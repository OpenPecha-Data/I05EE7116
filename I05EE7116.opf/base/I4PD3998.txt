༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD3998
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume:
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

གོའི་སའམཎྜིནa ཟླ | ས བ ས # |གྲུབལྔཛ །
གསུང་རབ་ཉོ་མཛོད་རིན་པོ་ཆེའི་ཉེགས་བམ།
{-27 }
སེམས་ཅན་སྐྱེ་འཆིའི་མདོ། ཆགས་འཇིག་གི་མདོ།
ཐེག་ཆེན་གཡུང་དྲུང་བོན་
ཀན་སུའུ་མི་རིགས་དཔེ་སྐྲུན་ཁང་།

༢ 
རྒྱུའི་གླེགས་བམ
Dabao 
Jie
Jingilan 
clas
library
གསུང་རབ་སྒོ་མཛོད་རིན་པོ་ཆེའི་གླེགས་བམ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
༄༅། །སྲིད་པ་ཁམས་གསུམ་སེམས་ཅན་སྐྱེ་འཆིའི་
མདོ་དང་སྣོད་རྟེན་འབྱུང་བ་ཆགས་
འཇིག་གི་མདོ་ཞེས་བྱ་བ་
བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན། །
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན། །
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང༌།
སྲུང་སྐྱོབ། ཁྱི་ཕྲུག །ལྷུན་གྲུབ།
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང༌། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།

1
༧ བདེར་གཤེགས་གཙོ་བཞི། །

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང༌།

༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ། །
042 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
003 དྲུང་མུ་བསྐལ་བཟང་། ༼སྟོད། ། 043 རྫུ་འཕྲུལ་རིག་པ་ཁུ་བྱུག་གི་མདོ། །
004 དྲུང་མུ་བསྐལ་བཟང་། ༼སྨད། གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང༌། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། ༼སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008 གོ་ལྡེ་བསྐལ་བཟང་། ༼སྨད། 046 རྣམ་དག་འདུལ་འབུམ། །
009 ཁྲོ་གཉེར་བསྐལ་བཟང་། ༼སྟོད། 048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། ( སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་། ༼སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ།
012 གླིང་གཤེན་བསྐལ་བཟང་། ༼སྨད། 050 ཕྱི་གཤེན་དཔྱད་དོན་སྒྱུ་མ་གསེར་འབུམ།
014 མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། ། གསོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། 
སྦྱོ
 078 ཁམས་འབྲིང་དུམ་བུ་དྲུག་པ། །
༧༽ 
034 མི་ནུབ་མཚན་མདོ། ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། ། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། སྨད་
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད། །
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ། ༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
ཀླུ་འབུམ། ༼སྟོད 133 ཀུན་འབུམ་རྩ་རྒྱུད།
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། ༼བར 135 
ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང༌། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ༼ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ༼ཐ 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། ། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག་བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། ། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། 147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག ། 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

| ལསཁམ་གལསལམསཅནས 》xཚ། ག
མཐོ་རྡཐསྣོ།ཐབྷས8བྱུཕཔཆགལ་
xཛ། ས་གསམསྡོསཞས་ས
བརླགལའོ། ༈
གཡཐཐཱཐཐོན་གྱི་བཀམཐGམཛཕ༔ ཨཕྱོགསབ།གསཎཐ

སྤྱིའི་དེབ་གྲངས། 27 སྤྱིའི་པོད་གྲངས། 29
1 << ཁམས་གསུམ་སེམས་ཅན་སྐྱེ་འཆིའི་མདོ>>
བཀའ།
མདོ་སྡེ།
4 གཏེར་མ།
གཏེར་སྟོན་བན་དེ་མི་གཉིས།
6 གཏེར་གནས་བསམ་ཡས།
7 ལེའུ། 15

དཀར་ཆག
སྲིད་པ་ཁམས་གསུམ་སེམས་ཅན་སྐྱེ་འཆིའི་མདོ་ཞེས་བྱ་བ་བཞུགས་སོ།….....…..1
ལེའུ་དང་པོ། གླེང་གཞིའི་སྲིད་པ་ཕུན་སུམ་འཚོགས་པའི་མདོ།……….…..….…...…...…...1
ལེའུ་གཉིས་པ། ཐེག་དགུའི་སྒྲོན་མེའི་མདོ་ཕྱ་སྣང་འཕྲུལ་སྲིད་ཀྱི་བོན་པོའི་སྒྲིབ་
སེལ་གྱི་མདོ་གཡུང་དྲུང་བཀོད་པའོ། ..……......….......13
ལེའུ་གསུམ་པ། ཡེ་ཤེས་བཀོད་པ་ལམ་གྱི་མདོ་དགེ་དྲང་ཨ་ཡེའི་ལྟུང་བ་
བཤགས་པའོ།… …...…... ................23
ལེའུ་བཞི་པ། སྲིད་པའི་རྒྱལ་པོས་ཧ་དང་ཧུ་ཡིས་བཏབ་པས་ཚངས་རྒྱུང་ཆགས་
པ་བསྟན་པ། 
.............…...…. ........31
ལེའུ་ལྔ་པ། དམྱལ་བ་དང་ཡི་དྭགས་ཀྱི་གནས་སུ་སྐྱེ་འཆི་བྱ་ཚུལ་བསྟན་པ།. .40
ལེའུ་དྲུག་པ། བྱོལ་སོང་དང་མི་ལྷ་མེན་ལྷ་སོགས་ཀྱི་སྐྱེ་འཆི་བྱ་ཚུལ་བསྟན་པ།.....
.....46
ལེའུ་བདུན་པ། ངན་སོང་རྣམས་འདྲེན་པའི་སེམས་དཔའ་དང་ལྷ་གཤེན་དག་
ལ་ཕྱག་འཚལ་བ་བསྟན་པ། .................…..53
ལེའུ་བརྒྱད་པ། ངན་སོང་གི་གནས་ཡོངས་སུ་སྦྱོང་བའི་མདོ།…............65
ལེའུ་དགུ་པ། ནད་མུག་མཚོན་གསུམ་གྱི་བསྐལ་པ་བྱུང་ཚུལ་གསལ་བར་བསྟན་
པ། .............. 80
༌༌

ལེའུ་བཅུ་པ། འཇིག་རྟེན་ནི་སྒྱུ་མ་ལྟ་བུ་དང་སེམས་ཉིད་ནི་ཀུན་བཟང་གཤེན་
ལྷ་ཡིན་པར་བསྟན་པ། 
......................89
ལེའུ་བཅུ་གཅིག་པ། འཇིག་རྟེན་ཐམས་ཅད་གྲོལ་བར་བྱེད་པའི་མདོ།…… ....…..97
ལེའུ་བཅུ་གཉིས་པ། ལྟ་སྒོམ་སྦྱིན་པའི་ཀློང་ནས་སྲིད་གསུམ་ལམ་ཁྱེར་བྱེད་པའི་
མདོ་བསྟན་པ། ....…….114
ལེའུ་བཅུ་གསུམ་པ། སྣང་བ་འོད་ཀྱི་འཕྲེང་བའི་ལམ་གྱི་མདོ།…..........…..122
ལེའུ་བཅུ་བཞི་པ། བདེར་གཤེགས་སྤྱི་དྲིལ་གཡུང་དྲུང་ལམ་གྱི་སྒྲོན་མའི་མདོ།
........129
ལེའུ་བཅོ་ལྔ་པ། ནད་གདོན་བགེགས་ཀྱིས་འཆི་བ་བཟློག་པའི་མདོ།.... ...140
....147
ཞུས་སྒྲིག་ཚན་པའི་གསལ་བཤད།

དཀར་ཆག
སྣོད་རྟེན་འབྱུང་བ་ཆགས་འཇིག་གི་མདོ་བཞུགས་པ་ལེགས་སོ།…... . ...149
ལེའུ་དང་པོ། སྲིད་པ་ཆགས་ལུགས་དང་མིའི་སྐྱེ་བའི་ཚུལ་བསྟན་པ།…....…..151
ལེའུ་གཉིས་པ། དམྱལ་བ་ཡི་དྭགས་སྐྱེ་ཚུལ་དང་སྡུག་བསྔལ་སྦྱང་ཚད་བསྟན་པ།
.…….............159
ལེའུ་གསུམ་པ། བྱོལ་སོང་དང་མི་ལྷ་མིན་ལྷ་ལ་སོགས་ཁམས་གསུམ་དུ་སྐྱེ་འཆི་
............166
བྱེད་ཚུལ་བསྟན།
ལེའུ་བཞི་པ། ངན་སོང་གསུམ་དུ་སྐྱེ་བའི་སེམས་ཅན་རྣམས་ཀྱིས་སེམས་དཔའ་
དང་བདེར་གཤེགས་རྣམས་ལ་ཕྱག་འཚལ་ནས་གྲོལ་ཚུལ་བསྟན།......….....172
ལེའུ་ལྔ་པ། སྟོན་པ་མཆོག་སུམ་ཅུ་རྩ་གསུམ་གྱི་གནས་སུ་བྱ་ཡི་དཀའ་ཐུབ་
མཛད་དེ་ངན་སོང་གནས་གསུམ་སྦྱོང་བ་བསྟན།...…...........….….........181
ལེའུ་དྲུག་པ། སྟོན་པས་སྲིད་པ་ཐམས་ཅད་གཏན་ལ་ཕབས་ཏེ་གདུལ་ཞིང་སྦྱང་
བ་དང་ལུང་བསྟན། བྱིན་གྱིས་བརླབས་པ་བསྟན།
ལེའུ་བདུན་པ། རྒྱལ་པོའི་བུ་གཏོ་བུ་དོད་དེ་ངན་སོང་གནས་གསུམ་དུ་སྐྱེས་པ་
སྦྱོང་བའི་ཆོ་ག་དང་བདུན་ཚིགས་བསྟན།.……..…...…....…...…....
..…..........….…...203
ལེའུ་བརྒྱད་པ། སྡིག་པོ་ཆེའི་གྲོང་ཁྱེར་རམ་གཤིན་རྗེའི་འཇིག་རྟེན་ཐམས་ཅད་
འདྲེན་ཕྱིར་འདས་པའི་ལྷ་མོ་བརྒྱ་ལ་ཕྱག་འཚལ་བའི་མདོ་བསྟན།.…..….…....…… .236

ད་ལྟ་བཞུགས་པའི་ལྷ་མོ་བརྒྱ་དང་མ་བྱོན་པའི་ལྷ་མོ་བརྒྱ་རྣམས་ལ་ཕྱག་འཚལ་
བའི་མདོ་བསྟན།..…………...…... ........ ..............244
ལེའུ་དགུ་པ། སྲིད་པ་མི་མཐུན་མི་འདྲ་བ་ཡོངས་སུ་ཐར་པར་བྱ་ཕྱིར་ལྟ་བ་སྟོང་
ཉིད་དང་ཐབས་སྦྱིན་པ་ཆེན་པོ་ལམ་དུ་ཁྱེར་བའི་མདོ་བསྟན།....…..….........251
ལེའུ་བཅུ་པ། འཇིག་རྟེན་ཁམས་ཀྱི་སེམས་ཅན་རྣམས་ནད་མུག་མཚོན་གསུམ་
མེ་ཆུ་རླུང་གསུམ་གྱིས་འཇིག་པའི་བསྐལ་པ་བསྟན། ....…....…........….........258
ལེའུ་བཅུ་གཅིག་པ། འཇིག་རྟེན་གྱི་ཁམས་ཐམས་ཅད་སྒྱུ་མ་དང་སྟོང་པ་ཡིན་
པར་བསྟན་ཏེ་དོན་མཉམ་པ་ཉིད་དུ་འཇོག་དགོས་པར་བསྟན། …..........266
དཔར་བྱང་སྨོན་ཚིག།... 
............276
ཞུས་སྒྲིག་ཚན་པའི་གསལ་བཤད། 
..............278

སྲིད་པ་ཁམས་གསུམ་སེམས་ཅན་སྐྱེ་འཆིའི་
མདོ་ཞེས་བྱ་བ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། གུ་གེ་སྤྲུལ་ཏིང་ན་ར་ཧ་སི་ཨ་ཨ། བོད་སྐད་
དུ། སྲིད་པ་ཁམས་གསུམ་སེམས་ཅན་སྐྱེ་འཆི་ཡི་མདོ། དེ་ལས་གླིང་བཞིའི་སྲིད་པ་
ཕུན་སུམ་འཚོགས་པའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་
པ་གཤེན་རབ་མི་བོ་ནི། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། སྤྱི་ཕུད་
དཀྱིལ་མའི་ཁམས། གཟུགས་ཁམས་བཅུ་བདུན་གྱི་ཡ་ཏ་ན། གནས་རིགས་འོག་མིན་
བཞི་ཡོད་དེ། སྲིད་པ་ཡེ་སངས་དཀར་པོའི་ཡུལ་དང༌། འོག་མིན་ལྷ་ཡི་གནས་ཆེན་
དང་། བར་ལྷ་འོད་གསལ་གྱི་ཡུལ་ཁམས་དང་། མགོན་སུམ་ཕྱ་ཡི་གྲོང་ཁྱེར་དང་
བཞི་ཡོད་དེ། འོག་མིན་ལྷའི་ཕོ་བྲང་ནས། རྫོགས་སྐུ་གཤེན་ལྷ་འོད་དཀར་གྱི། ཐུགས་
རྗེ་སྤྲུལ་པའི་སྐུ་སྟོན་པ་གཤེན་རབ་ལ། བདེན་པ་སུམ་བརྒྱ་དྲུག་ཅུའི་བོན་རབ་ཏུ་སྟོན་
ཏེ། ཐམས་ཅད་སངས་རྒྱས་སུ་གཟུད་པའི་ཕྱིར། སེམས་ཅན་འདྲེན་པ་དེ་བཞིན་ཉིད་
ཅེས་བྱ་བའི་སྒོམ་པ་ཆེན་པོ་མཛད་དོ། །
དེ་ནས་སེམས་ཅན་དེ་དག་གིས་སྟོན་པས་ཏིང་ངེ་འཛིན་དེ་ལས་བཞེངས་ནས།
ཟང་ཟིང་མེད་ཅིང་མཆོག་ཏུ་དགའ་བ་དང༌། སྤྲོ་བ་ཆེན་པོ་སྐྱེས་སོ། །འཇིག་རྟེན་
གཤེན་རབ་ཆེན་པོ་རྣམས། མཆོད་པའི་རྣམ་གྲངས་བསམ་གྱིས་མི་ཁྱབ་པ་ཐོགས་
ནས། གསེར་གྱི་ཁྱད་པར་རྨད་པའི་སྤྲིན་གྱི་བ་དན་སུམ་བརྒྱ་ཡིས། སྤོས་ཀྱི་ངད་པ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བསམ་པ་སྟོང་དང་ལྡན་པ་དང༌། གཡུ་ཡི་པད་མ་བསམ་གྱིས་མི་ཁྱབ་པ་འདབ་མ་
སྟོང་དང་ལྡན་པ་དང་། གེ་སར་སུམ་བརྒྱ་དྲུག་ཅུ་དང་། གཡུའི་སྐུད་པ་སྟོང་ལ་མེ་
ཏོག་ཕྲེང་བ་བྱས་པ་དང་། གུར་གུམ་དང་སྤོས་དང་། པད་མ་དམར་པོ་དང་། པད་
མ་སྔོན་པོ་དང༌། པད་མ་ཁ་དོག་དུ་མ་སྟོང་དང་ལྡན་པ་དང་། རྩི་མ་གི་ཏ་དང༌།
དཔག་བསམ་གྱི་ལོ་མ་དང་། ཨ་སི་ཀ་དང་གསེར་དང་། མུ་ཏིག་དང་། གཡུ་དང༌།
བེ་དུ་རྒྱ་དང་། དངུལ་དང་བྱུ་རུ་དང་། ཀེ་ཀེ་རུ་དང་། ར་ས་ག་རི་དང་། གཡུ་དང་
ཤེལ་དང༌། གསེར་གྱི་རྟ་དང་། གཡུའི་མ་འདལ་དང་། པད་མ་སྔོན་པོ་དང་། ཤིང་
སྟར་མོ་གེ་དང་། ཆུ་ཤེལ་དང་། སེང་གེའི་གཟུགས་ཅན་དང་། རྒྱ་རྟ་དང༌། རྨ་བྱ་
དང༌། ཤང་ཏེལ་དང༌། རྟ་དང་གླང་པོ་ཆེ་དང༌། འོད་དང་ནམ་མཁའི་བ་དན་དང་།
རྨ་བྱའི་ལྡེམ་རྒྱང་དང་། རྔ་དང་དུང་དང་གཤང་དང༌། དེ་དག་ལ་སྩོགས་པ། གཤེན་
རབ་ལ་མཆོད་པ་ཕུལ་ནས། འཇིག་རྟེན་ཁམས་མི་གཡོ་གཡོ་མེད་བརྟེན་པའི་ཁམས་
ཞེས་བྱ་བའི་མཆོད་པ་ཕུལ་ལོ། །དེའི་ཚེ་གསེར་རམ་གཡུ་འམ་མཆོད་རྟེན་ལ། དར་སྣ་
སུམ་བརྒྱ་བཏགས་ནས་གཤེན་རབ་ལ་མཆོད་པ་ཕུལ་ལོ། ། །
དེ་ནས་གཡུང་དྲུང་སེམས་དཔའ་སེམས་དཔའ། བརྗིད་པའི་ཚུལ་ཅན་གྱི་ཕྱོགས་
བཅུ་ནས་བཞུགས་པར་གྱུར་ཏ་རེ། དེ་ལྟ་བུའི་གཤེན་རབ་གཡུང་དྲུང་སེམས་དཔའ་
སེམས་དཔའ། བདུད་དང་། དམྱལ་བ་དང༌། ཡི་དྭགས་དང༌། མི་ཐ་རས་དང༌།
ལྷ་ཕམ་ལྟུང་ཅན་དང་། གཤིན་རྗེའི་འཇིག་རྟེན་པ་དང༌། མི་འམ་ཅི་དང་། སྲིན་
པོའི་གྲོང་ཁྱེར་བསམ་གྱིས་མི་ཁྱབ་པ་དང་། གཞན་ཡང་ལྷ་དང་། ཀླུ་དང་། གནོད་
སྦྱིན་དང་དྲི་ཟ་དང་། ནམ་ཀ་ལྡིང་དང་། གྲུལ་འབུམ་དང༌། འཇིག་རྟེན་པ་དེ་
དག་དམ་ཚིག་ལ་གནས་པར་བྱ་བའི་ཕྱིར། སྟོན་པ་གཤེན་རབ་མི་བོ་ཡིས། འཇིགས་
པའི་ཚུལ་གྱིས་སྐུ་ལ་འོད་ཟེར་འབུམ་ཕྲག་བྱེ་བ་ཕྲག་ཁྲིག་འབུམ་སྤྲོས་པས། བ་སྤུའི་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཁུང་བུ་ནས་ཀྱང་གཤེན་རབ་བྱེ་བ་དགུ་འབུམ་སྤྲོས་ནས། འགྲོ་བ་རྣམས་འོད་ཟེར་
གྱི་ཞགས་པས་བཅིངས་ནས་དབང་དུ་བསྡུས་ཏེ། ལྷ་འདྲེ་དང་། དམུ་བདུད་དང་།
བཙན་བཙུན་ཐམས་ཅད་དམ་ལ་གནས་པར་བྱ་བའི་ཕྱིར། དམ་ལས་ཡོངས་སུ་
གནས་པར་བྱ་བ་དང་། བདེ་བའི་གནས་ལ་དྲང་པར་བྱ་བའོ། །བདེ་བ་ལ་གནས་
པར་བྱ་བའི་ཕྱིར། ཏིང་ངེ་འཛིན་གྱི་ཞགས་པས་བཅིང་བར་བྱའོ། །འོད་ཀྱི་འཁོར་ལོས་
ཡོངས་སུ་བསྟིམ་པར་བྱའོ། །འགྲོ་བ་སེམས་ཅན་ཡི་གེ་ཨ་ཡི་རྟ་ལ་བསྐྱོན་ལ། དབྱིངས་
ནས་བསྟིམ་སྟོང་པ་ཉིད་སྟོང་པ་ཉིད་ལ་ཡོངས་སུ་བསྟིམ་པར་བྱའོ། །སྟོང་པ་ཉིད་
དེ་དག་སྤྲོས་པ་དང་བྲལ་བ་ལ་སྙོམས་པར་འཇུག་པར་བྱའོ། །བདེ་བ་ལ་འཇུག་ཅིང་
ངན་སོང་གི་གནས་སུ་མི་ལྟུང་པར་བྱ་བའི་ཕྱིར། སྟོན་པ་གཤེན་རབ་ཀྱང་སེང་གེ་
རྐང་བརྒྱད་པ་བཞི་བཞི་བསྣོལ་བའི་ཁྲི་ལ་བཞུགས་ནས། ཕྱག་ན་སྲིད་པ་འོད་ཀྱི་
འཁོར་ལོ་རྩིབས་སྟོང་དང་ལྡན་པ་བསྐོར་ནས། སྐུ་གཟི་བརྗིད་དང་ལྡན་པར་བྱས་
སོ། །ཐུགས་ཏིང་ངེ་འཛིན་དང་མ་བྲལ་བར། སྟོང་གསུམ་གྱི་སྟོང་ཆེན་པོ་འོད་ཟེར་
གྱི་ཞགས་པས་བཅིངས་ནས། འགྲོ་བ་སེམས་ཅན་གང་གི་ཁོད་པ་ཕྱོགས་བཅུ་འོག་
མེན་དུ་འཁོད་པར་བྱེད་དོ། །དེ་བཞིན་དུ་ཤར་ཕྱོགས་ཀྱི་འཇིག་རྟེན་གྱི་ཁམས་གང་
ག་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་རོལ་ན་བཞུགས་པའི་
གཤེན་རབ། ཕྱོགས་བཅུ་དག་ན་སངས་རྒྱས་གང་དག་རྣམས་ཡོན་ཏན་རྒྱ་མཚོ་ལྟ་
བུ་དག་གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད་གཞན་
གྱི་འདྲེན་སྟོན་ཁྱེད་ཀྱང་། བདག་གི་དགེ་བའི་རྩ་བའི་སྡོང་ནི་ཁྱེད་ཀྱང་བདག་གི་
བསྟན་པ་འདི་ལ་གསལ་གཏབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་
ས་ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཐོག་
དང༌། ཕྱེ་མ་ཕུར་མས་རི་ལུང་ཁྱབ་པར་རྣམས་ལ། དྲག་ཅིང་རྩུབ་པའི་སྡུག་བསྔལ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྐྱོན་དང་སྡིག་སྒྲིབ་སྦྱོང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ལ་
སྤྱོན་ཅིག །སེམས་ཅན་དོན་ནི་ཁྱེད་ཀྱང་མཛོད་ཅིག །དེ་བཞིན་དུ། བྱང་ཕྱོགས་ཀྱི་
འཇིག་རྟེན་གྱི་ཁམས། གང་གའི་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་
གྱི་ཕ་རོལ་ན་བཞུགས་པའི་གཤེན་རབ། ཕྱོགས་བཅུ་དག་ན་སངས་རྒྱས་གང་རྣམས།
ཡོན་ཏན་རྒྱ་མཚོ་དག་གིས་འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་
བྱེད་གཞན་གྱི་འདྲེན་སྟོན་ཁྱེད་ཀྱང་། བདག་གི་དགེ་བའི་རྩ་བའི་སྡོང་ནི་ཁྱེད་ཀྱང་།
བསྟན་པ་འདི་ལ་གསལ་བཏབ་རབ་ཏུ་བྱོན། མེ་ཏོག་རིན་ཆེན་རིན་པོ་ཆེ། བདུད་རྩི་
ར་ས་ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཐོག་
དང་། ཕྱེ་མ་ཕུར་མས་རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྡུག་བསྔལ་
སྐྱོན་དང་སྡིག་སྒྲིབ་སྦྱོང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ལ་
སྤྱོན་ཅིག །སེམས་ཅན་དོན་ནི་ཁྱོད་ཀྱང་མཛོད་ཅིག ། དེ་བཞིན་དུ། ནུབ་ཕྱོགས་ཀྱི་
འཇིག་རྟེན་གྱི་ཁམས་གང་གའི་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་
གྱི་ཕ་རོལ་ན་བཞུགས་པའི་གཤེན་རབ། ཕྱོགས་བཅུ་དག་ནས་སངས་རྒྱས་རྒྱ་མཚོ་ལྟ་
བུ་དག་གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད། གཞན་
གྱི་འདྲེན་སྟོན་ཁྱེད་ཀྱང་བདག་གི་དགེ་བའི་སྡོང་ནི་ཁྱེད་ཀྱང་བདག་གི་བསྟན་པ་འདི་
ལ་རབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་ས་ཡ་ན་བདུག་སྤོས་ཆུ་
བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཐོག་དང༌། ཕྱེ་མ་ཕུར་མས་རི་
ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྡུག་བསྔལ་སྐྱོན་དང་སྡིག་སྒྲིབ་སྦྱོང་ཞིང་།
བདག་ལ་སྡོང་གདབ་ཁྱེད་ཀྱང་། དཀྱིལ་འཁོར་འདི་ལ་སྤྱོན་ཅིག །སེམས་ཅན་དོན་
ནི་ཁྱེད་ཀྱང་མཛོད་ཅིག །དེ་བཞིན་དུ་ལྷོ་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་
དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་རོལ་ན་བཞུགས་པའི། གཤེན་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
རབ་ཕྱོགས་བཅུ་དག་ནས། སངས་རྒྱས་གང་རྣམས་ཡོན་ཏན་རྒྱ་མཚོ་ལྟ་བུ་དག་
གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད་སྟེ། གཞན་གྱི་
འདྲེན་སྟོན་ཁྱེད་ཀྱང་། བདག་གི་དགེ་བའི་རྩ་བའི་སྡོང་ནི་ཁྱེད་ཀྱང་བདག་གི་བསྟན་
པ་འདི་ལ་གསལ་བཏབ་རབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་ས་
ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཐོག་དང༌།
ཕྱེ་མ་ཕུར་མས་རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྡུག་བསྔལ་སྐྱོན་དང་
སྡིག་སྒྲིབ་སྦྱོང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ན་སྤྱོན་ཞིང་།
སེམས་ཅན་དོན་ནི་ཁྱེད་ཀྱང་མཛོད་ཅིག །
དེ་བཞིན་དུ། བྱང་ཤར་གྱི་འཇིག་རྟེན་གྱི་ཁམས་གང་ག་ཀླུང་དེ་ན་བཞུགས་པར་
གྱུར་ཏ་རེ། འདས་པ་ཀུན་གྱི་ཕ་རོལ་ན་བཞུགས་པའི་གཤེན་རབ། ཕྱོགས་བཅུ་དག་
ན་སངས་རྒྱས་གང་རྣམས། ཡོན་ཏན་རྒྱ་མཚོ་ལྟ་བུ་དག་གིས། འགྲོ་བ་སེམས་ཅན་
དོན་བྱེད་ཤོག །ངས་ཀྱང་སྟོན་པ་མི་བྱེད་གཞན་གྱི་འདྲེན་སྟོན་ཁྱེད་ཀྱང་། བདག་གི་
དགེ་བའི་རྩ་བའི་སྡོང་ནི་ཁྱེད་ཀྱང་བདག་གི་བསྟན་པ་འདི་ལ་གསལ་བཏབ་རབ་ཏུ་
སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་ས་ཡ་ན་བདུག་སྤོས་ཆུ་བོ་བདུད་རྩི་
སྨན། མི་ཟད་གཏེར་དང་མར་མེ་ཞུགས་ཐོག་དང་། ཕྱེ་མ་ཕུར་མས་རི་ལུང་ཁྱབ་པ་
རྣམས་ལ། དྲག་ཅིང་རྩུབ་པའི་སྡུག་བསྔལ་སྐྱོན་དང་སྡིག་སྒྲིབ་སྦྱོང་ཞིང་། བདག་
ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ན་སྤྱོན་ཅིག །སེམས་ཅན་དོན་ནི་ཁྱེད་
ཀྱང་མཛོད་ཅིག །དེ་བཞིན་དུ། བྱང་ནུབ་ཀྱི་འཇིག་རྟེན་གྱི་ཁམས་གང་གའི་ཀླུང་
དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་རོལ་ན་བཞུགས་པའི་གཤེན་
རབ། ཕྱོགས་བཅུ་དག་ནས། སངས་རྒྱས་གང་རྣམས་ཡོན་ཏན་རྒྱ་མཚོ་ལྟ་བུ་དག་
གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད་གཞན་གྱི་འདྲེན་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྟོན་ཁྱེད་ཀྱང་བདག་གི་དགེ་བའི་རྩ་བའི་སྡོང་ནི་ཁྱེད་ཀྱང༌། བདག་གི་བསྟན་པ་
འདི་ལ་རབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་ས་ཡ་ན་བདུག་སྤོས་
ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཐོག་དང༌། ཕྱེ་མ་ཕུར་མས་
རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྡུག་བསྔལ་སྐྱོན་དང་སྡིག་སྒྲིབ་སྦྱོང་
ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ན་སྤྱོན་ཞིང༌། སེམས་ཅན་
དོན་ནི་ཁྱེད་ཀྱང་མཛོད་ཅིག །དེ་བཞིན་དུ། ལྷོ་ནུབ་ཀྱི་འཇིག་རྟེན་གྱི་ཁམས། གང་
གའི་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་རོལ་ན་བཞུགས་པའི་
གཤེན་རབ། ཕྱོགས་བཅུ་དག་ན་སངས་རྒྱས་གང་རྣམས། ཡོན་ཏན་རྒྱ་མཚོ་ལྟ་བུ་
དག་གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད་གཞན་གྱི་
འདྲེན་སྟོན་ཁྱེད་ཀྱང་། བདག་གི་དགེ་བའི་རྩ་བའི་སྡོང་ནི། ཁྱེད་ཀྱང་བདག་གི་
བསྟན་པ་འདི་ལ། གསལ་བཏབ་རབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་
རྩི་ར་ས་ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་
ཐོག་དང་། ཕྱེ་མ་ཕུར་མས་རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྐྱོན་དང་
སྡིག་སྒྲིབ་སྦྱོང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ན་སྤྱོན་ཞིང་།
སེམས་ཅན་དོན་ནི་ཁྱེད་ཀྱང་མཛོད་ཅིག །དེ་བཞིན་དུ། ལྷོ་ཤར་གྱི་འཇིག་རྟེན་གྱི་
ཁམས་གང་གའི་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་རོལ་ན་
བཞུགས་པའི་གཤེན་རབ། ཕྱོགས་བཅུ་དག་ན་སངས་རྒྱས་གང་རྣམས། ཡོན་ཏན་རྒྱ་
མཚོ་ལྟ་བུ་དག་གིས། འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་བྱེད་
གཞན་གྱི་འདྲེན་སྟོན་ཁྱེད་ཀྱང་། བདག་གི་དགེ་བའི་རྩ་བའི་སྡོང་ནི་ཁྱེད་ཀྱང་བསྟན་
པ་འདི་ལ་གསལ་བཏབ་རབ་ཏུ་སྤྱོན། མེ་ཏོག་རིན་ཆེན་རིན་པོ་ཆེ། བདུད་རྩི་ར་ས་
ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་མེ་ཞུགས་ཏོག་དང་།

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
ཕྱེ་མ་ཕུར་མས་རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་སྡུག་བསྔལ་སྐྱོན་དང་
སྡིག་སྒྲིབ་བྱང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་འཁོར་འདི་ན་སྤྱོན་
ཞིང་། སེམས་ཅན་དོན་ནི་ཁྱེད་ཀྱང་མཛོད་ཅིག །དེ་བཞིན་དུ་སྟེང་ཕྱོགས་ཀྱི་འཇིག་
རྟེན་གྱི་ཁམས་གང་གའི་ཀླུང་དེ་ན་བཞུགས་པར་གྱུར་ཏ་རེ། འདས་པ་ཀུན་གྱི་ཕ་
རོལ་ན་བཞུགས་པའི་གཤེན་རབ། ཕྱོགས་བཅུ་དག་ན་སངས་རྒྱས་གང་རྣམས་ཡོན་
ཏན་རྒྱ་མཚོ་ལྟ་བུ་དག་གིས་འགྲོ་བ་སེམས་ཅན་དོན་བྱེད་ཤོག །ངས་ཀྱང་སྟོན་པ་མི་
བྱེད་གཞན་གྱི་འདྲེན་སྟོན་ཁྱེད་ཀྱང༌། བདག་གི་དགེ་བའི་རྩ་བའི་སྡོང་ནི་ཁྱེད་ཀྱང་།
བདག་གི་བསྟན་པ་འདི་ལ་གསལ་བཏབ་རབ་ཏུ་སྤྱོན། མེ་ཏོག་རིན་ཆེན་རིན་པོ་
ཆེ། བདུད་རྩི་ར་ས་ཡ་ན་བདུག་སྤོས་ཆུ་བོ་བདུད་རྩི་སྨན། མི་ཟད་གཏེར་དང་མར་
མེ་ཞུགས་ཐོག་དང་། ཕྱེ་མ་ཕུར་མས་རི་ལུང་ཁྱབ་པ་རྣམས་ལ། དྲག་ཅིང་རྩུབ་པའི་
སྡུག་བསྔལ་སྐྱོན་དང་སྡིག་སྒྲིབ་སྦྱོང་ཞིང་། བདག་ལ་སྡོང་གདབ་ཁྱེད་ཀྱང་དཀྱིལ་
འཁོར་འདི་ན་སྤྱོན་ཞིང་། སེམས་ཅན་དོན་ནི་ཁྱེད་ཀྱང་མཛོད་ཅིག །དེ་བཞིན་
དུ། འོག་ཕྱོགས་འཇིག་རྟེན་གྱི་ཁམས་གང་གའི་ཀླུང་དེ་ན་བཞུགས་པར་གྱུར་ཏ་རེ།
འདས་པ་ཀུན་གྱི་ཕ་རོལ་ན་བཞུགས་པའི་གཤེན་རབ། ཕྱོགས་བཅུ་དག་ནས་སངས་
རྒྱས་གང་རྣམས། ཡོན་ཏན་རྒྱ་མཚོ་ལྟ་བུ་དག་གིས། འགྲོ་བ་སེམས་ཅན་དོན་བྱེད་
ཤོག །ངས་ཀྱང་སྟོན་པ་མི་བྱེད་གཞན་གྱི་འདྲེན་སྟོན་ཁྱེད་ཀྱང་། བདག་གི་དགེ་བའི་
རྩ་བའི་སྡོང་ནི་ཁྱེད་ཀྱང་བདག་གི་བསྟན་པ་འདི་ལ་གསལ་བཏབ་རབ་ཏུ་སྤྱོན། མེ་
ཏོག་རིན་ཆེན་རིན་པོ་ཆེ། བདུད་རྩི་ར་ས་ཡ་ན་བདུག་སྤོས་ཆུ་བོ་བདུད་རྩི་སྨན། མི་
ཟད་གཏེར་དང་མར་མེ་ཞུགས་ཐོག་དང༌། ཕྱེ་མ་ཕུར་མས་རི་ལུང་ཁྱབ་པ་རྣམས་ལ།
དྲག་ཅིང་རྩུབ་པའི་སྡུག་བསྔལ་སྐྱོན་དང་སྡིག་སྒྲིབ་སྦྱོང་ཞིང་། བདག་ལ་སྡོང་གདབ་
ཁྱེད་ཀྱང་དཀྱིལ་འཁོར་འདི་ན་སྤྱོན་ཞིང་། སེམས་ཅན་དོན་ནི་ཁྱེད་ཀྱང་མཛོད་ཅིག །

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཤེན་རབ་ཀྱིས་བཀའ་སྩལ་པ། ངའི་བསྟན་པའི་སྙིང་པོ་འདི་སྟོང་གསུམ་གྱི་སྟོང་ཆེན་
པོ་འཇིག་རྟེན་གྱི་ཁམས། གང་གའི་ཀླུང་གི་བྱེ་མ་སྙེད་དག་ན་བཞུགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་ཁྱེད་ཀྱིས། བོན་གྱི་འཁོར་ལོ་རབ་
ཏུ་བསྐོར། ཉོན་མོངས་དུག་ལྔའི་རིགས་རྣམས་བཅོམ་པར་གྱུར། ས་བཅུ་རྒྱུན་གྱི་ཐ་
མ་ན། གཡུང་དྲུང་སེམས་དཔའ་སེམས་དཔའི་རྒྱུན་ནི་དི་རིང་མཐར་ཕྱིན་མཛོད། སྔ་
མའི་སྡིག་ཅན་སེམས་ཅན་གྱི་ནི་རབ་ཀྱང་འདྲེན་མཛད་པ། མྱ་ངན་ལས་འདས་པའི་
དགེ་བ། ཟད་པ་མེད་པའི་ལམ་ལ་བཀོད་པར་མཛོད། སྡུག་བསྔལ་ཆུ་བོ་འདས་པའི་
སེམས་ཅན་རྣམས། སྲིད་པའི་མཚོ་ལས་བསྒྲལ་བར་མཛོད། དེ་བཞིན་བདེ་ཆེན་ཀློང་
ཞེས་བྱ་བ་ལ། སེམས་ཅན་བཀོད་ནས་ཐམས་ཅད་བཀོད་པར་འགྱུར་རོ། །
དེ་ནས་གཤེན་རབ་གཡུང་དྲུང་སེམས་དཔའ་སེམས་དཔའ་ལམ་གྱི་ལྟད་མོ་ཅན་
གྱིས། གཤེན་རབ་ལ་ཞུས་ཤིང་གསོལ་པ། འཁོར་བའི་སེམས་ཅན་རྣམས་ས་བཅུ་
རྒྱུན་ལ་དྲང་བའི་དོན་ནི་གང་ཡིན་བདག་ལ་བཤད་དུ་གསོལ། འདི་ལྟ་སྟེ། ངས་སྟོན་
པའི་བཀའ་འདི་སེམས་ཅན་ལ་ཡོངས་སུ་སྤེལ་ནས། སྟོན་པས་བཤད་པའི་བཀའ་
བདེན་པ་དང༌། སྒོམ་པའི་ཚིག་ཏིང་ངེ་འཛིན་སྟོང་པ་ཉིད་དང༌། སྙིང་པོ་བདེན་
པ་ཉིད་དང་། ལས་ཀྱི་འཁོར་ལོ་བདག་གིས། བོན་གྱི་འཁོར་ལོ་བསྐོར་བའི་ལས་ཀྱི་
བདག་པོ། གཤེན་རབ་སྟོན་པས། འཁོར་བ་ཐུགས་རྗེས་དྲང་དུ་གསོལ། ཅེས་གཡུང་
དྲུང་སེམས་དཔའ་ལམ་གྱི་ལྟད་མོ་ཅན་གྱིས་གཤེན་རབ་ལ་ཡོངས་སུ་ཞུས་སོ། །དེ་
ནས་གཤེན་རབ་ཀྱིས་བཀའ་སྩལ་པ། ཁྱེད་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས། གཡུང་དྲུང་སེམས་དཔའ་སེམས་དཔའ་ལམ་གྱི་སྒྲོན་མ་ཅན་ཁྱེད་
རྣམས་ནི། བསྐལ་པ་གྲངས་མེད་དཔག་ཏུ་མེད་པའི་སྡིག་སྒྲིབ་ཡོངས་སུ་སྦྱང་བའི་
དོན་དུ། གང་ཞིག་གཡུང་དྲུང་སེམས་དཔའ་སེམས་དཔའ་སངས་རྒྱས་ཀྱི་ཞིང༌།

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
མེ་ཏོག་རྒྱས་པའི་དྲི་ཞེས་བྱ་བའི་ཡུལ་ཡོད་དེ། དེ་ན་གཡུང་དྲུང་སེམས་དཔའ་
སེམས་དཔའ་བྱེ་བ་ས་ཡ་བཞུགས་སོ། །དེ་ལ་འགྲོ་བ་སེམས་ཅན་དྲང་བའི་ཡོན་ཏན་
དུ། གསེར་གྱི་པད་མོ་སྟོང་བརྩེགས་ཕུལ་ལོ། །སྟོང་གསུམ་གྱི་སྟོང་ཆེན་པོ་འཇིག་རྟེན་
གྱི་ཁམས་འདས་པ་ཀུན་གྱི་ཕ་རོལ་ན། གྲུབ་པ་གཤེན་གྱི་ཕོ་བྲང་བདེ་བ་འོད་བཞིན།
བཀོད་པའི་ཕོ་བྲང་བྱ་བ་ཡོད་དེ། དེ་ནས་ཡང་བདག་གིས་སྟོན་པ་མི་བྱེད་དོ། །དེ་
ན་གཤེན་རབ་རིག་པ་དང་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ། སྐྱེས་
བུ་འདུལ་བ་ཁ་ལོ་ཡོངས་སུ་བསྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ།
གཤེན་རབ་ཉིད་དང་འདྲ་བ་དེ་ལ། མཆོད་པ་ཆེན་པོ་ཡོངས་སུ་གཏོང་བའི་སྤྲིན་ཞེས་
བྱ་བ། རིན་པོ་ཆེ་སྣ་བདུན་ལ་བྱས་པའི་མཆོད་རྟེན་རིན་པོ་ཆེ་ལ་དར་གྱིས་བརྒྱན་
པ། གསེར་གྱི་པད་མ་དང་གཡུའི་གཡུང་དྲུང་དང༌། མུ་ཏིག་དང་དུང་བརྒྱ་དང་།
མར་མེ་དང་། ཞུགས་ཐོག་དང༌། མེ་ཏོག་ནམ་མཁའ་ལྡིང་དང་། ཧ་རི་ཀ་དང༌། སུ་
རི་ཀ་དང་། སུ་རི་དམ་པ་དང་། དེ་དག་སྟོན་པ་གཤེན་རབ་ཀྱིས། འགྲོ་བ་སེམས་
ཅན་དྲངས་པའི་ཡོན་ཏན་དུ་ཕུལ་ལོ། །གཞན་ཡང་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོས། སྙིང་པོའི་འཇིག་རྟེན་ཞི་བའི་ང་རྒྱལ་བྱ་བ་དེ་ངས་
ཀྱང་སྟོན་པ་མི་བྱེད་དེ། འདི་ནས་ཕར་འདས་པའི་ཡུལ་ཀུན་དུ། འོད་འཇམ་པ་ཞེས་
བྱ་བ་དེ་ན་བཞུགས་ཏེ། དེ་ལ་བདག་གིས་མཆོད་པ་ཆེན་པོ་བར་སྣང་གང་བ་ཕུལ་
ནས། སེམས་ཅན་གྲངས་མེད་དཔག་ཏུ་མེད་པ་དག ། ས་དང་ཆུ་དང་མེ་དང་རླུང་
དང་ནམ་མཁའ་དང་། རྣམ་པར་ཤེས་པའི་སེམས་དབྱེར་མཆིས་པའི་སླད་དུ། འདོད་
ཆགས་དང་གཏི་མུག་དང་ང་རྒྱལ་དང་ཕྲག་དོག་དང་ལྟ་བ་ངན་པ་དང་། ཚུར་རོལ་
པ་དང་། ཕ་རོལ་དང་། རྟོགས་པ་དང་སེམས་ཅན་དང་། སྲོག་དང་ལས་ངན་པ་
སྒྲིབ་པ་ཐམས་ཅད་ཞི་ཞིང་སངས་རྒྱས་པར་བྱེད་པ་རབ་ཏུ་ཁྱེད་ཀྱིས་གྱིས་
དང༌། 

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཤིག །རབ་ཏུ་གྱིས་ཤིག་ཤིན་དུ་གྱིས་ཤིག །གཡུང་དྲུང་སེམས་དཔའ་ལམ་གྱི་སྒྲོན་མེ་
ཅན་དང་གཤེན་རབ་ལ་གསོལ་པ། ཀྱེ་གཤེན་རབ་བདག་ལ་དགོངས་སུ་གསོལ་ཏོ། །
བདག་གིས་ཁྱོད་ལ་སྐྱབས་སུ་མཆིས། འཇིག་རྟེན་ཁམས་ཀྱི་ཤར་ཕྱོགས་ནས། སྟོང་
གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ་ནས། འཇིག་
རྟེན་གྱི་ཁམས་མངོན་པར་དགའ་བ་ན། གཡུང་དྲུང་སེམས་དཔའ་སེམས་དཔའ་
ནམ་མཁའ་འབྱམས་པ་གཙུག་གི་འོད་ཅེས་བྱ་བ་དེ། སེམས་ཅན་གྱི་དོན་རབ་ཏུ་
བྱེད་པ་ཞིག་ཡོད་དེ། དེ་ལ་མཆོད་པ་ཆེན་པོ་བསམ་གྱིས་མི་ཁྱབ་པ་ཕུལ་ནས། རིན་
པོ་ཆེ་སྣ་བདུན་གྱིས་ཡོངས་སུ་མཆོད་པར་བྱེད་དོ། །དེའི་ཚེ་གཤེན་རབ་གཡུང་དྲུང་
སེམས་དཔའ་སེམས་དཔའ་ཚད་མེད་དཔག་ཏུ་མེད་པ་རྣམས་དང་། ཐབས་གཅིག་
ཏུ་བཞུགས་སོ། །དེ་དག་བདག་གིས་འདུལ་བའི་ཁམས་འདིར། དགེ་བ་དང་འདྲེན་
པའི་དོན་དུ་བདག་གིས་དེ་དག་ལ་སྦྱིན་པར་བྱེད་པའི་ཐབས་དང་། སྙིང་རྗེ་དང་།
དགའ་བ་དང་། བཏང་སྙོམས་དང་། སྟོང་པ་ཉིད་ལ་འཇུག་པར་བྱེད་དོ། །སངས་
རྒྱས་ཀྱི་ཞིང་འདིར་དབུས་ཀྱི་གླིང་། གཤེན་རབ་ཀྱིས་འདུལ་ཞིང་ཆེན་པོ་དང་ལྡན་
པའི་བོན་བཤད་པ་འདི་དམ་བཅས་པས། གཤེན་རབ་གཡུང་དྲུང་སེམས་དཔའ་རབ་
ཏུ་འདྲེན་པར་བྱེད་དོ། །སྡིག་པོ་ཆེ་ལ་སོགས་པའི་བདུད་དང་། མི་མ་ཡིན་དང་། ལྷ་
མ་སྲིན་དང་། དྲི་ཟ་དང་གཤིན་རྗེ་དང་གྲུལ་བུམ་དང་། དམྱལ་བ་དང་ཡི་དྭགས་
དང་བྱོལ་སོང་དང༌། མི་འམ་ཅི་དང་ནམ་མཁའ་ལྡིང་དང་། གསད་ལ་དགའ་བ་
དང་སྲིན་པོ་དང་། ཆུད་དང་བཞིན་དུ་སྡིག་བྱེད་དང་། ཤ་ཟ་དང་པགས་གྱོན་དང་།
ཁྲག་འཐུང་དང་། རུས་འཆའ་དང་མ་མོ་དང་ནམ་མཁའ་སྨྲ་ཞལ་དང༌། དེ་དག་
གིས་བསླུས་ནས་སྡིག་པའི་ལས་ཅི་བགྱིས་པ་བཤགས་བྱང་དུ་བྱས་ནས། འགྲོ་བ་
བདེ་བ་ཐོབ་པར་བྱ་བའི་ཕྱིར། སྟོང་གསུམ་གྱི་སྟོང་ཆེན་པོ་ལ་གནས་པའི་སེམས་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཅན་རྣམས། ཡོངས་སུ་འདྲེན་པར་བྱ་བའི་དོན་ལ་ཡོངས་སུ་སྒོམས་ཤིག །ཡོངས་སུ་
བདེ་བ་ཆེན་པོ་ལ་འཇུག་ཅིག ། བླ་ན་མེད་པ་ཡང་དག་པའི་དོན་ཟབ་མོ་ཐོབ་པར་
འགྱུར། དེ་ནས་དེའི་ཚེ་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
ལམ་གྱི་སྒྲོན་མས་གསོལ་པ། བདག་གི་ལག་པ་གཉིས་ན་ཡིད་བཞིན་གྱི་ནོར་བུ་རིན་
པོ་ཆེ་ཐོགས་ནས། གཡུང་དྲུང་སེམས་དཔའ་སེམས་དཔའ་ཆེན་པོ་དབྱངས་དང་ལྡན་
པ་དེ་ལ་འདི་སྐད་ཅེས་གསོལ་པ། གཡུང་དྲུང་སེམས་དཔའ་སེམས་དཔའ་ལམ་གྱི་
སྒྲོན་མ་ཅན་ཁྱེད་ཀྱིས། འཇིག་རྟེན་གྱི་ཁམས་འདིའི་སེམས་ཅན་ནི། འབུ་འམ་སྦྲང་
བུའི་རིགས་དོང་གང་ཡིན་པར་མཐོང་ནས། ངས་སྙིང་རྗེ་བའི་བསམ་པ་མང་པོ་སྐྱེས་
ནས། སེམས་ཅན་ཐམས་ཅད་ནི་ངུ་འབོད་དང་བསད་པ་དང་། གཅད་པ་དང་།
བརྡུང་དང་བརྡེག་པ་དང་། བཏགས་པ་དང་འཛིན་པ་དང༌། དེ་དག་སེམས་ཅན་
དམྱལ་བའི་ལས་དེ་ཀུན། བདེ་བའི་ཕོ་བྲང་དུ་སྐྱེ་བར་འགྱུར་བར་འདོད་པའི་ཕྱིར།
དེ་བཞིན་དུ། ཞེ་སྡང་དང་གཏི་མུག་དང་། འདོད་ཆགས་དང་། ང་རྒྱལ་དང་ཕྲག་
དོག་ཡོད་པས། མིང་གི་དངོས་པོ་ནི་རྐྱེན་གྱི་མཚན་ཉིད་དོ། །མཚན་ཉིད་ཀྱི་རྐྱེན་ནི་
མ་རིག་པའོ། ། མ་རིག་པའི་རྐྱེན་ནི་འདུ་བྱེད་རྣམས། འགོག་པའི་བར་དུ་རྒྱས་པར་
བྱའོ། །གསོལ་པ། གཡུང་དྲུང་སེམས་དཔའ་སེམས་དཔའ་ལམ་གྱི་སྒྲོན་མ་ཅན་གྱིས་
གསོལ་པ། མ་རིག་པ་ཞེས་གསུངས་པ། གཤེན་རབ་མ་རིག་པ་མ་མཆིས་ན། སྲིད་
པའི་ཡན་ལག་བཅུ་གཉིས་དེ་དག་གང་ལས་སྐྱེ་བར་འགྱུར། ཅི་ནས་ཀྱང་ནམ་མཁའ་
ལ་སྐྱེ་ཞེས་བྱས་ནས། ནམ་མཁའ་ཉིད་ཀྱང་ངོ་བོ་མ་མཆིས་པའོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་ཚངས་པའི་དབྱངས་ཀྱིས་བཀའ་སྩལ་པ།
རིགས་ཀྱི་བུ་དེ་བཞིན་ཏེ། གཡུང་དྲུང་གི་བོན་ཐམས་ཅད་ནམ་མཁའ་ལྟ་བུའོ། །ཅི་
ལྟར་ན་ནམ་མཁའ་རྫས་མ་ཡིན། མཚན་ཉིད་མ་ཡིན་མུན་པ་མ་ཡིན། སྣང་བ་མ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཡིན་རྟོགས་པ་མ་ཡིན། རྣམ་པར་རྟོག་པ་མ་ཡིན། བརྗོད་པ་མ་ཡིན་ཅི་ཡང་མ་ཡིན།
ཆ་ཤས་མེད་པ་དངོས་པོ་ཐམས་ཅད་སྤངས། དེ་བཞིན་དུ་རིགས་ཀྱི་བུ། གཡུང་དྲུང་
གི་བོན་རྣམས་དེ་བཞིན་ཉིད་ཀྱི་ཕྱིར། གཡུང་དྲུང་བོན་རྣམས་ཀྱི་མཐའ་ཡོངས་སུ་
བཅད་པའོ། །དབྲི་བ་མེད་པ་གང་བ་མེད་པའི་ཕྱིར། ང་དང་གཡུང་དྲུང་སེམས་
དཔའ་རྣམས་ནི། ཕ་རོལ་ཚུལ་རོལ་ལ་རག་པ་མེད་པའོ། །ཆ་ཤས་མེད་པའི་ཕྱིར།
གཡུང་དྲུང་གི་བོན་རྣམས་བརྗོད་དུ་མེད་པའོ། །མི་གཡོ་ཞིང་རྣམ་པ་བཞག་པ་མེད་
པའི་ཕྱིར། གཡུང་དྲུང་གི་བོན་རྣམས་ནི་རྫས་དང་། དངོས་པོ་དང་མཚན་ཉིད་ཐམས་
ཅད་མེད་པའོ། །ཚིག་གི་ལམ་དང་བྲལ་བའི་ཕྱིར། གཡུང་དྲུང་བོན་རྣམས་ལ་སྒྲོས་
བཏགས་བཏབ་པ་མེད་པའོ། ། ཡང་དག་པ་མ་ཡིན་ཀུན་རྟོག་པ་ལས་འདས་པའོ། །
དེའི་ཚེ་སྲོག་ཆགས་སྐར་མའི་གྲངས་ཙམ་རྫོགས་པའི་ལམ་དུ་སེམས་བསྐྱེད་དོ། །
དེའི་ཚེ་གང་གའི་ཀླུང་གི་བྱེ་མ་སྙེད་ཙམ་གྱི་མངོན་པར་གྲུབ་པའི་ཏིང་ངེ་འཛིན་དང༌།
བཟོད་པ་ཐོབ་པར་འགྱུར་རོ། །དེའི་ཚེ། གཡུང་དྲུང་སེམས་དཔའ་སེམས་དཔའ་
ཆེན་པོ་གང་གའི་ཀླུང་གི་བྱེ་མ་སྙེད་ཙམ་གྱིས། འགྲོ་བ་སེམས་ཅན་ཐམས་ཅད་ནམ་
མཁའི་འོད་ཐིམ་པར་བྱས་ནས་ཐིམ་མོ། །འགྲོ་བ་སེམས་ཅན་ཐམས་ཅད་དབྱིངས་
སུ་ཐིམ་པར་བྱས་ནས་ཐིམ་མོ། །བདེ་བ་ཆེན་པོ་དེ་དག་ཡང་དག་པར་བྱེད་དོ་སྤྱད་
དོ། །གཡུང་དྲུང་སེམས་དཔའ་ལམ་གྱི་སྒྲོན་མས། གཤེན་ཚངས་པའི་དབྱངས་ཅན་
ལ་སྨྲས་པ། ཀྱེ་མ་གཡུང་དྲུང་སེམས་དཔའ་ཀུན་ནས་འཚོགས་པ་ངོ་མཚར་ཆེ། ཀྱེ་མ་
གཡུང་དྲུང་སེམས་དཔའ་སེམས་དཔའ་རྣམས་དང་། གཡུང་དྲུང་སེམས་དཔའ་ཞུས་
པ་པོ་རྣམས་འཚོགས་པ་ངོ་མཚར་ཆེའོ། །གཏོ་བུ་འབུམ་སངས་ཀྱིས་སྲིད་པའི་བོན་
པོ། གཡུང་དྲུང་སེམས་དཔའ་རྨ་ལོ་ལ་བཀའ་སྩལ་པ། གཡུང་དྲུང་སེམས་དཔའ་
སེམས་དཔའ་ཆེན་པོ་གང་གའི་ཀླུང་ཙམ་པ་ཐང་ལ་ལྷག་པ་ཁྱེད་རྣམས་ཀྱང་། དགེ་
12

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
བའི་སྤྱོད་པ་བྱེད་པ་རྣམས་ལ། ལྡན་པ་ཕུན་སུམ་འཚོགས་པར་གྱིས་ལ། བདེ་བ་ཆེན་
པོ་ཐམས་ཅད་འཚོགས་པར་གྱིས་ཤིག །སྙིང་རྗེ་དང་བྱམས་པ་དང་དགའ་བ་དང་།
སྦྱིན་པ་དང་ཚུལ་ཁྲིམས་དང་སྤྱོད་པ་དེ་དག་ལ་ཡོངས་སུ་འཇུག་པར་གྱིས་ཤིག །མ་
གྲོལ་པ་རྣམས་ཡོངས་སུ་གྲོལ་བར་གྱིས་ཤིག །ཅེས་བཀའ་བསྩལ་ཏོ། །ཁམས་གསུམ་
སེམས་ཅན་སྐྱེ་འཆིའི་མདོ་ལས། གླེང་གཞི་སྲིད་པ་ཕུན་སུམ་འཚོགས་པའི་ལེའུ་སྟེ་
དང་པོ་གཅིག་པའོ། །།
༧ གཡུང་དྲུང་ལྷ་ཡི་སྐད་དུ་ན། ཨ་གསལ་ད་ར་ན་མ་ཧྲི་ཨ། བོད་སྐད་དུ། ཐེག་
པ་དགུའི་སྒྲོན་མའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་
རབ་མི་བོ་ནི། མཚོ་མུ་ལེ་ཁྱུད་ཀྱི་འགྲམ་དུ། མེ་ཏོག་ཁང་པ་གྲུ་བཞི་པ། བླ་གབ་ནམ་
མཁའ་གཡུ་མདོག་ལ་བྱས་པ། ཕྱོགས་བཞི་རིན་པོ་ཆེའི་ཆུན་འཕྱང་ཆེན་པོ་བཞི། རླུང་
གི་བ་དན་ཆེན་པོ་བཞིས་བརྒྱན་པ། རྩེ་མོ་སྟོང་ཉིད་མཐའ་ཡས་པར་ཐལ་བ། ཕྱོགས་
བཅུ་ན་གསེར་གྱི་མཆོད་རྟེན་ཁྲི་འཕང་སུམ་བཅུ་པ་སུམ་བཅུ་སྟོང་དང་བཞི་བརྒྱས་
བསྐོར་བ། གཡུའི་མན་དྷལ་ལྔ་སྟོང་ལ་པདྨའི་གེ་སར་ལྔ་འབུམ་འོད་དུ་གསལ་བ། དེ་
ལྟར་ལྷའི་ཁང་པ་བཟང་པོ་དེའི་ནང་ན། གཤེན་རབ་གཡུང་དྲུང་སེམས་དཔའ་སེམས་
དཔའ་མང་པོ་བཞུགས་ཏེ། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་ལམ་གྱི་སྒྲོན་མ་ཅན་དང་ཐབས་ཅིག་ཏུ་བཞུགས་སོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། གནས་ཀྱི་སྒྲོན་མ་ཅན་དང་ཐབས་གཅིག་
ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། སྤྲུལ་
པའི་སྒྲོན་མ་ཅན་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། དཔག་བསམ་གྱི་ལྗོན་ཤིང་ཅན་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གེལ་བའི་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འབྲས་བུ་འཛིན་པ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ཨུ་དྷ་ར་གའི་ཐོར་གཙུག་ཅན་དང་ཐབས་གཅིག་ཏུ་
བཞུགས་སོ། །
དེ་ནས་སྟོན་པ་གཤེན་རབ་ཀྱིས་བཀའ་སྩལ་པ། གཏོ་བུ་འབུམ་སངས་འདི་ལྟ་སྟེ།
ཕྱ་གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། ལེགས་རྒྱལ་སྤྲིན་གྱི་བདག་པོ་གཤེན་རབ་ལ་ཕྱག་འཚལ་ལོ། །ཕྱ་
གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ནམ་དང་སྤྲིན་མཆོག་ལ་ཕྱག་འཚལ་ལོ། །ཕྱ་གཤེན་གྲུབ་སྟེ་མོས་པར་སྤྱོད་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གཞི་འཁོར་ལོ་འོད་
འབྱུང་གཤེན་ལ་ཕྱག་འཚལ་ལོ། །ཕྱ་གཤེན་གྲུབ་སྟེ་མོས་པར་སྤྱོད་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། ཁྲི་དང་འཕྲུལ་ཆ་མངོན་འབྱུང་གི་
ནོར་བུ་ཅན་ལ་ཕྱག་འཚལ་ལོ། །ཕྱ་གཤེན་གྲུབ་སྟེ་མོས་པར་སྤྱོད་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། སྤྲུལ་པ་ནམ་མཁའི་ཐོག་མདའ་ཅན་
ལ་ཕྱག་འཚལ་ལོ། །ཕྱ་གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། སྲིད་པ་མངོན་པའི་སྡེ་ལ་ཕྱག་འཚལ་ལོ། ། ཕྱ་
གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། རྒྱལ་ཡོངས་དག་ལ་ཕྱག་འཚལ་ལོ། ། ཕྱ་གཤེན་གྲུབ་སྟེ་མོས་པར་སྤྱོད་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཉི་མའི་སློང་ལམ་སེལ་
ལ་ཕྱག་འཚལ་ལོ། ། ཕྱི་གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། ལས་ཀྱི་འགྲོ་བ་འདྲེན་པ་ལ་ཕྱག་འཚལ་ལོ། །ཕྱ་
གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་སེམས་དཔའ་སེམས་
14

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཐབས་ཀྱིས་བདུད་ཀྱི་བུ་བདེན་པའི་དོན་བཞིན་འགྲུབ་པ་ལ་ཕྱག་
དཔའ་ཆེན་པོ། 
འཚལ་ལོ། །ཕྱ་གཤེན་གྲུབ་སྟེ་མོས་པར་སྤྱོད་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་སྟེ། མ་མཐོང་པ་རྣམས་མཐོང་སྣང་བྱས་པའི་སྒྲིབ་པ་
དང༌། ལུང་ལོག་སྲོག་བཅད་སྒྲིབ་པ་དང་། གཏོ་དཀར་སེམས་ཅན་སྲོག་བཅད་སྒྲིབ་
པ་དང་། གཏོ་ནག་སེམས་ཅན་བསད་པའི་སྒྲིབ་པ་དང༌། མི་དགོས་ཐོབ་ཡས་ཁྱེར་
བའི་སྒྲིབ་པ་དང༌། སྲོག་ཆགས་ཡས་སུ་བོར་བའི་སྒྲིབ་པ་རྣམས་དང་། སྒྲིབ་པ་གཏོ་
ལོག་དཔྱད་ལོག་དང༌། འབྱུང་བའི་གཏོ་ཐབས་ནོར་བའི་སྒྲིབ་པ་དང་། ཡས་ཕྱིར་
སེམས་ཅན་སྲོག་བཅད་དང་། ཁའི་ཉེས་པ་གསད་བཅད་བསྟན་པ་དང་། འདབ་
ཆགས་ཡས་སུ་བསྟན་པ་དང་། གཅན་གཟན་ཡས་སུ་བསྟན་པ་དང་། རི་དྭགས་
ཡས་སུ་བསྟན་པ་དང༌། སྲོག་ཆགས་དམ་ཚིག་ཉམས་པའི། ཕྱ་གཤེན་དམྱལ་བའི་
གནས་ནས་དང་། ཡི་དྭགས་གནས་དང་། བྱོལ་སོང་ཁམས་ནས་དྲངས་མཛད་པའི།
གཤེན་རབ་གཡུང་དྲུང་སེམས་དཔའ་སེམས་དཔའ་རྣམས་ལ་ཕྱག་འཚལ་ནས། ལས་
ཀྱི་སྒྲིབ་པ་བྱང་བར་མཛོད། ཕྱ་གཤེན་ལས་ཀྱི་སྒྲིབ་པ་བྱང་བར་མཛོད། འདི་ནས་མྱ་
ངན་འདས་ལམ་གྲོང་ཁྱེར་དུ། སྟོན་པའི་ཞལ་ནི་ཡོངས་སུ་མཐོང་བར་ཤོག །འོག་
མིན་ལྷའི་ཕོ་བྲང་དུ་བདེ་བ་ཅན་གྱི་གནས་སུ་ཡོངས་སུ་དྲང་བར་ཤོག ། ཨ་དུ་དུ་སུ་བྲི་
ནག་པོ་ཞི་ཞི་བུན་ནེ་འབྱུང་བ་ཞི་ཞི་ལམ་ལམ་སད་ཧ་རམ་ཨ། ངན་སོང་གསུམ་ནས་
སེམས་ཅན་ཐམས་ཅད་གྲོལ་ནས་ཐར་བར་ཤོག །དེ་བཞིན་དུ། བར་དོའི་སྐྱེ་གནས་
མངལ་གྱི་གྲོང་ཁྱེར་མི་བརྒྱུད་ཤིང་མྱ་ངན་ལས་འདས་པའི་གྲོང་ཁྱེར་དུ། སེམས་ཅན་
ཐམས་ཅད་ཐར་འགྱུར་ཤོག །དེ་ནས་སྟོན་པ་གཤེན་རབ་མི་བོ་དེ། རི་རྒྱལ་མངོན་
གྲུབ་བདེ་བའི་ཕོ་བྲང་དུ་བྱོན་ནས། འཁོར་གྱི་གཡུང་དྲུང་སེམས་དཔའ་སེམས་དཔའ་
སྤྲུལ་པ་དབང་གི་རྒྱལ་པོ་དང་ཐབས་གཅིག་ཏུ་བཞུགས་སོ། །གཡུང་དྲུང་སེམས་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དཔའ་སེམས་དཔའ་སྤྲུལ་པ་མཐུ་ཆེན་དང་ཐབས་ཅིག་ཏུ་བཞུགས་སོ། །གཡུང་དྲུང་
སེམས་དཔའ་སེམས་དཔའ་སྤྲུལ་པ་མངོན་དགའ་དང་ཐབས་གཅིག་ཏུ་བཞུགས་སོ། །
གཡུང་དྲུང་སེམས་དཔའ་སེམས་དཔའ་ཆེན་པོ་སྤྲུལ་པ་རྨ་ལོ་མངོན་དགའ་དང་
ཐབས་གཅིག་ཏུ་བཞུགས་སོ། །གཡུང་དྲུང་སེམས་དཔའ་སེམས་དཔའ་ཆེན་པོ་སྤྲུལ་
པ་གཡུ་ལོ་གཏོ་ཆེན་དང་ཐབས་གཅིག་ཏུ་བཞུགས་སོ། །གཡུང་དྲུང་སེམས་དཔའ་
སེམས་དཔའ་ཆེན་པོ་སྤྲུལ་པ་རྒྱལ་ཆེན་བློ་གྲོས་དང་ཐབས་གཅིག་ཏུ་བཞུགས་སོ། །
གཡུང་དྲུང་སེམས་དཔའ་སེམས་དཔའ་ཆེན་པོ་སྤྲུལ་པ་ཡང་དགའ་མངོན་དགའ་
དང་ཐབས་གཅིག་ཏུ་བཞུགས་སོ། །གཡུང་དྲུང་སེམས་དཔའ་སེམས་དཔའ་ཆེན་པོ།
སྤྲུལ་པ་སྤྱོད་པར་དྲ་བ་ཅན་དེ་དག་དང་ཐབས་གཅིག་ཏུ་བཞུགས་སོ། །གཤེན་རབ་
ཀྱིས་བཀའ་སྩལ་པ། དེ་བཞིན་དུ། སྣང་གཤེན་གྱེར་དང་ཆོ་རབས་ལ་མཁས་པ་དང་།
གཤེན་རབ་གཡུང་དྲུང་སེམས་དཔའ་སེམས་དཔའི་ལས་ལ་མོས་པར་སྤྱོད་པའི། སྤྲུལ་
པའི་ལྷ་དང་སེམས་དཔའ་ཆེན་པོའི་སྤྱོད་པ་ལ་འཇུག་པར་བྱ་བའི་ཕྱིར། སྣང་གཤེན་
པ་ཆེན་པོ་ལ་སྤྱོད་པའི། སྤྲུལ་པའི་ལྷ་དང་སེམས་དཔའ་ཆེན་པོའི་སྤྱོད་པ་ལ་འཇུག་
པར་བྱ་བའི་ཕྱིར། སྣང་གཤེན་ཐེག་པ་ཆེན་པོ་ལ་སྤྱོད་པའི་གཡུང་དྲུང་སེམས་དཔའ་
སེམས་དཔའ་ཆེན་པོ། སྤྲུལ་པའི་རྒྱལ་པོ་དོན་ལ་ཕྱག་འཚལ་ལོ། །སྣང་གཤེན་གྱེར་
དང་ཆོ་རབས་ལ་མཁས་པ་ཡང་། གཤེན་རབ་གཡུང་དྲུང་སེམས་དཔའ་ལས་ལ་མོས་
པར་སྤྱོད་པའི། སྤྲུལ་པའི་ལྷ་དང་སེམས་དཔའ་ཆེན་པོའི་སྤྱོད་པ་ལ་འཇུག་པར་བྱ་
བའི་ཕྱིར། སྣང་གཤེན་གཡུང་དྲུང་སེམས་དཔའ་སེམས་དཔའ་ཆེན་པོ། སྤྲུལ་པའི་ལྷ་
དང་སྤྲུལ་གསས་དྲག་པོ་ངར་ཆེན་ལ་ཕྱག་འཚལ་ལོ། །སྣང་གཤེན་གྱེར་དང་ཆོ་རབས་
ལ་མཁས་པ་ཡང་། གཤེན་རབ་གཡུང་དྲུང་སེམས་དཔའ་མོས་པར་སྤྱོད་པའི་སྤྲུལ་
པའི་ལྷ་དང་སེམས་དཔའ་ཆེན་པོའི་སྤྱོད་པ་ལ་འཇུག་པར་བྱ་བའི་ཕྱིར། གཡུང་དྲུང་
16

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སེམས་དཔའ་སེམས་དཔའ་ཆེན་པོ་ཉི་མའི་དད་དཔོན་རྗེ་ལ་ཕྱག་འཚལ་ལོ། །སྣང་
གཤེན་གྱེར་དང་ཆོ་རབས་ལ་མཁས་པ་ཡང་། གཤེན་རབ་གཡུང་དྲུང་སེམས་དཔའི་
ལས་ལ་མོས་པར་སྤྱོད་པའི། སྤྲུལ་པའི་ལྷ་དང་སེམས་དཔའ་ཆེན་པོའི་སྤྱོད་པ་ལ་
འཇུག་པར་བྱ་བའི་ཕྱིར། གཡུང་དྲུང་སེམས་དཔའ་སེམས་དཔའ་ཆེན་པོ། རླུང་ལྷ་
འཁོར་ལོ་སྟོབས་ལྡན་རྗེ་ལ་ཕྱག་འཚལ་ལོ། །སྣང་གཤེན་དག་ཀྱང་ལས་ཀྱིས་འདྲེན་
མཛད་པ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཀླུ་བོན་
བདུད་རྩི་མཆོག་གནས་ལ་ཕྱག་འཚལ་ལོ། །སྣང་གཤེན་ཐེག་པ་འདྲེན་མཛད་པ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གཉན་བོན་དག་པ་རྩི་
ཤིང་ཅན་ལ་ཕྱག་འཚལ་ལོ། །སྣང་གཤེན་པ་རྣམས་འདྲེན་པའི། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་སྐར་བོན་བྱང་ཆུབ་ཅན་ལ་ཕྱག་འཚལ་ལོ། །
སྣང་གཤེན་པ་རྣམས་འདྲེན་མཛད་པའི་གཡུང་དྲུང་སེམས་དཔའ་སེམས་དཔའ་ཆེན་
པོ་གར་གྱི་མཆོག་ཏུ་གྱུར་པའི་རྗེ་ལ་ཕྱག་འཚལ་ལོ། །སྣང་གཤེན་པ་རྣམས་འདྲེན་པའི་
གཡུང་དྲུང་སེམས་དཔའ་སེམས་དཔའ་ཆེན་པོ། འདྲེ་འདུལ་དྲག་པོ་རྗེ་ལ་ཕྱག་འཚལ་
ལོ། །སྣང་གཤེན་པ་ཤིང་བལ་འདམ་ནས་འདྲེན་མཛད་པའི། གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། ཤིང་བོན་གདུག་པའི་ཚེར་མ་རྗེ་ལ་ཕྱག་འཚལ་
ལོ། །སྣང་གཤེན་པ་རྣམས་འདྲེན་མཛད་པའི། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། །གླུད་བོན་སྣང་བ་འོད་དམར་རྗེ་ལ་ཕྱག་འཚལ་ལོ། །སྣང་
གཤེན་གནས་ནས་འདྲེན་མཛད་པའི། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། ཆུ་བོན་ཟིལ་ཐིགས་རྗེ་ལ་ཕྱག་འཚལ་ལོ། །སྣང་གཤེན་ལམ་ནས་
འདྲེན་མཛད་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཆུ་
བོན་ཟིལ་པའི་ཐོག་མདའ་ཅན་ལ་ཕྱག་འཚལ་ལོ། །སྣང་གཤེན་ལམ་ནས་འདྲེན་
17

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཛད་པ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། དྲག་པོ་ཆུ་
ཡིས་ཐིམ་པ་ལ་ཕྱག་འཚལ་ལོ། །སྣང་གཤེན་གནས་ནས་འདྲེན་མཛད་པ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། ས་བོན་ཤིང་རྩི་ཐོར་ཚུགས་ཅན་
ལ་ཕྱག་འཚལ་ལོ། །སྣང་གཤེན་གནས་ནས་འདྲེན་མཛད་པ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་བདུད་རྩི་གསེར་སྐྱེམས་ཅན་ལ་
ཕྱག་འཚལ་ལོ། །སྣང་གཤེན་གནས་ནས་འདྲེན་མཛད་པ། གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། གཉན་ཡོད་རྒྱལ་ཡུག་བདུད་རྩི་རྒྱལ་བ་ལ་ཕྱག་
འཚལ་ལོ། །སྣང་གཤེན་གནས་ནས་འདྲེན་མཛད་པ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། སྒྲ་འཛིན་རི་བོ་ས་གནོན་རྗེ་ལ་ཕྱག་འཚལ་ལོ། །སྣང་
གཤེན་གནས་ནས་འདྲེན་མཛད་པ། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། དྲག་པོ་ཐོག་གི་དབལ་རུམ་ཅན་ལ་ཕྱག་འཚལ་ལོ། །སྣང་གཤེན་
གནས་ནས་འདྲེན་མཛད་པ། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ཡང་དག་སྨན་གྱིས་གསོ་བར་མཛད་ལ་ཕྱག་འཚལ་ལོ། །སྣང་གཤེན་གནས་
ནས་འདྲེན་མཛད་པ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
མི་བཟད་ཤིང་བོན་བདུད་རྩི་དྲི་ཡི་མཆོག་ལ་ཕྱག་འཚལ་ལོ། །སྣང་གཤེན་ངན་འགྲོའི་
གནས་ནས་འདྲེན་མཛད་པ། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། སྟོབས་ཀྱི་གདོན་རྣམས་འདུལ་བ་སྟེ། སྣང་གཤེན་གྱི་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །དེ་ལྟར་སྣང་གཤེན་གཡུང་
དྲུང་སེམས་དཔའ་སེམས་དཔའ་ཆེན་པོ། ཡང་དག་པའི་དོན་ལ་དགོངས་ནས། ལན་
གཅིག་ཕྱིར་འོང་བ་རྣམས་ལ་ཕྱག་འཚལ་ལོ། །འཇིག་རྟེན་གྱི་ཁམས་ཉོན་མོངས་པའི་
རྒྱུན་བཅད་པར་འགྱུར་རོ། །ཐོག་ཡས་མང་པོས་ཉོན་མོངས་གླུད་ཅི་ནོར་བ་ཅི་མཆིས་
18

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
པ། ལས་ཀྱི་སྒྲིབ་པ་ཡོངས་སུ་བྱང་འགྱུར་ཅིག །ཡས་སྟགས་གནས་སུ་མ་སྐྱོལ་བདུད་
དང་ཡས་སྟགས་མ་ཕྲད་པ། ལྷ་བདུད་བརྡའི་མ་འབྱལ་བ། གླུད་ཡས་མང་པོའི་སྡིག་
པ་ཅི་མཆིས་པ། ལས་ཀྱི་སྒྲིབ་པ་ཡོངས་སུ་བྱང་འགྱུར་ཅིག །ཡས་སྟགས་གཏོར་
གནས་མ་ཕྱིན་པ། དེ་དག་སྒྲིབ་པ་བྱང་བར་ཤོག །ལས་ཀྱི་སྒྲིབ་པ་ཅི་མཆིས་པ་རྣམས།
སྣང་གཤེན་སྒྲིབ་པ་དེ་དག་བྱང་འགྱུར་ཤོག །སྣང་གཤེན་སྣང་ཡས་སུ་བོར་བའི་སྒྲིབ་
པ་དག་འགྱུར་ཅིག །མཐོང་མཐོང་གསས་སུ་བདར་བའི་སྒྲིབ་པ་བྱང་འགྱུར་ཅིག །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་རྨ་ལོ་དར་ཕྱར། གཞན་
ཡང་གཡུང་དྲུང་སེམས་དཔའ་སེམས་དཔའ་རྣམས། འཕྲུལ་གཤེན་པའི་སྒྲིབ་པ་སེལ་
བའི། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་རྒྱལ་པོ་རྒྱལ་བ་རྗེ་ལ་
ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བ་ཡི། གཡུང་དྲུང་སེམས་དཔའ་
སེམས་དཔའ་ཆེན་པོ། དྲག་པོ་མེ་ཆུ་སྐོལ་བའི་བདག་པོ་ལ་ཕྱག་འཚལ་ལོ། །འཕྲུལ་
གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ། དྲག་
པོ་མི་བཟད་ཙོ་དབལ་འཛིན་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི།
གཡུང་དྲུང་སེམས་དཔའ་སེམས་དཔའ་ཆེན་པོ། མི་བཟད་ཐབས་ལྷ་མོའི་བདག་ལ་
ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་
སེམས་དཔའ་ཆེན་པོ། མི་བཟད་ཟོར་གྱི་རེག་གཅོད་ལ་ཕྱག་འཚལ་ལོ། །འཕྲུལ་
གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ། མི་
བཟད་དྲག་པོ་ཉུངས་ཀར་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི།
གཡུང་དྲུང་སེམས་དཔའ་སེམས་དཔའ་ཆེན་པོ། མི་བཟད་དྲག་པོ་འཕྲུལ་གྱི་གཟེ་མ་
འཛིན་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་
དཔའ་སེམས་དཔའ་ཆེན་པོ། མི་བཟད་དྲག་པོ་ཐོག་རྒོད་འཕེན་པར་མཛད་པ་ལ་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་
སེམས་དཔའ་ཆེན་པོ། མི་བཟད་དྲག་པོ་ཕུར་པ་འཛིན་ལ་ཕྱག་འཚལ་ལོ། །འཕྲུལ་
གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ། མི་
བཟད་ཐོག་ཐོག་རྗེ་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་
དྲུང་སེམས་དཔའ་སེམས་དཔའ་ཆེན་པོ། སྐྱི་འདང་གནམ་རུམ་རྗེ་ལ་ཕྱག་འཚལ་ལོ། །
འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ།
དྲག་བྱེད་རུམ་བྱན་རྗེ་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི།
གཡུང་དྲུང་སེམས་དཔའ་སེམས་དཔའ་ཆེན་པོ། འཕྲུལ་གཤེན་དྲག་པོ་གནམ་དིང་
རུམ་བཙན་པ་རྗེ་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི་གཡུང་དྲུང་
སེམས་དཔའ་སེམས་དཔའ་ཆེན་པོ། ས་དིང་རུམ་བཙན་པ་རྗེ་ལ་ཕྱག་འཚལ་ལོ། །
འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ།
ཐོག་ཐོག་ངར་གྱི་རྗེ་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་
དྲུང་སེམས་དཔའ་སེམས་དཔའ་ཆེན་པོ། ངར་དྲག་གཅོད་པ་རྗེ་ལ་ཕྱག་འཚལ་ལོ། །
འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ།
གཟི་བརྗིད་ཅན་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བ་ཡི། གཡུང་
དྲུང་སེམས་དཔའ་སེམས་དཔའ་ཆེན་པོ། དྲག་པོ་གདོན་གྱི་གཤེན་ལ་ཕྱག་འཚལ་
ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་
ཆེན་པོ། དྲག་པོ་ཐོག་མདའ་འཕེན་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་
སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ། གནམ་རྒྱལ་གཏོ་ཚོལ་
ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་དྲུང་སེམས་དཔའ་
སེམས་དཔའ་ཆེན་པོ། ཁྲོ་རྒྱལ་བགེགས་ཀྱི་གཤེན་ལ་ཕྱག་འཚལ་ལོ། །འཕྲུལ་གཤེན་

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
པའི་སྒྲིབ་པ་སེལ་བའི། གཡུང་དྲུང་སེམས་དཔའ་སེམས་དཔའ་ཆེན་པོ། གཙུག་
ཕུད་དྲག་རུམ་རྗེ་ལ་ཕྱག་འཚལ་ལོ། །འཕྲུལ་གཤེན་པའི་སྒྲིབ་པ་སེལ་བའི། གཡུང་
དྲུང་སེམས་དཔའ་སེམས་དཔའ་ཆེན་པོ། མི་བཟད་དྲག་པོ་ཙོ་དབལ་འཛིན་ལ་ཕྱག་
འཚལ་ལོ། །འཕྲུལ་གཤེན་བདུད་ཀྱི་ལས་སྲིན། བདུད་འདུལ་སྲིན་ཅན་ལྷ་འདྲེ་མི་
བཟད་སྡུར་བཏབ་བདུད་ཀྱི་ལས། སྡིག་ཏོ་སྲོག་བཅད་རག་ཤ་ཐུན་འཕང་། མཚོ་ལ་
དུག་སྤྱོད་གནོད་སྦྱིན་བདུད་ཀྱི་སྒྲིབ་པ་འཇོམས། འཕྲུལ་གཤེན་གདུག་པའི་ལས། ཅི་
བྱས་གདུག་པའི་ངན་སྔགས་སྒྲུབ་ཉེས་སྒྲིབ་པ་བྱང་འགྱུར་ཅིག །
གཤེན་རབ་ཀྱིས་བཀའ་སྩལ་པ། དེ་དེ་བཞིན་དུ། སྲིད་གཤེན་མོས་པར་སྤྱོད་པའི་
གཡུང་དྲུང་སེམས་དཔའ་རྣམས་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་
པའི་གཡུང་དྲུང་སེམས་དཔའ། འདུལ་གཤེན་ཁུ་བྱུག་དབྱངས་ཅན་ལ་ཕྱག་འཚལ་
ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུལ་གཤེན་འགྲོ་བ་
ཀུན་འདུལ་གཤོག་པའི་བྱ་རུ་ཅན་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་
གཡུང་དྲུང་སེམས་དཔའ། འདུལ་གཤེན་དྲག་པོ་སྲི་འདུལ་ལ་ཕྱག་འཚལ་ལོ། །སྲིད་
གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུལ་གཤེན་དྲག་པོ་བདུད་
དང་སྲི་སྒོ་གཅོད་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་
སེམས་དཔའ། འདུལ་གཤེན་དྲག་པོ་དྲི་ཡི་གསས་ཀྱིས་འདུལ་ལ་ཕྱག་འཚལ་ལོ། །
སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུར་གཤེན་དྲག་པོ་མི་
བླ་ཚོལ་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ།
ལམ་གསས་བདེ་ཆེན་གཤེན་ལམ་སྟོན་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་
པའི་གཡུང་དྲུང་སེམས་དཔའ་ཆེན་པོ། གཤིན་བོན་དྲག་པོ་སྲི་གཅན་འདུལ་ལ་ཕྱག་
འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ་གཤིན་བོན་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཁ་ལོ་བརླ་འགུག་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་
སེམས་དཔའ། གཤིན་བོན་དབྱངས་སྙན་ཁུ་བྱུག་ལ་ཕྱག་འཚལ་ལོ། །སྲིད་གཤེན་
མོས་པར་སྤྱོད་པའི་གཡུང་དྲུང་སེམས་དཔའ། གཤིན་བོན་དྲག་པོ་གཤེད་འདུལ་ལ་
ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུར་
གཤེན་བདུད་ལ་ཤགས་ཀྱིས་འདེབས་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་
པའི་གཡུང་དྲུང་སེམས་དཔའ། འདུར་གཤེན་རོག་པ་ཐུགས་ཀར་ལ་ཕྱག་འཚལ་
ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུར་གཤེན་རིན་
ཆེན་ཕྱག་རྒྱ་ཅན་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་
སེམས་དཔའ། འདུར་གཤེན་གཡང་བོན་ཐེབ་མོ་ནོར་གྱི་འཕེལ་གཡང་ཅན་ལ་ཕྱག་
འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུར་གཤེན་
རྒོད་བོན་མཐིང་གི་གནམ་རུ་ཅན་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་
པའི་གཡུང་དྲུང་སེམས་དཔའ། འདུར་གཤེན་ཕོད་པ་ལྕགས་ཀྱི་བྱ་རུ་ཅན་ལ་ཕྱག་
འཚལ་ལོ། །སྲིད་གཤེན་མོས་པར་སྤྱོད་པའི་གཡུང་དྲུང་སེམས་དཔའ། འདུར་གཤེན་
སྤྲུལ་པའི་ཁྱུང་རུ་ཅན་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་
དྲུང་སེམས་དཔའ། འདུར་དང་ཆོ་རབས་ལ་མཁས་པ་འདྲེ་སྲིན་གཏའ་ལ་བསྐོར་
བའི་གཏའ་བོན་བྱོན་ཁྲི་ལ་ཕྱག་འཚལ་ལོ། །སྲིད་གཤེན་མོས་པར་སྤྱོད་པའི་གཡུང་
དྲུང་སེམས་དཔའ། སྲིད་བོན་འདུར་གཤེན་བཀའི་ཐར་བོན་སྐྱོལ་པོ་ལ་ཕྱག་འཚལ་
ལོ། །གསོན་གཤིན་བརྡ་ཡིས་མ་ཕྲད་པ། འདུར་གྱི་སེམས་ཅན་སྒྲིབ་པ་དག་པར་
ཤོག །ཁམས་གསུམ་སེམས་ཅན་སྐྱེ་འཆིའི་མདོ་ལས། ཐེག་པ་འོག་མའི་ལེའུ་
གཞི་བཏིང་པའི་ལེའུ་སྟེ་གཉིས་པའོ། །གཡུང་དྲུང་བཀོད་པའོ། །༡ ། = = P
༡༡རཔལཿ །།
22

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
༧ གཡུང་དྲུང་ལྷ་ཡི་སྐད་དུ་ན། ས་བ་ཧ་ཏི་ན་མ་ཏ་བ་བ་ཡཱ། བོད་སྐད་དུ། ཡེ་
ཤེས་བཀོད་པ་ལམ་གྱི་མདོ་ཞེས་བྱ་བ། ཁམས་གསུམ་སེམས་ཅན་སྐྱེ་འཆིའི་མདོ་ཡི་
ལེའུ་གསུམ་པའོ། །སྟོན་པ་གཤེན་རབ་མི་བོ་ནི། རི་བོ་ཆེན་པོ་གསེར་མདོག་རྩེ་ལ་
བཞུགས་སོ། །དགེ་བསྙེན་ཡེ་ཤེས་གནས་ལ་བཀོད་པའི་གཡུང་དྲུང་སེམས་དཔའ་
སེམས་དཔའ་ཆེན་པོ། བདུད་རྩི་ཟིལ་པ་ཐིགས་པ་ལ་ཕྱག་འཚལ་ལོ། །དགེ་བསྙེན་
ཡེ་ཤེས་གནས་ལ་བཀོད་པའི་གཡུང་དྲུང་སེམས་དཔའ་ཆེན་པོ། བདུད་རྩི་གཡུང་
དྲུང་སྨན་གྱི་ཐིགས་པ་འཐིགས་པའི་བདུད་རྩི་འགྲོ་བ་གསོ་ལ་ཕྱག་འཚལ་ལོ། །དགེ་
བསྙེན་ཡེ་ཤེས་གནས་ལ་བཀོད་པའི་གཡུང་དྲུང་སེམས་དཔའ་སེམས་དཔའ་ཆེན་
པོ། ཁམས་གསུམ་གསོ་བའི་བདུད་རྩི་རྒྱལ་མོ་ལ་ཕྱག་འཚལ་ལོ། །དགེ་བསྙེན་ཡེ་ཤེས་
གནས་ལ་བཀོད་པའི་གཡུང་དྲུང་སེམས་དཔའ་སེམས་དཔའ་ཆེན་པོ། རྩིའི་མཆོག་
མ་ཟིལ་ཐིགས་ཅན་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་ལ་བཀོད་པའི་
གཡུང་དྲུང་སེམས་དཔའ་སེམས་དཔའ་ཆེན་པོ། ཐར་པ་རྩི་གཏོང་བའི་གཡུང་དྲུང་
སེམས་དཔའ་སེམས་དཔའ་ཆེན་པོ་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་
སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། ཆུའི་བདུད་རྩིས་
འགྲོ་བ་སེམས་ཅན་གསོ་བ་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་སུ་འདྲེན་
པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། གནས་གསུམ་བདུད་རྩིས་
གསོ་བ་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་སུ་འདྲེན་པ་སྟེ། གཡུང་དྲུང་
སེམས་དཔའ་སེམས་དཔའ་ཆེན་པོ། སེམས་ཅན་རྣམས་སྨིན་གྱིས་འདུལ་བ་ལ་ཕྱག་
འཚལ་ལོ། །དགེ་བསྙེན་ཡེ་ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་
སེམས་དཔའ་ཆེན་པོ་སྟེ། བདུད་ལྔ་འདུལ་བ་ལ་ཕྱག་འཚལ་ལོ། །དགེ་བསྙེན་ཡེ་
ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། དུག་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གསུམ་སྨན་གྱི་ཟིལ་པས། གནོན་པའི་བདུད་རྩི་ཅན་ལ་ཕྱག་འཚལ་ལོ། །དགེ་བསྙེན་
ཡེ་ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། དགེ་
བ་ཡོངས་སུ་འཕེལ་བའི་བདུད་རྩི་དྲི་མཆོག་ཅན་ལ་ཕྱག་འཚལ་ལོ། །དགེ་བསྙེན་ཡེ་
ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། བདུད་
རྩི་ཁ་བྲོད་སྨན་གྱིས་འཇིག་རྟེན་ཀུན་གསོ་མཛད་ལ་ཕྱག་འཚལ་ལོ། །དགེ་བསྙེན་ཡེ་
ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་
ཤེས་ཀུན་འབྱུང་བདུད་རྩིའི་རྗེ་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་སུ་
འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། བདུད་རྩི་ཐང་མ་ཀུན་
འབེབས་ལ་ཕྱག་འཚལ་ལོ། །དགེ་བསྙེན་ཡེ་ཤེས་གནས་སུ་འདྲེན་པ་སྟེ། གཡུང་དྲུང་
སེམས་དཔའ་སེམས་དཔའ་ཆེན་པོ། ཐབས་ཆེན་བདུད་རྩི་ཆུ་འབེབ་ལ་ཕྱག་འཚལ་
ལོ། །དགེ་བསྙེན་ཡེ་ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་
དཔའ་ཆེན་པོ། དུག་ལྔ་རབ་ཏུ་བསྐམས་པའི་བདུད་རྩི་ཅན་ལ་ཕྱག་འཚལ་ལོ། །དགེ་
བསྙེན་ཡེ་ཤེས་གནས་སུ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་
པོ། གཡུང་དྲུང་བཀོད་པ་བདུད་རྩི་མཆོག་ལ་ཕྱག་འཚལ་ལོ། །དགེ་བསྙེན་ངན་སོང་
གནས་ནས་འདྲེན་མཛད་པ། གཡུང་དྲུང་སེམས་དཔའ་སེམས་དཔའ་ཆེན་པོ། ཆུ་ལྷ་
ཡེ་ཤེས་འཁྱིལ་པའི་བདུད་རྩི་ཅན་ལ་ཕྱག་འཚལ་ལོ། །དགེ་བསྙེན་ངན་སོང་གནས་
ནས་འདྲེན་མཛད་པ། གཡུང་དྲུང་སེམས་དཔའ་སེམས་དཔའ་ཆེན་པོ། ཉོན་མོངས་
གསོ་མཛད་བདུད་རྩི་ཀུན་གསོས་མཛད་ལ་ཕྱག་འཚལ་ལོ། དགེ་བསྙེན་ངན་སོང་
གནས་ནས་འདྲེན་མཛད་པ། གཡུང་དྲུང་སེམས་དཔའ་སེམས་དཔའ་ཆེན་པོ། དུག་
གསུམ་བདུད་རྩིས་མཛད་པ་ཡེ་ཤེས་ཀུན་འབྱུང་གཡུང་དྲུང་བཀའ་རྟགས་ཅན་ལ་
ཕྱག་འཚལ་ལོ། །དགེ་བསྙེན་ངན་སོང་གནས་ནས་འདྲེན་མཛད་པ། གཡུང་དྲུང་
24

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
སེམས་དཔའ་སེམས་དཔའ་ཆེན་པོ། གཡུང་དྲུང་ལམ་གྱི་སྒྲོན་མ་ཅན་ལ་ཕྱག་འཚལ་
ལོ། །རྩ་བའི་གཏན་ཁྲིམས་ཉམས་པ་དང་། སྐྱོན་གྱི་ཁ་ཟས་འཆོལ་པ། བཤས་པའི་
ཤ་ལ་བག་མེད་ཟོས་པ་དང་། ལས་ཀྱིས་སེམས་ཅན་བསད་པ་དང༌། རྫུན་པོ་དང་
ནི་འཇུག་པ་དང་། སྐྱོན་དུ་གྱུར་པ་དང་། མི་དགེ་བ་ཆུ་བོ་ཡི་གལ་བསྒྱུར་བ་དང་།
མཚོ་ཡི་ནང་དུ་ཆུ་ལ་དུག་གཡོས་པ་དང་། རྩི་ཤིང་ལ་མེ་གཏང་བ་དང་། གཞན་
དག་གི་སྲོག་འཕྲོག་པ་དང་། ནོར་འཕྲོག་པ་དང༌། ཕ་མ་ལ་སྐྱོན་འགེལ་བ་དང༌།
དགེ་བསྙེན་གྱི་ཚུལ་ཁྲིམས་ཉམས་པ་བྱང་བར་མཛོད། སྟོན་པས་བཀའ་བསྩལ་ཏོ། །
གསོལ་པ་གཤེན་རབ། འཁོར་བའི་སེམས་ཅན་ཐམས་ཅད་ནི། སྐྱེ་ཤི་ལུས་བརྗེས་ཀྱང་
ཤ་ཁྲག་གི་གདོས་པ་ཅན་དེ་བཞིན་དུ། ཉོན་མོངས་པ་ཅན་དང་། སྒྲིབ་པ་ཅན་དང་
འཁྲུལ་པ་ཅན་རྣམས་དང་། དྲང་སྲོང་རྣམས་སྒྲིབ་པ་ཡོངས་སུ་སྦྱངས་ནས། བདེ་
བའི་གནས་སུ་དྲངས་པའི་དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་
པོ་འོད་ཀྱི་སྒྲོན་མ་ཅན་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
སེམས་དཔའ་ཆེན་པོ། བདེ་བ་སེམས་ཀྱི་སྒྲོན་མེ་ལམ་གྱི་ཐིག་འདེབས་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། འཕྲུལ་འོད་
རྒྱལ་པོ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། གཡུང་དྲུང་རིག་པའི་སྒྲོན་མ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་
སེམས་དཔའ་སེམས་དཔའ་ཆེན་པོ། རིན་ཆེན་གཙུག་ཕུད་ལ་ཕྱག་འཚལ་ལོ། །དྲང་
སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། ཐབས་ཀྱི་བདེ་སྒྲོལ་ལ་
ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། རིན་
ཆེན་དཔལ་བར་འགྲོ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
སེམས་དཔའ་ཆེན་པོ། བདུད་རྩི་མཉམ་སྦྱོར་ཆེན་པོ་ལ་ཕྱག་འཚལ་ལོ། །དྲང་སྲོང་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གི་གཡུང་དྲུང་སེམས་དཔའ་སེམས་དཔའ་ཆེན་པོ། ལམ་གྱི་དགྲ་གཅོད་ཅན་ལ་ཕྱག་
འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བའི་
ལམ་སེལ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། དཔལ་བའི་ས་གནོན་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་
དཔའ་སེམས་དཔའ་ཆེན་པོ། རིན་ཆེན་སྒྲ་འབྱིན་ལ་ཕྱག་འཚལ་ལོ། །དྲང་སྲོང་གི་
གཡུང་དྲུང་སེམས་དཔའ་སེམས་དཔའ་ཆེན་པོ། བདུད་འདུལ་དབང་ཕྱུག་ལ་ཕྱག་
འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། རླུང་འོད་
རླབས་ཀྱིས་གཅོད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་
དཔའ་ཆེན་པོ། ཀར་མའི་ཆུ་འབེབ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་
སེམས་དཔའ་སེམས་དཔའ་ཆེན་པོ། ཀར་མའི་འོད་པོ་ཆེ་ལ་ཕྱག་འཚལ་ལོ། །དྲང་
སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། བདུད་དཔུང་རབ་ཏུ་
འཇོམས་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། འཕེལ་བྱེད་རྒྱ་བསྐྱེད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་
དཔའ་སེམས་དཔའ་ཆེན་པོ། གཡོ་འགུལ་འབུམ་གྱི་སྒྲ་ལ་ཕྱག་འཚལ་ལོ། །དྲང་
སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། ཟ་མ་ཁྲིམས་བཅད་ལ་ཕྱག་
འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། གཙང་
མ་ཉའི་ལྷ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། བདུད་རྩི་ཆུ་བོས་འགྲོ་བ་གསོ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་
སེམས་དཔའ་སེམས་དཔའ་ཆེན་པོ། མི་བཟད་ཡེ་ཤེས་མཁའ་ལ་སྤྱོད་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། མུན་མེད་ས་
ལེ་སྒྲོན་མའི་འོད་འབྱེད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
26

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སེམས་དཔའ་ཆེན་པོ། དཔེ་ཡིས་རབ་ཏུ་མཚོན་ལ་ཕྱག་འཚལ་ལོ། །དྲང་སྲོང་གི་
གཡུང་དྲུང་སེམས་དཔའ་སེམས་དཔའ་ཆེན་པོ། རླུང་གི་སྒྲ་འབྱིན་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། སྒྲ་འབྱིན་འོད་
པོ་ཆེ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་
པོ། བདེ་བའི་འོད་འབྱེད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
སེམས་དཔའ་ཆེན་པོ། འགྲོ་བ་སྐྱོང་ཞིང་རབ་ཏུ་གཅོད་ལ་ཕྱག་འཚལ་ལོ། །དྲང་སྲོང་
གི་གཡུང་དྲུང་སེམས་དཔའ་སེམས་དཔའ་ཆེན་པོ། དཔེའི་དབྱིབས་ལེགས་ལ་ཕྱག་
འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བ་
དོན་རྒྱས་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། ནམ་མཁའི་གསང་བ་དོན་ཚུལ་ལ་ཕྱག་འཚལ་ལོ། །དྲང་སྲོང་གི་གཡུང་
དྲུང་སེམས་དཔའ་སེམས་དཔའ་ཆེན་པོ། སྤྲུལ་པ་མངའ་འབྱུང་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། གཡུང་དྲུང་
བཀོད་པའི་གཞི་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་
དཔའ་ཆེན་པོ། ཉི་མ་རབ་གསལ་དབང་གིས་གནོན་པ་ལ་ཕྱག་འཚལ་ལོ། །དྲང་
སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། གཡུང་དྲུང་སེམས་དཔའ་
སྤྲུལ་པ་བཀོད་ལེགས་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
སེམས་དཔའ་ཆེན་པོ། གཡུང་དྲུང་གི་ལས་ཅིག་པ་ལ་ཕྱག་འཚལ་ལོ། །དྲང་སྲོང་གི་
གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བའི་དོན་རྒྱས་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། སྤྲིན་གྱི་ཤུགས་
འབྱུང་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་
པོ། སྒྲིབ་པ་རྣམ་སེལ་འོད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སེམས་དཔའ་ཆེན་པོ། སྤྲོས་བཅད་འོད་ལ་ཕྱག་འཚལ་ལོ། །དྲང་སྲོང་གི་གཡུང་
དྲུང་སེམས་དཔའ་སེམས་དཔའ་ཆེན་པོ། ལམ་གྱི་ཐར་པ་སྟོན་པའི་དཔོན་ལ་ཕྱག་
འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། སྐོས་ཀྱི་
ཆག་ཤིང་བསྣམས་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་
དཔའ་ཆེན་པོ། ཡེ་ཤེས་འོད་གསལ་མ་ནོར་ལུང་རྣམས་སྟོན་ལ་ཕྱག་འཚལ་ལོ། །
དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། དབྱིངས་པད་མ་ཅན་
ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ།
ལན་པའི་མུ་མེད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་
དཔའ་ཆེན་པོ། ཚེ་ཡི་རིག་བྱེད་བསྲེང་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་
སེམས་དཔའ་སེམས་དཔའ་ཆེན་པོ། དཔའ་བའི་བློ་གྲོས་ལ་ཕྱག་འཚལ་ལོ། །དྲང་
སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། དྲན་པ་སྟོབས་ཀྱིས་ས་གཞི་
གནོན་པ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
ཆེན་པོ། ཡེ་ཤེས་ཆུ་བོས་དག་པ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་
དཔའ་སེམས་དཔའ་ཆེན་པོ། ཕོ་ཉའི་དབང་པོ་ལ་ཕྱག་འཚལ་ལོ། །དྲང་སྲོང་གི་
གཡུང་དྲུང་སེམས་དཔའ་སེམས་དཔའ་ཆེན་པོ། །ཡེ་ཤེས་འོད་འཕྲོ་ལ་ཕྱག་འཚལ་
ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་ཆེན་པོ། །ལམ་གྱི་ཆུ་བོས་
སྒྲིབ་པ་སེལ་བ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་
དཔའ་ཆེན་པོ། བདེ་ལྡན་སྤྲུལ་པ་བརྒྱ་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་
སེམས་དཔའ་སེམས་དཔའ་ཆེན་པོ། ཐུབ་པའི་དཔག་ལ་ཕྱག་འཚལ་ལོ། །དྲང་སྲོང་
གི་གཡུང་དྲུང་སེམས་དཔའ་སེམས་དཔའ་ཆེན་པོ། གཙུག་ཕུད་ཡེ་ཤེས་རིམ་གྱིས་
གཅོད་ལ་ཕྱག་འཚལ་ལོ། །དྲང་སྲོང་གི་གཡུང་དྲུང་སེམས་དཔའ་སེམས་དཔའ་
28

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཆེན་པོ། བདེ་ལྡན་རྒྱལ་བ་ལ་ཕྱག་འཚལ་ལོ། །ཕོ་ཁྲིམས་གཉིས་བརྒྱ་ལྔ་བཅུ་ཇི་ལྟར་
ཉམས་པ་དང༌། མོ་ཁྲིམས་སུམ་བརྒྱ་དྲུག་ཅུ་ཇི་ལྟར་ཉམས་ཀྱང་། ས་ལྟར་ཐེག་པའི་
སྟོབས་ཀྱིས་སྡིག་པ་དེ་དག་ཡོངས་སུ་བྱང་བར་མཛོད། གཡུང་དྲུང་སེམས་དཔའ་
སེམས་དཔའ་ཆེན་པོའི་ཚོགས་ལ་ཡོངས་སུ་ཕྱག་འཚལ་ལོ། །གང་བྱས་པ་དེ་འགྲོ་བ་
གཞན་ཀྱང་དྲངས་ནས། བར་དོའི་གནས་སུ་གཡུང་དྲུང་སེམས་དཔའ་སེམས་དཔའི།
ལམ་དུ་འགྲོ་བ་རབ་ཏུ་ཞུགས་ནས། སྟོང་ཉིད་བསམ་གཏན་ལམ་བསྒྲོད་ནས། འདི་
ནས་མྱ་ངན་འདས་ལམ་གྲོང་ཁྱེར་དུ། གཡུང་དྲུང་སེམས་དཔའི་ལམ་དང་ས་ལ་འགྲོ་
བས་ཕྱིན་པར་ཤོག །དམྱལ་བ་གསད་བཅད་ཚ་གྲང་རྒྱུན་བཅད་ནས། བདེ་འབྱམས་
གནས་སུ་ཕྱིན་པར་ཤོག ། ཡི་དྭགས་བཀྲེས་སྐོམས་གནས་སུ་རབ་གྲོལ་ནས། སྦྱིན་
པའི་གནས་ནས་ཚོགས་རྫོགས་ནས། སྦྱིན་པའི་ལམ་དུ་བདག་ཞུགས་ནས། བར་དོའི་
གནས་སུ་མངལ་གྱི་རྒྱུན་བཅད་ནས། གཡུང་དྲུང་བསམ་གཏན་དག་ལ་བཞུགས་
པར་ཤོག །བྱོལ་སོང་གླེན་ལྐུགས་རྒྱུན་ཆད་ནས། རིག་པ་ཡེ་ཤེས་ལམ་ཏུ་ཞུགས་ནས་
ནི། བདེ་བའི་བསམ་གཏན་གནས་སླེབ་ཤོག །གཤེན་རབ་ཀྱིས་བཀའ་སྩལ་པ། དེ་
དེ་བཞིན་དུ། ཨ་དཀར་བདག་པོ་རང་ལུས་བདེན་པའི་ལྷར་མཐོང་བའི་གཡུང་དྲུང་
སེམས་དཔའ་སེམས་དཔའ་ཆེན་པོ་ལ། ཕྱག་འཚལ་དང་བས་རབ་ཏུ་འདུད། ཨ་
དཀར་བདག་པོ་རང་ལུས་བདེན་པའི་ལྷར་མཐོང་བའི་གཡུང་དྲུང་སེམས་དཔའ་
སེམས་དཔའ་ཆེན་པོ། དབང་གི་རྒྱལ་པོ་ལ་ཕྱག་འཚལ་ལོ། །ཨ་དཀར་བདག་པོ་
རང་ལུས་བདེན་པའི་ལྷར་མཐོང་བའི། །གཡུང་དྲུང་སེམས་དཔའ་སེམས་དཔའ་
ཆེན་པོ། མི་འཁྲུལ་པ་ལ་ཕྱག་འཚལ་ལོ། ། ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། ནམ་མཁའ་ཁ་
འགྱིང་དཀར་པོ་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་པའི་ལྷར་
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། ཐུགས་རྗེ་ཁ་འགྱིང་
གསེར་འོད་བདུད་འཇོམས་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་
པའི་ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། དྲག་པོ་དུག་
གསུམ་རྩ་བ་གཅོད་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། དུག་ལྔའི་གདོན་
སྒྲིབ་སྲེགས་པའི་དཔོན་ལ་ཕྱག་འཚལ་ལོ། ། ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཚོགས་
ཀྱིས་བདུད་འཇོམས་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། གཡུང་དྲུང་
གྲུབ་པའི་མུན་སེལ་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། ཐུགས་རྗེ་མཁའ་
འགྱིང་འཇིག་རྟེན་གནོན་ལ་ཕྱག་འཚལ་ལོ། །ཨ་དཀར་བདག་པོ་རང་ལུས་བདེན་
པའི་ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། སྤྲུལ་པ་
ཐབས་ཀྱི་དོན་ཚོལ་ལ་ཕྱག་འཚལ་ལོ། ། ཨ་དཀར་བདག་པོ་རང་ལུས་བདེན་པའི་
ལྷར་མཐོང་བའི། གཡུང་དྲུང་སེམས་དཔའ་སེམས་དཔའ་ཆེན་པོ། ཐུགས་རྗེ་མཁའ་
འགྱིང་ལྷ་ཡི་མཆོག་ལ་ཕྱག་འཚལ་ལོ། ། ཕྱི་ཡི་གསང་བ་མ་ཐུབ་དང་། བར་གྱི་གསང་
བ་མ་ཐུབ་དང་། ནང་གི་གསང་བ་མ་ཐུབ་དང་། ཕྱི་ནང་གསང་བ་མ་ཐུབ་དང༌།
བཀའ་གསང་དམ་པ་ནོར་བ་རྣམས་ཀྱི་སྒྲིབ་པ་བྱང་བར་ཤོག །གཤེན་རབ་ཀྱིས་
བཀའ་སྩལ་པ། དེ་བཞིན་དུ་ཡེ་གཤེན་གཡུང་དྲུང་སེམས་དཔའ་སེམས་དཔའ་ཆེན་
པོ། དམ་པ་བདེ་ཆེན་ལ་ཕྱག་འཚལ་ལོ། །ཡེ་གཤེན་གཡུང་དྲུང་སེམས་དཔའ་སེམས་
དཔའ་ཆེན་པོ། དཔའ་བོ་འཇིགས་སྐྱོབས་ལ་ཕྱག་འཚལ་ལོ། །སྙིང་པོ་ཏིང་འཛིན་
30

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ནོར་ལྟུང་བྱང་གྱུར་ཅིག །ཐེག་ཆེན་བདེན་གཉིས་མ་བྲལ་བདུད་རྩི་ཉམས་མྱོང་སུ་ལ་
བསྟན་ཀྱང་མི་གོལ་བས། བདག་ཉིད་གཅིག་པོ་བསམ་མཐར་བསྒོམ་པར་བྱ། ཁམས་
གསུམ་སེམས་ཅན་སྐྱེ་འཆིའི་མདོ་ལས། ཐེག་པ་གོང་མའི་ལྟུང་བཤགས་ཀྱི་ལེའུ་སྟེ་
གསུམ་པའོ། །བྷཀྐལབབནྡབམཆཇམཁརྒསནབྦབྦབྦ། ༈ ༈ །། །
༧ གཡུང་དྲུང་ལྷའི་སྐད་དུ་ན། སྲིད་པ་ཁམས་གསུམ་སེམས་ཅན་སྐྱེ་འཆིའི་མདོ།
འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། མཚལ་
རི་ལྷ་ཡི་མདུན་ས་ན་བཞུགས་ཏེ། དེ་དེ་བཞིན་དུ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ནམ་མཁའ་ཀློག་འོད་འབྱིན་དང༌། ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། སྤོས་ཀྱི་
གླང་པོ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། སྒྲིབ་པ་རྣམ་པར་སེལ་དང་ཐབས་གཅིག་ཏུ་བཞུགས་སོ། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། དཔའ་བོ་བློ་བརྟན་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། སྟོང་ཉིད་ཡེ་ཤེས་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། ཐབས་ཀྱི་དོན་ཚོལ་དང་ཐབས་གཅིག་ཏུ་
བཞུགས་སོ། །དེ་ཡི་ཚེ་སྔོན་གྱི་བསྐལ་པ་ཆེན་པོ་བྱུང་བས། དང་པོ་ཅི་ཡང་མེད་པ་
ལས། སྟོང་ཆེན་པོ་ཅི་ཡང་མེད་པར་བར་སྣང་ཧད་པོ་ལྟ་བུ། ཧེད་དེ་ཕྱོད་དེ་སྟོང་པ་
ས་ལེ་ཅི་ཡང་མེད་པ་གཅིག་ཏུ། སྟོང་པ་ས་ལེ་གནས་པའོ། །དེ་བཞིན་དུ་སྟོང་པ་
ཉིད་ལ་གནས་པའི་ཚེ། སྟོང་པའི་བསྐལ་པ་བདུན་དུ་གནས་པ་སྟོང་པ་དེ་ན་གནས་
པའོ། །སྟོང་པ་དེ་ལ་ཆགས་པའི་རྟེན་ལས་མེད་པའོ། །དངོས་པོ་ངོ་བོ་མེད་པའོ། །
བར་སྣང་སྟོང་པ་འདྲའོ། །སྟོང་པ་ཆེན་པོ་དེ་ལ་རྟག་པ་མེད་དོ། །སྟོང་པ་ཆེན་པོ་དེ་
3

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལ་འབྱུང་བ་རྣམ་པ་ལྔ་མེད་པའོ། །སྟོང་པ་ཆེན་པོ་དེ་ལ་ཁ་དོག་མེད་པའོ། །སྟོང་པ་
ཆེན་པོ་དེ་ལ་ངོ་བོ་མེད་པའོ། །སྟོང་པ་ཆེན་པོ་དེ་ལ་ཚད་མེད་པའོ། །སྟོང་པ་ཆེན་པོ་
དེ་ལ་ཡོད་པའི་གཞི་བག་ཙམ་ཞད་ཙམ་ཡང་མེད་པའོ། །མེད་པའི་བསྐལ་པ་དགུ་
ཡི་བར་དུ་དེ་ལྟར་གནས་སོ། ། ཅི་ཡང་མ་སྲིད་ཅི་ཡང་མ་བྱུང་ཅི་ཡང་མ་ཤར། གང་
ཡང་མ་ཤར་གང་ཡང་མ་གྲོལ་བ་དེ་ཡི་ཚེ། གཟུགས་ཁམས་བཅུ་བདུན་མན་ཆད་
དུ། སྲིད་པ་ཅི་ཡང་མེད་པའོ། །གཟུགས་ཁམས་བཅུ་བདུན་ཡན་ཆོད། འོག་མིན་
ལྷ་ཡི་ཕོ་བྲང་དུ། ལོངས་སྤྱོད་རྫོགས་པའི་སྐུ་ངོ་མཚར་ཆེ་བ་གཟི་བརྗིད་ཆེ་བ། ལྟ་
བས་ཆོག་མི་ཤེས་པའི་སྲིད་པ་ཅི་ཡང་མེད་དོ། །ངོ་མཚར་འོད་ཆེན་པོ་དེ་ངོ་མཚར་
ཆེའོ། །དེ་ནི་ཀུན་དུ་བཟང་པོ་གཤེན་ལྷ་འོད་དཀར་བྱ་བ་ཡིན་ནོ། །གཤེན་ལྷ་དེ་ནི་
བརྟུལ་བའི་ཉེས་པ་འཇོམས་པའི་དགོས་པ་མེད་པའོ། ། སྟོན་པ་གཤེན་ལྷ་འོད་དཀར་
བྱ་བ་དེ་ཡིན་ནོ། །དེ་ཡི་དུས་སུ་སྟོན་པ་གཤེན་རབ་མི་བོ་ནི། སྲིད་པའི་རྒྱལ་པོ་ཁྲི་
རྒྱལ་ཁུག་པ་བྱ་བ་ཡིན་ནོ། །དེ་ཡི་ཚེ་མངོན་པར་རྫོགས་པའི་བ་རབ་གླིང་ཆེན་བྱ་བ་
ཡང་། སྟོན་པའི་མཚན་ཡིན་ནོ། །མངོན་པར་རྫོགས་པའི་ཕྱ་ཡོ་ལ་ཁྱབ་པ་ཡང་སྟོན་
པའི་མཚན་ཡིན་ནོ། །མངོན་པར་རྫོགས་པའི་ཁྲི་སང་དེའོ་ཡང་སྟོན་པའི་མཚན་ཡིན་
ནོ། །མུན་པ་དེ་ལྟ་བུར་གནས་ན་སྟོང་པར་གནས་པའོ། །དེ་ན་སེམས་ཅན་ཐམས་
ཅད་ཀྱི་མིང་ཡང་མ་སྲིད་དོ། །དེ་ན་སེམས་ཅན་ཐམས་ཅད་ཀྱི་བྱེ་བྲག་ཀྱང་མ་སྲིད་
དོ། །དེ་ནས་སྟོན་པ་དེ་སྲིད་པའི་མེས་པོ་ཁྲི་རྒྱལ་ཁུག་པ་བྱ་བ་དེས། སྲིད་པ་ཆགས་
པའི་རྟེན་མེད་དོ། །དེ་ཅི་ཡི་ཕྱིར་ཞེ་ན། བདེར་གཤེགས་མཆོད་པའི་ཕོ་བྲང་གཞལ་
ཡས་ཕུབ་པ་དང་། དཀྱིལ་འཁོར་དང༌། མཆོད་རྟེན་དེ་དག་བཞེངས་པའི་གནས་
དང་བརྟེན་པའི་ཐབས་མི་སྣང་བས། སྲིད་པ་ཆགས་པའི་རྒྱུ་ཨི་ཡོད་སྙམ་དུ་སེམས་
སོ། །འོད་ཀྱི་ཡི་གེ་ཨ་གཅིག་ད པྲལ་བའི་མཛོད་སྤུ་ནས་བཏོན་ཏེ། སྟོང་པ་ཆེན་པོ་
32

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
རབ་འབྱམས་དུ་སྤུར་ཏེ་བཏང་ངོ༌། །ཕྱི་སྣོད་ཀྱི་འཇིག་རྟེན་འདི་ཆགས་པའི་རྒྱུ་ཡོད་
ན། ཡི་གེ་ཨ་འདི་ང་ཡི་ཕྱག་མཐིལ་དུ་ཕོབ་ལ་ཤོག །འཇིག་རྟེན་ཕྱི་སྣོད་འདི་ཆགས་
པའི་རྒྱུ་མེད་ན། ཡི་གེ་ཨ་འདི་འཇིག་རྟེན་སྟོང་པར་འབྱམས་པར་ཤོག །ཅེས་སྨོན་
ཏ་རེ། དེ་ཡི་ཚེ་ཕྱག་གི་སོར་མོ་ལ་ཡི་གེ་ཨ་དཀར་པོ་བབས། དེ་ཡི་ཚེ་སྲིད་པའི་རྒྱལ་
པོ་ཁྲི་འོད་ལྡན་གྱིས། ཨ་ཨ་ཅེས་བརྗོད་པས། ཞལ་ནས་ཧ་དང་ཧུ་དང་ཡང་ཞེས་
བརྗོད་པས། རླུང་ཆུ་རྡུལ་ཙམ་ཞིག་བྱུང་། ཤར་ཕྱོགས་སུ་གཤེན་རབ་ཁྲི་རོན་པ་འོད་
རྒྱལ་གྱིས་ཞལ་ནས་ཧ་དང་ཧུ་ཡིས་བཏབ་པས། རླུང་རི་བོང་རྡུལ་ཙམ་ཞིག་བྱུང་།
བྱང་ཕྱོགས་སུ་གཤེན་རབ་ཁྲི་རྒྱལ་ཡོངས་རྫོགས་པས། ཞལ་ནས་ཧ་དང་ཧུ་ཡིས་
བཏབ་པས། ལུག་རྡུལ་རླུང་ཐོན་པའི་རླུང་བྱུང༌། གཤེན་རབ་གཡུང་དྲུང་སེམས་
དཔའ་ཁྲི་རྒྱལ་ཁྲི་འོད་ནམ་མཁའི་དབང་སྒྱུར་གྱིས། བྱང་ཕྱོགས་སུ་ཧ་དང་ཧུ་ཡིས་
བཏབ་པས། ལྕགས་རྡུལ་ཐོན་པའི་རླུང་བྱུང་ངོ༌། །ནུབ་ཕྱོགས་ནས་གཤེན་རབ་ཁྲི་
རྒྱལ་བདེ་བའི་རྒྱལ་པོས། ཞལ་ནས་ཧ་དང་ཧུ་ཡིས་བཏབ་པས། རླུང་རྡུལ་ཐོན་པའི་
རླུང་བྱུང་ངོ༌། ། ལྷོ་ཕྱོགས་ནས་གཤེན་རབ་གཡུང་དྲུང་སེམས་དཔའ་ཁྲི་རྒྱལ་ལམ་གྱི་
རྫོགས་པ་ཅན་གྱི། ཞལ་ནས་ཧ་དང་ཧུ་ཡིས་བཏབ་པས། རླུང་རྡུལ་ཐོན་པའི་རླུང་
བྱུང་ངོ༌། །བྱང་ཤར་མཚམས་ནས་གཤེན་རབ་གཡུང་དྲུང་སེམས་དཔའ་རིན་ཆེན་
གླང་ཆེན་འོད་ཀྱིས། ཞལ་ནས་ཧ་དང་ཧུ་ཡིས་བཏབ་པས། བག་དང་ཞད་ཙམ་གྱི་
རླུང་བྱུང་ངོ༌། །བྱང་ནུབ་མཚམས་ནས་གཤེན་རབ་གཡུང་དྲུང་སེམས་དཔའ། སྤྲིན་
ནམ་ཚ་དིང་རུམ་གྱིས། ཞལ་ནས་ཧ་དང་ཧུ་ཡིས་བཏབ་པས། ཞལ་ནས་ངད་གཡོས་
པས། རླུང་ཐོན་པས་རླུང་བྱུང་ངོ༌། ། ལྷོ་ནུབ་མཚམས་ནས་གཤེན་རབ་གཡུང་དྲུང་
སེམས་དཔའ་ཁྲི་རྒྱལ་ཀུན་དུ་འོད་ཀྱིས། ཞལ་ནས་ཧ་དང་ཧུ་ཡིས་བཏབ་པས། ཞལ་
ནས་བན་བུན་གྱི་རླུང་བྱུང་ངོ༌། །ལྷོ་ཤར་མཚམས་ནས་གཤེན་རབ་གཡུང་དྲུང་
03

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སེམས་དཔའ་རིན་ཆེན་མུ་འུ་འོད་ཀྱིས། ཞལ་ནས་ཧ་དང་ཧུ་ཡིས་བཏབ་པས། སེར་
དང་སེར་བྱེད་ཀྱི་རླུང་བྱུང་ངོ༌། །སྟེང་གི་ཕྱོགས་ནས་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། འཁོར་ལོ་རབ་ཏུ་རྫོགས་པའི་ཞལ་ནས་ཧ་དང་ཧུ་ཡིས་
བཏབ་པས། བག་དང་ཞད་ཙམ་གྱིས་རླུང་བྱུང་བས་རླུང་བྱུང་ངོ༌། །འོག་ཕྱོགས་ནས་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། རིན་པོ་ཆེ་བརྟེན་པའི་
ཞལ་ནས་ཧ་དང་ཧུ་ཡིས་བཏབ་པས་རླུང་བྱུང་ངོ༌། །རླུང་དེ་དག་མཐུ་སྟོང་པས་
རླུང་སར་དང་སེར་དུ་བྱུང་ངོ༌། །རླུང་དེ་ཡི་ངད་ལས་ཕྱོགས་བཅུ་བདེར་གཤེགས་
སྤྲུལ་པའི་ཞལ་ངད་ལས། རོ་བྲོ་བ་ཙམ་དང་རིག་པ་ཙམ་རླུང་དེ་ལ་དྲོད་བག་ཙམ་
འཁྲིས་སོ། །རླུང་དེ་དག་རྡོ་རྗེ་རྒྱ་གྲམ་འདྲ་བ་བྱུང་ངོ༌། །གཡུང་དྲུང་འཁྱིལ་པ་ལྟ་བུ་
བྱུང་ངོ༌། །དྲ་བ་འདྲ་བར་འཁྲིས་སོ། །དེ་དག་ལས་རླུང་འཕེལ་བས་རླུང་གི་བསྐལ་
པ་དྲུག་ཁྲི་དང་དྲུག་འབུམ། འབུམ་ཕྲག་བརྒྱ་དང་སྟོང་དུ་གནས་ཅིང་བྱུང་ངོ༌། །
དེ་རླུང་གི་ངད་ལས་དྲོད་མེ་བྱུང་བས་བདེར་གཤེགས་དེ་དག་གི་ཞལ་གྱི་དྲོད་ལས།
མཐུ་བལྟས་པ་ལས་དྲོད་མེ་བག་ཞད་ཙམ་བྱུང་ངོ༌། ། མེ་དང་རླུང་དེ་དག་བསྐལ་པ་
ཆེན་པོ་གཅིག་གི་རིང་དུ་གནས་སོ། །རླུང་ཆེན་པོ་དེས་མེ་སྤྱོད་ནས་གཡོས་པས། མེ་
དང་རླུང་གཉིས་ཀྱིས་བསྐལ་པ་གཡོས་སོ། །དེ་གཉིས་བརྗིད་ཀྱི་གནོན་པའི་དོན་དུ།
ལྷ་དེ་བཞིན་བདེར་གཤེགས་ཀྱི། དབུ་ཡི་ཐོར་ཏོ་ལས་གསེར་གྱི་ཆ་ལུགས་དང་དབུ་
རྒྱན་ལ། འབྱུང་བ་མེ་རླུང་མནན་པའི་གསེར་མར་གཏོར་བས། འབྱུང་བ་ཆེན་པོ་
རླུང་གསེར་གྱིས་མནན་ནོ། །འབྱུང་བ་རླུང་གསེར་གྱིས་མནན་པའི་སྟོབས་ཀྱིས། དེ་
དག་ཕྱོགས་བཅུའི་བདེར་གཤེགས་ཀྱིས། ཞལ་ནས་ཆུ་ཡི་བདུད་རྩི་ཐིགས་པ་འཕྲུལ་
བ། སྤྲུལ་པས་བདུད་རྩི་ཟིལ་བ་ཆགས། དེ་ལ་ཆུ་ཡི་དཀྱིལ་འཁོར་ཆགས་དེ་ཡང་ཆུ་
རླབས་ཆེན་པོ་ལས། གཡོ་ཞིང་གཡེང་བར་བྱུང་ནས། བདེར་གཤེགས་ཡེ་ཤེས་ལྷ་ཡི་
34

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སྤྲུལ་པ་བྱས། གསེར་གྱི་མཆོད་རྟེན་གྱི་སྤྲུལ་པ་བྱས་ནས། གསེར་གྱི་ས་གཞི་མནན་
ནས། བསྐལ་པ་གཅིག་ཏུ་གནས་ནས། སྟོང་གསུམ་སྟོང་གི་འཇིག་རྟེན་གྱི་ཁམས་
ཐམས་ཅད་ཀྱི་གསེར་གྱི་མཆོད་རྟེན་གྱིས་མནན་ནོ། །དེ་ནས་གསེར་གྱི་རི་རབ་ཆེན་
པོས་ཆུ་རླུང་མར་ལ་མནན་པ་དང༌། རླུང་དང་མེ་དང་ཆུ་གསུམ་མར་ལ་མནན་པ་
ལ། དཔག་ཚད་བརྒྱད་ཁྲི་བཞི་སྟོང་། རྒྱ་མཚོ་ཆེན་པོ་ལ་ཡར་དཔགས་པ་ལ་བརྒྱད་
ཁྲི་བཞི་སྟོང་ཡོད། དེ་བཞིན་དེ་ལ་གསེར་གྱི་རི་བདུན་གྱིས་བསྐོར། དེ་ལ་གླིང་ཆེན་པོ་
བཞི་ཡིས་བསྐོར། དེ་ལ་ལྕགས་རི་ཆེན་པོས་གླིང་ཆེན་བཞི་ཡི་རྒྱབ་ཏུ་བསྐོར། གསེར་
གྱི་རི་བོ་དེ་ཡི་ནང་སྲོག་ཤིང་ལ། དཔག་བསམ་གྱི་ཤིང་ཡོངས་འདུལ་སྨོན་ལམ་གྱི་
ཤིང་དུ་སྐྱེས་སོ། །གསེར་གྱི་རི་རབ་ཆེན་པོ་དེ་ལ་བང་རིམ་བཞི་ཡོད་དོ། ། ཁ་ལ་རི་
བོ་ཆེན་པོ་བཞི་ཡོད་དོ། །བར་སྐབས་ལ་དཔག་ཚད་སུམ་བརྒྱ་རེ་རེ་ཡོད་དོ། །དེ་ཡི་
བར་ཐག་བང་རིམ་བར་མཚམས་ལ་དཔག་ཚད་ཁྲི་ཡོད་དོ། །དེ་ཡི་བང་རིམ་བདུན་
ནི་གསེར་གྱི་རི་བདུན་ཡིན། དེ་ཡི་བར་མཚམས་བདུན་ལ་རོལ་མཚོ་ཆེན་པོ་བདུན་
ཡོད་དོ། །རི་བོ་བདུན་ནི། རྟ་རྣ་འཛིན་དང་། གཤོལ་མདའ་འཛིན་དང་། གཉའ་
ཤིང་འཛིན་དང༌། གསེར་གྱི་མདོག་དང་། བལྟ་ན་སྡུག་དང༌། མདུན་ན་འདུད་
དང༌། སེང་ལྡིང་འཛིན་དང་བདུན་ནོ། །དེ་བདུན་བར་ན་རོལ་མཚོ་བདུན་ནི། གླིང་
ཆེན་ཉི་ཤར་གྱི་མཚོ་དང་། ཉ་མེད་འོད་ཆགས་བདུད་རྩིའི་མཚོ་དང་། འུན་མན་འོ་
མའི་མཚོ་དང་། སྦྲང་ཆུ་ངར་བྱེད་ཀྱི་མཚོ་དང༌། བསིལ་བྱེད་དྭངས་པའི་མཚོ་དང་།
ཆུ་ཤེལ་གྲང་མོའི་མཚོ་དང་། མེ་ཤེལ་འོད་ཆེན་གྱི་མཚོ་དང་བདུན་ཡོད་དོ། །རི་བོ་
ཆེན་པོ་དེ་ཡི་ཁ་ལ། རི་བོ་ཆེན་པོ་བཞི་ལ་རྒྱལ་པོ་བཞི་གནས་སོ། །རི་བོ་ཆེན་པོ་ལ་
གསེར་གྱི་རི་བདུན་གྱིས་བསྐོར་བ་ནི། རྟ་རྣ་འཛིན་གྱི་ཕྱེད་ན། གཤོལ་མདའ་འཛིན་
གྱིས་སླེབས་སོ། །གཤོལ་མདའ་འཛིན་གྱི་ཕྱེད་ན་གཉའ་ཤིང་འཛིན་གྱིས་སླེབས་སོ། །
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཉའ་ཤིང་འཛིན་གྱི་ཕྱེད་ན་གསེར་གྱི་མདོག་གིས་སླེབས་སོ། །གསེར་གྱི་མདོག་གི་
ཕྱེད་ན། བལྟ་ན་སྡུག་གིས་སླེབས་སོ། །བལྟ་ན་སྡུག་གི་ཕྱེད་ན་མདུན་ན་འདུད་ཀྱིས་
སླེབས་སོ། །མདུན་ན་འདུད་ཀྱི་ཕྱེད་ན་སེང་ལྡིང་འཛིན་གྱིས་སླེབས་སོ། །དེ་བཞིན་
དུ་གཅིག་གི་གཅིག་ཕྱེད་སླེབས་སོ། །རོལ་མཚོ་བདུན་ནི་མདོག་དཀར་བ། དམར་
བ་སྔོན་པ་ལྗང་བ། ཁམ་པ་ནག་པ་སྨུག་པའོ། །དཀར་བ་ལ་ཀླུ་རྒྱལ་རིགས་གནས།
དམར་བ་ལ་ཀླུ་བྲམ་ཟེའི་རིགས་གནས། སྔོ་བ་ལ་ཀླུ་བློན་རིགས་གནས། ལྗང་བ་ལ་
ཀླུ་སྟོབས་ལྡན་གནས། ཁམ་པ་ལ་ཀླུ་རྨང་རིགས་གནས། ནག་པོ་ལ་ཀླུ་གདོལ་པ་མི་
ཟིན་གནས། སྨུག་པ་ལ་ཀླུ་རྗེ་རིགས་གནས་ཏེ། རོལ་མཚོ་དཀར་བ་འོ་མ་ཡིན་པས་
མངར་བ་ཡིན། དམར་བ་ཅོག་ལ་ཡིན་པས་སྐྱུར་བྲོ་བ་ཡིན། སྔོ་བ་གཡུ་འབྲང་ཡིན་
པས་འབམ་པ་ཡིན། ལྗང་བ་ཤིང་ལོ་ཡིན་པས་སྣར་བ་ཡིན། ནག་པ་ལ་ཁ་བྲོ་བ་ཡིན།
རོལ་མཚོ་ཆེན་པོ་དེ་དག་ལ། ཀླུ་ཆེན་པོ་བརྒྱད་གནས་ཏེ། ཀར་ཀོ་ཀ་དང་། བ་སུ་
ཀི་དང་། ཨུ་ལི་ཀི་དང་། ནོར་རྒྱས་དང་། པད་མ་དུང་སྐྱོངས་དང་། དགའ་བོ་དང་
བདུན་གནས་སོ། །གནོད་བྱེད་གཙུག་ན་རིན་ཆེན་དང་། བརྒྱད་ཀྱིས་མངའ་མཛད་
དོ། །རོལ་མཚོ་བདུན་ལ་སེམས་ཅན་བདུན་གནས་པས་མངའ་མཛད་དོ། །གླང་པོ་
དང་། ཆུ་སྲིན་དང་། དུང་དང་། ཉ་དང༌། པིར་ཀློག་དང་། རུས་སྦལ་དང་། སྦྲུལ་
དང་བདུན་གྱིས་མངའ་མཛད་དོ། །རི་བོ་ཆེན་པོ་བདུན་ལ། རྟ་རྣ་ཅན་ནི་གནོད་
སྦྱིན་རྟ་རྣའི་དམག་གིས་བཀང་ནས་ཡོད་དོ། ། རྩེ་མོ་ན་རྨ་མི་གྲོང་བདུན། བཟོད་
པ་བསྒོམས་ནས་ཐར་པ་ཐོབ་པ་བཞུགས། རི་བོ་ནི་རིན་པོ་ཆེ་སྣ་བདུན་ལས་གྲུབ་
པ། མཛེས་ལ་བརྗིད་པར་ཡོད་དོ། །གཤོལ་མདའ་འཛིན་གྱི་རྩེ་མོ་ན། གཡུང་དྲུང་
སྐྱོང་མེད་ཁྱིམ་བུ་བདུན་གནས། དེ་དག་བསོད་ནམས་རྐྱེན་གྱིས་གནས་སོ། །རི་
བདུན་དག་གི་དཀྱིལ་སྨད་ན། རི་བདུན་མཚོ་བདུན་བདུན་གནས་སོ། ། རི་བདུན་གྱི་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
དཀྱིལ་སྨད། གླིང་བཞི་དག་གི་སྨད་ན། གྲོང་ཁྱེར་ཁ་འདུའི་ཐང་ཅེས་བྱ་བ། མུན་པ་
དང་བྲལ་བ། སྟོབས་རྒྱུ་དང་ཁ་བའི་འོད་དང༌། གངས་དཀར་མདོག་དང་། གཙུག་
འབྱམས་དང་། བདུན་འཕེལ་དང་། དཔའ་བོར་བགྲོད་དང་། ཐང་ལ་འབེབ་དང་།
གཟི་ལྡན་སྐྱོང་དང་། མེ་འོད་དཔག་དང་དེ་དག་སྐྱེས་ཏེ་ཡོད་དོ། །མཚོ་འབྲི་དམིག་
གི་གླིང་ཆེན་པོ་ཡིན་ནོ། །དེ་ནས་ཡང་གསེར་བང་ན་སྤྱོད་པའི་གསེར་གྱི་རྒྱལ་པོ་ཡོད་
དོ། །སངས་རྒྱས་པའི་འབྲས་བུ་ནི་ཡོད་དོ། །སྤྱོད་པའི་བོན་ནི་མེད་དོ། །སུམ་བཅུ་རྩ་
གསུམ་གླིང་ནི་མངལ་ནས་སྐྱེས་པ་མ་ཡིན་ནོ། །བརྫུས་ཏེ་སྐྱེས་པ་མ་ཡིན་ནོ། །
དེ་ལྟར་སུམ་བཅུ་རྩ་གསུམ་གྱི་གནས་དགའ་བའི་ཚལ་ན། གསལ་བ་འོད་ཀྱི་གླིང་
ནས་གཤེན་རབ་སྟོན་པ་སྐུ་བཙས་པའི་ས་ནས། ལོངས་སྤྱོད་དཔག་ཏུ་མེད་པ་བཀྱེས་
ནས་བཀའ་སྩལ་པ། གཤེན་རབ་གཏོ་བུ་འབུམ་སངས་གཞན་ཡང་རྨ་ལོ་དང་། གཡུ་
ལོ་རྣམས་ཉོན་ཅིག །རི་རབ་རིའི་རྩེ་མོ་ནས། ཤར་ཕྱོགས་ན་དགའ་བ་བརྩེགས་པའི་
རི། དེ་ཡི་ཤར་ཕྱོགས་ན་དྲི་ཟའི་གྲོང་ཁྱེར་ཆེན་པོ་ཡོད་དོ། །མངའ་མང་བ་ལགས་
སོ། །དེ་རྒྱལ་པོའི་གྲོང་ཆེན་པོ་སྐྱེས་སོ། །དེ་ནས་ལྷོ་ཕྱོགས་ན་གཤིན་རྗེ་དང་། བདུད་ཀྱི་
གྲོང་ཁྱེར་འདྲེས་པ་ཡོད་དོ། །མངའ་མང་བ་ལགས་སོ། །དེ་ཡི་ནུབ་ཕྱོགས་ན་གཤིན་
རྗེའི་གྲོང་ཁྱེར་ཡོད་དོ། །མངའ་མང་བ་ལགས་སོ། །དེ་ཡི་ལྷོ་ཕྱོགས་ན་ཡི་དྭགས་ཀྱི་
གྲོང་ཁྱེར་ཡོད་དོ། །མངའ་མང་བ་ལགས་སོ། །རི་རབ་ཀྱི་ནུབ་ཕྱོགས་ན་ཕྱ་བདུད་
ཀྱི་རི་བོ་དམར་པོ་སྐྱེས་ཏེ་ཡོད་དོ། །མངའ་མང་བ་ལགས་སོ། །དེ་ཡི་ནུབ་ཕྱོགས་
ན་སྲོག་ལ་ཟ་བའི་བདུད་སྐྱེས་ཏེ་ཡོད་དོ། །མངའ་མང་བ་ལགས་སོ། ། རི་རབ་ཀྱི་
བྱང་ཕྱོགས་ན་སྲི་གནོད་སྦྱིན་དང་། བཙན་གྱི་གྲོང་ཁྱེར་དང་གནས་པའི་གྲོང་ཁྱེར་
གནས་པའི་རི་བོ་ཆེན་པོ་ཡོད་དོ། །མངའ་མང་བ་ལགས་སོ། །སུམ་བཅུ་རྩ་གསུམ་
ཤིང་རྟའི་འཁོར་ལོ་སུམ་བཅུ་རྩ་གཉིས་ཡོད་དོ། །མགོ་བོ་རིན་པོ་ཆེ་སྣ་བདུན་ལ་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བཟོས་པ་དང༌། སུམ་ཅུ་རྩ་གསུམ་ཡོད་དོ། །ཆུ་ས་ལེ་ལྗོན་ཕྱུག་ལ། ལུ་མ་སུམ་ཅུ་རྩ་
གཉིས་ཡོད། བདུད་རྩི་མཚོ་མོ་དང་། སུམ་ཅུ་རྩ་གསུམ་ཡོད། རྩི་མ་ཀ་ཏ་རའི་སྡོང་
པོ་ལ་ཡན་ལག་སུམ་བཅུ་རྩ་གཉིས་ཡོད། སྡོང་བུ་དང་སུམ་ཅུ་རྩ་གསུམ་ཡོད་དོ། །
སྨན་ར་ས་ཡ་ན་ལ་ནད་འདུལ་སུམ་ཅུ་རྩ་གཉིས་ཡོད་དོ། །འཆི་མེད་འབྲས་བུ་དང་
སུམ་ཅུ་རྩ་གསུམ་ཡོད་དོ། །མེ་ཏོག་ཨུ་དུ་འབར་བ་ལ་པད་མ་སུམ་ཅུ་རྩ་གཉིས་ཡོད།
དབུས་ཀྱི་ཧ་ལོ་སྟོང་དང་སུམ་ཅུ་རྩ་གསུམ་ཡོད་དོ། །མེ་བུར་པ་ཨུ་འགུ་ལ། མེ་ལྕེ་
སུམ་ཅུ་རྩ་གཉིས་ཡོད། འདབ་མ་འོད་ཆེན་དང་སུམ་ཅུ་རྩ་གསུམ་ཡོད། ཆུ་ས་ལེ་
ལྗོན་ཕྱུགས་ལ། རོ་ཞིམ་པ་སུམ་ཅུ་རྩ་གཉིས་ཡོད། ཆབ་བསིལ་མངར་དུ་ཆེ་བ་དང་
སུམ་ཅུ་རྩ་གསུམ་ཡོད། དཔག་བསམ་ཏར་མོ་གེ་ལ་ཡན་ལག་སུམ་ཅུ་རྩ་གཉིས་ཡོད།
འབྲས་བུ་དར་རྒྱ་ཀན་དང་སུམ་ཅུ་རྩ་གསུམ་སྐྱེས་ཏེ་ཡོད་དོ། དཔག་བསམ་ལྗོན་
ཤིང་ལ་ཤིང་གི་ཁྱད་དཔག་ཚད་སུམ་ཅུ་རྩ་གཉིས་ཡོད། ཡལ་ག་སྡོང་བུ་དང་སུམ་
ཅུ་རྩ་གསུམ་སྐྱེས་ཏེ་ཡོད་དོ། །འདོད་འཇོ་བ་མོ་ཆེ་ལ། ནུ་མ་སུམ་ཅུ་རྩ་གཉིས་ཡོད།
བདུད་རྩི་བཞོས་པའི་འོ་མ་དང་སུམ་ཅུ་རྩ་གསུམ་ཡོད། གླང་པོ་ཆེ་ལ་མགོ་བོ་སུམ་
ཅུ་རྩ་གཉིས་ཡོད་དོ། །དབུས་ཀྱི་གསེར་མགོ་དང་སུམ་ཅུ་རྩ་གསུམ་ཡོད་དོ། །འཁོར་
ཉེ་དབང་ལ་སུམ་ཅུ་རྩ་གཉིས་ཡོད་དོ། །དབང་པོ་ཉིད་དང་སུམ་བཅུ་རྩ་གསུམ་ཡོད་
དོ། །དཔག་བསམ་ཉིད་ཀྱི་སྨོན་ལམ་ཤིང་ལ། འོད་མི་མཐུན་པ་སུམ་ཅུ་རྩ་གཉིས་ཡོད།
སྡོང་པོ་རིན་པོ་ཆེ་སྣ་བདུན་དང་སུམ་ཅུ་རྩ་གསུམ་ཡོད་དོ། །འདབ་ཆགས་ཀྱི་རྒྱལ་པོ་
བྱ་ཁྱུང་ལ་གཤོག་གྲི་སུམ་ཅུ་རྩ་གཉིས་ཡོད། གཙུག་ཟེ་བ་ནོར་བུ་རིན་པོ་ཆེ་དང་སུམ་
ཅུ་རྩ་གསུམ་ཡོད་དོ། །ལྷའི་ཁང་བཟང་ལ་བ་གམ་སུམ་ཅུ་རྩ་གཉིས་ཡོད། དབུས་ཀྱི་
གསེར་ཏོག་དང་སུམ་ཅུ་རྩ་གསུམ་ཡོད་དོ། །མཆོད་རྟེན་རང་འབྱུང་ཆེན་པོ་ལ། བང་
རིམ་སུམ་ཅུ་རྩ་གཉིས་ཡོད། ཆར་ཀབ་ཏོག་དང་སུམ་ཅུ་རྩ་གསུམ་ཡོད་དོ། །རི་རབ་
38

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
བྱང་ཤར་ལྕོག་བར་ན། བདུད་ཀྱི་རི་ནག་བདུད་རི་ཡོད། བྱང་ཤར་མཚམས་ན་ཕྱ་
རྒྱལ་གྱི་རི་ཡོད་དོ། །བྱང་ནུབ་མཚམས་ན་མཚལ་རི་ལྷའི་འདུན་ས་ཡོད་དོ། །མཚལ་
ཆེན་པོ་ཡོད་དོ། །དེ་དག་གི་ལྷོ་ཕྱོགས་ན། མེ་ཏོག་གཙུབ་གནས་སྐྱེས་པ་ཡོད། ལྷོ་
ཕྱོགས་རི་བོ་གཡུ་འོད་བྱ་བ་ཡོད་དོ། །དེ་ན་ཤིང་མུ་ལེ་དྲུམ་ཤིང་གི་ཁོང་པ་ན། གནས་
པའི་མི་སྦྱིན་པ་མཐར་ཕྱིན་པས། ཐར་པར་སྐྱེས་པ་ཡིན་ནོ། ། དེ་ཡི་གླིང་ཆེན་པོའི་ནུབ་
ལ་ཉེ་བའི་རི་བོ་ལྷོ་ནུབ་ན། སྟར་མོ་གེ་ཡི་མཚལ་ཆེན་པོ་ཡོད་དོ། ། མི་ཡི་ལུས་ཐོབ་པ་
བདེ་བའི་རྒྱལ་པོའི་གླིང་ཆེན་པོའི་རི་རབ་ཀྱི་སྟེང་ན། གཡུང་དྲུང་ཁང་བཟང་གི་གླིང་
ན། འཁོར་ལོ་དབང་སྒྱུར་མི་ཡི་རྒྱལ་པོ་གནས། གླིང་ཆེན་བཞིར་མི་རིགས་བཞིར་
གནས། གླིང་ཆུང་བརྒྱད་ན་མི་འམ་ཅི་ཡི་རིགས་བརྒྱད་གནས། ལྷོ་ནུབ་མཚམས་ན་
སྲིན་པོའི་ཡུལ་ཡོད་དོ། ། བྱ་རོག་གི་མགོ་ཅན་གྱི་གླིང་ཡོད་དོ། །གྲོག་མའི་མགོ་ཅན་གྱི་
གླིང་ཡོད་དོ། །རྔ་མོང་གི་མགོ་ཅན་གྱི་གླིང་ཡོད་དོ། །སྤྲེའུ་ཡི་མགོ་ཅན་གྱི་གླིང་ཡོད་
དོ། །ར་ཡི་མགོ་ཅན་གྱི་གླིང་ཡོད་དོ། །སྦལ་པའི་མགོ་ཅན་གྱི་གླིང་ཡོད། ལུག་གི་མགོ་
ཅན་གྱི་གླིང་ཡོད་དོ། །ཁྱི་ཡི་མགོ་ཅན་གྱི་གླིང་ཡོད་དོ། །གླང་བུའི་མགོ་ཅན་གྱི་གླིང་
ཡོད་དོ། ། དེ་དག་མི་འམ་ཅིའི་གླིང་སྟེ་མིའི་ངན་འགྲོ་རང་ཡིན། ཤར་ལུས་འཕགས་
པོ་དྲོད་ལས་སྐྱེས་པ་ཡིན་ནོ། །ནུབ་བ་གླང་སྤྱོད་སྒོ་ང་ལ་སྐྱེས་པ་ཡིན་ནོ། །བྱང་སྒྲ་མི་
སྙན་བརྫུས་ཏེ་སྐྱེས་པ་ཡིན་ནོ། ། ལྷོ་འཛམ་བུ་གླིང་མངལ་ནས་སྐྱེས་པའོ། །ཤར་ལུས་
འཕགས་ལ་རིགས་བཞི། བདེ་བའི་ལུས་འཕགས་དང༌། དེ་བའི་ཉ་གདུག་པ་མེད་
པའི་ལུས་འཕགས་དང་། ཁ་སྤྱོད་དང་ལམ་འབུར་བཞིའོ། །བྱང་སྒྲ་མི་སྙན་ལ་གསུམ་
སྟེ། སྒྲ་སྙན་སྒྲ་སེལ་དང་། སྒྲ་མི་སྙན་དང་གསུམ་མོ། །ནུབ་བ་གླང་སྤྱོད་ལ་ཡང་
གསུམ། བ་གླང་སྤྱོད་གཟུགས་དང་། བ་གླང་བདེ་དང་། བ་གླང་ཟས་དང་གསུམ་
མོ། ། ལྷོ་འཛམ་བུ་གླིང་ལ་གསུམ་སྟེ། ཐར་པའི་ལམ་ཅན་དང་། སྤྱོད་པའི་རླབས་ཅན་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དང་། བདེ་བའི་ལས་ཅན་དང་གསུམ་མོ། །བྱོལ་སོང་སྐྱེ་བ་གསུམ་པོ་ཡང་ཡོད་དོ། །
ཡི་དྭགས་སྡེ་གསུམ་སྟེ་ཡོད་དོ། །དམྱལ་བ་གནས་བཅོ་བརྒྱད་པ་ཡོད་དོ། །ལྷ་མ་ཡིན་
འཁྲུག་པ་ལ་དགའ་བ་ཡང་ཡོད་དོ། །རིགས་ཀྱིས་སྐྱེས་པ་ཡང་ཡོད་དོ། །དེ་ནི་ལས་
དགེ་བ་ཇི་སྙེད་ཅིག་སྤྱོད་པ། བསྐལ་པ་སྐར་མའི་གྲངས་ཙམ་ན་སྐྱེ་བའི་ཁ་བརྒྱུད་
པས། བདེ་བ་ཅན་ནི་བདེ་བའི་ཁ་བརྒྱུད་ནས་མི་ལུས་གཙང་ཐོབ་ནས། དགེ་བ་ཅི་
ལྟ་བ་བཞིན་དུ་འཕེལ་ནས། ཡང་ནས་ཡང་དུ་བདེ་བའི་གནས་སུ་སྐྱེས་ནས། སེམས་
ཅན་གཞན་དག་ཉོན་མོངས་པ་ཅན་རྣམས་འདྲེན་པར་འགྱུར་ཞིང༌། འོག་མིན་ལྷའི་
ཕོ་བྲང་དུ་སྐྱེ་བར་འགྱུར་རོ། །སྲིད་པ་ཁམས་གསུམ་སེམས་ཅན་སྐྱེ་འཆིའི་མདོ་ལས།
མི་སྐྱེ་བའི་ལེའུ་སྟེ་བཞི་པའོ། །གསཨན། །
ད་
༧ སྟག་གཟིག་སྐད་དུ་ན། གཡུང་དྲུང་ལྷ་ཡི་སྐད་དུ་ན། ཧ་ད་ར་སངས། བོད་
སྐད་དུ། ཁམས་གསུམ་སེམས་ཅན་སྐྱེ་འཆིའི་མདོ་ལེའུ་ལྔ་པ། འདི་ནས་མར་འདས་
དཔག་ཚད་སྟོང་ཕྲག་ཉི་ཤུ་ན། མནར་མེད་སེམས་ཅན་དམྱལ་བ་ཡོད་དོ། །སྡུག་
བསྔལ་ཚད་ནི་འདི་ལྟ་སྟེ། ལྕགས་ཀྱི་ཁང་སྒྲོམ་འབར་བའི་ནང་དུ་བཅུག་ནས།
ཕྱོགས་བཞིར་སྦུད་པས་རབ་ཏུ་འབུད། མེའི་ཚད་ནི་འདི་ལྟ་སྟེ། འཇིག་རྟེན་འདི་ཡི་
མེ་ནི་རེས་ཤིག་ཚ་བ་ཙམ། དམྱལ་བའི་མེ་དཔུངས་དགུ་འགྱུར་ཙམ་གྱིས་ཚ། རིན་
ཆེན་ལྕགས་ཀྱི་ཐུ་ལུམ་བསྐྱུར་བ་ཡང་། སྐད་ཅིག་ཉིད་ལ་མར་ཁུ་བཞིན་དུ་ཞུ། དེ་
ལ་རྣམ་སྨིན་མི་བཟད་འཆི་བར་འགྱུར་བ་ཡང་མ་ཡིན་ནོ། །རྒྱུ་ནི་ཕ་མ་སློབ་དཔོན་
བསད་པས་སྐྱེ། སྡུག་བསྔལ་བར་མཚམས་མེད་པས་མཚམས་མེད་དོ། ། དེ་ནི་མནར་
མེད་དམྱལ་བ་ཡིན། དེ་ཡི་སྟེང་ན་དམྱལ་བའི་གྲོང་ཁྱེར་བདུན་ཡོད་པ། ལྕགས་ཀྱི་
ཁ་སྒྲོམ་འབར་བའི་ནང་དུ་བསྲེག ། དེ་ནི་གྲོགས་པོ་བསད་པས་བར་དོའི་གནས་ནས་
ཞག་ལྔ་སྡོད་ནས་དེ་རུ་སྐྱེ། ཚ་བ་ཙམ་ནི་ཁ་སྒྲོམ་སུམ་རིམ་བར་དོའི་གནས་ན་ཞག་
40

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
གསུམ་སྡོད་ནས་དེ་རུ་སྐྱེ། དེ་ཡི་སྟེང་དམྱལ་བ་ཆེན་པོ་བདུན་གྱི་གྲོང་ཁྱེར་རྩིས་མེད་
བདུན་པོ་ཡོད། ཚ་བ་ནི་གཅིག་རིམ་ནང་དུ་བསྲེགས་པ་ཡིན། དེ་བུ་མེད་བུ་དང་
བསད་པ་དེ་རུ་སྐྱེ། དེ་སྟེང་ཤལ་མ་རིའི་སྡོང་པོ་ལ། དཔག་ཚད་སུམ་བརྒྱ་པ་ཡོད་
དོ། །འདོད་པ་ལོག་པས་གདུང་པས། འབོད་པ་སྙམ་བྱེད་པས། སྤུ་གྲི་དབལ་སོ་
གྱེན་དུ་རྒྱུ་ནས་འཐུར་དུ་འཁོར་ཞིང་རབ་ཏུ་འབར། ཤ་ལ་གཤག་འདྲེལ་དུས་སུ་ངུ་
འབོད་བྱེད། བསྐལ་པ་མ་བརྗེས་བར་དུ་ཐར་ཚད་ག་ལ་ཡོད། སྤུ་གྲི་གྱེན་བལྟས་ཐུར་
བལྟས་ལ། ཤ་ཡི་ཁམས་ཟད་ཁྲག་གི་ཐིགས་པ་ཟག་རུས་པ་དཀར་ལ་ཐུག །བསྐལ་
པ་མ་བརྗེས་བར་དུ་ཐར་ཚད་ག་ལ་ཡོད། དེ་སྟེང་དམྱལ་བ་བསྡུད་འཇོམས་ཀྱིས་
ནི་ཐོ་བ་འཕྱར་ནས་ཐམས་ཅད་ཐོ་བའི་མཐིལ་དུ་འདུ་བ་སྟེ། གཏུན་ཁུང་ནང་དུ་ཐོ་
བས་བརྡུང་བར་འགྱུར། ཐོ་བ་བརྒྱབ་ནས་རྡུལ་དུ་འཇིགས། ཤི་འདོད་ཤི་རུ་ག་ལ་
ཉན། དེ་ཡང་སློབ་དཔོན་དང་གྲོགས་པོ་བསད་པས་དེ་རུ་སྐྱེ་བར་འགྱུར། བསྐལ་པ་
མ་བརྗེས་བར་དུ་ཐར་པ་མེད། དེ་སྟེང་དམྱལ་བ་ཐིག་ནག་ནི་གཙུག་ནས་རྐང་པའི་
མཐིལ་དུ་བཏབས། སོག་ལེས་སྐད་ཅིག་ཀྱིས་སུ་དྲ་ཞིང་གཤགས། སོག་ལེས་རྒྱ་གྲམ་
དག་ཏུ་གཤགས་པའི་གནས་སུ་སོང་བ་དེ་ནི་སློབ་དཔོན་བསད་པ་དེ་རུ་སྐྱེ། བསྐལ་
པ་མ་བརྗེས་བར་དུ་ཐར་པར་མི་འགྱུར་རོ། །དེ་ཡི་སྟེང་དུ་དམྱལ་བའི་གྲོང་ཁྱེར་ཆེན་
པོ་བཅུ་དྲུག་ནི། དེ་དག་དེ་ཡི་ངོས་བཞི་ན་མེ་མ་མུར་གྱི་འོབ་ཆེན་དམར་ལ་རྩུབ་པ་
ཡོད། དེའི་གསེབ་ན་འབུ་ལྕགས་ཀྱི་མཆེ་བ་ཅན་གྱིས་རྐང་རྣམས་འབྲུ་བ་ཡོད། འཆི་
འདོད་འཆི་རུ་ག་ལ་ཉན། སློབ་དཔོན་ཕ་མ་གྲོགས་པོ་དང༌། སེམས་ཅན་མང་པོ་
བསད་ནས་ཤ་ཟོས་ཁྲག་འཐུང་ཤན་པ་བྱས་པ་དེ་རུ་སྐྱེ། བསྐལ་པ་མ་བརྗེས་བར་
དུ་ཐར་མི་ནུས། དམྱལ་བ་དེ་དག་དེའི་གོང་ངོས་ན། རུལ་ཞིང་ཤིན་དུ་རྩོགས་པའི་
འདམ་རྫོབ་ཡོད། བསེ་བྲེ་ཁྱི་ལུད་ལྟ་བུའི་བར་དུ། འབུ་ནི་ཤིན་དུ་འཇིགས་པའི་མཆེ་
41

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བ་ཅན་གྱི་ཕུང་པོ་ཆེན་པོས་འཆའ་བས་རུས་པ་དཀར་སང་བྱེད། དགེ་བྱེད་བསད་
ན་དེ་རུ་སྐྱེ་བར་འགྱུར། དམྱལ་བ་དེ་དག་གི་སྟེང་ན་དམྱལ་བ་ཆེན་པོ་ཡོད། ནགས་
ཚལ་མཐུག་པོ་ལྟ་བུའི་ཤིང་སྐྱེས་པ། ལོ་མ་རལ་གྲི་སྤུ་གྲི་འབྲས་བུ་ཁུག་རུ་མཚོན་ཆ་
གདུག་པས་ཡོངས་སུ་བཅོད། མགོ་དང་ཡན་ལག་ཐམས་ཅད་གཅོད། རང་གིས་
འཆི་འདོད་འཆི་བ་ག་ལ་ཡོད། དེ་དག་དེ་ཡི་ཡང་སྟེང་ན། ཐལ་ཚན་ཆུ་བོ་རབ་
མེད་ཡོད། དེ་དག་དེའི་ཡང་སྟེང་ན་མེ་མ་མུར་གྱི་པུས་ནུབ་ཡོད། གང་ནས་བལྟས་
ཀྱང་ཐར་ས་མེད། དམྱལ་བ་དེ་དག་ཕྱོགས་བཞི་མཚམས་བརྒྱད་ཀུན་ན་ཡོད། དེ་
ལྟ་བུ་ལ་ཐར་པའི་དུས་མཐའ་མེད་པར་འགྱུར། གཡུང་དྲུང་གཙུག་གཤེན་རྒྱལ་བས་
གསོལ་པ། དམྱལ་བ་དེ་དག་གི་གོང་ན་ཅི་མཆིས། ཅེས་གསོལ་པས། གཤེན་རབ་
ཀྱིས་བཀའ་སྩལ་པ། འདི་ལྟ་སྟེ། དེ་ལྟར་དམྱལ་བའི་ཚད་དང་གོ་རིམ་བཞིན། དེ་
ལྟར་མཚམས་མེད་བྱས་དང་ཚད་ལས་བརྒལ། ཆུ་བོ་གལ་བསྒྱུར་རི་བོ་མེས་བསྲེག་
རྒྱ་མཚོར་དུག་བླུགས་པ་ལ། ཐར་པའི་དུས་ཅིག་ཨེ་ཡོད་སྙམ་སེམས་ཏོ། །ཤར་ཕྱོགས་
ལ་མེ་མ་མུར་གྱི་འོབས་ལ་དགལ་ནས་ན། མེས་ཚིགས་པའི་སྡུག་བསྔལ་དང་། དེ་ཡི་
གསེབ་ན་འབུ་ལྕགས་ཀྱི་མཆེ་བ་ཅན་རུས་པ་ཕུག་པ་རྐང་དང་ལྷ་བ་འཇིབ་པ་དང་།
ལྷོ་ཕྱོགས་ན་རོ་མྱག་འདམ་རྫབ་དྲི་མི་ཞིམ་པ། ནུབ་ཕྱོགས་སུ་བཙོ་བའི་ཟངས་སྟོང་
ཤོང་ཁ་སྤྲོད་ཡོད། དེ་དག་གི་བྱང་ཕྱོགས་ན་སྤུ་གྲི་འབར་བའི་རྩང་སོ་ཡོད། དེ་དག་
དེའི་ཤར་ཕྱོགས་ན་མེ་མ་མུར་དང་། རོ་མྱག་འདམ་རྫབ་དང་། རལ་ཀྱུ་ཐལ་ཚན་
བཞིའི་སྡུག་བསྔལ་དང༌། ཉམས་སུ་མྱོང་ནས་ཐར་པ་སྙམ་ཙམ་བྱེད་ཙམ་ན། ལས་
ཀྱི་རླུང་དམར་འཕྱོ་བ་ཡིས། ལྕགས་ཀྱི་ཁང་སྒྲོམ་ནང་དུ་སྐྱེ་བ་ཡིན་ནོ། །འཁོར་བའི་
སེམས་ཅན་རྣམས་དེ་བཞིན་དུ། དམྱལ་བའི་གནས་ཆེན་པོ་དེ་དག་ན་སྐྱེས་པ་ནི། ཕ་
བསད་པ་དང༌། མ་བསད་པ་དང་། བུ་བསད་པ་དང་། སློབ་དཔོན་བསད་པ་དང་།
42

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
གྲོགས་པོ་བསད་པ་དང༌། སློབ་བུ་བསད་པ་དང༌། དྲང་སྲོང་བསད་པ་དང༌།
གཙང་མ་གཙུག་གི་ནོར་བུ་བསད་པ་དང༌། ཆུ་བོ་གལ་བསྒྱུར་བ་དང༌། རི་བོ་མེས་
བསྲེགས་པ་དང་། སྐུ་གདུང་མཆོད་རྟེན་བཤིགས་པ་དང་། མདོ་སྡེ་བསྲེགས་པ་དང་།
ལྷ་གནས་བཤིག་པ་དང་། དེ་དག་དེའི་ལྟུང་བར་འགྱུར་རོ། །དེ་དག་དེ་ཡིས་དམྱལ་
བའི་གནས་སུ་སྐྱེས་པའོ། །དེ་དག་ཡོངས་སུ་སྐྱོབས་ན་བདེ་བའི་འབྲས་བུ་ཐོབ་པར་
འགྱུར། དེ་དག་དེ་འདྲ་ཡོད་པ་ནི་དམྱལ་བའི་བརྟེན་པ་བཅུ་དྲུག་བྱ་བ་ཡིན། སེམས་
ཅན་རྣམས་དེ་ལྟར་ཤེས་པར་གྱིས་ཤིག །ཤིན་ཏུ་ཤེས་པར་གྱིས་ཤིག །རབ་ཏུ་ཤེས་
པར་གྱིས་ཤིག ། །
གཡུང་དྲུང་སེམས་དཔའ་སེམས་དཔའ་ཆེན་པོ། གཡུང་དྲུང་གཙུག་གཤེན་རྒྱལ་
བས་གསོལ་པ། དེ་དག་དམྱལ་བའི་གོང་ན་ཅི་མཆིས་ཅེས་གསོལ་པས། གཤེན་རབ་
དེ་དག་དེའི་གོང་ན་ཡང་སེམས་ཅན་སྐྱེ་འཆི་མང་བར་ཡོད་
ཀྱིས་བཀའ་སྩལ་པ། 
དོ། །དེ་བཞིན་དུ་གྲང་བའི་དམྱལ་བ་ཆེན་པོ་བརྒྱད་ཡོད། ཨུད་དཔལ་ལྟར་ཡོངས་
སུ་གས་པ་དང༌། ཨུད་དཔལ་ཆེན་པོ་ལྟར་དབུ་རུ་གས་པ་དང༌། པད་མ་ལྟར་གྱེས་
པ་དང་། པད་མ་ཆེན་པོ་ལྟར་གྱེས་པ་དང་། ཆུ་བུར་ཅན་དང་ཆུ་བུར་རྡོལ་བ་དང་།
སོ་ཐམ་ཐམ་གྱི་གྲང་བ་དང་། ཨ་ཅུ་ཅུ་ཟེར་བ་དང་། དེ་དག་བརྒྱད་ནི་གྲང་བའི་
དམྱལ་བ་བརྒྱད། རླུང་དམར་གྲང་ཕུགས་ནང་ན་འཁྱམ་པ་ནི་འཇིག་རྟེན་འདི་ཡི་
རླུང་ནི་ཡུད་ཙམ་རླུང་ངོ་སྙམ་པ་ཙམ། དམྱལ་བའི་རླུང་ཕུང་པོ་དགུ་འགྱུར་ཙམ་གྱིས་
གྲང་། རིན་ཆེན་གསེར་སྦྲམ་པད་མ་བཞིན་དུ་འགས། སྔ་པ་འཁྱག་པ་རྒྱ་མཚོ་གྲང་
འཁྱག་གླིང་ཆེན་དང་། ཆུ་དང་ཆུ་བུ་གཞོག་བྱེད་ཆབ་ལ་འབྱར་བ་དང་། ཤིན་དུ་
སྡུག་ཤིན་ཏུ་བསྔལ་བ་འབྱུང་བ་དེ་དག་དམྱལ་བའི་ཚེ་ཚད་ནི། ཚངས་རིས་ལྷའི་ཚེ་
ཚད་བརྗེས་པ་བཞིན། རྟ་བརྒྱས་འཁོར་བའི་དོང་དག་ཏུ། ཏིལ་གྱི་འབྲས་བུ་བསྐྱུར་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བས་གང་འགྱུར་པ། དམྱལ་ཁམས་བཅུ་དྲུག་ཚེ་ཚད་ཡིན། དེ་ལྟར་སྡིག་པ་ཉེས་མིག་
ཆེན་པོ་ཡིན། སྡིག་པ་ཉེས་མིག་དེ་དག་གིས་དེ་བཞིན་དུ་སྐྱེས་པའོ། །དམྱལ་བའི་
སེམས་ཅན་ཉི་ཚེ་བ་ནི། རོ་སྟོད་གངས་ཕུགས་རླུང་ནག་ནང་དུ་འཁྱག །རོ་སྨད་
ལྕགས་བསྲེགས་ཁང་སྒྲོམ་ནང་དུ་བསྲེག་སྟེ། ལུས་པོ་གཅིག་གིས་ཚ་གྲང་གི་ལས་
སྡུག་བསྔལ་ཉམས་སུ་མྱོང་པའི། དེ་ནི་ཉི་ཚེ་བ་ཞེས་བྱ་བ་ཡིན། ཉི་འཁོར་བ་ནི་ཚ་བ་
ནས་ཡུན་རིངས་སྦྱངས་ནས་ཡང་གྲང་བར་ཡུན་དུ་སྦྱོང་། གྲང་བར་ཡུན་དུ་སྦྱངས་
ནས་ཚ་བར་སྙོམས་སུ་ཞུགས། ཐར་པའི་དུས་མེད་པས་སྦྱོང་བར་བྱེད་པའོ། ། དེ་
དག་དེ་ཡི་གནས་སུ་སྐྱེ་བར་བྱེད་པའི་རྒྱུ་ནི། ཞེ་སྡང་གསད་བཅད་རྐྱེན་དང༌། ཞེ་
སྡང་བའི་སྐྱོན་གྱིས་དེ་རུ་སྐྱེ་བའོ། །བར་དོའི་གནས་ནས་ཡང་གཅན་གཟན་གདུག་
ཅན་དང་། བྱི་ལ་དང༌། སྦྲུལ་དང༌། སྡིག་པ་ཅན་དང༌། སྡོམ་དང་ཤན་པ་དང་།
རྔོན་པ་དང༌། ཉ་པ་དང་། ཕག་པ་དང་། བྱ་བ་དང༌། སྦྲང་པ་དང་། དེ་དག་གི་
གནས་སུ་འཕོས་ནས། ཡང་ནས་ཡང་དུ་འཕོས་ནས། དམྱལ་བའི་གནས་སུ་སྐྱེ་བར་
འགྱུར་རོ། །བར་དོའི་སྲིད་པ་ཞག་ས་ནས་སྐྱེ་འཆི་མང་པོ་ཁ་བརྒྱུད་ནས། ཞེ་སྡང་སྤྱོད་
ན་དམྱལ་བའི་གནས་སུ་སྐྱེ། བྱམས་པ་སྤྱོད་ན་མཐོ་རིས་གནས་སུ་སྐྱེ། ཞེ་སྡང་རབ་
སྤྱོད་ན་དམྱལ་བའི་གྲོང་ཁྱེར་བརྒྱད་ནས་ཐར་པའི་རྒྱུན་ལམ་རིང་པར་འགྱུར། དམྱལ་
བ་དེ་དག་གི་གནས་སུ་སྐྱེ་བར་མི་འདོད་ནས། བདེ་བའི་གནས་སུ་སྐྱེ་བར་འདོད་ན།
བོན་ཉིད་ཐེག་པ་གོང་མ་ལྟར་བྱམས་པ་ཆེན་པོ་སྒོམས། སྦྱིན་པ་ཐོངས། ཚུལ་ཁྲིམས་
སྲུངས། ཤེས་རབ་སྐྱེད། སེམས་ཉིད་སངས་རྒྱས་ཡིན་པར་ཤེས་པར་གྱིས་ཤིག །
སེམས་ཉིད་ཁམས་གསུམ་ས་དགུ་བོན་ཉིད་དབྱིངས་སུ་སྒོམས། ཐམས་ཅད་དབྱིངས་
ཉིད་བདེ་བའི་ཀློང་ཆེན་ཡིན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས། རྒྱུ་ཞེ་སྡང་ལ་ཤས་ཆེ་ཞིང་རྐྱེན་
4

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
གསད་བཅད་གཉིས་ཀྱི་ལས་བྱེད་པ་དེ་དག་འབྲས་བུ་དམྱལ་བའི་གནས་སུ་སྐྱེ་བར་
འགྱུར། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་འདས་པ་
ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ནས། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་ཐམས་ཅད་རབ་ཏུ་གནས་པ་དེ་དག་ཀྱང་། བསྐལ་པ་གྲང་
མང་པོ་སྐར་མའི་གྲངས་ཙམ་དུ། སེམས་ཅན་སྒྲིབ་པ་སྦྱངས་པས་གཟུགས་ཁམས་
བཅུ་བདུན་ཡ་ཏ་ན། གནས་རིགས་དགུ་པའི་གོང་མ་ན། འོག་མིན་ལྷ་ཡི་ཕོ་བྲང་ན།
རྫོགས་སྐུ་གཤེན་ལྷ་འོད་དཀར་ལ། ཐུགས་རྗེ་ཆེན་པོའི་གནང་བ་ཐོབ། །
གཡུང་དྲུང་གཙུག་གཤེན་རྒྱལ་བས་གསོལ་པ། གཤེན་རབ་ལགས། འགྲོ་བ་ཡི་
དྭགས་ཀྱི་སྐྱེ་འཆི་ཇི་ལྟར་ལགས། ཅེས་བཀའ་སྩོལ་ཅེས་སོ། །གཤེན་རབ་ཀྱིས་བཀའ་
སྩལ་པ། དམྱལ་བ་དེ་དག་ཀུན་གྱི་གོང་ན་ཡང་། སྒྲིབ་པ་ཅན་གྱི་ཡི་དྭགས་གནས་པ་
འདི་ལྟ་སྟེ། སྒྲིབ་པ་གཉིས་དང་ལྡན་པའི་ཡི་དྭགས་བསམ་གྱིས་མི་ཁྱབ། ཕྱི་ཡི་སྒྲིབ་
པ་ཅན་ཡི་དྭགས་བདུད་རྩི་ཆུ་བོ་རླན་པའི་ཆུ། རྣག་ཁྲག་ངན་སྐྱུག་མཚོ་མོ་ཆེན་པོར་
མཐོང་། ཤིན་དུ་སྐོམས་ནས་ཤ་རུས་ཞུ་ཞིང་སྐམ་པ་ཅིག །རླན་པ་གཤེར་བ་ཁ་ལ་མི་
རག །ཤིན་ཏུ་སྡུག་ལ་བསྔལ་བ་མཐོང་། ནང་གི་སྒྲིབ་པ་ཅན་ནི། བོག་རིའི་མགོ་དང་
བྲིང་རྒྱུད་སྐེ། གཡེར་མའི་ཁ་ལ་བྱང་འབྲོག་ལྟོ། རྐང་ལག་འཕྲ་ལ་རྩི་འཇག་རྐང་།
དང་པོ་གླེ་བ་ཁ་མི་གང་། དེ་ནས་བྱང་འབྲོག་ལྟོ་མི་འགེང་། དེ་ནས་རྩ་འཇག་རྐང་
པས་ལུས་མི་ཁྱག །དེ་དག་སྡུག་པས་རབ་ཏུ་སྦྱོང་། དེ་གཉིས་འཛོམ་ན་ཡི་དྭགས་
གཉིས་ལྡན་ཡིན། ནང་གི་སྒྲིབ་པ་ཅན་བཟའ་བའི་ཟས་མི་རྙེད་རྙེད་ན་ཁ་ན་མི་ཤོང་
སྡུག ། ཁ་ན་ཤོང་ཡང་གྲེ་བར་ཐར་ཐབས་མེད། གྲེ་བར་ཐར་ཡང་ལྟོ་བར་གང་མི་ཉན།
གང་ནས་རྐང་ལག་འཕྲ་བས་ཐེག་ཚད་མེད། དེ་ནི་ཤིན་ཏུ་སྒྲིབ་པ་ཆེ་བའོ། །སྒྲིབ་པ་
ཅན་གྱི་ཡི་དྭགས་འདི་ལྟ་སྟེ། སྣང་བའི་རླན་དང་གཤེར་བ་ནི། ཁྲག་དང་རྣག་དང་ཆུ་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སེར་ངན་ཁུ་ཡིན་པར་མཐོང་། ཟས་རྣམས་སློང་པ་རེ་བར་མཐོང་། ཅི་སྲིད་ཟས་སྐོམ་
ཡིན་པར་མཐོང་ཡང༌། སྐྱེས་བུ་མཚོན་ཐོགས་དག་གིས་སྲུང་བས། ཟ་བའི་སྐལ་བ་
མེད་ཅིང་ལྟར་ཟོས་ན་ཁོང་པའི་ནང་དུ། ཁྲོ་ཆུ་ཁོལ་མ་མེ་མུར་འགྲོ་བས། ཁ་ནི་མེ་ལྕེ་
འཁོར་ལོ་ཅན། གསུང་ནི་མི་ཤེས་ཟློ་ཐབས་མེད། དེ་དག་རབ་ཏུ་སྦྱོང་བའོ། ། དེ་དག་
རྒྱུ་ནི་སེར་སྣ་འཇུར་འགེག་ལས་བྱུང༌། རྒྱུ་འདོད་ཆགས་སྤྱོད་ཀྱིན་རྐྱེན་མ་བྱིན་པར་
བླངས་པས། ཡི་དྭགས་ངན་པའི་གནས་སུ་སྐྱེས། གནས་ངན་འདུག་པའི་ཡི་དྭགས་
དང༌། ཕྱི་ཡི་སྒྲིབ་པ་ཅན་དང་། ནང་གི་སྒྲིབ་པ་ཅན་དང་། སྒྲིབ་པའི་སྒྲིབ་པ་ཅན་
དང་གསུམ། མཁའ་ལ་རྒྱུ་བ་ལ་བཅུ་ཡོད་སྟེ། སྟེང་ལྷ་དབང་ཆེན་ཡི་དྭགས། འོག་
ཀླུ་ལྟོ་འཕྱེ་ཅན་གྱི་ཡི་དྭགས། ཤར་དྲི་ཟ་བྱའི་ཡི་དྭགས། བྱང་མ་དྲེག་ཤུགས་ཀྱི་ཡི་
དྭགས། ནུབ་ཆུ་བདག་ཀླུའི་ཡི་དྭགས། ལྷོ་སྲུལ་པོ་གདུག་པའི་ཡི་དྭགས། བྱང་ཤར་
གྲུབ་བུམ་འཁྲོས་པའི་ཡི་དྭགས། ནུབ་བྱང་ནམ་མཁའ་ལྡིང་ནག་པོའི་ཡི་དྭགས། ལྷོ་
ནུབ་འཇིགས་བྱེད་གཏུམ་པའི་ཡི་དྭགས། ལྷོ་ཤར་སྐྱེམ་བྱེད་མཆུ་རིང་གི་ཡི་དྭགས།
དེ་དག་ཡི་དྭགས་སྡེ་བཅུའོ། ། རྒྱུ་དྲུག་འཁོར་བའི་ཡི་དྭགས་ལ་གཉིས། ཤིང་རྟའི་
འཁོར་ལོ་བཞིན་དུ་གཅིག་ནས་གཅིག་ཏུ་འཁོར་བ་དང༌། ཟོ་ཆུ་རྒྱུད་བཞིན་གཅིག་
ནས་གཅིག་ཏུ་སྐྱེ་བའོ། ། ལྕི་བ་བཞི་དང་མ་བྱིན་བླངས་པ་བཞིན། སློབ་དཔོན་ལ་ཕྲོག་
པ་དང་། སློབ་མའི་གྲོགས་པོ་དག་ལ་ཕྲོག་པས་སོ། །དེ་དག་སེམས་ཅན་ལ་ཕྲོག་པས་
ཡི་དྭགས་གནས་སུ་སྐྱེས་པའོ། ། དེ་ལྟར་སྤྱོད་པས་བར་དོའི་གནས་ནས་ཁ་བརྒྱུད་ནས་
ཡི་དྭགས་གནས་སུ་ལྟུང་ངོ༌། །ཁམས་གསུམ་སེམས་ཅན་སྐྱེ་འཆིའི་མདོ་ལས། ལེའུ་
ལྔ་པའི་ནང་ནས་དམྱལ་བ་དང་། ཡི་དྭགས་ཀྱི་སྐྱེ་གནས་བསྟན་པའོ། །བྦབྦERE
བྲསབྦམམཎ། ཁབྦབྦ། ། །
༧ གཡུང་དྲུང་ལྷ་ཡི་སྐད་དུ་ན། མ་ཧ་ན་མ་ཨ་དཀར། བོད་སྐད་དུ། བྱོལ་སོང་
46

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
གནས་འོག་སྐྱེ་འཆིའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་
གཤེན་རབ་ལ་འཁོར་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་
ཡོངས་སུ་བསྐོར་རོ། །འདི་ལྟ་སྟེ། གཡུང་དྲུང་སེམས་དཔའ་སེམས་དཔའ་ཆེན་
པོ། སྣང་བ་འོད་རྒྱལ་དང་ཐབས་གཅིག་ཏུ་བཞུགས་སོ། །གཡུང་དྲུང་སེམས་དཔའ་
སེམས་དཔའ་ཆེན་པོ། འཇིགས་པ་མེད་པ་དང་ཐབས་ཅིག་ཏུ་བཞུགས་སོ། །གཡུང་
དྲུང་སེམས་དཔའ་སེམས་དཔའ་ཆེན་པོ། འཇིགས་པ་དང་བྲལ་བ་དང་ཐབས་ཅིག་
ཏུ་བཞུགས་སོ། །གཡུང་དྲུང་སེམས་དཔའ་སེམས་དཔའ་ཆེན་པོ། ལེགས་པའི་བློ་
གྲོས་དང་ཐབས་ཅིག་ཏུ་བཞུགས་སོ། །གཡུང་དྲུང་སེམས་དཔའ་སེམས་དཔའ་ཆེན་
པོ། བསྙེན་པའི་དབང་པོ་དང་ཐབས་ཅིག་ཏུ་བཞུགས་སོ། །གཡུང་དྲུང་སེམས་དཔའ་
སེམས་དཔའ་ཆེན་པོ། རྒྱལ་བའི་བློ་ལྡན་དང་ཐབས་ཅིག་ཏུ་བཞུགས་སོ། །གཡུང་
དྲུང་སེམས་དཔའ་སེམས་དཔའ་ཆེན་པོ། ནམ་མཁའ་སྣང་བའི་མདོག་ཅན་དང་
ཐབས་ཅིག་ཏུ་བཞུགས་སོ། །
གཤེན་རབ་ཀྱིས་བཀའ་སྩལ་པ། ནམ་མཁའ་ལ་སྣང་བའི་ཁྲི་འོད། གཞན་ཡང་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས། ང་ལ་རབ་ཏུ་ཉོན་ཅིག །ངས་
བཤད་པ་དེ་དག་འཕེན་ཡུལ་དཔོན་གསས་ཀྱི་བོན་ཡིན་འདི་ལ་རབ་ཏུ་ཉོན་ཅིག །
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས། བདེན་པའི་སེམས་ཉིད་ལ་
སྒོམས་ཤིག །འདི་ལྟ་སྟེ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། གང་གའི་
བཞུགས་པའི་གཡུང་དྲུང་སེམས་དཔའ་སེམས་དཔའ་
ཀླུང་གི་བྱེ་མ་སྙེད་ཙམ་དུ། 
ཆེན་པོ། འདི་འདས་པ་ཀུན་གྱི་ཕ་རོལ་ན་བཞུགས་པའོ། །འདས་པ་ཀུན་གྱི་ཕ་རོལ་
གྲུབ་པ་གཤེན་གྱི་ཕོ་བྲང་ན་བཞུགས་པ་ཐམས་ཅད་ཀྱང་། ངས་ཀྱང་སྟོན་པ་མི་བྱེད་སྟེ།
སེམས་ཅན་གྱི་ལས་ཀྱང་གྲངས་མང་ངོ༌། །སྟོན་པའི་བཀའ་ཡང་གྲངས་མང་ངོ༌། །གླིང་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དང་ས་གནས་སེམས་ཅན་ཀྱང་། ཤིན་ཏུ་གྲངས་མང་ངོ༌། །གླིང་དེའི་དོན་གྱིས་སེམས་
ཅན་བྱོལ་སོང་དེ་ཡང་ཤིན་ཏུ་གྲངས་མང་ངོ༌། །བྱོལ་སོང་རིགས་ནི་ཤིན་ཏུ་གྲངས་
མང་སྟེ། རིགས་ལྔ་བྱའི་ལུས་པོ་ཙམ། བྱོལ་སོང་བྱའི་སྤྱི་ཚོགས་ཙམ། རིགས་ལྔ་ས་
གཞི་ཆེན་པོ་ཙམ། བྱོལ་སོང་རྡོ་དང་རྡུལ་དང་རྩི་ཤིང་ཙམ། རིགས་ལྔ་ནམ་མཁའི་ངོ་
བོ་ཙམ། རིགས་གཅིག་བྱོལ་སོང་རིགས་ནམ་མཁའི་སྐར་མ་ཙམ། འགྲོ་བ་རིགས་དྲུག་
ཀུན་བས་བྱོལ་སོང་མང་། དུད་འགྲོ་བྱོལ་སོང་གནས་སུ་སྐྱེ་བ་ནི། རྒྱུ་གཏི་མུག་ལ་
ཤས་ཆེ་ཞིང་། རྐྱེན་བཀོལ་སྤྱད་དང་དགེ་བ་མ་སྤྱོད། བླུན་པོར་གནས་པས་བྱོལ་སོང་
གནས་སུ་སྐྱེ་བར་འགྱུར། འཐོམ་པོ་སྨྱོན་པ་བྱོལ་སོང་རིགས་རྣམས་སྐྱེ་བ་ཤིན་ཏུ་མང་།
མུན་པ་ཆེན་པོ་བྱོལ་སོང་གི་ཡུལ་ཡིན། རྒྱ་མཚོ་ཆེན་པོ་བྱོལ་སོང་གི་གནས་ཡིན། འོག་
གི་རྒྱ་མཚོ་ཆེན་པོའི་ནང་ན། ཆང་དར་པའི་སྦང་མ་བཞིན་གནས་ཏེ། རྒྱ་མཚོ་ཆེན་
པོའི་ནང་ན་རྐང་བརྒྱ་བ། རྐང་བཞི་པ། རྐང་ལྔ་བརྒྱ་པ་དང་། རྐང་ལག་གསུམ་པ་
དང་། ལུས་ཟླུམ་པོ་དང་། ལུས་གྲུ་བཞི་དང༌། ལུས་རྔ་འདྲ་བ་དང་། གཅིག་གིས་
གཅིག་གི་ལུས་བཙིར་བ་དང་། གཅིག་གིས་ཅིག་གི་ལུས་ཟ་བ་དང་། གཅིག་གིས་ཅིག་
གི་ལུས་ལ་འཇིབ་པ་དང༌། དེ་ཡང་རུལ་པ་དང་། བམ་པ་དང་། གཞོགས་ཕྱེད་རུལ་
བ་དང་། བམ་པ་སུམ་ཆ་རུལ་བ་ཡོད་དོ། །གཏི་མུག་བཀོལ་སྤྱད་དང་། རྐྱེན་བཀོལ་
སྤྱད་ཀྱིས་བྱོལ་སོང་དག་གི་གནས་སུ་སྐྱེ་བར་འགྱུར། བྱོལ་སོང་མུན་པ་ཆེན་པོ་ལ་
གནས། དེ་དག་ནི་འོག་ན་ལས་ཀྱིས་སྦྱོང་བའོ། །བྱོལ་སོང་ཡི་དྭགས་དགེ་སྤྱོད་དུས་
ཙམ་ཡང་མ་བྱས་པ། ལས་སུ་བཀོལ་སྤྱད་མང་ཞིང་གཏི་མུག་བླུན་ཐབས་འདི་ལས་
བར་དོའི་གནས་ནས་སྐྱེས་ནས། བྱོལ་སོང་མང་དུ་སྐྱེ་བ་ཡིན། བྱོལ་སོང་དེ་དག་ཉི་
མའི་ཟེར་མ་མཐོང་བའོ། །བར་ན་ལས་ཀྱི་སྦྱོང་བའི་བྱོལ་སོང་ནི། ཉི་མའི་ཟེར་མཐོང་
བའི་ཤིང་དང་རྡོ་དང་། ས་ཡི་ཞབས་ན་རྐང་མང་གྲངས་ལ་ཟད་པ་མེད། གྲོག་མ་ཁྱི་
48

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཙམ་སྡིག་པ་འབྲང་ཙམ། སྡོམ་ནག་པོ་ར་སྐྱེས་ཙམ། གླིང་རྣམས་ལ་འཁྱམ་ཞིང་
གྲངས་ལས་འདས་པའོ། །དེ་ནི་བར་ན་ལས་ཀྱི་སྦྱང་བའོ། །མཁའ་ལ་རྐྱེན་གྱིས་ཐར་
བའི་བྱོལ་སོང་ནི། སུམ་ཅུ་རྩ་གསུམ་ལྷ་ཡི་གནས་ན་ཅང་ཤེས་ཀྱི་རྟ་དང་། འདོད་
འཇོའི་བ་དང༌། གླང་པོ་ཆེ་ས་སྲུང་དང༌། རབ་བརྟན་དང་། འདབ་ཆགས་ཁྱུང་དང་
ནམ་མཁའ་ལྡིང་དང་། དེ་དག་བྱོལ་སོང་མཁའ་ལ་རྐྱེན་གྱིས་ཐར་བའོ། ། དེ་དག་སྐྱེ་
འཆི་ཡོད་པས། བར་མ་དོའི་གནས་ན། བྱོལ་སོང་གི་མངལ་དུ་ཞུགས་པའོ། །བར་
དོའི་གནས་ན་འཁྱམ་པའོ། །བྱོལ་སོང་དེ་དག་ནི། བར་གྱི་བསྐལ་པ་ལས་ཐར་བ་ཡང་
ཡོད། སྐྱེ་བ་བྱོལ་སོང་ཡིན་ནོ། །འཆི་ནས་བར་དོའི་གནས་སུ་རྒྱུ་ནས་ངན་སོང་གནས་
སུ་སྐྱེ་བའོ། །ངན་སོང་དེ་གསུམ་དེ་དག་གཅིག་ནས་གཅིག་ལ། བར་དོའི་བར་དུ་ཉུང་
ངོ༌། །གཅིག་ཏུ་འཕོ་ཞིང་སྐྱེའོ། །འཁོར་བའི་སེམས་ཅན་ནི། བར་དོའི་གནས་ནས་ངན་
འགྲོའི་གནས་སུ་སྐྱེ་བར་འགྱུར་རོ། །དེ་དེ་བཞིན་དུ་ངན་འགྲོའི་གནས་སུ་སྐྱེ་བ་ནི།
འགྱོད་ཤིན་ཏུ་ཆེའོ། །ངན་མཐུ་ལོག་པ་སྒྲུབས་ཤེས་ནི། ངན་འགྲོའི་གནས་སུ་སྐྱེ་བའོ། །
སྟོང་པ་ཉིད་ལ་ལྟ་ཉེས་ནི། ངན་འགྲོའི་གནས་སུ་སྐྱེ་བའོ། །ལྟ་བ་ལོག་པ་བསྒོམ་ཉེས་
ནི། ངན་འགྲོའི་གནས་སུ་སྐྱེ་བའོ། །རྫུན་དུ་གལ་པོ་སྨྲ་བ་ནི། ངན་འགྲོའི་གནས་སུ་སྐྱེ་
བའོ། །ལུས་ཀྱིས་ངན་པར་བསྐྱེད་པ་ནི། ངན་འགྲོའི་གནས་སུ་སྐྱེ་བའོ། །བདེན་པ་མི་
སྨྲ་ལོག་པར་སྨྲ། ངན་འགྲོའི་གནས་སུ་སྐྱེ་བའོ། །སློབ་དཔོན་བཀའ་ཅོག་ལོག་པར་སྨྲ།
ངན་འགྲོའི་གནས་སུ་སྐྱེ་བའོ། །མ་ལ་རྔན་བསྒྲུང་ངན་འགྲོའི་གནས་སུ་སྐྱེ། ཕ་ལ་དྲན་
རྒྱབ་སྐྱེ་འཆིའི་ངན་འགྲོར་སྐྱེ། གྲོགས་ལ་ངན་བསྒྲང་སྐྱེ་འཆིའི་ངན་འགྲོར་སྐྱེ། མུ་
སྟེགས་ལོག་ལྟ་སྐྱེ་འཆིའི་ངན་འགྲོའི་གནས་སུ་སྐྱེ། སེམས་བསྐྱེད་ངན་པ་ངན་སོང་
གནས་གསུམ་དག་ཏུ་སྐྱེ། ལུང་ལོག་པར་སྟོན་པ་ནི་ངན་སོང་གནས་སུ་འཆི་འཕོང་སྐྱེ་
བར་འགྱུར། བསྐྱེད་པའི་གཞི་མ་ལོག་པར་སྟོན་པ་ནི། ངན་འགྲོའི་གནས་སུ་སྐྱེ་བར་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འགྱུར། སྲོག་གི་སྡོམ་པོ་བྱེད་པ་ནི། ངན་འགྲོའི་གནས་སུ་སྐྱེ་བར་འགྱུར། ཕྲོག་ཅིང་
བརློམ་པ་དེ་ནི་ངན་འགྲོའི་གནས་སུ་སྐྱེ་བའོ། །བསད་ཅིང་ཕྲོག་པ་ལ་དགའ་བ་དེ་ནི།
ངན་འགྲོའི་གནས་སུ་སྐྱེ་བའོ། །བསད་པའི་ནང་ནས་ལས་མཁན་ལྟ་བུ་དེ་ནི། ངན་
འགྲོའི་གནས་སུ་འཆི་འཕོ་བའོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་
དཔའ་སེམས་དཔའ་ཆེན་པོ། གཡུང་དྲུང་གཙུག་གཤེན་རྒྱལ་བ། ང་ཡི་སྟོང་གསུམ་
གྱི་སྟོང་ཆེན་པོ་འཇིག་རྟེན་གྱི་ཁམས། གང་གའི་ཀླུང་གི་བྱེ་མ་སྙེད་འདས་པ་ཀུན་གྱི་
ཕ་རོལ་གྲུབ་པ་གཤེན་གྱི་ཕོ་བྲང་ན། བཞུགས་པ་ཀུན་ཀྱང་ངས་ནི་རབ་ཏུ་བལྟས་
ནས་མཐོང་བ་ཡིན་ཏེ། ཁམས་གསུམ་སེམས་ཅན་རྣམས་སྐྱེ་བ་དང་འཆི་བ་འདི་ལྟ་བུ་
ཡིན་ཏེ། འཇིག་རྟེན་གྱི་མི་རིགས་བཞི་དེ་དག་ཀྱང་། ཤར་ལུས་འཕགས་དེ་དག་དྲོད་
ལས་སྐྱེས་པ་ནི། གླིང་ཆེན་དེ་དག་ཀྱང་སྨོན་ལམ་འདིར་འདེབས་སོ། །བྱང་སྒྲ་མི་སྙན་
རྫུས་ཏེ་སྐྱེས་པ་ཡང་། གླིང་ཆེན་དེ་དག་ཀྱང་སྨོན་ལམ་འདིར་འདེབས་སོ། །དེ་བཞིན་
དུ་ནུབ་ཕྱོགས་སྒོ་ང་ལས་སྐྱེས་པ་དེ་དག་ཀྱང་། ཡོངས་སུ་དགེ་བ་དང་། སྡིག་པ་གང་
ཡང་མེད་པའོ། །གླིང་ཆེན་དེ་དག་ཀྱང་སྨོན་ལམ་འདིར་འདེབས་པའོ། ། ལྷོ་འཛམ་བུ་
གླིང་མངལ་ནས་སྐྱེས་པ་དེ་དག་ཀྱང་། སྡིག་པའི་ལས་ཡོངས་སུ་སྤངས་བས། ཐར་
པའི་ལམ་ལ་ཞུགས་པའོ། །འཁོར་ལོ་དབང་བསྒྱུར་གྱི་མི་ནི། གསེར་དངུལ་ཟངས་
ལྕགས་ཀྱི་སྒོ་ང་འོད་ཟེར་ཅན་ལ་རྡོལ་ནས་སྐྱེ་བའོ། །ཤིན་དུ་ཚེ་རིང་བསོད་ནམས་
ཤིན་ཏུ་ཆེ་བའོ། །ལས་ཀྱི་འཕྲོ་བཟང་སྨོན་ལམ་རབ་ཏུ་ཐོབ་པའོ། །གཉའ་ཤིང་འཛིན་
ལ་སོགས་པའི་རི་བདུན་དག་གི་རྩེ་མོ་ན། གནས་ཤིང་འཁོར་ལོ་སྒྱུར་བའོ། ། ལ་ལ་རི་
རབ་དཀྱིལ་ནས་ཀྱང་འཁོར་ལོ་སྒྱུར་རོ། །དུས་ནི་འཇིག་རྟེན་ན་སྟོན་པ་རེ། བསྟན་པ་
ལ་བྱོན་ཙམ་ན། དེའི་བསོད་ནམས་དང་ཆ་རྐྱེན་དུ་འཁོར་ལོ་བསྒྱུར་ནས་བྱུང་ངོ༌། །
དགེ་བའི་རིགས་མི་མཐུན་པ་ཇི་སྙེད་ཅིག་སྤྱོད་པའོ། །བོན་ཉིད་བདེ་བའི་ལམ་ཇི་སྙེད་
50

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཅིག་སྤྱོད་པའོ། །མིའི་རིགས་ལ་ཐར་པ་འཐོབ་ཅིང་བསོད་ནམས་ཆེ། སྐྱེས་འཆི་ནས་
གཟུགས་ཁམས་བཅུ་བདུན་ཡ་ཏ་ན། འོག་མིན་ལྷ་ཡི་ཕོ་བྲང་ན། རྫོགས་སྐུ་གཤེན་
ལྷའི་གནས་སུ་སྐྱེ་བའོ། །གཡུང་དྲུང་ཁྱིམ་བདུན་ལས་ཀྱིས་ནི། ཚུལ་ཁྲིམས་རྣམ་པར་
དག་པས་སྐྱེ་བའོ། །བརྒྱད་ཡར་མི་འཕེལ། དགེ་བའི་བསོད་ནམས་ཡིན། དྲུག་དུ་
མར་མི་འགྲོ་བས། ཐུགས་རྗེ་ཅན་གྱིས་སྐྱོབས། བར་གྱི་བསྐལ་པ་ཆེན་པོ་གཅིག་གི་
བར་དུ། དགེ་བཅུ་སྤྱོད་ནས་ཐར་པའོ། ། གྷ་ན་རི་བདུན་རྩེ་མོ་ཐད་ཀ་གནས།
འགའ་ནི་མུ་ཁྱུད་འཛིན་པའི་རྩེ་རྐོག་ན་གནས། དེ་ལན་བསྐལ་པ་བརྗེས་ཙམ་ན།
གཟུགས་ཁམས་བཅུ་བདུན་ཡ་ཏ་ན། འོག་མིན་ལྷ་ཡི་ཕོ་བྲང་ན་གནས་པའི་འཕོ་
བར་འགྱུར་རོ། །དྲུམ་ཤིང་བཅུད་འཐུང་ནི། དཔག་བསམ་ཤིང་ལ་བདུད་རྩི་འབབ་
པ་ལ། ལོངས་སྤྱོད་བཟའ་བཏུང་གཞན་ལས་ལོངས་སྤྱོད་འགྱེད། སྦྱིན་པ་ཡོངས་སུ་
རྒྱུན་མེད་བཏང་བས། ཐར་པ་ཐོབ་པར་འགྱུར་རོ། །བསྐལ་པ་འདི་དག་བརྗེས་ནས་
གཅིག་པ་རབ་དགའི་ས་ལ་སྐྱེ་བ་འཕོ། ཤིང་མུ་ལེ་དྲུམ་ཤིང་ཁོང་པར་གནས་པའོ། །
མེ་ཏོག་སྦུབས་གནས་ནི་མུ་ལེ་དྲུམ་ཤིང་ལ། བསོད་ནམས་བདེ་ཆེན་མི་འབྱུང་པ་མེད་
པའོ། །བསྐལ་པ་འདི་དག་བརྗེས་ནས། སྲིད་པའི་ལྷ་ཡེ་སངས་དཀར་པོའི་གནས་སུ་
སྐྱེ་བར་འགྱུར་རོ། །དགེ་བཅུ་ཡི་ལས་ཐམས་ཅད་ལ་སྐྱེ་བའོ། ། མེ་ཏོག་དེ་དག་སུམ་ཅུ་
རྩ་གསུམ་གནས་པའོ། །འདི་དག་དགེ་བཅུའི་བསོད་ནམས་སྐྱེ་བའོ། །དེ་ན་མེ་ཏོག་
ལྟར་ཁ་དོག་གནས་པའོ། །དེ་དག་ཉོན་མོངས་པའི་ཞེན་པ་སྤངས་པའི་བསོད་ནམས་
ཀྱིས་སྐྱེ་བའོ། །གླིང་བར་ཀུན་ན་གནས་པའི་མི་ཡང་ཡོད་དེ། རྒྱལ་པོ་ཕྲག་དོག་ཅན་
ཡིན་ནོ། །འདི་དག་ཐར་པ་ཐོབ་པ་དཀའོ། །གླིང་ཆུང་ན་མི་འམ་ཅི་ལུས་དུད་འགྲོ་སྣ་
ཚོགས་མགོ་བོ་ཅན། མི་དང་དུད་འགྲོ་འདྲེས་པ་ཡིན། དགོས་སུ་རིགས་བཞི་ལྗོན་པ་
སྐྱེས་དྲུག་དིང་ཙུག་མགོ་བརྙན་ཅན་དང་བཞི། གླིང་ཕྲན་བརྒྱད་ན་རྫུ་འཕྲུལ་ཤུགས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཀྱི་འགྲོ་ཞིང་གནས། རྐོ་རིང་རྔ་མོང་མགོ་ཅན་ཟས་སུ་ཤིང་ལོ་ཟ། སྐྱེ་འཆི་ལྟ་བ་ལོག་
པས་སྐྱེ་བ་ཡིན། གྱག་ཏི་ན་དམིག་གསུམ་ར་མགོ་རྩི་ཐོག་ཟ། མར་ཞི་ན་གླང་པོ་མགོ་
ཅན་མཐུ་སྟོབས་ཆེ། ཁ་རོན་ན་སྤྲེའུ་མགོ་ཅན་གཡོ་འགུལ་མང་། མགོ་བརྙན་མི་ལུས་
སྣ་ཚོགས་མགོ་བོ་ཅན། ཟས་སུ་རྩི་ཏོག་ཟ་ཡིན་གླིང་ཆུང་ཁྱབ་པར་ཡོད། ཤིན་ཏུ་ཚེ་
རིང་བསྐལ་པ་འདི་ཐུབ་བསྐལ་པ་འཇིག་ན་ཐར། རྐོ་ཐུང་སྒྱུ་མ་མཁན་དང་བགེགས་
ཀྱི་ཚོགས། གདོན་དང་གནོད་པ་སྤྲུལ་པ་བྱེད་པའོ། །འཐབ་རྩོད་དང་གཞན་སྨོད་
དམག་རྣམས་ཀྱིས། སྐྱེ་འཆི་བྱས་ནས་དེ་རུ་སྐྱེ་བའོ། །གྱག་ཏི་ཟུང་ནི་སྦལ་པ་དང་
གཟའ་ཚང་བྱེད། ལྗོན་པའི་རིགས་ཡིན་ནོ། །ལྗོན་པ་མེ་ཏོག་འབྲུ་ཟ་རྒྱ་མཚོའི་ཁ་ཞག་
འཐུང་། ཡེ་རྒྱུ་ནི་བྱིས་པས་དབྱར་སྐྱེ་སྟོན་ནས་འཆི། སྐྱེས་དྲུག་ན་བུ་རྩ་དབྱར་སྐྱེ་
དགུན་ན་འཆི། ཏིང་ཞི་ན་ལ་ལ་རག་ཤ་སྲིན་པོའི་ཚོགས། ལང་ཀ་པུ་ར་སྲིན་པོའི་
ཡུལ་ཡིན་ནོ། །དིང་ཙུག་མཚོན་ཐོགས་སྲིན་པོ་དང་། གཡུལ་འགྱེད་ཅིང་ཤ་ཁྲག་ཟ།
ཕྲག་དོག་རྒྱུ་ལམ་ངན་སྨོད་གཞན་དབང་གིས། མི་འམ་ཅི་ཡི་འབྲས་བུར་སྐྱེ། འདི་
ནས་འཆི་འཕོ་བྱུང་ནས་ངན་འགྲོའི་གནས། དེ་དག་དེའི་གོང་ན་གྲོང་ཁྱེར་ཡོད།
སེམས་ཅན་ཟས་སུ་དྲི་ཟ་བ། མཁའ་ལ་གནས་ཤིན་ཏུ་སྡིག་ཆེ་བ་ཡོད། དེ་དག་འཇིག་
རྟེན་གདོན་གྱི་རིགས་ཀྱང་ཡིན། འདི་ནས་སྐྱེ་འཆི་ངན་འགྲོའི་གནས་སུ་སྐྱེ་བའོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་གཙུག་
གཤེན་རྒྱལ་བ་ཉོན་ཅིག །བར་སྣང་ཁང་ལྷ་མ་ཡིན་གྱི་འཇིག་རྟེན། བགེགས་ཀྱི་སྡེ་
ཆེན་སྲིན་པོ་ཡོད་དེ། ཆུད་ཟོར་ཐོགས་གཤིན་རྗེ་ཁྲམ་ཐོགས་དང་། སྲི་འཕྲེང་ཐོགས་
བྱུང་རྙབ་ལག་འདྲེ་གདོན་ལག །སྲི་ངན་སྨྲ་གཟད་དང༌། སྨན་དང་རྒྱལ་པོ་དང་།
གཉན་དང་ཀླུ་དང་ས་དང་རི་ལ་ཁྱབ་པར་གནས་པའི། ལྷ་མ་ཡིན་བཅུ་གཅིག་ཡིན།
རྫི་དང་ལོ་སྐོར་དང་ཟེར་བདུད་དང་། དལ་དང་གཞའ་དང་སྤྲིན་དང༌། སྐར་མ་ཉི་
52

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
མ་དང་ཟླ་བ་དང་། དེ་བར་སྣང་གི་ལྷ་མ་ཡིན་གྱི་གྲོང་ཁྱེར་དགུའོ། །བར་སྣང་གི་ལྷ་
མ་ཡིན། དབལ་ཡོགས་ཁྲིན་དང་གསུམ། གཉེར་དང་འོ་དང་འཚམས་དང་གསུམ།
དམུ་དང་བདུད་དང་བཙན་དང་གསུམ། སྲིད་དང་སྐོས་དང་ཕྱ་དང་གསུམ།
གཉན་པོ་ལྷ་དང་བཅུ་གསུམ་སྲིད་དེ། དེ་དག་སྐྱེ་འཆི་བྱུང་བའི་ཚེ། བར་དོའི་གནས་
སུ་མངལ་གྱི་གྲོང་ཁྱེར་བརྒྱུད་ནས། འགྲོ་བ་ངན་སོང་གི་གནས་སུ་སྐྱེ་བར་འགྱུར་རོ། །
གཤེན་རབ་ཀྱིས་བཀའ་སྩལ་པ། ཁམས་གསུམ་སེམས་ཅན་ཐམས་ཅད་ཀྱི་ལྷ་ལ་སྐྱེ་
འཆི་ཡོད་དོ། །ཁམས་གསུམ་དུ་ལྟུང་བ་ཡོད་དོ། །སུམ་ཅུ་རྩ་གསུམ་གྱི་ལྷ་དང༌།
དགའ་ལྡན་འཕྲུལ་དགའ་དང་། གཞན་འཕྲུལ་དབང་བྱེད་དང་། འཕྲུལ་སྣང་གི་ལྷ་
དང་། འོད་ཆེན་དང་འོད་ཆུང་དང༌། འོད་ཀུན་དུ་འཕྲོ་དང༌། འོད་བྱེད་དང་ཚངས་
ཆེན་དང་། ཚངས་ཆུང་དང་ཚངས་པ་འདུན་ན་འདུན་དང་། དགེ་ཆེན་དང་དགེ་
ཆུང་དང་། ཚད་མེད་དགེ་དང་། ཤིན་དུ་མཐོང་དང༌། གྱ་ནོམ་སྣང་དང༌། སྲིད་
པའི་ཁྲི་རྒྱལ་ཁུག་དང༌། མངོན་པ་ཕྱ་ཡུལ་དུ་གནས་པ་དང༌། སྲིད་པ་ཡེ་སངས་དེ་
དག་དང་། ཁམས་གསུམ་སྐྱེ་འཆི་བྱེད་དེ། བར་དོའི་གནས་སུ་སྐྱེ་བ་འམ། མངལ་གྱི་
སྐྱེ་བའི་ཁ་བརྒྱུད་པའི་སྐྱེ་འཆི་ཡོད་དོ། །ལུས་ངན་ལས་བྱ་བ་ཡོད་དོ། །ཁམས་གསུམ་
སེམས་ཅན་སྐྱེ་འཆིའི་མདོ་ལས། བྱོལ་སོང་གནས་འོག་སྐྱེ་འཆིའི་ལེའུ་སྟེ་དྲུག་པའོ།།
བྦབྦབྦ#gg##pབྦzབྦབྦབྦབྦ། །
༧ གཡུང་དྲུང་ལྷ་ཡི་སྐད་དུ་ན། ཨ་ད་དུ་རི་ཧ་ཨ་ཁྲི། བོད་སྐད་དུ། འགྲོ་བ་
རིགས་དྲུག་བསམ་གཏན་གནས་ལ་འཇུག་པའི་མདོ། །འདི་སྐད་བདག་གིས་ཐོས་པའི་
དུས་ཅིག་ན། ཁམས་གསུམ་སེམས་ཅན་སྐྱེ་འཆི་འཁོར་བ་ལས་གནས་ཏེ་སྙིང་རྗེའོ། །
དམྱལ་བའི་བུ་བསད་བཅད་ཀྱི་སྙིང་རྗེའོ། །དམྱལ་བའི་བཙོན་དོང་ནང་དུ་རུལ་བ་
དང་། བཅད་པས་སྙིང་རྗེའོ། །གཅེར་བུ་དོང་ནང་དུ། སྦྲུལ་བྱེ་བ་འབུམ་གྱིས་ཟ་བས་
53

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྙིང་རྗེའོ། ། དེ་ནི་སྦྲུལ་བསད་པའི་ལན་ཆགས་སོ། །སྦལ་པའི་དོང་ནང་དུ་གཅེར་བུར་
འདུག་པ་དེ་དག་སྦལ་པས་འཇིབ་པ་དང༌། ལྡག་པས་ངུ་འབོད་དང༌། ཐིག་ནག་
བྱེད་དེ་ཤི་འདོད་པས་ཤི་མི་ཉན་པས་སྙིང་རྗེའོ། །དོང་གྲུ་གསུམ་མུན་པའི་ནང་དུ་
གཅེར་བུར་འདུག་པ། སྡོམ་ནག་པོས་འཇིབ་པ་དང༌། ལུས་ཀྱི་ཕ་མ་བསད་པ་དེ་
དག་འཚོད་པའི་ཟངས་སྟོང་ཤོང་ཁ་སྤྲོད་ཀྱི་ནང་དུ་བཙོ་བའོ། །ལུས་ཀྱི་ཕ་མ་བསད་
པ་དེ་དག་ཐིག་ནག་སོག་ལེ་རྒྱ་གྲམ་གྱིས། སྤྱི་བོ་ནས་དྲང་སྟེ་ཤ་མི་ཉན་ན་རེས་རྨ་སོས་
སོ། །བཀའ་ཡི་སློབ་དཔོན་བསད་པ་དེ་དག་རྒྱ་མཚོ་གྲང་འཁྱག་གླིང་ཆེན་གྱི་ནང་དུ་
འཁྱགས་པའོ། །འཆི་འདོད་པ་ལ་འཆི་མི་ཉན། དེ་ནས་ཚེ་ཕྱི་མ་དྲན་ནས་སྔོན་གྱི་ལས་
ཀྱི་འདོད་པ་སྐྱེ་སྟེ། དཔག་ཚད་རེ་བྲོས་ནས་མེ་མ་མུར་པུས་ནུབ་དང་། འཕྲད་ནས་
དེར་འཆི་མི་ཉན་རུས་པ་སང་སང་འགྲོ་བའོ། །འགྲོགས་པའི་གྲོགས་པོ་བསད་པ་འདི་
ལྟ་སྟེ། ཐིག་ནག་གི་སོག་ལེ་རྒྱ་གྲམ་གྱིས་དྲང་ཞིང་ཐར་བ་སྙམ་བྱེད། འཚོད་པའི་
ཟངས་སྟོང་ཤོང་ཁ་སྤྲོད་ཀྱི་ནང་དུ་བཙོ་བའོ། །སེམས་ཅན་གྱི་བཤེན་པ་ལྷག་པར་བྱེད་
པ་ནི། ངན་འགྲོ་དམྱལ་བ་ཡི་དྭགས་སྡིག་དོང་ནང་དུ། སྡིག་པ་སྣ་ཚོགས་ཀྱིས་བཟའ་
བའི་གནས་སུ་སྐྱེ་བའོ། ། ཞེ་རྔམ་རྟག་པར་བྱེད་པ་ནི། ཁྲག་གི་རྒྱ་མཚོ་ཡི་ནང་དུ་སྐྱེས་
པའོ། །རྟག་པར་ཚིག་རྫུན་པོར་སྨྲ་བ་དེ་ནི། དམྱལ་བའི་ཡུལ་ལྕགས་ཀྱི་སྤུ་གྲིའོ། །མེའི་
ནགས་ཚལ་གྱི་ནང་དུ་ལུས་དང་ལྕེ་དུམ་བུར་གཅོད་པར་འགྱུར་རོ། །ངག་འཁྱལ་པ་
སྨྲ་བ་དེ་ནི་དམྱལ་བ་ཆུ་བུར་ཅན་དུ་སྐྱེས་སོ། །དམྱལ་བ་དེ་དག་གི་གནས་སུ་སྐྱེ་བ་དེ་
ནི། རྫུན་དུ་སྨྲ་བས་ལྕེ་ཆེ་ཞིང་ཐང་ཙམ་དེ་སྤུ་གྲི་དབལ་མེའི་ཞིང་ཐོང་ཙམ། ཐམས་
ཅད་ཀྱི་དབང་དུ་བསྡུས་ནས་སྤུ་གྲིས་གཅོད་པར་བྱེད་དོ། །རྔན་སེམས་ཅན་བཅའ་བ་
དེ་དག་བྱོལ་སོང་གི་གནས་སུ་སྐྱེ་བའོ། །མངན་སེམས་སྤྱད་པ་དེ་དག་ན་སྡོམ་ནག་པོ་
ར་སྐྱེས་ཙམ་གྱིས་ཟ་བའི་གནས་སུ་སྐྱེ་བའོ། །གནོད་སེམས་བྱེད་པ་དེ་ནི་གྲོག་མ་ཁྱི་
54

མདོ་སྡེ། ། 
ཁམས་གསུམ་སེམས་ཅན་སྐྱེ་འཆིའི་མདོ།
ཙམ་གྱིས་ཟ་བའི་གནས་སུ་སྐྱེ་བའོ། །གང་ཞིག་འཕྲ་མ་བྱེད་པ་དེ་སྡིག་པ་འབྲོང་ཙམ་
གྱིས་ཟ་བའོ། །སེམས་ཅན་དུས་གཅིག་ཏུ་རི་ལ་མེ་བཀྱེ་ནས་བསད་པ་དེ། དམྱལ་བ་
མེ་མ་མུར་གྱི་འོབས་ཆེན་པོའི་ནང་དུ་འཚིགས་ནས། འཆི་འདོད་པ་འཆི་མི་ཉན་པའི་
གནས་སུ་སྐྱེ་བའོ། །ཆུ་བོ་གལ་བསྒྱུར་བ་དེ་ནི་ཐར་ཚན་ཆུ་བོ་རབ་མེད་ལ། ཡོངས་སུ་
འབོག་པར་བྱེད་པའོ། ། རྒྱ་མཚོའི་ནང་དུ་དུག་སྦྱོར་བར་བྱེད་པ་དེ་ནི། དུག་འདམ་གྱི་
མཚོ་ཆེན་པོའི་ནང་དུ། དམུ་ལོང་རྟག་ཏུ་མྱོས་ཤིང་མཚོ་ནང་དུ་ཉལ་བའོ། །སེམས་
ཅན་གང་གི་མིག་བཅར་བ་ལ་དགའ་བ་དེ་དག །ལྟ་བའི་མིག་ལོང་ནས་རྒྱ་མཚོ་ཆེན་
པོ་བརྒལ་ནས། ཐར་པ་མེད་པར་བསྐལ་པ་མ་བརྗེས་པར་ཚེ་མི་ཐར་པའོ། །བསད་
པའི་རྔན་དུ་སྙིང་ཤ་ཟོས་པ་དེ་ནི། སྤུ་གྲི་དྲ་བའི་ནང་དུ་འཛུལ་ནས་ཤ་དང་པགས་པ་
བཤར་ནས། རུས་པ་ལ་ཐུག་པར་བཤར་པའི་དམྱལ་བར་སྐྱེ་བའོ། །རི་རབ་ཀྱི་རྩེ་ལ་
ཀུས་འདེབས་པ་དེ་མུན་པའི་རྒྱ་མཚོ་ཆེན་པོའི་ནང་ནས། ཆུ་སྲིན་གྱིས་མནན་པའི་
གནས་སུ་སྐྱེ་བར་འགྱུར་རོ། །སློབ་དཔོན་གྱི་བཀའ་གཅོག་པ་དེ་ནི། བསྐལ་པ་གསུམ་
དུ་ལོང་བའི་གནས་སུ་སྐྱེ་བར་འགྱུར་རོ། །སྡིག་པ་སྤྱོད། ངག་གི་སྡིག་པ་སྤྱོད་པའི་ཕྱིར། །
སྲིད་པ་ལྷ་གཤེན་བརྒྱ་ལ་ཕྱག་འཚལ་གྱིས་ཤིག །ཕྱོགས་བཅུ་ནས་མེ་ཏོག་གཏོར་ལ་
ཕྱག་འཚལ་གྱིས་ཤིག །བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ། ཁམས་
གསུམ་སེམས་ཅན་སྐྱེ་འཆིའི་གནས་ནས་འདྲེན་མཛད་པ། སེམས་ཅན་ཐར་པར་སྐྱོང་
བ་སྟེ། གཡུང་དྲུང་ཡེ་འབུམ་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་
ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་གནས་ནས་འདྲེན་
མཛད་པ། སེམས་ཅན་ཐར་པར་སྐྱོང་བ་སྟེ། གཡུང་དྲུང་ཡེ་སངས་རྒྱལ་པོ་ལ་ཕྱག་
འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ། ཁམས་གསུམ་སེམས་
ཅན་སྐྱེ་འཆིའི་སྒྲིབ་པ་སེལ་མཛད་པ། སེམས་ཅན་ཐར་པར་འདྲེན་མཛད་པ། ནམ་
56

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཁའ་མཐའ་དང་སྤྲུལ་པ་སྟོན། གཡུང་དྲུང་ཡེ་ཁྱབ་ཆེན་པོ་ལ་ཕྱག་འཚལ་ལོ། །བོན་
ཉིད་གཡུང་དྲུང་ཀློང་ནས་བསྐྱེད་པའི་ལྷ། འཇིག་རྟེན་སྒྲོན་མ་འདེགས་པ་སྟེ། སྐྱེ་
འཆིའི་སྒྲིབ་པ་སེལ་བར་སྟོན། གཡུང་དྲུང་ཡེ་ཡོད་རྒྱལ་པོ་ལ་ཕྱག་འཚལ་ལོ། །བོན་
ཉིད་གཡུང་དྲུང་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་སྒྲིབ་པ་
སྦྱང་པའི། སེམས་ཅན་ཐར་པར་སྐྱོང་བ་སྟེ། གཡུང་དྲུང་ཡེ་ཤེས་རྒྱལ་པོ་ལ་ཕྱག་
འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ། ཁམས་གསུམ་སེམས་
ཅན་སྐྱེ་འཆིའི་སྒྲིབ་པ་སྦྱོང་བའི་སེམས་ཅན་ཐར་པར་སྐྱོང་བ་སྟེ། གཡུང་དྲུང་སྲིད་
པའི་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ།
ཁམས་གསུམ་སེམས་ཅན་སྐྱེ་འཆིའི་སྒྲིབ་པ་སྦྱོང་བའི་སེམས་ཅན་ཐར་པར་སྐྱོང་བ་སྟེ།
གཡུང་དྲུང་ཡེ་འབྱུང་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་
བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་སྒྲིབ་པ་སེལ་མཛད་པ། སེམས་
ཅན་ཐར་པར་སྐྱོང་བ་སྟེ། གཡུང་དྲུང་ཡེ་འབུམ་རྒྱལ་པོ་ལ་ཕྱག་འཚལ་ལོ། །བོན་
ཉིད་གཡུང་དྲུང་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་བར་
ན་བདུད་འདུལ་བའི། ཕྱག་དང་ཞབས་ལས་འཁོར་ལོ་བསྒྱུར། གཡུང་དྲུང་ཡེ་གྲུབ་
རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན།
ཁམས་གསུམ་སེམས་ཅན་སྐྱེ་འཆིའི་བར་ན་བདུད་འཇོམས། སྲིད་པ་བདེ་བའི་འཁོར་
ལོ་བསྒྱུར། གཡུང་དྲུང་ཡེ་དག་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་
ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་བར་ན་དུག་
གསུམ་སེལ། སེམས་ཅན་ཐར་པར་སྐྱོང་བ་སྟེ། གཡུང་དྲུང་བྱམས་པ་ཀུན་བསྒྲོད་ལ་
ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། དམྱལ་བའི་
གྲོང་ཁྱེར་ཐར་པར་འདྲེན། ཁམས་གསུམ་སེམས་ཅན་སྐྱེ་འཆིའི་ཡོངས་སུ་མུན་སེལ་
56

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
བའི། གཡུང་དྲུང་བྱམས་པ་ཀུན་ཤེས་ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་
ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་སྒྲིབ་པ་སེལ་བའི། ཀུན་
ཁྱབ་དཔའ་བའི་རྒྱལ་པོ་སྟེ། གཡུང་དྲུང་བྱམས་པ་ཀུན་ཁྱབ་ལ་ཕྱག་འཚལ་ལོ། །བོན་
ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་
མེ་ཆུས་གསོ་མཛད་པ། སེམས་ཅན་ཐར་པར་སྐྱོང་བ་སྟེ། གཡུང་དྲུང་བྱམས་པ་ཀུན་
འདྲེན་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན།
ཁམས་གསུམ་སེམས་ཅན་སྐྱེ་འཆིའི་ཉོན་མོངས་སེལ་བ་པོ། ཏིང་ངེ་འཛིན་བདེ་བའི་
འོད་ཟེར་ཅན། སེམས་ཅན་ཐར་པར་སྐྱོང་བ་སྟེ། གཡུང་དྲུང་བྱམས་པ་སྙོམས་མཛད་
ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། ཁམས་
གསུམ་སེམས་ཅན་སྐྱེ་འཆིའི་སྒྲིབ་པ་ཡོངས་སུ་སེལ། ཉོན་མོངས་དུག་གསུམ་རྩད་
གཅོད་པ། གཡུང་དྲུང་བྱམས་པ་ཁྱབ་བདལ་ལ་ཕྱག་འཚལ་ལོ། །བོན་ཉིད་གཡུང་
དྲུང་གི་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་ཉོན་མོངས་
སྒྲིབ་པ་སེལ། སེམས་ཅན་ཐར་པར་སྐྱོང་བ་སྟེ། གཡུང་དྲུང་བྱམས་པ་ཀུན་དྲོང་ལ་
ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། ཁམས་གསུམ་
སེམས་ཅན་སྐྱེ་འཆི་གཉིས་ཀྱི་མཐའ་སེལ་ཏེ། སེམས་ཅན་ཐར་པར་སྐྱོང་བ་ཡིས། བོན་
ཉིད་གཡུང་དྲུང་གི་ཀློང་ནས་བསྐྱེད་པའི་ལྷ། ལྷ་གཤེན་ཉི་ཤུ་ཐམ་པ་ལ་ཕྱག་འཚལ་
ལོ། །དེ་བཞིན་དུ་བདུད་རྩི་ལྟ་བུའི་བོན་འདི་ཡིན་ཏེ། རིས་དྲུག་དམྱལ་བ་ངན་སོང་
གནས་ནས་འདྲེན་མཛད་པའི། སྲིད་པ་གཡུང་དྲུང་རིན་པོ་ཆེ། བདུད་རྩི་མཉམ་པ་
འདྲེན་པའི་འོད་ཟེར་ཅན། གཡུང་དྲུང་བསྐྱེད་པའི་ལྷ་ལ་ཕྱག་འཚལ་ལོ། ། སྐྱེ་བ་འདི་
དང་སྐྱེ་བ་འདིའི་བར་དག་ཏུ། སྲིད་པའི་གནས་ལམ་བར་མ་དོ་དག་ཡོད། དེ་ན་
ངན་འགྲོའི་གནས་སུ་མ་འཁྱམས་ཤིག །ངན་འགྲོའི་སེམས་ཅན་གྲོལ་བར་ཤོག །ཀབྦ
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དམྱལ་བ་ལྕགས་སྲེག་ཁང་པ་ནི། པད་མའི་ཁང་པ་ཡོད་པར་ཤོག །མེ་མ་མུར་གྱི་
འོབས་ཆེན་ནི། མེ་ཏོག་གུར་དུ་གྱུར་པར་ཤོག །ཤལ་མ་རི་ཡི་སྡོང་པོ་ནི། པད་མའི་
སྡོང་པོར་གྱུར་པར་ཤོག །རལ་གྲི་ལོ་མ་ནགས་ཚལ་ནི། ར་ས་ཡ་ནའི་ཚལ་དུ་ཡོད་
པར་ཤོག །ཐལ་ཚན་ཆུ་བོ་རབ་མེད་ནི། མེ་ཏོག་གླིང་ཆེན་གྱུར་པར་ཤོག ། རོ་མྱག་
འདམ་དོང་ནག་པོ་ནི། རིན་ཆེན་པད་མ་སྔོན་དམར་གཞལ་ཡས་ཁང་དུ་ཡོད་པར་
ཤོག །ཟངས་མའི་སྟོང་ཤོང་ཁ་སྤྲོད་ནི། རིན་ཆེན་པད་མའི་གཞལ་ཡས་ཁང་དུ་ཡོད་
པར་ཤོག །ལྕགས་ཀྱི་ཞགས་པ་ནག་པོ་ནི། ཐུགས་རྗེ་ཞགས་པ་འདྲེན་པའི་ལམ་དུ་
གྱུར་པར་ཤོག །དམྱལ་བའི་ལྕགས་ཀྱུ་ཁ་བརྒྱད་ནི། ཐུགས་རྗེ་ལྕགས་ཀྱུ་འདྲེན་པའི་
ལམ་དུ་ཡོད་པར་ཤོག །ལྕགས་ཀྱི་དྲ་བ་མིག་དགུ་ནི། རིན་ཆེན་པད་མའི་དྲ་བ་འོད་
ཀྱི་ཁང་པར་ཤོག །བསམ་གཏན་བཞི་པར་སླེབས་པར་ཤོག །མཁའ་ལྟར་མཉམ་པ་
ཉིད་ལ་གནས་པར་ཤོག །བདེ་ཆེན་གཡུང་དྲུང་ཀློང་དུ་སངས་རྒྱས་པར་ཤོག །ཡང་
ཡང་སྤོར་ཨ་ཨ་ལམ་གསལ། ཨ་ལོ་སང་སང་། དམྱལ་བའི་གྲོང་ཁྱེར་ཐར་པར་ཤོག །
གཤེན་རབ་ཀྱིས་བཀའ་སྩལ་པ། དེ་དེ་བཞིན་དུ། གཡུང་དྲུང་སེམས་དཔའ་སེམས་
དཔའ་ཆེན་པོ། སྟོང་གསུམ་གྱི་སྟོང་ཆེན་པོ། འཇིག་རྟེན་གྱི་ཁམས་འདས་པ་ཀུན་གྱི་
ཕ་རོལ། གྲུབ་པ་གཤེན་གྱི་ཕོ་བྲང་ན་བཞུགས་པའི་གཤེན་རབ་ཀྱང༌། གྲངས་མང་སྟེ་
བསམ་གྱིས་མི་ཁྱབ་བོ། གླིང་དང་གླིང་ཕྲན་ཀྱང་། གྲངས་མང་སྟེ་བསམ་གྱིས་མི་ཁྱབ་
པོ། འགྲོ་བ་སེམས་ཅན་གྱི་དོན་བྱེད་པའི་གཡུང་དྲུང་སེམས་དཔའ་ཡང་བསམ་གྱིས་
མི་ཁྱབ་སྟེ་གྲངས་མང་ངོ༌། །འགྲོ་བ་འདྲེན་པའི་ཐབས་ཀྱང་གྲངས་མང་ངོ༌། །བསམ་
གྱིས་མི་ཁྱབ་པོ། དེ་ཅིའི་ཕྱིར་ཞེ་ན། བོན་ཉིད་ཡེ་ཤེས་ཀློང་ནས་བསྐྱེད་པའི་ཀློང་ཆེན་
པོ་ནས། བསམ་གྱིས་མི་ཁྱབ་པའི་གཡུང་དྲུང་སེམས་དཔའ་སྔགས་ཀྱི་མེ་དཔུང་རབ་
བརྒྱན་པའི། ཁམས་གསུམ་སེམས་ཅན་སྐྱེ་འཆིའི་རྩ་བ་གཅོད་མཛད་པ། སེམས་ཅན་
58

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཐར་པར་སྐྱོང་བ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། མཁའ་འགྱིང་
དཀར་པོ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་ལྷ། ཁམས་
གསུམ་སེམས་ཅན་སྐྱེ་འཆིའི་ཐུགས་ཀྱི་སྒྲིབ་པ་སེལ་བའི་སེམས་ཅན་ཐར་པར་སྐྱོང་བ་
སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། ཁྲི་འོད་རུམ་དཀར་པོ་ལ་ཕྱག་
འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་
འཆིའི་ཆུ་བོ་བརྒལ་བའི། སྲིད་པ་ཀུན་གྱི་ཐུགས་ཉིད་ཀློང་ན་གནས། གཡུང་དྲུང་
སེམས་དཔའ་སེམས་དཔའ་ཆེན་པོ་ཁྲི་རྒྱལ་ཁུག་པ་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀྱི་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་
བའི་འོད་ཟེར་འདུ་འཕྲོ་ཡོངས་སུ་སྒྲོལ་སྐྱེ་བ་མེད་པའི་ཀློང་ནས་གནས། གཡུང་དྲུང་
སེམས་དཔའ་སེམས་དཔའ་ཆེན་པོ། ཁྲི་འོད་གསལ་མགོན་ལ་ཕྱག་འཚལ་ལོ། །བོན་
ཉིད་ཡེ་ཤེས་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་ཆུ་བོ་
བརྒལ་བ་སྟེ། སྤྲུལ་པའི་འོད་ཟེར་འགྲོ་བ་འདྲེན། གཡུང་དྲུང་སེམས་དཔའ་སེམས་
དཔའ་ཆེན་པོ་སྟེ། མུ་ཡང་དེ་བ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བའི་འཁོར་བ་མུ་
མེད་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ། མུ་རྒྱུང་མཐའ་
ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་ལྷ། ཁམས་གསུམ་
སེམས་ཅན་སྐྱེ་འཆིའི་ཆུ་བོ་བརྒལ་བའི། འཁོར་བ་མྱ་ངན་སངས་པ་སྟེ། གཡུང་དྲུང་
སེམས་དཔའ་སེམས་དཔའ་ཆེན་པོ་མུ་སངས་གོང་རྒྱལ་ལ་ཕྱག་འཚལ་ལོ། །བོན་ཉིད་
ཡེ་ཤེས་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་
བའི། འགྲོ་བའི་ལམ་སྣ་འདྲེན་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ།
མུ་མེད་མཐའ་ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་ལྷ།
60

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་ཡི། འཁོར་བ་མུན་པ་སྒྲོན་མེས་
གསལ། གཡུང་དྲུང་སེམས་དཔའ་སེམས་དཔའ་ཆེན་པོ། ཀུན་འོད་སྒྲོན་མ་ལ་ཕྱག་
འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་ལྷ། ཁམས་གསུམ་སེམས་ཅན་སྐྱེ་
འཆིའི་ཆུ་བོ་བརྒལ་མཛད་པ། འཇིག་རྟེན་མུན་པ་སངས་པ་སྟེ། གཡུང་དྲུང་སེམས་
དཔའ་སེམས་དཔའ་ཆེན་པོ། ཀུན་སྒྲོལ་དབྱིངས་ཕྱུག་ལ་ཕྱག་འཚལ་ལོ། །བོན་ཉིད་
ཡེ་ཤེས་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་
བ་སྟེ། མུན་མེད་ནམ་མཁའི་ངོ་བོ་ཅན། གཡུང་དྲུང་སེམས་དཔའ་སེམས་དཔའ་ཆེན་
པོ། སྦྱིན་པ་ཤུགས་ལྡན་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་
གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། མ་གོད་སྦྱིན་པ་
ཡོངས་སུ་གཏོང་། གཡུང་དྲུང་སེམས་དཔའ་སེམས་དཔའ་ཆེན་པོ། སྦྱིན་གཏོང་ཐོག་
མེད་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་གཤེན། ཁམས་
གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། ཡེ་ཤེས་ཀུན་འབྱུང་ཡོངས་སུ་བསྐྱེད།
གཡུང་དྲུང་སེམས་དཔའ་སེམས་དཔའ་ཆེན་པོ། སྦྱིན་པ་ཤུགས་ལྡན་ལ་ཕྱག་འཚལ་
ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་
འཆིའི་ཆུ་བོ་བརྒལ་བ་སྟེ། ཡེ་ཤེས་ཀློང་ཆེན་ཐུགས་ལ་བྱུང༌། གཡུང་དྲུང་སེམས་
དཔའ་སེམས་དཔའ་ཆེན་པོ་སྦྱིན་གཏོང་ཐོག་མེད་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་
སྟེ། སྦྱིན་པ་ཡོངས་སུ་དམིགས་པ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ།
སྦྱིན་པ་དམིགས་པ་མེད་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་
གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། སྐྱབས་ཀྱི་སྦྱིན་པ་མྱུར་
བའི་ས། གཡུང་དྲུང་སེམས་དཔའ་སེམས་དཔའ་ཆེན་པོ། སྦྱིན་པ་མཐར་ཕྱིན་ལ་ཕྱག་
60

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་
སྐྱེ་འཆིའི་ཆུ་བོ་བརྒལ་བ་སྟེ། སྦྱིན་པ་མཁའ་མཁའི་ཆར་འབེབ་པ། གཡུང་དྲུང་སེམས་
དཔའ་སེམས་དཔའ་ཆེན་པོ། སྦྱིན་པ་མཁའ་ཤེས་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀློང་ནས་བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་
སྟེ། ཡེ་གཤེན་གཡུང་དྲུང་སེམས་དཔའ་ནི། གཡུང་དྲུང་སེམས་དཔའ་སེམས་དཔའ་
ཆེན་པོ། སྦྱིན་པ་དབྱིངས་རྟོགས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་
བསྐྱེད་པའི་གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། ཁམས་
གསུམ་སེམས་ཅན་དབྱིངས་ན་ཐིམ་བྱེད་པ། གཡུང་དྲུང་སེམས་དཔའ་སེམས་དཔའ་
ཆེན་པོ། སྦྱིན་གཏོང་ཐོག་མེད་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་
པའི་གཤེན། ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། སྦྱིན་པ་ཀུན་ལ་
ཁྱབ་པས། གཡུང་དྲུང་སེམས་དཔའ་སེམས་དཔའ་ཆེན་པོ། ཡོངས་སུ་སྙོམས་པའི་
སྦྱིན་པ་འགྱེད་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་གཤེན།
ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། བོན་ཉིད་ཡེ་ཤེས་ཀློང་ནས་
བསྐྱེད་པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། སྦྱིན་པ་ཀུན་
ཁྱབ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀློང་ནས་བསྐྱེད་པའི་གཤེན། ཁམས་
གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། གཡུང་དྲུང་སེམས་དཔའ་སེམས་
དཔའ་ཆེན་པོ། སྦྱིན་པ་ཀུན་ཚིམས་ལ་ཕྱག་འཚལ་ལོ། །འགྲོ་བ་ཡི་དྭགས་གནས་ནས་
དྲངས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་
ཕྱག་འཚལ་ལོ། །ཡི་དྭགས་ལྕགས་ཁང་དགུ་རིམ་ནི། པད་མའི་གཞལ་ཡས་མཛེས་
པར་ཡོད་པར་ཤོག །མུན་ནག་ཁང་པ་དགུ་རིམ་ཡང་། འོད་ཀྱི་གཞལ་ཡས་ཁང་དུ་
ཡོད་པར་ཤོག །རྣག་ཁྲག་མཚོ་མོ་གླིང་དགུ་ནི། ས་ལེ་ལྗོན་ཕྱུག་བདུད་རྩི་ཡོད་པར་
6

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཤོག །ཚེར་མང་མྱ་ངམ་སྣམ་བུ་ནི། སྨན་གྱི་ནགས་ཚལ་ཡོད་པར་ཤོག །ཡི་དྭགས་
ཕྲེང་རྒྱུད་རྐེའི་གླིང་། ལོངས་སྤྱོད་ཟས་སྐོམས་གླིང་ལ་སྤྱོད་པར་ཤོག །ཡི་དྭགས་རྩ་
འཇག་རྐང་གི་གླིང༌། རྫུ་འཕྲུལ་རྐང་པ་ཐོབ་པར་ཤོག ། ཡི་དྭགས་བྱང་འབྲོག་ལྟོ་ཡི་
གླིང༌། བདེ་ཆེན་རྫུ་འཕྲུལ་ཐར་པར་ཐོབ་པར་ཤོག །འཇིག་རྟེན་ངན་འགྲོ་ཐམས་
ཅད་གྲོལ་བར་ཤོག །དམྱལ་བ་ཚ་བའི་སྡུག་བསྔལ་ཀུན། དྲོ་འཇམ་བདེ་བས་ཐར་
པར་ཤོག ། ཡི་དྭགས་བཀྲེས་པའི་སྡུག་བསྔལ་ཀུན། ཟས་དང་ལྡན་པར་གྲོལ་གྱུར་
ཅིག ། ལྟ་བ་ལོག་པ་དེ་དག་བདེ་བ་ལས་གྲོལ་བར་ཤོག །ཡི་དྭགས་གསོན་སྐམ་སྡུག་
བསྔལ་རྣམས། བདུད་རྩི་སལེ་ལྗོན་ཕྱུག་ཆུ་དང་འཕྲད་པར་ཤོག །ཁམས་གསུམ་
སེམས་ཅན་སྐྱེ་འཆི་རྣམས། གཤེན་རབ་བཀའི་གསུང་ཐོས་ཤོག །ཁམས་གསུམ་
སེམས་ཅན་ལྟ་ལོག་སྡིག་པ་རྣམས། ཉོན་མོངས་གནས་ནས་ཐར་པར་ཤོག །འདི་ནས་
མྱ་ངན་འདས་ལམ་གྲོང་ཁྱེར་དུ། སེམས་ཅན་རྣམས་ཀྱི་སེམས་ཨ་ཉིད་ནི། འོད་ཀྱི་
འཁོར་ལོ་རང་ཐར་པར་ཤོག །ཨ་ཨ་ཨཱ་ཨཱི་སང་སང་བོ་དེ་ཨ་ཨ་ཡང་ཡང་། ཨ་དཀར་
ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ། ཨོཾ་ཨ་དཀར་ལྷང་ལྷང་སང་སང་ཨོཾ།
I
བདེ་བའི་གནས་སུ་སེམས་ཅན་རྣམས་ཐར་པར་ཤོག ། zབྦབྦ ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ།
ཕྱོད་དེ་སངས་རྒྱལ། གཞན་ཡང་གཡུང་དྲུང་སེམས་དཔའ་རྣམས་ཉོན་ཅིག །སྟོང་
གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། འདས་པ་ཀུན་གྱི་ཕ་རོལ་གྲུབ་པ་གཤེན་
གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་ལ་ཕྱག་འཚལ་ནས། འཇིག་རྟེན་འདིར་ཉོན་མོངས་པའི་སྒྲིབ་པ་ཡོངས་
སུ་དག་པའི་ཕྱིར། སྦྱིན་པ་ཡོངས་སུ་ཐོངས་ཤིག །སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས་སྟེང་གི་ཕྱོགས་ནས། འོད་དང་སྐར་མའི་རྒྱ་དང་མཉམ་པའི་མེ་ཏོག་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ། །
གི་ཕོ་བྲང་ན་བཞུགས་ཏེ། ཐུགས་རྗེ་དགོངས་པའི་བོན་ཉིད་ནམ་མཁའི་ཀློང་ནས་
བསྐྱེད་པའི་ལྷ་འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་
དཔའ་ཆེན་པོ། གཤེན་ལྷ་འོད་དཀར་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་
ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་
སེམས་དཔའ་ཆེན་པོ། ཡེ་ཤེས་ཤེལ་ལྕགས་སྔོན་པོ་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་
སེམས་དཔའ་སེམས་དཔའ་ཆེན་པོ། གར་གསས་བཙན་པོ་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་སྐྱེལ། གཡུང་
དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་གར་བུ་ཤང་རྒྱལ་ལ་ཕྱག་འཚལ་
ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་
སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་རྒོད་གསས་ཁམས་
པ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་
ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་རྒོད་བུ་
འཕར་དྲག་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་
བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་
ཤེས་གསས་རྗེ་རྨངས་མགོན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་ལྷ། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་
དཔའ་ཆེན་པོ། ཡེ་ཤེས་གསས་བུ་ཚོན་གང་ལ་ཕྱག་འཚལ་ལོ། །བོན་ཉིད་ནམ་མཁའི་
ཀློང་ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་
དཔའ་སེམས་དཔའ་ཆེན་པོ། ཡེ་ཤེས་གནམ་གསས་དབྱིངས་རུམ་ལ་ཕྱག་འཚལ་
ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་ནས་གནས་སུ་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་རྣམ་བུ་ཕྱོད་པ་ལ་
ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་ནས་
གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཆེན་པོ་སྒྲོན་
མ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་དྲངས་
ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཆེན་པོ་
ཁྱབ་བདལ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་
བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་
ཤེས་ཆེན་པོ་ཟང་ཏལ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
གཤེན། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་
ཆེན་པོ། ཡེ་ཤེས་ཆེན་པོ་གསལ་འབར་ལ་ཕྱག་འཚལ་ལོ། །བོན་ཉིད་ནམ་མཁའི་
ཀློང་ནས་བསྐྱེད་པའི་གཤེན། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་
དཔའ་སེམས་དཔའ་ཆེན་པོ། ཡེ་ཤེས་ཆེན་པོ་སྒྲོལ་མཛད་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་གཤེན། འགྲོ་བ་དྲངས་ནས་གནས་སུ་སྐྱེལ།
གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཆེན་པོ་བདུད་རྩི་ཅན་ལ་
ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། འགྲོ་བ་དྲངས་
ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཆེན་
པོ་ཉི་ཟེར་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན།
འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་དཔའ་སེམས་དཔའ་ཆེན་
པོ། ཡེ་ཤེས་ཆེན་པོ་ཟླ་བའི་གུར་ཁྱིམ་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་
ཀློང་ནས་བསྐྱེད་པའི་གཤེན། འགྲོ་བ་དྲངས་ནས་གནས་སུ་སྐྱེལ། གཡུང་དྲུང་སེམས་
དཔའ་སེམས་དཔའ་ཆེན་པོ། དྲག་པོ་ཐོག་མདའ་ཅན་ལ་ཕྱག་འཚལ་ལོ། །བོན་ཉིད་
64

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ནམ་མཁའི་ཀློང་ནས་བསྐྱེད་པའི་གཤེན། འགྲོ་བ་དྲངས་ནས་གནས་སུ་སྐྱེལ། གཡུང་
དྲུང་སེམས་དཔའ་སེམས་དཔའ་ཆེན་པོ། དྲག་པོ་ཤུགས་ཀྱི་རྫི་རླུང་ཅན་ལ་ཕྱག་
འཚལ་ལོ། །
དེའི་ཚེ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་
ཙམ་ན་བཞུགས་པའི། གཡུང་དྲུང་སེམས་དཔའ་སེམས་དཔའ་ཆེན་པོ་བདེ་བར་
གཤེགས་པ་རྣམས་ལ་ཕྱག་འཚལ་ལོ། །བྱོལ་སོང་གྲོག་མ་ཁྱི་ཙམ་གྱི་གླིང་རྣམས་ཐར་
ནས། མཐོ་རིས་ས་སྟེང་ཐར་པར་ཤོག །སྡོམ་ནག་པོ་ར་སྐྱེས་ཙམ་གྱི་གླིང་རྣམས་གྲོལ་
ནས། མཐོ་རིས་ས་སྟེང་ཐོབ་པར་ཤོག །བྱོལ་སོང་རྐང་མང་མང་པོ་ནི། བདེ་བའི་ཕོ་
བྲང་ཐར་ནས། འཕུར་སླེབས་མཐོ་རིས་ཉི་ཟླ་མཐོང་བར་ཤོག །མུན་ནག་གླིང་ཆེན་
ནི་སྒྲོན་མ་ཐོབ་ནས་ཐར་པར་ཤོག །གཅིག་གིས་གཅིག་ལ་ཟ་བ་ནི། མཐོ་རིས་ས་
སྟེང་ཐོབ་ནས་ཐར་པར་ཤོག །ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ།
ཁམས་གསུམ་སེམས་ཅན་སྐྱེ་འཆིའི་མདོ་ལས་བྱོལ་སོང་གསུམ་པོ་གྲོལ་བའི་ལེའུ་སྟེ་
བདུན་པའོ། ལྕགEPPཀྲཁྲན།/#བྦབྦ །། །
༧ གཡུང་དྲུང་ལྷ་ཡི་སྐད་དུ་ན། ཁམས་གསུམ་སེམས་ཅན་སྐྱེ་འཆིའི་མདོ། ངན་
སོང་གསུམ་ཡོངས་སུ་སྦྱོང་བའི་མདོ། ལེའུ་བརྒྱད་པའོ། །འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་གཤེན་རབ་མི་བོ་ནི། སུམ་བཅུ་རྩ་གསུམ་ལྷ་གནས་ནས།
ངང་པའི་རྒྱལ་པོ་ཆུ་འབྱེད་ཀྱི་གླིང་ན། བྱའི་དཀའ་ཐུབ་རབ་ཏུ་ཕྱུང་། བྱ་ངང པའི་
ཆ་བྱད་དུ་སྤྲུལ་ནས་བཞུགས་སོ། །འཇིག་རྟེན་འཁོར་བ་སྟོང་པའི་གླུ་དང་། འཇིག་
རྟེན་འཁོར་བ་སྟོང་པའི་དབྱངས་དང་། འཇིག་རྟེན་འཁོར་བ་སྟོང་པའི་གར་དང་།
འཇིག་རྟེན་འཁོར་བ་སྟོང་ངན་སོང་འདྲེན་པའི་ཐབས་མང་པོ་བསྟན་ནོ། །དེའི་ཚེ་
སུམ་ཅུ་རྩ་གསུམ་གྱི་གནས་ན། ཤིང་དཔག་བསམ་དང་སྟར་མོ་གེ་དང་ཡ་ཏལ་དང་།
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཀ་ར་ན་ཏ་དང་ན་རན་རྡ་དང་། ན་གྲོ་དན་དང་། སྟོང་གསུམ་ཀུན་གསོས་ཀླུ་ཤིང་
འདིར་དང་མུ་ལེ་དང་ཆུམ་བ་ཤིང་དང་། ཡར་མོ་དང་སྣ་མང་ཤིང་དང་བུ་མོར་
ཏམ་དང་། མངན་མོ་གེལ་བ་དང་སྤྲི་ཀ་སུའི་ཤིང་དང་། སྙོམས་གནས་དང་རྩི་མ་
འོག་ཏ་དང་། རྩི་ཧ་ས་བཅད་འབྱོར་དང་། དཔའ་བོ་བོ་ཀར་ཤི་ཀ་དང་། སྦྲུལ་གྱི་
སྙིང་པོ་དང་། ཀོ་ཤ་རི་ཤ་དང་། བ་ལ་ཤ་དང༌། གཡུ་འབྲུག་སྔོན་པོ་དང་། སེའུ་
སྟ་ཤ་དང༌། ཀ་ཤ་ལིན་དང༌། སྟར་ཡ་གེ་དང༌། རྒུན་རན་ཏ་དང་། ལྷམ་སྨན་ཨ་
རྨི་ཏ་དང་། ཨ་རུ་ར་དང་དཔལ་འབྱོར་གྱི་ཤིང་དང༌། དེ་བཞིན་དུ་བྱ་ནས་སོ། །དེ་
བཞིན་དུ་བྱ་ཡི་སྐད་སྙན་པ་བདེ་བ་འགྲོ་མཁས་པ་སྟབས་སྡུག་པ། སྤུ་སྡུག་པ་ནམ་
མཁའ་ལྡིང་དང་། ནམ་མཁའ་ལྡིང་དཀར་པོ་དང་ཁྱུང་རྒོད་དང༌། བྱ་ངང་པ་སྡུག་
དང་ཁུ་བྱུག་དང༌། ངང་མོ་གསེར་འདབ་དང་མཆོང་འདབ་དང༌། རུ་འདོག་དང་།
མགྲིན་རིང་དང་། དཀར་མོ་དང་དུང་གླིང་དང་སྤྲེའུ་གནོན་དང༌། བྱའི་དྲང་སྲོང་
དང་ཤིང་ལ་གནས་པ་དང་། མགྲིན་དཀར་དང་དབང་པོ་མགོན་དང་། སྤུ་ད་ར་
དང་དེ་རྣམས་ཀྱི་གསུང་དབྱངས་སྙན་པ་དང༌། ཤིང་ཐམས་ཅད་ལོ་འདབ་རྒྱས་པ་
མདོག་བཟང་བ་དྲི་ཞིམ་པ། ཡིད་དུ་འོང་བ་ནད་སོས་པ་བལྟ་ན་སྡུག་པ། དེ་དག་
སུམ་ཅུ་རྩ་གསུམ་ལྷ་གནས་ན་ཡོད་དོ། །དེ་དེ་བཞིན་དུ། སྟོན་པ་ཡང་སྐུ་བཻཌཱུརྱ་ལྟར་
མདོག་བཟང་བ། ཡིད་དུ་འོང་བ་དྲི་མ་དང་བྲལ་བ། བལྟ་བས་ཆོག་མི་ཤེས་པ་དྲང་
སྲོང་ཆོག་ཤེས་པའི་ཏིང་ངེ་འཛིན་དེ་དག་ཡོངས་སུ་བྱ་བ་དེས། སེམས་ཅན་དམྱལ་བ་
ཡས་ཅོད་ཀྱི་སེམས་ཅན་རྣམས་ཀྱི་སྐད་ལུགས་ཐམས་ཅད་གོ་བ་མཚན་གྱི་རྣམ་གྲངས་
དང་། དམྱལ་བ་དང་ཡི་དྭགས་དང་བྱོལ་སོང་དང་། མི་རྣམས་དང་ལྷ་མ་ཡིན་དང་།
གནོད་སྦྱིན་དང་དྲི་ཟ་དང་། ནམ་མཁའ་ལྡིང་དང་། མི་འམ་ཅི་དང་། ཡིད་རྒྱུ་བའི་
གདོན་དང་། མཁའ་ལ་རྒྱུ་བའི་སྤྲེའུ་དང་། སྐྱེ་བ་མང་པོ་ནས་བརྒྱུད་པ་མི་འམ་ཅི་
66

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ། །
དང་། དེ་དག་ལ་བོན་བདུད་རྩི་འདྲ་བ་ཡོངས་སུ་བསྟན་ནོ། ། །
དེའི་ཚེ་སྟོན་པས་བྱའི་དཀའ་ཐུབ་དེ་དག་བྱ་ནས། ལོ་གསུམ་དུ་གཤེན་གྱི་འཁོར་
ལོ་བསྐོར་བས། དེ་ཡི་ཚེ་མི་ལོ་བརྒྱ་ཡོད་དོ། །ལྷའི་བུ་མང་པོ་དང་། ལྷའི་བུ་གསང་
བ་དང༌། བཞིན་འཕྲུལ་དང་། སུམ་ཅུ་རྩ་གསུམ་དང༌། གང་བདག་པོ་དང་།
གཞན་འཕྲུལ་རྒ་དང་། རྒྱལ་ཆེན་རིགས་བཞི་དང༌། ཚངས་ཆེན་ཚངས་ཆུང་དང་།
འོད་ཆེན་འོད་ཆུང་དང་། དེ་དག་གིས་གཤེན་རབ་ལ་མོས་པ་དང་གུས་པ་དང་།
ཕྱག་དང་ཞབས་ལ་ཡོངས་སུ་གཏུགས་སོ། །དེའི་ཚེ་བྱ་ངང་པའི་རྒྱལ་པོ་ཆུ་འབྱེད་
དང་། བྱའི་དཀའ་ཐུབ་ཀྱི་སྐད་རིགས་བྱེ་བར་བསྒྱུར་བས། བོན་གྱི་བརྡ་སྐད་བདུད་
རྩི་འདྲ་བའི་གསུང་སྒྲོག་སྟེ། ལྷ་ཡི་བུས་ལྷའི་སྐད་དུ་གོའོ། ། ལྷ་མ་ཡིན་གྱིས་ལྷ་མ་ཡིན་
གྱི་སྐད་དུ་གོའོ། །གནོད་སྦྱིན་གྱིས་གནོད་སྦྱིན་གྱི་སྐད་དུ་གོའོ། །དམྱལ་བས་དམྱལ་
བའི་སྐད་དུ་གོའོ། །ཡི་དྭགས་ཀྱིས་ཡི་དྭགས་ཀྱི་སྐད་དུ་གོའོ། །བྱོལ་སོང་གིས་བྱོལ་
སོང་གི་སྐད་དུ་གོའོ། ། མི་ཡིས་མི་ཡི་སྐད་དུ་གོའོ། །དེ་བཞིན་དུ་གསུང་ཅིག་སྟོན་པས་
གསུངས་པ་སྟེ། དུ་མ་ཉིད་དུ་སོ་སོར་གོ་བས། དེ་ཡི་དུས་སུ་མེ་ཏོག་གི་ཆར་པ་བྱ་
ཙམ་བབ་བོ། །གསེར་གྱི་མེ་ཏོག་དང་གཡུའི་མེ་ཏོག་དང་། ནམ་མཁའ་ལྡིང་གི་མེ་
ཏོག་དང་། ཨུ་དུ་འབར་བ་དང་། ཀུ་མུན་ཏ་དང༌། ཨེ་ཤ་ར་དང༌། མ་དར་དང་།
བདེ་བ་དམར་པོ་དང༌། ཨུཏྤལ་དང༌། དཀར་པོ་ཡམ་པ་དང་། ཧ་ར་ཀི་དང་། སུ་
ཏི་ཀ་དང་། སྤྲེར་ཧུ་ཀ་དང༌། ཙམ་པ་ཀ་དང་། སྒྱུར་གནས་དང་། དཀར་པོ སེལ་
བ་རླུང་དང༌། བད་ཀན་དང༌། མཁྲིས་པ་སེལ་བའི་མེ་ཏོག་དེ་དག་ནམ་མཁའ་ལ་
ཆར་བཞིན་བབས་སོ། །འཇིག་རྟེན་གྱི་ཁམས་ཐམས་ཅད་ཀྱང་། ཡོངས་སུ་འགུལ་
ལོ། །རབ་ཏུ་འགུལ་ལོ། །བདེ་བའམ་ཉམས་དགའ་བའམ། ནད་མེད་པའམ། དེ་
ལྟ་བུའི་ཉམས་ཡོངས་སུ་གསལ་ལོ། །དེ་ནས་སྟོན་པ་དེས་བྱ་ངང་པའི་རྒྱལ་པོ་དང་།
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བྱའི་དཀའ་ཐུབ་བྱས་ནས་སྟོང་ཆེན་པོའི་སེམས་ཅན་རྣམས་ལ་བཀའ་བསྩལ་ཏོ། །མི་
མཐའ་འཁོབ་དང་ལྷ་མ་ཡིན་རྣམས་ཀྱི་ལས་ཀྱི་སྒྲིབ་པ་ཡོང་སུ་སྦྱང་བའི་ཕྱིར། འཇིག་
རྟེན་གྱི་ཉོན་མོངས་པ་བྱིན་གྱིས་བརླབས་པའི་དོན་དུ་ཕྱག་འཚལ་ལོ། །སྟོང་གསུམ་གྱི་
སྟོང་ཆེན་པོ་འཇིག་རྟེན་གྱི་ཁམས་འདི་ན་བཞུགས་པའི། གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་ཀྱིས། ཁམས་གསུམ་སེམས་ཅན་སྐྱེ་འཆི་ལ་གནས་པ་རྣམས་
བྱིན་གྱིས་རློབས། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་
དཔའ་སེམས་དཔའ་ཆེན་པོ། རླུང་ལྷ་འདེགས་པའི་སྟོབས་ལྡན་ལ་ཕྱག་འཚལ་ལོ། །
བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་
དཔའ་ཆེན་པོ། མེ་བོན་འོད་ཀྱི་ལྕང་ལོ་ཅན་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། རླུང་
ལྷ་རྒྱུ་བའི་སྐོར་ཆེན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། མེ་ལྷ་དྲོད་ཆེན་སྨིན་པ་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་
སེམས་དཔའ་ཆེན་པོ། མེ་ལྷ་འོད་སྲུང་གསལ་བ་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། ཆུ་
ལྷ་ཀུན་སྡུད་བདུད་རྩི་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། ཆུ་ལྷ་ཀུན་གསོ་སྨན་གྱི་དྲི་
མཆོག་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་
དྲུང་སེམས་དཔའ་སེམས་དཔའ་ཆེན་པོ། ནམ་མཁའ་གཡུ་རྔ་སྔོན་པོ་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་
68

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སེམས་དཔའ་ཆེན་པོ། རླུང་ལྷ་བསྐྱོད་པའི་འཁོར་ལོ་ཅན་ལ་ཕྱག་འཚལ་ལོ། །བོན་
ཉིད་འབྱུང་བའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་
ཆེན་པོ། རླུང་ལྷ་དྲག་པོ་ཤུགས་ཀྱི་རྫི་རླུང་ཅན་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ།
མེ་བོན་འདྲེན་པའི་འོད་ཟེར་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ཡངས་པའི་མེ་
བོན་འོད་ཀྱི་ལྕང་ལོ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ཆུ་བོན་བདུད་རྩི་ཁ་
བྲོད་ངད་ཀྱི་ཟིལ་པ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ཡངས་པའི་ཆུ་བོན་
ཁྲུས་ཀྱི་རྫིང་བུ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ས་བོན་གླིང་དྲུག་རིན་ཆེན་
གསེར་གྱི་ཐོར་ཙུགས་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ཡངས་པའི་ས་བོན་སྲ་
བརྟན་ཚིགས་འཛིན་གཡུང་དྲུང་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་
ནས་བསྐྱེད་པའི་གཤེན། གཡུང་དྲུང་སེམས་དཔའ་སེམས་དཔའ་ཆེན་པོ། ལྷ་གཤེན་
གཉིས་བཅུ་ཐམས་པ་ལ་ཕྱག་འཚལ་ལོ། །དེ་བཞིན་དུ་སྟོང་གསུམ་གྱི་སྟོང་ཆེན་པོ་
འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན་བཞུགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གང་གའི་ཀླུང་གི་བྱེ་
མ་སྙེད་ཙམ་ན་བཞུགས་པ་རྣམས་ལ་ཕྱག་འཚལ་ལོ། །
དེ་དེ་བཞིན་དུ། ཤར་ཕྱོགས་ཀྱི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་
60

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། གང་གའི་ཀླུང་གི་བྱེ་མ་སྙེད་ཙམ་
ན་བཞུགས་པ་ལ་ཕྱག་འཚལ་ལོ། །དེ་བཞིན་དུ་བྱང་ཕྱོགས་ཀྱི་སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་
བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གང་
གའི་ཀླུང་གི་བྱེ་མ་སྙེད་ཙམ་ན་བཞུགས་པ་ལ་ཕྱག་འཚལ་ལོ། །དེ་དེ་བཞིན་དུ་ནུབ་
ཕྱོགས་ཀྱི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། འདས་པ་ཀུན་གྱི་ཕ་རོལ་
གྲུབ་པ་གཤེན་གྱི་ཕོ་བྲང་ན་བཞུགས་པའི། གཡུང་དྲུང་སེམས་དཔའ་སེམས་དཔའ་
ཆེན་པོ། གང་གའི་ཀླུང་གི་བྱེ་མ་སྙེད་ཙམ་ན་བཞུགས་པ་ལ་ཕྱག་འཚལ་ལོ། །དེ་
བཞིན་དུ་ལྷོ་ཕྱོགས་ཀྱི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། འདས་པ་
ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང༌
སེམས་དཔའ་སེམས་དཔའ་ཆེན་པོ། གང་གའི་ཀླུང་གི་བྱེ་མ་སྙེད་ཙམ་ན་བཞུགས་
པ་ལ་ཕྱག་འཚལ་ལོ། །དེ་དེ་བཞིན་དུ་བྱང་ཤར་གྱི་སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་
པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གང་ག་ཀླུང་གི་
བྱེ་མ་སྙེད་ཙམ་ན་བཞུགས་པ་ལ་ཕྱག་འཚལ་ལོ། ། དེ་དེ་བཞིན་དུ། བྱང་ནུབ་ཀྱི་སྟོང་
གསུམ་གྱི་སྟོང་ཆེན་པོ། འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ་གྲུབ་པ་གཤེན་
གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། གང་གའི་ཀླུང་གི་བྱེ་མ་སྙེད་ཙམ་ན་བཞུགས་པ་ལ་ཕྱག་འཚལ་ལོ། ། དེ་དེ་
བཞིན་དུ་ལྷོ་ནུབ་ཀྱི་སྟོང་གསུམ་གྱི་སྟོང་ཆེན་པོ། འཇིག་རྟེན་གྱི་ཁམས་འདས་པ་
ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་
70

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
སེམས་དཔའ་སེམས་དཔའ་ཆེན་པོ། གང་གའི་ཀླུང་གི་བྱེ་མ་སྙེད་ཙམ་ན་བཞུགས་
པ་ལ་ཕྱག་འཚལ་ལོ། །དེ་དེ་བཞིན་དུ་ལྷོ་ཤར་གྱི་སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གང་གའི་ཀླུང་གི་བྱེ་མ་
སྙེད་ཙམ་ན་བཞུགས་པ་ལ་ཕྱག་འཚལ་ལོ། །དེ་དེ་བཞིན་དུ། སྟེང་ཕྱོགས་ཀྱི་སྟོང་
གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ་གྲུབ་པ་གཤེན་
གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ། གང་གའི་ཀླུང་གི་བྱེ་མ་སྙེད་ཙམ་བཞུགས་པ་ལ་ཕྱག་འཚལ་ལོ། ། དེ་དེ་བཞིན་དུ།
འོག་ཕྱོགས་ཀྱི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདས་པ་ཀུན་གྱི་ཕ་
རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། གང་གའི་ཀླུང་གི་བྱེ་མ་སྙེད་ཙམ་ན་བཞུགས་པ་ལ་ཕྱག་འཚལ་
ལོ། །
གཤེན་རབ་ཀྱིས་བཀའ་སྩལ་པ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་
ན་བཞུགས་པའི། གཡུང་དྲུང་སེམས་དཔའ་སེམས་དཔའ་ཆེན་པོ་རྣམས། གཏོ་བུ་
འབུམ་སངས་ལ་སོགས་པའི། གཡུང་དྲུང་སེམས་དཔའ་སེམས་དཔའ་ཆེན་པོ། སྲིད་
པའི་རྒྱལ་པོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། གཡུང་
དྲུང་སེམས་དཔའ་སེམས་དཔའ་ཆེན་པོ། ནམ་མཁའ་མཐའ་ཡས་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་
དཔའ་ཆེན་པོ། ཀུན་འདུལ་གོ་འབྱེད་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། དབལ་གསས་
ཆེམ་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། གཡུང་
71

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དྲུང་སེམས་དཔའ་སེམས་དཔའ་ཆེན་པོ། ཐོག་གསས་ཁམས་པ་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་
དཔའ་ཆེན་པོ། འདུར་གསས་རྨ་ལོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་པོ། སྲིད་གསས་
རྨ་བོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། གཡུང་དྲུང་
སེམས་དཔའ་སེམས་དཔའ་ཆེན་པོ། བླ་གསས་ཕོ་མ་ལ་ཕྱག་འཚལ་ལོ། །བོན་ཉིད་
སྲིད་པའི་ཀློང་ནས་བསྐྱེད་པའི་ལྷ། གཡུང་དྲུང་སེམས་དཔའ་སེམས་དཔའ་ཆེན་
པོ། འདུར་གཤེན་རྨ་ད་སྲིད་པ་དས་ཀྱིས་བཅད་ཅིང་མི་བླ་རྨད་ཀྱིས་ཚོལ་བ་ལ་ཕྱག་
འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་སེམས་
དཔའ་སེམས་དཔའ་ཆེན་པོ། ཡ་ངལ་གྱིམ་གོང་སྲིད་པ་དཀར་ནག་ཤན་འབྱེད་པ་
ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་
སེམས་དཔའ་སེམས་དཔའ་ཆེན་པོ། ར་རྒྱག་སྐྱི་རྒྱལ་གྲི་ཁམས་དབང་དུ་སྡུད་པ་ལ་
ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་སེམས་
དཔའ་སེམས་དཔའ་ཆེན་པོ། ཐོར་བོན་གྲོང་ཤོལ་སྣང་སྲིད་སྐོས་ལ་འདེབས་པ་ལ་
ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་སེམས་
དཔའ་སེམས་དཔའ་ཆེན་པོ། ཞི་བའི་བོན་པོ་གླུད་བོན་གྱེར་མཁས་ལ་ཕྱག་འཚལ་ལོ། །
བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་སེམས་དཔའ་སེམས་
དཔའ་ཆེན་པོ། ཞི་བའི་བོན་པོ་གཏོ་བོན་བྱོན་ཁྲི་བདུད་ཁམས་གཏའ་ལ་སྐོར་བ་ལ་
ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཡུང་དྲུང་སེམས་
དཔའ་སེམས་དཔའ་ཆེན་པོ། སྣ་བོན་ལི་བྱིན་མི་རབས་རྒྱུད་དུ་སྤེལ་བ་ལ་ཕྱག་འཚལ་
ལོ། །དེ་ལྟར་ཕྱོགས་བཅུ་ན་བཞུགས་པའི། གཤེན་རབ་གཡུང་དྲུང་སེམས་དཔའ་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །
དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། གང་གའི་
ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན་བཞུགས་
པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་
འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ཤར་
ཕྱོགས་གང་ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་
ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ལ་ཕྱག་འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས།
བྱང་ཕྱོགས་གང་ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་
བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ལ་ཕྱག་འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་
གྱི་ཁམས། ནུབ་ཕྱོགས་གང་ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་
གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་ལ་ཕྱག་འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་
པོ་འཇིག་རྟེན་གྱི་ཁམས། ལྷོ་ཕྱོགས་ཀྱི་གང་ག་ཀླུང་གི་བྱེ་མ་སྙེད་འདས་པ་ཀུན་གྱི་
ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །དེ་དེ་བཞིན་དུ། སྟོང་གསུམ་
གྱི་སྟོང་ཆེན་པོ་འཇིག་རྟེན་གྱི་ཁམས། བྱང་ཤར་གང་ག་ཀླུང་གི་བྱེ་མ་སྙེད་འདས་
པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །དེ་དེ་བཞིན་
དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། བྱང་ནུབ་གང་ག་ཀླུང་གི་བྱེ་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། ། དེ་
དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། ལྷོ་ནུབ་གང་ག་
ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་
ལོ། ། དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། ལྷོ་ཤར་གང་
ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་
པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་
འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། སྟེང་
ཕྱོགས་གང་གའི་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་
ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ལ་ཕྱག་འཚལ་ལོ། །དེ་དེ་བཞིན་དུ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས།
འོག་ཕྱོགས་གང་ག་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་
བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ལ་ཕྱག་འཚལ་ལོ། །
གཤེན་རབ་ཀྱིས་བཀའ་སྩལ་པ། ཕྱོགས་བཅུའི་འཇིག་རྟེན་གྱི་ཁམས། གང་ག་
ཀླུང་ནས་བཞུགས་པའི་བྱེ་མ་སྙེད་འདས་པར་བཞུགས་པའི། གཤེན་རབ་ཀྱང་གྲངས་
མང་སྟེ་བསམ་གྱིས་མི་ཁྱབ་པའོ། །སེམས་ཅན་གྱི་ལས་ཀྱང་གྲངས་མང་ངོ་། །བསམ་
གྱིས་མི་ཁྱབ་སྟེ། གཡུང་དྲུང་སེམས་དཔའ་སེམས་དཔའ་ཆེན་པོ་ཡང་གྲངས་མང་
སྟེ། ནམ་མཁའི་སྐར་མ་ཙམ་གྲངས་མང་ངོ༌། །ཤར་ཕྱོགས་ཀྱི་འཇིག་རྟེན་གྱི་ཁམས་ན་
བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། བདུད་
74

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ། །
ལས་ཡོངས་སུ་སྤོང་བ་ལ་ཕྱག་འཚལ་ལོ། །འཇིག་རྟེན་གྱི་ཁམས་ན་བཞུགས་པའི།
གཡུང་དྲུང་སེམས་དཔའ་སེམས་དཔའ་ཆེན་པོ། ས་གཞི་བདེ་ཆེན་ཡོངས་སུ་རྒྱས་པ་
དཔོན་དུ་བཞུགས་ལ་ཕྱག་འཚལ་ལོ། །མི་བཅེད་འཇིག་རྟེན་གྱི་ཁམས་ཤར་ཕྱོགས་ན་
བཞུགས་པའི། གཡུང་དྲུང་སེམས་དཔའ་སེམས་དཔའ་ཆེན་པོ། བདུད་ལས་ཡོངས་
སུ་དཔའ་བ་ལ་ཕྱག་འཚལ་ལོ། །ཤར་ཕྱོགས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། རིག་པ་གསལ་བའི་དབང་ལ་ཕྱག་འཚལ་ལོ། །ཤར་ཕྱོགས་ཀྱི་བདེ་
བར་གཤེགས་པ་གཡུང་དྲུང་སེམས་དཔའ་སེམས་དཔའ་ཆེན་པོ། ཉོན་མོངས་ཞི་བའི་
རྒྱལ་པོ་ལ་ཕྱག་འཚལ་ལོ། །ཤར་ཕྱོགས་ཀྱི་བདེ་བར་གཤེགས་པ་འགྱུར་མེད་བརྟན་
པའི་དབང་པོ་ལ་ཕྱག་འཚལ་ལོ། །ཤར་ཕྱོགས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། ཁམས་གསུམ་བརྟེན་པ་འཆང་ལ་ཕྱག་འཚལ་ལོ། །ཤར་ཕྱོགས་ཀྱི་
འཇིག་རྟེན་གྱི་ཁམས་ན་བཞུགས་པའི། གཡུང་དྲུང་སེམས་དཔའ་སེམས་དཔའ་
ཆེན་པོ། ལམ་གྱི་སྒྲོན་མ་ཅན་ལ་ཕྱག་འཚལ་ལོ། །མི་མཇེད་ཀྱི་འཇིག་རྟེན་གྱི་ཁམས་
ན་བཞུགས་པའི་བདེ་བར་གཤེགས་པ་གཡུང་དྲུང་སེམས་དཔའ་སེམས་དཔའ་ཆེན་
པོ། བདེ་བ་འོད་ལ་ཕྱག་འཚལ་ལོ། ། མི་མཇེད་ཀྱི་འཇིག་རྟེན་ཤར་ཕྱོགས་ན་བཞུགས་
པའི། བདེ་བར་གཤེགས་པ་གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་
ཤེས་འོད་ལ་ཕྱག་འཚལ་ལོ། །ཤར་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་
ཆེན་པོ། ནམ་མཁའི་གླིང་བསྒྱུར་ལ་ཕྱག་འཚལ་ལོ། །ཤར་ཕྱོགས་ཀྱི་མི་མཇེད་འཇིག་
རྟེན་ན་བཞུགས་པའི། གཡུང་དྲུང་སེམས་དཔའ་སེམས་དཔའ་ཆེན་པོ། དཔའ་བའི་
བློ་གྲོས་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་
ཆེན་པོ། བདུད་རྩི་མཉམ་སྦྱོར་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་
དཔའ་སེམས་དཔའ་ཆེན་པོ། སྒྲིབ་པའི་གནས་སེལ་སྔོན་ནས་བསྒྱུར་བ་ལ་ཕྱག་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། རྒྱལ་
བའི་བློ་གྲོས་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། དུག་གསུམ་ཡོངས་ཀྱི་རྩད་གཅོད་ལ་ཕྱག་འཚལ་ལོ། །བྱང་ཕྱོགས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཀྱི་རྣམ་སྒྲོལ་ལ་ཕྱག་འཚལ་
ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། མཉམ་པ་ཟླ་
བའི་འོད་འཆང་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། འོད་རང་འབྱུང་སེར་བ་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ། ཕྱོགས་བྲལ་ལ་ཕྱག་འཚལ་ལོ། །ནུབ་ཕྱོགས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ། བློ་གྲོས་རིན་ཆེན་ལ་ཕྱག་འཚལ་ལོ། །
ནུབ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། བཀོད་པའི་ལེགས་
བཞི་ལ་ཕྱག་འཚལ་ལོ། །ནུབ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་
པོ། བདུད་ལ་དཔའ་བའི་རྒྱལ་པོ་ལ་ཕྱག་འཚལ་ལོ། །ནུབ་ཕྱོགས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ། བརྟན་པའི་གླིང་ཆེན་ལ་ཕྱག་འཚལ་ལོ། །ནུབ་
ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། ཚུལ་ཆེན་གླང་པོ་ལ་ཕྱག་
འཚལ་ལོ། །ལྷོ་ཕྱོགས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ།
སྤྲུལ་པ་དགུ་འབྱུང་ལ་ཕྱག་འཚལ་ལོ། ། ལྷོ་ཕྱོགས་ན་བཞུགས་པའི་གཡུང་དྲུང་སེམས་
དཔའ་སེམས་དཔའ་ཆེན་པོ། ཉི་མའི་སྙིང་པོ་ལ་ཕྱག་འཚལ་ལོ། །ལྷོ་ཕྱོགས་ཀྱི་གཡུང་
དྲུང་སེམས་དཔའ་སེམས་དཔའ་ཆེན་པོ། མུ་མེད་བརྟན་པ་ལ་ཕྱག་འཚལ་ལོ། །
ལྷོ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། རི་ཡི་རྒྱལ་པོ་རི་རབ་
བརྟན་པ་ལ་ཕྱག་འཚལ་ལོ། ། ལྷོ་ཕྱོགས་ཀྱི་དེ་བཞིན་གཤེགས་པ་གཡུང་དྲུང་སེམས་
དཔའ་སེམས་དཔའ་ཆེན་པོ། བདུད་བཞི་གནོན་པ་ལ་ཕྱག་འཚལ་ལོ། །ལྷོ་ཕྱོགས་ཀྱི་
76

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
དེ་བཞིན་གཤེགས་པ་གཡུང་དྲུང་སེམས་དཔའ་སེམས་དཔའ་ཆེན་པོ། འཆི་བདག་
ལས་བཙན་འཇོམས་ལ་ཕྱག་འཚལ་ལོ། །ལྷོ་ཕྱོགས་དེ་བཞིན་གཤེགས་པ་གཡུང་
དྲུང་སེམས་དཔའ་སེམས་དཔའ་ཆེན་པོ། བདུད་ཡོངས་སུ་འཇོམས་ལ་ཕྱག་འཚལ་
ལོ། །དེ་ལྟར་ན། བྱང་ཤར་གྱི་མཚམས་ན་བཞུགས་པའི་གཡུང་དྲུང་སེམས་དཔའ་
སེམས་དཔའ་ཆེན་པོ། བདེ་བར་གཤེགས་པ་འོད་དཀར་ཐིག་ལེ་འཆང་ལ་ཕྱག་འཚལ་
ལོ། །བྱང་ཤར་གྱི་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་
ཆེན་པོ། བདེ་བར་གཤེགས་པ་འཁྲུལ་པ་མི་མངའ་བ་དེ་དག་ལ་ཕྱག་འཚལ་ལོ། །བྱང་
ཤར་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་
བར་གཤེགས་པ་སྒྲ་ཡི་དབང་པོ་འཇོམས་པ་ལ་ཕྱག་འཚལ་ལོ། །བྱང་ཤར་མཚམས་ན་
བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བར་གཤེགས་པ་
བདུད་རྣམས་ཡོངས་སུ་སྤྲིན་དཔུང་འདུལ་ལ་ཕྱག་འཚལ་ལོ། །བྱང་ཤར་གྱི་མཚམས་
ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བར་གཤེགས་
པའི་སྤྲིན་འབྱུང་གི་བ་དན་ཅན་ལ་ཕྱག་འཚལ་ལོ། །བྱང་ཤར་གྱི་མཚམས་ན་བཞུགས་
པའི་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་བར་གཤེགས་པ་དཔལ་
གྱི་རི་བོ་བསྐྱེད་ལ་ཕྱག་འཚལ་ལོ། །དེ་ལྟར་ན། བྱང་ནུབ་ཀྱི་མཚམས་ན་བཞུགས་
པའི་གཡུང་དྲུང་སེམས་དཔའ་སེམས་དཔའ་ཆེན་པོ། རྩིས་ཀྱི་མངའ་བའི་གཡུང་
དྲུང་སེམས་དཔའ་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་པའི་གཡུང་
དྲུང་སེམས་དཔའ་སེམས་དཔའ་ཆེན་པོ། ལྗོན་པ་བསྐྱེད་དཔལ་ལ་ཕྱག་འཚལ་ལོ། །
བྱང་ནུབ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་
པོ། གཡུང་དྲུང་ནུབ་པ་མེད་པ་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་
པའི་གཡུང་དྲུང་སེམས་དཔའ་སེམས་དཔའ་ཆེན་པོ། བདུད་བཞི་ལྗགས་ཀྱི་དབང་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པོ་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་པའི་གཡུང་དྲུང་སེམས་དཔའ་
སེམས་དཔའ་ཆེན་པོ། བདེ་བའི་ལམ་བཞི་ལ་ཕྱག་འཚལ་ལོ། །བྱང་ནུབ་མཚམས་
ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། ཐིག་ལེའི་དབང་
པོ་སྤྲིན་དཔུང་རྣམ་དག་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་པའི་
གཡུང་དྲུང་སེམས་དཔའ་སེམས་དཔའ་ཆེན་པོ། བརྟེན་པའི་གཞི་མ་ལ་ཕྱག་འཚལ་
ལོ། །བྱང་ནུབ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་
པོ། སྒྲ་འབྱུང་ཡོངས་སུ་དྲག་པ་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་
པའི་གཡུང་དྲུང་སེམས་དཔའ་སེམས་དཔའ་ཆེན་པོ། སྨྲ་བའི་སེང་གེ་ལ་ཕྱག་འཚལ་
ལོ། །བྱང་ནུབ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་
ཆེན་པོ། རྩི་མཆོག་བདུད་རྩི་ལ་ཕྱག་འཚལ་ལོ། །བྱང་ནུབ་མཚམས་ན་བཞུགས་པའི་
གཡུང་དྲུང་སེམས་དཔའ་སེམས་དཔའ་ཆེན་པོ། སྟོང་ཉིད་ཐིག་ལེ་ཅིག་ལ་ཕྱག་འཚལ་
ལོ། །བྱང་ནུབ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་
ཆེན་པོ། ནམ་མཁའི་བདུད་རྩི་ཆར་འབེབས་ལ་ཕྱག་འཚལ་ལོ། །དེ་ལྟར་ན། ལྷོ་ནུབ་
མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། དང་བའི་
ཤེས་བཞི་ལ་ཕྱག་འཚལ་ལོ། །ལྷོ་ནུབ་མཚམས་ན་བཞུགས་པའི་གཡུང་དྲུང་སེམས་
དཔའ་སེམས་དཔའ་ཆེན་པོ། མུན་པ་ཅིག་སེལ་ལ་ཕྱག་འཚལ་ལོ། ། ལྷོ་ནུབ་འཚམས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། ལམ་གྱི་སྒྲོན་མ་ལ་ཕྱག་འཚལ་
ལོ། ། ལྷོ་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། རྒྱན་བཀོད་
པ་ལ་ཕྱག་འཚལ་ལོ། །ལྷོ་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་
ཆེན་པོ། ཤིན་དུ་དཔའ་བའི་མཚན་མ་ཅན་ལ་ཕྱག་འཚལ་ལོ། ། ལྷོ་ནུབ་མཚམས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ། ཐར་པའི་ལམ་སེལ་ལ་ཕྱག་འཚལ་
78

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ། །
ལོ། །དེ་ལྟར་ན། ཤར་ལྷོ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་
དཔའ་ཆེན་པོ། ANབདེ་བར་གཤེགས་པ་ལམ་གྱི་སྒྲོན་མ་ཅན་ལ་ཕྱག་འཚལ་ལོ། །ཤར་
ལྷོ་མཚམས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ། གནས་
ཀྱི་སྒྲོན་མ་ལ་ཕྱག་འཚལ་ལོ། །ཤར་ལྷོ་མཚམས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། བར་དོའི་སྒྲོན་མ་ཅན་ལ་ཕྱག་འཚལ་ལོ། །ཤར་ལྷོ་མཚམས་ཀྱི་གཡུང་
དྲུང་སེམས་དཔའ་སེམས་དཔའ་ཆེན་པོ། བསྐྱེད་པའི་ཐིག་ལེ་འོད་ལ་ཕྱག་འཚལ་ལོ། །
ཤར་ལྷོ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། དུག་གསུམ་
ལམ་སེལ་ལ་ཕྱག་འཚལ་ལོ། །ཤར་ལྷོ་མཚམས་ཀྱི་གཡུང་དྲུང་སེམས་དཔའ་སེམས་
དཔའ་ཆེན་པོ། སྲིད་པའི་བདེ་ཀློང་ཅན་ལ་ཕྱག་འཚལ་ལོ། །དེ་ལྟར་ན། སྟེང་ཕྱོགས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། སྤྲོས་པ་དང་བྲལ་བ་ལ་ཕྱག་
འཚལ་ལོ། །སྟེང་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ། བདུད་ཀྱི་
དཔུང་བཞི་འཇོམས་པ་ལ་ཕྱག་འཚལ་ལོ། །སྟེང་ཕྱོགས་ཀྱི་གཡུང་དྲུང་སེམས་དཔའ་
སེམས་དཔའ་ཆེན་པོ། སྤྲོས་པའི་ཐིག་ལེ་མཉམ་པ་ལ་ཕྱག་འཚལ་ལོ། །སྟེང་ཕྱོགས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ། དཔའ་བའི་སྟོབས་ཀྱི་ཉོན་མོངས་
པ་འཇོམས་ལ་ཕྱག་འཚལ་ལོ། །མི་མཇེད་ཀྱི་འཇིག་རྟེན་གྱི་སྟེང་ཕྱོགས་ན་བཞུགས་
པའི་བདེ་བར་གཤེགས་པ། གཡུང་དྲུང་སེམས་དཔའ་སེམས་དཔའ་ཆེན་པོ། ཉི་མའི་
སྙིང་པོ་གསལ་བའི་འོད་ཅན་ལ་ཕྱག་འཚལ་ལོ། །སྟེང་ཕྱོགས་མི་མཇེད་འཇིག་རྟེན་གྱི་
ཁམས་གང་ག་ཀླུང་གི་བྱེ་མ་སྙེད་ཙམ་ན་བཞུགས་པའི། གཡུང་དྲུང་སེམས་དཔའ་
སེམས་དཔའ་ཆེན་པོ། ས་གསུམ་རབ་ཏུ་གསལ་བ་ལ་ཕྱག་འཚལ་ལོ། ། མི་མཇེད་
འཇིག་རྟེན་གྱི་འོག་ཕྱོགས་འདས་པ་ཀུན་གྱི་ཕ་རོལ་ན་བཞུགས་པའི། གཡུང་དྲུང་
སེམས་དཔའ་སེམས་དཔའ་ཆེན་པོ། པད་མ་འོད་ཅན་ལ་ཕྱག་འཚལ་ལོ། ། མི་མཇེད་
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཇིག་རྟེན་གྱི་འོག་ཕྱོགས་ན་བཞུགས་པའི། བདེ་བར་གཤེགས་པ་གཡུང་དྲུང་སེམས་
དཔའ་སེམས་དཔའ་ཆེན་པོ། བདེ་བའི་འོད་བཞི་པ་ཅན་ལ་ཕྱག་འཚལ་ལོ། །མི་
མཇེད་འཇིག་རྟེན་གྱི་འོག་ཕྱོགས་ན་བཞུགས་པའི། བདེ་བར་གཤེགས་པ་གཡུང་དྲུང་
སེམས་དཔའ་སེམས་དཔའ་ཆེན་པོ་སྤྲུལ་པ་ཡོངས་སུ་བསྒྱུར་བ་ལ་ཕྱག་འཚལ་ལོ། །མི་
མཇེད་འཇིག་རྟེན་གྱི་འོག་ཕྱོགས་ན་བཞུགས་པའི་བདེ་བར་གཤེགས་པ་གཡུང་དྲུང་
སེམས་དཔའ་སེམས་དཔའ་ཆེན་པོ། ནམ་མཁའི་སྤྲིན་བཟང་ལ་ཕྱག་འཚལ་ལོ། །མི་
མཇེད་འཇིག་རྟེན་གྱི་འོག་གི་ཕྱོགས་ཀྱི་བདེ་བར་གཤེགས་པ། གཡུང་དྲུང་སེམས་
དཔའ་སེམས་དཔའ་ཆེན་པོ། བདུད་རྩི་བསིལ་འབེབས་ལ་ཕྱག་འཚལ་ལོ། །མི་མཇེད་
འཇིག་རྟེན་གྱི་འོག་གི་ཕྱོགས་ཀྱི་བདེ་བར་གཤེགས་པ། གཡུང་དྲུང་སེམས་དཔའ་
སེམས་དཔའ་ཆེན་པོ་བརྒྱ་ལ་ཕྱག་འཚལ་ལོ། །སྟོང་གསུམ་གྱི་སྟོང་ཆེན་པོ་འོག་ཕྱོགས་
ཀྱི་བདེ་བར་གཤེགས་པ། གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་
ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་མདོ་ལས། ངན་སོང་གནས་
གསུམ་ཡོངས་སུ་སྤངས་བའི་ལེའུ་སྟེ་བརྒྱད་པའོ།།
༧ གཡུང་དྲུང་སེམས་དཔའ་ལྷ་ཡི་སྐད་དུ། ཨ་ན་མ་སང་བོད་དེ་སྭཱཧཱ། ཨ་བོད་
སྐད་དུ། ཁམས་གསུམ་སེམས་ཅན་སྐྱེ་འཆིའི་མདོ་ལས་ལེའུ་དགུ་པ། འཇིག་རྟེན་
རྣམ་པར་བཞག་པའི་ལེའུ། འཇིག་རྟེན་གསུམ་པོ་ཡི་སྟོང་གསུམ་གྱི་སྟོང་ཆེན་པོ་
འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད། འདས་པ་ཀུན་གྱི་ཕ་རོལ་གྲུབ་
པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་ལ་ཕྱག་འཚལ་ལོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་
ཁམས། གང་ག་ཀླུང་གི་བྱེ་མ་སྙེད་དག་ན་བཞུགས་པའི། སེམས་ཅན་ཐམས་ཅད་
ནི་འཇིག་པ་ཡོངས་སུ་འོང་བར་འགྱུར་རོ། །ནད་དེ་དག་གིས་སྟོན་པ་ཉིད་ལ་སྦྱོར་
80

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
བར་བྱེད་པའི་ནད་ཡིན་ཏེ། ནད་འདི་ལྟ་བུ་མ་ཡིན་ནོ། །མ་ཧ་དེ་བ་དུས་འཁྲུག་
པའི་ཁ་རླངས་དང་། ལྷ་ཚངས་པ་དུས་འཁྲུག་པའི་ཁ་རླངས་དང༌། གཟའ་ཁྱབ་
འཇུག་དུས་འཁྲུག་པའི་ཁ་རླངས་དང༌། ལྷ་མ་ཡིན་སླག་ཆེན་སྤྲུག་པ་དུས་འཁྲུག་
པའི་ཁ་རླངས་དང༌། འབྱུང་བ་ལོ་སྐོར་གྱི་ལྷ་མ་ཡིན་དུས་འཁྲུག་པའི་ཁ་རླངས་དང་།
བསོད་ནམས་འཕྲི་བའི་ལྷ་མ་སྲིན་སྡེ་བརྒྱད་དུས་འཁྲུག་པའི་ཁ་རླངས་དང་། ཀླུ་དུས་
འཁྲུག་པའི་ཁ་རླངས་དང་། ཡི་དྭགས་དུས་འཁྲུག་པའི་ཁ་རླངས་དང༌། དམྱལ་བ་
དུས་འཁྲུག་པའི་ཁ་རླངས་དང་། དེ་དག་འཁྲུག་པ་ལས་ནད་འབྱུང་བ་ཡིན་ནོ། །
བསྐལ་པའི་འབྱུང་བས་དེ་ལྟ་བུ་ཡིན་ནོ། །ནམ་མཁའ་ཅི་ཡང་མ་ཡིན་པའི་ནད་དང་།
འབྱུང་བ་ཅི་ཡང་མ་ཡིན་པའི་ནད་དང་། རླུང་དུ་གྱུར་པའི་ནད་དུ་གྱུར་པ་དང་། མེ་
རུ་གྱུར་པ་ནད་དུ་གྱུར་པ་དང་། ཆུ་རུ་གྱུར་པ་ནད་དུ་གྱུར་པ་དང་། ས་རུ་གྱུར་པ་
ནད་དུ་གྱུར་པ་དང་། འཇིག་རྟེན་སྣང་བ་ནད་དུ་གྱུར་པ་དང་། རླུང་ནད་ལྟོ་བ་རལ་
པ་དང་། རླུང་ནད་དུ་གྱུར་པ་རླུང་གི་ནད་མ་རུང་པ་དང་། མེའི་ཁམས་ནད་དུ་གྱུར་
པ་དང་། ཆུ་ནད་དུ་གྱུར་པས་ནད་འདུ་བ་གང་འགྱེལ་དང་ཅོག་འགྱེལ་དང༌། སྤྱི་
བོ་ལྡིབ་པ་དང་། དམིག་འབུད་པ་དང༌། སྐྱེ་བ་འཆད་པ་དང་། ལྟོ་བ་རལ་དང་།
སྙིང་ཐང་ལ་འབུད་པ་དང༌། གླད་པ་ཐང་ལ་བྷོ་བ་དང་། ཡན་ལག་ཆད་པར་
འགྱུར་རོ། །ལུས་དུམ་བུ་དུམ་བུར་ཆད་པར་འགྱུར་རོ། །རླུང་ལས་གྱུར་པ་སྟོང་དང་
རྩ་བརྒྱད་དུས་གཅིག་འབྱུང་ངོ༌། །མཁྲིས་པ་ལས་གྱུར་པ་སྟོང་དང་རྩ་བརྒྱད་འབྱུང་
ངོ༌། །བད་ཀན་ལས་གྱུར་པ་སྟོང་དང་རྩ་བརྒྱད་དུས་གཅིག་འབྱུང་ངོ༌། །ཐིག་ནག་
གི་ནད་སྟོང་དང་རྩ་བརྒྱད་དུས་གཅིག་འབྱུང་ངོ༌། །བསྡུས་པའི་ནད་སྟོང་དང་རྩ་
བརྒྱད་དུས་གཅིག་འབྱུང་ངོ༌། །ཐལ་འབུད་དང་གསིང་བའི་ནད་འབྱུང་ངོ༌། །ཐིག་
གི་ནད་དང་བསྡུས་པ་དང་ངུ་འབོད་ཀྱི་ནད་དང་། སྐྱོན་གྱི་ནད་དང་། བདེ་བ་བྲོས་
81

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པའི་ནད་དང་། སྤུ་གྲིའི་ནད་དང་། སོག་ལེའི་ནད་དང་། ལུས་རུལ་བའི་ནད་དང་།
སྤྲོས་པ་མེད་པའི་ནད་དང་། འཆི་བ་དང་སྐྱེད་དེ་འབྲོས་པ་དང༌། ཞག་གཅིག་ནས་
འཆི་བ་དང༌། ཞག་གཉིས་ནས་འཆི་བ་དང༌། ཞག་གསུམ་ནས་འཆི་བ་དང་། སྐྱེ་
བ་དང་འཆི་བ་དང་ངུ་འབོད་དང་ཐིག་ནག་དང་། རྐྱེན་དེ་དག་བཞིན་དུ་ནད་ཀྱི་
བསྐལ་པ་བྱུང་བའི་ཚེ། སམ་བུའི་ལག་པ་ལ་བཟུང་ནས་འཆི་བའོ། །འཆི་ནས་ཀྱང་
ཐལ་བ་རླུང་ལ་འཐབ་པ་བཞིན་ནོ། །དེ་དག་ཀྱང་སྤྲིན་རླུང་གིས་བདས་པ་བཞིན་
འོང་ངོ༌། །སེམས་ཅན་ཐམས་ཅད་མེད་པར་འགྱུར་རོ། །འབྱུང་བ་ནད་ཀྱི་བསྐལ་པ་
འཆར་བའི་ཚེ། འཇིག་རྟེན་སེམས་ཅན་ཐམས་ཅད་མེད་པར་འགྱུར་རོ། །ནད་ཀྱིས་
སེམས་ཅན་ཆ་གཅིག་བརླག་པར་འགྱུར་རོ། །ནད་ཀྱིས་ཐམས་ཅད་མེད་པར་འགྱུར་
རོ། །བརླག་པར་འགྱུར་རོ། །བསྐལ་པ་གང་གའི་ཀླུང་གི་བྱེ་མ་སྙེད་ནས། ལས་ཀྱིས་
སྒྲིབ་པ་སྦྱང་བའི་ཕྱིར། ནད་ཀྱི་བསྐལ་པ་འབྱུང་བའི་ཚེ། འཁོར་བའི་སེམས་ཅན་ཆ་
གཅིག་འགྲིབ། དེ་ནས་སེམས་ཅན་ཐམས་ཅད་འཆི་བར་འགྱུར་རོ། །མི་ཐམས་ཅད་ཆ་
གཅིག་ནད་ཀྱིས་བསྐལ་པར་འགྱུར་རོ། །ནད་དེ་དག་ནི་ཤིན་དུ་མི་བཟོད་པར་འགྱུར་
རོ། །ཡང་དེའི་ནད་ཀྱི་བསྐལ་པ་ལམ་བྱས་པའི་ཚེ། སེམས་ཅན་ཐམས་ཅད་མཉམ་པ་
ལ་གནས་སོ། །ནད་ཀྱི་བསྐལ་པ་ཆེན་པོ་འབྱུང་བའི་ཚེ། སེམས་ཅན་ཆ་གཅིག་ནི་མེད་
པར་འགྱུར་རོ། །དེ་ལྟར་ན། མས་བུ་དང་བུ་མོའི་ལག་པ་ལ་རེག་ན་ནད་ཀྱིས་བཏབ་
ནས་འཆི་བར་འགྱུར་རོ། །ནད་ཀྱི་བསྐལ་པ་ཙམ་གྱིས་ཡོངས་སུ་འཆི་བར་འགྱུར་རོ། །
ནད་དེས་ནི་ཡོངས་སུ་བསྐལ་པར་འགྱུར་རོ། །ནད་ཀྱི་རྒྱུ་དེ་བསྐལ་པ་འགྱུར་བས་དེ་
ལྟར་འགྱུར་བའོ། །ནད་ཀྱི་བསྐལ་པ་ཐམས་ཅད་མང་བས་བསྐལ་པ་ཆ་གཅིག་བརླག་
པར་འགྱུར་རོ། །ནད་དེ་ནི་ཡོངས་སུ་བསྐལ་པར་འགྱུར་རོ། །ནད་ཀྱི་རྒྱུ་དེ་བསྐལ་པ་
དེ་འགྱུར་བས། དེ་ལྟར་འགྱུར་རོ། ། །
82

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
དེ་ཡི་ཚེ་མུ་གེའི་བསྐལ་པ་འབྱུང་པའོ། །མུ་གེ་དེ་དག་ནི་ནམ་མཁའ་བསྐྱེད་པའི་
ཐབས་མེད་དེ། ནམ་མཁའ་ནས་ཆུ་འབབས་པ་མེད་དེ། ཐང་ལྟེམས་ཐམས་ཅད་
སྐམས་ནས་བཟའ་བའི་ཟས་མེད་དེ། སྔོན་གྱི་ཕ་མྱེས་ཀྱི་རུས་པ་ལ། འདི་ཡི་རིང་ལ་
ནས་དང་ཕྱེ་ཟོས་པ་ཡིན་ནོ། །ངས་འདི་ཟོས་ན་ཕྱེ་དང་འདྲ་བ་ཡིན་ཟེར་བས། སེམས་
ཅན་ཐམས་ཅད་ཀྱི་གསོས་མེད་པས། མུ་གེའི་ས་བསད་ནས་བསྐལ་པ་ངན་པ་འོང་
བའི་དུས། སེམས་ཅན་འཆི་ཡང་བསྐལ་པར་འགྱུར། ཚེ་འགྱུར་གྱི་མུ་གེ་འབྱུང་བས་
སེམས་ཅན་མུ་གེས་བསད་དེ། ཆུ་མང་པོའི་ནང་དུ་རྩ་མཆོག་གཅིག་བསྒྱུར་བ་དེ་མི་
ཟིན་བར་དུ་བསད་བཅད་བྱེད་དེ། དེ་ནས་མུ་གེ་ཆུ་ཐུར་གྱི་བསྐལ་པ་འབྱུང་སྟེ། དེ་
ནས་མུ་གེས་ཀུན་གསོད་པར་བྱེད། དེ་ནི་མུ་གེ་ཆུ་ཐུར་བྱ་བ་ཡིན། མུ་གེ་དེ་སྲིད་
པའི་གཞི་མ་བསྒྱུར་བའི་དཔེ་ཡོད་དོ། །མུ་གེ་དེ་དག་འབྱུང་བ་བསྐལ་པའི་མུན་པ་
འབྱུང་ངོ༌། །དེའི་ཚེ་མུ་གེ་ནི་ཆུ་ཐིགས་པ་ཙམ་ཡང་མེད་དེ། བཀྲེས་པ་དང་ལྟོགས་པ་
འབྱུང་བར་འགྱུར་རོ། །མུ་གེ་ཉིང་ཤ་ཉིང་གིས་ཟ་བའི་བསྐལ་པ་འབྱུང་བར་འགྱུར་
རོ། །མུ་གེ་དེ་དག་འབྱུང་བའི་ཚེ། སེམས་ཅན་ཐམས་ཅད་ཡོངས་སུ་འཆི་བར་འགྱུར་
རོ། །མུ་གེ་ཆེན་པོ་འབྱུང་བའི་ཚེ། གཅིག་གི་ཤ་ལ་གཅིག་གིས་ཟ་བ་ནི། མུ་གེ་ཉིང་
ཤ་ལ་ཉིང་གིས་ཟ་བའི་བསྐལ་པ་ཤར་བས། མུ་གེས་སེམས་ཅན་ཆ་གཅིག་བསད་
དོ། །དེའི་ཚེ་བསྐལ་པ་དེ་ཡང་ཡུན་རིང་པོར་གནས་པར་འགྱུར་རོ། ། དེ་བཞིན་དུ་མུ་
གེའི་བསྐལ་པ་ཆེན་པོ་དེ་འབྱུང་བའི་ཚེ། སེམས་ཅན་གྱི་ནས་འདི་ནི་འབྲུ་ནི་མེད་དོ། །
ཆུ་ཟངས་མའི་ནང་དུ་རྩའི་མཆོག་མ་གཅིག་ཡོད་དོ། ། དེ་ལ་ཆུའི་ནང་ཐུར་མ་རྒྱབ་
པས། རྩའི་མཆོག་མ་དེ་མ་ཟིན་ནོ། །དེ་ནས་མུ་གེ་ཆུ་ཐུར་གྱི་བསྐལ་པའོ། །བསྐལ་པ་
དེ་བྱུང་བའི་ཚེ། མུ་གེ་དེ་ཡི་འགྲོ་བ་ལ་མུན་པ་ནག་པོ་འབྱུང་སྟེ། ཁྲིན་མུན་གྱི་འབུ་
སྲིན་ལྟ་བུ་གནས་པར་འབྱུང་ངོ༌། །དེའི་ཚེ་ཆུ་བོ་ཆེན་པོ་བརྒྱའི་ཟངས་ཀྱི་གང་གདའ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བ་ལ། ཕྱེ་ཚལ་པ་བདུན་གནས་པ་དེ་ལ་རྩ་མཆོག་གིས་ཕྱག་ནས། རྩ་གཅིག་གི་སྟེང་
དུ་ཕྱེའི་སྐུལ་བུ་ཅིག་བཞག་སྟེ། དེ་ནི་མུ་གེ་རྩ་མཆོག་གི་བྱ་བ་ཡིན་ཏེ། མུ་གེའི་བསྐལ་
པ་ཆེན་པོ་དེ་འབྱུང་བའི་ཚེ། སེམས་ཅན་ཐམས་ཅད་མྱ་ངན་ལས་འདས་ཏེ། ལྷག་མ་
མང་པོ་ཡོངས་སུ་ཡོད་དོ། །དེ་ཡི་ཚེ་སེམས་ཅན་ཐམས་ཅད་མཐོ་བཅད་དེ། བསམ་
གཏན་ལས་སྐྱེ་བ་ཡིན་ནོ། །བསྐལ་པ་ཕྲ་མོ་མུ་གེའི་བསྐལ་པ་ཆེན་པོ་བྱུང་བའི་ཚེ།
སྲིད་པ་ལས་ཡོངས་སུ་དག་པར་འགྱུར་རོ། །འཇིག་རྟེན་གྱི་ཁམས་བདེ་བ་ལ་ཡོངས་
སུ་དགོད་པར་བྱ་བའི་ཕྱིར། མུ་གེའི་བསྐལ་པ་ཆེན་པོ་བྱུང་བའི་ཚེ། སེམས་ཅན་མཐོ་
བཅད་ཟུར་བསྙམ་ཙམ་དུ་བྱས་སོ། །དེ་ཡི་ཚེ་སེམས་ཅན་ངུ་འབོད་ཆེན་པོའི་མུ་གེ་
འབྱུང་ངོ༌། །ཕས་བུའི་ཤ་ཟོས་པའི་མུ་གེ་དང་། མས་བུ་མོའི་ཤ་ཟོས་པའི་མུ་གེ་དང་།
བུ་མོས་མའི་ཤ་ཟོས་པའི་མུ་གེ་དང་། བུས་ཕའི་ཤ་ཟོས་པའི་མུ་གེ་འབྱུང་བའི་ཚེ། སྦྱིན་
པ་ཆེན་པོ་ཡོངས་སུ་སྐྱོལ་བས་མཐར་ཕྱིན་པ་དང་། དྲང་སྲོང་སྡོམ་པ་རྣམ་པར་དག་
པ་བསྲུངས་པས་ཐར་པ་ཐོབ་པའོ། །དེ་དེ་བཞིན་དུ། སྦྱིན་པ་ལ་མཆོག་ཏུ་དགའ་བས་
བདེ་བ་ཐོབ་པར་འགྱུར་རོ། །ཁ་ཟས་ཕྱི་དྲོ་མི་ལེན་པས་ཐར་པ་ཐོབ་པའོ། །སྡོམ་པ་
རྣམ་པར་དག་པས་མུ་གེའི་བསྐལ་པ་ལས་ཐར་པ་ཐོབ་པར་འགྱུར་རོ། །དྲང་བསྲུངས་
སྦྱིན་སྐྱོལ་བས་ཐར་པ་ཐོབ་པའོ། །སྦྱིན་པ་རྣམ་པར་དག་པས་བདེ་བ་ཆེན་པོ་མུ་གེའི་
བསྐལ་པ་ལས་ཐར་པ་ཐོབ་པར་འགྱུར་རོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ་
རིན་ཆེན་གཙུག་ཕུད་ཉོན་ཅིག །གཞན་ཡང་གཡུང་དྲུང་སེམས་དཔའ་སེམས་དཔའ་
རྣམས་ཉོན་ཅིག་འདི་ལྟ་སྟེ། ནད་ཀྱི་བསྐལ་པ་ཆེན་པོ་ཡོད་དོ། །འཇིག་རྟེན་འདིར་
ཆུ་བོ་ཆུ་ཀླུང་ཅི་སྙེད་འབབ་པ་རྣམས། ཡེ་གཤེན་གཡུང་དྲུང་སེམས་དཔའ་སེམས་
དཔའ་ཆེན་པོས། བལྟས་པ་བདུད་རྩི་ཡིན་པར་ཤེས་པ་དེ་དག་ཆུ་ནི་བདུད་རྩིར་

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
མཐོང་། འཇིག་རྟེན་འདི་ན་གནས་པའི་མི་ཡིས། སྐོམས་དང་བཏུང་བ་གསོས་སུ་
མཐོང་། ལྷ་མ་ཡིན་གྱིས་ཁ་ཟས་སུ་མཐོང༌། ཡི་དྭགས་གདོན་གྱིས་ཁ་ཟས་དུག་དུ་
མཐོང་། དེ་ལྟར་ལྟ་བ་ལོག་པས་ཆུ་བོ་འབབ་པ་ཆུ་ལུ་མ་ལྡིང་ཀ་ཐམས་ཅད་ནད་ཀྱི་
རྒྱུ་རུ་འགྱུར། ཟས་སུ་ཟ་བ་ཐམས་ཅད་ནད་དུ་འགྱུར། ཆུ་རླུང་དང་བད་ཀན་འགྱུར།
ཟས་ལ་མཁྲིས་པ་འདུས་པར་འགྱུར། དེའི་ཚེ་མགོ་ལུས་འབྲེལ་བའི་ནད་དང་། ཡན་
ལག་ཆད་པའི་ནད་དང༌། ནད་དེ་དག་ཡོངས་སུ་འབྱུང་བའི་ནད། ཁ་དོག་རླངས་
པ་ན་བུན་འཁྲིགས་པ་འདྲ་བ་འབྱུང༌། ནད་ནི་ནམ་མཁའ་ལ་ཆར་བབས་པ་ལྟ་བུ་
འབྱུང་ངོ༌། །ནད་རླུང་སྤུ་གྲི་བྱ་བའི་ནད་དང༌། ཡན་ལག་འཆད་པའི་ནད་དང་།
ནད་བཞི་བྲུག་པ་བྱ་བའི་ནད་དང་། ལག་པ་རེག་པ་ཙམ་གྱིས་འཆི་བའི་ནད་དང༌།
ནངས་པར་ནད་ཕོག་ན་ནུབ་མོ་འཆི་བ་དང༌། ནད་ཀྱི་བསྐལ་པ་དེ་དག་གི་ལོ་བདུན་
གྱི་ནང་དུ་ནད་དེ་ལྟར་འབྱུང་བས། སེམས་ཅན་ཐམས་ཅད་མཐོ་བཅད་ཟུར་བསྙེམ་
ཙམ་དུ་འགྱུར་རོ། །དེའི་ཚེ་བཟོད་པ་བསྒོམས་པ་ངང་བསྲིང་པས་ཐར་པ་ཐོབ་པའོ། །
དེ་ཡི་ཚེ་སྨན་གྱི་སྦྱིན་པ་བཏང་བས་ཐར་པ་ཐོབ་པའོ། །དེའི་ཚེ་སྨན་གྱི་བསྒྲུབ་པ་
བཏང་བས་ཐར་པ་ཐོབ་པའོ། །དེའི་ཚེ་སྨན་གྱི་མཆོད་པ་ཆེན་པོ་བཏང་བས་ཐར་པ་
ཐོབ་པའོ། །དེའི་ཚེ་སྨན་གྱིས་སེམས་ཅན་གསོས་པས་ཐར་པ་ཐོབ་པའོ། །དེའི་ཚེ་སྨན་
འཆང་བ་དང་སྨོན་ལམ་ཐོབ་པས་ནད་ཀྱི་ཀློང་ཆེན་པོ་ལས་ཐར་བར་འགྱུར་རོ། །
དེའི་ཚེ་ནད་འདུལ་གྱི་སྨན་མང་དུ་བསྒྱུར་བས་ཐར་པ་ཐོབ་པའོ། །དེའི་ཚེ་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། བདུད་རྩི་སྨན་གྱི་བུམ་པ་ཅན་
གྱིས་འགྲོ་བ་འདྲེན་པའི་བསྐལ་པ་དང་ལྡན་པར་འགྱུར་རོ། །དེའི་ཚེ་སྨན་གྱི་མཆོད་
པ་ཆེན་པོ་ཡོངས་སུ་གཏོང་སྤྲིན་འགའ་ཞིག་ནད་ལས་ཐར་པར་འགྱུར་རོ། །དེའི་ཚེ་
འཇིག་རྟེན་མཐོ་བཅད་ཟུར་བསྙེམ་པ་ཙམ་ཞིག་མེད་པར་འགྱུར་རོ། །ནད་ཀྱི་བསྐལ་
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པ་དེ་ཤར་བའི་ཚེ། འཇིག་རྟེན་འདིའི་ཆ་ཆེན་པོ་ཅིག་མེད་པར་འགྱུར་རོ། །བཟོད་པ་
བསྒོམས་པའི་དབང་གིས་ནད་ཀྱི་བསྐལ་པ་ལས་ཐར་པར་འགྱུར་རོ། །དེ་བཞིན་དུ་
ཡུན་རིང་དུ་གནས་པས་འཇིག་རྟེན་ཆ་ཅིག་མེད་པར་འགྱུར་རོ། །གཤེན་རབ་ཀྱིས་
བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ། བྱམས་པའི་གཙུག་
ཕུད། གཞན་ཡང་གཡུང་དྲུང་སེམས་དཔའ་སེམས་དཔའ་ཆེན་པོ་ཉོན་ཅིག །ངའི་
བསྟན་པ་འདི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་
བྱེ་མ་སྙེད་ཙམ་དུ། གཡུང་དྲུང་སེམས་དཔའ་སེམས་དཔའ་ཆེན་པོ་ཟད་པ་མེད་པ་
བཞུགས་ཏེ། ངས་ཀྱང་སྟོན་པ་མི་བྱེད་དེ། གཤེན་རབ་མི་བོ་ཉིད་ཀྱང་འབུམ་ཕྲག་ཁྲི་
ཡོད་དོ། །བསམ་གྱིས་མི་ཁྱབ་པོ། སེམས་ཅན་ཀྱང་བསམ་གྱིས་མི་ཁྱབ་བོ། །སེམས་
ཅན་གྱི་ལས་ཀྱང་བསམ་གྱིས་མི་ཁྱབ་པོ། སྟོན་པའི་བཀའ་ཡང་བསམ་གྱིས་མི་ཁྱབ་
སྟེ་གྲངས་མང་ངོ༌། །དེའི་ཚེ་བསྐལ་པ་མི་མཐུན་པ་མཚོན་གྱི་བསྐལ་པ་འཁྲུགས་ཏེ།
འཇིག་རྟེན་འདིར་གནས་པའི་རྩི་ཤིང་དང༌། ནགས་ཚལ་ཐམས་ཅད། ཆུ་གྲི་དང་
ཀ་མ་ལི་དང༌། རལ་གྲི་དང་སྤུ་གྲི་དང༌། ཁ་ཧྲད་བྲོ་དང་། གྲི་དང་ཆེན་པོ་དང་།
ཐོ་བ་དང་ཐུ་ལུམ་དང༌། མཚོན་གཏར་རྡོ་དང༌། མཚོན་ཆ་སུམ་བརྒྱ་དྲུག་ཅུའི་ཆར་
ནམ་མཁའ་ལ་མཚོན་ཆ་བབས་པར་འགྱུར། མས་བུ་མོའི་ལག་པ་ལ་བཟུང་བ་ལ།
ལག་པ་མཚོན་ཆ་རུ་གྱུར་ནས། ལུས་དུམ་བུ་དུམ་བུར་གཅོད་པར་འགྱུར་རོ། །བུས་
ཕའི་ལག་པ་ལ་བཟུང་བ་ཡང་ལག་པ་མཚོན་ཆ་རུ་གྱུར་ནས། ལུས་དུམ་བུ་དུམ་
བུར་གཅོད་པར་འགྱུར་རོ། །ས་གཞི་ཡང་མཚོན་ཆ་སྣ་ཚོགས་སུ་གྱུར་ནས། གང་
རེག་པ་ཐམས་ཅད་ལུས་དུམ་བུར་གཅོད་པར་འགྱུར་རོ། །དེའི་ཚེ་བྱམས་པ་ཆེན་པོ་
དང་སྙིང་རྗེ་གནས་སུ་དག་པ་མཐའ་ཆོད་པས། མཚོན་གྱི་བསྐལ་པ་ལས་ཐར་པར་
འགྱུར་རོ། །བཟོད་པ་ཆེན་པོས་མཚོན་གྱི་བསྐལ་པ་ལས་ཐར་བར་འགྱུར་རོ། །བཏང་
86

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
སྙོམས་ཆེན་པོས་མཚོན་གྱི་བསྐལ་པ་ལས་ཐར་པར་འགྱུར་རོ། །དགའ་བ་ཆེན་པོ་
བསྒོམས་པས་མཚོན་གྱི་བསྐལ་པ་ལས་ཐར་བར་འགྱུར་རོ། །བྱམས་པའི་གོ་ཆ་ཆེན་པོ་
བསྒོམས་པས་མཚོན་གྱི་བསྐལ་པ་ལས་ཐར་བར་འགྱུར་རོ། །སྙིང་རྗེ་ཡི་གོ་ཆ་བསྒོམས་
པས་མཚོན་གྱི་བསྐལ་པ་ལས་ཐར་བར་འགྱུར་རོ། །གཉིས་སུ་མེད་པ་ལ་བཅད་ནས་
བསྒོམས་ནས་མཚོན་གྱི་བསྐལ་པ་ལས་ཐར་བར་འགྱུར་རོ། །གཤེན་རབ་ཀྱིས་བཀའ་
སྩལ་པ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ནམ་མཁའི་
མདོག་ཅན། གཞན་ཡང་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཉོན་
ཅིག །ངའི་བསྟན་པས་འདུལ་བའི་ཞིང་འདི་ན། སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས་གང་གའི་ཀློང་གི་བྱེ་མ་སྙེད་ཀྱི་ཡོན་ཏན་པས། སྟོན་པ་ཡོད་གཤེན་
རབ་བྱེ་བ་ཁྲི་ཡོད་དོ། །ངས་སྟོན་པ་མི་བྱེད་པའི་གླིང་ཆེན་པོ་གྲངས་མང་ངོ༌། །དེ་དེ་
བཞིན་དུ། ནད་དང་མུ་གེ་མཚོན་དང་གསུམ་གྱི་བསྐལ་པ་དག་གིས། མཐོ་བཅད་
དང་ཟུར་བསྙེམ་ནས། དེའི་ཚེ་ཡུན་རིང་པོ་ནས་ཆུའི་བསྐལ་པ་འབྱུང་སྟེ། དེའི་ཚེ་
ཆར་པ་ཆེན་པོ་འབབ་སྟེ། ཆར་པའི་ཁ་དོག་ལྗང་ཁུ་ཆེ་ཆུང་ཤིང་རྟའི་འཕང་ལོ་ཙམ་
མང་དུ་བྱུང་ནས། ཞག་བརྒྱ་དང་རྩ་བརྒྱད་བར་དུ་ཆར་པ་ཆེན་པོ་ཤིང་རྟའི་འཕང་
ལོ་ཙམ་གྱི་ཆར་དུ་བབས་སོ། ། དེ་ནས་དེའི་ཆུ་བོ་ཡིས་ལུ་མ་འབབ་ཆུ་མཚོ་ཐམས་
ཅད་ཡོངས་སུ་སྐྱེས་ནས། ཆུ་བོ་རྣམས་བྲུག་པས་འཇིག་རྟེན་འདི་མཉམ་པར་ཆུས་
ལོ་བརྒྱ་རྩ་བརྒྱད་བར་དུ་ཆུས་བཀྲུས་པའི་བསྐལ་པ་འབྱུང་སྟེ། དེའི་
བཀྲུས་ནས། 
ཚེ་འཇིག་རྟེན་འདིར་གཞན་འབྱུང་བ་མི་གནས་སོ། །དེ་ནས་མེའི་བསྐལ་པ་འབྱུང་
བས། མེ་ཤར་བའི་དུས་སུ་ནམ་མཁའ་ལ་ཉི་མ་དགུ་དུས་ཅིག་ཤར་སྟེ། སའི་དཀྱིལ་
འཁོར་འདི་ཡང་མེ་ཕུང་དུ་འགྱུར་རོ། །དབུས་ཀྱི་རི་རབ་ནི་མར་མེ་སྡོང་བུ་མར་ཁུས་
འཛག་པ་བཞིན་ནོ། །འཇིག་རྟེན་འདིའི་རི་ཐམས་ཅད་ནི། ཐལ་བའི་ཕུང་པོ་རུ་ཆ་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འགྲེའོ། །དེའི་དབུས་ཀྱི་རི་རབ་རྫ་སོལ་ལ་མེ་མཆེད་པ་འདྲའོ། ། ཆུ་བོ་བསྐལ་ཆེན་
གྱིས་བསམ་གཏན་གཅིག་ལ་སླེབས་སོ། །མེའི་བསྐལ་པ་དེ་དག་གིས་བསམ་གཏན་
གཉིས་ལ་སླེབས་སོ། །དུ་བས་སྲིད་པ་གསུམ་གྱི་རྩེ་མོར་སླེབས་སོ། །གཤེན་རབ་ཀྱིས་
བཀའ་སྩལ་པ། སྣང་བ་མདོག་ཅན་གཞན་ཡང་གཡུང་དྲུང་སེམས་དཔའ་སེམས་
དཔའ་ཆེན་པོ་ཉོན་ཅིག་རླུང་གི་བསྐལ་པ་ཆེན་པོ་དེ་འབྱུང་བའི་ཚེ། རླུང་དམར་དང་།
རླུང་སྔོན་དང་། རླུང་ནག་དང༌། རླུང་ལྗང་ཀུ་དང་། རླུང་སྤུ་གྲི་དང༌། རླུང་
འཐོར་བྱེད་དང་། རླུང་དགུ་སྒྲིལ་གྱིས་བསྲེགས་པའི་ཐལ་བ་ཕུང་པོ་ནམ་མཁའ་
ལ་གཏོར་ནས། འཇིག་རྟེན་སྟོང་གསུམ་གྱི་སྟོང་ཆེན་པོ། འཇིག་རྟེན་གྱི་ཁམས་
ཀྱི་ཐལ་བའི་ཕུང་པོ་དེ་དག་རླུང་གིས་གཏོར་རོ། །རླུང་གི་བསྐལ་པ་དེ་དག་གིས་
བསམ་གཏན་གསུམ་པ་ལ་སླེབས་སོ། །བསམ་གཏན་གཅིག་པ་གཉིས་པ་ལ་འབྲོས་
སོ། །གཉིས་པ་ནས་གསུམ་པ་ལ་འབྲོས་སོ། །གསུམ་པ་ནས་བཞི་པར་སླེབས་སོ། །
བཞི་པ་ནས་ད་ནི་ཕྱ་ཡུལ་སྣར་མ་གླགས་བཞི་ཡང་འཐོར། གནས་རིས་བཞི་པའི་ཕྱ་
ཡུལ་མགོན་སུམ་ཕྱའི་གྲོང་ཁྱེར་ཡང་འཇིག་ཏུ་དགོངས་ནས། སྲིད་པ་ཡེ་སངས་ཡུལ་
དུ་ཡང་རླུང་གིས་སླེབ་པར་འགྱུར་རོ། །འཇིག་མི་ནུས་སོ། །བར་ལྷ་འོད་གསལ་ནི་
འོག་མིན་ལྷ་ཡི་ཕོ་བྲང་དུ་འབྲོས་སོ། །འོག་ཕྱོགས་དམྱལ་བའི་གྲོང་ཁྱེར་ཐར་རོ། །ཐིག་
ནག་བསྡུས་འཇོམས་དང་ངན་འགྲོ་རྣམས་ཐར་རོ། །མེ་མ་མུར་དང་ངུ་འབོད་དང་ངུ་
འབོད་ཆེན་པོ་རྣམས་ཐར་རོ། །ཡི་དྭགས་ཐར་རོ། །བྱོལ་སོང་རྣམས་ཐར་རོ། ། མི་འམ་
ཅི་རྣམས་ཐར་རོ། །དམན་པའི་སེམས་ཅན་རྣམས་ཐར་རོ། །ལྷ་ཆེན་རིང་དུབ་དུབ་
སླལ་བ་རྣམས་ཀྱང་ཐར་རོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་
གའི་ཀློང་གི་བྱེ་མ་སྙེད་ཀྱི་འཇིག་རྟེན་རྣམས་ཐར་རོ། །བསྐལ་པ་ཆེན་པོ་མེ་ཆུ་དང་
རླུང་དང༌། ས་གཞི་ཐམས་ཅད་སྟོང་ངོ༌། སྟོང་པ་ཉིད་སྟོང་པ་ཉིད་བདེ་བ་ཆེན་པོ་
88

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ལོ་བརྒྱ་ཕྲག་སྟོང་གི་བར་དུ་སྟོང་པར་གནས་སོ། །ཁམས་གསུམ་སེམས་ཅན་སྐྱེ་འཆིའི་
མདོ་ལས། བསྐལ་པ་འཇིག་པའི་ལེའུ་སྟེ་དགུ་པའོ།། ༄༅ཏཏ།
༧ གཡུང་དྲུང་ལྷ་ཡི་སྐད་དུ་ན། ས་དྲོ་བ་དུ་སྟ་ན་ཨ། བོད་སྐད་དུ། ཁམས་
གསུམ་སེམས་ཅན་སྐྱེ་འཆིའི་མདོ་ལས། འཇིག་རྟེན་སྒྱུ་མའི་ལེའུ་བཅུ་པ། འདི་སྐད་
བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། འགྲོ་བའི་རྒྱུད་སྦྱང་
བ་ས་བོན་ཞེས་ཀྱང་བྱ་བ་དེ། རི་རབ་རི་ཡི་རྩེ་ནས་བལྟས་ཏེ། ཡེ་ཤེས་སྤྱན་རྣམ་པར་
དག་པ་དེས་བལྟས་ནས། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། གང་ག་
ཀླུང་གི་བྱེ་མ་སྙེད་ཀྱི་འཇིག་རྟེན་ན་བལྟས་པས་སྒྱུ་མར་གནས་པ་སྟེ། སྙིང་རྗེའི་ངང་
ཚུལ་དང་གནས་པར་སྣང་བའོ། །ཤིན་དུ་སྙིང་རྗེ་བའི་ཚུལ་དང་གནས་པར་སྣང་
བའོ། །ཡང་དག་པར་སྙིང་རྗེ་བའོ། །དམྱལ་བ་དང་ངུ་འབོད་ཐིག་ནག་དང་བསྡུས་
འཇོམས་དང༌། ལྕགས་ཀྱི་ཁང་པ་དང་རལ་གྲི་ལོ་མའི་ནགས་ཚལ་དང་། སྤུ་གྲིའི་
ཙང་སོ་དང་། ལྕགས་སྲེག་གི་ས་གཞི་དང་། ཤལ་མ་རིའི་སྡོང་ཆེན་དང་། རྒྱ་མཚོ་
གྲང་འཁྱག་གླིང་ཆེན་དང་། ལྕགས་ཀྱི་ཁང་སྒྲོམ་འབར་བའི་གཏིང་དང༌། དམྱལ་བ་
ཚ་གྲང་རྣམས་རབ་ཏུ་སྙིང་རྗེ་བའོ། །དམྱལ་བ་གྲང་བ་རྣམས་རྒྱ་མཚོ་གྲང་འཁྱགས་
པས་སྙིང་རྗེ་བའོ། །ལུས་ངན་བླང་པས་སྙིང་རྗེའོ། །བསྐལ་པ་མ་བརྗེས་བར་དུ་ཐར་
མེད་པས་སྙིང་རེ་རྗེའོ། །ཡི་དྭགས་རྣམས་བཀྲེས་པ་དང་སྐོམ་པས་སྙིང་རེ་རྗེའོ། །ཕྱི་
ནང་གི་སྒྲིབ་པ་ཅན་སྙིང་རེ་རྗེའོ། །གནས་ཀྱི་ཡི་དྭགས་སྙིང་རེ་རྗེའོ། །བྱོལ་སོང་བླ་
འོག་ན་ལས་ཀྱིས་སྦྱོང་བའི་བྱོལ་སོང་སྙིང་རེ་རྗེའོ། །མཁའ་ལ་རྐྱེན་གྱིས་ཐར་བའི་
བྱོལ་སོང་སྙིང་རེ་རྗེའོ། །ལས་བཙན་དུས་ཀྱིས་འཐོམ་པའི་བྱོལ་སོང་ཨང་སྒྱུ་མ་སྟེ་
སྙིང་རེ་རྗེའོ། །མི་ཐམས་ཅད་སྒྱུ་མ་སྟེ་སྙིང་རེ་རྗེའོ། ། མི་འམ་ཅི་ཡང་སྒྱུ་མ་སྟེ་སྙིང་རེ་
རྗེའོ། །ལྷ་མ་ཡིན་རྣམས་སྒྱུ་མ་སྟེ་སྙིང་རེ་རྗེའོ། ། ལྷ་རྣམས་སྒྱུ་མ་སྟེ་སྙིང་རེ་རྗེའོ། ། ལྷ་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཕམ་ལྟུང་རྣམས་སྒྱུ་མ་སྟེ་སྙིང་རེ་རྗེའོ། །སྙིང་རྗེའི་འཇིག་རྟེན་གྱི་ཁམས་འདིའི་སྟོང་
གསུམ་གྱི་སྟོང་ཆེན་པོ་རྣམས་སྒྱུ་མ་སྟེ་སྙིང་རེ་རྗེའོ། ། སྟོང་པ་རྣམས་འཆིའོ་སྙམ་པར་
བཞུགས་ཏེ་སྙིང་རྗེའོ། །འཁོར་བའི་སེམས་ཅན་རྣམས་གཏི་མུག་གི་མུན་པས་གཏིབས་
ཏེ་སྙིང་རེ་རྗེའོ། །ཞེ་སྡང་གི་མཚོན་གྱིས་སྨྲས་པ་རྣམས་སྒྱུ་མ་སྟེ་སྙིང་རེ་རྗེའོ། །གཤེན་
རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ་ལམ་གྱི་
དབང་པོ་ཉོན་ཅིག །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས། གང་ག་ཀླུང་
གི་བྱེ་མ་སྙེད་ཙམ་གྱི་འཇིག་རྟེན་གྱི་ཁམས་ཀྱི། གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས། ངས་བསྟན་པའི་ཐིག་ལེའི་ཁྱབ་པར་བྱས་པས་འཁོར་བའི་
སེམས་ཅན་རྣམས་ཐར་པར་དྲང་བར་བྱ་བའི་ཕྱིར། འཇིག་རྟེན་ཁམས་ཀྱི་སེམས་
ཅན་རྣམས་ཉོན་ཅིག །སེམས་ཅན་ཐམས་ཅད་སྒྱུ་མ་ཡིན་ནོ་སྙམ་པའི་ཕྱིར། འཇིག་
རྟེན་ཐམས་ཅད་ང་ཡིས་བསྟན་པ་ཐོས་པར་གྱིས་ཤིག །ངས་བསྟན་པའི་སྙིང་པོ་དེ་
བསྒྲགས་པས། འཇིག་རྟེན་གྱི་ཁམས་ཐམས་ཅད་སྐྱེ་འཆིའི་འཇིགས་པ་མ་རུང་པ་ཡོད་
པའི་དཔེ་ནི། འཇིག་རྟེན་གྱི་ཁམས་འདི་ནི་འབུ་དོང་གང་འདྲ་བས་སྙིང་རེ་རྗེའོ། །
ཁམས་གསུམ་འདི་སྐྱེ་བ་འཆི་བ་བར་དོ་གསུམ་ལ་སེམས་ཅན་ཐར་དཀའ་བས།
སེམས་ཅན་ནི་སྒྱུ་མ་སྟེ་འཁོར་བ་ལ་ཕར་ལ་བསོགས་པ་ལ་ན་བར་དོའི་ལམ་སྣ་ཟིན་
པ་ནི་ཉུང་བའོ། །འགྲོ་བ་སེམས་ཅན་སྐྱེ་འཆི་ལ་གནས་པ་རྣམས་བདག་གིས་དྲང་བའི་
ཕྱིར། བདག་གིས་དགེ་བ་ལ་བསྡོང་གདབ་པར་བྱ་འདོད་པའི་ཕྱིར། བདག་འདྲ་བའི་
གཤེན་རབ་རྣམས་ལ་ཡོངས་སུ་གསོལ་བ་གདབ་པོ། བདག་གིས་དཔག་བསམ་གྱི་
ལོ་མ་ལ་ཡི་གེ་ཨ་དཀར་པོའི་འཕྲེང་བ་བྲིས་པས། བསྟོད་པ་ལ་བདུད་རྩི་རྣམས་ལ་
ཡོངས་སུ་སྨན་གྱི་འོད་འཕྲོ་བ་འདི་ལྟ་སྟེ། ཤར་ཕྱོགས་ཀྱི་འཇིག་རྟེན་གྱི་ཁམས་གང་
ག་ཀློང་གི་བྱེ་མ་སྙེད་ཙམ་གྱི་གླིང་། འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ།
90

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
གྲུབ་པ་གཤེན་གྱི་ཕོ་བྲང་ན་བཞུགས་པ་རྣམས་མཆོད་པ་བཀུར་ཡོངས་སུ་མཆོད་
མཆོད་བཀུར་བཀུར་ནས། གཡུང་དྲུང་སེམས་དཔའ་སེམས་དཔའ་ཆེན་པོ། །བདུད་
རྩི་མཉམ་སྦྱོར་ལ། འདི་ནི་དགེ་བའི་སྡོང་ལ་བྱོན་པའི་མེ་ཏོག་ཡང་དག་པ་ཡིན་པའི་
ཕྱིར། མཆོད་པ་ཕུལ་ལོ། །དེའི་ཡོན་ཏན་གྱིས་འཇིག་རྟེན་གྱི་སེམས་ཅན་གཤིན་རྗེའི་
འཇིག་རྟེན་ན། དྲི་ཟའི་གྲོང་ཁྱེར་དང༌། དམྱལ་བའི་གྲོང་ཁྱེར་དང་ཡི་དྭགས་ཀྱི་གྲོང་
ཁྱེར་དང་། ལས་ཀྱིས་མནར་བའི་ཤིན་པའི་གྲོང་ཁྱེར་དང་། འཇིག་རྟེན་ལ་གནས་
པ་དེ་དག་ཤིན་པའི་ཉོན་མོངས་པ་ཅན་མང་པོ་ཐར་པ་ཐོབ་པར་འགྱུར་རོ། །སྲིད་
པའི་བར་མ་དོ་ན་འདུག་པ་དེ་དག་ཀྱང་། མཐོ་རིས་ཀྱི་གནས་སུ་ཐར་རོ། །མཐོ་རིས་
པའི་གནས་སུ་ཐར་ནས། ཚོགས་ཀྱི་ལམ་སྒོར་སྐྱེ་བར་འགྱུར་རོ། །གཤེན་རབ་ཀྱིས་
བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ་ལམ་གྱི་དབང་པོ་
ཡིས། དཔག་བསམ་གྱི་འཕྲེང་བ་པད་མ་སྟོང་གི་འདབ་མ་ཡོད་པ། དྲི་མ་དང་བྲལ་
བའི་ཨ་དཀར་པོ་འོད་ཀྱི་འཕྲེང་བ་ནི། ཁྱོད་གཤེན་རབ་ཀྱི་ལམ་གྱི་དབང་པོ་ཁྱོད་ཀྱི་
ཕྱག་གིས་ཟུང་ཞིག །ཁམས་གསུམ་སེམས་ཅན་སྐྱེ་འཆི་མི་རྟག་པ་ལ་ཁྱོད་ཀྱིས་སྟོན་
ཅིག །དེ་དག་གིས་སེམས་ཅན་རྣམས་འོད་ཀྱི་འཕྲེང་བས་ངན་སོང་ནས་མཐོ་རིས་
སུ་བསྟེངས་སོ། །དེ་དག་ཚིག་བླ་དག་གང་ཡིན་པ་ནི་འཇིག་རྟེན་ཀུན་གྱིས་ཐོས་པར་
འགྱུར་རོ། །དགེ་བའི་སྡོང་དེ་དག་གིས་སེམས་ཅན་སྡུག་བསྔལ་པ་རྣམས་གྲོལ་ནས་
ཐར་བ་ནི། སྒྱུ་མའི་གནས་ནས་བོན་ཉིད་ཀྱི་གནས་སུ་ཡོངས་སུ་ཐར་བར་འགྱུར་
རོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས། ངས་བསྟན་པའི་སྙིང་པོ་འདི་ནི། སྟོང་པ་ཉིད་དང་སྙིང་རྗེ་དང་། གནས་
དག་པ་དང་སེམས་ཡོངས་སུ་དག་པ་དང་། བདེན་པ་ལ་གནས་པ་དེ་དག་གཡུང་
དྲུང་སེམས་དཔའ་སེམས་དཔའ་ཆེན་པོའི་སྤྱོད་པ་རྣམ་པར་ལྟ་བའོ། །གཤེན་རབ་
91

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཡུང་དྲུང་སེམས་དཔའ་སེམས་དཔའ་ཆེན་པོ། ལམ་གྱི་དབང་པོ་འདི་ལམ་ཡིན་
ཏེ། ཤར་ཕྱོགས་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད། འདས་པ་ཀུན་
གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི་བདེ་བར་གཤེགས་པ། གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས། གཞི་སྙིང་རྗེ་ཆེན་པོ་ལ་བླངས་
ནས་ཐབས་ཕ་རོལ་དུ་ཕྱིན་པ་བཅུ་ལ་སྤྱོད་པར་བྱས་པ་དང༌། ལྟ་བ་ཆེན་པོ་ཡས་
ཕུབ། སྤྱོད་པ་ཆེན་པོས་མས་འཛེག་པས་སངས་རྒྱས་པས། འགྲོ་བ་སེམས་ཅན་གྱི་
དོན་ནུས་པའོ། །འཁོར་གྱིས་གསོལ་པ་གཤེན་རབ་ལགས། བོན་གྱི་གཏིང་ནི་ཅི་ལྟ་
བུ་ལགས། སེམས་ཉིད་ཀྱི་གཏིང་ནི་ཅི་ལྟ་བུ་ལགས། རྒྱ་མཚོ་གཏིང་དཔག་ནི་ཇི་ལྟ་
བུ་ལགས། འཁོར་བའི་གཏིང་དཔག་ནི་ཇི་ལྟ་བུ་ལགས། མངལ་རྒྱུད་པའི་མཐའ་ནི་
ཇི་ལྟ་བུ་ལགས། གཤེན་རབ་ཀྱིས་བཀའ་སྩལ་པ། བོན་ཐམས་ཅད་ཀྱི་གཏིང་དཔག་
གམ་བོན་གྱི་རྣམ་གྲངས་ནི། སུས་ཀྱང་མ་མཐོང་མ་ཐོས་མ་དྲན། གཏིང་དཔག་ཆོད་
པར་མི་འགྱུར་རོ། ། སྔ་རབས་འདས་པའི་བོན་ཡང་གཏིང་དཔག་ཆོད་པར་མི་འགྱུར་
རོ། །ད་ལྟར་བཞུགས་པའི་བོན་གྱི་གཏིང་དཔག་ཆོད་པར་མི་འགྱུར་རོ། །སླད་ནས་
འབྱོན་པའི་བོན་གྱི་གཏིང་དཔག་ཆོད་པར་མི་འགྱུར་རོ། །ནམ་མཁའི་གཏིང་དཔག་
ཆོད་པར་མི་འགྱུར་རོ། །གཏིང་རིང་ལ་ཟབ་པའོ། །ཚད་ཀྱིས་འཇལ་བར་མི་འགྱུར་
རོ། །སེམས་ཉིད་ཀྱི་གཏིང་བདེ་བར་གཤེགས་པ་གཡུང་དྲུང་སེམས་དཔའ་ཀྱང་།
སེམས་ཉིད་ཀྱི་མཚན་ཉིད་གཏིང་ནི་མི་ཆོད། ཆོད་པར་མི་འགྱུར་རོ། །མཚན་ཉིད་
ཚད་མི་ཤེས། ཤེས་པར་མི་འགྱུར་རོ། །དེ་དག་གི་མཐའ་ནི། སྟོང་པ་ཉིད་ཀྱིས་འཇལ་
བར་བྱེད་དེ། སྟོང་པ་ཉིད་དུ་ལྟ་བར་བྱའོ། །གཤེན་རབ་ཀྱིས་བཀའ་སྩལ་པ། གཡུང་
དྲུང་སེམས་དཔའ་སེམས་དཔའ་ཆེན་པོ་ལམ་གྱི་དབང་པོ་ཉོན་ཅིག །གཞན་ཡང་
གཡུང་དྲུང་སེམས་དཔའ་སེམས་དཔའ་ཆེན་པོ་ཉོན་ཅིག །སྟོང་པ་ཉིད་སྟོང་པ་ཉིད་
92

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ནི་ནམ་མཁའ་དང་མཉམ་པ་ལགས་སོ། །ནམ་མཁའ་དང་མཉམ་པ་ནི་ཐེག་པ་ཆེན་
པོ་དང་མཉམ་པ་ལགས་སོ། །དཔེར་ན་ནམ་མཁའི་ཤར་ཕྱོགས་ཅེས་མངོན་པ་མེད་
དོ། །ནམ་མཁའ་དེ་ལ་ལྷོ་ཕྱོགས་ཅེས་བྱ་བ་ཡང་མེད་དོ། །ནམ་མཁའ་སྟོང་པ་དེ་ལ་
ནུབ་ཕྱོགས་ཅེས་བྱ་བ་ཡང་མེད་དོ། །ནམ་མཁའ་སྟོང་པ་དེ་ལ་བྱང་ཕྱོགས་ཅེས་བྱ་བ་
ཡང་མེད་དོ། །ནམ་མཁའ་དེ་ལ་སྟེང་ཞེས་བྱ་བ་ཡང་མེད་དོ། །སེམས་ཉིད་འདི་ནམ་
མཁའ་ལྟ་བུ་སྟེ། འོག་ཅེས་བྱ་བ་ཡང་མེད་དོ། །སེམས་ཉིད་ནི་ནམ་མཁའ་ལྟ་བུ་སྟེ།
སྟེང་ཞེས་བྱ་བ་ཡང་མེད་དོ། །དཔེར་ན་སེམས་ཉིད་ནི་ནམ་མཁའ་ལྟ་བུ་སྟེ། ཕྱོགས་
དང་རིས་དང་ཁ་དོག་དབྱིབས་མངོན་པ་མེད་དོ། །དཔེར་ན་ནམ་མཁའ་ནི་རིང་པོ་
མ་ཡིན་ཐུང་ངུ་མ་ཡིན། ཟླུམ་པོ་མ་ཡིན། མཉམ་པ་མ་ཡིན་མི་མཉམ་པ་མ་ཡིན། དེ་
བཞིན་དུ་ཐེག་པ་ཆེན་པོ་མཉམ་པ་ཆེན་པོ་བསྒོམ་པ་ནི། རིང་པོ་མ་ཡིན་ཐུང་ངུ་མ་
ཡིན། ཟླུམ་པོ་མ་ཡིན། མཉམ་པ་མ་ཡིན་མི་མཉམ་པ་མ་ཡིན། དེའི་ཕྱིར་སེམས་
ཉིད་ནམ་མཁའ་དང་མཉམ་པ་ལགས་སོ། །དཔེར་ན་ནམ་མཁའ་འདི་ནི་སྔོན་པོ་མ་
ཡིན། སེར་པོ་མ་ཡིན་། དམར་པོ་མ་ཡིན། བཙོད་ཁ་མ་ཡིན། ཤེལ་དང་དངུལ་ལྟ་
བུ་མ་ཡིན། དེ་ལྟར་ན་ནམ་མཁའ་དང་སེམས་ཉིད་ནི་འདྲ་བ་ལགས་སོ། །དཔེར་ན་
ནམ་མཁའ་ནི་འོང་བ་མ་ལགས་སོ། །མ་འོང་པ་མ་ཡིན། དཔེར་ན་ནམ་མཁའ་ལ་
འཕེལ་བ་མེད་དོ། །འགྲིབ་པ་ཡང་མ་ཡིན་ནོ། །དེའི་ཕྱིར་སེམས་ཉིད་ལ་འཕེལ་བ་
ཡང་མེད་ལ། འགྲིབ་པ་ཡང་མེད་དོ། །དཔེར་ན་མཁའ་ལ་སྐྱེ་བ་ཡང་མེད་དོ། །དེའི་
ཕྱིར་ན་སེམས་ཉིད་ལ་སྐྱེ་བ་ཡང་མེད་དོ། །དེའི་ཕྱིར་སེམས་ཉིད་ལ་འགག་པ་མེད་
དོ། །དེའི་ཕྱིར་སེམས་ཉིད་ལ་གནས་པ་མེད་དོ། །སེམས་ཉིད་ནི་སྟོང་པ་ཉིད་ལ་འོད་
གསལ་བའོ། །སྟོང་པ་འོད་གསལ་བ་ནི་སངས་རྒྱས་པའི་ངོ་བོ་ཡིན་ནོ། །དཔེར་ན་
ནམ་མཁའ་ནི་སྐྱེ་བ་མེད་དོ། །འགག་པ་མེད་དོ། །གནས་པ་ལས་གཞན་དུ་འགྱུར་བ་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མེད་དོ། །དེ་བཞིན་དུ་ཐེག་པ་ཆེན་པོ་བསྒོམ་པ་དེ་ཡང་། སྐྱེ་བ་མེད་དོ། །འགག་པ་
མེད་དོ། །གནས་པ་མེད་དོ། །གཞན་དུ་འགྱུར་བ་ག་ལ་ཡོད། དཔེར་ན་ནམ་མཁའ་
ནི་དགེ་བ་མ་ཡིན། ལུང་དུ་བསྟན་པ་ཡོད་པ་མ་ཡིན། དཔེར་ན་ནམ་མཁའ་ནི་ཤེས་
པར་བྱ་བ་མ་ཡིན། ཤེས་པར་མི་བྱ་བ་མ་ཡིན། མངོན་སུམ་དུ་བྱ་བ་མ་ཡིན། བསྒོམ་
པར་བྱ་བ་མ་ཡིན། དཔེར་ན་སེམས་ནི་འདོད་ཆགས་དང་བཅས་པ་མ་ཡིན་ནོ། །
དཔེར་ན་སེམས་ནི་འདོད་ཆགས་དང་བྲལ་བ་མ་ཡིན་ནོ། །དཔེར་ན་འདོད་ཆགས་
ནི་སེམས་དང་བྲལ་བ་མ་ཡིན་ནོ། །དཔེར་ན་གཤེན་ལྷ་འོད་དཀར་ཞེས་བྱ་བ་དེ་ལ།
འགྲོ་བ་འོང་བ་གང་ཡང་མེད་དོ། །དབྱིབས་དང་ཚད་གང་ཡང་མེད་དོ། །སེམས་
ཉིད་འོད་གསལ་བ་ནི་སྟོང་ཉིད་ཡིན་ནོ། །དེ་ནི་ཡང་དག་པའི་ལྟ་བ་ཡིན། ཡང་དག་
པའི་ལྟ་བ་སེམས་ཉིད་ནི། ཀུན་དུ་བཟང་པོ་གཤེན་ལྷ་འོད་དཀར་ཡིན་པས་ལྟོས་
ལ། དེ་དེ་བཞིན་དུ་ལྟོས། གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་
སེམས་དཔའ་ཆེན་པོ་ལམ་གྱི་དབང་པོ། གཤེན་རབ་དེ་བཞིན་དུ་ངས་ཡེ་ཤེས་སྤྱན་
གྱིས་བལྟས་ན། འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་དག་ན་བཞུགས་པའི།
གཡུང་དྲུང་སེམས་དཔའ་སེམས་དཔའ་ཆེན་པོ་དག །ད་ལྟར་བཞུགས་པའི་གཤེན་
རབ་ཆེན་པོ་རྣམས། མཆོད་པ་ཆེན་པོ་ཡོངས་སུ་བྱེད་དོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་དེ་དག་གིས། དད་པ་ཆེན་པོ་ཡིད་དུ་མི་འོང་མ་
ཡིན་གྱིས། གུས་པས་བསྙེན་བཀུར་རབ་ཏུ་བྱེད་དོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་དེ་དག་གིས། བོན་གང་དག་མཉམ་པ་དེ་དག་ཀྱང་།
གཡུང་དྲུང་སེམས་དཔའ་སེམས་དཔའ་ཆེན་པོ་དེ་དག་གིས་འཛིན་པར་བྱེད་དོ། །བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་རྫོགས་པར་ཆུད་མ་
གསན་པར་འགྱུར་རོ། །བདག་གིས་དགེ་བའི་ལས་ཅི་མཛད་པ་ཀུན་ཀྱང་ཆུད་གསན་
94

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
པར་མི་བྱའོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་
པོ་ལམ་གྱི་དབང་པོ། ངས་ཡེ་ཤེས་ཀྱི་སྤྱན་གྱིས་ཡོངས་སུ་བལྟས་ན། གཡུང་དྲུང་
སེམས་དཔའ་སེམས་དཔའ་དུད་འགྲོའི་སྐྱེ་གནས་སུ་མི་སྐྱེ་བའི་དོན་དུ། བདག་ཉིད་
ཀྱང་ཡོངས་སུ་གཏོང་པར་བྱེད་དོ། །དེ་ཡི་ཚེ། གཡུང་དྲུང་སེམས་དཔའ་སེམས་
དཔའ་ཆེན་པོ་དེ་དག་གི། ཡན་ལག་དང་ཉིང་ལག་རྣམས་ཀྱང་གཏུབ་ཅིང་། ཕྱོགས་
མཚམས་སུ་གཏོང་བར་བྱེད་དོ། །སེམས་ཅན་དུད་འགྲོར་སྐྱེས་པ་དེ་དག །གཡུང་
དྲུང་སེམས་དཔའ་སེམས་དཔའ་དེ་དག་གི་ཤ་ཟོས་ནས། གཡུང་དྲུང་སེམས་དཔའ་
སེམས་དཔའ་དེ་དག་ལ་བྱམས་པ་ཐོབ་པར་འགྱུར་ཏེ། སྦྱིན་པས་སེམས་ཅན་རྣམས་
སྨིན་པར་བྱེད་དོ། །སྦྱིན་པས་སེམས་ཅན་རྣམས་སྦྱིན་པར་བྱེད་དོ། ། སྦྱིན་པས་སེམས་
ཅན་རྣམས་སྡུད་པར་བྱེད་དོ། །གཡུང་དྲུང་སེམས་དཔའ་སེམས་དཔའ་སྦྱིན་པ་ཆེན་
པོ་དེ་དག་གིས། སེམས་ཅན་རྣམས་ལ་གཏོང་ན། སེམས་ཅན་རྣམས་ཀྱི་སྒྲིབ་པ་བྱང་
བར་འགྱུར་རོ། །སེམས་ཅན་རྣམས་གསེར་དང་དངུལ་དང༌། ནོར་བུ་དང་། མུ་
ཏིག་དང་། བཻཌཱུརྱ་དང་། མན་ཤེལ་དང་། བྱུ་རུ་དང་། ཟངས་དང་། ལྕགས་དང་།
གོས་དང་། རྒྱན་དང༌། བཞོན་པ་དང༌། སྤོས་དང༌། མེ་ཏོག་དང༌། འཕྲེང་བ་དང་།
མར་མེ་དང་། སྐྱེས་པ་དང་། བུད་མེད་དང༌། རྟ་དང་གླང་པོ་ཆེ་དང་། སྦྱིན་པ་ཆེན་
པོ་དེ་དག་ཡོངས་སུ་གཏོང་ངོ༌། ། ཀྱེ་མ་མི་དག་ཚུར་ཤོག ། ཡོ་བྱད་རྣམ་པ་དེ་དག་
ཁྱེད་ཀྱི་ཡིན་གྱིས་ལོང་ཤིག །ཁྱེད་སྦྱིན་པ་དེ་དག་གི་བསོད་ནམས་ཀྱིས་སངས་རྒྱས་
པར་འགྱུར་རོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་
པོ་ལམ་གྱི་དབང་པོ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ནི། སྲང་ལ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཇལ་དུ་རུང་སྟེ། སྦྱིན་པ་རྗེས་སུ་ཡི་རངས་པའི་སེམས་ལ་བྱུང་བའི་སེམས་བསྐྱེད་
དེ་དག་གི་བསོད་ནམས་ཀྱིས། བསོད་ནམས་ཀྱི་ཚད་ནི་དེ་ལྟར་མ་ཡིན་ནོ། །གཤེན་
རབ་ཀྱིས་བཀའ་སྩལ་པ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ཀྱི་རྒྱ་
མཚོ་དག་ནི། སྐྲའི་རྩེ་མོ་རྒྱར་གཤགས་པའི་རྩེ་མོར་ཆུའི་ཐིགས་པ་རེ་ནས་བཅུ་ཞིང་
ཚད་བཟུང་དུ་རུང་། སྣང་སྲིད་ཀྱི་སྦྱིན་པ་ལ་རྗེས་སུ་ཡི་རང་བའི་ཚད་བཟུང་མེད་
དོ། །གཤེན་རབ་ལ་ལྷ་ཡི་དབང་པོ་བརྒྱ་བྱིན་གྱིས་གསོལ་པ། སེམས་ཅན་གང་དག་
སེམས་བསྐྱེད་པ་ལ། རྗེས་སུ་ཡི་རང་མ་གྱུར་པ་དེ་དག་ནི། བདུད་ཀྱིས་བྱིན་གྱིས་
བརླབས་པ་ལགས་སོ། །དགེ་བའི་ལས་དེ་དག་ལ་ཡོངས་སུ་མ་དག་པར་བྱེད་པ་དེ་
ནི། མ་ཡིན་པར་ཤེས་པར་བྱའོ། །དགེ་བ་འཕེལ་བར་བྱེད་པ་དེ་དག་ནི། བདེ་བ་ལ་
ཡོངས་སུ་གནས་པ་དེ་ནི། སེམས་ཅན་གྱི་གསོས་འབྲུ་ཟན་རྨོ་བ་དེ་ལ། གཅིག་གིས་
སྔོན་ནས་གླང་པོ་དང་ཐོང་ལྕགས་བཅས་དགོས་པ་ཡིན། དེའི་ཕྱིར་ལོ་གླང་དང་ཐོང་
ལྕགས་འབྲུའི་ལམ་བཏོད་ནས། དཔེར་ན་འབྲུ་སྐྱེ་བ་དེས་སེམས་ཅན་གསོ་བ་དང་
འདྲའོ། །སེམས་ཅན་གང་དག་ཤིང་གི་འབྲས་བུ་བ་ན་སེ་དང་། དར་སོལ་གྱི་འབྲས་
བུ་ཟ་བར་འདོད་ན། ལོ་སྔ་མ་ནས་ཤིང་དེ་བཙུག་དགོས། ཤིང་དེ་སྐམ་ཀྱིས་དོགས་
ནས་ཆུ་འདྲེན་དགོས། ཆུ་སྐམ་དོགས་པའི་ཡུར་བ་འདྲེན་དགོས། དེ་ནས་ཡུར་བ་
ནང་དུ་ཆུ་དྲང་བར་བྱའོ། །ཤིང་བསྐྱེད་ཆུ་དྲངས་བ་ནི་ཐབས་ཡིན་ནོ། །ཐབས་དེ་ལྟ་
བུས་ཆུ་དྲངས་ནས་ཤིང་སྐྱེས་པ་ནི་ཤེས་རབ་ཡིན། དེ་བཞིན་དུ་ཐབས་དང་ཤེས་རབ་
འཛོམས་པ་ནི། དེ་ཡི་ཚེ། ཤིང་ཆུས་བསྐྱེད་པ་ལ། སྐྱེ་བ་ནི་ལོ་མ་དང་འབྲས་བུ་དང་།
མེ་ཏོག་དང་། ལས་དགེ་བ་བསྐྱེད་པ་དེ་དག་བྱེད་པ་ནི། སེམས་ཅན་རྣམ་པར་དག་
པ་བྱེད་པའི་ཕྱིར་རོ། །གཞི་མ་སྙིང་རྗེ་ཆེན་པོ་ལ་ལོངས་ཤིག །སྙིང་རྗེ་ནི་གཞི་མ་
ཡིན་ནོ། །བྱམས་པ་ནི་མྱུ་གུ་ཡིན་ནོ། །དགའ་བ་ནི་སྡོང་བུ་ཡིན་ནོ། །བཏང་སྙོམས་
96

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ནི་འབྲས་བུ་ཡིན་ནོ། །དེ་དག་གིས་སེམས་ཅན་ཐར་པར་བྱེད་པའོ། །དེ་དག་གིས་
འཇིག་རྟེན་ཡང་དགའ་བའི་དོན་ལ་གཞག་པར་བྱའོ། །ཡང་དག་པའི་དོན་ཅེས་བྱ་
བ་ནི། སྟོང་པ་ཉིད་སྟོང་པ་ཉིད་ཡང་དག་གསལ་བའི་སྒོམ་པ་བསྒོམ་པའོ། །སྟོང་པ་
ཉིད་བསྒོམས་པ་དེ་དག་ཀྱང་གསལ་བའི་ཡེ་ཤེས་བསྒོམ་པའོ། །བདེ་བ་ཡང་དག་པ་
གསལ་བ་ཡང་མ་ཡིན། དངོས་པོ་ཡོད་པ་ཡང་མ་ཡིན་མེད་པ་ཡང་མ་ཡིན། སྟོང་
པ་ཡང་དག་ཡི་གེ་འོད་ཀྱང་མ་ཡིན། དངོས་མེད་ཀྱང་མ་ཡིན་ཡོད་པ་ལྟ་བུ་ཡང་མ་
ཡིན། གསལ་བ་ཡང་མ་ཡིན། ཡོད་པར་གསལ་བ་ཡང་མ་ཡིན། མེད་པར་གསལ་
བ་ཡང་མ་ཡིན། འོད་ཀྱི་ཐིག་ལེ་གསལ་བར་གྱུར་པ་དེ། སྣང་སྲིད་ཀུན་དང་འོད་
དུ་གྱུར་ནས། མཉམ་པ་སྟོང་པ་གསལ་བར་འགྱུར་བའོ། །སྲིད་པ་གསུམ་ཡང་སྟོང་
པ་ཉིད་སྟོང་པ་ཉིད་ལ་འཇོག་པར་བྱའོ། །སྣང་བ་ཡང་སྟོང་པ་ཉིད་སྟོང་པ་ཉིད་ལ་
བལྟ་བར་བྱའོ། །སྟོང་གསུམ་གྱི་སྟོང་ཆེན་པོ་ཡང་སྟོང་པ་ཉིད་དོ། ། སྟོང་པ་ཉིད་དོ། །
ཁམས་གསུམ་གྱི་སེམས་ཅན་སྐྱེ་འཆིའི་མདོ་ལས། འཇིག་རྟེན་སྒྱུ་མའི་ལེའུ་སྟེ་བཅུ་
པའོ། །ཨཱཨཨཱ། བླབ༔ zee @ zབྦབྦབྦབྦབྦབྦཎཎསཎཔ ། ། །
༧ གཡུང་དྲུང་ལྷ་ཡི་སྐད་དུ་ན། ཏི་བཀྲ་ཧ་ལོ་མུ་རམ། གང་ཟག་མི་ཡི་སྐད་དུ།
སྡིག་པོ་ཆེ་གྲོང་ཁྱེར་རམ། གཤིན་རྗེའི་འཇིག་རྟེན་ཐམས་ཅད་འདྲེན་པ་ལས། གྲོལ་
བར་བྱེད་པའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་
རབ་མི་བོ་ནི། གཟུགས་ཁམས་བཅུ་བདུན་ཡ་ཏ་ན། གནས་རིས་ཆེན་པོ་བཞིའི་
གོང་མ་ན། འོག་མིན་ལྷ་ཡི་ཕོ་བྲང་ཡོད། དེ་ནས་རིན་ཆེན་སྣ་བདུན་ཡོད་ཀྱི་གཞལ་
ཡས་ན། རྫོགས་སྐུ་གཤེན་ལྷ་འོད་དཀར་བཞུགས། མེ་ཏོག་ནམ་མཁའ་ལྡིང་གི་ཁྲི་
ལ་བཞུགས། ཐུགས་རྗེས་སེམས་ཅན་ཐམས་ཅད་འདྲེན། ཕྱག་ན་འོད་ཀྱི་ཞགས་པ་
ཡིས། ངན་སོང་ཐམས་ཅད་འདྲེན་ཞིང་དགོས། དེ་ལ་གཤེན་རབ་ཀྱིས་བོན་བརྒྱད་ཁྲི་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བཞི་སྟོང་རབ་ཏུ་མནོས། ད་སླད་ནས་འབྱོན་པའི་གཤེན་པོ་འཆི་མེད་སྐྱེས་ན་བཙན།
བྱམས་པ་མགོན་ལ་ཡེ་ཤེས་ལུང་གི་གདར་བཅད་ནས། ད་སླད་ནས་བསྐལ་པ་ཅི་
ལྟར་འཇིག་པ་དང་། ལུང་རྣམས་ཅི་ལྟར་བསྟན་ཅིང་སྒྲོན་མ་ཅི་ལྟར་དྲང་བའི། བོན་
རྣམས་ཞུ་ཞིང་གཏན་ལ་ཕབ་སྟེ་བཞུགས་པ་དེ་ནི་འདི་ལྟ་སྟེ། སེམས་ཅན་སྙིང་རྗེས་
འདྲེན་པ་དང་། སེམས་ཅན་དགའ་བས་འདྲེན་པ་དང་། སེམས་ཅན་བཏང་སྙོམས་
ཀྱིས་འདྲེན་པ་དང༌། སེམས་ཅན་བདེ་བ་ཆེན་པོས་འདྲེན་པ་དང་། སྦྱིན་པས་འདྲེན་
པ་དང་། སེམས་ཅན་ཚུལ་ཁྲིམས་ཀྱིས་འདྲེན་པ་དང་། སེམས་ཅན་བསམ་གཏན་
གྱིས་འདྲེན་པ་དང་། སེམས་ཅན་སྟོང་པ་ཉིད་ཀྱིས་འདྲེན་པ་དང་། སོ་སོ་དེ་བཞིན་
ཉིད་ཀྱིས་འདྲེན་པ་དང༌། སེམས་ཅན་བསམ་གཏན་སོ་སོ་ཀུན་ནས་ཐུགས་རྗེ་རྒྱུན་
གྱིས་འདྲེན་པ་དང་། སེམས་ཅན་སྙིང་པོ་མ་ནོར་བས་འདྲེན་པ་དང་། སེམས་ཅན་
ཡང་དག་པའི་དོན་གྱིས་འདྲེན་པ་དང་། སེམས་ཅན་དེ་བཞིན་ཉིད་ཀྱིས་འདྲེན་པ་
དང་། སེམས་ཅན་སོ་སོ་མ་ཡིན་པ་དེ་བཞིན་ཉིད་ཀྱིས་འདྲེན་པ་དང་། སེམས་ཅན་
སོ་སོར་རྟོགས་པའི་ཡེ་ཤེས་ཀྱིས་འདྲེན་པ་དང་། སེམས་ཅན་མཉམ་པ་ཉིད་ཀྱིས་
འདྲེན་པར་བྱ་བ་དང་། སེམས་ཅན་མེ་ལོང་ལྟ་བུའི་ཡེ་ཤེས་ཀྱིས་འདྲེན་པ་དང་།
སེམས་ཅན་བྱ་བ་ནན་ཏན་ཡེ་ཤེས་ཀྱིས་འདྲེན་པ་དང་། སེམས་ཅན་སྟོང་པ་ཉིད་ཀྱི་
ཡེ་ཤེས་ཀྱིས་དྲང་པར་བྱ་བ་དང་། འཇིག་རྟེན་ལ་མཉམ་པར་འཇོག་པའི་ཡེ་ཤེས་
དང༌། སྲིད་པ་གསུམ་མཉམ་པ་ལ་འཇོག་པའི་ཡེ་ཤེས་དང༌། སྣང་བ་མཉམ་པ་ལ་
འཇོག་པའི་ཡེ་ཤེས་དང༌། འཁྲུལ་པ་ཐམས་ཅད་སྤང་བའི་ཡེ་ཤེས་དང་། འཁྲོ་བའི་
ལོག་པ་སེལ་བའི་ཡེ་ཤེས་དང་། འཇིག་རྟེན་སྐྱོང་བའི་ཡེ་ཤེས་ཞི་དལ་འཇིག་པའི་ཡེ་
ཤེས་དང༌། མཉམ་པ་ལ་འཇོག་པའི་ཡེ་ཤེས་དང་། ཐབས་ལ་འཇོག་པའི་ཡེ་ཤེས་
དང་། སྟོང་པ་དངོས་པོ་མེད་པ་དང་། སྔོན་གྱི་མཐའ་སྟོང་པ་དང་། ཕྱི་མའི་མཐའ་
98

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
སྟོང་པ་དང༌། སྐྱེ་བ་སྟོང་པ་དང་། འཇིག་པ་སྟོང་པ་དང༌། གནས་པའི་དངོས་པོ་
སྟོང་པ་དང་། དངོས་པོ་མེད་པ་ཡང་མེད། བོན་ཐམས་ཅད་སྟོང་པའི་ངོ་བོ་ཉིད།
བོན་ཐམས་ཅད་ཀྱི་ངོ་བོ་ནི་དུས་གསུམ་གྱིས་སྟོང་པ་སྟེ། འདས་པའི་བོན་ཐམས་ཅད་
ངོ་བོ་ཉིད་དང་བྲལ་བའོ། ། །
གཤེན་རབ་ཀྱིས་བཀའ་སྩལ་པ། ལྷ་ཡི་བུ་དོན་དམ་པ་དང༌། དེ་བཞིན་ཉིད་དང་
བོན་གྱི་དབྱིངས་དང་། སྐྱེ་བ་མེད་པ་གང་དག་ནི་ཡེ་ཤེས་ཀྱི་བོན་ཡིན། ཀུན་ནས་
ཉོན་མོངས་པ་དང་། རྣམ་པར་བྱང་བའི་བོན་ཐམས་ཅད་མཉམ་པར་འཇོག་པ་དང་།
གཡུང་དྲུང་སེམས་དཔའ་སེམས་དཔའ་ཆེན་པོ་ལྷའི་བུ་དབང་པོ་བརྒྱ་བྱིན། བོན་
ཐམས་ཅད་མ་སྐྱེས་པ་སྟོང་པ་ཉིད་དང་། དོན་དམ་པར་བོན་ཐམས་ཅད་མ་བྱུང་མ་
སྐྱེས་འགག་པ་མེད་པ་དང་། དངོས་པོ་མེད་པའི་ངོ་བོ་ལ། བདེ་བ་ཆེན་པོའི་བོན་ལ་
ཡོངས་སུ་འདས་པའོ། །འདི་ལྟར་མ་སྐྱེས་མ་འགག་མ་བྱུང་མ་རྫོགས་དེ་བཞིན་ཉིད་
ལས་བྱུང༌། ཡང་དག་པར་རྫོགས་པར་བྱ། བོན་དང་བོན་མིན་བཀའ་ཐུབ་གཏོང་།
དུས་དང་སྡོམ་དང་ཞི་བ་དང་། དམྱལ་བ་ཡི་དྭགས་དུད་འགྲོ་དང་། མི་དང་ལྷ་
རྣམས་བཅས་པ་དང་། འབྱུང་བ་དང་འབྱུང་འགྱུར་ཕུང་པོ་དང་། ཁམས་རྣམས་
ཐུབ་པར་བསྟན་པ་དང༌། ཐམས་ཅད་ཀུན་རྫོབ་དག་ཏུ་བསྟན། སེམས་ཅན་དང་པོ་
ལས་ཅན་རྣམས། དམ་པའི་དོན་ལ་འཇུག་པའི་ཕྱིར། སེམས་ཅན་རྫོགས་པའི་སངས་
རྒྱས་ཀྱིས། ད་ལྟ་ཐབས་ཀྱིས་སེམས་ཅན་བསླབ་ཅིང་མཐོ་རིས་ལམ་ལ་ཁྲིད། བསམ་
མེད་བསམ་གཏན་བསམ་བྱ་དག །སྤང་བ་བདེན་པ་མྱོང་བ་དག །སྒྱུ་མའི་ཐབས་ནི་
རབ་ཏུ་བསྟན། གང་གིས་རྟོགས་པ་དེས་གྲོལ་འགྱུར། རྣམ་པར་མི་རྟོག་ངོ་བོ་ཉིད།
བོན་རྣམས་རང་བཞིན་དག་པ་ལས། རོལ་མོ་སྣ་ཚོགས་རྣམ་པར་བསྒོམ། གཤེན་
རབ་ཀྱིས་བཀའ་སྩལ་པ། དེ་དང་དེར་བརྟེན་གང་བྱུང་བ། རྟེན་བྱུང་ལས་བྱུང་མ་
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྐྱེས་པ། རང་བཞིན་མེད་པའི་གཟུགས་བརྙན་བཞིན། དངོས་པོ་རྟག་པ་གང་དང་
གང་། དེ་དང་དེ་ནི་གཅིག་གཉིས་མེད། གསལ་བ་འདོད་དུ་གཅིག་མི་འདོད། མེད་
པ་སྲིད་པ་འདི་ལས་མིན། ཐམས་ཅད་སྟོང་པ་ཉིད་དུ་བལྟ། རྣམ་ཤེས་སྟོང་པ་ཉིད་
དུ་བལྟ། ཀུན་རྫོབ་སྟོང་པ་ཉིད་དུ་བལྟ། དོན་དམ་སྟོང་པ་ཉིད་དུ་བལྟ། ལམ་ཡང་
སྟོང་པ་ཉིད་དུ་བལྟ། འགྲོ་ཡང་སྟོང་པ་ཉིད་དུ་བལྟ། སྒོམ་ཡང་སྟོང་པ་ཉིད་དུ་བལྟ།
འཇིག་རྟེན་སྟོང་པ་ཉིད་བལྟའོ། །འཇིག་རྟེན་འདས་པ་སྟོང་པའི་ངང་། ཡང་དག་
བདེན་པའི་སྟོང་པ་ཡིན། གཤེན་རབ་ཀྱིས་བཀའ་སྩལ་པ། གཏོ་བུ་འབུམ་སངས་ལ་
སྩོགས་ལྷའི་བུ། དགེ་བའི་ལས་ཀྱི་བསོད་ནམས་ཀྱིས། ཚོགས་བསགས་ནས་སེམས་
ཅན་ཐར་པར་དེར་གྲོལ་ནས། དགའ་བ་ཆེན་པོའི་གནས་སུ་ཡང་དག་པར་ཞུགས་
ནས། ཡང་དག་པའི་ས་ལ་ཐར་བར་བྱ་བའི་ཕྱིར། སྟོང་པ་ཉིད་སྟོང་པ་ཉིད་སྒོམ་པ་
ཆེན་པོའི་ངང་ལ། མཉམ་པ་ཆེན་པོའི་ངང་ཡོངས་སུ་སྒོམས་པར་གྱིས། གཤེན་རབ་
ཀྱིས་བཀའ་སྩལ་པ། གཏོ་བུ་འབུམ་སངས། ཡང་དག་པའི་དོན་མངོན་པར་སྣང་བ་
དེ་དག་ནི་འོད་ལྟ་བུ་ཡིན་ཏེ། སྔོན་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས།
གང་ག་ཀླུང་གི་དེ་བཞིན་རྒྱལ་བའི་ཡུལ་བསམ་གཏན་བྱ་བ་ན། རྒྱལ་པོ་གསེར་འོད་
ཅེས་བྱ་བ་ཡོད་དེ། རྒྱལ་པོ་དེ་ལ་བློན་པོ་འགའ་འདྲ་བ་ཅན་བྱ་བ་ཡོད། དམག་མི་
འཇིགས་པ་དཔུང་བུ་ཆུང་ཞེས་བྱ་བའི་དམག་གསུམ་ཁྲི་གསུམ་འབུམ་ཅེས་བྱ་བའི་
དམག་གིས། ཕ་རོལ་གྱི་དམག་དཔུང་གྲོང་ཁྱེར་ལ་ལྟས་ན་ཡང་བྱ་བ། དེའི་ཡུལ་
དམག་ཀྱིས་མེའི་སྦྱིན་སྲེག་བྱས་ནས། དེ་ན་གྲོང་ཁྱེར་བདུན་ཚིག་ནས། མྱང་ངན་
གྱི་ངུ་འབོད་ཀྱིས་བསྒྲགས་ཏེ། གྲོང་ཁྱེར་གྱི་དཔུང་དེ་དག་མེས་ཚིག་ནས། མེ་རིས་
བསྐོར་ནས། ངུ་འབོད་དང་ཐིག་ནག་དང་སྲེག་པ་དང་ཚིག་པར་འགྱུར་རོ། །གཡུང་
དྲུང་སེམས་དཔའ་སེམས་དཔའ་ཆེན་པོ་བདེ་བའི་དོན་ལྡན་ཞེས་བྱ་བ་ཡོད་དོ། །དེས་
100

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ནམ་མཁའི་ཆུ་འབེབ་ཞེས་བྱ་བའི་ཏིང་ངེ་འཛིན་བསྒོམས་ནས། གྲོང་ཁྱེར་བདུན་
ཐར་པ་བསིལ་བའི་ཆུ་བབ་པས། དམྱལ་བ་ཐམས་ཅད་སྲེགས་པ་རྣམས་བསིལ་བ་
ཙམ་དུ་གྱུར་བའོ། །ལྷག་མིའི་བསམ་པ་ཐམས་ཅད་དང་། གྲོང་ཁྱེར་ཐམས་ཅད་
ཐར་པར་བྱ་བའི་ཕྱིར། བདུད་རྩི་འབེབས་པའི་ལྷ་མོ་སུམ་བརྒྱ་དྲུག་ཅུས་ཐར་པར་
བྱ་བའི་ཕྱིར། ལྷ་མོ་སུམ་བརྒྱའི་མཚན་དང་ཡོན་ཏན་ལ་ཕྱག་འཚལ་ལོ། །གྲོང་ཁྱེར་
གྱི་རྒྱལ་པོ་དང་བློན་པོ་དང་དམག་མིས་ཕྱག་འཚལ་ཞིང་གུས་པ་བྱས་སོ། །ཚེ་འདི་
ཉིད་ལ་ཕྱིན་ཅི་མི་ལོག་པའི་བསྒོམ་པས། ཐབས་ཀྱིས་བརྩོན་འགྲུས་ཤིན་དུ་བསྐྱེད་
ལ། ལྷ་མོ་བདུད་རྩི་འབེབས་མ་རྣམས་ལ་ཕྱག་འཚལ་ལོ། །ཐོགས་པ་མེད་པར་ལམ་
ལ་འདྲེན། དབྱིངས་ཀྱི་ལྷ་མོ་བདེར་གྲུབ་མ་ལ་ཕྱག་འཚལ་ལོ། །དབྱིངས་ནས་ཐུགས་
རྗེ་འགྲོ་བ་སྐྱོབ། དབྱིངས་ཀྱི་ལྷ་མོ་དབྱིངས་ཕྱུག་མ་ལ་ཕྱག་འཚལ་ལོ། །མཁའ་ལ་
གསལ་བའི་འོད་ཟེར་ཅན། དབྱིངས་ཀྱི་ལྷ་མོ་གསལ་ཁྱབ་མ་ལ་ཕྱག་འཚལ་ལོ། ། མ་
རིག་ཁྲི་མུན་སངས་པའི་འོད། རིག་པའི་ལྷ་མོ་ཀུན་ཤེས་མ་ལ་ཕྱག་འཚལ་ལོ། །ཡང་
དག་དོན་གྱིས་ལམ་ནས་སྦྱོང་། རིག་པའི་ལྷ་མོ་དོན་གྲུབ་མ་ལ་ཕྱག་འཚལ་ལོ། །བྱ་བ་
གློག་ལྟར་འགྱུ་བ་སྟེ། རིག་པའི་ལྷ་མོ་ཐོག་མེད་མ་ལ་ཕྱག་འཚལ་ལོ། །ཐོག་ལྟར་དྲག་
པོ་འབྲས་བུ་འབེབས། རིག་པའི་ལྷ་མོ་དྲག་པོའི་རྫུ་འཕྲུལ་མ་ལ་ཕྱག་འཚལ་ལོ། ། ཞི་
བས་སྟོང་གསུམ་འདུལ་མཛད་པ། རིག་པའི་ལྷ་མོ་ཞི་བའི་ངང་ཚུལ་ཅན་ལ་ཕྱག་
འཚལ་ལོ། །སྟོབས་ཀྱིས་ས་བཅུ་ཟིལ་གྱིས་གནོན། རིག་པའི་ལྷ་མོ་སྟོབས་ཀྱི་ཕྱག་རྒྱ་
ཅན་ལ་ཕྱག་འཚལ་ལོ། །ཐུགས་རྗེའི་ཤུགས་ཀྱིས་ཀུན་སྒྲོལ་མཛད། རིག་པའི་ལྷ་མོ་
ཤུགས་ཀྱིས་དབྱིངས་སྒྲོལ་མ་ལ་ཕྱག་འཚལ་ལོ། ། ཡེ་ཤེས་ལྔ་ཡི་བདག་ཉིད་ཅན། རིག་
པའི་ལྷ་མོ་རྫུ་འཕྲུལ་ཅན་ལ་ཕྱག་འཚལ་ལོ། །ཐུགས་རྗེ་ཀུན་ལ་ཁྱབ་པ་སྟེ། རིག་པའི་
ལྷ་མོ་བདལ་བས་ཀུན་ཁྱབ་མ་ལ་ཕྱག་འཚལ་ལོ། །དངོས་གྲུབ་གསུམ་དང་ལྡན་པ་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྟེ། རིག་པའི་ལྷ་མོ་གྲུབ་པས་ཀུན་གྲུབ་མ་ལ་ཕྱག་འཚལ་ལོ། །ཐུགས་རྗེས་སེམས་
ཅན་ཐམས་ཅད་གསོ། །རིག་པའི་ལྷ་མོ་གསོ་བས་ཡོངས་གསོ་མ་ལ་ཕྱག་འཚལ་ལོ། །
བདུད་རྩིས་སེམས་ཅན་ཐམས་ཅད་གསོ། རིག་པའི་ལྷ་མོ་གསོ་བས་ཡོངས་གསོ་མ་ལ་
ཕྱག་འཚལ་ལོ། །བདུད་རྩིས་སེམས་ཅན་ཐམས་ཅད་གསོ། རིག་པའི་ལྷ་མོ་གསོ་བས་
ཀུན་འཁོར་མ་ལ་ཕྱག་འཚལ་ལོ། །རིན་ཆེན་གཏེར་གྱི་ལོངས་སྤྱོད་འགྱེད། རིགས་
པའི་ལྷ་མོ་གྲུབ་པའི་གཏེར་ལྡན་མ་ལ་ཕྱག་འཚལ་ལོ། །མན་ངག་དོན་དམ་ཀུན་ལ་
སྟོན། རིག་པའི་ལྷ་མོ་མན་ངག་ཀློང་རྟོགས་མ་ལ་ཕྱག་འཚལ་ལོ། ། ཞི་བ་ལྷུན་གྱིས་
འགྲོ་བ་སྐྱོང་། རིག་པའི་ལྷ་མོ་གཡོ་མེད་ཞི་བ་མོ་ལ་ཕྱག་འཚལ་ལོ། ། ཡེ་ཤེས་ལྔ་དང་
ལྡན་པ་སྟེ། རིག་པའི་ལྷ་མོ་ཀློང་ལྔ་ཅིར་སྤྲུལ་མ་ལ་ཕྱག་འཚལ་ལོ། །སྟོང་ཉིད་ཡེ་ཤེས་
ངོ་བོ་གྲུབ། རིག་པའི་ལྷ་མོ་དངོས་མེད་མ་ལ་ཕྱག་འཚལ་ལོ། །ནམ་མཁའི་མཐའ་
དང་མཉམ་པ་སྟེ། རིག་པའི་ལྷ་མོ་དབྱིངས་ཀྱི་གཟུགས་མེད་ལ་ཕྱག་འཚལ་ལོ། །
ཡོན་ཏན་ཀུན་འབྱུང་སྒྲ་དང་ལྡན། རིག་པའི་ལྷ་མོ་ཚིག་གིས་མཐའ་འདས་མ་ལ་
ཕྱག་འཚལ་ལོ། །འགྲོ་བ་དོན་གྱིས་སྐྱོངས་མཛད་པ། རིག་པའི་ལྷ་མོ་དོན་གྱི་དབྱིངས་
གྲུབ་མ་ལ་ཕྱག་འཚལ་ལོ། །དོན་དམ་ནམ་མཁའི་མཐའ་དང་མཉམ། རིག་པའི་ལྷ་
མོ་ནམ་མཁའ་མཐའ་ཡས་མ་ལ་ཕྱག་འཚལ་ལོ། །ནམ་མཁའ་ཉི་མ་གསལ་བའི་དོན་
དང་ལྡན། རིག་པའི་ལྷ་མོ་འཇིག་རྟེན་ཐམས་ཅད་སྐྱོངས་མཛད་མ་ལ་ཕྱག་འཚལ་
ལོ། ། ཡེ་ཤེས་ཀུན་བསྐྱེད་མདངས་དང་ལྡན། རིག་པའི་ལྷ་མོ་འོད་འབར་མཐའ་ཡས་
མ་ལ་ཕྱག་འཚལ་ལོ། །འོད་ཟེར་འབུམ་ཕྲག་མཐའ་ཡས་མ། རིག་པའི་ལྷ་མོ་ཡེ་ཤེས་
འོད་ཟེར་འཕྲོ་ལ་ཕྱག་འཚལ་ལོ། །དབྱིངས་ནས་སྒྲོན་མ་འདེགས་བྱེད་མ། མཁའི་
ལྷ་མོ་སྒྲོན་མ་ལ་ཕྱག་འཚལ་ལོ། །ཡེ་ཤེས་འོད་དང་ལྡན་པ་སྟེ། མཁའི་ལྷ་མོ་ཀུན་
ཤེས་མ་ལ་ཕྱག་འཚལ་ལོ། །ཐམས་ཅད་ཀུན་ལ་བྱམས་མཛད་མ། ནམ་མཁའི་ལྷ་མོ་
102

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཡོངས་སུ་ཁྱབ་མ་ལ་ཕྱག་འཚལ་ལོ། །ཐམས་ཅད་མཁྱེན་པའི་རྒྱལ་མོ་སྟེ། མཁའི་ལྷ་
མོ་ཀུན་ཤེས་འབྱེད་མ་ལ་ཕྱག་འཚལ་ལོ། །ནམ་མཁའི་འོད་ལྟར་ཀུན་ལ་ཁྱབ། ནམ་
མཁའི་ལྷ་མོ་མཐོ་གཅོད་མ་ལ་ཕྱག་འཚལ་ལོ། །འཇིག་རྟེན་ཐམས་ཅད་སྐྱོང་བ་སྟེ།
ནམ་མཁའི་ལྷ་མོ་འཇིག་རྟེན་གཏོས་མཁྱེན་མ་ལ་ཕྱག་འཚལ་ལོ། ། སྲིད་པ་རྩིས་ལ་
བཏབ་པ་སྟེ། ནམ་མཁའི་ལྷ་མོ་སྲིད་པའི་རྩིས་མཁྱེན་མ་ལ་ཕྱག་འཚལ་ལོ། །བསྐལ་
པ་འཇིག་པ་སྒྲོལ་བ་སྟེ། ནམ་མཁའི་ལྷ་མོ་བསྐལ་པའི་གྲངས་ཟིན་མ་ལ་ཕྱག་འཚལ་
ལོ། ། སྲ་བརྟན་ཀུན་གྱི་བདག་མོ་སྟེ། ནམ་མཁའི་ལྷ་མོ་འབྱུང་བའི་རྡུལ་མཁྱེན་མ་
ལ་ཕྱག་འཚལ་ལོ། །སེམས་ཉིད་མངོན་ཤེས་རྣམ་པར་ལྡན། ནམ་མཁའི་ལྷ་མོ་མུན་
པའི་ཚོགས་འཇོམས་མ་ལ་ཕྱག་འཚལ་ལོ། །འཇིག་རྟེན་རྩིས་ལ་འདེབས་པ་སྟེ། ནམ་
མཁའི་ལྷ་མོ་འཇིག་རྟེན་གོ་འབྱེད་མ་ལ་ཕྱག་འཚལ་ལོ། །ངན་སོང་གྲོལ་བའི་ལམ་
ཆེན་མོ། །ནམ་མཁའི་ལྷ་མོ་མཐོ་རིས་སྐས་འཛུགས་མ་ལ་ཕྱག་འཚལ་ལོ། །ཐར་པར་
གྲོལ་བའི་ལམ་ཤེས་མཁན། མཁའི་ལྷ་མོ་ཐར་པའི་ལམ་འདྲེན་མ་ལ་ཕྱག་འཚལ་
ལོ། །ལམ་གྱི་སྒྲ་འཇོམས་མགོན་པོ་སྟེ། ནམ་མཁའི་ལྷ་མོ་ཚོགས་ཀྱི་སྒྲ་འཇོམས་མ་ལ་
ཕྱག་འཚལ་ལོ། །འོད་ཟེར་ཕྱོགས་བཅུར་སྤྲོ་བ་སྟེ། ནམ་མཁའི་ལྷ་མོ་འོད་ཟེར་འབུམ་
ཕྲག་མ་ལ་ཕྱག་འཚལ་ལོ། །ཐམས་ཅད་མཉམ་པའི་ངང་ལ་འཇོག །ནམ་མཁའི་ལྷ་
མོ་ཐུགས་རྗེ་སྙོམས་མཛད་མ་ལ་ཕྱག་འཚལ་ལོ། །འཇིག་རྟེན་སྒྲོན་མས་ཀུན་གསལ་
བྱེད། ནམ་མཁའི་ལྷ་མོ་སྒྲོན་མ་བྱེ་བྲག་ཅན་ལ་ཕྱག་འཚལ་ལོ། །སྤྲུལ་པས་འཇིག་
རྟེན་སྒྲོལ་མཛད་པ། ནམ་མཁའི་ལྷ་མོ་གཟུགས་ཀྱི་ཆོ་འཕྲུལ་ཅན་ལ་ཕྱག་འཚལ་ལོ། །
སྒྲ་ཀུན་ཐམས་ཅད་ཅིར་ཡང་མཁྱེན། ཀློང་གི་ལྷ་མོ་བདལ་པས་ཡོངས་ཁྱབ་མ་ལ་
ཕྱག་འཚལ་ལོ། ཡེ་ཤེས་ལྷ་ཡི་སྤྲུལ་པས་ཐམས་ཅད་འདུལ། ཀློང་གི་ལྷ་མོ་གྲུབ་པས་
ཀུན་གྲུབ་མ་ལ་ཕྱག་འཚལ་ལོ། །ཐམས་ཅད་བསྐྱེད་པའི་མངའ་བདག་མོ། །ཀློང་གི་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལྷ་མོ་འདུལ་བས་ཀུན་ཚངས་མ་ལ་ཕྱག་འཚལ་ལོ། །གཉིས་མེད་དོན་ལ་གནས་པ་
མོ། །ཀློང་གི་ལྷ་མོ་མཉམ་པས་དབྱེར་མེད་མ་ལ་ཕྱག་འཚལ་ལོ། །སྟོང་པ་ཉིད་ལས་
བྱུང་བ་སྟེ། ཀློང་གི་ལྷ་མོ་བདལ་པས་ཕྱོགས་མེད་མ་ལ་ཕྱག་འཚལ་ལོ། །འཇིག་རྟེན་
ཐམས་ཅད་རྩིས་ལ་འབེབ། ཀློང་གི་ལྷ་མོ་བསྡུད་པས་རིས་མེད་མ་ལ་ཕྱག་འཚལ་ལོ། །
གཡུང་དྲུང་ཚོགས་ཀྱི་བདག་མོ་སྟེ། ཀློང་གི་ལྷ་མོ་ཐམས་ཅད་ཀུན་ཚངས་མ་ལ་ཕྱག་
འཚལ་ལོ། །ཐམས་ཅད་ཀུན་བསྐྱེད་རྒྱལ་པོ་སྟེ། ཀློང་གི་ལྷ་མོ་བསྐྱེད་པས་ཀུན་བྱུང་
མ་ལ་ཕྱག་འཚལ་ལོ། །གསལ་བ་ཉི་མའི་འོད་ལྟར་དྲོ། ཀློང་གི་ལྷ་མོ་གསལ་བས་ཀུན་
གཟིགས་མ་ལ་ཕྱག་འཚལ་ལོ། །གཟི་བྱིན་བརྗིད་པའི་འོད་དང་ལྡན། ཀློང་གི་ལྷ་མོ་
བརྗིད་པའི་མཚན་མེད་མ་ལ་ཕྱག་འཚལ་ལོ། །ཐུགས་རྗེ་འོད་དང་ཆས་པ་སྟེ། ཀློང་
གི་ལྷ་མོ་མཚན་མ་ཅིར་མི་སྤྲུལ་ལ་ཕྱག་འཚལ་ལོ། །འཇིག་རྟེན་དྲི་མ་ཡོངས་དང་བྲལ།
ཀློང་གི་ལྷ་མོ་མཚན་མ་ཡོངས་སུ་བྲལ་མ་ལ་ཕྱག་འཚལ་ལོ། །བདེ་བ་ཆེན་པོ་དྲི་མ་
མེད། ཀློང་གི་ལྷ་མོ་ཀློང་ཤེས་བདེ་དང་ལྡན་ལ་ཕྱག་འཚལ་ལོ། །རིག་པའི་ལྷ་མོ་ཞུག་
མར་མ། ཀློང་གི་ལྷ་མོ་རིག་པ་ཀློང་ན་གནས་ལ་ཕྱག་འཚལ་ལོ། །གཡུང་དྲུང་བསམ་
གཏན་འཛིན་པ་སྟེ། ཀློང་གི་ལྷ་མོ་མི་གཡོ་བསམ་གཏན་མ་ལ་ཕྱག་འཚལ་ལོ། །
གཡུང་དྲུང་བསམ་གཏན་རབ་ཏུ་བརྟན། ཀློང་གི་ལྷ་མོ་གཡུང་དྲུང་བསམ་གཏན་
མ་ལ་ཕྱག་འཚལ་ལོ། །གཡུང་དྲུང་ཡེ་ཤེས་གནས་སུ་སྒྲོལ། ཀློང་གི་ལྷ་མོ་གཡུང་དྲུང་
འགྱུར་མེད་མ་ལ་ཕྱག་འཚལ་ལོ། །ཡེ་ཤེས་སྒྲོན་མས་མུན་པ་སེལ། ཀློང་གི་ལྷ་མོ་ཤེས་
ཟང་ཏལ་མ་ལ་ཕྱག་འཚལ་ལོ། །ཐུགས་རྗེ་ཡེ་ཤེས་ཁྱད་པར་གསལ། ཀློང་གི་ལྷ་མོ་
ཐུགས་རྗེ་ཁྱབ་གདལ་མ་ལ་ཕྱག་འཚལ་ལོ། །སྤྲུལ་པས་སྟོང་གསུམ་སྟོན་པ་མཛད།
ཀློང་གི་ལྷ་མོ་སྤྲུལ་པ་ཐོག་མེད་མ་ལ་ཕྱག་འཚལ་ལོ། །སྤྲུལ་པས་གཡུང་དྲུང་བརྟེན་
པའི་ཡུམ། ཀློང་གི་ལྷ་མོ་གར་གཤེགས་སྟོབས་ལྡན་མ་ལ་ཕྱག་འཚལ་ལོ། །ཐུགས་
104

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ལསལས་གཡུང་དྲུང་མན་ངག་འཆང༌། ཀློང་གི་ལྷ་མོ་མན་ངག་ཀློང་སྒོམ་མ་ལ་ཕྱག་
འཚལ་ལོ། །མི་ཡེངས་དོན་ལ་སྒོམ་པ་སྟེ། ཀློང་གི་ལྷ་མོ་མི་ཡེངས་མན་ངག་རྟོགས་
ལ་ཕྱག་འཚལ་ལོ། །ཤེས་རབ་གསལ་བས་ལས་གཅོད་པ། ཀློང་གི་ལྷ་མོ་མི་དམིགས་
ཤེས་རབ་ལྡན་ལ་ཕྱག་འཚལ་ལོ། །སྙོམས་པའི་ལྷ་མོ་མཐའ་ལྡན་མ་ལ་ཕྱག་འཚལ་
ལོ། །སྙོམས་པའི་ལྷ་མོ་འོད་ཀྱི་མདངས་ལྡན་མ་ལ་ཕྱག་འཚལ་ལོ། །སྙོམས་པའི་ལྷ་མོ་
ཟེར་གྱི་མདངས་ལྡན་མ་ལ་ཕྱག་འཚལ་ལོ། །སྙོམས་པའི་ལྷ་མོ་སྨན་གྱི་ཆ་མཉམ་མ་
ལ་ཕྱག་འཚལ་ལོ། །སྙོམས་པའི་ལྷ་མོ་སེམས་ཅན་གྱི་ཆ་མཉམ་མ་ལ་ཕྱག་འཚལ་ལོ། །
སྙོམས་པའི་ལྷ་མོ་སྲིད་པ་གཞི་སྙོམས་མ་ལ་ཕྱག་འཚལ་ལོ། །སྙོམས་པའི་ལྷ་མོ་སེམས་
དཔའ་ཀུན་མཉམ་མ་ལ་ཕྱག་འཚལ་ལོ། །སྙོམས་པའི་ལྷ་མོ་ཡེ་ཤེས་སྤྱན་གྱིས་ཀུན་
གཟིགས་མ་ལ་ཕྱག་འཚལ་ལོ། །སྙོམས་པའི་ལྷ་མོ་སྣང་སྲིད་ཀུན་འདུལ་མ་ལ་ཕྱག་
འཚལ་ལོ། །སྙོམས་པའི་ལྷ་མོ་བྱིན་རླབས་སྟོབས་ཀྱིས་མཐའ་བཞི་གནོན་ལ་ཕྱག་འཚལ་
ལོ། །སྙོམས་པའི་ལྷ་མོ་བདེ་བའི་འོད་ཀྱིས་དོན་རྣམས་སྟོན་པ་ལ་ཕྱག་འཚལ་ལོ། །
སྙོམས་པའི་ལྷ་མོ་བདུད་རྩི་ཆུ་བོས་སེམས་ཅན་འདོད་པ་སྐོང་ལ་ཕྱག་འཚལ་ལོ། །
སྙོམས་པའི་ལྷ་མོ་བདུད་རྩི་ཆུ་བོས་ཐུགས་རྗེའི་རྒྱ་མཚོས་སེམས་ཅན་གྱི་འདོད་པ་སྐོང་
ལ་ཕྱག་འཚལ་ལོ། །སྙོམས་པའི་ལྷ་མོ་བདུད་རྩི་ཆུ་བོས་སེམས་ཅན་རྒྱུན་དུ་སྤེལ་ལ་
ཕྱག་འཚལ་ལོ། །སྙོམས་པའི་ལྷ་མོ་དྲོ་བའི་འོད་ཟེར་སེམས་ཅན་མཉམ་པར་སྙོམས་
པ་ལ་ཕྱག་འཚལ་ལོ། །སྙོམས་པའི་ལྷ་མོ་ཡེ་ཤེས་མཁའ་ཀློང་གི་ཀློང་དུ་སྙོམས་ལ་
ཕྱག་འཚལ་ལོ། །སྙོམས་པའི་ལྷ་མོ་ཅིར་ཡང་མི་འབྱེད་མཉམ་པ་ཉིད་ལ་ཕྱག་འཚལ་
ལོ། །སྙོམས་པའི་ལྷ་མོ་དབུས་དང་མཐའ་མེད་སྙོམས་པའི་ཐུགས་ལ་ཕྱག་འཚལ་ལོ། །
སྙོམས་པའི་ལྷ་མོ་ཅིར་མི་གྲུབ་ཅིར་ཡང་མི་གནས་པ་ལ་ཕྱག་འཚལ་ལོ། །སྙོམས་པའི་
ལྷ་མོ་མི་ཆགས་རྟུལ་ཤུགས་བློ་ལྡན་མ་ལ་ཕྱག་འཚལ་ལོ། །སྙོམས་པའི་ལྷ་མོ་མི་ཡེངས་
106

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མན་ངག་གཟུངས་ཐོབ་མ་ལ་ཕྱག་འཚལ་ལོ། །སྙོམས་པའི་ལྷ་མོ་མི་འགག་ཀུན་གྱི་སྒོ་
གསལ་མ་ལ་ཕྱག་འཚལ་ལོ། །སྙོམས་པའི་ལྷ་མོ་སྤྲུལ་པ་ཀློང་ན་གནས་ལ་ཕྱག་འཚལ་
ལོ། །སྙོམས་པའི་ལྷ་མོ་མི་འགྱུར་ཀློང་ན་བརྟན་མ་ལ་ཕྱག་འཚལ་ལོ། །དེ་ལྟར་འདས་
པའི་ལྷ་མོ་བརྒྱ་ལ་ཕྱག་འཚལ་བའི་ཡོན་ཏན་གྱིས། སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས་གང་ག་ཀླུང་ཙམ་གྱི་བདེ་བར་གཤེགས་པ་ཐམས་ཅད་ཀྱིས། སེམས་
ཅན་ཐམས་ཅད་མཉམ་པ་ལ་འཇོག་ཅིང་བླ་ན་མེད་པའི་འབྲས་བུ་ཐོབ་པར་གྱུར་རོ། །
zu
སྟོང་གསུམ་གྱི་སྟོང་འཇིག་རྟེན་གྱི་ཁམས། གང་ག་ཀླུང་གི་བྱེ་མ་སྙེད་ཙམ་གྱི་བདེ་
བར་གཤེགས་པ་རྣམས་ལ་ཕྱག་འཚལ་ལོ། །དེ་བཞིན་དུ་ད་ལྟར་བཞུགས་པའི་ལྷ་མོ་
བརྒྱ་ལ་ཕྱག་འཚལ་ལོ། །ནམ་མཁའི་ལྷ་མོ་མདངས་ལྡན་མ་ལ་ཕྱག་འཚལ་ལོ། །སྲིད་
པའི་ལྷ་མོ་ཀུན་མཁྱེན་མ་ལ་ཕྱག་འཚལ་ལོ། །འབྱུང་བའི་ལྷ་མོ་ཀློང་བསྐྱེད་མ་ལ་ཕྱག་
འཚལ་ལོ། །རླུང་གི་ལྷ་མོ་ཡངས་པ་འདེགས་བྱེད་མ་ལ་ཕྱག་འཚལ་ལོ། །མེའི་ལྷ་མོ་
གསལ་བའི་དྲོད་སྙོམས་མ་ལ་ཕྱག་འཚལ་ལོ། །ཆུའི་ལྷ་མོ་བདུད་རྩི་ཀུན་སྙོམས་མ་
ལ་ཕྱག་འཚལ་ལོ། ། ས་ཡི་ལྷ་མོ་སྲ་བརྟན་མ་ལ་ཕྱག་འཚལ་ལོ། །ཡུམ་ཆེན་ཐུགས་རྗེ་
བྱམས་མའི་གཙོ་ལ་ཕྱག་འཚལ་ལོ། ། མ་ཅིག་འགྱིང་མ་འོད་མཚོ་མ་ལ་ཕྱག་འཚལ་
ལོ། །རྒོད་ལྕམ་གཙུག་གི་དོན་འབར་མ་ལ་ཕྱག་འཚལ་ལོ། །ཡུམ་ཆེན་ས་འཛིན་
འོད་སངས་མ་ལ་ཕྱག་འཚལ་ལོ། །གར་ལྕམ་ལྗོན་མ་ལ་ཕྱག་འཚལ་ལོ། །རྒོད་ལྕམ་
ཡེ་དབང་མ་ལ་ཕྱག་འཚལ་ལོ། །གསས་ལྕམ་བྲ་མ་ལ་ཕྱག་འཚལ་ལོ། །གནམ་ལྕམ་
དབྱིངས་མ་ལ་ཕྱག་འཚལ་ལོ། །དབང་གི་ལྷ་མོ་གནས་དཀར་མ་ལ་ཕྱག་འཚལ་ལོ། །
སྨུགས་མོ་གཟི་བརྗིད་འོད་དུ་འབར་བ་ལ་ཕྱག་འཚལ་ལོ། ། ཉི་མ་འོད་དུ་སྙོམས་མ་
ལ་ཕྱག་འཚལ་ལོ། །འོད་སྨུག་ནག་བདུད་འདུལ་མ་ལ་ཕྱག་འཚལ་ལོ། །འོད་ཟེར་
106

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
དམར་ནག་དམུ་བདུད་འདུལ་ལ་ཕྱག་འཚལ་ལོ། །མེ་སྒྲོན་གློག་ལྕེ་མ་ལ་ཕྱག་འཚལ་
ལོ། །སེར་མོ་ལྗང་སྨུག་ཞི་བ་སྐྱོང་མ་ལ་ཕྱག་འཚལ་ལོ། །འོད་ཟེར་ཚ་ཚས་ས་ཡི་སྲི་
ཅན་འདུལ་མ་ལ་ཕྱག་འཚལ་ལོ། །དྲག་པོ་དཔུང་གིས་དམར་པོའི་བཙན་ཁམས་
སྐྱོང་ལ་ཕྱག་འཚལ་ལོ། །གནམ་ཕྱི་གུང་རྒྱལ་བདུད་རྩི་དངོས་གྲུབ་ཅན་ལ་ཕྱག་
འཚལ་ལོ། ། ལྷ་ཕྱི་གུང་རྒྱལ་ལྷ་གསས་མཐུ་རྟགས་ཅན་ལ་ཕྱག་འཚལ་ལོ། །ཡེ་ཕྱི་
གུང་རྒྱལ་ཡེ་ཤེས་སྒྲོན་མ་ཅན་ལ་ཕྱག་འཚལ་ལོ། །སྨན་ཕྱི་གུང་རྒྱལ་བདུད་རྩི་ཐང་
མ་ཅན་ལ་ཕྱག་འཚལ་ལོ། །སྨན་ཕྱི་གཡུ་འབྲང་སྨན་ཕྲན་འབུམ་བསྡུད་མ་ལ་ཕྱག་
འཚལ་ལོ། །དབང་གི་ལྷ་མོ་བདུད་བཞི་ཟིལ་གནོན་མ་ལ་ཕྱག་འཚལ་ལོ། །རྒུ་ཚིགས་
གཞུང་འདྲེན་སྐར་མའི་གཟའ་བདུད་འདུལ་ལ་ཕྱག་འཚལ་ལོ། །ཉི་ཟེར་གསལ་ལྡན་
ཉི་མའི་རླུང་བདུད་འདུལ་ལ་ཕྱག་འཚལ་ལོ། །འོད་ཟེར་ཟླ་གསལ་ཟླ་བའི་ཉ་བདུད་
འདུལ་ལ་ཕྱག་འཚལ་ལོ། །དམུ་དག་དགུ་འཕྲེང་ཆུ་ནས་སྐྱེ་འགྲོ་གསོ་ལ་ཕྱག་འཚལ་
ལོ། །ཐོག་ཟེར་དམར་པོས་བར་ཆད་དགྲ་བགེགས་འདུལ་ལ་ཕྱག་འཚལ་ལོ། །ཐོག་
ཟེར་གྱི་ལྷ་མོ་དྲག་འབར་མ་ལ་ཕྱག་འཚལ་ལོ། །དྲག་པོ་ཐོག་གི་རྒྱལ་མོ་འབྲུག་སྒྲ་ཅན་
ལ་ཕྱག་འཚལ་ལོ། །ཐོག་མདའ་དམར་པོས་གནོད་སྦྱིན་འདུལ་ལ་ཕྱག་འཚལ་ལོ། །
སྤྲིན་བཟང་ཕྱུག་མོ་བདུད་རྩི་ཆར་འབེབ་ལ་ཕྱག་འཚལ་ལོ། །གངས་ཀྱི་མཐུ་མོ་
ཆེ་ལ་ཕྱག་འཚལ་ལོ། །གཡུའི་ན་བུན་མཐིང་ཤག་འཕྲུལ་མོ་ཆེ་ལ་ཕྱག་འཚལ་
ལོ། །གཟི་མདངས་སྐུ་བརྗིད་མ་ལ་ཕྱག་འཚལ་ལོ། །གཟི་བརྗིད་འོད་འབར་མ་
ལ་ཕྱག་འཚལ་ལོ། །འོད་ཟེར་ཕྱོགས་བཅུར་འཕྲོ་བ་ལ་ཕྱག་འཚལ་ལོ། །སྤྲུལ་
སྐུ་གཟི་བརྗིད་ཅིར་ཡང་མཁྱེན་ལ་ཕྱག་འཚལ་ལོ། ། ཉི་ཟེར་སྒྲོན་མ་མཆོག་
གིས་འཁོར་བའི་མུན་པ་འཇོམས་ལ་ཕྱག་འཚལ་ལོ། །ཐུགས་རྗེ་ཉི་ཟེར་སྐྱོང་
ལ་ཕྱག་འཚལ་ལོ། །བདུད་རྩི་རྒྱུན་དུ་སྦྲང་ལ་ཕྱག་འཚལ་ལོ། །གཟི་བརྗིད་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཚོགས་བསྐྱེད་མ་ལ་ཕྱག་འཚལ་ལོ། །ཐུགས་རྗེས་སྣང་སྲིད་ཡེ་སྲིད་གསལ་
ལ་ཕྱག་འཚལ་ལོ། །དབལ་མོ་མཚོན་ཐོགས་ལོག་འདྲེན་བར་ཆད་འདུལ་ལ་
ཕྱག་འཚལ་ལོ། ། ཡེ་ཤེས་སྒྲོན་མས་གཏི་མུག་མུན་པ་སེལ་ལ་ཕྱག་འཚལ་ལོ། །
ཐུགས་རྗེ་གསལ་བས་མ་གོ་རིག་པ་སྟོན་ལ་ཕྱག་འཚལ་ལོ། །གྱད་མོ་རྩལ་ཆེན་བདུད་
ཀྱི་འཁོར་རྣམས་འཇོམས་ལ་ཕྱག་འཚལ་ལོ། །ཐང་མ་ཀུན་མཁྱེན་འགྲོ་བ་ཐབས་ཀྱིས་
འདུལ་ལ་ཕྱག་འཚལ་ལོ། །གཟེ་མ་མཚོན་ཐོགས་ལྷ་མེན་གཡུལ་ངོ་ཟློག་ལ་ཕྱག་འཚལ་
ལོ། །དང་ཁྲ་མགྱོགས་བྱེད་ཁམས་གསུམ་ཡིད་ཀྱིས་འཁོར་ལ་ཕྱག་འཚལ་ལོ། །འབྲིང་
བུ་དགུ་སྐོར་སྤྲུལ་པ་ཅིར་ཡང་སྟོན་ལ་ཕྱག་འཚལ་ལོ། །གསལ་བའི་སྒྲོན་མ་ཅན་ལ་
ཕྱག་འཚལ་ལོ། །ཟེར་གྱི་ཐིག་ལེ་ཅན་ལ་ཕྱག་འཚལ་ལོ། །འོད་ཀྱི་ལ་བུ་ཅན་ལ་ཕྱག་
འཚལ་ལོ། །རིན་ཆེན་ཐོར་གཙུག་ཅན་ལ་ཕྱག་འཚལ་ལོ། །འབར་བའི་མེ་ལྕེ་ཅན་ལ་
ཕྱག་འཚལ་ལོ། །གསལ་བའི་མར་མེ་ཅན་ལ་ཕྱག་འཚལ་ལོ། ། ཉི་གསལ་འོད་འཕྲོ་མ་
ལ་ཕྱག་འཚལ་ལོ། ། ཟླ་གསལ་ཟེར་ལྡན་མ་ལ་ཕྱག་འཚལ་ལོ། །དཀར་གསལ་ཚོམས་
བུ་ཅན་ལ་ཕྱག་འཚལ་ལོ། །གཞའ་གསལ་མདོག་ལྡན་ཅན་ལ་ཕྱག་འཚལ་ལོ། །བྱང་
ཕྱོགས་ཀྱི་ལྷ་མོ་ཕྱོགས་ཀྱི་ཐོག་མེད་མ་ལ་ཕྱག་འཚལ་ལོ། །ཤུགས་འཚང་སྟོབས་ལྡན་
མ་ལ་ཕྱག་འཚལ་ལོ། །འདེགས་པའི་རྔམ་གཏུམ་མ་ལ་ཕྱག་འཚལ་ལོ། །འཁོར་ཡུག་
འཁོར་ལོ་ཅན་ལ་ཕྱག་འཚལ་ལོ། །རྒྱ་གྲམ་བསྣོལ་མ་ཅན་ལ་ཕྱག་འཚལ་ལོ། །བཅུད་
ཀྱིས་བསྡུད་བྱེད་མ་ལ་ཕྱག་འཚལ་ལོ། ། ཀློང་གིས་བསྐྱེད་བྱེད་མ་ལ་ཕྱག་འཚལ་ལོ། །
དབྱངས་ཀྱིས་བསྟིམ་བྱེད་མ་ལ་ཕྱག་འཚལ་ལོ། །མཁའ་ཡིས་མཉམ་བྱེད་མ་ལ་ཕྱག་
འཚལ་ལོ། །འཇིག་ཆགས་སྟོང་གནས་མ་ལ་ཕྱག་འཚལ་ལོ། །རྩི་ཡི་འོད་དཀར་མ་ལ་
ཕྱག་འཚལ་ལོ། །སྨན་གྱི་བདུད་རྩི་མ་ལ་ཕྱག་འཚལ་ལོ། །གསོ་བའི་ཆུ་བོ་མ་ལ་ཕྱག་
འཚལ་ལོ། །རྒྱ་མཚོའི་སྟོབས་ལྡན་མ་ལ་ཕྱག་འཚལ་ལོ། །འབྲི་རྨིག་དགུ་སྐོར་མ་ལ་
108

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཕྱག་འཚལ་ལོ། །ལུ་མ་དགུ་སྐོར་མ་ལ་ཕྱག་འཚལ་ལོ། ། ཆུ་བོ་རྒ་བསྐྱེད་མ་ལ་ཕྱག་
འཚལ་ལོ། །ཆུ་བྲན་ལག་འདྲེན་མ་ལ་ཕྱག་འཚལ་ལོ། །ཐུགས་རྗེ་སྤྲིན་དཔུང་མ་ལ་
ཕྱག་འཚལ་ལོ། །བྱིན་རླབས་ཆར་པ་མ་ལ་ཕྱག་འཚལ་ལོ། ། སྲ་བརྟན་ཚོགས་འཛིན་
མ་ལ་ཕྱག་འཚལ་ལོ། །དངོས་གྲུབ་སྣ་ཚོགས་མ་ལ་ཕྱག་འཚལ་ལོ། །རིན་ཆེན་གཏེར་
ལྡན་མ་ལ་ཕྱག་འཚལ་ལོ། །སྨན་གྱི་བཅུད་ལྡན་མ་ལ་ཕྱག་འཚལ་ལོ། ། རྩི་ཡི་མཛོད་
ལྡན་མ་ལ་ཕྱག་འཚལ་ལོ། །སེམས་ཅན་གསོ་བ་མ་ལ་ཕྱག་འཚལ་ལོ། །ཤེས་རབ་བློ་
ལྡན་མ་ལ་ཕྱག་འཚལ་ལོ། ། ཁ་དོག་མཛེས་ལྡན་མ་ལ་ཕྱག་འཚལ་ལོ། །ལྷ་མོ་བརྟན་
བྱེད་མ་ལ་ཕྱག་འཚལ་ལོ། །བརྟེན་བྱེད་ཤོང་ཡངས་མ་ལ་ཕྱག་འཚལ་ལོ། །ཅིར་
ཡང་མཁྱེན་བྱེད་མ་ལ་ཕྱག་འཚལ་ལོ། །འོག་གི་ལྷ་མོ་ཐར་པར་གྲོལ་བྱེད་མ་ལ་ཕྱག་
འཚལ་ལོ། །སྟེང་གི་ལྷ་མོ་སྨྲ་བསམ་བརྗོད་མེད་ཚིག་དང་སྒྲ་ལས་འདས། ཁ་དོག་
དངོས་མེད་དཀར་ནག་ཆེ་ཆུང་མེད། ཕ་རོལ་ཕྱིན་པའི་ཡུམ་ལ་ཕྱག་འཚལ་ལོ། །དེ་
ལྟར་བཞུགས་པའི་ལྷ་མོ་བརྒྱ་ལ་ཕྱག་འཚལ་བའི་བྱིན་རླབས་ཀྱིས། སྟོང་གསུམ་གྱི་
སྟོང་ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཀྱི། སེམས་ཅན་ཐམས་
ཅད་སངས་རྒྱས་པར་འགྱུར་རོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་
གང་གའི་ཀླུང་གི་བྱེ་མ་སྙེད་ཀྱི། སེམས་ཅན་ཐམས་ཅད་མཐོ་རིས་ས་སྟེང་ཡོངས་སུ་
མྱ་ངན་ལས་འདས་པར་བྱ་བའི་ཕྱིར། སླད་ནས་བྱོན་པའི་ལྷ་མོ་བརྒྱ་ལ་ཕྱག་འཚལ་
ལོ། །གཡུང་དྲུང་སྲིད་པའི་གྲུབ་པའི་ལྷ་མོ་ཀུན་གྲུབ་མ་ལ་ཕྱག་འཚལ་ལོ། །གཡུང་
དྲུང་སྲིད་པ་གྲུབ་པའི་ལྷ་མོ་ཀུན་ཤེས་མ་ལ་ཕྱག་འཚལ་ལོ། །གཡུང་དྲུང་སྲིད་པ་གྲུབ་
པའི་ལྷ་མོ་ཀུན་ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་གྲུབ་པའི་ལྷ་མོ་ཀུན་
ཚོགས་མ་ལ་ཕྱག་འཚལ་ལོ། །གཡུང་དྲུང་སྲིད་པ་གྲུབ་པའི་ལྷ་མོ་ཀུན་ཚངས་མ་ལ་
ཕྱག་འཚལ་ལོ། །གཡུང་དྲུང་སྲིད་པ་གྲུབ་པའི་ལྷ་མོ་ཀུན་འདུལ་མ་ལ་ཕྱག་འཚལ་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལོ། །གཡུང་དྲུང་སྲིད་པ་གྲུབ་པའི་ལྷ་མོ་ཀུན་འདྲེན་མ་ལ་ཕྱག་འཚལ་ལོ། །གཡུང་
དྲུང་སྲིད་པ་གྲུབ་པའི་ལྷ་མོ་ཀུན་སྡུད་མ་ལ་ཕྱག་འཚལ་ལོ། །གཡུང་དྲུང་སྲིད་པ་གྲུབ་
པའི་ལྷ་མོ་ཀུན་འདུས་མ་ལ་ཕྱག་འཚལ་ལོ། །གཡུང་དྲུང་སྲིད་པ་བདལ་པའི་ལྷ་མོ་
ཁྱབ་བདལ་མ་ལ་ཕྱག་འཚལ་ལོ། །གཡུང་དྲུང་སྲིད་པ་བདལ་བའི་ལྷ་མོ་བཀའ་འདྲེན་
གཙོ་ལ་ཕྱག་འཚལ་ལོ། །གཡུང་དྲུང་སྲིད་པ་བདལ་པའི་ལྷ་མོ་བཀའ་འདྲེན་བསྐྱེད་
བྱེད་མ་ལ་ཕྱག་འཚལ་ལོ། །གཡུང་དྲུང་སྲིད་པ་བདལ་བའི་ལྷ་མོ་ཧ་དྲག་ཤུགས་ལྡན་
མ་ལ་ཕྱག་འཚལ་ལོ། །གཡུང་དྲུང་སྲིད་པ་བདལ་པའི་ལྷ་མོ་གླིང་གྲགས་སྒྲ་ལྡན་མ་ལ་
ཕྱག་འཚལ་ལོ། །གཡུང་དྲུང་སྲིད་པ་བདལ་བའི་ལྷ་མོ་ང་ཆེ་དབང་རྫོགས་མ་ལ་ཕྱག་
འཚལ་ལོ། །གཡུང་དྲུང་སྲིད་པ་བདལ་པའི་ལྷ་མོ་ལ་གཅོད་སྔགས་འཛབ་ཅན་ལ་ཕྱག་
འཚལ་ལོ། །གཡུང་དྲུང་སྲིད་པ་བདལ་བའི་ལྷ་མོ་ངེས་པའི་ཏིང་ངེ་འཛིན་ཅན་ལ་ཕྱག་
འཚལ་ལོ། །གཡུང་དྲུང་སྲིད་པ་ཐུགས་རྗེའི་ལྷ་མོ་སྤྲུལ་པའི་སྐུ་ལ་ཕྱག་འཚལ་ལོ། །
གཡུང་དྲུང་སྲིད་པ་ཐུགས་རྗེའི་ལྷ་མོ་གསལ་བའི་སྤྱན་ལ་ཕྱག་འཚལ་ལོ། །གཡུང་
དྲུང་སྲིད་པ་ཐུགས་རྗེའི་ལྷ་མོ་སྙན་པའི་དབྱངས་ལ་ཕྱག་འཚལ་ལོ། །གཡུང་དྲུང་སྲིད་
པ་ཐུགས་རྗེའི་ལྷ་མོ་སྙན་པའི་ཞལ་ལ་ཕྱག་འཚལ་ལོ། །གཡུང་དྲུང་སྲིད་པ་ཐུགས་
རྗེའི་ལྷ་མོ་སྙན་པའི་ཞབས་ལ་ཕྱག་འཚལ་ལོ། །གཡུང་དྲུང་སྲིད་པ་ཐུགས་རྗེའི་ལྷ་མོ་
བདུད་རྩིའི་ཕྱག་ལ་ཕྱག་འཚལ་ལོ། །གཡུང་དྲུང་སྲིད་པ་འདྲེན་པའི་ལྷ་མོ་འདྲེན་པའི་
ཐབས་ལ་ཕྱག་འཚལ་ལོ། །གཡུང་དྲུང་སྲིད་པ་འདྲེན་པའི་ལྷ་མོ་སྒྲོལ་བའི་གཙོ་ལ་ཕྱག་
འཚལ་ལོ། །གཡུང་དྲུང་སྲིད་པ་འདྲེན་པའི་ལྷ་མོ་སྦྱིན་པའི་གཞི་ལ་ཕྱག་འཚལ་ལོ། །
གཡུང་དྲུང་སྲིད་པ་འདྲེན་པའི་ལྷ་མོ་རྫུ་འཕྲུལ་དྲ་བ་ཅན་ལ་ཕྱག་འཚལ་ལོ། །གཡུང་
དྲུང་སྲིད་པ་འདྲེན་པའི་ལྷ་མོ་ཐུགས་རྗེའི་ལྕགས་ཀྱུ་ཅན་ལ་ཕྱག་འཚལ་ལོ། །གཡུང་
དྲུང་སྲིད་པ་འདྲེན་པའི་ལྷ་མོ་གསལ་བའི་མེ་ལོང་ཅན་ལ་ཕྱག་འཚལ་ལོ། །གཡུང་
110

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
དྲུང་སྲིད་པ་འདྲེན་པའི་ལྷ་མོ་མཛེས་པའི་རྨ་བྱ་ཅན་ལ་ཕྱག་འཚལ་ལོ། །གཡུང་དྲུང་
སྲིད་པ་འདྲེན་པའི་ལྷ་མོ་ཁུ་བྱུག་གསུང་དབྱངས་ཅན་ལ་ཕྱག་འཚལ་ལོ། །གཡུང་དྲུང་
སྲིད་པ་འདྲེན་པའི་ལྷ་མོ་བརྗིད་པའི་གཟི་མདངས་ཅན་ལ་ཕྱག་འཚལ་ལོ། །གཡུང་
དྲུང་སྲིད་པ་འདྲེན་པའི་ལྷ་མོ་ཐར་པའི་སྐས་ལམ་ཅན་ལ་ཕྱག་འཚལ་ལོ། །གཡུང་དྲུང་
སྲིད་པ་འདྲེན་པའི་ལྷ་མོ་ལུང་རྒྱུད་ངེས་པར་འབོགས་ལ་ཕྱག་འཚལ་ལོ། །གཡུང་དྲུང་
སྲིད་པ་འདྲེན་པའི་ལྷ་མོ་བཀའ་རྒྱུད་ཆེ་བར་སྤེལ་ལ་ཕྱག་འཚལ་ལོ། །གཡུང་དྲུང་
སྲིད་པ་བྱིན་རླབས་ཀྱི་ལྷ་མོ་ཆོད་ཡོངས་སུ་གྲགས་ལ་ཕྱག་འཚལ་ལོ། །གཡུང་དྲུང་
སྲིད་པ་བྱིན་རླབས་ཀྱི་ལྷ་མོ་ཐམས་ཅད་ཡོངས་སུ་རྒྱལ་ལ་ཕྱག་འཚལ་ལོ། །གཡུང་
དྲུང་སྲིད་པ་བྱིན་རླབས་ཀྱི་ལྷ་མོ་བདེ་བས་དོན་གྲུབ་མ་ལ་ཕྱག་འཚལ་ལོ། །གཡུང་
དྲུང་སྲིད་པ་བྱིན་རླབས་ཀྱི་ལྷ་མོ་རྒྱས་པར་གསུང་རབ་སྟོན་ལ་ཕྱག་འཚལ་ལོ། །གཡུང་
དྲུང་སྲིད་པ་བྱིན་རླབས་ཀྱི་ལྷ་མོ་ཞི་བས་སེམས་ཅན་འདུལ་ལ་ཕྱག་འཚལ་ལོ། །
གཡུང་དྲུང་སྲིད་པ་བྱིན་རླབས་ཀྱི་ལྷ་མོ་བདེན་པས་ངེས་ཚིག་སྟོན་ལ་ཕྱག་འཚལ་ལོ། །
གཡུང་དྲུང་སྲིད་པ་བྱིན་རླབས་ཀྱི་ལྷ་མོ་མན་ངག་སྔགས་རྒྱུད་འདྲེན་ལ་ཕྱག་འཚལ་
ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་དྲག་པོས་བར་ཆོད་འདུལ་ལ་ཕྱག་
འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཐོག་མེད་མྱུར་དུ་བྱོན་ལ་ཕྱག་
འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་དམིགས་མེད་ཅིར་ཡང་གསལ་
ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཀུན་ལ་བུ་ལྟར་བྱམས་
ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་སྐྱེ་འགྲོ་གསོས་ཀྱིས་གསོ་
ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་སྣང་སྲིད་ཆ་ལ་འབབ་
ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་དམྱལ་བ་རྒྱུན་དུ་གཅོད་
ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཞེ་སྡང་ཀློང་དུ་ཞི་བ་ལ་
III

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཚ་བས་གྲང་བ་འདུལ་ལ་
ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་གྲང་བས་ཚ་བ་འདུལ་ལ་
ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཉི་ཚེ་བ་རྣམས་བདེ་གནས་
རྙེད་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཉི་འཁོར་བ་རྣམས་
ཐར་པར་འདྲེན་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་མི་ཆགས་
སྟོབས་ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་འདུལ་
འཛིན་སྤངས་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་འདོད་པ་
སྡུག་བསྔལ་མེད་པ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་སྟེར་
བའི་བློ་ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་རེ་བ་
དུས་སུ་སྐོང་མ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་སྦྱིན་པས་
འདོད་ཆགས་འདུལ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཚད་
མེད་རྒྱ་ཆེན་འགྱེད་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་ཕྱོགས་
མེད་དམིགས་མེད་འཆའ་ལ་ཕྱག་འཚལ་ལོ། །གཡུང་དྲུང་སྲིད་པ་བྱིན་རླབས་ཀྱི་ལྷ་མོ་
བདག་དང་གཞན་མེད་མཉམ་པའི་ངང་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་
ཤེས་ཀྱི་ལྷ་མོ་བློ་ལྡན་སྣང་སྲིད་ཀྲམ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་
ཀྱི་ལྷ་མོ་ཐམས་ཅད་སྒྱུ་མར་གཟིགས་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་
ཀྱི་ལྷ་མོ་སྒྲོན་མེས་མུན་པ་འཇོམས་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་
ལྷ་མོ་བདུད་རྩིས་འདོད་པ་སྐོང་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་
མོ་སྨན་གྱིས་ནད་རྣམས་འདུལ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་
མོ་བདུད་རྩིའི་ཆུས་ཐམས་ཅད་གསོ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་
ཀྱི་ལྷ་མོ་ཉི་མ་དགུ་ཕྲུག་མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་
112

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
འོད་ཟེར་འབུམ་ཕྲག་མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་ཤོང་
བའི་སྣོད་ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་ཆེ་བའི་གཞི་
ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་བསྐྱེད་པའི་ཤུགས་
ལྡན་མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་སྡུད་པའི་དབང་ལྡན་
མ་ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་གནས་པའི་བཅུད་ལྡན་མ་
ལ་ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་བདེན་པའི་སྟོབས་ལྡན་མ་ལ་
ཕྱག་འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་སྙོམས་པའི་བློ་ལྡན་མ་ལ་ཕྱག་
འཚལ་ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་འགྲོ་བའི་ལམ་ལྡན་མ་ལ་ཕྱག་འཚལ་
ལོ། །གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་ཕྱིན་པའི་ས་ལྡན་མ་ལ་ཕྱག་འཚལ་ལོ། །
གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་མཉམ་པའི་ཐབས་ལྡན་མ་ལ་ཕྱག་འཚལ་ལོ། །
གཡུང་དྲུང་སྲིད་པ་ཡེ་ཤེས་ཀྱི་ལྷ་མོ་མི་དགོངས་མཉམ་པའི་ཚ་ལ་ཕྱག་འཚལ་ལོ། །
གཡུང་དྲུང་སྲིད་པ་ཞི་བའི་ལྷ་མོ་མི་སྤྲུལ་བདལ་པའི་གཞི་ལ་ཕྱག་འཚལ་ལོ། །གཡུང་
དྲུང་སྲིད་པ་ཞི་བའི་ལྷ་མོ་མི་མངོན་དབྱིངས་ན་རྒྱས་ལ་ཕྱག་འཚལ་ལོ། །གཡུང་དྲུང་
སྲིད་པ་ཞི་བའི་ལྷ་མོ་མི་གཡོ་བསམ་གཏན་སྒོམ་ལ་ཕྱག་འཚལ་ལོ། །གཡུང་དྲུང་
སྲིད་པ་ཞི་བའི་ལྷ་མོ་མི་ཡེངས་ཀློང་ན་སྒོམ་ལ་ཕྱག་འཚལ་ལོ། །གཡུང་དྲུང་སྲིད་པ་
ཞི་བའི་ལྷ་མོ་མི་དམིགས་དོན་དམ་རྟོགས་ལ་ཕྱག་འཚལ་ལོ། །གཡུང་དྲུང་སྲིད་པ་ཞི་
བའི་ལྷ་མོ་མི་འབྱེད་ཞི་བར་འཇོག་ལ་ཕྱག་འཚལ་ལོ། །གཡུང་དྲུང་སྲིད་པ་ཞི་བའི་ལྷ་
མོ་གཏོ་རྒྱུད་ཞི་བར་མཛད་ལ་ཕྱག་འཚལ་ལོ། །གཡུང་དྲུང་སྲིད་པ་ཞི་བའི་ལྷ་མོ་སྤྲང་
རྒྱུད་ཞི་བར་གསུང་ལ་ཕྱག་འཚལ་ལོ། །དེ་ལྟར་མ་བྱོན་པའི་ལྷ་མོ་བརྒྱ་ལ་ཕྱག་འཚལ་
བསྟོད་པས། སྟོང་གསུམ་གྱི་སྟོང་འཇིག་རྟེན་ཐམས་ཅད་སངས་རྒྱས་ཏེ་སོང་ངོ༌། །
ཁམས་གསུམ་སེམས་ཅན་བར་དོའི་གནས་སུ་གྲོལ་བར་འགྱུར་རོ། །ཁམས་གསུམ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སེམས་ཅན་སྐྱེ་འཆིའི་མདོ་ལས། འཇིག་རྟེན་ཐམས་ཅད་འདྲེན་པའི་གྲོལ་བར་བྱེད་
པའི་ལེའུ་སྟེ་བཅུ་གཅིག་པའོ། །གཞསབྦབྦག།། །།
༧ གཡུང་དྲུང་ལྷའི་སྐད་དུ་ན། ཏི་བཀྲ་ཧ་ཨ་གསལ་ལོ། །བོད་སྐད་དུ། སྲིད་པ་
གསུམ་ལམ་དུ་ཁྱེར་བའི་མདོ། ཁམས་གསུམ་སེམས་ཅན་སྐྱེ་འཆིའི་མདོ་ལེའུ་བཅུ་
གཉིས་པའོ། །སྟོན་པ་གཤེན་རབ་ཀྱིས་བཀའ་སྩལ་པ། ངའི་མི་མཇེད་འཇིག་རྟེན་གྱི་
སེམས་ཅན་ཇི་སྙེད་བཞུགས་པ་དེ་དག །སྐྱེ་བའི་གནས་བསམ་གྱིས་མི་ཁྱབ། བསམ་
པའི་སེམས་བསམ་གྱིས་མི་ཁྱབ། སྐྱེས་པའི་གཟུགས་བསམ་གྱིས་མི་ཁྱབ། ལམ་གྱི་
སྐལ་པ་བསམ་གྱི་མི་ཁྱབ། དམྱལ་བའི་གཟུགས་མི་མཐུན་མི་འདྲ་བ་བྱེ་བ་ས་ཡ་ཡོད་
དོ། །དམྱལ་བའི་སྡུག་བསྔལ་དེ་དག་སྙིང་རེ་རྗེའོ། །ཡི་དྭགས་ལ་གཟུགས་མི་མཐུན་མི་
འདྲ་བ་བྱེ་བ་ས་ཡ་ཡོད་དོ། །ཡི་དྭགས་ཀྱི་སྡུག་བསྔལ་དེ་དག་སྙིང་རེ་རྗེའོ། །བྱོལ་སོང་
ལ་གཟུགས་མི་མཐུན་མི་འདྲ་བྱེ་བ་ས་ཡ་ཡོད་དོ། །བྱོལ་སོང་གི་སྡུག་བསྔལ་དེ་དག་
སྙིང་རེ་རྗེའོ། །མིའི་རིགས་མི་མཐུན་མི་འདྲ་བ་བྱེ་བ་ས་ཡ་ཡོད་དོ། །མིའི་སྡུག་བསྔལ་
དེ་དག་སྙིང་རེ་རྗེའོ། །ལྷ་མ་ཡིན་ལ་གཟུགས་མི་མཐུན་མི་འདྲ་བ་བྱེ་བ་ས་ཡ་ཡོད་དོ། །
ལྷ་མ་ཡིན་གྱི་སྡུག་བསྔལ་དེ་དག་སྙིང་རེ་རྗེའོ། །ལྷ་ལ་གཟུགས་མི་མཐུན་མི་འདྲ་བ་བྱེ་
བ་ས་ཡ་ཡོད་དོ། །དེ་དག་ལ་གཟུགས་མི་མཐུན་མི་འདྲ་བ་བྱེ་བ་ས་ཡ་ཡོད་དོ། །བྱེ་
བ་ས་ཡ་དེ་སྡིག་པའི་ལས་ཡོད་དོ། །དེའི་ཉོན་མོངས་པ་བྱེ་བ་ས་ཡ་ཡོད་དོ། ། དེ་ལ་
བྱང་བའི་གནས་བྱེ་བ་ས་ཡ་ཡོད་དོ། །བྱེ་བ་ས་ཡའི་སྡིག་པའི་ལས་ཡོད་དོ། །སྡིག་པ་
དེ་དག་སྒོམ་པའི་ཏིང་ངེ་འཛིན་གྱིས་ཡོངས་སུ་ཐར་པའི་ཕྱིར། སྟོང་པ་ཉིད་ལ་ཡོངས་
སུ་ལྟ་བར་བྱའོ། །དེ་ཅིའི་ཕྱིར་ཞེ་ན། སྟོང་པ་ཉིད་སྟོང་པ་ཉིད་ལ་ཡང་དག་བསྒོམ་
པར་བྱའོ། །ཕྱི་སྟོང་པ་ཉིད་སྟོང་པ་ཉིད་ནི་ཕྱི་སྣོད་འཇིག་རྟེན་སྟོང་པ་ཉིད་སྒོམ་པ་
ཡིན་པའི་ཕྱིར་རོ། །ནང་སྟོང་པ་ཉིད་ནང་བཅུད་སེམས་ཅན་སྟོང་པ་ཉིད་སྒོམ་པ་ཡིན་
114

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
པའི་ཕྱིར་རོ། །ཕྱི་སྟོང་པ་ཉིད་ནི་ཕུང་པོ་སྟོང་པ་ཉིད་ནི་ཡིན་པའི་ཕྱིར་རོ། །ནང་སྟོང་
པ་ཉིད་ནི་བདག་གི་སྐྱེ་མཆེད་དྲུག་སྟོང་པ་ཡིན་པའི་ཕྱིར་རོ། །ཕྱི་ནང་སྟོང་པ་ཉིད་
ནི་རྣམ་པར་ཤེས་པ་དང་སྐྱེ་མཆེད་དྲུག་ནམ་མཁའ་ལྟ་བུ་ངོས་བཟུང་བ་མེད་པ་སྒོམ་
པའི་ཕྱིར་རོ། །གཤེན་རབ་ཀྱིས་བཀའ་སྩལ་པ། ལྷ་ཡི་བུ་དབང་པོ་བརྒྱ་བྱིན་གཞན་
ཡང་འཇིག་རྟེན་དང་། འཇིག་རྟེན་ལས་འདས་པ་དང་། གཤིན་རྗེའི་གྲོང་ཁྱེར་དང་།
མི་འམ་ཅིའི་གྲོང་ཁྱེར་དང་། དྲི་ཟའི་གྲོང་ཁྱེར་དང་། ཀླུའི་གྲོང་ཁྱེར་དང་། ངན་
འགྲོའི་གྲོང་ཁྱེར་ཐམས་ཅད་འོད་དུ་གྱུར་པས་བདག་ལ་ཐིམ་པར་བསམ་ཞིང་བསྒོམ་
པར་བྱའོ། །བདག་གི་སྙིང་གི་དཀྱིལ་དུ་འོད་དཀར་སྐུ་མདོག་ཤེལ་ལྟ་བུ་ཕྱག་མཉམ་
ཉིད། སྐུ་འོད་དུ་འབར་བ་ཞིག་ཡིན་བསམ་པ་སྤྲོས་པ་དེ་དག་མང་པོ་འོང་བ་དེ་དག་
ནི། །འོད་ཟེར་བྱེ་བ་དཔག་ཏུ་མེད་པ་དེ་འོད་དུ་འཕྲོ་བ་ཡིན། ལྟ་བ་ལྟ་བ་དེ་ལྟ་བ་
ཡིན། དེ་ནས་སྟོང་པ་ཉིད་སྟོང་པ་ཉིད་ཡང་དག་པར་སྒོམ་པའི་དུས་ནི། བདག་གི་
ཕུང་པོ་སྐྱེ་མཆེད་མར་མེ་ལྟ་བུ་གསལ་བ་ལ་འགྲིབ་པ་མེད་པ་མར་མེ་ལྟ་བུར་སྒོམ། དེ་
ནི་དངོས་མེད་ལྟ་བ་ལྟ་བའི་ལྟ་བ། འཇིག་རྟེན་གྲོང་ཁྱེར་ནས་སྣང་བ་ཐམས་ཅད་འོད་
དུ་གྱུར། འོད་དེ་ཨ་རུ་གྱུར། ཨ་དེ་དག་བདག་ལ་ཐིམ། བདག་ཉིད་སྟོན་པ་གཤེན་
རབ་ལ་ཐིམ། གཤེན་རབ་སྟོན་པ་གཤེན་རབ་ལ་ཐིམ། དེ་དག་སྲིད་པ་སངས་པོ་ལ་
ཐིམ། སྲིད་པ་ཡེ་སངས་ལ་ཐིམ། ཡེ་སངས་གཤེན་ལྷ་འོད་དཀར་ལ་ཐིམ། གཤེན་
ལྷ་ཡེ་ཤེས་ལྷ་ཆེན་ལ་ཐིམ། ཡེ་ཤེས་དབྱིངས་ཀྱི་ཡུམ་ས་ཏྲིག་ཨེར་སངས་ལ་ཐིམ། དེ་
དག་དེ་ལྟར་གྱུར་པ་ནི། གསལ་སྟོང་བདེ་བ་ཆེན་པོར་སྒོམ། སྟོང་གསལ་བདེ་བ་དེ་
དག་ཀྱང་། སྣང་བ་མེད་ཅིང་དངོས་མེད་ཐེར་ཟུག་མེད། དབྱིངས་དང་དངོས་མེད་
ལས་ཀྱི་ཐ་དད་མེད། སྟོང་གསལ་ངོ་བོ་གང་ཡང་མེད་དེ་སྟོང་གསལ་ཡིན། ལྟ་བ་ལྟ་
བ་དེ་ལྟ་བ། ཡེ་ཤེས་ཡེ་ཤེས་དེ་ཡེ་ཤེས། གཤེན་ལྷ་འོད་དཀར་དེ་འོད་དཀར། གཤེན་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
རབ་ཀྱིས་བཀའ་སྩལ་པ། ལྷ་ཡི་བུ་དབང་པོ་བརྒྱ་བྱིན། གཞན་ཡང་འཇིག་རྟེན་གྱི་
ཁམས་གང་ག་ཀླུང་གི་བྱེ་མ་སྙེད་ཀྱི་སེམས་ཅན་རྣམས། བར་དོའི་གནས་སུ་ཡོངས་སུ་
གྲོལ་བར་བྱ་བའི་ཕྱིར། ཡང་དག་པ་གཤེན་ལྷ་འོད་དཀར་གྱི་ཞབས་དྲུང་དུ་སྐྱེ་བར་
འགྱུར་རོ། །གཤེན་ལྷ་འོད་དཀར་དེ་ནི་སེམས་ཉིད་སྐྱེ་བ་མེད་པའི་ངོ་བོ་དེ་དག་ཡིན་
ནོ། །སེམས་ཉིད་སྐྱེ་བ་མེད་པ་དེ་དག་ཡང་དག་པར་སྒོམ་པའོ། །ཡང་དག་པའི་དོན་
ལ་སྒོམས་ཤིག །དེ་དག་ཀྱང་སྒོམས་ཤིག །ཕྱྭ་གཤེན་པ་རྣམས་ཀྱིས་ཀྱང་སྟོང་པ་ཉིད་
སྟོང་པ་ཉིད་དུ་རབ་ཏུ་སྒོམས་ཤིག །སྟོང་པ་ཉིད་སྟོང་པ་ཉིད་སྒོམ་པ་ནི། གཤེན་ལྷ་
འོད་དཀར་གྱི་དངོས་པོའོ། །སྣང་གཤེན་རྣམས་ཀྱིས་ཀྱང་། སྟོང་པ་ཉིད་སྟོང་པ་ཉིད་
སྒོམ་པའོ། །སྟོང་པ་ཉིད་སྟོང་པ་ཉིད་ནི། །གཤེན་ལྷ་འོད་དཀར་དེ་དག་ཡིན་ནོ། །
འཕྲུལ་གཤེན་པ་དེ་དག་ཀྱང་། སྟོང་པ་ཉིད་སྟོང་པ་ཉིད་སྒོམ་པའོ། །དེ་ནི་སེམས་
ཉིད་གཤེན་ལྷ་འོད་དཀར་ལ་ལྟ་བའོ། །སྲིད་གཤེན་པ་དེ་དག་ཀྱང་། སྟོང་པ་ཉིད་
སྟོང་པ་ཉིད་དེ་ལ་སྒོམ་པའོ། ། དེ་ནི་གཤེན་ལྷ་འོད་དཀར་ལ་ལྟ་བའོ། །དགེ་བསྙེན་པ་
དེ་དག་ནི། སྟོང་པ་ཉིད་ལ་སྒོམ་པའོ། །སྟོང་པ་ཉིད་དེ་དག་ལ་ལྟ་བ་ནི། གཤེན་ལྷ་
འོད་དཀར་ལ་ལྟ་བའོ། །གཤེན་གྱི་དྲང་སྲོང་བ་དེ་དག་ཀྱང་སྟོང་པ་ཉིད་སྟོང་པ་ཉིད་
དེ་དག་ལ་ཡོངས་སུ་ལྟ་བའོ། །སྟོང་པ་ཉིད་དེ་དག་ལྟ་བ་ནི། གཤེན་ལྷ་འོད་དཀར་ལ་
ལྟ་བའོ། །གཤེན་གྱི་ཨ་དཀར་བ་དེ་དག་སྟོང་པ་ཉིད་ལ་ལྟ་བའོ། །སྟོང་པ་ཉིད་སྟོང་
པ་ཉིད་དེ་དག་ནི། གཤེན་ལྷ་འོད་དཀར་ཡིན་པས་ལྟ་བའོ། །གཤེན་གྱི་ཡེ་གཤེན་པ་
དེ་དག་ཀྱང་། སྟོང་པ་ཉིད་སྟོང་པ་ཉིད་ལ་ལྟ་བའོ། །སྟོང་པ་ཉིད་དེ་དག་ན་གཤེན་
ལྷ་འོད་དཀར་ལ་ལྟ་བའི་མི་གཡོ་བདེ་ཆེན་ལྟ་བ་ནི། སྟོང་པ་ཉིད་ལ་ལྟ་བའོ། །འཕེན་
ཡུལ་འདུལ་ཁྲིམས་ཟབ་མོ་བསྲུང་བའི་དྲང་སྲོང་ཡང་སྟོང་པ་ཉིད་ལ་ལྟ་བ་ཡིན་ཏེ།
སྟོང་པ་ཉིད་ནི་གཤེན་ལྷ་འོད་དཀར་ལ་ལྟ་བའོ། །ཆབ་དཀར་སྔགས་ཀྱི་སྡེ་མངོན་
Il6

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
པར་ལྟ་བ་ཡང་སྟོང་པ་ཉིད་སྟོང་པ་ཉིད་ལ་ལྟ་བའོ། །སྟོང་པ་ཉིད་ནི་གཤེན་ལྷ་འོད་
དཀར་ལ་ལྟ་བའོ། །ཆབ་ནག་སྲིད་པ་རྒྱུད་ཀྱི་བོན་ལ་ལྷ་གསོལ་བ་ཀླུད་ཁྱུད་དང་གྱེར་
བ་ཡང་སྟོང་པ་ཉིད་སྟོང་པ་ཉིད་ལ་ལྟ་བའོ། །སྟོང་པ་ཉིད་ནི་གཤེན་ལྷ་འོད་དཀར་
ལ་ལྟ་བའོ། །དཔོན་གསས་ཡང་དག་པ་སྟོང་པ་ཉིད་སྟོང་པ་ཉིད་ལ་ལྟ་བའོ། །སྟོང་
པ་ཉིད་ནི་གཤེན་ལྷ་འོད་དཀར་ལ་ལྟ་བའོ། །གཤེན་ལྷ་ལྔ་སྒོམ་པ་ཡང་སྟོང་པ་ཉིད་
སྟོང་པ་ཉིད་ལ་ཡང་དག་པར་སྒོམ་པ་དེ་དག ། སྟོང་པ་ཉིད་སྟོང་པ་ཉིད་དེ་དག་ཀྱང་
གཤེན་ལྷ་འོད་དཀར་གྱི་རྗེས་སུ་མཐོང་བར་ལྟ་བའོ། །ཡང་དག་པར་རྗེས་སུ་མཐོང་བ་
དེ་དག་ཀྱང་། རྗེས་སུ་མི་མཐོང་བ་དེ་དག་གནས་པར་བྱའོ། །གཤེན་རབ་ཀྱིས་བཀའ་
སྩལ་པ། ལྷའི་བུ་དབང་པོ་བརྒྱ་བྱིན། ངས་སྤྱན་གྱིས་གཟིགས་པ་ཤར་ཕྱོགས་ཀྱི་འཇིག་
རྟེན་གྱི་ཁམས་གང་ག་ཀླུང་གི་བྱེ་མ་སྙེད་དག་ན། གཡུང་དྲུང་སེམས་དཔའ་སེམས་
དཔའ་ཆེན་པོ་དག །འགྲོ་བ་སེམས་ཅན་གྱི་དོན་ལ་རབ་ཏུ་བྱེད་པའི་ཕྱིར་རོ། །འགྲོ་
བ་དེ་དག་ཀྱང་བདེ་བ་ཆེན་པོའི་ཕོ་བྲང་དུ་ཡོངས་སུ་འཕོས་ནས། བླ་ན་མེད་པ་ཡང་
དག་པའི་འབྲས་བུ་ཐོབ་པར་འགྱུར་རོ། །སེམས་ཅན་དུད་འགྲོའི་གནས་སུ་སྐྱེས་པ་
དང་། གཤིན་རྗེའི་འཇིག་རྟེན་དུ་སྐྱེ་བ་དང༌། ཐར་པར་འདོད་པའི་ཕྱིར་སྟོང་པ་ཉིད་
སྟོང་པ་ཉིད་ལ་བསླབ་པར་གྱིས་ཤིག །
གཤེན་རབ་ཀྱིས་བཀའ་སྩལ་པ། ལྷའི་དབང་པོ་བརྒྱ་བྱིན། གཞན་ཡང་གཡུང་དྲུང་
སེམས་དཔའ་ཆེན་པོ། །དགེ་བའི་རྩ་བ་ནི། སྦྱིན་པ་ཡིན་ཏེ་དགེ་བའི་རྩ་བ་འདོད་
པའི་ཕྱིར། གཡུང་དྲུང་སེམས་དཔའ་རྣམས་ཀྱིས། ཡན་ལག་དང་ཉིང་ལག་སྦྱིན་པར་
ཐོངས་ཤིག །ཡན་ལག་དང་ཉིང་ལག་སྦྱིན་པར་བཏང་བས། དེ་དེ་བཞིན་དུ་བླ་ན་
མེད་པ་ཡང་དག་པར་རྫོགས་པའི་འབྲས་བུ་ཐོབ་པར་འགྱུར་རོ། །སྦྱིན་པ་དེ་ནི་རྩྭ་
གཤེན་པས་བཏང་བས། མོ་དང་པྲ་དང་མཐོང་བ་ཡང་མོའི་སྒྲིབ་པ་དག་ནས་གྲོལ་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བར་འགྱུར་རོ། །སྣང་གཤེན་པས་སྦྱིན་པ་བཏང་བས། ཐོབ་ཡས་ཀྱི་སྒྲིབ་པ་ཡོངས་
སུ་བྱང་ནས་ཐོབས་ནས་གྲོལ་བར་འགྱུར་རོ། །འཕྲུལ་གཤེན་པས་སྦྱིན་པ་བཏང་
བས། སྦྱིན་པ་དེ་དག་ཡོངས་སུ་གྲོལ་ནས་ཡང་དག་པར་རྫོགས་པའི་འབྲས་བུ་ཐོབ་
པར་འགྱུར་རོ། །སྲིད་གཤེན་པ་རྣམས་ཀྱིས་སྦྱིན་པ་བཏང་བས། ཡོངས་སུ་གྲོལ་བར་
འགྱུར་རོ། །གཤེན་གྱི་དགེ་བསྙེན་པས་སྦྱིན་པ་བཏང་བས་དུག་ལྔ་ལས་གྲོལ་བ་འགྱུར་
རོ། །གཤེན་རབ་དྲང་སྲོང་པས་སྦྱིན་པ་ཡོངས་སུ་བཏང་བས། དྲང་སྲོང་པ་རྣམས་
གྲོལ་བར་འགྱུར་རོ། །གཤེན་རབ་ཨ་དཀར་བ་རྣམས་ཀྱིས་སྦྱིན་པ་བཏང་བས་གྲོལ་
ཞིང་ཐར་པའོ། །གཤེན་རབ་ཡེ་གཤེན་པ་རྣམས་ཀྱིས་སྦྱིན་པ་བཏང་བས། ཐམས་
ཅད་བདེ་བའི་ཐར་པ་ཐོབས་པར་འགྱུར་རོ། །འཁོར་བ་ལ་གནས་པའི་སེམས་ཅན་
རྣམས། མྱ་ངན་ལས་ཡོངས་སུ་འདའ་བར་བྱ་བའི་ཕྱིར། བདེ་བ་ཆེན་པོའི་སྦྱིན་པ་
ཡོངས་སུ་གཏང་བར་བྱའོ། །འཁོར་བའི་སེམས་ཅན་རྣམས་དམྱལ་བའི་གནས་སུ་མི་
ལྟུང་པར་བྱ་བའི་ཕྱིར། སྦྱིན་པ་ཆེན་པོ་ཡོངས་སུ་གཏོང་པར་བྱའོ། །འཁོར་བའི་སེམས་
ཅན་རྣམས་ཡི་དྭགས་ཀྱི་གནས་སུ་མི་ལྟུང་པར་བྱ་བའི་ཕྱིར། སྦྱིན་པ་ཆེན་པོ་ཡོངས་
སུ་གཏང་བར་བྱའོ། །འཁོར་བའི་སེམས་ཅན་རྣམས་བྱོལ་སོང་གི་གནས་སུ་མི་ལྟུང་
པར་བྱ་བའི་ཕྱིར། སྦྱིན་པ་ཆེན་པོ་ཡོངས་སུ་གཏང་བར་བྱའོ། །འཁོར་བའི་སེམས་
ཅན་རྣམས་མཐའ་འཁོབ་མིའི་གནས་སུ་མི་ལྟུང་བར་བྱ་བའི་ཕྱིར། །སྦྱིན་པ་ཆེན་པོ་
ཡོངས་སུ་གཏང་བར་བྱའོ། །འཁོར་བའི་སེམས་ཅན་རྣམས་ལྷ་མ་ཡིན་འཐབ་རྩོད་ཀྱི་
གནས་སུ་མི་ལྟུང་བྱ་བའི་ཕྱིར། སྦྱིན་པ་ཆེན་པོ་ཡོངས་སུ་གཏང་བར་བྱའོ། །འཁོར་
བའི་སེམས་ཅན་རྣམས་ལྷ་ལྟུང་བ་ཅན་གྱི་གནས་སུ་མི་ལྟུང་བར་བྱ་བའི་ཕྱིར། སྦྱིན་
པ་ཆེན་པོ་ཡོངས་སུ་གཏང་བར་བྱའོ། །སྦྱིན་པ་ཆེན་པོ་དེ་དག་ནི་མི་དམིགས་པར་
བྱའོ། །དམིགས་པ་མེད་པའི་སྦྱིན་པ་དེ་དག་ནི། སྦྱིན་པ་ཆེན་པོའི་སྦྱིན་པ་དེ་དག་ནི།
118

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཡོངས་སུ་གཏོང་བ་མེད་པའོ། །བཏང་བ་མེད་པའི་སྦྱིན་པ་དེ་དག་ནི། ནམ་མཁའི་
མཐའ་དང་མཉམ་པའོ། །གཤེན་རབ་ཀྱིས་བཀའ་སྩལ་པ། གཏོ་བུ་འབུམ་སངས་
ཉོན་ཅིག །སྦྱིན་པའི་མཐའ་ནི་བཏང་བ་མེད་པའོ། །དེ་དེ་བཞིན་དུ་གསེར་དང་གཡུ་
དང་མན་ཤེལ་དང༌། བྱུ་རུ་དང་མུ་ཏིག་དང་དུང་དང་འཕྲ་མེན་དང༌། དངུལ་བྱ་
གསེར་བྱ་དང་། ཟས་དང་གོས་དང་བཞོན་པ་དང་། མལ་ཆ་དང་སྨན་དང་། འབྲུ་
སྣ་ཚོགས་དང་རིན་པོ་ཆེ་སྣ་ཚོག་དང་། འཕེན་དང་གདུགས་དང་རྒྱལ་མཚན་དང་།
འཕྲེང་བ་དང་ཕྱེ་མ་དང་། ཡང་དག་པའི་གཞོན་པ་དང༌། འཕྲེང་བ་འགྱེད་པ་དང་།
དེ་དག་ཁྱེད་ཀྱིས་ཁྱེར་ཤིག །ངས་ཕྲག་དོག་མི་བྱེད་པར་སྦྱིན་ནོ། ། དེ་ནི་མ་དམིགས་
མ་གནས་པར་གཏོང་ངོ༌། །གཏང་བ་མེད་པར་གཏོང་བར་བྱེད་པར་བཏང་། ཕུལ་
དུ་ཕྱིན་པར་བཏང་ངོ༌། །དེ་བདག་གིས་སྦྱིན་པ་བཏང་བས་སེམས་ཅན་ཐམས་ཅད་
ཀྱི་ཐུགས་ཀྱི་དགེ་བའི་རྩ་བ་ཆེན་པོར་ཡོངས་སུ་བསྔོ་བར་བྱེད་དོ། །དེ་ཅིའི་སླད་དུ་
ཞེ་ན། གཏོ་བུ་འབུམ་སངས་ཉོན་ཅིག །བདུད་སྡིག་ལྟོ་ཅན་དང་། སྲིན་པོ་རག་ཤ་
དང་། གཤིན་རྗེའི་གྲོང་ཁྱེར་དང༌། ལྷ་མ་ཡིན་གྱི་གྲོང་ཁྱེར་དང་། ངན་འགྲོའི་གྲོང་
ཁྱེར་རྣམས་བདེ་བ་ལ་ཡོངས་སུ་བཀོད་པར་བྱ་བའི་ཕྱིར། བདག་གིས་ཅི་འདོད་པའི་
ཤ་ཁྲག་འདོད་པ་ལ་ཤ་ཁྲག །རུས་པ་འདོད་པ་ལ་རུས་པ། རྐང་དང་ནང་ཁྲོལ་
འདོད་པ་ལ་རྐང་དང་ནང་ཁྲོལ། པགས་པ་འདོད་པ་ལ་པགས་པ། དེ་དག་གིས་
ཁྱེད་འཇིག་རྟེན་ཁམས་ཀྱི་སེམས་ཅན་རྣམས་ཐར་པར་འགྱུར་ཏོ། །གཤེན་རབ་ཀྱིས་
བཀའ་སྩལ་པ། འདི་ལྟ་སྟེ། ཤར་ཕྱོགས་ཀྱི་འཇིག་རྟེན་གྱི་ཁམས། གང་ག་ཀླུང་གི་བྱེ་
མ་སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་། ཡོངས་སུ་དགའ་བར་
མཛོད། ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་
འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཀྱིས་བཀའ་སྩལ་པ། འདི་ལྟ་སྟེ། བྱང་ཕྱོགས་ཀྱི་འཇིག་རྟེན་གྱི་ཁམས། གང་ག་ཀླུང་
གི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་། ཡོངས་སུ་དགའ་
བར་མཛོད། ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་
འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་
ཀྱིས་བཀའ་སྩལ་པ། འདི་ལྟ་སྟེ། ནུབ་ཕྱོགས་ཀྱི་འཇིག་རྟེན་གྱི་ཁམས། གང་ག་ཀླུང་
གི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་། ཡོངས་སུ་དགའ་
བར་མཛོད། ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་
པའི་འབྲས་བུ་ནི་སེམས་ཅན་རྣམས་སྡུག་བསྔལ་བྲལ་བར་མཛོད། གཤེན་རབ་ཀྱིས་
བཀའ་སྩལ་པ། འདི་ལྟ་སྟེ། ལྷོ་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་
སྙེད་ཀྱི། འཇིག་རྟེན་གྱི་ཁམས་སེམས་ཅན་རྣམས་ཀྱང་ཡོངས་སུ་དགའ་བར་མཛོད།
ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་
སེམས་ཅན་འདི་ལྟ་སྟེ། ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་
ཀྱིས་བཀའ་སྩལ་པ། འདི་ལྟ་སྟེ། བྱང་ཤར་འཇིག་རྟེན་གྱི་ཁམས་གང་ག་ཀླུང་གི་བྱེ་མ་
སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛོད།
ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་
སེམས་ཅན་ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་ཀྱིས་བཀའ་
སྩལ་པ། འདི་ལྟར་སྟེ། བྱང་ནུབ་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་
ཀྱི། འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་། ཡོངས་སུ་དགའ་བར་མཛོད།
ཚིམས་པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་
སེམས་ཅན་ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་ཀྱིས་བཀའ་
སྩལ་པ། འདི་ལྟ་སྟེ། ལྷོ་ནུབ་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཀྱི་
120

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
འཇིག་རྟེན་གྱི་ཁམས་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛོད། ཚིམས་
པར་མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་སེམས་
ཅན་ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་ཀྱིས་བཀའ་སྩལ་པ།
འདི་ལྟ་སྟེ། སྟེང་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཀྱི་འཇིག་
རྟེན་ཁམས་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛོད། ཚིམས་པར་
མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་སེམས་ཅན་
ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་ཀྱིས་བཀའ་སྩལ་པ། འདི་
ལྟ་སྟེ། འོག་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཀྱི། འཇིག་རྟེན་
གྱི་ཁམས་ཀྱི་སེམས་ཅན་རྣམས་ཀྱང་། ཡོངས་སུ་དགའ་བར་མཛོད་ལ་ཚིམས་པར་
མཛོད། ཡོངས་སུ་མྱ་ངན་ལས་གྲོལ་བར་མཛོད། སྦྱིན་པའི་འབྲས་བུ་ནི་སེམས་ཅན་
ཐམས་ཅད་སྡུག་བསྔལ་དང་བྲལ་བར་མཛོད། གཤེན་རབ་ཀྱིས་བཀའ་སྩལ་པ། སྦྱིན་
པ་དེ་དག་ནི་ལམ་གྱི་སྦྱིན་པ་དང་། ངག་གི་སྦྱིན་པ་དང་། ལུས་ཀྱི་སྦྱིན་པ་དང༌། མ་
གོད་ཀྱི་སྦྱིན་པ་དང་། དོན་དམ་གྱི་སྦྱིན་པ་དང་། ཀུན་རྫོབ་ཀྱི་སྦྱིན་པ་དང་། རིན་པོ་
ཆེ་སྣ་བདུན་གྱི་སྦྱིན་པ་དང་། ཟས་འདོད་པ་ལ་ཟས། ནོར་འདོད་པ་ལ་ནོར། གོས་
འདོད་པ་ལ་གོས། རིན་པོ་ཆེ་འདོད་པ་ལ་རིན་པོ་ཆེ། སྐྱབས་འདོད་པ་ལ་སྐྱབས། རྟ་
འདོད་པ་ལ་རྟ། གླང་འདོད་པ་ལ་གླང་། སྨན་འདོད་པ་ལ་སྨན། དེ་དག་ཡོངས་སུ་
མཆོད་པར་བྱེད་དོ། །ཡོངས་སུ་སྦྱིན་པར་བྱེད་དོ། །བདུད་ཀྱི་བུའམ་སྲོག་གཅོད་པའི་
བུ་རྣམས་ཀྱང་སྲོག་གཅོད་པར་མི་འགྱུར་རོ། །སེམས་ཅན་ཐུན་མོང་གི་དགེ་བའི་རྩ་
བ་ནི། སྦྱིན་པ་ལས་བྱུང་བའི་ཕྱིར་སྦྱིན་པ་ཡོངས་སུ་གཏང་པར་བྱའོ། །ཁམས་གསུམ་
སེམས་ཅན་སྐྱེ་འཆིའི་མདོ་ལས། སྲིད་པ་གསུམ་ལམ་དུ་ཁྱེར་བའི་ལེའུ་སྟེ་བཅུ་གཉིས་
པའོ། །བྦpབྦསཁཐ་ཕཞབྦབྦ །།
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
༧ གཡུང་དྲུང་ལྷའི་སྐད་དུ་ན། ཨ་བ་ག་ཧྲི་བ་ན་ར་ཨ། གང་ཟག་མིའི་སྐད་དུ་
ན། སྣང་བ་འཕྲེང་བའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་
གཤེན་རབ་མི་བོ་ནི། ཤིང་རྟའི་ཚལ་ན་བཞུགས་ཏེ། ལྷའི་བུ་གངས་པོ་དང་། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། བདེ་ཆེན་རིན་ཆེན་རྒྱལ་བའི་
བློ་གྲོས་དང་། གྲ་བྱིན་སྤུངས་པ་དང་། གཏིང་སང་ཧ་ར་དང་། གཡུང་དྲུང་སེམས་
དཔའ་མ་པང་དབྱིངས་ཕྱུག་དང༌། རྟགས་ཀྱི་ཕྱག་རྒྱ་ཅན་དང༌། བདུད་རྩི་བུམ་པ་
ཅན་དང༌། འོད་ཀྱི་མྱུ་གུ་ཅན་དང༌། རྟགས་ཀྱི་ཕྱག་རྒྱ་ཆེན་པོ་ཅན་དང༌། བདེ་བའི་
བློ་གྲོས་ཅན་དང་། ཕྱག་རྒྱ་ཀུན་སྒྱུར་དང་། སྙིང་པོ་དགའ་བའི་མེ་ཏོག་དང་། བདུད་
ཐམས་ཅད་འདུལ་བ་དང་། སྦྱིན་པ་ཀུན་འགྱེད་དང་། ལམ་གྱིས་ཐེག་འདེབས་དང་།
བདེ་བའི་སྤྱན་གསལ་དང་། ཐར་པའི་སྐས་ཅན་དང་། དགྲ་དང་བདུད་ཐམས་ཅད་
ཇི་ལྟར་འདུལ་བ་དང་འཇིག་པ་དང་། རི་རབ་ཀྱི་སྙིང་པོ་དཔག་བསམ་ལོ་མ་འཛིན།
ཀླུའི་དབང་པོ་རྣམས་ལ་བཀའ་སྩལ་པ། ངས་བསྟན་པའི་བོན་ཐམས་ཅད་ནི། བདུད་
རྩི་ལྟ་བུའི་བོན་འདི་ཐེག་པ་ཆེན་པོ་འདི་ནི། འཁོར་བའི་སེམས་ཅན་རྣམས་ལ་བསྟན་
པར་བྱའོ། །ལྷའི་བུ་དག་ནི་འདི་ལྟར་ཡོངས་སུ་བསྟན་པར་བྱའོ། །བདུད་ཀྱི་བུ་ང་ལ་
ཉོན་ཅིག ། ཁྱེད་སྲིན་པོའི་བུ་ང་ལ་ཉོན་ཅིག །ངས་ཁྱོད་སྲིན་པོ་ལ་བདེ་བ་ཆེན་པོ་ཉན་
པ་བསྟན། ཅི་ལྟར་ཡང་དག་པའི་བདེ་བ་ན་ཁྱོད་སྲིན་པོའི་བུ་རག་ཤ་ཁྱོད་ཅི་ལྟར་
གདུག་པ་ཆེ་ཡང་ངས་ཡང་དག་པར་ཁྱོད་ལ་བདུད་རྩིའི་ལྟ་བུའི་བོན་རབ་ཏུ་སྟོན་
ནོ། །ཁྱོད་སྲིན་པོ་ལང་ཀ་མགྲིན་ཆུང་ཁྱོད་ལ་ངས་བཤད་པ་བཞིན་དུ། ཁྱོད་ཀྱིས་
སེམས་ཅན་རྣམས་ལ་བྱམས་པ་གྱིས། བསད་པ་དང་བཅད་པ་དང་། ཡ་ལད་སྐོར་
བ་ཐུན་རྡོས་བསད་པ་དང་། ཚེར་མས་བརྒྱབ་པ་དང་། བཤའ་བ་དང་དྲ་བ་ནང་དུ་
བཅུག་པ་དང༌། ཁ་འདྲལ་བ་དང་སྲེགས་པ་དང་། ཞགས་པས་བཅིང་ནས་ཡོངས་སུ་
122

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སྤོང་བ་ནས། རྫས་དང་ལག་ཅ་དང་པྲ་ལག་དང༌། གྲི་བོ་ཆེ་དང་ལག་མདུང་དང་།
གྱི་གནག་གི་རྩེ་ཅན་དང་། དེ་དག་སྲིན་པོའི་ལག་ཆ་དེ་དག་ཡོངས་སུ་སྤང་བར་
བྱའོ། །སྲིན་མོ་གཟུགས་ངན་གྱི་བུ་མོ་གང་འདི་བཞིན་དུ། ཁྱོད་ཀྱིས་སྲིན་མོ་ལས་
མ་རུང་པ་དང་ངུ་འབོད་མ་དང་། གཟུགས་ངན་མོ་དང་ཤན་པ་མོ་དང༌། མཚོན་
ཐོགས་མ་དང་ཆོ་འཕྲུལ་གསུམ་པ་མ་དང༌། སྲིན་པོ་རེ་བའི་ཐོག་ཅན་དང་། སྒྲ་
གསུམ་དང་བྲག་བཤིག་མ་དང་། སྲོག་ལེན་མ་དང་ཆུ་སྲིན་ཞལ་ཅན་དང་། དམ་
ལ་གནས་མེད་དང༌། དེ་དག་གིས་བདེན་པའི་བཀའ་འདི་དག་ཡོངས་སུ་བསྟན་
པར་བྱའོ། །འདི་ལྟ་སྟེ། ཤར་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་
སྙེད། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་ཀྱང༌། སྲིན་པོའི་གདུག་
པ་དང་མིའམ་ཅིའི་གདུག་པ་རྣམས་བྱིན་གྱིས་བརློབས། སྲིན་པོ་འམ་མི་འམ་ཅིའི་
གནོད་སེམས་ཐམས་ཅད་བྱིན་གྱིས་རློབས། གཞན་ཡང་ལྷ་སྲིན་སྡེ་བརྒྱད་རྣམས་ཀྱང་
བྱིན་གྱིས་རློབས་ཤིག །འདི་ལྟ་སྟེ། བྱང་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་
གི་བྱེ་མ་སྙེད། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་ཀྱང་། སྲིན་
པོའི་གདུག་པ་དང་། མི་འམ་ཅིའི་གདུག་པ་རྣམས་བྱིན་གྱིས་རློབས། སྲིན་པོ་དང་
མིའམ་ཅིའི་གནོད་སེམས་ཐམས་ཅད་བྱིན་གྱིས་རློབས། གཞན་ཡང་ལྷ་སྲིན་སྡེ་བརྒྱད་
ཀྱང་བྱིན་གྱིས་རློབས་ཤིག །འདི་ལྟ་སྟེ། ནུབ་ཕྱོགས་ཀྱི་འཇིག་རྟེན་གྱི་ཁམས་གང་ག་
ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་ཀྱང་། སྲིན་
པོའི་གདུག་པ་དང་མིའམ་ཅིའི་གདུག་པ་རྣམས་བྱིན་གྱིས་རློབས། སྲིན་པོ་དང་མིའམ་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཅིའི་གནོད་སེམས་རྣམས་བྱིན་གྱིས་རློབས། གཞན་ཡང་ལྷ་སྲིན་སྡེ་བརྒྱད་ཀྱང་བྱིན་
གྱིས་རློབས་ཤིག །འདི་ལྟ་སྟེ། ལྷོ་ཕྱོགས་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་
མ་སྙེད། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་
རབ་གཡུང་དྲུང་སེམས་དཔའ་སེམས་དཔའ་རྣམས་ཀྱིས་ཀྱང་། སྲིན་པོའི་གདུག་པ་
དང་མི་འམ་ཅིའི་གདུག་པ་རྣམས་བྱིན་གྱིས་རློབས། སྲིན་པོ་དང་མིའམ་ཅིའི་གནོད་
སེམས་ཐམས་ཅད་བྱིན་གྱིས་རློབས་ཤིག །གཞན་ཡང་ལྷ་སྲིན་སྡེ་བརྒྱད་ཀྱང་བྱིན་གྱིས་
རློབས་ཤིག །འདི་ལྟ་སྟེ། བྱང་ཤར་གྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་
འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི་གཤེན་རབ་གཡུང་
དྲུང་སེམས་དཔའ་ཆེན་པོ་རྣམས་ཀྱིས། སྲིན་པོའི་གདུག་པ་དང་མིའམ་ཅིའི་གདུག་
པ་རྣམས་ཀྱང་བྱིན་གྱིས་རློབས། སྲིན་པོ་དང་མི་འམ་ཅིའི་གནོད་སེམས་ཐམས་ཅད་
བྱིན་གྱིས་རློབས། གཞན་ཡང་ལྷ་སྲིན་སྡེ་བརྒྱད་ཀྱང་བྱིན་གྱིས་རློབས་ཤིག །འདི་ལྟ་
སྟེ། བྱང་ནུབ་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད། འདས་པ་ཀུན་གྱི་ཕ་
རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་ཀྱིས་ཀྱང་། སྲིན་པོའི་གདུག་པ་དང་མིའམ་ཅིའི་གདུག་
པ་རྣམས་བྱིན་གྱིས་རློབས། སྲིན་པོ་དང་མི་འམ་ཅིའི་གདུག་སེམས་ཐམས་ཅད་བྱིན་
གྱིས་རློབས་ཤིག །གཞན་ཡང་ལྷ་སྲིན་སྡེ་བརྒྱད་རྣམས་བྱིན་གྱིས་རློབས་ཤིག །འདི་ལྟ་
སྟེ། ལྷོ་ནུབ་ཀྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད། འདས་པ་ཀུན་གྱི་ཕ་
རོལ་གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་ཀྱིས་ཀྱང༌། སྲིན་པོའི་གདུག་པ་དང་མིའམ་ཅིའི་གདུག་
པ་རྣམས་བྱིན་གྱིས་རློབས། སྲིན་པོ་དང་མིའམ་ཅིའི་གནོད་སེམས་ཐམས་ཅད་བྱིན་
གྱིས་རློབས་ཤིག །གཞན་ཡང་ལྷ་སྲིན་སྡེ་བརྒྱད་ཀྱང་བྱིན་གྱིས་རློབས་ཤིག །འདི་ལྟ་སྟེ།
124

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ལྷོ་ཤར་གྱི་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད། འདས་པ་ཀུན་གྱི་ཕ་རོལ་
གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་དཔའ་ཆེན་
པོ་རྣམས་ཀྱིས་ཀྱང་། སྲིན་པོའི་གདུག་པ་དང་མིའམ་ཅིའི་གདུག་པ་རྣམས་བྱིན་གྱིས་
རློབས། སྲིན་པོ་དང་མི་འམ་ཅིའི་གནོད་སེམས་ཐམས་ཅད་བྱིན་གྱིས་རློབས་ཤིག །
གཞན་ཡང་ལྷ་སྲིན་སྡེ་བརྒྱད་རྣམས་བྱིན་གྱིས་རློབས་ཤིག །འདི་ལྟ་སྟེ་སྟེང་ཕྱོགས་
འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད། འདས་པ་ཀུན་གྱི་ཕ་རོལ་གྲུབ་པ་
གཤེན་གྱི་ཕོ་བྲང་ན་བཞུགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་
རྣམས་ཀྱིས་ཀྱང་། སྲིན་པོ་དང་མིའམ་ཅིའི་གདུག་པ་རྣམས་བྱིན་གྱིས་རློབས། སྲིན་
པོ་དང་མིའམ་ཅིའི་གནོད་སེམས་ཐམས་ཅད་བྱིན་གྱིས་རློབས་ཤིག །གཞན་ཡང་ལྷ་
སྲིན་སྡེ་བརྒྱད་རྣམས་བྱིན་གྱིས་རློབས་ཤིག །འདི་ལྟ་སྟེ། འོག་ཕྱོགས་ཀྱི་འཇིག་རྟེན་གྱི་
ཁམས་གང་ག་ཀླུང་གི་བྱེ་མ་སྙེད། འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་
ན་བཞུགས་པའི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ཀྱིས་ཀྱང་། སྲིན་པོའི་གདུག་པ་དང་མིའམ་ཅིའི་གདུག་པ་བྱིན་གྱིས་རློབས། སྲིན་པོ་
དང་མིའམ་ཅིའི་གནོད་སེམས་ཐམས་ཅད་བྱིན་གྱིས་རློབས་ཤིག །གཞན་ཡང་ལྷ་སྲིན་
སྡེ་བརྒྱད་ཀྱང་བྱིན་གྱིས་རློབས་ཤིག ། །
གཤེན་རབ་ཀྱིས་བཀའ་སྩལ་པ། གནོད་སེམས་ཅན་གྱི་རྣ་བ་ཨོ་ཀོ་སྤྱང་བ་ཁྱོད།
སྲིན་པོའི་ཚོགས་དང་མིའམ་ཅིའི་ཚོགས་དང་། མི་འམ་ཅིའི་བུ་ལྗོན་པ་དང་དིང་རྩུག་
དང་། རྔ་མོང་གི་མགོ་ཅན་དང་། ཕག་གི་མགོ་ཅན་དང་། བྱ་རོག་གི་མགོ་ཅན་དང་།
འཕར་བའི་མགོ་ཅན་དང་། སྤྱང་ཀུའི་མགོ་ཅན་དང༌། དྲེད་མོང་གི་མགོ་ཅན་དང༌།
ཁྱེད་མིའམ་ཅིའི་སེམས་ཅན་རྣམས། གང་ཞིག་ལ་ཡོངས་སུ་གནོད་པར་བྱེད་པ་དེ་
དག་དམྱལ་བའི་གནས་སུ་སྐྱེ་བར་འགྱུར་རོ། །ཁྱེད་མིའམ་ཅི་རྣམས་སེམས་ཅན་གང་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཞིག་ལ་གནོད་པར་བྱེད་པ་དེ་དག །དམྱལ་བ་ཐིག་ནག་གི་གནས་སུ་སྐྱེ་བར་འགྱུར་
རོ། །ཁྱེད་མི་འམ་ཅི་རྣམས་སེམས་ཅན་གང་ཞིག་ལ་གནོད་པ་ཡོངས་སུ་སྐྱེལ་བར་
བྱེད་པ་དེ་དག །དམྱལ་བ་སྡུད་འཇོམས་ཀྱི་གནས་སུ་སྐྱེ་བར་འགྱུར་རོ། །ཁྱེད་མིའམ་
ཅི་རྣམས་སེམས་ཅན་གང་ཞིག་ལ་གནོད་པ་ཡོངས་སུ་སྐྱེལ་བར་བྱེད་པ་དེ་དག །
དམྱལ་བ་མེ་མ་མུར་པུས་ནུབ་ཀྱི་གནས་སུ་སྐྱེ་བར་འགྱུར་རོ། །ཁྱེད་མིའམ་ཅི་རྣམས་
སེམས་ཅན་གང་ཞིག་ལ་གནོད་པ་ཡོངས་སུ་སྐྱེལ་བར་བྱེད་པ་དེ་དག །དམྱལ་བ་རལ་
ཀྱུའི་ལོ་མའི་ནགས་ཚལ་དུ་སྐྱེ་བར་འགྱུར་རོ། །ཁྱེད་མིའམ་ཅི་རྣམས་སེམས་ཅན་གང་
ཞིག་ལ་གནོད་པ་ཡོངས་སུ་སྐྱེལ་བར་བྱེད་པ་དེ་དག །དམྱལ་བ་རོ་མྱགས་འདམ་དོང་
ནག་པོར་སྐྱེ་བར་འགྱུར་རོ། །ཁྱེད་མིའམ་ཅི་རྣམས་སེམས་ཅན་གང་ཞིག་ལ་གནོད་པ་
ཡོངས་སུ་སྐྱེལ་བར་བྱེད་པ་དེ་དག །དམྱལ་བ་འཚོད་པའི་ཟངས་སྟོང་ཤོང་ཁ་སྤྲོད་དུ་
སྐྱེ་བར་འགྱུར་རོ། །ཁྱེད་མིའམ་ཅི་རྣམས་སེམས་ཅན་གང་ཞིག་ལ་གནོད་པ་ཡོངས་སུ་
སྐྱེལ་བར་བྱེད་པ་དེ་དག །དམྱལ་བ་རྒྱ་མཚོ་གྲང་འཁྱག་གླིང་ཆེན་དུ་སྐྱེ་བར་འགྱུར་
རོ། །ཁྱེད་མིའམ་ཅི་རྣམས་སེམས་ཅན་གང་ཞིག་ལ་གནོད་པ་ཡོངས་སུ་སྐྱེལ་བར་བྱེད་
པ་དེ་དག །དམྱལ་བ་ཐིག་ནག་གི་སོག་ལེས་ཡོངས་སུ་དྲ་བའི་གནས་སུ་སྐྱེ་བར་འགྱུར་
རོ། །དེ་ཅིའི་ཕྱིར་ཞེ་ན། ཞེ་སྡང་བྱེད་པས་དེ་ལྟ་བུའི་ཉེས་པ་ཆེ་བར་འགྱུར་རོ། ། དེ་དེ་
བཞིན་དུ། སྲིན་པོ་དང་མིའམ་ཅི་རྣམས་སྟོང་པ་ཉིད་སྟོང་པ་ཉིད་ལ་རྣམ་པར་ལྟའོ། །
ཉོན་མོངས་པ་ཐམས་ཅད་རྣམས་ཞི་བར་བྱེད་པ་དེ་དག །བདེ་བ་ཆེན་པོ་ཡང་དག་
པ་ལ་བསླབ་པར་བྱའོ། །གཞན་ཡང་གཡུང་དྲུང་སེམས་དཔའ་ཆེན་པོ་རྣམས་ཉོན་
ཅིག །སྲིན་པོའི་ཡུལ་དེ་དག་དུས་ཐམས་ཅད་མ་རུང་པའི་ལས་བསད་པ་ལ་སློབ་པར་
བྱེད་དང་བཅད་པ་དང་། ཁྲག་གི་ཆར་པ་རྒྱུན་དུ་འབབ་པར་བྱེད་པར་མི་འགྱུར་བའི་
ལས་ཡོངས་སུ་དག་པ་ལ་འཇུག་པར་འགྱུར། སྲིན་པོའི་ཚོགས་དང་མི་འམ་ཅི་དང་
126

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
བསད་པ་ལ་དགའ་བ་རྣམས་སྙིང་རྗེ་ལ་འཇུག་པར་བྱའོ། །དགའ་བ་ལ་འཇུག་པར་
བྱའོ། །བདེ་བ་ལ་འཇུག་པར་བྱའོ། །སྦྱིན་པ་ལ་འཇུག་པར་བྱའོ། །གཤེན་རབ་ཀྱིས་
བཀའ་སྩལ་པ། ཡི་དྭགས་བོག་རིའི་མགོ་དང་། བྲིང་རྒྱུད་སྐེ་དང་རྩ་འཇག་རྐང་དང་།
ཁ་མེ་ལྕེའི་འཁོར་ལོ་ཅན་དང་། ཆུ་བོ་རྣག་མཐོང་དང་མ་རུང་པའི་ཡི་དྭགས་རྣམས།
བདེ་བ་ལ་ཡོངས་སུ་འཇུག་པར་བྱའོ། །སྙིང་རྗེ་ལ་ཡོངས་སུ་འཇུག་པར་བྱའོ། །སྦྱིན་པ་
ལ་ཡོངས་སུ་འཇུག་པར་བྱའོ། །ཟས་ལ་ཡོངས་སུ་འཇུག་པར་བྱའོ། །སྐོམ་དང་བཏུང་
བ་ལ་ཡོངས་སུ་འཇུག་པར་བྱའོ། །བདེ་བ་ཆེན་པོ་ལ་ཡོངས་སུ་འཇུག་པར་བྱའོ། །
ཡི་དྭགས་གསོན་པོར་བསྐམས་པའི་ལྟ་བ་ལོག་པ་རྣམས། སྦྱིན་པའི་རྒྱལ་པོ་ཆེན་པོར་
འཇུག་པར་བྱའོ། །ངའི་བཀའ་བདེན་པ་དམ་པ་དེ་དག་བརྗོད་པ་ཡིས། བྱོལ་སོང་
རྣམས་ཡེ་ཤེས་ལ་འཇུག་པར་བྱའོ། །འཇུག་པ་དེ་དག་ཀྱང་བདེ་བའི་ལམ་ལ་འཇུག་
པར་བྱའོ། །ཡེ་ཤེས་དེ་དག་གཏི་མུག་ཡོངས་སུ་སྤང་བ་ལ་འཇུག་པའི་སེམས་གསལ་
ཞིང་བདེ་བ་དང་ཡེ་ཤེས་ལ་འཇུག་པར་བྱའོ། །འཁོར་བར་ལོག་པར་འཁྱམ་པའི་གཏི་
མུག་རྣམས། སྟོང་པ་ཉིད་འོད་གསལ་བ་ལ་འཇུག་པར་བྱའོ། །མུན་པ་ཆེན་པོ་རྒྱ་
མཚོའི་གཏི་མུག་ཆང་དར་བའི་སྦང་མ་འདྲ་བ་ནི་གསལ་བའི་འོད་ལ་ཡོངས་སུ་འཇུག་
པར་བྱའོ། །སྡིག་པ་འབྲོང་ཙམ་ནི་སྐྱེ་བ་མི་ལུས་ཡོངས་སུ་ཐོབ་པར་འགྱུར་རོ། །སྡོམ་
ནག་པོ་ར་སྐྱེས་ཙམ་ནི་བདེ་བ་ཆེན་པོ་མི་ལུས་ཐོབ་པར་འགྱུར། མི་ལུས་གཙང་མ་དེ་
དག་ཐོབ་ནས་ཀྱང་བདེ་བ་ཆེན་པོ་ལ་འཇུག་པར་བྱའོ། །བདེ་བ་ཆེན་པོ་སྟོང་པ་ཉིད་
སྟོང་པ་ཉིད་ལ་ཡང་དག་པར་འཇུག་པར་བྱའོ། །སྙིང་རྗེ་ལ་ཡང་དག་པར་འཇུག་
པར་བྱའོ། །བྱམས་པ་ལ་ཡང་དག་པར་འཇུག་པར་བྱའོ། །བཏང་སྙོམས་ལ་ཡང་
དག་པར་འཇུག་པར་བྱའོ། །དགའ་བ་ལ་ཡང་དག་པར་འཇུག་པར་བྱའོ། །ངན་སོང་
གསུམ་དང་མཐའ་འཁོབ་དང་། མི་དང་ལྷ་མ་ཡིན་དང་ཕམ་ལྟུང་ཅན་དང་རྣམས།
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཐར་པའི་ལམ་ལ་ཡང་དག་པར་འཇུག་པར་བྱའོ། རྒྱལ་མཚན་མཐོན་པོ་ལ་ཡང་དག་
པར་འཇུག་པར་བྱའོ། །ཨ་དཀར་འོད་ཀྱི་ལམ་ལ་ཡང་དག་པར་འཇུག་པར་བྱའོ། །ཡེ་
ཤེས་ཆུ་བོའི་ལམ་ལ་ཡང་དག་པར་འཇུག་པར་བྱའོ། །གཡུང་དྲུང་བདེན་པའི་ལམ་
ལ་ཡང་དག་པར་འཇུག་པར་བྱའོ། །གཡུང་དྲུང་བདེ་ལྡན་གྱི་ལམ་ལ་ཡང་དག་པར་
འཇུག་པར་བྱའོ། །གཡུང་དྲུང་མཁའ་གསལ་གྱི་ལམ་ལ་ཡང་དག་པར་འཇུག་པར་
བྱའོ། །གཡུང་དྲུང་འོད་ཀྱི་ཕྲེང་བའི་ལམ་ལ་ཡང་དག་པར་འཇུག་པར་བྱའོ། །གཡུང་
དྲུང་མུན་མེད་ས་ལེའི་ལམ་ལ་ཡོངས་སུ་འཇུག་པར་བྱའོ། །གཡུང་དྲུང་བཀོད་པ་
བསྒོམ་པའི་ལམ་ལ་ཡོངས་སུ་འཇུག་པར་བྱའོ། ། 
Vཨུ་དཔལ་དཀར་དམར་ཡོད་པར་
བཀོད་པའི་ལམ་ལ་ཡོངས་སུ་འཇུག་པར་བྱའོ། །ཨུ་དཔལ་མ་ཆགས་ཐབས་ཀྱི་ལམ་
ལ་ཡོངས་སུ་འཇུག་པར་བྱའོ། །ཐབས་ལྡན་ཨའི་ལམ་ལ་ཡོངས་སུ་འཇུག་པར་བྱའོ། །
ཨ་གསལ་འོད་འཕྲོ་བའི་ལམ་ལ་ཡོངས་སུ་འཇུག་པར་བྱའོ། །རྟགས་མེད་སྟོང་པའི་
ལམ་ལ་ཡོངས་སུ་འཇུག་པར་བྱའོ། །གཡུང་དྲུང་བདུད་རྩི་གཡུང་དྲུང་འོད་ཀྱི་ལམ་
ལ་ཡོངས་སུ་འཇུག་པར་བྱའོ། །གློག་ཆེན་རྣམ་དག་གི་ལམ་ལ་ཡོངས་སུ་འཇུག་པར་
བྱའོ། །ཐབས་ལྡན་གཡུང་དྲུང་སྣང་བ་འོད་ཀྱི་ལམ་ལ་ཡོངས་སུ་འཇུག་པར་བྱའོ། །
སྣང་བ་མུན་པ་འཇོམས་པའི་ལམ་ལ་ཡོངས་སུ་འཇུག་པར་བྱའོ། །ཨ་དཀར་འོད་ཀྱི་
ཐིག་ལེའི་ལམ་ལ་ཡོངས་སུ་འཇུག་པར་བྱའོ། །སེང་གེ་གཅན་གྱི་ཐིག་ལེ་གནོན་ཅེས་བྱ་
བའི་ལམ་ལ་ཡོངས་སུ་འཇུག་པར་བྱའོ། །བློའི་མྱུ་གུ་ཨ་ཡིས་བསྐྱེད་ཅེས་བྱ་བའི་ལམ་
ལ་ཡོངས་སུ་འཇུག་པར་བྱའོ། །ཁ་འོད་ཨ་དཀར་གསལ་ཅེས་བྱ་བའི་ལམ་ལ་ཡོངས་
སུ་འཇུག་པར་བྱའོ། །སེམས་ཉིད་ལྗོན་པ་ཨ་ཡིས་བསྐྱེད་ཅེས་བྱ་བའི་ལམ་ལ་ཡོངས་
སུ་འཇུག་པར་བྱའོ། །ཐོག་མེད་ཨ་དཀར་འོད་དུ་འཕྲོ་ཞེས་བྱ་བའི་ལམ་ལ་ཡོངས་
སུ་འཇུག་པར་བྱའོ། །ཐོག་མེད་ཨ་དཀར་འོད་ཀློག་འགྱུ་ཞེས་བྱ་བའི་ལམ་ལ་ཡོངས་
128

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སུ་འཇུག་པར་བྱའོ། །མཁའ་གསལ་སྣ་ཚོགས་འདུ་འཕྲོ་གསལ་ཞེས་བྱ་བའི་ལམ་ལ་
ཡོངས་སུ་འཇུག་པར་བྱའོ། །སྟོབས་ལྡན་རྣམས་ཡོངས་སུ་གནོན་ཞེས་བྱ་བའི་ལམ་ལ་
སེམས་ཅན་ཡོངས་སུ་འཇུག་པར་བྱའོ། ། ཨ་དཀར་ཐོག་མེད་ལམ་གཅོད་ཅེས་བྱ་བའི་
ལམ་ལ་སེམས་ཅན་ཡོངས་སུ་འཇུག་པར་བྱའོ། །ཡང་དག་པ་བློའི་པད་མ་ཁ་འབྱེད་
སྟོན་ཞེས་བྱ་བའི་ལམ་ལ་སེམས་ཅན་ཡོངས་སུ་འཇུག་པར་བྱའོ། །ཨ་གསལ་རྣམ་དག་
ཆུའི་འོད་ཅེས་བྱ་བའི་ལམ་ལ་སེམས་ཅན་ཡོངས་སུ་འཇུག་པར་བྱའོ། །ཨ་དཀར་འོད་
ཀྱི་ཐིག་ལེ་གསལ་ཞེས་བྱ་བའི་ལམ་ལ་སེམས་ཅན་ཡོངས་སུ་འཇུག་པར་བྱའོ། །ཨ་
གསལ་སྟོང་པའི་ལམ་ལ་སལ་སལ་ཞུགས་ཞེས་བྱ་བའི་ལམ་ལ་སེམས་ཅན་ཡོངས་སུ་
འཇུག་པར་བྱའོ། །སེམས་ཅན་ཁམས་གསུམ་སྐྱེ་འཆིའི་མདོ་ལས། སྣང་བ་འཕྲེང་བ་
ལམ་གྱི་མདོའི་ལེའུ་སྟེ་བཅུ་གསུམ་པའོ།། །།
༧ གཡུང་དྲུང་ལྷ་ཡི་སྐད་དུ་ན། སན་ཧ་ལི་དུན་མུ་ད་ར་ཧྲི། བོད་སྐད་དུ། བདེ་
བར་གཤེགས་པ་སྤྱི་དྲིལ་བ་གཡུང་དྲུང་ལམ་གྱི་སྒྲོན་མ་ཞེས་བྱ་བའི་མདོ། དབྱིངས་
ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། སྣང་སྲིད་འདྲེན་ལ་
ཕྱག་འཚལ་ལོ། །དང་པོ་བདེར་གཤེགས་རྩ་བའི་ལྷ་བཞི་སྒྲུབ་པའི་དཀྱིལ་འཁོར་བྱ།
གྲུ་བཞི་པ་ལ་སྒོ་བཞི་བྱ། ཕོ་བྲང་དབུས་ན་ནག་པོ་བྱ། དེ་རྒྱབ་དཀར་པོ་འོད་ཀྱི་ར་
བས་བསྐོར། པད་མ་འདབ་བཞིས་བསྐོར་བ་ནི། ཤར་དཀར་བྱང་ལྗང་ནུབ་དམར་
ལྷོ་སྔོའོ། །པད་མ་འདབ་བཞིའི་བར་ན། ཤིང་ལོ་ལྗང་ཀུའི་ཚུལ་དེའི་རྒྱབ་ཏུ་ལྗང་
ཁུ་འཁོར་ལོའི་ཚུལ། དེའི་རྒྱབ་ཏུ་སེར་པོ་ལྕོག་བཞི་བྱ། ལྕོག་བཞིའི་རྒྱབ་ཏུ་གྲུ་བཞི་
ནི། གཡུང་དྲུང་ཐམ་པ་གཅལ་བར་བྱ། དེའི་རྒྱབ་ཏུ་འབྱུང་བའི་རིམ་རྩེགས་ནི། རླུང་
ནག་མེ་དམར་ཆུ་སྔོ་ས་སེར་བར་སྣང་དཀར། དེ་ལ་ནི་འདོད་ཡོན་ཕྲེང་བས་བརྒྱན།
དེ་རྒྱབ་རིན་ཆེན་འཕྲེང་བས་བསྐོར། དེ་ནི་དཀྱིལ་འཁོར་རིམ་པའོ། །དེ་ནས་རྒྱན་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གྱི་རིམ་པ་བཀོད་པར་བྱ། དབུས་སུ་གསེར་གྱི་བུམ་པ་གཞག་པར་བྱ། དེའི་ནང་དུ་
སྙིང་པོ་ལྔ་འབྲུ་ལྔ་རིན་པོ་ཆེ་རྣམ་པ་ལྔ། ཁ་རྒྱན་དར་སྣ་ལྔ་བུམ་པ་དབུས་སུ་གཞག་
པར་བྱའོ། །དར་དཔྱང་རྒྱལ་མཚན་ལྷབ་ལྷུབ་གུར་ཡོལ་དཀྱིལ་འཁོར་རྒྱན་དུ་བཀོད།
ཕྱོགས་དང་ས་རིས་འཇམ་དང་དཀར་པོ་བྱ། གླིང་དང་ར་བ་ཐམས་ཅད་སྤོས་དང་
མེ་ཏོག་འཕྲེང་བས་བརྒྱན། བདག་ཉིད་སྟོན་པ་ཉིད་ལ་རབ་མོས་བྱ། དེ་ནས་ཁྲོ་བོའི་
མཚམས་བཅད་ལེགས་པར་བྱ། དེ་ནས་བདག་ཉིད་སྟན་ལ་རབ་ཏུ་འདུག་པར་བྱ།
གཞི་རྩ་མེད་པའི་སེམས་ཉིད་ནི། ནམ་མཁའ་ཉིད་ནི་ནམ་མཁའ་བསྒོམས་པ་དེ་མ་
བཅོས་དེ་བཞིན་མ་གཡོས། སྟོང་ཞིང་བདག་མེད་སལེ་སང་ངེ་བདལ། འབོལ་ལེ་ལྷོད་
དེ་ནམ་མཁའི་དཀྱིལ་བཞིན་དྭངས་པ་སང་ངེ་བསྒོམ། སྟོང་པ་ངོ་བོ་ལྷོད་ཞིང་བསྒོམ།
ངོ་བོ་ངོས་བཟུང་མེད་པར་བསྒོམ། དེ་ནས་དེ་ལ་བབ་ནས་སྙིང་རྗེ་བསྒོམ། དེ་ནས་
དེ་ལ་བབས་ན་བཏང་སྙོམས་བསྒོམ། དེ་ནས་དེ་ལ་བབས་ནས་དགའ་བ་བསྒོམ། དེ་
ནས་ཨ་ཨ་ཨད་ཅེས་བརྗོད་པས། མདུན་གྱི་ནམ་མཁའི་དཀྱིལ་ན་ཨ་དཀར་པོ་བསྒོམ།
དེའི་འོག་ཡེ་ཤེས་ཀྱི་ཨ་དཀར་པོ་བསྒོམ། དེ་ནས་ཧཱུྃ་འོ་ལམ་ལམ་ཅེས་བརྗོད་པས། ཧ་
ཅིག་གསལ་བར་བསྐྱེད། དེ་ནས་ཨ་ཨ་ཨད་ཨོཾ་སལ་སལ་ཧ་འ་ཧཱུྃ་འོ་ལམ་ལམ་ཞེས་
བརྗོད་པས། གོང་མའི་ཨ་ལས་དབྱིངས་ཀྱི་ཡུམ་ས་ཏྲིག་ཨེར་སངས་སྐུ་མདོག་གསེར་
གྱི་སྙིང་པོ་ལ། དབུ་ལ་གསེར་གཡུ་སྤེལ་མའི་ཐོར་ཚུགས་ཅན། གཡས་ན་གསེར་གྱི་ཡི་
གེ་དཔའོ་འབྲུ་ལྔ་བསྣམས། གཡོན་ན་གསེར་གྱི་བུམ་པ་བསྣམས། སྐུ་ལ་ན་བཟའ་སྣ་
ཚོགས་མནབ་པ། བོན་གྱི་སྒོ་མོ་བརྒྱད་ཁྲི་བཞི་སྟོང་གི་འོད་ཟེར་བརྒྱད་ཁྲི་བཞི་སྟོང་
འཕྲོ་ཞིང་འདུ་བ་དེའི་འོད་ཟེར་སྟོང་གསུམ་སྟོང་གི་འཇིག་རྟེན་གསལ་བ། དེའི་འོད་
ཟེར་ལས་འོད་སྣ་ཚོགས་ཀྱིས་ཁེང་པ་སྟོང་གསུམ་གྱི་སྟོང་ཆེན་པོའི་རྒྱ་དང་། སྙོམས་
པའི་གཞལ་ཡས་ཁང་ཆེན་པོར་བསྒོམ། དེའི་འོག་ཏུ་ཐུགས་རྗེ་ཆེན་པོ་གཤེན་ལྷ་འོད་
130

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
དཀར་ཡི་གེ་ཨ་ལས་གྲུབ་པ། སྐུ་མདོག་ཤེལ་གྱི་སྙིང་པོ་འདྲ་བ། དབུ་ལ་ཤེལ་གྱི་ཐོར་
ཚུགས་ཅན། ཤེལ་གྱི་གླང་ཆེན་གཉིས་ཀྱི་གདན་ལ་བཞུགས་པ། ཕྱག་མཚན་ཐུགས་
རྗེའི་ལྕགས་ཀྱུ་བསྣམས། སྐུ་ལ་གསལ་བའི་འོད་ཟེར་འཕྲོ་ཞིང་འདུ། འོད་ཀྱི་འོད་ཟེར་
འཇིག་རྟེན་གྱི་ཁམས་གང་བ། དེའི་འོག་འོད་ཟེར་གྱི་འོད་ཀྱི་གཞལ་ཡས་ཁང་ཆེན་
པོ་བསྒོམ། གཞལ་ཡས་འོད་ཀྱི་ཁང་པ་གཅིག་ཏུ་བསྒོམ། དེའི་འོག་ཏུ་སྲིད་པ་སངས་
པོ་འབུམ་ཁྲི་སྐུ་མདོག་དངུལ་གྱི་སྙིང་པོ་འདྲ་བ། དབུ་ལ་དངུལ་ཅོག་མའི་ཟེའུ་ཕྲོག་
གསོལ་བ། རླབས་ཆེན་བྱ་ཁྱུང་གཉིས་བསྣོལ་བའི་ཁྲི་ལ་བཞུགས་པ། ཕྱག་ན་དངུལ་
གྱི་རྒྱལ་མཚན་བསྣམས་པ། སྐུ་ལ་འོད་ཟེར་འབུམ་ཕྲག་འཕྲོ་བར་བསྒོམ། དེའི་འོག་
ཏུ་གཤེན་རབ་སྐུ་མདོག་རིན་པོ་ཆེ་ལྟར་བཀྲ། ཕྱག་མཚན་གསེར་གྱི་ཆགས་ཤིང་
བསྣམས་པ། རིན་པོ་ཆེ་སྣ་ཚོགས་ཀྱིས་བརྒྱན་པ། གསེར་གྱི་འཁོར་ལོ་དགུ་བརྩེགས་
ཀྱི་གདན་ལ་བཞུགས་པ། འོད་ཟེར་འབུམ་ཕྲག་འཕྲོ་བ། དེ་བཞིན་བར་དུ་ཁྲུ་རེ་གོང་
འོག་ཏུ་བསྒོམ་མོ། །དེའི་འོག་ཏུ་བདག་ཉིད་བསྒོམ་པའི་རྐང་པ་གཡས་པའི་ཞབས་སུ་
ཡི་གེ་ཡཾ་གཅིག་བསྒོམ། རྐང་པ་གཡོན་པའི་ཞབས་སུ་ཡི་གེ་རཾ་གཅིག་བསྐྱེད། ལྟེ་བའི་
འཁོར་ལོ་ལ་ཁོ་གཅིག་བསྒོམ། ཐུགས་ཀ་ལ་ཧཱུྃ་གཅིག་བསྒོམ། དཔྲལ་བ་ལ་ཨོྃ་གཅིག་
བསྒོམ། དེ་ནས་ཡཾ་ཡཾ་སྤོ་རོ་ན་ཐིམ། རཾ་རཾ་ཧད་ཏྲིག་ན་གསལ། ཁཾ་ཁཾ་ཨ་དཀར་ན་
ཕྱོད། ཧཱུཾ་ཧཱུཾ་གུ་ལིང་ན་སངས། ཨོཾ་ཨཱི་ཡང་རྒྱས་ན་ཧཱུྃ། ཅེས་བརྗོད་པས་རྐང་པ་གཡས་
པའི་མཐིལ་ཞབས་ཡཾ་ལས་རླུང་བྱུང་པས། གཡོན་པའི་རོ་བཞུས་པས་མེ་འབར། དེས་
ལྟེ་བའི་ཁཾ་བཞུས་པའི་འོད་བྱུང་པས་ཐུགས་ཀའི་ཧཱུཾ་ལ་ཐིམ་ཧཱུཾ་འོད་དུ་ཞུ་བས་ཨོ་ལ་
ཐིམ། བདག་ལ་འོད་དུ་ཞུ་ནས་དུག་ལྔ་ཡོངས་སུ་དག་ནས། བདག་འོད་དུ་ཞུ་ནས་
མར་མེ་ལྟ་བུའི་འོད་དེ། གཤེན་རབ་ཀྱི་གདན་རིན་པོ་ཆེ་ལ་ཐིམ། རིན་པོ་ཆེའི་འཁོར་
ལོ་འོད་དུ་ཞུ་ནས་གཤེན་རབ་ལ་ཐིམ། གཤེན་རབ་འོད་དུ་ཞུ་ནས་འོད་གདན་བྱ་ཁྱུང་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལ་ཐིམ། བྱ་ཁྱུང་འོད་དུ་ཞུ་ནས་སངས་པོ་ལ་ཐིམ། སངས་པོ་འོད་དུ་ཞུ་ནས་གཤེན་
ལྷ་ལ་ཐིམ། གཤེན་ལྷ་འོད་དུ་ཞུ་ནས་འོད་དཀར་པོ་མར་མེ་རླུང་གིས་མ་བསྐྱོད་པ་
དཀར་ལ་དྭངས་པ་གཅིག་ཏུ་གྱུར་པར་བསམ། དེ་ས་ཏྲིག་ཨེར་སངས་ཀྱི་གདན་སེང་
གེ་ལ་ཐིམ། སེང་གེ་འོད་དུ་ཞུ་ནས་ཡུམ་ས་ཏྲིག་ཨེར་སངས་ལ་ཐིམ། དེ་ནས་འོད་ཀྱི་
འཁོར་ལོ་རང་གྱུར་དཀར་གསལ། འོད་དུང་བཞིན་འོད་གསལ་བའི་འཁོར་ལོ་བསྒོམ་
པ་ཡུན་རིང་པོར་བསྒོམ་པར་བྱའོ། །གཞི་རྩ་མེད་པའི་སེམས་ཉིད་ཡུན་ཅི་རིང་གསལ་
བར་བསྒོམ་མོ། །དེ་ཡང་ཀློད་ལ་འཇོག་པར་བྱའོ། །དེ་བཞིན་དུ་ནམ་མཁའ་ལ་ནི་
ནམ་མཁའ་བསྒོམ། ཡུན་དུ་བསྒོམ་ཞིང་ཐུན་མཚམས་བསྲིང་། སྟོང་པའི་ར་བ་བསྒོམ།
སྐབས་སུ་ཐུན་བསྲིང་བཟླས་པ་བྱ། བཟླས་པ་སྟོང་ཉིད་ར་བ་དང་མ་བྲལ་བར་སྟོང་
པའི་ངང་ལ་ཐུན་བསྲིང་པ་གལ་ཆེ། དེ་ནས་ཐུགས་ཀ་ནས་གསེར་གྱི་གཡུང་དྲུང་གི་
དབུས་སུ་ཨོཾ། ཕྱོགས་བཞི་ན་སུ་དང་ཡཾ་ཁཾ་རཾ་དང་བཞི་ཡོད་པར་བསྒོམ། གཡུང་དྲུང་
དེ་བྱང་སྐོར་འཁོར་ལོ་བསྐོར་བར་བསྒོམ། དེ་ལ་སྔགས་ཨ་ཨ་ཨད་ཨོ་སལ་སལ་ཧ་
འ་ཧཱུྃ་འོ་ལམ་ལམ། ཡཾ་ཡཾ་རཾ་རཾ་ཁཾ་ཁཾ་ཧཱུྃ་ཧཱུྃ་ཨོཾ་ཨོཾ་ཨ་ལོ་སྤར་ཨ་ལམ་གསལ་ཟེར་སྤྲོས་
འོད་རུམ་ཁྱབ་བདལ་སྤྲོས་པ་མཁའ་ལ་མཉམ་སྟེ་བདལ་བདལ། སྔགས་དེས་སེམས་
གཡས་སྐོར་དུ་འཁོར་བར་བསྒོམ། དེ་ནས་གཡས་སུ་ཆུ་བོའི་རྒྱུན་ལྟ་བུ་འཁོར་བར་
བསྒོམ། སྔགས་བཟླས་པ་དེ་ཡང་དེ་ལྟ་བུ་བཟླ་བར་བྱའོ། །དེ་ཟློ་བའི་དུས་སུ་འཇིག་
རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཙམ་ལ་ཡང་སྔགས་དེའི་སྒྲ་སྒྲོགས་པར
བསྒོམ་མོ། །སྟོང་གསུམ་གྱི་སྟོང་ཆེན་པོ་གང་ག་ཀླུང་གི་བྱེ་མའི་གྲངས་ཙམ་གྱི། བདེ་
བར་གཤེགས་པ་འདས་པ་ཀུན་གྱི་ཕ་རོལ་གྲུབ་པ་གཤེན་གྱི་ཕོ་བྲང་ན་བཞུགས་པ་
ཀུན་གྱིས་བརྗོད་པར་བསྒོམ། དེ་ནི་འཛབ་ཀྱི་འཁོར་ལོའི། དང་པོ་མེ་ཏོག་གཏོར་
ལ་སྤྱན་དྲང་བར་བྱའོ། །ཨ་དཀར་དབྱིངས་ན་བཞུགས་པ་མ་ལྟར་བྱམས། འགྲོ་བ་
132

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སེམས་ཅན་དོན་ཕྱིར་བསྐྱེད་ཅིང་སེམས་ཉིད་དཀྱིལ་ནས་བསྐྱོད། འགྲོ་བའི་དོན་ལ་
བསྐྱོད་ཅིག་སེམས་ཉིད་དཀྱིལ་ནས་བསྐྱོད། ཕོ་བྲང་ཐུགས་ཀྱི་དཀྱིལ་ནས་བསྐྱོད་ཅིག་
སེམས་ཉིད་དཀྱིལ་ནས་བསྐྱོད། ཕོ་བྲང་བདེ་ཆེན་སྟོང་ཉིད་རྣམ་རྟོག་མི་མངའ་བའི།
ཐུགས་ཉིད་བདེ་ཆེན་དཀྱིལ་ནས་རབ་ཏུ་བསྐྱོད། བདག་ཉིད་བདེ་ཆེན་ཀུན་གཞིའི་
དཀྱིལ་ནས་རབ་ཏུ་སྤྱོད། བསྐྱོད་ཅིག་སེམས་ཉིད་དཀྱིལ་ནས་བསྐྱོད། བདེ་བ་ཆེན་
པོའི་ཕོ་བྲང་ནས། སེམས་ཉིད་བདེ་བའི་གཤེན་ལྷ་བསྐྱོད། བདེ་བ་ཆེན་པོའི་སེམས་
ཉིད་ཀྱི་ཕོ་བྲང་དཀར་དམར་གཞལ་ཡས་ནས། ངོ་བོ་ངོས་བཟུང་མེད་པའི་གཤེན་ལྷ་
བསྐྱོད། ཨ་ཨ་ཨད་ཨོཾ་ཨོཾ་ཨ་རཾ་མ་སལ་ལེ་མ།
དེ་ནས་སྤྱན་དྲང་སྟེ། མཉམ་པའི་ཕོ་བྲང་དཀྱིལ་འཁོར་ནས། བོན་སྐུ་བདེ་བ་ཆེན་
པོའི་དབྱིངས་ལྟར་མཉམ་པར་གཤེགས་སུ་གསོལ། ཐུགས་ཉིད་བདེ་ཆེན་ཕོ་བྲང་ན།
སྐུ་འགྱུར་བ་མེད་པར་གཤེགས་སུ་གསོལ། ཀུན་གཞི་མ་གཡོས་དབྱིངས་དཀྱིལ་ནས།
དབྱིངས་སྐྱེ་བ་མེད་པར་གཤེགས་སུ་གསོལ། བོན་སྐུ་བདེ་ཆེན་ཕོ་བྲང་ན། ལོངས་
སྤྱོད་ལྡན་པ་རྫོགས་པའི་སྐུ། ཉི་ཟླ་གཟི་བརྗིད་ལྟ་བུར་གཤེགས་སུ་གསོལ། བོན་སྐུ་
བདེ་བ་ཆེན་པོར་ནམ་མཁའི་ངོགས་ལྟ་བུར་གཤེགས་སུ་གསོལ། རྫོགས་སྐུ་བྱམས་
ལྡན་ཉི་ཟླ་འདྲ། བོན་ཉིད་ནམ་མཁའི་ལོངས་སྤྱོད་སྤྱོན་སྟེ་གཤེགས་སུ་གསོལ། སེམས་
ཉིད་ཀློང་ནས་ཡེ་ཤེས་གཤེགས་སུ་གསོལ། དབྱིངས་ཀྱི་ཀློང་ནས་ཡེ་ཤེས་གཤེགས་སུ་
གསོལ། ཡེ་ཤེས་ཀློང་ནས་སྲིད་པ་གཤེགས་སུ་གསོལ། སྲིད་པ་དེ་བཞིན་ནམ་མཁའ་
ནས། ཤེས་རབ་སྤྲུལ་པ་འགྲོ་བ་སྐྱོབ་པའི་ལས་ལ་གཤེགས་སུ་གསོལ། དེ་བཞིན་བདེ་
ཆེན་ཕོ་བྲང་ནས། སྲིད་པ་གཞི་བསྐྱེད་གཤེགས་སུ་གསོལ། གཡུང་དྲུང་ལོངས་སྤྱོད་
ནམ་མཁའི་དཀྱིལ་འཁོར་ནས། སྤྲུལ་པ་སྲིད་པ་སངས་པོའི་ལྷ། བདེ་ཟིན་དབྱིངས་
ནས་གཤེགས་སུ་གསོལ། འགྲོ་བའི་དོན་ལ་གཤེགས་སུ་གསོལ། ཕོ་བྲང་པད་མའི་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གདན་སྟེང་ནས། བདེ་ཆེན་ཀུན་གཞིའི་དཀྱིལ་ནས་གཤེགས་སུ་གསོལ། བདེ་ཆེན་
ཀུན་གཞིའི་དཀྱིལ་འཁོར་ནས། ཐུགས་རྗེ་བསོད་ནམས་ཡེ་ཤེས་བདག །ཤེས་རབ་
སྤྲུལ་པ་ལ་གཅོད་པ། གཤེན་རབ་འགྲོ་བ་ལམ་སྟོན་པ། གཤེན་རབ་ཁྱོད་ལ་ཕྱག་
འཚལ་ལོ། །དབྱིངས་ཆེན་འབྱམས་ཡས་ནག་པོའི་ཀློང་། སྟོང་གསུམ་སྟོང་གི་འཇིག་
རྟེན་ནས། རབ་འབྱམས་དཔག་ཏུ་མེད་པ་ནས། དབྱིངས་ཀྱི་ཡུམ་ལ་ཕྱག་འཚལ་
འདུད། ཀུན་གཞི་ནམ་ཀ་འདྲ་བ་ལས། དབྱིངས་ཀྱི་ཡུམ་ནི་གསལ་བར་བདེ། སྟོང་
གསུམ་ས་རྣམས་གནོན་མཛད་པ། དབྱིངས་དང་ཡེ་ཤེས་མཁའ་ལ་མཉམ་པར་སྟེ།
ཁྱོད་ལ་ཕྱག་འཚལ་འདུད་ཀྱང་ཕྱག་འཚལ་འདུད། ཐུགས་རྗེ་ཉི་ཟེར་འོད་དུ་འཕྲོ།
དབྱིངས་ན་བཞུགས་པའི་བོན་སྐུ་ལ། ཕྱག་འཚལ་འདུད་ཀྱང་ཕྱག་འཚལ་འདུད།
ཐབས་དང་ཤེས་རབ་ཀློང་དུ་འབྲེལ་བ་ཡིས། བདེ་ཆེན་ཀློང་ནས་འགྲོ་བའི་དོན་ལ་
རབ་ཏུ་བྱུང་། སྲིད་པ་ཡེ་སངས་དཀར་པོའི་སྐུ་ལ་ཕྱག་འཚལ་འདུད་ཀྱང་ཕྱག་འཚལ་
འདུད། འགྲོ་བ་ཀུན་གྱི་འདྲེན་པའི་དཔལ། གཤེན་རབ་མི་བོའི་སྐུ་ཁྱོད་ལ་ཕྱག་འཚལ་
འདུད་ཀྱང་ཕྱག་འཚལ་འདུད། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་
དང་ཤེས་རབ་ཕུལ། ཐབས་དང་ཤེས་རབ་ཟུང་དུ་འབྲེལ། དེ་བའི་འགྲོ་བ་འདུལ་བ་
སྟེ། ཁྱོད་ལ་ཕྱག་འཚལ་འདུད་ཀྱང་ཕྱག་འཚལ་འདུད། སྤྲུལ་པ་བདེར་གཤེགས་སྤྲུལ་
པའི་སྐུ། བདེར་གཤེགས་སྟོང་དང་རྩ་བཞི་ལ། ཕྱག་འཚལ་འདུད་ཀྱང་ཕྱག་འཚལ་
འདུད། འཇིག་རྟེན་ཁམས་ཀྱི་སེམས་ཅན་ཐམས་ཅད་རབ་ཏུ་འདྲེན་ལ་ཕྱག་འཚལ་
འདུད་ཀྱང་ཕྱག་འཚལ་འདུད། ཨ་ཨ་ཨད་ཨོ་རད་ན་ཁང་འདུད། བདག་གི་ལས་
ཀྱི་སྒྲིབ་པ་སྦྱང་ཕྱིར་བཤགས་པར་བྱའོ། ། སྐྱེ་བ་དང་པོ་དཔག་ཏུ་མེད་པ་ནས། སྐྱེ་བ་
ལུས་འདི་བླངས་པ་ཕན་ཆད་དུ། མི་དགེ་སྡིག་པའི་ལས་རྣམས་ཅི་བགྱིས་པ། བདེར་
གཤེགས་སྲིད་པ་ལྷ་མོ་སྟོང་ལ་བཤགས་པར་འབུལ། བདག་དང་བདག་འདྲའི་
134

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ། །
སེམས་ཅན་སྡིག་པོ་ཆེ། དམྱལ་བ་ཚ་གྲང་རྒྱུན་ཆད་ནས། བདེར་གཤེགས་རྣམས་ཀྱི་
སྤྱན་སྔ་རུ། མི་དགེ་སྡིག་པའི་ལས་རྣམས་བཤགས། སྐྱེ་བ་དང་པོ་དཔག་ཏུ་མེད་པ་
ནས། སྐྱེ་བ་ལུས་འདི་བླངས་པ་ཕན་ཆད་དུ། མི་དགེ་སྡིག་པའི་ལས་རྣམས་ཅི་བགྱིས་
པ། བདེར་གཤེགས་ལྷ་གཤེན་སྲིད་པ་གསུམ་ལ་བཤགས་པར་འབུལ། བདག་དང་
བདག་འདྲའི་སེམས་ཅན་སྡིག་པོ་ཆེ། ཡི་དྭགས་བཀྲེས་སྐོམ་རྒྱུན་ཆད་ནས། བདེར་
གཤེགས་རྣམས་ཀྱི་སྤྱན་སྔ་རུ། མི་དགེ་སྡིག་པའི་ལས་རྣམས་བཤགས། སྐྱེ་བ་དང་
པོ་དཔག་ཏུ་མེད་པ་ནས། སྐྱེ་བ་ལུས་འདི་བླངས་པ་ཕན་ཆད་དུ། མི་དགེ་སྡིག་པའི་
ལས་རྣམས་ཅི་བགྱིས་པ། བདེར་གཤེགས་སྲིད་པ་ལྷ་མོ་སྟོང་ལ་བཤགས་པ་འབུལ།
བདག་དང་བདག་འདྲའི་སེམས་ཅན་སྡིག་པོ་ཆེ། བྱོལ་སོང་གླེན་ལྐུགས་རྒྱུན་ཆད་
ནས། བདེ་བར་གཤེགས་པའི་སྤྱན་ལམ་དུ། མི་དགེ་སྡིག་པའི་ལས་རྣམས་བཤགས།
སྐྱེ་བ་དང་པོ་དཔག་ཏུ་མེད་པ་ནས། སྐྱེ་བ་ལུས་འདི་བླངས་པ་ཕན་ཆད་དུ། མི་དགེ་
སྡིག་པའི་ལས་རྣམས་ཅི་བགྱིས་པ། བདེར་གཤེགས་སྲིད་པ་ལྷ་མོ་སྟོང་ལ་བཤགས་
པར་འབུལ། བདག་དང་བདག་འདྲའི་སེམས་ཅན་སྡིག་པོ་ཆེ། མི་ཡི་བྲེལ་འཕོངས་
རྒྱུན་ཆད་ནས། བདེར་གཤེགས་རྣམས་ཀྱི་སྤྱན་སྔ་རུ། མི་དགེ་སྡིག་པའི་ལས་རྣམས་
བཤགས་པར་འབུལ། སྐྱེ་བ་དང་པོ་དཔག་ཏུ་མེད་པ་ནས། སྐྱེ་བ་ལུས་འདི་བླངས་པ་
ཕན་ཆད་དུ། མི་དགེ་སྡིག་པའི་ལས་རྣམས་ཅི་བགྱིས་པ། བདེར་གཤེགས་ལྷ་གཤེན་
སྲིད་པ་ལྷ་མོ་སྟོང་ལ་བཤགས་པར་འབུལ། བདག་དང་བདག་འདྲའི་སེམས་ཅན་
སྡིག་པོ་ཆེ། ལྷ་མེན་འཐབ་རྩོད་རྒྱུན་ཆད་ནས། བདེར་གཤེགས་རྣམས་ཀྱི་སྤྱན་སྔ་རུ།
མི་དགེ་སྡིག་པའི་ལས་རྣམས་བཤགས། སྐྱེ་བ་དང་པོ་དཔག་ཏུ་མེད་པ་ནས། སྐྱེ་བ་
ལུས་འདི་བླངས་པ་ཕན་ཆད་དུ། མི་དགེ་སྡིག་པའི་ལས་རྣམས་ཅི་བགྱིས་པ། བདེར་
གཤེགས་སྲིད་པ་ལྷ་མོ་སྟོང་ལ་བཤགས་པར་འབུལ། བདག་དང་བདག་འདྲའི་སེམས་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཅན་སྡིག་པོ་ཆེ། ལྷའི་ཕམ་ལྟུང་རྒྱུན་ཆད་ནས། བདེར་གཤེགས་རྣམས་ཀྱི་སྤྱན་སྔ་
རུ། མི་དགེ་སྡིག་པའི་ལས་རྣམས་བཤགས། ཐོག་མ་དཔག་ཏུ་མེད་པ་ནས། ཅི་ལྟར་
སྒྲིབ་པ་བསགས་པ་རྣམས། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་
ཤེས་རབ་ཕུལ། བདེར་གཤེགས་སྟོང་དང་རྩ་བརྒྱད་ལ། ལས་ཀྱི་སྒྲིབ་པ་ཐམས་ཅད་
བཤགས། ཨ་ཨོཾ་ཨ་གསལ་ཨ་ཐུམ་ཨོཾ་ཧཱུྃ། དེ་ནས་གོ་ཆ་བསྒོ་བ་ནི། ཡེ་ཤེས་ལྷ་ཡི་གོ་
ཆ་ནི། དབྱིངས་ཀྱི་ཡུམ་གྱི་གོ་ཆ་ནི། ཡེ་ཤེས་གོ་ཆ་བདག་ལ་སྤྲོ་རུ་གསོལ། བྱིན་ནི་
ནམ་མཁའ་ལྟ་བུའི་དབྱིངས་ཉིད་བོན་སྐུ་ལ། རླབས་ནི་འོད་ཟེར་འདུ་འཕྲོ་སྤྲིན་དཔུང་
འབྱུང༌། འོད་ཟེར་འདུ་འཕྲོ་སྟོང་གསུམ་སྟོང་གི་འཇིག་རྟེན་བོན་སྐུ་ལས། སྟོང་གསུམ་
བྱིན་རླབས་དངོས་གྲུབ་བདེ་བ་སྩལ་དུ་གསོལ། བོན་སྐུ་བདེ་ཆེན་གནང་བ་རབ་ཏུ་
སྩོལ། བོན་སྐུ་བདེ་བའི་དངོས་གྲུབ་སྩལ་དུ་གསོལ། འདི་ལ་དངོས་གྲུབ་མཉན་པར་
གསོལ། བར་དོའི་གནས་སུ་དངོས་གྲུབ་བདག་ལ་སྩོལ། ཕྱི་མ་བདེ་ཆེན་མཐོ་རིས་སྐྱེ་
བའི་དངོས་གྲུབ་བདག་ལ་གསོལ། འཇིག་རྟེན་ད་ལྟ་གནང་བའི་དངོས་གྲུབ་བདག་
ལ་གསོལ། ནམ་མཁའི་ཁྱུང་ལྟར་འཕུར་བའི་དངོས་གྲུབ་བདག་ལ་གསོལ། ཆུ་ལ་
བྱིང་པ་མེད་པའི་དངོས་གྲུབ་བདག་ལ་གསོལ། ཚེའི་དངོས་གྲུབ་གནང་བ་བདག་ལ་
གསོལ། ཨ་ཨ་ཨ་ཨཱ་དེ་བ་འདུ་རི་ཧ། དེ་ནས་གོ་ཆ་བདག་ལ་སྩོལ་བའི་དངོས་གྲུབ་
སྩལ་དུ་གསོལ། བྱིན་རླབས་གོ་ཆ་སྲུང་བའི་གོས། ནམ་མཁའ་ལ་ནི་ཐོག་ལྟར་སྤྲོས།
བྱིན་རླབས་ཆེན་པོ་བདག་ལ་གསོལ། དབྱིངས་བོན་སྐུའི་དངོས་གྲུབ་བདག་ལ་སྩོལ།
ཡེ་ཤེས་རྫོགས་སྐུའི་དངོས་གྲུབ་བདག་ལ་གསོལ། ཐུགས་རྗེ་སྤྲུལ་པའི་དངོས་གྲུབ་
བདག་ལ་གསོལ། བར་དོའི་གནས་སུ་བདག་གིས་དྲངས་པའི་དངོས་གྲུབ་བདག་ལ་
གསོལ། ཐབས་སྲིད་པའི་གོ་ཆ་བདག་ལ་གསོལ། བར་དོའི་གནས་སུ་བྱིན་གྱིས་རློབས།
ཐབས་ཀྱི་དངོས་གྲུབ་ཡང་དང་ཡང་དུ་གསོལ། འཆི་བདག་བཟློག་པའི་དངོས་གྲུབ་
136

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
སྩལ་དུ་གསོལ། བདག་གི་བྱིན་རླབས་རྟག་པ་དངོས་གྲུབ་སྩལ་དུ་གསོལ། བདེ་ཆེན་
གྱི་དངོས་གྲུབ་ཀྱི་ཆུ་ལ་བྱིང་བ་མེད་པའི་དངོས་གྲུབ་སྩལ་དུ་གསོལ། འཇིག་རྟེན་སྟོང་
པའི་དངོས་གྲུབ་བདག་ལ་གསོལ། ཡེ་ཤེས་ལྷའི་དངོས་གྲུབ་སྩལ་དུ་གསོལ། ཨ་ཨ་ཨོཾ་
སལ་ཧེ་ཧེ་ས་ར་ཧ་ར་མུ་རྒྱས་ཧེ་ཧེ་མུ་རྒྱས་ཡང་ཡང་ཁང་ཁང་མུ་མ་ཨ་ཨ།
དེ་ནས་མཆོད་པ་འབུལ་ཏེ། འདས་པར་སྤྱོད་པའི་ལས་སམ། དང་པོ་སྐྱོན་དང་
རྣམ་རྟོག་རྨི་ལམ་རྟོག་པ་དང་། བདུད་ཀྱི་ཞགས་པ་སྡེ་བརྒྱད་ཀྱི་ཞགས་པ་གཅོད་པ་
དང་། མ་རུང་པ་ཐམས་ཅད་མཆོད་པར་ཕུལ་བའི་ལུས་མཆོད་པ་ཕུལ་ལ་སྒྲིབ་པ་
སྦྱང་། ༀ་སྟོང་གསུམ་སྟོང་གི་འཇིག་རྟེན་ནས། འདས་པ་ཀུན་གྱི་ཕ་རོལ་ན། འཇིག་
རྟེན་ས་འོག་ས་སྟེང་ནས། དམྱལ་བ་ཡི་དྭགས་བྱོལ་སོང་དང་། མི་དང་བྱོལ་སོང་
མཁའ་ལ་རྒྱུ་བ་རྣམས་དང༌། གནོད་པར་ལྟ་དང་གདུག་པ་ཅན། ཤ་ཟ་ལྤགས་གྱོན་
རུས་འཆའ་དང་། མདངས་ཚེ་ལ་བར་ཆད་བྱེད་པ་རྣམས། གདོན་དང་གདོན་ལས་
གྱུར་པ་རྣམས། དབྱིངས་ཀྱི་ཡུམ་ལ་མཆོད་པ་འབུལ། རྣམ་རྟོག་ཞི་བའི་ངང་དུ་
མཆོད་པ་འབུལ། ཡེ་ཤེས་ལྷ་ལ་མཆོད་པ་འབུལ། འཆི་དང་ན་དང་བདུད་དང་ལྷ་
མ་ཡིན། འབྱུང་པོ་གདོན་དང་མཁའ་འགྲོའི་གདོན། ཡེ་ཤེས་ལྷ་ལ་མཆོད་པར་འབུལ།
ལོངས་སྤྱོད་ཚོགས་སུ་མཆོད་པར་བཞེས། འཆི་བདག་བདུད་ཚོགས་མཆོད་པར་
རྣམ་པར་རྟོག་པ་བདག་ལ་ཅི་མཆིས་པ། འདས་དང་མ་བྱོན་ད་ལྟར་གྱི། བདེ་བར་
གཤེགས་པ་ཐམས་ཅད་ལ། བདེ་ཆེན་ངང་དུ་མཆོད་པར་བཞེས། དམྱལ་བ་ཡི་
མཆོད་པར་འབུལ། ཡེ་ཤེས་ཀྱི་ངང་དུ་མཆོད་པར་བཞེས། ཐབས་ཀྱི་རོལ་པར་མཆོད་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 27 །
པར་བཞེས། འཇིག་རྟེན་རྣམ་རྟོག་མཆོད་པར་བཞེས། འདས་དང་མ་བྱོན་ད་ལྟར་གྱི།
བདེ་བར་གཤེགས་པ་ཐམས་ཅད་ལ། རྣམ་པར་རྟོག་པ་མཆོད་པར་བཞེས། འ་ཨ་ཨ་
ཨ་ཡང་ཡང་མུ་ཐིམ་ཨ།
དེ་ནས་འཇིག་རྟེན་སྣང་བ་མཆོད་པར་འབུལ་བ་ནི། ཨོཾ་སྟོང་གསུམ་སྟོང་གི་འཇིག་
རྟེན་ནས། རི་བོ་རི་སོལ་རི་བྲན་སྒང་རྒྱུད་སྒང་ཆེན་རྣམས། བྱ་བསྐྱིབ་པད་མའི་
བྲག །གསེར་རི་གཡུ་རི་རྣམས། རིན་ཆེན་མཆོད་པ་རྒྱན་དུ་བཞེས་སུ་གསོལ། འོད་ཀྱི་
མཆོད་རྟེན་གསལ་བར་བྱིན་གྱིས་རློབས། ཨོཾ་འོད་དཀར་ལྷང་ལྷང་། ཨོཾ་འཇིག་རྟེན་
ནགས་ཚལ་སྐྱེ་མོ་ཚལ། ནགས་ཚལ་སྤྲིན་དཔུང་རྣམ་པར་འཚོགས། སྤོས་དང་བདུག་
སྤོས་དྲིའི་མཆོད་པ་འབུལ། བདུག་པ་དྲི་ཡི་མཆོད་པ་འདི་འབུལ་བས། དབྱིངས་དང་
ཡེ་ཤེས་ལྷ་ཚོགས་ཐབས་དང་ཤེས་རབ་ཟུང་དུ་འབྲེལ་པའི། བྱིན་བརླབས་ཐུགས་རྗེ་
སྤྲུལ་པ་དང་། འོད་ཟེར་རྣམ་པར་སྤྲུལ་པ་དང་། བདེར་གཤེགས་སྟོང་དང་རྩ་བརྒྱད་
ལ། གུས་པའི་ཚུལ་གྱིས་བཞེས་སུ་གསོལ། ཨ་ཨ་ཨད་སམ་བྷ་རུ་ཨ་ཐིམ། ༀ་རི་བོ་རི་
སོལ་རི་བྲན་ཚོགས། རི་བྲན་ལྷ་སངས་མཆོད་པར་བཞེས། དབྱིངས་ཀྱི་ཡུམ་དང་ཡེ་
ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་གཤེགས་སྟོང་དང་རྩ་བརྒྱད་ལ།
མཆོད་པ་འབུལ་ལོ་བཞེས་སུ་གསོལ། ཨོཾ་ཞི་ༀ་བྲམ་ཨོཾ་ཐིམ། ༀ་ཆུ་བོ་ཆུ་ཀློང་ཁྲུས་
ཀྱི་རྫིང་། འབབ་པའི་ཆུ་བོ་ཆེན་པོ་ཀླུའི་རྒྱལ་པོས་ཕུལ། བདུད་རྩི་ཚན་དུ་བྱིན་གྱིས་
བརླབས། དཔའ་རླབས་ཀློང་གསུམ་མཆོད་པར་འབུལ། སྟོང་གསུམ་སྟོང་གི་འཇིག་
རྟེན་ན། དུས་གསུམ་བདེར་གཤེགས་རྒྱན་དང་བཞུགས། དབྱིངས་ཀྱི་ཡུམ་དང་ཡེ་
ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བྱིན་གྱིས་བརླབས་ལ་བཞེས་སུ་གསོལ།
ཨ་ཨ་ཨོཾ་ཤུན་ཏོ་སངས། ཨོཾ་འཇིག་རྟེན་སྣང་བ་མེ་ཏོག་ཚན། རླན་གྱིས་སྐྱེས་ཤིང་མེ་
ཏོག་གསེར། ཁ་དོག་སྣ་ཚོགས་འོད་དུ་འབར། དཀར་དང་དམར་དང་སྔོ་དང་ལྗང་།
138

མདོ་སྡེ། ། ཁམས་གསུམ་སེམས་ཅན་སྐྱེ་འཆིའི་མདོ།
བདེར་གཤེགས་སྟོང་དང་རྩ་བརྒྱད་ཀྱི། བཀྲ་གསལ་ལྡན་པར་བྱིན་གྱིས་བརླབས། ཨོཾ་
གསལ་ཀློང་རྒྱས་ཨ་ཨེ་ཨོཾ་བདེ་བ་ཆེན་པོར་བྱིན་གྱིས་བརླབས། ཨོཾ་ལྡན་ཏེ་སང༌། ཨོཾ་
ལྷན་དུ་སྐྱེ་བའི་དུག་ལྔ་ནི། ཡེ་ཤེས་ལྷའི་ངང་དུ་མཆོད་པར་བཞེས། ཨོ་ས་ར་ཧ་འདུ་
ཨོྃ། དེ་བཞིན་དུ་རིན་པོ་ཆེ་སྣ་བདུན་གྱི་མཆོད་པ་འབུལ་བ་ནི། བར་དོའི་གནས་སུ་
དྲང་བའི་མཆོད་པ་འབུལ། ༀ་ནོར་བུ་རིན་ཆེན་མཆོད་པ་འདི། དབྱིངས་ཀྱི་ཡུམ་
དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་གཤེགས་སྟོང་དང་རྩ་
བརྒྱད་ལ། ནོར་བུ་རིན་ཆེན་མཆོད་པར་བཞེས། ཨོཾ་རད་ན་བྱུང་། ཨོཾ་བཙུན་མོ་རིན་
ཆེན་མཆོད་པ་འདི། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་
རབ་ཕུལ། བདེར་གཤེགས་སྟོང་དང་རྩ་བརྒྱད་ལ། བཙུན་མོ་རིན་ཆེན་མཆོད་པ་འདི་
འབུལ་བས། འདི་དང་ཕྱི་མ་ཐམས་ཅད་སྲིད་པ་མངལ་ཟམ་ལས་རྣམ་པར་གྲོལ་བར་
ཤོག ། ཨ་ཨ་ཨོ་བ་ར། ཨོ་ཅང་ཤེས་རྟ་པོ་རིན་ཆེན་མཆོད་པ་འདི། དབྱིངས་ཀྱི་ཡུམ་
དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་གཤེགས་སྟོང་དང་རྩ་
བརྒྱད་ལ། རྟ་མཆོག་རིན་ཆེན་འདི་འབུལ་བས། འཁོར་བའི་སེམས་ཅན་ཉོན་མོངས་
གསིབ་ལས་གྲོལ་བར་ཤོག །ཨ་ཨ་འགའ་རོ་ཧཱུཾ། ཨོཾ་དུས་གསུམ་བདེར་གཤེགས་ཐམས་
ཅད་དང་། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ།
བདེར་གཤེགས་སྟོང་དང་རྩ་བརྒྱད་ལ། འཁོར་ལོ་རིན་ཆེན་འདི་ཕུལ་བས། བདག་
དང་མཐའ་ཡས་སེམས་ཅན་རྣམས། ངན་སོང་གསུམ་དང་བར་དོའི་གནས། དེ་ནས་
ཡོངས་སུ་གྲོལ་བར་ཤོག །གླང་པོ་རིན་ཆེན་མཆོད་པ་འདི། དབྱིངས་ཀྱི་ཡུམ་དང་ཡེ་
ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་གཤེགས་ལྷ་གཤེན་སྟོང་དང་
རྩ་བརྒྱད་ལ། གླང་པོ་རིན་ཆེན་འདི་ཕུལ་བས། རྫུ་འཕྲུལ་སྟོབས་དང་ལྡན་འགྱུར་
ཅིག ། ཧ་སྟི་ཨཱ་ཨ་དེ་བ་ཧི། ཨོཾ་དུས་གསུམ་བདེར་གཤེགས་མ་ལུས་འཁོར་བཅས་དང་།
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་
གཤེགས་སྟོང་དང་རྩ་བརྒྱད་ལ། དམག་དཔོན་རིན་ཆེན་འདི་འབུལ་བས། འཁོར་
བའི་སེམས་ཅན་རྣམས་འཇིག་རྟེན་འཁོར་བའི་དམག་ལས་ཡོངས་སུ་རྒྱལ་གྱུར་ཅིག །
ཨ་ཨ་ཨོཾ་དེ་བ་ར་རམ། ཨོཾ་དུས་གསུམ་བདེར་གཤེགས་མ་ལུས་འཁོར་བཅས་དང༌།
དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། བདེར་
གཤེགས་ལྷ་གཤེན་སྟོང་དང་རྩ་བརྒྱད་ལ། བློན་པོ་རིན་ཆེན་འདི་འབུལ་བས། བདག་
དང་མཐའ་ཡས་སེམས་ཅན་རྣམས། ངན་སོང་གསུམ་དང་བར་དོའི་གནས། དེ་ནས་
ཡོངས་སུ་གྲོལ་བར་ཤོག །ཨ་ཨ་ཨ་ཨོ་ཡང་ཡང་སྤོར། ཨོ་སྟོང་གསུམ་སྟོང་གི་འཇིག་
རྟེན་ན། གྲུབ་པ་གཤེན་གྱི་ཕོ་བྲང་ན། བཞུགས་པའི་བདེ་བར་གཤེགས་པ་རྣམས།
སྣང་བ་རྒྱན་དུ་མཆོད་པར་འབུལ། བདེ་ཆེན་སྟོང་པའི་ངང་དུ་མཆོད་པར་འབུལ།
ཅེས་སྟོང་པ་ཉིད་སྟོང་པ་ཉིད་ཀྱི་ངང་དུ་མཆོད་པར་འབུལ། སྟོང་པ་ཉིད་སྟོང་པ་
ཉིད་ཀྱི་རྒྱས་གདབ་པར་བྱའོ། །ཁམས་གསུམ་སེམས་ཅན་སྐྱེ་འཆིའི་མདོ་ལས། བདེར་
གཤེགས་སྤྱི་དྲིལ་ལམ་གྱི་སྒྲོན་མའི་མདོ་ལེའུ་སྟེ་བཅུ་བཞི་པའོ། །སསསླམ། ། །
༧ གཡུང་དྲུང་ལྷའི་སྐད་དུ་ན། ཁྲི་ད་ར་སམ། གང་ཟག་མིའི་སྐད་དུ་ན། འཆི་
བ་བཟློག་པའི་མདོ། འཆི་བདག་གདོན་ལ་བཟློག་པའི་ཐབས། དང་པོ་མནྡལ་གྲུ་
བཞི་བྱ། དེ་ནས་ཆག་གང་གིས་དམའ་བའི་གྲུ་བཞི་འོག་ཏུ་དམའ་བ་བྱ། དེའི་སྟེང་
དུ་སྣམ་བུའི་འདོམ་ཕྱེད་དང་གསུམ་པ་སྣམ་བུ་རྐྱང་། གཡས་གཡོན་གཉིས་མཐོ་རེ་
བས་དམའ་བར་བྱ། དེའི་སྟེང་དུ་མཐོ་དོ་ཡར་དཔག་པའི་མཐོན་པོ་བྱ། དེའི་སྟེང་དུ་
མར་མེ་དྲུག་ཅུ་རྩ་གཅིག །གཏོར་མ་དྲུག་ཅུ་རྩ་གཅིག །ངར་མི་དྲུག་ཅུ་རྩ་གཅིག །
ཁྲམས་ཤིང་དྲུག་ཅུ་རྩ་གཅིག །མར་གྱི་སྒོང་ང་དྲུག་ཅུ་རྩ་གཅིག །བཤོས་བུ་དྲུག་ཅུ་
རྩ་གཅིག །ཆུ་ཕོར་དྲུག་ཅུ་རྩ་གཅིག །ཞོའི་ཕོར་པ་དྲུག་ཅུ་རྩ་གཅིག །ཤ་དུམ་བུ་དྲུག་
140

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
ཅུ་རྩ་གཅིག །རུས་པ་དུམ་བུ་དྲུག་ཅུ་རྩ་གཅིག །གཟེ་ཞལ་གྱི་དབུས་སུ་མདོས་བྱ་ལ་
ཁྲམ་ཤིང་ལག་ཏུ་ཐོགས་བྱ། དེའི་ནང་དུ་ཡས་བསོགས་སྨད་ཐོད་གསོབ་རས་རོས།
སྨད་ཀྱི་མ་འདལ་དམའ་བའི་སྟེང་དུ་བཞག །ཟན་གྱི་ཆང་རྗེས་དྲུག་ཅུ་རྩ་གཅིག་
བཞག །རྡེའུ་དཀར་པོ་དྲུག་ཅུ་རྩ་གཅིག །རྡེའུ་ནག་པོ་དྲུག་ཅུ་རྩ་གཅིག །བཤོས་བུ་
དྲུག་ཅུ་རྩ་གཅིག་བཞག །ཚན་དང་མེ་ཏོག་དང་སྤྱན་གཟིགས་ཐམས་ཅད་བསགས།
སྙིང་པོ་མ་ནོར་བར་དྲང་བར་བྱ། བདག་ཉིད་དང་པོ་སྟོང་པ་ཉིད་ཡང་དག་པ་སྟོང་
པ་ཉིད་བསྒོམ་དེའི་ངང་ལ་སྙིང་རྗེ་བསྒོམ། དེ་ནས་བྱམས་པ་བསྒོམ། དེ་ནས་བཏང་
སྙོམས་བསྒོམ། དེ་ནས་རྒྱུའི་ཏིང་ངེ་འཛིན། མུ་ཡེ་ཨ་དཀར་ཨ་ཞེས་བརྗོད་ལ་བསྒོམ།
མདུན་གྱི་ནམ་མཁའ་ལ་ཡི་གེ་ཨ་དཀར་པོ་གཅིག་ཆགས་པར་བསྒོམ། དེ་ནས་ཨ་ཨ་
ཞེས་བརྗོད་པས། སྙིང་ཀུན་གཞིའི་གཞལ་ཡས་ཁང་གི་ནང་དུ། ཨ་དཀར་པོ་གཅིག་
བསྒོམ། དེ་ནས་ཨ་ཨ་དཀར་ལམ་ལམ་ཞེས་བརྗོད་པས། མདུན་གྱི་ཨ་དཀར་པོ་དེ་
རང་གི་སྙིང་གི་ནང་དུ་འདྲེས་པར་བསམ། དེ་ལ་ཨ་ཨད་ༀ་ཡང་ཞེས་བརྗོད་པས།
བདག་གི་སྤྱི་བོར་པད་མ་འདབ་བཞིའི་སྟེང་དུ། རིན་པོ་ཆེ་གསེར་གྱི་ཁ་དོག་ཅན།
དབྱིངས་ཀྱི་ཡུམ་ས་ཏྲིག་ཨེར་སངས་སྐུ་མདོག་གསེར་གྱི་སྙིང་པོ་ལ། གཡས་ན་གསེར་
གྱི་ཡི་གེ་དཔའ་བོ་འབྲུ་ལྔ་བསྣམས། གཡོན་ན་སྣང་གསལ་གྱི་མེ་ལོང་བསྣམས་པ།།
རིན་པོ་ཆེ་སྣ་ཚོགས་ཀྱིས་བརྒྱན་པ། གསེར་གྱི་སེང་གེའི་ཁྲི་ལ་བཞུགས་པར་བསམ།
ཐུགས་ཀ་གཤེན་ལྷ་འོད་དཀར་སྐུ་མདོག་དཀར་པོ་ཤེལ་ལྟ་བུ། ཕྱག་ན་ཐུགས་རྗེའི་
ལྕགས་ཀྱུ་བསྣམས་པར་བསྒོམ། སྨིན་མཚམས་སུ་སྲིད་པའི་ལྷ་ཡེ་སངས་དཀར་པོ་བྱ་
ཁྱུང་གི་གདན་ལ་བཞུགས་པ། ཕྱག་ན་ཁྱུང་གི་རྒྱལ་མཚན་བསྣམས་པར་བསྒོམ། དེའི་
ཐུགས་ཀ་ན་སྟོན་པ་གཤེན་རབ་སྐུ་མདོག་སྔོན་གསལ། ཕྱག་ན་རིན་པོ་ཆེའི་ཆག་ཤིང་
བསྣམས་པ་བསྒོམ། དབུ་རྒྱན་གྱི་ཐད་ཀ་ནས་གསེར་གྱི་འཁོར་ལོ་རྩིབས་སྟོང་དང་
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལྡན་པར་བསྒོམ། དབུའི་འཁོར་ལོ་རྩིབས་སྟོང་ལ། བདེར་གཤེགས་སྟོང་བཞུགས་
པར་བསྒོམ། དེ་ལ་འོད་ཟེར་འཕྲོས་པས། འོད་ཀྱི་གཞལ་ཡས་ཁང་སྟོང་གསུམ་དང་
རྒྱ་མཉམ་པར་བསྒོམ། གཏོར་མའི་རྫས་དེ་རྣམས་ནི་འདོད་པའི་ཡོན་ཏན་ཐམས་
ཅད་འགྲོ་མགྱོགས། གསེར་གཡུ་མུ་ཏིག་དང་རྒྱལ་མཚན་དུ་བྱིན་གྱིས་བརླབས། དེ་ལ་
སྔགས་ཀྱི་བསྔོ་བར་བྱའོ། ། ཨ་ཨ་ཨད་ཨོཾ་སལ་སལ་ཧ་འ་ཧཱུྃ་འོ་ལམ་ལམ་ཡང་ཡང་རཾ་
རཾ་ཁཾ་ཁཾ་སུཾ་ཧཱུཾ། ཨོཾ་ཨོཾ་ཨ་ལོ་སྤར། ཨ་ལམ་གསལ་ཟེར་སྤྲོས་འོད་རུམ་ཁྱབ་བདལ་སྤྲོས་
པ་མཁའ་ལ་མཉམ་སྟེ་བདལ་བདལ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ་སཱཧཱ། བརྒྱ་རེ་བརྗོད་ཅིང་གཏོར་མ་བསོག་གོ །གཏོར་མ་སྔགས་ཀྱིས་བརྫང་བྱས་
ཤིང་། གཡས་ནས་སྦྱིན་པ་བྱའོ། ། །
དེ་ནས་མར་མེ་དང་གདུགས་མཆོག་དང་། ཚན་ཆབ་དང་། མེ་ཏོག་དང༌།
དཀར་གསུམ་དང༌། དེ་རྣམས་བདེ་བར་གཤེགས་པ་ལ་མཆོད་པར་བྱའོ། །ན་མོ་
ཕྱོགས་བཅུ་ན་བཞུགས་པའི་བདེ་བར་གཤེགས་པ་འཁོར་དང་བཅས་པ་རྣམས།
བདག་ལ་གསན་ཅིང་དགོངས་སུ་གསོལ། དབྱིངས་ཀྱི་ཡུམ་ཆེན་ས་ཏྲིག་ཨེར་སངས་
ནི། སྐུ་མདོག་གསེར་གྱི་སྙིང་པོ་འདྲ། གསེར་ལ་གསེར་གྱིས་རབ་ཏུ་མཛེས་པར་བརྒྱན།
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། གཡོན་ན་འཕྲུལ་གྱི་མེ་ལོང་
བསྣམས། གསེར་གྱི་སེང་གེ་གཉིས་བསྣོལ་གདན་ལ་བཞུགས། བྱིན་བརླབ་བསྐྱེད་
ནས་འགྲོ་བའི་དོན་མཛད་པ། ས་ཏྲིག་ཨེར་སངས་སྐུ་ལ་ཕྱག་འཚལ་མཆོད་པ་འབུལ།
ཐུགས་རྗེས་དགོངས་ནས་བཞེས་སུ་གསོལ། བཞེས་ནས་འགྲོ་བ་དྲང་དུ་གསོལ། ཡེ་
ཤེས་ལྷ་ཆེན་གཤེན་ལྷ་འོད་དཀར་ནི། སྐུ་མདོག་ཤེལ་གྱི་སྙིང་པོ་འདྲ། རྒྱན་དང་ཆ་
ལུགས་གཞལ་ཡས་ཁང༌། ཤེལ་ལ་ཤེལ་གྱིས་རབ་ཏུ་མཛེས་པར་བརྒྱན། ཕྱག་མཚན་
ཐུགས་རྗེའི་ལྕགས་ཀྱུ་བསྣམས། ཤེལ་གྱི་གླང་པོ་བསྣོལ་བའི་གདན་ལ་བཞུགས།
142

ཁམས་གསུམ་སེམས་ཅན་སྐྱེ་འཆིའི་མདོ།
མདོ་སྡེ།
ཐུགས་རྗེ་བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་
འཚལ་མཆོད་པར་འབུལ། ཐུགས་རྗེས་དགོངས་ལ་བཞེས་སུ་གསོལ། བཞེས་ནས་
འགྲོ་བ་དྲང་དུ་གསོལ། ཐབས་ལ་མཁས་པའི་མཆོག་སྲིད་པ་སངས་པོ་འབུམ་ཁྲི་ནི།
སྐུ་མདོག་དངུལ་འབར་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་།
དངུལ་ལ་དངུལ་གྱིས་རབ་ཏུ་མཛེས་པར་བརྒྱན། རླབས་ཆེན་བྱ་ཁྱུང་བསྣོལ་བའི་ཁྲི་
ལ་བཞུགས། ཕྱག་མཚན་མི་ནུབ་རྒྱལ་མཚན་བསྣམས། དེ་ལ་ཕྱག་འཚལ་མཆོད་པ་
འབུལ། ཐུགས་རྗེས་དགོངས་ལ་བཞེས་སུ་གསོལ། བཞེས་ནས་འགྲོ་བ་དྲང་དུ་གསོལ།
ཤེས་རབ་ཕུལ་ལྡན་སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་བཀྲ་ལ་
གསལ། ཕྱག་མཚན་གསེར་གྱི་ཆགས་ཤིང་བསྣམས། དབང་བསྒྱུར་འཁོར་ལོའི་ཁྲི་ལ་
བཞུགས། དེ་ལ་ཕྱག་འཚལ་མཆོད་པ་འབུལ། ཐུགས་རྗེས་དགོངས་ནས་བཞེས་སུ་
གསོལ། བཞེས་ནས་འགྲོ་བ་དྲང་དུ་གསོལ། འཁོར་གྱི་བདེར་གཤེགས་སྟོང་དང་རྩ་
བཞི་ལ། མར་མེ་ལྷ་སངས་བདུད་རྩི་ཆུ་བོ་དང་། བདུད་རྩི་སྨན་དང་འབྲུ་བཅུད་ལྷ་
སངས་རྣམས། གུས་པའི་ཚུལ་གྱི་མཆོད་པར་འབུལ། བདག་གི་བསོད་ནམས་སྟོབས་
དང་ནི། བདེ་བར་གཤེགས་པའི་སྦྱིན་སྟོབས་དང་། བོན་ཉིད་དབྱིངས་ཀྱི་སྟོབས་
དང་ནི། སེམས་ཅན་རྣམས་ལ་ཕན་འདོགས་པའི། འཇིག་རྟེན་པ་རྣམས་འདི་རུ་
སྤྱོན། གནས་འདིར་ཉིད་དུ་གཤེགས་སུ་གསོལ། སོ་སོའི་ཕྱོགས་ན་བཞུགས་པ་ཀུན།
བདག་གི་རེ་བ་སྒྲུབ་བྱས་ཕྱིར། མགྲོན་དུ་གཉེར་རོ་གནས་འདིར་གཤེགས་སུ་གསོལ།
ཕྱོགས་བཅུ་འཛམ་གླིང་ཐམས་ཅད་དུ། དམ་པ་གཡུང་དྲུང་གི་བོན་དར་བར་བགྱིད་
པ་དང་། གཡུང་དྲུང་བོན་རྣམས་སྤྱོད་པ་དང་། གཡུང་དྲུང་བོན་ལ་སྤྱོད་པ་ལ་བར་
ཆོད་བསལ་བ་དང་། བགེགས་སུ་གྱུར་པ་ཐམས་ཅད་ཞི་བ་དང་། ཡུལ་ཕྱོགས་སུ་
མི་ནད་ཕྱུག་ནད། ཐམས་ཅད་སེལ་བ་ལས་སོགས་པ། ལོག་རྟོག་མ་རུང་པར་བྱེད་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པ་དང་། མཚན་མ་ངན་པ་དང་རྨི་ལམ་ངན་པ་དང་། བཀྲ་མི་ཤིས་པ་མང་པོ་སྟོན་
པའི་གདོན་དང་བགེགས་དང༌། ཁྱད་པར་ཡང་མི་འདི་ཞེས་བྱ་བའི་གདོན། སྔོན་གྱི་
ལས་ལ་གྱུར་པ་དང་། འཕྲལ་གྱི་རྐྱེན་ལས་གྱུར་པ་དང་། ཡུལ་ཕྱོགས་ཕ་ཚན་བྱ་བའི་
རིགས་རྒྱུད་དང་། ཕ་ཚན་གྱི་སྲིད་ཅན་དུ་གྱུར་པ་ཡང་རུང་སྟེ། མི་ང་ཞེས་བྱ་བའི་
ལུས་དང་སྲོག་དང་ཆུང་སྲིད་དང་། འཁོར་དང་ཡོ་བྱད་ལ་གནོད་པ་ཐམས་ཅད་ལ།
གང་འཚམས་པ་ཐབས་ཀྱི་འདུལ་ཞིང་། བསམ་པ་དང་སྦྱོར་བ་ངན་པ་དང་། ཐམས་
ཅད་ཡོངས་སུ་ཞི་བར་མཛད་དུ་གསོལ། ཞེས་ཚིག་བཤད་བྱ། དེ་ནས་བོན་གྱི་སྦྱིན་
པ་གཏང་སྟེ། གཏད་པ་མེད་པའི་མཆོད་སྦྱིན་རྒྱལ་པོ་འདི། བོན་ཉིད་རྣམ་པར་དག་
པའི་བྱིན་རླབས་དང་། བདེར་གཤེགས་ཐུགས་རྗེ་དཔག་ཏུ་མེད་པ་དང་། སྙིང་པོ་
ཕྱག་རྒྱའི་བྱིན་རླབས་དང་། རྒྱུ་རྐྱེན་རྟེན་འབྲེལ་འཚོགས་པའི་ནུས་མཐུ་དང་། བདག་
གི་ཤེས་རབ་སྨོན་ལམ་ཏིང་འཛིན་གྱིས། ཡེ་ཤེས་ལྔའི་འོད་ཟེར་རྣམ་པར་འཕྲོ། དབང་
པོ་ལྔའི་ལོངས་སྤྱོད་མཁོ་འགྱུར་ལྡན། ནམ་མཁའི་མཐའ་ཀླས་གཏེར་ཆེན་འགྱུར་བ་
འདི། མཆོད་གནས་བླ་མ་ཁྱེད་ཀྱི་ཕོ་བྲང་དུ། མཆོད་པ་སྤྲིན་དུ་དར་ཞིང་རྒྱས་འགྱུར་
ཅིག །དེས་སྲི་ཞུའི་མགྲོན་མཆོད། དེ་ནས་འབྲས་དང་ཡུངས་དང་ཏིལ་དང་འབྲས་
ཆེན་དང༌། མེ་ཏོག་དང་ཀྲི་སར་ཞེས་བྱ་སྟེ། སྲན་མ་དང་སྣུམ་པ་དང༌། དར་མ་དང་
སྣུམ་དང་དེ་དག་འབུལ་བར་བྱའོ། །རི་རབ་ཀྱི་སྟེང་ན་གནས་པའི་ལྷ་མ་ཡིན་དང་།
དག་པའི་འཚལ་ན་གནས་པའི་ལྷ་མ་ཡིན་དང༌། ཤར་ཕྱོགས་འཇིག་རྟེན་ཀུན་ན་
གནས་པ་དང༌། བྱང་ཕྱོགས་འཇིག་རྟེན་ཀུན་ན་གནས་པ་དང་། ནུབ་ཕྱོགས་འཇིག་
རྟེན་ཀུན་ན་གནས་པ་དང་། ལྷོ་ཕྱོགས་འཇིག་རྟེན་ཀུན་ན་གནས་པ་དང་། བྱང་ཤར་
འཇིག་རྟེན་ཀུན་ན་གནས་པ་དང༌། བྱང་ནུབ་འཇིག་རྟེན་ཀུན་ན་གནས་པ་དང་། ལྷོ་
ནུབ་འཇིག་རྟེན་ཀུན་ན་གནས་པ་དང་། ལྷོ་ཤར་འཇིག་རྟེན་ཀུན་ན་གནས་པ་དང་།
144

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
རི་བོ་ཀུན་ལ་གནས་པ་དང༌། ཆུ་བོ་ཀུན་ལ་གནས་པ་དང་། རི་ཆེན་རི་བདུན་དག་
ལ་གནས་པ་དང་། ཆུ་བོ་རོལ་མཚོ་དག་ལ་གནས་པ་དང༌། རྫིང་དང་རྫིང་ཀ་ཆུ་འགོ་
དག་ལ་གནས་པ་དང་། གཙུག་ལག་ཁང་ལྷའི་ཁང་པ་དག་ལ་གནས་པ་དང་། ཤིང་
རྩིག་དུར་ཁྲོད་དག་ལ་གནས་པ་དང་། དུར་ཁྲོད་ནགས་ཚལ་དག་ལ་གནས་པ་དང་།
རྒྱལ་པོ་དཀོར་ཁང་དག་ལ་གནས་པ་དང་། འབྲོག་ཆེན་རི་བོ་དག་ལ་གནས་པ་དང་།
ལྷུན་པོ་དུར་ཁྲོད་དག་ལ་གནས་པ་དང་། ཤ་ལ་ཟ་བའི་གདོན་དང༌། པགས་པ་ལ་
གྱོན་པའི་གདོན་དང༌། རུས་ལ་འཆའ་བའི་གདོན་དང་། མདངས་ལ་རྐུ་བའི་གདོན་
དང་། བར་གཅོད་གཏོང་བའི་གདོན་དང༌། སྲོག་ལ་གཅོད་པའི་གདོན་དང་། ཉེས་
པ་ཆེན་པོ་བྱེད་པའི་གདོན་ཆེན་པོ་དེ། ཞི་ཞིང་གཏོར་མ་འདི་བཞེས། གདུག་པ་
བཟློག་ཏུ་གསོལ། ལྷའི་གདོན་དང་ཀླུའི་གདོན་དང་། ལྷ་མ་ཡིན་དང་དུར་ཁྲོད་པ་
དང༌། སྲོག་གཅོད་བྱེད་པ་བདུད་ཀྱི་རིགས། བྱིན་རླབས་གཏོར་མ་འདི་བཞེས་ལ།
རང་གི་ལུས་ལ་དཔེ་ལོང་ལ། གཞན་ལ་གནོད་པ་མ་བྱེད་ཅིག །བདེ་བར་གཤེགས་
པའི་ཐུགས་རྗེའི་བྱིན་རླབས་དང་། གཡུང་དྲུང་སེམས་དཔའ་སེམས་དཔའ་ཐམས་
ཅད་དང༌། བདག་གི་བསམ་པ་རྣམ་པར་དག་པ་ཡིས། སྔགས་དང་ཕྱག་རྒྱ་ཏིང་ངེ་
འཛིན་གི་མཐུས། ཡོན་བདག་མིང་འདི་ཞེས་བྱ་བའི་ཁམས་དང་། སྐྱེ་མཆེད་ཕུང་པོ་
ལ་གནོད་པར་བྱེད་པའི་གདོན་བགེགས་གང་ཡིན་པ་དེ་དག །གཏོར་མའི་ཆ་སྦྱིན་
པ་ཆེན་པོའི་བཀའ་དྲིན་དང་། དམ་ཚིག་གི་མཆོད་སྦྱིན་འདི་ནོད་ཅིང༌། སྐད་ཅིག་
ཡུད་ཙམ་གནས་འདི་རུ། གཏོར་མ་ལ་བཞེངས་པར་གྱུར་ཅིག ། ཨ་དཀར་ཨ་རྨད་དུ་
ཏྲི་སུ་ནག་པོ་ཞི་ཞི་མལ་མལ། དུ་ཏྲི་སུ་ཞི་ཞི་མལ་མལ་ཐིམ་ཐིམ་མུ་སྭཱཧཱ། གང་དག་
དུས་དྲུག་རྒྱུ་བའི་སྲིན་པོ་རྣམས་དང་། ཤ་ཟ་དང་སེམས་ཅན་རྣམ་པ་སྣ་ཚོགས་པ།
དཔག་བསམ་དག་ལ་གནས་པ་དང་། གེལ་བ་དག་ལ་གནས་པ་དང༌། འབྱུང་པོ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཁའ་འགྲོ་དུར་ཁྲོད་དག་ལ་གནས་པ་དང་། རྒྱ་མཚོ་ཆུ་མིག་ལྡིང་ཀ་དག་ལ་གནས་
པ་དང༌། ལྷ་མེན་རྒྱལ་ཆེན་ཕྱོགས་སྐྱོངས་དང༌། བདུད་དང་གནོད་སྦྱིན་དྲི་ཟ་དང་།
སྲོག་གཅོད་ཤན་པ་ཟ་བྱེད་དང༌། བདུད་དང་ཤན་པ་གྲི་འཛིན་དང་། གནོད་སྦྱིན་
མ་རུང་འགོང་པོ་ཤ་ཟ་ཡི་དྭགས་དང་། མི་འམ་ཅི་དང་གཤད་འགྱུར་དང་། ཡོན་
བདག་ལ་གདོན་རྣམས། གཏོར་མ་འདི་ཡིས་མགུ་ནས་ཀྱང་། གནོད་པ་ཆོ་འཕྲུལ་
ཞི་ནས་ཀྱང་། བདག་ཅག་རྣམས་ལ་ཕན་པ་དང་། དེ་རིང་ཕྱིན་ཆད་ཕན་པར་གྱིས།
རྒྱན་གྱིས་བརྒྱན་པ་བཞིན་དུ་གཡུང་དྲུང་བོན་གྱི་བཀའ་ལ་ཉོན། དུལ་ཞིང་ཡང་དག་
སྡོམ་ལ་ཚངས་པར་སྤྱོད། འདྲེ་དང་བགེགས་དང་འབྱུང་པོའི་ཚོགས། འཚོ་བའི་སྲོག་
ལ་ཀུན་ཀྱང་ཆགས། རང་གི་ལུས་ལ་དཔེ་ལོང་ལ། གཞན་ལ་གནོད་པ་མ་བྱེད་ཅིག །
རླུང་དང་བད་ཀན་མཁྲིས་པ་དང་། ནད་རིགས་བཞི་བརྒྱ་རྩ་བཞི་དང༌། ལུས་ལ་
མངོན་པར་བྱེད་པའི་ནད་རྣམས་རབ་ཏུ་ཕྱུང་མཛོད་ལ། གདོན་ཁྱོད་རང་གི་གནས་
སུ་སོང་། དེ་ལྟར་བདག་ལ་ཅི་ནུས་པར། འདོད་ཡོན་གཏོར་མ་ཡར་སྟགས་འབུལ།
དམ་ཚིག་དག་ལ་གནས་པར་མཛོད་ལ། བདག་གི་བསམ་པ་བསྐང་པར་མཛོད།
རྟག་ཏུ་དམ་ཚིག་ལ་གནས་ཤིང་། འདི་ཞེས་མིང་ལ་གནོད་པའི་ནད་དེ་བསལ་བར་
མཛོད། གདོན་ཁྱོད་རང་གི་གནས་སུ་སོང༌། བདག་གི་དེ་རིང་ཁྱོད་མཆོད་ཀྱིས།
སོང་ཅིག་བགེགས་ཆེན་འགྲོ་བར་གྱིས། ཕྱིན་ཆད་དེ་ལྟར་མ་གནོད་ཅིག །དེ་ལྟར་
ཁྱོད་ཀྱི་སྟོབས་དང་རྩལ་མཐོང་ནས། ཁྱོད་ཀྱི་བགེགས་ཀྱང་བྱེད་པར་ནུས། བགེགས་
ཀྱི་དབང་པར་འགྲོ་བར་གྱིས། སྔོན་གྱི་ལན་ཆགས་ཡོད་ན་ཡང་། མཆོད་སྦྱིན་འདི་
ཡིས་བྲལ་བར་གྱིས། བགེགས་ཆེན་ཁྱོད་ནི་གཅིག་ལ་སོང་ཞིག །རང་གི་ལུས་ལ་དཔེ་
ལོང་ལ། གཞན་ལ་གནོད་པ་མ་བྱེད་ཅིག །འདོད་པ་ལྔ་དང་སྦྱིན་པ་ལྔ། དམྱལ་བའི་
གནས་སུ་ཁྱབ་པར་ཤོག ། ཚ་གྲང་སྡུག་བསྔལ་ཞི་བར་ཤོག ། བླ་མེད་གོ་འཕང་ཐོབ་
146

མདོ་སྡེ། ཁམས་གསུམ་སེམས་ཅན་སྐྱེ་འཆིའི་མདོ།
པར་ཤོག །འདོད་པ་ལྔ་དང་སྦྱིན་པ་ལྔ། ཡི་དྭགས་གནས་སུ་ཁྱབ་པར་ཤོག །བཀྲེས་
སྐོམ་སྡུག་བསྔལ་ཞི་བར་ཤོག ། བླ་མེད་གོ་འཕང་ཐོབ་པར་ཤོག །འདོད་པ་ལྔ་དང་
སྦྱིན་པ་ལྔ། བྱོལ་སོང་གནས་སུ་ཁྱབ་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །
བླ་མེད་གོ་འཕང་ཐོབ་པར་ཤོག །འདོད་པ་ལྔ་དང་སྦྱིན་པ་ལྔ། མི་ཡི་གནས་སུ་ཁྱབ་
པར་ཤོག །མཐའ་འཁོབ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །
འདོད་པ་ལྔ་དང་སྦྱིན་པ་ལྔ། ལྷ་མེན་གནས་སུ་ཁྱབ་པར་ཤོག །འཐབ་རྩོད་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །འདོད་པ་ལྔ་དང་སྦྱིན་པ་ལྔ།
ལྷ་ཡི་གནས་སུ་ཁྱབ་པར་ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་
ཐོབ་པར་ཤོག །ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ། ཁམས་
གསུམ་སེམས་ཅན་སྐྱེས་འཆིའི་མདོ་ལས། འཆི་བ་བཟློག་པའི་ལེའུ་སྟེ་བཅོ་ལྔ་པའོ།། །།
ཨེ་མ་ཧོ། སྟོན་པ་གཤེན་རབ་མི་བོ་ཡིས། དཔའ་བོ་འབྲུ་ལྔའི་ས་བོན་ལ། དུག་ལྔ་
ཉོན་མོངས་གཉེན་པོ་ལྔ་རུ། སྒོ་བཞི་མཛོད་ལྔའི་བོན་སྡེ་གསུངས། མཐོ་ཐོག་མཛོད་
ལ་མདོ་སྡེ་བཞི། བྱེ་བྲག་ཁམས་གསུམ་སྐྱེ་འཆིའི་མདོ། དང་པོ་སྟོན་པ་ཉིད་ཀྱིས་
གསུངས། ལོ་པན་མཁས་པ་རྣམས་ལ་བརྒྱུད། བར་དུ་བསྟན་པ་གཏེར་དུ་གཤེགས།
ལས་འཕྲོ་སྐལ་ལྡན་གཤེན་གྱིས་སྟོན། རྗེས་འཇུག་རྣམས་ལ་རིམ་པར་བརྒྱུད། བྲི་དང་
ཀློག་འདོན་བསོད་ནམས་ཀྱིས། རྒྱུ་སྦྱོར་ཡོན་བདག་སེམས་ཅན་རྣམས། རྫོགས་པའི་
སངས་རྒྱས་ཐོབ་པར་ཤོག །བཀྲ་ཤིས་པར་ཤོག ། །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། དབལ་ཁྱུང་
དགོན་པའི་བཀའ་འགྱུར་གྲས་སུ་ཡོད་པའི་ལག་བྲིས་ཡིག་ནག་འཕྲུལ་དཔར་ཅན་
བྱས་ཐོག །རྫ་སྨོན་རྒྱལ་དགོན་པའི་ལག་བྲིས་ཡིག་ནག་དཔེ་རྙིང་དང་འདྲ་བསྡུར་
བྱས་ཏེ། བྲིས་པའི་ཆད་ལྷག་དང༌། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བསྐངས་བྱས་པ་དང་། འདི་དང་སྣོད་རྟེན་མདོ་གཉིས་ལེའུ་ཚན་མང་པོ་ཕན་ཚུན་
འདྲ་མཚུངས་གྱུར་པའང་འདུག །དེ་ལྟར་ལས་བཅོས་ཐལ་མ་བྱས་པར་མ་དཔེ་སོར་
བཞག་བྱས་ཏེ་གསུང་རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༢༧
པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་
ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་
ཡུལ་དུ་ཡི་གེའི་པར་ཁང་འཛུགས་བསྐྲུན་དང༌། དཔེ་གཞི་ལེགས་བསྒྲིགས་བྱས་
པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་
གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་
ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་
ཁ་གསར་དུ་ཡིན་པ་དང༌། སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་
འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་
ཏུ་དལ་བརླུང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་དང་གནས་
སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་ལུགས་ཀྱིས་
རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་
རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་
རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་
བ་བཅས། འབྱུང་ལྡན་ ༣༠༡ རབ་བྱུང་ ༡༧ བོད་ཤིང་ལུག་ལོའི་ཟླ་ ༤ ཚེས་ ༡༡
ཉིན། སྤྱི་ལོ་ ༢༠༡༥ ༥ ༢༩ ཉིན། །
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
148

སྣོད་རྟེན་འབྱུང་བ་ཆགས་འཇིག་གི་མདོ་
བཞུགས་པ་ལེགས་སོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
149

སྤྱིའི་དེབ་གྲངས། 27 སྤྱིའི་པོད་གྲངས། 30
1 <<སྣོད་རྟེན་འབྱུང་བ་ཆག་འཇིག་གི་མདོ »
བཀའ།
མདོ།
4 གཏེར་མ།
གཏེར་སྟོན་ཨ་ཙ་ར་མི་གསུམ།
6 གཏེར་གནས་བསམ་ཡས་དུར་ཁྲོད་ཀྱི་གླིང་མཆོད་རྟེན་སྒོ་མང་།
7 ལེའུ། 11

སྣོད་རྟེན་འབྱུང་བ་ཆགས་འཇིག་གི་མདོ་
བཞུགས་པ་ལེགས་སོ། །
༄༅། །བྦཁཆ་ཆ་ཉ# # # #/ཆ༽རྒཧཎ། རྔགཡུང་དྲུང་ལྷ་ཡི་སྐད་དུ་ན། དུམ་
བ་ཧ་ར་སང་སང་པ་ཧ་ར། གང་ཟག་མི་ཡི་སྐད་དུ་ན། སྣོད་བཅུད་འཇིག་རྟེན་
ཆགས་འཇིག་གི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་
རབ་མི་བོ་ནི། མཚལ་རི་ལྷ་ཡི་མདུན་ས་ན་བཞུགས་ཏེ། དེ་བཞིན་དུ། གཡུང་དྲུང་
སེམས་དཔའ་ནམ་མཁའི་གློག་འབྱིན་དང་ཐབས་ཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སྤོས་ཀྱི་གླང་པོ་དང་ཐབས་ཅིག་ཏུ་བཞུགས་སོ། །གཤེན་
རབ་གཡུང་དྲུང་སེམས་དཔའ་སྒྲིབ་པ་རྣམ་སེལ་དང་ཐབས་ཅིག་ཏུ་བཞུགས་
སོ། །གཤེན་རབ་གཡུང་དྲུང་སེམས་དཔའ་དཔའ་བོ་བློ་བརྟན་དང་ཐབས་ཅིག་ཏུ་
གཤེན་རབ་གཡུང་དྲུང་སེམས་དཔའ་སྟོང་ཉིད་ཡེ་ཤེས་དང་ཐབས་
བཞུགས་སོ། །
ཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སྟོན་འཚོལ་དང་ཐབས་
ཅིག་ཏུ་བཞུགས་སོ། །དེ་ཚེ་སྔོན་གྱི་བསྐལ་པ་ཆེན་པོ་བྱུང་བ། དེ་ཡི་ཚེ་དང་པོ་ཅི་ཡང་
མེད་པ་ལ། བསྐལ་པ་ཆེན་པོ་ཅི་ཡང་མེད་པ་བར་སྣང་ཧང་པོ་ལྟ་བུ་ཧང་ངེ་ཕྱོད་དེ་
སྟོང་པ་སལེ་ཅི་ཡང་མེད་ཅིང་སྟོང་པ་ས་ལེར་གནས་པའོ། །དེ་བཞིན་དུ་སྟོང་པ་ཉིད་
ལ་གནས་པའི་ཚེ། སྟོང་པ་བསྐལ་པ་བདུན་དུ་གནས་པའི། སྟོང་པ་དེ་ལ་ཆགས་པའི་
རྟེན་མེད་པའོ། །དངོས་པོ་ངོ་བོ་མེད་པ་བར་སྣང་སྟོང་པ་དང་འདྲའོ། །སྟོང་པ་དེ་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལ་བརྟགས་པ་མེད་པའོ། ། སྟོང་པ་དེ་ལ་འབུལ་བའི་རྣམ་པ་ལྔ་མེད་པའོ། །སྟོང་པ་
དེ་ལ་ཁ་དོག་མེད་པའོ། །སྟོང་པ་དེ་ལ་ཚད་མེད་པའོ། །སྟོང་པ་དེ་ལ་ཡོད་པའི་གཞི་
མ། བག་ཙམ་མམ། ཞད་ཙམ་ཡང་མེད་དོ། །མེད་པ་བསྐལ་པ་དགུ་ཡི་བར་དུ་དེ་
བཞིན་དུ་གནས་པའོ། ། ཅི་ཡང་མ་སྲིད། ཅི་ཡང་མ་བྱུང༌། ཅི་ཡང་མ་ཤར། གང་
ཡང་མ་གྲོལ་བ་དེ་ཡི་ཚེ། གཟུགས་ཁམས་བཅུ་བདུན་མན་ཆད། སྲིད་པ་ཅི་ཡང་མེད་
དོ། །གཟུགས་ཁམས་བཅུ་བདུན་ཡན་ཆད་དུ། འོག་མིན་ལྷ་ཡི་ཕོ་བྲང་ན། ལོངས་
སྤྱོད་རྫོགས་པའི་སྐུ། ངོ་མཚར་ཆེ་བ། གཟི་བརྗིད་ཆེ་བ། ལྟ་བས་ཆོག་མི་ཤེས་པ། ངོ༌
མཚར་ཆེན་པོ་ངོ་མཚར་ཆེའོ། །དེ་ནི་ཀུན་ཏུ་བཟང་པོ་གཤེན་ལྷ་འོད་དཀར་བྱ་བ་
ཡིན་ནོ། །གཤེན་ལྷ་དེས་སྲིན་བདུད་འདུལ་བ། ཉེས་པ་འཇོམས་པ། རྟོག་པ་མེད་པ།
སྟོན་པ་གཤེན་ལྷ་འོད་དཀར་བྱ་བ་ཡིན་ནོ། །
དེ་ཡི་དུས་སུ་སྟོན་པ་གཤེན་རབ་མི་བོ་ནི། སྲིད་པའི་རྒྱལ་པོ་ཁྲི་རྒྱལ་ཁུག་པ་བྱ་
བ་ཡིན་ནོ། ། དེ་ཡི་ཚེ་མངོན་པར་རྫོགས་པའི་བ་རབ་གླིང་ཆེན་བྱ་བ་ཡང་སྟོན་པའི་
མཚན་ཡིན་ནོ། ། ཕྱ་ཡོ་ལ་ཁྱབ་པ་ཡང་སྟོན་པའི་མཚན་ཡིན་ནོ། ། ཁྲི་སངས་དེ་བོ་
ཡང་སྟོན་པའི་མཚན་ཡིན་ནོ། །མུན་པ་ཡང་དེ་ལྟ་བུར་གནས་ནས་སྟོང་པར་གནས་
སོ། །དེ་ནས་སེམས་ཅན་དེ་དག་གི་མིང་ཡང་མ་སྲིད་དོ། ། བྱེ་བྲག་ཀྱང་མ་སྲིད་དོ། །
དེ་ནས་སྟོན་པ་དེ་ནི་སྲིད་པའི་མེས་པོ་ཁྲི་རྒྱལ་ཁུག་པ་བྱ་བ་དེས། སྲིད་པ་ཆགས་
པའི་རྟེན་མེད་པས། དེ་ཅི་ཡི་ཕྱིར་ཞེ་ན། བདེར་གཤེགས་མཆོད་པའི་ཕོ་བྲང་དང་།
གཞལ་ཡས་ཕུབ་པ་དང་། དཀྱིལ་འཁོར་དང་མཆོད་རྟེན་བཞེངས་པའི་གནས་དང༌།
རྟེན་པའི་ཐབས་མི་སྣང་བས། དེར་སྲིད་པ་ཆགས་པའི་རྟེན་ཨེ་ཡོད་སྙམ་དུ་སེམས་
སོ། །འོད་ཀྱི་ཡི་གེ་ཨ་དཀར་པོ་གཅིག །དཔྲལ་བའི་མཛོད་སྤུའི་བར་ནས་བཏོན་ཏེ།
འཇིག་རྟེན་ཆགས་པའི་རྒྱུ་ཡོད་ན། འོད་ཀྱི་ཡི་གེ་ཨ་འདི། ངའི་ལག་མཐིལ་དུ་ཕོག་ལ་
152

སྣོད་རྟེན་འབྱུང་བ་ཆགས་འཇིག་མདོ།
མདོ་སྡེ།
ཤོག །འཇིག་རྟེན་སྣོད་འདི་ཆགས་པའི་རྒྱུ་མེད་ན། ཡི་གེ་ཨ་འདིས་འཇིག་རྟེན་སྟོང་
པར་བྱེད་པར་ཤོག །ཅེས་སྨོན་ལམ་བཏབ་པས། དེའི་ཚེ་ཕྱག་གི་སོར་མོ་ལ། ཡི་གེ་ཨ་
དཀར་པོ་བབས་སོ། །
དེ་ཡི་ཚེ་སྲིད་པའི་རྒྱལ་པོ་ཁྲི་འོད་ལྡན་གྱིས། ཨ་ཨ་ཞེས་བརྗོད་པས། ཞལ་ནས་
ཧ་ར་ཧུ་ཡ་ཞེས་བརྗོད་པས། རླུང་ཆུ་རྡུལ་ཙམ་ཞིག་བྱུང༌། ཤར་ཕྱོགས་སུ་གཤེན་
རབ་ཁྲི་རིན་པོ་ཆེ་འོད་ཀྱི་རྒྱལ་པོའི་ཞལ་ནས་ཧ་དང་ཧུ་ཡིས་བཏབ་པས། རླུང་རི་
བོང་གི་རྡུལ་ཙམ་ཞིག་བྱུང་ངོ༌། །བྱང་ཕྱོགས་སུ་གཤེན་རབ་ཁྲི་རྒྱལ་ཡོངས་རྫོགས་
པའི་ཞལ་ནས་ཧ་དང་ཧུ་ཡིས་བཏབ་པས། ལུག་རླུང་རྡུལ་ཐོན་པའི་རླུང་བྱུང་ངོ༌། །
གཤེན་རབ་གཡུང་དྲུང་སེམས་དཔའ་ཁྲི་རྒྱལ་འོད་ནམ་མཁའ་དབང་བསྒྱུར་གྱིས་
བྱང་ཕྱོགས་སུ་ཧ་དང་ཧུ་ཡིས་བཏབ་པས། ལྕགས་རྡུལ་ཐོན་པའི་རླུང་བྱུང་ངོ༌། །
ནུབ་ཕྱོགས་སུ་གཤེན་རབ་ཁྲི་རྒྱལ་བདེ་བའི་རྒྱལ་པོའི་ཞལ་ནས་ཧ་དང་ཧུ་ཡིས་
བཏབ་པས། རླུང་རྡུལ་ཐོན་པའི་རླུང་བྱུང་ངོ༌། །ལྷོ་ཕྱོགས་སུ་གཤེན་རབ་གཡུང་
དྲུང་སེམས་དཔའ་ཁྲི་རྒྱལ་ལམ་གྱི་རྫོགས་པ་ཅན་གྱི་ཞལ་ནས་ཧ་དང་ཧུ་ཡིས་བཏབ་
པས། རླུང་རྡུལ་ཐོན་པའི་རླུང་བྱུང་ངོ༌། །བྱང་ཤར་མཚམས་ནས་གཤེན་རབ་རིན་
ཆེན་གླིང་ཆེན་འོད་ཀྱི། ཞལ་ནས་ཧ་དང་ཧུ་ཡིས་བཏབ་པས། བག་དང་ཞད་ཙམ་
གྱི་རླུང་ཐོན་ནས། ནུབ་བྱང་མཚམས་ནས་གཤེན་རབ་གཡུང་དྲུང་སེམས་དཔའ་
སྤྲིན་ཆ་ཏིང་རུམ་གྱི་ཞལ་ནས་ཧ་དང་ཧུ་ཡིས་བཏབ་པས། ཞལ་མདངས་གཡོས་
པའི་རླུང་ཐོན་པའི་རླུང་བྱུང་ངོ༌། །ལྷོ་ནུབ་མཚམས་ནས་གཤེན་རབ་ཁྲི་རྒྱལ་ཀུན་དུ་
འོད་ཀྱི་ཞལ་ནས་ཧ་དང་ཧུ་ཡིས་བཏབ་པས། ཞལ་ནས་ན་བུན་གྱི་རླུང་བྱུང་ངོ༌། །
ལྷོ་ཤར་མཚམས་ནས་གཤེན་རབ་རིན་ཆེན་མྱུ་གུ་འོད་ཀྱི་ཞལ་ནས་ཧ་ཧུ་ཡིས་བཏབ་
པས། སེར་དང་སེལ་བྱེད་ཀྱི་རླུང་བྱུང་ངོ༌། །སྟེང་གི་ཕྱོགས་ནས་གཤེན་རབ་གཡུང་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དྲུང་སེམས་དཔའ་ཆེན་པོ་འཁོར་ལོ་རབ་ཏུ་རྫོགས་པའི་ཞལ་ནས་རླུང་བྱུང་ངོ༌། །
བག་དང་ཞད་ཙམ་གྱི་རླུང་བྱུང་བས་རླུང་དང་ངད་དོ། །འོག་གི་ཕྱོགས་ནས་རིན་པོ་
ཆེའི་ཡོན་ཏན་བརྟན་པ་རྒྱལ་བའི་ཞལ་ནས་རླུང་དང་ངད་དུ་བྱུང་ངོ༌། །རླུང་དེ་དག་
གི་མཐུ་བརྟས་པས། རླུང་བསེར་དང་བསེར་བུའི་རླུང་བྱུང་ངོ༌། །རླུང་དེ་དང་དེ་ཡི་
ངད་ལས་ཕྱོགས་བཅུའི་བདེར་གཤེགས་ཀྱི་སྤྲུལ་པའི་ཞལ་གྱི་ངད་ལས། ས་ལམ་གྱིས་
དྲོ་བ་དང༌། རེག་པ་ཙམ་རླུང་དེ་དག་ལས་ཀྱང་དྲོད་བག་ཙམ་འཁྲིགས་སོ། །རླུང་
དེ་དག་རྡོ་རྗེ་རྒྱ་གྲམ་འདྲ་བར་བྱུང་ངོ༌། །གཡུང་དྲུང་འཁྱིལ་པ་ལྟ་བུར་བྱུང་ངོ༌། །
དྲ་བར་འདྲ་བར་འཁྲིགས་སོ། །དེ་དག་ལས་ཀྱང་རླུང་འཕེལ་བ་ལས། རླུང་དེ་དག་
ནི་བསྐལ་པ་དྲུག་ཁྲི་དྲུག་འབུམ་ཕྲག་བརྒྱད་སྟོང་དུ་གནས་ཤིང་བྱུང་ངོ༌། །དེར་
རླུང་གི་ངད་ལས་དྲོད་མེ་བྱུང་བས། བདེར་གཤེགས་དེ་དག་གི་ཞལ་གྱི་དྲོད་ཀྱི་མཐུ་
བརྟས་ལས། དྲོད་མེ་བག་ཙམ་ཞད་ཙམ་བྱུང་ངོ༌། །མེ་དང་རླུང་དེ་དག་བསྐལ་པ་
ཆེན་པོ་གཅིག་གི་རིང་དུ་གནས་སོ། །རླུང་ཆེན་པོ་དེས་བསྐྱོད་ནས་གཡོས་པས། མེ་
རླུང་གཉིས་ཀྱི་བསྐལ་པ་ལ་གཡོས་སོ། ། དེ་ཉིད་ལྕིད་ཀྱིས་མནན་པའི་དོན་དུ། ལྷ་དེ་
བཞིན་བདེར་གཤེགས་ཀྱི་དབུའི་ཐོར་ཏོ་ལ་གསེར་གྱི་ཆ་ལུགས་དང་དབུ་རྒྱན་ལས་
འབྱུང་བའི་མེ་གནོན་པའི་གསེར་མར་གཏོར་བས། འབྱུང་བ་ཆེན་པོ་རླུང་གསེར་གྱིས་
མནན་ནོ། །འབྱུང་བའི་རླུང་གསེར་གྱིས་མནན་པའི་སྟོབས་དེ་དག་ཕྱོགས་བཅུའི་
བདེར་གཤེགས་ཀྱི་ཞལ་ནས་བདུད་རྩིའི་ཆུ་ཐིགས་འཕུལ་བས། བདུད་རྩིའི་ཟིལ་པ་
ཆགས། དེ་ལས་ཆུ་ཡི་དཀྱིལ་འཁོར་ཆགས་དེ་ལས་ཆུའི་རླབས་ཆེན་པོ་ལས། གཡོ་
ཞིང་གཡེང་བ་བྱུང་ནས། བདེར་གཤེགས་ཡེ་ཤེས་ལྷའི་སྤྲུལ་པ་བྱས། གསེར་གྱི་མཆོད་
རྟེན་དུ་སྤྲུལ་ནས་གསེར་གྱི་ས་གཞི་མནན་ནས། བསྐལ་པ་གཅིག་ཏུ་མནན། སྟོང་
གསུམ་སྟོང་གི་འཇིག་རྟེན་ཐམས་ཅད་གསེར་གྱི་མཆོད་རྟེན་གྱིས་མནན་ནོ། །དེ་ནས་
154

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
རི་རབ་ཆེན་པོ་ཆུ་རླུང་མར་མནན་པ་དང༌། རླུང་དང་མེ་དང་། ཆུ་གསུམ་མར་
མནན་པ་ལ། དཔག་ཚད་བརྒྱད་ཁྲི་བཞི་སྟོང༌། རྒྱ་མཚོ་ཆེན་པོ་ལ་ཡང་དཔག་ཚད་
བརྒྱད་ཁྲི་བཞི་སྟོང་ངོ༌། །དེ་ལ་གསེར་གྱི་རི་བདུན་གྱིས་བསྐོར། དེ་ཡི་བར་དུ་རོལ་
པའི་མཚོ་བདུན་གྱིས་བསྐོར། དེ་ལ་གླིང་ཆེན་པོ་བཞི་ཡིས་བསྐོར། བར་དུ་གླིང་ཕྲན་
བརྒྱད་དེ་ལ་ལྕགས་རི་ཆེན་པོ་གླིང་ཕྲན་བརྒྱད་དུ་བསྐོར། གསེར་གྱི་རི་རབ་དེ་ཡི་
སྲོག་ཤིང་ལ། དཔག་བསམ་གྱི་ཤིང་ཡོངས་འདུས་སྨོན་ལམ་གྱི་ཤིང་སྐྱེས་སོ། །གསེར་
གྱི་རི་རབ་ཆེན་པོ་དེ་ལ་བང་རིམ་ཆེན་པོ་བཞི་ཡོད་དོ། ། ཁ་ལ་རི་བོ་ཆེན་པོ་བཞི་
ཡོད། བར་སྐབས་ལ་དཔག་ཚད་སུམ་བརྒྱ་རེ་རེ་ཡོད། དེ་ཡི་བར་ཐག་བང་རིམ་
བར་མཚམས་ལ་དཔག་ཚད་ཁྲི་ཁྲི་ཡོད། དེ་ཡི་རྒྱབ་བང་རིམ་བདུན་ནི། གསེར་གྱི་རི་
བདུན་ཡོད་དོ། །དེ་ཡི་བར་མཚམས་བདུན་ལ་རོལ་མཚོ་ཆེན་པོ་བདུན་ཡོད་དོ། །རི་
བོ་བདུན་ནི་རྟ་རྣ་འཛིན་དང་། གཤོལ་མདའ་འཛིན་དང༌། གཉའ་ཤིང་འཛིན་དང་།
གསེར་གྱི་མདོག་དང་། བལྟ་ན་སྡུག་དང་། འདུན་ན་འདོན་དང་། སིང་ལྡིང་འཛིན་
དང་བདུན་ནོ། །རི་བདུན་བར་ན་རོལ་མཚོ་བདུན་ནི། གླིང་ཆེན་ཉི་ཤར་གྱི་མཚོ་དང་།
ཉ་མེད་འོད་ཆགས་བདུད་རྩིའི་མཚོ་དང་། ཨུ་ན་མན་འོ་མའི་མཚོ་དང་། སྦྲང་ཆུ་
མངར་བྱེད་ཀྱི་མཚོ་དང་། བསིལ་བྱེད་དྭངས་པའི་མཚོ་དང་། ཆུ་ཤེལ་གྲང་མོའི་མཚོ་
དང་། མེ་ཤེལ་འོད་ཆེན་གྱི་མཚོ་དང་བདུན་ཡོད་དོ། ། རི་བོ་ཆེན་པོ་དེ་ཡི་ཁ་ལ་རི་བོ་
ཆེན་པོ་བཞི་ལ་རྒྱལ་པོ་བཞི་གནས་སོ། །རི་བོ་ཆེན་པོ་བཞི་གསེར་གྱི་རི་བདུན་གྱིས་
བསྐོར་བ་ནི། རྟ་རྣ་འཛིན་གྱི་ཕྱེད་ན་གཤོལ་མདའ་འཛིན་གྱིས་སླེབས་སོ། །གཤོལ་
མདའ་འཛིན་གྱི་ཕྱེད་ན་གཉའ་ཤིང་འཛིན་གྱིས་སླེབས་སོ། །གཅིག་གིས་གཅིག་ཕྱེད་
དུ་སླེབས་སོ། །རོལ་པའི་མཚོ་བདུན་ནི་མདོག་དཀར་བ། དམར་བ། སྔོ་བ། ལྗང་
བ། ཁམ་པ། ནག་པ། སྨུག་པའོ། །དཀར་བ་ལ་ཀླུ་རྒྱལ་རིགས་གནས་སོ། །དམར་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བ་ལ་ཀླུ་བྲམ་ཟེའི་རིགས་གནས་སོ། །སྔོ་བ་ལ་ཀླུ་བློན་རིགས་གནས་སོ། །ལྗང་བ་
ལ་ཀླུ་སྟོབས་ལྡན་གནས་སོ། །ནག་པ་ལ་ཀླུ་གདོལ་པ་མི་ཟིན་གནས་སོ། །རོལ་མཚོ་
དཀར་པོ་འོ་མ་ཡིན་པས་མངར་བ་ཡིན། དམར་བ་ལྕོག་ལ་ཡིན་པས་སྐྱུར་བྲོ་བ་
ཡིན། སྔོ་བ་གཡུ་འབྲང་ཡིན་པས་འགལ་བ་ཡིན། ལྗང་བ་ཤིང་ལོ་ཡིན་པས་ནུར་བ་
ཡིན། ནག་པ་ལ་ཁ་བ་བྲོ་བ་ཡིན། རོལ་མཚོ་དེ་དག་ལ་ཀླུ་ཆེན་པོ་བརྒྱད་གནས་ཏེ།
ཀར་ཀོ་ཀ། བ་སུ་ཀི། ཨུ་ལིང་ཀ། ནོར་རྒྱས། པད་མ། དུང་སྐྱོང་། དགའ་བོ་དང་།
གནོད་སྦྱིན་གཙུག་ན་རིན་ཆེན་དང་། བརྒྱད་ཀྱིས་མངའ་མཛད་དེ། ཆུ་སྲིན་དང་།
དུང་དང༌། ཉ་དང་། པིར་དང་། ཀློག་དང་། རུས་སྦལ་དང༌། སྦྲུལ། གླང་དང༌།
བདུན་གྱིས་མངའ་མཛད་དོ། །རི་བོ་ཆེན་པོ་བདུན་ལས་རྟ་རྣ་ཅན་ནི་གནོད་སྦྱིན་རྟ་
རྣ་ཅན་གྱི་དམག་གིས་བཀང་ནས་ཡོད་དོ། །རྩེ་མོ་རྨ་མི་གྲོང་བདུན་བཟོད་པ་ཆེན་
པོ་བསྒོམས་པས་ཐར་པ་ཐོབ་པར་བཞུགས། རི་བོ་ནི་རིན་པོ་ཆེ་སྣ་བདུན་ལས་གྲུབ་
པ། མཛེས་ལ་བརྗིད་པ་ཡོད་དོ། །གཤོལ་མདའ་འཛིན་གྱི་རྩེ་མོ་ན་གཡུང་དྲུང་གཅུང་
མེད་ཀྱི་ཁྱིམ་བུ་བདུན་གནས་སོ། །དེ་དག་བསོད་ནམས་རྐྱེན་གྱིས་གནས་སོ། །རི་
བྲན་བདུན་ལ་མཚོ་བདུན་གནས་སོ། ། རི་བདུན་དག་གི་དཀྱིལ་སྨད་ན། གྲོང་ཁྱེར་
ཁ་འདུའི་ཐར་ཞེས་བྱ་བ་མུན་པ་དང་། བྲལ་བ་དང༌། སྟོབས་དགུ་དང༌། ཁ་བའི་
འོད་དང༌། གངས་དཀར་མགོན་དང་། གཙུག་འབྱམས་དང་། བདུད་འཕེལ་འཕེལ་
དང་། དབང་པོ་བགྲང་དང་གཟི་ལྡན་སྐྱོང་དང༌། ཐང་ལ་འབེབས་དང་། མེ་འོད་
དཔག་དང༌། དེ་དག་སྐྱེས་ཏེ་ཡོད་དོ། །མཚོ་འབྲི་མིག་གི་གླིང་ཆེན་པོ་ཡིན། དེ་ན་
ཡང་གསེར་གྱི་བང་ཅན་སྤྱོད་པའི་གསེར་གྱི་རྒྱལ་པོ་ཡོད་དོ། །སངས་རྒྱས་པའི་འབྲས་
བུ་ཡོད་དོ། །སྤྱོད་པའི་བོན་ཡོད་དོ། །སུམ་ཅུ་རྩ་གསུམ་པའི་གླིང་ནི་མངལ་ནས་སྐྱེ་
བ་མ་ཡིན། རྫུས་ཏེ་སྐྱེ་བ་ཡིན་ནོ། ། དེ་དེ་ལྟར་ཡིན་ནོ། །སུམ་ཅུ་རྩ་གསུམ་གྱི་གནས་
156

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
དགའ་བའི་ཚལ་ན། གསལ་བ་འོད་ཀྱི་གླིང་ན་གཤེན་རབ་སྟོན་པ་སྐུ་བཙས་པའི་ས་
ན། ལོངས་སྤྱོད་དཔག་ཏུ་མེད་པ་སྐྱེས་ནས་ཡོད་དོ། །
བཀའ་སྩལ་པ། གཤེན་རབ་གཏོ་བུ་འབུམ་སངས་དང་། གཞན་ཡང་རྨ་ལོ་གཡུ་
ལོ་རྣམས་ཉོན་ཅིག །རི་རབ་རི་ཡི་རྩེ་མོ་ན། ཤར་ཕྱོགས་དགའ་བ་བརྩེགས་པའི་རི།
དེ་ཡི་ཤར་ཕྱོགས་ན་དྲི་ཟའི་གྲོང་ཁྱེར་ཆེན་པོ་ཡོད་དོ། །བང་བ་ལགས་སོ། དེར་རྒྱལ་
པོའི་གྲོང་ཁྱེར་ཆེན་པོ་སྐྱེས་པའོ། །དེ་ནས་ལྷོ་ཕྱོགས་སུ་གཤིན་རྗེ་དང་བདུད་ཀྱི་གྲོང་
ཁྱེར་ཆེན་པོ་འདྲེས་པ་ཡོད་དོ། །དེ་ཡི་ནུབ་ཕྱོགས་གཤིན་རྗེའི་གྲོང་ཁྱེར་ཆེན་པོ་ཡོད་
དོ། །རི་རབ་ཀྱི་ནུབ་ཕྱོགས་ན་ཕྱ་བདུད་ཀྱི་རི་བོ་དམར་པོ་སྐྱེས་ཏེ་ཡོད་དོ། །དེའི་ནུབ་
ཕྱོགས་ན་སྲོག་ལ་ཟ་བའི་བདུད་ཀྱི་གནས་སྐྱེས་ཏེ་ཡོད་དོ། །རི་རབ་ཀྱི་བྱང་ཕྱོགས་
ན་སྲིན་པོ་དང་། གནོད་སྦྱིན་དང་། བཙན་གྱི་གྲོང་ཁྱེར་དེ་གནས་པའི་རི་བོ་ཆེན་པོ་
ཡོད་དོ། །སུམ་ཅུ་རྩ་གསུམ་ནི་ཤིང་རྟ་ལ་འཁོར་ལོ་སུམ་ཅུ་རྩ་གཉིས། མགོ་བོ་རིན་
ཆེན་སྣ་བདུན་ལ་བཟོས་པ་དང་། སུམ་ཅུ་རྩ་གསུམ་ཡོད་དོ། ། ཆུ་ས་ལེ་ལྗོན་ཕྱུག་
ལ་ལུ་མ་སུམ་ཅུ་རྩ་གཉིས། བདུད་རྩིའི་མཚོ་དང་སུམ་ཅུ་རྩ་གསུམ་ཡོད་དོ། །རྩི་
མ་ཀི་ཏའི་སྡོང་པོ་ལ་ཡལ་ག་སུམ་ཅུ་རྩ་གཉིས། སྡོང་པོ་རང་སྐྱེས་དང་སུམ་ཅུ་རྩ་
གསུམ་ཡོད་དོ། །སྨན་ར་ས་ཡ་ན་སུམ་ཅུ་རྩ་གཉིས་ལ། དབུས་ཀྱི་ཧ་ལོ་སྟོང་དང་
སུམ་ཅུ་རྩ་གསུམ་ཡོད་དོ། ། མེ་བུར་པ་ཨཱ་གུ་ལ་མེ་ལྕེ་སུམ་ཅུ་རྩ་གཉིས། འདག་མ་
འོད་ཅན་དང་སུམ་ཅུ་རྩ་གསུམ་ཡོད་དོ། །ཆུ་སལེ་ལྗོན་ཕྱུག་ལ་རོ་ཞིམ་པ་སུམ་ཅུ་
རྩ་གཉིས། ཆབ་བསིལ་མངར་ཆེ་བ་དང་སུམ་ཅུ་རྩ་གསུམ་ཡོད་དོ། །དཔག་བསམ་
སྟར་མོ་ག་ལ་ཡལ་ག་སུམ་ཅུ་རྩ་གཉིས། འབྲས་བུ་ཏིརྱ་ཀན་དང་སུམ་ཅུ་རྩ་གསུམ་
ཡོད་དོ། །དཔག་བསམ་ལྗོན་ཤིང་ལ་མུ་ཁྱུད་དཔག་ཚད་སུམ་ཅུ་རྩ་གཉིས། ཡལ་
ག་སྡོང་པོ་དང་སུམ་ཅུ་རྩ་གསུམ་ཡོད་དོ། །འདོད་འཇོ་བ་མོ་ཆེ་ལ་ནུ་མ་སུམ་ཅུ་རྩ་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཉིས། བདུད་རྩི་བཞོ་བའི་ནུ་མ་དང་སུམ་བཅུ་རྩ་གསུམ་སྐྱེས་ཏེ་ཡོད་དོ། །གླང་པོ་
ཆེ་ལ་མགོ་བོ་སུམ་ཅུ་རྩ་གཉིས་དབུས་ཀྱི་གསེར་མགོ་དང་སུམ་ཅུ་རྩ་གསུམ་ཡོད་དོ། །
འཁོར་ཉེ་དབང་སུམ་ཅུ་རྩ་གཉིས་ལ། དབང་པོ་ཉིད་དང་སུམ་ཅུ་རྩ་གསུམ་ཡོད་
དོ། །དཔག་བསམ་གྱི་སྨོན་ལམ་ཤིང་ལ་འོད་མི་མཐུན་བ་སུམ་ཅུ་རྩ་གཉིས། སྡོང་
པོ་རིན་པོ་ཆེ་དང་སུམ་ཅུ་རྩ་གསུམ་ཡོད་དོ། །འདབ་ཆགས་ཀྱི་རྒྱལ་པོ་བྱ་ཁྱུང་ལ་
གཤོག་གྲི་སུམ་ཅུ་རྩ་གཉིས། གཙུག་གི་ནོར་བུ་རིན་པོ་ཆེ་དང་སུམ་ཅུ་རྩ་གསུམ་
ཡོད་དོ། །ལྷའི་ཁང་བཟང་ལ་བ་གམ་སུམ་ཅུ་རྩ་གཉིས། དབུས་ཀྱི་གསེར་ཏོག་དང་
སུམ་ཅུ་རྩ་གསུམ་ཡོད་དོ། །མཆོད་རྟེན་རང་འབྱུང་ཆེན་པོ་ལ། བང་རིམ་སུམ་ཅུ་
རྩ་གཉིས། ཆར་ཁེབས་ཏོག་ཆེན་དང་སུམ་ཅུ་རྩ་གསུམ་ཡོད་དོ། །རི་རབ་བྱང་ཤར་
ཅོག་བར་ན། དབུས་ཀྱི་རི་ནག་བདུན་རི་ཡོད་དོ། །བྱང་ཤར་མཚམས་ན་ཕྱི་རྒྱལ་གྱི་
རི་ཡོད་དོ། །བྱང་ནུབ་མཚལ་རི་ལྷའི་མདུན་ས་ཡོད་དོ། །ཚལ་ཆེན་པོ་ཡོད་དོ། ། དེ་
དག་གི་ལྷོ་ཕྱོགས་ན་མེ་ཏོག་སྦུབ་གནས་ཡོད་དོ། ། ལྷོ་ཕྱོགས་རི་བོ་གཡུང་དྲུང་འོད་བྱ་
བ་ཡོད་དོ། །དེ་ནས་ཤིང་མུ་ལེ་དྲུམ་ཤིང་ཁོང་པ་ན་གནས་པའི་མི་སྦྱིན་པ་མཐར་ཕྱིན་
པ། ཐར་པའི་ས་རུ་སྐྱེ་བ་ཡིན་ནོ། །དེའི་གླིང་ཆེན་པོའི་ལྷོ་ནུབ་ན་ཉེ་བའི་སྟེར་མོ་གེའི་
ཚལ་ཆེན་པོ་ཡོད་དོ། །མིའི་ལུས་ཐོབ་བདེ་བའི་རྒྱལ་པོ་ཆེན་པོ་ཡོད་དོ། ། རི་རབ་བང་
རིམ་གྱི་སྟེང་ན། གཡུང་དྲུང་ཁང་བཟང་གི་གླིང་ན་འཁོར་ལོ་དབང་བསྒྱུར་བའི་རྒྱལ་
པོའི་གནས། གླིང་ཆེན་པོ་བཞི་ལ་མིའི་རིགས་བཞི་གནས། གླིང་ཆུང་བརྒྱད་ལ་མི་
འམ་ཅིའི་རིགས་བརྒྱད་གནས། ལྷོ་ནུབ་མཚམས་ན་སྲིན་པོའི་ཡུལ་ཡོད་དོ། ། བྱ་རོག་
མགོ་ཅན་གྱི་གླིང་། གྲོག་མའི་མགོ་ཅན་གྱི་གླིང་། རྔ་མོའི་མགོ་ཅན་གྱི་གླིང་། སྤྲེའུ་མགོ་
ཅན་གྱི་གླིང་། རའི་མགོ་ཅན་གྱི་གླིང་། སྤྲ་བའི་མགོ་ཅན་གྱི་གླིང་། ལུག་གི་མགོ་ཅན་
གྱི་གླིང་། ཁྱིའི་མགོ་ཅན་གྱི་གླིང༌། གླང་བུའི་མགོ་ཅན་གྱི་གླིང་། དེ་དག་མིའམ་ཅིའི་
58

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
མགོ་ཅན་གྱི་གླིང་སྟེ། མིའི་ངན་འགྲོ་རང་ཡིན། ཤར་ལུས་འཕགས་པོ་དྲོད་ལས་སྐྱེ་བ་
ཡིན། ནུབ་བན་གླང་སྤྱོད་སྒོང་ང་ལས་སྐྱེ་བ་ཡིན། བྱང་སྒྲ་མི་སྙན་རྫུས་ཏེ་ལས་སྐྱེ་བ་
ཡིན། ལྷོ་འཛམ་བུ་གླིང་མངལ་ནས་སྐྱེ་བ་ཡིན་ནོ། །ཤར་ལུས་འཕགས་པོའི་རིགས་
བཞི་ནི། བདེ་བའི་ལུས་འཕགས་དང་། དེའི་ཉེ་བ་གདུག་པ་སྨོད་པའི་ལུས་འཕགས་
པ་དང༌། ཁ་སྤྱོད་དང་ལམ་དང་ཕུར་དང་བཞིའོ། །བྱང་སྒྲ་མི་སྙན་ལ་གསུམ་སྟེ། སྒྲ་
སྙན་དང་། སྒྲ་མེད་དང་། སྒྲ་མི་སྙན་དང་གསུམ་མོ། །ནུབ་བན་གླང་སྤྱོད་ལ་གསུམ་
སྟེ། བ་གླང་གཟུགས་དང་། བ་གླང་བདེ་དང༌། བ་གླང་ཟས་དང་གསུམ་མོ། ། ལྷོ་
འཛམ་བུ་གླིང་ལ་གསུམ་སྟེ། ཐར་པའི་ལམ་ཅན་དང་། སྤྱོད་པའི་རླབས་ཅན་དང༌།
བདེ་བའི་ལམ་ཅན་དང་གསུམ་མོ། །བྱོལ་སོང་སྐྱེ་བ་གསུམ་པོ་ཡང་ཡོད་དོ། ། ཡི་
དྭགས་སྡེ་གསུམ་ཡང་ཡོད་དོ། །དམྱལ་བ་ལ་གནས་བཅོ་བརྒྱད་པ་ཡང་ཡོད་དོ། །ལྷ་
མ་ཡིན་འཁྲུགས་པ་ལ་དགའ་བ་ཡང་ཡོད་དོ། །རིགས་ཀྱིས་སྐྱེ་བ་ཡང་ཡོད་དོ། །དེ་
ནས་ལས་དགེ་བ་ཇི་སྙེད་སྤྱོད་པས། སྐར་མའི་གྲངས་ཅན་ནས་སྐྱེ་བའི་ཁ་བརྒྱུད་ལ་
བདེ་བ་ཅན་ནི་བདེ་བའི་ཁ་བརྒྱུད་པ། མི་ལུས་གཙང་མ་ཐོབ་ནས་ལས་དགེ་བ་ཅི་
ལྟ་བ་བཞིན་དུ་འཕེལ་ནས། ཡང་ནས་ཡང་དུ་བདེ་བའི་གནས་སུ་སྐྱེས་ནས་སེམས་
ཅན་ཉོན་མོངས་པ་རྣམས་འདྲེན་པའི་སྟོན་པར་འགྱུར་ཞིང་། འོག་མེན་ལྷའི་ཕོ་བྲང་
དུ་སྐྱེ་བར་འགྱུར་རོ། །སྣོད་རྟེན་འབྱུང་བ་ཆགས་འཇིག་གི་མདོ་ལས། སྲིད་པ་ཆགས་
ལུགས་དང་། མིའི་སྐྱེ་བའི་ལེའུ་སྟེ་དང་པའོ། །བྦze = བྦགསལགཞན་བླ ། །
༧ གཡུང་དྲུང་ལྷའི་སྐད་དུ་ན། ཧ་ཧ་ར་སངས་གསལ། གང་ཟག་མིའི་སྐད་དུ་
ན། སྣོད་རྟེན་འབྱུང་བ་ཆགས་འཇིག་གི་མདོ། འདི་སྐད་བདག་གིས་ཐོས་པའི་དུས་
ཅིག་ན། སྟོང་གསུམ་མར་འདས་སྟོང་ཕྲག་ཉི་ཤུ་ན། མནར་མེད་སེམས་ཅན་དམྱལ་
བ་ཡོད། སྡུག་བསྔལ་ཚད་ནི་འདི་ལྟ་སྟེ། ལྕགས་ཀྱི་ཁང་སྒྲོམ་འབར་བའི་ནང་དུ་
159

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བཅུག་ནས། ཕྱོགས་བཞིར་སྦུད་པ་རབ་ཏུ་འབུད། མེའི་ཚད་ནི་འདི་ལྟ་སྟེ། འཇིག་
རྟེན་འདིའི་མེ་ནི་རེས་ཤིག་ཚ་བ་ཙམ། དམྱལ་བའི་མེ་དཔུང་དགུ་འགྱུར་ཙམ་གྱིས་ཚ།
རིན་ཆེན་གསེར་གྱི་ཐུ་ལུམ་བསྐྱུར་ན་ཡང་། སྐད་ཅིག་ཡུད་ལ་མར་ཁུ་བཞིན་དུ་བཞུ།
དེ་ལས་རྣམ་སྨིན་མ་ཟད་བར་དུ་འཆི་བར་འགྱུར་བ་ཡིན་ནོ། །རྒྱུ་ནི་ཕ་མ་བསད་པ་
དང་། སློབ་དཔོན་བསད་པ་སྐྱེ། སྡུག་བསྔལ་བར་མཚམས་མེད་པས་མཚམས་མེད་
དོ། །དེ་ནི་མནར་མེད་དམྱལ་བ་ཡིན། དེའི་སྟེང་དུ་དམྱལ་བའི་གྲོང་ཁྱེར་བདུན་ཡོད་
པ། ལྕགས་ཀྱི་ཁང་སྒྲོམ་ལྔ་རིམ་ནང་དུ་བསྲེགས། དེ་གྲོགས་པོ་བསད་པའི་རྣམ་སྨིན་
ཏེ། བར་དོའི་གནས་ན་ཞག་ལྔ་སྡོད་ནས་དེ་རུ་སྐྱེ། ཚ་བ་ཅན་ནི་ཁང་སྒྲོམ་གསུམ་
རིམ་ནང་ན་གནས། བར་དོའི་གནས་ན་ཞག་སྡོད་ནས་དེ་རུ་སྐྱེ། དེའི་སྟེང་དུ་དམྱལ་
བ་ཆེན་པོ་བདུན་གྱི་གྲོང་ཁྱེར་རྩིས་མེད་བདུན་པོ་ཡོད། ཚ་བ་ནི་གཅིག་རིམ་ནང་དུ་
བསྲེགས་པ་ཡིན། བུ་དང་བུད་མེད་བསད་པ་དེ་རུ་སྐྱེ། དེའི་སྟེང་དུ་ཤལ་མ་རིའི་
སྡོང་པོ་ཆེན་པོ་ལ་དཔག་ཚད་སུམ་བརྒྱ་ཡོད་དོ། །འདོད་པ་ལོག་པར་གདུང་བས་
འབོད་པར་སྙམ་བྱེད་པས། སྤུ་གྲིའི་དབལ་སོ་གྱེན་དུ་རྒྱུ་ནས་ཐུར་དུ་འཁོར་ཞིང་རབ་
ཏུ་འབར། ཤ་ལ་བཤལ་བཀྲལ་ངུ་འབོད་བྱེད། བསྐལ་པ་མ་བརྗེས་བར་དུ་ཐར་ཚད་
ག་ལ་ཡོད། སྤུ་གྲི་གྱེན་བལྟས་ཐུར་བལྟས་ལ་ཤའི་ཁམས་གཅག་གཅོད་ཁྲག་གི་ཐིགས་
ཟག་རུས་པ་དཀར་ལ་ཐུག །བསྐལ་པ་མ་བརྗེས་བར་དུ་ཐར་ཚད་ག་ལ་ཡོད། དེའི་
སྟེང་དུ་དམྱལ་བ་བསྡུད་འཇོམས་ནི། ཐོ་བ་ཕྱར་ནས་ཐམས་ཅད་ཐོ་བའི་མཐིལ་དུ་
འདུ་བ་སྟེ། གཏུན་ཁུང་ནང་དུ་ཐོ་བས་བཏུལ་བར་འགྱུར། ཐོ་བ་བརྒྱ་བརྒྱ་བརྒྱབ་
པས་རྡུལ་དུ་འཇིག །འཆི་འདོད་འཆི་རུ་མི་ཉན་ནོ། །དེ་ཡང་སློབ་དཔོན་དང་གྲོགས་
པོ་བསད་པ་དེ་རུ་སྐྱེ། བསྐལ་པ་མ་བརྗེས་བར་དུ་ཐར་དུས་མེད། དེ་སྟེང་དམྱལ་
བ་ཐིག་ནག་ནི། གཙུག་ནས་རྐང་པའི་མཐིལ་དུ་ཐིག་ནག་བཏབ་ནས། སོག་ལེས་
160

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྐད་ཅིག་གི་དྲ་ཞིང་གཤག །གཙུག་ནས་རྐང་པའི་མཐིལ་དུ་གཤགས་ནས་སོས། དེ་
ནི་སློབ་དཔོན་དང་ཕ་མ་བསད་པ་དེ་རུ་སྐྱེ། བསྐལ་པ་མ་བརྗེས་བར་དུ་ཐར་བར་
མི་འགྱུར་རོ། །དེའི་སྟེང་ནས་དམྱལ་བའི་གྲོང་ཁྱེར་ཆེན་པོ་བཅུ་དྲུག་ནི། དེ་དག་
དེའི་ངོས་བཞི་ན། མེ་མ་མུར་གྱི་འོབ་ཆེན་དམར་ལ་རྩུབ་པ་ཡོད། དེའི་གསེབ་ནས་
ལྕགས་ཀྱི་མཆེ་བ་ཅན་གྱི་འབུ་ཡིས་རྐང་རྣམས་འདྲ་བ་ཡོད། འཆི་འདོད་འཆི་རུ་
ག་ལ་ཉན། སློབ་དཔོན་ཕ་མ་གྲོགས་པོ་དང་། སེམས་ཅན་བསད་ནས་ཤ་ཟ་ཁྲག་
འཐུང་ཤི་བར་བྱས་པ་དེ་རུ་སྐྱེ། བསྐལ་པ་མ་བརྗེས་བར་དུ་ཐར་མི་ནུས། དམྱལ་བ་
དེ་དག་དེའི་གྲོང་ངོས་ནས། གདུག་ལ་ཤིན་ཏུ་རྩོགས་པའི་འདམ་རྫབ་ཡོད། བསེ་རི་
ཁྱི་ལུད་ལྟ་བུའི་བར་དུ། འབུ་ཤིན་ཏུ་འཇིགས་པའི་མཆེ་བ་ཅན་གྱིས་ལུས་པོ་འཆའ་
བས་རུས་པ་དཀར་སེང་ངེར་བྱེད། དགེ་བཤེས་བསད་པ་དེ་རུ་སྐྱེ་བར་འགྱུར་རོ། །
དམྱལ་བ་དེ་དག་གི་སྟེང་དུ་དམྱལ་བ་ཆེན་པོ་ཡོད། ནགས་ཚལ་མཐུག་པོ་ལྟ་བུའི་
ཤིང་སྐྱེས་པ། ལོ་མ་རལ་གྲི་སྤུ་གྲི་འབྲས་བུ་ཁུ་རུའི། མཚོན་ཆས་ཡོངས་སུ་གཅོད། །
མགོ་དང་ཡན་ལག་ཐམས་ཅད་གཅོད། རང་གིས་འཆི་འདོད་འཆི་བར་ག་ལ་འགྱུར།
དེ་དག་དེའི་ཡང་སྟེང་ན། ཐལ་ཚན་ཆུ་བོ་རབ་མེད་ཡོད། དེ་དག་དེའི་ཡང་སྟེང་
ན། དམྱལ་བ་མེ་མུར་པུས་ནུབ་ཡོད། གང་ན་བལྟས་ཀྱང་ཐར་ས་མེད། དེ་དག་
དམྱལ་བའི་ཕྱོགས་བཞི་མཚམས་བརྒྱད་ཀུན་ན་ཡོད། དེ་ལྟ་བུ་ལས་ཐར་པའི་དུས་
མཐའ་མེད་པར་འགྱུར་རོ། །གཡུང་དྲུང་གཙུག་གཤེན་རྒྱལ་བས་གསོལ་པ། འདི་
ལྟ་སྟེ། གཤེན་རབ་ཀྱིས་བཀའ་སྩལ་པ། དེ་ལྟར་དམྱལ་བའི་ཚད་དང་། གོ་རིམ་
བཞིན། དེ་ལྟར་མཚམས་མེད་བྱས་དང་ཚད་ལས་བརྒལ། ཆུ་བོ་གལ་བསྒྱུར་རི་བོ་
མེས་བསྲེགས་དང་། རྒྱ་མཚོར་དུག་སྤྱོད་ཐར་པའི་དུས་གཅིག་ཨེ་ཡོད་སྙམ་སྟེ། ཤར་
ཕྱོགས་ནས་མེ་མ་མུར་གྱི་འོབ་ལས་བརྒལ་ནས། མེས་ཚིག་པའི་སྡུག་བསྔལ་དང་།
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དེའི་གསེབ་ནས་འབུ་ལྕགས་ཀྱི་མཆེ་བ་ཅན་གྱིས། རུས་པ་རྐང་དང་ལྷ་བ་འཇིབ། ལྷོ་
ཕྱོགས་ནས་རོ་མྱགས་འདམ་རྫབ་དྲི་མི་ཞིམ་པའི་ནུབ་ཕྱོགས་སུ་བཙོ་ཟངས་སྟོང་ཤོང་
ཁ་སྤྲོད་ཡོད། དེ་དག་གི་བྱང་ཕྱོགས་སུ་སྤུ་གྲི་འབར་བའི་རྩང་སོ་ཡོད། དེ་དག་དེའི་
ཤར་ཕྱོགས་ན། མེ་མར་མུར་དང་། རོ་མྱགས་འདམ་རྫབ་དང་། རལ་ཀྱུ་ཐལ་ཚན་
བཞི་ཡིས་སྡུག་བསྔལ་ཉམས་སུ་མྱོང་། ཐར་པ་སྙམ་བྱེད་ཙམ་ན། ལས་ཀྱི་རླུང་དམར་
འཕྱོ་བ་ཡིས། ལྕགས་ཀྱི་ཁང་སྒྲོམ་འབར་བའི་ནང་དུ་བསྐྱེལ་བ་ཡིན་ནོ། །འཁོར་བའི་
སེམས་ཅན་རྣམས། དེ་བཞིན་དུ་དམྱལ་བའི་གནས་ཆེན་པོ་དེ་དག་ལ་སྐྱེ་བ་ནི། ཕ་
མ་བསད་པ་དང༌། བུ་བསད་པ་དང༌། སློབ་དཔོན་བསད་པ་དང༌། གྲོགས་པོ་
བསད་པ་དང༌། དྲང་སྲོང་བསད་པ་དང༌། གཙང་མ་གཙུག་ཕུད་ཀྱི་ནོར་བུ་བསད་
པ་དང་། ཆུ་བོ་བསྒྱུར་བ་དང་། རི་བོ་བསྲེགས་པ་དང་། སྐུ་གདུང་དང་མཆོད་རྟེན་
བཤིགས་པ་དང་། མདོ་སྡེ་བསྲེགས་པ་དང་། ལྷ་གནས་བཤིགས་པ་དང་། དེ་དག་
དེས་ལྟུང་བར་འགྱུར་རོ། ། དེ་དག་དེས་དམྱལ་བའི་གནས་སུ་སྐྱེ་བར་འགྱུར་རོ། །དེ་
དག་ཡོངས་སུ་སྤོང་ན་བདེ་བའི་འབྲས་བུ་སྐྱེ་བར་འགྱུར་རོ། །དེ་དག་དེ་འདྲ་ཡོད་
པ་ནི། དམྱལ་བའི་བརྟེན་པ་བཅུ་དྲུག་བྱ་བ་ཡིན། སེམས་ཅན་རྣམས་དེ་ལྟར་ཤེས་
པར་གྱིས། གཡུང་དྲུང་སེམས་དཔའ་སེམས་དཔའ་ཆེན་པོ་གཡུང་དྲུང་གཙུག་གཤེན་
རྒྱལ་བས་གསོལ་པ། དམྱལ་བ་དེ་དག་གི་གོང་ན་ཅི་མཆིས་ཞེས་གསོལ་པ། གཤེན་
རབ་ཀྱིས་བཀའ་སྩལ་པ། དེ་དག་དེའི་གོང་ན་ཡང་། སེམས་ཅན་སྐྱེ་འཆི་མང་བར་
ཡོད། དེ་བཞིན་གྲང་བའི་དམྱལ་བ་ཆེན་པོ་བརྒྱད་ཡོད། ཨུ་དཔལ་ལྟར་ཡོངས་སུ་
གས་པ་དང་། པད་མ་ལྟར་གས་པ་དང་། པད་མ་ཆེན་པོ་ལྟར་གས་པ་དང་། ཆུ་
བུར་ཅན་དང་། ཆུ་བུར་ཆེན་པོ་བརྡོལ་བ་དང་། སོ་ཐམ་ཐམ་གྲང་བ་དང་། ཨ་ཅུ་
ཅུ་ཟེར་བ་དེ་དག་དམྱལ་བའི་གྲང་བ་བརྒྱད། རླུང་དམར་གངས་ཕུག་ནང་ན་འཁྱིག་
162

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
པ་ནི། འཇིག་རྟེན་འདི་ཡི་རླུང་ནི་རེས་ཤིག་རླུང་ངོ་ཙམ། དམྱལ་བའི་རླུང་དཔུང་
དགུ་འགྱུར་ཙམ་གྱིས་གྲང༌། རིན་ཆེན་གསེར་གྱི་སྒྲོམ་བུ་བསྒྱུར་ན་ཡང་། སྐད་ཅིག་
ཡུད་ལ་པད་མ་བཞིན་དུ་འགས། བསྔངས་འཁྱག་རྒྱ་མཚོ་གྲང་འཁྱག་གླིང་ཆེན་
དང༌། ཆུ་བུར་གཞོགས་ཕྱེད་ཆབ་ལ་འབྱར་བ་དང༌། ཤིན་ཏུ་སྡུག་ཅིང་བསྔལ་བར་
གྱུར་པ་འབྱུང་། དེ་དག་དམྱལ་བའི་ཚེ་ཚད་ནི། ཚངས་རིས་ལྷའི་ཚེ་ཚད་བརྗེས་པ་
བཞི། རྟ་བརྒྱས་འཁོར་བའི་དོང་དག་ཏུ། ཏིལ་གྱི་འབྲས་བུ་བསྐྱུར་ནས་གང་གྱུར་
པ། དམྱལ་ཁམས་བཅུ་དྲུག་དག་གི་ཚེ་ཚད་ཡིན། དེ་ལྟར་སྡིག་པའི་ཉེས་དམིགས་
དེ་དག་གིས། དེ་བཞིན་དུ་སྐྱེ་བས། དམྱལ་བའི་སེམས་ཅན་ཉིས་ཚེ་བ་ནི། རོ་སྟོད་
གངས་ཀྱི་རླུང་ཕུག་ནང་དུ་འཁྱགས། རོ་སྨད་ལྕགས་ཀྱི་ཁང་སྒྲོམ་ནང་དུ་བསྲེགས་
ཏེ། ལུས་པོ་གཅིག་གི་ཚེ་གཉིས་ལ་ཚ་གྲང་ལས་ཀྱི་སྡུག་བསྔལ་ཉམས་སུ་མྱོང་བའོ། །
དེ་ནི་ཉིས་ཚེ་བྱ་བ་ཡིན། ཉི་འཁོར་བ་ནི་ཚ་བའི་ནང་དུ་ཡུན་རིང་སྦྱང་ནས་ཡང་
གྲང་བའི་ནང་དུ་ཡུན་རིང་སྦྱང་བས། ཚ་གྲང་སྙོམས་སུ་ཞུགས་ནས། ཐར་པའི་དུས་
མེད་པར་སྦྱང་བར་བྱེད་དོ། །དེ་དག་དེའི་གནས་སུ་སྐྱེ་བར་བྱེད་པའི་རྒྱུ་ནི་ཞེ་སྡང་
རྒྱུ་དང་བསད་བཅད་རྐྱེན་དང་། ཞེ་སྡང་འཆང་བའི་རྐྱེན་གྱིས་དེ་རུ་སྐྱེ་བའོ། །བར་
མ་དོའི་གནས་ན་ཡང་གཅོད་གཏུབ་ཅན་དང་། བྱི་ལ་དང་། སྦྲུལ་དང་། སྡོམ་དང་།
ཤན་པ་དང་། རྔོན་པ་དང་། ཉ་པ་དང་། ཕག་པ་དང་། ཕྱི་བ་དང༌། སྦྲང་པ་དང་།
དེ་དག་གི་གནས་སུ་ཡང་ནས་ཡང་དུ་འཕོས་ནས། དམྱལ་བའི་གནས་སུ་སྐྱེ་བར་
འགྱུར་རོ། །བར་དོ་སྲིད་པ་ལ་ཞུགས་ནས། སྐྱེ་འཆི་མང་པོའི་ཁ་བརྒྱུད་ནས། ཞེ་
སྡང་སྤྱོད་ན་དམྱལ་བའི་གནས་སུ་སྐྱེ། བྱམས་པ་བསྐྱེད་ནས་སྟེང་མཐོ་རིས་གནས་སུ་
སྐྱེ། ཞེ་སྡང་རབ་ཏུ་སྤྱོད་ན་དམྱལ་བའི་གྲོང་ཁྱེར་བརྒྱུད་ནས། ཐར་པའི་རྒྱུན་ལམ་
རིང་བར་འགྱུར་རོ། །དམྱལ་བ་དེ་དག་གི་གནས་སུ་སྐྱེ་བར་མི་འགྱུར་ནས། བདེ་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བའི་གནས་སྐྱེ་འདོད་ན། བོན་ཉིད་ཐེག་པ་གོང་མ་ལྟར། བྱམས་པ་ཆེན་པོ་བསྒོམས།
སྦྱིན་པ་ཐོངས། ཚུལ་ཁྲིམས་སུ་སྲུངས། ཤེས་རབ་སྐྱེད། སེམས་ཉིད་སངས་རྒྱས་
ཡིན་པ་ཡིད་ཆེས་པར་གྱིས། སེམས་ཉིད་ཁམས་གསུམ་ས་དགུ་བོན་ཉིད་དབྱིངས་
སུ་སྒོམས། ཐམས་ཅད་དབྱིངས་ཉིད་བདེ་བའི་ཀློང་ཆེན་ཡིན། སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཀྱི་སེམས་ཅན་རྣམས། རྒྱུ་ཞེ་
སྡང་ལ་ཤས་ཆེ་ཞིང་རྐྱེན་གསོད་གཅོད་ཀྱི་ལས་བྱས་པས། དེ་དག་འབྲས་བུ་དམྱལ་
བའི་གནས་སུ་སྐྱེ་བར་འགྱུར་རོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་
གང་གའི་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན།
གཡུང་དྲུང་སེམས་དཔའ་སེམས་དཔའ་ཆེན་པོ་ཐམས་ཅད་རབ་ཏུ་ནོད་པ་དེ་དག་
ཀྱང་། བསྐལ་པ་གྲངས་མང་ཙམ་དུ་སེམས་ཀྱི་སྒྲིབ་པ་སྦྱངས། གཟུགས་ཁམས་བཅུ་
བདུན་ཡ་ཐ་ན། གནས་རིས་དགུའི་གོང་མ་ན། འོག་མེན་ལྷའི་ཕོ་བྲང་དུ། རྫོགས་
སྐུ་གཤེན་ལྷ་འོད་དཀར་ལ། ཐུགས་རྗེ་ཆེན་པོ་གནས་པ་ཐོབ། གཡུང་དྲུང་གཙུག་
གཤེན་རྒྱལ་བས་གསོལ་པ། གཤེན་རབ་ལགས། འགྲོ་བ་ཡི་དྭགས་ཀྱི་སྐྱེ་འཆི་ཇི་ལྟར་
ལགས། བཀའ་སྩོལ་ཞེས་ཞུས། གཤེན་རབ་ཀྱིས་བཀའ་སྩལ་པ། དམྱལ་བ་དེ་དག་
གོང་མ་ལ། སྒྲིབ་པ་ཅན་གྱི་ཡི་དྭགས་གནས་པ་འདི་ལྟ་སྟེ། སྒྲིབ་པ་གཉིས་དང་ལྡན་
པའི་ཡི་དྭགས་བསམ་གྱིས་མི་ཁྱབ་པ། ཕྱིའི་སྒྲིབ་པ་ཅན་དེ་དག་གིས། བདུད་རྩི་ཆུ་
བོ་རླབས་ཀྱི་ཆུ། རྣག་ཁྲག་ངན་སྐྱུག་གི་རྒྱ་མཚོ་ཆེན་པོར་མཐོང་། ཤིན་ཏུ་སྐོམ་ནས་
ཤ་རུས་ཞུ་ཞིང་སྐོམ་པ་གཅིག །བརླན་པ་གཤེར་བས་ཁམས་མི་དག །ཤིན་ཏུ་སྡུག་
བསྔལ་བར་འོང་། ནང་གི་སྒྲིབ་པ་ཅན་དང༌། བོག་རི་མགོ་དང་། བྲིང་རྒྱུད་སྐེ་དང་།
གཡེར་མའི་ཁ་དང༌། བྱང་འབྲོག་ལྟོ་དང༌། རྐང་ལག་འཕྲ་ལ་རྩི་འཇག་རྐང༌།
དང་པོ་གྲེ་ཁེབས་མི་གང་། དེ་ནས་བྱང་འབྲོག་ལྟོ་མི་གང་། དེ་ནས་རྩེ་འཇག་རྐང་
164

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
པས་ལུས་མི་ཐེག །དེ་དག་སྡུག་བསྔལ་རབ་ཏུ་སྦྱོང་། དེ་དག་གཉིས་སྐྱེ་བ་འཛོམ་ན་
ཡི་དྭགས་གཉིས་ལྡན་ཡིན། ནང་གི་སྒྲིབ་པ་ཅན་ནི་བཟའ་བའི་ཟས་མི་རྙེད། རྙེད་
ཀྱང་ཁ་ལ་མི་ཤོང་སྡུག །ཁ་ལ་ཤོང་ཡང་གྲེ་བར་ཐར་ཐབས་མེད། གྲེ་བར་ཐར་ཡང་
ལྟོ་བ་གང་མི་ཉན། ལྟོ་བ་གང་ཡང་རྐང་ལག་ཕྲ་བས་ཐེག་ཚད་མེད། དེ་ནི་ཤིན་ཏུ་
སྒྲིབ་པ་ཆེ་བའོ། །སྒྲིབ་པ་ཅན་གྱི་སྒྲིབ་པ་ནི། འདི་ལྟར་སྣང་བའི་བརླན་དང་གཤེར་
བ་ནི། ཁྲག་རྣག་ཆུ་སེར་ངན་ཁུ་ཡིན་པར་མཐོང་། རྫས་རྣམས་རློམ་པ་རེ་བ་མཐོང་།
ཅི་སྲིད་ཟོས་ན་ཁོང་པའི་ནང་དུ་ཁྲོ་ཆུ་ཁོལ་མ་དང་། མེ་མ་མུར་དུ་འགྲོ་བས་ན། ཁ་
ལ་མེ་ལྕེ་འཁོར་ལོ་ཅན། ངག་ནི་མི་ཤེས་ཟློ་ཐབས་མེད། དེ་དག་རབ་ཏུ་སྦྱོང་བའོ། །
དེ་དག་གི་རྒྱུ་ནི་སེར་སྣ་འཇུངས་གེགས་ལས་འབྱུང་སྟེ། རྒྱུ་འདོད་ཆགས་སྤྱད་ནས་
རྐྱེན་མ་བྱིན་ལེན་པས། ཡི་དྭགས་ནང་པའི་གནས་སུ་སྐྱེ། གནས་ན་འདུག་པའི་ཡི་
དྭགས་དང་། ཕྱིའི་སྒྲིབ་པ་ཅན་དང་། ནང་གི་སྒྲིབ་པ་ཅན་དང་། སྒྲིབ་པ་ཅན་དང་
གསུམ་མོ། །མཁའ་ལ་རྒྱུ་བ་ལ་བཅུ་ཡོད་དེ། སྟེང་ལྷ་མཐུ་དབང་ཅན་གྱི་ཡི་དྭགས་
དང་། འོག་ཀླུ་ལྟོ་འཕྱེ་ཅན་གྱི་ཡི་དྭགས་དང་། ཤར་དྲི་ཟའི་ཡི་དྭགས་དང་། བྱང་
མེ་དྲང་ཤུགས་ཀྱི་ཡི་དྭགས་དང་། ནུབ་ཆུ་བདག་ཀླུའི་ཡི་དྭགས་དང་། ལྷོ་སྲུལ་པོ་
ཀླུའི་ཡི་དྭགས་དང༌། བྱང་ཤར་གྲུལ་བུམ་འཁྲོས་པའི་ཡི་དྭགས་དང་། བྱང་ནུབ་
མཁའ་ལྡིང་ནག་པོའི་ཡི་དྭགས་དང༌། ལྷོ་ནུབ་འཇོམས་བྱེད་གཏུམ་པའི་ཡི་དྭགས་
དང༌། ལྷོ་ཤར་སྐོམ་བྱེད་མཆུ་རིང་གི་ཡི་དྭགས་དང་། དེ་དག་སྡེ་བཅུའོ། །རྒྱུ་དྲུག་
འཁོར་བའི་ཡི་དྭགས་ལ་གཉིས་ཏེ། ཤིང་རྟའི་འཁོར་ལོ་བཞིན་དུ་གཅིག་ནས་གཅིག་
ཏུ་འཕོ་བ་དང་། ཟོ་ཆུའི་རྒྱུན་མ་བཞིན་དུ་གཅིག་ནས་གཅིག་ཏུ་སྐྱེའོ། །ལྕི་བ་བཞི་
དང་། མ་བྱིན་པ་བླང་བ་བཞི་དང་། སློབ་དཔོན་ལ་འཕྲོག་པ་དག་འཕྲོག་པས་སོ། །
དགེ་སེམས་ཅན་འཕྲོག་པས། ཡི་དྭགས་གནས་སུ་སྐྱེའོ། །དེ་ལྟར་སྤྱོད་ན་བར་དོའི་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གནས་སུ་ཁ་བརྒྱུད་ནས། ཡི་དྭགས་གནས་སུ་ལྟུང་བའོ། །སྣོད་བཅུད་འཇིག་
རྟེན་ཆགས་འཇིག་མདོ་ལས། དམྱལ་བ་ཡི་དྭགས་ཀྱི་སྐྱེ་བའི་ལེའུ་སྟེ་གཉིས་པའོ།། །།
བྦབྦ= == =བྦཐཐ = = =བྦསཐམགཁབྦཾ། ཀི །། །
༧ གཡུང་དྲུང་ལྷའི་སྐད་དུ་ན། མ་ཧ་ན་མ་ཨ་དཀར་ཨ། གང་ཟག་མིའི་སྐད་
དུ་ན། བྱོལ་སོང་གནས་འོག་སྐྱེ་འཆི་མདོའོ། །འདི་སྐད་བདག་གིས་ཐོས་པའི་དུས་
ཅིག་ན། སྟོན་པ་གཤེན་རབ་མི་བོ་ལ། འཁོར་གཡུང་དྲུང་སེམས་དཔའ་རྣམས་ཀྱིས་
ཡོངས་སུ་བསྐོར་རོ། །འདི་ལྟ་སྟེ། གཡུང་དྲུང་སེམས་དཔའ་ཆེན་པོ་སྣང་བའི་མདོག་
རྒྱལ་དང་། གཡུང་དྲུང་སེམས་དཔའ་རྒྱལ་བའི་བློ་ལྡན་དང་། ནམ་མཁའ་སྣང་བ་
མདོག་ཅན་རྣམས་དང་ཐབས་གཅིག་ཏུ་བཞུགས་སོ། །གཤེན་རབ་ཀྱིས་བཀའ་སྩལ་
པ། ནམ་མཁའ་སྣང་བའི་ཁྲི་འོད་གཡུང་དྲུང་སེམས་དཔའ་རྣམས་ཉོན་ཅིག །ངས་
བཤད་པ་འདི་དག་འཕན་ཡུལ་དཔོན་གསས་ཀྱི་བོན་ཡིན་ཏེ། འདི་ལ་རབ་ཏུ་ཉོན་
ཅིག །གཡུང་དྲུང་སེམས་དཔའ་རྣམས་བདེན་པའི་སེམས་ཉིད་སྒོམས་ཤིག །འདི་ལྟ་
སྟེ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་ཙམ་
དུ་བཞུགས་པའི། །གཡུང་དྲུང་སེམས་དཔའ་ཆེན་པོ་འདི་ནས། འདས་པ་ཀུན་གྱི་ཕ་
རོལ་ན་བཞུགས་པ་ཐམས་ཅད་ལ་ཡང་སྟོན་པ་མི་བྱེད་དོ། །སེམས་ཅན་གྱི་ལས་ཀྱང་
གྲངས་མང་ངོ༌། །སྟོན་པའི་བཀའ་ཡང་གྲངས་མང་ངོ༌། །གླིང་དང་ས་གནས་སེམས་
དཔའ་རྣམས་ཀྱང་ཤིན་དུ་གྲངས་མང་ངོ༌། །དེའི་དོན་གྱིས་སེམས་ཅན་བྱོལ་སོང་
འདི་ཡང་ཤིན་ཏུ་གྲངས་མང་ངོ༌། །བྱོལ་སོང་གི་རིགས་ནི་ཤིན་ཏུ་མང་བ་སྟེ། རིགས་
ལྔ་བྱའི་ལུས་ཙམ་ལ། བྱོལ་སོང་བྱའི་སྤུ་ཚོགས་ཙམ། རིགས་ལྔ་ས་གཞི་ཆེན་པོ་ཙམ།
བྱོལ་སོང་རྡོ་རྡུལ་དང་རྩི་ཤིང་ཙམ། རིགས་ལྔ་ནམ་མཁའི་ངོ་བོ་ཙམ། རིགས་གཅིག་
བྱོལ་སོང་ནམ་མཁའི་སྐར་མ་ཙམ། འགྲོ་བ་རིགས་དྲུག་ཀུན་ལས་བྱོལ་སོང་མང་བ་
166

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཙམ། དུད་འགྲོ་བྱོལ་སོང་གནས་སུ་སྐྱེ་བ་ནི། རྒྱུ་གཏི་མུག་ལ་ཤས་ཆེ་ཞིང་རྐྱེན་བཀོལ་
སྤྱོད་ཀྱིས། བྱོལ་སོང་གི་གནས་སུ་སྐྱེ་བར་འགྱུར་རོ། །འོག་གི་རྒྱ་མཚོ་ཆེན་པོའི་ནང་ན།
ཆང་དང་མའི་སྦང་མ་བཞིན་དུ་གནས་ཏེ། རྒྱ་མཚོ་ཆེན་པོའི་ནང་ནས། རྐང་པ་རྐྱང་
པ་དང་། རྐང་པ་ཞ་བ་དང༌། རྐང་ལྔ་པ་དང་། བརྒྱ་པ་དང་། རྐང་ལག་གསུམ་པ་
དང༌། ལུས་ཟླུམ་པོ་དང༌། ལུས་གྲུ་བཞི་པ་དང་། ལུས་རྔ་འདྲ་བ་དང་། གཅིག་གིས་
གཅིག་ལ་ལུས་བཙིར་བ་དང་། གཅིག་གིས་གཅིག་གི་ལུས་ཟ་བ་དང༌། གཅིག་གིས་
གཅིག་ལུས་འཇིབ་པ་དང་། དེ་ཡང་རུལ་བ་འམ། བམ་པ་གཞོགས་ཕྱེད་ཙམ་བམ་
པ། གསུམ་ཆ་རུལ་བ་ཡོད་དོ། །གཏི་མུག་གི་རྒྱུ་དང་། རྐྱེན་བཀོལ་སྤྱོད་ཀྱིས། བྱོལ་
སོང་དང་ཡི་དྭགས་ཀྱི་གནས་སུ་སྐྱེ་བར་འགྱུར་རོ། །བྱོལ་སོང་མུན་པ་དང་། མུན་པ་
ཆེན་པོ་ལ་གནས་སོ། །དེ་དག་ནི་འོག་ན་ལས་ཀྱིས་སྦྱོང་བའོ། །བྱོལ་སོང་ཡི་དྭགས་
དགེ་སྤྱོད་ཏིལ་འབྲུ་ཙམ་ཡང་མ་བྱས་པས། ལུས་བཀོལ་སྤྱོད་མང་ཞིང་གཏི་མུག་གླེན་
འཐིབས་ཀྱིས། དེ་ནས་བར་དོའི་གནས་ནས་བྱོལ་སོང་མངལ་དུ་སྐྱེ་བ་ཡིན། བྱོལ་སོང་
དེ་དག་ཉི་མའི་ཟེར་མི་མཐོང་བའོ། །བར་ན་གནས་ཀྱིས་སྦྱོང་བའི་བྱོལ་སོང་ནི། ཉི་
མའི་ཟེར་མི་མཐོང་བ་ཤིང་རྡོ་དང་། ས་གཞིའི་ཞབས་སུ་རྐང་མང་གྲངས་ཟད་པ་
མེད། གྲོག་མ་ཁྱི་ཙམ་སྡིག་འབྲོང་ཙམ། སྡོམ་ནག་པོ་ར་སྐྱེས་ཙམ་ནི། གླིང་རྣམས་
ལ་ཁྱབ་ཅིང་གྲངས་ལས་འདས་པའོ། ། དེ་ནི་བར་ན་ལས་ཀྱིས་སྦྱང་བའོ། །མཁའ་ལ་
རྐྱེན་གྱིས་ཐར་པའི་བྱོལ་སོང་ནི། །སུམ་ཅུ་རྩ་གསུམ་ལྷའི་གནས་ན། ཅང་ཤེས་ཀྱི་རྟ་
དང་འདོད་འཇོ་བ་དང་། གླང་པོ་ཆེ་ས་བསྲུང་དང་། རབ་བརྟན་དང༌། འདབ་
ཆགས་བྱ་ཁྱུང་དང་། ནམ་མཁའ་ལྡིང་དང༌། བྱོལ་སོང་དེ་དག་ནི། བར་དོའི་བསྐལ་
པ་ལས་ཐར་བ་ཡང་ཡོད། སྐྱེ་བ་བྱོལ་སོང་དུ་སྐྱེ་བ་ཡིན་ཏེ། འཆི་ནས་བར་དོའི་
གནས་སུ་བརྒྱུད་ནས། ངན་སོང་གནས་སུ་སྐྱེ་བའོ། །ངན་སོང་སྡེ་གསུམ་གནས་སུ་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དེ་དག་གཅིག་ནས་གཅིག་ལ་བར་དོའི་གནས་སུ་བར་དོར་མྱོང་ངོ༌། །གཅིག་ནས་
གཅིག་ཏུ་འཕོས་ཞིང་སྐྱེའོ། །འཁོར་བའི་སེམས་ཅན་ནི་བར་དོའི་གནས་ནས། ངན་
འགྲོའི་གནས་སུ་སྐྱེ་བར་འགྱུར་རོ། །དེ་དེ་བཞིན་དུ་ངན་འགྲོའི་གནས་སུ་སྐྱེ་བའོ། །
ཤིན་དུ་ཡང་འགྱོད་ཆེའོ། །ངན་སྔགས་ལོག་པར་བག་བསྒྲུབ་ཉེས་པ་ནི། ངན་འགྲོའི་
གནས་སུ་སྐྱེ་བའོ། །སྟོང་པ་ཉིད་ལ་ལྟ་ཉེས་ནི། ངན་འགྲོའི་གནས་སུ་སྐྱེ་བའོ། །ལྟ་
བ་ལོག་པར་བསྒོམ་ཉེས་ནི། ངན་འགྲོ་ཡི་གནས་སུ་སྐྱེ་བའོ། །རྫུན་དུ་གལ་པོར་སྨྲ་
བ་ནི། ངན་འགྲོའི་གནས་སུ་སྐྱེ་བའོ། །ལུས་ཀྱིས་ངན་པར་སྤྱོད་པ་ནི། ངན་འགྲོའི་
གནས་སུ་སྐྱེ་བའོ། །བདེན་པར་མ་སྨྲ་ལུང་ལོག་པར་སྨྲ། ངན་འགྲོའི་གནས་སུ་སྐྱེ་
བའོ། ། སློབ་དཔོན་བཀའ་གཅོག་ལོག་པར་སྨྲ། ངན་འགྲོའི་གནས་སུ་སྐྱེ་བའོ། །མ་
ལ་མངན་བགྲང་ལོག་པར་སྨྲ། ངན་འགྲོའི་གནས་སུ་སྐྱེ་བའོ། །ཕ་ལ་མངན་བགྲང་
སྐྱེ་འཆི་སྐྱེ། གྲོགས་ལ་མངན་བགྲང་སྐྱེ་འཆི་བར་དོའི་ངན་འགྲོར་སྐྱེ། མུ་སྟེགས་ལོག་
ལྟ་སྐྱེ་འཆི་ངན་འགྲོར་སྐྱེ། སེམས་ཅན་དག་ལ་སྤྱོད་པ་ངན། ངན་འགྲོའི་གནས་སུ་
སྐྱེ་བར་འགྱུར། ལུང་ལོག་ནོར་བར་བསྟན་པ་ནི། ངན་འགྲོའི་གནས་སུ་འཆི་འཕོ་སྐྱེ་
བར་འགྱུར། བསྐྱེད་པའི་གཞི་མ་ལོག་པར་སྟོན། ངན་འགྲོའི་གནས་སུ་སྐྱེ་བར་འགྱུར།
སྲོག་གི་སྡམ་བུ་བྱེད་པ་ནི། ངན་འགྲོའི་གནས་སུ་སྐྱེ་བའོ། །འཕྲོག་ཅིང་རློམ་པོར་བྱེད་
པ་ནི། ངན་འགྲོའི་གནས་སུ་སྐྱེ་བའོ། །བསད་ཅིང་འཕྲོག་ལ་དགའ་བ་དེ། ངན་འགྲོའི་
གནས་སུ་སྐྱེ་བའོ། །བསད་པའི་ནང་ན་ལས་མཁན་ལྟ་བུར་གྱུར་པ་དེ། ངན་འགྲོའི་
གནས་སུ་སྐྱེ་འཆི་འཕོ་བའོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་གཡུང་དྲུང་གཙུག་
གཤེན་རྒྱལ་བ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་
མ་སྙེད་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན་བཞུགས་པ་ཀུན་ཀྱང་།
J68

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ངས་ནི་རབ་ཏུ་བལྟས་ན་མཐོང་བ་ཡིན་ཏེ། ཁམས་གསུམ་གྱི་སེམས་ཅན་རྣམས། སྐྱེ་
བ་དང་འཆི་བ་འདི་ལྟ་བུ་ཡིན་ཏེ། འཇིག་རྟེན་གྱི་མི་རིགས་བཞི་དེ་དག་ཀྱང་། ཤར་
ལུས་འཕགས་པོ་དྲོད་ལས་སྐྱེ་བ་ནི། གླིང་ཆེན་དེ་དག་ཀྱང་སྨོན་ལམ་འདིར་འདེབས་
པའོ། །བྱང་སྒྲ་མི་སྙན་རྫུས་ཏེ་སྐྱེ་བའོ། །དེ་བཞིན་དུ་ནུབ་བན་གླང་སྤྱོད་སྒོ་ང་ལས་
སྐྱེ་བའོ། །དེ་དག་ཀྱང་ཡོངས་སུ་དགེ་བ་དང༌། སྡིག་པ་གང་ཡང་མེད་པའོ། །ལྷོ་
འཛམ་བུ་གླིང་ནི་མངལ་ནས་སྐྱེ་བ་འདི་མི་དགེ་སྡིག་པའི་ལས་ཡོངས་སུ་སྤངས་པས་
ཐར་པའི་ལམ་དུ་ཞུགས་པའོ། །འཁོར་ལོ་དབང་བསྒྱུར་གྱི་མི་ནི། ཟང་ལྕགས་གསེར་
དངུལ་གྱི་སྒོ་ང་འོད་ཟེར་ཅན་ལས་བརྗོད་ནས་སྐྱེ་བ་ཤིན་ཏུ་ཚེ་རིང་བ་དང་། བསོད་
ནམས་ཤིན་ཏུ་ཆེ་བའོ། །ལས་ཀྱི་འཕྲོ་བཟང་སྨོན་ལམ་རབ་ཏུ་འདེབས་པའོ། །གཉའ་
ཤིང་འཛིན་ལ་སོགས་པ་རི་བདུན་དག་གི་རྩེ་མོ་ན། གནས་ཤིང་འཁོར་ལོ་བསྒྱུར་
བའོ། ། ལ་ལ་རི་རབ་ཀྱི་དཀྱིལ་ནས་འཁོར་ལོ་བསྒྱུར་བའོ། །དུས་ནི་འཇིག་རྟེན་གྱི་སྟོན་
པ་རེ་བསྟན་པ་ལ་བྱོན་ཙམ་ན། དེའི་བསོད་ནམས་ཀྱི་ཆ་རྐྱེན་དུ་འཁོར་ལོས་དབང་
བསྒྱུར་ནས་འབྱུང་བའོ། །དགེ་བའི་རིགས་མི་གཅིག་མི་མཐུན་པ་ནི་ཅི་སྙེད་ཙམ་སྤྱོད་
པའོ། །བོན་ཉིད་བདེན་པའི་ལས་ཅི་སྙེད་གཅིག་སྤྱོད་པའོ། །མིའི་རིགས་ལ་ཐར་པ་
ཐོབ་ཅིང་བསོད་ནམས་ཆེ། འཆི་ནས་གཟུགས་ཁམས་བཅུ་བདུན་ཡ་ཐ་ན། འོག་
མིན་ལྷའི་ཕོ་བྲང་དུ། རྫོགས་སྐུ་གཤེན་ལྷའི་གནས་སུ་སྐྱེ་བའོ། །གཡུང་དྲུང་ཁྱིམ་བུ་
བདུན་ནི། ཚུལ་ཁྲིམས་རྣམ་པར་དག་པར་སྐྱེ་བའོ། །བརྒྱད་དུ་ཡར་མི་འཕེལ་དགེ་
བའི་བསོད་ནམས་ཡིན། དྲུག་ཏུ་མར་མི་འགྲོ་བ་ཐུགས་རྗེ་ཅན་གྱིས་སྐྱོབ། བར་གྱི་
བསྐལ་པ་གཅིག་གི་བར་དུ་དགེ་བ་བཅུ་སྤྱོད་པ་ཐར་པ་ཐོབ་པའོ། །དགའ་ལྡན་ནི་
རི་བདུན་རྩེ་རྐོག་ན་གནས། དེ་ལྟའི་བསྐལ་པ་བརྗེས་ཙམ་ནས། གཟུགས་ཁམས་
བཅུ་བདུན་ཡ་ཏ་ན། འོག་མིན་ལྷའི་ཕོ་བྲང་དུ། གནས་འཕོ་བར་འགྱུར་རོ། །དྲུམ་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཤིང་བཅུད་འཐུང་གི་མི་དེ་དཔག་བསམ་ཤིང་ལ་བདུད་རྩི་འཛག་པ་ལ་ལོངས་སྤྱོད་
བཟའ་བཏུང་གཞན་ལ་ལོངས་སྤྱོད་འགྱེད། སྦྱིན་པ་ཡོངས་སུ་རྒྱུན་ཆད་མེད་པར་
བཏངས་པས། ཐར་པ་ཐོབ་པར་འགྱུར་རོ། །བསྐལ་པ་འདི་དག་བརྗེས་ནས་གཅིག་
པ་རབ་ཏུ་དགའ་བའི་ས་རུ་སྐྱེས་ནས་འཕོ་བའོ། །ཤིང་མུ་ལེ་དྲུམ་ཤིང་གི་ཁོང་པར་
གནས་པའོ། ། མེ་ཏོག་སྦུབ་གནས་ནི་མུ་ལེ་དྲུམ་ཤིང་ལས་བསོད་ནམས་མི་འབྱུང་བ་
མེད་པ་བསོད་ནམས་བདེ་ཆེན་མི་འབྱུང་བ་མེད་པའོ། །བསྐལ་པ་འདི་དག་བརྗེས་
ན་སྲིད་པའི་ལྷ་ཡེ་སངས་དཀར་པོའི་གནས་སུ་སྐྱེ་བར་འགྱུར་རོ། །དགེ་བཅུའི་ལས་
སྤྱོད་པ་ཐམས་ཅད་སྐྱེ་བའོ། ། མེ་ཏོག་སུམ་ཅུ་རྩ་གསུམ་རྣམས་དེ་དག་དགེ་བཅུའི་
བསོད་ནམས་ཀྱིས་སྐྱེ་བའོ། །དེ་ནས་མེ་ཏོག་ལོ་མ་ལྟར། ཁ་དོག་གནས་པའོ། །དེ་
དག་ཉོན་མོངས་པའི་ཞེན་པ་སྤང་བའི་བསོད་ནམས་ཀྱིས་སྐྱེ་བའོ། །གླིང་བར་ཀུན་
ནས་གནས་པའི་མི་ཡང་ཡོད། དེ་ནི་རྒྱལ་པོ་ཕྲག་དོག་ཅན་ཡིན་ནོ། །ཡི་དྭགས་ཐར་
པ་ཐོབ་པ་དཀའ་བའོ། །གླིང་ཆུང་བརྒྱད་ནི་མིའམ་ཅི་ཡི་ལུས། དུད་འགྲོ་སྣ་ཚོགས་
ཀྱི་མགོ་བོ་ཅན། མི་དང་དུད་འགྲོ་འདྲེས་པ་ཡིན། སྒོས་སུ་རིགས་བཞི་ལྗོན་པ་སྐྱེས་
དྲུག །ཏིང་ཙུག་མགོ་བརྙན་ཅན་དང་བཞི། གླིང་ཕྲན་བརྒྱད་ནི། རྫུ་འཕྲུལ་ཤུགས་
ཀྱིས་འགྲོ་ཞིང་གནས་རྐོ་རིང་རྔ་མོ་མགོ་ཅན་ཟས་སུ་ཤིང་ལོ་ཟ། སྐྱེ་འཆི་ལྟ་བ་ལོག་
པས་སྐྱེ་བ་ཡིན། གྱག་ཏི་མིག་གསུམ་ར་མགོ་རྩི་ཏོག་ཟ། མར་ཞི་གླང་པོའི་མགོ་ཅན་
མཐུ་སྟོབས་ཆེ། ཁ་སློ་སྤྲེའུ་ཡི་མགོ་ཅན་གཡོ་འགུལ་མང་། མགོ་བརྙན་མི་ལུས་དུད་
འགྲོ་སྣ་ཚོགས་མགོ་བོ་ཅན། ཟས་སུ་རྩི་ཏོག་ཟ་ཞིང་གླིང་ཆུང་ཁྱབ་པར་ཡོད། ཤིན་
ཏུ་ཚེ་རིང་བསྐལ་པ་འདི་ཐུབ་བོ། །བསྐལ་པ་འདི་འཇིག་ནས་ཐར་པའོ། །རྐོ་ཐུང་
སྒྱུ་མ་མཁན་དང་བགེགས་ཀྱི་ཚོགས། གདོན་དང་བགེགས་སུ་སྤྲུལ་པ་བྱེད་པའོ། །
འཐབ་རྩོད་དང་དམག་རྣམས་བྱས་པས་སྐྱེ་འཆི་འབྱུང་ནས་སྐྱེ་བའོ། །གྱག་ཏི་ཟུང་
170

སྣོད་རྟེན་འབྱུང་བ་ཆགས་འཇིག་མདོ།
མདོ་སྡེ།
ནི་སྦལ་པ་དང་བཟང་ཚངས་བྱེད། ལྗོན་པའི་རིགས་ནི། ལྗོན་པ་མེ་ཏོག་འབྲས་བུ་ཟ་
ཞིང་རྒྱ་མཚོའི་ཁ་ཞག་འཐུང་། སྤྲེལ་རྒྱུ་བྱིས་སྦ་དབྱར་ལྡན་སྟོན་ན་འཆི། སྐྱེ་དྲུག་བྱིས་
སྦ་དབྱར་སྐྱེས་དགུན་ནས་འཆི། ཏིང་ཞི་ཁ་ལ་རག་ཤ་སྲིན་པོའི་ཚོགས། ལང་ཀ་པུར་
དང་སྲིན་པོ་ཡུལ་ན་ཡིན། ཏིང་གཙུག་མཚོན་ཐོགས་སྲིན་པོ་དང༌། གཡུལ་འགྱེད་
ཅིང་ཟས་སུ་ཤ་ཁྲག་ཟ། ཕྲག་དོག་རྒྱུ་དང་ངན་སྨད་གཞན་དབང་གིས། མི་འམ་ཅི་
ནི་འབྲས་བུར་སྐྱེ་འཆི་བྱེད་ངན་འགྲོའི་གནས་སུ་སྐྱེ། དེ་དག་དེའི་གོང་དྲི་ཟའི་གྲོང་
ཁྱེར་ཡོད། སེམས་ཅན་ཟས་སུ་དྲི་ཟ་བ་མཁའ་ལ་གནས་པ་ཤིན་ཏུ་སྡིག་ཆེ་བ་ཡོད་
དོ། །དེ་དག་འཇིག་རྟེན་གདོན་གྱི་རིགས་ཀྱང་ཡིན། འདི་ནས་སྐྱེ་འཆི་ངན་འགྲོའི་
གནས་སུ་སྐྱེ། །
དེ་ནས་གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་གཙུག་གཤེན་
རྒྱལ་བ་ཉོན། དེ་ནི་འདི་ལྟ་སྟེ། བར་སྣང་ཁམས་ལྷ་མ་ཡིན་གྱི་འཇིག་རྟེན་གྱི་ཁམས་
སུ་བགེགས་ཀྱི་སྡེ་ཚན་ལྷ་སྲིན་ཡོད་དོ། །ཆུད་ཟོར་ཐོགས་དང་། གཤེན་ཁྲམ་ཐོགས་
དང༌། སྲ་འཕྲང་ཐོགས་དང་། བྱུར་རྙབ་ལག་དང་། འདྲེ་བཏོག་ལག་དང་། སྲི་ངན་
སྨྲ་ཟད་གཟེད་དང་། སྨན་དང་རྒྱལ་པོ་དང་། གཉན་དང་ཀླུ་དང་། ས་བདག་དང༌།
གཏོད་དང་། རི་ལ་ཁྱབ་པར་གནས་པའི་ལྷ་མ་ཡིན་བཅུ་གཅིག་ཡིན། རྫི་དང་། ལོ་
སྐོར་དང་། ཟེར་དང་། དལ་དང་། གཞའ་དང༌། སྤྲིན་དང་། སྐར་མ་དང་། ཉི་
མ་དང་། ཟླ་བ་དང་། བར་སྣང་གི་ལྷ་མ་ཡིན་གྱི་གྲོང་ཁྱེར་དགུའོ། །བར་སྣང་གི་ལྷ་
མ་ཡིན་དབལ་ཡོག་ཁྲིན་དང་གསུམ། གཉེར་འོ་མཚམས་དང་གསུམ། དམུ་བདུད་
བཙན་དང་གསུམ། སྲིད་སྐོས་ཕྱ་དང་གསུམ། གཉེན་པོ་ལྷ་དང་བཅུ་གསུམ་སྲིད་
དོ། །དེ་དག་སྐྱེ་འཆི་འབྱུང་བའི་ཚེ། བར་དོའི་གནས་སུ་མངལ་གྱི་གྲོང་ཁྱེར་བརྒྱུད་
པ་དང་། འགྲོ་བ་ངན་སོང་གི་གནས་སུ་སྐྱེ་བར་འགྱུར་རོ། །གཤེན་རབ་ཀྱིས་བཀའ་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྩལ་པ། ཁམས་གསུམ་སེམས་ཅན་ཐམས་ཅད་ནི། ལྷ་ལ་སྐྱེ་འཆི་ཡོད་དོ། །དགའ་
ལྡན་ལྷ་ལ་བསོད་ནམས་ཀྱི་རྒྱ་མ་གང་ནས། ཁམས་གསུམ་དུ་སྐྱེ་བ་ཡོད་དོ། །རྒྱལ་
ཆེན་བཞིའི་ལྷ་ལ་སྐྱེ་འཆི་ཡོད་དོ། །ཁམས་གསུམ་དུ་ལྟུང་བ་ཡོད་དོ། །སུམ་ཅུ་རྩ་
གསུམ་གྱི་ལྷ་དང༌། དགའ་ལྡན་དང་འཕྲུལ་དགའ་དང་། གཞན་འཕྲུལ་དབང་
བྱེད་དང༌། འཕྲུལ་སྣང་གི་ལྷ་དང་། འོད་ཆེན་དང་། འོད་ཆུང་དང་། འོད་ཀུན་དུ་
འཕྲོ་བ་དང་། འོད་འབྱེད་དང་། ཚངས་ཆེན་དང་། ཚངས་ཆུང་དང་། ཚངས་པ་
འདུན་ནས་འདོན་དང༌། དགེ་ཆེན་དང་། དགེ་ཆུང་དང་། ཚད་མེད་དགེ་དང་།
ཤིན་ཏུ་མཐོང་དང༌། གྱ་ནོམ་སྣང་དང༌། སྲིད་པ་ཁྲི་རྒྱལ་ཁུག་པ་དང་། མངོན་པར་
དང་། ཕྱ་ཡུལ་དུ་གནས་པ་དང༌། སྲིད་པ་ཡེ་སངས་དང་། དེ་དག་ཀྱང་ཁམས་
གསུམ་དུ་སྐྱེ་འཆི་བྱེད་དོ། །བར་དོའི་གནས་སུ་སྐྱེ་བའོ། །མངལ་གྱི་ལམ་དུ་སྐྱེ་བ་ཁ་
བརྒྱུད་པའི་སྐྱེ་འཆི་ཡོད་དོ། །ལུས་ངན་བྱེད་པ་ཡོད་དོ། །སྣོད་རྟེན་འབྱུང་བ་ཆགས་
འཇིག་གི་མདོ་ལས། བྱོལ་སོང་གནས་འོག་ཏུ་སྐྱེ་བའི་ལེའུ་སྟེ་གསུམ་པའོ། །།དུ་གྲསྲཨ་
བྲབྦ་ཁྲུzzggཝབྦ ནིཏྲིཨབྦ། །
༧ གཡུང་དྲུང་ལྷའི་སྐད་དུ་ན། ཨ་ཨ་དཀར་དུ་རི་ཁ་ཨ་ཁྲི་འོད། གང་ཟག་མིའི་
སྐད་དུ་ན། འགྲོ་བ་རིགས་དྲུག་བསད་བཅད་ཀྱི་གཏན་ལ་འཇུག་ཅེས་བྱ་བའི་མདོ།
སྣོད་རྟེན་གྱི་སེམས་ཅན་རྣམས་ཁམས་གསུམ་སྐྱེ་འཆི། འཁོར་བ་ལ་གནས་ཏེ་སྙིང་
རྗེའོ། །དམྱལ་བའི་བུ་བསད་བཅད་ཀྱི་སྙིང་རྗེའོ། །དམྱལ་བའི་བཙོན་དོང་དུ་རུལ་བ་
དང༌། བམ་བས་སྙིང་རྗེའོ། །གཅེར་བུ་དོང་ནང་དུ་སྦྲུལ་བྱེ་བ་ས་ཡས་ཟ་བ་སྙིང་རྗེའོ།
དེ་ནི་སྦྲུལ་བསད་པའི་ལན་ཆགས་པའོ། །སྦལ་བའི་ནང་དུ་གཅེར་བུར་འདུག་པ་དེ་
དག་སྦལ་པས་འཇིབ་པ་དང་ལྷ་བ་ལྡག་པས། ངུ་འབོད་དང་ཐིག་ནག་བྱེད་དོ། །
ཤི་འདོད་ཀྱང་ཤིར་མི་ཉན་པས་སྙིང་རྗེའོ། །དོང་ཁྲུ་སུམ་ཅུ་པའི་ནང་དུ་གཅེར་བུར་
172

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
འདུག་པ་ལ། སྡོམ་ནག་པོས་འཇིབ་པའོ། །ལུས་ཀྱི་ཕ་མ་བསད་པ་དེ་དག །འཚོད་
པའི་ཟངས་སྟོང་ཤོང་ཁ་སྤྲོད་ནང་དུ་འཚོད་པའི་ལུས་ལེན། ཕ་མ་བསད་པ་དེ་དག་
ཐམས་ཅད་ཐིག་ནག་གི་སོག་ལེ་རྒྱ་གྲམ་གྱིས། སྤྱི་བོ་ནས་འདྲལ་ཏེ་ཤི་འདོད་དེ་ཤིར་
མི་ཉན་སྔར་གྱི་རྨ་སོས་པའོ། །བཀའ་ཡི་སློབ་དཔོན་བསད་པ་དེ་དག་རྒྱ་མཚོ་གྲང་
འཁྱག་གླིང་ཆེན་གྱི་ནང་དུ་འདུག་པའོ། །འཆི་འདོད་པས་འཆི་མ་ཉན། དེ་ནས་ཚེ་
སྔ་ཕྱི་དྲན་ནས། སྔོན་གྱི་ལས་ཀྱི་འགྱོད་པ་སྐྱེ་སྟེ། དཔག་ཚད་རེ་རེ་བྲོས་ནས། མེ་མ་
མུར་གྱི་པུས་ནུབ་དང་འཕྲད་ནས། དེར་འཆི་མི་ཉན་རུས་པ་དཀར་སངས་སུ་འགྲོའོ།
སེམས་ཅན་གྱི་ཤན་པ་བྱེད་པ་དེ་ནི། ངན་འགྲོ་དམྱལ་བའི་སྡིག་དོང་ནང་དུ་སྡིག་པའི་
ཚོགས་ཀྱིས་ཟ་བའི་གནས་སུ་སྐྱེ་བའོ། །ཞེ་སྡང་འཆང་བ་དེ་ཁྲག་གི་རྒྱ་མཚོའི་ནང་དུ་
སྐྱེ་བའོ། །རྟག་པར་རྫུན་པོར་སྨྲ་བ་དེ། དམྱལ་བ་ལྕགས་ཀྱི་སྤུ་གྲི་ལོ་མ་ནགས་ཚལ་
གྱི་ནང་དུ། ལུས་དང་ལྕེ་དུམ་བུར་གཅོད་པར་འགྱུར་རོ། །ངག་འཁྱལ་བར་སྨྲ་བ་
དེ་ནི། དམྱལ་བ་ཆུ་བུར་ཅན་དུ་སྐྱེ་བའོ། །དམྱལ་བ་དེ་དག་གི་གནས་སུ་སྐྱེ་བའོ། །
རྫུན་དུ་སྨྲ་བ་དེ་ནི་ལྕེ་ཆེ་བ་ཞིང་ཐང་ཙམ་སྟེ། སྤུ་གྲི་དབལ་མོའི་ཞིང་ཐང་ཙམ་དེ།
ཐམས་ཅད་དབང་དུ་བསྡུད་ཅིང་སྤུ་གྲིས་གཅོད་པར་འགྱུར་རོ། །མངན་སེམས་བཅང་
བ་དེ་དག་ནི། སྡོམ་ནག་པོ་ར་སྐྱེས་ཙམ་གྱིས་ཟ་བའི་གནས་སུ་སྐྱེ་བའོ། །གནོད་སེམས་
བྱེད་པ་དེ་དག་ནི། གྲོག་མ་ཁྱི་ཙམ་གྱིས་ཟ་བའི་གནས་སུ་སྐྱེ་བའོ། །གང་ཞིག་ཕྲ་མ་
བྱེད་པ་དེ་ནི། སྦྲུལ་འབྲོང་ཙམ་གྱིས་ཟ་བའི་གནས་སུ་སྐྱེ་བའོ། །རི་ལ་མེ་བཀྱེས་སེམས་
ཅན་དུས་གཅིག་ཏུ་བསད་པ་དེ་ནི། དམྱལ་བ་མེ་མུར་གྱི་འོབ་ཆེན་གྱི་ནང་དུ་འཚིག་
ནས། འཆི་འདོད་པ་ལ་འཆི་མི་ཉན་པའི་གནས་སུ་སྐྱེ་བའོ། །ཆུ་བོ་གལ་དུ་བསྒྱུར་བ་
དེ་ནི། ཐལ་ཚན་ཆུ་བོ་རབ་མེད་ལ་འབོགས་པར་བྱེད་དོ། །རྒྱ་མཚོའི་ནང་དུ་དུག་
སྦྱོར་བ་དེ་ནི། དུག་འདམ་གྱི་རྒྱ་མཚོ་ཆེན་པོའི་ནང་དུ་དམུ་ལོང་རྟག་ཏུ་མཚོ་ནང་དུ་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཉལ་བའོ། །སེམས་ཅན་གང་གི་མིག་བཅར་བ་ལ་དགའ་བ་དེ་ནི། ལྟ་བའི་མིག་ལོང་
ནས་རྒྱ་མཚོ་ཆེན་པོ་བརྒལ་ནས་བསྐལ་པ་མ་བརྗེས་བར་དུ་མི་ཐར་རོ། །བསད་པའི་
བརྔན་དུ་སྙིང་ཤ་ཟོས་པ་དེ་ནི། སྤུ་གྲིའི་དྲ་བའི་ནང་དུ་འཛུལ་བས། ཤ་དང་ལྤགས་
པ་གཤགས་ནས། རུས་པ་ཐུག་པར་གཤགས་པའི་དམྱལ་བར་སྐྱེ་བའོ། །རི་རབ་ཀྱི་
རྩེ་ནས་ཀུ་འདེབས་པ་དེ་ནི། མུན་པའི་རྒྱ་མཚོའི་ནང་དུ་ཆུ་སྲིན་གྱིས་མནན་པའི་
གནས་སུ་སྐྱེ་བའོ། །སློབ་དཔོན་གྱི་བཀའ་གཅོག་པ་དེ་ནི། བསྐལ་པ་གསུམ་དུ་ལོང་
བའི་གནས་སུ་སྐྱེ་བར་འགྱུར་རོ། །དེ་དག་གི་སྡིག་པ་ཡོངས་སུ་སྦྱང་བའི་ཕྱིར། སྲིད་
པའི་ལྷ་གཤེན་བརྒྱ་ལ་ཕྱག་འཚལ་བར་གྱིས་ཤིག །ཕྱོགས་བཅུ་ཀུན་ནས་མེ་ཏོག་
འཐོར་ནས་ལྷ་ཕྱག་འཚལ་བར་གྱིས་ཤིག །སྣོད་བཅུད་ཀྱི་ཁམས་གསུམ་སེམས་ཅན་
སྐྱེ་འཆིའི་གནས་ནས་འདྲེན་མཛད་པ། སེམས་ཅན་ཐར་པར་སྐྱོང་བ་སྟེ། གཡུང་དྲུང་
ཡེ་འབུམ་རྒྱལ་པོ་ལ་ཕྱག་འཚལ་ལོ། །སྐྱེ་འཆིའི་སྒྲིབ་པ་སེལ་བ་སྟེ། གཡུང་དྲུང་ཡེ་
སངས་རྒྱལ་པོ་ལ་ཕྱག་འཚལ་ལོ། །སྐྱེ་འཆིའི་སྒྲིབ་པ་སེལ་བ་སྟེ། ནམ་མཁའི་མཐའ་
ལས་སྤྲུལ་པར་སྟོན། གཡུང་དྲུང་ཡེ་ཁྱབ་རྒྱལ་པོ་ལ་ཕྱག་འཚལ་ལོ། །འཇིག་རྟེན་སྒྲོན་
མ་འདེགས་པ་སྟེ། སྐྱེ་འཆི་སྒྲིབ་པ་སེལ་བར་སྟོན། གཡུང་དྲུང་ཡེ་ཡོད་རྒྱལ་པོ་ལ་
ཕྱག་འཚལ་ལོ། ། སྐྱེ་འཆིའི་སྒྲིབ་པ་སེལ་བའི་ཕྱིར། གཡུང་དྲུང་ཡེ་གཤེན་རྒྱལ་པོ་ལ་
ཕྱག་འཚལ་ལོ། ། སྐྱེ་འཆིའི་སྒྲིབ་པ་སྦྱང་བའི་ཕྱིར། གཡུང་དྲུང་ཡེ་སྲིད་རྒྱལ་པོ་ལ་ཕྱག་
འཚལ་ལོ། ། སྐྱེ་འཆིའི་སྒྲིབ་པ་སེལ་བའི་ཕྱིར། སྒྲིབ་པ་རྣམ་པར་དག་པ་སྟེ། གཡུང་
དྲུང་ཡེ་འབྱུང་རྒྱལ་པོ་ལ་ཕྱག་འཚལ་ལོ། ། སྐྱེ་འཆིའི་སྒྲིབ་པ་སེལ་བ་སྟེ། གཡུང་དྲུང་
ཡེ་གསལ་རྒྱལ་པོ་ལ་ཕྱག་འཚལ་ལོ། །འདོ་དང་གློག་འགྱུས་སྒྲིབ་པ་སེལ། གཡུང་དྲུང་
ཡེ་དབང་རྒྱལ་པོ་ལ་ཕྱག་འཚལ་ལོ། །སྐྱེ་འཆིའི་བར་ནས་བདུད་འདུལ་བའི། ཕྱག་
དང་ཞབས་ཀྱི་འཁོར་ལོ་བསྒྱུར། གཡུང་དྲུང་ཡེ་ཁྱབ་རྒྱལ་པོ་ལ་ཕྱག་འཚལ་ལོ། །སྐྱེ་
174

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འཆི་བར་དུ་བདུད་ལྔ་འཇོམས། སྲིད་པ་བདེ་བའི་འཁོར་ལོ་བསྒྱུར། གཡུང་དྲུང་ཡེ་
དག་རྒྱལ་པོ་ལ་ཕྱག་འཚལ་ལོ། ། སྐྱེ་འཆི་བར་ནས་དུག་གསུམ་སེལ། གཡུང་དྲུང་
བྱམས་པ་ཀུན་བསྒྲོད་ལ་ཕྱག་འཚལ་ལོ། །དམྱལ་བའི་གྲོང་ཁྱེར་ཐར་པར་འདྲེན། སྐྱེ་
འཆི་ཡོང་སུ་མུན་པ་སེལ། གཡུང་དྲུང་བྱམས་པ་ཀུན་ཤེས་ལ་ཕྱག་འཚལ་ལོ། །སྐྱེ་
འཆི་མྱ་ངན་འཇོམས་སེལ་བ། ཀུན་ཁྱབ་བདལ་པའི་རྒྱལ་པོ་སྟེ། གཡུང་དྲུང་བྱམས་
པ་ཀུན་ཁྱབ་ལ་ཕྱག་འཚལ་ལོ། ། སྐྱེ་འཆི་ཉོན་མོངས་སེལ་མཛད་པ། བདུད་རྩིའི་མེ་
ཆུས་གསོ་མཛད་པ། གཡུང་དྲུང་བྱམས་པ་ཀུན་འདྲེན་ལ་ཕྱག་འཚལ་ལོ། ། སྐྱེ་འཆིའི་
ཉོན་མོངས་ནད་སེལ་བ། ཏིང་འཛིན་བདེ་བའི་འོད་ཟེར་ཅན། གཡུང་དྲུང་བྱམས་པ་
སྙོམས་མཛད་ལ་ཕྱག་འཚལ་ལོ། ། སྐྱེ་འཆི་མྱ་ངན་འཇོམས་སེལ་བའི། ཀུན་ཁྱབ་པད་
མ་རྒྱལ་པོ་སྟེ། གཡུང་དྲུང་ཡེ་དག་རྒྱལ་པོ་ལ་ཕྱག་འཚལ་ལོ། ། སྐྱེ་འཆི་ཉོན་མོངས་
གནས་ནས་འདྲེན། གཡུང་དྲུང་བྱམས་པ་ཀུན་སྒྲོལ་ལ་ཕྱག་འཚལ་ལོ། ། སྐྱེ་འཆི་
གཉིས་ཀྱི་མཐོང་བསལ་ཏེ། བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ་གཤེན་
ཉི་ཤུ་ཐམ་པ་ལ་ཕྱག་འཚལ་ལོ། །
དེ་དེ་བཞིན་དུ། བདུད་རྩི་ལྟ་བུའི་བོན་ནི་འདི་ཡིན་ཏེ། རིགས་དྲུག་དམྱལ་བ་
ངན་སོང་གནས་ནས་འདྲེན་པའོ། །སྲིད་པ་གཡུང་དྲུང་རིན་པོ་ཆེ་བདུད་རྩི་མཉམ་
པ་འདྲེན་པའི་འོད་ཟེར་ཅན། གཡུང་དྲུང་བསྐྱེད་པའི་ལྷ་ལ་ཕྱག་འཚལ་ལོ། ། སྐྱེ་བ་
འདི་དང་སྐྱེ་བའི་བར་དག་ཏུ། སྲིད་པའི་གནས་ལམ་བར་དོ་ཡོད་དོ། ། དེ་ནས་ངན་
འགྲོ་གནས་སུ་མི་འཁྱམས་ཤོག །ངན་འགྲོ་ཡི་སེམས་ཅན་གྲོལ་བར་ཤོག །དམྱལ་བའི་
ལྕགས་སྲེག་ཁང་པ་ནི། པད་མའི་ཁང་པ་ཡོད་པར་ཤོག །མེ་མ་མུར་གྱི་འོབ་ཆེན་
ནི། མེ་ཏོག་གུར་དུ་ཡོད་པར་ཤོག །ཤལ་མ་རིའི་སྡོང་པོ་ནི། པད་མའི་སྡོང་པོ་ཡོད་
པར་ཤོག །རལ་གྲི་ལོ་མའི་ནགས་ཚལ་ནི། ར་ས་ཡ་ནའི་ཚལ་དུ་ཡོད་པར་ཤོག །
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཐལ་ཚལ་ཆུ་བོ་རབ་མེད་ནི། མེ་ཏོག་གླིང་ཆེན་ཡོད་པར་ཤོག །རོ་མྱག་འདམ་དོང་
ནག་པོ་ནི། རིན་ཆེན་པད་མའི་གཞལ་ཡས་ཁང་དུ་ཡོད་པར་ཤོག །ཟངས་དམར་
སྟོང་ཤོང་ཁ་སྤྲོད་ནི། རིན་ཆེན་པད་མའི་གཞལ་ཡས་ཁང་དུ་ཡོད་པར་ཤོག །ལྕགས་
ཀྱི་ཞགས་པ་ནག་པོ་ནི། ཐུགས་རྗེའི་ཞགས་པས་འདྲེན་པའི་ལམ་དུ་ཤོག །འབར་བའི་
ལྕགས་ཀྱུ་ཁ་བརྒྱད་ནི། ཐུགས་རྗེ་ལྕགས་ཀྱུ་འདྲེན་པའི་ལམ་དུ་ཡོད་པར་ཤོག །ལྕགས་
ཀྱི་དྲ་བ་མིག་དགུ་ནི། རིན་ཆེན་པད་མའི་དྲ་བ་འོད་ཀྱི་ཁང་པ་ཡོད་པར་ཤོག །མཁའ་
ལྟར་མཉམ་པ་ཉིད་ལ་གནས་པར་ཤོག །བདེ་ཆེན་གཡུང་དྲུང་ཀློང་དུ་སངས་རྒྱས་
པར་ཤོག །བསམ་གཏན་བཞི་པ་སླེབ་པར་ཤོག ། ཡཾ་ཡཾ་སྤོར་ཨ་ཨ་ལམ་གསལ། ཨ་ལོ་
ཨ་སང་སང་། དམྱལ་བའི་གྲོང་ཁྱེར་འཇིག་རྟེན་ཐར་པར་ཤོག །གཡུང་དྲུང་སེམས་
དཔའ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་ག་ཀླུང་གི་བྱེ་མ་སྙེད་
འདས་པ་ཀུན་གྱི་ཕ་རོལ་ནས། གྲུབ་པ་གཤེན་གྱི་ཕོ་བྲང་ན། བཞུགས་པའི་གཤེན་
རབ་ཀྱང་། གྲངས་མང་སྟེ་བསམ་གྱིས་མི་ཁྱབ་བོ། །སེམས་ཅན་གྱི་ལས་ཀྱང་བསམ་
གྱིས་མི་ཁྱབ་སྟེ་གྲངས་མང་ངོ༌། །འགྲོ་བ་འདྲེན་པའི་ཐབས་བསམ་གྱིས་མི་ཁྱབ་སྟེ་
གྲངས་མང་ངོ༌། །
དེ་ཅིའི་ཕྱིར་ཞེ་ན། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ཀློང་ཆེན་པོ་ནས།
བསམ་གྱིས་མི་ཁྱབ་པའི། སྔགས་ཀྱི་མེ་དཔུང་རབ་ཏུ་བརྒྱན་པའི། སྐྱེ་འཆི་རྩ་བ་
གཅོད་མཛད་པའི། གཡུང་དྲུང་མཁའ་འགྱིང་དཀར་པོ་ལ་ཕྱག་འཚལ་ལོ། །ཁམས་
གསུམ་སེམས་ཅན་སྐྱེ་འཆིའི་སྒྲིབ་པ་སེལ། གཡུང་དྲུང་སེམས་དཔའ་ཁྲི་རུམ་དཀར་
པོ་ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བའོ། །སྲིད་
པ་ཀུན་གྱི་ཐུགས་བསྐྱེད་པའི། གཡུང་དྲུང་སེམས་དཔའ་ཁྲི་རྒྱལ་ཁུག་པ་ལ་ཕྱག་
འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བའི། འོད་ཟེར་འདུ་
176

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
འཕྲོས་ཡོངས་སུ་སྒྲིབ་པ། གཡུང་དྲུང་སེམས་དཔའ་ཁྲི་འོད་གསལ་འབར་ལ་ཕྱག་
འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། སྤྲུལ་པའི་འོད་
ཟེར་འགྲོ་འདྲེན་པ། གཡུང་དྲུང་སེམས་དཔའ་མུ་སངས་དེ་བོ་ལ་ཕྱག་འཚལ་ལོ། །
ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། འགྲོ་བ་མུ་མེད་འདྲེན་པ་
སྟེ། གཡུང་དྲུང་སེམས་དཔའ་མུ་རྒྱུང་མཐའ་ཡས་ལ་ཕྱག་འཚལ་ལོ། །ཁམས་གསུམ་
སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། འཁོར་བ་མྱ་ངན་འདས་པ་སྟེ། གཡུང་
དྲུང་སེམས་དཔའ་མུ་སངས་གོང་རྒྱལ་ལ་ཕྱག་འཚལ་ལོ། །ཁམས་གསུམ་སེམས་ཅན་
སྐྱེ་འཆིའི་ཆུ་བོ་བརྒལ་བ་སྟེ། འགྲོ་བའི་ལམ་སྣ་ཀུན་འདྲེན་པ། གཡུང་དྲུང་སེམས་
དཔའ་མི་ཟེར་མཐའ་ཡས་ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་
བོ་བརྒལ་བ་སྟེ། སྲིད་པ་མྱ་ངན་འདས་པའི། གཡུང་དྲུང་སེམས་དཔའ་མུ་སངས་
གུང་རྒྱལ་ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ།
སེམས་ཅན་མུ་མེད་འདྲེན་པ་སྟེ། གཡུང་དྲུང་སེམས་དཔའ་མུ་མེད་མཐའ་ཡས་ལ་
ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། འཁོར་བའི་
མུན་པ་སྒྲོན་མར་གསལ། གཡུང་དྲུང་སེམས་དཔའ་ཀུན་འོད་སྒྲོན་མ་ལ་ཕྱག་འཚལ་
ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། འཇིག་རྟེན་མུན་པ་
སངས་པ་སྟེ། གཡུང་དྲུང་སེམས་དཔའ་ཀུན་སྒྲོལ་དབྱིངས་ཕྱུག་ལ་ཕྱག་འཚལ་ལོ། །
ཁམས་གསུམ་སེམས་ཅན་སྐྱེ་འཆི་ཆུ་བོ་བརྒལ་བ་སྟེ། མུ་མེད་ནམ་མཁའི་ངོ་བོ་
ཉིད། གཡུང་དྲུང་སེམས་དཔའ་སྦྱིན་པ་ཤུགས་ལྡན་ལ་ཕྱག་འཚལ་ལོ། །ཁམས་
གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། ཡེ་ཤེས་ཀློང་ཆེན་ཐུགས་ལ་བྱུང་།
གཡུང་དྲུང་སེམས་དཔའ་སྦྱིན་གཏོང་ཐོགས་མེད་ལ་ཕྱག་འཚལ་ལོ། །ཁམས་གསུམ་
སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། གཡུང་དྲུང་སེམས་དཔའ་སྦྱིན་པ་ཡོངས་སུ་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དམིགས་མེད་ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་
བ་སྟེ། སྐྱབས་ཀྱི་སྦྱིན་པ་མྱུར་བ་སྟེ། གཡུང་དྲུང་སེམས་དཔའ་སྦྱིན་པ་མཐར་ཕྱིན་
ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་བརྒལ་བ་སྟེ། ཡེ་
གཤེན་གཡུང་དྲུང་སེམས་དཔའ་སྟེ། སྦྱིན་པ་ཆེན་པོ་དབྱིངས་རྟོགས་ལ་ཕྱག་འཚལ་
ལོ། །ཁམས་གསུམ་སེམས་ཅན་སྐྱེ་འཆི་དབྱིངས་སུ་ཐིམ་བྱེད་པ། གཡུང་དྲུང་སེམས་
དཔའ་སྦྱིན་པ་འགྱེད་ལ་ཕྱག་འཚལ་ལོ། །ཁམས་གསུམ་སེམས་ཅན་སྐྱེ་འཆིའི་ཆུ་བོ་
བརྒལ་བ་སྟེ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ། གཡུང་དྲུང་སེམས་
དཔའ་སྦྱིན་པ་ཀུན་ཚིམས་ལ་ཕྱག་འཚལ་ལོ། །འགྲོ་བ་ཡི་དྭགས་གནས་ནས་འདྲེན་
པའི་གཤེན། གཤེན་རབ་གཡུང་དྲུང་སེམས་དཔའ་ཆེན་པོ་རྣམས་ལ་ཕྱག་འཚལ་
ལོ། །
ཡི་དྭགས་ལྕགས་ཁང་དགུ་རིམ་ནི། པད་མའི་གཞལ་ཡས་ཁང་དུ་མཛེས་པར་ཤོག །
མུན་ནག་ཁང་པ་དགུ་རིམ་ནི། འོད་ཀྱི་གཞལ་ཡས་ཁང་དུ་ཡོད་པར་ཤོག །རྣག་
ཁྲག་མཚོ་མོ་གླིང་དགུ་ནི། སལ་ལེ་ལྗོན་ཕྱུག་བདུད་རྩིར་ཡོད་པར་ཤོག །ཚེར་མའི་མྱ་
ངན་སྣམ་བུ་ནི། སྨན་གྱི་ནགས་ཚལ་ཡོད་པར་ཤོག །ཡི་དྭགས་སྲིང་རྒྱུད་སྐེ་ཡི་གླིང་།
ལོངས་སྤྱོད་ཟས་སྐོམ་གླིང་ལ་སྤྱོད་པར་ཤོག །རྩ་འཇག་རྐང་གི་གླིང་རྣམས་ཀྱང་།
རྫུ་འཕྲུལ་རྐང་པ་ཐོབ་པར་ཤོག །བྱང་འབྲོག་ལྟོ་ཡི་གླིང་རྣམས་ཀྱང་། བདེ་ཆེན་རྫུ་
འཕྲུལ་ཐོབ་པར་ཤོག །འཇིག་རྟེན་ངན་འགྲོ་ཐམས་ཅད་གྲོལ་བར་ཤོག །དམྱལ་བ་
ཚ་བའི་སྡུག་བསྔལ་ཀུན་བསིལ་ནས། གྲོལ་ནས་ཐར་པ་ཐོབ་པར་ཤོག །དམྱལ་བ་
གྲང་བའི་སྡུག་བསྔལ་ཀུན་གྲོལ་ནས། དྲོ་འཇམ་བདེ་བ་ཐོབ་པར་ཤོག ། ཡི་དྭགས་
བཀྲེས་སྐོམ་སྡུག་བསྔལ་ཀུན། མི་ཟད་ཟས་དང་ལྡན་ནས་ཀྱང་། ལྟ་བ་ལོག་པ་དེ་
དག་ཐར་པར་ཤོག ། ཡི་དྭགས་བཀྲེས་སྐོམ་སྡུག་པ་རྣམས། བདུད་རྩི་སལེ་ལྗོན་ཕྱུག་
178

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
དང་འཕྲོད་པར་ཤོག །ཁམས་གསུམ་སེམས་ཅན་སྐྱེ་འཆི་རྣམས་ཀྱིས། གཤེན་རབ་
ཀྱི་གསུང་ཐོས་ནས། ཁམས་གསུམ་སེམས་ཅན་སྐྱེ་འཆི་ལྟ་བ་ལོག་པ་རྣམས། ལས་
དང་ཉོན་མོངས་གནས་ནས་ཐར་པར་ཤོག །འདི་ནས་མྱ་ངན་འདས་ལས་གྲོང་ཁྱེར་
དུ། སེམས་ཅན་རྣམས་ཀྱི་སེམས་ཉིད་ནི། འོད་ཀྱི་འཁོར་ལོ་དང་རང་བཞིན་ཐིམ་
པར་ཤོག །ཨ་ཨ་ཨོཾ་ཨོཾ་སང་སང་བོ་ཏི་ཨ་ཨ་ཡཾ་ཡཾ་ཨ་དཀར་ཨ་རྨད་དུ་ཏྲི་སུ་ནག་
པོ་ཞི་ཞི་མལ་མལ་སཱཧཱ། ཨོཾ་འོད་དཀར་ལྷང་ལྷང་སང་སང་། བདེ་བའི་གནས་ནས་
ཐར་པ་ཐོབ་པར་ཤོག །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་
ཕྱོད་དེ་གསང་རྒྱས། གཡུང་དྲུང་སེམས་དཔའ་རྣམས་ཉོན་ཅིག །སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་འདས་པ་ཀུན་གྱི་ཕ་རོལ་
ནས། གྲུབ་པ་གཤེན་གྱི་ཕོ་བྲང་ན་བཞུགས་པའི། གཤེན་རབ་གཡུང་དྲུང་སེམས་
དཔའ་རྣམས་ལ་ཕྱག་འཚལ་ལོ། །འཇིག་རྟེན་འདིར་ཉོན་མོངས་པའི་སྒྲིབ་པ་སྦྱང་
བའི་ཕྱིར། སྦྱིན་པ་ཆེན་པོ་ཡོངས་སུ་ཐོངས་ཤིག །སྟོང་གསུམ་གྱི་སྟོང་ཆེན་པོ་འཇིག་
། ཕོ་
རྟེན་གྱི་ཁམས་སྟོང་གི་ཕྱོགས་ན་འོད་དཀར་པོ་རྒྱན་དང་མཉམ་པའི་མེ་ཏོག་གི
བྲང་ན་བཞུགས་པ་སྟེ། ཐུགས་ཀྱི་དགོངས་པས་ནམ་མཁའི་ཀློང་ནས་བསྐྱེད་པའི་
ལྷ་གཤེན་ལྷ་འོད་དཀར་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་
པའི་ལྷ། འགྲོ་བ་དྲང་བའི་གནས་སུ་ཡེ་ཤེས་ཀྱི་ལྷ་ཤེལ་ལྕགས་སྔོན་པོ་ལ་ཕྱག་འཚལ་
ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གར་གསས་བཙན་པོ་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གར་བུ་ཤང་རྒྱལ་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། རྒོད་གསས་ཁམས་པ་
ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། རྒོད་བུ་འཕར་
དྲག་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་རྗེ་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
རྨང་པོ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་བུ་
ཚོན་གང་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གནམ་
གསས་དབྱིངས་རུམ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
ལྷ། གནམ་བུ་ཕྱོད་པ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་
པའི་ལྷ། ཡེ་ཤེས་ཀྱི་སྒྲོན་མེ་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་གཤེན། ཡེ་ཤེས་ཆེན་པོ་ཁྱབ་བདལ་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་ཟང་ཐལ་ལ་ཕྱག་འཚལ་ལོ། །
བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་གསས་འབར་ལ་
ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་སྒྲོལ་
མཛད་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་
ཤེས་ཀྱི་བདུད་རྩི་བསྐྱེད་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་
པའི་གཤེན། ཡེ་ཤེས་ཀྱི་ཉི་ཟེར་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་
ནས་བསྐྱེད་པའི་གཤེན། ཡེ་ཤེས་ཀྱི་ཟླ་བའི་གུར་ཁྱིམ་ཅན་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཀྱི་དྲག་པོ་ཐོག་མདའ་ཅན་ལ་
ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། དྲག་པོ་ཤུགས་
ཀྱི་རྫི་རླུང་ཅན་ལ་ཕྱག་འཚལ་ལོ། །དེའི་ཚེ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་
ཁམས་གང་ག་ཀླུང་གི་བྱེ་མ་དེ་སྙེད་ཙམ་བཞུགས་པའི་བདེ་བར་གཤེགས་པ་རྣམས་
ལ་ཕྱག་འཚལ་ལོ། །བྱོལ་སོང་གི་གྲོག་མ་ཁྱི་ཙམ་གྱི་གླིང་རྣམས་ལས་ཐར་ནས། མཐོ་
རིས་ས་སྟེང་ཐར་པར་ཤོག །སྡོམ་ནག་པོ་ར་སྐྱེས་ཙམ་གྱི་གླིང་རྣམས་ལས་གྲོལ་ནས།
མཐོ་རིས་ས་སྟེང་ཐོབ་པར་ཤོག །བྱོལ་སོང་རྐང་མེད་མང་པོ་ནི་བདེ་བའི་ཕོ་བྲང་དུ་
ཐར་ནས། འཕུར་སླེབ་མཐོ་རིས་ཀྱི་ཉི་ཟླ་མཐོང་ནས། མུན་ནག་གླིང་ཆེན་སྒྲོན་མ་
180

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཐོབ་ནས་ཐར། གཅིག་ལ་གཅིག་གིས་ཟ་བ་ནི། མཐོ་རིས་ས་སྟེང་ཐོབ་ནས་ཐར། ཨ་
དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ། སྣོད་བཅུད་འཇིག་རྟེན་ཆགས་
འཇིག་གི་མདོ་ལས་ངན་སོང་གསུམ་པོ་གྲོལ་བའི་ལེའུ་སྟེ་བཞི་པའོ། ། བྦ8 བྦ # * #
བྦཀྲོ་ཁྲོ་གོ་བྦཁ་རྒྱ་བྦབྦབྦ ༈ །། །
༧ གཡུང་དྲུང་ལྷ་ཡི་སྐད་དུ་ན། ཨེ་བཀྲ་དུ་ཟེར་སང་ཧ་ནོ་བི་ཨ། གང་ཟག་མི་ཡི་
སྐད་དུ་ན། སྣོད་རྟེན་འབྱུང་བ་ཆགས་འཇིག་གི་མདོ་ལས། ངན་སོང་གི་གནས་སུ་
སྦྱོང་ཞེས་བྱ་བའི་མདོ། འདི་སྐད་བདག་གིས་ཐོས་པའི་དུས་ཅིག་ནས། སྟོན་པ་གཤེན་
རབ་མི་བོ་ནི། སུམ་ཅུ་རྩ་གསུམ་ལྷ་གནས་སུ། ངང་པའི་རྒྱལ་པོ་ཆུ་འབྱེད་ཀྱི་གླིང་
ན། བྱ་ཡི་དཀའ་ཐུབ་རབ་ཏུ་བྱུང་། བྱ་ངང་པའི་ཆ་བྱད་དུ་བཞུགས་ནས། འཇིག་
རྟེན་འཁོར་བ་སྟོང་པའི་དབྱངས་དང༌། འཇིག་རྟེན་འཁོར་བ་སྟོང་པའི་གར་སྟབས་
དང༌། འཇིག་རྟེན་འཁོར་བ་འདྲེན་པའི་གནས་པའི་ཚེ། སུམ་ཅུ་རྩ་གསུམ་གནས་
དེ་ནི། ཤིང་དཔག་བསམ་སྟར་མོ་གེ་དང༌། ཡལ་ག་དང༌། ཀར་མ་ཏ་དང་། ན་
རན་ཏ་དང་། ན་གྲོ་ཏ་དང་། སྟོང་གསུམ་ཀུན་གསོ་དང་། ཀླུ་ཤིང་གུ་འདིར་དང་།
མུ་ལེ་དྲུམ་ཤིང་དང་། ཡར་མོ་ཀ་དང༌། སྣར་མང་ཤིང་དང་། བུ་རམ་དང་། མ་
ལོ་ཀེ་བ་དང་། བྲེ་ཀེ་སུ་ཤིང་དང༌། སྙོམ་གནས་དང་། རྩེ་མོ་ཀེ་ཏ་དང་། ཙི་ཧ་ས་
བཅད་འབྱོར་དང་། དཔའ་བོ་ཀར་ཤིང་ཀ་དང་། སྦྲུལ་གྱི་སྙིང་པོ་དང་། ཀོར་ཤིང་
ཤ་དང་། སལ་ཤ་དང་། གཡུ་འབྲང་སྔོན་པོ་དང་། པེའུ་སྟ་ཤ་དང་། ཀ་ཤང་ལང་
དང་། སྟར་ཡ་ཀ་དང༌། དགུར་ན་ད་ཤ་དང་། ལྡུམ་སྨན་ཨ་མྲྀ་ཏ་དང་། ཨ་རུ་ར་
དང༌། དལ་འབྱོར་གྱི་ཤིང་དང་། དེ་དེ་བཞིན་དུ་གནས་སོ། །དེ་བཞིན་དུ་བྱ་སྐད་
སྙན་པ་བདེ་ཆེ་བ། འགྲོ་མཁས་པ་སྟབས་སྡུག་པ། ནམ་མཁའ་ལྡིང་དང་། ནམ་
མཁའ་ལྡིང་དཀར་པོ་དང་། ཁྱུང་དང་རྒོད་དང༌། བྱ་ངང་པ་དང་། སྤུ་སྡུག་དང༌།
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཆུར་བྱིང་དང་། ཁུ་བྱུག་དང་། ངང་མོ་གསེར་མདོག་དང་། བྱུ་རུའི་མདོག་འཆང་
དང་། ངང་མོ་འགྱུར་ཆུང་དང་། རྟེན་འབྱུང་དང་། གསེར་འདབ་དང་། ཆུ་འདབ་
དང༌། དུང་མདོག་དང༌། མགྲིན་དཀོར་དང༌། མིང་དང་། སྤྲེའུ་གནོད་དང༌། བྱའི་
དྲང་སྲོང་དང་། ཤིང་ལ་གནས་དང་། མགྲིན་དཀར་དང༌། དབང་པོ་མགོན་དང་།
སྤུ་དང་ར་དང་། དེ་རྣམས་ཀྱི་ཤིང་ཐམས་ཅད་ལོ་མ་རྒྱས་པ། མདོག་བཟང་བ་དྲི་
ཞིམ་པ། ཡིད་དུ་འོང་བ་ནད་སོས་པ། ལྟ་ན་སྡུག་པ། དེ་དག་སུམ་ཅུ་རྩ་གསུམ་ཡོད་
དོ། །དེ་བཞིན་དུ་སྟོན་པ་ཡང་། སྐུ་བཻཌཱུརྱ་ལྟར་མདོག་བཟང་བ། ཡིད་དུ་འོང་བ་དྲི་
མ་དང་བྲལ་བ། ལྟ་བས་ཆོག་མི་ཤེས་པ། དྲང་སྲོང་ཆོག་ཤེས་པ་ཏིང་ངེ་འཛིན་དེ་
དག་ཡོངས་སུ་སྦྱང་བ། དེ་དམྱལ་བ་ཡན་ཆད་ཀྱི་སེམས་ཅན་རྣམས་ཀྱི་སྐད་ལུགས་
སུ་གོ་བ། མཚན་གྱི་རྣམ་གྲངས་དང༌། དམྱལ་བ་དང་། ཡི་དྭགས་དང་། བྱོལ་སོང་
དང་། གནོད་སྦྱིན་དང༌། དྲི་ཟ་དང་། ནམ་མཁའ་ལྡིང་དང༌། མི་འམ་ཅི་དང་།
ཡིད་རྒྱུ་བའི་གནོད་པ་དང་། མཁའ་ལ་རྒྱུ་བའི་སྤྲེའུ་དང༌། སྐྱེ་བ་མང་པོ་བརྒྱུད་པའི་
མི་འམ་ཅི་དང་། དེ་དག་ལ་བོན་བདུད་རྩི་འདྲ་བ་ཡོངས་སུ་བསྟན་ནོ། །དེ་ཡི་ཚེ་སྟོན་
པས་བྱའི་དཀའ་ཐུབ་དེ་དག་མཛད་ནས། ལོ་གསུམ་དུ་གཤེན་གྱི་འཁོར་ལོ་བསྐོར་
བས། དེ་ཡི་ཚེ་མི་ཡི་རྒྱལ་པོ་དང༌། ལྷ་ཡི་བུ་མང་པོ་དང་། ལྷའི་བུ་གསང་བ་དང༌།
གཞན་འཕྲུལ་དང་སུམ་ཅུ་རྩ་གསུམ་དང༌། ཚངས་པ་དང༌། འཕྲུལ་དགའ་དང་།
གཞན་འཕྲུལ་དབང་བྱེད་དང༌། རྒྱལ་ཆེན་རིགས་བཞི་དང་། ཚངས་ཆེན་དང་།
ཚངས་ཆུང་དང༌། འོད་ཆེན་དང་། དེ་དག་གཤེན་རབ་ལ་མོས་པ་དང་། གུས་པ་
དང་། ཕྱག་དང་ཞབས་ལ་སྦྱིན་སྤོས་ཡོངས་སུ་བདུགས་སོ། །དེའི་ཚེ་བྱ་ངང་པའི་
རྒྱལ་པོ་ཆུ་འབྱེད་དང་། བྱ་ཡི་སྐད་བསྒྱུར་ནས་བྱ་ཡི། དཀའ་ཐུབ་ཀྱི་སྐད་ཀྱི་རིགས་
བྱ་བར་བསྒྱུར་ནས། བོན་གྱི་བརྡའ་སྐད་བདུད་རྩི་འདྲ་བ་བསྒྲགས་ཏེ། ལྷ་ཡི་བུས་
182

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ལྷའི་སྐད་དུ་གོ ། ལྷ་མ་ཡིན་གྱིས་ལྷ་མ་ཡིན་གྱི་སྐད་དུ་གོ །བྱོལ་སོང་རྣམས་ཀྱིས་བྱོལ་
སོང་གི་སྐད་དུ་གོ ། མི་ཡིས་མིའི་སྐད་དུ་གོ །དེའི་བཞིན་དུ་གསུང་གཅིག་སྟོན་པས་
གསུངས་པས། བསྟན་པ་ཉིད་དུ་སོ་སོར་གོ །དེའི་དུས་སུ་མེ་ཏོག་གི་ཆར་པ་བྱེ་མ་
ཙམ་བབས་སོ། །གསེར་གྱི་མེ་ཏོག་དང༌། གཡུའི་མེ་ཏོག་དང་། ནམ་མཁའ་ལྡིང་གི་
མེ་ཏོག་དང༌། ཨུ་དུམ་འབར་བའི་མེ་ཏོག་དང༌། ཀུ་མུད་ཏ་དང༌། ཨེ་ཤ་ར་དང་།
མན་དྷ་ར་དང་། ཧེ་བ་དམར་པོ་དང་། ཨུཏྤལ་དཀར་པོ་དང༌། ཧ་རི་ཀ་ར་དང་།
སུ་རི་ཀ་ར་དང༌། སྤུའུ་ཀུ་རུ་ཀ་དང་། ཙམ་པ་ཀ་དང༌། སྒྱུར་གནས་དང་། ནད་
སེལ་དང་རླུང་དང་། བད་ཀན་དང༌། མཁྲིས་པའི་ནད་སེལ་བའི་མེ་ཏོག་དེ་དག །
ནམ་མཁའ་ལ་ཆར་བཞིན་དུ་ཡོངས་སུ་བབས་སོ། །འཇིག་རྟེན་གྱི་ཁམས་ཐམས་ཅད་
ཀྱང་ཡོངས་སུ་འགུལ་ལོ། །རབ་ཏུ་འགུལ་ལོ། །བདེ་བ་དང༌། ཉམས་དགའ་དང་དེ་
ལྟ་བུ་ཉམས་ཡོངས་སུ་གསལ་ལོ། །
དེ་ནས་སྟོན་པ་དེ་བྱའི་རྒྱལ་པོ་དང་། ངང་པའི་རྒྱལ་པོ་དང་། བྱའི་རྒྱལ་པོ་དཀའ་
ཐུབ་བྱས་ནས་སྟོང་གསུམ་གྱི་སྟོང་ཆེན་པོ་འཇིག་རྟེན་རྣམས་ལ་བཀའ་སྩལ་པ། མི་
མཐའ་འཁོབ་དང་། ལྷ་མ་ཡིན་རྣམས་ཀྱི་སྒྲིབ་པ་ཡོངས་སུ་སྦྱང་བའི་ཕྱིར། འཇིག་
རྟེན་གྱི་ཉོན་མོངས་པ་བྱིན་བརླབ་པའི་ཕྱིར་དུ་ཕྱག་འཚལ་ལོ། །སྟོང་གསུམ་གྱི་སྟོང་
ཆེན་པོ་འདི་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ཀྱིས། ཁམས་གསུམ་གྱི་སེམས་ཅན་སྐྱེ་འཆི་ལ་གནས་པ་རྣམས་བྱིན་གྱིས་རློབས། བོན་
ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་འདེགས་པའི་སྟོབས་ལྡན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་འདེགས་པའི་
དབང་ཆེན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་
ལྷ་འབྱེད་པའི་རྒྱལ་པོ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལྷ། རླུང་ལྷ་རྒྱུ་བའི་སྐོར་ཆེན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་ལྷ། མེ་ལྷ་དྲོད་ཆེན་སྨོན་པ་ལ་ཕྱག་འཚལ་ལོ། །བོན་ཉིད་འབྱུང་བའི་
ཀློང་ནས་བསྐྱེད་པའི་ལྷ། མེ་ལྷ་འོད་སྲུང་གསལ་བ་ལ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་བསྡུད་བདུད་རྩི་ཅན་ལ་ཕྱག་འཚལ་
ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་གསོ་སྨན་གྱི་དྲི་མཆོག་
ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ས་ལྷ་ཤོང་
ཡངས་འདེགས་པའི་སྟོབས་པོ་ཆེ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་ལྷ། ས་ལྷ་ཀུན་འབྱུང་རིན་ཆེན་སྣ་ལྔ་ཅན་ལ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་གཤེན། རླུང་བོན་སྤྱོད་དེ་གསང་རྒྱལ་ནམ་མཁའི་
གཡུ་རྔ་སྔོན་པོ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
གཤེན། རླུང་བོན་ཕྱོད་དེ་བསྐྱེད་པའི་འཁོར་ལོ་ཅན་ལ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་གཤེན། དྲག་པོ་ཤུགས་ཀྱི་རྫི་རླུང་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། རླུང་བོན་འདྲེན་
པའི་འོད་ཟེར་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
གཤེན། ཡངས་པའི་མེ་བོན་གསང་གྲགས་གསལ་བའི་སྒྲོན་མེ་ལ་ཕྱག་འཚལ་ལོ། །
བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་མེ་བོན་འོད་ཀྱི་ལྕང་ལོ་
ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་
པའི་ཆུ་བོན་དག་པ་ཁྲུས་ཀྱི་བྱ་བུམ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་
ཀློང་ནས་བསྐྱེད་པའི་གཤེན། ཡངས་པའི་ས་བོན་རིན་ཆེན་གསེར་གྱི་ཐོར་ཙུག་ཅན་
ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་ས་
བོན་སྲ་བརྟན་ཚིག་འཛིན་གཡུའི་གཡུང་དྲུང་ལ་ཕྱག་འཚལ་ལོ། །སྟོང་གསུམ་གྱི་སྟོང་
184

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཆེན་པོ་འཇིག་རྟེན་གྱི་ཁམས་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན།
བཞུགས་པའི་གཡུང་དྲུང་སེམས་དཔའ་ཆེན་པོ་གང་གའི་ཀླུང་གི་བྱེ་མ་སྙེད་ཙམ་དུ་
བཞུགས་པའི་གཡུང་དྲུང་སེམས་དཔའ་ལ་ཕྱག་འཚལ་ལོ། །ཤར་ཕྱོགས་དང༌། བྱང་
ཤར་དང༌། བྱང་ཕྱོགས་དང༌། བྱང་ནུབ་དང་། ནུབ་ཕྱོགས་དང༌། ལྷོ་ནུབ་དང་།
ལྷོ་ཕྱོགས་དང༌། ལྷོ་ཤར་དང༌། སྟེང་དང་འོག་དང་ཀུན་དེ་ཁོ་ན་ཉིད་དོ། གཤེན་
རབ་ཀྱིས་བཀའ་སྩལ་པ། འཇིག་རྟེན་གྱི་ཁམས་ན་བཞུགས་པའི་གཡུང་དྲུང་སེམས་
དཔའ་རྣམས་ལ་ཕྱག་འཚལ་ལོ། །གཏོ་བུ་འབུམ་སངས་ལ་སོགས་པའི་གཡུང་དྲུང་
སེམས་དཔའ་ཆེན་པོ་སྲིད་པའི་རྒྱལ་པོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། ནམ་མཁའ་མཐའ་ཡས་ལ་ཕྱག་འཚལ་ལོ། །བོན་ཉིད་སྲིད་པའི་
ཀློང་ནས་བསྐྱེད་པའི་ལྷ། ཀུན་འབུམ་གོ་འབྱེད་ལ་ཕྱག་འཚལ་ལོ། །བོན་ཉིད་སྲིད་
པའི་ཀློང་ནས་བསྐྱེད་པའི་ལྷ། དབལ་གསས་ཆེམ་པ་ལ་ཕྱག་འཚལ་ལོ། །བོན་ཉིད་
སྲིད་པའི་ཀློང་ནས་བསྐྱེད་པའི་ལྷ། ཐོག་གསས་ཁམས་པ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་ལྷ། འདུར་གསས་རྨ་བོ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་ལྷ། དྲི་གསས་ང་རྒྱལ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་ལྷ། བླ་གསས་ཕོ་མ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་ལྷ། གཤེན་གསས་ཁྲི་ལོ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་ལྷ། སེལ་གསས་གྲ་རྒྱལ་ལ་ཕྱག་འཚལ་ལོ། །
བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ལམ་གསས་བྱམས་བུ་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། དབལ་བོན་རུམ་པོ་མཐུ་དང་
སྟོབས་སུ་ལྡན་པས། དྲེགས་པའི་ལྷ་འདྲེ་འདུལ་ལ་ཕྱག་འཚལ་ལོ། །བོན་ཉིད་སྲིད་
པའི་ཀློང་ནས་བསྐྱེད་པའི་ལྷ། མུ་ཆོ་ལྡེམ་དྲུག་སྲིད་པ་མུ་མེད་པའི་བོན་ལ་མཁས་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པ་བསྐལ་པ་གྲངས་མེད་པའི་ཆོ་རབ་མཁྱེན་པ་དུང་གི་ལྡེམ་ཤིང་དཀར་པོ་ཕྱག་ན་
བསྣམས་ནས། སྐུ་ལྡེམ་ལྡེམ་གྱི་འགྲོ་བ་རིགས་དྲུག་གི་དོན་མཛད་པ་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། གཤེན་བོན་ཁུ་བྱུག་གསུང་
སྙན་ལྷང་ལྷང་ཁམས་གསུམ་དུ་སྒྲོགས་པས། སྣང་སྲིད་ཡེ་བསྲིད་བརྡ་འཇལ་ནུས་
པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། འདུར་
གསས་རྨ་ད་སྲིད་པ་དེས་ཀྱིས་གཅོད་ཅིང་། མི་བརླ་རྨད་ཀྱིས་ཚོལ་བ་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཡ་ངལ་གྱིམ་གོང་སྲིད་དཀར་
ནག་འབྱེད་ཅིང་། སྣང་སྲིད་ལྷ་འདྲེ་ལན་ཆགས་འཇལ་བ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་ར་ལྗགས་སྐྱིད་རྒྱལ་གྲི་
ཁམས་དབང་དུ་སྡུད་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་
པའི་གཤེན། ཞི་བའི་བོན་པོ་གླུད་བོན་གྱེར་མཁས་གདུག་པའི་གཡེན་ཁམས་མང་པོ་
ཞི་བའི་ཤགས་ཀྱིས་འདུལ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་
པའི་གཤེན། ཞི་བའི་བོན་པོ་གཏའ་བོན་བྱོན་ཁྲི་ནག་པོ་བདུད་ཁམས་གཏའ་ལ་
བསྐོར་བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་
བའི་བོན་སྣ་བོན་ལི་བྱིན་མི་རབས་རྒྱུད་དུ་སྤེལ་ལ་ཕྱག་འཚལ་ལོ། །དེ་ལྟར་ཕྱོགས་
བཅུ་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་
འཚལ་ལོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་
སྙེད་འདས་པ་ཀུན་གྱི་ཕ་རོལ། གྲུབ་པ་གཤེན་གྱི་ཕོ་བྲང་ན་བཞུགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །བྱང་དང༌།
བྱང་ཤར་དང༌། ནུབ་དང་། ནུབ་བྱང་དང༌། ལྷོ་དང་། ལྷོ་ནུབ་དང་། ཤར་དང་།
ཤར་ལྷོ་དང་། སྟེང་དང་། འོག་དང་། ཀུན་དེ་ཁོ་ན་ཉིད་དོ། །ཕྱོགས་བཅུའི་འཇིག་
186

མདོ་སྡེ། 
སྣོད་རྟེན་འབྱུང་བ་ཆགས་འཇིག་མདོ།
རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཙམ་ན་བཞུགས་པའི་གཤེན་རབ་ཀྱང་
བསམ་གྱིས་མི་ཁྱབ་སྟེ་གྲངས་མང་ངོ༌། །ཤར་ཕྱོགས་འཇིག་རྟེན་གྱི་ཁམས་ན་བཞུགས་
པའི་གཡུང་དྲུང་སེམས་དཔའ་བདུད་ལས་ཡོངས་སུ་རྒྱལ་ལ་ཕྱག་འཚལ་ལོ། །ས་གཞི་
བདེ་ཆེན་ཡོངས་སུ་རྒྱལ་དཔོན་དུ་བཞུགས་པ་ལ་ཕྱག་འཚལ་ལོ། །ཤར་ཕྱོགས་མི་
མཇེད་འཇིག་རྟེན་གྱི་ཤར་ཕྱོགས་ན་བཞུགས་པའི་གཡུང་དྲུང་སེམས་དཔའ་བདུད་
ལས་ཡོངས་སུ་རྒྱལ་ལ་ཕྱག་འཚལ་ལོ། །ཤར་ཕྱོགས་གཡུང་དྲུང་སེམས་དཔའ་རིག་
པ་གསལ་བའི་དབང་ལ་ཕྱག་འཚལ་ལོ། །ཤར་ཕྱོགས་གཡུང་དྲུང་སེམས་དཔའ་ཉོན་
མོངས་ཞི་བའི་རྒྱལ་པོ་ལ་ཕྱག་འཚལ་ལོ། །ཤར་ཕྱོགས་གཡུང་དྲུང་སེམས་དཔའ་
འགྱུར་མེད་བརྟན་པའི་དབང་པོ་ལ་ཕྱག་འཚལ་ལོ། །ཤར་ཕྱོགས་གཡུང་དྲུང་སེམས་
དཔའ་ཁམས་གསུམ་བརྟན་པ་ལ་ཕྱག་འཚལ་ལོ། །ཤར་ཕྱོགས་འཇིག་རྟེན་གྱི་ཁམས་
ན་བཞུགས་པའི་གཡུང་དྲུང་སེམས་དཔའ་ལྷ་ཡི་བླ་མ་ལ་ཕྱག་འཚལ་ལོ། །ཤར་ཕྱོགས་
འཇིག་རྟེན་གྱི་ཁམས་ན་བཞུགས་པའི་གཡུང་དྲུང་སེམས་དཔའ་ལམ་གྱི་སྒྲོན་མ་ལ་
ཕྱག་འཚལ་ལོ། །མི་མཇེད་འཇིག་རྟེན་གྱི་ཤར་ཕྱོགས་ན་བཞུགས་པའི་བདེ་བར་
གཤེགས་པ་ཡེ་ཤེས་ཀྱི་འོད་ལ་ཕྱག་འཚལ་ལོ། །ཤར་ཕྱོགས་གཡུང་དྲུང་སེམས་དཔའ་
ཆེན་པོ་ནམ་མཁའ་ཀློང་འགྱུར་ལ་ཕྱག་འཚལ་ལོ། །མི་མཇེད་འཇིག་རྟེན་གྱི་བྱང་
ཕྱོགས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་ནམ་མཁའ་
ཀློང་སྒྲོན་ལ་ཕྱག་འཚལ་ལོ། །བྱང་ཕྱོགས་གཡུང་དྲུང་སེམས་དཔའ་སེམས་དཔའ་ཆེན་
པོ་བསྒྲུབ་པའི་ནད་སེལ་སྔོན་ནས་བསྒྱུར་བ་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་
དྲུང་སེམས་དཔའ་སེམས་དཔའ་ཆེན་པོ་རྒྱལ་བའི་བློ་གྲོས་ལ་ཕྱག་འཚལ་ལོ། །བྱང་
ཕྱོགས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་བློ་གྲོས་ལ་
ཕྱག་འཚལ་ལོ། །བྱང་ཕྱོགས་ན་བཞུགས་པའི་གཡུང་དྲུང་སེམས་དཔའ་སེམས་དཔའ་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཆེན་པོ་དུག་གསུམ་ཡོངས་སུ་གཅོད་ལ་ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ་ཡེ་ཤེས་རྣམ་གྲོལ་ལ་ཕྱག་འཚལ་ལོ། །བྱང་ཕྱོགས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་མཉམ་པའི་ཟླ་འོད་འཆང་ལ་
ཕྱག་འཚལ་ལོ། །བྱང་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་འོད་
རང་འབྱུང་སྤེལ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་བཀོད་པའི་ལེགས་བཞི་ལ་ཕྱག་འཚལ་ལོ། །ནུབ་ཕྱོགས་གཡུང་དྲུང་
སེམས་དཔའ་སེམས་དཔའ་ཆེན་པོ། །བདུད་ལ་དབང་བའི་རྒྱལ་པོ་ལ་ཕྱག་འཚལ་
ལོ། །ནུབ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་བརྟན་པའི་གླང་
ཆེན་ལ་ཕྱག་འཚལ་ལོ། །ནུབ་ཕྱོགས་གཡུང་དྲུང་སེམས་དཔའ་སེམས་དཔའ་ཆེན་པོ་
ཚུལ་ཆེན་དབང་པོ་ལ་ཕྱག་འཚལ་ལོ། ། ལྷོ་ཕྱོགས་ན་བཞུགས་པའི་གཡུང་དྲུང་སེམས་
དཔའ་སེམས་དཔའ་ཆེན་པོ་སྤྲུལ་པ་དགུ་འབྱུང་ལ་ཕྱག་འཚལ་ལོ། །ལྷོ་ཕྱོགས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ་སྤྲུལ་པ་བརྒྱད་འབྱུང་ལ་ཕྱག་འཚལ་
ལོ། ། ལྷོ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་ཉི་མའི་སྙིང་པོ་ལ་
ཕྱག་འཚལ་ལོ། ། ལྷོ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་མུ་མེད་
པ་ལ་ཕྱག་འཚལ་ལོ། །ལྷོ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་
རི་རྒྱལ་པོ་ལ་ཕྱག་འཚལ་ལོ། ། ལྷོ་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་
ཆེན་པོ་བདུད་བཞི་གནོན་ལ་ཕྱག་འཚལ་ལོ། ། ལྷོ་ན་བཞུགས་པའི་གཡུང་དྲུང་སེམས་
དཔའ་སེམས་དཔའ་ཆེན་པོ་ཡེ་ཤེས་དཔའ་བོ་འཆི་བདག་གི་བདུད་འཇོམས་ལ་ཕྱག་
འཚལ་ལོ། །དེ་ལྟར་བྱང་ཤར་མཚམས་ན་བཞུགས་པའི་བདེ་བར་གཤེགས་པ་འོད་
དཀར་ཐིག་ལེ་འཆང་ལ་ཕྱག་འཚལ་ལོ། །བྱང་ཤར་མཚམས་ན་བཞུགས་པའི་བདེ་
བར་གཤེགས་པ་འཁྲུལ་པ་མི་མངའ་བ་དེ་དག་ལ་ཕྱག་འཚལ་ལོ། །བྱང་ཤར་མཚམས་
188

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་ལས་སྒྲིབ་དབང་པོ་འཇོམས་ལ་
ཕྱག་འཚལ་ལོ། །བྱང་ཤར་མཚམས་ན་བཞུགས་པའི་གཡུང་དྲུང་སེམས་དཔའ་སེམས་
དཔའ་ཆེན་པོ་སྒྲ་ཡི་བདུད་རྣམས་ཡོངས་སུ་སྤྲིན་དཔུང་འཇོམས་ལ་ཕྱག་འཚལ་ལོ། །
བྱང་ཤར་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་སྤྲིན་འབྱུང་
གི་བ་དན་ཅན་ལ་ཕྱག་འཚལ་ལོ། །བྱང་ཤར་མཚམས་ཀྱི་གཡུང་དྲུང་སེམས་དཔའ་
སེམས་དཔའ་ཆེན་པོ་དབལ་གྱི་རི་བོ་བསྐྱེད་པ་ལ་ཕྱག་འཚལ་ལོ། །བྱང་ཤར་མཚམས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་བརྗིད་པའི་བསྐྱེད་དབལ་ལ་
ཕྱག་འཚལ་ལོ། །བྱང་ཤར་མཚམས་ཀྱི་གཡུང་དྲུང་སེམས་དཔའ་སེམས་དཔའ་
ཆེན་པོ་རྩིས་ཀྱི་རྒྱ་མངའ་བའི་གཡུང་དྲུང་ལ་ཕྱག་འཚལ་ལོ། །བྱང་ཤར་མཚམས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་གཡུང་དྲུང་ནུབ་པ་མེད་པ་ལ་
ཕྱག་འཚལ་ལོ། །བྱང་ཤར་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་
པོ་དུག་གསུམ་རྩ་བ་བསྲེག་ལ་ཕྱག་འཚལ་ལོ། །བྱང་ཤར་མཚམས་ཀྱི་གཡུང་དྲུང་
སེམས་དཔའ་ཆེན་པོ་བདུད་རྩི་ལྗགས་ཀྱི་དབང་པོ་ལ་ཕྱག་འཚལ་ལོ། །བྱང་ཤར་
མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་བདེ་བའི་ལམ་བཞི་ལ་
ཕྱག་འཚལ་ལོ། །བྱང་ཤར་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་
པོ་ཐིག་ལེ་དབང་པོ་སྒྲིབ་པ་རྣམ་དག་ལ་ཕྱག་འཚལ་ལོ། །བྱང་ཤར་མཚམས་ཀྱི་
གཡུང་དྲུང་སེམས་དཔའ་སེམས་དཔའ་ཆེན་པོ་བརྟེན་པའི་གཞི་མ་ལ་ཕྱག་འཚལ་
ལོ། །བྱང་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་སྒྲ་འབྱུང་
ཡོངས་སུ་གྲགས་ལ་ཕྱག་འཚལ་ལོ། །བྱང་ནུབ་མཚམས་ཀྱི་གཡུང་དྲུང་སེམས་དཔའ་
སེམས་དཔའ་ཆེན་པོ་སྒྲའི་སེང་གེ་ལ་ཕྱག་འཚལ་ལོ། །བྱང་ནུབ་མཚམས་ཀྱི་གཡུང་
དྲུང་སེམས་དཔའ་སེམས་དཔའ་ཆེན་པོ་འཚོགས་པའི་བདུད་རྩི་ལ་ཕྱག་འཚལ་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལོ། །བྱང་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་སྟོང་ཉིད་
ཀྱི་ཐིག་ལེ་གཅིག་པ་ལ་ཕྱག་འཚལ་ལོ། །བྱང་ནུབ་མཚམས་ཀྱི་གཡུང་དྲུང་སེམས་
དཔའ་སེམས་དཔའ་ཆེན་པོ་ནམ་མཁའི་བདུད་རྩི་ཅན་ལ་ཕྱག་འཚལ་ལོ། ། ལྷོ་ནུབ་
མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་དང་པོ་ཤེས་བཞིན་ལ་
ཕྱག་འཚལ་ལོ། ། ལྷོ་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་
པོ་མུན་པ་གཅིག་སེལ་ལ་ཕྱག་འཚལ་ལོ། ། ལྷོ་ནུབ་མཚམས་ཀྱི་གཡུང་དྲུང་སེམས་
དཔའ་སེམས་དཔའ་ཆེན་པོ་ལམ་གྱི་སྒྲོན་མེ་དཔལ་ལ་ཕྱག་འཚལ་ལོ། །ལྷོ་ནུབ་
མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་རྒྱན་བཀོད་ལ་ཕྱག་
འཚལ་ལོ། །ལྷོ་ནུབ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ།
ཤིན་ཏུ་དགའ་བའི་མཚན་ཅན་ལ་ཕྱག་འཚལ་ལོ། ། ལྷོ་ནུབ་མཚམས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ། ཐར་པའི་ལམ་སེལ་ལ་ཕྱག་འཚལ་ལོ། །ཤར་
ལྷོ་མཚམས་ན་བཞུགས་པའི་བདེ་བར་གཤེགས་པ་གཡུང་དྲུང་སེམས་དཔའ་སེམས་
དཔའ་ཆེན་པོ་ལམ་གྱི་སྒྲོན་མ་ཅན་ལ་ཕྱག་འཚལ་ལོ། །ཤར་ལྷོ་མཚམས་ཀྱི་གཡུང་
དྲུང་སེམས་དཔའ་སེམས་དཔའ་ཆེན་པོ་གནས་པའི་སྒྲོན་མེ་ཅན་ལ་ཕྱག་འཚལ་
ལོ། །ཤར་ལྷོ་མཚམས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་བསྐྱེད་
པའི་ཐིག་ལེ་ཅན་ལ་ཕྱག་འཚལ་ལོ། །ཤར་ལྷོ་མཚམས་ཀྱི་གཡུང་དྲུང་སེམས་དཔའ་
སེམས་དཔའ་ཆེན་པོ་དུག་གསུམ་ལམ་སེལ་ལ་ཕྱག་འཚལ་ལོ། །ཤར་ལྷོ་མཚམས་
ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་སྲིད་པའི་བདེ་ཀློང་ཅན་ལ་
ཕྱག་འཚལ་ལོ། །སྟེང་གི་ཕྱོགས་ན་བཞུགས་པའི་བདེ་བར་གཤེགས་པ་གཡུང་དྲུང་
སེམས་དཔའ་སེམས་དཔའ་ཆེན་པོ་སྤྲོས་པ་དང་བྲལ་ལ་ཕྱག་འཚལ་ལོ། །སྟེང་གི་
ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་པོ་བདུད་ཀྱི་དཔུང་འཇོམས་
190

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ལ་ཕྱག་འཚལ་ལོ། །སྟེང་གི་ཕྱོགས་ཀྱི་གཡུང་དྲུང་སེམས་དཔའ་སེམས་དཔའ་ཆེན་
པོ། བསྒྲོད་པའི་ཐིག་ལེ་མཉམ་པ་ལ་ཕྱག་འཚལ་ལོ། །སྟེང་གི་ཕྱོགས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ། དཔའ་བའི་སྟོབས་ལྡན་ཉོན་མོངས་འཇོམས་
པ་ལ་ཕྱག་འཚལ་ལོ། །མི་མཇེད་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་
ཙམ་དུ་བཞུགས་པའི་བདེ་བར་གཤེགས་པ་གཡུང་དྲུང་སེམས་དཔའ་སེམས་དཔའ་
ཆེན་པོ་ས་གསུམ་རབ་ཏུ་གསལ་བ་ལ་ཕྱག་འཚལ་ལོ། །མི་མཇེད་འཇིག་རྟེན་གྱི་
ཁམས་འདས་པ་ཀུན་གྱི་ཕ་རོལ་ན་བཞུགས་པའི་གཡུང་དྲུང་སེམས་དཔའ་སེམས་
དཔའ་ཆེན་པོ་པད་མ་འོད་ལ་ཕྱག་འཚལ་ལོ། །མི་མཇེད་འཇིག་རྟེན་གྱི་འོག་ཕྱོགས་
ན་བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་བདེ་བའི་འོད་ཅན་
ལ་ཕྱག་འཚལ་ལོ། །འོག་ཕྱོགས་ཀྱི་བདེ་བར་གཤེགས་པ་སྤྲུལ་པ་ཡོངས་སུ་བསྒྱུར་བ་
ལ་ཕྱག་འཚལ་ལོ། །འོག་ཕྱོགས་ཀྱི་བདེ་བར་གཤེགས་པ་ནམ་མཁའི་སྤྲིན་བཟང་ལ་
ཕྱག་འཚལ་ལོ། །འོག་ཕྱོགས་ཀྱི་བདེ་བར་གཤེགས་པ་བདུད་རྩི་བསིལ་འདེབས་ལ་
ཕྱག་འཚལ་ལོ། །དེ་ལྟར་འོག་ཕྱོགས་ཀྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །
སྟོང་གསུམ་གྱི་སྟོང་ཆེན་པོ་འོག་ཕྱོགས་ཀྱི་བདེ་བར་གཤེགས་པ་ལ་ཕྱག་འཚལ་ལོ། །
སྣོད་བཅུད་འཇིག་རྟེན་ཆགས་འཇིག་མདོ་ལས་ངན་སོང་གནས་གསུམ་སྦྱོང་བའི་ལེའུ་
སྟེ་ལྔ་པའོ།། །།བྦབྦྷe = =བྦཀ་ལ་མཀོདབབྦ ༈། ། །
༧ གཡུང་དྲུང་ལྷའི་སྐད་དུ་ན། བ་ཏ་ར་ཧ་ཧ་ཨ། གང་ཟག་མིའི་སྐད་དུ་ན།
འཇིག་རྟེན་འབྱུང་བ་ཆགས་འཇིག་གི་མདོ། འཇིག་རྟེན་གྱི་ཁམས་གང་གའི་ཀླུང་
གི་བྱེ་མ་སྙེད་ཙམ་གྱི་གཡུང་དྲུང་སེམས་དཔའ་སེམས་དཔའ་ཆེན་པོ་བདུད་སྡེ་བཞི་
འདུལ་བའི་གཤེན་རབ་མི་བོ་དེ་ནི་དབུ་ལ་རིན་པོ་ཆེའི་སྲོག་ཞུ་ནི་གསོལ། ཕྱག་ན་
སྲིད་པ་སྐོས་ཀྱི་ཆག་ཤིང་ནི་བསྣམས། སྲིད་པ་ཐམས་ཅད་གཏན་ལ་ཕབ་བོ། །འོད་ཀྱི་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 50
ལེ་ལ། སྨོན་པ་རྟ་དམིག་ཚུག་ཏུ་རེ། ལན་དུ་སྤྲོ་བར་མདོང་བུ་ཡིན། དམག་དང་
ཇག་པའི་མོ་ལ་བཟང་། ལེན་ཁང་སྟོང་སྐྱའོ་ལ། སྲིད་ཀྱི་ཆུ་མིག་རྡོལ་དུ་རེ། ལན་དུ་
བྲག་བྱ་ཕུར་ཡིན། ལྷག་པར་སྲིད་སློང་མོ་ལ་བཟང་། སྤྱོ་པར་མཁོན་གྱི་ལག་པ་ལས།
གསེར་གྱི་ཐ་རམ་སྦྱར་དུ་རེ། ལན་དུ་སྐྱེར་དཀར་བུ་བརྒྱག་ཡིན། ཐབ་ལྷ་གསོ་བའི་མོ་
ལ་བཟང་། སེ་སློད་ནལ་གྱི་གསུས་པ་ལ། མི་དར་འབྲུག་རྣམས་བཞི་རེ། ལན་དུ་ད་
རོག་བཟང་རིགས་ཡིན། དམུའི་མི་དར་ཆུ་འབྲུག་ཡིན། མར་དིང་ཤིང་ཕུང་རྩ་ལོག་
ལ། ཤིང་ཕྲན་ཡལ་ག་སྐྱེ་དུ་རེ། ལན་དུ་དམུ་དག་གཡས་བརྒྱག་ཡིན། རོད་རུ་སོད་༽
བདུད་ཀྱི་ཇག་པ་ལ། ལྷའི་དམག་གི་སྐྱབས་དུ་རེ། ལན་དུ་ཝ་ཚོ་ཡབ་སྲས་ཡིན། སྒོ་
རིང་སྲིན་གྱི་སྒོ་དོང་དེ། ལྷའི་ཕྱག་རྒྱས་བཅད་དུ་རེ། ལན་དུ་བུ་བརྒྱག་བཟང་སྡེ་ཡིན།
དབྱིལ་ཁམས་མཐོང་དམིགས་གྲི་འཛིན་ལ། གཤིན་གྱི་གྲི་འཛིན་བཅིང་དུ་རེ། ལན་དུ་
བུ་བརྒྱག་བཟང་སྡེ་ཡིན། བྱ་རལ་ཕུང་གི་རེ་རལ་ལ། ས་མདོའི་སྐུ་མཁར་ཚུག་དུ་རེ།
ལན་དུ་གལ་པར་ཐོད་དཀར་ཡིན། ཡུལ་བཟུང་མཁར་བརྩེགས་མོ་ལ་བཟང་། བྲག་
ངན་རིགས་བདུད་ཀྱི་རྐུན་མ་ལ། ལྷའི་སོ་ཕས་མཐོང་དུ་རེ། ལན་དུ་སང་གི་བཟང་
སྡེ་ཡིན། ནེ་ཙ་ཁྲག་གི་མཚོ་མོ་ལ། དྲོ་གསལ་ཉི་མ་ཤར་དུ་རེ། ནེ་ཙའི་ལེན་དུ་བྲག་
བྱ་འུན་བཟང་། ཕུང་ཁད་ཕུང་དྲིལ་ཅག་ཚང་ལ། སྨོན་པའི་རྟ་དཀར་འབྱུང་དུ་རེ།
ལན་དུ་སྤྱི་ཙེ་མདང་བུ་ཡིན། སྐྱམ་རྒན་ཁྱི་ཕུག་རེ་ལོག་ལ། ཚང་པའི་བྱུང་རྩེགས་དུ་
རེ། ལན་དུ་སུམ་མཉམ་ཁྲ་ཆེན་ཡིན། མཛོ་དང་ཚོང་པའི་མོ་ལ་བཟང་། སུམ་སྐྱེར་
ཙ་ནག་སྤུན་གསུམ་ལ། རྩ་དཀར་སྐྱེ་འཕེལ་ཡོད་དུ་རེ། ལན་དུ་ཡར་དིང་བང་མིག་
ཡིན། ཆུ་སར་རོ་བསྲེགས་རྡོ་དམར་ལ། ལྷའི་གཞལ་ཡས་ཁང་དུ་རེ། ལན་དུ་དིང་
དིང་གྲལ་དཀར་ཡིན། རོག་པ་རྟ་བདུད་སྤུན་གསུམ་ལ། མུ་ཏིག་ཤེལ་དུ་རྒྱུག་ཏུ་རེ།
ལན་དུ་རུ་སེ་ཀྱུ་ནེ་ཡིན། ལྷག་པར་རྟ་རྒྱུག་མོ་ལ་བཟང༌། ཕུང་པར་ཁྱི་ནག་ལྕགས་
92

མདོ་སྡེ། མོ་བཀྲ་འཕྲུལ་གྱི་མེ་ལོང༌།།
མགོ་ལ། དུག་ཁྱི་སྨན་དུ་རད་དུ་རེ། ལན་དུ་བྱ་རལ་རིན་ཆེན་ཡིན། བག་ལྡི་ཐེལ་
རང་ར་ཞོན་ལ། སྒྲ་བླའི་དྲན་ཆུས་སངས་དུ་རེ། ལན་དུ་དང་མ་གཡུ་སྒྲོན་ཡིན། ཆུ་
སྤར་སྐྱམ་ནག་འདྲེ་མོའི་མྱོས་ཆུ་ལ། རྩ་དཀར་དྲན་ཆུ་རད་དུ་རེ། ལན་དུ་ལའུ་དཀར་
སང་ཡིན། སྐྱམ་སེ་ཆུ་ཕོར་ཁྲག་རླུང་ལ། ལྷའི་གྲན་ཆུ་རད་དུ་རེ། ལེན་དུ་སྐྱེར་སྟོང་རི་
ཕུད་དཀར་ཡིན། ཆུ་དེ་ལན་མེད་ཀྱི་རུ་མ་ལ། ཡོད་ཀྱི་འབྲས་བུ་ཆགས་དུ་རེ། ལན་
དུ་ཤ་རིང་བྷི་གྷོ་ཡིན། ༤༣ སོལ་ཁྲ་ངམ་གྱི་བྱ་ནག་ལ། ཕོ་ལྷའི་བྱ་དཀར་འཛོམ་དུ་རེ།
ལན་དུ་སྒང་པར་གཡས་རུ་ཡིན། དེ་རེ་བ་ཉི་ཤུ་རྩ་བདུན་ཡིན། །
༧ ད་ནི་སྔ་རྟགས་བྱང་བུ་བཅུ་གསུམ་བཤད། མོ་བཀྲ་འཕྲུལ་གྱི་མེ་ལོང་བཅུ་
གསུམ་ལ། དང་པོ་སྔ་རྟགས་བཅུ་གསུམ་ཡོད། ཀ༽ གདོན་བཟུང་བཅུ་གསུམ་ཡོད།
བར་དུ་གཏོ་ཐིག་བཅུ་གསུམ་ཡོད། ཐ་མར་ཕྱི་ལྟང་བཅུ་གསུམ་ཡོད། ལྷ་རྟག་བཅུ་
གསུམ་ཡོད། དམུ་པ་ཅོད་པཎ་སྔ་ཐན་ཡིན། དམུ་པ་ཤ་རྐང་སྔ་ཐན་ཡིན། སོ་ཡོན་
སྟེང་བཤལ་གཟའ་བདུད་ཡིན། བ་ཙ་ལ་རྔམ་གསེར་བྱ་དིང་དིང་འདི་གསུམ་བསྟུད་
པ་རྒྱལ་པོ་ཡིན། ལེན་ཆུ་དོ་ལན་བག་ཏི་ཐང་ལེ་འདི་བཞི། རྩོག་དང་འཕྲོག་ཡིན། ༤༤
འདི་དམུ་བྱེད་ཡིན། ༥ བདུད་བྱེད་ཡིན། ༤༦ བོན་བྱད་ཡིན། ༤༧ ཆོས་བྱེད་ཡིན།
སོ་ཕུར་སྤྱི་ཕུར་སད་སྔ། བྱ་ཕུར་རྡོ་རྗེ་འཕྲད་འགྱིལ། འདི་བཞི་གར་བབ་ཀྱང་བྱེད་ངོ་
ཡིན། ༤༨ རྐང་ཕྲན་སློ༴ ༤༩ རྔ་བྲན་སློ༴ ༥༠ འབྲི་གཡག་སློ༴ ༥༡ ཁྱི་ཕག་སེ་སློད༴ སེ་སློད་
སྐྱམ་སེ་རུ་སོད། བྱ་རལ་ལུམ་པུས་འདི་བཞི་གར་བབ་ཀྱང་སློ་ངོ་ཡིན། སློས་ཕུང་ཙས་
བྱས། ༥༢ ཁྱིམ་པ་མནའ༴ ༥༣ ཆུ་མིག་མནའ༴ ༥༤ མནའ་ལོག༴ ༥༥ ཆོས་མནའ། བྱ་རལ་
ལུམ་པུས༴ སྐྱམ་བྲག་རུ་སོད༴ སོ་ཡོན་རྟིང་བཤལ། འདི་བཞི་གར་བབ་ཀྱང་། མནའི་
ཕུང་༴ དོང་ཚང་དབྱུན། སྐྱེར་ཤུན་ར་བརྒྱག །སྐྱམ་གྱི་ལའུ་དཀར་སང་། འདི་བཞི་
གར་བབ་ཀྱང་། དམུ་སྨན་ཡག་པ་འཕན་ཁ་བྱེད། ལེན་ཆུ་དོ་ལེན་སོ་སང་། སྤྱོ་སང་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལ་ཟས་ཀྱི་འཚོ་བ་གཅིག་བསླང་སྟེ། གྲོང་ཁྱེར་ཆེན་པོ་གཞན་ཞིག་ནས། གཡུང་དྲུང་
སེམས་དཔའ་མདོག་ཅེས་ཀྱིས། གཡུང་དྲུང་སེམས་དཔའ་ས་འདོད་ནས། སྦྱིན་པ་
དག་ལ་རབ་རྩོལ་བྱང་། ཞེས་སྒྲ་གྲགས་པ་དེ་ཚོར་བ། བདག་ཀྱང་སྦྱིན་པ་གཏོང་
ངོ༌། །ཞེས་གཟུག་ནས་སོང་ངོ༌། །དེའི་ཚེ་གྲོང་ཁྱེར་གཅིག་ཏུ་ཕྱིན་ནས། གྲོང་ཁྱེར་
ཆེན་པོའི་དབུས་སུ་ཕྱིན་ནོ། །གྲོང་ཁྱེར་དབུས་སུ་འདི་སྙམ་སྟེ། འདི་ལྟར་བདག་གི་
ལུས་བཙོང་ལ། དེའི་རིན་གྱི་གཡུང་དྲུང་སེམས་དཔའ་རྣམས་ལ་མཆོད་པ་དང་།
སྦྱིན་པ་དང་། འདས་པའི་གཡུང་དྲུང་སེམས་དཔའ་རྣམས་ལ་མཆོད་པ་སྦྱིན་པའི་
ཕྱིར། བདག་བཅོས་པ་སྒྲིབ་པ་བྱང་བར་འགྱུར་རོ། །གཤེན་རབ་ཀྱིས་བཀའ་སྩལ་
པ། གཡུང་དྲུང་སེམས་དཔའ་གཏོ་བུ་འབུམ་སངས་དང༌། གཞན་ཡང་གཡུང་དྲུང་
སེམས་དཔའ་གློག་གི་སྒྲོན་མ་ཅན་ཉོན་ཅིག །གཡུང་དྲུང་སེམས་དཔའི་བོན་ཡང་
དག་པའི་དོན། འཁོར་བ་དཔག་ཏུ་མེད་པ་ནས། བདག་བདེ་བའི་གནས་ན་འདོན་
པའི་ཕྱིར། བདག་ཉིད་བཙོང་ལ་གཡུང་དྲུང་སེམས་དཔའ་རྣམས་ལ་བཀུར་སྟི་བྱེད་
པ་དེ་དག་གནས་ལ་མཐོ་མེན་ཡོད་པའི་ཕྱིར་རོ། །ཡོན་བདག་པའི་དོན་འདི་དག་
ནི། རང་དང་གཞན་དང་རིས་དྲུག་ཐམས་ཅད་ཀྱི་དོན་ཡང་དག་པར་བྱེད་པའོ། །
བདུད་སྡིག་ཅན་གྱི་བར་དུ་གཅོད་པ་རབ་ཏུ་ཞི་བར་འགྱུར་རོ། །གཤེན་རབ་གཡུང་
དྲུང་སེམས་དཔའ་གཏོ་བུ་འབུམ་སངས་གཞན་ཡང་གཡུང་དྲུང་སེམས་དཔའ་ཆེན་
པོ་རྣམས། སེམས་ཅན་དམྱལ་བའི་གྲོང་ཁྱེར་དགུ་འབུམ་ཡོད་དོ། །དམྱལ་བའི་གྲོང་
ཁྱེར་དེ་དག་ན་སྐྱེས་པ་ནི། བསད་བཅད་དང༌། བརྡུང་སྡིག་དང་། རྒྱུ་ཞེ་སྡང་རྒྱུན་
དུ་བྱས་ཀྱིན། རྐྱེན་བསད་བཅད་ཀྱི་ལས་བྱས་པས། འབྲས་བུ་དམྱལ་བའི་གནས་སུ་
སྐྱེ་ཞིང་ལུས་བླང་པར་སྐྱེ་བར་འགྱུར་རོ། །རྒྱུ་འདོད་ཆགས་ལས་བྱས། རྐྱེན་མ་བྱིན་
པ་བླང་བས། འབྲས་བུ་ཡི་དྭགས་ཀྱི་གནས་སུ་སྐྱེ་ཞིང་ལུས་བླང་པར་སྐྱེ་བར་འགྱུར་
194

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
རོ། །རྒྱུ་གཏི་མུག་ལས་སྤྱོད་ཅིང་། རྐྱེན་བཀོལ་སྤྱོད་ཀྱི་ལས་སྤྱོད་པས། གཏི་མུག་བྱོལ་
སོང་གི་ལུས་ཐོབ་ནས། ཐར་པའི་འཕྲང་རབ་ཏུ་དོག་པར་འགྱུར་རོ། །རྒྱུ་ཕྲག་དོག་ལ་
ཤས་ཆེ་ཞིང་། རྐྱེན་བྲེལ་ཕོངས་ཀྱི་ལས་བྱས་པས། འབྲས་བུ་མཐའ་འཁོབ་ཀྱི་གནས་
སུ་སྐྱེ་ཞིང་ལུས་བླང་ཞིང་ཤིན་ཏུ་སྡུག་ཅིང་རབ་ཏུ་བསྔལ་བར་མཐོང་ངོ༌། ། རྒྱུ་ང་རྒྱལ་
ལ་ཤས་ཆེ་ཞིང་རྐྱེན་བསད་བཅད་ཀྱི་ལས་བྱས་པས། འབྲས་བུ་ལྷ་མ་ཡིན་གྱི་གནས་
སུ་སྐྱེ་བར་འགྱུར་རོ། །སྟོང་པ་ཉིད་ལ་ལྟ་ཉིད་བསྒྲུབ་ཉེས་ཀྱི། གཤིན་རྗེའི་འཇིག་རྟེན་
དུ། ཡེ་ཤེས་དངོས་གྲུབ་སྤོང་ལེན་གྱིས། འབྲས་བུ་ལྷ་བུ་ལྟུང་བ་ཅན་གྱི་གནས་སུ་སྐྱེ་
བར་འགྱུར་རོ། །ངན་སྔགས་ལོག་པར་བསྒྲུབས་ཉེས་ཀྱིས། གཤིན་རྗེའི་འཇིག་རྟེན་དུ་
སྐྱེ་བར་འགྱུར་རོ། །སློབ་དཔོན་ཐུགས་དཀྲུགས་རྐྱེན་དུ་གྱུར་པ་ནི། མི་འམ་ཅི་རུ་སྐྱེས་
ནས་སྡུག་པའོ། །གྲོགས་པོ་ཚིག་འགལ་འཁྲུལ་ན། སྲིན་པོའི་གྲོང་ཁྱེར་གནས་སུ་སྐྱེ་
བར་འགྱུར་རོ། །སྒྲུབ་པ་ལ་ར་ཆོད་གཞན་ཡང་ལུང་ལོག་པས། སྐེམ་བྱེད་མཆུ་རིང་
གནས་སུ་སྐྱེ་བར་འགྱུར་རོ། ། །
གཤེན་རབ་ཀྱིས་ཡོངས་སུ་བཀའ་སྩལ་པ། གཏོ་བུ་འབུམ་སངས་གཞན་ཡང་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ང་ལ་ཉོན་ཅིག །སེམས་ཅན་
ཐམས་ཅད་ལ་འཁྲུལ་པའི་བཀོད་པ་ལ་བཟང་བ་སྟེ། གཤེན་རབ་ཅི་ནས་ཅི་སྙེད་འཚོ་
བའི་བདེ་བའི་ལེགས་པར་འཇུག་པ་དེ་དག །དོན་དུ་དགེ་བའི་དོན་རབ་ཏུ་བསྒྲུབ་
ཅེས་པས་དགེ་བ་དེ་དག་ནི། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་རབ་
འབྱམས་དཔག་ཏུ་མེད་པ་ནི། དེ་ནས་བླ་ན་མེད་པ་གཡུང་དྲུང་ལམ། རྣམ་པ་བཅུ་
གསུམ་དེས་གྲོགས་ལ། སེམས་ཅན་འདུ་ཤེས་རབ་འཇིགས་ཤིང་། ཚུ་རོལ་ཕ་རོལ་
ནས་གྲོལ་བས། དེ་ནས་བཟོད་པ་བསྒོམ་པ་ཡིན། དེ་དག་བསྟན་པ་ཡོངས་སུ་བརྗོད་
དོ། །དེ་དག་གཤེན་རབ་ཀྱི་ཕྱོད་དེ། སངས་རྒྱས་གཡུ་རྔ་ཅན་ལ་ཕྱག་འཚལ་ལོ། །
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཡུང་དྲུང་སེམས་དཔའ་ས་བོན་གླིང་དྲུག་གསེར་གྱི་ཐོར་གཙུག་ཅན་དང༌། མེ་བོན་
གསང་གྲགས་མར་མེ་དགུ་ཕྲུག་ཅན་དང་ཆུ་བོ་བདུད་རྩི་བུམ་པ་ཅན་དང་། གཡུང་
དྲུང་སེམས་དཔའ་རྣམས་ཀྱིས། གཤེན་རབ་ཀྱི་ཞབས་ལ་སྤྱི་བོ་གཏུག་སྟེ་ཕྱག་འཚལ་
ནས། དེ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་རླུང་གི་བྱེ་མ་སྙེད་
ཙམ་དེ་དག་དབྱིངས་ཀྱི་དཀྱིལ་འཁོར་ཚིག་གི་འདི་དག་བརྗོད་པ། དེ་དག་གྲགས་
པར་གྱུར་ནས་དེ་ཡི་མངའ་བདག་གཤེན་རབ་ཀྱི་ཞིང་ཁམས་རེ་རེ་ནས་སེམས་ཅན་བྱེ་
བ་ཕྲག་ཁྲིག་བརྒྱ་སྟོང་གྲངས་མེད་པ་དཔག་ཏུ་མེད་པ་དེ་དག་ནི་ཟོང་ཟེར་མེད་པ་
དགས་བ་དང༌། དད་པ་བསྐྱེད་པ་ཏིང་ངེ་འཛིན་དང་། སྙིང་པོ་ཐམས་ཅད་སྙན་དུ་
སོང་བ་ཞེས་བྱ་བའི་ཏིང་ངེ་འཛིན་དང་། བོན་ཐམས་ཅད་མངོན་པར་ལྟ་བ་ཞེས་བྱ་
བའི་ཏིང་ངེ་འཛིན་དང་། བོན་ཐམས་ཅད་འབྱོར་བ་རྒྱ་མཚོ་ཞེས་བྱ་བའི་ཏིང་ངེ་
འཛིན་དང་། བོན་ཐམས་ཅད་བྱེ་བྲག་མེད་པ་ཞེས་བྱ་བའི་ཏིང་ངེ་འཛིན་དང༌། ལྟ་
བར་གྱུར་པའི་ཐིགས་སོ་ཐམས་ཅད་རྣམ་པར་གཡོ་བ་ཞེས་བྱའི་ཏིང་ངེ་འཛིན་དང་།
བོན་ཐམས་ཅད་མཚན་མ་དང་བྲལ་བ་ཞེས་བྱ་བའི་ཏིང་ངེ་འཛིན་དང༌། ཚོགས་
ཐམས་ཅད་རྣམ་པར་གྲོལ་བ་ཞེས་བྱ་བའི་ཏིང་ངེ་འཛིན་དང་། ལེ་ལོ་ཐམས་ཅད་
བྲལ་བ་ཞེས་བྱ་བའི་ཏིང་ངེ་འཛིན་དང་། བོན་ཐམས་ཅད་ཟབ་པ་བསྒོམ་ཞེས་བྱ་བའི་
ཏིང་ངེ་འཛིན་དང༌། བསྒོམ་པའི་རི་བརྟེན་པ་ཞེས་བྱ་བའི་ཏིང་ངེ་འཛིན་དང་།
སེམས་མི་འཕྲོག་པ་ཞེས་བྱ་བའི་ཏིང་ངེ་འཛིན་དང་། བོན་ཐམས་ཅད་བདུད་ཀྱི་
འཁོར་རྣམ་པར་འཇོམས་པ་ཞེས་བྱ་བའི་ཏིང་ངེ་འཛིན་དང་། འཇིག་རྟེན་གསུམ་ལ་
མངོན་པར་མངའ་བ་ཞེས་བྱ་བའི་ཏིང་ངེ་འཛིན་དང་། འོད་ཟེར་ཨ་དཀར་སྤྲོས་ཞེས་
བྱ་བའི་ཏིང་ངེ་འཛིན་དང་། འཇིག་རྟེན་སྒྱུ་མ་ཡིན་ཞེས་བྱ་བའི་ཏིང་ངེ་འཛིན་དང༌།
མཚན་མ་སྒྱུ་མ་སྤོང་དང་བྲལ་ཞེས་བྱ་བའི་ཏིང་ངེ་འཛིན་དང་། ཁྱུང་གི་ཕྲུག་གུ་
196

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འཕུར་སླེབ་ཞེས་བྱ་བའི་ཏིང་ངེ་འཛིན་དང་། འཇིག་རྟེན་མདུད་པ་ལྷོད་ཞེས་བྱ་བའི་
ཏིང་ངེ་འཛིན་དང་། བོན་ཐམས་ཅད་མཉམ་པ་ལ་གནས་པ་ཞེས་བྱ་བའི་ཏིང་ངེ་
འཛིན་དང་། དེ་དག་རབ་ཏུ་བསྒོམ་པའི་ཏིང་ངེ་འཛིན་དང་། སྟོང་པ་ཉིད་སྟོང་པ་
ཉིད་དུ་བསྒོམ་དུ་མེད། སེམས་ཅན་ལས་གཡུང་དྲུང་སེམས་དཔའ་རུ་སྒྲུབ་པའི་ལམ་
བསྒོམ་པའོ། །དེ་དེ་བཞིན་དུ་བསྒོམ་པའི་ཏིང་ངེ་འཛིན་དང་། ལྟ་བ་ཁྱུང་གི་རླབས་
གཅོད་པར་བྱའོ། །དེ་དེ་བཞིན་དུ་སེམས་ཅན་རྣམས་ཡིད་བརྟེན་པའི་སྙིང་པོ་ནི།
བསྐལ་པ་མཐའ་ཀླས་ཀྱི་བར་དུ་བསྔགས་པ་ཡིན་ནོ། །དེ་ལྟར་ན། ཏིང་ངེ་འཛིན་དེ་
དག་ལ་མཁས་པས། ཕྱོགས་བཅུའི་ཁམས་རྣམས་ན། གཡུང་དྲུང་སེམས་དཔའ་
གྲངས་མེད་དཔག་ཏུ་མེད་པ་དག །འཇིག་རྟེན་བླ་མེད་གོ་འཕང་བསྒྲུབ་པ་ཡོངས་སུ་
སློབ་ནས་འཆང་ངོ༌། །འབྲིའོ། །འདོན་ནོ། །ཕུད་དུད་བྱེད་དོ། །བཀུར་སྟི་བྱེད་དོ། །
གཤེན་རབ་ཀྱིས་བཀའ་སྩལ་པ། ང་ཡིས་གཡུང་དྲུང་སེམས་དཔའི་སྤྱོད་པ་ཟབ་མོ་
རབ་ཏུ་སྤྱོད་པ་སྤྱོད་པར་སྟོན་ཏེ། ཁྱེད་ཀྱི་སྤྱོད་པ་རབ་ཏུ་གྱིས་ཤིག །གཡུང་དྲུང་
སེམས་དཔའ་གློག་གི་སྒྲོན་མ་ཅན་ཁྱེད་ཀྱང་བཞུད་ལ། སྟོང་གསུམ་གྱི་སྟོང་ཆེན་པོ་
རབ་འབྱམས་དཔག་ཏུ་མེད་པ་ན། གཤེན་རབ་དེས་ཀྱང་སྟོན་པ་མ་མཛད་དོ། ། མེ་
ཏོག་ཉམས་ལྡན་སྣང་བ་ཞེས་བྱ་བ་ནས། གཡུང་དྲུང་སེམས་དཔའ་སྒྲ་བྱིན་ཞེས་བྱ་བ་
ཡོད་དོ། །དེ་ལ་མངོན་པར་སྟོན་ནས་དོན་དེ་དག་ཞུས་ཤིང་། ངའི་ཏིང་ངེ་འཛིན་དེ་
དག་གི་ངོ་བོ་ཉིད་དང་། རང་བཞིན་གྱི་ལྟ་ནས་གང་ལ་བཞུགས་པར་བྱ་བ་དང་།
བསླབ་པར་བྱ་བ་དང༌། བསྒོམ་པར་བྱ་བ་དང༌། གང་བླ་ན་མེད་པ་ཡང་དག་པའི་
གཤེན་རབ་རྣམས་མདོ་འདི་འདོན་པ་དང་། ཕུད་དུད་དང་། རིམ་གྲོ་དང་། བསྟི་
སྟང་གྱིས་ཤིག །བཀུར་སྟི་དང་རིམ་གྲོ་དང་། མཆོད་པ་དང་། མཆོད་པ་མང་པོ་
ཕུལ་བར་གྱིས་ཤིག །སེམས་ཅན་ལ་སྦྱིན་པ་ཐོངས་ཤིག །རིན་པོ་ཆེ་འམ། གོས་སམ།
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གསེར་རམ། གཡུའམ། མུ་ཏིག་གམ། བྱུ་རུའམ། དུང་ངམ། ཤེལ་ལམ། ས་ལེ་སྦྲམ་
མམ། མེ་ཏོག་གམ། སྤོས་སམ་ཕྲེང་བའམ། བྱུག་པའམ། བདེ་བ་མཆོད་པའམ། སྦྱིན་
པ་ཐོངས་ཤིག་པའི་ལུང་བསྟན་ནོ། །གཤེན་རབ་ཀྱིས་བཀའ་སྩལ་པ། གཏོ་བུ་འབུམ་
སངས་འདི་ལྟ་སྟེ། ཤར་ཕྱོགས་གཤེན་རབ་གཡུང་དྲུང་སེམས་དཔའ་རྣམས་ཀྱིས་རིན་
པོ་ཆེ་སྣ་བདུན་གྱི་མཆོད་རྟེན་དང༌། སྐུ་གདུང་དང་མཆོད་རྟེན་དང༌། སྐུ་གཟུགས་
དང་། རྒྱལ་མཚན་དང་། གདུགས་དང་། བ་དན་དང་། པི་ཝང་དང་། ཅག་པར་
དང་། དུང་དང་། དུང་ཆེན་དང་། གཤང་དང༌། རྫ་རྔ་དང་། ཇིང་དང་། ཏིང་ལོ་
དང་། རྔ་དང་། བརྡུང་རྔ་དང༌། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་
པར་བྱས་ནས་གསེར་དང་གཡུ་དང་། དངུལ་དང་། མུ་ཏིག་དང་། མན་ཤེལ་དང་།
བཻཌུརྱ་དང་། ཆུ་བྱིང་དང་། བྱུ་རུ་དང་། ཕྲེང་བ་དང༌། ཏིང་མར་དང་། འཕྲ་མེན་
དང༌། དེ་དག་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱི། ལག་གིས་
ཕྱོགས་བཅུར་གཏོར་རོ། །རབ་ཏུ་གཏོར་རོ། །དེ་ནས་དེ་ལ་གནས་པ་རྣམས་བྱིན་གྱིས་
བརླབས་སོ། །བྱང་ཕྱོགས་ཀྱི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་ཀྱི་རིན་པོ་ཆེ་སྣ་བདུན་གྱི་མཆོད་རྟེན་དང༌། སྐུ་གདུང་དང་། རྒྱལ་མཚན་
དང་། གདུགས་དང་། བ་དན་དང༌། པི་ཝང་དང་། ཅག་པར་དང་། དུང་དང་།
དུང་ཆེན་དང༌། གཤང་དང་། རྫ་རྔ་དང་། ཇིང་དང༌། ཏིང་ལོ་དང་། རྔ་དང༌།
བརྡུང་རྔ་དང་། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་ནས།
གསེར་དང་། གཡུ་དང་། དངུལ་དང་། མུ་ཏིག་དང་། མན་ཤེལ་དང་། བཻཌཱུརྱ་དང༌།
ཆུ་བྱིང་དང་། བྱུ་རུ་དང་། ཕྲེང་བ་དང༌། ཏིང་མར་དང་། འཕྲ་མེན་དང་། སྐར་མ་
འཕྲ་མེན་དང་། དེ་དག་གཡུང་དྲུང་སེམས་དཔའ་སེམས་དཔའ་རྣམས་ཀྱི་ལག་གིས་
ཕྱོགས་བཅུར་གཏོར་རོ། །རབ་ཏུ་གཏོར་རོ། །དེ་ནས་གནས་པ་རྣམས་བྱིན་བརླབས་
198

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སོ། །ནུབ་ཕྱོགས་ཀྱི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ཀྱི་རིན་པོ་ཆེ་སྣ་བདུན་གྱི་མཆོད་རྟེན་དང༌། སྐུ་གདུང་དང༌། རྒྱལ་མཚན་དང་།
གདུགས་དང༌། བ་དན་དང་། པི་ཝང་དང་། ཅག་པར་དང་། དུང་དང༌། དུང་
ཆེན་དང་། གཤང་དང༌། རྫ་རྔ་དང་། ཇིང་དང་། ཏིང་ལོ་དང་། རྔ་དང་། བརྡུང་
རྔ་དང་། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་ནས། གསེར་དང་།
གཡུ་དང་། དངུལ་དང་། མུ་ཏིག་དང་། མན་ཤེལ་དང་། བཻཌཱུརྱ་དང༌། ཆུ་བྱིང་
དང་། བྱུ་རུ་དང་། འཕྲ་མེན་དང་། ཏིང་མར་དང་། ཕྲེང་བ་དང་། སྐར་མ་འཕྲ་
མེན་དང་། དེ་དག་གཡུང་དྲུང་སེམས་དཔའ་སེམས་དཔའ་རྣམས་ཀྱི་ལག་གིས་ཕྱོགས་
བཅུར་གཏོར་རོ། །རབ་ཏུ་གཏོར་རོ། །དེ་ནས་དེ་ན་གནས་པ་རྣམས་བྱིན་གྱིས་
བརླབས་སོ། ། ལྷོ་ཕྱོགས་ཀྱི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ཀྱི་རིན་པོ་ཆེ་སྣ་བདུན་གྱི་མཆོད་རྟེན་དང༌། སྐུ་གདུང་དང་རྒྱལ་མཚན་དང་།
གདུགས་དང་། བ་དན་དང་། པི་ཝང་དང་། ཅག་པར་དང་། དུང་དང༌། དུང་
ཆེན་དང་། གཤང་དང་། རྫ་རྔ་དང་། ཇིང་དང་། ཏིང་ལོ་དང་། རྔ་དང་། བརྡུང་
རྔ་དང་། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་ནས་གསེར་དང༌།
གཡུ་དང་། དངུལ་དང་། མུ་ཏིག་དང་། མན་ཤེལ་དང༌། བཻཌཱུརྱ་དང་། ཆུ་བྱིང་
དང་། བྱུ་རུ་དང་། ཕྲེང་བ་དང༌། ཏིང་མར་དང་། འཕྲ་མེན་དང་། སྐར་མ་འཕྲ་
མེན་དང་། དེ་དག་གཡུང་དྲུང་སེམས་དཔའ་སེམས་དཔའ་རྣམས་ཀྱི་ལག་གིས་ཕྱོགས་
བཅུར་གཏོར་རོ། །རབ་ཏུ་གཏོར་རོ། །དེས་ན་དེ་ནི་གནས་པ་རྣམས་བྱིན་གྱིས་
བརླབས་སོ། །བྱང་ཤར་མཚམས་ཀྱི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་ཀྱིས། རིན་པོ་ཆེ་སྣ་བདུན་གྱི་མཆོད་རྟེན་དང་། སྐུ་གདུང་དང་།
རྒྱལ་མཚན་དང་། གདུགས་དང་། བ་དན་དང་། པི་ཝང་དང་། ཅག་པར་དང་།
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དུང་དང་། དུང་ཆེན་དང་། གཤང་དང༌། རྫ་རྔ་དང་། ཇིང་དང་། མེ་ཏོག་དང་།
རྔ་དང༌། བརྡུང་རྔ་དང་། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་
ནས། གསེར་དང་། གཡུ་དང༌། དངུལ་དང་། མུ་ཏིག་དང༌། མན་ཤེལ་དང་།
བཻཌུརྱ་དང་། ཆུ་བྱིང་དང་། བྱུ་རུ་དང་། འཕྲེང་བ་དང་། ཏིང་མར་དང་། འཕྲ་
མེན་དང་། སྐར་མ་འཕྲ་མེན་དང་། དེ་དག་གཤེན་རབ་གཡུང་དྲུང་སེམས་དཔའ་
རྣམས་ཀྱི། ལག་གིས་ཕྱོགས་བཅུར་གཏོར་རོ། །རབ་ཏུ་གཏོར་རོ། །དེས་ན་དེ་ནི་
གནས་པ་རྣམས་བྱིན་གྱིས་བརླབས་སོ། །བྱང་ནུབ་མཚམས་ཀྱི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས། རིན་པོ་ཆེ་སྣ་བདུན་གྱི་མཆོད་
རྟེན་དང་། སྐུ་གདུང་དང་། རྒྱལ་མཚན་དང་། གདུགས་དང་། བ་དན་དང་། པི་
ཝང་དང་། ཅག་པར་དང་། དུང་དང་། དུང་ཆེན་དང་། གཤང་དང་། རྫ་རྔ་དང་།
ཇིང་དང་། ཏིང་ལོ་དང་། རྔ་དང་། བརྡུང་རྔ་དང་། རྫས་དེ་དག་གི་སྒྲ་ཆེན་པོས།
འཇིག་རྟེན་ཁེངས་པར་གྱུར་ནས། གསེར་དང༌། གཡུ་དང་། དངུལ་དང་། མུ་ཏིག་
དང༌། མན་ཤེལ་དང༌། བཻཌཱུརྱ་དང་། ཆུ་བྱིང་དང་། བྱུ་རུ་དང་། ཕྲེང་བ་དང་། ཏིང་
མར་དང་། འཕྲ་མེན་དང་། སྐར་མ་འཕྲ་མེན་དང་། དེ་དག་གཡུང་དྲུང་སེམས་
དཔའ་སེམས་དཔའ་རྣམས་ཀྱི་ལག་གིས་ཕྱོགས་བཅུར་གཏོར་རོ། །རབ་ཏུ་གཏོར་རོ། །
དེ་ན་དེ་ནི་གནས་པ་རྣམས་བྱིན་གྱིས་བརླབས་སོ། །ལྷོ་ནུབ་མཚམས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་ཀྱིས། རིན་པོ་ཆེ་སྣ་བདུན་གྱི་མཆོད་རྟེན་
དང་། སྐུ་གདུང་དང་། རྒྱལ་མཚན་དང་། གདུགས་དང་། བ་དན་དང་། པི་ཝང་
དང༌། ཅག་པར་དང་། དུང་དང་། དུང་ཆེན་དང་། གཤང་དང་། རྫ་རྔ་དང༌།
ཇིང་དང༌། ཏིང་ལོ་དང༌། རྔ་དང་། བརྡུང་རྔ་དང་༌། རྫས་དེ་དག་གི་སྒྲ་ཆེན་པོས་
འཇིག་རྟེན་ཁེངས་པར་བྱས་ནས། གསེར་དང་། གཡུ་དང་། དངུལ་དང་། མུ་ཏིག་
200

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
དང་། མན་ཤེལ་དང་། བཻཌཱུརྱ་དང་། ཆུ་དབྱིང་དང་། བྱུ་རུ་དང་། ཕྲེང་བ་དང༌།
ཏིང་མར་དང་། འཕྲ་མེན་དང་། སྐར་མ་འཕྲ་མེན་དང་། དེ་དག་གཡུང་དྲུང་
སེམས་དཔའ་རྣམས་ཀྱི་ལག་གིས་ཕྱོགས་བཅུར་གཏོར་རོ། །རབ་ཏུ་གཏོར་རོ། །དེས་
ན་དེ་ནི་གནས་པ་རྣམས་བྱིན་གྱིས་བརླབས་སོ། །ལྷོ་ཤར་མཚམས་ཀྱི་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་ཀྱིས། རིན་པོ་ཆེ་སྣ་བདུན་གྱི་མཆོད་རྟེན་
དང་། སྐུ་གདུང་དང༌། རྒྱལ་མཚན་དང་། གདུགས་དང་། བ་དན་དང་། པི་ཝང་
དང༌། ཅག་པར་དང་། དུང་དང་། དུང་ཆེན་དང་། གཤང་དང༌། རྫ་རྔ་དང་།
ཇིང་དང་། ཏིང་ལོ་དང༌། རྔ་དང་། བརྡུང་རྔ་དང་། རྫས་དེ་དག་གི་སྒྲ་ཆེན་པོས་
འཇིག་རྟེན་ཁེངས་པར་བྱས་ནས། གསེར་དང་། གཡུ་དང་། མུ་ཏིག་དང་། མན་
ཤེལ་དང་། བཻཌཱུརྱ་དང་། ཆུ་དབྱིང་དང་། བྱུ་རུ་དང་། ཕྲེང་བ་དང་། ཏིང་མར་
དང་། འཕྲ་མེན་དང་། སྐར་མ་འཕྲ་མེན་དང་། དེ་དག་གཡུང་དྲུང་སེམས་དཔའ་
རྣམས་ཀྱི་ལག་གིས་ཕྱོགས་བཅུར་གཏོར་རོ། །རབ་ཏུ་གཏོར་རོ། །དེས་ནས་དེ་ནི་
གནས་པ་རྣམས་བྱིན་གྱིས་བརླབས་སོ། །སྟེང་ཕྱོགས་ཀྱི་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་ཀྱིས། རིན་པོ་ཆེ་སྣ་བདུན་གྱི་མཆོད་རྟེན་དང༌། སྐུ་
གདུང་དང༌། རྒྱལ་མཚན་དང་། གདུགས་དང་། བ་དན་དང་། པི་ཝང་དང་། ཅག་
པར་དང་། དུང་དང༌། དུང་ཆེན་དང་། རྫ་རྔ་དང་། ཇིང་དང་། ཏིང་ལོ་དང་། རྔ་
དང་། བརྡུང་རྔ་དང༌། རྫས་དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་ནས།
གསེར་དང་། གཡུ་དང་། དངུལ་དང་། མུ་ཏིག་དང་། མན་ཤེལ་དང༌། བཻཌཱུརྱ་དང་།
ཆུ་བྱིང་དང་། བྱུ་རུ་དང་། ཕྲེང་བ་དང༌། ཏིང་མར་དང་། འཕྲ་མེན་དང་། སྐར་མ་
འཕྲ་མེན་དང་། དེ་དག་གཡུང་དྲུང་སེམས་དཔའ་རྣམས་ཀྱི་ལག་གིས་ཕྱོགས་བཅུར་
གཏོར་རོ། །རབ་ཏུ་གཏོར་རོ། །དེས་ནིས་དེ་ན་གནས་པ་རྣམས་བྱིན་གྱིས་བརླབས་
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སོ། །འོག་ཕྱོགས་ཀྱི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
ཀྱིས་རིན་པོ་ཆེ་སྣ་བདུན་གྱི་མཆོད་རྟེན་དང༌། སྐུ་གདུང་དང་། རྒྱལ་མཚན་དང་།
གདུགས་དང་། བ་དན་དང་། པི་ཝང་དང་། ཅག་པར་དང་། དུང་དང༌། དུང་
ཆེན་དང་། རྫ་རྔ་དང༌། ཇིང་དང༌། ཏིང་ལོ་དང་། རྔ་དང་། བརྡུང་རྔ་དང༌། རྫས་
དེ་དག་གི་སྒྲ་ཆེན་པོས་འཇིག་རྟེན་ཁེངས་པར་བྱས་ཏེ། གསེར་དང་། གཡུ་དང་།
དངུལ་དང་། མུ་ཏིག་དང་། མན་ཤེལ་དང་། བཻཌཱུརྱ་དང༌། ཆུ་བྱིང་དང་། བྱུ་རུ་
དང༌། ཕྲེང་བ་དང༌། ཏིང་མར་དང་། འཕྲ་མེན་དང༌། སྐར་མ་འཕྲ་མེན་དང་། དེ་
དག་གཡུང་དྲུང་སེམས་དཔའ་སེམས་དཔའ་རྣམས་ཀྱི་ལག་གིས་ཕྱོགས་བཅུར་གཏོར་
རོ། །རབ་ཏུ་གཏོར་རོ། །དེས་ནི་དེ་ན་གནས་པ་རྣམས་བྱིན་གྱིས་བརླབས་སོ། །སྟོང་
གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེད་མ་སྙེད་དག་ན།
བཞུགས་པའི་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་སྦྱིན་པ་
གཏང་བས་ཡང་དག་པར་རྫོགས་པའི་འབྲས་བུ་ཐོབ་པའོ། །སྦྱིན་པ་དེ་དག་གི་སྟོབས་
བདེ་བ་ཆེན་པོ་གང་དང་ལྡན་པ་ཡོངས་སུ་སྤྲོས་ནས་སྦྱིན་པའི་འོད་ཟེར་གྱི་དམྱལ་བ་
རྣམས་རྒྱུན་ཆད་དོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་
གི་བྱེད་མ་སྙེད་དག་ནས་ཡོངས་སུ་དག་པ་ནི། སྦྱིན་པའི་བསོད་ནམས་ཡོངས་སུ་
སྙོམས་ལ་ཕྱག་འཚལ་ལོ། །ས་དང་ལམ་ལ་མངའ་མཛད་པ་གཅོད་པའི་ཡེ་ཤེས་
དཀར་པོ་ལ་ཕྱག་འཚལ་ལོ། །གཡུང་དྲུང་སའི་ལྷ་མོ་བདུད་རྩི་གསོ་བའི་བདག་སྔོན་
མོ་ཆུ་རྐང་མ་ལ་ཕྱག་འཚལ་ལོ། །གཡུང་དྲུང་སེམས་དཔའ་རྣམས་ཀྱི་སྟོབས་ཀྱིས་
གནོན་མཛད་པ་རྟགས་ཀྱིས་གཙོ་མཛད་ལ་ཕྱག་འཚལ་ལོ། །ཡང་དག་སྤྲུལ་པའི་
གཤེན་འཁོར་ལོ་འོད་འབར་ལ་ཕྱག་འཚལ་ལོ། །གཡུང་དྲུང་སེམས་དཔའ་རྣམ་དག་
དོན་སྤྲུལ་པ་འཕྲུལ་གྱི་རྒྱལ་པོ་ལ་ཕྱག་འཚལ་ལོ། །གཡུང་དྲུང་སེམས་དཔའ་འཇིག་
202

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ། །
རྟེན་ཡོངས་སུ་སྐྱོང་། བདེ་རྟགས་བདུད་ལས་རབ་རྒྱལ་ལ་ཕྱག་འཚལ་ལོ། །གཡུང་
དྲུང་སེམས་དཔའ་ཁ་རག་བདུད་འདུལ། དྲང་སྲོང་གཙུག་གི་ནོར་བུ་ལ་ཕྱག་འཚལ་
ལོ། ། ཡེ་ཤེས་མངའ་བ་འོད་དུ་འཕྲོ། ཡེ་ཤེས་རྒྱལ་པོ་གཙུག་ཕུད་ལ་ཕྱག་འཚལ་ལོ། །
མཁའ་ལ་སངས་པའི་འོད་དང་ལྡན། འོད་ཀྱི་རྨང་ལྗོན་ཆུའི་ལྷ། བདུད་རྩི་འབེབས་ལ་
ཕྱག་འཚལ་ལོ། །སྣོད་དང་ཤེས་རབ་དང་འཕེལ་ལྗོན་ཅན། གཡུང་དྲུང་ལས་རབ་ཏུ་
ཕྱག་འཚལ་ལོ། །སྣོད་རྟེན་འབྱུང་བ་ཆགས་འཇིག་གི་མདོ་ལས་ལེའུ་སྟེ་དྲུག་པའོ། །
= = = =བྦབྦབྦབྦབྦབྦབ བྷཁཉིསཏ་བ་བྦབྦབྦབྦ༈ ། ། །
༧ སྟག་གཟིག་རྒྱལ་པོའི་སྐད་དུ། དུ་མ་མ་ཧ་པྲ་དུ་སལ་སལ། བོད་སྐད་དུ། རྒྱལ་
པོའི་བུ་གཏོ་བུ་དོད་དེ་ངན་སོང་གི་གནས་སུ་སྐྱེ་བ་དྲང་བའི་མཆོག །ཞག་གྲངས་
བདུན་ཚིག་ལ་བསྟན་པའོ། །དང་པོ་འདས་པ་སྦྱོང་བའི་ཆོ་ག་འདི་ལྟར་བྱའོ། །
དང་པོ་དཀྱིལ་འཁོར་བརྩིགས་པ་ནི། གྲུ་བཞི་པ་ལ་སྒོ་བཞི་པ་སྨན་དང་བདུད་རྩི་
འོ་མས་ཆག་ཆག་གདབ། དབུས་སུ་ཕོ་བྲང་ཟླུམ་པོ་ལྗང་གུ་དང༌། དེའི་རྒྱབ་གཡུང་
དྲུང་ར་བ་དམར་པོ་ཐེམ་པར་བྱ། དེའི་རྒྱབ་ཏུ་ཐིག་བསྐོར་གཅིག་བསྐོར་འཁོར་ལོ་
རྩིབས་བརྒྱད་ལྗང་གུ་ལེགས་པར་བསྐོར་མཉམ་བྲིས། དེ་རྒྱབ་མུ་ཁྱུད་དམར་པོ་ར་བ་
ལ་གཡུང་དྲུང་སྔོན་པོ་ཐེམ་པར་བྱས། དེ་རྒྱབ་པད་མ་དམར་པོ་བཅུ་གཉིས་བསྐོར་
མཉམ་བྲིས། དེ་རྒྱབ་གྲུ་བཞི་སྣམ་བུ་ཆེ་བར་བྱ། གཅིག་ནི་སེར་གཅིག་སེར་བྲིས། གྲུ་
བཞི་སྣམ་བུ་དག་ལ་འདོད་ཡོན་སྣ་ཚོགས་དང་། ཤིང་ལོ་འདམ་བུའི་ཚལ་དང་རི་
དྭགས་འདབ་ཆགས་ལ་སོགས་ཁོལ་མས་གདབ། དེའི་ཕྱི་རིམ་རྟ་བབས་རིམ་གསུམ་
དག་ལ་ཕྱོགས་བཞི་སྒོ་བཞི་འབྱུང་། དར་དང་རྒྱལ་མཚན་མདའ་དང་མེ་ལོང་ལ་
སོགས་རྒྱན་གྱིས་ཀླུབ། ལྷོ་ཕྱོགས་སྒོ་ལ་གྲུ་གསུམ་ནག་པོ་བྲི་བའི་དབུས་སུ་མཚན་བྱང་
གཟུག །གཏོར་མ་བརྒྱད་ཀྱིས་མཐའ་ལ་བསྐོར། སྐུའི་ལས་སུ་ཕྱག་རྒྱ་ནི་གཡས་པ་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ནམ་མཁའ་ལ་སྤུབ། གཡོན་པ་བཀན་སྐྱབས་སྦྱིན་ཚུལ་གྱི་ཕྱག་རྒྱ་བྱ། ངག་གི་ལས་སུ་
སྙིང་པོ་བརྗོད་པ་ན། ཡང་ཡང་སྤོར་རམ་རམ་ཧ། ཨ་ཨ་ཨ་ཨཱ་ཨཱི་སང་སང་། ཐིམ་
ཨ་ཨ་ཨ་ཨོ་ཨོཾ་ཞེས་བརྗོད་པ། བདག་ཉིད་ཀུན་ཏུ་བཟང་མོ་ས་ཏྲིག་ཨེར་སངས་སྐུ་
མདོག་གསེར་གྱི་སྙིང་པོ་འདྲ་བ་ཕྱག་ན་འཕྲུལ་གྱི་མེ་ལོང་དཔེ་བྱད་བསྣམས་པ་ཡི་
གེ་ༀ་ལས་བསྐྱེད་ཐུགས་ཀ་ལ་ཀུན་དུ་བཟང་པོ་འོད་ཀྱི་སྐུ་ཚོན་གང་བ་སྐྱེད། སྐུའི་
འཕྲག་པ་གཡས་སུ་ཐབས་ཀྱི་སྐུ་བསྐྱེད། འཕྲག་པ་གཡོན་དུ་ཤེས་རབ་ཕུལ་བསྐྱེད།
ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཡང་ཡང་སང་སང་ཨ་དཀར་
སལེ་སལེ་ཨོཾ། ཞེས་བརྗོད་པས། སྐུ་བཞི་འོད་ཟེར་འཇིག་རྟེན་གྱི་ཁམས་འོག་ཕྱོགས་
དམྱལ་བའི་གྲོང་ཁྱེར། ཤར་བ་དམར་ནག་གླིང་ལ་སོགས་པ། ཡི་དྭགས་ཁ་མེ་ལྕེ་
དང་། ཚེར་མའི་གླིང་ལ་སོགས་པ་དང༌། བྱོལ་སོང་མུན་པའི་གླིང་ཆེན་ལ་སོགས་པ་
དང་རྒྱ་མཚོ་ཡི་ནང་ན་གཅིག་གིས་གཅིག་ཟ། ཀླུ་སྡེ་ལ་འོད་དང་ཟེར་འཕྲོས་པས་
ངན་སོང་གསུམ་པོ་འོད་དུ་ཞུ་ནས་འོད་ཟེར་ཉི་མའི་སྙིང་པོ་ལྟ་བུར་གྱུར་ནས་བདག་
ལ་ཐིམ་པར་བསྒོམ། བདག་ཀྱང་འོད་ཀྱི་གང་བུ་མར་མེ་རླུང་གིས་མ་བསྐྱོད་པ་ལྟ་
བུ་གྱུར་པར་བསྒོམ། རིགས་དྲུག་ཐམས་ཅད་དབྱིངས་ཀྱི་ངང་དུ་སྟོང་པ་རིག་སལ་
གྱིས་བསྒོམ། འདས་པའི་ཉོན་མོངས་པས་རྣམ་ཤེས་འོད་ཀྱི་འཁོར་ལོ་རང་འགྱུར་མེ་
ཏོག་ཙམ་པ་ཀ་ཙམ་ཏེ། བདག་གི་རྣམ་ཤེས་ལ་འོད་ཟེར་ལྕགས་ཀྱུ་འདྲ་བས་བཀུག་
ནས་འོད་ཟེར་ལྗང་སལ་གྱིས་མཚན་བྱང་ལ་ཐིམ་པར་བསྒོམ། དེ་ནས་སྲིད་པའི་
གཡུང་དྲུང་ཀློང་ནས་བསྐྱེད་པའི་ལྷ། ཡེ་འབུམ་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་ཤེས་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་སྲིད་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་འབྱུང་རྒྱལ་པོ་ལ་ཕྱག་འཚལ་ལོ། །བོན་ཉིད་
204

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
གཡུང་དྲུང་ཀློང་ནས་བསྐྱེད་པའི་ལྷ། ཡེ་ཁྱབ་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་གྲུབ་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་གསལ་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། ཡེ་དག་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཀུན་ལྡན་ལ་ཕྱག་འཚལ་ལོ། །
བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཀུན་རིག་ལ་ཕྱག་
འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཀུན་ཤེས་
ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་
ཀུན་སྒྲོལ་ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན།
བྱམས་པ་ཀུན་ཁྱབ་ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་
གཤེན། བྱམས་པ་ཀུན་འདུལ་ལ་ཕྱག་འཚལ་ལོ། །བོན་ཉིད་གཡུང་དྲུང་ཀློང་ནས་
བསྐྱེད་པའི་གཤེན། བྱམས་པ་ཀུན་འདྲེན་ལ་ཕྱག་འཚལ་ལོ། །བོན་ཉིད་གཡུང་དྲུང་
ཀློང་ནས་བསྐྱེད་པའི་གཤེན། བྱམས་པ་སྙོམས་མཛད་ལ་ཕྱག་འཚལ་ལོ། །བོན་ཉིད་
གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཁྱབ་བདལ་ལ་ཕྱག་འཚལ་ལོ། །
བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཀུན་འདྲེན་ལ་ཕྱག་
འཚལ་ལོ། །བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ་གཤེན་ཉི་ཤུ་ཐམ་པ་ལ་
ཕྱག་འཚལ་ལོ། །དེ་བཞིན་དུ་དམྱལ་བའི་གནས་ནས་འདྲེན་མཛད་པའི། བདེ་བར་
གཤེགས་པ་གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་
ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་
ལ་ཕྱག་འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་
ལ་ཕྱག་འཚལ་ལོ། །ཞེས་ཕུལ་ནས་འབྱུང་བ་ལ་ཕྱག་འཚལ་ལོ། །དེ་ནས་སྡིག་པ་རབ་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཏུ་བཤགས་པའི་ཆོ་ག་བྱས་ཏེ། བདག་དང་བདག་འདྲའི་སེམས་ཅན་སྡིག་པོ་ཆེ།
བདག་དང་ཉོན་མོངས་འདས་པའི་སྒྲིབ་པ་ཅན། ཞེ་སྡང་ལས་སུ་སྤྱོད་པའི་རྣམ་སྨིན་
གྱིས། དམྱལ་བ་ཚ་གྲང་གནས་སུ་འཁྱམས་སུ་ཉེ། བྱམས་པ་ཆེན་པོའི་ཐུགས་ལས་
འབྱུང་བའི་ལྷ། འོད་དཀར་གནས་འཛིན་ཐུགས་རྗེ་དེར་མ་ཆུང་། དམྱལ་བ་ཚ་གྲང་
གནས་སུ་འཁྱམས་ན་དྲོངས། ཚེ་འདས་ཉོན་མོངས་སྒྲིབ་པ་ཅན། དམྱལ་བ་ཚ་གྲང་
རྒྱུན་ཆད་ནས། ཞེ་སྡང་བྱམས་པའི་ཀློང་དུ་ཞི་བར་ཤོག ། སྐྱེ་བ་དང་པོ་དཔག་ཏུ་མེད་
པ་ནས། ད་ལྟ་སྐྱེ་བ་བར་མ་དོར་སྐྱེས་པ་ཕན་ཆད་དུ། མི་དགེ་སྡིག་པའི་ལས་རྣམས་
ཅི་བགྱིས་པ། ལྷ་གཤེན་སྲིད་པ་ལྷ་མོ་རྣམས་ལ་བཤགས་པར་འབུལ། ཞེ་སྡང་སྒྲིབ་པ་
དག་པར་ཤོག །དམྱལ་ཁམས་བཅུ་དྲུག་སྟོང་བར་ཤོག ། ཨ་དཀར་ཨ་རྨད་དུ་ཏྲི་སུ་
ནག་པོ་ཞི་ཞི་མལ་མལ། ཨ་ཨ་ཨོ་ཨོཾ་ཞེས་བཤགས་པར་བྱའོ། །འགུགས་པ་དང་།
བཤགས་པ་གོ་བཟློག་སྟེ། མཚན་བྱང་ལག་ཏུ་གཟུག་ལ། ཨེ་མ་ཧོ་ཀྱེ་མ་ཧོ། ། ཚེ་
འདས་ཉོན་མོངས་སྒྲིབ་པ་ཅན། དྲི་མ་མཚན་བྱང་འདི་ན་ཡོད། དྲི་མ་མཚན་བྱང་
འདི་ལ་འཁོར། དྲི་མ་མཚན་བྱང་འདི་ལ་རྟེན་བཅའ་སྟེ། དམྱལ་བ་བཤའ་གཏུབ་ཡ་
རེ་ང་། ལྕགས་མཁར་དགུ་རིམ་ཡིད་རེ་མུག ། མེ་ཆུ་རླུང་གསུམ་ངད་རེ་ཚ། རལ་ཀྱུ་
ནགས་ཚལ་སོ་རེ་རྣོ། རོ་མྱགས་འདམ་དོང་ཞེ་རེ་རྩོག །ལྕགས་ཀྱི་དྲ་བ་འཕྲང་རེ་དམ།
ཁྱོད་དམྱལ་བའི་གནས་སུ་མ་འཁྱམ་པར། གཤེན་རབ་ཀྱིས་བཀའ་སྩལ་པ་ཉོན།
གཤེན་ལྷ་འོད་དཀར་འོད་དེ་འཛུམ། གསལ་བའི་ཞུགས་མར་འོད་དེ་སྤྱོད། བདུད་རྩི་
སྨན་གྱི་ཆུ་ལ་འཐུང༌། སྔོན་གྱི་བག་ཆགས་མཚན་བྱང་འདི་ལ་ཤོག །འདི་སྐད་བརྗོད་
ལ་མཚན་བྱང་ལ་སྟིམ་མོ། །དེ་ནས་ནེའུ་ཆུང་གི་མཆོད་པ་བྱའོ། །ཕྱག་རྒྱ་གར་ཐབས་
སུ་བསྒྱུར་རོ། །ཕྱག་མཚན་སྲིད་པའི་གཤང་ཆུང་ཁྲོལ། ཕོ་བྲང་ལིང་ཙེ་པད་མ་དབུས་
ཕྱོགས་ན་ཡུམ་ཆེན་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། གསེར་
206

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། གཡས་ན་གསེར་གྱི་ཡི་གེ་དཔའ་བོ་
འབྲུ་ལྔ་བསྣམས། གཡོན་ན་འཕྲུལ་གྱི་མེ་ལོང་དཔེ་བྱང་བསྣམས། སྐུ་ལ་གསེར་གྱི་ན་
བཟའ་ཅོད་པན་རྒྱན་གྱིས་བརྒྱན། གསེར་གྱི་སེང་གེ་བསྣོལ་བའི་ཁྲི་ལ་བཞུགས། བྱིན་
རླབས་བསྐྱེད་ཅིང་འགྲོ་དྲུག་མཐོ་རིས་འདྲེན། བྱིན་རླབས་ཅན་ལ་ཕྱག་འཚལ་མཆོད་
པ་འབུལ། ཤར་ཕྱོགས་ལིང་ཙེའི་གདན་སྟེང་ནས། བོན་ཉིད་གཡུང་དྲུང་ཀློང་ནས་
བསྐྱེད་པའི་ལྷ། སྲིད་པའི་ཡེ་འབུམ་རྒྱལ་པོ་ནི། སྐུ་མདོག་གསེར་ལ་འོད་ཟེར་འབར།
སྐུ་ལ་ཤེལ་གྱི་ན་བཟའ་གསོལ། ཕྱག་མཚན་གཙུག་གི་ལྡེམ་རྒྱང་བསྣམས། དེ་ལ་ཕྱག་
འཚལ་མཆོད་པ་འབུལ། བྱང་ཤར་ལིང་ཙེའི་གདན་སྟེང་ན། བོན་ཉིད་གཡུང་དྲུང་
ཀློང་ནས་བསྐྱེད་པའི་ལྷ། སྲིད་པའི་ཡེ་སངས་རྒྱལ་པོ་ནི། སྐུ་མདོག་ཤེལ་དཀར་དྲི་
མེད་ལ། དབུ་ལ་བསིལ་བྱེད་ཨུ་ཏུལ་ཅོག་ཞུ་གསོལ། སྐུ་ལ་བདུད་རྩིའི་ཆར་སླག་
གསོལ། ཕྱག་ན་བདུད་རྩིའི་ཆུ་རྒྱུན་སྦྲེང་། ཚ་བའི་དམྱལ་བ་བསིལ་བར་བྱེད། དེ་ལ་
ཕྱག་འཚལ་མཆོད་པ་འབུལ། བྱང་ཕྱོགས་ལིང་ཙེའི་གདན་སྟེང་ནས། བོན་ཉིད་
གཡུང་དྲུང་ཀློང་ནས་བསྐྱེད་པའི་ལྷ། སྲིད་པ་ཡེ་ཁྱབ་རྒྱལ་པོ་ནི། སྐུ་མདོག་དམར་ལ་
འོད་ཟེར་འབར། སྐུ་ལ་མེ་དཔུང་སླག་པ་གསོལ། ཕྱག་ན་མེ་ཡི་ཞགས་པ་བསྣམས།
གྲང་འཁྱག་གླིང་ཆེན་ནང་ནས་གྲང་བའི་སོ་ཐབས་འདྲེན། དེ་ལ་ཕྱག་འཚལ་མཆོད་
པ་འབུལ། བྱང་ནུབ་ལིང་ཙེའི་གདན་སྟེང་ནས། བོན་ཉིད་གཡུང་དྲུང་ཀློང་ནས་
བསྐྱེད་པའི་ལྷ། སྲིད་པ་ཡེ་ཡོད་རྒྱལ་པོ་ནི། སྐུ་མདོག་བཻཌཱུརྱ་ཡི་ཁ་ཏོག་ལ། སྐུ་ལ་
གཡུ་ཡི་ལིང་ཙེ་མནབས། དབུ་ལ་ལྗང་ལོ་གཡུ་ཡི་ཅོག་ཙེ་བསྐོན། ཕྱག་ན་ཤེལ་གྱི་
དཔེ་ཙེ་བསྣམས། དེ་ལ་ཕྱག་འཚལ་མཆོད་པ་འབུལ། ནུབ་ཕྱོགས་ལིང་ཙེའི་གདན་
སྟེང་ནས། བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ། སྲིད་པ་ཡེ་ཤེས་རྒྱལ་པོ་ནི།
སྐུ་མདོག་དམར་གསལ་བྱུང་དཀར་མདོག ། སྐུ་ལ་མེ་འོད་ལྗང་ཀུ་གསོལ། ཕྱག་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཚན་མེའི་རྒྱལ་མཚན་བསྣམས། གྲང་འཁྱག་གླིང་ཆེན་སྙོམས་པར་མཛད། དེ་ལ་
ཕྱག་འཚལ་མཆོད་པ་འབུལ། ལྷོ་ནུབ་ལིང་ཙེའི་གདན་སྟེང་ནས། བོན་ཉིད་གཡུང་
དྲུང་ཀློང་ནས་བསྐྱེད་པའི་ལྷ། སྲིད་པ་ཡེ་སངས་རྒྱལ་པོ་ནི། སྐུ་མདོག་མེ་འོད་དམར་
སྨུག་ལ། སྐུ་ལ་ལྕགས་ཀྱི་དྲ་ཚགས་བསྣམས། ཕྱག་ན་ལྕགས་ཀྱི་དྲིལ་ཞགས་བསྣམས།
ཉི་ཚེ་བ་རྣམས་འདྲེན་པར་བྱེད། དེ་ལ་ཕྱག་འཚལ་མཆོད་པ་འབུལ། ལྷོ་ཕྱོགས་ལིང་
ཙེའི་གདན་སྟེང་ན། བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ། སྲིད་པ་ཡེ་སྲིད་
རྒྱལ་པོ་ནི། སྐུ་མདོག་གཡུ་ཡི་སྙིང་པོ་ལ། སྐུ་ལ་གཡུ་ཡི་དཔུང་ཆུང་གསོལ། ཕྱག་ན་
བ་དན་དམར་པོ་བསྣམས། དེ་ལ་ཕྱག་འཚལ་མཆོད་པ་འབུལ། ལྷོ་ཤར་ལིང་ཙེའི་
གདན་སྟེང་ན། བོན་ཉིད་གཡུང་དྲུང་ཀློང་ནས་བསྐྱེད་པའི་ལྷ། སྲིད་པ་ཡེ་འབྱུང་
རྒྱལ་པོ་ནི། སྐུ་མདོག་ཆུ་འོད་སྔོན་པོ་ལ། ཕྱག་ན་ཆུ་ཡི་ཞགས་པ་བསྣམས། མེ་ཡི་
བསྲེག་པའི་དམྱལ་བར་འདྲེན་པར་བྱེད། དེ་ལ་ཕྱག་འཚལ་མཆོད་པ་འབུལ། ཡམ་
ཡམ། ཡཾ། ཨ་ཨ། ཨོཾ་ཨོཾ་དར། ཨོཾ་སང་། ཕོ་བྲང་ལིང་ཙེའི་ཕྱི་རིམ་ན། བོན་ཉིད་
གཡུང་དྲུང་ཀློང་ནས་བསྐྱེད་པའི། སྲིད་པ་ཡེ་སངས་རྒྱལ་པོ་ནི། སྐུ་མདོག་དཀར་
གསལ་གངས་ལ་ཉི་ཤར་འདྲ། སྐུ་ལ་ར་རྩའི་རལ་ག་གསོལ། ཕྱག་ན་ཁྲམ་ཤིང་དཀར་
པོ་བསྣམས། མེ་ཡི་དཀར་ནག་ཁྲམ་ལ་འདེབས་པར་བྱེད། པད་མ་སྔོན་མོའི་ཁྲི་ལ་
བཞུགས། དེ་ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་
པའི་ལྷ། སྲིད་པ་ཡེ་སྲིད་རྒྱལ་པོ་ནི། སྐུ་མདོག་ལྕགས་འོད་འབར་བ་ལ། དབུ་ལ་གཡུ་
ཡི་ལྕོག་ཞུ་གསོལ། སྐུ་ལ་ཆུ་དར་དཔྱང་བུ་གསོལ། ཕྱག་ན་ཆུ་དར་རྒྱལ་མཚན་
བསྣམས། པད་མ་གས་པ་འདྲེན་པར་བྱེད། དེ་ལ་ཕྱག་འཚལ་མཆོད་པ་འབུལ། བོན་
ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པའི་རྒྱལ་པོ་ཀུན་ལྡན་ནི། སྐུ་
མདོག་གསེར་འོད་འབར་བ་ལ། དབུ་ལ་གཡུ་ཡི་པད་མ་བརྒྱན། ཕྱག་ན་སྐོས་ཀྱི་ཆག་
208

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ། །
ཤིང་བསྣམས། སྐུ་ལ་གཞའ་ཚོན་དཔྱང་བུ་གསོལ། རལ་ཀྱུ་ལོ་མ་པད་མ་བསྐྱུར། དེ་
ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན།
བྱམས་པའི་རྒྱལ་པོ་ཀུན་རིག་ནི། སྐུ་མདོག་ཤེལ་དཀར་ལྟ་བུ་གསལ། དབུ་ལ་སྐོས་ཀྱི་
མེ་ཏོག་འཁྲུངས། སྐུ་ལ་མེ་ཏོག་དཔྱང་བུ་གསོལ། ཕྱག་ན་བསིལ་བྱེད་ཆར་པ་
འབེབས། དམྱལ་བའི་མེ་དཔུང་པད་མའི་ཁང་པ་བྱེད། དེ་ལ་ཕྱག་འཚལ་མཆོད་པ་
འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པའི་རྒྱལ་པོ་ཀུན་
ཤེས་ནི། སྐུ་མདོག་གཡུ་འོད་སྔོ་གསལ་ལ། སྐུ་ལ་དར་དཀར་གུ་ཟུ་གསོལ། དབུ་ལ་
ཨུ་དཔལ་ལྗོན་པ་འཁྲུངས། ཕྱག་ན་མེ་ཡི་ས་བོན་བསྣམས། སོ་ཐམ་ཐམ་ནི་སློང་བར་
བྱེད། དེ་ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་
གཤེན། བྱམས་པའི་རྒྱལ་པོ་ཀུན་བགྲོད་ནི། སྐུ་མདོག་མེ་འོད་འབར་བ་ལ། དབུ་ལ་
ཆུ་དར་ཅོད་པན་བརྒྱན། སྐུ་ལ་དར་དཀར་ལེའུ་རིས་གསོལ། ཕྱག་ན་བདུད་རྩིའི་
བུམ་པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་
ནས་བསྐྱེད་པའི་གཤེན། བྱམས་པའི་རྒྱལ་པོ་ཀུན་ཁྱབ་ནི། སྐུ་མདོག་མེ་འོད་དམར་
ལ་དུང་ལོ་འཕྲོ། སྐུ་ལ་མེ་དར་དམར་པོ་གསོལ། ཕྱག་ན་མེ་འོད་དམར་པོ་བསྣམས།
དེ་ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་
གཤེན། བྱམས་པའི་རྒྱལ་པོ་ཀུན་འདུལ་ནི། སྐུ་མདོག་ཧ་ལོ་བྱང་བུ་གསོལ། ཕྱག་ན་
འཇམ་པའི་ཧ་ལོ་བསྣམས། མཚོན་གྱི་བསྐལ་པ་འབར་བ་ནི། བཟོད་པའི་གོ་ཆར་
སྒྲུབ་པར་བྱེད། དེ་ལ་ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་
བསྐྱེད་པའི་གཤེན། བྱམས་པའི་རྒྱལ་པོ་ཀུན་དྲོང་ནི། སྐུ་མདོག་ཉི་འོད་པད་མ་རིས།
དབུ་ལ་གསེར་གྱི་མེ་ཏོག་ཐོར་ཚུགས་ཅན། ཕྱག་ན་ཉི་མའི་འཕྲུལ་ཆ་བསྣམས།
མཚོན་གྱི་བསྐལ་པ་འབར་བ་ནི། དཔག་བསམ་ལྗོན་ཤིང་བསྒྱུར་བར་མཛད། དེ་ལ་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཕྱག་འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན།
བྱམས་པ་ཆེན་པོ་སྙོམས་མཛད་ནི། སྐུ་མདོག་ཆུ་འོད་པད་མ་རིས། དབུ་ལ་གཡུ་ཡི་
མེ་ཏོག་འཁྲུངས། སྐུ་ལ་ཆུ་ཡི་དྲ་བ་གསོལ། ཕྱག་ན་མེ་ཏོག་འཁོར་ལོ་བསྣམས།
མདའ་དང་མདུང་གི་རྩེ་མོ་བསྣམས། མེ་ཏོག་ཆར་པ་འབེབས་པར་བྱེད། དེ་ལ་ཕྱག་
འཚལ་མཆོད་པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་
པ་ཆེན་པོ་ཁྱབ་བདལ་ནི། སྐུ་མདོག་གསེར་གྱི་སྙིང་པོ་ལ། དབུ་ལ་དར་གྱི་ཅོད་པཎ་
ཅན། སྐུ་ལ་གཡུ་ཡི་སླག་པ་གསོལ། ཕྱག་ན་གེ་སར་ལྗོན་པ་བསྣམས། ལྕགས་ཀྱི་ཁང་
སྒྲོམ་འབར་བ་ནི། གཞལ་ཡས་ཁང་དུ་བསྒྱུར་བར་མཛད། དེ་ལ་ཕྱག་འཚལ་མཆོད་
པ་འབུལ། བོན་ཉིད་གཡུང་དྲུང་ཀློང་ནས་བསྐྱེད་པའི་གཤེན། བྱམས་པ་ཆེན་པོ་དྲང་
མཛད་ནི། སྐུ་མདོག་བཻཌཱུརྱ་ཡི་འོད་ཟེར་འཕྲོ། དབུ་ལ་གསེར་གྱི་སྲོག་ཞུ་གསོལ། ཕྱག་
ན་གསེར་གྱི་དྲ་ཚགས་བསྣམས། དམྱལ་བའི་མེ་མུར་པུས་ནུབ་ཀྱང་། མེ་ཏོག་པད་མ་
བསྒྱུར་བར་མཛད། དེ་ལ་ཕྱག་འཚལ་མཆོད་པ་འབུལ། རི་རབ་སྤོས་ཀྱི་མཆོད་པ་
འབུལ། མེ་ཏོག་ཕྲེང་བ་ཕྱེ་མ་དང་། བྱུག་པ་རྒྱལ་མཚན་གདུགས་མཆོག་དང་། ཆུ་བོ་
ཆུ་ཀླུང་གཡུ་འབྲང་བདུད་རྩི་དང༌། རོལ་མཚོ་སྒྲ་སྙན་མཆོད་པ་འདི། བོན་ཉིད་
གཡུང་དྲུང་ཀློང་ན་མཆོད་པ་འབུལ། འཁོར་བའི་སེམས་ཅན་འདས་པ་ཁྱོད། མངལ་
དུ་གནས་ཞིག་མི་འགྱུར་ཞིང་། རིན་ཆེན་རྣམས་ཀྱི་པད་མོ་ལ། རྫུ་འཕྲུལ་ཆེན་པོ་
འབྱུང་བར་ཤོག །ཟས་ནོར་གོས་དང་སྨན་རྣམས་དང་། མལ་ཆ་དང་ནི་གདན་ལ་
སོགས། སྟོད་གོས་དང་ནི་སྨད་ཤམ་དང༌། བང་ཆ་ལ་སོགས་རྒྱན་དང་མུ་ཏིག་དང་།
བཻཌུརྱ་དང་ཡིད་བཞིན་གཏེར། མེ་ཏོག་མྱུར་དུ་བྱུང་བར་ཤོག །བསྐལ་པ་དང་པོ་མུ་
གེའི་དུས། མུ་གེའི་བསྐལ་པ་ཤར་བའི་ཚེ། བདག་ནི་ཟས་དང་སྐོམ་དུ་འགྱུར། མི་
ཟད་ཟས་སྐོམ་བདག་འགྱུར་ཤོག །མུག་གེའི་བསྐལ་པ་ཞི་བར་ཤོག །བསྐལ་པ་བར་
210

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ།
མ་ནད་ཀྱི་དུས། ནད་ཀྱི་བསྐལ་པ་ཤར་བའི་ཚེ། བདག་ནི་སྨན་དང་རྩི་རུ་འགྱུར་པར་
ཤོག །ནད་པ་རྣམས་ནི་འཚོ་བྱེད་ཅིང༌། ནད་ཀྱི་བསྐལ་པ་ཞི་བར་ཤོག །བསྐལ་པ་ཐ་
མ་མཚོན་གྱི་དུས། མཚོན་གྱི་བསྐལ་པ་ཤར་བའི་ཚེ། བདག་ནི་བཟོད་པའི་གོ་ཆ་
འགྱུར། མཚོན་གྱི་བསྐལ་པ་ཞི་བར་ཤོག །ཤལ་མ་རིའི་སྡོང་པོ་ནི། དཔའ་བསམ་ཤིང་
དུ་ཡོད་པར་ཤོག །མདའ་དང་མདུང་གི་རྩེ་མོ་ལས། མེ་ཏོག་ཆར་པ་འབེབས་པར་
ཤོག །ལྕགས་ཀྱི་ཁང་སྒྲོམ་འབར་བ་ནི། གཞལ་ཡས་ཁང་དུ་ཡོད་པར་ཤོག །དམྱལ་
བའི་བཙོ་ཟངས་ཁོལ་མ་ལ། བདུད་རྩི་སྨན་དུ་ཡོད་པར་ཤོག ། ཆུ་བོ་རབ་མེད་འགོག་
པ་ཡང་། ཁྲུས་ཀྱི་རྫིང་བུར་ཡོད་པར་ཤོག །དམྱལ་བའི་སྐྱེད་པུ་རྣམ་གསུམ་ཡང་། སྐུ་
གསུང་ཐུགས་དང་ལྡན་པར་ཤོག །མེ་མ་མུར་པུས་ནུབ་ཀྱང༌། མེ་ཏོག་པད་མ་གྱུར་
བར་ཤོག ། རོ་མྱགས་འདམ་དོང་ནག་པོ་ནི། པད་མའི་ཁང་པར་གྱུར་པར་ཤོག །སྟོང་
ཤོང་རྒྱ་མ་ཁ་སྤྲོད་ནི། རིན་ཆེན་གཞལ་ཡས་ཁང་དུ་ཡོད་པར་ཤོག །ལྕགས་ཀྱི་ཞགས་
པ་འདོམ་དགུ་ནི། ཉི་ཟེར་འདྲེན་པའི་ལམ་དུ་ཡོད་པར་ཤོག །འབར་བའི་ལྕགས་ཀྱུ་
ཁ་བརྒྱད་ནི། འདྲེན་པའི་ལྕགས་ཀྱུ་ཡོད་པར་ཤོག །ལྕགས་ཀྱི་དྲ་བ་མིག་དགུ་ནི།
རིན་ཆེན་གླིང་དགུ་ཡོད་པར་ཤོག །ཞག་བདུན་ཕྲག་གཉིས་པ་ལ། ཉོན་མོངས་པ་
ཅན་རྒྱུ་འདོད་ཆགས་ཤས་ཆེ་ཞིང་། རྐྱེན་མ་བྱིན་བླངས་པས། ཡི་དྭགས་ཀྱི་ཡུལ་དུ་སྐྱེ་
བ་བླངས་པའི་འདས་པ་འདྲེན་པའི་ཐབས་མ་འདལ་བརྩིགས་པའི་ཐབས་ལ་དཀྱིལ་
འཁོར་གྲུ་བཞི་ལ་སྒོ་བཞི་པ། དབུས་སུ་ཕོ་བྲང་ཟླུམ་པོ་ལ། ཚོན་རྩི་སྔོན་པོ་བཀང་བ་
སྟེ། དབུས་སུ་གཡུང་དྲུང་སེར་པོའི། དབུས་སུ་ཡི་གེ་ཨ་དཀར་པོ་གཅིག་བྲི། དེ་རྒྱབ་
མུ་ཁྱུད་ཟླུམ་དུ་བསྐོར་ལ། ཆ་མཉམ་བཅུ་གཉིས་བྲི། དེ་རྒྱབ་འཁོར་ལོ་རྩིབས་བརྒྱད་
ཕྱོགས་མཚོན་བྲི། དེ་རྒྱབ་སྣམ་བཞི་བཅད་ལ། འདོད་ཡོན་སྣ་ཚོགས་བྲི། རི་དྭགས་
ཤ་ར་ན་དང་། བྱ་ཁྱུང་ཀ་རུ་ན་དང་། དཔག་བསམ་སྟར་མོ་གེ་དང་། ཤིང་ལོ་པ་ཏྲ་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྣ་ཚོགས་བྲི། དེ་རྒྱབ་རྟ་བབས་སྣམ་བུ་རིམ་པ་གསུམ་དུ་བཅད་ལ། གསེབ་ཏུ་སྒོ་
བཞི་འབྱུང་། མདའ་དར་རྒྱལ་མཚན་རལ་གྲི་སྒོ་བཞི་གཟུག །འདོད་ཡོན་སྣ་ཚོགས་
དག་གིས་བརྒྱན། དེ་ནས་དཔོན་གསས་སེམས་ཉིད་ཁུག་ཚད་སྟོང་ཉིད་བཞུགས། དེ་
ནས་སེམས་ཅན་ལ་ཚད་མེད་པ་སྒོམ། དེ་ནས་རྒྱུ་ཡི་ཏིང་ངེ་འཛིན་ནི། མདུན་གྱི་
ནམ་མཁའ་ལ་ཡི་གེ་ཨ་དཀར་པོ་ཤེལ་སྒོང་ཕྱིས་པ་ལྟ་བུ་ཞིག་སྒོམ། བདག་གིས་ཐུག་
ཀ་ཨ་དཀར་པོ་ཞིག་སྒོམ། ཨ་ཨ་ཨོཾ་ཞེས་བརྗོད་པ་བདག་ཉིད་སྟོན་པ་ཕྱག་གཡས་ན་
སྲིད་པ་བསྐོས་ཀྱི་ཆག་ཤིང་བསྣམས་པ། སྤྱི་བོའི་གཙུག་ཏུ་རིན་པོ་ཆེ་ཟེར་སྲོག་གི་སྟེང་
དུ། གསེར་གྱི་འཁོར་ལོའི་སྟེང་དུ། ཡུམ་ཆེན་མོ་ས་ཏྲིག་ཨེར་སངས་སྐུ་མདོག་གསེར་
བཙོ་མ་ལྟར་བཞུགས་པ། འོད་ཀྱི་སྐུའི་དཔྲལ་བའི་མཛོད་སྤུ་རིན་པོ་ཆེ་པད་མའི་སྟེང་
དུ། ཡེ་ཤེས་ཀྱི་ལྷ་གཤེན་ལྷ་འོད་དཀར་ཕྱག་ན་ཐུགས་རྗེ་ལྕགས་ཀྱུ་ཡིས། དམྱལ་བ་
དང་ཡི་དྭགས་ཡར་འདྲེན་པས། ཐུགས་དཀར་སྲིད་པ་སངས་པོ་འབུམ་ཁྲི། སྐུ་
མདོག་དངུལ་དཀར་དྲི་མེད་ལ། ཕྱག་ན་མི་ནུབ་པའི་རྒྱལ་མཚན་བསྣམས་པ། འོད་
སྐུ་ཚོན་གང་པ། འོད་ཟེར་ཁ་དོག་དུ་མ་དང་ལྡན་པ། དམྱལ་བ་དང་ཡི་དྭགས་
ཐམས་ཅད་ཡར་འདྲེན་ཞིང་། སྦྱིན་པ་བོན་སྐུ་ལ་ཡར་སྟིམས་ཀྱིན། འོད་ཟེར་སྤྲོས་
ཀྱིན་འཁོར་བདེ་བར་གཤེགས་པ་སྟོང་གིས་བསྐོར་ཞིང་། འཁོར་བའི་སེམས་ཅན་ཡར་
འདྲེན་པར་སྒོམ་མོ། །དེ་ནས་མངའ་བདག་དཔོན་གསས་དང་། ཡོན་བདག་ཕོ་མོ་
རྣམས་ཁྲུས་ནས་བཏོན་ནོ། །དགུང་སྔོན་མཐོན་པོ་བོན་ཉིད་དབྱིངས་ནས་བདལ།
ཐུགས་རྗེ་སྤྲིན་དཔུང་སྟོན་པའི་སྐུ་ལ་འདུས། བྱིན་རླབས་ཆར་པ་འགྲོ་བ་ཡོངས་ལ་
འབེབས། དཔྱིད་གསུམ་རྫིང་བུ་ལས་འཕྲོ་ཅན་ལ་འཁྱིལ། ས་གཞི་སྐོམ་པས་དད་པ་
ཅན་རྣམས་བང་༌། ཡོན་ཏན་འབྲུ་བཅུད་སྦྱིན་པ་ཅན་གྱི་སྔས། བདུད་རྩི་ཆུ་བོ་མཁའ་
དང་ཀློང་ནས་འབེབ། དེ་ལྟར་ཚངས་པའི་གཙང་རྫས་གཙང་ཆུ་འདི། བདག་དང་
212

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
མཐའ་ཡས་སེམས་ཅན་རྣམས། འཁོར་བ་རྒྱུན་གྱི་ས་ཡིན་པས། མི་གཙང་དུག་དང་
དྲི་མས་གོས། དེ་དག་ཐུགས་རྗེའི་ཆུ་བོས་དག་གྱུར་ཅིག །ཁྱབ་བདལ་སྤྲོས་པ་སངས་
སང་ཨོཾ། དེ་ནས་ཀློང་ཆེན་གྱིས་མཚམས་གཅོད་ཉུངས་ཀར་འཕེན། ཕྱག་རྒྱ་གཡས་
ཕྱར་གཡོན་གྱི་པུས་མགོར་བཅས་ཞིང་བཞག་པའི་ཚུལ་བྱས། བདག་ཁྲོ་བོ་གཟེ་མ་
དབུ་དགུ་རུ་བསྒོམས། ཨོཾ་ཉུངས་ཀར་རྒྱལ་པོ་འཐོར་བྱེད་འདི། སྐྱེས་ནི་རི་རྒྱལ་ཁ་ལ་
སྐྱེས། བསྔགས་ནི་སྟོབས་ཆེན་གྱད་ཀྱིས་བརྔས། གསེར་ཛ་དམར་པོ་སྔགས་ཀྱི་མདའ།
ཁྲོ་བོའི་རྒྱལ་པོ་བདུད་ལ་དཔའ། གསེར་འོད་འཕྲོ་ལ་གཡུ་འོད་འབར། མེ་དཔུང་
དམར་པོ་གཏར་ཚན་འོད། བར་དུ་གཅོད་པ་འཕྲོག་པར་བྱེད། ཏྲག་མ་རག་ཤ་
གཞོབ་ཏུ་གཏོང་། ཏྲག་མ་རག་ཤ་དུམ་བུར་ཧྲིམ་ཧྲིམ་བྱོ དེ་ནས་ཡི་དྭགས་ཀྱི་གནས་
ནས་དྲངས་པའི་ལྷ་གཤེན་ཡེ་ཤེས་ཀྱི་ཀློང་ཆེན་པོའི་ལྷ་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀྱི་ཀློང་ནས་བསྐྱེད་པའི་ལྷ། མཁའ་འགྱིང་དཀར་པོ་ལ་ཕྱག་འཚལ་ལོ། །བོན་ཉིད་
ཡེ་ཤེས་ཀྱི་ཀློང་ནས་བསྐྱེད་པའི་ལྷ། ཁྲི་འོད་དཀར་པོ་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀྱི་ཀློང་ནས་བསྐྱེད་པའི་ལྷ། ཁྲི་རྒྱལ་ཁུག་པ་ལ་ཕྱག་འཚལ་ལོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། ཁྲི་འོད་གསལ་འབར་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀྱི་ཀློང་ནས་བསྐྱེད་པའི་ལྷ། མུ་སངས་དེ་བ་ལ་ཕྱག་འཚལ་ལོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། མུ་རྒྱུང་མཐའ་ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། མུ་སངས་གོང་རྒྱལ་ལ་ཕྱག་འཚལ་ལོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། མུ་མེད་མཐའ་ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། ཀུན་འོད་སྒྲོན་མ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་
ཀློང་ནས་བསྐྱེད་པའི་ལྷ། ཀུན་སྒྲོལ་དབྱིངས་ཕྱུག་ལ་ཕྱག་འཚལ་ལོ། །བོན་ཉིད་ཡེ་
ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་ཤུགས་ལྡན་ལ་ཕྱག་འཚལ་ལོ། །བོན་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་གཏོང་ཐོགས་མེད་ལ་ཕྱག་འཚལ་
ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་དམིགས་མེད་ལ་ཕྱག་
འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་མཐར་ཕྱིན་ལ་
ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་སྟོབས་
ཆེན་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་
ཀུན་ཚིམ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་
པ་མཁའ་ཤེས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན།
སྦྱིན་པ་དབྱིངས་ཏོག་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་
གཤེན། སྦྱིན་གཏོང་མཉམ་པ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་གཤེན། སྦྱིན་པ་ཡོངས་སུ་སྙོམས་ལ་ཕྱག་འཚལ་ལོ། ། དེ་ལྟར་ཡི་དྭགས་
གནས་ནས་འགྲོ་བ་འདྲེན་པའི། བདེ་བར་གཤེགས་པ་གཅིག་ལ་ཕྱག་འཚལ་ལོ། །བཅུ་
ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། ། ཁྲི་ལ་ཕྱག་
འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་འཚལ་
ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །ཡི་དྭགས་ཀྱི་གནས་
ནས་འདྲེན་པའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་
ནས་བཤགས་པ་བྱས་ཏེ། བདག་དང་བདག་འདྲའི་སེམས་ཅན་སྡིག་པོ་ཆེ། འདོད་
ཆགས་རང་ཁར་སྤྱོད་པའི་རྣམ་སྨིན་གྱིས། ཡི་དྭགས་བཀྲེས་སྐོམ་གནས་སུ་འཁྱམས་
སུ་ཉེ། སྦྱིན་པ་ཆེན་པོའི་ཐུགས་ལས་བྱུང་བའི་ལྷ། གར་གསས་བཙན་པོའི་ཐུགས་རྗེས་
དེར་མ་ཆུང་། ཡི་དྭགས་བཀྲེས་སྐོམ་གནས་སུ་འཁྱམས་ནས་དྲོངས། ཡི་དྭགས་
བཀྲེས་སྐོམ་སྡུག་བསྔལ་རྒྱུན་ཆད་ནས། འདོད་ཆགས་སྦྱིན་པའི་ཀློང་དུ་ཞི་བར་ཤོག །
སྐྱེ་བ་དང་པོ་དཔག་ཏུ་མེད་པ་ནས། ད་ལྟ་ལུས་འདི་བླངས་པ་ཡན་ཆད་དུ། མི་དགེ་
214

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྡིག་པའི་ལས་རྣམས་ཅི་བགྱིས་པ། བདེར་གཤེགས་ལྷ་གཤེན་སྲིད་པ་ལྷ་མོ་སྟོང་ལ་
བཤགས་པར་འབུལ། ཡི་དྭགས་ཕྱི་ནང་གྲོལ་ཐར་ནས། བླ་མེད་གོ་འཕང་ཐོབ་པར་
ཤོག ། དེ་ནས་མཚན་བྱང་ལ་འདས་པའི་རྣམ་ཤེས་འོད་ཀྱི་འཁོར་ལོ་ལ་བཀུག་ལ་
བསྟིམ། ཚེ་འདས་ཉོན་མོངས་སྒྲིབ་པ་ཅན། དྲི་མ་མཚན་བྱང་འདི་ལ་བསྐོར། གཡུ་
འབྲང་བདུད་རྩི་ཆུ་ལ་འཐུང་། གཤེན་རབ་སྟོན་པའི་བཀའ་ལ་ཉོན། ཡི་དྭགས་
གནས་སུ་མ་འཁོར་ཞིང་། གསལ་བའི་ཞུགས་མར་འོད་ལ་ལྟོས། འདྲེན་པའི་ཐུགས་
རྗེའི་འོད་ལ་འཇུས། བདེར་གཤེགས་ཐུགས་རྗེའི་བྱིན་རླབས་ཀྱིས། བར་དོའི་གནས་ན་
འདི་རུ་སྤྱོན། ནི་སུ་མེ་ༀ་ཞེས་མཚན་བྱང་གཟུག་གོ །འདི་ནེའུ་ཆུང་གི་མཆོད་པའོ། །
དེ་ནས་ཡི་དྭགས་གནས་ནས་འདྲེན་པའི་ལྷ་གཤེན་ཉི་ཤུ་ལ་མཆོད་པ་ཡོངས་སུ་འབུལ་
ཏེ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ། ཚེ་འདས་ཡི་དྭགས་གནས་ནས་
འདྲེན་པར་བྱེད། ཕོ་བྲང་གཡུང་དྲུང་གདན་སྟེང་ནས། ལྷ་ཆེན་གཤེན་ལྷ་འོད་དཀར་
ནི། སྐུ་མདོག་ཤེལ་དཀར་དྲི་མེད་ལ། དབུ་ལ་འོད་ཀྱི་ཅོད་པན་ཅན། ཤེལ་ལ་ཤེལ་
གྱིས་ན་བཟའ་རབ་ཏུ་བརྒྱན། གཡས་པས་ཐུགས་རྗེའི་ལྕགས་ཀྱུ་བསྣམས། གཡོན་
པས་ཐུགས་ཀར་མཉམ་པར་བཞག །ཤེལ་གྱི་གླང་པོའི་ཁྲི་ལ་བཞུགས། ཐུགས་རྗེ་
ཞལ་ནི་ཕྱོགས་བཅུར་ཡོངས་ལ་གཟིགས། ཡེ་ཤེས་ཐུགས་རྗེ་ཅན་ལ་མཆོད་པ་འབུལ།
བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ། ལྷ་ཆེན་མཁའ་འགྱིང་དཀར་པོ་ནི། སྐུ་
མདོག་གསེར་འོད་འབར་བ་ལ། སྐུ་ལ་ཤེལ་གྱི་ན་བཟའ་གསོལ། ཕྱག་ན་དུང་གི་ཆག་
ཤིང་བསྣམས། ཚེ་འདས་ཡི་དྭགས་གནས་ནས་འདྲེན་པར་བྱེད། དེ་ལ་ཕྱག་འཚལ་
མཆོད་པ་འབུལ། བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ། ལྷ་ཆེན་ཁྲི་འོད་
དཀར་པོ་ནི། སྐུ་མདོག་བཻཌཱུརྱ་སྔོན་སངས་ལ། སྐུ་ལ་ཆུ་དར་ན་བཟའ་གསོལ། ཕྱག་
ན་དར་དཀར་རྒྱལ་མཚན་བསྣམས། ཚེ་འདས་ཡི་དྭགས་གནས་ནས་འདྲེན་པར་བྱེད།
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ།
སྲིད་པའི་ཁྲི་རྒྱལ་ཁུག་པ་ནི། སྐུ་མདོག་དཀར་གསལ་འཕྲ་མན་ཤེལ། སྐུ་ལ་པེའུ་
ཚོགས་ལེའུ་གསོལ། དབུ་ལ་འཕྲ་མེན་ཐོད་ལྡིང་འཁྲུངས། ཕྱག་ནས་སྐོས་ཀྱི་ལྡེམ་ཤིང་
བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་
པའི་ལྷ། ལྷ་ཆེན་ཁྲི་འོད་གསལ་འབར་ནི། སྐུ་མདོག་དཀར་གསལ་ཤེལ་གྱི་མདོག །
དབུ་ལ་ཤེལ་གྱི་ཐོར་ཙུགས་ཅན། ཕྱག་ན་རིན་ཆེན་སྦྱིན་པ་འགྱེད། དེ་ལ་ཕྱག་འཚལ་
མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ། ལྷ་ཆེན་མུ་ཡང་དེ་བ་
ནི། སྐུ་མདོག་དམར་གསལ་མེ་འོད་འབར། ཕྱག་མཚན་བདུད་རྩིའི་ཆུ་རྒྱུན་སྦྲིང་།
དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ།
སྲིད་པ་མུ་རྒྱུང་མཐའ་ཡས་ནི། སྐུ་མདོག་དཀར་པོ་རལ་ག་མ། དབུ་ལ་ཤེལ་གྱི་ཐོར་
ཙུགས་ཅན། སྐུ་ལ་ཤེལ་གྱི་ལའུ་གསོལ། ཕྱག་མཚན་ཤེལ་གྱི་ལྕགས་ཀྱུ་བསྣམས།
བཀྲེས་སྐོམས་ཡི་དྭགས་གནས་ནས་འདྲེན་པར་བྱེད། དེ་ལ་ཕྱག་འཚལ་མཆོད་པ་
འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ། སྲིད་པ་ཡེ་སངས་གོང་རྒྱལ་ནི།
སྐུ་མདོག་ལྗང་ལ་འོད་ཟེར་འབར། ཕྱག་མཚན་སྐོས་འདེབས་སྦྱིན་སྣོད་འགྱེད། དེ་ལ་
ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་
ཆེན་མུ་མེད་མཐའ་ཡས་ནི། སྐུ་མདོག་སྤྲིན་དཀར་ཤེལ་འོད་འབར། དབུ་ལ་གཡུའི་
ཐོར་ཙུགས་ཅན། ཕྱག་ན་སྐྱབས་སྦྱིན་མེ་ཏོག་འགྱེད། དེ་ལ་ཕྱག་འཚལ་མཆོད་པ་
འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་ཆེན་ཀུན་འོད་སྒྲོན་མ་
ནི། སྐུ་མདོག་ལྗང་ལ་འོད་ཟེར་འབར། སྐུ་ལ་དར་ཚོགས་མེ་ཏོག་མནབས། ཕྱག་
མཚན་ས་ལེ་སྒྲོན་མེ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ། ལྷ་ཆེན་ཀུན་སྒྲོལ་དབྱིངས་ཕྱུག་ནི། སྐུ་མདོག་མཐིང་སྐྱ་
216

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འོད་དུ་འབར། ཕྱག་མཚན་བདུད་རྩིའི་ཆུ་རྒྱུན་སྦྲིང་། དེ་ལ་ཕྱག་འཚལ་མཆོད་པ་
འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་ཆེན་སྦྱིན་པ་ཤུགས་
ལྡན་ནི། སྐུ་མདོག་རིན་ཆེན་མཆོང་འོད་འབར། ཕྱག་མཚན་ཤིང་གི་འབྲས་བུ་འགྱེད།
དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན།།
ལྷ་ཆེན་སྦྱིན་གཏོང་ཐོགས་མེད་ནི། སྐུ་མདོག་ཨུད་དཔལ་མཐིང་ཀ་འབར། དབུ་ལ་
གཡུའི་ཐོར་ཙུགས་ཅན། ཕྱག་ན་བདུད་རྩིའི་ཟར་བུ་འགྱེད། དེ་ལ་ཕྱག་འཚལ་མཆོད་
པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་ཆེན་སྦྱིན་པ་
དམིགས་མེད་ནི། སྐུ་མདོག་ཤེལ་འོད་འབར་བ་ནི། དབུ་ལ་མེ་ཤེལ་འོད་ཀྱི་ཅོད་པན་
འཁྲུངས། ཕྱག་མཚན་ལོངས་སྤྱོད་བསམ་འཕེལ་འགྱེད། དེ་ལ་ཕྱག་འཚལ་མཆོད་པ་
འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་ཆེན་སྦྱིན་པ་སྟོབས་ཆེན་
ནི། སྐུ་མདོག་པད་མ་དམར་འོད་འབར། ཕྱག་མཚན་རྩིའི་གསོ་བ་འགྱེད། དེ་ལ་
ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ལྷ་
ཆེན་སྦྱིན་པ་མཐར་ཕྱིན་ནི། སྐུ་མདོག་དངུལ་འོད་འཚེར་བ་ལ། སྐུ་ལ་གཡུའི་བྱང་བུ་
གསོལ། ཕྱག་ན་མེ་ཏོག་ཕྲེང་བ་འགྱེད། དེ་ལ་ཕྱག་འཚལ་མཆོད་པ་འབུལ། བོན་
ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ཡེ་ཤེས་སྦྱིན་པ་ཀུན་ཚིམ་ནི། སྐུ་མདོག་
གཡུའི་སྙིང་པོ་ག་ལྗང་འདྲ། ཕྱག་མཚན་སྣམ་ཞོ་སྦྱིན་པ་འགྱེད། དེ་ལ་ཕྱག་འཚལ་
མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། ཡེ་ཤེས་སྦྱིན་པ་
མཁའ་ཤེས་ནི། སྐུ་མདོག་དམར་གསལ་འོད་དུ་འབར། ཕྱག་མཚན་རིན་ཆེན་ཕྲེང་བ་
འགྱེད། དེ་ལ་ཕྱག་འཚལ་མཆོད་པ་འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་
པའི་གཤེན། ཡེ་ཤེས་སྦྱིན་པ་དབྱིངས་རྟོགས་ནི། སྐུ་མདོག་ཆུ་ཟླ་དཀར་ལ་གསལ།
ཕྱག་མཚན་གསེར་གྱི་ཕྲེང་བ་འགྱེད། དེ་ལ་ཕྱག་འཚལ་མཆོད་པ་འབུལ། བོན་ཉིད་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཡེ་ཤེས་ཀྱི་ཀློང་ནས་བསྐྱེད་པའི་གཤེན། ཡེ་ཤེས་སྦྱིན་གཏོང་མཉམ་པ་སྟེ། སྐུ་མདོག་
སྔོ་སྐྱ་འཚེར་བ་ལ། ཕྱག་ན་བདུད་རྩིའི་མྱུ་གུ་འགྱེད། དེ་ལ་ཕྱག་འཚལ་མཆོད་པ་
འབུལ། བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་ཡོངས་སུ་སྙོམས་
པ་ནི། སྐུ་མདོག་ནམ་མཁའ་གཡུ་འོད་འབར། ཕྱག་མཚན་ཆུ་ཡི་སྣོད་དུ་འགྱེད། དེ་
ལ་ཕྱག་འཚལ་མཆོད་པ་འབུལ། འོད་གསལ་མར་མེ་ཕྲེང་བ་སྦྱང་བའི་ཕྱིར། ཆུ་བོ་ལ་
སོགས་བདུད་རྩི་ཞལ་ཟས་དང་། གདུགས་དང་བླ་བྲེ་རྒྱལ་མཚན་བ་དན་དང༌། རྩི་
ཤིང་མཚལ་ཀར་སྤོས་མེ་དང་། བླ་མེད་མཆོད་པ་ཆེན་པོ་དག །ཚེ་འདས་སྒྲིབ་པ་
སྦྱང་བའི་ཕྱིར། བོན་ཉིད་ཡེ་ཤེས་ཀྱི་ཀློང་ན་མཆོད་པ་འབུལ། བདག་དང་མཐའ་
ཡས་སེམས་ཅན་གྱི། སྒྲིབ་པ་རྣམ་གཉིས་བྱང་གྱུར་ཅིག ། ཡི་དྭགས་ལྕགས་ཀྱི་ཁང་པ་
དགུ་རིམ་ནི། པད་མ་གཞལ་ཡས་རིམ་དགུ་གྲུབ་པར་ཤོག །ཡི་དྭགས་རྣག་ཁྲག་མཚོ་
མོ་གླིང་དགུ་ནི། བདུད་རྩི་མཚོ་མོ་གླིང་དགུ་གྲུབ་པར་ཤོག །ཡི་དྭགས་ཚེར་མའི་མྱ་
ངན་སྣམ་བུ་ནི། བདུད་རྩི་བསིལ་བྱེད་ཚལ་དུ་གྲུབ་པར་ཤོག །པྲིང་རྒྱུད་སྐེ་ཡི་གླིང་
ཆེན་ནི། བདེ་སྐྱིད་ཟས་དང་འཕྲད་ནས་ནི། དགེ་བའི་ལས་ལ་སྤྱོད་གྱུར་ཅིག །རྩ་
འཇག་རྐང་གི་གླིང་ཆེན་ནི། བདེ་སྐྱིད་བདུད་རྩི་ལོངས་སུ་སྤྱོད་པར་ཤོག །བྱང་
འབྲོག་ལྟོའི་གླིང་ཆེན་ན། གསལ་བའི་འོད་དང་རབ་ལྡན་ནས། མཐོ་རིས་ས་སྟེང་བདེ་
གནས་སུ། དལ་འབྱོར་བདེ་ལྡན་སྤྱོད་གྱུར་ཅིག །ཚེར་མའི་མེ་ལྕེ་ཁ་འཁོར་ནི། ལོངས་
སྤྱོད་ཟད་མེད་གཏེར་དང་ལྡན་གྱུར་ཅིག །དྲ་མ་མཆིལ་སྣབ་བརླབས་པ་ཡི། ཡི་
དྭགས་ཁ་འཁོར་རྣམས། ལོངས་སྤྱོད་གཏེར་དང་འཕྲད་གྱུར་ཅིག ། ཆུ་བོ་བདུད་རྩི་
རྣག་ཏུ་མཐོང་། རྣག་ཁྲག་མཐོང་བའི་ཡི་དྭགས་རྣམས། བདུད་རྩི་གཡུ་འབྲང་སྨན་
ལ་ལོངས་སྤྱོད་ཤོག ། ཕྱི་ནང་ཡི་དྭགས་སྒྲིབ་པ་ཅན། འདོད་དགུ་ལོངས་སྤྱོད་གྲུབ་
འགྱུར་ཅིག ། ཚེ་འདས་བྱོལ་སོང་གི་གནས་ན་ལས་ཀྱིས་སྤྱོད་པ་འདྲེན་པའི་ཐབས་ལ་
218

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
མ་འདལ་བཅའ་བར་བྱས་སྟེ། གྲུ་བཞི་པ་ལ་སྒོ་བཞི་པ། དབུས་སུ་ཕོ་བྲང་ཟླུམ་པོ་
བྱས། དེ་རྒྱབ་འོད་ཟེར་ནག་དང་དམར་དང་སྔོ་དང་ལྗང་གི་ར་བས་བསྐོར། དེ་རྒྱབ་
ལིང་ཙེ་བརྒྱད་བྱས། དེའི་ལིང་ཙེའི་སྟེང་དུ་གཡུང་དྲུང་བརྒྱད་བྲི། དེ་རྒྱབ་འཁོར་ལོ་
བཅུ་གཉིས་ཕྱོགས་མཚོན། དེའི་རྒྱབ་ཏུ་གྲུ་བཞི་སྣམ་བུ་ཞེང་དུ་ཆེ་བར་བྱས། ཤིང་གི་
སྣམ་བུ་སྣ་ཚོགས་ལ། བྱ་ར་དང་རི་དྭགས་མང་པོ་བྲི། དེ་རྒྱབ་སྣམ་བུ་དམར་དང་དེ་
རྒྱབ་ནག ། དེ་རྒྱབ་སྔོ་ལ་མདའ་ལ་མེ་ལོང་རྒྱལ་མཚན་གྱིས་བརྒྱན། ཁྲུས་དང་མཚན་
བྱང་བསྟིམ་པ་དང་། མཚམས་བཅད་གོང་ལྟར་བྱ། བོན་ཉིད་ནམ་མཁའི་ཀློང་ནས་
བསྐྱེད་པའི་ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་
ནས་བསྐྱེད་པའི་ལྷ། གཤེན་ལྷ་འོད་དཀར་ལ་ཕྱག་འཚལ་ལོ། །བོན་ཉིད་ནམ་མཁའི་
ཀློང་ནས་བསྐྱེད་པའི་ལྷ། ཤེལ་ལྕགས་སྔོན་པོ་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་ལྷ། གར་གསས་བཙན་པོ་ལ་ཕྱག་འཚལ་ལོ། །བོན་ཉིད་
ནམ་མཁའི་ཀློང་ནས་བསྐྱེད་པའི་ལྷ། གར་བུ་ཤང་རྒྱལ་ལ་ཕྱག་འཚལ་ལོ། །བོན་ཉིད་
ནམ་མཁའི་ཀློང་ནས་བསྐྱེད་པའི་ལྷ། རྒོད་གསས་ཁམས་པ་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། རྒོད་གསས་རྒོད་བུ་འཕར་དྲག་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་རྗེ་རྨང་པོ་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་བུ་ཚོན་གང་ལ་
ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གནམ་གསས་
དབྱིངས་རུམ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ།
གནམ་བུ་ཕྱོད་པ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
གཤེན། ཡེ་ཤེས་སྒྲོན་མ་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་གཤེན། ཡེ་ཤེས་ཆེན་པོ་ཁྱབ་བདལ་ལ་ཕྱག་འཚལ་ལོ། །བོན་ཉིད་ནམ་
219

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཁའི་ཀློང་ནས་བསྐྱེད་པའི་གཤེན། ཡེ་ཤེས་ཟང་ཐལ་ལ་ཕྱག་འཚལ་ལོ། །བོན་ཉིད་
ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་གསལ་འབར་ལ་ཕྱག་འཚལ་
ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་སྒྲོལ་མཛད་
ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་
པོ་བདུད་རྩི་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
གཤེན། ཡེ་ཤེས་ཆེན་པོ་ཉི་ཟེར་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་
ནས་བསྐྱེད་པའི་གཤེན། ཡེ་ཤེས་ཆེན་པོ་ཟླ་བའི་གུར་ཁྱིམ་ཅན་ལ་ཕྱག་འཚལ་ལོ། །
བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་དྲག་པོ་ཐོག་མདའ་ཅན་
ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་
པོ་དྲག་པ་ཤུགས་ཀྱི་རྫི་རླུང་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་གཤེན། བྱོལ་སོང་གནས་ནས་འགྲོ་བ་འདྲེན་པའི་ལྷ་གཤེན་ཉི་ཤུ་ཐམ་པ་
ལ་ཕྱག་འཚལ་ལོ། །བདེ་བར་གཤེགས་པ་གཅིག་ལ་ཕྱག་འཚལ་ལོ། །བཅུ་ལ་ཕྱག་
འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །
འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། ། བྱེ་བ་ལ་ཕྱག་འཚལ་ལོ། །དུང་
ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། ། དེ་ལྟར་བདེ་བར་གཤེགས་པ་
བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་ནས་ནེའུ་ཆུང་གི་ཕྱག་བྱའོ། །དེ་ནས་
བཤགས་པ་དང་ནེའུ་ཆུང་གི་མཆོད་པ་འབུལ་ལོ། ། །
དེ་ནས་མཆོད་པ་ཆེན་པོ་དཀྱིལ་འཁོར་རྩ་བའི་ལྷ་ལ་འབུལ་ཏེ། ཕོ་བྲང་གི་དཀྱིལ་
འཁོར་ལིང་ཙེའི་དབུས་ཕྱོགས་ནས། ཐབས་མཁས་སྲིད་པའི་སངས་པོ་འབུམ་ཁྲི་
ནི། སྐུ་མདོག་དངུལ་གྱི་སྙིང་པོ་འདྲ། སྐྱོན་གྱིས་མ་གོས་དྲི་མ་མེད། ཕྱག་མཚན་ཁྱུང་
གི་རྒྱལ་མཚན་བསྣམས། རླབས་ཆེན་བྱ་ཁྱུང་གཉིས་ཀྱི་གདན་ལ་བཞུགས། ཐབས་
220

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཀྱི་འགྲོ་བ་འདྲེན་མཛད་པ། ཐབས་ཀྱི་མཆོག་ལ་ཕྱག་འཚལ་མཆོད་པ་འབུལ། བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། འགྲོ་བ་བྱོལ་སོང་གནས་ནས་འདྲེན་མཛད་
པ། ཐུགས་རྗེ་གཤེན་ལྷ་འོད་དཀར་ནི། སྐུ་མདོག་དཀར་ལ་འོད་ཟེར་འབར། ཕྱག་
མཚན་ཐུགས་རྗེའི་ལྕགས་ཀྱུ་བསྣམས། དེ་ལ་ཕྱག་འཚལ་མཆོད་པ་འབུལ། བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། ཡེ་ཤེས་ཤེལ་ལྕགས་སྔོན་པོ་ནི། སྐུ་མདོག་
སྔོན་ལ་འོད་ཟེར་འབར། ཕྱག་མཚན་གཟེ་མ་འདྲེན་བྱེད་བསྣམས། དེ་ལ་ཕྱག་
འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། ལྷ་ཆེན་
གར་གསས་བཙན་པོ་ནི། སྐུ་མདོག་གསེར་གྱི་སྙིང་པོ་འདྲ། ཕྱག་མཚན་ཐུགས་རྗེའི་
ཞགས་པ་བསྣམས། དེ་ལ་ཕྱག་འཚལ་མཆོད་འབུལ་པ་འབུལ། བོན་ཉིད་ནམ་མཁའི་
ཀློང་ནས་བསྐྱེད་པའི་ལྷ། སྲིད་པའི་གར་བུ་ཤང་རྒྱལ་ནི། སྐུ་མདོག་ལྗང་ལ་འོད་ཟེར་
འབར། ཕྱག་མཚན་རླུང་གི་ཞགས་པ་བསྣམས། དེ་ལ་ཕྱག་འཚལ་མཆོད་པ་འབུལ།
བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། ལྷ་ཆེན་རྒོད་གསས་ཁམས་པ་ནི། སྐུ་
མདོག་དམར་ལ་འོད་ཟེར་འབར། ཕྱག་མཚན་ཁྱུང་གི་རྒྱལ་མཚན་བསྣམས། དེ་ལ་
ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། ལྷ་
ཆེན་རྒོད་གསས་རྒོད་བུ་འཕར་དྲགས་ནི། སྐུ་མདོག་མཐིང་སྐྱ་འོད་ཟེར་འབར། ཕྱག་
མཚན་གར་མདུང་དམར་པོ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་
ནམ་མཁའི་ཀློང་ནས་བསྐྱེད་པའི་ལྷ། ལྷ་ཆེན་གསས་རྗེ་རྨང་པོ་ནི། སྐུ་མདོག་དམར་
ལ་འོད་ཟེར་འབར། ཕྱག་མཚན་ཀློག་གི་སྒྲོན་མེ་བསྣམས། དེ་ལ་ཕྱག་འཚལ་མཆོད་
པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། ལྷ་ཆེན་གསས་བུ་ཚོན་
གང་ནི། སྐུ་མདོག་མཐིང་ལ་འོད་ཟེར་འབར། ཕྱག་ན་འཕྲུལ་གྱི་སྒྲོན་མེ་བསྣམས། དེ་
ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། ལྷ་
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཆེན་གནམ་གསས་དབྱིངས་རུམ་ནི། སྐུ་མདོག་སྔོ་ལྗང་འོད་དུ་འཕྲོ། ཕྱག་ན་གསལ་
བྱེད་སྒྲོན་མེ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་
ཀློང་ནས་བསྐྱེད་པའི་ལྷ། སྲིད་པ་གནམ་བུ་ཕྱོད་པ་ནི། སྐུ་མདོག་ཆུ་ཤེལ་ཟླ་འོད་ལ།
གསལ་བའི་ཉི་མས་རབ་ཏུ་བརྒྱན། ཕྱག་མཚན་འོད་ཀྱི་སྒྲོན་མེ་བསྣམས། དེ་ལ་ཕྱག་
འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་
ཆེན་པོ་སྒྲོན་མེ་ནི། སྐུ་མདོག་མཐིང་སྐྱ་འོད་ཟེར་འབར། ཕྱག་མཚན་འོད་ཀྱི་ཞགས་
པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་
བསྐྱེད་པའི་གཤེན། ཡེ་ཤེས་ཆེན་པོ་ཁྱབ་བདལ་ལ། སྐུ་མདོག་བྱུ་རུའི་སྙིང་པོ་འདྲ།
ཕྱག་མཚན་རིན་ཆེན་སྒྲོན་མ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་
ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་ཟང་ཐལ་ནི། སྐུ་མདོག་ཤེལ་
འོད་འབར་བ་ལ། ཕྱག་མཚན་འཕྲུལ་གྱི་ལེབ་མོ་བསྣམས། དེ་ལ་ཕྱག་འཚལ་མཆོད་
པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་གསལ་
འབར་ནི། སྐུ་མདོག་འཕྲ་མེན་འོད་དུ་འབར། ཕྱག་ན་གསལ་བྱེད་མེ་ལོང་བསྣམས།
དེ་ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན།
ཡེ་ཤེས་ཆེན་པོ་སྒྲོན་མཛད་ནི། སྐུ་མདོག་མཐིང་སྐྱ་འོད་ཟེར་འབར། ཕྱག་ན་གསལ་
བྱེད་སྒྲོན་མེ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་
ཀློང་ནས་བསྐྱེད་པའི་གཤེན། ཡེ་ཤེས་ཆེན་པོ་བདུད་རྩི་ནི། སྐུ་མདོག་སྨུག་ཅིང་རིན་
ཆེན་འཚེར། ཕྱག་མཚན་བདུད་རྩི་བུམ་པ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཉི་མའི་འོད་ཟེར་
ཅན། སྐུ་མདོག་དམར་སྐྱ་འོད་ཟེར་འབར། ཕྱག་ན་གསེར་གྱི་སྒྲོན་མེ་བསྣམས། དེ་
ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན།
222

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཡེ་ཤེས་ཟླ་བའི་གུར་ཁྱིམ་ཅན། སྐུ་མདོག་དཀར་པོ་འོད་ཟེར་འབར། ཕྱག་ན་ཆུ་ཟླ་
གསལ་བྱེད་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་ནམ་མཁའི་ཀློང་
ནས་བསྐྱེད་པའི་གཤེན། ཡེ་ཤེས་དྲག་པོ་ཐོག་མདའ་ཅན། སྐུ་མདོག་སྨུག་ནག་ལྕགས་
ཀྱི་མདོག །ཕྱག་མཚན་ལྕགས་ཀྱི་ཐོག་མདའ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་དྲག་པོའི་ཤུགས་
ཀྱི་རྫི་རླུང་ཅན། སྐུ་མདོག་རྫི་འོད་དུད་ཁ་འབར། ཕྱག་ན་རླུང་གི་སྒྲོན་མེ་བསྣམས།
དེ་ལ་ཕྱག་འཚལ་མཆོད་པ་འབུལ། བླ་མེད་མཆོད་པ་ཆེན་པོ་ནི། གདུགས་དང་རྒྱལ་
མཚན་སྒྲོན་མེ་དང་། སྤོས་དང་ཞུགས་ཏོག་རྔ་གླིང་དང་། ཅང་ཤེས་འདོད་འཇོ་ལོ་
ཏོག་སྨིན། ཆུ་བོ་བདུད་རྩི་ཁྲུས་ཀྱི་རྫིང་ལ་སོགས། བླ་མེད་མཆོད་པ་འབུལ་བ་ནི། ཚེ་
འདས་སྒྲིབ་པ་སྦྱང་བའི་ཕྱིར། བོན་ཉིད་ནམ་མཁའི་ཀློང་ན་མཆོད་པ་འབུལ། ནེའུ་
ཆུང་གི་མཆོད་པའོ། །བྱོལ་སོང་ས་འོག་ཏུ་སྦྱོང་བ་རྣམས། མཐོ་རིས་ས་སྟེང་དངོས་
གྲུབ་ཐོབ་གྱུར་ཅིག །མུན་ནག་གླིང་ཆེན་འཐིབས་པ་ཡང༌། གསལ་བ་འོད་ཀྱི་ཁང་པ་
གསལ་གྱུར་ཅིག །རྒྱ་མཚོ་མུ་མེད་གླིང་ཆེན་འབྱམས་པ་ནི། བདེ་བའི་འོད་ཀྱི་འཁོར་
ལོ་དམ་པ་རུ། གསལ་བའི་དངོས་གྲུབ་ཐོབ་གྱུར་ཅིག །རྒྱ་མཚོ་མུན་ནག་གླིང་ཆུང་ནི།
འོད་གསལ་མེ་ཏོག་གླིང་དུ་ཡོད་པར་གྲུབ་གྱུར་ཅིག །སྟོན་པ་དམ་པའི་གསུང་ཐོས་
ནས། གཏི་མུག་བྱོལ་སོང་བློ་གྲོས་ནས། སྐད་ཅིག་ཙམ་གྱིས་མཐོ་རིས་ཐོབ་གྱུར་ཅིག །
བྱོལ་སོང་གྲོང་ཁྱེར་ཐམས་ཅད་ཀྱང་། མཐོ་རིས་གནས་སུ་གྲོལ་གྱུར་ཅིག །བྱོལ་སོང་
རྐང་པ་མང་པོ་ཡང་། རྫུ་འཕྲུལ་རྐང་པ་ཐོབ་ནས་ཐར། བྱོལ་སོང་རྐང་མེད་མང་པོ་
ཡང་། རྫུ་འཕྲུལ་རྐང་པ་ཐོབ་ནས་ཐར་གྱུར་ཅིག །བར་དུ་འཐོམ་པའི་བྱོལ་སོང་ནི།
བདེ་གནས་མཐོ་རིས་ས་སྟེང་དུ། མི་ལུས་དགེ་བྱེད་གཙང་མ་ཐོབ་གྱུར་ཅིག །ཆང་
དང་སྦྲང་མ་ལྟ་བུའི་བྱོལ་སོང་ནི། སྐྱེ་འགག་མེད་པ་བདེ་བའི་གནས་སུ་གྲོལ་གྱུར་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཅིག །གཟུགས་ངན་བྱོལ་སོང་མང་པོ་ནི། བདེ་བའི་མཐོ་རིས་ས་སྟེང་ཐོབ་གྱུར་ཅིག །
མགོ་ཡི་ལུས་ཟ་སེམས་ཅན་བྱོལ་སོང་ནི། འདས་དང་ལོངས་སྤྱོད་བདེ་བའི་གནས་
ཕུན་སུམ་ཚོགས་གྱུར་ཅིག །ཉི་ཟེར་མཐོང་མཐོས་བྱོལ་སོང་ནི། འོད་ཀྱི་འཁོར་ལོ་རང་
འགྱུར་ནས། དགེ་བྱེད་གཙང་མ་སྐྱེ་གྱུར་ཅིག །བྱོལ་སོང་རྐང་མེད་རྐང་བཞི་མཇུག་མ་
ཅན། ནམ་མཁའ་འཁོར་ལོ་རང་འགྱུར་ན། སྟོན་པའི་ཞལ་མཐོང་གསུང་ཐོས་ཤོག །
རྐྱེན་གྱི་ཐར་པའི་བྱོལ་སོང་ནི། སྐྱེ་མེད་ངང་དུ་གྲོལ་གྱུར་ཅིག །ཅེས་སྟོན་པས་རྒྱས་
གདབ་ནོར་བུ་ཚོགས་འགྱུར་ལ། སྲིད་པ་གར་ཡིན་པའི་ལྷ་ངོ་བསྟན་ནོ། །
དེ་ནས་ཚེ་འདས་ལོངས་སྤྱོད་ཚོགས་ཀྱི་འཁོར་ལོ་སྤྱན་གཟིགས་སྣ་ཚོགས་དང་སྤྲད།
དེ་ནས་འགྲོ་བ་སེམས་ཅན་ལ་སྦྱིན་པ་གཏོང་བར་བྱའོ། །དེ་དག་ཚེ་འདས་མི་མཐའ་
འཁོབ་ཀྱི་གནས་སུ་སྦྱོང་བ་འདྲེན་པའི་ཐབས་ལ་དཀྱིལ་འཁོར་མ་འདལ་ཟླུམ་པོ་ལ།
གྲུ་བཞི་ལེགས་པར་བཅད་ལ། དབུས་སུ་ཕོ་བྲང་ཟླུམ་པོ་བསྐོར་ལ། ཚོན་དཀར་པོས་
དགང་། དེ་རྒྱབ་ཐུག་ཟླུམ་པོ་ལ། འོད་དང་ཤིང་ལོ་འཁྱིལ་པས་བསྐོར། དེའི་ཕྱི་རིམ་
པད་མ་བཅུ་གཉིས་ཕྱོགས་མཐུན་བྱས། དེའི་གསེབ་ཏུ་སྒོ་བཞི་འབྱུང་། ཕྱིའི་ཟངས་
རི་ལྕགས་རི་ཁྱུད་འཁོར་ཟླུམ་པོར་བསྐོར། དེའི་ནང་དུ་ཟླ་གམ་བཞི་རུ་འབྱུང་བ་
ལ། རང་འབྱུང་མཆོད་རྟེན་ཆེན་པོ་བཞི་རུ་བྲི། མཆོད་རྟེན་གྱི་གཡས་གཡོན་ཐམས་
ཅད་ཤིང་ལོ་པ་ཏྲ་སྣ་ཚོགས་བྲིས་ཏེ་ཁོར་མ་གདམ། ཆུ་བོ་ཆུ་ཀླུང་ཁྲུས་ཀྱི་རྫིང་བུ་
དང་། བྱ་དང་རི་དྭགས་སྣ་ཚོགས་དང༌། རྟ་དང་ཁྱུང་དང་གླང་ཆེན་དང་། རྨ་བྱ་
ལ་སོགས་འཁོར་མས་གདབ། ལྷོ་སྒོ་རུ་པད་མ་འདབ་བརྒྱད་ལ་མཚན་བྱང་གཟུག །
གོང་དུ་འབྱུང་བ་ལྟར་ཁྲུས་དང༌། མཚམས་བཅད། མཚན་བྱང་ལ་འདས་པའི་རྣམ་
ཤེས་འོད་ཀྱི་འཁོར་བསྟིམ། དེ་ནས་ཁྱེའུ་དང་བུ་མོ་གཙང་མས། མཚན་བྱང་ཐོགས་
ལ་ཕྱག་འཚལ་བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་འདེགས་པའི་
224

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྟོབས་ལྡན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་
ལྷ་བསྡུད་པའི་དབང་ཆེན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་ལྷ། རླུང་ལྷ་འབྱེད་པའི་རྒྱལ་པོ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་
ནས་བསྐྱེད་པའི་ལྷ། རླུང་ལྷ་རྒྱུ་བའི་སྐོར་ཆེན་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་ལྷ། མེ་ལྷ་དྲོད་ཆེན་སྨིན་པ་ལ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་ལྷ། མེ་ལྷ་འོད་དྲུག་གསལ་ལ་ཕྱག་འཚལ་ལོ། །བོན་
ཉིད་འབྱུང་བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་བསྡུད་བདུད་རྩི་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་གསོ་སྨན་གྱི་དྲི་
མཆོག་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ས་ལྷ་
ཤོང་ཡོངས་འདེགས་པའི་སྟོབས་པོ་ཆེ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་
ནས་བསྐྱེད་པའི་ལྷ། ས་ལྷ་ཀུན་འབྱུང་རིན་ཆེན་སྣ་ལྔ་ཅན་ལ་ཕྱག་འཚལ་ལོ། །བོན་
ཉིད་འབྱུང་བའི་ཀློང་ནས་བསྐྱེད་པའི་གཤེན། རླུང་བོན་ཕྱོད་དེ་སངས་རྒྱས་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡོངས་པའི་རླུང་བོན་
བསྐྱེད་པའི་འཁོར་ལོ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། རླུང་བོན་དྲག་པོ་ཤུགས་ཀྱི་རྫི་རླུང་ཅན་ལ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་གཤེན། རླུང་བོན་འདྲེན་པ་འོད་ཟེར་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། མེ་བོན་གསང་གྲགས་
གསལ་བའི་སྒྲོན་མེ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། མེ་བོན་འོད་ཀྱི་ལྗང་ལོ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་
ཀློང་ནས་བསྐྱེད་པའི་གཤེན། ཆུ་བོན་བདུད་རྩི་ཁ་བྲོད་ངད་ཀྱི་ཟིལ་པ་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཆུ་བོན་དག་པ་ཁྲུས་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཀྱི་བུམ་པ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན།
ཡངས་པའི་ས་བོན་མི་འགྱུར་གླིང་དྲུག་གསེར་གྱི་ཐོར་གཙུག་ཅན་ལ་ཕྱག་འཚལ་ལོ། །
བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་ས་བོན་སྲ་བརྟན་ཚིག་
འཛིན་གཡུ་ཡི་གཡུང་དྲུང་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། མཐའ་འཁོབ་གནས་ནས་འགྲོ་བ་འདྲེན་པའི། བདེ་བར་གཤེགས་
པ་གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་
ལ་ཕྱག་འཚལ་ལོ། ། ཁྲི་ལ་ཕྱག་འཚལ་ལོ། །འབུམ་ལ་ཕྱག་འཚལ་ལོ། ། ས་ཡ་ལ་ཕྱག་
འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་
འཚལ་ལོ། ། དེ་ལྟར་ཤིན་ཏུ་གྲངས་མང་བ་བདེ་བར་གཤེགས་པ་རྣམས་ལ་ཕྱག་འཚལ་
ལོ། ། །
དེ་ནས་བཤགས་པ་བྱས། བདག་དང་བདག་འདྲའི་སེམས་ཅན་སྡིག་པོ་ཆེ། ཕྲག་
དོག་ས་ལྟར་སྐྱེས་པའི་རྣམ་སྨིན་གྱིས། མཐའ་འཁོབ་མིའི་གནས་སུ་འཁྱམས་སུ་ཉེ།
ཡངས་པ་ཆེན་པོའི་ཐུགས་ལས་བྱུང་བའི་ལྷ། གསས་རྗེ་རྨང་པོ་ཐུགས་རྗེ་དེར་མ་ཆུང་།
མཐའ་འཁོབ་མིའི་གནས་སུ་འཁྱམས་ནས་དྲོངས། མཐའ་འཁོབ་མི་རྣམས་ཐམས་
ཅད་རྒྱུན་ཆད་ནས། ཕྲག་དོག་ཡངས་པའི་ཀློང་དུ་ཞི་བར་ཤོག །སྐྱེ་བ་དང་པོ་དཔག་
ཏུ་མེད་པ་ནས། ད་ལྟ་ལུས་འདི་བླང་པ་ཡན་ཆད་དུ། མི་དགེ་སྡིག་པའི་ལས་རྣམས་
ཅི་བགྱིས་པ། བདེར་གཤེགས་ལྷ་གཤེན་སྲིད་པ་ལྷ་མོ་སྟོང་ལ་བཤགས་པ་འབུལ།
ཕྲག་དོག་མཐའ་འཁོབ་མི་རྣམས་རྒྱུན་ཆད་ནས། བླ་མེད་གོ་འཕང་ཐོབ་པར་ཤོག །
འདིར་ནེའུ་ཆུང་གི་མཆོད་པ་འོང་། དེ་ནས་སྐུ་བསྟོད་དེ། མཐའ་འཁོབ་གནས་ནས་
འགྲོ་བ་འདྲེན་པའི་དཔལ། ཤེས་རབ་ཕུལ་དུ་ཕྱིན་པའི་སྟོན་པ་གཤེན་རབ་མི་བོ་ནི།
སྐུ་མདོག་རིན་པོ་ཆེ་ལྟར་བཀྲ། རིན་པོ་ཆེ་ལ་རིན་པོ་འོད་ཀྱིས་བརྒྱན། ཕྱག་མཚན་
226

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
གསེར་གྱི་ཆག་ཤིང་བསྣམས། འཁོར་ལོ་དགུ་བརྩེགས་གདན་ལ་བཞུགས། དེ་ལ་ཕྱག་
འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་
འདེགས་པའི་སྟོབས་ལྡན་ནི། སྐུ་མདོག་རིན་ཆེན་གཡུ་འོད་འབར། ཕྱག་མཚན་རླུང་
གི་བ་དན་བསྣམས། མཐའ་འཁོབ་ཉོན་མོངས་གནས་ནས་འདྲེན་པར་བྱེད། དེ་ལ་
ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་
སྡུད་པའི་དབང་ཆེན་ནི། སྐུ་མདོག་བུ་ཤ་ར་ག་སྟེ། ཕྱག་མཚན་ཏ་ལའི་ལོ་མ་
བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་
པའི་ལྷ། རླུང་ལྷ་འབྱེད་པའི་རྒྱལ་པོ་ནི། སྐུ་མདོག་དུད་ཁ་གཟིགས་པ་ལ། ཕྱག་
མཚན་དུང་གི་རྒྱལ་མཚན་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་
འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་རྒྱུ་བའི་སྐོར་ཆེན་ནི། སྐུ་མདོག་སྔོ་སྐྱ་
འོད་དུ་འབར། ཕྱག་མཚན་འོད་ཀྱི་འཁོར་ལོ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། མེ་ལྷ་དྲོད་ཆེན་སྨིན་པ་ནི།
སྐུ་མདོག་ཁམས་ནག་འོད་དུ་འབར། ཕྱག་མཚན་གསལ་བའི་ཞུགས་མར་བསྣམས།
དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ།
མེ་ལྷ་འོད་དྲུག་གསལ་བ་ནི། སྐུ་མདོག་དམར་སྐྱ་འོད་དུ་འབར། ཕྱག་མཚན་ཟངས་
ཀྱི་ཆག་ཤིང་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་
ནས་བསྐྱེད་པའི་ལྷ། ཆུ་ལྷ་ཀུན་སྡུད་བདུད་རྩི་ཅན། སྐུ་མདོག་མཐིང་ཁ་དཀར་ལྗང་
མདོག ། ཕྱག་མཚན་རླུང་གི་བསིལ་གཡབ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་གསོ་སྨན་གྱི་དྲི་
མཆོག་ཅན། སྐུ་མདོག་མཐིང་ནག་འབར་བ་ལ། ཕྱག་མཚན་སྨན་གྱི་བུམ་པ་
བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པའི་ལྷ། ས་ལྷ་ཤོང་ཡངས་འདེགས་པའི་སྟོབས་ལྡན་ནི། སྐུ་མདོག་གསེར་གྱི་སྙིང་པོ་
འདྲ། ཕྱག་མཚན་གསོས་ཀྱི་རྩི་ཤིང་བསྣམས། དེ་ལ་ཕྱག་འཚལ་མཆོད་པ་འབུལ།
བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ས་ལྷ་ཀུན་འབྱུང་རིན་ཆེན་སྣ་ལྔ་ཅན།
སྐུ་མདོག་གསེར་འོད་འབར་བ་ལ། ཕྱག་མཚན་མེ་ཏོག་ཆར་དུ་གཏོར། དེ་ལ་ཕྱག་
འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། རླུང་
བོན་ཕྱོད་དེ་གསང་རྒྱལ་ནི། སྐུ་མདོག་སྔོ་ལྗང་འོད་དུ་འབར། ཕྱག་མཚན་གཡུ་རྔ་
སྔོན་པོ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། ཡངས་པའི་རླུང་བོན་བསྐྱེད་པའི་འཁོར་ལོ་ཅན། སྐུ་མདོག་
མཐིང་སྐྱ་འབར་བ་ལ། ཕྱག་མཚན་རླུང་གི་འཁོར་ལོ་བསྣམས། དེ་ལ་ཕྱག་འཚལ་
མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། དྲག་པོ་ཤུགས་
ཀྱི་རྫི་རླུང་ཅན། སྐུ་མདོག་གཡུའི་དུད་པ་མདོག །ཕྱག་མཚན་རླུང་གི་བ་དན་
བསྣམས། འབྱུང་བའི་འཁོར་ལོ་ཐབས་ཀྱིས་བསྒྱུར། དེ་ལ་ཕྱག་འཚལ་མཆོད་པ་
འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། རླུང་བོན་འདྲེན་པའི་འོད་
ཟེར་ཅན། སྐུ་མདོག་སྤྲིན་དཀར་འོད་དང་ལྡན། ཕྱག་མཚན་ཐུགས་རྗེའི་ཞགས་པ་
སྐྱོང་། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། མེ་བོན་གསང་གྲགས་གསལ་བའི་སྒྲོན་མེ་ཅན། སྐུ་མདོག་དམར་སྐྱ་འོད་
དུ་འབར། ཕྱག་མཚན་མུན་སེལ་སྒྲོན་མེ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། མེ་བོན་འོད་ཀྱི་ལྗང་ལོ་
ཅན། སྐུ་མདོག་དམར་འབར་ཟངས་ཀྱི་མདོག །ཕྱག་མཚན་འོད་ཀྱི་འཁོར་ལོ་བསྐོར། །
དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན།
ཆུ་བོན་བདུད་རྩིའི་ཟིལ་པ་ཅན། སྐུ་མདོག་སྔོན་སང་གཡུའི་མདོག །ཕྱག་མཚན་
228

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
བདུད་རྩིའི་ཟིལ་པ་འཐོར། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་
ཀློང་ནས་བསྐྱེད་པའི་གཤེན། ཆུ་བོན་དག་པ་ཁྲུས་ཀྱི་བུམ་པ་བསྣམས། སྐུ་མདོག་
སྔོན་དམར་འཚེར་བའི་འོད། ཕྱག་མཚན་ཁྲུས་ཀྱི་བུམ་པ་བསྣམས། དེ་ལ་ཕྱག་འཚལ་
མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ས་བོན་མི་
འགྱུར་གསེར་གྱི་ཐོར་གཙུག་ཅན། སྐུ་མདོག་གསེར་གྱི་སྙིང་པོ་འདྲ། ཕྱག་མཚན་
གསེར་གྱི་འཁོར་ལོ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་
བའི་ཀློང་ནས་བསྐྱེད་པའི་གཤེན། ཡངས་པའི་ས་བོན་སྲ་བརྟན་ཚིག་འཛིན་གཡུའི་
གཡུང་དྲུང་ཅན། སྐུ་མདོག་གཡུ་ཡི་སྙིང་པོ་འདྲ། ཕྱག་མཚན་གཡུའི་གཡུང་དྲུང་
བསྣམས། དེ་ལ་ཕྱག་འཚལ་མཆོད་པ་འབུལ། བླ་མེད་མཆོད་པ་ཆེན་པོ་ནི། ཆུ་བོ་ཆུ་
ཀླུང་ཁྲུས་ཀྱི་མཚོ། ཅང་ཤེས་འདོད་འཇོ་བདུད་རྩི་སྨན། མར་མེ་མཆོག་དང་ཞལ་
ཟས་མེ་ཏོག་དང་། མེ་ཏོག་གླིང་ལ་འཇིག་རྟེན་ཁྱབ་པ་དང་། སྙན་པ་སྒྲ་ཡི་བྱེ་བྲག་
སྣ་ཚོགས་དང༌། འཇིག་རྟེན་ཁམས་རྣམས་གང་བའི་མཆོད་ཡོན་རྣམས། ཚེ་འདས་
སྒྲིབ་པ་སྦྱངས་པ་དང་། ལྷ་རྣམས་མཉེས་པར་གྱུར་པའི་ཕྱིར། ཐབས་དང་སྨོན་ལམ་
མཆོད་པ་བཞེས། ངོ་བོར་གྱུར་པའི་རིགས་ཀྱི་མཆོད་པ་འདི། གཟུགས་དང་སྒྲ་དང་
དྲི་དང་རེག །སློབ་དཔོན་བླ་མ་དང་། སྔ་རབས་འདས་པའི་ལྷ་གཤེན་སྲིད་པ་དང་།
ད་ལྟ་ལྷ་གཤེན་སྲིད་པ་དང༌། སླད་ནས་འབྱོན་པའི་ལྷ་གཤེན་སྲིད་པ་རྣམས་ལ་
འབུལ། སྒྲིབ་གཉིས་མྱུར་དུ་བྱང་ནས་ཀྱང་། ཚོགས་གཉིས་རབ་ཏུ་རྫོགས་གྱུར་ཅིག །
མི་རྣམས་སྲིན་པོ་ཉིང་ཤ་ཅན། བྱམས་པའི་སེམས་དང་ལྡན་གྱུར་ཅིག །མཐའ་འཁོབ་
མི་རྣམས་ཀླ་ཀློ་ཅན། ཡང་དག་འཕྲུལ་ངག་ཐོས་ནས་ཀྱང༌། མཐའ་འཁོབ་མི་རྣམས་
ཉོན་མོངས་པ། བདེ་བའི་འབྲས་བུ་ཐོབ་གྱུར་ཅིག །དེ་ནི་ལྷ་མ་ཡིན་གྱི་གནས་ན་ཚེ་
འདས་སྒྲིབ་པ་སྦྱང་བའི་ཕྱིར། འདྲེན་པའི་དཀྱིལ་འཁོར་གྲུ་བཞི་ལ་སྒོ་བཞི་པ། ཕོ་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བྲང་དབུས་སུ་ནག་པོ་དགོད། དེ་ཡི་རྒྱབ་ཏུ་འོད་དང་ཟེར་གྱི་ཚུལ་དུ་ཤིང་ལོ་པ་ཏྲ་བྱ།
དེའི་རྒྱབ་ཏུ་ཟླ་གམ་སེར་པོ་བཞི་ཡི་སྟེང་དུ་པད་མ་དམར་པོ་བཞི་རུ་འབྱུང་། དེ་ཡི་
རྒྱབ་ཏུ་སྣམ་བུ་བཞི་ལ་སྐུ་གདུང་མཆོད་རྟེན་དང་། ཤིང་ལོ་སྣ་ཚོགས་དང་། དེའི་
རྒྱབ་ཏུ་རྟ་བབས་རིམ་པ་གསུམ་གྱི་རྒྱབ་ཏུ་སྒོ་འབྱུང༌། མདའ་དང་རལ་ཀྱུ་མེ་ལོང་
དང་། རྒྱལ་མཚན་གྱིས་བརྒྱན། དེ་ནས་གཙོ་བོ་དབྱིངས་དང་ཡེ་ཤེས་ཐབས་དང་
ཤེས་རབ་སྒོམ་ཞིང་། འདས་པའི་རྣམ་ཤེས་དག་འགུག་ཞུགས་བྱ། ལན་ཆགས་གཏོར་
མ་མང་པོ་བཏང་། ཁྲུས་ནས་དབྱུང་། མཚན་བྱང་གི་ཚིག་བཤད་བྱས། དྲི་མ་མཚན་
བྱང་འདི་ལ་འཁོར། གཡུ་འབྲང་བདུད་རྩིའི་ཆུ་ལ་འཐུང་། གཤེན་རབ་སྟོན་པའི་
བཀའ་ལ་ཉོན། ཞེས་གོང་ནས་བྱུང་བའི་ཚིག་བཤད་གདེང་ངོ༌། ། ལྷ་མེན་འཐབ་རྩོད་
གནས་ནས་དྲངས་པའི་ལྷ་གཤེན་ཉི་ཤུ་ལ་ཕྱག་འཚལ་ལོ། ། ལྷ་མ་ཡིན་འཐབ་རྩོད་ཀྱི་
སྒྲིབ་པ་བྱང་བར་འགྱུར་རོ། །མཚན་བྱང་ཐོགས་ནས་ཕྱག་འཚལ་ལོ། །ཁྱེའུ་དང་བུ་མོ་
གཙང་མ་མེ་ཏོག་མང་པོ་གཏོར་བར་བྱའོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ། ནམ་མཁའ་མཐའ་ཡས་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་
པའི་ལྷ། ཀུན་འབུམ་གོ་འབྱེད་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་
བསྐྱེད་པའི་ལྷ། དབལ་གསས་ཆེན་པོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། ཐོག་གསས་ཁམས་པ་ལ་ཕྱག་འཚལ་ལོ། །བོན་ཉིད་སྲིད་པའི་
ཀློང་ནས་བསྐྱེད་པའི་ལྷ། དྲི་གསས་ང་རྒྱལ་ལ་ཕྱག་འཚལ་ལོ། །བོན་ཉིད་སྲིད་པའི་
ཀློང་ནས་བསྐྱེད་པའི་ལྷ། འདུར་གསས་རྨ་ལོ་ལ་ཕྱག་འཚལ་ལོ། །བོན་ཉིད་སྲིད་པའི་
ཀློང་ནས་བསྐྱེད་པའི་ལྷ། བླ་གསས་ཕོ་མ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། གཤེན་གསས་ཁྲི་ལོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
ནས་བསྐྱེད་པའི་ལྷ། ལམ་གསས་ཕྱམ་བུ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་
230

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ནས་བསྐྱེད་པའི་གཤེན། དབལ་བོན་རུམ་པོ་མཐུ་དང་སྟོབས་སུ་ལྡན་པ་དྲེགས་པ་ལྷ་
འདྲེ་འདུལ་བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན།
མུ་ཆོ་ལྡེམ་དྲུག་སྲིད་པ་མུ་མེད་པའི་བོན་ལ་མཁས་པ་བསྐལ་པ་གྲངས་མེད་པའི་ཆོ་
རབས་མཁྱེན་པ་དུང་གི་ལྡེམ་ཤིང་དཀར་པོ་ཕྱག་ན་བསྣམས་པ། སྐུ་ལྡམ་འགྲོ་བ་རིས་
དྲུག་དོན་མཛད་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
གཤེན། གཤེན་བོན་ཁུ་བྱུག་གསུང་སྙན་ལྷང་ལྷང་ཁམས་གསུམ་དུ་སྒྲོག་པར་སྲིད་
གསུམ་ཡེ་སྲིད་བརྡའ་འཇལ་ནུས་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་
བསྐྱེད་པའི་གཤེན། འདུར་གཤེན་རྨ་དང་སྲིད་པ་དས་ཀྱིས་གཅོད་ཅིང་མི་བླ་རྨད་ཀྱི་
གཙོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་
བོན་པོ་ཡེ་ངལ་གྱིམ་གོང་སྲིད་པའི་དཀར་ནག་འབྱེད་ཅིང་ལྷ་འདྲེ་ལན་ཆགས་འཇལ་
བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་
པོ་ར་ལྗགས་སྐྱིད་རྒྱལ་གྲི་ཁམས་དབང་དུ་སྡུད་ལ་ཕྱག་འཚལ་ལོ། །བོན་ཉིད་སྲིད་
པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་ཐར་བོན་གྲུ་སྐྱོལ་སྣང་སྲིད་སྐོས་ལ་
འདེབས་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་
བའི་བོན་པོ་ཀླུ་བོན་གྱེར་མཁས་གདུག་པའི་གཡེན་ཁམས་མང་པོ་ཞི་བའི་ཤགས་ཀྱི་
འདུལ་བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་
བའི་བོན་པོ་གཏའ་བོན་བྱོན་ཁྲི་ནག་པོ་བདུད་ཁམས་གཏའ་ལ་སྐོར་བ་ལ་ཕྱག་འཚལ་
ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་སྣ་བོན་ལི་བྱིན་
མི་རབས་རྒྱུན་དུ་སྤེལ་ལ་ཕྱག་འཚལ་ལོ། །ལྷ་མེན་གནས་ན་འགྲོ་བ་འདྲེན་མཛད་པ།
བདེ་བར་གཤེགས་པ་གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་
ཕྱག་འཚལ་ལོ། ། སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཚལ་ལོ། །བྱེ་བ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །དུང་ཕྱུར་ལ་ཕྱག་
འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་ཏུ་གྲངས་མང་བའི་བདེ་བར་
གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །
དེ་ནས་བཤགས་པ་འབུལ་ཏེ། བདག་དང་བདག་འདྲའི་སེམས་ཅན་སྡིག་པོ་ཆེ།
ང་རྒྱལ་རླུང་ལྟར་འཚུབས་པའི་རྣམ་སྨིན་གྱིས། ལྷ་མིན་འཐབ་རྩོད་གནས་སུ་འཁྱམས་
སུ་ཉེ། ཞི་བ་ཆེན་པོའི་ཐུགས་ལས་བྱུང་བའི་ལྷ། གནམ་གསས་དབྱིངས་རུམ་ཐུགས་
རྗེས་དེར་མ་ཆུང་། ལྷ་མེན་འཐབ་རྩོད་གནས་སུ་འཁྱམས་སུ་ཉེ། ཞི་བ་ཆེན་པོའི་
ཐུགས་ལས་འབྱུང་བའི་ལྷ། ང་རྒྱལ་ཞི་བའི་ཀློང་དུ་ཞི་བར་ཤོག །ད་ལྟ་འཁོར་བའི་
དུག་ལྔ་རྒྱུན་ཆད་ནས། མི་འཁོར་ཡེ་ཤེས་ལྔ་ཡི་རྩལ་ལྡན་ཏེ། བོན་ཉིད་དབྱིངས་དང་
ཐུགས་ཉིད་མཉམ་པའི་ལྷ། མཁའ་འགྱིང་དཀར་པོའི་ཀློང་དུ་ཐིམ་གྱུར་ཅིག །འདིར་
ནེའུ་ཆུང་གི་མཆོད་པ་འོང་། དེ་ནས་མཆོད་པ་འབུལ་ཞིང་སྐུ་བསྟོད་དེ། བོན་ཉིད་
སྲིད་པའི་ཀློང་ནས་བསྐྱེད་པའི་ལྷ། ལྷ་ཆེན་མཁའ་འགྱིང་དཀར་པོ་ནི། སྐུ་མདོག་
ཤེལ་དཀར་དྲི་མེད་ལ། དབུ་ལ་ཤེལ་གྱི་ཐོད་ཇིང་ཅན། སྐུ་ལ་ཤེལ་དཀར་ན་བཟའ་
ལ། རིན་ཆེན་གཡུའི་གང་ལག་ཅན། གཡས་ན་ཐུགས་རྗེའི་ལྕཀྱུ་བསྣམས། གཡོན་
ན་འོད་ཀྱི་འཁོར་ལོ་བསྐོར། འཁོར་བའི་སེམས་ཅན་འདྲེན་པར་མཛད། དེ་ལ་ཕྱག་
འཚལ་མཆོད་པ་འབུལ། བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ལྷ་ཆེན་ནམ་
མཁའ་མཐའ་ཡས་ནི། སྐུ་མདོག་དཀར་གསལ་འོད་དུ་འབར། ཕྱག་མཚན་ཐུགས་
རྗེའི་ཞགས་པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་སྲིད་པའི་
ཀློང་ནས་བསྐྱེད་པའི་ལྷ། ལྷ་ཆེན་ཀུན་འབུམ་གོ་འབྱེད་ནི། སྐུ་མདོག་ལྗང་ལ་འོད་
ཟེར་འབར། ཕྱག་མཚན་ཞུགས་ཏོག་དམར་པོ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ལྷ་ཆེན་དབལ་གསལ་ཆེན་པོ་
232

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ནི། སྐུ་མདོག་གསེར་འོད་འབར་བ་ལ། ཕྱག་མཚན་རླུང་གི་བ་དན་བསྣམས། དེ་ལ་
ཕྱག་འཚལ་མཆོད་པ་འབུལ། བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ལྷ་ཆེན་
ཐོག་གསས་ཁམ་པ་ནི། སྐུ་མདོག་མཐིང་ནག་འོད་ཟེར་འབར། ཕྱག་མཚན་གསེར་
མདའ་སེར་པོ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་
ཀློང་ནས་བསྐྱེད་པའི་ལྷ། ལྷ་ཆེན་དྲི་གསས་ང་རྒྱལ་ནི། སྐུ་མདོག་གཡུ་འོད་འཚེར་བ་
ལ། ཕྱག་མཚན་ཐོ་ཤིང་ལྡེམ་པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་
ཉིད་འབྱུང་བའི་ཀློང་ནས་བསྐྱེད་པའི་ལྷ། ལྷ་ཆེན་འདུར་གསས་རྨ་བོ་ནི། སྐུ་མདོག་
དུང་འོད་ལམ་ལམ་འབར། ཕྱག་མཚན་གཤོག་པ་ཁ་དགུ་བསྣམས། དེ་ལ་ཕྱག་
འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། སྲིད་པའི་
བླ་གསས་ཕོ་མ་ནི། སྐུ་མདོག་མཐིང་སྐྱ་འོད་དུ་འབར། ཕྱག་མཚན་འཕྲུལ་གྱི་མདའ་
དར་འཛིན། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་
བསྐྱེད་པའི་ལྷ། སྲིད་པའི་གཤེན་གསས་ཁྲི་ལོ་ནི། སྐུ་མདོག་སྔོན་དམར་འོད་ཟེར་ཅན།
ཕྱག་མཚན་སྟ་རེ་ཁ་ཆེན་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་
འབྱུང་བའི་ཀློང་ནས་བསྐྱེད་པའི་ལྷ། སྲིད་པ་སེལ་གསས་གྲ་བརྒྱད་ནི། སྐུ་མདོག་
ནག་ལ་འོད་ཟེར་འབར། ཕྱག་མཚན་རྩི་ཤིང་བམ་པོ་བསྣམས། དེ་ལ་ཕྱག་འཚལ་
མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། སྲིད་པ་ལམ་གསས་
ཕྱམ་བུ་ནི། སྐུ་མདོག་མཐིང་སྐྱ་འོད་ཟེར་འབར། ཕྱག་མཚན་དར་དཀར་གཡབ་མོ་
བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་
པའི་གཤེན། དབལ་བོན་རུམ་པོ་མཐུ་ཆེན་ནི། སྐུ་མདོག་སྨུག་ནག་འབར་བ་ལ།
ཕྱག་མཚན་གསེར་གྱི་ཛོ་དབལ་བསྣམས། དེ་ལ་ཕྱག་འཚལ་མཆོད་པ་འབུལ། བོན་
ཉིད་འབྱུང་བའི་ཀློང་ནས་བསྐྱེད་པའི་གཤེན། སྲིད་པ་མུ་ཆོ་ལྡེམ་དྲུག་ནི། སྐུ་མདོག་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལྗང་ལ་འོད་ཟེར་འབར། ཕྱག་མཚན་དུང་གི་ཆག་ཤིང་བསྣམས། དེ་ལ་ཕྱག་འཚལ་
མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། གཤེན་བོན་ཁུ་
བྱུག་གསུང་སྙན་ནི། སྐུ་མདོག་སྔོན་དམར་འོད་ཟེར་འབར། ཕྱག་མཚན་རྒོད་གཤོག་
ལྡེམ་པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། སྲིད་པ་འདུར་གཤེན་རྨ་ད་ནི། སྐུ་མདོག་དམར་སྨུག་འོད་ཟེར་
འབར། ཕྱག་མཚན་རྩིས་བྱང་གབ་ཙེ་བསྣམས། དེ་ལ་ཕྱག་འཚལ་མཆོད་པ་འབུལ།
བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། སྲིད་གཤེན་ཡ་ངལ་གྱིམ་གོང་ནི།
སྐུ་མདོག་མཐིང་ནག་འོད་དུ་འབར། ཕྱག་མཚན་བྱང་བུ་དཀར་ནག་བསྣམས། དེ་
ལ་ཕྱག་འཚལ་མཆོད་པ་འབུལ། བོན་ཉིད་འབྱུང་བའི་ཀློང་ནས་བསྐྱེད་པའི་གཤེན།
ཞི་བའི་བོན་པོ་ར་ལྗགས་སྐྱི་རྒྱལ་ནི། སྐུ་མདོག་དམར་སྨུག་འབར་བ་ལ། ཕྱག་མཚན་
ཁྱུང་གི་གཤོག་པ་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་འབྱུང་
བའི་ཀློང་ནས་བསྐྱེད་པའི་གཤེན། ཞི་བའི་བོན་པོ་ཐར་བོན་གྲུ་སྐྱོལ་ནི། སྐུ་མདོག་
སྔོ་ལ་འོད་ཟེར་འབར། ཕྱག་མཚན་རྩི་ཤིང་དཀར་ནག་བསྣམས། དེ་ལ་ཕྱག་འཚལ་
མཆོད་པ་འབུལ། བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་
ཀླུ་བོན་གྱེར་མཁས་ནི། སྐུ་མདོག་དམར་ལྗང་འབར་བ་ལ། ཕྱག་མཚན་ཁྲམ་ཤིང་
དཀར་ནག་བསྣམས། དེ་ལ་ཕྱག་འཚལ་མཆོད་པ་འབུལ། བོན་ཉིད་སྲིད་པའི་ཀློང་
ནས་བསྐྱེད་པའི་གཤེན། ཞི་བའི་བོན་པོ་གཏའ་བོན་བྱོན་ཁྲི་ནི། སྐུ་མདོག་སྨུག་ནག་
འབར་བ་ལ། ཕྱག་མཚན་དམུ་དག་དཀར་པོ་བསྣམས། དེ་ལ་ཕྱག་འཚལ་མཆོད་པ་
འབུལ། བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་སྣ་བོན་ལི་
བྱིན་ནི། སྐུ་མདོག་ལྕགས་འོད་འབར་བ་ལ། ཕྱག་མཚན་ལྷ་མདའ་སྒྲོ་དཀར་བསྣམས།
དེ་ལ་ཕྱག་འཚལ་མཆོད་པ་འབུལ། བོན་ཉིད་སྲིད་པའི་ཀློང་ནས་བསྐྱེད་པའི་གཤེན།
234

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ནེའུ་ཆུང་གི་མཆོད་པའོ། །དེ་ནས་བར་སྣང་ཁམས་ན་གནས་བཅའ་བའི། ལྷ་མ་ཡིན་
སྡེ་བརྒྱད་ལ་མཆོད་པ་འབུལ་ཏེ། བར་སྣང་ཁམས་ཀྱི་ལྷ་མ་ཡིན། མཆོད་སྦྱིན་རྒྱས་
པའི་ལན་ཆགས་བསྔོ། ས་གཡེན་ཆེ་བ་བཅུ་གཅིག་དང་། བར་གཡེན་གཏོད་པོ་དགུ་
རྣམས་དང་། ཡར་གཡེན་གཉེན་པོ་བཅུ་གསུམ་ལ། བླ་མེད་མཆོད་པའི་རྒྱན་འབུལ་
བས། བྱིན་གྱིས་རློབས་ལ་བཞེས་སུ་གསོལ། བོན་གྱི་སྦྱིན་པ་གཏོང་བ་འདི། དམྱལ་
བའི་གནས་སུ་ཁྱབ་གྱུར་ཅིག ། བླ་མེད་གོ་འཕང་ཐོབ་པར་ཤོག །བོན་གྱི་སྦྱིན་པ་ཆེན་
པོ་འདི། ཡི་དྭགས་གནས་སུ་ཕྱིན་པར་ཤོག །བཀྲེས་སྐོམ་སྡུག་བསྔལ་ཞི་བར་ཤོག །
བླ་མེད་གོ་འཕང་ཐོབ་པར་ཤོག །བོན་གྱི་སྦྱིན་པ་ཆེན་པོ་འདི། བྱོལ་སོང་གནས་སུ་ཕྱིན་
པར་ཤོག །གླེན་ལྐུགས་སྡུག་བསྔལ་ཞི་བར་ཤོག ། བླ་མེད་གོ་འཕང་ཐོབ་པར་ཤོག །
བོན་གྱི་སྦྱིན་པ་ཆེན་པོ་འདི། མི་ཡུལ་སྦྱིན་འཐིང་གང་གནས་སུ། འདོད་པ་ལྔ་དང་
སྦྱིན་པ་ལྔ། ལོངས་སྤྱོད་ཆེན་པོས་ཁྱབ་གྱུར་ཅིག །མཐའ་འཁོབ་སྡུག་བསྔལ་ཞི་བར་
ཤོག ། བླ་མེད་གོ་འཕང་ཐོབ་པར་ཤོག །བོན་གྱི་སྦྱིན་པ་ཆེན་པོ་འདི། ལྷ་མེན་གནས་
སུ་ཕྱིན་པར་ཤོག །འཐབ་བརྩོད་སྡུག་བསྔལ་ཞི་བར་ཤོག ། བླ་མེད་གོ་འཕང་ཐོབ་
པར་ཤོག །ལྷའི་གནས་སུ་ཁྱབ་གྱུར་ཅིག །འཕམ་ལྟུང་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །ལོངས་སྤྱོད་ཚོགས་རྣམས་མེ་ལ་ཡང་བསྲེགས། ནམ་
མཁའ་ལ་ཡང་གཏོར། ཆུ་ལ་ཡང་གཏོང་ངོ་། །དེ་ནས་ལྷའི་གནས་སུ་སྟོང་བའོ། །མིའི་
གནས་སུ་སྟོང་བའི་མ་འདལ་དང་། གཏོར་མ་རྒྱ་ཆེ་བར་བྱས་ལ། མཆོད་པ་ཐམས་
ཅད་བྱུང་གདབ་ཅིང་མཆོད་པར་བྱའོ། །དེ་ནས་མཚན་བྱང་ཞུགས་ལ་སྦྱོང་ངོ༌། །སྣོད་
རྟེན་འབྱུང་བ་ཆགས་འཇིག་གི་མདོ་ལས། རྒྱལ་པོའི་སྲས་གཏོ་བུ་དོད་དེ་ངན་སོང་གི་
གནས་ནས་དྲངས་པའི་ལེའུ་སྟེ་བདུན་པའོ། །།བྦབྦབྦབྦHhH = = =བྦབྦ ཨ་
ཨ་ཨཀཁག༴སཎམ། །བྦབྦ། །
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
༧ གཡུང་དྲུང་ལྷའི་སྐད་དུ་ན། ཏྲི་བ་ཀྲ་ཧ་ལོ་མུ་མར། གང་ཟག་མིའི་སྐད་དུ་
ན། སྡིག་པོའི་ཆེ་གྲོང་ཁྱེར་རམ། གཤིན་རྗེའི་འཇིག་རྟེན་ཐམས་ཅད་འདྲེན་པའི་ལམ།
གྲོལ་བར་བྱེད་པའི་མདོ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་
རབ་མི་བོ་ནི། གཟུགས་ཁམས་བཅུ་བདུན་ཡ་ཏ། གནས་རིས་ཆེན་པོ་བཞིའི་གོང་མ་
ནས། འོག་མེན་ལྷའི་ཕོ་བྲང་ཡོད། དེ་ནས་རིན་ཆེན་སྣ་བདུན་གྱི་ཕོ་བྲང་དུ། རྫོགས་
སྐུ་གཤེན་ལྷ་འོད་དཀར་བཞུགས། མེ་ཏོག་ནམ་མཁའ་ལྡིང་གི་ཁྲི་ལ་བཞུགས། ཐུགས་
རྗེས་སེམས་ཅན་འདྲེན། ཕྱག་ན་འོད་ཀྱི་ཞགས་པ་ཡིས། ངན་སོང་ཐམས་ཅད་འདྲེན་
ཞིང་འདོགས། དེ་ལ་གཤེན་རབ་ཀྱི་བོན་གྱི་སྒོ་མོ་བརྒྱད་ཁྲི་བཞི་སྟོང་རབ་ཏུ་གནས།
དེ་སླད་ཀྱི་འབྱོན་པའི་གཤེན་རབ་འཆི་མེད་སྐྱེས་ནས་བརྩོན། བྱམས་པའི་མགོན་ལ་
ཡེ་ཤེས་ལུང་གི་གདར་བཅད་ནས། སླད་ནས་བསྐལ་པ་ཅི་ལྟར་འཇིག་པ་ལུང་རྣམས་
ཇི་ལྟར་བསྟན་ཅིང་སྒྲོན་མ་ཅི་ལྟར་དྲོང་བའི་བོན་རྣམས་ཞུ་ཞིང་གཏན་ལ་ཕབ་སྟེ་
ཞུས་པ་དང་། དེ་ནི་འདི་ལྟ་སྟེ། སེམས་ཅན་བྱམས་པས་འདྲེན་པ་དང་། སེམས་
ཅན་སྙིང་རྗེས་འདྲེན་པ་དང་། སེམས་ཅན་དགའ་བས་འདྲེན་པ་དང་། སེམས་ཅན་
བཏང་སྙོམས་ཀྱིས་འདྲེན་པ་དང་། བདེ་བ་ཆེན་པོས་འདྲེན་པ་དང་། སྦྱིན་པས་
འདྲེན་པ་དང་། ཚུལ་ཁྲིམས་ཀྱིས་འདྲེན་པ་དང༌། བསམ་གཏན་གྱིས་འདྲེན་པ་དང་།
སྟོང་པ་ཉིད་ཀྱིས་འདྲེན་པ་དང་། སོ་སོ་དེ་བཞིན་ཉིད་ཀྱིས་འདྲེན་པ་དང་། སོ་སོ་
ཀུན་གྱི་ཐུགས་རྗེ་རྒྱུན་གྱིས་འདྲེན་པ་དང་། སྙིང་པོ་མ་ནོར་བར་འདྲེན་པ་དང་། ཡང་
དག་པར་སྟོན་གྱིས་འདྲེན་པ་དང་། དེ་བཞིན་ཉིད་ཀྱིས་འདྲེན་པ་དང་། སོ་སོ་མ་ཡིན་
པ་དེ་བཞིན་ཉིད་ཀྱིས་འདྲེན་པ་དང་། སོ་སོ་རྟོགས་པའི་ཡེ་ཤེས་ཀྱིས་འདྲེན་པ་དང་།
མཉམ་པ་ཉིད་ཀྱི་ཡེ་ཤེས་ཀྱིས་འདྲེན་པ་དང་། མེ་ལོང་ལྟ་བུ་ཡེ་ཤེས་ཀྱིས་འདྲེན་པ་
དང་། སྟོང་པ་ཉིད་ཡེ་ཤེས་ཀྱིས་འདྲེན་པ་དང་། འཇིག་རྟེན་གྱི་ལམ་མཉམ་པ་ལ་
236

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འཇོག་པའི་ཡེ་ཤེས་དང་། སྲིད་གསུམ་མཉམ་པ་ལ་འཇོག་པའི་ཡེ་ཤེས་དང་། སྣང་
བ་འཇོག་པའི་ཡེ་ཤེས་དང་། འཁྲུལ་པ་ཐམས་ཅད་སྤོང་བའི་ཡེ་ཤེས་དང༌། འགྲོ་བ་
འདྲེན་ལ་སོགས་པའི་ཡེ་ཤེས་དང་། ཞིང་ལ་འཇོག་པ་དང་། མཉམ་པ་ལ་འཇོག་པ་
དང་། ཐབས་ལ་འཇོག་པ་དང་། སྟོང་པ་དངོས་མེད་དང༌། སྔོན་དང་ཕྱི་མའི་མཐའ་
སྟོང་དང༌། སྐྱེ་བ་སྟོང་འཆི་བ་སྟོང་། གནས་པའི་དངོས་པོ་སྟོང་། དངོས་མེད་སྟོང་།
དངོས་པོ་མེད་པས་ཀྱང་མེད། བོན་ཐམས་ཅད་ངོ་བོ་ཉིད་ནི། དུས་སུམ་གྱི་སྟོང་སྟེ།
བོན་ཉིད་ཐམས་ཅད་ངོ་བོ་ཉིད་ཀྱི་མཉམ་སྟེ། འདས་པའི་བོན་ཐམས་ཅད་ཀྱི་ངོ་བོ་
ཉིད་དང་བྲལ་བའོ། །གཤེན་རབ་ཀྱིས། བཀའ་སྩལ་པས། ལྷའི་དོན་དམ་པ་དང་།
དེ་བཞིན་ཉིད་དང་། བོན་གྱི་དབྱིངས་དང༌། སྐྱེ་བ་མེད་པའི་གང་དག་ནི། ཡེ་ཤེས་
ཀྱི་བོན་ཡིན། ཀུན་ནས་ཉོན་མོངས་པ་དང་། རྣམ་པར་བྱང་བའི་བོན་ཐམས་ཅད་
མཉམ་པ་ལ་འཇོག་པ་དང་། གཡུང་དྲུང་སེམས་དཔའ་ཆེན་པོ་ལྷའི་བུ་རྒྱ་བྱིན་ཉོན་
ཅིག །བོན་ཐམས་ཅད་ནི་མ་སྐྱེས་མཉམ་པ་ཉིད་དང་། དོན་དམ་ཐམས་ཅད་མ་
འབྱུང་མ་སྐྱེས་མ་འགག་པ་དང་། དངོས་པོ་མེད་པའི་ངོ་བོ་ལ། བདེ་བ་ཆེན་པོ་དོན་
ལ་ཡོངས་སུ་འདུས་པའོ། །དེ་ལྟར་མ་སྐྱེས་མ་འགག་མ་བྱུང་མ་རྫོགས། དེ་བཞིན་ཉིད་
ལས་འབྱུང་། ཡང་དག་པར་རྫོགས་པར་བྱ། བོན་དང་བོན་མིན་དགའ་ཐུབ་གདོད།
དུལ་དང་སྡོམ་དང་ཞི་བ་དང་། དམྱལ་བ་ཡི་དྭགས་བྱོལ་སོང་དང་། མི་དང་ལྷ་
རྣམས་ཐམས་ཅད་དང་། བྱུང་དང་འབྱུང་འགྱུར་ཕུང་པོ་དང་། ཁམས་རྣམས་ཐུབ་
པར་བསྟན་པ་དང་། ཐམས་ཅད་ཀུན་རྫོབ་དག་ཏུ་བསྟན། སེམས་ཅན་དང་པོ་
ལས་ཅན་རྣམས། དམ་པའི་དོན་ལ་འཇུག་པའི་ཕྱིར། ཐམས་ཅད་རྫོགས་པའི་སངས་
རྒྱས་ཀྱི། སྐས་ཀྱི་རིམ་པ་ལྟ་བུར་བསྟན། དེ་ལྟར་ཐབས་ཀྱིས་སེམས་ཅན་བཀྲིད་ཅིང་
སེམས་ཅན་ལམ་ལ་འཁྲིད། བསམ་མེད་བསམ་གཏན་བསམ་བྱ་དག །ཡངས་པའི་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བདེན་པ་མཐོང་བ་དག །སྒྱུ་མ་ཐབས་ནི་རབ་ཏུ་བསྟན། གང་གིས་རྟོགས་ཏེ་གྲོལ་
གྱུར་ནས། ནམ་མཁའ་དང་མཚུངས་མཉམ་གྱུར་དང་། རྣམ་པར་མི་རྟོགས་ངོ་
བོ་ཉིད། བོན་རྣམས་རང་བཞིན་དག་པ་ལས། རོལ་མོ་སྣ་ཚོགས་རྣམས་པར་སྒོམ།
གཤེན་རབ་ཀྱིས་བཀའ་སྩལ་པས། དེ་དང་དེར་བརྟེན་གང་འབྱུང་ཡང་། རྟེན་འབྱུང་
ལམ་བྱུང་མ་སྐྱེས་པར། རང་བཞིན་མེད་དེ་གཟུགས་བརྙན་མེད། དངོས་པོ་བརྟག་
པར་གང་དང་གང༌། དེ་དང་དེ་བཞིན་གཅིག་ཉིད་མེད། གསལ་ལ་འོད་ཅིས་མི་
འདོད། མེད་པ་སྲིད་པ་ལས་མིན། ཐམས་ཅད་སྟོང་པ་ཉིད་ལ་ལྟ། ཀུན་རྫོབ་སྟོང་པ་
ཉིད་དུ་ལྟ། དོན་དམ་སྟོང་པ་ཉིད་དུ་ལྟ། ལམ་ཡང་སྟོང་པ་ཉིད་དུ་ལྟ། འགྲོ་བ་སྟོང་
པ་ཉིད་དུ་ལྟ། སྒོམ་ཡང་སྟོང་པ་ཉིད་དུ་ལྟ། འཇིག་རྟེན་སྟོང་པ་ཉིད་དུ་ལྟ། འཇིག་
རྟེན་ལས་འདས་སྟོང་པ་དང་། ཡང་དག་བདེན་པའི་སྟོང་པ་ཡིས། གཤེན་རབ་ཀྱིས་
བཀའ་སྩལ་པ། གཏོ་བུ་འབུམ་སངས་ལ་སོགས་ལྷའི་བུ། དགེ་བའི་ལས་ཀྱི་བསོད་
ནམས་ཀྱིས། ཚོགས་བསགས་ནས་སེམས་ཅན་ཐམས་ཅད་བར་དོར་གྲོལ་ནས། བདེ་
བ་ཆེན་པོའི་གནས་སུ་ཡང་དག་པར་བཞུགས་ནས། ཡང་དག་པར་ས་ལ་ཐར་པར་བྱ་
ཡིན། ཐར་པར་བྱ་བའི་ས་ལ་སྟོང་པ་ཉིད་ལ། སྒོམ་པ་ཆེན་པོ་ངང་ལ་མཉམ་པ་དང༌།
མཉམ་པ་ཆེན་པོའི་དོན་ལ་ཡོངས་སུ་སྒོམ་པར་གྱིས། གཤེན་རབ་ཀྱིས་བཀའ་སྩལ་
པ། གཏོ་བུ་འབུམ་སངས་ཡང་དག་པའི་མངོན་པར་སྣོད་ཅེས་བྱ་བ་ཡོད་དོ། །རྒྱལ་
པོ་དེ་ལ་བློན་ལྷ་དྷ་ཅན་ཞེས་བྱ་བ་ཡོད་དོ། །དམག་མི་འཇིགས་པའི་དཔུང་བུ་ཆུ་བྱ་
བའི་དམག་སུམ་བརྒྱ་སུམ་ཁྲི་སུམ་འབུམ་དམག་གི་ཕ་རོལ་དཔུང་གི་གྲོང་ཁྱེར་བལྟས་
ནས་ཡངས་བྱ་བའི་དེའི་ཡུལ་དམག་གིས་མེའི་སྦྱིན་བསྲེག་བྱས་ནས། དེས་དོན་གྲོང་
ཁྱེར་བདུན་ཚིག་ནས་ངན་དུ་འཁོར་གྱི་བསྒྲལ་ཏེ། གྲོང་ཁྱེར་གྱི་དཔུང་དེ་དག་མེ་རིས་
བསྐོར་ནས། མེས་ཚིག་ནས་ངུ་འབོད་དང་ཐིག་ནག་དང་། ཚིག་པ་དང་། བསྲེག་
238

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
པར་འགྱུར་བའི་ཚེ། གཡུང་དྲུང་སེམས་དཔའ་བདེ་བའི་དོན་ལྡན་ཞེས་བྱ་བ་ཡོད་དོ། །
དེ་ནས་ནམ་མཁའ་ཆུ་འབེབས་ཞེས་བྱ་བའི་ཏིང་ངེ་འཛིན་བསྒོམ་ནས། གྲོང་ཁྱེར་ཐར་
པ་བསེལ་བའི་ཆུ་འབེབས་པ་ལ། དམྱལ་བ་བསྲེགས་རྣམས། བསྲི་ཙམ་དུ་གྱུར་པའི་
ལྷག་མའི་སེམས་ཅན་ཐམས་ཅད་ལ། གྲོང་ཁྱེར་རྣམས་ཐར་པར་བྱ་བའི་ཕྱིར། བདུད་
རྩི་འབེབས་པའི་ལྷ་མོ་སུམ་བརྒྱ་དྲུག་ཅུ་ཐར་པར་བྱ་བའི་ཕྱིར། ལྷ་མོ་སུམ་བརྒྱའི་
མཚན་དང་ཡོན་ཏན་ལ་ཕྱག་འཚལ་ལོ། །གྲོང་ཁྱེར་གྱི་རྒྱལ་པོ་དང་། བློན་པོ་དང་།
དམག་མིས་ཕྱག་འཚལ་མཆོད་པ་འབུལ་ཞིང་གུས་པ་བྱ། ཚེ་འདི་ཉིད་ལ་ཕྱིན་ཅི་མ་
ལོག་པར་བསྒོམས་པས། ཐབས་ཀྱི་བརྩོན་འགྲུས་ཤིན་ཏུ་བསྐྱེད་ལ། ལྷ་མོ་བདུད་རྩི་
རླུང་འབེབས་རྣམས་ལ་ཕྱག་འཚལ་ལོ། །ཐོགས་པ་མེད་པའི་ལམ་ལ་འདྲེན། དབྱིངས་
ཀྱི་ལྷ་མོ་བདེར་གྲུབ་མ་ལ་ཕྱག་འཚལ་ལོ། །དབྱིངས་ནས་ཐུགས་རྗེས་འགྲོ་བ་སྐྱོབ།
དབྱིངས་ཀྱི་ལྷ་མོ་དབྱིངས་གྲུབ་མ་ལ་ཕྱག་འཚལ་ལོ། །མཁའ་ལ་གསལ་བའི་འོད་ཟེར་
ཅན། དབྱིངས་ཀྱི་ལྷ་མོ་གསལ་ཁྱབ་མ་ལ་ཕྱག་འཚལ་ལོ། ། མ་རིག་ཁྲི་མུན་སངས་
པའི་འོད། དབྱིངས་ཀྱི་ལྷ་མོ་རིག་པ་ཀུན་ཤེས་མ་ལ་ཕྱག་འཚལ་ལོ། །ཡང་དག་དོན་
གྱི་ལམ་ལ་སྤྱོད། དབྱིངས་ཀྱི་ལྷ་མོ་རིག་པ་དོན་གྲུབ་མ་ལ་ཕྱག་འཚལ་ལོ། །བྱ་བ་གློག་
ལྟར་འགྱུ་བ་སྟེ། དབྱིངས་ཀྱི་ལྷ་མོ་ཐོགས་མེད་མ་ལ་ཕྱག་འཚལ་ལོ། །ཐོག་ལྟར་དྲག་
པོ་འབྲས་བུའི་བདག །དབྱིངས་ཀྱི་ལྷ་མོ་དྲག་པོ་རྫུ་འཕྲུལ་ཅན་ལ་ཕྱག་འཚལ་ལོ། །
ཞི་བས་སྟོང་གསུམ་འདུལ་མཛད་པ། དབྱིངས་ཀྱི་ལྷ་མོ་ཞི་བའི་ངང་ཚུལ་ཅན་ལ་ཕྱག་
འཚལ་ལོ། །གཟི་བརྗིད་འོད་ལྡན་ཕྱོགས་བཅུར་འཕྲོ། དབྱིངས་ཀྱི་ལྷ་མོ་གྲུབ་པའི་གཟི་
བརྗིད་ཅན་ལ་ཕྱག་འཚལ་ལོ། །ཐུགས་རྗེ་ལྕགས་ཀྱུ་འཕྲོད། དབྱིངས་ཀྱི་ལྷ་མོ་འདྲེན་
པའི་ཐུགས་རྗེ་ཅན་ལ་ཕྱག་འཚལ་ལོ། །སྟོབས་ཀྱིས་ས་བཅུ་ཟིལ་གྱིས་གནོན། དབྱིངས་
ཀྱི་ལྷ་མོ་སྟོབས་ཀྱི་ཕྱག་རྒྱ་ཅན་ལ་ཕྱག་འཚལ་ལོ། །ཐུགས་རྗེས་ཤུགས་ཀྱིས་སྒྲོལ་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཛད་པ། དབྱིངས་ཀྱི་ལྷ་མོ་ཤུགས་ཀྱི་ཀུན་སྒྲོལ་མ་ལ་ཕྱག་འཚལ་ལོ། །ཡེ་ཤེས་ལྔའི་
བདག་ཉིད་ཅན། དབྱིངས་ཀྱི་ལྷ་མོ་རྫུ་འཕྲུལ་ཅན་ལ་ཕྱག་འཚལ་ལོ། །ཐུགས་རྗེ་ཀུན་
ལ་ཁྱབ་པ་སྟེ། དབྱིངས་ཀྱི་ལྷ་མོ་བདལ་པ་ཀུན་ཁྱབ་མ་ལ་ཕྱག་འཚལ་ལོ། །དངོས་པོ་
གསུམ་དང་ལྡན་པ་སྟེ། དབྱིངས་ཀྱི་ལྷ་མོ་གྲུབ་པ་ཀུན་གྲུབ་མ་ལ་ཕྱག་འཚལ་ལོ། །
ཐུགས་རྗེས་སེམས་ཅན་ཐམས་ཅད་འཚོ། དབྱིངས་ཀྱི་ལྷ་མོ་གསོ་བས་གཡུ་མཚོ་མ་ལ་
ཕྱག་འཚལ་ལོ། །བདུད་རྩིས་སེམས་ཅན་ཐམས་ཅད་གསོ། དབྱིངས་ཀྱི་ལྷ་མོ་གསོ་བ་
ཀུན་འཁོར་མ་ལ་ཕྱག་འཚལ་ལོ། །རིན་ཆེན་གཏེར་གྱི་ལོངས་སྤྱོད་འགྱེད། དབྱིངས་ཀྱི་
ལྷ་མོ་གྲུབ་པའི་གཏེར་ལྡན་མ་ལ་ཕྱག་འཚལ་ལོ། །མན་ངག་དོན་དམ་ཀུན་ལ་བསྟན།
དབྱིངས་ཀྱི་ལྷ་མོ་མན་ངག་ཀློང་རྟོགས་མ་ལ་ཕྱག་འཚལ་ལོ། ། ཞི་བས་ལྷུན་གྱིས་གྲུབ་
པ་སྐྱོང་། དབྱིངས་ཀྱི་ལྷ་མོ་གཡོ་བྱེད་ཞི་བ་མ་ལ་ཕྱག་འཚལ་ལོ། ། ཡེ་ཤེས་ལྔ་དང་
ལྡན་པ་སྟེ། དབྱིངས་ཀྱི་ལྷ་མོ་ཀློང་ལྔ་ཅིར་སྤྲུལ་མ་ལ་ཕྱག་འཚལ་ལོ། །བོན་ཉིད་སྟོང་
པ་ཉིད་ཀྱི་ཡེ་ཤེས་ངོ་བོ་གྲུབ། དབྱིངས་ཀྱི་ལྷ་མོ་ཁ་དོག་དངོས་མེད་ལ་ཕྱག་འཚལ་
ལོ། །ནམ་མཁའི་མཐའ་དང་མཉམ་པ་སྟེ། དབྱིངས་ཀྱི་ལྷ་མོ་དབྱིངས་ཀྱི་ཐོགས་མེད་
ལ་ཕྱག་འཚལ་ལོ། །ཡོན་ཏན་ཀུན་འབྱུང་སྒྲ་དང་ལྡན། དབྱིངས་ཀྱི་ལྷ་མོ་ཚིག་གི་
མཐའ་འདས་མ་ལ་ཕྱག་འཚལ་ལོ། །འགྲོ་བ་དོན་གྱིས་སྐྱོངས་མཛད་པ། དབྱིངས་ཀྱི་
ལྷ་མོ་དོན་མཛད་དབྱིངས་ཕྱུག་མ་ལ་ཕྱག་འཚལ་ལོ། །དོན་དམ་ནམ་མཁའི་མཐའ་
དང་མཉམ། ནམ་མཁའི་ལྷ་མོ་ནམ་མཁའ་མཐའ་ཡས་མ་ལ་ཕྱག་འཚལ་ལོ། །ནམ་
མཁའི་མཐའ་མཉམ་ཉི་མའི་འོད་དང་ལྡན། ནམ་མཁའི་ལྷ་མོ་གསལ་བ་ལ་ཕྱག་
འཚལ་ལོ། །ནམ་མཁའི་ལྷ་མོ་ཡེ་ཤེས་ཀུན་བསྐྱེད་མ་ལ་ཕྱག་འཚལ་ལོ། །ནམ་མཁའི་
ལྷ་མོ་འོད་འབར་མཐའ་ཡས་མ་ལ་ཕྱག་འཚལ་ལོ། །ནམ་མཁའི་ལྷ་མོ་འོད་ཟེར་འཕྲོ་
བྱེད་མ་ལ་ཕྱག་འཚལ་ལོ། །ནམ་མཁའི་ལྷ་མོ་སྒྲོན་མེ་མ་ལ་ཕྱག་འཚལ་ལོ། །ཡེ་ཤེས་
240

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འོད་དང་ལྡན་པ་སྟེ། ནམ་མཁའི་ལྷ་མོ་ཀུན་ཤེས་མ་ལ་ཕྱག་འཚལ་ལོ། །ཐམས་ཅད་
ཀུན་ལ་ཕྱག་འཚལ་ལོ། །ནམ་མཁའི་ལྷ་མོ་ཡོངས་ཁྱབ་མ་ལ་ཕྱག་འཚལ་ལོ། །ཐམས་
ཅད་མཁྱེན་པའི་རྒྱལ་པོ་སྟེ། ནམ་མཁའི་ལྷ་མོ་ཀུན་ཤེས་མ་ལ་ཕྱག་འཚལ་ལོ། །ནམ་
མཁའི་འོད་ལྡན་ཀུན་ལ་ཁྱབ། ནམ་མཁའི་ལྷ་མོ་མཐོ་གཅོད་བློ་ལྡན་མ་ལ་ཕྱག་འཚལ་
ལོ། །འཇིག་རྟེན་ཐམས་ཅད་སྐྱོང་བ་སྟེ། ནམ་མཁའི་ལྷ་མོ་འཇིག་རྟེན་གདོས་མཁྱེན་
མ་ལ་ཕྱག་འཚལ་ལོ། །སྲིད་པ་རྩིས་ལ་འདས་པ་སྟེ། ནམ་མཁའི་ལྷ་མོ་སྲིད་པའི་རྩིས་
མཁྱེན་མ་ལ་ཕྱག་འཚལ་ལོ། །བསྐལ་པའི་འཇིག་པ་སྒྲོལ་བ་སྟེ། ནམ་མཁའི་ལྷ་མོ་
བསྐལ་པའི་གྲངས་འཛིན་མ་ལ་ཕྱག་འཚལ་ལོ། །སྲ་བརྟན་ཀུན་གྱི་བདག་མོ་སྟེ། ནམ་
མཁའི་ལྷ་མོ་འབྱུང་བའི་རྒྱུས་མཁྱེན་མ་ལ་ཕྱག་འཚལ་ལོ། །སེམས་ཉིད་མངོན་ཤེས་
རྣམ་པར་ལྡན། ནམ་མཁའི་ལྷ་མོ་སེམས་ཅན་སེམས་མཁྱེན་མ་ལ་ཕྱག་འཚལ་ལོ། ། ཡེ་
ཤེས་སྒྲོན་མ་གསལ་བ་སྟེ། ནམ་མཁའི་ལྷ་མོ་མུན་པའི་ཚོགས་འཇོམ་ལ་ཕྱག་འཚལ་
ལོ། །འཇིག་རྟེན་རྩིས་ལ་འདེབས་པ་སྟེ། ནམ་མཁའི་ལྷ་མོ་འཇིག་རྟེན་གོ་འབྱེད་མ་ལ་
ཕྱག་འཚལ་ལོ། །ངན་སོང་གྲོལ་བའི་ལམ་ཆེན་པོ། ནམ་མཁའི་ལྷ་མོ་མཐོ་རིས་སྐས་
འཛུག་མ་ལ་ཕྱག་འཚལ་ལོ། །ཐར་པར་གྲོལ་བའི་ལམ་ཤེས་མཁན། ནམ་མཁའི་ལྷ་མོ་
ཐར་པའི་ལམ་འདྲེན་མ་ལ་ཕྱག་འཚལ་ལོ། །ལམ་གྱི་དགྲ་འཇོམས་མགོན་པོ་སྟེ། ནམ་
མཁའི་ལྷ་མོ་ཚོགས་ཀྱི་དགྲ་འཇོམས་མ་ལ་ཕྱག་འཚལ་ལོ། །འོད་ཟེར་ཕྱོགས་བཅུར་
འཕྲོ་བ་སྟེ། ནམ་མཁའི་ལྷ་མོ་འོད་ཟེར་འབུམ་ཕྲག་མ་ལ་ཕྱག་འཚལ་ལོ། །ཐམས་ཅད་
མཉམ་པའི་ངང་ལ་འཇོག །ནམ་མཁའི་ལྷ་མོ་ཐུགས་རྗེས་སྙོམས་མཛད་མ་ལ་ཕྱག་
འཚལ་ལོ། །འཇིག་རྟེན་སྒྲོན་མ་གསལ་བ་སྟེ། ནམ་མཁའི་ལྷ་མོ་སྒྲའི་བྱེ་བྲག་ཅན་ལ་
ཕྱག་འཚལ་ལོ། །སྤྲུལ་པ་འཇིག་རྟེན་སྒྲོན་མཛད་པ། ནམ་མཁའི་ལྷ་མོ་གཟུགས་ཀྱི་
ཆོ་འཕྲུལ་ཅན་ལ་ཕྱག་འཚལ་ལོ། །ནམ་མཁའི་ལྷ་མོ་ཐབས་ཀྱི་ཅིར་མཁྱེན་མ་ལ་ཕྱག་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཚལ་ལོ། ། སྒྲ་ཀུན་ཐམས་ཅད་ཅིར་ཡང་མཁྱེན། ཀློང་གི་ལྷ་མོ་བདལ་པ་ཡོངས་རྒྱས་
མ་ལ་ཕྱག་འཚལ་ལོ། ། ཡེ་ཤེས་ལྷའི་གྲུབ་པ་ཐམས་ཅད་འདུལ། ཀློང་གི་ལྷ་མོ་གྲུབ་པ་
ཀུན་གྲུབ་མ་ལ་ཕྱག་འཚལ་ལོ། །ཐམས་ཅད་བསྐྱེད་པའི་མངའ་བདག་མོ། ཀློང་གི་ལྷ་
མོ་འདུས་པ་ཀུན་ཚང་མ་ལ་ཕྱག་འཚལ་ལོ། །གཉིས་མེད་དོན་ལ་གནས་པ་མོ། ཀློང་
གི་ལྷ་མོ་མཉམ་པའི་དབྱིངས་མེད་མ་ལ་ཕྱག་འཚལ་ལོ། །སྟོང་པ་ཉིད་ལས་བྱུང་བ་
སྟེ། ཀློང་གི་ལྷ་མོ་བདལ་པའི་ཕྱོགས་མེད་མ་ལ་ཕྱག་འཚལ་ལོ། །འཇིག་རྟེན་ཐམས་
ཅད་རྩིས་ལ་འདེབས། ཀློང་གི་ལྷ་མོ་འདུས་པ་དྲི་མེད་མ་ལ་ཕྱག་འཚལ་ལོ། །གཡུང་
དྲུང་ཚོགས་ཀྱི་བདག་མོ་སྟེ། ཀློང་གི་ལྷ་མོ་འཚོགས་པ་ཀུན་ཚངས་མ་ལ་ཕྱག་འཚལ་
ལོ། །ཐམས་ཅད་ཀུན་བསྐྱེད་རྒྱལ་མོ་སྟེ། ཀློང་གི་ལྷ་མོ་བསྐྱེད་པའི་ཀུན་འབྱུང་མ་ལ་
ཕྱག་འཚལ་ལོ། །གསལ་བ་ཉི་མའི་འོད་ལྟར་དྲོ། ཀློང་གི་ལྷ་མོ་གསལ་བ་ཀུན་གཟིགས་
མ་ལ་ཕྱག་འཚལ་ལོ། །བརྗིད་པའི་སྐུ་ནི་འོད་དང་ལྡན། ཀློང་གི་ལྷ་མོ་བརྗིད་པའི་
མཚན་ལྡན་མ་ལ་ཕྱག་འཚལ་ལོ། །ཐུགས་རྗེའི་འོད་དང་ཆས་པ་སྟེ། ཀློང་གི་ལྷ་མོ་
མཚན་མ་ཅིར་ཡང་སྤྲུལ་ལ་ཕྱག་འཚལ་ལོ། ། ཀློང་གི་ལྷ་མོ་རྣམ་རྟོག་མཚན་མེད་མ་ལ་
ཕྱག་འཚལ་ལོ། །འཇིག་རྟེན་དྲི་མ་ཡོངས་དང་བྲལ། ཀློང་གི་ལྷ་མོ་མཚན་མ་ཡོངས་
དང་བྲལ་ལ་ཕྱག་འཚལ་ལོ། །བདེ་བ་ཆེན་པོ་དྲི་མ་མེད། ཀློང་གི་ལྷ་མོ་ཀློང་ཤེས་བདེ་
ལྡན་མ་ལ་ཕྱག་འཚལ་ལོ། །རིག་པའི་ལྷ་མོ་ཞུགས་མར་མ། ཀློང་གི་ལྷ་མོ་རིག་པའི་
ཀློང་ན་གནས་ལ་ཕྱག་འཚལ་ལོ། །གཡུང་དྲུང་སྲ་བརྟན་ཀློང་འཛིན་པ་སྟེ། ཀློང་གི་
ལྷ་མོ་མི་གཡོ་བསམ་གཏན་མ་ལ་ཕྱག་འཚལ་ལོ། །གཡུང་དྲུང་ཡེ་ཤེས་གནས་སུ་སྒྲོལ།
ཀློང་གི་ལྷ་མོ་གཡུང་དྲུང་འགྱུར་མེད་མ་ལ་ཕྱག་འཚལ་ལོ། །ཡེ་ཤེས་སྒྲོན་མེས་མུན་པ་
སེལ། ཀློང་གི་ལྷ་མོ་ཡེ་ཤེས་ཟངས་ཐལ་མ་ལ་ཕྱག་འཚལ་ལོ། །ཐུགས་རྗེ་ཡེ་ཤེས་ཁྱབ་
པར་བདལ། ཀློང་གི་ལྷ་མོ་ཐུགས་རྗེ་ཁྱབ་བདལ་མ་ལ་ཕྱག་འཚལ་ལོ། །སྤྲུལ་པས་
242

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྟོང་གསུམ་སྟོང་པར་མཛོད། ཀློང་གི་ལྷ་མོ་སྤྲུལ་པ་ཐོགས་མེད་མ་ལ་ཕྱག་འཚལ་
ལོ། །སྤྲུལ་པ་ཐོགས་མེད་བརྟན་པའི་ཡུམ། ཀློང་གི་ལྷ་མོ་གར་གཤེན་སྟོབས་ལྡན་མ་
ལ་ཕྱག་འཚལ་ལོ། །ཐུགས་ལ་གཡུང་དྲུང་མན་ངག་འཆང་། ཀློང་གི་ལྷ་མོ་མན་ངག་
ཀློང་སྒྲོལ་མ་ལ་ཕྱག་འཚལ་ལོ། །མི་གཡེངས་དོན་ལ་བསྒོམ་པ་སྟེ། ཀློང་གི་ལྷ་མོ་མི་
ཡེང་མེ་ངག་རྟོགས་ལ་ཕྱག་འཚལ་ལོ། །ཤེས་རབ་གསལ་བས་དོན་ལ་གཅོད། ཀློང་
གི་ལྷ་མོ་མི་དམིགས་ཤེས་རབ་ལྡན་ལ་ཕྱག་འཚལ་ལོ། །སྙོམས་པའི་ལྷ་མོ་མཐའ་ལྡན་
མ་ལ་ཕྱག་འཚལ་ལོ། །སྙོམས་པའི་ལྷ་མོ་འོད་ཀྱི་མདངས་ལྡན་མ་ལ་ཕྱག་འཚལ་ལོ། །
སྙོམས་པའི་ལྷ་མོ་ཟེར་གྱི་མདངས་ལྡན་མ་ལ་ཕྱག་འཚལ་ལོ། ། སྙོམས་པའི་ལྷ་མོ་སྨན་
གྱི་ཆ་མཉམ་མ་ལ་ཕྱག་འཚལ་ལོ། །སྙོམས་པའི་ལྷ་མོ་སེམས་ཀྱི་ཀུན་མཉམ་མ་ལ་ཕྱག་
འཚལ་ལོ། །སྙོམས་པའི་ལྷ་མོ་བསྐལ་པའི་གྲངས་སྙོམས་མ་ལ་ཕྱག་འཚལ་ལོ། །སྙོམས་
པའི་ལྷ་མོ་སྲིད་པའི་གཞི་སྙོམས་མ་ལ་ཕྱག་འཚལ་ལོ། །སྙོམས་པའི་ལྷ་མོ་འབྱུང་བའི་
ཆ་སྙོམས་མ་ལ་ཕྱག་འཚལ་ལོ། །སྙོམས་པའི་ལྷ་མོ་སེམས་དཔའ་ཀུན་སྙོམས་མ་ལ་
ཕྱག་འཚལ་ལོ། །སྙོམས་པའི་ལྷ་མོ་ཡེ་ཤེས་སྤྱན་གྱིས་ཀུན་གཟིགས་མ་ལ་ཕྱག་འཚལ་
ལོ། །སྙོམས་པའི་ལྷ་མོ་སྤྲུལ་པའི་སྐུའི་སྣང་སྲིད་འདུལ་ལ་ཕྱག་འཚལ་ལོ། །སྙོམས་པའི་
ལྷ་མོ་བྱིན་རླབས་ཀྱི་སྟོབས་ཀྱི་མཐའ་གཞི་གནོན་ལ་ཕྱག་འཚལ་ལོ། །སྙོམས་པའི་ལྷ་
མོ་བདེན་པའི་དོན་གྱིས་ངེས་པའི་དོན་རྣམས་སྟོན་ལ་ཕྱག་འཚལ་ལོ། །སྙོམས་པའི་ལྷ་
མོ་བདུད་རྩི་ཆུ་བོས་སེམས་ཅན་འདོད་པ་སྐོང་ལ་ཕྱག་འཚལ་ལོ། །སྙོམས་པའི་ལྷ་མོ་
བདུད་རྩི་ཡི་ཆུ་བོ་ཐུགས་རྗེའི་རྒྱུན་དུ་སྤེལ་བ་ལ་ཕྱག་འཚལ་ལོ། །སྙོམས་པའི་ལྷ་མོ་དྲ་
བ་འོད་ཟེར་གྱིས་སེམས་ཅན་མཉམ་པར་སྙོམས་ལ་ཕྱག་འཚལ་ལོ། །སྙོམས་པའི་ལྷ་མོ་
ཡེ་ཤེས་ནམ་མཁའི་ཀློང་དུ་སྙོམས་ལ་ཕྱག་འཚལ་ལོ། །སྙོམས་པའི་ལྷ་མོ་ཅིར་ཡང་མི་
འབྱེད་མཉམ་པར་ཆ་ལ་ཕྱག་འཚལ་ལོ། །སྙོམས་པའི་ལྷ་མོ་དབུས་དང་མཐའ་མེད་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྙོམས་པའི་ཐུགས་ལ་ཕྱག་འཚལ་ལོ། །སྙོམས་པའི་ལྷ་མོ་ཅིར་ཡང་མི་གྲུབ་ཅིར་ཡང་
མི་གནས་པ་ལ་ཕྱག་འཚལ་ལོ། །སྙོམས་པའི་ལྷ་མོ་མི་ཆགས་རྡུལ་ཞུགས་བློ་ལྡན་མ་ལ་
ཕྱག་འཚལ་ལོ། །སྙོམས་པའི་ལྷ་མོ་མི་ཡེངས་མན་ངག་གཟུངས་ཐོབ་མ་ལ་ཕྱག་འཚལ་
ལོ། །སྙོམས་པའི་ལྷ་མོ་མི་འགག་ཀུན་གྱི་སྒོ་གསལ་མ་ལ་ཕྱག་འཚལ་ལོ། །སྙོམས་པའི་
ལྷ་མོ་མི་སྤྲུལ་ཀློང་ན་གནས་ལ་ཕྱག་འཚལ་ལོ། །སྙོམས་པའི་ལྷ་མོ་མི་འགྱུར་ཀློང་ནས་
བརྟེན་ལ་ཕྱག་འཚལ་ལོ། ། དེ་ལྟར་འདས་པའི་ལྷ་མོ་བརྒྱ་ལ་ཕྱག་འཚལ་བས་དེའི་
ཡོན་ཏན་གྱིས་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་
སྙེད་ཙམ་གྱི་སེམས་ཅན་ཐམས་ཅད་མཉམ་པ་ལ་འཇོག་ཅིང་། བླ་ན་མེད་པའི་ཐར་
པར་འགྱུར་རོ། །བྦབྦ ཨ + # # བླབྦ། །
༧ སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་
ཙམ་གྱིས་བདེ་བར་གཤེགས་པ་རྣམས་ལ་ཕྱག་འཚལ་ལོ། །དེ་བཞིན་དུ་ད་ལྟ་
བཞུགས་པའི་ལྷ་མོ་བརྒྱ་ལ་ཕྱག་འཚལ་ལོ། །ནམ་མཁའི་ལྷ་མོ་མདངས་ལྡན་མ་ལ་
ཕྱག་འཚལ་ལོ། །སྲིད་པའི་ལྷ་མོ་ཀུན་སྐྱོང་མ་ལ་ཕྱག་འཚལ་ལོ། །འབྱུང་བའི་ལྷ་མོ་
ཀློང་བསྐྱེད་མ་ལ་ཕྱག་འཚལ་ལོ། །རླུང་གི་ལྷ་མོ་ཡངས་པའི་འདེགས་བྱེད་མ་ལ་ཕྱག་
འཚལ་ལོ། །མེའི་ལྷ་མོ་གསལ་བའི་དྲོད་སྙོམས་མ་ལ་ཕྱག་འཚལ་ལོ། །ཆུའི་ལྷ་མོ་
བདུད་རྩི་ཀུན་སྙོམས་མ་ལ་ཕྱག་འཚལ་ལོ། །སའི་ལྷ་མོ་སྲ་བརྟན་མ་ལ་ཕྱག་འཚལ་
ལོ། །ཡུམ་ཆེན་ཐུགས་རྗེ་བྱམས་མ་ལ་ཕྱག་འཚལ་ལོ། །མ་གཅིག་ཀྱེ་མ་འོད་མཚོ་ལ་
ཕྱག་འཚལ་ལོ། ། རྒོད་ལྕམ་གཙུག་གི་དོན་འབར་མ་ལ་ཕྱག་འཚལ་ལོ། །ཡུམ་ཆེན་ས་
འཛིན་འོད་སངས་མ་ལ་ཕྱག་འཚལ་ལོ། །གར་ལྕམ་རོན་མ་ལ་ཕྱག་འཚལ་ལོ། །རྒོད་
ལྕམ་ཡེ་དབང་ལ་ཕྱག་འཚལ་ལོ། །གསས་ལྕམ་བྲ་མ་ལ་ཕྱག་འཚལ་ལོ། །གནམ་ལྕམ་
དབྱིངས་མ་ལ་ཕྱག་འཚལ་ལོ། །དབང་གི་ལྷ་མོ་གནས་དཀར་མ་ལ་ཕྱག་འཚལ་ལོ། །
244

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྨུག་པོ་གཟི་བརྗིད་འོད་དུ་འབར་ལ་ཕྱག་འཚལ་ལོ། །ཉི་མའི་འོད་དུ་སྙོམས་ལ་ཕྱག་
འཚལ་ལོ། །འོད་ཟེར་སྨུག་ནག་བདུད་འདུལ་མ་ལ་ཕྱག་འཚལ་ལོ། །འོད་ཟེར་དམར་
ནག་དམུ་བདུད་འདུལ་ལ་ཕྱག་འཚལ་ལོ། །མེ་སྒྲོན་གློག་ལྕེ་མ་ལ་ཕྱག་འཚལ་ལོ། །
སེར་མོ་ལྗང་སྨུག་ནག་ཞིབ་སྐྱོང་མ་ལ་ཕྱག་འཚལ་ལོ། །འོད་ཟེར་ཚ་ཚ་སའི་སྲི་གཅན་
འདུལ་ལ་ཕྱག་འཚལ་ལོ། །དྲག་པོ་དཔུང་གི་དམར་པོ་བཙན་ཁམས་སྐྱོང་བ་ལ་ཕྱག་
འཚལ་ལོ། །གནམ་ཕྱི་གོང་རྒྱལ་བདུད་རྩི་དངོས་གྲུབ་ཅན་ལ་ཕྱག་འཚལ་ལོ། །ལྷ་ཕྱི་
གོང་རྒྱལ་ཡེ་ཤེས་སྒྲོན་མེ་ལ་ཕྱག་འཚལ་ལོ། །སྨན་ཕྱི་གཡུ་འབྲང་སྨན་ཕྲན་འབུམ་
བསྡུད་མ་ལ་ཕྱག་འཚལ་ལོ། །དབང་གི་ལྷ་མོ་བདུད་བཞི་ཟིལ་གྱིས་གནོན་ལ་ཕྱག་
འཚལ་ལོ། །དགུ་ཚིགས་གཞུང་འདྲེན་སྐར་མའི་གཟའ་བདུད་འདུལ་ལ་ཕྱག་འཚལ་
ལོ། ། ཉི་ཟེར་གསལ་ལྡན་ཉི་མའི་ཀླུང་བདུད་འདུལ་ལ་ཕྱག་འཚལ་ལོ། །འོད་ཟེར་
གསལ་ལྡན་ཟླ་བའི་ཉ་བདུད་འདུལ་ལ་ཕྱག་འཚལ་ལོ། །དམུ་ཐག་དགུ་འཕྲེང་ཆུང་
ནས་སྐྱེད་འགྲོ་གསོས་ཀྱི་གསོ་ལ་ཕྱག་འཚལ་ལོ། །ཐོག་ཟེར་དམར་པོས་བར་ཆོད་
དགྲ་བགེགས་འདུལ་ལ་ཕྱག་འཚལ་ལོ། །ཐོག་གི་ལྷ་མོ་དྲག་འབར་མ་ལ་ཕྱག་འཚལ་
ལོ། །དྲག་པོ་ཐོག་གི་རྒྱལ་མོ་འབྲུག་སྒྲ་ཅན་ལ་ཕྱག་འཚལ་ལོ། །ཐོག་མདའ་དམར་
པོས་གནོད་སྦྱིན་འདུལ་ལ་ཕྱག་འཚལ་ལོ། །སྤྲིན་བཟང་ཕྱུག་མོ་བདུད་རྩི་ཆར་
འབེབས་མ་ལ་ཕྱག་འཚལ་ལོ། །གངས་ཀྱི་མཐོ་མོ་ཆེ་ལ་ཕྱག་འཚལ་ལོ། །གཡུའི་ན་
བུན་མཐིང་ཤགས་འཕྲུལ་མོ་ཆེ་ལ་ཕྱག་འཚལ་ལོ། །གཟི་མདངས་སྐུ་བརྗིད་པ་ལ་
ཕྱག་འཚལ་ལོ། །གཟི་བརྗིད་འོད་འབར་མ་ལ་ཕྱག་འཚལ་ལོ། །འོད་ཟེར་ཕྱོགས་
བཅུར་འཕྲོ་ལ་ཕྱག་འཚལ་ལོ། །སྤྲུལ་སྐུ་གཟི་བརྗིད་ཅིར་ཡང་མཁྱེན་ལ་ཕྱག་འཚལ་
ལོ། ། ཉི་ཟེར་སྒྲོན་མེ་མཆོག་གིས་འཁོར་བའི་མུན་པ་འཇོམས་ལ་ཕྱག་འཚལ་ལོ། །
ཐུགས་རྗེས་ཉི་ཟེར་སྐྱོང་ལ་ཕྱག་འཚལ་ལོ། །བདུད་རྩི་རྒྱུན་དུ་སྒྲིང་ཅན་ལ་ཕྱག་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
འཚལ་ལོ། །གཟི་བརྗིད་ཚོགས་བསྐྱེད་ལ་ཕྱག་འཚལ་ལོ། །ཐུགས་ལ་སྣང་སྲིད་ཡེ་
སྲིད་གསལ་ལ་ཕྱག་འཚལ་ལོ། །ཡེ་ཤེས་སྒྲོན་མེས་གཏི་མུག་མུན་པ་སེལ་ལ་ཕྱག་
འཚལ་ལོ། །ཐུགས་རྗེ་གསལ་བས་མ་གོས་རིག་པ་སྟོན་ལ་ཕྱག་འཚལ་ལོ། །དབལ་མོ་
མཚན་ཐོགས་ལོག་འདྲེན་བར་ཆོད་འདུལ་ལ་ཕྱག་འཚལ་ལོ། །གྱད་མོ་རྩལ་ཆེན་
བདུད་ཀྱི་འཁོར་རྣམས་འཇོམས་ལ་ཕྱག་འཚལ་ལོ། །ཐང་མོ་ཀུན་མཁྱེན་འགྲོ་བ་
ཐབས་ཀྱིས་འདུལ་ལ་ཕྱག་འཚལ་ལོ། །གཟེ་མ་མཚོན་ཐོགས་ལྷ་མིན་གཡུལ་ངོ་བཟློག་
ལ་ཕྱག་འཚལ་ལོ། །དང་ཁྲ་མགྱོགས་བྱེད་ཁམས་གསུམ་ཡུད་ཀྱི་འཁོར་ལ་ཕྱག་འཚལ་
ལོ། །འབྲི་མིག་དགུ་བསྐོར་སྤྲུལ་པ་ཅིར་ཡང་སྟོན་ལ་ཕྱག་འཚལ་ལོ། །གསལ་བའི་
སྒྲོན་མེ་ཅན་ལ་ཕྱག་འཚལ་ལོ། །ཟེར་གྱི་ཐིག་ལེ་ཅན་ལ་ཕྱག་འཚལ་ལོ། །འོད་ཟེར་གྱི་
ལའུ་ཅན་ལ་ཕྱག་འཚལ་ལོ། །རིན་ཆེན་ཐོར་གཙུག་ཅན་ལ་ཕྱག་འཚལ་ལོ། ། ཟླ་འབར་
བའི་མེ་ལྕེ་ཅན་ལ་ཕྱག་འཚལ་ལོ། །གསལ་བའི་མར་མེ་ཅན་ལ་ཕྱག་འཚལ་ལོ། ། ཉི་
གསལ་འོད་འཕྲོ་ཅན་ལ་ཕྱག་འཚལ་ལོ། །ཟླ་གསལ་ཟེར་ལྡན་ཅན་ལ་ཕྱག་འཚལ་ལོ། །
སྐར་གསལ་ཚོམ་བུ་ཅན་ལ་ཕྱག་འཚལ་ལོ། །འཇའ་གསལ་མདོག་ལྡན་མ་ལ་ཕྱག་
འཚལ་ལོ། །ཕྱོགས་ཀྱི་ལྷ་མོ་ཁྱོད་ཀྱི་ཐོགས་མེད་མ་ལ་ཕྱག་འཚལ་ལོ། །ཤུགས་ཀྱི་
ཐོགས་མེད་མ་ལ་ཕྱག་འཚལ་ལོ། །འདེགས་པའི་རྔམ་བསྡུད་མ་ལ་ཕྱག་འཚལ་ལོ། །
འཁོར་ཡུག་འཁོར་ལོ་ཅན་ལ་ཕྱག་འཚལ་ལོ། །རྒྱ་གྲམ་བསྣོལ་མ་ཅན་ལ་ཕྱག་འཚལ་
ལོ། །བཅུད་ཀྱི་བསྡུད་བྱེད་མ་ལ་ཕྱག་འཚལ་ལོ། །ཀློང་གི་བསྐྱེད་བྱེད་མ་ལ་ཕྱག་
འཚལ་ལོ། །དབྱིངས་ཀྱི་བསྟིམ་བྱེད་མ་ལ་ཕྱག་འཚལ་ལོ། །མཁའི་མཉམ་བྱེད་མ་ལ་
ཕྱག་འཚལ་ལོ། །འཇིག་ཆགས་སྟོངས་གནས་མ་ལ་ཕྱག་འཚལ་ལོ། །ནུབ་ཕྱོགས་ཀྱི་
ལྷ་མོ་རྩི་ཡི་འོད་དཀར་ཅན་ལ་ཕྱག་འཚལ་ལོ། ། སྨན་གྱི་ལྷ་མོ་བདུད་རྩི་མ་ལ་ཕྱག་
འཚལ་ལོ། །གསོ་བའི་ཆུ་བོ་མ་ལ་ཕྱག་འཚལ་ལོ། །རྒྱ་མཚོའི་སྟོབས་ལྡན་མ་ལ་ཕྱག་
246

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འཚལ་ལོ། །འབྲི་མིག་དགུ་བསྐོར་མ་ལ་ཕྱག་འཚལ་ལོ། །ལུ་མ་དགུ་འཕྲུག་ཅན་ལ་
ཕྱག་འཚལ་ལོ། །ཆུ་བོ་རྐ་བསྐྱེད་མ་ལ་ཕྱག་འཚལ་ལོ། ། ཆུ་བྲན་ལག་ཕྲན་མ་ལ་ཕྱག་
འཚལ་ལོ། །ཐུགས་རྗེའི་སྤྲིན་དཔུང་མ་ལ་ཕྱག་འཚལ་ལོ། །བྱིན་རླབས་ཆར་པ་མ་ལ་
ཕྱག་འཚལ་ལོ། །ལྷོ་ཕྱོགས་ཀྱི་ལྷ་མོ་སྲ་བརྟན་ཚིག་འཛིན་མ་ལ་ཕྱག་འཚལ་ལོ། །
དངོས་གྲུབ་སྣ་ཚོགས་མ་ལ་ཕྱག་འཚལ་ལོ། །རིན་ཆེན་གཏེར་ལྡན་མ་ལ་ཕྱག་འཚལ་
ལོ། །སྨན་གྱི་བཅུད་ལྡན་མ་ལ་ཕྱག་འཚལ་ལོ། །རྩིའི་མཛོད་ལྡན་མ་ལ་ཕྱག་འཚལ་
ལོ། །སེམས་ཅན་གསོ་བའི་མ་ལ་ཕྱག་འཚལ་ལོ། །ཤེས་རབ་བློ་ལྡན་མ་ལ་ཕྱག་འཚལ་
ལོ། ། མེ་ཏོག་མཛེས་ལྡན་མ་ལ་ཕྱག་འཚལ་ལོ། །ལྷ་མོ་བརྟན་བྱེད་མ་ལ་ཕྱག་འཚལ་
ལོ། །བརྟན་བྱེད་ཡང་མ་ལ་ཕྱག་འཚལ་ལོ། །ཅིར་ཡང་མཁྱེན་བྱེད་མ་ལ་ཕྱག་འཚལ་
ལོ། །འོག་གི་ལྷ་མོ་ཐར་པར་དྲང་ལ་ཕྱག་འཚལ་ལོ། །སྟེང་གི་ལྷ་མོ་སྨྲ་བསམ་བརྗོད་
མེད་མ་ལ་ཕྱག་འཚལ་ལོ། ། ཚིག་དང་སྒྲ་ལ་འདས། ཁ་དོག་དངོས་མེད་དཀར་ནག་
ཆེ་ཆུང་མེད། ཕ་རོལ་ཕྱིན་པའི་ཡུལ་ལ་ཕྱག་འཚལ་ལོ། །ད་ལྟ་བཞུགས་པའི་ལྷ་མོ་
བརྒྱ་ལ་ཕྱག་འཚལ་ལོ། །དེའི་བྱིན་རླབས་དང་ཡོན་ཏན་གྱིས་སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཙམ་སེམས་ཅན་ཐམས་
ཅད་ལ་སངས་རྒྱས་པར་འགྱུར་རོ། །འཇིག་རྟེན་གྱི་ཁམས་གང་གའི་ཀླུང་གི་བྱེ་མ་
སྙེད་ཙམ་གྱི་སེམས་ཅན་མཐོ་རིས་སྟེང་དུ་མྱ་ངན་ལས་འདས་པར་བྱ་བའི་ཕྱིར། སླད་
ནས་འབྱོན་པའི་ལྷ་མོ་བརྒྱ་ལ་ཕྱག་འཚལ་ལོ། །གཡུང་དྲུང་སེམས་དཔའ་གྲུབ་པའི་
ལྷ་མོ་གྲུབ་མ་ལ་ཕྱག་འཚལ་ལོ། །གྲུབ་པའི་ཀུན་ཤེས་མ་ལ་ཕྱག་འཚལ་ལོ། །གྲུབ་
པའི་ལྷ་མོ་ཀུན་ལྡན་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་ཚོགས་མ་ལ་ཕྱག་
འཚལ་ལོ། །གྲུབ་པའི་ལྷ་མོ་ཀུན་ཚང་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་
འདུལ་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་འདྲེན་མ་ལ་ཕྱག་འཚལ་ལོ། །གྲུབ་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
པའི་ལྷ་མོ་ཀུན་དགའ་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་སྡུད་མ་ལ་ཕྱག་
འཚལ་ལོ། །གྲུབ་པའི་ལྷ་མོ་ཀུན་འདུལ་མ་ལ་ཕྱག་འཚལ་ལོ། །བདལ་བའི་ལྷ་མོ་ཁྱབ་
བདལ་མ་ལ་ཕྱག་འཚལ་ལོ། །བདལ་བའི་ལྷ་མོ་ཀུན་འདྲེན་གཙོ་ལ་ཕྱག་འཚལ་ལོ། །
བདལ་བའི་ལྷ་མོ་མཁའ་དབྱིངས་ཡོངས་བདལ་མ་ལ་ཕྱག་འཚལ་ལོ། །བདལ་བའི་ལྷ་
མོ་ཨ་དཀར་བདེ་ལྡན་མ་ལ་ཕྱག་འཚལ་ལོ། །བདལ་བའི་ལྷ་མོ་ཧ་དྲག་ཤུགས་ལྡན་མ་
ལ་ཕྱག་འཚལ་ལོ། །བདལ་བའི་ལྷ་མོ་གླིང་གྲག་སྒྲ་ལྡན་མ་ལ་ཕྱག་འཚལ་ལོ། །བདལ་
བའི་ལྷ་མོ་ང་ཆེ་དབང་རྫོགས་མ་ལ་ཕྱག་འཚལ་ལོ། །བདལ་བའི་ལྷ་མོ་རམ་ཤག་
འཕྲུལ་མོ་ཆེ་ལ་ཕྱག་འཚལ་ལོ། །བདལ་བའི་ལྷ་མོ་ལ་ཆོད་སྔགས་འཛབ་མ་ལ་ཕྱག་
འཚལ་ལོ། །བདལ་བའི་ལྷ་མོ་མི་ཡེངས་ཏིང་འཛིན་ཅན་ལ་ཕྱག་འཚལ་ལོ། །ཐུགས་
རྗེའི་ལྷ་མོ་སྤྲུལ་པའི་སྐུ་ལ་ཕྱག་འཚལ་ལོ། །ཐུགས་རྗེའི་ལྷ་མོ་གསལ་བའི་སྤྱན་ལ་ཕྱག་
འཚལ་ལོ། །སྙོམས་པའི་ལྷ་མོ་སྙོམས་པའི་ཐུགས་ལ་ཕྱག་འཚལ་ལོ། །ཐུགས་རྗེའི་ལྷ་
མོ་སྙན་པའི་དབྱངས་ལ་ཕྱག་འཚལ་ལོ། །ཐུགས་རྗེའི་ལྷ་མོ་རྫུ་འཕྲུལ་གྱི་ཞབས་ལ་
ཕྱག་འཚལ་ལོ། །ཐུགས་རྗེའི་ལྷ་མོ་བདུད་རྩི་ཅན་ལ་ཕྱག་འཚལ་ལོ། །ཐུགས་རྗེའི་ལྷ་
མོ་འདྲེན་པའི་ཐབས་ལ་ཕྱག་འཚལ་ལོ། །ཐུགས་རྗེའི་ལྷ་མོ་སྒྲོལ་བའི་ཡུམ་ལ་ཕྱག་
འཚལ་ལོ། །ཐུགས་རྗེའི་ལྷ་མོ་ཕྱིན་པའི་ཞབས་ལ་ཕྱག་འཚལ་ལོ། །ཐུགས་རྗེའི་ལྷ་མོ་
ཐར་པའི་སྒོ་གསལ་མ་ལ་ཕྱག་འཚལ་ལོ། །སྤྲུལ་པའི་ལྷ་མོ་རྫུ་འཕྲུལ་དྲ་བ་ཅན་ལ་
ཕྱག་འཚལ་ལོ། །སྤྲུལ་པའི་ལྷ་མོ་ཐབས་ཀྱི་ཞགས་པ་ཅན་ལ་ཕྱག་འཚལ་ལོ། །སྤྲུལ་པའི་
ལྷ་མོ་ཐུགས་རྗེའི་ལྕགས་ཀྱུ་མ་ལ་ཕྱག་འཚལ་ལོ། །སྤྲུལ་པའི་ལྷ་མོ་གསལ་བའི་མེ་ལོང་
ཅན་ལ་ཕྱག་འཚལ་ལོ། །སྤྲུལ་པའི་ལྷ་མོ་མཛེས་པའི་རྨ་བྱ་ཅན་ལ་ཕྱག་འཚལ་ལོ། །
སྤྲུལ་པའི་ལྷ་མོ་ཁུ་བྱུག་གསུང་དབྱངས་མ་ལ་ཕྱག་འཚལ་ལོ། །སྤྲུལ་པའི་ལྷ་མོ་བརྗིད་
པའི་གཟི་མདངས་ཅན་ལ་ཕྱག་འཚལ་ལོ། །སྤྲུལ་པའི་ལྷ་མོ་ཐར་པའི་སྐས་ལམ་ཅན་ལ་
248

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཕྱག་འཚལ་ལོ། །སྤྲུལ་པའི་ལྷ་མོ་ལུང་རྒྱུད་ངེས་པར་འབོགས་ལ་ཕྱག་འཚལ་ལོ། །
སྤྲུལ་པའི་ལྷ་མོ་བཀའ་རྒྱུད་ཆེ་བར་སྤེལ་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་ལས་
ཆོད་ཡོངས་སུ་གྲགས་མ་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་ཐམས་ཅད་ཡོངས་
སུ་རྒྱས་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་བདེན་པའི་དོན་དམ་གྲུབ་ལ་ཕྱག་
འཚལ་ལོ། །བྱིན་རླབས་ཀྱི་ལྷ་མོ་རྒྱས་པར་གསུང་རབ་སྟོན་ལ་ཕྱག་འཚལ་ལོ། །བྱིན་
རླབས་ཀྱི་ལྷ་མོ་ཞི་བའི་སེམས་ཅན་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་བདེན་
པའི་ངེས་ཚིགས་སྟོན་པ་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་མན་ངག་སྔགས་
རྒྱུད་འདྲེན་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་དྲག་པོ་ས་གཅོད་འདུལ་ལ་ཕྱག་
འཚལ་ལོ། །བྱིན་རླབས་ཀྱི་ལྷ་མོ་ཐོགས་མེད་མྱུར་དུ་བྱོན་ལ་ཕྱག་འཚལ་ལོ། །བྱིན་
རླབས་ཀྱི་ལྷ་མོ་དམིགས་མེད་ཅིར་ཡང་གསལ་ལ་ཕྱག་འཚལ་ལོ། །བྱིན་རླབས་ཀྱི་ལྷ་
མོ་ཀུན་ལ་བུ་ལྟར་བྱམས་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་སྐྱེ་འགྲོ་གསོས་ཀྱི་
གསོ་ལ་ཕྱག་འཚལ་ལོ། །བྱམས་པའི་ལྷ་མོ་དམྱལ་བ་སྣང་སྲིད་གཏན་ལ་འབེབས་ལ་
ཕྱག་འཚལ་ལོ། །བྱམས་པའི་ལྷ་མོ་ཡེ་སྲིད་ཆ་ལ་དགོངས་ལ་ཕྱག་འཚལ་ལོ། །བྱམས་
པའི་ལྷ་མོ་དམྱལ་བ་རྒྱུད་དུ་གཅོད་ལ་ཕྱག་འཚལ་ལོ། །བྱམས་པའི་ལྷ་མོ་ཞེ་སྡང་ཀློང་
དུ་ཞི་ལ་ཕྱག་འཚལ་ལོ། །བྱམས་པའི་ལྷ་མོ་ཚ་བས་གྲང་བ་འདུལ་ལ་ཕྱག་འཚལ་ལོ། །
བྱམས་པའི་ལྷ་མོ་གྲང་བས་ཚ་བ་འདུལ་ལ་ཕྱག་འཚལ་ལོ། །བྱམས་པའི་ལྷ་མོ་ཉིས་ཚེ་
བ་རྣམས་བདེ་གནས་སྙེད་པ་ལ་ཕྱག་འཚལ་ལོ། །བྱམས་པའི་ལྷ་མོ་ཉིས་འཁོར་བ་
རྣམས་ཐར་པར་འདྲེན་ལ་ཕྱག་འཚལ་ལོ། །བྱམས་པའི་ལྷ་མོ་མ་ཆགས་སྟོབས་ལྡན་
མ་ལ་ཕྱག་འཚལ་ལོ། །སྦྱིན་པའི་ལྷ་མོ་ཐབས་ཀྱི་འདུ་འཛི་སྤོང་ལ་ཕྱག་འཚལ་ལོ། །
སྦྱིན་པའི་ལྷ་མོ་འདོད་པའི་སྡུག་བསྔལ་མེད་ལ་ཕྱག་འཚལ་ལོ། །སྦྱིན་པའི་ལྷ་མོ་སྟེར་
བའི་བློ་ལྡན་མ་ལ་ཕྱག་འཚལ་ལོ། །སྦྱིན་པའི་ལྷ་མོ་རེ་བ་དུས་སུ་སྐོང་ལ་ཕྱག་འཚལ་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལོ། །སྦྱིན་པའི་ལྷ་མོ་སྦྱིན་པས་འདོད་ཆགས་འདུལ་ལ་ཕྱག་འཚལ་ལོ། །སྦྱིན་པའི་ལྷ་
མོ་ཚད་མེད་རྒྱ་ཆེར་འགྱེད་ལ་ཕྱག་འཚལ་ལོ། །སྦྱིན་པའི་ལྷ་མོ་ཕྱོགས་མེད་དམིགས་
མེད་ཆའ་ལ་ཕྱག་འཚལ་ལོ། །སྦྱིན་པའི་ལྷ་མོ་རིས་མེད་མཉམ་པར་སྙོམས་མ་ལ་ཕྱག་
འཚལ་ལོ། །སྦྱིན་པའི་ལྷ་མོ་བདག་དང་གཞན་མེད་གཅིག་པའི་ངང་ལ་ཕྱག་འཚལ་
ལོ། ། ཡེ་ཤེས་ཀྱི་ལྷ་མོ་གསལ་ལྡན་ཕྱོགས་མེད་མ་ལ་ཕྱག་འཚལ་ལོ། ། ཡེ་ཤེས་ཀྱི་ལྷ་མོ་
རིག་ལྡན་གློག་འགྱུ་མ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་སྣང་སྲིད་བཀྲ་ལེགས་མ་
ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་ཐམས་ཅད་སྒྱུ་མར་གཟིགས་ལ་ཕྱག་འཚལ་ལོ། །
ཡེ་ཤེས་ཀྱི་ལྷ་མོ་སྒྲོན་མེས་མུན་འཇོམས་མ་ལ་ཕྱག་འཚལ་ལོ། ། ཡེ་ཤེས་ཀྱི་ལྷ་མོ་
བདུད་རྩི་འདོད་པ་སྐོང་ལ་ཕྱག་འཚལ་ལོ། ། ཡེ་ཤེས་ཀྱི་ལྷ་མོ་སྨན་གྱི་ནད་རྣམས་
འདུལ་ལ་ཕྱག་འཚལ་ལོ། ། ཡེ་ཤེས་ཀྱི་ལྷ་མོ་བདུད་རྩི་ཆུ་ཡིས་ཐམས་ཅད་གསོ་ལ་ཕྱག་
འཚལ་ལོ། ། ཡེ་ཤེས་ཀྱི་ལྷ་མོ་ཉི་མ་དགུ་འཕྲུལ་མ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་
འོད་ཟེར་འབུམ་ཕྲག་མ་ལ་ཕྱག་འཚལ་ལོ། །ཡངས་པའི་ལྷ་མོ་ཤོང་བའི་སྣོད་ལྡན་མ་
ལ་ཕྱག་འཚལ་ལོ། །ཡངས་པའི་ལྷ་མོ་ཆེ་བའི་བཞི་ལྡན་མ་ལ་ཕྱག་འཚལ་ལོ། །ཡངས་
པའི་ལྷ་མོ་བསྐྱེད་པའི་བཞི་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་འདུད་པའི་
དགེ་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་གནས་པའི་བཅུད་ལྡན་མ་ལ་ཕྱག་
འཚལ་ལོ། །ཡངས་པའི་ལྷ་མོ་འདེགས་པའི་སྟོབས་ལྡན་མ་ལ་ཕྱག་འཚལ་ལོ། །
ཡངས་པའི་ལྷ་མོ་སྙོམས་པའི་བློ་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་འགྲོ་
བའི་ལམ་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་ཕྱིན་པའི་ས་ལྡན་མ་ལ་ཕྱག་
འཚལ་ལོ། །ཡངས་པའི་ལྷ་མོ་མཉམ་པའི་སེམས་ལྡན་མ་ལ་ཕྱག་འཚལ་ལོ། །ཞི་བའི་
ལྷ་མོ་མི་མཛད་ཐིག་ལེ་གཅིག་ལ་ཕྱག་འཚལ་ལོ། ། ཞི་བའི་ལྷ་མོ་མི་དགོངས་མཉམ་
པའི་ཆ་ལ་ཕྱག་འཚལ་ལོ། །ཞི་བའི་ལྷ་མོ་མི་སྤྲུལ་བདལ་བའི་གཞི་ལ་ཕྱག་འཚལ་
250

སྣོད་རྟེན་འབྱུང་བ་ཆགས་འཇིག་མདོ།
མདོ་སྡེ།
ལོ། །ཞི་བའི་ལྷ་མོ་མ་བྱོན་དབྱིངས་ནས་རྒྱལ་ལ་ཕྱག་འཚལ་ལོ། །ཞི་བའི་ལྷ་མོ་མི་
གཡོ་བསམ་གཏན་བསྒོམ་ལ་ཕྱག་འཚལ་ལོ། ། ཞི་བའི་ལྷ་མོ་མི་ཡེངས་ཀློང་ནས་
གནས་ལ་ཕྱག་འཚལ་ལོ། །ཞི་བའི་ལྷ་མོ་མི་དམིགས་དོན་དམ་རྟོགས་ལ་ཕྱག་འཚལ་
ལོ། །ཞི་བའི་ལྷ་མོ་མི་འབྱེད་ཞི་བར་འཇོག་ལ་ཕྱག་འཚལ་ལོ། །ཞི་བའི་ལྷ་མོ་གཏོ་
རྒྱུད་ཞི་བར་མཛད་ལ་ཕྱག་འཚལ་ལོ། །ཞི་བའི་ལྷ་མོ་སྨྲང་རྒྱུད་ཞི་བར་མཛད་ལ་
ཕྱག་འཚལ་ལོ། །དེ་ལྟར་མ་བྱོན་པའི་ལྷ་མོ་བརྒྱ་ལ་ཕྱག་འཚལ་ནས་སྟོང་གསུམ་གྱི་
སྟོང་ཆེན་པོ་སེམས་ཅན་ཐམས་ཅད་སངས་རྒྱས་ཏེ་སོང་ངོ༌། ཁམས་གསུམ་གྱི་སེམས་
ཅན་ཐམས་ཅད་བར་དོའི་གནས་གྲོལ་ནས་ཐར་པའི། སྣོད་རྟེན་འབྱུང་བ་ཆགས་
འཇིག་གི་མདོ་ལས་ལྷ་མོ་སུམ་བརྒྱ་ལ་ཕྱག་འཚལ་ལོ། །བཙལ་བའི་ལེའུ་སྟེ་བརྒྱད་
པའོ། །།བྦབྦཨeee= ཇཏཏབྦབྦ། །
༧ གཡུང་དྲུང་ལྷའི་སྐད་དུ་ན། དྲི་བ་ཀྲ་ཨ་གསལ་ལ་ཨ། གང་ཟག་མིའི་སྐད་
དུ་ན། སྲིད་པ་ལམ་དུ་ཁྱེར་བའི་མདོ། འདི་སྐད་བདག་གིས་ཐོས་པའི་དུས་ཅིག་
ན། སྟོན་པ་གཤེན་རབ་ཀྱིས་བཀའ་སྩལ་པ། ང་ཡིས་མི་མཇེད་པའི་འཇིག་རྟེན་གྱི་
ཁམས་སེམས་ཅན་ཅི་སྙེད་བཞུགས་པར་དེ་དག་བསྐྱེད་པའི་གནས་བསམ་གྱིས་མི་
ཁྱབ་བསམ་པའི་སེམས་ཀྱིས་མི་ཁྱབ། སྐྱེ་བའི་གཟུགས་བསམ་གྱིས་མི་ཁྱབ། ལས་
ཀྱི་བསྐལ་པ་བསམ་གྱིས་མི་ཁྱབ། དམྱལ་བའི་གཟུགས་མི་མཐུན་མི་འདྲ་བ་བྱེ་བ་
ས་ཡ་ཡོད་དོ། །དམྱལ་བའི་སྡུག་བསྔལ་དེ་དག་སྙིང་རྗེའོ། །ཡི་དྭགས་ལ་གཟུགས་
མི་མཐུན་མི་འདྲ་བ་བྱེ་བ་ས་ཡ་ཡོད་དོ། །བྱོལ་སོང་གཟུགས་མི་མཐུན་མི་འདྲ་བྱེ་
བ་ས་ཡ་ཡོད་དོ། །མིའི་རིགས་མི་མཐུན་མི་འདྲ་བྱེ་བ་ས་ཡ་ཡོད་དོ། ། ལྷ་མ་ཡིན་གྱི་
རིགས་མི་མཐུན་མི་འདྲ་བྱེ་བ་ས་ཡ་ཡོད་དོ། །ལྷ་ལ་གཟུགས་མི་མཐུན་མི་འདྲ་བྱེ་
བ་ས་ཡ་ཡོད་དོ། །དེ་དག་ལ་མི་མཐུན་མི་འདྲ་བྱེ་བ་ས་ཡ་ཡོད་དོ། །བྱེ་བ་དག་ལ་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བྱེ་བ་ས་ཡ་སྡིག་པའི་ལས་ཡོད་དོ། །སྡིག་པ་དེ་དག་ལས་བསྒོམ་པའི་ཏིང་ངེ་འཛིན་
གྱིས་ཡོངས་སུ་ཐར་པར་བྱ་བའི་ཕྱིར། སྟོང་པ་ཉིད་ལ་བལྟ་བར་བྱའོ། །དེ་ཅིའི་ཕྱིར་
ཞེ་ན། སྟོང་པ་ཉིད་ལ་ཡང་དག་པར་བསྒོམ་པར་བྱའོ། ། ཕྱི་སྟོང་པ་ཉིད་ནི། ཕྱི་
སྣོད་འཇིག་རྟེན་སྟོང་པ་ཉིད་ལ་བསྒོམས་པའི་ཕྱིར་ཡིན་པའོ། །ནང་སྟོང་པ་ཉིད་
ནི་ནང་བཅུད་སེམས་ཅན་སྟོང་པ་བསྒོམ་པའི་ཕྱིར་རོ། །ནང་སྟོང་པ་ཉིད་ནི་ཕུང་
པོ་སྟོང་པ་ཉིད་ཡིན་པའི་ཕྱིར་རོ། །ནང་སྟོང་པ་ཉིད་ནི་བདག་གི་སྐྱེ་མཆེད་དྲུག་
སྟོང་པ་ཡིན་པའི་ཕྱིར་རོ། །ཕྱི་ནང་སྟོང་པ་ཉིད་ནི་རྣམ་པར་ཤེས་པ་དང་སྐྱེ་མཆེད་
དྲུག །སྟོང་པ་ནམ་མཁའ་ལྟ་བུ་ངོ་བོ་ངོས་གཟུགས་མེད་པ་བསྒོམ་པའི་ཕྱིར་རོ། །
གཤེན་རབ་ཀྱིས་བཀའ་སྩལ་པ། ལྷའི་དབང་པོ་རྒྱ་བྱིན་གཞན་ཡང་འཇིག་རྟེན་
འདས་པ་དང་། གཤིན་རྗེའི་གྲོང་ཁྱེར་དང་། མིའམ་ཅིའི་གྲོང་ཁྱེར་དང་། སྲིན་པོའི་
གྲོང་ཁྱེར་དང་། དྲི་ཟའི་གྲོང་ཁྱེར་དང༌། ཀླུའི་གྲོང་ཁྱེར་དང་། ངན་འགྲོའི་གྲོང་ཁྱེར་
དང་། ཐམས་ཅད་འོད་དང་འོད་དུ་གྱུར་ནས་བདག་ལ་ཐིམ་པར་བསམ་ཞིང་བསྒོམ་
པར་བྱའོ། །བདག་གི་སྙིང་གི་དཀྱིལ་དུ་གཤེན་ལྷ་འོད་དཀར་སྐུ་མདོག་ཤེལ་ལྟ་བུ་ཕྱག་
རྒྱ་མཉམ་པ་ཉིད་དུ་སྐུ་མདོག་འོད་གསལ་ལ་འབར་བ་ཞིག །ཡིད་ལ་བསམ་ལ་སྤྲོས་
པ། དེ་དག་མང་པོ་འོང་བ་ནི། གཤེན་ལྷ་དེའི་འོད་ཟེར་དཔག་ཏུ་མེད་པར་སྤྲོས་པའི་
འོད་འཕྲོས་པ་ཡིན། ལྟ་བ་ལྟ་བ་དེ་ལྟར་ཡིན། དེ་ནས་སྟོང་པ་ཉིད་སྟོང་པ་ཉིད་དག་
པར་སྒོམ་པའི་དུས། བདག་གི་ཕུང་པོ་སྐྱེ་མཆེད་མར་མེ་ལྟ་བུ་གསལ་ལ་འགྲིབ་པ་
མེད་པ་མར་མེ་ལྟ་བུ་སྒོམ་པ་དེ་ནི་དངོས་པོ་མེད་པ་སྟེ། ལྟ་བ་ལྟ་བ་དེ་ལྟ་བ། འཇིག་
རྟེན་གྲོང་ཁྱེར་ན་སྣང་བ་ཐམས་ཅད་འོད་དུ་གྱུར། འོད་དེ་དག་ཨ་རུ་གྱུར། ཨ་དེ་
དག་བདག་ལ་ཐིམ། བདག་ཉིད་སྟོན་པ་གཤེན་རབ་ལ་ཐིམ། དེ་སྲིད་པ་སངས་པོ་
ལ་ཐིམ། སྲིད་པ་ཡེ་སངས་དཀར་པོ་ལ་ཐིམ། ཡེ་སངས་ནི་གཤེན་ལྷ་འོད་དཀར་ལ་
252

སྣོད་རྟེན་འབྱུང་བ་ཆགས་འཇིག་མདོ།
མདོ་སྡེ།
ཐིམ། གཤེན་ལྷ་འོད་དཀར་དབྱིངས་ཀྱི་ཡུམ་ས་ཏྲིག་ཨེར་སངས་ལ་ཐིམ། དེ་དག་དེ་
ལྟར་གྱུར་པ་ནི། གསལ་ལ་བདེ་བ་ཆེན་པོ་བསྒོམས། བདེ་བ་གསལ་བ་དེ་དག་ཀྱང༌།
སྣང་བ་མེད་ཅིང་དངོས་པོ་མཐར་ཐུག་མེད། གསལ་བ་དབྱིངས་དང་པོ་དངོས་མེད་
དམིགས་པ་མེད་ལས་ཀྱི་མཐའ་གསལ། སྟོང་གསལ་ངོ་བོ་གསལ། ངོ་བོ་གང་ཡང་
མེད་དེ་གསལ་སྟོང་ཡིན། ལྟ་བ་ལྟ་བ་དེ་ལྟ་བ། ཡེ་ཤེས་ཡེ་ཤེས་དེ་ཡེ་ཤེས། གཤེན་
ལྷ་འོད་དཀར་དེ་འོད་དཀར། གཤེན་རབ་ཀྱིས་བཀའ་སྩལ་པ། ལྷའི་བུ་དབང་པོ་རྒྱ་
བྱིན། གཞན་ཡང་འཁོར་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་སེམས་
ཅན་རྣམས། བར་དོའི་གནས་ན་ཡོངས་སུ་གྲོལ་བར་བྱ་བའི་ཕྱིར། ཡང་དག་པར་
གཤེན་ལྷ་འོད་དཀར་གྱི་ཞབས་དྲུང་དུ། ཡོངས་སུ་བསྐྱེད་པར་འགྱུར་རོ། །གཤེན་ལྷ་
འོད་དཀར་དེ་ནི་སེམས་ཅན་སྐྱེ་བ་མེད་ངོ་བོ་དེ་དག་ཡིན་ནི། སེམས་ཉིད་སྐྱེ་བ་མེད་
པ་དེ་དག་ཡང་དག་པ་བསྒོམ་པའོ། །ཡང་དག་པ་སྒོམ་པ་དེ་དག་ཀྱང་སྒོམས་ཤིག །
།སྟོང་པ་ཉིད་
ཕྱ་གཤེན་རྣམས་ཀྱིས་ཀྱང་སྟོང་པ་ཉིད་སྟོང་པ་ཉིད་རབ་ཏུ་སྒོམས་ཤིག 
སྟོང་པ་ཉིད་ལ་བསྒོམས་པ་ནི། གཤེན་ལྷ་འོད་དཀར་གྱི་ངོ་བོའོ། །སྣང་གཤེན་པ་
རྣམས་ཀྱང་སྟོང་པ་ཉིད་སྟོང་པ་ཉིད་ལ་བསྒོམ་པའོ། ། དེ་ནས་སྟོང་པ་ཉིད་ནི་གཤེན་
ལྷ་འོད་དཀར་དེ་དག་ཡིན་ནོ། །འཕྲུལ་གཤེན་པ་དེ་དག་ཀྱང་། སྟོང་པ་ཉིད་སྟོང་
པ་ཉིད་ལ་བསྒོམ་པ་ནི། སེམས་ཉིད་གཤེན་ལྷ་འོད་དཀར་ལ་ལྟ་བའོ། །སྲིད་གཤེན་
དེ་དག་ཀྱང་། སྟོང་པ་ཉིད་སྟོང་པ་ཉིད་ལ་ལྟ་བ་ནི། གཤེན་ལྷ་འོད་དཀར་ལ་བལྟ་
བའོ། །དགེ་བསྙེན་བ་དེ་དག་ཀྱང་སྟོང་པ་ཉིད་སྟོང་པ་ཉིད་དེ་དག་ལ་ལྟ་བ་ནི།
གཤེན་རབ་ཀྱི་དྲང་སྲོང་བ་དེ་དག་ཀྱང་སྟོང་པ་ཉིད་སྟོང་པ་ཉིད་དེ་དག་ཡོངས་སུ་
བལྟ་བའོ། །སྟོང་པ་ཉིད་སྟོང་པ་དེ་དག་གཤེན་ལྷ་འོད་དཀར་ལ་བལྟ་བའོ། །གཤེན་
གྱི་ཨ་དཀར་བ་དེ་དག་ཀྱང་། སྟོང་པ་ཉིད་སྟོང་པ་ཉིད་དེ་དག་ལ་ལྟ་བའོ། །སྟོང་པ་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཉིད་སྟོང་པ་ཉིད་དེ་དག་ལ་ལྟ་བའོ། །སྟོང་པ་ཉིད་སྟོང་པ་ཉིད་དེ་དག་ནི། གཤེན་ལྷ་
འོད་དཀར་ཡིན་པ་བལྟ་བའོ། །གཤེན་གྱི་ཡེ་ཤེས་བ་དེ་དག་ཀྱང་། སྟོང་པ་ཉིད་སྟོང་
པ་ཉིད་དུ་བལྟ་བའོ། །གཤེན་ལྷ་འོད་དཀར་ལ་བལྟ་བའོ། ། མི་གཡོ་བདེ་ཆེན་ལྟ་བའོ། །
སྟོང་པ་ཉིད་སྟོང་པ་ཉིད་ནི་ཉིད་དུ་ལྟ་བའོ། །འཕན་ཡུལ་འདུལ་ཁྲིམས་ཟབ་མོ་
བསྲུང་བའི་དྲང་སྲོང་ཡང་། སྟོང་པ་ཉིད་སྟོང་པ་ཉིད་ལ་ལྟ་བ་ཡིན་ནོ། །སྟོང་པ་ཉིད་
སྟོང་པ་ཉིད་ནི་གཤེན་ལྷ་འོད་དཀར་ལ་ལྟ་བའོ། །ཆབ་དཀར་སྔགས་ཀྱི་སྡེ་མངོན་པར་
ལྟ་བ་ཡང་། སྟོང་པ་ཉིད་སྟོང་པ་ཉིད་དུ་བལྟ་བའོ། །ཆབ་ནག་སྲིད་པ་རྒྱུད་ཀྱི་བོན་
ལ་ལྷ་གསོལ་བ་གླུད་ཁུག་གྱེར་བ་ཡང་སྟོང་པ་ཉིད་སྟོང་པ་ཉིད་ལ་ལྟ་བའོ། །དཔོན་
གསས་ལྟ་བ་ཡང་དག་པ་ཉིད་སྟོང་པ་ཉིད་སྟོང་པ་ཉིད་ལ་བལྟ་བའོ། །སྟོང་པ་ཉིད་
སྟོང་པ་ཉིད་ལ་ཡང་དག་པར་སྒོམ་པ་དེ་དག་སྟོང་པ་ཉིད། སྟོང་པ་ཉིད་སྟོང་པ་ཉིད་
ལ་ཡང་དག་པར་བསྒོམ་པ་དེ་དག་ཀྱང་། གཤེན་ལྷ་འོད་དཀར་རྗེས་སུ་མཐོང་བར་
ལྟ་བའོ། །ཡང་དག་པར་རྗེས་སུ་མཐོང་བ་དེ་དག་ཀྱང་། རྗེས་སུ་མཐོང་བ་དེ་དག་
གནས་པར་བྱའོ། །
གཤེན་རབ་ཀྱིས་བཀའ་སྩལ་པ། ལྷའི་དབང་པོ་རྒྱ་བྱིན་ང་ཡི་སྤྱན་གྱིས་ལེགས་པར་
གཟིགས་པའི་ཤར་ཕྱོགས་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་དེ་དག་
ནི། གཡུང་དྲུང་སེམས་དཔའ་སེམས་དཔའ་ཆེན་པོ་དག །འགྲོ་བ་སེམས་ཅན་གྱི་དོན་
རབ་ཏུ་བྱེད་པར་འགྱུར་རོ། །འགྲོ་བ་དག་ཀྱང་བདེ་བ་ཆེན་པོའི་ཕོ་བྲང་དུ་ཡོངས་སུ་
འཕེལ་ནས། བླ་ན་མེད་པ་ཡང་དག་པའི་འབྲས་བུ་ཐོབ་པར་འགྱུར་རོ། །སེམས་ཅན་
དུད་འགྲོ་སྐྱེ་གནས་སུ་སྐྱེ་བ་དང་། གཤིན་རྗེའི་འཇིག་རྟེན་དུ་སྐྱེ་བ་དག །ཐར་པ་དོད་
པའི་ཕྱིར། སྟོང་པ་ཉིད་སྟོང་པ་ལ་སློབ་པར་གྱིས་ཤིག །གཤེན་རབ་ཀྱིས་བཀའ་སྩལ་
པ། ལྷའི་བུ་དབང་པོ་རྒྱ་བྱིན་གཞན་ཡང་གཡུང་དྲུང་སེམས་དཔའ་ཆེན་པོ་དག །
254

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
དགེ་བའི་རྩ་བ་འདི་སྦྱིན་པ་ཡིན་ཏེ། དགེ་བའི་རྩ་བ་འདོད་པའི་ཕྱིར། གཡུང་དྲུང་
སེམས་དཔའ་རྣམས་ཀྱིས་ཡན་ལག་དང་ཉིང་ལག་སྦྱིན་པ་ཐོངས་ཤིག །ཡན་ལག་
དང་ཉིང་ལག་ཐམས་ཅད་སྦྱིན་པ་བཏང་བཞིན་དུ་བླ་ན་མེད་པ་ཡང་དག་པ་འགྱུར་
རོ། །སྦྱིན་པ་དེ་དག་ནི་ཕྱ་གཤེན་པས་སྦྱིན་པ་བཏང་བས། མོ་དང་པྲ་དང་མཐོང་
དང་དེ་དག་གི་སྒྲིབ་པ་དག་ནས་གྲོལ་བར་འགྱུར་རོ། །སྣང་གཤེན་པ་སྦྱིན་པ་ཡོངས་
སུ་བཏང་ནས། ཐོབས་ཀྱི་སྒྲིབ་པ་བྱང་ནས་ཐར་པ་ཐོབ་ནས་གྲོལ་བར་འགྱུར་རོ། །
སྲིད་གཤེན་པས་སྦྱིན་པ་ཆེན་པོ་བཏང་བས་ཡོངས་སུ་གྲོལ་བར་འགྱུར་རོ། །གཤེན་གྱི་
དགེ་བསྙེན་ལས་སྦྱིན་པ་བཏང་བས་དུག་ལྔ་ལས་གྲོལ་བར་འགྱུར་རོ། །གཤེན་རབ་
དྲང་སྲོང་བས་སྦྱིན་པ་ཡོངས་སུ་བཏང་བས། དྲང་སྲོང་བ་རྣམས་གྲོལ་བར་འགྱུར་
རོ། །གཤེན་རབ་ཨ་དཀར་བས་སྦྱིན་པ་བཏང་བས། གྲོལ་ཞིང་ཐར་པའོ། །གཤེན་
རབ་ཡེ་གཤེན་པ་རྣམས་ཀྱིས་སྦྱིན་པ་ཡོངས་སུ་བཏང་བས། ཐམས་ཅད་བདེ་བའི་
ཐར་པ་ཐོབ་པར་འགྱུར་རོ། །འཁོར་བ་ལ་གནས་པའི་སེམས་ཅན་ཐམས་ཅད་ཡོངས་
སུ་མྱ་ངན་ལས་འདས་པར་བྱ་བའི་ཕྱིར། སྦྱིན་པ་ཆེན་པོ་ཡོངས་སུ་གཏང་བར་བྱའོ། །
བྱོལ་སོང་གི་གནས་སུ་མི་ལྟུང་བ་བྱ་བའི་ཕྱིར། སྦྱིན་པ་ཆེན་པོ་ཡོངས་སུ་གཏང་བར་
བྱའོ། ། མི་མཐའ་འཁོབ་ཀྱི་གནས་སུ་མི་ལྟུང་བ་བྱ་བའི་ཕྱིར། སྦྱིན་པ་ཆེན་པོ་ཡོངས་
སུ་གཏང་བར་བྱའོ། །ལྷ་མ་ཡིན་འཐབ་རྩོད་ཀྱི་གནས་སུ་མི་ལྟུང་བར་བྱ་བའི་ཕྱིར།
སྦྱིན་པ་ཆེན་པོ་ཡོངས་སུ་གཏང་བར་བྱའོ། ། ལྷ་ལྟུང་བ་ཅན་གནས་སུ་མི་སྐྱེ་བར་བྱ་
བའི་ཕྱིར། སྦྱིན་པ་ཆེན་པོ་ཡོངས་སུ་གཏང་བར་བྱའོ། །སྦྱིན་པ་ཆེན་པོ་དེ་དག་ནི་མི་
དམིགས་པར་བྱའོ། །དམིགས་པ་མེད་པ་སྦྱིན་པ་དེ་དག་ནི། སྦྱིན་པའི་མཆོག་ཆེན་པོ།
སྦྱིན་པ་ཆེན་པོ་དེ་དག་ནི་ཡོངས་སུ་གཏོང་བའོ། །གཏོང་བ་མེད་ལ་སྦྱིན་པ་ཆེན་པོ་དེ་
དག་ནི། ནམ་མཁའི་མཐའ་དང་མཉམ་པའོ། །
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གཤེན་རབ་ཀྱིས་བཀའ་སྩལ་པ། གཏོ་བུ་འབུམ་སངས་ཉོན་ཅིག །སྦྱིན་པའི་ཐབས་
ན་གཏོང་བ་མེད་པ་ཡིན། དེ་བཞིན་དུ་གསེར་དང་གཡུ་དང་མན་ཤེལ་དང་། བྱུ་རུ་
དང་། མུ་ཏིག་དང་། འཕྲ་མེན་དང་། དངུལ་དང༌། གསེར་བྱ་དང་། ཟས་དང་།
གོས་དང་། བཞོན་དང༌། མལ་ཆ་དང༌། སྨན་དང་། འབྲུ་སྣ་ཚོགས་དང༌། རིན་པོ་
ཆེ་སྣ་ཚོགས་དང༌། འཕན་དང་། གདུགས་དང་། རྒྱལ་མཚན་དང༌། ཕྲེང་བ་དང་།
ཕྱེ་མ་དང་། འཕུར་མ་དང་། ཡང་དག་པའི་བཞོན་པ་དང་། ཕྲེང་བ་འགྱེད་པ་དང་།
དེ་དག་ཁྱོད་ཀྱིས་གྱིས་ཤིག་ངས་ཕྲག་དོག་མི་བྱེད་པར་སྦྱིན་ནོ། ། དེ་ནི་མི་དམིགས་པ་
ལ་གནས་པར་གཏོང་ངོ༌། །གཏད་པ་མེད་པར་གཏོང་ངོ༌། །རབ་ཏུ་ཁྱབ་པར་གཏོང་
ངོ༌། །ཕུལ་ཏུ་ཕྱིན་པར་གཏོང་ངོ༌། ། དེ་དག་བདག་གིས་སྦྱིན་པ་གཏང་བས། སེམས་
ཅན་ཐམས་ཅད་ཀྱི་ཐུགས་ཀྱིས་དགེ་བའི་རྩ་བ་ཆེན་པོ་ཡོངས་སུ་བསྔོ་བར་བྱེད་དོ། །
དེ་ཅིའི་ཕྱིར་ཞེ་ན། གཏོ་བུ་འབུམ་སངས་ཉོན་ཅིག །བདུད་སྡིག་ཏོ་ཅན་དང་། སྲིན་
པོ་རག་ཤ་དང་། གཤིན་རྗེའི་གྲོང་ཁྱེར་དང་། ལྷ་མ་ཡིན་གྱི་གྲོང་ཁྱེར་དང༌། ངན་
འགྲོའི་གྲོང་ཁྱེར་རྣམས་བདེ་བ་དང་ཡོངས་སུ་བདེ་བར་བྱ་བའི་ཕྱིར། བདག་གིས་ཀྱང་
ཡོངས་སུ་བདེ་བར་བྱ་བའི་ཕྱིར། དགའ་བར་མཛད་དོ། །ཤ་འདོད་པ་ལ་ཤ། ཁྲག་
འདོད་པ་ལ་ཁྲག །རུས་འདོད་པ་ལ་རུས། རྐང་འདོད་པ་ལ་རྐང་། ནང་རོལ་འདོད་
པ་ལ་ནང་རོལ། པགས་པ་འདོད་པ་ལ་པགས་པ། དེ་དག་གི་འཇིག་རྟེན་གྱི་ཁམས་
གང་གའི་ཀླུང་གི་སེམས་ཅན་ཐམས་ཅད་རྣམས་ཀྱིས་ཐོབ་པར་གྱུར་ཏེ་རེ། གཤེན་
རབ་ཀྱིས་བཀའ་སྩལ་པ། ཤར་ཕྱོགས་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་
མ་སྙེད་སེམས་ཅན་རྣམས་ཀྱང་ཡོངས་སུ་དགའ་བར་མཛད་དོ། །ཚིམ་པར་མཛད་
དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་པའི་འབྲས་བུ་ནི་སེམས་ཅན་
སྡུག་བསྔལ་དང་གྲོལ་བར་མཛད་དོ། །བྱང་ཤར་གྱི་འཇིག་རྟེན་གྱི་ཁམས་གང་གའི་
256

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཀླུང་གི་བྱེ་མ་སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛད་དོ། །ཚིམ་
པར་མཛད་དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་པའི་འབྲས་བུ་ནི་
སེམས་ཅན་ཐམས་ཅད་སྡུག་བསྔལ་དང་བྲལ་བར་མཛད་དོ། །བྱང་ཕྱོགས་ཀྱི་འཇིག་
རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་
བར་མཛད་དོ། །ཚིམ་པར་མཛད་དོ། །ཡོངས་སུ་མྱ་ངན་ལས་གྲོལ་བར་མཛད་དོ། །
སྦྱིན་པའི་འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་མཛད་དོ
བྱང་ནུབ་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་
ཀྱང་ཡོངས་སུ་དགའ་བར་མཛད་དོ། །ཚིམ་པར་མཛད་དོ། ། ཡོངས་སུ་མྱ་ངན་ལས་
གྲོལ་བར་མཛད་དོ། །སྦྱིན་པའི་འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་
བྲལ་བར་མཛད་དོ། །ནུབ་ཕྱོགས་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་
སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛད་དོ། །ཚིམ་པར་མཛད་
དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་པའི་འབྲས་བུ་ནི་སེམས་ཅན་
ཐམས་ཅད་སྡུག་བསྔལ་དང་བྲལ་བར་མཛད་དོ། །ལྷོ་ནུབ་ཀྱི་འཇིག་རྟེན་གྱི་ཁམས་
གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛད་
དོ། །ཚིམ་པར་མཛད་དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་པའི་
འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་མཛད་དོ། ། ལྷོ་ཕྱོགས་
ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་ཀྱང་ཡོངས་
སུ་དགའ་བར་མཛད་དོ། ། ཚིམ་པར་མཛད་དོ། ། ཡོངས་སུ་མྱ་ངན་ལས་གྲོལ་བར་
མཛད་དོ། །སྦྱིན་པའི་འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་
མཛད་དོ། ། ལྷོ་ཤར་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་སེམས་ཅན་
རྣམས་ཀྱང་ཡོངས་སུ་དགའ་བར་མཛད་དོ། །ཚིམ་པར་མཛད་དོ། །ཡོངས་སུ་མྱ་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ངན་ལས་གྲོལ་བར་མཛད་དོ། །སྦྱིན་པའི་འབྲས་བུ་ནི་སེམས་ཅན་ཐམས་ཅད་སྡུག་
བསྔལ་དང་བྲལ་བར་མཛད་དོ། །སྟེང་ཕྱོགས་འཇིག་རྟེན་གྱི་ཁམས་གང་གའི་བྱེ་མ་
སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་མཛད་དོ། །ཚིམ་པར་མཛད་
དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་པའི་འབྲས་བུ་ནི་སེམས་ཅན་
ཐམས་ཅད་སྡུག་བསྔལ་དང་བྲལ་བར་མཛད་དོ། །འོག་ཕྱོགས་ཀྱི་འཇིག་རྟེན་གྱི་
ཁམས་གང་གའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་ཀྱང་ཡོངས་སུ་དགའ་བར་
མཛད་དོ། །ཚིམ་པར་མཛད་དོ། །ཡོངས་སུ་མྱ་ངན་ལས་གྲོལ་བར་མཛད་དོ། །སྦྱིན་
པའི་འབྲས་བུ་ནི་སེམས་ཅན་ཐམས་ཅད་སྡུག་བསྔལ་དང་བྲལ་བར་མཛད་དོ། །
གཤེན་རབ་ཀྱིས་བཀའ་སྩལ་པ། སྦྱིན་པ་དེ་དག་ནི། ལུས་ཀྱི་སྦྱིན་པ་དང་། ངག་གི་
སྦྱིན་པ་དང༌། ལམ་གྱི་སྦྱིན་པ་དང་། མ་གོད་ཀྱི་སྦྱིན་པ་དང་། དོན་དམ་གྱི་སྦྱིན་པ་
དང་། ཀུན་རྫོབ་ཀྱི་སྦྱིན་པ་དང༌། རིན་པོ་ཆེ་སྣ་བདུན་གྱི་སྦྱིན་པ་དང་། ཟས་འདོད་
པ་ལ་ཟས། ནོར་འདོད་པ་ལ་ནོར། གོས་འདོད་པ་ལ་གོས། རིན་པོ་ཆེ་འདོད་པ་ལ་
རིན་པོ་ཆེ། སྐྱབས་འདོད་པ་ལ་སྐྱབས། རྟ་འདོད་པ་ལ་རྟ། གླང་པོ་ཆེ་འདོད་པ་ལ་
གླང་པོ་ཆེ། སྨན་འདོད་པ་ལ་སྨན། དེ་དག་ཡོངས་སུ་མཆོད་པར་བྱེད་དོ། །དེ་ནས་
བདུད་ཀྱི་བུ་འམ་སྲོག་གཅོད་པ་མི་འགྱུར་རོ། །སེམས་ཅན་ཐུན་མོངས་ཀྱི་དགེ་བའི་རྩ་
བ་ནི། སྦྱིན་པ་ལས་འབྱུང་བའི་ཕྱིར། སྦྱིན་པ་ཡོངས་སུ་གཏོང་བར་བྱའོ། །སྣོད་རྟེན་
འབྱུང་བ་ཆགས་འཇིག་གི་མདོ་ལས་སྲིད་པ་ལམ་དུ་ཁྱེར་བའི་ལེའུ་སྟེ་དགུ་པའོ།། །།བྦ
བྦzབྦzབྦzབྦཀྑཤནིབྦབྦེ༈། །
༧ གཡུང་དྲུང་ལྷའི་སྐད་དུ་ན། ཨ་ན་སངས་པོ་ཏི་སཱ་ཧ་ཨ། གང་ཟག་མིའི་སྐད་དུ་
ན། སྣོད་རྟེན་འབྱུང་བ་ཆགས་འཇིག་གི་མདོ་ལས། འཇིག་རྟེན་རྣམ་པར་བཞག་པའི་
ལེའུ་སྟེ། འཇིག་རྟེན་གསུམ་པོ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་
258

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
གའི་ཀླུང་གི་བྱེ་མ་སྙེད་ཀྱི་ཁམས་འདས་པ་ཀུན་གྱི་ཕ་རོལ་ནས། གྲུབ་པ་གཤེན་གྱི་
ཕོ་བྲང་ན་བཞུགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ལ་ཕྱག་འཚལ་ལོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་གང་གའི་
ཀླུང་གི་བྱེ་མ་སྙེད་དག་ན། བཞུགས་པའི་སེམས་ཅན་ཐམས་ཅད་ནི། འཇིག་རྟེན་པ་
ལ་ནད་ཡོངས་སུ་འོང་འགྱུར་རོ། །ནད་དེ་དག་གིས་སྟོང་པ་ཉིད་སྦྱོར་བ་བྱེད་པ་ཡིན་
ཏེ། ནད་གཞན་པ་ལྟ་བུ་མ་ཡིན་ཏེ། འདི་ཡི་ནད་ནི་མ་ཧ་དེ་བ་དུས་སུ་འཁྲུག་པའི་ཁ་
རླངས་དང་། ལྷ་ཚངས་པ་ཆེན་པོ་དུས་སུ་འཁྲུགས་པའི་ཁ་རླངས་དང་། གཟའ་ཁྱབ་
འཇུག་དུས་སུ་འཁྲུག་པའི་ཁ་རླངས་དང་། ལྷ་མ་ཡིན་སླག་ཆེན་སྤྲུགས་པའི་ཁ་རླངས་
དང་། འབྱུང་བའི་ལོ་སྐོར་གྱི་ལྷ་མ་ཡིན་དུས་སུ་འཁྲུག་པའི་ཁ་རླངས་དང་། བསོད་
ནམས་འབྲི་བའི་ལྷ་མ་སྲིན་སྡེ་བརྒྱད་དུས་སུ་འཁྲུག་པའི་ཁ་རླངས་དང་། ཀླུ་དུས་སུ་
འཁྲུགས་པའི་ཁ་རླངས་དང་། ཡི་དྭགས་དུས་སུ་འཁྲུག་པའི་ཁ་རླངས་དང༌། དམྱལ་
བ་དུས་སུ་འཁྲུག་པའི་ཁ་རླངས་དང༌། དེ་དག་དུས་སུ་འཁྲུག་པའི་ཁ་རླངས་ནད་
གྱུར་པ་དང༌། བསྐལ་པའི་ནད་འབྱུང་བ་ལྟ་བུ་ཡིན་ཏེ། ནམ་མཁའ་ཅི་ཡང་མ་ཡིན་
པའི་ནད་དང་། འབྱུང་བ་ཅི་ཡང་མ་ཡིན་པའི་ནད་དང་། རླུང་ལས་གྱུར་པའི་ནད་
དུ་གྱུར་པ་དང་། མེ་ལས་གྱུར་པའི་ནད་དུ་གྱུར་པ་དང་། ས་ལས་གྱུར་པའི་ནད་དུ་
གྱུར་པ་དང༌། འཇིག་རྟེན་སྣང་བའི་ནད་དུ་གྱུར་པ་དང་། རླུང་ནད་དུ་གྱུར་པ་དང་།
རླུང་གི་ནད་མ་རུང་བའི་ནད་དུ་གྱུར་པ་དང༌། མེའི་ནད་མ་རུང་བའི་ནད་དུ་གྱུར་
པ་དང་། མཁྲིས་པའི་ནད་དུ་གྱུར་པ་དང་། ཆུ་ནད་དུ་གྱུར་པ་དང་། ནད་འདུ་བ་
གང་འགྱེལ་བ་དང་། ཀྱག་འགྱེལ་པ་དང༌། སྤྱི་བོ་ཇིབ་པ་དང་། མིག་འབུད་པ་དང་།
སྐེ་ཆད་པ་དང་། ལྟོ་བ་རལ་བ་དང་། སྙིང་ཐང་ལ་འབུད་པ་དང་། ཀླད་པ་ཐང་ལ་
འབོ་བ་དང་། ཡན་ལག་ཆད་པ་དག་འབྱུང་བ་དང་། ཡན་ལག་ཆད་པ་འགྱུར་རོ། །
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལུས་དུམ་བུ་དུམ་བུ་རུ་ཆད་པར་འགྱུར་རོ། །རླུང་ལས་གྱུར་པའི་ནད་སྟོང་རྩ་བརྒྱད་
དུས་གཅིག་ཏུ་འབྱུང་ངོ༌། །མཁྲིས་པ་ལས་གྱུར་པ་སྟོང་རྩ་བརྒྱད་དུས་གཅིག་ཏུ་འབྱུང་
ངོ༌། །བད་ཀན་ལས་གྱུར་པ་སྟོང་རྩ་བརྒྱད་དུས་གཅིག་ཏུ་འབྱུང་ངོ༌། །ཐིག་ནག་གི་
ནད་འབྱུང་ངོ༌། །སྡུད་འཇོམས་ཀྱི་ནད་འབྱུང་ངོ༌། །ཐལ་འབྱུང་དང་གསེར་བའི་ནད་
ཡོངས་སུ་འབྱུང༌། ཐིག་ནག་ནད་དང༌། བསྡུས་པ་དང་། ངུ་འབོད་ཀྱི་ནད་དང༌།
འདོད་པ་དང་། ཞག་གཅིག་ནས་འཆི་བ་དང་། ཞག་གཉིས་ནས་འཆི་བ་དང་། ཞག་
གསུམ་ནས་འཆི་དང་། སྐྱེ་བ་དང་། འཆི་བ་དང༌། ངུ་འབོད་དང་། ཐིག་ནག་དང་།
སྐྱོན་དེ་དག་འབྱུང་ངོ༌། །དེ་བཞིན་དུ་ནད་ཀྱི་བསྐལ་པ་འབྱུང་བའི་ཚེ། མས་བུའི་ལག་
པ་ལ་བཟུང་ནས་འཆི་བའོ། །འཆི་ནས་ཀྱང་ཐལ་བ་རླུང་གིས་འཐབ་པ་བཞིན་དུ་འོང་
ངོ༌། །དེ་དག་སྤྲིན་རླུང་གིས་བདས་པ་བཞིན་འོང་ངོ༌། །སེམས་ཅན་ཐམས་ཅད་ནི་ཆ་
གཅིག་མེད་པར་འགྱུར་རོ། །འབྱུང་བ་ནད་ཀྱི་བསྐལ་པ་འཆར་བའི་ཚེ། འཇིག་རྟེན་
གྱི་སེམས་ཅན་ཐམས་ཅད་མེད་པར་འགྱུར་རོ། །ནད་ཀྱིས་སེམས་ཅན་ཐམས་ཅད་
ཅིག་བརླག་པར་འགྱུར་རོ། །ནད་ཀྱིས་ཐམས་ཅད་མེད་པར་འགྱུར་རོ། །བརླག་པར་
འགྱུར་རོ། །བསྐལ་པ་གང་གའི་ཀླུང་གི་བྱེ་མ་སྙེད་ནས་ལས་ཀྱི་སྒྲིབ་པ་སྦྱང་བའི་ཕྱིར།
ནད་ཀྱི་བསྐལ་པ་ཆེན་པོ་འབྱུང་བའི་ཚེ། འཁོར་བ་སེམས་ཅན་ཆ་གཅིག་འགྲིབ། དེ་
ནས་སེམས་ཅན་ཐམས་ཅད་འཆི་བར་འགྱུར་རོ། ། མི་རྣམས་ཆ་གཅིག་ནད་ཀྱི་བསྐལ་
པར་འགྱུར་རོ། །ནད་དེ་དག་ཤིན་ཏུ་མི་བཟོད་པར་འགྱུར་རོ། །ཡང་དེའི་ཚེ་དེ་ནད་
ཀྱི་བསྐལ་པ་མ་འབྱུང་བའི་ཚེ། སེམས་ཅན་མཉམ་པ་ལ་གནས་སོ། །ནད་ཀྱི་བསྐལ་པ་
ཆེན་པོ་འབྱུང་བའི་ཚེ། སེམས་ཅན་ཆ་གཅིག་ནི་མེད་པར་འགྱུར་རོ། །དེ་ལྟར་ན་མས་
བུ་མོ་དང་། བུས་ཕའི་ལག་པ་བཟུངས་ནས་ནད་ཀྱིས་བཏབ་ནས་འཆི་བར་འགྱུར་
རོ། །ནད་ཀྱིས་བཏབ་པ་ཙམ་གྱིས་ཡོངས་སུ་འཆི་བར་འགྱུར་རོ། །ནད་དེ་ནི་ཡོངས་
260

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སུ་བསྐལ་པར་འགྱུར་རོ། །ནད་ཀྱི་རྒྱུ་ཏི་བསྐལ་པ་དེ་འབྱུང་བ་དེ་ལྟ་བུར་འགྱུར་རོ། །
ནད་ཀྱི་བསྐལ་པ་ཐམས་ཅད་མེད་པའི་བསྐལ་པ་བྱུང་བའི་ཚེ།
དེའི་ཚེ་མུ་གེའི་བསྐལ་པ་འབྱུང་བའི་ཚེ། མུ་གེ་དེ་དག་ལ་ནམ་མཁའ་ལ་བསྐྱེད་
པའི་ཡབ་མེད་དོ། །ནམ་མཁའ་ལ་ཆུ་འབེབ་པ་མེད་དོ། །ཐང་སྟོང་ཐམས་ཅད་ཀྱི་
བཟའ་བའི་ཟས་མེད་དོ། །སྔོན་གྱི་ཕ་མྱེས་ཀྱི་རུས་པ་ལ་དེའི་རིང་ལ་ནས་དང་ཕྱེ་ཟོས་
པ་ཡིན་ཟེར་ནས། ངས་འདི་ཟོས་ནས་ཕྱེ་དང་འདྲ་བས། སེམས་ཅན་ཐམས་ཅད་ཀྱི་
གསོས་མེད་དོ། ། མུ་གེས་བསད་ནས་བསྐལ་པ་ངན་པ་འོང་བའི་དུས་ཙམ་ན། སེམས་
ཅན་གྱི་ཆ་ཡང་བསྐལ་པར་འགྱུར་རོ། །ཚ་འགྱུར་གྱི་འབྱུང་བ་མེད་སེམས་ཅན་མུ་
གེས་བསད་དེ། ཆུ་མང་པོའི་མང་དུ་རྩྭ་མཆོག་གཅིག་བསྐྱུར་བས། དེ་མ་ཟིན་བར་
དུ་བསད་བཅད་བྱེད་དེ། དེ་ནི་མུ་གེ་ཆུ་ཐུར་བསྐལ་པ་འབྱུང་སྟེ། དེ་ཡང་མུ་གེས་
གཅོད་པར་བྱེད། མུ་གེ་ཆུ་ཐུར་བྱ་བ་ཡིན། མུ་གེ་དེས་སྲིད་པའི་གཞི་མ་བསྒྱུར་བའི་
འདེ་ཡོད་དོ། །དེས་ན་མུ་གེ་དེ་དག །འབྱུང་བར་འགྱུར་རོ། །བསྐལ་པའི་མུ་གེ་འབྱུང་
ངོ༌། །དེ་མུ་གེ་ཆུ་ཐིགས་པ་ཙམ་ཡང་མེད། བཀྲེས་པ་དང་རྟོག་པར་འགྱུར་རོ། ། མུ་
གེ་ཆེན་པོ་འབྱུང་བའི་ཚེ། གཅིག་གི་ཤ་ལ་གཅིག་གིས་ཟ་བར་བྱེད། མུ་གེ་ཉིང་ཤ་ཉིང་
གིས་ཟ་བའི་བསྐལ་པ་ཤར་བས། མུ་གེས་སེམས་ཅན་ཐམས་ཅད་ཆ་གཅིག་བསད་
དོ། །དེའི་བསྐལ་པ་དེ་ཡང་ཡུན་རིང་བར་འགྱུར་རོ། །དེ་བཞིན་དུ་མུ་གེས་བསྐལ་
པ་ཆེན་པོ་དེ་འབྱུང་བའི་ཚེ། སེམས་ཅན་གྱི་ནས་འབྲུ་མེད་དོ། ། ཆུ་ཟངས་མ་གང་གི་
ནང་ན་རྩྭའི་མཆོག་མ་གཅིག་ཡོད་དོ། །དེ་ལ་ཆུ་ཡི་ནང་དུ་ཐུར་མ་བརྒྱ་བཏབ་པས།
རྩྭའི་ཆོག་མ་མི་ཟིན་ནོ། །དེ་ནི་མུ་གེ་ཆུ་ཐུར་གྱི་བསྐལ་པའོ། །བསྐལ་པ་དེ་འབྱུང་བའི་
ཚེ། མུ་གེའི་གྲོགས་ལ་མུན་པ་ནག་པོ་ཆེན་པོ་འབྱུང་སྟེ། ཁྲི་མུན་གྱི་འབུ་སྲིན་ལྟ་བུ་
གནས་པར་འབྱུང་ངོ༌། །དེའི་ཆུ་ཆེན་པོ་རྒྱ་མཚོ་ཟངས་གང་གདའ་བ་ལ། ཕྱེ་ཚལ་པ་
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བདུན་གནས། དེ་ལ་རྩྭ་མཆོག་གི་སྟེང་དུ་ཕྱེ་ཡི་སྒྲོན་བུ་གཅིག་བཞག་སྟེ། དེ་མུ་གེ་རྩྭ་
མཆོག་བྱ་བ་ཡིན་ནོ། ། མུ་གེའི་བསྐལ་པ་དེ་འབྱུང་བའི་ཚེ། སེམས་ཅན་ཐམས་ཅད་མྱ་
ངན་ལས་འདས་ཏེ། ལྷག་མ་མང་པོ་ཡོངས་ཡོད་དོ། །དེའི་ཚེ་འཇིག་རྟེན་འདི་དག་
མཐོ་བཅད་པ་ཡིན་ནོ། །བསམ་གཏན་ལ་སྐྱོལ་བའི་ཕྱིར། མུ་གེའི་བསྐལ་པ་ཆེན་པོ་
དེ་ལྟ་བུ་འབྱུང་བའི་ཚེ། སྡིག་པའི་ལས་ཡོངས་སུ་དག་པར་འགྱུར་རོ། །འཇིག་རྟེན་གྱི་
ཁམས་བདེ་བ་ལ་ཡོངས་སུ་འགོད་པར་བྱ་བའི་ཕྱིར། མུ་གེ་བསྐལ་པ་ཆེན་པོ་འབྱུང་
བའི་ཚེ། སེམས་ཅན་མཐོ་བཅད་ཟུར་བསྙལ་ཙམ་བྱའོ། །དེའི་ཚེ་ངུ་འབོད་ཆེན་པོའི་
མི་གེའི་འབྱུང་ངོ༌། །ཕས་བུའི་ཤ་ཟ་བའི་མུ་གེ་དང༌། བུ་མོས་མའི་ཤ་ཟ་བའི་མུ་གེ་
དང༌། བུས་ཕའི་ཤ་ཟ་བའི་མུ་གེ་འབྱུང་བའི་ཚེ། སྦྱིན་པ་ཆེན་པོ་ཡོངས་སུ་བསྐྱོལ་
བའི་མཐར་ཕྱིན་པའི་དྲང་སྲོང་སྡོམ་པ་རྣམ་པར་དག་པ་བསྲུངས་བས་ཐར་པར་ཐོབ་
པའོ། །དེ་དེ་བཞིན་དུ་སྦྱིན་པ་ལ་མཆོག་ཏུ་དགའ་བས་བདེ་བ་ཐོབ་པར་འགྱུར་རོ། །
ཟས་ཁ་ཟས་ཕྱིན་མི་ལེན་བར་ཐར་པ་ཐོབ་པའོ། །སྡོམ་པ་རྣམ་པར་དག་པས་མུ་གེའི་
བསྐལ་པ་ལས་ཐར་པར་འགྱུར་རོ། །དྲང་སྲོང་གི་སྦྱིན་པ་བསྐྱོལ་བས་འགྱུར་རོ། །སྦྱིན་
པ་རྣམ་པར་དག་པས་བདེ་བ་ཆེན་པོ་མུ་གེའི་བསྐལ་པ་ལས་ཐར་པར་འགྱུར་རོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་
ཆེན་པོ་རིན་པོ་ཆེ་གཙུག་ཕུད་དང་། གཞན་ཡང་གཡུང་དྲུང་སེམས་དཔའ་ཆེན་
པོ་རྣམས་ཉོན་ཅིག་འདི་ལྟ་སྟེ། ནད་ཀྱི་བསྐལ་པ་ཞེས་བྱ་བ་ཡོད་དོ། །འཇིག་
རྟེན་འདིར་ཆུ་བོ་ཆུ་ཀླུང་ཅི་སྙེད་འབེབས་པ་རྣམས། ཡེ་ཤེས་གཡུང་དྲུང་སེམས་
དཔས་བལྟས་པས། བདུད་རྩི་ཡིན་པར་ཤེས། དེ་དག་གདོན་གྱི་ཁྲག་དང་དུག་
ཏུ་མཐོང་། དེ་ལྟར་ལྟ་བ་ལོག་པས་ཆུ་བོ་འབབ་ཆུ་ལུ་མ་ལྡིང་ཀ་ཐམས་ཅད་ནད་
ཀྱི་རྒྱུ་རུ་འགྱུར། ཟས་སུ་ཟ་བ་ཐམས་ཅད་ནད་དུ་འགྱུར། ཆུ་ལ་རླུང་བད་ཀན་
262

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
འགྱུར། ཟས་ལས་མཁྲིས་པ་འདུས་པར་འགྱུར། དེའི་མགོ་ལུས་བྲལ་བའི་ནད་དང༌།
ཡན་ལག་ཆད་པའི་ནད་དང་། ནད་དེ་དག་ཡོངས་སུ་ཁ་ཏོག་དང་རླངས་པ་དང༌།
ན་བུན་འཁྲིགས་པར་འདྲ་བར་འགྱུར། ནད་ཀྱི་མཁའ་ལ་ཆུར་འབེབས་པར་ལྟ་བུ་
འགྱུར་རོ། །ནད་རླུང་སྤུ་གྲི་བྱ་བའི་ནད་དང༌། ནད་གཞི་འཁྲུག་པར་བྱ་ནད་དང་
ལག་པས་རེག་པ་ཙམ་གྱི་འཆི་བའི་ནད་དང་། ནད་ཀྱི་བསྐལ་པ་དེ་དག་ནི། ལོ་
བདུན་བསྐོར་གྱི་བར་དུ་ནད་དེ་ལྟ་བུ་འབྱུང་བས། སེམས་ཅན་ཐམས་ཅད་མཐོ་
བཅད་ཟུར་བསྙལ་བ་ཙམ་དུ་འགྱུར་རོ། །དེའི་བཟོད་པ་སྒོམ་པའི་ངང་དུ་སྲིད་པ་
ཐར་པ་འཐོབ་པའོ། །དེའི་ཚེ་སྨན་གྱི་སྦྱིན་པ་བཏང་བས་ཐར་པ་ཐོབ་པའོ། །དེའི་ཚེ་
སྨན་གྱི་སྒྲུབ་པ་བྱེད་པས་ཐར་པ་ཐོབ་པའོ། །དེའི་ཚེ་སྨན་གྱི་མཆོད་པ་ཕུལ་བས་ཐར་
པ་འཐོབ་པའོ། །དེའི་ཚེ་སྨན་གྱིས་སེམས་ཅན་གསོ་བས་ཐར་པ་འཐོབ་པའོ། །དེའི་
སྨན་གྱི་འཆང་བ་དང༌། སྨོན་ལམ་ཐོབ་པར་ནད་ཀྱི་དཔའ་ཀླུང་ཆེན་པོ་ལས་ཐར་པ་
འཐོབ་པའོ། །དེའི་ཚེ་ནད་འདུལ་གྱི་སྨན་མང་དུ་བསྒྱུར་བས་ཐར་པ་ཆེན་པོ་འཐོབ་
པའོ། །དེའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་བདུད་རྩི་
སྨན་གྱི་བུམ་པ་ཅན་གྱིས་འགྲོ་བ་འདྲེན་པའི་བསྐལ་པ་དང་ལྡན་པར་འགྱུར་རོ། །
དེའི་སྨན་གྱི་མཆོད་པ་ཆེན་པོ་སྤྲིན་ཡོངས་སུ་བཏང་བས། འགའ་ཞིག་ནད་ལས་ཐར་
པར་འགྱུར་རོ། །དེའི་འཇིག་རྟེན་འདི་མཐོ་བཅད་དང་ཟུར་བསྙེལ་ཙམ་ཞིག་མེད་
པར་འགྱུར་རོ། །ནད་ཀྱི་བསྐལ་པ་དེ་ཤར་བའི་ཚེ། འཇིག་རྟེན་འདི་ཡི་ཆ་ཆེན་གཅིག་
མེད་པར་འགྱུར་རོ། །དེའི་ཚེ་བཟོད་པ་སྒོམ་པའི་དབང་གིས་ནད་ཀྱི་བསྐལ་པ་ཐར་
པར་འགྱུར་རོ། །དེ་དེ་བཞིན་དུ་ཡུན་རིང་དུ་གནས་པས་འཇིག་རྟེན་ཆ་གཅིག་མེད་
པར་འགྱུར་རོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་
དཔའ་ཆེན་པོ་བྱམས་པ་གཙུག་ཕུད་གཞན་ཡང་གཡུང་དྲུང་སེམས་དཔའ་སེམས་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
དཔའ་ཆེན་པོ་གཅིག་ང་ཡིས་བསྟན་པའི་སྙིང་པོ་འདི། སྟོང་གསུམ་གྱི་སྟོང་ཆེན་པོ་
འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཙམ་དུ་བཞུགས་པའི་གཡུང་དྲུང་
སེམས་དཔའ་སེམས་དཔའ་ཆེན་པོ་ཟད་པ་མེད་པ་བཞུགས་ཏེ། དེ་ནས་ངས་ཀྱང་
སྟོན་པ་མི་བྱེད་དོ། །གཤེན་རབ་མི་བོ་ཉིད་ཀྱང་ཕྲག་ཁྲི་ཡོད་དོ། །བསམ་གྱིས་མི་ཁྱབ་
བོ། །སེམས་ཅན་གྱི་ལས་ཀྱང་བསམ་གྱིས་མི་ཁྱབ་པ། སྟོན་པའི་བཀའ་ཡང་བསམ་
གྱིས་མི་ཁྱབ་སྟེ། གྲངས་མང་ངོ༌། །དེ་ན་བསྐལ་པ་མི་མཐུན་པ་མཚོན་གྱི་བསྐལ་པ་
བྱེད་པ་འཁྲུགས་ཏེ། འཇིག་རྟེན་འདི་ན་གནས་པའི་རྩི་ཤིང་ནགས་ཚལ་ཐམས་ཅད་
སྤུ་གྲི་དང་། ཀ་མ་ལི་དང༌། རལ་གྲི་དང་། ཆུ་གྲི་དང་། ཁ་ཏྲམ་དང་། མཚོན་དང་།
ཐོ་བ་དང་། ཐུ་ལུམ་དང་། ཡ་ལད་དང་། མའི་སྤུ་དང༌། མའི་ཞགས་པ་དང་། ཆུ་
གྲི་དང༌། འཚོག་པའི་ཐུ་ལུམ་དང་། མཚོན་གཏར་རྡོ་དང་། མཚོན་ཆ་སུམ་རྒྱ་དྲུག་
ཅུ་ནམ་མཁའ་ལས་ཆར་འབབ་པར་འགྱུར་རོ། །མས་བུའི་ལག་པ་ལ་བཟུང་བ་ཡང་
ལག་པ་མཚོན་དུ་གྱུར་ནས། ལུས་དུམ་བུར་དུམ་བུར་གཅོད་པར་འགྱུར་རོ། བུས་
ཕའི་ལག་པ་བཟུང་བའི་ལག་པ་ཡང་མཚོན་དུ་འགྱུར་རོ། །ས་གཞི་ཡང་མཚོན་སྣ་
ཚོགས་སུ་འགྱུར་རོ། །དེའི་ཚེ་བྱམས་པ་ཆེན་པོ་དེ་སྙིང་རྗེའི་གནས་སུ་དག་པའི་ཐང་
ཆོད་ནས། མཚན་གྱི་བསྐལ་པ་ལས་ཐར་པར་འགྱུར་རོ། །བཟོད་པ་ཆེན་པོ་བསྒོམས་
པས། མཚོན་གྱི་བསྐལ་པ་ལས་ཐར་པར་འགྱུར་རོ། །བཏང་སྙོམ་ཆེན་པོ་བསྒོམས་
པས། མཚོན་གྱི་བསྐལ་པ་ལས་ཐར་པར་འགྱུར་རོ། །དགའ་བ་ཆེན་པོ་བསྒོམས་པས།
མཚོན་གྱི་བསྐལ་པ་ལས་ཐར་པར་འགྱུར་རོ། །བྱམས་པའི་གོ་ཆ་ཆེན་པོ་གྱོན་ནས།
མཚོན་གྱི་བསྐལ་པ་ལས་ཐར་པར་འགྱུར་རོ། །སྙིང་རྗེའི་གོ་ཆ་བསྒོམས་ནས་མཚོན་
གྱི་བསྐལ་པ་ལས་ཐར་པར་འགྱུར་རོ། །གཉིས་སུ་མེད་པ་ལ་བཅད་ནས་བསྒོམས་
པས། མཚོན་གྱི་བསྐལ་པ་ལས་ཐར་པར་འགྱུར་རོ། །གཤེན་རབ་ཀྱིས་བཀའ་སྩལ་པ།
264

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
གཡུང་དྲུང་སེམས་དཔའ་སེམས་དཔའ་ཆེན་པོ་ནམ་མཁའི་མདོག་ཅན་གཞན་ཡང་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཉོན་ཅིག །ང་ཡི་བསྟན་པས་
འདུལ་བའི་ཞིང་ཁམས་འདི་ནས། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་
གང་གའི་ཀླུང་གི་བྱེ་མ་སྙེད་ཀྱི་སྟོན་པའི་བསྟན་པ་ཡོད་དོ། །གཤེན་རབ་བྱེ་བ་ས་ཡ་
ཡོད་དོ། །དེས་སྟོན་པ་མི་བྱེད་པའི་གླིང་ཆེན་པོ་གྲངས་མང་ངོ༌། །དེ་བཞིན་དུ་ནད་
དང་མུ་གེ་དང་། མཚོན་དང་གསུམ་གྱི་བསྐལ་པ་དག་གིས། མཐོ་བཅད་ཟུར་བསྙལ་
ནས་དེའི་ཡུན་རིང་པོ་གནས་ཆུའི་བསྐལ་པ་ཆེན་པོ་འབྱུང་ངོ༌། །དེའི་ཚེ་ཆར་ཆེན་
པོ་བབས་སོ། །ཆར་པའི་ཁ་དོག་ལྗང་ཁུ་ཆེ་ཆུང་ཤིང་རྟའི་འཕང་ལོ་ཙམ་དུ་འབྱུང་
ནས། ཞག་བརྒྱད་ཅུ་རྩ་བརྒྱད་བར་དུ། ཆར་ཆེན་པོ་ཤིང་རྟའི་འཕང་ལོ་ཙམ་དུ་ཆར་
བབས་སོ། །དེས་ཆུ་བོ་ལུ་མ་འབབ་ཆུ་མཚོ་ཐམས་ཅད་ཡོངས་སུ་རྒྱས་ནས། ཆུ་བོ་
རྣམས་འབྲུག་པས་འཇིག་རྟེན་འདི་མཉམ་པར་ཆུས་བཀྲུས་ནས། ལོ་བརྒྱ་རྩ་བརྒྱད་
བར་དུ་ཆུས་བཤལ་བའི་བསྐལ་པ་འབྱུང་སྟེ། དེའི་ཚེ་འཇིག་རྟེན་འདིར་གཞན་ཡང་
མི་གནས་སོ། །དེ་ནས་མེའི་བསྐལ་པ་འབྱུང་བ་ནི། མེ་ཤར་བའི་དུས་སུ་ནམ་མཁའ་
ལ་ཉི་མ་དགུ་ཕྲུག་དུས་གཅིག་ཤར་བས་ས་འདི་དཀྱིལ་འཁོར་འདི་ཡང་མེ་དཔུང་དུ་
འགྱུར་རོ། །དབུས་ཀྱི་རི་རབ་ནི་མར་མེའི་སྡོང་བུ་ལ་མར་ཁུ་འཛགས་པ་བཞིན་ནོ། །
འཇིག་རྟེན་འདི་ན་རི་ཐམས་ཅད་ཐལ་བའི་ཕུང་པོ་རྡུལ་ཆ་འདྲའོ། །དེ་ནས་དབུས་ཀྱི་
རི་རབ་ཀྱང་། མེ་མཆེད་པ་བཞིན་ནི། མེའི་བསྐལ་པས་བསམ་གཏན་གཅིག་པ་སླེབ་
པའོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་ཉོན་ཅིག །རླུང་གི་བསྐལ་པ་དེ་འབྱུང་བའི་ཚེ། རླུང་དམར་དང་རླུང་སྔོན་
དང༌། རླུང་ནག་དང་རླུང་ལྗང་གུ་དང་། རླུང་སྤུ་གྲི་དང་། རླུང་འཐོར་བྱེད་དང༌།
རླུང་དགུ་བསྒྲིལ་གྱིས་མེས་བསྲེགས་པའི་ཕུང་པོ་འདི། ནམ་མཁའ་ལ་གཏོར་ནས།
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་དེའི་ཐལ་བའི་ཕུང་པོ་དེ་དག་རླུང་
གིས་གཏོར་རོ། །རླུང་གི་བསྐལ་པ་དེ་དག་གིས་བསམ་གཏན་གསུམ་པོ་ལ་སླེབ་གཏོར།
བསམ་གཏན་གཅིག་པ་གཉིས་པ་ལ་བྲོས་པ། གཉིས་པ་གསུམ་པ་ལ་བྲོས། གསུམ་
པ་བཞི་པ་ལ་འབྲོས། བཞི་པ་ནས་དེ་ནི་ཕྱི་ཡུལ་སྣང་མ་གླིང་བཞི་ཡང་མཐོང་ནས་
མགོན་བཙུན་ཕྱའི་གྲོང་ཁྱེར་ཡང་འཇིག་གིས་དོག་ནས། སྲིད་པ་ཡེ་སངས་ཀྱི་ཡུལ་དུ་
རླུང་གི་སླེབ་སྟེ། འཇིག་མི་ནུས་པའོ། །བར་ལྷ་འོད་གསལ་ནི་འོག་མིན་ལྷའི་ཕོ་བྲང་
དུ་བྲོས་སོ། །འོག་ཕྱོགས་དམྱལ་བའི་ཡུལ་གྲོང་ཁྱེར་ཡང་ཐར་རོ། །ཐིག་ནག་དང་སྡུད་
འཇོམ་པ་དང་མྱ་ངན་རྣམས་ཐར་རོ། ། མེ་མ་མུར་དང་ངུ་འབོད་ཆེན་པོ་ཐར་རོ། །ཡི་
དྭགས་རྣམས་ཀྱང་ཐར་རོ། །བྱོལ་སོང་རྣམས་ཀྱང་ཐར་རོ། ། མི་འམ་ཅི་རྣམས་ཀྱང་
ཐར་རོ། །དམན་པའི་སེམས་ཅན་རྣམས་ཐར་རོ། །ལྷ་མ་ཡིན་རྣམས་ཀྱང་ཐར་རོ། །
ལྷ་ཚེ་རིང་དུབ་དུབ་བསྔལ་ཆར་རྣམས་ཐར་རོ། །སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་འཇིག་རྟེན་རྣམས་ཀྱང་ཐར་རོ། །བསྐལ་
པ་ཆེན་པོ་མེ་དང་རླུང་དང་ཆུ་དང༌། ས་གཞི་ཐམས་ཅད་དང༌། སྟོང་པ་ཉིད་སྟོང་
པ་ཉིད་བདེ་བ་ཆེན་པོ་ལ་བརྒྱ་ཕྲག་གི་བར་དུ་གནས་སོ། །སྣོད་རྟེན་འབྱུང་བ་ཆགས་
འཇིག་གི་མདོ་ལས། བསྐལ་པ་འཇིག་པའི་ལེའུ་སྟེ་བཅུ་པའོ། །བྦབྦ བྦབྦ = = H
Rབྦབྦབྦ ཨམིནིགརྒབྦབྦ ༈ བྦབྦ། ༣། །
༧ གཡུང་དྲུང་ལྷའི་སྐད་དུ་ན། ས་དུ་ཏྲི་པ་སྟན་ཨ་ཨ། གང་ཟག་མིའི་སྐད་དུ་ན།
སྣོད་རྟེན་འབྱུང་བ་ཆགས་འཇིག་གི་མདོ་ལས། འཇིག་རྟེན་སྒྱུ་མའི་ལེའུ་འོ། །འདི་
སྐད་བདག་གིས་ཐོས་པའི་དུས་ཅིག་ནས། སྟོན་པ་གཤེན་རབ་མི་བོ་ནི། འགྲོ་བའི་
རྒྱུད་སྐྱོང་ལམ་མཁས་ཞེས་ཀྱང་བྱ་བ་དེས། རི་རབ་རིའི་རྩེ་མོ་ནས་བལྟ་སྟེ། ཡེ་ཤེས་
ཀྱི་སྤྱན་རྣམ་པར་དག་པས་དེ་ལ་བལྟས་ནས། སྟོང་གསུམ་གྱི་སྟོང་ཆེན་པོ་འཇིག་རྟེན་
266

སྣོད་རྟེན་འབྱུང་བ་ཆགས་འཇིག་མདོ།
མདོ་སྡེ།
གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་ཁམས་སྟོང་པ་སྒྱུ་མ་སྟེ། སྙིང་རྗེའི་ཚུལ་དུ་
གནས་པར་སྣང་བའོ། །ཡང་དག་པར་སྙིང་རྗེ་བའོ། །དམྱལ་བ་རྣམས་སུ་ངུ་འབོད་
དང་ཐིག་ནག་དང་སྡུད་འཇོམས་དང༌། ལྕགས་ཀྱི་ཁང་པ་དང་། རལ་གྲི་ལོ་མའི་
ནགས་ཚལ་དང་། སྤུ་གྲི་རྩང་སོ་དང་། ལྕགས་སྲེག་གི་ས་གཞི་དང་ཤལ་མ་རིའི་སྡོང་
པོ་དང༌། རྒྱ་མཚོ་གྲང་འཁྱག་གླིང་འཁྱག་དང་། ལྕགས་ཀྱི་ཁང་སྒྲོམ་འབར་བའི་གླིང་
དང་དེ་རྣམས་དམྱལ་བའི་ཡུལ་རྣམས་ཚ་གྲང་གིས་སྦྱོང་བས། སྙིང་རབ་ཏུ་རྗེའོ།
དམྱལ་བ་ཚ་གྲང་རྣམས་རྒྱ་མཚོ་གྲང་འཁྱག་པས་སྙིང་རེ་རྗེའོ། བསྐལ་པ་མ་བརྗེས་
བར་དུ་ཐར་པ་མེད་པ་སྙིང་རེ་རྗེའོ། ། ཡི་དྭགས་རྣམས་བཀྲེས་པ་དང་། སྐོམས་པས་
སྙིང་རེ་རྗེའོ། །ནང་གི་སྒྲིབ་པ་ཅན་སྒྱུ་མ་སྟེ་སྙིང་རེ་རྗེའོ། །གནས་ཀྱི་ཡི་དྭགས་སྙིང་
རེ་རྗེའོ། །བྱོལ་སོང་འོག་ན་གནས་པ་སྦྱོང་བ་སྙིང་རེ་རྗེའོ། །མཁའ་ལ་རྐྱེན་གྱིས་ཐར་
པའི་བྱོལ་སོང་སྙིང་རེ་རྗེའོ། །བར་ན་དུས་ཀྱིས་འཐོམ་པའི་བྱོལ་སོང་ཡང་སྒྱུ་མ་སྟེ་སྙིང་
རེ་རྗེའོ། ། མི་ཐམས་ཅད་སྙིང་རེ་རྗེའོ། །མིའམ་ཅི་ཡང་སྙིང་རེ་རྗེའོ། ། མི་
རྣམས་སྒྱུ་མ་སྟེ་སྙིང་རེ་རྗེའོ། །ལྷ་མ་ཡིན་རྣམས་སྒྱུ་མ་སྟེ་སྙིང་རེ་རྗེའོ། ། ལྷ་རྣམས་སྒྱུ་
མ་སྟེ་སྙིང་རེ་རྗེའོ། །འཕམ་ལྟུང་རྣམས་སྒྱུ་མ་སྟེ་སྙིང་རེ་རྗེའོ། །སྙིང་རེ་རྗེ་འཇིག་རྟེན་
ཁམས་འདི་ནི། སྟོང་གསུམ་གྱི་སྟོང་ཆེན་པོ་རྣམས་སྒྱུ་མ་སྟེ་སྙིང་རེ་རྗེའོ། །སྟོང་གསུམ་
གྱི་སེམས་ཅན་རྣམས་འཆིའོ། །སྙོམ་པར་བཞུགས་ཏེ་སྙིང་རྗེའོ། །འཁོར་བའི་སེམས་
ཅན་རྣམས། གཏི་མུག་མུན་པས་གཏིབས་པས་སྙིང་རེ་རྗེའོ། ། ཞེ་སྡང་གི་མཚོན་གྱིས་
རྨས་བསྣམ་སྒྱུ་མ་ལྟ་བུ་སྟེ་སྙིང་རེ་རྗེའོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ་
འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཙམ་གྱི་འཇིག་རྟེན་གྱི་ཁམས་ཀྱི་
གཡུང་དྲུང་སེམས་དཔའ་རྣམས། ང་ཡི་བཀའ་ཐིག་ལེས་ཁྱབ་པར་བྱས་ནས། འཁོར་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བའི་སེམས་ཅན་རྣམས་ཐར་པར་དྲང་བའི་ཕྱིར། འཇིག་རྟེན་ཁམས་ཀྱི་སེམས་ཅན་
རྣམས་ཉོན་ཅིག །སེམས་ཅན་རྣམས་སྒྱུ་མ་ཡིན་ནོ་སྙམ་པའི་ཕྱིར། འཇིག་རྟེན་
པ་ཐམས་ཅད་ང་ཡིས་བསྟན་པ་ཐོས་པར་གྱིས་ཤིག །ངའི་བསྟན་པའི་སྙིང་པོ་དེ་
བསྒྲགས་པས་འཇིག་རྟེན་གྱི་ཁམས་ཐམས་ཅད། སྐྱེ་འཆི་འཇིག་པ་མ་རུང་། འཇིག་
རྟེན་གྱི་ཁམས་འདི་ནས་འབུ་དོང་གང་དང་འདྲ་བས་སྙིང་རེ་རྗེའོ། །ཁམས་གསུམ་
འདི་སྐྱེ་བ་འཆི་བ་བར་དོ་གསུམ་ལས་སེམས་ཅན་ཐར་པར་དཀའ་བའི་སེམས་ཅན་
ནི། སྒྱུ་མ་འཁོར་བའི་ས་ལ་བར་དོའི་གནས་ནས། ལམ་སྣ་འདྲེན་པ་ནི་ཡོངས་སུ་
ཉུང་བའོ། །འགྲོ་བ་སེམས་ཅན་སྐྱེ་འཆི་ལ་གནས་པ་འདི་རྣམས་བདག་གིས་དྲང་བའི་
ཕྱིར། བདག་གིས་དགེ་བ་ལ་སྡོང་གདབ་པར་འདོད་པའི་ཕྱིར་རོ། །བདག་འདྲ་བའི་
གཤེན་རབ་རྣམས་ལ་ཡོངས་སུ་གསོལ་བ་གདབ་བོ། །བདག་གིས་དཔག་བསམ་གྱི་
ལོ་མ་ལ་ཡི་གེ་ཨ་དཀར་པོའི་ཕྲེང་བ་བྲིས། བར་སྣང་སྟོང་པ་ལ་བདུད་རྩི་རྣམས་ལ་
སྨན་གྱི་འོད་འཕྲོས་འདིའི་ཤར་ཕྱོགས་ཀྱི་འཇིག་རྟེན་གྱི་ཁམས་གང་གའི་ཀླུང་གི་བྱེ་
མ་སྙེད་ཙམ་གྱི་གླིང་དང༌། འཇིག་རྟེན་གྱི་གླིང་དང་། འཇིག་རྟེན་གྱི་ཁམས་འདས་
པ་ཀུན་གྱི་ཕ་རོལ་ན། གྲུབ་པ་གཤེན་གྱི་ཕོ་བྲང་ན་བཞུགས་པ་རྣམས་ལ་མཆོད་པ་
བཀུར། ཡོངས་སུ་མཆོད་བཀུར་ནས། གཡུང་དྲུང་སེམས་དཔའ་སེམས་དཔའ་ཆེན་
པོ་བདུད་རྩི་མཉམ་སྦྱོར་ལ། འདི་ནི་དགེ་བའི་སྡོངས་ལ་བྱོན་པའི་མེ་ཏོག་ཡང་དག་
པའི་མཆོད་པ་འབུལ་ལོ། །དེའི་ཡོན་ཏན་གྱིས་འཇིག་རྟེན་བདེ་སེམས་ཅན་གཤེན་རྗེའི་
རྟེན། དྲི་ཟའི་གྲོང་ཁྱེར་དམྱལ་བའི་གྲོང་ཁྱེར་དང་། ཡི་དྭགས་གྲོང་ཁྱེར་དང་། ལས་
ཀྱིས་མནར་བ་ཤན་པའི་གྲོང་ཁྱེར་དང་། འཇིག་རྟེན་པ་ནི་ཤན་པའི་ཉོན་མོངས་པ་
ཅན། མང་པོ་ཐར་པ་འཐོབ་པར་འགྱུར་རོ། །སྲིད་པ་བར་མ་དོ་ན་འདུག་པ་ཐམས་
ཅད་ཀྱང་། མཐོ་རིས་ཀྱི་གནས་སུ་ཐར་རོ། །མཐོ་རིས་ཐར་པའི་གནས་སུ་སྐྱེས་ནས་
268

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
ཚོགས་ཀྱི་ལམ་སྒོ་སྐྱེ་བར་འགྱུར་རོ། །གཡུང་དྲུང་སེམས་དཔའ་སེམས་དཔའ་ཆེན་པོ་
ལམ་གྱི་དབང་པོ་ཁྱོད་ཀྱིས་ཡོངས་སུ་སྟོན་ཅིག །དེ་དག་དཔག་བསམ་ཕྲེང་བ་པད་
མ་སྟོང་དང་ལྡན་པ་འདབ་མ་ཡོད་པ་གཅིག་དྲི་མ་བྲལ་བའི་ཡི་གེ་ཨ་དཀར་པོ་འོད་
ཀྱི་ཕྲེང་བ་འདི། གཤེན་རབ་ལམ་གྱི་དབང་པོ་ཁྱོད་ཀྱི་ཕྱག་གིས་ཟུངས་ཤིག །ཁམས་
གསུམ་སེམས་ཅན་སྐྱེ་འཆི་མི་རྟག་པ་ལ་ཁྱོད་ཀྱིས་ཡོངས་སུ་སྟོན་ཅིག །དེ་དག་གི་
སེམས་ཅན་རྣམས་ལ་འོད་ཀྱི་ཕྲེང་བས་ངན་སོང་ནས་མཐོ་རིས་སུ་སྟོན་ཏོ། །དེ་དག་
ཚིག་བླ་དྭགས་གང་ཡིན་པ་དེ་ནི། འཇིག་རྟེན་གྱི་ཁམས་ཀུན་གྱིས་ཐོས་པར་འགྱུར་
རོ། །དགེ་བའི་སྡོང་དེ་དག་མཁའ་འདི་ལ་འོག་ཅེས་བྱ་བ་ཡང་མེད་དོ། །དཔེར་ན་
སེམས་ཉིད་ནམ་མཁའ་ལྟ་བུ་སྟེ། ཕྱོགས་རིས་དང་། དབྱིབས་དང་། ཕྱི་ནང་དང་།
ཁ་དོག་སོགས་མངོན་པ་མེད་དོ། །དཔེར་ན་དེ་དག་གི་སེམས་ཅན་སྡིག་པ་རྣམས་
གྲོལ་ནས་ཐར་པ་ནི། སྒྱུ་མའི་གནས་ནས་བོན་ཉིད་ཀྱི་གནས་སུ་ཐར་པར་འགྱུར་རོ། །
གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ངས་བསྟན་པའི་སྙིང་པོ་འདི་ནི། སྟོང་པ་ཉིད་དང་སྙིང་རྗེ་ལ་གནས་པ་དང་།
སེམས་ཡོངས་སུ་དག་པར་དང་། བདེན་པ་ལ་ཡོངས་སུ་གནས་པ་དེ་དག་གཡུང་
དྲུང་སེམས་དཔའ་སེམས་དཔའ་ཆེན་པོས་སྤྱོད་པ་རྣམ་པར་ལྟའོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་ལམ་གྱི་དབང་པོ་འདི་ནི་ལམ་ཡིན་ཏེ།
ཤར་ཕྱོགས་ཀྱི་འཇིག་རྟེན་ཁམས་གང་གའི་ཀླུང་འདས་པ་ཀུན་གྱི་ཕ་རོལ་ཏུ་གནས་
པ། གྲུབ་པ་གཤེན་གྱི་ཕོ་བྲང་ན་བཞུགས་པའི་བདེ་བར་གཤེགས་པ་རྣམས་ཀྱིས་ཀྱང་།
གཞི་སྙིང་རྗེ་ཆེན་པོ་ནས་བླང་ཐབས་ཕ་རོལ་ཏུ་ཕྱིན་པ་བཅུ་སྤྱོད་པ་བྱམས་པ་དང་།
ལྟ་བ་ཆེན་པོས་ཡས་ཕུབ་སྤྱོད་པས་མས་འཛེགས་པས་སངས་རྒྱས་ནས། འགྲོ་བ་
སེམས་ཅན་གྱི་དོན་ནུས་པའོ། ། །
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
གསོལ་བ་གཤེན་རབ་ལགས། བོན་གྱི་གཏིང་ནི་ཅི་ལྟ་བུ་ལགས། ནམ་མཁའི་
མཐའ་ནི་ཇི་ལྟ་བུ་ལགས། འཁོར་བའི་གཏིང་ནི་ཅི་ལྟ་བུ་ལགས། མངལ་བརྒྱུད་པའི་
མཐའ་ནི་ཅི་ལྟ་བུ་ལགས། གཤེན་རབ་ཀྱིས་བཀའ་སྩལ་པས། བོན་ཐམས་ཅད་གཏིང་
དཔག་ནི། བོན་གྱི་རྣམ་གྲངས་ནི། ངས་ཀྱང་མ་མཐོང་། མ་ཐོས་པ་མ་དྲན་པ་གཏིང་
དཔག་ཆོད་པར་མི་འགྱུར་རོ། །མྱ་ངན་ལས་འདས་པས་བོན་གྱི་གཏིང་དཔག་ཆོད་
པར་མི་འགྱུར་རོ། །ད་ལྟ་བཞུགས་པས་བོན་གྱི་གཏིང་དཔག་ཆོད་པར་མི་འགྱུར་
རོ། །སླད་ནས་འབྱོན་པས་བོན་གྱི་གཏིང་དཔག་ཆོད་པར་མི་འགྱུར་རོ། །གཏིང་རིང་
ལ་ཟབ་པའོ། །ཚད་ཀྱིས་འཇལ་བར་མི་འགྱུར་རོ། །སེམས་ཉིད་ཀྱི་གཏིང་ནི་བདེར་
གཤེགས་གཡུང་དྲུང་སེམས་དཔའ་སེམས་དཔའ་ཆེན་པོ་ཡིས་ཀྱང་སེམས་ཀྱི་མཚན་
ཉིད་གཏིང་དཔག་ཆོད་པར་མི་འགྱུར་རོ། །མཚན་ཉིད་ཚད་ནི་མི་ཤེས་སོ། ། དེ་དག་
གི་མཐའ་ནི་སྟོང་པ་ཉིད་སྟོང་པ་ཉིད་ཀྱིས་འཇལ་བར་བྱེད་དོ། །སྟོང་པ་ཉིད་དུ་
བསྟན་པར་བྱའོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་
དཔའ་ཆེན་པོ་ལམ་གྱི་དབང་པོ། གཞན་ཡང་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་ཉོན་ཅིག །སྟོང་པ་ཉིད་སྟོང་པ་ཉིད་ནམ་མཁའ་དང་མཉམ་པ་ལགས་
སོ། །ནམ་མཁའ་དང་མཉམ་པ་ནི་ཐེག་པ་ཆེན་པོ་དང་། མཉམ་པ་ལགས་སོ་དཔེར་
ན། ནམ་མཁའ་ཤར་ཕྱོགས་ཞེས་མངོན་པོ་མེད་དོ། །ནམ་མཁའ་དེ་ལ་ལྷོ་ཕྱོགས་ཞེས་
མངོན་པོ་མེད་དོ། །ནམ་མཁའ་སྟོང་པ་དེ་ལ་ནུབ་ཕྱོགས་བྱ་བ་ཡང་མེད་དོ། །བྱང་
ཕྱོགས་བྱ་བ་ཡང་མེད་དོ། །ནམ་མཁའ་འདི་ལ་སྟེང་ཞེས་བྱ་བ་མེད་དོ། །ནམ་མཁའ་
འདི་ལ་འོག་ཅེས་བྱ་བ་ཡང་མེད་དོ། །དཔེར་ན་སེམས་ཉིད། ནམ་མཁའ་ལྟ་བུ་
སྟེ། ཕྱོགས་རིས་དང་དབྱིབས་དང་ཕྱི་ནང་དང་ཁ་དོག་སོགས་མངོན་པར་མེད་དོ། །
དཔེར་ན་ནམ་མཁའ་ནི་རིང་པོ་མ་ཡིན། ཐུང་བ་མ་ཡིན། ཟླུམ་པོ་མ་ཡིན། མཉམ་
270

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
པ་མ་ཡིན། དེ་བཞིན་དུ་ཐེག་པ་ཆེན་པོ་མཉམ་པ་ཉིད་སྒོམ་པ་ནི་རིང་པོ་མ་ཡིན།
ཐུང་བ་མ་ཡིན། ཟླུམ་པོ་མ་ཡིན། དེའི་ཕྱིར་སེམས་ཉིད་དང༌། ནམ་མཁའ་མཉམ་པ་
ལགས་སོ། །དཔེར་ན་ནམ་མཁའ་ནི་སྔོན་པོ་མ་ཡིན། སེར་པོ་མ་ཡིན། དམར་པོ་མ་
ཡིན། དཀར་པོ་མ་ཡིན། གཙོད་མཁའ་མ་ཡིན། ཤེལ་དང་དངུལ་ལྟ་བུ་མ་ཡིན། དེ་
ལྟ་བུ་ནི་ནམ་མཁའ་དང་སེམས་ཉིད་འདྲ་བ་ལགས་སོ། །ནམ་མཁའ་འཇིག་པ་མ་
ཡིན། འབྱུང་བ་མ་ཡིན། དཔེར་ན་ནམ་མཁའ་ལ་འཕེལ་བ་མེད་དོ། །འགྲིབ་པ་ཡང་
མེད་དོ། །དེའི་ཕྱིར་ནས། སེམས་ཉིད་ལ་འཕེལ་བ་ཡང་མེད་དོ། །འགྲིབ་པ་ཡང་མེད་
དོ། །དཔེར་ན་ནམ་མཁའ་ལ་ནི་སྐྱེ་བ་མེད་དོ། །འཆི་བ་མེད་དོ། །དེའི་ཕྱིར་ན་སེམས་
ཉིད་ལ་འགག་པ་ཡང་མེད་དོ། །སེམས་ཉིད་ལ་གནས་པ་མེད་དོ། །སེམས་ཉིད་ལ་
སྟོང་པ་ཉིད་ལ་གནས་པའི་འོད་གསལ་བའོ། །སྟོང་པ་འོད་གསལ་བ་ནི། སངས་རྒྱས་
པ་ངོ་བོ་ཉིད་ཡིན་ནོ། །དཔེར་ན་ནམ་མཁའ་ནི་སྐྱེ་བ་མེད་དོ། །འགག་པ་མེད་དོ། །
གནས་པ་མེད་དོ། །གནས་པ་ལ་གཞན་དུ་འགྱུར་བ་མེད་དོ། །དེ་བཞིན་དུ་ཐེག་པ་
ཆེན་པོའབསྒོམ་པ་དེ་ལ་འགག་པ་མེད་དོ། །གནས་པ་མེད་དོ། །གནས་པ་ལ་གཞན་
དུ་འགྱུར་བ་ག་ལ་ཡོད། དཔེར་ན་ནམ་མཁའ་ནི་དགེ་བ་མ་ཡིན། མི་དགེ་བ་མ་ཡིན།
ལུང་དུ་བསྟན་པ་ཡང་མ་ཡིན། དཔེར་ན་ནམ་མཁའ་ཤེས་པར་བྱ་བ་མ་ཡིན། སྤང་
བར་བྱ་བ་མ་ཡིན། མངོན་སུམ་དུ་བྱ་བ་མ་ཡིན། བསྒོམ་པར་བྱ་བ་མ་ཡིན། དཔེར་
ན་སེམས་ཉིད་ནི་འདོད་ཆགས་དང་བཅས་པ་མ་ཡིན། འདོད་ཆགས་དང་བྲལ་བ་
མ་ཡིན། འདོད་ཆགས་ནི་སེམས་དང་བཅས་པ་མ་ཡིན། གཤེན་ལྷ་འོད་དཀར་ཞེས་
བྱ་བ་དེ་ལ། འགྲོ་བ་འོང་བ་གང་ཡང་མེད་དོ། །དབྱིབས་དང་ཚད་གང་ཡང་མེད་
དོ། །སེམས་ཉིད་འོད་གསལ་ནི་སྟོང་པ་ཉིད་ཡིན་ནོ། །སེམས་ཅན་ཐམས་ཅད་ཀྱི་
སེམས་ཉིད་ནི་ཀུན་དུ་བཟང་པོ་གཤེན་ལྷ་འོད་དཀར་ཡིན་པར་ལྟའོ། །དེ་བཞིན་དུ་
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ལྟའོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་སེམས་དཔའ་ཆེན་
པོ་དེ་བཞིན་དུ་ངའི་ཡེ་ཤེས་ཀྱི་སྤྱན་གྱིས་བལྟས་ནས། འཇིག་རྟེན་གྱི་ཁམས་གང་གའི་
ཀླུང་གི་བྱེ་མ་སྙེད་དག་ནི། གཡུང་དྲུང་སེམས་དཔའ་སེམས་དཔའ་ཆེན་པོ་དག །ད་
ལྟ་བཞུགས་པའི་གཤེན་རབ་ཆེན་པོ་རྣམས་ལ། མཆོད་པ་ཆེན་པོ་ཡོངས་སུ་བྱེད་དོ། །
གཤེན་རབ་གཡུང་དྲུང་སེམས་དཔའ་དེ་དག་གིས་དད་པ་ཆེན་པོ་ཡིད་དུ་མི་འོང་བ་
མ་ཡིན་གྱིས། གུས་པས་བསྙེན་བཀུར་རབ་ཏུ་བྱེད། གཤེན་རབ་གཡུང་དྲུང་སེམས་
དཔའ་སེམས་དཔའ་དེ་དག་གིས། བོན་གང་དག་བསྟན་དེ་དག་ཀྱང་། གཡུང་དྲུང་
སེམས་དཔའ་དེ་དག་གིས་འཛིན་པར་བྱའོ། །བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པས། བྱང་ཆུབ་ཡང་དག་པར་རྫོགས་པའི་ཆུད་གསན་
པར་མི་འགྱུར་རོ། །བདག་གིས་དགེ་བའི་ལས་ཅི་མཛད་པར་ཐམས་ཅད་ཀྱང་། ཆུད་
གསན་བར་མི་བྱའོ། །གཤེན་རབ་ཀྱིས་བཀའ་སྩལ་པ། གཡུང་དྲུང་སེམས་དཔའ་ལམ་
གྱི་དབང་པོ། ངས་ཡེ་ཤེས་ཀྱི་སྤྱན་གྱིས་ཡོངས་སུ་བལྟས་ནས། གཡུང་དྲུང་སེམས་
དཔའ་སེམས་དཔའ་ཆེན་པོ་དུད་འགྲོའི་སྐྱེ་གནས་སུ་མི་སྐྱེ་བའི་དོན་དུ་བདག་ཉིད་
ཀྱང་ཡོངས་སུ་གཏོང་བར་བྱེད་དོ། །
དེའི་ཚེ་གཡུང་དྲུང་སེམས་དཔའ་ཆེན་པོ་དག་གི་ཡན་ལག་དང་ཉིང་ལག་རྣམས་
ཀྱང་གཏུབ་ཅིང་ཕྱོགས་མཚམས་ཀུན་ཏུ་གཏོར་བར་བྱེད་དོ། །སེམས་ཅན་དུད་འགྲོ་
སྐྱེས་པ་དེ་དག་གཡུང་དྲུང་སེམས་དཔའ་དེ་དག་གི་ཤ་ཟོས་ནས། གཡུང་དྲུང་སེམས་
དཔའ་ཆེན་པོ་དེ་དག་ལ་བྱམས་པ་ཐོབ་པར་གྱུར་ཏེ། སྦྱིན་པ་སེམས་ཅན་རྣམས་ལ་
བཏང་བར་ནི་བྱེད་དོ། །སྦྱིན་པས་སེམས་ཅན་རྣམས་སྦྱིན་པ་བྱེད་དོ། །སྦྱིན་པ་ཆེན་
པོ་སྦྱིན་པ་བྱེད་དོ། །བྱང་ཆུབ་སེམས་དཔའ་ཆེན་པོ་སྦྱིན་པ་དེ་དག་གིས། སེམས་ཅན་
རྣམས་སྦྱིན་པ་བཏང་བ་ནི། སེམས་ཅན་རྣམས་ཀྱི་སྒྲིབ་པ་སྦྱང་བར་འགྱུར། སེམས་
272

མདོ་སྡེ། ། སྣོད་རྟེན་འབྱུང་བ་ཆགས་འཇིག་མདོ། །
ཅན་རྣམས་གསེར་དང་། དངུལ་དང་། ནོར་བུ་དང་། མུ་ཏིག་དང་། བཻཌཱུརྱ་དང་།
དུང་དང༌། མེན་ཤེལ་དང༌། བྱུ་རུ་དང་། ཟངས་དང༌། གོས་དང༌། རྒྱན་དང་།
བཞོན་པ་དང༌། སྤོས་དང༌། མེ་ཏོག་དང་། ཕྲེང་བ་དང་། མར་མེ་དང་། སྐྱེས་
པ་དང་། བུ་མེད་དང་། རྟ་དང༌། གླང་པོ་ཆེ་སོགས་གང་འདོད་སྦྱིན་གྱིས། ཀྱེ་མ་
ཚུར་ཤོག ། ཡོ་བྱད་རྣམས་དེ་དག་ཁྱོད་ཀྱིས་ལོངས་ཤིག །ཁྱོད་ཀྱི་སྦྱིན་པ་དེའི་བསོད་
ནམས་ཀྱིས་སངས་རྒྱས་པར་འགྱུར་རོ། །གཤེན་རབ་ཀྱིས་བཀའ་སྩལ་པས། གཡུང་
དྲུང་སེམས་དཔའ་སེམས་དཔའ་ཆེན་པོ་ལམ་གྱིས་དབང་པོ། སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས་ནི་སྲང་ལ་འཇལ་དུ་རུང་སྟེ། སྦྱིན་པའི་རྗེས་སུ་ཡི་རང་
བ་སྟེ། སེམས་ལས་འབྱུང་བའི་སེམས་བསྐྱེད་པ་དེ་དག་གི་བསོད་ནམས་ཀྱི་ཚད་ནི་དེ་
ལྟར་མ་ཡིན་ནོ། །གཤེན་རབ་ཀྱིས་བཀའ་སྩལ་པ། སྟོང་གསུམ་གྱི་སྟོང་ཆེན་པོ་འཇིག་
རྟེན་གྱི་ཁམས་རྒྱ་མཚོ་དག་ནི། སྐྲའི་རྩེ་རྒྱར་གཤག་པའི་རྩེ་མོས། ཆུ་ཐིགས་པ་རེ་རེ་
ནས་བཅུས་ཤིང་ཚད་གཟུང་དུ་སྲིད་ཀྱིས། སྦྱིན་པ་ལ་རྗེས་སུ་ཡི་རང་བའི་ཚད་བཟུང་
དུ་མེད་དོ། །གཤེན་རབ་ལ་ལྷའི་དབང་པོ་རྒྱ་བྱིན་གྱིས་གསོལ་པས། སེམས་ཅན་གང་
དག་རྗེས་སུ་ཡི་རང་བར་མི་འགྱུར་བ་དེ་དག་ནི། བདུད་ཀྱི་བྱིན་གྱིས་བརླབས་པ་
ལགས་སོ། །དེས་ནི་དགེ་བའི་ལས་དེ་དག་ཡོངས་སུ་དག་པར་བྱེད་པ་པོ་ཤེས་པར་
བྱའོ། །དགེ་བ་འཕེལ་བར་བྱེད་པ་ནི་དགེ་བའི་ལས་དེ་དག་ནི། བདེ་བ་ཡོངས་སུ་
གནས་པ་དེ་དག་གིས། སེམས་ཅན་གྱི་གསོས་འབྲུ་ཟན་རྨོ་བ་དེ། ལོ་གཅིག་གི་གོང་
ནས་གླང་བུ་དང་། ཐོང་ལྕགས་དགོས་པ་ཡིན། དེའི་ཕྱིར་ལོ་ལ་གླང་དང་ཐོང་ལྕགས་
ལས་འབྲུའི་ལམ་བཏོད་ན། འབྲུ་སྐྱེས་པ་དེས། དཔེར་ན་སེམས་ཅན་གསོ་བ་དང་
འདྲའོ། །སེམས་ཅན་གང་དག་ཤིང་གི་འབྲས་བུ་བན་སེ་དང༌། དར་སེའི་འབྲུ་ཟ་བར་
འདོད་ན་ལོ་སྔ་མ་ནས་ཤིང་དེ་བཙུགས་དགོས་སོ། །ཤིང་དེ་ལ་སྐམ་གྱིས་དོགས་པར་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
ཆུ་འདྲེན་དགོས་སོ། །ཆུ་དེ་སྐམ་དོགས་པས་ཡུར་བ་དྲང་དགོས་སོ། །དེ་ནས་ཡུར་བ་
ནས་ཆུ་དྲང་དགོས་སོ། །ཤིང་ཚ་བསྐྱེད་ཕྱིར་ཆུ་དྲང་བ་ནི་ཐབས་ཡིན། ཐབས་དེ་ལྟ་
བུ་ཆུ་དྲངས་ནས། ཤིང་བསྐྱེད་པ་ནི་ཤེས་པར་ཡིན། དེ་བཞིན་ཐབས་དང་ཤེས་པར་
འཛོམས་པ་ནི། དེའི་ཚེ་ཤིང་ཆུ་བསྐྱེད་པ་ལ། འབྲས་བུ་དང་ལོ་མ་མེ་ཏོག་སྐྱེ་བ་ཡིན་
ནོ། །ལས་དགེ་བའི་སྤྱོད་པ་དེ་དག་བྱེད་པ་ལ། སེམས་ཅན་རྣམ་པར་དག་པར་བྱ་
བའི་ཕྱིར། གཞི་མ་སྙིང་རྗེ་ཆེན་པོ་ལ་ལོངས་ཤིག །སྙིང་རྗེ་ནི་གཞི་མ་ཡིན་ནོ། །བྱམས་
པ་ནི་མྱུ་གུ་ཡིན་ནོ། །དགའ་བ་ནི་སྡོང་པོ་ཡིན་ནོ། །བཏང་སྙོམས་ནི་འབྲས་བུ་ཡིན་
ནོ། །དེ་དག་གིས་སེམས་ཅན་རྣམས་ཐར་པར་བྱེད་པ་ཡིན་ནོ། །དགེ་བ་དེ་དག་གིས་
འཇིག་རྟེན་ཡང་དག་པའི་དོན་ལ་བཞགས་པར་བྱའོ། །ཡང་དག་པའི་དོན་ཞེས་བྱ་
བའོ། །སྟོང་པ་ཉིད་སྟོང་པ་ཉིད་ཡང་དག་གསལ་བའི་བསྒོམ་པའོ། །སྟོང་པ་ཉིད་སྟོང་
པ་ཉིད་དེ་དག་ཀྱང་། གསལ་བའི་ཡེ་ཤེས་བསྒོམ་པའོ། །བདེ་བ་ཡང་དག་པ་གསལ་
བ་ཡང་མ་ཡིན། དངོས་པོ་ཡོད་པ་ཡང་མ་ཡིན། མེད་པ་ཡང་མ་ཡིན་ནོ། །སྟོང་པ་
ཡང་དག་པའི་ཡི་གེ་ཡང་མ་ཡིན། ཡོད་པ་ཡང་མ་ཡིན། ཡོང་བ་ལྟ་བུ་མ་ཡིན། ཡོད་
པར་གསལ་བ་ཡང་མ་ཡིན། མེད་པར་གསལ་བ་ཡང་མ་ཡིན། འོད་ཐིག་ལེ་གསལ་
བ་འགྱུར་བ་སྟེ། སྣང་སྲིད་ཀུན་འོད་དུ་གྱུར་ནས། མཉམ་པར་སྟོང་པ་གསལ་བར་
འགྱུར་བའོ། །སྲིད་པ་གསུམ་སྟོང་པ་ཉིད་ལ་འཇོག་པར་བྱའོ། །སྟོང་གསུམ་གྱི་སྟོང་
ཆེན་པོ་ཡང་སྟོང་པ་ཉིད་སྟོང་པ་ཉིད་དོ། །སྣོད་རྟེན་འབྱུང་བ་ཆགས་འཇིག་གི་མདོ་
ལས། འཇིག་རྟེན་མཉམ་པར་བཞག་པའི་ལེའུ་སྟེ།
སྙ་ལི་ཤུག་སྟག་རིང་གིས། བོད་དང་ཞང་ཞུང་གི་ཡུལ་དང་། སྟག་གཟིག་གི་ཡུལ་
དུ་བོན་རིན་པོ་ཆེ་འཚོལ་ནས་བོད་ཀྱི་ཡུལ་དུ་བསྟན། བསྟན་པ་སྤེལ་བར་དགོངས་
ནས། གླང་པོ་ཆེ་རྟ་མཆོག་གྲང་སེར་ཁྱེར་ནས་ཆས་སོ། །བོད་དང་ཞང་ཞུང་དང་།
274

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
སྟག་གཟིག་གི་བར་ནས་ལམ་འཕྲང་ཤིན་ཏུ་རྩུབ་པ་དང་། མི་ཐར་བའི་ལམ་འགག་
ནི་ཆུ་སྲིན་མ་བུ་དགུ་འདྲོལ་བ་དང་། བདུད་ཁྱབ་པས་གཤེན་རི་ལ་མེ་བསྐྱེལ་པའི་
སོལ་བའི་རི་ལ་ཉི་མ་བདུན་སོང་བས། རྐང་མགྱོག་གི་སྒྲུབ་པ་ལྡན་པས་མཆོད་པར་
སྟག་གཟིག་གི་ཡུལ་དུ་ཐོན། གྲུབ་པ་བསྙེམས་པའི་བོན་པོ་ནི། ཁ་ནས་གསེར་ཛོ་འཕྲོ་
བ། ལག་ནས་ཐོག་འཕོང་བས། ལྷ་སྲིན་བྲན་དུ་འཁོར་བ་མཆོག་ཐུན་མོང་གི་གྲུབ་
རྟགས་དུ་མ་དང་ལྡན་པ་རྣམས་ལ། གསེར་ལ་སོགས་པའི་རིན་པོ་ཆེ་ཕུལ་ནས། རྒྱུ་
འབྲས་གྱི་བོན་ལ་སོགས་པ་ཐམས་ཅད་ཞུས་ནས། བོད་དུ་ཡོང་བསམ་ནས། བྱ་རྒོད་
དང་། བྱ་གླག་ཁྲུང་ཁྲུང་དང་། ཀང་ཀ་བཞི་ལ་བཀལ་ནས་འོང་བས། ཀང་ཀ་ལ་
བཀལ་བའི་བོན་ནི། རྒྱ་ནག་གི་ཡུལ་དུ་འཕུར་ཏེ་སོང་ངོ་། རྒྱ་ནག་གི་བོན་པོ་ལེགས་
ཏང་རྨོང་པོའི་ཕྱག་ཏུ་བབས་སོ། ། ཕྱི་མ་གསུམ་པོ་ལ་བཀལ་བའི་བོན་ནི། བོད་དུ་
ཐོན་ནས་ད་ལྟ་ཞང་ཞུང་གིས་སྤྱོད་པའི་བོན་རྣམས་སོ། ། ལི་ཤུ་སྟག་རིང་ལ་སྤྱོད་པའི་
དབང་མེད་རྗེ་ལ་ཕུལ། ལོ་ཙ་བ་སྟག་རིང་གིས་ཡེ་ཤེས་ཡི་གེ་ཐམས་ཅད་བོན་དུ་
བསྒྱུར་ནས། བཙད་པོ་ཁྲི་སྲོང་ལྡེ་བཙན་ལ་ཕུལ་ཏོ། །བཙན་པོས་ཞུས་པ་བོན་ཐམས་
ཅད་ལ་རྩིས་བྱང་དང་ཡང་བྱང་རེ་གདབ་པར་ཞུས་བྱས་པས། ལི་ཤུས་གསུངས་པའི་
བོན་ཐམས་ཅད་ལ་རྩིས་བྱང་བརྒྱད་རེ་དང་བཅས་ནས་འདུག །
དེའི་ནང་ནས་མདོ་ཆེན་པོ་བཞི་དང་། གཤེན་རབ་ཀྱིས་གསུངས་པའི་བོན་རྣམས་
ཀྱི་ནང་ནས་ཀྱང་སྙིང་པོ་ནི་འདི་ལྟ་སྟེ། དུས་གསུམ་སྟོན་པ་འབྱུང་ཁུངས་མདོ་ལས་
སྔ་རབས་འདས་པ་དང་ལྡན་པ་ནས་སླད་ཀྱི་བར་ལེའུ་ནི་བཅོ་བརྒྱད་ཡོད་པར་
སྟོན། སྣོད་རྟེན་འབྱུང་བ་འཇིག་རྟེན་ཆགས་འཇིག་མདོ་ལས། འཇིག་རྟེན་ཆགས་
དང་མཉམ་པར་བཞུགས། བར་དུ་བཅུ་གཅིག་ཡོད་པར་སྟོན། བླ་མེད་གོང་འཕང་
སྒྲུབ་ཐབས་ཀྱི་མདོ་ལས། སྔ་རབས་འདས་དང་འཇིག་རྟེན་བཞུགས། བར་དུ་ཉི་ཤུ་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
རྩ་དྲུག་གོ །ཁམས་གསུམ་སེམས་ཅན་སྐྱེ་འཆི་མདོ་ལས། ཕུན་སུམ་ཚོགས་ནས་ཟློག་
གཏོར་བར་དུ་དྲུག་ཅུ་ཡོད་པར་སྟོན། ཞེས་རྒྱལ་པོ་ལ་ཕུལ་ནས། བསམ་ཡས་ཁྲི་
ཐར་དུར་ཁྲོད་མཆོད་རྟེན་དམར་པོ་ལ་སྦས་སོ། །བསམ་ཡས་ཀྱི་ལྡེ་མིག་ཐམས་ཅད་
སྤུང་བཟའ་དམར་པོ་རྒྱལ་གྱིས་འཛིན་ཏོ། །ཞིབ་ཏུ་ལེའུ་དང་། རྩིས་འབྱུང་ཆེན་མོའི་
ནང་ནས་གསལ་ལོ། །ཤད་ཐམས་ཅད་གཉིས་བརྩེགས་ཡིན་ནོ། །འབྲུ་རེ་ཆད་པ་འདྲ་
བ་ཡང་ཤོག་སེར་ནང་ནས་ཡང་དེ་འདྲ་ཡིན་ནོ། །དཔེ་བཙན་དུ་བྱས་པ་ཡིན་ནོ། །
གཤེན་རབ་ཀྱིས་ཞལ་ནས་གསུངས་པའི་སྣོད་རྟེན་འབྱུང་བ་ཆགས་འཇིག་གི་མདོ་
རྫོགས་སྙོ། །དགེའོ། ། །
༧ དཔར་བྱང་སྨོན་ཚིག །རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང༌། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
སྙིང་སྟོབས་དང་། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང། མཐའ་ཡས་སེམས་
276

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ། །
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང༌། སྙིང་དུ་སིམས་པའི་ངེས་ཤེས་ལས། བ།འཕྲིན་ལས་གཡེལ་མེད་སྐྱོང་མཛད་
པའི། མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང་།
ལྷག་སེམས་ནུས་ཤུགས་མཉམ་སྦྲེལ་ངང་། ལས་དོན་བྱེད་པོ་ཐམས་ཅད་དང་།
བསོད་ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང༌། རིག་གཞུང་ཚེ་
སྲོག་སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་
བདག་བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་
འགྱུར་ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི།
རླབས་ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་
ངན་མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང་། མཐར་ཡང་གདོད་
མའི་ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་
སངས་རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་
གནས་པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་
ལྷུན་གྲུབ་ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་
ནས། འགྲོ་རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་
པའི་འབོལ་རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་
བརྟན་ནོར་བུའི་རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་
༢༠༡༣ ༡༢ ༢༥ ཉིན་བྲིས་ཏེ་ཕུལ་བའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། དབལ་ཁྱུང་
དགོན་པའི་བཀའ་འགྱུར་གྲས་སུ་ཡོད་པའི་ལག་བྲིས་ཡིག་ནག་འཕྲུལ་དཔར་ཅན་
བྱས་པ་ཡིན། འདི་དང་སྐྱེ་འཆིའི་མདོ་གཉིས་ལེའུ་ཚན་མང་པོ་ཞིག་ཕན་ཚུན་ཤིན་ཏུ་
འདྲ་བར་འདུག །དཔེ་རྒྱུན་གཞན་པའི་བསྡུར་ཡ་མ་རྙེད་པས་ཞུས་པོས་མཐོང་ཚོད་
ཀྱིས་བྲིས་པའི་ཆད་ལྷག་དང་། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་
བྱས་ནའང་མ་དཔེ་ལ་གང་བྱུང་གིས་བཅོས་ཐལ་མ་བྱས་པར་༼གསུང་རབ་སྒོ་མཛོད་
རིན་པོ་ཆེའི་གླེགས་བམ་༽གྱི་དེབ་གྲངས་ ༢༧ པར་ཞུས་བསྒྲིགས་བྱས་ཡོད་ཀྱང་ད་
དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་
ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང༌།
དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་
ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་
དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་
ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་
278

མདོ་སྡེ། སྣོད་རྟེན་འབྱུང་བ་ཆགས་འཇིག་མདོ།
པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་
འགལ་རྐྱེན་མང་བའི་གསེབ་ཏུ་དལ་བརླང་འགྲིག་པོ་རང་མ་བྱུང་ན། ཕྱོགས་གང་
སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་
མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་
ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་
དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་
བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ བོད་
ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
279

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་()
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད།
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང༌། ཆབ་སྲིད་པ་འགའི་གཡོ་བྱུས་དང༌། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
282

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང༌། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན།
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་»
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་གླེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། 
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། ། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
284

A
Qའི་
༧ བཀྲ་ཤིས་འོད་འབར་མཆོད་པའི་རྟེན།

གསུང་རབ་སྒོ་མཛོད་རིན་པོ་ཆེའི་གླེགས་བམ། 27
༤
•o@3st
༧ བསྟན་སྲུང་གཙོ་བོ་མ་བདུད་བཙན་རྒྱལ་མཆོག

གསུང་རབ་སྒོ་མཛོད་རིན་པོ་ཆེའི་གླེགས་བམ
ཆགས་འཇིག་གི་མདོ 
སེམས་ཅན་སྐྱེ་འཆིའི་མདོ
གཡུང་དྲུང་བོན་གྱི་བགའ་བཉིན།པེ་རྙིང་ཕྱོགས་བསྒྲིགས་ཁང་ན། 
དང་
སང་

