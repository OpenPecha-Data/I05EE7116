༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4020
15787542128284
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: 49
151
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

གལསའི་རྨཛོལ་བ། མགྲོན་ཚུ་ཐ། འཐ
གདུང་༢༠་ཉེ་མཛོད་རིན་པོ་ཆེའི་གེགས་བམ
{ 49 }
ངན་སོང་སྒོ་གཅོད། ཚེ་མདོ་གཟུངས།
༽༌ལ8 
titལ་འ་ཡ་དུང་
ཀན་སུའུ་མི་རིགས་དཔེ་སྐྲུན་ཁང་།

>
སྤྱི་མཛོད་རིན་པོ་ཆེའི 
གེ གྱི
གསུང་རབ་སྦྱིན་
གས་གམ
Dabao 
ག་
Jin
FingHan 
clas
༣ 
cic 
door 
lib
གསུང་རབ་སྒོ་མཛོད་རིན་པོ་ཆེའི་གླེགས་བམ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
༄༅། །ནོར་བུ་དོན་འདུས་ངན་སོང་དོང་སྤྲུགས་
སྐྱེ་སྒོ་གཅོད་པའི་མདོ་དང་གཡུང་དྲུང་
གཙང་མའི་ཚེ་མདོ་གཟུངས་
སྐོར་ཞེས་བྱ་བ་
བཞུགས།
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌། །
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ།
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།

25
ca
༧ བདེར་གཤེགས་གཙོ་བཞི།

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

༄༅། །
གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ། །
002 འདུལ་བ་རྒྱུད་དྲུག 042 མདོ་ཀ་བ་གླིང་དགུ། །
003 དྲུང་མུ་བསྐལ་བཟང༌། ༼སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
004 དྲུང་མུ་བསྐལ་བཟང་། སྨད། གཡུང་དྲུང་ལས་དག་རྒྱུད། །
005 ཁོད་པོ་བསྐལ་བཟང༌། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང༌། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008 གོ་ལྡེ་བསྐལ་བཟང་། སྨད། 046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང་། 
༼སྟོད། 048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། སྨད། 049 ངན་སོང་སྒོ་གཅོད་མདོ།
011 
གླིང་གཤེན་བསྐལ་བཟང་། སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ།
012 གླིང་གཤེན་བསྐལ་བཟང་། 050 ཕྱ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། ། 
གསོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ། །
026 མཛད་མདོ་འབྲིང་པོ་གཟེར་མིག ། 053 
ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 
ཁམས་འབྲིང་དུམ་བུ་དྲུག་པ
029 མི་ནུབ་མཚན་མདོ། 078 
ཁམས་འབྲིང་དུམ་བུ་དྲུག་པ
༡ 
034 མི་ནུབ་མཚན་མདོ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ། ༼བར
036 གཉན་འཐིང་རིགས་དྲུག་ཐར་ལམ་གྱི་མདོ། _081 ཁམས་བསྡུས་དུམ་བུ་གཉིས་པ། སྨད
གཡུ་ལོའི་རིགས་དྲུག་ཐར་ལམ་གྱི་མདོ། ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ། །
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
༼ཐ 130 ཕུར་པའི་རྒྱུད་དགུ།
092 བདལ་འབུམ།
093 མངོན་རྟོགས་རིག་པ་རྩེ་འབུམ། 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
133 ཀུན་འབུམ་རྩ་རྒྱུད། །
103 ཀླུ་འབུམ།
སྨད 134 གསང་བའི་གཟུངས་སྡེའི་སྐོར།
ཀླུ་འབུམ།
104 ཀླུ་འབུམ། 135 ཞང་ཞུང་སྙན་རྒྱུད།
136 བྱང་སེམས་གབ་པ།
105 ཀླུ་འབུམ་དཀར་ནག་ཁྲ་གསུམ། 
137 བསྒྲགས་པ་སྐོར་གསུམ།
གཙུག་ལག་དཔལ་འབུམ་དཀར་པོ། 
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
139 མུ་མེད་བདལ་པ། ཐེག་རིམ།
107 གཉན་འབུམ། གཏོད་འབུམ། 
108 འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ༼ཐ 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད།
བདེར་གཤེགས་དགོངས་འདུས།
121 བྱང་གཏེར་ཁྲོ་བོའི་རྒྱུད་དྲུག །
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད། །
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། ། 147 གཡུང་དྲུང་སྡེ་ལྔ། །
མདོ་རྣམ་འགྲེལ་བར་ཏི་ཀ།
127 ཐུགས་ཀྱི་ཡང་གབ་ཉི་མའི་རྒྱུད།
128 ཕ་རྒྱུད་རིག་པ་ཁུ་བྱུག ། 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

ནོསཔྲབྷོ།མཇལ་ཐན་ལ། ཐཐོ། ཐམྦྷག་ཟསམསྨྲོས
གཙོའཇX་མཛོད་ཐཐགཡཐཐཱཐ
གཙཐརྨ༣།ཚམརྡོ།གཏྠཐ་
སྣེབསཞལ་རྒྱས་
བཞུགལཥ
ཡགཡཐཐཱམཐོབགྱིསཟཀམཐཏྟམཐཱ།ས༔ ཨཕྱོགལསརྦ༔ གསཁམ

སྤྱིའི་དེབ་གྲངས། 49 སྤྱིའི་པོད་གྲངས། 65
1 <<ངན་སོང་སྐྱེ་སྒོ་གཅོད་པའི་མདོ། >
2 བཀའ། །
3 མདོ་སྡེ།
4 གཏེར་མ།
གཏེར་སྟོན་ལྷུན་གྲུབ་ཐོགས་མེད། །
6 གཏེར་གནས་རྒྱ་རྡོ་ཏི་གངས་དཀར།
7 གླེགས་བམ་སྟོད། ལེའུ། 12

དཀར་ཆག
ནོར་བུ་དོན་འདུས་ངན་སོང་དོང་སྤྲུགས་སྐྱེ་སྒོ་གཅོད་པའི་མདོ་བཞུགས་སོ།……..1
དགེ་སྤྱོད་ཡན་ལག་གསུམ་པ། 
................33
གཡུང་དྲུང་སེམས་དཔའི་ལྟུང་བཤགས་མདོ་ཆོག་འབྲེལ་བའི་མན་ངག་བཞུགས།
......………....……....…….....…......…..72
གཡུང་དྲུང་སེམས་དཔའི་ལྟུང་བ་བཤགས་པའི་མདོ་བཞུགས། 
.........81
ལྟུང་བ་བཤགས་པའི་ཆོ་ག་ངན་སོང་དོང་སྤྲུག་གཡུང་དྲུང་སེམས་དཔའི་མདོ་
བཞུགས། ....….........................95
.........................112
སྡིག་བཤགས་གསེར་གྱི་སྤུ་གྲི།
མནའ་བཤགས་རིན་ཆེན་འཕྲེང་བ་སྦྲུལ་མདོ་དང་བཅས་པ་བཞུགས་སོ།……..116
ཕྱོགས་བཅུ་འགྲོ་བའི་མུན་སེལ་མན་ངག་གཟུངས་ཀྱི་སྙིང་པོ་དམ་པ་བཞུགས་སོ།
..….…......….........…...….....130
ཕྱི་རྒྱུད་འབུམ་སྡེའི་སྒོ་ལས་ཕྱོགས་བཅུའི་མུན་པ་སེལ་མདོ།… .…..….…..….......137
..................140
ཕྱོགས་བཅུའི་མུན་སེལ་ཁ་སྒྱུར།
གནམ་ས་སྣང་བརྒྱད་ཞེས་པ་ཐེག་པ་ཆེན་པོའི་མདོ་བཞུགས་སོ།… ...……....142
ས་བདག་དབང་ཆེན་རྒྱུད་ལས་བཤགས་འབུམ་བདུད་རྩི་འཁྱིལ་པ་བཞུགས་སོ།
........….….....….....…..160
HA༡ཞུས་སྒྲིག་ཚན་པའི་གསལ་བཤད། 
......168

དཀར་ཆག་
གཡུང་དྲུང་གཙང་མའི་སྒྲིབ་སེལ་གྱི་ཚེ་མདོ་གཟུངས་བཞུགས་སོ།.….... .…..171
གཡུང་དྲུང་ཚེ་མཆོག་མཐའ་ཡས་ཀྱི་གཟུངས་བཞུགས་སོ། 
183
གཤེན་རབ་དཔྱད་བུ་ཁྲི་ཤེས་ཀྱི་དོན་འདུས་གཙང་མའི་ཚེ་གཟུངས།…....…..186
ལྷ་ཡི་བུ་ཚེ་རབ་ཏུ་བསྲིང་བའི་གཟུངས་བཞུགས་སོ།…… .….... 
............1
ཡེ་གཤེན་གཙུག་ཕུད་ཀྱིས་མཛད་པའི་རྟ་ལྷ་རིགས་ལྔའི་གཟུངས་བཞུགས་པ།
.............194
གཡུང་དྲུང་གཙང་མ་གསང་བའི་གཟུངས་བཞུགས་སོ།… ..............
གཟུངས་སྡེ་རྣམ་རྒྱལ་རིན་ཆེན་ཕྲེང་བ་ཞེས་བྱ་བ་བཞུགས་སོ།
གསང་བའི་གཟུངས་སྡེ་ཉི་ཤུ་ཞེས་བྱ་བ་བཞུགས་པའི་དབུ་ཕྱོགས།…..…..….....231
ལེའུ་དང་པོ། ཡེ་ཤེས་གསལ་བར་བསྐྱེད་པའི་གཟུངས།…… ........….…......….…...231
ལེའུ་གཉིས་པ། 
བཟླས་པ་མྱུར་འགྲུབ་བྱིན་རླབས་མྱུར་བྱེད་གཟུངས།
ལེའུ་གསུམ་པ། ཤེས་རབ་བློ་གསལ་གཟུངས། ..………… …………….....………......…….…..............237
ལེའུ་བཞི་པ། ཚེ་ལོ་མཐར་ཕྱིན་འཆི་མེད་གཟུངས།
ལེའུ་ལྔ་པ། དཔལ་དང་གྲགས་པ་བསྐྱེད་པའི་གཟུངས། 
..............242
ལེའུ་དྲུག་པ། གཡང་གི་བང་མཛོད་སྤེལ་བའི་གཟུངས།
ལེའུ་བདུན་པ། བསོད་ནམས་དབང་ཐང་རྒྱས་པའི་གཟུངས།….…....…...…...247

ལེའུ་བརྒྱད་པ། བསམ་པ་ཡིད་བཞིན་འགྲུབ་པའི་གཟུངས། 
-250
ལོ་ཟླ་དུས་ཀྱི་ཀག་བཟློག་པའི་གཟུངས 
.....……......252
ལེའུ་དགུ་པ། 
ལེའུ་བཅུ་པ། མི་ཁ་དང་ཁ་མཆུ་ཞི་བའི་གཟུངས།...... -255
ནད་ཡམས་དལ་རིམས་བཟློག་པའི་གཟུངས།
ལེའུ་བཅུ་གཅིག་པ། 
ལེའུ་བཅུ་གཉིས་པ། རྐྱེན་དང་བར་ཆོད་བཟློག་པའི་གཟུངས།..….…..….…..….…..….
ལྷ་དང་ལྷ་མེན་འདུལ་བའི་གཟུངས། ..................264
ལེའུ་བཅུ་གསུམ་པ། 
ལེའུ་བཅུ་བཞི་པ། གཤིན་རྗེ་དང་མགོན་པོ་འདུལ་བའི་གཟུངས
པ།
།....……......…......266
ལེའུ་བཅོ་ལྔ་པ། མ་མོ་དང་དམུ་བདུད་འདུལ་བའི་གཟུངས། ..... .268
ལེའུ་བཅུ་དྲུག་པ། བདུད་དང་གཟའ་གདོན་འདུལ་བའི་གཟུངས།.....……..........271
ལེའུ་བཅུ་བདུན་པ། སྲིན་པོ་བགེགས་རིགས་འདུལ་བའི་གཟུངས།……….....…..274
ལེའུ་བཅོ་བརྒྱད་པ། བཙན་དང་སྐྱེས་བུ་འདུལ་བའི་གཟུངས།.….…...….…...….….….…..276
གནོད་སྦྱིན་དང་རྒྱལ་པོ་འདུལ་བའི་གཟུངས།…....
ལེའུ་བཅུ་དགུ་པ། 
ལེའུ་ཉི་ཤུ་པ། ས་བདག་ཀླུ་གཉན་འདུལ་བའི་གཟུངས། ...........281
ཡིག་གེ་མཆོག་སྟེ་ཕན་བྱེད་ཀྱི་གཟུངས་བཞུགས་སོ།… …............. 
..........285
ལྷ་ཡི་བོན་ཀུན་ལ་ཕན་པའི་གཟུངས་བཞུགས་པའི་དབུའོ། 
.................311
ལྷ་ཡི་བོན་ཕུང་བྱེད་མགོ་གཅོད་ཀྱི་གཟུངས་བཞུགས་པའི་དབུའོ།.… ....326
ལྷ་ཡི་བོན་ཀུན་ལ་ཕན་ཞིང་བདེན་པའི་གཟུངས་བཞུགས་སོ། ........342
ལྷ་ཡི་བོན་འཇིག་རྟེན་ཀུན་ལ་ཕན་པའི་གཟུངས་བཞུགས་སོ།... 
....... .354
།… …...…...…...365
གནོད་བྱེད་འཇོམས་པ་དྲག་སྔགས་ཀྱི་རྒྱུད་ཆེན་པོ་བཞུགས་སོ
............382
པར་བྱང་སྨོན་ཚིག
.............384
ཞུས་བསྒྲིག་ཚན་པའི་གསལ་བཤད

ནོར་བུ་དོན་འདུས་ངན་སོང་དོང་སྤྲུགས་
སྐྱེ་སྒོ་གཅོད་པའི་མདོ་ཞེས་
བྱ་བ་བཞུགས།
༄༅། །གཡུང་དྲུང་ལྷ་ཡི་སྐད་དུ་ན། མུ་ཕྱ་ཧ་ལིང་སངས་ཏེ་སྤྲ། གང་ཟག་མི་ཡི་
སྐད་དུ་ན། གཤེན་རབ་ཀྱིས་བསྟན་པ་རྣམ་གསུམ་རྗེས་སུ་བཞག་པའི་ལེའུའོ། །
རྣམ་པ་ཐམས་ཅད་ས་ལེ་གསལ་བ་ཡི། དུས་གསུམ་སྟོན་པའི་སྐུ་ལ་ཕྱག་འཚལ་
ལོ། །རྣམ་པ་ཐམས་ཅད་མཁྱེན་པའི་སྟོན་པ་གཤེན་རབ་ཀྱིས། བསྟན་པ་རྣམ་གསུམ་
བོན་གྱི་རྗེས་བཞག་མཛད། རྒྱ་ཡི་རྒྱལ་པོ་ཀོང་ཙེ་འཕྲུལ་རྒྱལ་གྱིས། དཀར་ནག་བཀྲ་
གསལ་རྒྱ་མཚོའི་གླིང་ཐོག་བཞེངས། ཕྱ་ཡི་བསྐོས་མཁན་ཀེང་ཙེ་ལེན་མེད་ཀྱིས། སྒོ་
བཞི་མཛོད་ལྔ་བོན་གྱི་ཞིང་ཁམས་བཀོད། ཚོགས་བརྒྱད་ཤེས་རིག་རྣོན་པོའི་བཟོ་བོ་
། ཐོག་མཐའ་མི་འགྱུར་བ་
ཡིས། སྐུ་གདུང་སྐུ་གཟུགས་གསུང་རབ་མཆོད་རྟེན་རྣམས
ཡི་འབུར་དུ་བཀོད། རིགས་དྲུག་འདྲེན་པའི་འདུལ་བ་གཤེན་དྲུག་གིས། ངན་སོང་སྒོ་
མོ་གཅོད་པའི་ཐིག་རྒྱན་གདབ། སྒོ་བཞི་མཛོད་ལྔ་བཀའ་ཡི་སྲུང་མ་ཡིས། བསྟན་པ་
མི་ནུབ་པ་ཡི་ཁས་ལེན་བཞེས། ལྷ་ཀླུ་མི་དང་སྐྱེ་འགྲོ་རྒྱལ་པོ་ཡིས། ལོངས་སྤྱོད་ཕུན་
སུམ་ཚོགས་པའི་མཆོད་སྦྱིན་བཤམས། སྒོ་བཞི་མཛོད་ལྔ་བོན་གྱི་བསྟན་པ་ཡི། ཕྲིན་
ལས་མཐའ་རུ་ཕྱིན་པའི་ཚིག་བཤད་མཛད། དེ་ཡི་ཚེ་དེ་ཡི་དུས་ན། རྒྱ་ཀོང་ཙེ་འཕྲུལ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གྱི་རྒྱལ་པོ་དེས། སྨོན་ལམ་མཐར་ཕྱིན་གསས་ཁང་གྲུབ་པ་ཡི། དགའ་སྤྲོ་དད་པ་
སྐྱེས་ནས་ཞུས་པའི་མདོ། རྣམ་པ་ཐམས་ཅད་མཁྱེན་པའི་སྟོན་པ་གཤེན་རབ་ལགས།
བསྟན་པའི་རྗེས་འབྲང་གཡུང་དྲུང་སེམས་དཔའ་དང་། སྟོན་པའི་སྒྲོན་མེའི་མཆོད་
པའི་གཞི་འཛིན་རྣམས། ཐུགས་རྗེའི་རྒྱུན་མི་ཆད་པའི་དོན་ཆེད་དུ། ཁམས་གསུམ་
འཁོར་བའི་ས་ལ་གནས་པ་ལ། འཁོར་བའི་ལས་ངན་དྲི་མས་མི་སྒྲིབ་ཅིང་། གནས་
ངན་ལུས་ངན་ལམ་དུ་མི་འཆལ་དང་། ཞིང་དག་གནས་སུ་མཚན་དང་དཔེ་བྱད་
ལྡན། ཚེ་རིང་ནད་མེད་ལོངས་སྤྱོད་ཕུན་སུམ་ཚོགས། གདུལ་བྱ་མི་འགྱུར་རྒྱུན་དུ་
བརྟན་པའི་བོན་ཅིག་ཞུ། ཞེས་ཞུས་པས། སྟོན་པས་རྒྱལ་པོ་ལ་བཀའ་སྩལ་པ། ཀོང་
ཙེ་འཕྲུལ་གྱི་རྒྱལ་པོ་ལ་སོགས་པ། འདུས་པའི་འཁོར་རྣམས་མ་ཡེངས་བདག་ལ་ཉོན།
སྟོན་པ་འཁོར་བའི་ས་ལ་གནས་པ་ལ། ཉོན་མོངས་ཤེས་བྱའི་དྲི་མས་མི་སྒྲིབ་དང༌།
གནས་ངན་ལུས་ངན་ལམ་དུ་མི་འཆལ་དང༌། ཞིང་དག་གནས་སུ་མཚན་དང་དཔེ་
བྱད་ལྡན། རྒྱུན་ཞུགས་འབྲས་བུ་ཚེ་ཡི་དངོས་གྲུབ་ཐོབ། གདུལ་བྱ་མི་འགྱུར་རྒྱུན་དུ་
བརྟན་འདོད་ན། གཡོ་བ་མེད་པའི་གཞི་མ་ཐེངས། བཟོད་ཚུལ་བརྩོན་འགྲུས་སྟོབས་
ཤུགས་བསྐྱེད། ཚད་མེད་བཞི་ཡི་ཡན་ལག་བརྐྱངས། ཤེས་རབ་ཆེན་པོའི་དབུ་འཕང་
བསྟོད། ཐབས་ལ་མཁས་པའི་ཚོགས་བརྒྱད་བཀྲམ། ཕོ་བྲང་གཞལ་ཡས་ཉིད་བཞིན་
བསྒོམས། མཆོད་སྦྱིན་ཡོ་བྱད་འབྱོར་ཚད་བཤམས། སྒོ་གསུམ་དད་པའི་རྒྱུན་ཐག་
བསྲིང་། ཚིག་བཤད་རྒྱུན་དུ་འདི་ལྟར་གྱིས། ཞེས་གསུངས་ནས། སྟོན་པ་ཐུགས་མི་
གཡོ་བའི་དགོངས་པ་ལ་བཞུགས། མཚན་དང་ལྡན་པའི་ཡིད་ཀྱི་ཁྱེའུ་ཆུང་བཞིས།
མགྲིན་གཅིག་ཏུ་བསྡེབས་ནས་བཀའ་སྩལ་པ། །
དང་པོ་མཚམས་བཅད་ནི། ཨོཾ་དུས་གསུམ་བདེར་གཤེགས་ཐུགས་རྗེ་ཡིས། ཁམས་
གསུམ་འཁོར་བའི་སེམས་ཅན་འདྲེན་པའི་ཕྱིར། སྒྲིབ་སྦྱོང་ཚོགས་རྫོགས་མཆོད་སྦྱིན་

མདོ་སྡེ། ངན་སོང་སྐྱེ་སྒོ་གཅོད་མདོ།
འབུལ་ས་འདིར། བར་དུ་གཅོད་པའི་བགེགས་བྱེད་ཀུན། གནས་འདིར་འདུག་པའི་ས་
མེད་ཀྱི། ས་ས་སོ་སོར་ལ་འུར་བྱེར། གལ་ཏེ་མི་འགྲོ་འདུག་གྱུར་ན། ཕྱག་རྒྱ་བསྒྱུར་བ་
སྐུ་ཡི་ནུས་མཐུ་དང་། སྙིང་པོ་བརྗོད་པ་གསུང་གི་ནུས་མཐུ་དང༌། ཏིང་འཛིན་སྒོམ་པ་
ཐུགས་ཀྱི་ནུས་མཐུ་དང་། ཡོ་བྱད་བསགས་པ་རྒྱུ་ཡི་ནུས་མཐུ་དང་། དོན་དམ་བདེན་
པ་བཀའ་ཡི་ནུས་མཐུ་ཡིས། བགེགས་རྣམས་རྡུལ་ཕྲན་བཞིན་དུ་བརླགས་པར་བྱའོ། །
བསྭོ་ཨོྃ་ཉེ་ལོ་ཡོ་རུ་རུ་རུ་རུ་སྤུ་རུ་སྤུ་རུ་ཛྭ་ལ་ཛྭ་ལ་ཏི་སྟ་གེ་ཞི་ཡ་མན་ཐོར་རྩེ་པྲ་མོ་
ཧ། བདག་དང་གཞན་གྱི་དགེ་བ་བཅུ་ལ་བར་དུ་གཅོད་ཅིང་། མི་དགེ་བ་བཅུའི་སྡོང་
དང་གྲོགས་བྱེད་པའི་བགེགས་རིགས་ལོག་པ་ཅན་རྣམས་མཚམས་ཆོད་ཅིག །
དེ་ནས་སྤྱན་འདྲེན་ནི། ཨེ་མ་ཧོ། དབུས་ཕྱོགས་མི་འགྱུར་བདེ་བ་ཆེན་པོའི་ཕོ་
བྲང་ནས། ཀུན་བཟང་བདེར་གཤེགས་རིགས་ལྔ་ཡབ་ཡུམ་དང་། བྱིན་རླབས་
བརྒྱུད་པའི་བླ་མ་འཁོར་བཅས་རྣམས། རང་བཞིན་དབྱིངས་ཀྱི་དཀྱིལ་འཁོར་ཆེན་པོ་
ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་འདིར། མ་རིག་ལས་ཀྱི་སྐྱེ་སྒོ་གཅོད་
པ་དང་། སེམས་ཅན་སྒྲིབ་སྦྱང་དོན་དུ་སྤྱན་འདྲེན་གཤེགས་སུ་གསོལ། ཤར་ཕྱོགས་
རྣམ་དག་འགྱུར་བ་མེད་པའི་ཕོ་བྲང་ན། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་
མཆོག་དང་ཤེས་རབ་ཕུལ། བདེར་གཤེགས་སྟོང་དང་རྩ་བརྒྱད་སོགས། ཀློང་རྒྱས་
དཀྱིལ་འཁོར་ལྷ་ཚོགས་འཁོར་བཅས་རྣམས། རང་བཞིན་དབྱིངས་ཀྱི་དཀྱིལ་འཁོར་
ཆེན་པོ་ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་འདིར། མ་རིག་ལས་ཀྱི་སྐྱེ་སྒོ་
གཅོད་པ་དང་། སེམས་ཅན་སྒྲིབ་སྦྱང་དོན་དུ་སྤྱན་འདྲེན་གཤེགས་སུ་གསོལ། བྱང་
ཕྱོགས་ཡོན་ཏན་འཁོར་ལོ་དབང་བསྒྱུར་ཕོ་བྲང་ནས། ཡུམ་ཆེན་ས་ཏྲིག་ཨེར་ཏི་
སངས། ལྷ་མོ་སྲས་ཡུམ་སྒོ་མ་དང་། རྣམ་དག་དཀྱིལ་འཁོར་ལྷ་ཚོགས་འཁོར་བཅས་
རྣམས། རང་བཞིན་དབྱིངས་ཀྱི་དཀྱིལ་འཁོར་ཆེན་པོ་ནས། ཏིང་འཛིན་ཡིད་ཀྱི་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དཀྱིལ་འཁོར་དམ་པ་འདིར། མ་རིག་ལས་ཀྱི་སྐྱེ་སྒོ་གཅོད་པ་དང་། སེམས་ཅན་སྒྲིབ་
སྦྱང་དོན་དུ་སྤྱན་འདྲེན་གཤེགས་སུ་གསོལ། ནུབ་ཕྱོགས་སྐྱོན་མེད་པདྨ་དབང་གི་ཕོ་
བྲང་ནས། སྐུ་གསུང་ཐུགས་ཀྱི་མེ་ལྷར་བཅས། ལྷ་ཆེན་ཀུན་སྣང་ཁྱབ་པ་ཡབ་ཡུམ་
དང་། ཀུན་རིག་དཀྱིལ་འཁོར་ལྷ་ཚོགས་འཁོར་བཅས་རྣམས། རང་བཞིན་དབྱིངས་
ཀྱི་དཀྱིལ་འཁོར་ཆེན་པོ་ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་འདིར། མ་
རིག་ལས་ཀྱི་སྐྱེ་སྒོ་གཅོད་པ་དང་། སེམས་ཅན་སྒྲིབ་སྦྱང་དོན་དུ་སྤྱན་འདྲེན་གཤེགས་
སུ་གསོལ། ལྷོ་ཕྱོགས་དགོས་འདོད་ལྷུན་གྱིས་གྲུབ་པའི་ཕོ་བྲང་ནས། སྐུ་གསུང་ཐུགས་
ཀྱི་ཁྲོ་བོ་ཡབ་ཡུམ་དང་། ཁྲོ་རྒྱལ་དྲུག་ཅུ་རྩ་གཅིག་ལ་སོགས་ཏེ། གསང་སྔགས་དཀྱིལ་
འཁོར་ལྷ་ཚོགས་འཁོར་བཅས་རྣམས། རང་བཞིན་དབྱིངས་ཀྱི་དཀྱིལ་འཁོར་ཆེན་པོ་
ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་འདིར། མ་རིག་ལས་ཀྱི་སྐྱེ་སྒོ་གཅོད་པ་
དང༌། སེམས་ཅན་སྒྲིབ་སྦྱང་དོན་དུ་སྤྱན་འདྲེན་གཤེགས་སུ་གསོལ། མཚམས་བཞི་
འོག་ཕྱོགས་དགེ་བཅུ་རྣམ་པར་དག་པའི་ཕོ་བྲང་ནས། ཆགས་གནས་འཇིག་སྟོང་ལྷ་
གཤེན་སྲིད་པ་དང་། འཁོར་བ་དོང་ནས་སྤྲུགས་པའི་སྟོན་པ་འཁོར་བཅས་རྣམས།
རང་བཞིན་དབྱིངས་ཀྱི་དཀྱིལ་འཁོར་ཆེན་པོ་ནས། ཏིང་འཛིན་ཡིད་ཀྱི་དཀྱིལ་འཁོར་
དམ་པ་འདིར། མ་རིག་ལས་ཀྱི་སྐྱེ་སྒོ་གཅོད་པ་དང་། སེམས་ཅན་སྒྲིབ་སྦྱང་དོན་དུ་
སྤྱན་འདྲེན་གཤེགས་སུ་གསོལ། དགེ་བཅུ་མཐའ་རུ་ཕྱིན་པའི་ཞིང་ཁམས་ནས། མི་
ལྡོག་ས་ལ་གནས་པའི་སེམས་དཔའ་དང་། སྐུ་གདུང་སྐུ་གཟུགས་གསུང་རབ་མཆོད་
རྟེན་ལ་སོགས་ཏེ། འགྲོ་བ་འདྲེན་པའི་རྟེན་གསུམ་འཁོར་བཅས་རྣམས། རང་བཞིན་
དབྱིངས་ཀྱི་དཀྱིལ་འཁོར་ཆེན་པོ་ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་
འདིར། མ་རིག་ལས་ཀྱི་སྐྱེ་སྒོ་གཅོད་པ་དང་། སེམས་ཅན་སྒྲིབ་སྦྱང་དོན་དུ་སྤྱན་
འདྲེན་གཤེགས་སུ་གསོལ། གདུལ་བྱ་མཐའ་རུ་ཕྱིན་པའི་ཕོ་བྲང་ནས། འདས་དང་མ་

མདོ་སྡེ། ། ངན་སོང་སྐྱེ་སྒོ་གཅོད་མདོ།
བྱོན་ད་ལྟ་ཡི། གདུལ་བྱ་འདྲེན་པའི་ལྷ་མོ་སུམ་བརྒྱ་དང༌། འདུལ་གཤེན་དྲུག་དང་
ལྷ་གཤེན་བརྒྱ་ལ་སོགས། ཡེ་གཤེན་གཡུང་དྲུང་སེམས་དཔའ་བཅུ་དྲུག་དང༌། སྡེ་
བརྒྱད་གཡེན་ཁམས་འདུལ་བའི་གཤེན་པོ་དང་། སྟོབས་ཆེན་དབང་བསྒྱུར་སྒོ་བ་སྒོ་
མ་དང་། གདུལ་བྱ་སྤྲུལ་པའི་ལྷ་ཚོགས་འཁོར་བཅས་རྣམས། རང་བཞིན་དབྱིངས་ཀྱི་
དཀྱིལ་འཁོར་ཆེན་པོ་ནས། ཏིང་འཛིན་ཡིད་ཀྱི་དཀྱིལ་འཁོར་དམ་པ་འདིར། མ་རིག་
ལས་ཀྱི་སྐྱེ་སྒོ་གཅོད་པ་དང་། སེམས་ཅན་སྒྲིབ་སྦྱང་དོན་དུ་སྤྱན་འདྲེན་གཤེགས་སུ་
གསོལ། རང་རང་མཐུན་པའི་གདན་ལ་བཞུགས་སུ་གསོལ། །
དེ་ནས་སྐུ་ཕྱི་སྟེ། ན་མོ་དུས་གསུམ་བདེར་གཤེགས་མ་ལུས་འཁོར་བཅས་ནི། ཡེ་
ནས་སྐུ་མདོག་གངས་རི་ཉི་ཤར་ལ། ཤེས་བྱ་ཕྱི་ཡི་དྲི་མ་མི་མངའ་སྟེ། བདག་དང་
མཐའ་ཡས་སེམས་ཅན་ཐམས་ཅད་ཀྱི། ཤེས་བྱ་ཕྱི་ཡི་དྲི་མ་ཕྱི་བའི་ཕྱིར། སེར་པོ་
གསེར་མདོག་ས་ཡི་དར། ལྗང་ཁུ་བཻཌཱུར་རླུང་གི་དར། དམར་པོ་ལེ་བརྒན་མེ་ཡི་
དར། སྔོན་པོ་གཡུ་མདོག་ཆུ་ཡི་དར། དཀར་པོ་ཤེལ་མདོག་ནམ་མཁའི་དར། ཁ་
དོག་སྣ་ལྔ་དར་གྱི་འཕུར་ཕྱིས་འདིས། དུས་གསུམ་བདེར་གཤེགས་རྣམས་ཀྱི་ཞལ་
ཕྱིས་པས། བདག་དང་མཐའ་ཡས་སེམས་ཅན་ཐམས་ཅད་ཀྱི། ཤེས་བྱ་ཕྱི་ཡི་དྲི་མ་
དག་གྱུར་ཅིག ། །
དེ་ནས་ཁྲུས་གསོལ་སྟེ། ན་མོ་དུས་གསུམ་བདེར་གཤེགས་མ་ལུས་འཁོར་བཅས་
རྣམས། ཡེ་ནས་མེ་ལོང་གཡའ་དག་འདྲ་བ་ལ། ཉོན་མོངས་ནང་གི་དྲི་མ་མི་མངའ་
སྟེ། བདག་དང་མཐའ་ཡས་སེམས་ཅན་ཐམས་ཅད་ཀྱི། ཉོན་མོངས་ནང་གི་དྲི་མ་
བཀྲུ་བའི་ཕྱིར། བསིལ་ཆབ་འོ་དཀར་ཚངས་པ་ལྷ་ཡི་ཆབ། ཆུ་བོ་ཆུ་ཕྲན་དག་པ་མི་
ཡི་ཆབ། བིང་ང་ཆུ་མིག་གཙང་མ་ཀླུ་ཡི་ཆབ། ཆུ་གསུམ་གཙང་མ་སྦྱར་བའི་ཁྲུས་
ཆབ་འདིས། དུས་གསུམ་བདེར་གཤེགས་རྣམས་ལ་ཁྲུས་གསོལ་བས། བདག་དང་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མཐའ་ཡས་སེམས་ཅན་ཐམས་ཅད་ཀྱི། ཉོན་མོངས་ནང་གི་དྲི་མ་དག་གྱུར་ཅིག ། །
དེ་ནས་སྤོས་ཀྱི་བསང་སྟེ། ན་མོ་དུས་གསུམ་བདེར་གཤེགས་མ་ལུས་འཁོར་
བཅས་ནི། ཡེ་ནས་ཤེལ་སྒོང་དྲི་མེད་འདྲ་བ་ལ། དུག་ལྔ་ལས་ཀྱི་ནད་གྲིབ་མི་མངའ་
སྟེ། བདག་དང་མཐའ་ཡས་སེམས་ཅན་ཐམས་ཅད་ཀྱི། དུག་ལྔ་ལས་ཀྱི་སྡུག་བསྔལ་
བསལ་བའི་ཕྱིར། ག་པུར་ཅུ་གང་བསིལ་གྱི་སྤོས། ལི་ཤི་སུག་སྨེལ་སྙོམས་ཀྱི་སྤོས། ཛཱ་
ཏི་ཀ་ཀོ་ལ་ནི་དྲོད་ཀྱི་སྤོས། ཙན་དན་ཨ་ཀ་རུ་ནི་ཤིང་གི་སྤོས། གུར་གུམ་རྒྱུད་མང་
སྤང་གི་སྤོས། གཡའ་རྩི་བྲག་ཞུན་བྲག་གི་སྤོས། གྷི་ཝཾ་གླ་རྩི་ཤ་ཡི་སྤོས། དྲི་ཞིམ་
ངད་སྦྱོར་སྤོས་མཆོད་འདིས། དུས་གསུམ་བདེར་གཤེགས་རྣམས་ལ་རྩི་གསོལ་བས།
བདག་དང་མཐའ་ཡས་སེམས་ཅན་ཐམས་ཅད་ཀྱི། དུག་ལྔ་ལས་ཀྱི་ནད་གྲིབ་བྱང་
གྱུར་ཅིག །དག་ཚངས་ལྡན་པའི་དངོས་གྲུབ་རྩལ་དུ་གསོལ། །
དེ་ནས་ཕྱག་འཚལ་སྟེ། ན་མོ་བདག་དང་མཐའ་ཡས་སེམས་ཅན་ཐམས་ཅད་
ཀྱི། ལུས་ངག་ཡིད་གསུམ་དད་པའི་སྒོར་ཞུགས་ནས། དཔོན་གསས་དཀྱིལ་འཁོར་
ལྷ་ཚོགས་དང༌། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །ཀློང་རྒྱས་
དཀྱིལ་འཁོར་ལྷ་ཚོགས་དང༌། དུས་གསུམ་བདེར་གཤེགས་རྣམས་ལ་ཕྱག་འཚལ་
ལོ། །རྣམ་དག་དཀྱིལ་འཁོར་ལྷ་ཚོགས་དང་། དུས་གསུམ་བདེར་གཤེགས་རྣམས་ལ་
ཕྱག་འཚལ་ལོ། །ཀུན་རིག་དཀྱིལ་འཁོར་ལྷ་ཚོགས་དང༌། དུས་གསུམ་བདེར་གཤེགས་
རྣམས་ལ་ཕྱག་འཚལ་ལོ། །གསང་སྔགས་དཀྱིལ་འཁོར་ལྷ་ཚོགས་དང་། དུས་གསུམ་
བདེར་གཤེགས་རྣམས་ལ་ཕྱག་འཚལ་ལོ། །ཆགས་གནས་འཇིག་སྟོང་ལྷ་གཤེན་སྲིད་
པ་དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །འཁོར་བ་དོང་ནས་
སྤྲུག་པའི་སྟོན་པ་དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །མི་
ལྡོག་ས་ལ་གནས་པའི་སེམས་དཔའ་དང་། དུས་གསུམ་བདེར་གཤེགས་རྣམས་ལ་ར་

མདོ་སྡེ། ངན་སོང་སྐྱེ་སྒོ་གཅོད་མདོ།
ཕྱག་འཚལ་ལོ། །འགྲོ་བ་འདྲེན་པའི་རྟེན་གསུམ་དཀྱིལ་འཁོར་དང་། དུས་གསུམ་
བདེར་གཤེགས་རྣམས་ལ་ཕྱག་འཚལ་ལོ། །གདུལ་བྱ་དབྱིངས་ཀྱི་ལྷ་མོ་དང་། དུས་
གསུམ་བདེར་གཤེགས་རྣམས་ལ་ཕྱག་འཚལ་ལོ། །དབྱིངས་ན་བཞུགས་པའི་ལྷ་མོ་
དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །ད་ལྟ་བཞུགས་པའི་
ལྷ་མོ་དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། ། མ་བྱོན་པ་ཡི་ལྷ་
མོ་དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །འདུལ་གཤེན་དྲུག་
དང་ལྷ་གཤེན་ལྷ་བརྒྱ་ལ་སོགས། དུས་གསུམ་བདེར་གཤེགས་རྣམས་ལ་ཕྱག་འཚལ་
ལོ། །ཡེ་གཤེན་གཡུང་དྲུང་སེམས་དཔའ་བཅུ་གསུམ་དང༌། དུས་གསུམ་བདེར་
གཤེགས་རྣམས་ལ་ཕྱག་འཚལ་ལོ། །སྡེ་བརྒྱད་གཡེན་ཁམས་འདུལ་བའི་གཤེན་པོ་
དང༌། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །སྟོབས་ཆེན་དབང་
བསྒྱུར་སྒོ་བ་སྒོ་མ་དང་། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །
བདག་དང་མཐའ་ཡས་སེམས་ཅན་ཐམས་ཅད་ཀྱི། མ་རིག་ལས་ཀྱི་སྐྱེ་སྒོ་བཅད་ནས་
ཀྱང་། ཁྱེད་ཀྱི་ཐུགས་རྗེས་ཀུན་ཀྱང་བཟུང་དུ་གསོལ། །
ན་མོ་བདག་དང་མཐའ་ཡས་སེམས་ཅན་ཐམས་
དེ་ནས་སྡིག་པ་བཤགས་པ་ནི། 
ཅད་ཀྱིས། ཐོག་མ་མེད་ནས་ད་ལྟའི་བར། མ་རིག་ལས་ཀྱིས་སྡིག་སྒྲིབ་ཅི་བགྱིས་
པ། དཔོན་གསས་དཀྱིལ་འཁོར་ལྷ་ཚོགས་དང་། དུས་གསུམ་བདེར་གཤེགས་རྣམས་
ལ་མཐོལ་ལོ་བཤགས། ཆགས་པ་བཞི་ཡིས་སྡིག་སྒྲིབ་ཅི་བགྱིས་པ། ཀློང་རྒྱས་དཀྱིལ་
འཁོར་ལྷ་ཚོགས་དང་། དུས་གསུམ་བདེར་གཤེགས་རྣམས་ལ་མཐོལ་ལོ་བཤགས།
འཁྲུལ་པ་ལམ་གྱིས་སྡིག་པ་ཅི་བགྱིས་པ། རྣམ་དག་དཀྱིལ་འཁོར་ལྷ་ཚོགས་དང་།
དུས་གསུམ་བདེར་གཤེགས་རྣམས་ལ་མཐོལ་ལོ་བཤགས། ལྟུང་བ་གནས་ཀྱིས་སྡིག་
པ་ཅི་བགྱིས་པ། ཀུན་རིག་དཀྱིལ་འཁོར་ལྷ་ཚོགས་དང་། དུས་གསུམ་བདེར་གཤེགས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རྣམས་ལ་མཐོལ་ལོ་བཤགས། སྦྱངས་པ་ལས་ཀྱི་སྡིག་པ་ཅི་བགྱིས་པ། གསང་སྔགས་
དཀྱིལ་འཁོར་ལྷ་ཚོགས་དང་། དུས་གསུམ་བདེར་གཤེགས་རྣམས་ལ་མཐོལ་ལོ་
བཤགས། སྤྱོད་པ་ལུས་ཀྱིས་སྡིག་པ་ཅི་བགྱིས་པ། ཆགས་གནས་འཇིག་སྟོང་འཁོར་བ་
དོང་སྤྲུག་ལྷ་ཚོགས་དང་། དུས་གསུམ་བདེར་གཤེགས་རྣམས་ལ་མཐོལ་ལོ་བཤགས།
སྨྲས་པ་ངག་གིས་སྡིག་པ་ཅི་བགྱིས་པ། མི་ལྡོག་སེམས་དཔའ་རྟེན་གསུམ་ལྷ་ཚོགས་
དང་། དུས་གསུམ་བདེར་གཤེགས་རྣམས་ལ་མཐོལ་ལོ་བཤགས། བསམ་པ་ཡིད་
ཀྱིས་སྡིག་པ་ཅི་བགྱིས་པ། དབྱིངས་ན་བཞུགས་པའི་ལྷ་མོ་དང་། དུས་གསུམ་བདེར་
གཤེགས་རྣམས་ལ་མཐོལ་ལོ་བཤགས། ལས་ངན་དབང་གིས་སྡིག་པ་ཅིག་བགྱིས་
པ། འདུལ་གཤེན་དྲུག་དང་ལྷ་གཤེན་བརྒྱ་ལ་སོགས། དུས་གསུམ་བདེར་གཤེགས་
རྣམས་ལ་མཐོལ་ལོ་བཤགས། གྲོགས་ངན་དབང་གིས་སྡིག་པ་ཅི་བགྱིས་པ། ཡེ་
གཤེན་གཡུང་དྲུང་སེམས་དཔའ་བཅུ་གསུམ་དང་། དུས་གསུམ་བདེར་གཤེགས་
རྣམས་ལ་མཐོལ་ལོ་བཤགས། རྐྱེན་ངན་དབང་གིས་སྡིག་པ་ཅི་བགྱིས་པ། སྡེ་བརྒྱད་
གཡེན་ཁམས་འདུལ་བའི་གཤེན་པོ་དང་། དུས་གསུམ་བདེར་གཤེགས་རྣམས་ལ་
མཐོལ་ལོ་བཤགས། གནས་ངན་དབང་གིས་སྡིག་པ་ཅི་བགྱིས་པ། ཡར་གཡེན་འདུལ་
བའི་གཤེན་པོ་དང་། དུས་གསུམ་བདེར་གཤེགས་རྣམས་ལ་མཐོལ་ལོ་བཤགས། ལུས་
ངན་དབང་གིས་སྡིག་པ་ཅི་བགྱིས་པ། བར་གཡེན་འདུལ་བའི་གཤེན་པོ་དང༌། དུས་
གསུམ་བདེར་གཤེགས་རྣམས་ལ་མཐོལ་ལོ་བཤགས། ནམ་ངན་དབང་གིས་སྡིག་པ་
ཅི་བགྱིས་པ། ས་གཡེན་འདུལ་བའི་གཤེན་པོ་དང༌། དུས་གསུམ་བདེར་གཤེགས་
རྣམས་ལ་མཐོལ་ལོ་བཤགས། བསྐལ་ངན་དབང་གིས་སྡིག་པ་ཅི་བགྱིས་པ། སྟོབས་
ཆེན་དབང་བསྒྱུར་སྒོ་བ་སྒོ་མ་དང༌། དུས་གསུམ་བདེར་གཤེགས་རྣམས་ལ་མཐོལ་ལོ་
བཤགས། བདག་དང་མཐའ་ཡས་སེམས་ཅན་ཐམས་ཅད་ཀྱི། མ་རིག་ལས་ཀྱི་སྡིག་

མདོ་སྡེ། ངན་སོང་སྐྱེ་སྒོ་གཅོད་མདོ།
སྒྲིབ་བྱང་གྱུར་ཅིག །བྱང་དག་ཚངས་པའི་དངོས་གྲུབ་སྩལ་དུ་གསོལ།
དེ་ནས་མཆོད་པ་འབུལ་བ་ནི། ན་མོ་དུས་བཞི་འབྱུང་བའི་བཅུད་ཕྱུང་ནས། ནམ་
མཁའི་མདངས་ལས་བསྐྱེད་པ་སྟེ། དད་པ་ཅན་གྱི་རྒྱུ་སྦྱར་ནས། དག་ཅིང་གཙང་
མར་བཤམས་པ་ཡི། དབུས་ཕྱོགས་དགའ་བའི་འཇིག་རྟེན་ནས། སྣང་གསལ་མར་མེ་
ལ་སོགས་ཏེ། འོད་ལས་སྤྲུལ་པའི་མཆོད་པ་དང་། ཤར་ཕྱོགས་དགའ་བའི་འཇིག་རྟེན་
ནས། བདུད་རྩི་འོད་དཀར་ལ་སོགས་ཏེ། ཚན་ལས་སྤྲུལ་པའི་མཆོད་པ་དང་། བྱང་
ཕྱོགས་དགའ་བའི་འཇིག་རྟེན་ནས། ཁ་དོག་མདངས་ལྡན་ལ་སོགས་ཏེ། བཀྲག་ལས་
སྤྲུལ་པའི་མཆོད་པ་དང་། ནུབ་ཕྱོགས་དགའ་བའི་འཇིག་རྟེན་ནས། རྩི་བཅུད་སྨན་
སྤོས་ལ་སོགས་ཏེ། དྲི་ལས་སྤྲུལ་པའི་མཆོད་པ་དང་། ལྷོ་ཕྱོགས་དགའ་བའི་འཇིག་
རྟེན་ནས། འབྲུ་བཅུད་ལྷ་སངས་ལ་སོགས་ཏེ། རོ་ལས་སྤྲུལ་པའི་མཆོད་པ་དང་།
ལྷོ་ཤར་དགའ་བའི་འཇིག་རྟེན་ནས། ལྷབ་ལྷུབ་དར་རྒྱན་ལ་སོགས་ཏེ། རེག་ལས་
སྤྲུལ་པའི་མཆོད་པ་དང་། བྱང་ཤར་དགའ་བའི་འཇིག་རྟེན་ནས། རྔ་དུང་སིལ་སྙན་
ལ་སོགས་ཏེ། སྒྲ་ལས་སྤྲུལ་པའི་མཆོད་པ་དང་། བྱང་ནུབ་དགའ་བའི་འཇིག་རྟེན་
ནས། གླུ་གར་རོལ་མོ་ལ་སོགས་ཏེ། སྟབས་ལས་སྤྲུལ་པའི་མཆོད་པ་དང་། ལྷོ་ནུབ་
དགའ་བའི་འཇིག་རྟེན་ནས། རིན་ཆེན་སྣ་བརྒྱད་ལ་སོགས་ཏེ། གཏེར་ལས་སྤྲུལ་པའི་
མཆོད་པ་དང་། སྟོང་གསུམ་དགའ་བའི་འཇིག་རྟེན་ནས། སྣོད་དང་བཅུད་དུ་སྦྱར་
བ་སྟེ། རྫས་ལས་སྤྲུལ་པའི་མཆོད་པ་དང་། སྐུ་གསུམ་གདུལ་བྱའི་ཞིང་ཁམས་ནས།
ཕྱག་རྒྱ་སྙིང་པོ་ཚིག་བཤད་དང་། ཏིང་འཛིན་སྟོབས་ཀྱི་མཆོད་པ་དང་། ཐབས་ཤེས་
སྤྲུལ་པའི་མཆོད་པའི་འདི། སྐུ་གསུམ་གདུལ་བྱའི་དོན་ལ་སྤྲུལ་པ་སྟེ། ཐབས་དང་
ཐུགས་རྗེས་འགྲོ་དོན་མཐར་ཕྱིན་པའི། བདེར་གཤེགས་མ་ལུས་འཁོར་དང་བཅས་པ་
ལ། བདག་དང་མཐའ་ཡས་སེམས་ཅན་ཐམས་ཅད་ཀྱི། མ་རིག་ལས་ཀྱི་སྐྱེ་སྒོ་བཅད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པའི་ཕྱིར། གུས་པའི་ཚུལ་གྱིས་ཕྱག་འཚལ་ཞིང་། གནོང་འགྱོད་སེམས་ཀྱིས་སྡིག་པ་
བཤགས། ཚངས་པའི་དབྱངས་ཀྱིས་བརྡ་སྤྲད་ནས། དད་པའི་སྟོབས་ཀྱིས་འབུལ་
ལགས་ཀྱིས། གཉིས་མེད་འགྲོ་བའི་དོན་དུ་བཞེས་སུ་གསོལ། བཞེས་ནས་དབྱིངས་སུ་
ཐིམ་གྱུར་ཅིག །
དེ་ནས་དགྱེས་པ་བསྐྱེད་དེ། ན་མོ་བདེར་གཤེགས་དཔོན་གསས་དཀྱིལ་འཁོར་
ལྷ་ཚོགས་ལ། དགྱེས་པ་བསྐྱེད་ཕྱིར་ཕྱག་འཚལ་ཞིང༌། སྒྲིབ་གཉིས་བྱང་ཕྱིར་སྡིག་པ་
བཤགས། ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་སྐུ་
བསྟོད་དོ། ཀློང་རྒྱས་དཀྱིལ་འཁོར་ལྷ་ཚོགས་ལ། དགྱེས་པ་བསྐྱེད་ཕྱིར་ཕྱག་འཚལ་
ཞིང༌། སྒྲིབ་གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་
པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །རྣམ་དག་དཀྱིལ་འཁོར་ལྷ་ཚོགས་
ལ། དགྱེས་པ་བསྐྱེད་ཕྱིར་ཕྱག་འཚལ་ཞིང་། སྒྲིབ་གཉིས་བྱང་ཕྱིར་སྡིག་པ་བཤགས།
ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །
ཀུན་རིག་དཀྱིལ་འཁོར་ལྷ་ཚོགས་ལ། དགྱེས་པ་བསྐྱེད་ཕྱིར་ཕྱག་འཚལ་ཞིང་། སྒྲིབ་
གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་པ་འབུལ། མི་
འགྱུར་བརྟན་ཕྱིར་སྐུ་བསྟོད་དོ། །གསང་སྔགས་དཀྱིལ་འཁོར་ལྷ་ཚོགས་ལ། དགྱེས་
པ་བསྐྱེད་ཕྱིར་ཕྱག་འཚལ་ཞིང༌། སྒྲིབ་གཉིས་བྱང་ཕྱིར་སྡིག་པ་བཤགས། ཚོགས་
གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །ཆགས་
གནས་འཇིག་སྟོང་དོང་སྤྲུག་ལྷ་ཚོགས་ལ། དགྱེས་པ་བསྐྱེད་ཕྱིར་ཕྱག་འཚལ་ཞིང་།
སྒྲིབ་གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་པ་འབུལ།
མི་འགྱུར་བརྟན་ཕྱིར་སྐུ་བསྟོད་དོ། །མི་ལྡོག་སེམས་དཔའ་རྟེན་གསུམ་ལྷ་ཚོགས་
ལ། དགྱེས་པ་བསྐྱེད་ཕྱིར་ཕྱག་འཚལ་ཞིང་། སྒྲིབ་གཉིས་བྱང་ཕྱིར་སྡིག་པ་བཤགས།
10

མདོ་སྡེ། ངན་སོང་སྐྱེ་སྒོ་གཅོད་མདོ།
ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །
དབྱིངས་ན་བཞུགས་པའི་ལྷ་མོ་ལ། དགྱེས་པ་བསྐྱེད་ཕྱིར་ཕྱག་འཚལ་ཞིང༌། སྒྲིབ་
གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་པ་འབུལ། མི་
འགྱུར་བརྟན་ཕྱིར་སྐུ་བསྟོད་དོ། །འདུལ་གཤེན་དྲུག་དང་ལྷ་གཤེན་བརྒྱ་ལ་སོགས།
དགྱེས་པ་བསྐྱེད་ཕྱིར་ཕྱག་འཚལ་ཞིང༌། སྒྲིབ་གཉིས་བྱང་ཕྱིར་སྡིག་པ་བཤགས།
ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །ཡེ་
གཤེན་གཡུང་དྲུང་སེམས་དཔའ་བཅུ་གསུམ་ལ། དགྱེས་པ་བསྐྱེད་ཕྱིར་ཕྱག་འཚལ་
ཞིང་། སྒྲིབ་གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་
པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །སྡེ་བརྒྱད་གཡེན་ཁམས་འདུལ་བའི་
གཤེན་པོ་ལ། དགྱེས་པ་བསྐྱེད་ཕྱིར་ཕྱག་འཚལ་ཞིང་། སྒྲིབ་གཉིས་བྱང་ཕྱིར་སྡིག་
པ་བཤགས། ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་བརྟན་ཕྱིར་
སྐུ་བསྟོད་དོ། །སྟོབས་ཆེན་དབང་བསྒྱུར་སྒོ་བ་སྒོ་མ་ལ། དགྱེས་པ་བསྐྱེད་ཕྱིར་ཕྱག་
འཚལ་ཞིང་། སྒྲིབ་གཉིས་བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་
མཆོད་པ་འབུལ། མི་འགྱུར་བརྟན་ཕྱིར་སྐུ་བསྟོད་དོ། །གདུལ་བྱ་འདུལ་བའི་ལྷ་
ཚོགས་འཁོར་བཅས་རྣམས། དགྱེས་པ་བསྐྱེད་ཕྱིར་ཕྱག་འཚལ་ཞིང༌། སྒྲིབ་གཉིས་
བྱང་ཕྱིར་སྡིག་པ་བཤགས། ཚོགས་གཉིས་བསགས་ཕྱིར་མཆོད་པ་འབུལ། མི་འགྱུར་
བརྟན་ཕྱིར་སྐུ་བསྟོད་དོ། །བདག་དང་མཐའ་ཡས་སེམས་ཅན་ཐམས་ཅད་ཀྱི། མ་
རིག་ལས་ཀྱི་སྐྱེ་སྒོ་ཆོད་ནས་ཀྱང་། བདེ་བར་གཤེགས་པའི་སྐུ་དང་གཉིས་མེད་ཤོག །
ཅེས་འབྲུ་དང་མེ་ཏོག་གཏོར་རོ། ། །
གུས་པས་ཕྱག་འཚལ་མཆོད་པ་འབུལ་ཞིང་སྐུ་བསྟོད་པ་ནི། ཨེ་མ་ཧོ། དབུས་
ཕྱོགས་མི་འགྱུར་བདེ་བཆེན་པོའི་ཞིང་ཁམས་ན། ཀུན་བཟང་བདེར་བཤེགས་རིགས་
11

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྔ་ཡབ་ཡུམ་དང་། བྱིན་རླབས་བརྒྱུད་པའི་བླ་མ་འཁོར་བཅས་ལ། ཕྱག་འཚལ་སྡིག་
བཤགས་མཆོད་པ་འབུལ། དྲི་མེད་ཚངས་པའི་ལྷ་ལྔ་ལ། ཕྱག་འཚལ་སྡིག་བཤགས་
མཆོད་པ་འབུལ། རིགས་ཀྱི་སེམས་དཔའ་ཡབ་ཡུམ་ལ། ཕྱག་འཚལ་སྡིག་བཤགས་
མཆོད་པ་འབུལ། འདུལ་བ་ཐབས་ཀྱི་གཤེན་དྲུག་ལ། ཕྱག་འཚལ་སྡིག་བཤགས་
མཆོད་པ་འབུལ། མཛེས་པའི་མེ་ཏོག་མ་བཞི་ལ། ཕྱག་འཚལ་སྡིག་བཤགས་མཆོད་
པ་འབུལ། རྫུ་འཕྲུལ་ཐབས་ཀྱི་སྒོ་མ་ལ། ཕྱག་འཚལ་སྡིག་བཤགས་མཆོད་པ་འབུལ།
བརྒྱུད་པ་ཁ་བསྐང་ནི། ཚད་མེད་འོད་ལྡན་ལ་སོགས་ཏེ། བདེར་གཤེགས་དགོངས་
པའི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་འབུལ། སྟག་ལ་མེ་འབར་
ལ་སོགས་ཏེ། གཤེན་རབ་གོང་མ་ཆེ་དྲུག་ལ། ཕྱག་འཚལ་སྡིག་བཤགས་མཆོད་པ་
འབུལ། མུ་ཁྲི་བཙད་པོ་ལ་སོགས་ཏེ། སེམས་དཔའ་གདུང་བརྒྱུད་བཅུ་གསུམ་ལ།
ཕྱག་འཚལ་སྡིག་བཤགས་མཆོད་པ་འབུལ། སྟོང་རྒྱུང་མཐུ་ཆེན་ལ་སོགས་ཏེ། སྒྲ་
བསྒྱུར་མཁས་པ་གཤེན་བཞི་ལ། ཕྱག་འཚལ་སྡིག་བཤགས་མཆོད་པ་འབུལ། རྔམ་པ་
ལྕེ་རིང་ལ་སོགས་ཏེ། རིག་འཛིན་ལོ་པཎ་གཤེན་བརྒྱད་ལ། ཕྱག་འཚལ་སྡིག་བཤགས་
མཆོད་པ་འབུལ། གྱིམ་བུ་ལན་ཚ་ལ་སོགས་ཏེ། གྲུབ་ཐོབ་མཐུ་ཆེན་མི་དགུ་ལ། ཕྱག་
འཚལ་སྡིག་བཤགས་མཆོད་པ་འབུལ། ལི་ཤུ་སྟག་རིང་ལ་སོགས་ཏེ། བོན་ཆེན་
མཁས་པ་ཉི་ཤུ་ལ། ཕྱག་འཚལ་སྡིག་བཤགས་མཆོད་པ་འབུལ། དྲན་པ་ནམ་མཁའ་
ལ་སོགས་ཏེ། རྩ་བའི་ཡབ་སྲས་རྣམ་གསུམ་ལ། ཕྱག་འཚལ་སྡིག་བཤགས་མཆོད་པ་
འབུལ། གཤེན་གྱེར་རྨ་དབྱིལ་ལ་སོགས་ཏེ། བཀའ་དང་གཏེར་གྱི་བརྒྱུད་པ་ལ། ཕྱག་
འཚལ་སྡིག་བཤགས་མཆོད་པ་འབུལ། བྲུ་ཞུ་སྤ་རྨེའུ་ལ་སོགས་ཏེ། བཀའ་བརྒྱུད་
འཛིན་པའི་བླ་མ་ལ། ཕྱག་འཚལ་སྡིག་བཤགས་མཆོད་པ་འབུལ། སྐུ་གསུམ་གདུལ་
བྱ་ཐབས་ཀྱི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་འབུལ། སྒོ་བཞི་མཛོད་
12

མདོ་སྡེ། ངན་སོང་སྐྱེ་སྒོ་གཅོད་མདོ།
ལྔ་བཀའ་ཡི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་འབུལ། རྟོགས་ལྡན་
ངོ་སྤྲོད་དོན་གྱི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་འབུལ། གསང་
སྔགས་བྱིན་རླབས་མཐུ་ཡི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་འབུལ།
མཁའ་འགྲོ་དངོས་གྲུབ་བརྡའ་ཡི་བརྒྱུད་པ་ལ། ཕྱག་འཚལ་སྡིག་བཤགས་མཆོད་པ་
འབུལ། འདུལ་བ་རྣམ་དག་ཁྲིམས་ཀྱི་བརྒྱུད་པ་ལ། ཕྱག་འཚལ་སྡིག་བཤགས་མཆོད་
པ་འབུལ། མན་ངག་བཤད་སྟོན་དངོས་གྲུབ་རྩ་བའི་བླ་མ་ལ། ཕྱག་འཚལ་སྡིག་
བཤགས་མཆོད་པ་འབུལ། དཔོན་གསས་མན་ངག་ལུང་གི་སྟོན་པ་ལ། ཕྱག་འཚལ་
སྡིག་བཤགས་མཆོད་པ་འབུལ། ཞེས་སོ། །
དེ་ལྟར་དབུས་ཕྱོགས་བདེ་བ་ཆེན་པོའི་ཞིང་ཁམས་ལ། ཕྱག་འཚལ་སྡིག་བཤགས་
མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་
མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་རིང་གནས་སུ་སྐྱེ་བར་ཤོག །ལུས་
ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག །
དབུས་ཕྱོགས་གླིང་ཆེན་གཡུང་དྲུང་དགུ་བརྩེགས་ནས། དཔོན་གསས་མན་ངག་ལུང་
གི་བོན་ལ་བློ་སྦྱོང་ཞིང་། སྣང་སྟོང་གཉིས་སུ་མེད་པའི་དོན་རྟོགས་ནས། གཡུང་དྲུང་
བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་ཤོག །ཤར་
ཕྱོགས་རྣམ་དག་འགྱུར་བ་མེད་པའི་ཞིང་ཁམས་ན། ཡུམ་ཆེན་ས་ཏྲིག་ཨེར་སངས་ལ།
ཕྱག་འཚལ་སྡིག་བཤགས་མཆོད་པ་འབུལ། བྱིན་གྱིས་བརླབས་ལས་བྱུང་བ་ཡི། སྐུ་
གསུང་ཡོན་ཏན་ཕྲིན་ལས་ཐུགས། ལྷ་མོ་ཉིས་བརྒྱ་ལྔ་བཅུ་ལ། ཕྱག་འཚལ་སྡིག་
བཤགས་མཆོད་པ་འབུལ། ལྷ་ཆེན་གཤེན་ལྷ་འོད་དཀར་ལ། ཕྱག་འཚལ་སྡིག་
བཤགས་མཆོད་པ་འབུལ། ཐུགས་རྗེ་ལས་སུ་བསྐྱེད་པ་ཡི། སྐུ་གསུང་ཡོན་ཏན་ཕྲིན་
ལས་ཐུགས། ལྷ་ཆེན་ཉིས་བརྒྱ་ལྔ་བཅུ་ལ། ཕྱག་འཚལ་སྡིག་བཤགས་མཆོད་པ་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འབུལ། སྲིད་པ་སངས་པོ་འབུམ་ཁྲི་ལ། ཕྱག་འཚལ་སྡིག་བཤགས་མཆོད་པ་འབུལ།
སྤྲུལ་པ་ལས་སུ་སྲིད་པ་ཡི། སྐུ་གསུང་ཡོན་ཏན་ཕྲིན་ལས་ཐུགས། སྲིད་པ་ཉིས་བརྒྱ་
ལྔ་བཅུ་ལ། ཕྱག་འཚལ་སྡིག་བཤགས་མཆོད་པ་འབུལ། སྟོན་པ་གཤེན་རབ་མི་བོ་ལ།
ཕྱག་འཚལ་སྡིག་བཤགས་མཆོད་པ་འབུལ། འོད་ཟེར་ལས་སུ་བཀྱེ་བ་ཡི། སྐུ་གསུང་
ཡོན་ཏན་ཕྲིན་ལས་ཐུགས། གཤེན་རབ་ཉིས་བརྒྱ་ལྔ་བཅུ་ལ། ཕྱག་འཚལ་སྡིག་
བཤགས་མཆོད་པ་འབུལ། མཚན་ལྡན་ཡིད་ཀྱི་ཁྱེའུ་བཞི་ལ། ཕྱག་འཚལ་སྡིག་
བཤགས་མཆོད་པ་འབུལ། སྒོ་སྲུང་དབལ་གྱི་ཁྲོ་བཞི་ལ། ཕྱག་འཚལ་སྡིག་བཤགས་
མཆོད་པ་འབུལ། ཆབ་ནག་སྲིད་པ་རྒྱུད་ཀྱི་སྟོན་པ་ལ། ཕྱག་འཚལ་སྡིག་བཤགས་
མཆོད་པ་འབུལ། རྣམ་དག་འགྱུར་བ་མེད་པའི་ཞིང་ཁམས་ལ། ཕྱག་འཚལ་སྡིག་
བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་འཕོས་སྐྱེས་ཙམ་ན།
གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་རིང་གནས་སུ་སྐྱེ་བར་
ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་
ཤོག །ཤར་ཕྱོགས་གླིང་ཆེན་ཤམ་པོ་ལྷ་རྩེ་ནས། ཆབ་ནག་སྲིད་པ་རྒྱུད་ཀྱི་བོན་ལ་བློ་
སྦྱོང་ཞིང་། སྐྱེ་འགག་གཉིས་སུ་མེད་པའི་དོན་རྟོགས་ནས། གཡུང་དྲུང་བོན་གྱི་འཁོར་
ལོ་བསྐོར་ནས་ཀྱང༌། འགྲོ་བ་འདྲེན་པའི་སྟོན་པ་ནུས་པར་ཤོག །བྱང་ཕྱོགས་ཡོན་
ཏན་འཁོར་ལོ་སྒྱུར་བའི་ཞིང་ཁམས་ན། ཡུམ་ཆེན་ས་ཏྲིག་ཨེར་སངས་དང་། སྐྱེ་
འགག་མེད་པའི་གཤེན་བརྒྱད་ལ། ཕྱག་འཚལ་སྡིག་བཤགས་མཆོད་པ་འབུལ།
འདས་པ་དབྱིངས་ཀྱི་ལྷ་མོ་བཅུ། སྲས་ཡུམ་འཁོར་དང་བཅས་པ་ལ། ཕྱག་འཚལ་
སྡིག་བཤགས་མཆོད་པ་འབུལ། སྲིད་པ་ལས་ཀྱི་ལྷ་མོ་བདུན། སྲས་ཡུམ་འཁོར་དང་
བཅས་པ་ལ། ཕྱག་འཚལ་སྡིག་བཤགས་མཆོད་པ་འབུལ། ཡེ་ཤེས་སྟོབས་ཀྱི་ལྷ་མོ་
བརྒྱད། སྲས་ཡུམ་འཁོར་དང་བཅས་པ་ལ། ཕྱག་འཚལ་སྡིག་བཤགས་མཆོད་པ་
14

མདོ་སྡེ། ངན་སོང་སྐྱེ་སྒོ་གཅོད་མདོ།
འབུལ། བཀྲ་ཤིས་དོན་གྱི་ལྷ་མོ་བརྒྱད། སྲས་ཡུམ་འཁོར་དང་བཅས་པ་ལ། ཕྱག་
འཚལ་སྡིག་བཤགས་མཆོད་པ་འབུལ། རྫུ་འཕྲུལ་སྟོབས་ཀྱི་སྒོ་མ་བཞི། དཔལ་མགོན་
འཁོར་དང་བཅས་པ་ལ། ཕྱག་འཚལ་སྡིག་བཤགས་མཆོད་པ་འབུལ། འཕན་ཡུལ་
རྒྱས་པ་འབུམ་གྱི་སྟོན་པ་ལ། ཕྱག་འཚལ་སྡིག་བཤགས་མཆོད་པ་འབུལ། ཡོན་ཏན་
འཁོར་ལོ་སྒྱུར་བའི་ཞིང་ཁམས་ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་
གྱིས། འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་
མི་སྐྱེ་ཞིང༌། འོལ་མོ་ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་
མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག །བྱང་ཕྱོགས་གླིང་ཆེན་ཁོལ་མ་
ནེའུ་ཆུང་ནས། འཕན་ཡུལ་རྒྱས་པ་འབུམ་གྱི་བོན་ལ་བློ་སྦྱོང་ཞིང་། ཡོད་མེད་གཉིས་
སུ་མེད་པའི་དོན་རྟོགས་ནས། གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་
བ་འདྲེན་པའི་སྟོན་པ་ནུས་པར་ཤོག །ནུབ་ཕྱོགས་སྐྱོན་མེད་པདྨ་དབང་གི་ཞིང་
ཁམས་ན། སྐུ་གསུང་ཐུགས་ཀྱི་མེ་ལྷ་ལ། ཕྱག་འཚལ་སྡིག་བཤགས་མཆོད་པ་འབུལ།
འཁོར་གྱི་མེ་ལྷ་བཞི་བཅུ་ལ། ཕྱག་འཚལ་སྡིག་བཤགས་མཆོད་པ་འབུལ། ལྷ་ཆེན་
ཀུན་སྣང་ཁྱབ་པ་དང༌། རྫུ་འཕྲུལ་ཉི་ཤུ་འཁོར་བཅས་ལ། ཕྱག་འཚལ་སྡིག་བཤགས་
མཆོད་པ་འབུལ། ནམ་མཁའི་ལྷ་མོ་གསལ་མ་དང་། ཡུམ་ཆེན་ཉི་ཤུ་འཁོར་བཅས་ལ།
ཕྱག་འཚལ་སྡིག་བཤགས་མཆོད་པ་འབུལ། ས་ཏྲིག་ཨེར་སངས་ལ་སོགས་ཏེ། སྲིད་
པའི་ལྷ་མོ་བཅུ་གཉིས་ལ། ཕྱག་འཚལ་སྡིག་བཤགས་མཆོད་པ་འབུལ། ཡེ་གཤེན་
ཐུགས་རྗེའི་གཙུག་ཕུད་དང་། གཙུག་ཕུད་ཐོབ་པའི་གཤེན་བརྒྱད་ལ། ཕྱག་འཚལ་
སྡིག་བཤགས་མཆོད་པ་འབུལ། མེ་ཏོག་སྙིང་པོ་ལ་སོགས་ཏེ། འཁོར་བ་སྤངས་པའི་
གཤེན་བརྒྱད་ལ། ཕྱག་འཚལ་སྡིག་བཤགས་མཆོད་པ་འབུལ། འགྱུར་མེད་གསེར་གྱི་
བྱ་རུ་དང༌། བྱ་རུ་ཐོབ་པའི་གཤེན་བརྒྱད་ལ། ཕྱག་འཚལ་སྡིག་བཤགས་མཆོད་པ་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འབུལ། བ་རབ་གླིང་བཞི་ལ་སོགས་ཏེ། སྲིད་པ་རྒྱུ་ཡི་གཤེན་བརྒྱད་ལ། ཕྱག་འཚལ་
སྡིག་བཤགས་མཆོད་པ་འབུལ། མུན་སེལ་སྒྲོན་མེ་ལ་སོགས་ཏེ། ལྷ་མོ་བཅུ་དྲུག་
འཁོར་བཅས་ལ། ཕྱག་འཚལ་སྡིག་བཤགས་མཆོད་པ་འབུལ། ཤེལ་དཀར་ཐོད་རྙིང་
ལ་སོགས་ཏེ། སྒོ་སྲུང་ཡབ་ཡུམ་བརྒྱད་རྣམས་ལ། ཕྱག་འཚལ་སྡིག་བཤགས་མཆོད་
པ་འབུལ། ཚངས་པ་དང་ནི་བརྒྱ་བྱིན་དང༌། ཡབ་བླ་བདལ་དྲུག་ཕྲ་བླ་དང༌།
ཡོངས་སུ་དག་པ་ཁྲི་རྗེ་དང་། ལྷ་ཡི་སྡེ་ཚོགས་འཁོར་བཅས་ལ། ཕྱག་འཚལ་སྡིག་
བཤགས་མཆོད་པ་འབུལ། མཐོ་ཐོག་སྤྱི་རྒྱུག་མཛོད་ཀྱི་སྟོན་པ་ལ། ཕྱག་འཚལ་སྡིག་
བཤགས་མཆོད་པ་འབུལ། སྐྱོན་མེད་པད་མ་དབང་གི་ཞིང་ཁམས་ལ། ཕྱག་འཚལ་
སྡིག་བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་འཕོས་སྐྱེས་ཙམ་ན།
གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་རིང་གནས་སུ་སྐྱེ་བར་
ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་
ཤོག །ནུབ་ཕྱོགས་གླིང་ཆེན་ཁྲི་སྨོན་རྒྱལ་བཞད་ནས། མཐོ་ཐོག་སྤྱི་རྒྱུག་མཛོད་ཀྱི་
བོན་ལ་བློ་སྦྱོང་ཞིང་། རྟག་ཆད་གཉིས་སུ་མེད་པའི་དོན་རྟོགས་ནས། གཡུང་དྲུང་
བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་ཤོག །ལྷོ་
ཕྱོགས་དགོས་འདོད་ལྷུན་གྱིས་གྲུབ་པའི་ཞིང་ཁམས་ན། སྐུ་གསུང་ཐུགས་ཀྱི་ཁྲོ་བོ་
ཡབ་ཡུམ་ལ། ཕྱག་འཚལ་སྡིག་བཤགས་མཆོད་པ་འབུལ། དབང་བསྒྱུར་ཁྲོ་བོ་ཡབ་
ཡུམ་ལ། ཕྱག་འཚལ་སྡིག་བཤགས་མཆོད་པ་འབུལ། རིག་པའི་ཁྲོ་བོ་ཡབ་ཡུམ་ལ།
ཕྱག་འཚལ་སྡིག་བཤགས་མཆོད་པ་འབུལ། སྒོ་བའི་ཁྲོ་བོ་ཡབ་ཡུམ་ལ། ཕྱག་འཚལ་
སྡིག་བཤགས་མཆོད་པ་འབུལ། སྲིད་པའི་རྒྱལ་མོ་ལ་སོགས་ཏེ། དབལ་མོ་གྱད་
དམག་རྒྱལ་ཆེན་དང་། ལས་ཀྱི་ཁྲོ་ཚོགས་ཐམས་ཅད་ལ། ཕྱག་འཚལ་སྡིག་བཤགས་
མཆོད་པ་འབུལ། གསང་སྔགས་མ་རྒྱུད་ལྷ་ཚོགས་ལ། ཕྱག་འཚལ་སྡིག་བཤགས་
16

ངན་སོང་སྐྱེ་སྒོ་གཅོད་མདོ།
མདོ་སྡེ།
མཆོད་པ་འབུལ། དྲག་པོ་དབལ་ཕུར་ལྷ་ཚོགས་ལ། ཕྱག་འཚལ་སྡིག་བཤགས་མཆོད་
པ་འབུལ། གཙང་མ་ཞང་ཞུང་ལྷ་ཚོགས་ལ། ཕྱག་འཚལ་སྡིག་བཤགས་མཆོད་པ་
འབུལ། དུར་ཁྲོད་རོལ་པའི་ལྷ་ཚོགས་ལ། ཕྱག་འཚལ་སྡིག་བཤགས་མཆོད་པ་འབུལ།
འབུམ་པ་དབང་གི་ལྷ་ཚོགས་ལ། ཕྱག་འཚལ་སྡིག་བཤགས་མཆོད་པ་འབུལ། རམ་
པ་དུག་འདུལ་ལྷ་ཚོགས་ལ། ཕྱག་འཚལ་སྡིག་བཤགས་མཆོད་པ་འབུལ། རགྷ་སྤྱི་
འདུལ་ལྷ་ཚོགས་ལ། ཕྱག་འཚལ་སྡིག་བཤགས་མཆོད་པ་འབུལ། ཆབ་དཀར་དྲག་པོ་
སྔགས་ཀྱི་སྟོན་པ་ལ། ཕྱག་འཚལ་སྡིག་བཤགས་མཆོད་པ་འབུལ། འདོད་པ་ཀུན་
འབྱུང་རིན་ཆེན་ཞིང་ཁམས་ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་
གྱིས། འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་
མི་སྐྱེ་ཞིང༌། འོལ་མོ་ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་
མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག ། ལྷོ་ཕྱོགས་གླིང་ཆེན་བར་པོ་སོ་
བརྒྱད་ནས། ཆབ་དཀར་དྲག་པོ་སྔགས་ཀྱི་བོན་ལ་བློ་སྦྱོང་ནས། སྤང་བླང་གཉིས་སུ་
མེད་པའི་དོན་རྟོགས་ཤིང་། གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་བ་
འདྲེན་པའི་སྟོན་པ་ནུས་པར་ཤོག །བྱང་ཤར་སྦྱིན་པ་རྣམ་པར་དག་པའི་ཞིང་ཁམས་
ན། ཆགས་པའི་ལྷ་གཤེན་སྲིད་པ་ལ། ཕྱག་འཚལ་སྡིག་བཤགས་མཆོད་པ་འབུལ།
བྱང་ནུབ་ཚུལ་ཁྲིམས་རྣམ་པར་དག་པའི་ཞིང་ཁམས་ན། གནས་པའི་ལྷ་གཤེན་སྲིད་
པ་ལ། ཕྱག་འཚལ་སྡིག་བཤགས་མཆོད་པ་འབུལ། ལྷོ་ནུབ་བཟོད་པ་རྣམ་པར་དག་
པའི་ཞིང་ཁམས་ན། འཇིག་པའི་ལྷ་གཤེན་སྲིད་པ་ལ། ཕྱག་འཚལ་སྡིག་བཤགས་
མཆོད་པ་འབུལ། ལྷོ་ཤར་བརྩོན་འགྲུས་རྣམ་པར་དག་པའི་ཞིང་ཁམས་ན། སྟོང་པའི་
ལྷ་གཤེན་སྲིད་པ་ལ། ཕྱག་འཚལ་སྡིག་བཤགས་མཆོད་པ་འབུལ། འོག་ཕྱོགས་བསམ་
གཏན་རྣམ་པར་དག་པའི་ཞིང་ཁམས་ན། འཁོར་བ་དོང་ནས་སྤྲུག་པའི་སྟོན་པ་ལ།
17

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕྱག་འཚལ་སྡིག་བཤགས་མཆོད་པ་འབུལ། དགེ་བཅུ་མཐའ་རུ་ཕྱིན་པའི་ཞིང་ཁམས་
ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་
འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་
རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་
པའི་སྟོན་པར་སྐྱེ་བར་ཤོག །དགེ་བཅུ་མཐའ་རུ་ཕྱིན་པའི་ཞིང་ཁམས་ནས། གཡུང་
དྲུང་བོན་གྱི་འཁོར་ལོ་བསྐོར་ནས་ཀྱང༌། འགྲོ་བ་འདྲེན་པའི་སྟོན་པ་ནུས་པར་ཤོག །
ཕྱོགས་བཅུའི་གཡུང་དྲུང་སེམས་དཔའ་ལ། ཕྱག་འཚལ་སྡིག་བཤགས་མཆོད་པ་
འབུལ། ཕྱོགས་བཅུའི་སྐུ་གདུང་ཐམས་ཅད་ལ། ཕྱག་འཚལ་སྡིག་བཤགས་མཆོད་པ་
འབུལ། ཕྱོགས་བཅུའི་སྐུ་གཟུགས་ཐམས་ཅད་ལ། ཕྱག་འཚལ་སྡིག་བཤགས་མཆོད་
པ་འབུལ། ཕྱོགས་བཅུའི་གསུང་རབ་ཐམས་ཅད་ལ། ཕྱག་འཚལ་སྡིག་བཤགས་
མཆོད་པ་འབུལ། ཕྱོགས་བཅུའི་མཆོད་རྟེན་ཐམས་ཅད་ལ། ཕྱག་འཚལ་སྡིག་
བཤགས་མཆོད་པ་འབུལ། ཕྱོགས་བཅུའི་རྟེན་གསུམ་ཐམས་ཅད་ལ། ཕྱག་འཚལ་
སྡིག་བཤགས་མཆོད་པ་འབུལ། ཕྱོགས་བཅུའི་གཤེན་རབ་ཐམས་ཅད་ལ། ཕྱག་
འཚལ་སྡིག་བཤགས་མཆོད་པ་འབུལ། གདུལ་བྱ་མཐའ་རུ་ཕྱིན་པའི་ཞིང་ཁམས་ལ།
ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་འཕོས་
སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་རིང་
གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་པའི་
སྟོན་པར་སྐྱེ་བར་ཤོག །གདུལ་བྱ་མཐའ་རུ་ཕྱིན་པའི་ཞིང་ཁམས་ནས། གཡུང་དྲུང་
བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་ཤོག །
འདོད་ཁམས་གནས་སུ་སྐྱེ་བའི་སྒོ་གཅོད་བདུད་བཅོམ་པའི
། འདས་པ་དབྱིངས་ཀྱི་ལྷ་
མོ་ལ། ཕྱག་འཚལ་སྡིག་བཤགས་མཆོད་པ་འབུལ། གཟུགས་ཁམས་གནས་སུ་སྐྱེ་བའི་
18

མདོ་སྡེ། ། ངན་སོང་སྐྱེ་སྒོ་གཅོད་མདོ།
སྒོ་གཅོད་བདུད་བཅོམ་པའི། ད་ལྟ་བཞུགས་པའི་ལྷ་མོ་ལ། ཕྱག་འཚལ་སྡིག་བཤགས་
མཆོད་པ་འབུལ། གཟུགས་མེད་གནས་སུ་སྐྱེ་བའི་སྒོ་གཅོད་བདུད་བཅོམ་པའི། མ་
བྱོན་པ་ཡི་ལྷ་མོ་ལ། ཕྱག་འཚལ་སྡིག་བཤགས་མཆོད་པ་འབུལ། སྟོབས་ཆེན་མཐའ་
རུ་ཕྱིན་པའི་ཞིང་ཁམས་ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས།
འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་
ཞིང་། འོལ་མོ་ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་
ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག །སྟོབས་ཆེན་མཐའ་རུ་ཕྱིན་པའི་ཞིང་
ཁམས་ནས། གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་
པ་ནུས་པར་ཤོག །དམྱལ་བའི་གནས་སུ་སྐྱེ་བའི་སྒོ་གཅོད་བདུད་བཅོམ་པའི། གཤེན་
ཆེན་མུ་ཆོ་ལྡེམ་དྲུག་དང་། བོན་ཉིད་གཡུང་དྲུང་ཀློང་ནས་བསྐྱེད་པ་ཡི། ལྷ་གཤེན་
ཉི་ཤུ་འཁོར་བཅས་ལ། ཕྱག་འཚལ་སྡིག་བཤགས་མཆོད་པ་འབུལ། ཡི་དྭགས་གནས་
སུ་སྐྱེ་བའི་སྒོ་གཅོད་བདུད་བཅོམ་པའི། གཤེན་ཆེན་གསང་བ་ངང་རིང་དང༌། བོན་
ཉིད་ཡེ་ཤེས་ཀློང་ནས་བསྐྱེད་པ་ཡི། ལྷ་གཤེན་ཉི་ཤུ་འཁོར་བཅས་ལ། ཕྱག་འཚལ་
སྡིག་བཤགས་མཆོད་པ་འབུལ། བྱོལ་སོང་གནས་སུ་སྐྱེ་བའི་སྒོ་གཅོད་བདུད་བཅོམ་
པའི། གཤེན་ཆེན་ཏི་སངས་རང་ཞི་དང་། བོན་ཉིད་ནམ་མཁའི་ཀློང་ནས་བསྐྱེད་པ་
ཡི། ལྷ་གཤེན་ཉི་ཤུ་འཁོར་བཅས་ལ། ཕྱག་འཚལ་སྡིག་བཤགས་མཆོད་པ་འབུལ། མི་
ཡི་གནས་སུ་སྐྱེ་བའི་སྒོ་གཅོད་བདུད་བཅོམ་པའི། གཤེན་ཆེན་གྲྭ་བྱིན་དོན་སྤུངས་
དང༌། བོན་ཉིད་འབྱུང་བའི་ཀློང་ནས་བསྐྱེད་པ་ཡི། ལྷ་གཤེན་ཉི་ཤུ་འཁོར་བཅས་ལ།
ཕྱག་འཚལ་སྡིག་བཤགས་མཆོད་པ་འབུལ། ལྷ་མིན་གནས་སུ་སྐྱེ་བའི་སྒོ་གཅོད་
བདུད་བཅོམ་པའི། གཤེན་ཆེན་ལྕེ་རྒྱལ་པར་ཏི་དང་། བོན་ཉིད་སྲིད་པའི་ཀློང་ནས་
བསྐྱེད་པ་ཡི། ལྷ་གཤེན་ཉི་ཤུ་འཁོར་བཅས་ལ། ཕྱག་འཚལ་སྡིག་བཤགས་མཆོད་པ་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འབུལ། ལྷ་ཡི་གནས་སུ་སྐྱེ་བའི་སྒོ་གཅོད་བདུད་བཅོམ་པའི། ལྷ་ཡི་གཤེན་པོ་རྨའུ་ཁ་
ཉིད་དང་། བོན་ཉིད་ཀློང་ཆེན་ལྔ་ལས་བསྐྱེད་པ་ཡི། ལྷ་གཤེན་རྒྱལ་པོ་འཁོར་བཅས་
ལ། ཕྱག་འཚལ་སྡིག་བཤགས་མཆོད་པ་འབུལ། སྙིང་རྗེ་མཐའ་རུ་ཕྱིན་པའི་ཞིང་
ཁམས་ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་
འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་
ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་
འདྲེན་པའི་སྟོན་པར་སྐྱེ་བར་ཤོག །སྙིང་རྗེ་མཐའ་རུ་ཕྱིན་པའི་ཞིང་ཁམས་ནས།
གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་
ཤོག །བར་དོའི་གནས་སུ་སྐྱེ་བའི་སྒོ་གཅོད་བདུད་བཅོམ་པའི། ཡེ་གཤེན་ནམ་མཁའི་
བ་དན་ཅན། ཡེ་གཤེན་ཁྱུང་གི་རུ་མཚོན་ཅན། ཡེ་གཤེན་རྒོད་ཀྱི་འཕར་འདབ་ཅན།
ཡེ་གཤེན་རྨ་བྱའི་ལྡེམ་རྒྱང་ཅན། ཡེ་གཤེན་ཁུ་བྱུག་གསུང་སྙན་ཅན། ཡེ་གཤེན་ཟོ་བོ་
སྦར་ཤད་ཅན། ཡེ་གཤེན་དབལ་སོ་མདུང་རྩེ་ཅན། ཡེ་གཤེན་གསས་མདའ་དུང་
ཡུག་ཅན། ཡེ་གཤེན་སྟོང་རི་ཆེམས་པ་ཅན། ཡེ་གཤེན་ཁྲི་ལོ་གནམ་གྲགས་ཅན། ཡེ་
གཤེན་འཕར་པོ་འཕར་ཆུང་ཅན། ཡེ་གཤེན་ཆེ་རྒྱལ་རྒོད་ཞུ་ཅན། ཡེ་གཤེན་ཡང་
རྒྱལ་འབྲུག་སླག་ཅན། ཡེ་གཤེན་གཅོད་པ་ཁྲ་སླག་ཅན། ཡེ་གཤེན་བདུད་རྩིའི་ཆར་
སླག་ཅན། ཡེ་གཤེན་དྲག་པོའི་དབལ་སླག་ཅན། ཡེ་གཤེན་གཡུང་དྲུང་སེམས་དཔའ་
འཁོར་བཅས་ལ། ཕྱག་འཚལ་སྡིག་བཤགས་མཆོད་པ་འབུལ། སྨོན་ལམ་མཐའ་རུ་
ཕྱིན་པའི་ཞིང་ཁམས་ན། ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས།
འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་
ཞིང་། འོལ་མོ་ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་
ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག །སྨོན་ལམ་མཐའ་རུ་ཕྱིན་པའི་ཞིང་
20

མདོ་སྡེ། ངན་སོང་སྐྱེ་སྒོ་གཅོད་མདོ།
ཁམས་ནས། གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་
པ་ནུས་པར་ཤོག ། སྡེ་བརྒྱད་གནས་སུ་སྐྱེ་བའི་སྒོ་གཅོད་བདུད་བཅོམ་པའི། ལྷ་གཤེན་
ཡོངས་སུ་དག་པ་དང༌། སྡེ་བརྒྱད་འདུལ་བའི་གཤེན་རྣམས་ལ། ཕྱག་འཚལ་སྡིག་
བཤགས་མཆོད་པ་འབུལ། ཡར་གཡེན་གནས་སུ་སྐྱེ་བའི་སྒོ་གཅོད་བདུད་བཅོམ་པའི།
དབལ་བོན་རོལ་པོ་མཐུ་ཆེན་ལ་སོགས་ཏེ། ཡར་གཡེན་འདུལ་བའི་གཤེན་པོ་བཅུ་
གསུམ་ལ། ཕྱག་འཚལ་སྡིག་བཤགས་མཆོད་པ་འབུལ། བར་གཡེན་གནས་སུ་སྐྱེ་བའི་
སྒོ་གཅོད་བདུད་བཅོམ་པའི། ཉི་བོན་དྲང་མ་འོད་དྲོ་ལ་སོགས་ཏེ། བར་གཡེན་འདུལ་
བའི་གཤེན་དགུ་ལ། ཕྱག་འཚལ་སྡིག་བཤགས་མཆོད་པ་འབུལ། ས་གཡེན་གནས་སུ་
སྐྱེ་བའི་སྒོ་གཅོད་བདུད་བཅོམ་པའི། ཀླུ་བོན་དབྱངས་སྙན་གྱིམ་བུ་ལ་སོགས་ཏེ། ས་
གཡེན་འདུལ་བའི་གཤེན་པོ་བཅུ་གཅིག་ལ། ཕྱག་འཚལ་སྡིག་བཤགས་མཆོད་པ་
འབུལ། ཐབས་ཆེན་མཐའ་རུ་ཕྱིན་པའི་ཞིང་ཁམས་ལ། ཕྱག་འཚལ་སྡིག་བཤགས་
མཆོད་འབུལ་ཡོན་ཏན་གྱིས། འདི་ནས་མི་རྟག་འཆི་འཕོས་སྐྱེས་ཙམ་ན། གནས་ངན་
མཐའ་འཁོབ་གནས་སུ་མི་སྐྱེ་ཞིང་། འོལ་མོ་ལུང་རིང་གནས་སུ་སྐྱེ་བར་ཤོག །ལུས་
ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་འདྲེན་པའི་སྟོན་པར་སྐྱེ་བར་ཤོག །
ཐབས་ཆེན་མཐའ་རུ་ཕྱིན་པའི་ཞིང་ཁམས་ནས། གཡུང་དྲུང་བོན་གྱི་འཁོར་ལོ་བསྐོར་
ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་ཤོག ། སྐྱེ་བའི་སྒོ་གཅོད་བདུད་
བཅོམ་པའི། སྟོབས་ཆེན་དབལ་གྱི་རྒྱལ་པོ་དང་། རྒས་པའི་སྒོ་གཅོད་བདུད་བཅོམ་
པའི། སྟོབས་ཆེན་སྟག་འགྲོས་རྒྱལ་པོ་དང་། ན་བའི་སྒོ་གཅོད་བདུད་བཅོམ་པའི།
སྟོབས་ཆེན་སྐྱི་འདང་མི་ཕུད་དང༌། འཆི་བའི་སྒོ་གཅོད་བདུད་བཅོམ་པའི། སྟོབས་
ཆེན་ཁྲོ་རྔམ་རྒྱལ་པོ་དང་། དྲོད་ལས་སྐྱེ་བའི་སྒོ་གཅོད་བདུད་བཅོམ་པའི། དབང་
བསྒྱུར་ཁྲོ་གཏུམ་ནག་མོ་དང་། རྫུས་ཏེ་སྐྱེ་བའི་སྒོ་གཅོད་བདུད་བཅོམ་པའི། དབང་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྒྱུར་གླིང་ར་སྔོན་མོ་དང་། སྒོང་ལས་སྐྱེ་བའི་སྒོ་གཅོད་བདུད་བཅོམ་པའི། དབང་
བསྒྱུར་ལེ་བར་དམར་མོ་དང༌། མངལ་ལས་སྐྱེ་བའི་སྒོ་གཅོད་བདུད་བཅོམ་པའི།
དབང་བསྒྱུར་མཁའ་ལ་འཁྱགས་འདོར་དང༌། སྟོབས་ཆེན་དབང་བསྒྱུར་སྒོ་བ་སྒོ་མ་
ལ། ཕྱག་འཚལ་སྡིག་བཤགས་མཆོད་པ་འབུལ། ཤེས་རབ་མཐའ་རུ་ཕྱིན་པའི་ཞིང་
ཁམས་ལ། ཕྱག་འཚལ་སྡིག་བཤགས་མཆོད་འབུལ་ཡོན་ཏན་གྱིས། འདི་ནས་མི་རྟག་
འཆི་འཕོས་སྐྱེས་ཙམ་ན། གནས་ངན་མཐའ་འཁོབ་གནས་སུ་མི་སྐྱེ་ཞིང་། འོལ་མོ་
ལུང་རིང་གནས་སུ་སྐྱེ་བར་ཤོག །ལུས་ངན་འཁོར་བའི་ལུས་སུ་མི་སྐྱེ་ཞིང་། འགྲོ་བ་
འདྲེན་པའི་སྟོན་པར་སྐྱེ་བར་ཤོག །ཤེས་རབ་མཐའ་རུ་ཕྱིན་པའི་ཞིང་ཁམས་ནས།
གཡུང་དྲུང་བོན་གྱི་འཁོར་ལོ་བསྐོར་ནས་ཀྱང་། འགྲོ་བ་འདྲེན་པའི་སྟོན་པ་ནུས་པར་
ཤོག 
དེ་ནས་གཏོར་མ་འབུལ་བ་ནི། ཨོཾ་དུས་གསུམ་བདེར་གཤེགས་ཐུགས་རྗེ་དང་།
བདག་གི་ཏིང་འཛིན་ནུས་མཐུ་དང་། ཡོན་བདག་བསམ་པ་དག་པ་ཡིས། རིན་
ཆེན་མཛེས་པའི་སྣོད་བཟང་དུ། མཆོད་སྦྱིན་བདུད་རྩིར་བྱིན་གྱིས་བརླབས། དཀར་
གསུམ་མངར་གསུམ་འབྲུ་སྣ་ལ་སོགས་ཏེ། མཆོད་ཡོན་ལོངས་སྤྱོད་སྤྲིན་གྱི་མཆོད་པ་
འདི། སྒོ་བཞི་མཛོད་ལྔ་བོན་གྱི་སྲུང་མ་དང་། ཡོན་ཏན་མགྲོན་དུ་གྱུར་པའི་དཔལ་
མགོན་ལ། འཕྲལ་གྱི་རྐྱེན་ཞི་ཡུན་གྱི་སྒྲིབ་པ་སྦྱོང་བ་དང་། དཀར་པོ་དགེ་བའི་སྡོང་
གྲོགས་མཛད་ཕྱིར་འབུལ། བརྩེ་གདུང་གྲོགས་མཛད་དོན་དུ་བཞེས་སུ་གསོལ། །
ཤ་ཁྲག་རུས་པ་སྙིང་ཚོགས་ལ་སོགས་ཏེ། བརྔན་ཡོན་ལོངས་སྤྱོད་རྒྱན་གྱི་མཆོད་
པ་འདི། ཁས་བླང་དམ་དུ་བཅས་པའི་བསྟན་སྲུང་དང་། ལན་ཆགས་མགྲོན་དུ་གྱུར་
པའི་སྡེ་བརྒྱད་ལ། ཚེ་རབས་སྔ་ཕྱིའི་ལན་ཆགས་འཇལ་བ་དང༌། དགེ་ལ་མོས་ཤིང་
དད་བརྩོན་ལྡན་ཕྱིར་འབུལ། བཀའ་ཉན་གསུང་སྡོད་དོན་དུ་བཞེས་སུ་གསོལ།
22

མདོ་སྡེ། ། ངན་སོང་སྐྱེ་སྒོ་གཅོད་མདོ།
གཟུགས་སྒྲ་དྲི་རོ་རེག་རྒྱུན་བོན་ལ་སོགས། འདོད་ཡོན་ལོངས་སྤྱོད་རྒྱན་གྱི་མཆོད་
པ་འདི། འཛམ་གླིང་གྲུབ་གནས་སྐྱོང་བའི་གཞི་བདག་དང་། སྙིང་རྗེའི་མགྲོན་དུ་
གྱུར་པའི་རིགས་དྲུག་ལ། སྒྲིབ་གཉིས་བྱང་ཞིང་ཚོགས་གཉིས་བསགས་པ་དང་། མི་
ལྡོག་ཐར་པའི་ལམ་ལ་འཇུག་ཕྱིར་འབུལ། འབྲས་བུ་སངས་རྒྱས་འཐོབ་ཕྱིར་བཞེས་སུ་
གསོལ།
དེ་ནས་བཀྲ་ཤིས་ནི། ཨེ་མ་ཧོ། གནས་མཆོག་དམ་པ་འོལ་མོ་ལུང་རིང་ན། དུས་
བཞི་ཆ་སྙོམས་འཇིག་འབྲལ་མེད་པ་དང་། རྩི་ཤིང་འབྲུ་སྨན་གཏེར་མཛོད་རྒྱས་
པ་བཞིན། ཞིང་ཁམས་འདི་ཡང་དེ་བཞིན་བཀྲ་ཤིས་ཤོག །རིན་ཆེན་གསས་ཁང་
བར་པོ་སོ་བརྒྱད་ལ། རྒྱལ་རིགས་སྲས་སུ་སངས་རྒྱས་འཁྲུངས་པ་དང་། སྡེ་བཞི་
ཡ་བརྒྱད་འཁོར་འབངས་རྒྱས་པ་བཞིན། གནས་ཁང་འདི་ཡང་དེ་བཞིན་བཀྲ་ཤིས་
ཤོག །དཀར་ནག་བཀྲ་གསལ་རྒྱ་མཚོའི་གླིང་ཐོག་ལ། ཞིང་ཁམས་ཀུན་ཚང་ཐེག་
དགུའི་ཉན་བཤད་དང་། དད་གུས་ལོངས་སྤྱོད་མཆོད་སྦྱིན་རྒྱས་པ་བཞིན། གཞལ་ནའ་
ཡས་འདི་ཡང་དེ་བཞིན་བཀྲ་ཤིས་ཤོག ། སྐྱེ་འགྲོ་འདུལ་དཔོན་སྟོན་པ་གཤེན་རབ་
ལ། མཚན་དང་དཔེ་བྱད་ཡོན་ཏན་ཚང་པ་དང་། མ་ངེས་སྤྲུལ་སྐུས་འགྲོ་བ་འདུལ་
བ་བཞིན། དཔོན་གསས་འདི་ཡང་དེ་བཞིན་བཀྲ་ཤིས་ཤོག །སྟོན་པའི་རྗེས་འཇུག་
ཐེག་རྒྱུད་བཤད་སྟོན་གཡུང་དྲུང་སེམས་དཔའ་ཡིས།
མཚན་ལྡན་ཁྱེའུ་བཞི་དང་། 
སྒོ་བཞི་མཛོད་ལྔའི་འགྲོ་དོན་འཕེལ་བ་བཞིན། སློབ་མ་འདི་ཡང་དེ་བཞིན་བཀྲ་ཤིས་
ཤོག །བསྟན་པའི་སྒྲོན་མེ་ཀོང་ཙེ་འཕྲུལ་རྒྱལ་གྱིས། སྨོན་ལམ་མཐར་ཕྱིན་གསས་ཁང་
གྲུབ་པ་དང་། འགྲོ་བའི་དོན་རྫོགས་མངོན་སངས་རྒྱས་པ་བཞིན། ཡོན་བདག་འདི་
ཡང་དེ་བཞིན་བཀྲ་ཤིས་ཤོག །རྒྱལ་པོ་རིན་པོ་ཆེ་ཡི་དཀོར་མཛོད་ལ། ཟད་པ་མེད་
ཅིང་སྤྱོད་དུ་ཡོད་པ་དང་། སྐྱེ་འགྲོ་ཀུན་གྱི་གསོས་སུ་གྱུར་པ་བཞིན། ལོངས་སྤྱོད་འདི་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཡང་དེ་བཞིན་བཀྲ་ཤིས་ཤོག །ཚེ་གཡང་ལོངས་སྤྱོད་འཕེལ་བའི་དགེ་འཁོར་གྱི། སྒྲིབ་
གཉིས་བྱང་ཞིང་ཚོགས་གཉིས་བསགས་པ་དང་
གས
 ། མི་ལྡོག་ཐར་པའི་ལམ་ལ་འཇུག་
པ་བཞིན། འཁོར་འབངས་འདི་ཡང་དེ་བཞིན་བཀྲ་ཤིས་ཤོག ། སྐུ་གསུམ་གདུལ་བྱའི་
འགྲོ་དོན་མཐར་ཕྱིན་ནས། ཁམས་གསུམ་འཁོར་བའི་ཆུ་རྒྱུན་གཅོད་པ་དང་། སྡུག་
བསྔལ་བྲལ་ཞིང་བདེ་བ་ལྡན་པ་བཞིན། སེམས་ཅན་ཀུན་ཀྱང་དེ་བཞིན་བཀྲ་ཤིས་
ཤོག །
དེ་ནས་བསྔོ་བ་ནི། ན་མོ་སྟོན་པའི་བཀའ་ལ་ཡིད་གཞུང་ཞིང་། མཁན་སློབ་དམ་
ཚིག་གཙོར་བཞག་ནས། དད་མོས་བསྐྱེད་ཅིང་ཡིག་རྩིས་བསླབས། སྡིག་བཅུ་སྤངས་
དང་དགེ་བཅུ་སྤྱོད། ཏིང་འཛིན་བསྒོམ་དང་གསང་སྔགས་བསྒྲུབས། ཚུལ་ཁྲིམས་
བསྲུངས་དང་ཐོས་བསམ་སྦྱངས། སྐུ་གཟུགས་བཞེངས་དང་གསུང་རབ་བསྒྲགས།
མཆོད་སྦྱིན་བཏང་དང་ལོངས་སྤྱོད་འགྱེད། ཕྱག་དང་སྐོར་བ་གར་སྟབས་བསྒྱུར།
སྒྲིབ་གཉིས་སྦྱངས་ཤིང་ཚོགས་གཉིས་བསགས། དུས་གསུམ་དགེ་རྩ་ཅི་བགྱིས་པ།
བདག་དང་ཕ་མའི་གཙོར་བྱས་པའི། ཁམས་གསུམ་སེམས་ཅན་དོན་དུ་བསྔོ།
དེ་ནས་སྨོན་ལམ་ནི། བདེར་གཤེགས་རྣམས་ཀྱི་ཐུགས་རྗེ་དང་། ལྷ་གཤེན་སྲིད་
པའི་བྱིན་རླབས་དང༌། ཡི་དམ་ལྷ་ཡི་ནུས་མཐུ་དང༌། བདག་གི་སྨོན་ལམ་བཏབ་
པ་ཡིས། ཕྱོགས་བཅུའི་འཇིག་རྟེན་མཐའ་དག་ན། འདོད་ཁམས་གཟུགས་ཁམས་
གཟུགས་མེད་ཁམས། རིགས་དྲུག་འཁོར་བའི་གནས་ངན་རྣམས། ཅི་འདོད་བསམ་
པ་འགྲུབ་པར་ཤོག །སྒྲིབ་གཉིས་རྣམ་པར་བྱང་བ་དང་། ཚོགས་གཉིས་ཡོངས་སུ་
རྫོགས་པར་ཤོག ། ཚ་གྲང་དམྱལ་བ་རྒྱུན་ཆད་ནས། ཞེ་སྡང་བྱམས་པའི་ཀློང་གྱུར་
ཤོག །བཀྲེས་སྐོམ་ཡི་དྭགས་རྒྱུན་ཆད་ནས། འདོད་ཆགས་སྦྱིན་པའི་ཀློང་གྱུར་ཤོག །
གླེན་ལྐུགས་བྱོལ་སོང་རྒྱུན་ཆད་ནས། གཏི་མུག་ཡེ་ཤེས་ཀློང་གྱུར་ཤོག །མཐའ་འཁོབ་
24

མདོ་སྡེ། ངན་སོང་སྐྱེ་སྒོ་གཅོད་མདོ།
མི་རྣམས་རྒྱུན་ཆད་ནས། ཕྲག་དོག་ཡངས་པའི་ཀློང་གྱུར་ཤོག །འཐབ་རྩོད་ལྷ་མིན་
རྒྱུན་ཆད་ནས། ང་རྒྱལ་ཞི་བའི་ཀློང་གྱུར་ཤོག །ཕམ་ལྟུང་ལྷ་རྣམས་རྒྱུན་ཆད་ནས།
ལེ་ལོ་བརྩོན་འགྲུས་ཀློང་གྱུར་ཤོག །བར་དོའི་འཁྲུལ་པ་རྒྱུན་ཆད་ནས། བདེ་བའི་
སངས་རྒྱས་ཀློང་གྱུར་ཤོག །འདོད་ཁམས་གནས་རིགས་ཐམས་ཅད་ནི། སྤྲུལ་སྐུའི་
འགྲོ་འདུལ་ས་ཐོབ་ཤོག །གཟུགས་ཁམས་གནས་རིགས་ཐམས་ཅད་ནི། རྫོགས་སྐུའི་
ཞིང་ཁམས་ས་ཐོབ་ཤོག །གཟུགས་མེད་གནས་རིགས་ཐམས་ཅད་ནི། བོན་སྐུ་སྐྱེ་མེད་
ས་ཐོབ་ཤོག །དེ་མ་ཐོབ་ཀྱི་བར་དུ་ཡང་། ཚ་བ་བརྒྱད་ཀྱི་དམྱལ་བ་དང་། གྲང་བ་
བརྒྱད་ཀྱི་དམྱལ་བ་དང་། ཉིས་ཚེ་ཉིས་འཁོར་དམྱལ་བ་དང་། བཤའ་གཏུབ་སྦྱངས་
པའི་ལུས་སུ་བདག་མ་སྐྱེ། གནས་ངན་སྦྱངས་པའི་ཡི་དྭགས་དང་། རྒྱུ་དྲུག་བརྒྱུད་
པའི་ཡི་དྭགས་དང་། མཁའ་ལ་ཟེད་ཤམ་ཡི་དྭགས་དང་། ཕྱི་ནང་སྒྲིབ་པ་ཅན་གྱི་ཡི་
དྭགས་དང་། བཀྲེས་སྐོམ་སྦྱངས་པའི་ལུས་སུ་བདག་མ་སྐྱེ། ཆང་དར་སྦང་མ་ལྟ་བུའི་
བྱོལ་སོང་དང༌། མུན་ནག་འཐིབས་པའི་བྱོལ་སོང་དང་། བཀོལ་ཞིང་སྤྱད་པའི་བྱོལ་
སོང་དང་། ཁ་འཐོར་འཐོམས་པའི་བྱོལ་སོང་དང་། མཁའ་ལ་རྐྱེན་ཐར་བྱོལ་སོང་
དང་། གླེན་ལྐུགས་མྱོས་པའི་ལུས་སུ་བདག་མ་སྐྱེ། ལུས་འཕགས་པོ་དང་སྒྲ་མི་སྙན།
བ་ལོངས་སྤྱོད་དང་མཐའ་འཁོབ་མི། རྐོ་རིང་མི་དང་རྐོ་ཐུང་མི། གྱག་ཏི་མི་དང་གྱོག་
ཏི་མི། མར་ཞི་མི་དང་ཏིང་ཞི་མི། ཁ་སློ་མི་དང་སྤྲེལ་རྒྱུད་མི། བྲེལ་འཕོང་སྡུག་པའི་
ལུས་སུ་བདག་མ་སྐྱེ། ཡར་གཡེན་བཅུ་གསུམ་ལྷ་མིན་དང་། བར་གཡེན་དགུ་ཡི་ལྷ་
མིན་དང༌། ས་གཡེན་བཅུ་གཅིག་ལྷ་མིན་དང་། གོ་གྱོན་མཚོན་ཐོགས་ལྷ་མིན་དང༌།
འཐབ་བརྩོད་འཁྲུགས་པའི་ལུས་སུ་བདག་མ་སྐྱེ། འདོད་ཁམས་ལྷ་རིགས་དྲུག་པོ་
དང༌། གཟུགས་ཁམས་ལྷ་རིགས་བཅུ་བདུན་དང་། འདུ་ཤེས་ལོག་པར་གོལ་བ་དང་།
ལྟ་བ་ལོག་དང་སྒོམ་པ་གོལ། སྤྱོད་པ་ནོར་དང་འབྲས་བུ་འཆལ། ཚེ་རིང་ཐེར་ཟུག་ལ་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སོགས་ཏེ། ཕམ་ཞིང་ལྟུང་པའི་ལས་སུ་བདག་མ་སྐྱེ། གཟུགས་མེད་བར་དོའི་གནས་
རིགས་དང༌། གཟུགས་མེད་ཐེར་ཟུག་ཡིད་ཀྱི་གནས་རིགས་དང༌། གཟུགས་མེད་
སྐྱེ་མཆེད་མི་བཞིའི་གནས་རིགས་དང༌། བག་ཆགས་ཞེན་པའི་ལུས་སུ་བདག་མ་སྐྱེ།
མཛེ་དང་ཕོལ་དང་སྐྲན་དང་དམུ་ཆུ་དང་། དྲག་དང་གྲུམ་བུ་སུར་ཡ་གློ་རྡོལ་དང་།
རླུང་མཁྲིས་བད་ཀན་འདུ་བ་དུག་དང་མཚོན། ན་ཞིང་ཚ་བའི་ལུས་སུ་བདག་མ་སྐྱེ།
ཉམ་ཆུང་སྟོབས་ཞན་ཁས་དམན་དབུལ་ཕོངས་དང་། བྲན་དང་མོ་རིགས་མ་ནིང་ལ་
སོགས་ཏེ། ལུས་སེམས་དམན་པའི་ལུས་སུ་བདག་མ་སྐྱེ། ཁེ་བྱེད་མགོ་ཚོང་མུ་སྟེགས་
ལོག་ཆོས་སྨྲ། སྡིག་དང་རྫུན་དང་འཁོར་བ་སྤེལ་བ་དང་། གཞན་དག་བཀོལ་སྤྱོད་
བྱེད་པ་ལ་སོགས་ཏེ། ལས་སྤྱོད་ལོག་པའི་ལུས་སུ་བདག་མ་སྐྱེ། ཤན་པ་གྲི་ཐོགས་རྔོན་
པ་རྒྱ་ཁུར་དང་། དམག་དཔོན་དར་ཐོགས་མི་དཔོན་ཁྲིམས་གཅོད་དང་། མཁན་
སློབ་ཕ་མ་གཉེན་འདུན་ལ། དྲིན་ལན་ཆུད་ཀྱིས་བསུན་པ་དང་། སྡེ་འཁྲུག་དུག་
སྦྱོར་རྟེན་གསུམ་བཤིག་གཏོར་དང༌། སྡིག་སྤྱོད་འཁོར་ལོ་སྐོར་བའི་ལུས་སུ་བདག་མ་
སྐྱེ། གནས་ངན་སྐྱེ་བའི་སྒོ་ཆོད་ནས། ཞིང་དག་གནས་སུ་སྐྱེ་བར་ཤོག །ལུས་ངན་
ལེན་པའི་སྒོ་ཆོད་ནས། དལ་འབྱོར་མི་ལུས་ཐོབ་པར་ཤོག ལས་ངན་སྤྱོད་པའི་སྒོ་
ཆོད་ནས། དཀར་པོ་དགེ་ལ་སྤྱོད་པར་ཤོག །ལམ་ངན་བགྲོད་པའི་སྒོ་ཆོད་ནས། མི་
ལྡོག་ས་ལམ་བགྲོད་པར་ཤོག །གྲོགས་ངན་བརྟེན་པའི་སྒོ་ཆོད་ནས། ཡི་དམ་ལྷ་ཞལ་
མཐོང་བར་ཤོག །བསམ་ངན་སྦྱོར་བའི་སྒོ་ཆོད་ནས། སེམས་ཅན་འགྲོ་དོན་བྱེད་པར་
ཤོག །རྐྱེན་ངན་འབྱུང་བའི་སྒོ་ཆོད་ནས། བཀའ་གྲོགས་སྡོང་དུ་གྱུར་པར་ཤོག །དུས་
བཞི་འབྱུང་བ་ཆ་སྙོམས་ནས། རྩི་ཐོག་ལོག་ཏོག་ཤིང་ཐོག་རྣམས། སྐྱེ་འགྲོའི་གསོས་
སུ་གྱུར་པར་ཤོག །རྒྱལ་ཁམས་ཡུལ་རིས་ཐམས་ཅད་ཀུན། ནད་མུག་མཚོན་གསུམ་
ཞི་བར་ཤོག །བདག་དང་མཐའ་ཡས་སེམས་ཅན་ལ། བདེ་སྐྱིད་ཕུན་སུམ་ཚོགས་པར་
26

མདོ་སྡེ། ངན་སོང་སྐྱེ་སྒོ་གཅོད་མདོ། །
ཤོག །བདུད་སྲིན་ལོག་པ་ཅན་རྣམས་ཀྱང་། བྱམས་པའི་སེམས་དང་ལྡན་པར་ཤོག །
རྔོན་པ་ཉ་པ་ལ་སོགས་ཀྱང་། སྡིག་སྤངས་དགེ་ལ་འཇུག་པར་ཤོག །ཞ་ལོང་འོན་
ཞུགས་མྱོས་འཐིབས་ཅན། དབང་པོ་ཡན་ལག་ཚང་པར་ཤོག །ཉམ་ཆུང་སྟོབས་ཞན་
དབུལ་ཕོངས་ཅན། བསོད་ནམས་སྟོབས་ཤེད་རྒྱས་པར་ཤོག །སྐྱེ་བའི་སྡུག་བསྔལ་ཞི་
ནས་ཀྱང་། སྤྲུལ་སྐུའི་གྲོགས་སུ་གྱུར་པར་ཤོག །རྒས་པའི་སྡུག་བསྔལ་ཞི་ནས་ཀྱང་།
བོན་ཉིད་གནས་ལུགས་ཤར་བར་ཤོག །ན་བའི་སྡུག་བསྔལ་ཞི་ནས་ཀྱང་། ལས་
ངན་ཕྱག་མར་གྱུར་པར་ཤོག །འཆི་བའི་སྡུག་བསྔལ་ཞི་ནས་ཀྱང་། མི་རྟག་རྒྱུད་ལ་
ཁེལ་བར་ཤོག །བར་དོའི་སྡུག་བསྔལ་ཞི་ནས་ཀྱང་། རང་སྣང་གྲོགས་སུ་གྱུར་པར་
ཤོག །སྣོད་དང་ལྡན་པའི་གང་ཟག་ལ། བཅུད་ཀྱི་དངོས་གྲུབ་འབབ་པར་ཤོག །འགྲོ་
བའི་དོན་ལ་བརྩོན་པ་རྣམས། གདུལ་བྱ་མཐའ་རུ་ཕྱིན་པར་ཤོག །སྦྱོང་བའི་ལམ་ལ་
ཞུགས་པ་རྣམས། ཐོས་བསམ་རྟོགས་པ་ལྡན་པར་ཤོག །སྤོང་བའི་ལམ་ལ་ཞུགས་པ་
རྣམས། ཚུལ་ཁྲིམས་མཐའ་རུ་ཕྱིན་པར་ཤོག །བསྒྱུར་བའི་ལམ་ལ་ཞུགས་པ་རྣམས།
གྲུབ་རྫོགས་མཐའ་རུ་ཕྱིན་པར་ཤོག །སྒོམ་པའི་ལམ་ལ་ཞུགས་པ་རྣམས། སྟོང་གསལ་
བདེ་བ་ལྡན་པར་ཤོག །གྲོལ་བའི་ལམ་ལ་ཞུགས་པ་རྣམས། ཉམས་རྟོགས་གཅིག་
ཏུ་འདྲེས་པར་ཤོག །སྒྱུ་ལུས་གཟུགས་ཀྱི་ཕུང་པོ་ལ། མཚན་དང་དཔེ་བྱད་ལྡན་
པར་ཤོག །ཐ་སྙད་ཚིག་གི་བརྗོད་བྱ་རྣམས། བོན་གྱི་སྒྲ་དབྱངས་སྒྲོགས་པར་ཤོག །
དྲན་སེམས་ཡིད་ཀྱི་འཕྲོ་འདུ་ལ། མཁྱེན་པའི་ཡེ་ཤེས་འཆར་བར་ཤོག །མཚན་ཉིད་
དབྱིངས་ཀྱི་ནམ་མཁའ་ལ། ལེགས་པའི་གཞའ་ཚོན་བཀྲ་བར་ཤོག །ལས་སྤྱོད་དུས་ཀྱི་
རྩོལ་བ་ལ། སེམས་ཅན་འགྲོ་དོན་འཕེལ་བར་ཤོག །མཚན་བཅས་དགེ་བའི་སོ་ནམ་
ལ། མཚན་མེད་བོན་སྐུར་འགྲུབ་པར་ཤོག ། སྟོང་གསུམ་འཇིག་རྟེན་མཐའ་དག་ན།
སྙན་པའི་དུང་ཆེན་སྒྲོགས་པར་ཤོག །སྲིད་གསུམ་རི་རབ་རྩེ་མོ་ན། བསྟན་པའི་དར་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཆེན་ཕྱར་བར་ཤོག །དུས་གསུམ་སྟོན་པའི་གདུལ་བྱ་ལ། ཐུགས་རྗེའི་འོད་ཆེན་ཤར་
བར་ཤོག །ཁམས་གསུམ་འཁོར་བའི་ཞིང་ས་ལ། གདུལ་བྱའི་ལོ་ཏོག་རྒྱས་པར་ཤོག །
དུག་གསུམ་ན་རག་ཕུང་པོ་ལ། བྱིན་རླབས་ཆར་ཆེན་འབེབ་པར་ཤོག །གནས་ངན་
གདུག་པའི་བཙོན་ཁང་ལ། བདེ་ཆེན་རང་ས་ཟིན་པར་ཤོག །ལུས་ངན་དུག་གི་སྡོང་
པོ་ལ། ཡོན་ཏན་ལོ་འབྲས་སྨིན་པར་ཤོག །རྐྱེན་ངན་བདུད་ཀྱི་དམོད་པ་ལ། གདུལ་
བྱའི་ཀ་ཆེན་ཚུགས་པར་ཤོག །གྲོགས་ངན་དགེ་བའི་གགས་ཤིང་ལ། ཐར་པའི་སྐས་
ལམ་དོད་པར་ཤོག །ནམ་ངན་དུས་ཀྱི་སྦྱང་པ་ལ། ལོངས་སྤྱོད་ཆུ་ཆེན་འབྲུག་པར་
ཤོག །བསྐལ་ངན་ཁྲག་གི་རྒྱ་མཚོ་ལ། བདེ་སྐྱིད་ཁ་ཞགས་ཆགས་པར་ཤོག །ཡུལ་
ངན་མཐའ་འཁོབ་གླིང་ཆུང་ལ། མཆོག་ཐུན་གྱི་དངོས་གྲུབ་འབེབ་པར་ཤོག ། མ་ནམ་
མཁའ་དང་མཉམ་པའི་སེམས་ཅན་ལ། སྨོན་ལམ་གྱི་འོད་ཟེར་འཕྲོ་བར་ཤོག །བདག་
དུས་གསུམ་དུ་གྱུར་པ་ཡི། སེམས་བསྐྱེད་པའི་མཁན་པོ་དང་སློབ་དཔོན། ལུས་བསྐྱེད་
པའི་དྲིན་ཅན་ཕ་མ། དམ་ཚིག་གཅིག་པའི་མཆེད་གྲོགས། དུས་ཚོད་འཛིན་པའི་ཉི་
ཟླ། ཤ་ཁྲག་ཟོས་པའི་སེམས་ཅན། འོ་ཞོ་འཐུང་བའི་བཞོན་ལུག །བཀོལ་སྤྱོད་བྱས་
པའི་གཡག་རྟ། ཞོར་ལ་ཤི་བའི་འབུ་སྦྲང་། ལས་ཀྱི་འབྲེལ་བའི་ཡོན་བདག་ཕོ་མོ་
རྣམས་ཀྱིས་གཙོར་བྱས། ནམ་མཁས་ཁྱབ་པའི་སེམས་ཅན་ཐམས་ཅད། བདག་དོན་
དུ་བོན་སྐུ་ཐོབ་པར་གྱུར་ཅིག །གཞན་དོན་དུ་རྫོགས་སྐུ་ཐོབ་པར་གྱུར་ཅིག །འགྲོ་
དོན་དུ་སྤྲུལ་སྐུ་ཐོབ་པར་གྱུར་ཅིག །སྐུ་གསུམ་དབྱེར་མེད་སངས་རྒྱས་དང་མཉམ་
པར་གྱུར་ཅིག །མཚན་བཅས་མཚན་མེད་དགེ་བ་ཅི་བགྱིས་པ། འཁོར་འདས་ཀུན་གྱི་
དགེ་རྩ་དེ་སྙེད་ཀུན། དམིགས་མེད་ཤེས་རབ་དག་པའི་སྟོབས་མཆོག་གིས། མཐའ་
ཡས་སེམས་ཅན་མ་ལུས་དོན་དུ་བསྔོ། སྒྲིབ་གཉིས་རྣམ་བྱང་ཚོགས་གཉིས་ཡོངས་
རྫོགས་ནས། སྐད་ཅིག་རྣམ་མཁྱེན་སངས་རྒྱས་མྱུར་ཐོབ་ཤོག །དེ་བྱུང་དགེ་བའི་འགྲོ་
28

མདོ་སྡེ། ངན་སོང་སྐྱེ་སྒོ་གཅོད་མདོ།
བ་མ་ལུས་ཀུན། སྒྲིབ་གཉིས་བྱང་ཞིང་ཚོགས་གཉིས་རྫོགས་ནས་ཀྱང་། སྐུ་གསུམ་
མངོན་གྱུར་སངས་རྒྱས་མྱུར་ཐོབ་ཤོག །ནོར་བུ་དོན་འདུས་ངན་སོང་སྐྱེ་སྒོ་གཅོད་པའི་
མདོ་རྫོགས་སོ། །བསྭོ་ཨོ་རུ་པ་རུ་མ་ནི་པྲ་འབར་བ་ཡེ་སྭཱཧཱ། བསྭཱ་ཨཱི་རུ་པ་རུ་མ་ནི་
པྲ་འབར་བ་ཏ་ཡེ་ཧཱུྃ་ཕཊ༔ བླ་ཆེན་དྲན་པ་ནམ་མཁས་དམ་པ་རང་གྲོལ་ལ་སྙན་དུ་
བརྒྱུད་པའི་འགྱུར་བ་མེད་པའི་སྔགས་འདི་ཡིན་ནོ། །
འཁོར་བ་དོང་སྤྲུགས་སྐྱེ་སྒོ་གཅོད་པའི་མདོ། ལུས་ལ་འཆང་ན་སྐུ་ཡི་སྟོན་པར་
འགྱུར། ངག་ཏུ་བརྗོད་ན་གསུང་གི་སྟོན་པར་འགྱུར། ཡིད་ཀྱིས་བསྒོམ་ན་ཐུགས་
ཀྱི་སྟོན་པར་འགྱུར། མཚལ་དང་སྣག་ཚ་ལ་སོགས་རིན་པོ་ཆེ་སྣ་ཚོགས་ཀྱིས་བྲིས་ན།
རིན་ཐང་གི་ཚེ་དང་བསོད་ནམས་དབང་ཐང་འཕེལ། སྒོ་བཞི་མཛོད་ལྔའི་མཆོད་པ་
ལ་བརྟེན་ཏེ་བརྗོད་ན། སྒོ་བཞི་མཛོད་ལྔའི་སྟོན་པ་འགྱུར། མཁན་སློབ་ལ་བསྔོས་ཏེ་
བརྗོད་ན། འོལ་མོ་ལུང་རིང་གི་སྟོན་པར་འགྱུར། ཕ་མ་ལ་བསྔོས་ཏེ་བརྗོད་ན། ཐོ་
གར་དང་བྲུ་ཤའི་སྟོན་པར་འགྱུར། ཉི་ཟླ་ལ་བསྔོས་ཏེ་བརྗོད་ན། ཨོ་རྒྱན་དང་ཁ་
ཆེའི་སྟོན་པར་འགྱུར། མཆེད་གྲོགས་ལ་བསྔོས་ཏེ་བརྗོད་ན། བོད་དང་ཞང་ཞུང་
གི་སྟོན་པར་འགྱུར། རྒྱུན་དུ་བརྗོད་ན་རྒྱུན་ཞུགས་ཀྱི་འབྲས་བུ་ཐོབ་ནས། འཁོར་
བ་མ་སྟོངས་ཀྱི་བར་དུ་འགྲོ་དོན་ནུས། བརྒྱ་རུ་བརྗོད་ན་ཚེ་ལོ་བརྒྱ་བའི་སྟོན་པར་
འགྱུར། སྟོང་དང་ཁྲི་དང་འབུམ་ཡང་དེ་བཞིན་ནོ།། སྐྱེ་བོ་ཕོ་མོས་བྲིས་ནས་གྲངས་སུ་
བཏོན་ན། ཞིང་དག་གནས་སུ་ལྷ་དང་ལྷ་མོར་སྐྱེ། འདབ་ཆགས་དུད་འགྲོ་ལ་སོགས་
སེམས་ཅན་གང་གིས་ཐོས་ཀྱང༌། ངན་སོང་གསུམ་གྱི་སྐྱེ་སྒོ་ཆོད་ནས་གཙང་མ་མི་
ལུས་ཐོབ། གསང་སྔགས་ཀྱི་བུམ་པ་ལ་བརྟེན་ཏེ་བརྗོད་ན། འགོ་བའི་ནད་རིགས་
ལ་སོགས་གློ་བུར་གྱི་རྐྱེན་ཐམས་ཅད་ཟློག་ནས། མཆོག་ཐུན་མོང་གི་དངོས་གྲུབ་
ཐོབ། ཕྱི་ནང་གསང་གསུམ་གྱི་མཆོད་པ་ལ་བརྟེན་ཏེ་བརྗོད་ན། ཚེ་རིང་ནད་མེད་
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 49 །
ལོངས་སྤྱོད་ཕུན་སུམ་ཚོགས། འགྲོ་བ་འདྲེན་པའི་སྟོན་པ་ནུས་པར་ངེས། ཁྱད་པར་
གཞན་དོན་མཛད་པའི་སྐྱེས་བུ་རྣམས། ས་དང་ལམ་ལ་གནས་ཤིང༌། རང་དོན་བྱེད་
པ་རྣམས། སྔོན་ནས་རང་གི་བག་ཆགས་མ་དག་པ་དང་། འཕྲལ་དུ་ལས་ངན་དྲི་མ་
བསྣན་ནས། ཚེ་དང་བསོད་ནམས་ལ་གནོད་ཅིང་ཐར་ལམ་བཀག་པ་དང་། གནས་
ལམ་འཆལ་བ་དང་། ནད་དང་བར་ཆོད་རྒོད་པ་དང་། བཀའ་རྒྱུད་གདུང་རྒྱུད་ཆད་
རྣམས་ཀྱང་། དགེ་སྦྱོར་ལོག་པར་འགྲོ་བའི་སྐྱོན་མང་དུ་ཡོད་པས། འདི་ལ་བརྩོན་
པ་གལ་ཆེའོ།། འདི་ལ་བརྩོན་ན་བདག་དོན་ལྷུན་གྱིས་གྲུབ་ཅིང་གཞན་དོན་མཐའ་
རུ་ཕྱིན་པས་འབྱུང་། བསམ་པའི་དོན་རྣམས་འགྲུབ་པར་ངེས་སོ། །དེ་བས་རིན་ཆེན་
སྣ་བརྒྱད་ཀྱིས་བྲིས་ནས་དར་སྣ་དགུའི་ན་བཟའ་གསོལ་ན། ཞིང་ཁམས་དག་པའི་
གནས་སུ་སྟོང་འཁོར་ལོས་སྒྱུར་བའི་རྒྱལ་རིགས་ཀྱི་སྲས་སུ་འཁྲུངས་ནས། བོན་ཐེག་
པ་རིམ་དགུའི་རྒྱུད་ལས་གྲོལ་ཞིང་ཁམས་གསུམ་ས་དགུ་འདྲེན་ནུས་པའི་སྟོན་པ་འོང་།
རིན་ཆེན་སྣ་ལྔས་བྲིས་ནས་དར་སྣ་ལྔའི་ན་བཟའ་གསོལ་ན། བོན་སྒོ་བཞི་མཛོད་ལྔས་
རྒྱུད་གྲོལ་ནས། ཕྱོགས་མེད་ཀྱི་འགྲོ་དོན་ནུས་པར་སྐྱེ། གསེར་དངུལ་དུང་ཕྲ་མེན་ལ་
སོགས་པས་བྲིས་ནས་དར་སྣ་ལྔའི་ན་བཟའ་གསོལ་ན། རིགས་ལྔའི་ཞིང་ཁམས་སུ་
རྫུས་ཏེ་སྐྱེས་ནས་འགྲོ་དོན་རྒྱ་ཆེར་ནུས་པར་འགྱུར། མཚལ་དང་སྣག་ཚས་བྲིས་ནས་
དར་སྣ་གསུམ་མམ་ལྔའི་ན་བཟའ་གསོལ་ན། ཕྱི་ནང་གསང་གསུམ་ལ་བློ་སྦྱངས་ནས།
ཞིང་དག་གནས་སུ་འགྲོ་དོན་ནུས་པར་སྐྱེ། གོང་ནས་རྣམ་སྤྲུལ་སྨོན་ལམ་ཐེབ་ཅིང་
འགྲོ་བའི་དོན་ལ་བྱོན་པ་རྣམས་ཀྱང་མངལ་གྱི་དྲི་མ་དང་། ལུས་ཀྱི་འབྱུང་གྲིབ་དང༌།
འཁོར་བ་ལས་ཀྱི་བག་སྒྲིབ་གྱིས། དཀྱིལ་འཁོར་གྱི་བག་རྡུལ་ལམ། དར་དཀར་གྱི་དྲི་
མ་འམ། མེ་ལོང་གཡའ་བཞིན་དུ་ཆགས་པ་ཡིན་པས། གངས་རི་ལ་ཉི་མ་ཕོག་ནས་
ཞུ་བའམ། མར་མེ་ལ་སེར་བུ་ཕོག་པ་བཞིན་དུ་རླུང་གིས་བསྐྱོད་ནས། བག་ཆགས་
30

མདོ་སྡེ། ངན་སོང་སྐྱེ་སྒོ་གཅོད་མདོ།
བསླངས་ཤིང་བདུད་སྲིན་གྱིས་དམོད་པས་ཆོ་འཕྲུལ་དུ་ཚུགས་པ་དང་། སྐུ་ཚེ་ཚད་དུ་
མི་སྐྱོལ་ནས་འགྲོ་དོན་གདུལ་བྱ་ལུས་པ་དང་། ཤེས་བྱའི་དྲི་མས་བསྒྲིབས་པས། གྲོལ་
ཆ་དང་རྟོགས་པའི་དྲོད་ཚད་མི་ཕྱིན་པ་དང་། ཞིང་ཁམས་ཆུང་ནས་གདུལ་བྱ་ནོར་
བ་དང་། སྨོན་ལམ་འཆུག་ནས་རྗེས་འབྲེང་མི་སྨིན་པ་ལ་སོགས་པའི་ཉེས་ཡོང་པས།
འདི་ལ་བརྩོན་པ་གལ་ཆེའོ། འདི་ལ་བརྩོན་ན་འཁོར་བའི་བག་སྒྲིབ་དང་། བསྟན་
པའི་བར་ཆད་རྣམས་ཀྱིས་མི་ཚུགས་ནས། བཅོ་ལྔའི་ཟླ་བ་དང་བཅུ་དྲུག་གི་ཉི་མ་
བཞིན་དུ་ཐབས་དང་ཤེས་རབ་གའུ་ཁ་སྦྱོར་འབྱུང་། འདི་མཐོང་ངམ་ཐོས་པས་ཀྱང་།
རིན་ཆེན་གླིང་དུ་ཕྱིན་པ་དང་འདྲའོ།། དེ་བས་རང་གིས་སྤྱོད་ཅིག །མ་སྤྱོད་མ་སྤེལ་ན།
རིན་ཆེན་གླིང་སྐྱུར་ནས་རྡོ་བཏུས་པ་དང་འདྲ། བདུད་རྩིའི་མཚོ་བསྐྱུར་ནས་དུག་ལ་
འཐུང་པ་དང་འདྲ། ཞེས་བསྟན་གཙོའི་ཞལ་ནས་གསུངས་པ། དེ་ཕྱིས་གཏེར་ལས་
ནམ་བརྡོལ་ཙམ་ན། དུས་བབ་ཤོག་སེར་མ་དཔེ་བུ་ལ་ཕོག །དབུས་གཙང་བཀའ་ཡི་
རྒྱུན་འཛིན་མན་ཆད་ནས། མདོ་དབུས་དོན་མཛད་རྣམས་ཀྱི་ཕྱག་ཏུ་བཞེས། འགྲོ་
བའི་དོན་མཛད་རྣམས་ཀྱིས་ཀུན་ཏུ་ཁྲོལ། རིན་ཆེན་གླིང་དུ་ཆར་པ་བབས་དང་ཁྱད་
པར་མེད། ཅེས་བླ་ཆེན་དྲན་པས་གསུངས། སྒོ་བཞི་མཛོད་ལྔའི་ཡང་སྙིང་འདུས་པ་
འདི། དཀར་ནག་བཀྲ་གསལ་རབ་གནས་མཛད་དུས་སུ། ཀོང་ཙེ་འཕྲུལ་རྒྱལ་དོན་
དུ་གཉེར་ནས་ཞུས། སྟོན་པ་གཤེན་རབ་ཐུགས་ཀྱི་བཅུད་དུ་བྱུང་། མཚན་ལྡན་ཁྱེའུ་
བཞིའི་ཚེམས་ཀྱི་འཕྲང་ནས་བཏོན། ཡེ་གཤེན་གཙུག་ཕུད་བཀའ་ཡིས་རིམ་པར་
བརྒྱུད། རིག་འཛིན་གོང་མ་རྣམས་ཀྱིས་གཉེར་དུ་བཞེས། བར་དུ་བཀའ་ལ་དར་ནུབ་
བྱུང་དུས་སུ། བཀའ་རྒྱ་མན་ངག་རྒྱ་ཡིས་བཏབ་ནས་སུ། མདོ་དབུས་གྲུབ་གནས་
རྡོ་ཐི་གངས་དཀར་ལ། དྲན་པ་ལ་སོགས་གྲུབ་པའི་གཤེན་དགུས་སྦས། དུས་ཀྱི་ཚད་
ལ་མན་ངག་ལུང་བསྟན་ནས། ལྷུན་གྲུབ་ཐོགས་མེད་ལས་ཀྱི་སྐལ་བར་བཏོན། ཁྱད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པར་ཡང་སྙིང་བོན་དུ་འདུག་པས། ལོ་སུམ་ཅུའི་བཀའ་རྒྱས་བསྲུང་། བཀའ་རྒྱ་ཡོལ་
ནས་ཤིང་ཕོ་སྟག་གི་ལོ་ལ། སྒྲོག་ཆེན་ལྡོང་རའི་གྲུབ་གནས་གཡས་པ་བ་མང། ཁུ་བྱུག་རི་
བཙུན་གྱི་གློ་ལ་ནི། གནས་སུ་བཀོད་པ་སྤེལ་བའི་ལུང་བསྟན་ནས། བཀྲ་ཤིས་པའི་
དཔལ་ཐོབ་བོ། དགོངས་པ་རང་ཤར་གྱི་ཡང་ཏིག །འཁོར་བ་དོང་སྤྲུགས་སྐྱེ་སྒོ་
གཅོད་པའི་མདོ། དབལ་གསས་དྲག་པོ་ཁོལ་ཕྱུང་གསུམ། ལྡོང་འགྱོང་སྨུག་པོའི་རི་ལ་
ནི། ཤོག་སེར་མ་དཔེ་བུ་ལ་ཕབ། འདི་ལ་སྤྱོད་པའི་སྒྲུབ་གཤེན་རྣམས། ཚེ་རིང་བདེ་
སྐྱིད་ཕུན་སུམ་ཚོགས། ཕྱི་མར་བདེར་གཤེགས་ལྷ་ཞལ་མཐོང་། སྨོན་ལམ་ཡིད་བཞིན་
འགྲུབ་པར་ཤོག །བཀྲ་ཤིས། ཉི་ཟླ། ནོར་བུ། རིན་ཆེན་གཏེར་རྒྱ་ཡོད། མ་རིག་སྐྱེ་སྒོ་
གཅོད་པའི་མདོ་འདི། གཏེར་སྟོན་ལྷུན་གྲུབ་ཐོགས་མེད་ཀྱིས། ཤོག་སེར་ཡིག་ཆུང་ལ་
ཡོད་པ་བུ་ལ་ཕབ་པའོ། །གབ་རྒྱ། གསང་རྒྱ། ཟབ་རྒྱ། སྦས་རྒྱ། ཟླསཡཔལགསé
དགེའོ། །བཀྲ་ཤིས་པར་ཤོག ། །

དགེ་སྤྱོད་ཡན་ལག་གསུམ་པ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཨ་དཀར་ཧ་ར་གྱེར་ཞི་གུ་དུན་ཧྲུན། གང་
ཟག་མི་ཡི་སྐད་དུ་ན། ཡེ་ཤེས་རྣམ་དག་བོན་ཉིད་དག་པའི་རྒྱུད། སངས་རྒྱས་བོན་
དང་གཤེན་རབ་སེམས་དཔའི་ཚོགས། རྒྱལ་སྲས་དཀོན་མཆོག་གསུམ་ལ་ཕྱག་འཚལ་
ལོ། །
འདི་སྐད་བདག་གིས་ཐོས་པའི་དུས་ཅིག་ན། སྟོན་པ་འཆི་མེད་གཙུག་ཕུད་ཞེས་བྱ་
བ་དེ། གནས་མཆོག་དམ་པ་མཁའ་གསལ་འོད་ཀྱི་གཞལ་ཡས་སུ། སྐུ་སྣང་ལ་རང་
བཞིན་མེད་པ། ཞལ་ཕྱོགས་བཅུ་ཡོངས་ལ་གཟིགས་པ། ཐུགས་རྗེས་འགྲོ་བ་སེམས་
ཅན་གྱི་དོན་ལ་རབ་ཏུ་དགོངས་ཏེ། འཁོར་གྱི་དམ་པ་ཡེ་གཤེན་གཡུང་དྲུང་སེམས་
དཔའ་རྣམས་དང་། སྲིད་པའི་ལྷ་མོ་བཟང་ཟ་རིང་བཙུན་དང་། ནམ་མཁའི་ལྷ་མོ་
གསལ་བྱེད་གདོས་བྲལ་མ་དང་། ས་ཡི་ལྷ་མོ་བསྐྱེད་བྱེད་བརྟེན་མ་དང་། ཆུ་ཡི་ལྷ་མོ་
བདུད་རྩི་ཀུན་བསྡུད་མ་དང་། མེ་ཡི་ལྷ་མོ་རྒྱལ་འདུས་དཀར་མོ་དང་། རླུང་གི་ལྷ་མོ་
འདེགས་བྱེད་སྒྲོལ་མ་དང་། ཡེ་ཤེས་ཀྱི་ལྷ་མོ་ཀུན་གསལ་མ་དང་། རྫུ་འཕྲུལ་གྱི་ལྷ་མོ་
རྒོད་ལྕམ་གཙུག་གི་དོན་འབར་མ་དང་། སྤྲུལ་པའི་ལྷ་མོ་དབྱིངས་ཕྱུག་མཆེད་ལྔ་དང་།
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་དང་ཐབས་གཅིག་ཏུ་
བཞུགས་སོ། །དེ་ཡི་ཚེ་དེ་ཡི་དུས་ན། སྟོན་པའི་ཐུགས་ལས་འོད་ཟེར་གྲངས་མེད་
33

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པ་རབ་ཏུ་སྤྲོས་ཏེ། དཔེར་ན་ཉི་མའི་སྙིང་པོ་ལ་སེར་བུའི་ངད་པ་མེད་པ་བཞིན་དུ།
ཐུགས་རྗེ་ཚད་མེད་པ་བཞི་དང་ལྡན་པས། འགྲོ་དྲུག་སེམས་ཅན་ལ་སྣང་བ་ཆེན་པོས་
ཡོངས་སུ་ཁྱབ་པར་མཛད་དོ། །འོད་ཟེར་དེ་དག་ཚུར་འདུས་པས། སྟོན་པའི་ཐུགས་
ལས་ཡེ་ཤེས་ཚན་གང་དུ་གྱུར་ཏེ། མུ་མེད་པ་འབྱམས་ཡས་པ་ཁྱབ་པ་ཆེན་པོའི་སྟོང་
པའི་རང་བཞིན་དུ། མ་འགག་རིག་པའི་རང་བཞིན་དུ་མཁྱེན་པའི་ཡེ་ཤེས་རྣམ་པ་དུ་
མ་དང་ལྡན་པ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་པའི་ཕྱིར། གང་
ལ་གང་འདུལ་གྱིས་འཕྲུལ་ངག་བདེན་པའི་བོན་གྱི་འཁོར་ལོ་རབ་ཏུ་བསྐོར།།
དེ་ནས་རྫུ་འཕྲུལ་གྱི་ལྷ་མོ་རྒོད་ལྕམ་དོན་འབར་མ་ཞེས་བྱ་བ་དེས། རྒྱན་དང་ཆ་
ལུགས་མཛེས་པར་བྱས་ནས། མེ་ཏོག་ཧ་རི་ཀ་དང་། ཨུ་དུ་འབར་བ་དང་། ཨུ་མུ་ཏ་
དང་། ནམ་མཁའ་ལྡིང་དང་། ཙམ་པ་ཀ་དང་། པད་མོ་མཛེས་དང་། བཀྲ་གསལ་
འབར་བ་ལས་སོགས་པའི་མཆོད་པ་མང་པོ་ཕུལ་ནས། པུས་བཙུག་ཐར་སྦྱར་གུས་
པའི་ཚུལ་ཕྱུང་ནས། ཞུས་པ། ཀྱེ་མ་སྟོན་པ་ཆེན་པོ་འགྲོ་བའི་མགོན། འཆི་མེད་ཡེ་
ཤེས་སྤྲུལ་པའི་སྐུ་མཆོག་ལགས། ཉིད་ཀྱི་ཐུགས་ཉིད་ནམ་མཁའ་དག་པའི་ངག །
ཐུགས་རྗེ་ཡེ་ཤེས་སྤྲིན་དཔུང་འཁྲིགས་པ་ལས། ཚད་མེད་བཞི་ཡི་ཆར་ཆེན་དབབ་
ནས་ཀྱང༌། འགྲོ་དྲུག་སེམས་ཅན་ཐ་མ་ངན་པ་ལ། བྱང་ཆུབ་སེམས་ཀྱི་མྱུ་གུ་སྨིན་
མཛད་ནས། བླ་མེད་རྟོགས་པའི་འབྲས་བུ་བསྐྱེད་དུ་གསོལ། ཐིག་ལེ་ཉག་གཅིག་བོན་
གྱི་དབྱིངས་ཀློང་ནས། བརྒྱད་ཁྲི་བཞི་སྟོང་གང་ལ་གང་འདུལ་བོན། ཕྱི་ནང་གསང་
གསུམ་ཐེག་པ་རིམ་དགུའི་དོན། ཐུགས་ཉིད་དཀྱིལ་ནས་ངེས་པའི་བཅུད་ཕྱུང་ལ།
བདག་ཅག་འཁོར་རྣམས་ཀུན་ལ་བཤད་དུ་གསོལ། ཞེས་ཞུས་སོ། །
དེ་ལ་འཆི་མེད་གཤེན་རབ་ཀྱིས་བཀའ་སྩལ་པ། ཉོན་ཅིག་རྒོད་ལྕམ་དོན་འབར་
ལས་སོགས། ཕྱི་རབས་འདུས་པའི་འཁོར་རྣམས་རབ་ཏུ་ཉོན། འཁོར་བའི་ལས་ནི་
34

མདོ་སྡེ། དགེ་སྤྱོད་ཡན་ལག་
ཟོ་ཆུའི་རྒྱུན་མ་འདྲ། སྐྱེ་རྒས་ན་འཆིའི་སྡུག་བསྔལ་རབ་ཏུ་སྦྱངས། གཅིག་ཀྱང་ཐར་
མེད་ནམ་ཡང་འཁོར་མེད་ལ། ཚེ་རབས་གཏན་དུ་ལྟུང་བའི་སེམས་ཅན་རྣམས། སྐྱེ་
རྒས་ན་འཆི་བཞི་ལས་ཐར་ནས་སུ། བླ་མེད་གཡུང་དྲུང་སྙིང་པོ་ཐོབ་འདོད་ན། ལུས་
ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་
བྱ། ཚེ་རབས་ལས་ཀྱིས་བསགས་པའི་བག་ཆགས་སྒྲིབ། བསྐལ་པར་བསགས་པའི་
མུན་ནག་འཁྲིགས་པ་ལ། རང་རིག་ཡེ་ཤེས་སྒྲོན་མེ་འདེགས་པའི་ཕྱིར། ལུས་ངག་
ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། ཞེ་
སྡང་ལས་ཀྱི་བསགས་པའི་བག་ཆགས་སྒྲིབ། བསྐལ་པར་བསགས་པའི་མཚོན་ཆ་རྩེ་
བསྣོལ་ལ། བྱམས་པ་ཡེ་ཤེས་གོ་ཆ་ལྡན་པའི་ཕྱིར། ལུས་ངག་ཡིད་གསུམ་བོན་སྒོར་
ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། འདོད་ཆགས་ལས་ཀྱིས་
བསགས་པའི་བག་ཆགས་སྒྲིབ། བསྐལ་བར་བསགས་པའི་དུག་མཚོ་ཁོལ་མ་ལ། སོར་
རྟོགས་ཡེ་ཤེས་སྐེམ་སར་སླེབ་པའི་ཕྱིར། ལུས་ངག་ཡིད་གསུམ་བོན་སྒོར་ཞུགས་ནས་
སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། གཏི་མུག་ལས་ཀྱིས་བསགས་པའི་
བག་ཆགས་སྒྲིབ། བསྐལ་པར་བསགས་པའི་མུན་ཁང་དགུ་རིམ་ལ། མེ་ལོང་ཡེ་ཤེས་
སྒྲོན་མེ་འདེགས་པའི་ཕྱིར། ལུས་ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་
བོན་སྤྱོད་འདི་ལ་བརྩོན་པར་བྱ། ང་རྒྱལ་ལས་ཀྱིས་བསགས་པའི་བག་ཆགས་སྒྲིབ།
བསྐལ་པར་བསགས་པའི་རི་རོང་བྲག་ཟུར་ལ། མཉམ་ཉིད་ཡེ་ཤེས་ངང་ལས་དབྱུང་
བའི་ཕྱིར། ལུས་ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་
ལ་བརྩོན་པར་བྱ། ཕྲག་དོག་ལས་ཀྱིས་བསགས་པའི་བག་ཆགས་སྒྲིབ། བསྐལ་པར་
བསགས་པའི་ཚེར་མའི་ནེ་ཐང་ན། ཡངས་པའི་ཡེ་ཤེས་གོ་ཆ་ལྡན་པའི་ཕྱིར། ལུས་
ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བྱ། ལུས་ཀྱིས་བསགས་པའི་བག་ཆགས་སྒྲིབ་པ་ནི། སྲོག་གཅོད་རྐུ་འཕྲོག་མ་བྱིན་མི་
གཙང་སྤྱོད། བསྐལ་པར་བསགས་པའི་བག་ཆགས་སྦྱང་བའི་ཕྱིར། ལུས་ངག་ཡིད་
གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། ངག་
གིས་བསགས་པའི་བག་ཆགས་སྒྲིབ་པ་ནི། ངག་འཁྱལ་ཚིག་རྩུབ་རྫུན་དང་ཕྲ་མ་སྨྲས།
བསྐལ་པར་བསགས་པའི་བག་ཆགས་སྦྱང་པའི་ཕྱིར། ལུས་ངག་ཡིད་གསུམ་བོན་སྒོར་
ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། ཡིད་ཀྱིས་བསགས་པའི་
བག་ཆགས་སྒྲིབ་པ་ནི། མངན་སེམས་གདུག་སེམས་དགེ་ལ་ལོག་པར་ལྟ། བསྐལ་
པར་བསགས་པའི་བག་ཆགས་སྦྱང་པའི་ཕྱིར། ལུས་ངག་ཡིད་གསུམ་བོན་སྒོར་ཞུགས་
ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། ལུས་ངག་ཡིད་གསུམ་དགེ་བའི་
སྒོར་ཞུགས་ནས། ཆགས་ཉམས་འགལ་འཁྲུལ་གནོང་པ་ཅི་མཆིས་པ། མ་རིག་རྨོངས་
པར་གྱུར་པའི་ལས་དབང་གིས། བསྐལ་པར་བསགས་པའི་ཆགས་ཉམས་ཅི་མཆིས་པ།
ཉམས་བསྐང་མི་གཙང་མཁོན་འགྲས་སྦྱང་པའི་ཕྱིར། ལུས་ངག་ཡིད་གསུམ་བོན་སྒོ་
ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། དལ་འབྱོར་མི་ལུས་རིན་
ཆེན་ཐོབ་ནས་སུ། འཛམ་གླིང་སྐྱེས་པ་ཆུད་ཟོས་མི་བྱེད་བར། རྩེ་གཅིག་དཀར་པོའི་
དགེ་ལ་སྤྱོད་པ་དང་། བླ་མེད་འབྲས་བུ་མྱུར་དུ་སྒྲུབ་པའི་ཕྱིར། ལུས་ངག་ཡིད་གསུམ་
བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། འཆི་འཕོས་
ལས་ཀྱི་འདོར་བའི་སྲེད་ལེན་གྱིས། སྡུག་བསྔལ་ཉོན་མོངས་བརྒྱད་ཁྲི་བཞི་སྟོང་གིས།
སྐད་ཅིག་མི་བདེ་སྡུག་བསྔལ་སྦྱང་པ་ལ། གཉེན་པོ་ཡེ་ཤེས་བརྒྱད་ཁྲི་བཞི་སྟོང་གིས།
སྡུག་བསྔལ་ཉོན་མོངས་ཟིལ་གྱིས་གནོན་པའི་ཕྱིར། ལུས་ངག་ཡིད་གསུམ་བོན་སྒོར་
ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། བདུད་དང་སྲིན་པོ་མུ་
སྟེགས་ལས་སོགས་ཏེ། ཕ་རོལ་སྦོད་གཏོང་གནོད་ཅིང་འཚེ་བ་རྣམས། ཅི་ལྟར་འབྱུང་
36

མདོ་སྡེ། དགེ་སྤྱོད་ཡན་ལག
ཡང་བསྐྱད་དུ་མི་ཚུགས་ཤིང་། སྲོག་མེད་ཡེ་ཤེས་བདུད་དང་བྲལ་བའི་ཕྱིར། ལུས་
ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ།
གཙང་མའི་མི་ལུས་རིན་ཆེན་ཐོབ་དུས་འདིར། འཕྲུལ་ངག་གཡུང་དྲུང་བོན་ལ་སྤྱོད་
པ་ལ། བསམ་པར་བར་ཆོད་མེད་པར་འགྲུབ་གྱུར་ཅིག །བོན་དང་མཐུན་པར་ལོངས་
སྤྱོད་ཕུན་ཚོགས་ཕྱིར། ལུས་ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་
སྤྱོད་འདི་ལ་བརྩོན་པར་བྱ། ཕྱི་ནང་གསང་གསུམ་བོན་རྣམས་གང་སྤྱོད་ཀྱང་། སྒོ་
གསུམ་ཉམས་ལེན་ཐང་ཆོད་མཐར་ཕྱིན་ནས། བོན་སྤྱོད་ལས་ལ་འབྲས་བུ་སྨིན་འགྱུར་
ཏེ། ཅི་སྤྱོད་དོན་ལྡན་གྲུབ་པ་ཐོབ་པའི་ཕྱིར། ལུས་ངག་ཡིད་གསུམ་བོན་སྒོར་ཞུགས་
ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། འདི་ནས་ཚེ་འཕོས་ལུས་སེམས་
བྲལ་མ་ཐག །འོད་གསལ་བར་དོའི་སྣང་བ་ཤར་བའི་དུས། རང་སེམས་སྐྱེ་མེད་བོན་
སྐུ་རང་མདངས་ལ། སྒྲ་འོད་ཟེར་གསུམ་རྫོགས་སྐུའི་ཆོ་འཕྲུལ་གྱིས། གཉིས་སུ་མེད་
པའི་སྤྲུལ་སྐུའི་རྒྱན་ཤར་ནས། སྐུ་གསུམ་དབྱེར་མེད་མ་བུ་བརྡའ་འཕྲོད་ཕྱིར། སྐྱེ་མེད་
དབྱིངས་སུ་རྫོགས་སངས་རྒྱས་པའི་ཕྱིར། ལུས་ངག་ཡིད་གསུམ་བོན་སྒོར་ཞུགས་ནས་
སུ། སྒོ་གསུམ་བོན་སྤྱོད་འདི་ལ་བརྩོན་པར་བྱ། གལ་ཏེ་ལས་ཀྱིས་འཁོར་བར་སྐྱེས་
ནས་སུ། བསྐལ་པ་མ་འོངས་ལྔ་བརྒྱའི་ཐ་མ་ལ། བླ་མེད་རྒྱུན་དུ་ཞུགས་པའི་འབྲས་
བུ་ཡིས། ཁམས་གསུམ་འགྲོ་དྲུག་སེམས་ཅན་ཐམས་ཅད་ལ། གང་ལ་གང་འདུལ་
སྤྲུལ་པའི་སྐུ་མཆོག་གིས། གདུལ་དཀའ་མ་ལུས་ཐར་པར་བཀོད་ནས་སུ། འཁོར་བ་
དོང་སྤྲུགས་སྤྲུལ་པའི་སྐུ་ཐོབ་ཅིག །དགེ་བའི་དད་དཔོན་ཆེན་པོ་བྱ་བའི་ཕྱིར། ལུས་
ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་བརྩོན་པར་
བྱ། དུས་གསུམ་སངས་རྒྱས་ཐུགས་ལས་བྱུང་པ་ཡི། ཁམས་གསུམ་སེམས་ཅན་ཐར་
པར་བཀོད་པའི་ཕྱིར། བརྒྱད་ཁྲི་བཞི་སྟོང་བོན་གྱི་ཡང་བཅུད་འདི། སྒྲིབ་སྦྱང་ཚོགས་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རྫོགས་བྱང་ཆུབ་ཐོབ་པའི་ཕྱིར། འདུས་པའི་འཁོར་རྣམས་ཀུན་ལ་བསྟན་པར་བྱ། ཕྱི་
རབས་རྗེས་འབྲེང་སྐལ་ལྡན་ཕོ་མོ་ཀུན། འགྲོ་ཉལ་འདུག་སྡོད་ལས་སྤྱོད་ཅི་བྱེད་ཀྱང་།
རྒྱུན་སྐྱོངས་ནར་མར་དུས་དྲུག་དུས་གསུམ་དུ། དགེ་སྤྱོད་ཡན་ལག་གསུམ་པ་ཞེས་
བྱ་བ། གཡུང་དྲུང་བོན་སྤྱོད་འདི་ལ་བརྩོན་པར་བྱ། རང་ཉིད་གཅིག་བུའི་དོན་དུ་མ་
ཡིན་པར། ཁམས་གསུམ་འགྲོ་དྲུག་སེམས་ཅན་ཀུན་དོན་དུ། ཟབ་མོའི་དོན་དམ་འདི་
ལ་འཇུག་པའི་ཕྱིར། རང་གི་མདུན་གྱི་དཔག་ཚད་ནམ་མཁའ་ལ། གཞའ་ཚོན་འོད་
ལས་གྲུབ་པའི་གུར་ནང་དུ། རིན་ཆེན་སྣ་ལྔ་མཛེས་པའི་ཁྲི་རྐང་བརྒྱད། སེང་གླང་རྟ་
འབྲུག་སྟོབས་ཆེན་བརྒྱད་ཀྱིས་འདེགས། ཉི་ཟླ་པད་མ་བརྩེགས་པའི་གདན་སྟེང་དུ།
དུས་གསུམ་སངས་རྒྱས་སྟོན་པ་རྣམ་གསུམ་ལ། ས་བཅུའི་སེམས་དཔའ་རྒྱལ་བ་སྲས་
བཅས་དང་། ཞི་རྒྱས་དབང་དྲག་ཕྲིན་ལས་རྣམ་བཞི་དང་། བླ་མ་ཡི་དམ་མཁའ་
འགྲོ་བོན་སྐྱོངས་དང་། སྐུ་གདུང་སྐུ་གཟུགས་གསུང་རབ་གླེགས་བམ་སོགས། ཚོགས་
ཞིང་མ་ཚང་མེད་པར་བསྐོར་ནས་བཞུགས། ཕྱི་ནང་གསང་གསུམ་མཆོད་ཡོན་སྤྲུལ་
པ་བཅས། གུས་པའི་ཚུལ་དང་གདུང་བའི་དབྱངས་ཕྱུང་ལ། ལུས་ངག་ཡིད་གསུམ་
གུས་པས་ཕྱག་འཚལ་ལོ། ། །
ཨེ་མ་ཧོ། བོན་ཉིད་དབྱིངས་ལས་རང་བཞིན་ལྷུན་གྱིས་གྲུབ། བདག་མེད་ཡེ་ཤེས་
མཁྱེན་བརྩེ་སྟོབས་དང་ལྡན། ཚད་མེད་བཞི་ལྡན་འགྲོ་བ་ཐར་པར་འདྲེན། དུས་
གསུམ་བདེར་གཤེགས་མ་ལུས་ཐམས་ཅད་ལ། བདག་དང་མཐའ་ཡས་སེམས་ཅན་
ཐམས་ཅད་ཀྱིས། ལུས་ངག་ཡིད་གསུམ་གུས་པས་ཕྱག་འཚལ་བསྟོད། བོན་སྐུ་ནམ་
མཁའ་བཞིན་དུ་ཡོངས་ལ་ཁྱབ། རྫོགས་སྐུ་ཉི་ཟླ་བཞིན་དུ་ཀུན་ལ་སྙོམས། སྤྲུལ་སྐུ་
གཞའ་ཚོན་བཞིན་དུ་བཀྲ་ལ་གསལ། སྐུ་གསུམ་བདེ་བར་གཤེགས་ལ་ཕྱག་འཚལ་
ལོ། །མི་སྐྱེ་མི་འགག་ནམ་མཁའི་ངོ་བོ་ཉིད། མ་འོངས་མི་འགྲོ་ཐིག་ལེ་ཉག་གཅིག་
38

མདོ་སྡེ། དགེ་སྤྱོད་ཡན་ལག་
དབྱིངས། ཐམས་ཅད་ཀུན་འབྱུང་བ་ག་ཡུམ་གྱི་ཀློང༌། ཤེས་རབ་ཕར་ཕྱིན་ཡུམ་ལ་
ཕྱག་འཚལ་བསྟོད། ཀུན་ཁྱབ་བདེ་ཆེན་ཕྱོགས་རིས་མེད་པའི་ངང་། མ་བཅོས་སྤྲོས་
བྲལ་དམིགས་མེད་ཡོངས་ལ་ཁྱབ། ཐུགས་རྗེ་བཞི་ལྡན་འགྲོ་ལ་བུ་ལྟར་སྐྱོབས། རྒྱལ་
བ་ཀུན་ཏུ་བཟང་ལ་ཕྱག་འཚལ་བསྟོད། བོན་གྱི་སྐུ་ལ་ལོངས་སྤྱོད་རྫོགས་སྐུ་ཤར། བྱེ་
བ་ཕྲག་བརྒྱའི་སྤྲུལ་པ་དུ་མར་འགྱེད། མཁྱེན་རྩེའི་སྟོབས་ལྡན་འགྲོ་རྣམས་ཐར་པར་
འདྲེན། ཕྱོགས་བཅུའི་བདེར་གཤེགས་རྣམས་ལ་ཕྱག་འཚལ་བསྟོད། བདུད་བཞི་
དགྲ་བཅོམ་ཉོན་མོངས་ཟག་པ་ཟད། ཡང་དག་རྫོགས་པའི་སྟོན་པ་རྣམ་གསུམ་གྱིས། །
སྔོན་དང་མ་འོངས་ད་ལྟའི་འགྲོ་བ་འདུལ། དུས་གསུམ་སྟོན་པའི་སྐུ་ལ་ཕྱག་འཚལ་
བསྟོད། དཔག་མེད་གོང་ནས་སངས་རྒྱས་སྐུ་ཐོབ་ཅིང་། བསྐལ་སྲིད་གོང་ནས་འགྲོ་
བ་འདྲེན་པའི་གཤེན། འཁོར་བ་མ་སྟོངས་བར་དུ་འགྲོ་དོན་མཛད། བསྐལ་བཟང་
སངས་རྒྱས་སྟོང་ལ་ཕྱག་འཚལ་བསྟོད། བོན་ཉིད་དབྱིངས་ནས་རང་བཞིན་ལྷུན་གྱིས་
གྲུབ། ཡེ་ཤེས་ལྔ་ལྡན་ལོངས་སྤྱོད་རྫོགས་པའི་སྐུ། ཐབས་དང་ཤེས་རབ་གཉིས་མེད་
འགྲོ་བ་འདྲེན། རིགས་ལྔ་བདེར་གཤེགས་ལྷ་ལ་ཕྱག་འཚལ་བསྟོད། དབྱིངས་དང་ཡེ་
ཤེས་གཉིས་མེད་མཉམ་པ་ལས། ཐབས་དང་ཤེས་རབ་ཟུང་དུ་འབྲེལ་བའི་སྐུ། འགྲོ་
དོན་ཕྲིན་ལས་རྒྱ་ལག་ཕྱེད་མཛད་པ། བདེར་གཤེགས་གཙོ་བོ་བཞི་ལ་ཕྱག་འཚལ་
བསྟོད། བོན་ཉིད་ཀློང་ཆེན་ལྔ་ལས་སྐུ་བསྐྱེད་པའི། ཡེ་ཤེས་ལྔ་ལྡན་དུག་ལྔ་འདུལ་
བའི་སྐུ། ཉོན་མོངས་དུག་ལྔ་མྱུར་དུ་འཇོམ་མཛད་པའི། ལྷ་གཤེན་བརྒྱ་ཡི་སྐུ་ལ་ཕྱག་
འཚལ་བསྟོད། མཁའ་ཀློང་དབྱིངས་ནས་ཐུགས་རྗེ་སྤྲུལ་པའི་ཡུམ། འགྲོ་བ་ཀུན་ལ་བུ་
གཅིག་མ་ལྟར་བྱམས། འདས་དང་མ་བྱོན་ད་ལྟ་དུས་གསུམ་གྱི། ལྷ་མོ་སུམ་བརྒྱའི་སྐུ་
ལ་ཕྱག་འཚལ་བསྟོད། སངས་རྒྱས་ཀུན་གྱི་ནང་ནས་མཆོག་གྱུར་པ། བླ་མེད་ཕ་རོལ་
ཕྱིན་པ་དྲུག་དང་ལྡན། འགྲོ་བ་རིགས་དྲུག་ཐར་པར་འདྲེན་མཛད་པ། འདུལ་གཤེན་
30

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཐུབ་པ་དྲུག་ལ་ཕྱག་འཚལ་བསྟོད། དུས་གསུམ་རྒྱལ་བའི་ཐུགས་ལས་རབ་སྤྲུལ་པའི།
ཚད་མེད་བཞི་ལྡན་བྱམས་སེམས་དཔག་ཏུ་མེད། རྒྱུན་ཞུགས་འབྲས་ཐོབ་དུས་མཐར་
འགྲོ་བ་འདུལ། མཚན་ལྡན་ཁྱེའུ་བཞི་ལ་ཕྱག་འཚལ་བསྟོད། དབྱིངས་དང་ཡེ་ཤེས་
ཐབས་དང་ཤེས་རབ་ཉིད། ཟུང་འཇུག་འགྲོ་བའི་དོན་དུ་སྐུ་སྤྲོས་པ། བདེར་གཤེགས་
སྟོང་དང་སྒོ་སྲུང་ཁྲོ་བོ་བཞི། ཀློང་རྒྱས་དཀྱིལ་འཁོར་ལྷ་ལ་ཕྱག་འཚལ་བསྟོད། མི་
སྐྱེ་མི་འགག་ནམ་མཁའི་རང་བཞིན་ཅན། ཐམས་ཅད་ཀུན་ཡུམ་ས་ཏྲིག་ཨེར་ཏི་
སངས། འཁོར་གྱི་ལྷ་མོ་ཡེ་གཤེན་སྒོ་མར་བཅས། རྣམ་དག་དཀྱིལ་འཁོར་ལྷ་ལ་ཕྱག་
འཚལ་བསྟོད། བདག་མེད་མཁྱེན་བརྩེ་ཚད་མེད་ལོངས་སྤྱོད་རྫོགས། ཐུགས་རྗེ་མ་
གཡོས་ཀུན་ལ་ཁྱབ་པའི་སྐུ། རིགས་ལྔ་ཡབ་ཡུམ་ཞི་ལྷ་བཞི་བཅུ་དང་། ཀུན་རིག་
དཀྱིལ་འཁོར་ལྷ་ལ་ཕྱག་འཚལ་བསྟོད། བོན་ཉིད་མི་འགྱུར་གཡུང་དྲུང་དབྱིངས་ཀློང་
ནས། དུག་གསུམ་གཏན་སྤྲུག་སྐུ་གསུང་ཐུགས་ཀྱི་ལྷ། ཞི་རྒྱས་དབང་དྲག་མེ་ལྷ་བཞི་
བཅུ་དང༌། སྦྱིན་སྲེག་དཀྱིལ་འཁོར་ལྷ་ལ་ཕྱག་འཚལ་བསྟོད། ཐབས་མཁས་ཐུགས་རྗེ་
བཞི་ལྡན་རྒྱལ་བའི་གཤེན། གདུལ་བྱའི་དོན་ལ་སྣ་ཚོགས་ཅིར་ཡང་སྤྲུལ། རྒྱུ་ཡི་བོན་
བཞིས་འགྲོ་བ་ཁ་ལོ་བསྒྱུར། གཏོ་རྒྱུད་འབུམ་སྡེའི་ལྷ་ལ་ཕྱག་འཚལ་བསྟོད། དགྲ་
བཅོམ་སངས་རྒྱས་དུག་གསུམ་ནད་སེལ་སྨན། གཟི་བརྗིད་རྒྱལ་པོ་བཻཌཱུརྱ་ཡི་འོད།
དཔྱད་རྒྱུད་ཁྲི་སྡེས་འགྲོ་བ་ཉམ་ཐག་གསོ། སངས་རྒྱས་སྨན་གྱི་ལྷ་ལ་ཕྱག་འཚལ་
བསྟོད། དབྱིངས་དང་ཡེ་ཤེས་ཐབས་དང་ཤེས་རབ་ལས། ཚད་མེད་བཞི་ལྡན་འགྲོ་
བའི་དོན་ལ་དགོངས། འགྲོ་དྲུག་ཉོན་མོངས་གནས་ནས་འདྲེན་མཛད་པའི། ངན་
སོང་སྦྱོང་བྱེད་ལྷ་ལ་ཕྱག་འཚལ་བསྟོད། འཁོར་བའི་གནས་ནས་ཁྱིམ་སྤངས་རབ་ཏུ་
བྱུང་། ཉིས་བརྒྱ་ལྔ་བཅུའི་ཚུལ་ཁྲིམས་རྨད་དུ་བྱུང་། ཉེས་པའི་སྐྱོན་སྤངས་སྟོན་པ་
ཁྲི་གཙུག་རྒྱལ། འདུལ་བ་ཁྲིམས་ཀྱི་ལྷ་ལ་ཕྱག་འཚལ་བསྟོད། མཛད་པ་བཅུ་གཉིས་
A0

མདོ་སྡེ། དགེ་སྤྱོད་ཡན་ལག་
བཀོད་པ་རྣམ་པར་དག །ཀུན་ལས་ཁྱད་འཕགས་རྣམ་པར་རྒྱལ་བ་ཞེས། རྩ་བའི་ལྷ་
བཅུ་གཙོ་འཁོར་སྤྲུལ་པ་བཅས། རྣམ་པར་རྒྱལ་བའི་ལྷ་ལ་ཕྱག་འཚལ་བསྟོད། འགྲོ་
ལ་ཕན་བདེ་ཆབ་ནག་སྲིད་པའི་རྒྱུད། གྱེར་སྒོ་བཞི་ཡི་འཁོར་བའི་མྱ་ངན་སངས།
འཕན་ཡུལ་འདོན་མཆོད་འགྲོ་བ་ཁ་ལོ་བསྒྱུར། ཕྱི་རྒྱུད་ལྷ་ཚོགས་རྣམས་ལ་ཕྱག་
འཚལ་བསྟོད།
ཨེ་མ་ཧོ། བོན་ཉིད་ངང་ལས་མི་གཡོ་མཉམ་པའི་སྐུ། ཐུགས་རྗེ་བཞི་ལྡན་བདེར་
གཤེགས་ཀུན་ཏུ་བཟང་། ཉོན་མོངས་སྤ་བཀོང་འགྲོ་བ་ཐར་པར་འདྲེན། མཉམ་
ཉིད་ཞི་བའི་ལྷ་ལ་ཕྱག་འཚལ་བསྟོད། ཐུགས་ཉིད་མ་གཡོས་ཞི་བའི་ངང་ཚུལ་ལས།
ཐུགས་རྗེ་དོན་དུ་འཁྲོས་པའི་དབལ་འབར་བ། དྲག་པོའི་ལས་ཀྱིས་ཐམས་ཅད་འདུལ་
ཆབ་དཀར་སྔགས་ཀྱི་ལྷ་ལ་ཕྱག་འཚལ་བསྟོད། གསས་མཁར་དབང་ཆེན་
བར་བྱེད། 
གཞལ་ཡས་འབར་བ་ནས། ཐུགས་རྗེ་གཙོ་མཆོག་མཁའ་འགྱིང་ཡབ་ཡུམ་ལ། ཁྲོ་
རྒྱལ་བརྒྱད་ཅུ་རྩ་དྲུག་འཁོར་དང་བཅས། སྤྱི་སྤུངས་དཀྱིལ་འཁོར་ལྷ་ལ་ཕྱག་འཚལ་
བསྟོད། རང་བཞིན་མི་འགྱུར་དབྱིངས་ཀྱི་གསས་མཁར་ནས། དབལ་གསས་རྔམ་
པ་ཁྲོ་རྒྱལ་ཡབ་ཡུམ་ལ། རུ་བཞི་ཁྲོ་ཚོགས་སྤྲུལ་པ་འཁོར་དང་བཅས། རྩོད་ཟློག་
དཀྱིལ་འཁོར་ལྷ་ལ་ཕྱག་འཚལ་བསྟོད། ཐོག་འབྲུག་བར་སྣང་སྒྲ་ཡི་གསས་མཁར་
ནས། གསུང་མཆོག་ལྷ་རྒོད་ཐོག་པ་ཡབ་ཡུམ་ལ། དབལ་མོའི་མ་ཚོགས་གཟེ་གྱད་
སྤར་མར་བཅས། ལས་ཐིག་དཀྱིལ་འཁོར་ལྷ་ལ་ཕྱག་འཚལ་བསྟོད། བོན་ཉིད་མི་
འགྱུར་དབྱིངས་ཀྱི་དཀྱིལ་འཁོར་ནས། ཁྲོ་མཆོག་རྒྱལ་པོ་སྤྱི་འདུལ་ཡབ་ཡུམ་ལ། ཞི་
ཁྲོ་ཡོངས་རྫོགས་ལྷ་ཚོགས་འཁོར་དང་བཅས། བདེར་འདུས་དཀྱིལ་འཁོར་ལྷ་ལ་ཕྱག་
འཚལ་བསྟོད། མཐིང་ནག་གྲུ་གསུམ་འབར་བའི་དཀྱིལ་འཁོར་ནས། ཁྲོ་བོ་འབྲུག་
གསས་ཆེམ་པ་ཡབ་ཡུམ་ལ། ཁྲོ་རྒྱལ་ཡབ་ཡུམ་ཉི་ཤུ་འཁོར་དང་བཅས། དབལ་
41

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕུར་དཀྱིལ་འཁོར་ལྷ་ལ་ཕྱག་འཚལ་བསྟོད། འོད་ཟེར་ཐོག་དམར་འཁྱིལ་པའི་གཞལ་
ཡས་ནས། མཁའ་འགྱིང་གཟི་བརྗིད་ཁྲོ་བོ་ཡབ་ཡུམ་ལ། སྲུང་མ་སྡེ་གསུམ་ལྷ་ཚོགས་
འཁོར་དང་བཅས། གསང་ཕུར་དཀྱིལ་འཁོར་ལྷ་ལ་ཕྱག་འཚལ་བསྟོད། དཀར་
ལྗང་དམར་སེར་མེ་དཔུང་གཞལ་ཡས་ནས། ཁྲོ་རྒྱལ་དབལ་ཆེན་གེ་ཁོད་ཡབ་ཡུམ་
ལ། གཙང་མ་ཞང་ཞུང་ལྷ་ཚོགས་འཁོར་དང་བཅས། ཛྭ་དམར་དཀྱིལ་འཁོར་ལྷ་ལ་
ཕྱག་འཚལ་བསྟོད། གྲུ་གསུམ་མཐིང་ནག་འབར་བའི་དཀྱིལ་འཁོར་ནས། སྐུ་གསུམ་
ཆེ་མཆོག་ཁྲོ་བོ་ཡབ་ཡུམ་ལ། ཁྲོ་བོ་རོལ་བའི་ལྷ་ཚོགས་འཁོར་དང་བཅས། ཁྲག་
འཐུང་དཀྱིལ་འཁོར་ལྷ་ལ་ཕྱག་འཚལ་བསྟོད། བསྐལ་པ་མེ་ལྟར་འབར་བའི་གསས་
མཁར་ནས། ཐུགས་མཆོག་རག་ཤ་སྤྱི་འདུལ་ཡབ་ཡུམ་ལ། དབལ་གསས་དགུ་ཁྲི་
དགུ་འབུམ་འཁོར་དང་བཅས། དྲག་བཟློག་དཀྱིལ་འཁོར་ལྷ་ལ་ཕྱག་འཚལ་བསྟོད།།
བསྐལ་པ་མེ་དཔུང་འབར་བའི་གསས་མཁར་ནས། འཆི་མེད་སྐྱེས་བཙན་ཁྲོ་བོ་ཡབ་
ཡུམ་ལ། སྤྱི་གཙུག་ཚེ་ཡི་ལྷ་ཚོགས་འཁོར་དང་བཅས། ཨུད་འབར་ཏོག་གི་ལྷ་ལ་
ཕྱག་འཚལ་བསྟོད། འཇིགས་བྱེད་དྲག་པོ་དབལ་གྱི་གསས་མཁར་ནས། དབལ་ཆེན་
འབུམ་པ་ཁྲོ་མཆོག་ཡུབ་ཡུམ་ལ། རུ་བཞི་དབལ་ཚོགས་སྒོ་བ་སྒོ་མ་བཅས། མཐུ་ཆེན་
དབལ་གྱི་ལྷ་ལ་ཕྱག་འཚལ་བསྟོད། བསྐལ་པ་མེ་གློག་འཁྲུག་པའི་གསས་མཁར་ནས།
དབལ་ཆེན་ཁྲོ་བོ་རུམ་པ་ཡབ་ཡུམ་ལ། དུག་འདུལ་དབལ་གྱི་ལྷ་ཚོགས་འཁོར་དང་
བཅས། དབལ་ཆེན་ཡོངས་རྫོགས་ལྷ་ལ་ཕྱག་འཚལ་བསྟོད། མེ་རི་མཚོན་ཆ་གཡུང་
དྲུང་གུར་ཁང་ནས། ཁྲོ་རྒྱལ་སྟག་ལྷ་མེ་འབར་ཡབ་ཡུམ་ལ། ལས་མཁན་དྲེགས་པའི་
ལྷ་ཚོགས་འཁོར་དང་བཅས། སྤུ་གྲི་འབར་བའི་ལྷ་ལ་ཕྱག་འཚལ་བསྟོད། སྣ་ཚོགས་
འཇིགས་བྱེད་དུར་ཁྲོད་གཞལ་ཡས་ནས། དབལ་ཆེན་ཁྲོ་མཆོག་འཇིགས་བྱེད་ཡབ་
ཡུམ་ལ། རུ་བཞི་ཁྲོ་རྔམ་ལྷ་ཚོགས་འཁོར་དང་བཅས། སྨེ་ཐུབ་རྟོག་འཇོམས་ལྷ་ལ་
2

མདོ་སྡེ། དགེ་སྤྱོད་ཡན་ལག་
ཕྱག་འཚལ་བསྟོད། དབང་ཆེན་གཞལ་ཡས་འབར་བའི་གསས་མཁར་ནས། ཆེ་
མཆོག་ཁྲོ་བོ་མཁའ་འགྱིང་ཡབ་ཡུམ་ལ། གཡུ་འབྲང་ཕྱུག་མོའི་ལྷ་ཚོགས་འཁོར་དང་
བཅས། བདུད་རྩི་སྨན་གྱི་ལྷ་ལ་ཕྱག་འཚལ་བསྟོད། རང་བཞིན་མངོན་དུ་རོལ་པའི་
དུར་ཁྲོད་ནས། གསང་མཆོག་མཐར་ཐུག་རྒྱལ་པོ་ཡུབ་ཡུམ་ལ། མ་རྒྱུད་གསས་
མཁར་ལྷ་ཚོགས་འཁོར་དང་བཅས། ཐུགས་རྗེ་ཉི་མའི་ལྷ་ལ་ཕྱག་འཚལ་བསྟོད།
བསྐལ་པ་མེ་དཔུང་འབར་བའི་དུར་ཁྲོད་ནས། གསང་མཆོག་རིག་པ་ཁུ་བྱུག་ཡབ་
ཡུམ་ལ། རིག་འཛིན་ཡོངས་རྫོགས་ལྷ་ཚོགས་འཁོར་དང་བཅས། གསང་འདུས་རྩ་
བའི་ལྷ་ལ་ཕྱག་འཚལ་བསྟོད། ཐམས་ཅད་ཟིལ་གནོན་སྲིད་གསུམ་རྩེ་མོ་ནས། སྲིད་
པའི་སྤྱི་རྗེ་ཁྱུང་ཆེན་ཡབ་ཡུམ་ལ། རིགས་ལྔའི་ཁྱུང་སྤྲུལ་བྱེ་བ་ས་ཡ་འབུམ། གདུག་
པ་འདུལ་མཛད་ལྷ་ལ་ཕྱག་འཚལ་བསྟོད། སྲ་བརྟན་གཡུང་དྲུང་འགྱུར་མེད་གཞལ་
ཡས་ནས། དུས་གསུམ་མི་ནུབ་འོད་དཀར་དཔག་མེད་ལ། རིགས་ལྔ་ཚེ་ཡི་ལྷ་ཚོགས་
འཁོར་དང་བཅས། འཆི་མེད་ཚེ་ཡི་ལྷ་ལ་ཕྱག་འཚལ་བསྟོད། གཡུང་དྲུང་ཐིག་ལེ་
འོད་ཀྱི་གསས་མཁར་ནས། དཀར་པོ་གནས་འཛིན་ཕྱྭ་ཚེ་ཡབ་ཡུམ་ལ། དངོས་གྲུབ་
བཅུད་བསྡུད་ནོར་ལྷ་འཁོར་དང་བཅས། ཕྱྭ་ཚེ་གཡང་གི་ལྷ་ལ་ཕྱག་འཚལ་བསྟོད།
མེ་དཔུང་མཚོན་ཆ་དུར་ཁྲོད་གཞལ་ཡས་ནས། བཅས་བཅོས་བརྗིད་ལྡན་འཁྲོས་པའི་
གཟི་མདངས་ཅན། མཐུ་དབང་བྱིན་རླབས་མ་ལུས་འབྱུང་བའི་གནས། ནང་རྒྱུད་
གསང་སྔགས་ལྷ་ལ་ཕྱག་འཚལ་བསྟོད། །
ཨེ་མ་ཧོ། ཀུན་ཏུ་བཟང་པོ་འགྲོ་བ་ཀུན་གྱི་ཡབ། ཁྲི་བཞི་ནམ་ཏིང་སྤྲུལ་པ་དབལ་
གྱི་གསས། མཚན་མེད་འོད་ལྡན་རང་བཞིན་དག་པའི་གཤེན། སྐུ་གསུམ་ལྷ་མཆོག་
གསུམ་ལ་ཕྱག་འཚལ་བསྟོད། འཕྲུལ་གཤེན་སྣང་ལྡན་ཐུགས་རྗེ་ཐབས་ཀྱི་ཡབ།
བཟང་ཟ་རིང་བཙུན་ལྷ་མོ་དར་གྱི་ཡུམ། འཆི་མེད་གཙུག་ཕུད་བདུད་མེད་གཡུང་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དྲུང་སྐུ། སྲས་ཡུམ་གཤེན་གྱི་སྐུ་ལ་ཕྱག་འཚལ་བསྟོད། གསང་བ་འདུས་པས་དྲག་
པོའི་འཁོར་ལོ་བསྐོར། སྟག་ལ་མེ་འབར་བདུད་སྲིན་ལོག་པ་བསྒྲལ། སྣང་བ་མདོག་
ཅན་ལྷ་སྲིན་བྲན་དུ་འཁོར། གསང་སྔགས་གཤེན་གསུམ་ལྷ་ལ་ཕྱག་འཚལ་བསྟོད།
རྣམ་འདྲེན་སྟོན་པའི་སྐུ་གསུང་ཐུགས་མཆོག་དང་། ཡོན་ཏན་འཕྲིན་ལས་འོད་ཟེར་
ལས་སྤྲུལ་དང་། བསྟན་པ་མ་རྫོགས་བར་དུ་འགྲོ་དོན་མཛད། གདུལ་བྱ་འདུལ་བའི་
གཤེན་ལ་ཕྱག་འཚལ་བསྟོད། སྐུ་ཡི་སྤྲུལ་པ་གཏོ་བུ་དཔྱད་བུ་དང་། ལུང་འདྲེན་རྒྱུད་
འདྲེན་གཙུག་ལག་བོན་ལ་མཁས། གདུང་རྒྱུད་སྤེལ་བའི་གཤེན་བུ་ཀོང་ཚ་སོགས།
རྒྱལ་ས་འཛིན་པའི་གཤེན་ལ་ཕྱག་འཚལ་བསྟོད། གསུང་གི་སྤྲུལ་པ་མུ་ཆོ་ལྡེམ་དྲུག་
དང་། དམུ་ཚ་ཏྲ་ཧེ་ལོ་ཙཱ་ཆེན་པོ་དྲུག །སྒོ་བཞི་མཛོད་ལྔ་ཕྱོགས་བཅུ་ཀུན་དུ་སྤེལ།
སྒྲ་བསྒྱུར་མཁས་པའི་གཤེན་ལ་ཕྱག་འཚལ་བསྟོད། ཐུགས་ཀྱི་སྤྲུལ་པ་འ་ཞ་གསང་
ཐུབ་དང་། གཡུང་དྲུང་གཙུག་གཤེན་རྨ་ལོ་གཡུ་ལོ་དང༌། གཉིས་བརྒྱ་ལྔ་བཅུའི་ཚུལ་
ཁྲིམས་རྣམ་པར་དག །འདུལ་བ་ཁྲིམས་ཀྱི་གཤེན་ལ་ཕྱག་འཚལ་བསྟོད། ཡོན་ཏན་
སྤྲུལ་པ་དབང་པོ་བརྒྱ་བྱིན་དང་། ཀོང་རྩེ་འཕྲུལ་རྒྱལ་འཁོར་ལོ་དབང་བསྒྱུར་དང་།
གཡུང་དྲུང་བོན་སྤྱོད་དགེ་བའི་དེད་དཔོན་མཛད། སངས་རྒྱས་བསྟན་འཛིན་གཤེན་
ལ་ཕྱག་འཚལ་བསྟོད། འཕྲིན་ལས་སྤྲུལ་པ་ཁྲོ་ཆེན་རུ་བཞི་དང་། འབྱུང་བའི་གཤེན་
བཞི་བཀའ་སྐྱོང་སྡེ་བཞི་ཡིས། བོན་ལ་འགལ་བའི་དགྲ་བགེགས་དབྱིངས་སུ་བསྒྲལ།
སངས་རྒྱས་བསྟན་སྲུང་རྣམས་ལ་ཕྱག་འཚལ་བསྟོད། སྐུ་ཡི་འོད་ཟེར་ཡོངས་སུ་དག་
པ་དང་། མི་ལུས་བསམ་ལེགས་ཡེ་ཤེས་སྙིང་པོ་དང༌། གདུང་རྒྱུད་བཅུ་གསུམ་འགྲོ་
བ་ཁ་ལོ་བསྒྱུར། རྒྱལ་སྲས་དོན་མཛད་གཤེན་ལ་ཕྱག་འཚལ་བསྟོད། གསུང་གི་འོད་
ཟེར་སྟོང་རྒྱུང་མཐུ་ཆེན་དང་། མུ་སྤུངས་གསལ་སྟོང་ལོ་ཙཱ་མི་བཞི་དང༌། བརྒྱད་
ཁྲི་བཞི་སྟོང་བོན་གྱི་ལོ་ཙཱ་བསྒྱུར། བསྟན་པ་སྤེལ་བའི་གཤེན་ལ་ཕྱག་འཚལ་བསྟོད།
44

མདོ་སྡེ། དགེ་སྤྱོད་ཡན་ལག་
ཐུགས་ཀྱི་འོད་ཟེར་དྲན་པ་ཡབ་སྲས་དང་། དགོངས་རྒྱུད་བརྡ་ཡི་མཚོན་པའི་བླ་མ་
དང་། ཐེག་ཆེན་དོན་ལྡན་རང་སེམས་དྲི་མེད་སྟོན། སེམས་དཔའ་རིག་འཛིན་གཤེན་
ལ་ཕྱག་འཚལ་བསྟོད། ཡོན་ཏན་འོད་ཟེར་ལོ་པན་གཤེན་བརྒྱད་དང་། ལི་ཤུ་སྟག་
རིང་མཁས་པ་ཉི་ཤུ་དང་། ཕྱི་ནང་གསང་གསུམ་བོན་གྱི་འཁོར་ལོ་བསྐོར། བསྟན་
པ་དར་འཛིན་གཤེན་ལ་ཕྱག་འཚལ་བསྟོད། འཕྲིན་ལས་འོད་ཟེར་མཐུ་ཆེན་མི་དགུ་
དང་། སྒྲུབ་གཤེན་བཞི་བཅུ་གྲུབ་ཆེན་བརྒྱད་ཅུ་ཡི། བསྙེན་སྒྲུབ་མཐར་ཕྱིན་གྲུབ་
རྟགས་རྫུ་འཕྲུལ་སྟོན། གསང་སེམས་དོན་ལྡན་གཤེན་ལ་ཕྱག་འཚལ་བསྟོད། འགྲོ་
འདུལ་བྱིན་རླབས་སྦས་པའི་རྣལ་འབྱོར་ལ། མ་ངེས་ཚུལ་ཆེན་རང་མཐུན་ཆ་ལུགས་
ཀྱིས། གདུལ་བྱ་མ་ལུས་ཐར་པའི་ལམ་བཀོད་པའི། ཅིར་ཡང་སྤྲུལ་པའི་གཤེན་ལ་
ཕྱག་འཚལ་བསྟོད། མཁའ་སྤྱོད་ཉམས་དགའི་དུར་ཁྲོད་གཞལ་ཡས་ནས༥
 ། བོན་ཉིད་
ངང་ལས་རང་འབྱུང་ཡུམ་གྱི་སྐུ། མཁའ་ཀློང་དབྱིངས་ནས་ཐུགས་རྗེ་རྫུ་འཕྲུལ་ལྡན།
མ་སྲིང་མཁའ་འགྲོའི་ཚོགས་ལ་ཕྱག་འཚལ་བསྟོད། དབྱིངས་ཉིད་མཁའ་འགྲོ་བསྐལ་
པ་བཟང་མོ་དང་། ཡེ་ཤེས་རྫུ་འཕྲུལ་ལས་གྲུབ་རིགས་ལྔར་བཅས། བསྟན་པ་སྲུང་
ཞིང་མཆོག་ཐུན་དངོས་གྲུབ་གཏེར། རིགས་ལྔ་མཁའ་འགྲོའི་ཚོགས་ལ་ཕྱག་འཚལ་
བསྟོད། དུར་ཁྲོད་མེ་རི་འབར་བའི་གནས་མཆོག་ནས། སྲིད་པའི་རྒྱལ་མོ་དུས་དྲུག་
སྤར་མ་བཅས། དཀར་སྨུག་ནག་གསུམ་བྱེ་བ་དགུ་ཁྲི་འབུམ། དབལ་མོའི་མ་ཚོགས་
རྣམས་ལ་ཕྱག་འཚལ་བསྟོད། བཀའ་ཉན་སྤྲུལ་པ་ལས་ཀྱི་གསས་མཁར་ནས། མ་
བདུད་ལྕམ་དྲལ་དམ་ཅན་རྒྱ་མཚོའི་ཚོགས། སངས་རྒྱས་བསྟན་སྲུང་མི་དང་མི་མིན་
འདུལ། བཀའ་སྐྱོང་སྲུང་མའི་ཚོགས་ལ་ཕྱག་འཚལ་བསྟོད། སྟོང་གསུམ་མི་བཅེད་
ཞིང་ཁམས་བརྩེགས་པའི་དབུས། དུས་གསུམ་སངས་རྒྱས་བདེར་གཤེགས་བྱོན་པའི་
ཡུལ། བདེར་གཤེགས་ཐུགས་རྗེའི་སྟོབས་ལས་གྲུབ་པའི་གནས། འོལ་མོ་གླིང་ཆེན་
A5

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གནས་ལ་ཕྱག་འཚལ་བསྟོད། གཡུང་དྲུང་དགུ་བརྩེག་ལྷ་རི་སྤོས་མཐོན་དང་། སེང་
གེ་རྒྱབ་བསྣོལ་སྤོས་ངད་ལྡན་པ་དང་། བྱང་ཆུབ་ཤིང་དྲུང་གནས་ཆེན་བརྒྱ་རྩ་བརྒྱད།
གྲུབ་པའི་གནས་མཆོག་རྣམས་ལ་ཕྱག་འཚལ་བསྟོད། ཤམ་པོ་ལྷ་རྩེ་བར་པོ་སོ་བརྒྱད་
དང་། ཁྲི་སྨོན་རྒྱལ་བཞད་ཁོལ་མ་ནེ་ཆུང་དང་། ཁོ་མ་རུ་རིང་ཁྱུང་རུ་འབར་བ་དང་།
དཀར་ནག་བཀྲ་གསལ་ལྷ་ཡི་ཁང་བཟང་ཆེ། བདེར་གཤེགས་གཞལ་ཡས་རྣམས་ལ་
ཕྱག་འཚལ་བསྟོད། བདེ་བ་རང་གྲུབ་ཐུགས་རྗེ་རང་བྱུང་དང་། རྣམ་དག་དཀར་
པོ་གཤེན་རབ་སྐུ་ཚབ་དང་། གཡུང་དྲུང་བཀོད་ལེགས་ལས་སོགས་བརྒྱ་རྩ་བརྒྱད།
རང་འབྱུང་མཆོད་རྟེན་རྣམས་ལ་ཕྱག་འཚལ་བསྟོད། དུས་གསུམ་སྟོན་པ་རྣམ་བཞིའི་
ཞལ་སྐྱིན་དང་། བདེར་གཤེགས་སྟོང་དང་རྩ་བརྒྱད་སྐུ་གཟུགས་དང་། རིས་སུ་བྲིས་
དང་འབུར་དང་ལུགས་སུ་བླུགས། སྐུ་གདུང་རིང་བསྲེལ་རྣམས་ལ་ཕྱག་འཚལ་བསྟོད།
མཐའ་འཁོབ་མ་དག་གདུལ་དཀའ་འདུལ་བའི་རྟེན། དྲི་མེད་ཤེལ་སྐུ་འཕར་ཆེན་
རང་གྲགས་དང་། ཐུགས་སྤྲུལ་བོན་རི་ཆེན་པོ་ལས་སོགས་ཏེ། རྟེན་གསུམ་འགྲོ་བ་
འདྲེན་ལ་ཕྱག་འཚལ་བསྟོད། སྟོན་པའི་ཞལ་ནས་གསུངས་པའི་འཕྲུལ་ངག་བོན། སྒོ་
བཞི་མཛོད་ལྔ་ཐེག་པ་རིམ་དགུ་དང༌། བརྒྱད་ཁྲི་བཞི་སྟོང་ཕྱི་ནང་གསང་བ་གསུམ།
བཀའ་རྒྱུད་འབུམ་སྡེ་རྣམས་ལ་ཕྱག་འཚལ་བསྟོད། སྟོན་པས་སླད་ནས་ལུས་པའི་
རྗེས་འབྲེང་ཚོགས། རྒྱུན་ཞུགས་འབྲས་ཐོབ་འགྲོ་བའི་དོན་མཛད་པ། ཕྲིན་ལས་རྣམ་
བཞི་སྦས་མངོན་སྤྲུལ་པ་ལྡན། གཡུང་དྲུང་སེམས་དཔའི་ཚོགས་ལ་ཕྱག་འཚལ་བསྟོད།
དུས་གསུམ་བདེར་གཤེགས་དཔོན་གསས་བླ་མ་དང༌། ཡིད་དམ་མཁའ་འགྲོ་བོན་
སྐྱོང་སྲུང་མ་ལ། བདག་དང་མཐའ་ཡས་སེམས་ཅན་ཐམས་ཅད་ཀྱི་། ལུས་ངག་ཡིད་
གསུམ་གུས་པས་ཕྱག་འཚལ་བསྟོད། གུས་པ་བཞི་ལྡན་ལུས་ཀྱིས་ཕྱག་འཚལ་བས།
བདག་སོགས་ལུས་ཀྱི་སྒྲིབ་པ་དག་ནས་ཀྱང་། སྣང་སྟོང་མཐའ་བྲལ་གཞའ་ཚོན་ལུས་
46

མདོ་སྡེ། དགེ་སྤྱོད་ཡན་ལག
ཐོབ་ནས། ཁྱེད་ཀྱི་སྐུ་དང་གཉིས་སུ་མེད་པར་མཛོད། སྤྲོ་དགའི་དབྱངས་བསྐྱེད་ངག་
གིས་ཕྱག་འཚལ་བས། བདག་སོགས་ངག་གི་སྒྲིབ་པ་དག་ནས་ཀྱང༌། རང་བཞིན་
བརྗོད་མེད་གྲགས་པའི་གསུང་ཐོབ་ནས། ཁྱེད་ཀྱི་གསུང་དང་གཉིས་སུ་མེད་པར་
མཛོད། དགའ་རབ་མཆོག་བསྐྱེད་ཡིད་ཀྱིས་ཕྱག་འཚལ་བས། བདག་སོགས་ཡིད་
ཀྱི་སྒྲིབ་པ་དག་ནས་ཀྱང་། བདག་མེད་ནམ་མཁའ་ལྟ་བུའི་དོན་རྟོགས་ནས། ཁྱེད་
ཀྱི་ཐུགས་དང་གཉིས་སུ་མེད་པར་མཛོད། དེ་ལྟར་སྒོ་གསུམ་གུས་པས་ཕྱག་འཚལ་
བས། བདག་གི་ཉེས་པའི་སྐྱོན་རྣམས་རབ་གསལ་ནས། ཁྱེད་ཀྱི་འཁོར་དང་སྐུ་ཚེ་
ཡོན་ཏན་དང༌། གདུལ་བྱ་ཕྲིན་ལས་ཞིང་ཁམས་ཅི་འདྲ་བར། དེ་འདྲ་ཁོ་ནར་བདག་
ཀྱང་འགྱུར་བར་ཤོག །རྒྱལ་བ་ཁྱེད་དང་བདག་དུ་གཉིས་མེད་ཅིང་། ཚད་མེད་བཞི་
ལྡན་སེམས་བསྐྱེད་སྨོན་ལམ་གྱིས། བདག་དང་ཁམས་གསུམ་སེམས་ཅན་དབྱེར་མེད་
པར། གཉིས་མེད་གཅིག་གི་ངང་ལ་མཉམ་ནས་ཀྱང་། འཁོར་འདས་ཐིག་ལེ་གཅིག་
ཏུ་རྫོགས་པར་ཤོག །བཤགས་པ་ཕུལ་བའི་ལེའུ་འོ། ། །
དེ་ལྟར་བདེར་གཤེགས་རྣམས་ལ་ཕྱག་འཚལ་བས། ལུས་ངག་ཡིད་གསུམ་སྡིག་
སྒྲིབ་མ་ལུས་པ། མི་འཆབ་གནོང་འགྱོད་སེམས་ཀྱིས་མྱུར་དུ་བཤགས། རྩེ་གཅིག་གུས་
པའི་ཚུལ་གྱིས་འདི་སྐད་བརྗོད། ན་མོ་དམིགས་མེད་ཁྱབ་བདལ་བོན་གྱི་ཀློང་ཡངས་
ནས། དུས་གསུམ་བདེར་གཤེགས་རྒྱལ་བ་སྲས་དང་བཅས། ས་བཅུའི་སེམས་དཔའ་
དཔོན་གསས་བླ་མ་དང་། དུས་གསུམ་སྟོན་པ་བདག་ལ་དགོངས་སུ་གསོལ། གསས་
མཁར་དབང་ཆེན་གཞལ་ཡས་འབར་བ་ནས། སྐུ་གསུམ་ཆེ་མཆོག་ཁྲོ་རྒྱལ་ཡབ་ཡུམ་
ལ། ཞི་རྒྱས་དབང་དྲག་ཕྱི་ནང་གསང་གསུམ་དང༌། ཕྲིན་ལས་རྣམ་བཞི་ལས་གྲུབ་
རྒྱུན་གྱི་ལྷ། ཡི་དམ་ལྷ་ཚོགས་བདག་ལ་དགོངས་སུ་གསོལ། དུར་ཁྲོད་མེ་རི་འབར་
བའི་ཕོ་བྲང་ནས། བསྐལ་པ་བཟང་མོ་མཁའ་འགྲོ་རིགས་ལྔ་དང་། སྲིད་པའི་རྒྱལ་མོ་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་བདུད་ལྕམ་དྲལ་སོགས། དམ་ཅན་རྒྱ་མཚོའི་བདག་ལ་དགོངས་སུ་གསོལ། སྤྱི་
གཙུག་ཉི་ཟླ་པད་མའི་གདན་སྟེང་དུ། དུས་གསུམ་སངས་རྒྱས་ཐམས་ཅད་འདུས་
པའི་སྐུ། མཐུ་དབང་མན་ངག་ཀུན་གྱི་འབྱུང་གནས་ཏེ། རྩ་བའི་བླ་མ་བདག་ལ་
དགོངས་སུ་གསོལ། བདག་ནི་ཐོག་མ་མེད་ནས་ད་ལྟའི་བར། ཚེ་རབས་ལས་ཀྱི་
བསགས་པའི་བག་སྒྲིབ་རྣམས། བདེར་གཤེགས་རྒྱལ་བ་རྣམས་ཀྱི་སྤྱན་སྔར་རུ། མི་
འཆབ་གནོང་འགྱོད་ད་ལྟའི་དུས་འདིར་བཤགས། བདག་ནི་འཁོར་བའི་ངན་སོང་
གནས་ངན་འདིར། གཏན་དུ་ཐར་མེད་སྦྱངས་བའི་ཡུན་རེ་རིང་། བདེར་གཤེགས་
རྒྱལ་བའི་སྤྱན་གྱིས་གཟིགས་ལགས་སམ། མི་བདེ་འཁོར་བའི་གནས་འདིར་བཏག་རེ་
སྙིང༌། བདག་ནི་མ་རིག་འཁྲུལ་པའི་ལས་དབང་གིས། ལས་ངན་བག་སྒྲིབ་མེ་ལོང་
གཡའ་གྲིབ་འདྲ། བདེར་གཤེགས་རྒྱལ་བ་རྣམས་ཀྱི་ཞལ་མ་མཐོང་། ཁྱེད་ཀྱི་ལྷ་ཞལ་
བདག་ལ་མི་སྟོན་ནམ། བདག་ནི་ལེ་ལོ་གཡེང་བའི་སྐྱོན་དབང་གིས། ངག་གིས་
བཟླས་བརྗོད་སྙན་པའི་གྲངས་མ་ཐེབས། བདེར་གཤེགས་རྒྱལ་བ་རྣམས་ཀྱི་གསུང་མ་
ཐོས། འགག་མེད་གསུང་སྒྲ་བདག་ལ་མི་སྒྲོགས་སམ། བདག་ནི་མ་རིག་རྨོངས་པའི་
ལས་དབང་གིས། ཏིང་འཛིན་རྩལ་ཞན་རང་སེམས་དོན་མ་རྟོགས། བདེར་གཤེགས་
རྒྱལ་བ་དགོངས་པའི་བཅུད་མ་ལོན། མཁྱེན་ལྡན་ཁྱེད་ཀྱིས་བདག་ལ་མི་དགོངས་
སམ། བདག་ནི་ནམ་ཡང་མ་རིག་འཁྲུལ་པའི་བློས། ལུས་ངག་ཡིད་གསུམ་སྤྱོད་ལམ་
ཤིན་དུ་རྩིང་། བདེར་གཤེགས་རྒྱལ་བ་རྣམས་ཀྱི་ཐུགས་མ་མཉེས། མཁྱེན་ལྡན་དྲུང་
དུ་དུས་འདིར་བཤགས་པར་འབུལ། བདག་ནི་ཁྱེད་ལ་མོས་འདུན་འདི་ལྟར་ཆེ། ཉིད་
ལ་ཐུགས་རྗེ་བྲི་བཀོལ་ཡོད་དམ་ཅི། ཡལ་ཡོལ་ལེ་ལོ་བཏང་སྙོམས་མ་མཛད་པར།
བདག་སོགས་འགྲོ་ལ་ཐུགས་རྗེས་དགོངས་སུ་གསོལ། བདག་ནི་ཚེ་རབས་སྔ་མའི་
ལས་འཕྲོ་དང༌། ད་ལྟའི་གནས་སྐབས་བསོད་ནམས་འབྲེལ་བ་ཡིས། བདེར་གཤེགས་
48

མདོ་སྡེ། དགེ་སྤྱོད་ཡན་ལག
རྒྱལ་བའི་བསྟན་དང་དུས་འདིར་མཇལ། དུག་ལྔའི་དབང་གྱུར་སྡིག་པ་ཅི་བགྱིས་
བཤགས། བདག་ནི་གདུག་སེམས་ཞེ་སྡང་དབང་གྱུར་བས། སེམས་ཅན་སྲོག་བཅད་
བརྡེག་བརྡུང་ཅི་བགྱིས་པ། བདེར་གཤེགས་རྒྱལ་བ་རྣམས་ལ་མཐོལ་ལོ་བཤགས།
བྱམས་པ་ཆེན་པོའི་དངོས་གྲུབ་སྩལ་དུ་གསོལ། བདག་ནི་འདོད་ཆགས་ཉོན་མོངས་
དབང་གྱུར་ནས། མ་བྱིན་བླངས་དང་མི་གཙང་སྤྱོད་པ་སོགས། བདེར་གཤེགས་རྒྱལ་
བ་རྣམས་ལ་མཐོལ་ལོ་བཤགས། སྦྱིན་པ་ཆེན་པོའི་དངོས་གྲུབ་སྩལ་དུ་གསོལ།
བདག་ནི་མ་ཤེས་གཏི་མུག་དབང་སྒྱུར་ནས། མ་ཤེས་མ་མཐོང་ལོག་རྟོག་འཁྲུལ་པས་
སྒྲིབས། བདེར་གཤེགས་རྒྱལ་བ་རྣམས་ལ་མཐོལ་ལོ་བཤགས། ཡེ་ཤེས་ཆེན་པོའི་
དངོས་གྲུབ་སྩལ་དུ་གསོལ། བདག་ནི་དྲེགས་པ་ང་རྒྱལ་དབང་གྱུར་ནས། རང་ཆེ་
འཕྱར་གཡེང་བདེན་ཚིག་ཁྱད་དུ་བསད། བདེར་གཤེགས་རྒྱལ་བ་རྣམས་ལ་མཐོལ་ལོ་
བཤགས། ཞི་བ་ཆེན་པོའི་དངོས་གྲུབ་སྩལ་དུ་གསོལ། བདག་ནི་རུ་ང་ཕྲག་དོག་
དབང་གྱུར་ནས། རུ་ཏྲ་མཐོ་གནོན་མངན་སེམས་ཅི་བགྱིས་པ། བདེར་གཤེགས་རྒྱལ་
བ་རྣམས་ལ་མཐོལ་ལོ་བཤགས། ཡངས་པ་ཆེན་པོའི་དངོས་གྲུབ་སྩལ་དུ་གསོལ།
བདག་ནི་མ་རིག་འཁྲུལ་པའི་དབང་གྱུར་ནས། ཉོན་མོངས་དུག་ལྔ་རང་ཁར་སྤྱད་པ་
རྣམས། བདེར་གཤེགས་རིགས་ལྔའི་སྐུ་ལ་མཐོལ་ལོ་བཤགས། ཡེ་ཤེས་ལྔ་ཡི་དངོས་
གྲུབ་སྩལ་དུ་གསོལ། བདག་ནི་འདོད་ཆགས་སེར་སྣའི་དབང་གྱུར་པས། ཅི་སྙེད་
མཆོད་དང་སྦྱིན་པའི་ལས་མ་བགྱིས། བདེར་གཤེགས་རྒྱལ་བ་རྣམས་ལ་མཐོལ་ལོ་
བཤགས། འབྱོར་ལྡན་ཕུན་སུམ་ཚོགས་པའི་དངོས་གྲུབ་སྩོལ། བདག་ནི་དལ་འབྱོར་
མི་ལུས་ཐོབ་པའི་དུས། གཏན་བདེ་བླ་མེད་བྱང་ཆུབ་མ་སྒྲུབ་པས། གཡུང་དྲུང་
སེམས་དཔའི་ཚོགས་ལ་མཐོལ་ལོ་བཤགས། གཡེང་སྐྱོན་ལེ་ལོ་མེད་པའི་དངོས་གྲུབ་
སྩོལ། བདག་ནི་གཡུང་དྲུང་བོན་སྒོར་ཞུགས་པའི་དུས། མཁས་པར་མ་སྦྱང་དོན་
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྟར་མ་བསྒྲུབ་པས། མཁས་དང་གྲུབ་པའི་གཤེན་ལ་མཐོལ་ལོ་བཤགས། བརྒྱད་ཁྲི་
བཞི་སྟོང་རྟོགས་གྲོལ་དངོས་གྲུབ་སྩོལ། བདག་ནི་གཡུང་དྲུང་བོན་ལ་སྤྱོད་པའི་དུས།
བཀའ་ལྟར་མ་བགྱིས་ལུང་ལྟར་མ་བསྒྲུབ་པས། ལུང་རྒྱུད་འདྲེན་པའི་གཤེན་ལ་
མཐོལ་ལོ་བཤགས། བོན་སྤྱོད་ཚུལ་དང་ལྡན་པའི་དངོས་གྲུབ་གསོལ། བདག་ནི་ཕྱི་
རྒྱུད་བོན་ལ་སྤྱོད་པའི་དུས། མ་མཐོང་རྫུན་དང་ལོག་པའི་ལུང་སྟོན་བྱས། གཏོ་རྒྱུད་
འབུམ་སྡེའི་གཤེན་ལ་མཐོལ་ལོ་བཤགས། འབུམ་སྡེ་སིལ་བུར་མཁྱེན་པའི་དངོས་གྲུབ་
གསོལ། བདག་ནི་དཔྱད་རྒྱུད་བོན་ལ་སྤྱོད་པའི་དུས། མཁས་པར་མ་བསླབ་ལག་
ལེན་ཚོད་མདའ་འཕང་། དཔྱད་རྒྱུད་ཁྲི་སྡེའི་གཤེན་ལ་མཐོལ་ལོ་བཤགས། ཉོན་
མོངས་ནད་སེལ་བདུད་རྩིའི་དངོས་གྲུབ་སྩོལ། བདག་ནི་འདུལ་ཁྲིམས་རྣམ་དག་སྒོར་
ཞུགས་དུས། རྩ་བ་ཡན་ལག་ཉམས་པ་ཅི་མཆིས་པ། དྲང་སྲོང་རྒྱལ་བའི་སྐུ་ལ་མཐོལ་
ལོ་བཤགས། སྡོམ་གཙང་ཁྲིམས་དང་ལྡན་པའི་དངོས་གྲུབ་སྩོལ། བདག་ནི་གསང་
སྔགས་ཟབ་མོའི་སྒོར་ཞུགས་དུས། ཟུང་འཇུག་སྦྱོར་སྒྲོལ་རོལ་པ་མ་ཤེས་པ། གསང་
བ་འདུས་པའི་སྐུ་ལ་མཐོལ་ལོ་བཤགས། གསང་སེམས་གཉིས་སུ་མེད་པའི་དངོས་
གྲུབ་སྩོལ། བདག་ནི་དཔོན་གསས་དུ་མའི་རྗེས་འབྲེང་ཚེ། རྒྱལ་ཐེབས་སློབ་དཔོན་
བཀའ་ལྟར་མ་བགྱིས་པ། འཆི་མེད་གཙུག་ཕུད་སྐུ་ལ་མཐོལ་ལོ་བཤགས། དགོངས་
རྒྱུད་བྱིན་གྱིས་རློབས་པའི་དངོས་གྲུབ་སྩོལ། བདག་ནི་མཆེད་ལྕམ་རྣམས་དང་
འགྲོགས་པའི་དུས། བརྩེ་གདུང་སེམས་ཀྱིས་སྡོང་གྲོགས་མ་བགྱིས་པ། ལྷ་སྲས་ལྕམ་
དྲལ་རྣམས་ལ་མཐོལ་ལོ་བཤགས། དམ་ཚིག་བརྩེ་གདུང་འདྲེས་པའི་དངོས་གྲུབ་སྩོལ།
བདག་ནི་གསང་སྔགས་འཚམས་སྒྲུབ་བྱེད་པའི་དུས། རང་ལུས་ཡི་དམ་ལྷ་རུ་གསལ་
མ་ཐེབས། གསང་བ་དོན་གྲུབ་སྐུ་ལ་མཐོལ་ལོ་བཤགས། རང་ལུས་ལྷ་སྐུར་གྲུབ་པའི་
དངོས་གྲུབ་སྩོལ། ངག་གིས་བཟླས་བརྗོད་བསྙེན་པ་བྱེད་པའི་དུས། འཛབ་བསྙེན་ཆུ་
50

མདོ་སྡེ། དགེ་སྤྱོད་ཡན་ལག
བོའི་གཞུང་ལྟར་མ་དྲང་བས། སྟག་ལ་མེ་འབར་སྐུ་ལ་མཐོལ་ལོ་བཤགས། མཐུ་
དབང་བྱིན་རླབས་ལྡན་པའི་དངོས་གྲུབ་སྩོལ། ཡིད་ཀྱིས་ཏིང་འཛིན་བསྐྱེད་རྫོགས་
སྒོམ་པའི་ཚེ། ཐེར་ཟུག་རང་བཅིང་ལོག་པར་གོལ་བ་རྣམས། རྨ་ལོ་དར་དཔྱང་སྐུ་ལ་
མཐོལ་ལོ་བཤགས། གསང་སེམས་དོན་དམ་འབྱོང་པའི་དངོས་གྲུབ་སྩོལ། ལོངས་
སྤྱོད་ཚོགས་ཀྱི་འཁོར་ལོ་བསྐོར་བའི་དུས། རྒྱུ་ཆུང་ཕུད་ཉམས་ལྷག་ཤོར་ཅི་བགྱིས་པ།
ཚོགས་ཀྱི་རྗེ་མོའི་སྐུ་ལ་མཐོལ་ལོ་བཤགས། ཚོགས་གཉིས་ཡོངས་སུ་རྫོགས་པའི་
དངོས་གྲུབ་སྩོལ། རྟེན་རྫས་སྒྲུབ་རྫས་མཆོད་རྫས་བསགས་པའི་ཚེ། གཞུང་ལྟར་མ་
ཚོགས་ཐུགས་དམ་མ་བསྐངས་པ། ཡི་དམ་ལྷ་ཚོགས་རྣམས་ལ་མཐོལ་ལོ་བཤགས།
ཐུགས་དམ་དབྱིངས་སུ་བསྐང་པའི་དངོས་གྲུབ་གསོལ། དབལ་མོའི་མ་ཚོགས་ལས་ལ་
བསྟན་པའི་ཚེ། དམ་རྫས་དམར་ཚོགས་བྱིན་གྱིས་མ་བརླབས་པ། བཀའ་སྐྱོང་སྲུང་
མའི་ཚོགས་ལ་མཐོལ་ལོ་བཤགས། བསྟན་པ་ཡོངས་སུ་སྲུངས་བའི་དངོས་གྲུབ་སྩོལ།
གསང་བའི་དམ་ཚིག་འབུམ་སྡེ་ས་མ་ཡ། བདག་གིས་ངེས་པར་སྲུང་པར་མ་ནུས་པ།
ཞི་ཁྲོའི་ལྷ་ཚོགས་རྣམས་ལ་མཐོལ་ལོ་བཤགས། ཨུ་ཡ་དམ་ཚིག་ལྡན་པའི་དངོས་གྲུབ་
སྩོལ། ལོ་ཟླ་ཞག་གྲངས་དམ་བཅའི་གསང་བ་ལ། ལེ་ལོ་དབང་གྱུར་ཡལ་བར་དོར་བ་
རྣམས། གསང་སྔགས་གསང་བའི་ལྷ་ལ་མཐོལ་ལོ་བཤགས། བསྙེན་སྒྲུབ་མཐའ་རུ་
ཕྱིན་པའི་དངོས་གྲུབ་སྩོལ། ཐབས་དང་ཤེས་རབ་དབྱིངས་སུ་འཁྲིལ་པ་ལ། ཆགས་
པའི་དབང་གིས་སྨེ་མནོལ་བུད་མེད་བརྟེན། བ་ག་ཡུམ་གྱི་ཀློང་དུ་མཐོལ་ལོ་བཤགས།
ཐབས་ཤེས་འདུ་འབྲལ་མེད་པའི་དངོས་གྲུབ་སྩོལ། ཕོ་རྣམས་ཡེ་ནས་ཐབས་ཀྱི་རང་
བཞིན་ལ། ཆགས་སྡང་རུ་ཏྲ་གཤེ་སྐུར་བཏབ་པ་རྣམས། སེམས་དཔའ་རིག་འཛིན་
རྣམས་ལ་མཐོལ་ལོ་བཤགས། མཁའ་ཀློང་དབྱེར་མེད་རྟོགས་པའི་དངོས་གྲུབ་སྩོལ།
མོ་རྣམས་ཡེ་ནས་ཤེས་རབ་རང་བཞིན་ལ། མཚན་ལྡན་རྒོད་ལྕམ་ཐབས་ཀྱི་སྨད་པ་
51

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རྣམས། མ་སྲིང་མཁའ་འགྲོ་རྣམས་ལ་མཐོལ་ལོ་བཤགས། དབྱིངས་ཤེས་དབྱེར་མེད་
བདེ་བའི་དངོས་གྲུབ་སྩོལ། བདག་ནི་བླ་མེད་ཐེག་ཆེན་སྒོར་ཞུགས་དུས། སེམས་ཉིད་
ངོ་བོ་སྟོང་པར་མ་རྟོགས་པས། ཀུན་ཏུ་བཟང་པོའི་སྐུ་ལ་མཐོལ་ལོ་བཤགས། སྟོང་
ཞིང་བདག་མེད་བདེ་བའི་དངོས་གྲུབ་སྩོལ། ཐེག་ཆེན་དོན་དམ་ཉམས་སུ་ལེན་པའི་
དུས། རང་བཞིན་ངོ་བོ་རིག་པ་མ་རྟོགས་པ། རྒྱལ་བ་འདུས་པའི་སྐུ་ལ་མཐོལ་ལོ་
བཤགས། ཡེ་ཤེས་ཟང་ཐལ་ཆེན་པོའི་དངོས་གྲུབ་སྩོལ། སྟོང་རིག་ངོ་བོ་ཐ་དད་མེད་
པ་ལ། ཡེ་ནས་འདུ་འབྲལ་མེད་པར་མ་རྟོགས་པས། ཚད་མེད་འོད་ལྡན་སྐུ་ལ་མཐོལ་
ལོ་བཤགས། སྒྲིབ་མེད་ཐམས་ཅད་མཁྱེན་གཟིགས་དངོས་གྲུབ་སྩོལ། མཉམ་བཞག་
བར་སྣང་ལྟ་བུའི་སྟོང་པ་ལ། ཕྱོགས་གཅིག་ཆད་པས་མཐའ་རུ་གོལ་བ་རྣམས།
འཕྲུལ་གཤེན་སྣང་ལྡན་སྐུ་ལ་མཐོལ་ལོ་བཤགས། བདག་མེད་ནམ་མཁའ་ལྟ་བུའི་
དངོས་གྲུབ་སྩོལ། ལྷ་མཐོང་ཆུ་ཟླ་ལྟ་བུའི་གསལ་བ་ལ། རྟག་པར་ཐེར་ཟུག་རང་རྒྱུད་
གོལ་བ་རྣམས། འཆི་མེད་གཤེན་གྱི་སྐུ་ལ་མཐོལ་ལོ་བཤགས། ཀུན་སྙོམས་སྦྱིན་པ་
ཆེན་པོའི་དངོས་གྲུབ་སྩོལ། སྟོང་གསལ་གཉིས་མེད་བདེ་བའི་རང་བཞིན་ལ། ཚོར་
མྱོང་དགའ་བདེའི་རོ་ལ་ཆགས་པ་གྱུར། བཟང་བཟའ་རིང་བཙུན་སྐུ་ལ་མཐོལ་ལོ་
བཤགས། གོལ་སྐྱོན་མཐའ་རྣམས་སྤངས་པའི་དངོས་གྲུབ་སྩོལ། སེམས་ཉིད་ཁྱབ་
བདལ་ཀུན་གཞི་ཆེན་པོ་ལ། འཁོར་འདས་ཀུན་ཁྱབ་ཡིན་པར་མ་ཤེས་པ། ཡེ་སྲིད་
རྒྱལ་པོའི་སྐུ་ལ་མཐོལ་ལོ་བཤགས། འཁོར་འདས་བླང་དོར་མེད་པའི་དངོས་གྲུབ་སྩོལ།
ལྟ་སྒོམ་སྤྱོད་གསུམ་བླ་མེད་འབྲས་བུ་བཞི། ཉམས་ལེན་མཐར་སྐྱོང་ཚད་དུ་མ་སྐྱོལ་པ།
དགོངས་རྒྱུད་རྣམ་པར་དག་ལ་མཐོལ་ལོ་བཤགས། ཐེག་ཆེན་མཐའ་རུ་ཕྱིན་པའི་
དངོས་གྲུབ་སྩོལ། ཁྱབ་བདལ་ལྟ་བ་ཕྱོགས་རིས་མེད་པ་ལ། ཕྱོགས་འཛིན་ཆགས་
པས་མཐའ་རུ་ལྟུང་གྱུར་པ། ཀུན་སྣང་ཁྱབ་པའི་སྐུ་ལ་མཐོལ་ལོ་བཤགས། སྣང་སྟོང་
52

མདོ་སྡེ། དགེ་སྤྱོད་ཡན་ལག
མཐའ་བྲལ་ཆེན་པོའི་དངོས་གྲུབ་སྩོལ། དམིགས་མེད་སྒོམ་པ་བློ་འདས་ཆེན་པོ་ལ།
ཐེར་ཟུག་རང་བཅིང་རྟག་པར་གོལ་གྱུར་པ། མཁའ་འགྱིང་དཀར་པོའི་སྐུ་ལ་མཐོལ་
ལོ་བཤགས། གཉུག་མ་བློ་བྲལ་ཆེན་པོའི་དངོས་གྲུབ་སྩོལ། ཤུགས་འབྱུང་སྤྱོད་པ་བླང་
དོར་མེད་པ་ལ། སྙེམ་རྟོག་མ་ཆོད་སྤོང་དོར་དྲི་མས་གོས། ཡེ་སྲིད་ལྷ་ཆེན་སྐུ་ལ་
མཐོལ་ལོ་བཤགས། སྤྱོད་པ་སྤང་བླང་མེད་པའི་དངོས་གྲུབ་སྩོལ། བླ་མེད་འབྲས་བུ་
རང་ཆས་ལྷུན་གྲུབ་ལ། མ་རིག་མ་རྟོགས་གཞན་དུ་བཙལ་བ་རྣམས། ཡེ་མཁྱེན་རྒྱལ་
པོའི་སྐུ་ལ་མཐོལ་ལོ་བཤགས། བདག་མེད་ཡེ་ཤེས་ཆེན་པོའི་དངོས་གྲུབ་སྩོལ། ཡེ་
བསྲུང་དམ་ཚིག་དྲི་མ་མེད་པ་ལ། བསྲུང་བྱ་སྲུང་བྱེད་གཉིས་སུ་འཛིན་པའི་བློ། ཀུན་
འབྱུང་ཡུམ་གྱི་ཀློང་དུ་མཐོལ་ལོ་བཤགས། སྲུང་མཚམས་ཕྱོགས་རིས་བྲལ་བའི་དངོས་
གྲུབ་སྩོལ། མ་བཅོས་གཞི་འདི་ཀ་དག་ཆེན་པོ་ལ། བཅས་བཅོས་བློ་ཡི་དྲི་མས་བསླད་
པ་རྣམས། སྐྱེ་མེད་བོན་གྱི་སྐུ་ལ་མཐོལ་ལོ་བཤགས། ཁྱབ་བདལ་ཀུན་དབྱིངས་ཆེན་
པོའི་དངོས་གྲུབ་སྩོལ། མ་འགག་ལམ་འདི་རང་ཤར་རང་གྲོལ་ལ། མ་རིག་བློ་ཡི་དྲན་
པས་བཀག་སྒྲུབ་བྱས། འགག་མེད་རྫོགས་པའི་སྐུ་ལ་མཐོལ་ལོ་བཤགས། རང་བཞིན་
ལྷུན་གྱིས་གྲུབ་པའི་དངོས་གྲུབ་སྩོལ། གཉིས་མེད་འབྲས་བུ་འཁོར་འདས་དབྱེར་མེད་
ལ། མ་རྟོགས་བློ་ཡི་སྐྱོན་ཡོན་གཉིས་སུ་བཟུང་། ཅིར་ཡང་སྤྲུལ་པའི་སྐུ་ལ་མཐོལ་ལོ་
བཤགས། ཐིག་ལེ་ཉག་གཅིག་རྟོགས་པའི་དངོས་གྲུབ་སྩོལ། སྣང་སེམས་དབྱེར་མེད་
ཡུལ་ཤེས་ཟུང་འཇུག་ལ། ཕྱི་ནང་གཉིས་སུ་འཛིན་པའི་རྟོག་པ་རྣམས། ངོ་བོ་ཉིད་ཀྱི་
སྐུ་ལ་མཐོལ་ལོ་བཤགས། སྟོང་རིག་སྒྲིབ་པ་མེད་པའི་དངོས་གྲུབ་སྩོལ། འཁོར་འདས་
དབྱེར་མེད་དུ་མ་རོ་གཅིག་ལ། སྐྱོན་ཡོན་གཉིས་སུ་འཛིན་པའི་ཐ་དད་བློ། མངོན་
པར་བྱང་ཆུབ་སྐུ་ལ་མཐོལ་ལོ་བཤགས། འཁོར་འདས་དབྱིངས་སུ་རྫོགས་པའི་དངོས་
གྲུབ་སྩོལ། བདག་ནི་རང་དོན་ཉམས་སུ་ལེན་པའི་ཚེ། ལེ་ལོ་གཡེང་སྐྱོན་དབང་དུ་
53

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གྱུར་པ་རྣམས། རྒྱལ་སྲས་གོང་མ་རྣམས་ལ་མཐོལ་ལོ་བཤགས། བདག་དོན་ལྷུན་
གྱིས་གྲུབ་པའི་དངོས་གྲུབ་སྩོལ། བདག་ནི་གཞན་དོན་རྒྱ་ཆེར་མཛད་པའི་དུས། ཚད་
མེད་བཞི་ལྡན་སེམས་བསྐྱེད་མ་ཐིང་པ། དོན་མཛད་སེམས་དཔའ་རྣམས་ལ་མཐོལ་
ལོ་བཤགས། གཞན་དོན་མཐའ་རུ་ཕྱིན་པའི་དངོས་གྲུབ་སྩོལ། ཁམས་གསུམ་འགྲོ་
དྲུག་སེམས་ཅན་ཐམས་ཅད་ལ། ཕ་མ་བུ་གཉེན་འདུ་ཤེས་མ་སྐྱེས་པ། དུས་གསུམ་
སྟོན་པའི་སྐུ་ལ་མཐོལ་ལོ་བཤགས། སྙིང་རྗེ་བདག་ཕྱོགས་མེད་པའི་དངོས་གྲུབ་སྩོལ།
དོན་ལྡན་སྐྱེས་བུའི་མཛད་སྤྱོད་རྣམ་དག་ལ། ཆགས་སྡང་རུ་ཏྲས་འགྲན་སེམས་བྱས་
པ་རྣམས། བྱང་ཆུབ་སེམས་དཔའ་རྣམས་ལ་མཐོལ་ལོ་བཤགས། བརྩེ་གདུང་གུས་པ་
ལྡན་པའི་དངོས་གྲུབ་སྩོལ། ཤུགས་འབྱུང་རྣལ་འབྱོར་མ་ངེས་སྤྱོད་པ་ལ། རང་སྣང་
མ་དག་སྐྱོན་ལ་བརྟག་པ་རྣམས། སྤྲུལ་པའི་སྐུ་མཆོག་རྣམས་ལ་མཐོལ་ལོ་བཤགས།
དག་སྣང་ཕྱོགས་མེད་འཆར་བའི་དངོས་གྲུབ་སྩོལ། ཟབ་མོ་སྙན་དུ་བརྒྱུད་པའི་བོན་
རྣམས་ལ། ཐེ་ཚོམ་དབང་གིས་ནོང་པ་ཅི་བགྱིས་པ། བླ་མ་རིག་འཛིན་རྣམས་ལ་
མཐོལ་ལོ་བཤགས། བྱིན་རླབས་རྒྱུད་ལ་འཆར་བའི་དངོས་གྲུབ་སྩོལ། བོན་དང་ཟང་
ཟིང་སྦྱིན་པ་གཏོང་པ་ལ། ཕྱོགས་རིས་གཉིས་འཛིན་སེར་སྣ་ཅི་བགྱིས་པ། དམིགས་
མེད་ཡོངས་ཁྱབ་ཆེན་པོ་མ་ཤེས་པ། སྦྱིན་པ་བྱམས་མའི་སྐུ་ལ་མཐོལ་ལོ་བཤགས།
ཀུན་སྙོམས་དམིགས་སུ་མེད་པའི་དངོས་གྲུབ་སྩོལ། འཆལ་མེད་རྣམ་དག་ཚུལ་
ཁྲིམས་བསྲུང་བ་ལ། རྩ་བ་ཡན་ལག་དམ་ཚིག་ཉམས་གྱུར་པ། ཚུལ་ཁྲིམས་བྱམས་
མའི་སྐུ་ལ་མཐོལ་ལོ་བཤགས། དམ་ཚིག་སྲུང་མཚམས་བྲལ་བའི་དངོས་གྲུབ་སྩོལ།
བྱུང་ཚོར་མེད་པའི་བཟོད་པ་སྒོམ་པ་ལ། དགྲ་གཉེན་གཉིས་མཉམ་འདུ་ཤེས་མ་སྐྱེས་
པ། བཟོད་པ་བྱམས་མའི་སྐུ་ལ་མཐོལ་ལོ་བཤགས། བྱམས་སྡང་གཉིས་སུ་མེད་པའི་
དངོས་གྲུབ་སྩོལ། ཐང་ལྷོད་མེད་པའི་བརྩོན་འགྲུས་བསྐྱེད་པ་ལ། ལེ་ལོ་འཁྲུལ་པའི་
54

མདོ་སྡེ། དགེ་སྤྱོད་ཡན་ལག་
དབང་གྱུར་ཅི་མཆིས་པ། བརྩོན་འགྲུས་བྱམས་མའི་སྐུ་ལ་མཐོལ་ལོ་བཤགས། ལས་
རྣམས་མཐའ་རུ་ཕྱིན་པའི་དངོས་གྲུབ་སྩོལ། འགྱུར་ལྡོག་མེད་པའི་བསམ་གཏན་
བསྒོམ་པ་ལ། འཁྲུལ་སྣང་སེམས་ཀྱི་ཉེས་སྐྱོན་ཅི་མཆིས་པ། བསམ་གཏན་བྱམས་མའི་
སྐུ་ལ་མཐོལ་ལོ་བཤགས། མི་གཡེང་དོན་ལ་གནས་པའི་དངོས་གྲུབ་སྩོལ། ཐོགས་པ་
མེད་པའི་སྟོབས་ཤུགས་བསྐྱེད་པ་ལ། མ་ནུས་བློ་ཡི་ཞུམ་པ་ཅི་མཆིས་པ། སྟོབས་ཀྱི་
བྱམས་མའི་སྐུ་ལ་མཐོལ་ལོ་བཤགས། རྒྱུན་ཞུགས་དོན་དང་ལྡན་པའི་དངོས་གྲུབ་
སྩོལ། བདག་ཕྱོགས་མེད་པའི་སྙིང་རྗེ་བསྐྱེད་པ་ལ། ང་བདག་དབང་གིས་འཛིན་པ་
ཅི་མཆིས་པ། ཐུགས་རྗེ་བྱམས་མའི་སྐུ་ལ་མཐོལ་ལོ་བཤགས། ཕྱོགས་མེད་སྙིང་རྗེ་
ཆེན་པོའི་དངོས་གྲུབ་སྩོལ། རེ་དོགས་མེད་པའི་སྨོན་ལམ་འདེབས་པ་ལ། ཐེ་ཚོམ་བློ་
ཡི་དྲི་མ་ཅི་མཆིས་པ། སྨོན་ལམ་བྱམས་མའི་སྐུ་ལ་མཐོལ་ལོ་བཤགས། དོན་རྣམས་
མྱུར་དུ་གྲུབ་པའི་དངོས་གྲུབ་སྩོལ། རྨོངས་པ་མེད་པའི་ཐབས་མཆོག་བསྒྲུབ་པ་ལ།
མི་ཤེས་བློ་ཡི་དྲི་མ་ཅི་མཆིས་པ། ཐབས་ཀྱི་བྱམས་མའི་སྐུ་ལ་མཐོལ་ལོ་བཤགས།
གདུལ་བྱ་ཐབས་ལ་མཁས་པའི་དངོས་གྲུབ་སྩོལ། འཁྲུལ་རྟོག་མེད་པའི་ཤེས་རབ་
བསྐྱེད་པ་ལ། མ་རིག་བློ་ཡི་དབང་གྱུར་ཅི་མཆིས་པ། ཤེས་རབ་བྱམས་མའི་སྐུ་ལ་
མཐོལ་ལོ་བཤགས། འཁྲུལ་མེད་གདོད་ནས་དག་པའི་དངོས་གྲུབ་སྩོལ། དེ་ལྟར་རྒྱལ་
བ་སྲས་བཅས་མདུན་དྲུང་དུ། བདག་དང་མཐའ་ཡས་སེམས་ཅན་ཐམས་ཅད་ཀྱི།
སྡིག་པ་མི་དགེའི་ལས་རྣམས་སོ་སོར་བཤགས། བྱང་དག་ཚངས་པའི་དངོས་གྲུབ་
སྩལ་དུ་གསོལ། སྟོང་གསུམ་རབ་འབྱམས་འཇིག་རྟེན་དཔག་མེད་ན། ཅི་སྙེད་མཆོད་
ཡོན་རྫས་གྱུར་ཐམས་ཅད་དང་། བདག་གི་ལུས་སྲོག་ལོངས་སྤྱོད་རྒྱན་ལས་སོགས།
རྒྱལ་བ་སྲས་བཅས་རྣམས་ལ་མཆོད་པ་འབུལ། གཞན་ཡང་མཆོད་པའི་བྱེ་བྲག་
ཐམས་ཅད་ནི། སྟོང་གསུམ་རིན་ཆེན་གསེར་གྱི་ས་གཞི་ལ། རི་རབ་གླིང་བཞི་གླིང་
66

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕྲན་ལྕགས་རི་བཅས། ཉི་ཟླ་ཟུང་གཅིག་རི་བདུན་རོལ་མཚོས་བསྐོར། རྒྱལ་བ་སྲས་
བཅས་རྣམས་ལ་མཆོད་པ་འབུལ། རིན་ཆེན་ནོར་བདུན་བཀྲ་ཤིས་རྫས་རྟགས་དང་།
ཅང་ཤེས་རྟ་དང་འདོད་འཇོའི་བ་མོ་དང༌། མ་རྨོས་ལོ་ཐོག་འདོད་ཡོན་ཕུན་སུམ་
ཚོགས། རྒྱལ་བ་སྲས་བཅས་རྣམས་ལ་མཆོད་པ་འབུལ། མཛེས་པའི་གཟུགས་དང་
སྙན་པའི་སྒྲ་དབྱངས་དང་། ཞིམ་པའི་དྲི་དང་བདའ་བའི་ཞལ་ཟས་ཚོགས། ལྷབ་
ལྷུབ་རྒྱན་དང་མཉེན་ལྕགས་འཁྲིལ་ལྡེམ་གར། རྒྱལ་བ་སྲས་བཅས་རྣམས་ལ་མཆོད་
པ་འབུལ། གདུགས་དང་རྒྱལ་མཚན་བ་དན་ལྷབ་ལྷུབ་དང་། བོན་དང་གླུ་དབྱངས་
མཛེས་པའི་ཚོམ་ཚོམ་དང༌། ཕྱེ་མ་འཕུར་མས་རི་ལུང་ཁྱབ་པ་རྣམས། རྒྱལ་བ་སྲས་
བཅས་རྣམས་ལ་མཆོད་པ་འབུལ། གསེར་དང་མེན་ཤེལ་བྱི་རུ་ཟངས་དང་ལྕགས།
དུང་དང་མུ་ཏིག་གཡུ་དང་མཐིང་ལ་སོགས། རིན་ཆེན་ཟད་མེད་གཏེར་གྱི་མཆོད་པ་
འདི། རྒྱལ་བ་སྲས་བཅས་རྣམས་ལ་མཆོད་པ་འབུལ། མར་མེ་ཡོན་ཆབ་བདུག་སྤོས་
ལྷ་སངས་དང༌། མེ་ཏོག་མཛེས་ལྡན་བཀྲ་གསལ་མཆོད་པ་དང་། རྒྱན་དང་བྱུག་པ་
སྲོག་ཞུ་འཕྲེང་བ་སོགས། རྒྱལ་བ་སྲས་བཅས་རྣམས་ལ་མཆོད་པ་འབུལ། སེང་གེ་
གླང་ཆེན་རྟ་འབྲུག་ཁྱུང་གི་ཁྲི། ཉི་ཟླ་པད་མ་བརྩེགས་པའི་གདན་མཆོག་དང་།
གཞའ་ཚོན་སྣ་ལྔའི་གུར་ཡོལ་གཞལ་ཡས་ཁང་། རྒྱལ་བ་སྲས་དང་བཅས་ལ་མཆོད་
པ་འབུལ། གཞན་ཡང་བདག་གི་ཕ་མ་སྤུན་ཟླ་དང་། ནོར་རྫས་ཡུལ་ཞིང་བང་ཁང་
ཅི་མཆིས་པ། བདག་ལུས་མན་ཆད་ཆགས་མེད་བློ་ཡིས་འབུལ། ཐུགས་རྗེས་བྱིན་གྱིས་
རློབས་ལ་བཞེས་སུ་གསོལ། བདེར་གཤེགས་སྲས་བཅས་མཆོད་པས་མཉེས་ནས་ཀྱང་།
ཁྱེད་ཀྱི་སྐུ་གསུང་ཐུགས་ཡོན་ཕྲིན་ལས་ཀྱིས། གདུལ་བྱ་མཛད་སྤྱོད་རྣམ་ཐར་བཀོད་
པ་རྣམས། ད་ལྟ་ཉིད་དུ་བདག་ཀྱང་འགྲུབ་པར་མཛོད། རྒྱལ་བ་སྲས་བཅས་རྣམས་
ཀྱི་སྤྱན་སྔ་རུ། བདག་གིས་སྡིག་པ་མི་དགེ་བཅུ་སྤངས་ནས། དགེ་བཅུ་གཡུང་དྲུང་
56

མདོ་སྡེ། དགེ་སྤྱོད་ཡན་ལག
བོན་གྱི་སྒོར་ཞུགས་ཏེ། འབྲལ་མེད་རྒྱུན་དུ་འགྲོགས་པའི་གཏན་དམ་བཅའ། བདག་
ནི་ཁྱེད་ལ་ཡུན་དུ་གསོལ་བ་འདེབས། མི་འབྲལ་ཐུགས་རྗེས་རྒྱུན་དུ་བཟུང་ནས་ཀྱང་།
འཁོར་བ་མ་སྟོང་བར་དུ་འགྲོ་བའི་དོན། རྒྱལ་ལག་ཕྱེད་མཛད་བཞུགས་པར་མཛད་
དགེ་བའི་ཚོགས་རྣམས་དང་། ཐུན་མོང་བྱས་ཏེ་བྱང་ཆུབ་ཐོབ་ཕྱིར་བསྔོ། བསོད་
ནམས་ཚོགས་ཆེན་ཡོངས་སུ་རྫོགས་གྱུར་ཅིག །བདག་ནི་རྒྱལ་བའི་སྐུ་དང་དབྱེར་
མེད་ཅིང་། གཟུགས་སྐུ་རྣམ་གཉིས་འགྲོ་བའི་དོན་མཛད་ནས། ཞི་རྒྱས་དབང་དྲག་
འཕྲིན་ལས་རྒྱུན་ཞུགས་ནས། ཁམས་གསུམ་འཁོར་བ་དོང་ནས་སྤྲུགས་པར་ཤོག །དེ་
ལྟར་སྡིག་པ་མི་དགེའི་ལས་རྣམས་ཀུན། སྒོ་གསུམ་ལེ་ལོ་གཡེང་སྐྱོན་མེད་པ་ཡི། ངང་
པའི་རྒྱལ་རིགས་ཁྲུས་བྱེད་ཅི་བཞིན་དུ། མྱུར་དུ་བཤགས་ན་དག་ཅིང་བྱང་བར་འགྱུར།
བཤགས་ཕྱིར་སྡོམ་དང་གསོལ་བ་བཏབ་བྱས་ནས། ཡིད་རངས་བོན་གྱི་འཁོར་ལོ་
བསྐོར་བ་དང་། ཅི་སྙེད་མཆོད་སྦྱིན་དཔག་མེད་ཕུལ་བ་རྣམས། སྒྲིབ་སྦྱོང་ཚོགས་
བཅས་ཟག་མེད་དགེ་བ་ཅི་བགྱིས་པ། བྱང་ཆུབ་ཆེན་པོ་མྱུར་དུ་བསྔོ་བྱས་ནས། བདེ་
ཆེན་སངས་རྒྱས་ས་ལ་འཁོད་པར་འགྱུར། དེ་ཕྱིར་ཕྱི་རབས་གང་ཟག་དགེ་སྤྱོད་
རྣམས། འཇུག་སྒོ་ཐམས་ཅད་ཀུན་གྱི་ཡན་ལག་ཏུ། སྨོན་ལམ་དམ་པ་མཐའ་ཡས་རྒྱ་
ཆེ་འདི། རེ་དོགས་མེད་པར་ཡོངས་སུ་གདབ་པར་བྱ། ན་མོ་དུས་གསུམ་བདེར་
གཤེགས་ས་བཅུའི་སེམས་དཔའ་དང་། དཔོན་གསས་བླ་མ་ཡི་དམ་ཞི་ཁྲོ་དང་། མ་
སྲིང་མཁའ་འགྲོ་བོན་སྐྱོང་སྲུང་མའི་ཚོགས། ཐུགས་རྗེ་ཆེན་པོས་དུས་འདིར་དགོངས་
སུ་གསོལ། བདག་དང་མཐའ་ཡས་སེམས་ཅན་ཐམས་ཅད་ཀྱིས། བདེར་གཤེགས་
རྒྱལ་བ་སྲས་དང་བཅས་པ་ལ། ཕྱག་འཚལ་སྡིག་བཤགས་ཡིད་རང་མཆོད་པར་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འབུལ། དེ་དག་ཐམས་ཅད་ཡོངས་སུ་མཉེས་པར་ཤོག །ཚེ་རབས་སྔོན་ནས་བསགས་
པའི་ལས་འཕྲོ་དང་། རྒྱལ་བ་མཆོད་པས་མཉེས་པའི་བྱིན་རླབས་དང་། རྒྱུན་རྐྱེན་རྟེན་
འབྲེལ་འཚོགས་པའི་ནུས་མཐུ་ཡིས། བདག་ནི་མྱུར་དུ་སངས་རྒྱས་ཐོབ་པར་ཤོག །ད་
ལྟ་འདིར་སྐྱེས་འཇིག་རྟེན་འདི་རུ་ཡང༌། ཚེ་རིང་ནད་མེད་བསོད་ནམས་འཕེལ་བ་
དང༌། བོན་དང་མཐུན་པའི་ལོངས་སྤྱོད་ཕུན་སུམ་འཚོགས། རྟག་ཏུ་བདེ་ལེགས་
བཀྲ་ཤིས་ཐོབ་པར་ཤོག །འདིར་ཡང་བསམ་པའི་དོན་རྣམས་ཡོངས་སུ་གྲུབ། སྒོ་
གསུམ་དགེ་བའི་ལས་སྤྱོད་ཐམས་ཅད་ཀུན། བར་ཆོད་མེད་པར་མཐར་ཕྱིན་དོན་
གྲུབ་ནས། མི་ལུས་ཐོབ་པ་དོན་དང་ལྡན་པར་ཤོག ། ཕྱི་མར་བོན་ཉིད་འོད་གསལ་
བར་དོ་རུ། སྒྲ་འོད་ཟེར་གསུམ་ཆོ་འཕྲུལ་རྩལ་དུ་ཤར། བོན་ཉིད་མ་བུ་དབྱེར་མེད་
རྩལ་མཉམ་ནས། སྐུ་གསུམ་རྫོགས་པའི་སངས་རྒྱས་ཐོབ་པར་ཤོག །གལ་ཏེ་ལས་ཀྱི་
འཁོར་བར་སྐྱེས་ནས་ཀྱང་། ངན་སོང་གསུམ་དང་མཐའ་འཁོབ་གནས་སྤངས་ནས།
གནས་མཆོག་དམ་པ་འོལ་མོ་ལུང་རིང་དང་། སངས་རྒྱས་བཞུགས་པའི་ཞིང་དུ་སྐྱེ་
བར་ཤོག །རིགས་ངན་དམན་དང་ཟ་མ་མོ་ལུས་དང༌། ཁས་ཞན་དབང་ཆུང་ཞ་གྲུམ་
སྐྱོན་ཅན་སོགས། ཡིད་དུ་མི་འོང་མི་སྡུག་མ་ཡིན་པར། རིགས་བཟང་ཁུང་བཙུན་
ལུས་སུ་སྐྱེ་བར་ཤོག །ཆགས་ཚད་མ་ལྡན་མགོ་ལུས་མ་འཛོམ་དང༌། སྲིན་པོའི་
གཟུགས་དང་མཚན་ངན་མ་ཡིན་པར། ངོ་མཚར་དབྱིབས་ལེགས་རིང་ཐུང་ཚད་
སྙོམས་པའི། མཛེས་པའི་ལྷ་བྲན་བཞེད་པའི་ལུས་ཐོབ་ཤོག ། ཁ་དོག་ནག་དང་སྔོ་སྐྱ་
ཐལ་མདོག་དང་། དམར་ནག་བདུད་ཟུག་དུད་ཁ་མ་ཡིན་པར། དཀར་དམར་
མཛེས་པ་མེ་ཏོག་ཚོམ་བུ་རིས། མ་ཆགས་པད་མ་ལྟ་བུའི་མདངས་ཐོབ་ཤོག །མི་སྙན་
སྐད་དང་མྱ་ངན་ཨུ་དུག་སྒྲ། དིག་ལྐུགས་བར་ཆོད་འགག་འཛེར་མ་ཡིན་པར།
ཚངས་པའི་སྐད་དང་མྱ་ངན་སངས་པའི་སྒྲ། གསུང་སྙན་ཁུ་བྱུག་ལྟ་བུའི་དབྱངས་
58

མདོ་སྡེ། དགེ་སྤྱོད་ཡན་ལག་
ལྡན་ཤོག །བློ་རྨོངས་འཐིབ་དང་མི་ཤེས་རྨོངས་པ་ཅན། མ་རིག་གཏི་མུག་བླུན་པོ་མ་
ཡིན་པར། རང་རིག་ཡེ་ཤེས་རང་གྲོལ་མངོན་གྱུར་ཅིང་། བོན་རྣམས་མ་བསླབས་
ཐམས་ཅད་ཤེས་པར་ཤོག །ཆུང་ནས་དད་པའི་སེམས་དང་རབ་ལྡན་ཏེ། བླ་མ་དགེ་
འདུན་འཕགས་པའི་ཚོགས་རྣམས་ཀྱི། སྐུ་རྣམས་མཐོང་ནས་མོས་ཤིང་དད་པ་དང་།
སླར་ཡང་ཞལ་མཇལ་ཐུགས་རྗེས་ཟིན་པར་ཤོག ། ལས་ངན་ལོག་པའི་ཕྱོགས་སུ་མི་
སེམས་ཤིང་། དཀར་པོའི་ཕྱོགས་ལ་བསམ་པ་རྩེ་གཅིག་པས། དགེ་བའི་ལས་ལ་རབ་
ཏུ་འདུན་པའི་སེམས། སྐད་ཅིག་ཙམ་ཡང་འབྲལ་མེད་སྐྱེ་བར་ཤོག །འཇིག་རྟེན་
ཁམས་ཀྱི་དོན་མཛད་མང་ལགས་ཀྱང་། ཀུན་གྱི་ནང་ནས་ཁྱད་པར་འཕགས་གྱུར་པ།
སྨན་གྱི་གཙོ་བོ་རྣམ་པར་རྒྱལ་བ་བཞིན། རྒྱལ་སྲས་དམ་པ་གཅིག་དང་མཇལ་བར་
ཤོག །སོ་སོ་སྐྱེ་བོ་ཐ་མ་མ་ཡིན་པར། ཆུང་ནས་འདུལ་ཁྲིམས་རྣམ་དག་སྒོར་ཞུགས་ཏེ།
ཉེས་ལྟུང་ཉམས་པའི་དྲི་མས་མ་གོས་ཤིང་། ཉིས་བརྒྱ་ལྔ་བཅུའི་ཁྲིམས་དང་ལྡན་པར་
ཤོག །བདག་ནི་གཡུང་དྲུང་བོན་གྱི་སྒོར་ཞུགས་ཏེ། སྒོ་གསུམ་ཐང་ཆོད་ལེ་ལོ་མེད་པ་
ཡིས། བརྩོན་འགྲུས་ཆེན་པོ་མྱུར་བ་རབ་ལྡན་ནས། བོན་སྒོ་གང་སྤྱོད་འབྲས་བུ་སྨིན་
པར་ཤོག །བདག་ནི་ཁམས་གསུམ་འགྲོ་དྲུག་སྣང་ཡུལ་དུ། དལ་འབྱོར་རྒྱུད་དུལ་
ཀུན་གྱི་ཡིད་དུ་འོང་། གོང་དང་མི་འགལ་གནོད་པའི་སེམས་དང་བྲལ། འགྲོ་བ་ཀུན་
དང་རྗེས་སུ་མཐུན་པར་ཤོག །བདག་ནི་བླ་མ་སློབ་དཔོན་རྗེས་འབྲེང་ཚེ། གང་
གསུངས་དམ་པའི་བཀའ་བཞིན་ལེགས་བསྒྲུབས་ནས། སྐད་ཅིག་ཙམ་ཡང་ཐུགས་
དམ་མི་འགལ་ཞིང་། དགོངས་པའི་ཐུགས་བཅུད་དག་མ་ལོན་པར་ཤོག །བདག་ནི་
མཆེད་ལྕམ་རྣམས་དང་འགྲོགས་པའི་དུས། ཆགས་སྡང་དབང་གི་གནོད་པའི་སེམས་
བྲལ་ནས། བརྩེ་གདུང་གུས་པས་སྡོང་དང་གྲོགས་གྱུར་ཏེ། དམ་ཚིག་རྣམ་དག་སྐྱོ་
ངལ་མེད་པར་ཤོག །བདག་ནི་གཡུང་དྲུང་བོན་ལ་སྤྱོད་པ་ལ། བདུད་དང་སྲིན་པོ་མུ་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྟེགས་ལས་སོགས་པའི། བར་མཆོད་བགེགས་ཀྱི་བསྐྱོད་པས་མི་ཚུགས་ཤིང་། འགལ་
རྐྱེན་ཐམས་ཅད་ཉེ་བར་ཞི་བར་ཤོག །བདག་ནི་བོན་སྤྱོད་རྒྱུན་དུ་སྐྱོངས་པ་ལ།
མཆེད་དང་ལྕམ་དྲལ་དགེ་བའི་སྡོང་མཛད་ཅིང་། གནས་དང་དུས་སོགས་རྟེན་
འབྲེལ་འཛོམ་པ་དང་། མཐུན་རྐྱེན་ཡོ་བྱད་ཕུན་སུམ་ཚོགས་པར་ཤོག །བདག་ནི་
དྲིན་ཅན་རྩ་བའི་བླ་མ་ལ། རྟག་ཏུ་སངས་རྒྱས་འདུ་ཤེས་མ་འབྲལ་ནས། དུས་གསུམ་
སྟོན་པའི་སྐུ་དང་དབྱེར་མེད་པར། སངས་རྒྱས་ཀུན་གྱི་ངོ་བོ་མཐོང་པར་ཤོག །
བདག་ནི་གཡུང་དྲུང་བོན་ལ་སྤྱོད་པའི་དུས། རིག་པ་ཕྱལ་ཆད་དོན་མེད་མ་སོང་པར།
སྒོ་བཞི་མཛོད་ལྔའི་བསླབ་པ་རབ་རྫོགས་ནས། བརྒྱད་ཁྲི་བཞི་སྟོང་ཐུགས་སུ་ཆུད་
པར་ཤོག །བདག་ནི་གཡུང་དྲུང་བོན་ལ་མཇལ་བའི་དུས། ཐེག་སྒོ་ཀུན་ལས་ཁྱད་
པར་འཕགས་པ་ཡི། རིན་ཆེན་ནང་ནས་གསེར་རྙེད་ཅི་བཞིན་དུ། བླ་མེད་ཐེག་པའི་
དོན་ལ་སྤྱོད་པར་ཤོག །བདག་ནི་དལ་འབྱོར་མི་ལུས་ཐོབ་པའི་དུས། འཛམ་གླིང་
སྐྱེས་པ་སྟོང་སྐོར་མ་ཡིན་པར། རྩེ་གཅིག་གཡུང་དྲུང་བོན་ལ་སྤྱོད་པ་ཡིས། ཚེ་གཅིག་
སངས་རྒྱས་དུས་འདིར་ཐོབ་པར་ཤོག །བོན་སྒོ་ཕྱི་ནང་གསང་གསུམ་གང་སྤྱོད་ཀྱང་།
གཟུ་ལུམ་ཚོད་ཡོད་ར་ཆོད་མ་ཡིན་པར། རྒྱལ་བའི་བཀའ་ལུང་མ་ནོར་ཅི་བཞིན་དུ།
མཁས་པར་ཡོངས་སུ་སྒྲོས་འདོག་ཆོད་པར་ཤོག །བདག་ནི་གཡུང་དྲུང་བོན་ལ་སྤྱོད་
པའི་དུས། དབུལ་ཕོངས་བསོད་ཆུང་མཐའ་འཁོབ་མ་ཡིན་པར། བོན་དང་མཐུན་
པའི་ལོངས་སྤྱོད་ཕུན་སུམ་འཚོགས། ཟད་མེད་གཏེར་ལ་རྒྱུན་དུ་སྤྱོད་པར་ཤོག །ལུས་
ལ་ན་ཚ་སྡུག་བསྔལ་མེད་པ་དང་། འདུ་བ་རྣམ་བཞི་འཁྲུག་པའི་སྐྱོན་སྤངས་ནས།
རྩ་རླུང་དབུ་མའི་དོན་ལ་རབ་སྒོམ་ནས། མཐའ་བྲལ་རྟོགས་པ་རྒྱུད་ལ་འཆར་བར་
ཤོག །བདག་ནི་ཡོ་བྱད་ཕུན་སུམ་ཚོགས་པའི་ཚེ། སེར་སྣ་འཇུངས་འགེགས་འདོད་
པས་མ་བཅིང་པར། ཞེན་ཆགས་མེད་པའི་རྡུལ་ཤུགས་སྤྱོད་པའི་ཚེ། མ་ཆགས་

མདོ་སྡེ། དགེ་སྤྱོད་ཡན་ལག་
མཆོད་སྦྱིན་ཡོངས་སུ་གཏོང་པར་ཤོག །བདག་ནི་འདུལ་ཁྲིམས་སྡོམ་པ་བསྲུང་བའི་
དུས། རང་སེམས་མ་དག་མངོན་ལྐོག་སྤངས་ནས་སུ། ཕྱི་ཡི་ཚུལ་དང་ནང་ཁྲིམས་
ཟུང་འབྲེལ་ནས། འདུལ་བའི་མཁན་སློབ་དཔང་པོར་བྱེད་པར་ཤོག །བདག་ནི་
མཉམ་ཉིད་བཟོད་པ་བསྒོམ་པ་ལ། བྱམས་སྡང་གཉིས་ཀྱི་བྱུང་ཚོར་སྤངས་ནས་སུ།
དགྲ་གཉེན་ཉེ་རིང་གཉིས་སུ་མེད་པ་ཡིས། ཐམས་ཅད་མཉམ་པའི་ཆ་ལ་འཁོད་པར་
ཤོག །བདག་ནི་རང་དོན་ཉམས་སུ་ལེན་པའི་ཚེ། ལེ་ལོ་གཡེང་སྐྱོང་མེད་པའི་བརྩོན་
འགྲུས་ཀྱིས། ཐང་ལྷོད་མེད་པར་བོན་ལ་རྒྱུན་སྤྱོད་ནས། རྩེ་གཅིག་བསམ་པ་མཐའ་
རུ་ཕྱིན་པར་ཤོག །བདག་ནི་མི་ལྡོག་བསམ་གཏན་བསྒོམ་པ་ལ། སྐད་ཅིག་ཙམ་ཡང་
འདུ་འབྲལ་མེད་པ་ཡི། དོན་ལ་མི་གཡེང་ཏིང་འཛིན་གཟེར་ཐེབ་ནས། འགྱུར་མེད་
གཡུང་དྲུང་བོན་དང་ལྡན་པར་ཤོག །བདག་ནི་ཕྱི་རྒྱུད་བོན་ལ་སྤྱོད་པའི་དུས། ཟ་
འདོད་གྲོང་ཆོག་མགོ་སྐོར་མ་ཡིན་པར། བཀའ་ནི་ལུང་ལྟར་ཚུལ་བཞིན་བགྱིས་ནས་
ཀྱང་། འགྲོ་བ་སེམས་ཅན་ཀུན་ལ་ཕན་པར་ཤོག །བདག་ནི་འཕན་ཡུལ་འདོན་
མཆོད་སྤྱོད་པའི་ཚེ། དིག་ལྐུགས་ཚིག་གི་བར་ཆོད་མེད་པ་དང་། གཙང་དག་དམ་
ཚིག་གཞུང་ལྟར་སྤྱོད་པ་ཡི། ཁམས་གསུམ་སེམས་ཅན་ཐར་པར་འདྲེན་པར་ཤོག །
བདག་ནི་གསང་སྔགས་བོན་ལ་སྤྱོད་པའི་ཚེ། བསྐྱེད་རྫོགས་ཟུང་འཇུག་ཡ་བྲལ་མ་
ཡིན་པར། སྣང་སེམས་དབྱེར་མེད་གཅིག་ཏུ་རྟོགས་པ་ཡིས། ལུས་ངག་ཡིད་གསུམ་
ལྷ་སྐུར་བགྲུབ་པར་ཤོག །བདག་ནི་ཐེག་ཆེན་དོན་ལ་སྒོམ་པའི་ཚེ། རྟག་ཆད་གོལ་
བའི་མཐའ་རུ་མ་ལྟུང་པར། བདེ་སྟོང་གསལ་གསུམ་གཅིག་ཏུ་འདྲེས་པ་ཡིས། མི་
རྟོག་དགོངས་པ་རྒྱུད་ལ་འཆར་བར་ཤོག །བདག་ནི་ཉམས་ལེན་འདུ་འབྲལ་མ་ཡིན་
པར། རྩེ་གཅིག་ཐེག་པ་ཆེན་པོའི་དོན་རྟོགས་ནས། རྟག་ཏུ་འབྲལ་མེད་དོན་ལ་རབ་
སྤྱོད་དེ། བླ་མེད་ཐེག་ཆེན་དོན་དམ་མཐར་ཕྱིན་ཤོག །བདག་ནི་སྤྲོས་བྲལ་ཆེན་པོའི་
61

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྟ་བ་ལ། བདག་འཛིན་འཁྲུལ་པའི་སྐྱོན་རྣམས་རབ་སྤངས་ནས། སེམས་ཉིད་སྟོང་
པ་ཉིད་ཀྱི་དོན་རྟོགས་ཏེ། ཕྱོགས་དང་རིས་མེད་མཐའ་དབུས་བྲལ་བར་ཤོག །ཡེང་
མེད་ངང་གནས་ཆེན་པོའི་སྒོམ་པ་ལ། རྣམ་རྟོག་བློ་ཡུལ་གཟའ་གཏད་སྐྱོན་སྤངས་
ནས། གཉུག་མ་རྒྱུན་ཆད་མེད་པའི་དོན་རྟོགས་ཏེ། གསལ་སྟོང་དབྱེར་མེད་མཐའ་རུ་
ཕྱིན་པར་ཤོག །ཤུགས་འབྱུང་རྒྱན་དུ་ཤར་བའི་སྤྱོད་པ་ལ། སྤང་བླང་གཉིས་སུ་
འཛིན་པའི་སྐྱོན་སྤངས་ནས། བཟང་ངན་རྩིས་གདབ་བྲལ་བའི་དོན་རྟོགས་ཏེ།
བཀག་སྒྲུབ་མེད་པ་ཀློང་དུ་གྲོལ་བར་ཤོག །རང་བཞིན་ལྷུན་གྲུབ་ཆེན་པོའི་འབྲས་བུ་
ལ། བྱ་བཙལ་གཉིས་སུ་འཛིན་པའི་སྐྱོན་སྤངས་ནས། རེ་དོགས་གཉིས་མེད་འབྲས་
བུའི་དོན་རྟོགས་ཏེ། འཁོར་འདས་དབྱེར་མེད་གཅིག་ཏུ་རྫོགས་པར་ཤོག །ཆགས་
བྲལ་ཡེ་བསྲུང་ཆེན་པོའི་དམ་ཚིག་ལ། བསྲུང་བྱ་སྲུང་བྱེད་འཛིན་པའི་སྐྱོན་སྤངས་
ནས། སྐྱོན་ཡོན་སྤང་བླང་མེད་པའི་དོན་རྟོགས་ཏེ། སྲུང་མཚམས་ཡེ་བྲལ་ཀ་དག་
རྟོགས་པར་ཤོག །རང་སེམས་ངོ་བོ་གདོད་དག་ནམ་མཁའ་ལ། སྣང་བ་གཞའ་ཚོན་
སྤྲིན་དང་ན་བུན་ཚུལ། རང་བཞིན་གསལ་བ་རང་བྱུང་ཀློང་དུ་ཐིམ། སྣང་སེམས་
དབྱེ་བ་མེད་པའི་དོན་རྟོགས་ཤོག །རང་སེམས་ཡེ་ནས་བོན་དབྱིངས་ཆེན་པོ་ལ། ཕྱི་
ནང་སྣོད་བཅུད་རང་བྱུང་རོལ་པའི་རྩལ། ཡུལ་ཤེས་གཉིས་སུ་མེད་པའི་དོན་རྟོགས་
ཏེ། ཐམས་ཅད་སེམས་ཀྱི་ཀློང་དུ་གྲོལ་བར་ཤོག །སེམས་ཉིད་ཡེ་ནས་ཡེ་སངས་རྒྱས་
པ་ལ། མ་ཤེས་གཞན་དུ་བརྩལ་བའི་སྐྱོན་སྤངས་ནས། རང་རིག་ཡེ་ཤེས་དྲི་མེད་དོན་
རྟོགས་ཏེ། བདག་ཉིད་ཆེན་པོའི་ལྷ་ཞལ་མཐོང་པར་ཤོག །སྣང་བ་སྒྱུ་མ་རྨི་ལམ་ལྟ་
བུ་ལ། ཞེན་ཅིང་ཆགས་པ་མེད་པའི་དོན་རྟོགས་ནས། འཇིག་རྟེན་འདི་བདེན་སྣང་
བ་ཐམས་ཅད་ཀུན། གང་ལའང་སྙིང་པོ་མེད་པར་རྟོགས་པར་ཤོག ། ཕྱི་སྣོད་ནང་
བཅུད་འཁོར་དང་མྱང་འདས་རྣམས། ཐམས་ཅད་སེམས་ལས་བྱུང་བའི་དོན་རྟོགས་
62

མདོ་སྡེ། དགེ་སྤྱོད་ཡན་ལག
ནས། སྣང་ཞིང་སྲིད་པས་བསྡུས་པའི་བོན་རྣམས་ཀུན། ཉག་གཅིག་སེམས་ཀྱི་ཀློང་དུ་
གྲོལ་བར་ཤོག །འབྱུང་བཞིས་བསྡུས་པའི་སྒྱུ་ལུས་ཕུང་པོ་འདི། སྔོན་འབྱུང་སྲིད་པའི་
གཟུགས་ཅན་མ་ཡིན་པར། སྣང་སྟོང་མཐའ་བྲལ་གཞའ་ཚོན་ལུས་ཐོབ་ནས། གང་ལ་
གང་འདུལ་སྤྲུལ་སྐུར་སྟོན་པར་ཤོག ། སྒྲ་ཚིག་ངག་གི་བྱེ་བྲག་ཐམས་ཅད་ནི། དོན་
མེད་འཁྱལ་ཚིག་ལོང་གཏམ་མ་ཡིན་པར། གྲགས་སྟོང་བརྗོད་འདས་འགག་མེད་
གསུང་ཐོབ་ནས། སྟོང་གསུམ་གྲགས་པའི་བོན་འཁོར་བསྐོར་བར་ཤོག །ཡིད་ཀྱི་དྲན་
རྟོག་འགྱུ་བ་ཅི་བྱུང་ཡང་། རྣམ་རྟོག་བློ་བུར་ཐུག་འཕྲད་མ་ཡིན་པར། རིག་སྟོང་སྒྲིབ་
མེད་ཉི་མ་ལྟ་བུ་ཡིས། འགྲོ་རྣམས་མ་རིག་རྨོངས་པ་སེལ་བར་ཤོག །འཇིག་རྟེན་བྱ་
བྱེད་ལས་སྤྱོད་ཐམས་ཅད་ཀུན། དོན་མེད་འཁྲུལ་པའི་གཡེང་སྐྱོང་མ་ཡིན་པར།
སངས་རྒྱས་རྣམ་སྣང་དཔལ་གྱི་བཀོད་པ་བཞིན། ཁམས་གསུམ་འགྲོ་བ་འདྲེན་པའི་
ཞིང་དུ་ཤོག །བདག་གི་དུག་ལྔ་དུག་གསུམ་ཉོན་མོངས་ལྔ། སྐུ་གསུམ་སྐུ་ལྔ་ཡེ་ཤེས་
ལྔར་གྲོལ་ནས། ཕྱོགས་བཞི་དབུས་ལྔའི་ཞིང་ཁམས་ཐམས་ཅད་དུ། བདེར་གཤེགས་
རིགས་ལྔས་འགྲོ་དོན་བྱེད་པར་ཤོག །བདག་གི་རྣམ་པར་ཤེས་པའི་ཚོགས་དྲུག་ཀྱང་།
འདུལ་བ་གཤེན་རབ་དྲུག་ཏུ་གྱུར་ནས་ཀྱང་། སྤྱན་ལྔ་རྩལ་དྲུག་ལྡན་པའི་མཐུ་སྟོབས་
ཀྱིས། འགྲོ་བ་རིགས་དྲུག་ཐར་པར་བཀོད་པར་ཤོག །བདག་ནི་དེ་ལྟར་བདག་དོན་
ལྷུན་གྲུབ་ནས། ཁམས་གསུམ་འགྲོ་དྲུག་སེམས་ཅན་ཐམས་ཅད་ལ། ཕ་མ་བུ་གཉེན་
ལྟ་བུའི་འདུ་ཤེས་ཀྱིས། གཞན་དོན་དམ་པ་མཐའ་རུ་ཕྱིན་པར་ཤོག །བདག་ནི་གཞན་
དོན་རྒྱ་ཆེར་མཛད་པའི་དུས། ཚད་མེད་བཞི་ལྡན་ཐུགས་རྗེ་དཔག་མེད་ཀྱིས། ཉི་
མའི་འོད་ཟེར་མཁའ་ལ་ཤར་བ་བཞིན། འཁོར་བའི་རྒྱ་མཚོ་ཡོངས་སུ་སྐེམ་པར་ཤོག །
བདག་ནི་སྦྱིན་པའི་དོན་དང་རབ་ལྡན་ནས། ཁམས་གསུམ་འགྲོ་དྲུག་དབུལ་ཕོངས་
གདུང་བ་ལ། བོན་དང་ཟང་ཟིང་སྦྱིན་པའི་དོན་དམ་པས། འགྲོ་རྣམས་ཆག་མེད་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྦྱིན་པ་གཏོང་པར་ཤོག །བདག་ནི་ཚུལ་ཁྲིམས་དོན་ལ་རབ་ལྡན་ཏེ། ཁམས་གསུམ་
འགྲོ་དྲུག་འཆལ་པར་སྤྱོད་རྣམས་ལ། རྩ་བ་ཡན་ལག་དམ་ཚིག་ཕོག་པ་ཡིས། འགྲོ་
རྣམས་འཆལ་མེད་ཚུལ་ཁྲིམས་བསྲུང་བར་ཤོག །བདག་ནི་བཟོད་པའི་དོན་དང་རབ་
ལྡན་ཏེ། ཁམས་གསུམ་འགྲོ་དྲུག་བྱུང་ཚོར་སྡུག་བསྔལ་ལ། དགྲ་གཉེན་མཉམ་པའི་
དོན་དམ་བསྟན་པ་ཡིས། འགྲོ་རྣམས་རྟག་ཏུ་བཟོད་པ་བསྒོམ་པར་ཤོག །བདག་ནི་
བརྩོན་འགྲུས་དོན་དང་རབ་ལྡན་ནས། ཁམས་གསུམ་འགྲོ་དྲུག་ལེ་ལོས་གཡེང་བ་ལ།
བཏང་སྙོམ་མེད་པའི་གདམ་པ་བསྟན་པ་ཡིས། འགྲོ་རྣམས་ཡང་དག་དོན་ལ་སྤྱོད་
པར་ཤོག །བདག་ནི་བསམ་གཏན་དོན་དང་རབ་ལྡན་ཞིང་། ཁམས་གསུམ་འགྲོ་
དྲུག་འགྱུར་ལྡོག་རང་བཞིན་ལ། མ་ཡེང་ཏིང་འཛིན་དོན་ལ་སྤྱོད་པར་ཤོག །བདག་
ནི་བསམ་གཏན་དོན་ལ་གཟེར་བཏབ་པས། འགྲོ་རྣམས་འགྱུར་མེད་བསམ་གཏན་
སྒོམ་པར་ཤོག །བདག་ནི་སྟོབས་ཀྱི་དོན་དང་རབ་ལྡན་ནས། ཁམས་གསུམ་འགྲོ་དྲུག་
མ་ལུས་རྨོངས་པ་ལ། རྒྱུན་ཞུགས་ནུས་ལྡན་སྐུ་རུ་བྱིན་བརླབས་པས། ཐོག་མེད་རྟུལ་
ཤུགས་སྟོབས་དང་ལྡན་པར་ཤོག །བདག་ནི་སྙིང་རྗེའི་དོན་ལ་རབ་ལྡན་ཏེ། ཁམས་
གསུམ་འགྲོ་དྲུག་བདག་འཛིན་འཁྲུལ་པ་ལ། བདག་གཞན་ཕྱོགས་རིས་མེད་པའི་དོན་
བསྟན་པས། འགྲོ་རྣམས་ཚད་མེད་བཞི་དང་ལྡན་པར་ཤོག །བདག་ནི་སྨོན་ལམ་
དོན་དང་རབ་ལྡན་ཞིང་། ཁམས་གསུམ་འགྲོ་དྲུག་དོགས་པས་བཅིང་རྣམས་ལ།
དོགས་མེད་བར་སྣང་ལྟ་བུའི་བརྡ་སྤྲད་པས། འགྲོ་རྣམས་སྨོན་ལམ་དམ་པ་མཐའ་
བཙན་ཤོག །བདག་ནི་ཐབས་ཀྱི་དོན་དང་རབ་ལྡན་ནས། ཁམས་གསུམ་འགྲོ་དྲུག་མི་
ཤེས་རྨོངས་པ་ལ། འགྲོ་བ་འདྲེན་པའི་བརྡ་དང་ཐབས་ལྡན་ནས། འགྲོ་རྣམས་ཐབས་
མཆོག་རྨོངས་པ་མེད་པར་ཤོག །བདག་ནི་ཤེས་རབ་དོན་དང་རབ་ལྡན་ནས།
ཁམས་གསུམ་འགྲོ་དྲུག་ཉོན་མོངས་འཁྲུལ་པ་ལ། ཤེས་རབ་ཡེ་ཤེས་ཆེན་པོའི་བརྡ་
64

མདོ་སྡེ། དགེ་སྤྱོད་ཡན་ལག་
སྦྱར་བས། འགྲོ་རྣམས་མ་འཁྲུལ་དོན་དང་ལྡན་པར་ཤོག །བདག་ནི་ངོ་བོ་གཅིག་ལ་
མ་གཡོས་ཀྱང་། བྱིན་རླབས་སྤྲུལ་པ་འོད་ཟེར་ཆ་ལས་སུ། སྤྲུལ་པའི་སྐུ་མཆོག་བྱེ་བ་
ཕྲག་བརྒྱ་ཡིས། འཛམ་གླིང་ཕྲག་བརྒྱའི་འགྲོ་དོན་བྱེད་པར་ཤོག །བདག་ནི་གསུང་
དབྱངས་གཅིག་ལ་མ་བསྒྲགས་ཀྱང༌། བརྒྱད་ཁྲི་བཞི་སྟོང་ཐེག་པ་རིམ་དགུའི་བོན།
ཁམས་གསུམ་འགྲོ་དྲུག་སེམས་ཅན་ཐམས་ཅད་ཀྱིས། སོ་སོའི་སྒྲ་སྐད་བཞིན་དུ་གོ་
བར་ཤོག །བདག་ནི་ཐུགས་ཉིད་གཅིག་ལས་མ་གཡོས་ཀྱང་། མཁྱེན་པའི་ཡེ་ཤེས་
སུམ་བརྒྱ་དྲུག་ཅུ་ཡི། གཞན་རྒྱུད་ཐུགས་རྗེས་བྱིན་གྱིས་བརླབས་ནས་ཀྱང་། ཐམས་
ཅད་རང་རིག་ཡེ་ཤེས་དོན་རྟོགས་ཤོག །བདག་ནི་ནམ་ཞིག་འཁོར་བ་མ་སྟོངས་བར།
འགྲོ་བ་འདྲེན་པའི་དཔལ་དུ་གནས་གྱུར་ནས། ཐབས་དང་ཐུགས་རྗེ་རྣམ་པ་བཞི་
ཡིས་སུ། འཁོར་བ་སྒྲོལ་བའི་དེད་དཔོན་བྱེད་པར་ཤོག །བདག་ནི་སེམས་ཅན་འགྲོ་
བའི་དོན་ཕྱིར་དུ། ཐབས་དང་ཐུགས་རྗེའི་བྱིན་རླབས་ནུས་མཐུ་ཡིས། རྒྱུན་ཞུགས་
འབྲས་ཐོབ་འགྲོ་བའི་དོན་མཛད་ནས། གདུལ་བྱ་ཐམས་ཅད་ཐར་པར་འདྲེན་པར་
ཤོག །བདག་གི་ཞལ་མཐོང་གསུང་དབྱངས་ཐོས་པ་ཡང་། སངས་རྒྱས་ཉིད་དང་
མཇལ་པའི་འདུ་ཤེས་ཀྱིས། ཐམས་ཅད་དགའ་མགུ་རྗེས་སུ་ཡི་རངས་ནས། ཐུགས་རྗེ་
ཆེན་པོའི་ཡོངས་སུ་ཟིན་པར་ཤོག །བདག་ལས་བཀའ་ལུང་མན་ངག་གང་ཐོབ་པ།
སྐྱེ་ཤིའི་འཇིགས་བསམ་མི་རྟག་རྒྱུད་ལ་སྐྱེས། འཇིག་རྟེན་འཁོར་བའི་ལས་ལ་ཞེན་པ་
ལོག །རང་རིག་རྟོགས་པ་ཁོང་ནས་ཤར་བར་ཤོག །བདག་ལ་དབང་དང་བྱིན་རླབས་
གང་ཐོབ་པ། རྒྱུད་རྣམས་ཡོངས་སུ་སྨིན་ཅིང་གྲོལ་ནས་ཀྱང་། ཁམས་གསུམ་དབང་
སྡུད་སྲིད་གསུམ་ཟིལ་གནོན་ནས། སྨིན་གྲོལ་དབང་གིས་འགྲོ་དོན་བྱེད་པར་ཤོག །
བདག་ལས་ཕྱི་རྒྱུད་བོན་ལུང་གང་ཐོབ་པ། རྒྱུ་འབྲས་མི་བསླུ་བདེན་གཉིས་ཟུང་
འབྲེལ་ནས། ཅིར་ཡང་སྤྲུལ་སྐུ་ལྟ་བུའི་ས་ཐོབ་ནས། འགྲོ་བ་སེམས་ཅན་ཐར་པར་
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འདྲེན་པར་ཤོག །བདག་གིས་འདུལ་ཁྲིམས་སྡོམ་པ་ཕོག་པ་རྣམས། འཆལ་མེད་རྣམ་
དག་ཁྲིམས་དང་ལྡན་པར་ཡི། དྲང་སྲོང་རྒྱལ་བ་ལྟ་བུའི་སྐུ་ཐོབ་ནས། གཙང་དག་
ལྡན་པས་འགྲོ་དོན་བྱེད་པར་ཤོག །བདག་ལ་གསང་སྔགས་དབང་ལུང་ཐོབ་པ་
རྣམས། ཟུང་འཇུག་སྦྱོར་སྒྲོལ་རོལ་པའི་དོན་རྟོགས་ནས། གསང་བ་འདུས་པ་ལྟ་བུའི་
སྐུ་ཐོབ་ནས། གསང་སེམས་གཉིས་མེད་འགྲོ་དོན་བྱེད་པར་ཤོག །བདག་ལས་ཐེག་
ཆེན་གདམ་པ་ཐོབ་པ་རྣམས། རང་རིག་ཡེ་ཤེས་རྟོགས་པ་གདེང་ལྡན་ནས། འཆི་མེད་
གཙུག་ཕུད་ལྟ་བུའི་སྐུ་ཐོབ་ནས། དཔོན་གསས་ལུང་གིས་འགྲོ་དོན་བྱེད་པར་ཤོག །
བདག་གིས་བསྔོ་བ་སྨོན་ལམ་གང་ཐོབ་པ། དགེ་བའི་ཚོགས་ནི་ཟད་པར་མི་འགྱུར་
ཞིང༌། བསོད་ནམས་ཡེ་ཤེས་ཚོགས་ཆེན་རབ་རྫོགས་ནས། མྱུར་དུ་བླ་མེད་བྱང་ཆུབ་
ཐོབ་པར་ཤོག །བདག་ནི་དེ་ལྟར་འགྲོ་དོན་མཛད་ནས་ཀྱང་། བདག་དང་བདག་ལ་
འབྲེལ་བའི་སེམས་ཅན་རྣམས། བདག་ཉིད་ནམ་ཞིག་སངས་རྒྱས་ཐོབ་པའི་དུས།
འོད་དང་ཉི་བཞིན་གཅིག་ཏུ་སངས་རྒྱས་ཤོག །བདག་གི་སེམས་བསྐྱེད་བླ་མ་སློབ་
དཔོན་ཚོགས། ལུས་བསྐྱེད་ཕ་མ་སྡོང་གྲོགས་མཆེད་ལྕམ་རྣམས། བདེ་ལྡན་གནས་སུ་
དག་པའི་ལུས་བཟུང་སྟེ། བདག་དང་གཙོ་འཁོར་གཅིག་ཏུ་འདུ་བར་ཤོག །བདག་
དང་འགལ་གྱུར་སྡང་དགྲ་གནོད་བགེགས་དང༌། གཤེ་སྐུར་ཡ་ག་བསླུ་ཚིག་སྨད་
རྣམས་ཀྱང་། ནམ་ཞིག་བདག་གི་གདུལ་བྱ་གྱུར་ནས་སུ། སྒྲིབ་པར་མི་འགྱུར་སངས་
རྒྱས་ཐོབ་པར་ཤོག །བདག་གིས་བཀོད་དང་སྤེལ་དང་བསྒྱུར་བ་དང་། བཀྲོལ་དང་
བཤད་པའི་བོན་རྣམས་ཐམས་ཅད་ཀུན། ཉི་ཟེར་ས་ཡི་རྡུལ་ལྟར་རྒྱས་གྱུར་ནས།
ཕྱོགས་བཅུ་ཀུན་དུ་འགྲོ་དོན་འཕེལ་བར་ཤོག །བདག་དང་ལྷན་ཅིག་བོན་འཁོར་
བསྐོར་ནས་སུ། ལོངས་སྤྱོད་ཚོགས་ཀྱི་འབྲེལ་བ་གང་ཡོད་པ། ཕྱི་མ་ཨུ་རྒྱན་མཁའ་
སྤྱོད་བདེ་ཆེན་དུ། བསོད་ནམས་ཚོགས་ཆེན་ཡོངས་སུ་རབ་རྫོགས་ཤོག །བདག་ལ་
66

མདོ་སྡེ། དགེ་སྤྱོད་ཡན་ལག་
མོས་ཤིང་གདུང་པའི་སློབ་མ་རྣམས། ཚོགས་ལམ་དང་པོ་སྦྱོར་བ་རབ་ཐོབ་ནས།
མཐོང་ལམ་སྒོམ་པ་མཐར་ཕྱིན་ལམ་ཞུགས་ཏེ། གཡུང་དྲུང་ས་བཅུའི་ལམ་ལ་སྤྱོད་
པར་ཤོག །བདག་གི་རྗེས་སུ་འབྲེང་པའི་གང་ཟག་རྣམས། འཁོར་ལོ་བསྒྱུར་རྒྱལ་ལྟ་
བུའི་དབང་ཐོབ་ནས། སྟོང་གསུམ་ཀུན་དུ་གྲགས་པའི་བོན་འཁོར་བསྐོར། དགེ་བའི་
དེད་དཔོན་ཆེན་པོ་བྱེད་པར་ཤོག །བདག་གིས་མཛད་སྤྱོད་རྣམ་དག་བཀོད་པ་འདི། །
དུས་གསུམ་ནུབ་པ་མེད་པའི་དབང་ཐོབ་ནས། བསྟན་པའི་རྒྱལ་མཚན་ཡོངས་སུ་
འཛུགས་པ་ཡིས། གདུལ་བྱ་ནམ་མཁའི་མཐའ་དང་མཉམ་པར་ཤོག །བདག་གི་
སེམས་བསྐྱེད་རྣམ་པར་དག་པ་འདིས། བསྐལ་པ་མ་འོང་དུས་ཀྱི་ཐ་མ་ལ། བདག་
གིས་དུས་གསུམ་སྟོན་པའི་སྐུར་གྱུར་ནས། ཁམས་གསུམ་འཁོར་བ་དོང་ནས་སྤྲུག་
པར་ཤོག །བདག་ནི་ནམ་ཞིག་འཁོར་བ་མ་སྟོངས་བར། ཐུགས་རྗེའི་རྒྱུན་ཀྱང་ཡོངས་
སུ་མི་འཆད་ཅིང་། བདག་གི་གདུལ་བྱ་ཡོངས་སུ་གྱུར་ནས་ཀྱང་། མི་བཅད་འཇིག་
རྟེན་གདུལ་དཀའ་འདུལ་བར་ཤོག །བདག་གིས་ནམ་ཞིག་འགྲོ་དོན་རྫོགས་པའི་དུས།
ཕྱི་སྣོད་ནང་བཅུད་འཁོར་བ་མྱང་འདས་རྣམས། ཐམས་ཅད་བདག་གི་ཀློང་དུ་རྫོགས་
ནས་ཀྱང་། བོན་ཉིད་དབྱིངས་སུ་མྱ་ངན་འདས་པར་ཤོག །བདག་དང་བདག་གིས་
མཐའ་དང་བྲལ་ནས་ཀྱང་། དུས་གསུམ་ནུབ་པ་མེད་པའི་དབྱིངས་ཆེན་དུ། མྱ་ངན་
འདས་ཏེ་འདས་པ་ཆེན་པོ་ཡི། མཁའ་ལ་མཉམ་ཞིང་ཀློང་དུ་བདལ་པར་ཤོག །དེ་
ལྟར་ཕྱི་རབས་རྗེས་འབྲེང་གང་ཟག་རྣམས། དུས་ཀྱི་ཐ་མར་གྱུར་པའི་སེམས་ཅན་
རྣམས། ལུས་ངག་ཡིད་གསུམ་བོན་སྒོར་ཞུགས་ནས་སུ། སྒོ་གསུམ་བོན་སྤྱོད་འདི་ལ་
བརྩོན་པར་བྱ། ཚེ་རབས་ལས་ཀྱིས་བསགས་པའི་སྡིག་སྒྲིབ་རྣམས། དགུན་གསུམ་
འཁྱགས་རོམ་དབང་ལ་བཏབ་པ་ལ། དཔྱིད་གསུམ་ཉི་མའི་འོད་ཟེར་ཤར་བ་བཞིན།
ཡུན་དུ་མི་ཐོག་འཕྲལ་དུ་འབྱང་པར་འགྱུར། ལུས་ཀྱིས་བསགས་པའི་བག་ཆགས་སྒྲིབ་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པ་རྣམས། རིན་ཆེན་སྣོད་དུ་མི་གཙང་རྫས་བླུགས་པ། བདུད་རྩི་ཆུ་བོ་རྒྱུན་དུ་བཀྲུས་
པར་ལྟར། ཕྱི་ནང་མེད་པར་དག་ཅིང་གཙང་པར་འགྱུར། ངག་གིས་བསགས་པའི་
བག་ཆགས་སྒྲིབ་པ་རྣམས། དྲི་མེད་ཤེལ་སྒོང་སྐྱོན་གྱིས་གོས་པ་ལ། དར་དཀར་
གཙང་མས་རྡུལ་ཕྱིས་བྱས་པ་ལྟར། སྐྱོན་གྱི་བག་ཆགས་རྡུལ་ཙམ་མེད་པར་འགྱུར།
ཡིད་ཀྱིས་བསགས་པའི་བག་ཆགས་སྒྲིབ་པ་རྣམས། གསལ་བྱེད་མེ་ལོང་གཡའ་ཡི་
སྒྲིབ་པ་ལ། ན་ཆུང་རྐྱེན་གྱིས་ཕྱི་བདར་བྱས་པ་འདྲ། བག་ཆགས་སྒྲིབ་དག་རང་ངོ་
ཤེས་པར་འགྱུར། ཕྱི་ནང་གསང་གསུམ་དམ་ཚིག་ཆགས་ཉམས་རྣམས། ལོ་ཐོག་སྐྱེ་
འགྲོ་ཐན་པས་སྐམ་པ་ལ། བདུད་རྩི་ཆར་གྱིས་གསོ་བསྐྱེད་བྱེད་པ་ལྟར། ཉམས་པ་
སོར་ཆུད་འཕྲོ་ནས་སོས་པར་འགྱུར། མ་རིག་གཏི་མུག་དབང་གྱུར་བག་ཆགས་
རྣམས། ཉི་ཟླ་མི་མཐོང་མུན་པའི་ཁང་པ་ལ། གསལ་བ་རྫས་ཀྱི་མར་མེ་བཏེགས་པ་
ལྟར། མ་རིག་མུན་པ་གཏན་ནས་སངས་པར་འགྱུར། ཉོན་མོངས་འཁྲུལ་པའི་དབང་
གྱུར་བག་ཆགས་རྣམས། མི་གཙང་དུག་གི་འདམ་རྫབ་འཁྱིལ་པ་ལ། མཁའ་གསལ་
ཉི་མའི་འོད་ཟེར་ཤར་བ་བཞིན། འཁོར་བ་དུག་གི་རྒྱ་མཚོ་སྐེམ་པར་གྱུར། འཁྱལ་
ཚིག་ལེ་ལོའི་དབང་གྱུར་ཆགས་ཉམས་རྣམས། དུག་ཤིང་ཚེར་མའི་ལོ་འདབ་རྒྱས་པ་
ལ། མེ་ཆེན་འབར་བས་རབ་ཏུ་བསྲེགས་པ་ལྟར། ཚིག་རྩུབ་ངག་འཁྱལ་བག་ཆགས་
བྱང་པར་འགྱུར། དམེ་མུག་ངན་སྒྲིབ་མི་གཙང་བག་ཆགས་རྣམས། རི་བོའི་རྩེ་ནས་
ན་བུན་འཁྲིགས་པ་ལ། འབྱུང་བ་རླུང་གིས་སྐད་ཅིག་གཏོར་བ་ལྟར། མི་གཙང་སྒྲིབ་
རྟོག་གཏན་ནས་སངས་པར་འགྱུར། དེར་ཕྱིར་བོན་འདི་སྤྱོད་པའི་ཡོན་ཏན་གྱིས།
འདིར་ཡང་སྒོ་གསུམ་སྒྲིབ་དག་བར་ཆོད་ཞི། བསམ་དོན་འགྲུབ་ཅིང་དགེ་བའི་
ཚོགས་རྣམས་འཕེལ། ཕྱི་མ་རྫོགས་པའི་སངས་རྒྱས་ཐོབ་པར་ཤོག །གང་ཞིག་རིགས་
ཀྱི་བུ་དང་བུ་མོ་ཡིས། གསེར་དང་རིན་ཆེན་སྣ་ལྔས་བྲིས་ནས་སུ། ཁྲི་འབུམ་བརྒྱ་སྟོང་
68

མདོ་སྡེ། དགེ་སྤྱོད་ཡན་ལག
དུ་མར་ཀློག་པས་ན། མཚམས་མེད་བསགས་པའི་སྡིག་པ་དག་པར་འགྱུར། འཚལ་
དང་རྒྱ་སྣག་དག་གིས་བྲིས་ནས་སུ། སྟོང་དང་བརྒྱ་ཕྲག་མང་པོ་ཀློག་པ་ན། དེ་ལ་ཉེ་
བ་ལྔ་དང་ལྕི་བ་བཞི། ལོག་པར་བརྒྱད་དང་དེ་བཞིན་འཁྲུལ་པ་དགུ། མི་དགེ་བཅུ་
ཡི་སྡིག་པ་བྱང་བར་འགྱུར། ཉི་ཟླ་གཟའ་ཡི་ཟིན་པའི་དུས་སུ་ནི། མཆོད་པ་རྣམ་ལྔ་
གང་འགྲུབ་བཤམས་བརྗོད་ན། ཚེ་རབས་བསགས་པའི་བག་ཆགས་སྒྲིབ་པ་བྱང་།
བསྐལ་པར་བསགས་པའི་བག་ཆགས་བྱང་པར་འགྱུར། རྒྱུན་དུ་མ་བརྗེད་ཡི་དམ་
བྱས་འགྱུར་ནས། ཚེ་རབས་བསགས་པའི་བག་ཆགས་སྒྲིབ་པ་བྱང་། ཕྲན་ཚིག་སྡིག་
པ་རྣམས་ལ་སྨོས་ཅི་དགོས། བསྐལ་པར་བསགས་པ་རྣམས་ཀྱང་བྱང་པར་འགྱུར།
བླ་མ་སློབ་དཔོན་རྟེན་གསུམ་གསུང་རབ་དང་། ལྷ་ཁང་མཆོད་རྟེན་དྲུང་དུ་བརྗོད་
པ་ནི། བཀའ་རྐུས་དཀོར་རློམ་བདེར་གཤེགས་ཐུགས་དང་འགལ། སློབ་དཔོན་མ་
མཉེས་ཆགས་ཉམས་བསྐང་པར་འགྱུར། ལོངས་སྤྱོད་ཚོགས་ཀྱི་འཁོར་ལོ་བསྐོར་བ་རུ།
མཆེད་དང་ལྕམ་དྲལ་འཚོགས་པས་བརྗོད་པ་ན། རྒྱུ་ཆུང་ཕུད་ཉམས་སྲུང་མ་མ་
མཉེས་དང་། མཆེད་ལྕམ་རྣམས་དང་འགལ་བ་བསྐང་པར་འགྱུར། ནངས་པར་ཁྲུས་
དང་གཙང་སྦྲ་བྱས་ནས་སུ། ཕྱག་སྐོར་མོས་གུས་བྱས་ནས་བརྗོད་འགྱུར་ནས། འདུལ་
ཁྲིམས་ཆགས་ཉམས་ཉེས་ལྟུང་དྲི་མ་དང་། གསང་སྔགས་དམ་ཚིག་འགལ་འཁྲུལ་
བསྐང་པར་འགྱུར། བཱ་དུ་རྒྱ་ཡི་སྣག་ཚའི་གཡུ་འོད་དང་། བཟང་དྲུག་སྨན་གྱིས་བྲིས་
ནས་ཀློག་པ་དང་། རྒྱུན་དུ་མ་བརྗེད་ཡི་དམ་བྱས་གྱུར་ན། ཕྱི་མ་འཁོར་ལོ་སྒྱུར་རྒྱལ་
ལུས་ཐོབ་ནས། འགྲོ་བ་འདུལ་བའི་དེད་དཔོན་ཆེན་པོར་འགྱུར། དུས་གསུམ་དུས་
དྲུག་དག་དུ་བཏོན་པ་ན། འདི་དང་ཕ་རོལ་བར་དོའི་འཕྲང་སྒྲོལ་ནས། འོལ་མོ་ལུང་
རིང་གནས་སུ་སྐྱེ་བར་ཤོག །སྐྱེས་ནས་སེམས་ཅན་འགྲོ་དོན་བྱེད་པར་འགྱུར། དེ་ཕྱིར་
འདི་ཡི་དོན་ལ་བརྩོན་པར་བྱ། རྒོད་ལྕམ་དོན་འབར་ལས་སོགས་འཁོར་རྣམས་ཀུན།
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་བརྗེད་ཐུགས་ཀྱི་དཀྱིལ་དུ་སྦས་པར་མཛོད། ཕྱི་རབས་ལྔ་བརྒྱ་དུས་ཀྱི་ཐ་མ་ལ།
དད་ལྡན་བློ་གསལ་ཤེས་རབ་ཚད་ལྡན་པས། དམ་ལྡན་ཟུང་ཐོབ་འགྲོ་བའི་དོན་ནུས་
པ། རྒྱུན་ཞུགས་འབྲས་ཐོབ་སེམས་དཔའ་རྣམ་སྤྲུལ་ཅན། ལས་འཕྲོ་སྐལ་ལྡན་བུ་ལ་
སྟོན་པར་མཛོད། དེས་ཀྱང་དགེ་བའི་དེད་དཔོན་བྱས་ནས་སུ། འགྲོ་དོན་དཔག་མེད་
ཡོངས་སུ་འགྲུབ་པར་ཤོག །
དེ་སྐད་གསུངས་ནས་ཞལ་གྱིས་འཛུམ་པར་མཛད། དེ་ལ་འཁོར་རྣམས་ཀུན་གྱིས་
སྤྲོ་བར་སྐྱེས། རོལ་མོ་གླུ་གར་མཆོད་པ་དཔག་མེད་རྣམས། ནམ་མཁའ་གང་པར་
ཁྱབ་པར་བྱས་ནས་ཕུལ། ཐམས་ཅད་ཀུན་གྱིས་རྗེས་སུ་མགྲིན་གཅིག་ཏུ། གཤེན་
རབ་ཆེན་པོ་འགྲོ་བའི་དཔལ་དང་མགོན། བསྐལ་པ་མ་འོངས་དུས་གསུམ་དུས་མིན་
མཁྱེན། འགྲོ་ལ་ཕན་ཕྱིར་ཡན་ལག་གསུམ་པའི་བོན། ལྔ་བརྒྱའི་ཐ་མའི་དགོས་ཆེད་
དོན་དུ་གསུངས། རྒོད་ལྕམ་དོན་འབར་མ་ལ་གཉེར་དུ་གཏད། དུས་ཀྱི་ཐ་མར་དར་
བའི་སྨོན་ལམ་བཏབ། སྐལ་ལྡན་བུ་ལ་གཏད་པའི་བཀའ་རྒྱ་མཛད། མཁྱེན་རྩེ་འགྲོ་
བའི་མགོན་ལ་ཕྱག་འཚལ་བསྟོད། དེ་སྐད་ཞུས་ནས་ཀུན་གྱིས་མངོན་པར་བསྟོད།
དེ་ལྟར་ཡན་ལག་གསུམ་པའི་བོན་སྤྱོད་འདི། རྒོད་ལྕམ་དོན་འབར་ཐུགས་ཀྱི་སྤྲུལ་
པ་སྟེ། ཡུམ་ཅིག་མཁའ་འགྲོ་འོད་ལྡན་འབར་མ་ཡིས། ལོ་རྒྱལ་བྱི་བའི་མགོ་ཡི་དུས་
བཟང་ལ། ངེས་མེད་སྤྲང་པོ་བདག་ལ་༼སྤྲུལ་སྐུ་བློ་ལྡན་༽སྙན་དུ་བརྒྱུད། བདག་གིས་
གསང་སྦས་བཀའ་རྒྱ་ཐུབ་པར་བྱས། དེ་ལྟར་ཡོས་ལོ་སྟོན་ཟླ་འབྲིང་པོ་ལ། དད་ལྡན་
གྲོགས་པོ་རྣམས་ཀྱིས་རྐྱེན་བསྐུལ་ནས། གནས་ལ་ཁྱད་འཕགས་སྤུ་ཟེ་ཟལ་མོའི་སྒང་།
མཚོ་གླིང་རྒྱ་མཚོའི་ཀླུ་ཡི་ཕོ་བྲང་དུ། དཀར་ཆག་ཡི་གེ་རིས་སུ་བྲིས་པ་འདི། བཀའ་
སྐྱོང་མཁའ་འགྲོ་རྣམས་ལ་བཟོད་པར་གསོལ། ལྔ་བརྒྱ་དུས་ངན་བསྐལ་པའི་སྙིགས་
མ་འདིར། འཛམ་གླིང་དབུས་ཀྱི་ཁ་བ་ཅན་ལྗོངས་སུ། བསྟན་པའི་བོན་འདི་དར་
70

མདོ་སྡེ། དགེ་སྤྱོད་ཡན་ལག་
རྒྱས་འཕེལ་ནས་སུ། གདུལ་བྱ་ནམ་མཁའི་མཐའ་དང་མཉམ་པ་ཡི། མཁའ་ལ་ཉི་
ཤར་བཞིན་དུ་བཀྲ་ཤིས་ཤོག །འགྲོ་མགོན་རིན་པོ་ཆེ་ལྷུན་གྲུབ་དབང་གི་རྒྱལ་མཚན་
གྱི་ཕྱག་བྲིས་ལ། ཁྱུང་པོ་རིན་པོ་ཆེ་ཡིད་བཞིན་རྒྱལ་བ་ཚུལ་ཁྲིམས་ཀྱིས་ཞལ་བཤུས།
དགེའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར། །
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །

གཡུང་དྲུང་སེམས་དཔའི་ལྟུང་བ་བཤགས་པའི་
མདོ་ཆོག་འབྲེལ་པའི་མན་ངག་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། སད་སྤུངས་གྱེར་ལ་ཧ་ར་སྤུངས། དམུ་ར་ཏ་
ཧན་གྷ་ཙ་སྨར་ལ་ཏན་ཏྲ་ཡ། གང་ཟག་མི་ཡི་སྐད་དུ་ན། གཡུང་དྲུང་སེམས་དཔའི་
ལྟུང་བ་བཤགས་པའི་མདོ་ལས་ཆོ་ག་ཕྱུང་བའི་མན་ངག་ཡང་སྙིང་གི་རྩ་མདོ་བསྟན་
པ་ལ། སངས་རྒྱས་དང་བཀའ་རྒྱུད་འཕགས་པའི་ཚོགས་ཡུལ་དམ་པ་གནས་བཞི་ལ་
ཕྱག་འཚལ་ལོ། །
དེ་ཡི་ཚེ་དེ་ཡི་དུས་ནས། སྟོན་པ་གཤེན་རབ་མི་བོས་ནི་དོན་ལ་དགོངས་ཏེ་སྟེང་
གི་ལྷ་ཡི་ཡུལ་ན་སྟེང་གི་གདུལ་བྱའི་ཡུལ་ཐམས་ཅད་ལ་བོན་གྱི་འཁོར་ལོ་བསྐོར་རོ། །
དེ་ལ་ཚངས་པ་གཙུག་ཕུད་ལ་སོགས་ལྷ་ཡི་དབང་པོ་བརྒྱ་བྱིན་བཅས་འཁོར་དུ་
འཁོད་དོ། །དེ་དག་གི་ནང་ནས་ཀླུ་ལས་གྲུབ་པའི་གཤེན་རབ་ཡེ་ཤེས་སྙིང་པོ་ཉིད་
རང་གི་གདན་ལ་ལངས་ཏེ། བླ་གོས་འཕྲག་པ་གཅིག་ཏུ་གཟར་ནས་པུས་མོ་གཡོན་གྱི་
ལྷང་ང་ས་ལ་བཙུགས་ཏེ་སྟོན་པ་གསོལ་པ། སྟོན་པ་ལྷ་ཡི་ལྷ་སོགས་འགྲོ་བའི་དཔལ།
དམ་པས་གདུལ་བྱ་འདྲེན་པའི་དགའ་སྟོན་ལ། འགྲོ་བའི་བློ་སྒོར་ཚིམས་པའི་གཞལ་
བྱ་འདས། བརྒྱད་ཁྲིའི་བཞི་བཅུད་བདེན་བཞིའི་ཚད་བརྒལ་བའི། མན་ངག་རྩ་བའི་
72

མདོ་སྡེ། ལྟུང་བཤགས་མདོ་ཆོག
མདོ་ཞིག་བསྟན་དུ་གསོལ། ཞེས་ཞུས་པས། སྟོན་པས་ཀྱང་ཞལ་འཛུམ་པར་མཛད་
དེ་ཚིགས་སུ་བཅད་ནས་བཀའ་སྩལ་པ། ཨེ་མ་ལེགས་སོ་ལེགས་པའི་མཆོག །ཤེས་
རབ་ཚད་སླེབ་ཤེས་པའི་ཕུལ། བྱིང་བ་ཀུན་སྤངས་དམ་པའི་དོན། འུབ་ཆུབ་མཐར་
ཕྱིན་རིགས་ཀྱི་བུ། ཚེ་དང་ལྡན་པའི་དཔལ་འདས་པ། ཀླུ་གྲུབ་ལ་སོགས་འཁོར་
རྣམས་ཉོན། དུས་གསུམ་སངས་རྒྱས་ཐམས་ཅད་ཀྱི། ཐུགས་བཅུད་དམ་པ་བདེན་
པའི་བོན། གང་ལ་གང་འདུལ་གྲངས་འདས་ཀྱང་། དེ་དག་ནང་ནས་བཅུད་ཕྱུང་བ།
དོན་དམ་འདི་ཡང་ཉན་པར་གྱིས། དོན་དམ་འདི་ལ་སྒྲུབས་པར་གྱིས། དོན་དམ་
འདི་དག་འཆང་བར་གྱིས། དོན་དམ་འདི་ཡང་འདྲི་བར་གྱིས། དོན་དམ་འདི་ཉིད་
ཀླག་པར་གྱིས། དོན་དམ་འདི་ཡིས་ཡོངས་སུ་བསྐུལ། དོན་དམ་འདི་ལས་གྲོལ་བར་
གྱིས། དོན་དམ་འདི་འདྲར་དཀོན་པར་ཟུངས། དོན་དམ་འདི་ཡི་གཟི་བརྗིད་ཀྱིས།
འཁོར་བ་ཀུན་ལས་བརྒལ་བ་དང་། འཇིགས་པ་ཀུན་ལས་ཐར་བར་དང་། སྒྲིབ་པ་
རྣམ་པར་སེལ་བ་དང༌། ལྟུང་བ་དག་ལས་གྲོལ་བ་དང༌། སྡུག་བསྔལ་ལས་ནི་རྣམ་
པར་སྐྱོབས། སྲིད་པའི་མཚོ་ལས་བདེ་བར་བསྒྲལ། གཡང་ཟ་ཀུན་ལས་དབུགས་
ཕྱུངས་འགྱུར། ཀླུ་གྲུབ་ལ་སོགས་འཁོར་རྣམས་ཉོན། དུས་གསུམ་སངས་རྒྱས་ཐམས་
ཅད་དང༌། ཐུགས་བཅུད་དམ་པ་བདེན་པའི་བོན། གང་ལ་གང་འདུལ་གྲངས་
འདས་ཀྱང༌། དེ་དག་ནང་ནས་བཅུད་ཕྱུང་བ། སངས་རྒྱས་ཀུན་གྱི་གཤེགས་པའི་
ཤུལ། དུས་གསུམ་སྟོན་པའི་ངོ་བོ་ཉིད། སྒོ་བཞི་མཛོད་ལྔའི་ཡང་སྙིང་ཆེ། བཀའ་
ལུང་མན་ངག་རྩ་བ་ལ། མཚན་ཉིད་ཚིག་གི་ཡང་རྩེ་བ། དོན་དམ་འདི་ཉིད་ཉན་
པར་གྱིས། དོན་དམ་འདི་ལ་སྒྲུབས་པར་གྱིས། དོན་དམ་འདི་དག་འཆང་བར་གྱིས།
དོན་དམ་འདི་ཡང་འདྲི་བར་གྱིས། དོན་དམ་འདི་ཉིད་ཀླག་པར་གྱིས། དོན་དམ་
འདི་ཡིས་ཡོངས་སུ་བསྐུལ། དོན་དམ་འདི་ལ་གྲོལ་བར་གྱིས། དོན་དམ་འདི་འདྲར་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དཀོན་པས་ཟུངས། དོན་དམ་འདི་ཡི་གཟི་བརྗིད་ཀྱིས། འཁོར་བ་ཀུན་ལས་བརྒལ་བ་
དང་། འཇིགས་པ་ཀུན་ལས་ཐར་བ་དང་། སྒྲིབ་པ་རྣམ་པར་སེལ་བ་དང་། ལྟུང་བ་
དག་ལས་གྲོལ་བ་དང་། སྡུག་བསྔལ་ལས་ནི་རྣམ་པར་སྐྱོབས། སྲིད་པའི་མཚོ་ལས་
བདེར་བར་བསྒྲལ། གཡང་ཟ་ཀུན་ལས་དབུགས་ཕྱུང་འགྱུར། ཀླུ་གྲུབ་ལ་སོགས་
འཁོར་རྣམས་ཉོན། དུས་གསུམ་སངས་རྒྱས་ཐམས་ཅད་ཀྱིས། ཐུགས་བཅུད་དམ་པ་
བདེན་པའི་བོན། གང་ལ་གང་འདུལ་གྲངས་ལས་འདས། དེ་དག་ནང་ནས་བཅུད་
ཕྱུང་བ། འདས་པ་ཀུན་གྱི་ཞལ་ཆེམ་གཞི། ད་ལྟ་བཞུགས་པའི་སྤྱོད་ཡུལ་ལམ། མ་
འོངས་སྟོན་པའི་ལམ་འདྲེན་ཏེ། འདིས་ནི་འཁོར་བ་དོང་ནས་སྤྲུག །འདིས་ནི་ངན་
སོང་སྒོ་ཡང་གཅོད། འདིས་ནི་ན་རག་འདམ་ནས་འདྲེན། འདི་ཡི་བདུད་ཀྱི་དཔུང་
རྣམས་འཇོམས། དོན་དམ་འདི་ལ་ཉན་པར་གྱིས། དོན་དམ་འདི་ལ་སྒྲུབས་པར་གྱིས།
དོན་དམ་འདི་དག་འཆང་བར་གྱིས། དོན་དམ་འདི་ཡང་འབྲི་བར་གྱིས། དོན་དམ་
འདི་ཉིད་ཀློག་པར་གྱིས། དོན་དམ་འདི་ཡིས་ཡོངས་སུ་བསྐུལ། དོན་དམ་འདི་ལས་
གྲོལ་བར་གྱིས། དོན་དམ་འདི་འདྲར་དཀོན་པས་ཟུངས། དོན་དམ་འདི་ཡི་གཟི་
བརྗིད་ཀྱིས། འཁོར་བ་ཀུན་ལས་བརྒལ་བ་དང་། འཇིགས་པ་ཀུན་ལས་ཐར་བ་དང་།
སྒྲིབ་པ་རྣམ་པར་སེལ་བ་དང་། ལྟུང་བ་དག་ལས་གྲོལ་བ་དང་། སྡུག་བསྔལ་ལས་ནི་
རྣམ་པར་སྐྱོབས། སྲིད་པའི་མཚོ་ལས་བདེ་བར་བསྒྲོལ། གཡང་ཟ་ཀུན་ལས་དབུགས་
དབྱུང་འགྱུར། ཀླུ་གྲུབ་ལ་སོགས་འཁོར་རྣམས་ཉོན། དུས་གསུམ་སངས་རྒྱས་ཐམས་
ཅད་ཀྱི། ཐུགས་བཅུད་དམ་པ་བདེན་པའི་བོན། གང་ལ་གང་འདུལ་གྲངས་འདས་
ཀྱང་། དེ་དག་ནང་ནས་བཅུད་ཕྱུང་བ། བཀྱེ་བའི་འོད་ཟེར་བརྒྱ་ཕྲག་གསུམ། འདྲེན་
པའི་ལྕགས་ཀྱུའི་ཐབས་རྣམ་དྲུག །འདུལ་བའི་ཞིང་ཁམས་རྣམ་པ་གསུམ། བསྐོར་
བའི་འཁོར་ལོ་ལྔ་དང་ལྡན། བསྟན་པ་སྡེ་བཞི་དག་དང་སྤྲོ། འདི་ཡི་ཕུང་པོ་ཡང་

མདོ་སྡེ། ལྟུང་བཤགས་མདོ་ཆོག
དག་ལྡན། དོན་དམ་འདི་ལ་ཉན་པར་གྱིས། དོན་དམ་འདི་ལ་སྒྲུབས་པར་གྱིས།
དོན་དམ་འདི་དག་འཆང་བར་གྱིས། དོན་དམ་འདི་ཡང་འབྲི་བར་གྱིས། དོན་དམ་
འདི་ཉིད་ཀླག་པར་གྱིས། དོན་དམ་འདི་ཡིས་ཡོངས་སུ་བསྐུལ། དོན་དམ་འདི་ལས་
གྲོལ་བར་གྱིས། དོན་དམ་འདི་འདྲར་དཀོན་པས་ཟུངས། དོན་དམ་འདི་ཡི་གཟི་
བརྗིད་ཀྱིས། འཁོར་བ་ཀུན་ལས་བརྒལ་བ་དང་། འཇིགས་པ་ཀུན་ལས་ཐར་པ་དང་།
སྒྲིབ་པ་རྣམ་པར་སེལ་བ་དང་། ལྟུང་བ་དག་ལས་གྲོལ་བ་དང་། སྡུག་བསྔལ་ལས་ནི་
རྣམ་པར་སྐྱོབས། སྲིད་པའི་མཚོ་ལས་བདེ་བར་བསྒྲལ། གཡང་ཟ་ཀུན་ལ་དབུགས་
དབྱུང་འགྱུར། ཀླུ་གྲུབ་ལ་སོགས་འཁོར་རྣམས་ཉོན། དུས་གསུམ་སངས་རྒྱས་ཐམས་
ཅད་ཀྱི། ཐུགས་བཅུད་དམ་པ་བདེན་པའི་བོན། གང་ལ་གང་འདུལ་གྲངས་འདས་
ཀྱང་། དེ་དག་ནང་ནས་བཅུད་ཕྱུང་བ། བདེར་གཤེགས་སྟོང་གི་སྙིང་པོའི་ཐིག །
སངས་རྒྱས་རྣམས་ཀྱི་ཐུགས་བཅུད་མདངས། སེམས་དཔའ་ཡོངས་ཀྱི་གྲུབ་བྱེད་
དཔལ། གཤེན་རབ་རྣམས་ཀྱི་མན་ངག་ཟབ། གཡུང་དྲུང་སེམས་དཔའི་དོན་དམ་པ།
སེམས་ཅན་རྣམས་ཀྱི་དཔལ་མགོན་ཆེ། ཀུན་ནས་འབྲས་བུ་བསྟན་བྱེད་པ། ངོ་བོ་
ཉིད་དུ་མྱུར་བ་པོ། དོན་དམ་འདི་ལ་ཉན་པར་གྱིས། དོན་དམ་འདི་ལ་སྒྲུབས་པར་
གྱིས། དོན་དམ་འདི་དག་འཆང་བར་བྱ། དོན་དམ་འདི་ཡང་འབྲི་བར་གྱིས། དོན་
དམ་འདི་ཉིད་ཀླག་པར་གྱིས། དོན་དམ་འདི་ཡིས་ཡོངས་སུ་བསྐུལ། དོན་དམ་འདི་
ལས་གྲོལ་བར་གྱིས། དོན་དམ་འདི་འདྲར་དཀོན་པས་ཟུངས། དོན་དམ་འདི་ཡི་གཟི་
བརྗིད་ཀྱིས། འཁོར་བ་ཀུན་ལས་བརྒལ་བ་དང་། འཇིགས་པ་ཀུན་ལས་ཐར་པ་དང་།
སྒྲིབ་པ་རྣམ་པར་སེལ་བ་དང༌། ལྟུང་བ་དག་ལས་གྲོལ་བ་དང༌། སྡུག་བསྔལ་ལས་ནི་
རྣམ་པར་སྐྱོབས། སྲིད་པའི་མཚོ་ལས་བདེ་བར་བསྒྲོལ། གཡང་ཟ་ཀུན་ལ་དབུགས་
དབྱུང་འགྱུར། ཅེས་གསུངས་སོ། །ཡང་གསུངས་པ། བདེར་གཤེགས་ཐུགས་ཀྱི་སྙིང་
75

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཁུ། ལྷ་གཤེན་སྲིད་པའི་དོན་དམ། ཏིང་འཛིན་བརྒྱ་དང་རྩ་བརྒྱད་མདོར་བསྡུས་པའི་
སྙིང་པོ་འདི་ལྟར་ཏེ། བསྭོ་དམུ་ར་ཏ་ཧན་ཝེར་ནི་བྲུ་ཧྲུན། དམུ་ཏྲེ་དམུ་ཏྲེ་དམུ་ར་མུ་
ཏྲེ། མུ་ཡེ་མུ་ཡེ་ཧ་ར་མུ་ཡེ། མུ་སྤྲོས་མུ་སྤྲོས་ཝེར་རོ་མུ་སྤྲོས། མུ་ནེ་གྱེར་ཏོ་ཡེ་ཁྱབ་ཁ་
རོ། སྤྲོས་བདལ་ཧྲི་ཧྲོ། ཝེར་ནི་ཝེར་རོ། ཤུ་ལ་ཝེར་རོ། ན་ཧུ་ཏ་ཀ། ཤུདྷོ་ཤུདྷོ་དུ་ཤུདྷོ་
ཡ། སལེ་སལེ་ཏྲི་སལེ་ཡ། སང་ངེ་སང་ངེ་སུ་སང་ངེ་ཡ། དམུ་ར་ཏ་ཧན། ཁྲི་རྩེ་དྲུང་
མུ། ཧ་ཧ་ཧཱུཾ་ཧཱུཾ། ཧོ་ཧོ་ལམ་ལམ། ཧཱུྃ་ཧཱུྃ་ཕཊ་ཕཊ༔ དེ་ཡང་ཡི་གེ་འབྲུ་མ་བརྒྱ་ཐམ་
པ་ལ། ན་རོ་བཅུ་དྲུག །འགྲེང་བུ་ཉི་ཤུ་གི་གུ་དྲུག །ཞབས་དཀྱུ་བརྒྱད། ཡ་བཏགས་
གཉིས། ར་བཏགས་བཅུ་གཅིག་ཏུ་སྤྲོས་པ། དེ་ཡི་དོན་ནི་འདི་ལྟར་ཏེ། བསྭོ་ནི་སྐུ་
གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་ངོ་བོ་ཐམས་ཅད་གཅིག་པུར་
བསྡུས་པ་སྟེ་གཤེན་ལྷ་འོད་དཀར་རོ། ། སྐུ་དེ་ལས་འཁྲུལ་པ་རབ་ཏུ་སྤངས་བའི་
གཤེན་རབ་དྲུག་གི་སྤྲོ་བ་བཀྱེ་བའི་དོན་ནོ། །དེ་ལ་དམིགས་པའི་མཚན། འགྱུར་བའི་
ཕྱག་དོན་གྱི་ཐུགས་རྗེ་དང་ལྡན་པའོ། །དམུ་ར་ནི་གཤེན་རབ་ཐམས་ཅད་ཀྱི་ཤེས་རབ་
ཀྱི་དྭངས་མ་མཆོག་ཏུ་བསྟན་པ། སྲིད་པ་བསྐྱེད་པ། གདུལ་བྱ་འདུལ་བྱེད་ཀྱི་བདག་
ཉིད་སངས་པོ་འབུམ་ཁྲིའོ། །སྐུ་དེ་ལས་འཁོར་བ་མེད་པའི་གཤེན་རབ་དྲུག་གི་སྤྲོ་བ་
བཀྱེ་བའི་དོན་ནོ། ། དེ་ལ་དམིགས་པའི་མཚན་འགྱུར་བའི་ཕྱག །དོན་དང་ཐུགས་རྗེ་
དང་ལྡན་པའོ། །ཏ་ཧན་ནི་བདེར་གཤེགས་ཐམས་ཅད་ཀྱི་སྙིང་པོ་འཁོར་འདས་
ཐམས་ཅད་ཟིལ་གྱིས་གནོན་པ་དེ་ཉིད་ཀུན་སྣང་ཁྱབ་པའོ། ། སྐུ་དེ་ལས་ཚུལ་ཁྲིམས་
ཡེ་བསྲུང་གི་གཤེན་རབ་དྲུག་གི་སྤྲོ་བ་བཀྱེ་བའི་དོན་ནོ། །དེ་ལ་དམིགས་མཚན་
འགྱུར་བའི་ཕྱག །དོན་གྱི་ཐུགས་རྗེ་དང་ལྡན་པའོ། ། ཝེར་ནི་ནི་དུས་གསུམ་ནུབ་པ་
མེད་པའི་རྒྱལ་པོ་སྐྱེ་འགག་མཐའ་བྲལ་གྱི་རང་བཞིན་དཔག་ཏུ་མེད་པར་བསྐྱེད་བྱེད་
དམ་པ་དབྱིངས་ཆེན་ནོ། ། སྐུ་དེ་ལས་སྦྱིན་པ་སྟོབས་ལྡན་གཤེན་རབ་དྲུག་གི་སྤྲོ་བ་

མདོ་སྡེ། ལྟུང་བཤགས་མདོ་ཆོག
བཀྱེ་བའི་དོན་ནོ། ། སྐུ་དེ་ལ་དམིགས་པའི་མཚན་འགྱུར་བའི་ཕྱག །དོན་གྱི་ཐུགས་རྗེ་
ལྡན་པའོ། །ཧཱུཾ་ཧྲུན་ནི་མི་ཤིག་གསས་མཁར་འཁོར་འདས་ཁྱབ་བདལ་དུ་འཁོར་བ་
མཐར་ཕྱིན་པར་འགྲོ་བའི་དོན་བྱེད་པའི་བདག་ཉིད་ཁྲི་རྒྱལ་ཁུག་པའོ། ། སྐུ་དེ་ལས་
ལེགས་འབྱུང་། བསྙོམ་ལྡན་གཤེན་རབ་དྲུག་གི་སྤྲོ་བ་བཀྱེ་བའི་དོན་ནོ། །སྐུ་དེ་ལས་
དམིགས་པའི་མཚན་འགྱུར་བའི་ཕྱག །དོན་གྱི་ཐུགས་རྗེ་དང་ལྡན་པའོ། །དམུ་ཏྲེ་
དམུ་ཏྲེ་བདེ་བར་གཤེགས་པ་བཞི་ཡི་དོན་འདུས་པའོ། །དམུ་ར་བོན་སྐུ་བདེ་ཆེན་
འབྲས་བུ་གཤེན་རབ་ཉིད་ཀྱི་ས་བོན་ནོ། ། མུ་ཏྲེ་དུས་གསུམ་སངས་རྒྱས་རྣམས་ཀྱི་འགྲོ་
དོན་མཛད་པའི་དོན་ནོ། །མུ་ཡེ་མུ་ཡེ་བོན་རྫོགས་ངང་ལས་བསམ་འདས་སྤྲུལ་སྐུ་
འགྱེད་པའོ། །ཧ་ར་ཡེ་ལྔའི་རང་བཞིན་ལ་བོན་སྒོ་བརྒྱད་ཁྲི་སྤྲོས་པའོ། །མུ་ཡེ་སྐུ་བཞི་
ལྷུན་གྲུབ་དོན་ནོ། །མུ་སྤྲོས་མུ་སྤྲོས་སྟོན་པས་དོན་མཛད་སྤྲུལ་སྐུ་འབུམ་ཕྲག་འགྱེད་
པའི་དོན་ནོ། །ཝེར་རོ་ངང་ལས་འགྱེད་པའི་རྣམ་རྒྱལ་ཉིད་དོ། ། མུ་སྤྲོས་སངས་རྒྱས་
ཀྱི་ངོ་བོའི་སྤྲུལ་སྐུ་འབུམ་ཕྲག་གིས་མི་བཅད་འཇིག་རྟེན་འདུལ་བའོ། །མུ་ནི་ཇི་སྙེད་
གདུལ་བྱ་གནས་ལུགས་ཇི་ལྟ་བས་ཁྱབ་པའོ། །གྱེར་ཏོ་མཁྱེན་བརྩེ་དུ་མའི་མཁའ་ཀློང་
དབྱིངས་སུ་ཁྱབ་པའོ། །ཡེ་བོན་ཉིད་དབྱིངས་ཀྱི་འཇིག་རྟེན་ཁྱབ་པའོ། །ཁྱབ་ཀུན་
མཁྱེན་སྟོན་པ་གཤེན་ཕྲན་དབུས་སུ་བྱོན་པའོ། ། ཁ་རོ་གཤེན་རབ་སྐུ་སྤྲུལ་གསུངས་
དགོངས་དུ་མར་འོད་ཟེར་འགྱེད་པའོ། །སྤྲོས་མཆོག་གསུམ་སེམས་དཔའ་བཅས་པ་
འདུས་པའོ། །བདལ་དེ་ཡིས་འགྲོ་དོན་མཛད་པའོ། །ཧྲི་བདེར་གཤེགས་ཐུགས་
གཟུངས་སྤྲུལ་སྐུ་དུ་མ་འདུས་པའོ། །བྲོ་དེ་དག་ཐབས་ཤེས་ཟུང་འབྲེལ་བསྐྱེད་པའི་
དོན་ནོ། །ཝེར་ནི་སྟོན་པས་སྐུ་ལྔ་སྤྲོས་པའོ། ། ཝེར་རོ་ཕས་རྒོལ་ལས་རྣམ་པར་རྒྱལ་
ལོ། །ཤུ་ལ་ཝེར་རོ་བདུད་སྲིན་དབང་དུ་བསྡུས་ནས་བགེགས་ལས་རྒྱལ་བའི་ཡོན་
ཏན་ནོ། །ན་ཧུ་ཏ་ཀ་སྲིད་ཞིའི་ཚེ་བཀྲག་འབྱུང་བའི་དོན་ནོ། །ཤུདྷོ་ཤུདྷོ་ཉོན་མོངས་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དྲི་མ་འཁྲུ་བའོ། །དུ་ཞེ་སྡང་འཇོམས་པའི་དོན་ནོ། །ཤུདྷོ་ཡ་དེ་དག་གསལ་བར་བྱེད་
པའོ། །སལེ་སལེ་ཡེ་ཤེས་བརྒྱད་ཁྲིས་ཐམས་ཅད་སྒྲིབ་མེད་སྣང་བའོ། །ཏྲི་འདོད་
ཆགས་འཇོམས་པའི་དོན་ནོ། །སལེ་ཡ་དེ་དག་གསལ་བའོ། །སང་ངེ་སང་ངེ་རྣམ་
དག་ཡེ་ཤེས་འོད་ཀྱི་གསལ་བའོ། །སུ་གཏི་མུག་འཇོམས་པའི་དོན་ནོ། །སང་ངེ་ཡ་དེ་
དག་གསལ་བའོ། །དམུ་ར་ཏ་ཧན་རྫོགས་པའི་སངས་རྒྱས་ཐམས་ཅད་ཀྱི་ས་བོན་ནོ། །
ཁྲི་རྩེ་དྲུང་མུ་བོན་ཕྱི་ནང་གསང་གསུམ་དངོས་གྲུབ་ཐམས་ཅད་མྱུར་བར་ཐོབ་པར་
བྱེད་པའི་སྒྲའོ། ། ཧ་ཧ་ཚད་མེད་ཐུགས་རྗེ་སྡིག་སྒྲིབ་བཅོམས་པའོ། །ཧཱུཾ་ཧཱུཾ་བོན་གྱི་ཕོ་
བྲང་དུ་ཚུད་པའི་དོན་ནོ། ། ཧོ་ཧོ་རྒོལ་བ་ཀུན་ལས་རྣམ་པར་རྒྱལ་བའོ། །ལམ་ལམ་
གསུང་གི་ཐུགས་རྗེའི་འགྲོ་བ་འབྲས་བུ་བསྒྲུབས་པའོ། །ཧཱུཾ་སངས་རྒྱས་ཀྱི་འོད་སྤྲོས་
ནས་འགྲོ་ཀུན་སངས་རྒྱས་པའོ། །ཧཱུཾ་རྒོལ་ངན་ལོག་རྟོག་འཇོམས་པའི་སྒྲ་དོན་ནོ། །
ཕཊ་ཕཊ་ཕྲིན་ལས་རྣམ་པ་བཞི་ཡི་སྒོ་ནས་ལོག་ལྟ་ཚར་བཅད་ནས་སངས་རྒྱས་སར་
བཀོད་པའི་སྒྲ་དོན་ནོ། །མཐོ་རིས་རྒྱ་མཚོ་གཡུང་དྲུང་ལམ་བཟང་པོ། ས་བཅུའི་ཡོན་
ཏན་ཚེ་འདིར་རབ་སྟེར་བ། གཤེན་རབ་དམ་པ་འགྲོ་བའི་དཔལ་མགོན་ཉིད། དོན་
དམ་གཟུངས་འདིས་བསྡུས་པ་ཆེད་དགོངས་བཞེངས། བདེར་གཤེགས་རྒྱ་མཚོའི་
ཚོམ་བུའི་དཀྱིལ་འཁོར་ན། མཐོ་རིས་སྟོན་པའི་ཡོན་ཏན་བཅུ་ཕྲག་གི། མཐའ་ཀླས་
ངེས་དོན་རྙེད་ལ་དམ་བཅས་པའི། རྫོགས་སངས་རྒྱས་ཀྱི་ཐུ་བོ་དམ་པར་བསྟོད། ཉེ་
ལམ་ཟབ་མོའི་ཡོན་ཏན་འབྱུང་བའི་གཞི། དཀྱིལ་འཁོར་བཀྲ་བའི་བདེར་གཤེགས་
སུམ་རྩི་ལྔ། བདག་སོགས་སྐྱབས་གནས་རྟེན་དུ་དུས་འདིར་མཁྱེན། ཡན་ལག་འབྲས་
བུ་བདེ་བར་རྩེ་གཅིག་བསྟོད། གྲངས་མེད་གཤེན་རབ་རྣམས་ཀྱིས་མ་ཐུལ་བའི།
གདུལ་བྱའི་སྙིགས་དུས་འགྲོ་བ་ཅི་སྙེད་པ། འཁོར་བ་མཐའ་ཅན་མཛད་པའི་རྒྱལ་
སྲས་ལ། བདག་སོགས་མོས་པས་ཟབ་མོ་རྩལ་ལ་བསྟོད། དེ་ཡང་རྒྱལ་བའི་ལམ་
78

མདོ་སྡེ། ལྟུང་བཤགས་མདོ་ཆོག
བཟང་ངེས་རྙེད་ཅིང་། མཐར་ཐུག་རྟོགས་པའི་འབྲས་བུ་བསྐྱེད་མཛད་དེ། ཡོན་ཏན་
མཆོག་གིས་རྒྱུད་ལ་བྱིན་བརླབས་པའི། ཕར་ཕྱིན་རྒྱལ་པོ་ཉིད་ལ་འདི་བཞིན་བསྟོད།
སེར་སྣ་ལ་སོགས་ཉེས་པའི་དྲི་མ་བྲལ། སྦྱིན་པ་ལ་སོགས་ས་བཅུའི་ཡན་ལག་ལྡན།
མཐོ་རིས་དེད་དཔོན་ཐར་པའི་ཤུལ་མཚོན་ཕྱིན། རྐང་གཉིས་ལ་སོགས་འགྲོ་དྲུག་
འདྲེན་རྣམས་བསྟོད། འཁོར་བ་འཁོར་དང་དེ་ལས་མྱ་ངན་འདས། བོན་རྣམས་
ཐམས་ཅད་བཟུང་བ་ཕྱི་བའི་ཡུལ། དངོས་པོའི་འཛིན་བྲལ་ཕྱི་སྟོང་ཉིད་ཀྱི་ངང་།
སྟོང་པ་ཕྱི་ཡི་ཡི་དམ་གསོལ་ལ་བསྟོད། འཁོར་བར་འཁོར་དང་དེ་ལས་མྱ་ངན་འདས།
བོན་རྣམས་ཐམས་ཅད་འཛིན་པ་ནང་གི་སེམས། རོ་ཡི་འཛིན་བྲལ་ནང་གི་སྟོང་ཉིད་
ངང་། སྟོང་པ་ནང་གི་རིག་པ་གསོལ་ལ་བསྟོད། འཁོར་བ་འཁོར་དང་དེ་ལས་མྱ་ངན་
འདས། བོན་རྣམས་ཐམས་ཅད་གཉིས་འཛིན་རྟོག་པའི་བློ། གཟའ་གཏད་སྐྱོན་སྤངས་
སྣང་རིག་དབྱེར་མེད་ངང་། དུ་མ་རོ་གཅིག་ཁྱབ་བདལ་གསོལ་ལ་བསྟོད། དྲན་པ་
ཉེར་བཞག་ཡང་དག་སྤོང་བ་བཞི། རྫུ་འཕྲུལ་རྐང་པ་དབང་པོ་མངོན་དུ་གྱུར། ཏིང་
འཛིན་ཡན་ལག་གཤེན་རབ་ལམ་བཞི་བགྲོད། རྒྱལ་བའི་སྟོབས་བཅུད་རྣམ་པར་
བརྒྱད་གསོལ་བསྟོད། རྣམ་པར་བསྒོམས་ནས་ཕྱིར་མི་ལྡོག་པ་དང་། ལན་གཅིག་ཕྱིར་
འོང་རྒྱུན་དུ་ཞུགས་མཆོག་གི། དགྲ་བཅོམས་འབྲས་བུ་ཚད་མེད་བཞི་ལ་སོགས།
མངོན་ཐོབས་རྟགས་ཆེན་རྒྱུད་ལ་གསོལ་མཆོད་བསྟོད། ཕྱེ་བ་མེད་པ་མ་འདྲེས་དགུ་
ཡི་ངང་། ཡང་དག་རིག་པ་གཡུང་དྲུང་ཡན་ལག་དགུ། གཤེན་རབ་བདེན་བཞི་སོ་
སོར་རྟོགས་པ་སོགས། བླ་ན་མེད་པ་ཅེས་སྟོན་འབྱུང་ལ་བསྟོད། མི་བསྙེལ་གཟུངས་
དང་སྙོམས་འཇུག་དོག་ལ་སོགས། མཚན་མ་སྙོམས་འཇུག་རྟོགས་ཆེན་ལྟ་བ་ནས།
སྐུ་གསུམ་ལྷུན་རྫོགས་རྣམ་མཁྱེན་ཡེ་ཤེས་མངའ། སངས་རྒྱས་འབྲས་བུ་རྣམ་ལྔ་རྩལ་
ལ་བསྟོད། ན་མོ་འདས་དང་མ་བྱོན་ད་ལྟར་བཞུགས་པ་ཡི། བདེར་བར་གཤེགས་པ་
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སངས་རྒྱས་མཆོག་རྣམས་ལ། སྒོ་གསུམ་གུས་པས་རབ་ཏུ་ཕྱག་འཚལ་ཞིང་། འགྱོད་
པའི་སེམས་ཀྱིས་མྱུར་དུ་སྐྱབས་སུ་མཆི། བདག་གཞན་སྒྲིབ་པ་མ་ལུས་ཀུན་བྱང་ནས།
བླ་ན་མེད་པའི་འབྲས་བུ་ཐོབ་འགྱུར་ཅིག །གུས་ཕྱག་འཚལ་དང་མཆོད་ཅིང་བཤགས་
པ་དང་། རྗེས་སུ་ཡིད་རང་བསྐུལ་ཞིང་གསོལ་བ་ཡི། དགེ་བ་ཅུང་ཟད་བདག་གི་ཅི་
བསགས་པ། ཐམས་ཅད་བླ་མེད་བྱང་ཆུབ་ཆེན་པོར་བསྔོ། དེ་ལྟ་བུའི་གཟུངས་ཀྱི་
རྒྱལ་པོ་འདི་ཡི་ཡོན་ཏན་ནི། བརྗོད་ལས་འདས་ཏེ། མི་ལོ་སྟོང་ཕྲག་གསུམ་གྱི་ཆར་ནི་
གཡུང་དྲུང་སེམས་དཔའ་ལྗགས་དང་འཕགས་པའི་སྤྱན་ལྡན་རྣམས་ཀྱིས་གྲངས་
གཏུབ་སྟེ། ཡི་གེ་བརྒྱ་པ་གཟུངས་ཀྱི་རྒྱལ་པོའི་ཡོན་ཏན་ནི་བགྲངས་མི་ལང་ངོ༌། །དེ་
བས་ན་རབ་ཏུ་ཡི་དམ་དུ་གྱིས་ཤིག ། དེ་བཞིན་དུ་ཕྱི་རབས་འགྲོ་བའི་དོན་དུ་གཏོགས་
པ་དགེ་བ་སྡེ་ལྔས་ཡིད་ལ་ཟུངས་ཤོག །རབ་ཏུ་གཏོད་པ་ཡིན་ནོ། །ཅེས་བཀའ་སྩལ་
པས་འཁོར་དུ་གཏོགས་པའི་གཡུང་དྲུང་སེམས་དཔའ་ཐམས་ཅད་ཡིད་རངས་ཏེ།
སྟོན་པས་གསུངས་པ་ལ་མངོན་པར་བསྟོད་དོ། །ཁོ་བོ་མི་འགྱུར་ཚེ་དབང་གསང་
སྔགས་གྲགས་པས་གཏན་ལ་ཕེབས་པར་དགེ་བར་བྱས་སྲོ། །བཀྲ་ཤིས་པར་ཤོག །

གཡུང་དྲུང་སེམས་དཔའི་ལྟུང་བ་བཤགས་པའི་
མདོ་བཞུགས་པའི་དབུ་
ལེགས་སོ། །
༄༅། །གཡུང་དྲུང་ལྷ་ཡི་སྐད་དུ། ཨ་དཀར་སད་སྤུངས་འབྲུ་དྷེ་ཡ། གང་ཟག་མི་
ཡི་སྐད་དུ། གཡུང་དྲུང་སེམས་དཔའི་ལྟུང་བ་བཤགས་པའི་མདོ་དཔལ་མགོན་དབང་
ཕྱུག་རི་བོའི་ཞབས་ལ་ཕྱག་འཚལ་ལོ། ། །
འདི་སྐད་ཐོས་པའི་དུས་ཅིག་ན། གནས་མཆོག་དམ་པ་སུམ་ཅུ་རྩ་གསུམ་གྱི་ལྷ་
ཡུལ། ཨཱ་མོ་ལི་ཀའི་གདན་སྟེང་ན་སྟོན་པ་གཤེན་རབ་མི་བོ་ནི། སྐུ་མདོག་མཐིང་ཀ་
བཻཌཱུརྱའི་སྙིང་པོ་ལ་རིན་པོ་ཆེ་སྣ་བརྒྱད་ཀྱི་འོད་ཟེར་འཕྲོ་ཞིང་སྣང་ལ་རང་བཞིན་མེད་
པ་ཞལ་ཕྱོགས་བཅུ་ཡོངས་སུ་གཟིགས་ཤིང་མཁྱེན་བརྩེའི་སྟོབས་དང་ལྡན་པ། ཐུགས་
རྗེ་ཆེན་པོ་བཞི་དང་ལྡན་པས་འགྲོ་བ་སེམས་ཅན་གྱི་དོན་ལ་རབ་ཏུ་དགོངས་པར་
མཛད་དོ། ། དེ་དག་ལ་འཁོར་གྱི་དམ་པ་སྲས་བུ་རྨ་ལོ་དང་། ཐུགས་སྲས་གཡུ་ལོ་དང་།
ཚངས་པ་གཙུག་ཕུད་དང༌། འཕྲུལ་གཤེན་གཙུག་ཕུད་དང༌། ཡོངས་སུ་དག་པ་དང༌།
ཡེ་ཤེས་སྙིང་པོ་དང་། དབང་པོ་བརྒྱ་བྱིན་ལ་སོགས། ལྷ་ཡི་གཡུང་དྲུང་སེམས་དཔའ་
དྲུག་ཅུ་རྩ་བརྒྱད་དང་ཐབས་ཅིག་ཏུ་བཞུགས་སྩོ། །བཞུགས་མ་ཐག་ཏུ། སྟོན་པའི་
ཐུགས་ལས་འོད་ཟེར་གྱི་ཕུང་པོ་བྱེ་བ་ས་ཡ་སྤྲོས་ནས་འཇིག་རྟེན་གྱི་སྣང་བ་ཆེན་པོ་
8l

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཡོངས་སུ་ཁྱབ་པར་མཛད་དོ། །འོད་ཟེར་དེ་དག་ཚུར་འདུས་པའི་ཐུགས་ཀར་འོད་ཀྱི་
ཕུང་པོ་ཉི་མའི་སྙིང་པོ་ལྟ་བུ་ཚོན་གང་དུ་འདུས་ནས། སྐྱེ་བ་དང༌། འགག་པ་དང་།
སྟོང་པ་དང་། ཕྱལ་བ་དང་། སྣང་བ་དང་། འཛིན་པ་དང༌། རྟག་པ་དང་། ཆད་པ་
དང་། ལྟུང་བ་ལ་སོགས་གང་གིས་ཀྱང་སྒྲིབ་པ་མེད་པའི་ངང་ནས་འཁོར་རྣམས་ལ་
བོན་གྱི་ཆར་རྒྱུན་འབྲུག་པར་མཛད་དོ། ། །
དེ་ཡི་ཚེ་དེ་ཡི་དུས་ན། འཁོར་རྣམས་ཀྱི་ནང་ནས་མཆོག་ཏུ་གྱུར་པ། ཕུལ་དུ་བྱུང་
བ། རིག་པ་དང་ལྡན་པ། ཆེ་ལ་བཙན་པ། སྟོབས་དང་ལྡན་པ། ངང་དང་ལྡན་
པ། རིག་པ་གསལ་བ། བློ་དད་པའི་ལྷ་ཡི་དབང་པོ་བརྒྱ་བྱིན་ཅེས་བྱ་བ་དེ་ཉིད་རང་
གི་གདན་ལས་ལངས་ཏེ་སྣ་དྲངས་ནས་མཆོད་པའི་སྤྲིན་ཆེན་པོ་དཔག་ཏུ་མེད་པར་
ཕུལ་ཞིང་སྟོན་པའི་མདུན་དུ་པུས་བཙུགས་ཐལ་མོ་སྦྱར་ནས་འཁོད་དེ་གུས་པའི་ཚུལ་
གྱིས་ཞུས་པ། ལྷ་མི་ཡོངས་ཀྱི་སྟོན་པ་ཆེན་པོ་ལགས། ཉིད་ཀྱི་ཐུགས་ཉིད་ནམ་མཁའ་
ལྟར་བརྡའ་ཁྱབ་ཏུ་དག་པ་ནས། ཚད་མེད་ཐུགས་རྗེའི་ཉི་མས་འགྲོ་དྲུག་གི་མུན་པ་
གསལ་བར་མཛད་དེ་བྱང་ཆུབ་སེམས་ཀྱི་པད་མ་ཀུན་ཏུ་སྤྲོ་བར་མཛད་པ་བཀའ་
དྲིན་གཞལ་བྱ་མ་མཆིས་ཀྱང་ད་རུང་འོང་བདག་ཅག་འགྲོ་དྲུག་གི་བར་མཆིས་ཤིང་
ལམ་ལ་གནས་པའི་གཡུང་དྲུང་སེམས་དཔའ་ཐམས་ཅད་ལྟུང་བ་ལས་ཐར་ནས་སྒྲིབ་
པ་རྣམ་པར་སེལ་ཞིང་། ངན་འགྲོ་ཐམས་ཅད་རྒྱུན་གཅོད་པའི་བོན་གྱི་སྙིང་པོ་ཞིག་
ཐུགས་ཀྱི་དཀྱིལ་ནས་ངེས་པའི་བཅུད་ཕྱུང་ལ་བཤད་དུ་གསོལ། ཞེས་ཞུས་པས། དེ་
ལ་སྟོན་པས་བཀའ་སྩལ་པ། རིགས་ཀྱི་བུ་ཚེ་དང་ལྡན་པ་ལྷ་ཡི་དབང་པོ་རྒྱལ་བྱིན་
ལ་སོགས་འཁོར་དུ་གཏོགས་པ་རྣམས་ཉོན་ཅིག །གཡུང་དྲུང་སེམས་དཔའ་ཐམས་
ཅད་འགྲོ་དྲུག་གི་བར་མཆིས་ཤིང་ལམ་ལ་གནས་པ་དག །འཁྲུལ་བ་བག་ཙམ་སྒྱུ་
མའི་ལྟུང་བ་ལས་ཐར་ནས་སྒྲིབ་པ་རྣམ་པར་སེལ་ཞིང་། ངན་འགྲོ་ཐམས་ཅད་རྒྱུན་

མདོ་སྡེ། ལྟུང་བ་བཤགས་པའི་མདོ།
གཅོད་པའི་ཟབ་མོ་ཞིག་དུས་དང་སྐབས་སུ་བབ་པས་བདག་གིས་བཤད་པར་བྱའོ། །
དེ་ཡང་སྤྱིར་ནི་འགྲོ་དྲུག་འཁོར་བའི་སེམས་ཅན་ཐམས་ཅད་སྐྱེ་ཤིར་ཁར་བརྒྱུད་པས་
སྡུག་བསྔལ་ཡ་བཞི་ཟུང་བརྒྱད་ཀྱིས་སྦྱངས་ནས་ཐར་བ་མེད་པའི་བཙོན་དོང་དུ་ལྟུང་
བ་རྣམས་ཀྱང་། སྒྲིབ་པ་རྣམ་པར་སེལ་ཞིང་། ངན་འགྲོ་ཐམས་ཅད་རྒྱུན་གཅོད་
ནས་མཐོ་རིས་ཐར་བ་བསྒྲོད་པའི་ལམ་ཕྱེད་པར་བྱ་བའི་ཕྱིར་དུ་ཟབ་མོ་འདི་ལ་རབ་
ཏུ་འཇུགས་ཤིག ། དེ་འོང་འཇུག་པའི་རྒྱུ་དད་པ་དང་བརྩོན་འགྲུས་ལ་བརྩོན་པར་
གྱིས་ཤིག །ཐབས་སྦྱིན་པ་སོགས་ཕ་རོལ་ཕྱིན་པ་ལ་སྤྱོད་པར་གྱིས་ཤིག །འབྲས་བུ་བླ་
མེད་གཡུང་དྲུང་སྙིང་པོ་ལ་མཐའ་འདེགས་པར་གྱིས་ཤིག ། སྒོས་བཙན་གཡུང་དྲུང་
སེམས་དཔའ་སྒྲིབ་པ་སྦྱང་པའི་དོན་དུ་སྒྲུབས་ཤིག ། སྤྱི་བཙན་སེམས་ཅན་ཐམས་
ཅད་དུས་རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་ཤིག །རྒྱུ་ཞེན་
ཆགས་ལས་བསགས་པའི་ལྟུང་བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་། ངན་
འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་བ་བསྒྲོད་པའི་ལམ་ཕྱེད་པར་བྱ་བའི་
ཕྱིར་དུ་བོན་ཟབ་མོ་འདི་ལ་རབ་ཏུ་འཇུག་པར་གྱིས་ཤིག །དེའང་འཇུག་པའི་རྒྱུ་དད་
པ་དང་བརྩོན་འགྲུས་ལ་རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་ཕ་རོལ་
ཕྱིན་པ་ལ་སྤྱོད་པར་གྱིས་ཤིག །འབྲས་བུ་བླ་མེད་གཡུང་དྲུང་བྱམས་པ་ཡེ་ཤེས་ཀྱི་སྙིང་
པོ་ལ་མཐའ་འདེགས་པར་གྱིས་ཤིག ། སྒོས་བཙན་གཡུང་དྲུང་སེམས་དཔའ་ལམ་ལ་
གནས་པའི་སྒྲིབ་པ་སྦྱང་བའི་དོན་དུ་སྒྲུབས་ཤིག ། སྤྱི་བཙན་སེམས་ཅན་ཐམས་ཅད་
དུས་རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་ཤིག །རྒྱུ་འདོད་
ཆགས་ལས་བསགས་པའི་ལྟུང་བ་བོ་རྣམས་ཀྱང་སྒྲིབ་པ་རྣམ་པར་སེལ་ཞིང༌། ངན་
འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པ་བསྒྲོད་པའི་ལམ་ཕྱེད་པར་བྱ་བར་
ཕྱིར་དུ་བོན་ཟབ་མོ་འདི་ལ་རབ་ཏུ་འཇུགས་པར་གྱིས་ཤིག །དེ་འང་འཇུག་པའི་རྒྱུ་
s3

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དད་པ་དང་བརྩོན་འགྲུས་ནས་རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་
ཕ་རོལ་ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་མེད་གཡུང་དྲུང་སོར་རྟོགས་
ཡེ་ཤེས་ཀྱི་སྙིང་པོ་ལ་མཐའ་འདེགས་པར་གྱིས་ཤིག །སྒོས་བཙན་གཡུང་དྲུང་སེམས་
དཔའ་ལམ་ལ་གནས་པའི་སྒྲིབ་པ་འབྱང་བའི་དོན་དུ་སྒྲུབ་ཤིག ། སྤྱི་བཙན་སེམས་
ཅན་ཐམས་ཅད་དུས་རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་
ཤིག ། རྒྱུ་གཏི་མུག་ལས་ལྟུང་བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་། ངན་
འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པ་བསྒྲོད་པའི་ལམ་ཕྱེད་པར་བྱ་བའི་
ཕྱིར་ཏུ་ཟབ་མོ་འདི་ལ་རབ་ཏུ་འཇུག་པར་གྱིས་ཤིག །དེ་འོང་འཇུག་པའི་རྒྱུ་དད་པ་
དང་བརྩོན་འགྲུས་ནས་རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་ཕ་རོལ་
ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་མེད་གཡུང་དྲུང་གི་མེ་ལོང་ཡེ་ཤེས་
ཀྱི་སྙིང་པོ་ལ་མཐའ་འདེགས་པར་གྱིས་ཤིག །སྒོས་བཙན་གཡུང་དྲུང་སེམས་དཔའ་
ལམ་ལ་གནས་པའི་སྒྲིབ་པ་འབྱང་བའི་དོན་དུ་སྒྲུབས་ཤིག ། སྤྱི་བཙན་སེམས་ཅན་
ཐམས་ཅད་དུས་རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་ཤིག །རྒྱུ་
ང་རྒྱལ་ལས་བསགས་པའི་ལྟུང་བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་། ངན་
འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པ་བསྒྲོད་པའི་ལམ་ཕྱེད་པར་བྱ་བའི་
ཕྱིར་དུ་བོན་ཟབ་མོ་འདི་ལ་རབ་ཏུ་འཇུག་པར་གྱིས་ཤིག །དེའང་འཇུག་པའི་རྒྱུ་དད་
པ་དང་། བརྩོན་འགྲུས་ནས་རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་
ཕ་རོལ་ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་ན་མེད་པ་གཡུང་དྲུང་གི་
མཉམ་པ་ཉིད་ཀྱི་ཡེ་ཤེས་ཀྱི་སྙིང་པོ་ལ་མཐའ་འདེགས་པར་གྱིས་ཤིག །སྒོས་བཙན་
གཡུང་དྲུང་སེམས་དཔའ་ལམ་ལ་གནས་པའི་སྒྲིབ་པ་འབྱུང་བའི་དོན་དུ་སྒྲུབས་ཤིག
སྤྱི་བཙན་སེམས་ཅན་ཐམས་ཅད་དུས་རྟག་ཏུ་བླ་ན་མེད་པའི་དོན་དུ། གཡུང་དྲུང་
84

མདོ་སྡེ། ལྟུང་བ་བཤགས་པའི་མདོ། །
གི་བོན་དུ་ཟུངས་ཤིག ། རྒྱུ་ཕྲག་དོག་ལས་བསགས་པའི་ལྟུང་བ་པོ་རྣམས་ཀྱང་སྒྲིབ་
པ་རྣམ་པར་སེལ་ཞིང༌། ངན་འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པར་
བསྒྲོད་པའི་ལམ་ཕྱེད་པར་བྱ་བའི་ཕྱིར་དུ་བོན་ཟབ་མོ་འདི་ལ་རབ་ཏུ་འཇུག་པར་གྱིས་
ཤིག །དེ་འོང་འཇུག་པའི་རྒྱུ་དད་པ་དང་བརྩོན་འགྲུས་ལས་ལ་རབ་ཏུ་བརྩོན་པར་
གྱིས་ཤིག །ཐབས་སྦྱིན་པ་སོགས་ཕ་རོལ་ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་
བུ་བླ་མེད་གཡུང་དྲུང་ཡངས་པ་ཡེ་ཤེས་ཀྱི་སྙིང་པོ་ལ་མཐའ་འདེགས་པར་གྱིས་ཤིག །
སྒོས་བཙན་གཡུང་དྲུང་སེམས་དཔའ་ལམ་ལ་གནས་པའི་སྒྲིབ་པ་འབྱང་བའི་དོན་དུ་
སྒྲུབས་ཤིག །སྤྱི་བཙན་སེམས་ཅན་ཐམས་ཅད་དུས་རྟག་ཏུ་བླ་ན་མེད་པའི་དོན་དུ་
གཡུང་དྲུང་གི་བོན་དུ་ཟུངས་ཤིག ། རྒྱུ་དུག་ལྔའི་ལུས་ངག་ཡིད་གསུམ་གྱིས་མི་དགེའི་
སྡིག་བཅུའི་ལྟུང་བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་། ངན་འགྲོ་ཐམས་ཅད་
རྒྱུན་གཅོད་ནས་མཐོ་རིས་ཐར་པར་བསྒྲོད་པའི་ལམ་ཕྱེད་པར་བྱ་བའི་ཕྱིར་དུ་བོན་
ཟབ་མོ་འདི་ལ་རབ་ཏུ་འཇུག་པར་གྱིས་ཤིག །དེ་འོང་འཇུག་པའི་རྒྱུ་དད་པ་དང་
བརྩོན་འགྲུས་ལས་ལ་རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་ཕ་རོལ་
ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་ན་མེད་པའི་གཡུང་དྲུང་གི་སྟོབས་
བཅུ་མཐའ་འདེགས་པར་གྱིས་ཤིག །སྒོས་བཙན་གཡུང་དྲུང་སེམས་དཔའ་ལམ་ལ་
གནས་པའི་སྒྲིབ་པ་འབྱང་བའི་དོན་དུ་སྒྲུབས་ཤིག །སྤྱི་བཙན་སེམས་ཅན་ཐམས་
ཅད་དུས་རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་ཤིག །གང་
ཞིག་རིགས་ཀྱི་བུ་དང་རིགས་ཀྱི་བུ་མོ་དག་ལུས་ངག་ཡིད་གསུམ་དག་པ་གཡུང་དྲུང་
སེམས་དཔའི་ལམ་ལ་བཞུགས་ཀྱང་། མ་རིག་རྨོངས་འཁྲུལ་ལས་ཀྱིས་ཆགས་ཉམས་
འགལ་བར་བྱས་ཏེ། ཚེ་རབས་སུ་ལྟུང་བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་།
ངན་འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པར་བསྒྲོད་པའི་ལམ་ཕྱེད་པར་
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བྱ་བའི་ཕྱིར་དུ་བོན་ཟབ་མོ་འདི་ལ་རབ་ཏུ་འཇུག་པར་གྱིས་ཤིག །དེའང་འཇུག་པའི་
རྒྱུ་དད་པ་དང་བརྩོན་འགྲུས་ལས་ལ་རབ་ཏུ་བརྩོན་པར་གྱིས་ཤིག །ཐབས་སྦྱིན་
པ་སོགས་ཕ་རོལ་ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་ན་མེད་པ་སྲུང་
མཚམས་ཡེ་བྲལ་ཤེས་རབ་གསུམ་གྱིས་སྒྲིབ་པ་སྤངས་པ་ལ་མཐའ་འདེགས་པར་གྱིས་
ཤིག །སྒོས་བཙན་གཡུང་དྲུང་སེམས་དཔའ་ལམ་ལ་གནས་པའི་སྒྲིབ་པ་འབྱང་བའི་
དོན་དུ་སྒྲུབས་ཤིག ། སྤྱི་བཙན་སེམས་ཅན་ཐམས་ཅད་དུས་རྟག་ཏུ་བླ་ན་མེད་པའི་
དོན་དུ་གཡུང་དྲུང་གི་བོན་དུ་ཟུངས་ཤིག །གང་ཞིག་རིགས་ཀྱི་བུ་དང་རིགས་ཀྱི་བུ་མོ་
དག་ཐར་པ་རིན་པོ་ཆེའི་རྒྱུན་ལ་ཞུགས་ནས་ཀྱང་གནས་དང་གྲོགས་དང་དུས་དང་
ཁ་ཟས་དང་གཞན་དབང་གིས་དགེ་བསམ་ལ་བར་དུ་གཅོད་པའི་ལྟུང་བ་པོ་དག་
ཀྱང་སྒྲིབ་པར་སེལ་ཞིང་། ངན་འགྲོ་ཐམས་ཅད་རྒྱུན་གཅོད་ནས་མཐོ་རིས་ཐར་པར་
བསྒྲོད་པའི་ལམ་ཕྱེད་པར་བྱ་བའི་ཕྱིར་དུ་བོན་ཟབ་མོ་འདི་ལ་འཇུག་པར་གྱིས་ཤིག །
དེ་འོང་འཇུག་པའི་རྒྱུ་དད་པ་དང་བརྩོན་འགྲུས་ལས་ལ་རབ་ཏུ་བརྩོན་པར་གྱིས་
ཤིག །ཐབས་སྦྱིན་པ་སོགས་ཕ་རོལ་ཕྱིན་པ་དྲུག་ལ་སྤྱོད་པར་གྱིས་ཤིག །འབྲས་བུ་བླ་
ན་མེད་པས་འཁོར་བ་དོང་སྤྲུག་གི་དེད་དཔོན་ཆེན་པོར་རྒྱུན་ཞུགས་བཅུ་གཅིག་ལ་
མཐའ་འདེགས་པར་གྱིས་ཤིག །སྒོས་བཙན་གཡུང་དྲུང་སེམས་དཔའ་ལམ་ལ་གནས་
པའི་སྒྲིབ་པ་འབྱང་བའི་དོན་དུ་སྒྲུབས་ཤིག །སྤྱིར་བཙན་སེམས་ཅན་ཐམས་ཅད་དུས་
རྟག་ཏུ་བླ་ན་མེད་པའི་དོན་དུ་གཡུང་དྲུང་གི་བོན་དུ་ཟུངས་ཤིག །གང་ཞིག་རིགས་ཀྱི་
བུ་དང་རིགས་ཀྱི་བུ་མོ་དག་ཐར་པ་རིན་པོ་ཆེའི་རྒྱུན་ལ་ཞུགས་ནས་སུ་རྟོག་པ་བདག་
འཛིན་གྱིས་བསླད་པའི་བར་དོ་གསུམ་གྱི་རང་མདངས་སྒྲ་འོད་ཟེར་གསུམ་གྱིས་ལྟུང་
བ་པོ་རྣམས་ཀྱང་སྒྲིབ་པ་རྣམ་པར་སེལ་ཞིང་། ངན་འགྲོ་ཐམས་ཅད་རྒྱུན་གཅོད་ནས་
མཐོ་རིས་ཐར་པར་བསྒྲོད་པའི་ལམ་ཕྱེད་པར་བྱ་བའི་ཕྱིར་དུ་བོན་ཟབ་མོ་འདི་ལ་རབ་
86

མདོ་སྡེ། ལྟུང་བ་བཤགས་པའི་མདོ།
ཏུ་འཇུག་པར་གྱིས་ཤིག །དེ་འང་འཇུག་པའི་རྒྱུ་དད་པ་དང་བརྩོན་འགྲུས་ལས་ལ་
རབ་ཏུ་བརྩོན་པར་གྱིས་ཤིག །ཐབས་སྦྱིན་པ་སོགས་ཕ་རོལ་ཕྱིན་པ་དྲུག་ལ་སྤྱོད་པར་
གྱིས་ཤིག །འབྲས་བུ་བླ་ན་མེད་པ་སྐུ་གསུམ་དབྱེར་མེད་དུ་མཐའ་འདེགས་པར་གྱིས་
ཤིག །སྒོས་བཙན་གཡུང་དྲུང་སེམས་དཔའ་ལམ་ལ་གནས་པའི་སྒྲིབ་པ་འབྱང་བའི་
དོན་དུ་སྒྲུབས་ཤིག ། སྤྱི་བཙན་སེམས་ཅན་ཐམས་ཅད་དུས་རྟག་ཏུ་བླ་ན་མེད་པའི་
དོན་དུ་གཡུང་དྲུང་གི་བོན་དུ་ཟུངས་ཤིག །དེ་བས་ཡན་ལག་ལྔ་ལྡན་བོན་འདི་ལ་
རབ་ཏུ་འཇུག་པར་གྱིས་ཤིག །དེ་འོང་འདི་ལྟ་སྟེ། ལྷ་ཡི་དབང་པོ་རྒྱལ་བྱིན་ལ་སོགས་
འཁོར་དུ་གཏོགས་པའི་གཡུང་དྲུང་སེམས་དཔའ་རྣམས་དང༌། གང་ཞིག་བླ་ན་མེད་
པ་ཐར་པ་རྒྱུན་གྱི་ལམ་ལ་བརྩོན་པ་རྣམས་ཀྱིས་རྟག་ཏུ། །
བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །བོན་ལ་སྐྱབས་སུ་
མཆིའོ། །སེམས་དཔའ་ལ་སྐྱབས་སུ་མཆིའོ། །དེ་ལྟར་ཡུལ་དམ་པ་གནས་བཞི་ལ་
སྐྱབས་བརྩལ་བས་ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་གཏོགས་པ་རྣམས་
དང༌། གང་ཞིག་རིགས་ཀྱི་བུ་དང་རིགས་ཀྱི་བུ་མོ་ལ་སོགས་ཐར་པ་རྒྱུན་གྱི་ལམ་ལ་
ཞུགས་པ་རྣམས་ཀྱིས་དུས་མིན་དུ་བརྩོན་ན་སྐྱེ་ཤིའི་ཁ་རྒྱུད་དྲུག་ལ་སྐྱབས་སུ་མཆིའོ། །
དེ་བས་ན་འདི་ལ་རབ་ཏུ་བརྩོན་པར་གྱིས་ཤིག །ཤིན་ཏུ་བརྩོན་པར་གྱིས་ཤིག །འདི་
ཡི་དོན་ལ་རབ་ཏུ་ཤེས་པར་གྱིས་ཤིག །ཐོག་མར་སྐྱབས་སུ་འགྲོ་བའི་ཡན་ལག་འཆད་
པ་ཡིན་ནོ། །ཞེས་གསུངས་སོ། །
ཡང་སྟོན་པས་བཀའ་སྩལ་པ། ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་
གཏོགས་པའི་གཡུང་དྲུང་སེམས་དཔའ་རྣམས་དང་། གང་ཞིག་བླ་ན་མེད་པ་ཐར་
པ་རྒྱུན་གྱི་ལམ་ལ་བརྩོན་པ་རྣམས་ཀྱིས་བདེ་བར་གཤེགས་པ་འཁོར་བ་རྒྱུན་གཅོད་
ཀྱི་སྒྲིབ་སེལ་ཐུགས་རྗེ་དོན་ལྡན་སུམ་ཅུའི་རྩ་ལྔའི་མཚན་བརྗོད་དེ། ཕྱག་འཚལ་བའི་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཡན་ལག་ཡང་དག་པ་འདི་ལྟར་ཏེ། གཤེན་རབ་མཆོག་དགྲ་བཅོམས་པ་ཡང་དག་
པར་རྫོགས་པའི་སངས་རྒྱས་གཤེན་ལྷ་འོད་དཀར་ལ་ཕྱག་འཚལ་ལོ། །གཤེན་རབ་
མཆོག་དགྲ་བཅོམས་པ་ཡང་དག་པར་རྫོགས་པ་སངས་པོ་འབུམ་ཁྲི་ལ་ཕྱག་འཚལ་
ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཀུན་སྣང་ཁྱབ་
པ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་
མ་པང་དབྱིངས་ཆེན་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་
དག་པར་རྫོགས་པ་ཡེ་ཤེས་གླིང་གྲགས་ལ་ཕྱག་འཚལ་ལོ། །གཤེན་རབ་མཆོག་དགྲ་
བཅོམས་པ་ཡང་དག་པར་རྫོགས་པ་ལྷུན་བརྩེགས་དཔལ་འབར་ལ་ཕྱག་འཚལ་ལོ། །
གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་པད་མ་ཐིག་ལེ་ལ་ཕྱག་
འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཁྲི་སངས་
གཡུང་དྲུང་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་
རྫོགས་པ་བདེ་ཆེན་བྱམས་པ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་
ཡང་དག་པར་རྫོགས་པ་ཉི་མ་འཕྲུལ་གསལ་ལ་ཕྱག་འཚལ་ལོ། །གཤེན་རབ་མཆོག་
དགྲ་བཅོམས་པ་ཡང་དག་པར་རྫོགས་པ་རྣམ་དག་འབྱམས་ཡས་ལ་ཕྱག་འཚལ་ལོ། །
གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་སེང་གེ་ཁྲི་སྐོས་ལ་ཕྱག་
འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ལྷུན་པོ་རྟག་
རྩེ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་
ཡེ་སངས་རྒྱལ་པོ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་
པར་རྫོགས་པ་སད་ལ་ཁ་རི་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་
པ་ཡང་དག་པར་རྫོགས་པ་ཡེ་མུ་རྒྱལ་སད་ལ་ཕྱག་འཚལ་ལོ། །གཤེན་རབ་མཆོག་
དགྲ་བཅོམས་པ་ཡང་དག་པར་རྫོགས་པ་ལིག་མུ་ཏ་སྐྱོ་ལ་ཕྱག་འཚལ་ལོ། །གཤེན་
88

མདོ་སྡེ། ལྟུང་བ་བཤགས་པའི་མདོ།
རབ་མཆོག་དགྲ་བཅོམས་པ་ཡང་དག་པར་རྫོགས་པ་འགྲོ་མགོན་གཡུང་དྲུང་ལ་
ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཉོན་
མོངས་དུག་འདུལ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་
པར་རྫོགས་པ་བསམ་གཏན་འཕྲུལ་རྗེ་ལ་ཕྱག་འཚལ་ལོ། །གཤེན་རབ་མཆོག་དགྲ་
བཅོམས་པ་ཡང་དག་པར་རྫོགས་པ་མུ་བཞི་བཟང་སྐྱོང་ལ་ཕྱག་འཚལ་ལོ། །གཤེན་
རབ་མཆོག་དགྲ་བཅོམས་པ་ཡང་དག་པར་རྫོགས་པ་རྒྱལ་བ་ཁྲི་འོད་ལ་ཕྱག་འཚལ་
ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཡེ་སངས་ཏིང་ཁྲི་
ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཡེ་
གཤེན་རྩལ་ཝེར་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་
པར་རྫོགས་པ་དབལ་སོ་འོད་འབར་ལ་ཕྱག་འཚལ་ལོ། །གཤེན་རབ་མཆོག་དགྲ་
བཅོམས་པ་ཡང་དག་པར་རྫོགས་པ་དྲུང་མུ་གུ་ར་ལ་ཕྱག་འཚལ་ལོ། །གཤེན་རབ་
མཆོག་དགྲ་བཅོམས་པ་ཡང་དག་པར་རྫོགས་པ་རྒོད་གསས་སྙིང་པོ་ལ་ཕྱག་འཚལ་
ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་ཐུགས་རྗེ་ཟླ་འོད་
ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་རྫོགས་པ་འགྲོ་
བའི་སྒྲོན་མ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་པ་ཡང་དག་པར་
རྫོགས་པ་འཁོར་ལོ་དབང་རྒྱལ་ལ་ཕྱག་འཚལ་ལོ། །གཤེན་རབ་མཆོག་དགྲ་བཅོམས་
པ་ཡང་དག་པར་རྫོགས་པ་ངན་སོང་ཡོངས་འདྲེན་ལ་ཕྱག་འཚལ་ལོ། །ཞེས་གསུངས་
པས།
ཡང་གསུངས་པ། ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་གཏོགས་པའི་གཡུང་
དྲུང་སེམས་དཔའ་རྣམས་དང་། གང་ཞིག་བླ་ན་མེད་པ་ཐར་པ་རྒྱུན་གྱི་ལམ་ལ་བརྩོན་
པ་རྣམས་ཀྱིས་ཚེ་རབས་གོང་ནས་རྟེན་དང༌། རིགས་དང་། གནས་དང་། དུས་དང༌།
s9

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཁྲིམས་ལ་སོགས་པའི་སྒོ་ནས་དམ་བཅའ་འབའ་ཞིག་གིས་ཟིན་ནའང་། བསགས་བྱས་
ལས་གསུམ་གྱིས་ཉམས་པ་ཐམས་ཅད་མྱུར་དུ་འགྱོད་ཅིང་བཤགས་ཕྱིར་དུ། དེ་དག་
ལ་སོགས་ཏེ་ཕྱོགས་བཅུའི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་མཐའ་
ཡས་མུ་མེད་པ་ན། དེ་བཞིན་གཤེགས་པ་དགྲ་བཅོམས་པ་ཡང་དག་པར་རྫོགས་པ་
སངས་རྒྱས་གང་ཇི་རྙེད་ཅིག་བཞུགས་ཏེ། འཚོ་ཞིང་བཞེས་པའི་སངས་རྒྱས་གཤེན་
རབ་མཆོག་དེ་དག་ཐམས་ཅད་བདག་ལ་དགོངས་སུ་གསོལ། བདག་གི་སྐྱེ་བ་འདི་
དང་། སྐྱེ་བ་ཐོག་མ་དང་། ཐ་མར་མ་མཆིས་པའི་འཁོར་བ་ནས་འཁོར་བའི་སྐྱེ་གནས་
ཐམས་ཅད་དུ། སྡིག་པ་མི་དགེའི་ལས་བགྱིས་པ་དང་། བགྱིད་དུ་རྩལ་བ་དང་། བགྱི་
བ་ལ་རྗེས་སུ་ཡིད་རང་བའམ། གསས་ཁང་དང་། མཆོད་རྟེན་གྱི་དཀོར་རམ། བྱང་
སེམས་ཀྱི་དཀོར་རམ། ཕྱོགས་བཅུའི་སེམས་དཔའི་དཀོར་འཕྲོག་པ་དང་། འཕྲོག་ཏུ་
བརྩལ་བ་དང་། འཕྲོག་པ་ལ་རྗེས་སུ་ཡིད་རང་བའམ། མཚམས་མེད་པ་ལྔ་ཡི་ལས་
བགྱིས་པ་དང་། བགྱིད་དུ་བརྩལ་བ་དང་། བགྱི་བ་ལ་རྗེས་སུ་ཡིད་རངས་པ་འམ།
མི་དགེ་བ་བཅུ་ཡི་ལས་ཀྱི་ལམ་ལོག་པ་ལ་ཞུགས་པའམ། འཇུག་ཏུ་བརྩལ་བ་དང༌།
འཇུག་པ་ལ་རྗེས་སུ་ཡི་རང་བའམ། སྡིག་པའི་ལས་རྣམ་པར་སྨིན་པ་གང་ལགས་པ་
དང་། བདག་སེམས་ཅན་དམྱལ་བར་མཆིས་པའམ། ཡི་དྭགས་ཀྱི་གནས་སུ་སྐྱེ་བའམ།
བྱོལ་སོང་གི་གནས་སུ་སྐྱེ་བའམ། ཡུལ་མཐའ་འཁོབ་ཏུ་སྐྱེ་བའམ། ཀླ་ཀློར་སྐྱེ་བའམ།
ལྷ་ཚེ་རིང་པོའི་གནས་སུ་སྐྱེ་བའམ། དབང་པོ་མ་ཚང་པ་འགྱུར་བའམ། ལྟ་བ་ལོག་
པར་འཛིན་པ་གྱུར་པའམ། དུས་ནམ་དུ་ཡང་བདེ་བར་གཤེགས་པ་སངས་རྒྱས་བོན་
གྱི་སྒྲ་མི་ཐོས་པའི་གནས་སུ་སྐྱེ་བའི་ལས་ཀྱི་སྒྲིབ་པ་གང་ལགས་པ་དེ་དག་ཐམས་
ཅད་སངས་རྒྱས་གཤེན་རབ་མཆོག་ཡེ་ཤེས་སུ་གྱུར་པ། སྤྱན་དུ་གྱུར་པ། དཔང་དུ་
གྱུར་པ། ཚད་མར་གྱུར་པ། སྦྱངས་པའི་གནས་སུ་གྱུར་པ། བཀུར་བའི་རྟེན་དུ་གྱུར་
90

མདོ་སྡེ། ལྟུང་བ་བཤགས་པའི་མདོ། །
པ། མཁྱེན་པར་གཟིགས་པ་དེ་དག་གི་སྤྱན་སྔར་མི་གཡོ་མི་འཆབ། མི་རྐྱང་ངོ༌། །མི་
སྦད་དོ། །འགྱོད་པ་དྲག་པོས་མཐོལ་ལོ་བཤགས་སོ། །འཇིགས་ཤིང་འདར་ཏེ་བྱེད་
ཅིང་སྔངས་སོ། ། སྨྲེ་ཞིང་གདུང་བ་ལགས་སོ། །སླད་ཀྱང་མི་དགེ་བ་རྣམས་བོར་ཞིང་
དགེ་བ་ཐམས་ཅད་ཡོངས་སུ་རྫོགས་པར་བགྱི་བ་ལགས་སོ། །དེ་ལྟར་དུས་དྲུག་གམ་
དུས་བཞིར་བརྒྱ་བརྒྱར་འབད་པར་བྱའོ། ། དེ་དག་གི་དགེ་ཚོགས་ཅི་རྙེད་པ་དང་།
དུས་གསུམ་དུ་དགེ་རྩ་ཕྲ་རག་ཅི་བསགས་པ་ཐམས་ཅད་ཀྱི་ཕུང་པོ་གཅིག་ཏུ་བསྡུས་
ཏེ་བསྔོ་བའི་ཡན་ལག་དག་ཏུ་འཇུག་པར་བྱ་བ་ནི། གཤེན་རབ་མཆོག་དེ་བཞིན་
གཤེགས་པ་ཐམས་ཅད་བདག་ལ་དགོངས་སུ་གསོལ་ལོ། །བདག་གིས་སྐྱེ་བ་ཐོག་མ་
དང་ཐ་མར་མ་མཆིས་པའི་འཁོར་བ་ནས། འཁོར་བའི་སྐྱེ་གནས་མཐའ་ཡས་མུ་མེད་
པ་ཐམས་ཅད་དུ། དམྱལ་བའི་སྐྱེ་གནས་སུ་སྐྱེ་བ་ལ་སྨོན་ལམ་ཚིག་ཙམ་གདབ་པས་
དགེ་བའི་རྩ་བ་གང་ལགས་པ་དང་། ཡི་དྭགས་ཀྱི་གནས་སུ་སྐྱེས་པ་ལ་ཞལ་གྱི་སྦྱིན་
པ་ཙམ་བསྔོས་པས། དགེ་བའི་རྩ་བ་གང་ལགས་པ་དང་། དུད་འགྲོའི་སྐྱེས་གནས་སུ་
སྐྱེས་པ་ལ་ཟས་ཁམ་གཅིག་ཙམ་སྦྱིན་པས་དགེ་བའི་རྩ་བ་གང་ལགས་པ་དང༌། མི་
ཡི་གནས་སུ་སྐྱེས་པ་ལ་ལུས་ངག་ཡིད་གསུམ་གྱི་སྒོ་ནས་ཕན་ཞིང་དགའ་བ་ཙམ་གྱིས་
དགེ་བའི་རྩ་བ་གང་ལགས་པ་དང༌། ལྷ་དང་ལྷ་མིན་གྱི་གནས་སུ་སྐྱེས་པ་ལ་གཡུང་
དྲུང་གི་བོན་བཀའ་བགྲངས་པས་དགེ་བའི་རྩ་བ་གང་ལགས་པ་དང༌། བདག་གིས་
ཚུལ་ཁྲིམས་ཕྲ་མོ་ཙམ་བསྲུངས་བས་དགེ་བའི་རྩ་བ་གང་ལགས་པ་དང་། བདག་
གིས་ཚངས་པར་སྤྱོད་པ་ལ་གནས་པས་དགེ་བའི་རྩ་བ་གང་ལགས་པ་དང༌། བདག་
གིས་སེམས་ཅན་ཡོངས་སུ་སྨིན་པར་བགྱིས་པས་དགེ་བའི་རྩ་བ་གང་ལགས་པ་དང་།
བདག་གིས་གཡུང་དྲུང་སྙིང་པོར་སེམས་བསྐྱེད་པས་དགེ་བའི་རྩ་བ་གང་ལགས་པ་
དང༌། བདག་གིས་བླ་ན་མེད་པ་ཡེ་ཤེས་ཀྱི་དགེ་བའི་རྩ་བ་གང་ལགས་པ་ཐམས་
9I

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཅད། གཅིག་ཏུ་བསྡུས་ཤིང་བསྡུས་ཏེ་བསྡོམ་ནས་བླ་ན་མ་མཆིས་པ་དང་། གོང་ན་
མ་མཆིས་པ་དང་། གོང་མའི་གོང་མ་བླ་མའི་བླ་མར་ཡོངས་སུ་བསྔོ་བར་བགྱི། བླ་ན་
མེད་པར་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བགྱིའོ། །ཇི་ལྟར་
འདས་པའི་སངས་རྒྱས་གཤེན་རབ་མཆོག་རྣམས་ཀྱིས་ཡོངས་སུ་བསྔོས་པ་དང༌། ཇི་
ལྟར་མ་བྱོན་པའི་སངས་རྒྱས་གཤེན་རབ་མཆོག་རྣམས་ཀྱིས་ཡོངས་སུ་བསྔོ་བར་བགྱིའོ།
དེ་དག་གིས་དགེ་ཚོགས་ཐམས་ཅད་རེ་དོགས་མེད་པར་ཡོངས་སུ་ཁྱབ་པ་བྱམས་
སྙོམས་གྱི་སྨོན་ལམ་གདབ་སྟེ་གོང་འཕེལ་དུ་བཏང་བའི་ཡན་ལག་ནི། བདག་དང་
མཐའ་ཡས་པའི་སེམས་ཅན་ཐམས་ཅད་ཉོན་མོངས་པའི་སྒྲིབ་པ་དང༌། ཤེས་བྱའི་
སྒྲིབ་པ་དང་སྐྱེ་གནས་ཀྱི་སྒྲིབ་པ་དང་། ལས་ཀྱི་སྒྲིབ་པ་དང་། བག་ལ་ཉལ་བའི་སྒྲིབ་
པ་བྱང་ཞིང་དག་ནས། ངན་འགྲོ་ཐམས་ཅད་རྒྱུན་གཅོད་ཅིང་མཐོ་རིས་ཀྱི་གནས་
དང་། གཤེན་རབ་རྣམ་རྩོད་ཀྱི་ས་དང་། རང་རྟོགས་གཤེན་རབ་ཀྱི་ས་དང༌། ཐུགས་
རྗེ་སེམས་དཔའི་ས་དང་། གཡུང་དྲུང་སེམས་དཔའ་ཆེན་པོའི་ས་ནོན་པར་གྱུར་
ཅིག །དེ་དག་ཡན་ལག་ལྔ་ལྡན་བོན་སྤྱོད་ཟབ་མོ་གཡུང་དྲུང་སེམས་དཔའི་དགེ་སྤྱོད་
མདོ་འདི་ལ་རབ་ཏུ་བརྩོན་པར་གྱིས་ཤིག །ཤིན་ཏུ་བརྩོན་པར་གྱིས་ཤིག །ཆུབ་པར་
གྱིས་ཤིག །ངེས་པར་གྱིས་ཤིག །ཕུད་དུད་གྱིས་ཤིག །ནན་ཏན་དུ་གྱིས་ཤིག །བཀུར་
བསྟི་དུ་གྱིས་ཤིག །དེ་ལྟར་ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་གཏོགས་པའི་
གཡུང་དྲུང་སེམས་དཔའ་རྣམས་དང་རིགས་ཀྱི་བུ་དང་རིགས་ཀྱི་བུ་མོ་རྣམས་མདོ་སྡེ་
དམ་པ་གཡུང་དྲུང་སེམས་དཔའི་སྒྲིབ་བྱང་འདི་ཉིད་ཉན་པ་དང་། འཆང་བ་དང་།
བསྒྲུབ་པ་དང་། མོས་པ་དང་། འབྲི་བ་དང་། ཀླག་པར་བྱེད་པ་དེ་ནི་ཚེ་རབས་ནས་
བསགས་པའི་སྡིག་ལྟུང་ཐམས་ཅད་བྱང་ནས་ཐར་པ་རིན་པོ་ཆེའི་རྒྱུན་གྱི་ལམ་ལ་
ཞུགས་པར་འགྱུར་རོ། ། ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་གཏོགས་པའི་
02

མདོ་སྡེ། ལྟུང་བ་བཤགས་པའི་མདོ། །
སེམས་དཔའ་རྣམས་དང་རིགས་ཀྱི་བུ་དང་རིགས་ཀྱི་བུ་མོ་རྣམས་མདོ་སྡེ་དམ་པ་
གཡུང་དྲུང་སེམས་དཔའི་སྒྲིབ་བྱང་འདི་ཉིད་ཉན་པ་དང༌། འཆང་བ་དང༌། བསྒྲུབ་
པ་དང༌། མོས་པ་དང་། འབྲི་བ་དང་། ཀླག་པར་བྱེད་པ་དེ་དག་ནི་ལུས་ཀྱི་སྒོ་ནས་
སྲོག་གཅོད་པ་དང་། ལོག་པར་གཡེམ་པ་དང་། མ་བྱིན་པ་ལེན་པ་ལ་སོགས་ཀྱི་སྡིག་
ལྟུང་ཐམས་ཅད་བྱང་ནས་ཐར་པ་རིན་པོ་ཆེའི་རྒྱུན་གྱི་ལམ་ལ་ཞུགས་པར་འགྱུར་རོ། །
ལྷ་ཡི་དབང་པོ་རྒྱལ་བྱིན་ལ་སོགས་འཁོར་དུ་གཏོགས་པའི་གཡུང་དྲུང་སེམས་
དཔའ་རྣམས་དང་རིགས་ཀྱི་བུ་དང་རིགས་ཀྱི་བུ་མོ་རྣམས་མདོ་སྡེ་དམ་པ་གཡུང་
དྲུང་སེམས་དཔའི་སྒྲིབ་བྱང་འདི་ཉིད་ཉན་པ་དང་། འཆང་བ་དང་། བསྒྲུབ་པ་དང་།
མོས་པ་དང་། འབྲི་བ་དང༌། ཀླག་པར་བྱེད་པ་དེ་དག་ནི་ངག་གི་སྒོ་ནས་འཆལ་བ་
དང་། ཚིག་རྩུབ་མོ་དང་། རྫུན་དུ་སྨྲ་བ་དང་། ཕྲ་མ་དབྱེན་བཅུག་ལས་སོགས་ཀྱི་
སྡིག་ལྟུང་ཐམས་ཅད་བྱང་ནས་ཐར་པ་རིན་པོ་ཆེའི་རྒྱུན་གྱི་ལམ་ལ་ཞུགས་པར་འགྱུར་
རོ། ། ལྷ་ཡི་དབང་པོ་བརྒྱ་བྱིན་ལ་སོགས་འཁོར་དུ་གཏོགས་པའི་གཡུང་དྲུང་སེམས་
དཔའ་རྣམས་དང་རིགས་ཀྱི་བུ་དང་རིགས་ཀྱི་བུ་མོ་རྣམས་མདོ་སྡེ་དམ་པ་གཡུང་
དྲུང་སེམས་དཔའི་སྒྲིབ་བྱང་འདི་ཉིད་ཉན་པ་དང་། འཆང་བ་དང་། བསྒྲུབ་པ་དང་།
མོས་པ་དང་། འབྲི་བ་དང་། ཀླག་པར་བྱེད་པ་དེ་དག་ནི་ཡིད་ཀྱི་བརྣག་སེམས་དང་།
གནོད་སེམས་དང་། ལོག་པ་ལྟ་བ་ལ་སོགས་ཀྱི་སྡིག་ལྟུང་ཐམས་ཅད་བྱང་ནས་ཐར་
པ་རིན་པོ་ཆེའི་རྒྱུན་གྱི་ལམ་ལ་ཞུགས་པར་འགྱུར་རོ། ། ལྷ་ཡི་དབང་པོ་བརྒྱ་བྱིན་ལ་
སོགས་འཁོར་དུ་གཏོགས་པའི་གཡུང་དྲུང་སེམས་དཔའ་རྣམས་དང་རིགས་ཀྱི་བུ་དང་
རིགས་ཀྱི་བུ་མོ་རྣམས་མདོ་སྡེ་དམ་པ་གཡུང་དྲུང་སེམས་དཔའི་སྒྲིབ་བྱང་འདི་ཉིད་
ཉན་པ་དང་། འཆང་བ་དང་། བསྒྲུབ་པ་དང་། མོས་པ་དང༌། འབྲི་བ་དང༌། ཀླག་
པར་བྱེད་པ་དེ་དག་ནི་བླ་ན་མེད་པའི་ཕྱི་ནང་གསང་བའི་དམ་ཚིག་ཉམས་པ་དང༌།
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འཁྲུལ་པ་དང༌། ཉོན་མོངས་པའི་དབང་དུ་གྱུར་པ་དང་། ཉེ་བ་ལྔ་དང་། ལྕི་བ་བཞི་
དང༌། ལོག་པ་བརྒྱད་དང་། འཁྲུལ་བ་དགུ་ལ་སོགས་ཚེ་རབས་ནས་བསགས་པའི་
སྡིག་ལྟུང་ཐམས་ཅད་བྱང་ནས་ཐར་པ་རིན་པོ་ཆེའི་རྒྱུན་གྱི་ལམ་ལ་ཞུགས་པར་འགྱུར་
རོ། །དེ་བས་ན་ནམ་ཡང་འབྲས་བུ་ཐོབ་པའི་རྟགས་བཅུ་གཅིག་གོ་ཆ་ལ་མི་བསྐྱུངས་
པ་ཉིད་དུ་སེམས་སོ། །ཅེས་བཀའ་སྩལ་པས། དེ་ལ་འཁོར་རྣམས་སྤྲོ་བ་རབ་ཏུ་འཕེལ་
ནས་རོལ་མོ་དང་མཆོད་པ་དཔག་ཏུ་མེད་པར་ཕུལ་ལོ། ། །
དེ་ནས་སྟོན་པའི་སྐུ་ལ་གཡས་ནས་གཡོན་དུ་ཐེབ་གསུམ་བསྐོར་ཏེ་མགྲིན་གཅིག་
ཏུ་མངོན་པར་བསྟོད་ཅིང་རྗེས་སུ་ཡིད་རངས་པར་བྱའོ། ། མི་འགྱུར་ཚེ་དབང་གསང་
གྲགས་པས་གཏན་ལ་ཕབས་པ་དགེའོ། །བཀྲ་ཤིས་པར་ཤོག ། །
94

ལྟུང་བ་བཤགས་པའི་ཆོ་ག་ངན་སོང་དོང་སྤྲུག་
གཡུང་དྲུང་སེམས་དཔའི་མདོ་
བཞུགས་པ་ལེགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཨུ་དུག་ཤ་ཡ་སལེ་ཁྲི་དཀར་ལམ། གང་ཟག་
མི་ཡི་སྐད་དུ་ན། གང་ཟག་ལྟུང་བ་བཤགས་པའི་ཆོ་ག་ངན་སོང་དོང་སྤྲུག་གཡུང་
དྲུང་སེམས་དཔའི་སྒྲིབ་པ་རྣམ་པར་སྦྱང་བའི་མདོ། སྒྲིབ་པ་རྣམ་པར་སྤོང་བ་གཤེན་
རབ་མཆོག་དེ་བཞིན་གཤེགས་པ་དགྲ་བཅོམས་པ་ཡང་དག་པར་རྫོགས་པའི་སངས་
རྒྱས་རྣམས་ལ་ཕྱག་འཚལ་ལོ། །རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་སྟོན་པ་
གཤེན་རབ་ཉིད་ནི། ཡུལ་འོལ་མོ་ལུང་རིང་དུ་འགྲོ་བ་རང་མཐུན་གྱི་ཆ་ལུགས་སྐུ་སྐྱེ་
བ་མི་རུ་བཞེས་ནས་མཛད་པ་བཅུ་གཉིས་ཀྱི་དོན་བསྟན་ཏེ་སྟོང་གསུམ་ཀུན་ཏུ་དགེ་
བཅུ་རྣམ་པར་དག་པའི་ཁྲིམས་སྩལ། བླ་མེད་ཕ་རོལ་ཕྱིན་པའི་ལུང་ཕོག་ས་བཅུ་ལམ་
ལྔ་བགྲོད་པའི་དམིགས་བསལ་ནས་བཞུགས་སྩོ། ། །
དེའི་ཚེ་དེའི་དུས་ནས། འཁོར་དུ་གཏོགས་པའི་གཡུང་དྲུང་སེམས་དཔའ་སྒྲིབ་
པ་རྣམ་པར་བྱང་བ་ཚེ་དང་ལྡན་པ་ཚངས་པ་གཙུག་ཕུད་ཅན་དེ་རང་གི་གདན་ལ་
ལངས་ཏེ་སྟོན་པ་ལ་སྐོར་བ་ཐང་གསུམ་རྒྱབ་རྡུལ་ཕྲུག་གུས་པས་རྐྱང་ཕྱག་ལན་ལྔ་
བཙལ། ལྷ་ཡི་མེ་ཏོག་དྷ་བ་དྷ་ཏི་ཅེས་བྱ་བ་ཁ་དོག་དམར་པོ་འདབ་སྟོང་ལ་ཟེའུ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འབྲུ་འབུམ་དུ་བཞེད་པ་ཞིག་ཕུལ་ནས་པུས་མོ་གཡས་ཀྱི་ལྷ་ང་ས་ལ་བཙུགས་ཏེ་བླ་
གོས་འཕྲག་པ་གཅིག་ཏུ་གཟར་ནས་ཞུས་སམ་གསོལ་པ། ཐམས་ཅད་མཁྱེན་མཛད་
འགྲོ་བའི་སྒྲོན་མེ་མཆོག །དུས་གསུམ་མུན་སེལ་རྒྱལ་བ་གཤེན་རབ་ལགས། འཁོར་
བའི་སེམས་ཅན་མ་རིག་ཉོན་མོངས་པ། ཐོག་མེད་གོང་ནས་འཁྲུལ་པ་ཁ་འབྱམས་
ནས། རིགས་རྒྱུད་རྒྱུད་འགྲིམ་ཡ་བཞི་ཟུང་བརྒྱད་མྱོང་། ཐར་མེད་འཁྲུལ་འཁོར་མུན་
པའི་སྨག་ལ་ལྕེབས། ད་རུང་བྱེད་མི་ཤེས་པའི་འཁོར་བས་སོ། །གདུལ་དཀའ་འདི་
རྣམས་འདུལ་ཐབས་ཅི་ལྟར་ཡོད། སེམས་ཅན་ཉོན་མོངས་གནས་ནས་དྲངས་པ་དང་།
གཡུང་དྲུང་སེམས་དཔའ་ལྟུང་བ་སྦྱང་པའི་ཕྱིར། བརྒྱད་ཁྲི་བཞི་སྟོང་བོན་སྒོ་གང་གི་
ཟབ། སྟོན་པའི་སྒྲོན་མ་ཉིད་ཀྱིས་བཀའ་གནང་འཚལ། ཞེས་ཞུས་པས། སྟོན་པས་
བཀའ་སྩལ་པ། སེམས་ཅན་ཉོན་མོངས་གནས་ནས་དྲངས་བ་དང་། གཡུང་དྲུང་
སེམས་དཔའ་ལྟུང་བ་སྦྱང་བ་ལ། བོན་སྒོ་བརྒྱད་ཁྲི་བཞི་སྟོང་ཐེག་པ་དགུ། དེ་ཡི་ནང་
ནས་སྦྱང་རྒྱུད་མང་ལགས་ཀྱང་། ལྟུང་བ་ཅན་ལ་ཁྱད་པར་རྣོ་བ་ཡི། ངན་སོང་དོང་
སྤྲུག་གཡུང་དྲུང་སེམས་དཔའི་མདོ། འདི་ནི་ཀུན་ལས་མཆོག་ཏུ་གྱུར་པ་ཡིན། བཞི་
བཅུ་རྩ་ལྔ་སྒྲིབ་པ་སྤང་བའི་ལྷ། སྦྱོར་དངོས་རྗེས་གསུམ་ཡང་དག་ལྡན་པར་གཅེས།
བྱང་ཆུབ་སེམས་བསྐྱེད་ཚད་མེད་རྒྱུན་ལ་འཇུག །ཕ་རོལ་ཕྱིན་པ་དྲུག་གི་ལམ་ཡང་
བརྩོན། བླ་མེད་འབྲས་བུ་དོན་ལ་ངེས་རྟོགས་ཏེ། ཀུན་བཟང་འོད་ཀྱི་གླིང་དུ་འཚང་
རྒྱའོ། །ཞེས་གསུངས་ནས་གོ་རིམ་མ་ལུས་པ་ཚངས་པ་གཙུག་ཕུད་ལ་ཡོངས་སུ་གཏད་
པར་མཛད་དོ། །གླེང་སློང་པའི་ལེའུ་སྟེ་དང་པོའོ། །། །
དེ་ནས་སྦྱོར་བ་ལ་བདུན་ཏེ། ཐོག་མར་གཞི་སློང་པའི་ཆོ་ག་ལ། མདུན་དུ་རིན་པོ་
ཆེའི་སྣོད་ཀྱི་ནང་དུ། འབྲུ་སྣའི་དཀར་གཏོར་དང་། གཞན་ཡང་དཀར་གསུམ་དང༌།
མངར་གསུམ་དང་། དར་ཟབ་དང༌། འབྲུ་སྣ་སྣ་ཚོགས་བཤམས་ལ་ཕྱག་རྒྱ་བདུད་
96 ..

མདོ་སྡེ། ལྟུང་བ་བཤགས་པའི་ཆོ་ག
རྩི་བུམ་པའི་ཕྱག་རྒྱ་བཅའ་ལ། དྲུང་ཟད་རདྨ་ཧ་ར་ཐིམ་ཐིམ་ཡེ་སྭཱཧཱ། མི་བཟད་རིན་
ཆེན་གཏེར་ལྟ་བུ་གྱུར་པ་མངའ་དབང་རྣམས་ལ་ཕུལ་བས་བདེར་གཤེགས་ཕོ་བྲང་
གི་གཞི་གནས་ཕུལ་བར་བསམ་ལ་ཚིགས་བཤད་ནི། ཨོཾ་བོན་ཉིད་བདེན་པའི་སྟོབས་
མཆོག་གིས། འབྱུང་ལྔ་ལོ་ཟླ་ཞག་དུས་དང་། ནམ་མཁའ་བར་སྣང་དབང་བྱེད་ཅིང་།
གནས་ཀྱིས་བསྡུས་པའི་གྲོགས་མཐུན་རྣམས། འདིར་གཤེགས་དཀར་གྱི་གཏོར་མ་
འབུལ། དགྱེས་དགུར་བཞེས་ལ་མཐུན་རྐྱེན་བསྒྲུབས། རིན་ཆེན་ས་ཡི་དངོས་གྲུབ་
སྩོལ། ཀོ་ལོང་ཐུག་འཕྲད་མེད་པར་མཛོད། ཅེས་ས་བླང་ངོ༌། །དེ་ནས་དཀྱིལ་འཁོར་
བརྩེགས་ཏེ་འབྱུང་བརྩེགས་ས་ཡི་ཕྱག་རྒྱ་བཅའ་ལ། ངག་ཏུ། ༀ་ན་མ་ཨ་ཡང་རཾ་མ་ཁོ་
བྲོ་འདུ། རྒྱལ་བའི་དཀྱིལ་འཁོར་བརྩེགས་འབྲལ་མི་མངའ་ཡང་། སྒྲིབ་སྦྱངས་དཀྱིལ་
འཁོར་དེ་རིང་འདི་རུ་བརྩེགས། འགྲོ་དྲུག་ཐར་པའི་གོ་འཕང་བསྒྲོད་གྱུར་ཅིག །ཅེས་
ཚད་དང་ལྡན་པར་བརྩེགས། དེ་ནས་ཆག་ཆག་གདབ་པའི་ཆོ་ག་ལ། དང་པོ་ཕྱག་
རྒྱ་བདུད་རྩི་བུམ་པ་ལྟར་བཅའ་ལ། ངག་ཏུ༔ ན་མ་ཏིང་ལམ་མུ་ཡེ་ཧ་ར་སད་སལ་
སལ། ཚིགས་བཤད་ནི། བདེར་གཤེགས་ཕོ་བྲང་དག་པའི་རང་བཞིན་ཏེ། འདུས་
བྱས་དཀྱིལ་འཁོར་ཆག་ཆག་འདི་འདེབས་ཀྱིས། སེམས་ཅན་མ་རིག་སྒྲིབ་པ་སེལ་
གྱུར་ཅིག །ཅེས་སྙོམས་པར་འདེབས། དེ་ནས་ཐིག་གདབ་པ་ལ་ཕྱག་རྒྱ་གཡས་དང་
གཡོན་གྱི་ཐིག་འདེབས་པའི་ཚུལ་དུ་གདབ་པ་ནི། ངག་ཏུ༔ ཨ་དཀར་མུ་ཡང་ཧ་ར་
དྲུང་མུ་ཊི་ཁར་སྤྲོས་འབར་བདལ་བདལ། ཚིགས་བཤད་ནི། བོན་ཉིད་དཀྱིལ་འཁོར་
རང་བཞིན་གསལ་བ་སྟེ། སྒྱུ་མའི་དཀྱིལ་འཁོར་ཐིག་ཆེན་འདི་འདེབས་ཀྱིས། སེམས་
ཅན་མ་རིག་རིག་པའི་སྒྲོན་འཐོབ་ཤོག །ཐིག་ཐམས་ཅད་སྙོམས་པར་གདབ་པོ། དེ་
ནས་བར་ཆད་ཀྱི་བགེགས་བཀྲད་པ་ནི། ཕྱག་རྒྱ་ཡེ་ཤེས་རལ་ཀྱུ་ཕྱག་རྒྱ་བྱ་ལ། ངག་
ཏུ༔ བསྭོ་ཨོྃ་ཉེ་ལོ་ཡོ་མུ་མར་ནེ་རཾ་དུམ་བུ་རྦད། དེ་ནས་རྔ་གཤང་གི་སྒྲ་ཕྱུང་གསེར་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་། ཡུངས་ཀར་ཐོག་ལ་ཚིགས་བཤད་ནི། ཨོཾ་གཡུང་དྲུང་ལྟ་བུའི་ཏིང་འཛིན་དང་།
བོན་ཉིད་རོལ་པའི་སྒྱུ་འཕྲུལ་ལས། བགེགས་ཞེས་བྱ་བ་མེད་ན་ཡང་། སེམས་ཅན་
སྒྲིབ་བྱང་ཚོགས་རྫོགས་ནས། ཐར་པའི་འབྲས་བུ་རྩལ་བ་ལ། མ་རྟོགས་འཁྲུལ་པའི་
བགེགས་བྱུང་ན། བགེགས་ཀྱི་སྦྱོར་བ་རྒྱུན་གཅོད་ཅིག །རང་རང་གནས་སུ་བདེ་བར་
དེང་། གལ་ཏེ་མི་འགྲོ་འདུག་འགྱུར་ན། ཨོཾ་བདག་གི་ཏིང་འཛིན་སྟོབས་དང་ནི། དེ་
བཞིན་ཉིད་ཀྱི་སྟོབས་ཀྱིས་ནི། ཡུངས་དཀར་རྒྱལ་པོ་འདི་དག་ཀྱང་། ཁྲོ་བོའི་མཆོག་
སྟེ་བགེགས་ལ་དཔའ། གསེར་གྱི་མདོག་སྟེ་སྔགས་ཀྱི་མདའ། འདི་དག་སྔགས་ཏེ་
བྲིམས་པ་ཡིས། གལ་ཏེ་གནོད་པའི་བགེགས་ཡོད་རྣམས། བགེགས་རྣམས་ཀུན་ཀྱང་
ཞི་ཞིང་བརླགས་པར་བྱའོ། །ཉུངས་ཀར་བྲིམས་པའོ། །
དེ་ནས་བུམ་པ་བཀོད་དེ་དང་པོ་བཅུད་བཙལ་ལ་བདེ་བར་གཤེགས་པའི་སྤྱི་
འཛབ་འདི་བརྒྱ་རྩ་བརྒྱད་དུ་འབྲུ་ལྔ་ལ་བཏབ་སྟེ་བླུགས། ཨ་ཨོཾ་ཧཱུྃ་རཾ་ཛ་ཧ་ར་རདྨ་
འདུ་འདུ་ཡེ་སྭཱཧཱ། ཞེས་བཟླས་ལ་དེ་ནས་ངན་སོང་དོང་སྤྲུག་གི་སྙིང་པོ་སོགས་ཀྱིས་
རྩལ་ལོ། །དེ་ནས་བུམ་པ་རྒྱན་ཡོངས་སུ་ལྡན་པར་བསགས་ནས། དེ་ནས་སྟ་གོན་
ལ་གནས་པའི་སྙན་གསན་དབབ་སྟེ་ལྷ་ཚོགས་ཐམས་ཅད་མཁའ་ལ་གསལ་གདབ་
པོ། རྔ་གཤང་གི་སྒྲ་ཕྱུང་ཚན་སྤོས་ཀྱི་དུད་པས་རབ་ཏུ་གཏམས་ཏེ་ཚིགས་བཤད་ནི།
སྒྲིབ་པ་རྣམ་བྱང་རྒྱལ་བའི་དཀྱིལ་འཁོར་གྱི། དབུས་ཕྱོགས་སྟོང་ཉིད་རབ་ཞིའི་ཞིང་
ཁམས་ན། འཁྲུལ་པ་རབ་སྤངས་ངེས་པའི་གཤེན་རབ་བདུན། འཁྲུལ་བ་རབ་སྤངས་
རྒྱལ་བ་སྲས་དང་བཅས། སྟོང་ཉིད་མི་བཟད་ཞི་བའི་དཀྱིལ་འཁོར་ནས། ནངས་
པར་འགྲོ་བའི་དོན་དུ་སྤྱན་དྲངས་ནས། དོ་མོད་ཏིང་འཛིན་གསལ་བའི་དཀྱིལ་འཁོར་
དུ། འཁོར་བཅས་སྟ་གོན་དག་ལ་བཞུགས་སུ་གསོལ། ཤར་ཕྱོགས་བདེ་ལྡན་བཀོད་
པའི་ཞིང་ཁམས་ན། འཁོར་བ་མེད་པར་ངེས་པའི་གཤེན་རབ་བདུན། འཁོར་བ་མེད་
98

མདོ་སྡེ། ལྟུང་བ་བཤགས་པའི་ཆོ་ག
པའི་རྒྱལ་བ་སྲས་དང་བཅས། བདེ་ལྡན་བཀོད་པ་ཞི་བའི་དཀྱིལ་འཁོར་ནས། ནངས་
པར་འགྲོ་བའི་དོན་དུ་སྤྱན་དྲངས་ན། དོ་མོད་ཏིང་འཛིན་གསལ་བའི་དཀྱིལ་འཁོར་
དུ། འཁོར་བཅས་སྟ་གོན་དག་ལ་བཞུགས་སུ་གསོལ། བྱང་ཕྱོགས་དབང་སྒྱུར་དག་
པའི་ཞིང་ཁམས་ན། ཚུལ་ཁྲིམས་ཡེ་སྲུང་དག་པའི་གཤེན་རབ་བདུན། ཚུལ་ཁྲིམས་
ཡེ་སྲུང་རྒྱལ་བ་སྲས་དང་བཅས། དབང་བསྒྱུར་བདལ་བ་ཞི་བའི་དཀྱིལ་འཁོར་ནས།
ནངས་པར་འགྲོ་བའི་དོན་དུ་སྤྱན་དྲངས་ནས། དོ་མོད་ཏིང་འཛིན་གསལ་བའི་དཀྱིལ་
འཁོར་ན། འཁོར་བཅས་སྟ་གོན་དག་ལ་བཞུགས་སུ་གསོལ། ནུབ་ཕྱོགས་དགོས་
འདོད་འབྱུང་བའི་ཞིང་ཁམས་ན། སྦྱིན་པ་སྟོབས་ལྡན་དོན་གྱི་གཤེན་རབ་བདུན།
སྦྱིན་པ་སྟོབས་ལྡན་རྒྱལ་བ་སྲས་དང་བཅས། དགོས་འདོད་འབྱུང་བ་ཞི་བའི་དཀྱིལ་
འཁོར་ནས། ནངས་པར་འགྲོ་བའི་དོན་དུ་སྤྱན་དྲངས་ནས། དོ་མོད་ཏིང་འཛིན་
གསལ་བའི་དཀྱིལ་འཁོར་དུ། འཁོར་བཅས་སྟ་གོན་དག་ལ་བཞུགས་སུ་གསོལ། ལྷོ་
ཕྱོགས་ཕྲིན་ལས་ལྷུན་གྲུབ་ཞིང་ཁམས་ན། ལེགས་འབྱུང་སྙོམས་ལྡན་ངང་ཉིད་གཤེན་
རབ་བདུན། ལེགས་འབྱུང་སྙོམས་ལྡན་རྒྱལ་བ་སྲས་དང་བཅས། འཕྲིན་ལས་ལྷུན་
གྲུབ་ཞི་བའི་ཞིང་ཁམས་ནས། ནངས་པར་འགྲོ་བའི་དོན་དུ་སྤྱན་དྲངས་ནས། དོ་མོད་
ཏིང་འཛིན་གསལ་བའི་དཀྱིལ་འཁོར་དུ། འཁོར་བཅས་སྟ་གོན་དག་ལ་བཞུགས་སུ་
གསོལ། འགྲོ་དོན་མཐའ་རུ་ཕྱིན་པའི་ཞིང་ཁམས་ནས། འགྲོ་དོན་མཐའ་ཡས་སྒོ་བ་སྡེ་
བཞི་ཡང་། སྐྱེ་བཞི་རྒྱུན་གཅོད་རྒྱལ་བ་སྲས་དང་བཅས། ནངས་པར་འགྲོ་བའི་དོན་
དུ་སྤྱན་དྲངས་ནས། དོ་མོད་ཏིང་འཛིན་གསལ་བའི་དཀྱིལ་འཁོར་དུ། འཁོར་བཅས་
སྟ་གོན་དག་ལ་བཞུགས་སུ་གསོལ། ཐབས་དྲུག་ཤེས་རབ་སྤྲོས་པའི་ཞིང་ཁམས་ན།
འགྲོ་དྲུག་འདུལ་མཛད་གཤེན་རབ་སེམས་དཔའ་དྲུག །འགྲོ་བ་འདུལ་མཛད་རྒྱལ་བ་
སྲས་དང་བཅས། ནངས་པར་འགྲོ་བའི་དོན་དུ་སྤྱན་དྲངས་ནས། དོ་མོད་ཏིང་འཛིན་
g9

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གསལ་བའི་དཀྱིལ་འཁོར་དུ། འཁོར་བཅས་སྟ་གོན་དག་ལ་བཞུགས་སུ་གསོལ། སྒྲིབ་
སྦྱང་དཀྱིལ་འཁོར་མགྲོན་དང་རྫས་ཀུན་དང༌། མཆོད་ཡོན་ཚོགས་བསགས་རྟེན་དུ་
སྤྱན་དྲངས་ན། དོ་མོད་སྟ་གོན་དག་ལ་འབུང་ཏེ་བགྱི། འཁོར་བཅས་སྟ་གོན་དག་ལ་
གནས་པའི་ཆོ་ག་བྱའོ། །དེ་ནས་དཀྱིལ་འཁོར་ལེགས་པར་བྲིས་ལ་རྒྱན་བཀོད་པར་བྱ་
སྟེ། མན་འཇིལ་ནས་རིམ་པར་བཞིན་རྒྱན་རྣམས་བཀོད་ཏེ། ཚིགས་བཤད་ནི། མན་
འཇིལ་འཇིག་རྟེན་ཡོངས་ཀྱི་གཞི་མར་བྱིན་གྱིས་བརླབས། བུམ་པ་རི་རབ་བཅུད་
ལྡན་ལོངས་སྤྱོད་ལྷུན་ལ་རྫོགས། དཀྱིལ་འཁོར་ལྷ་ཚོགས་རྣམས་དང་དབྱེར་མེད་བྱིན་
རླབས་བཞུགས། མི་ནུབ་བདུད་ལས་རྒྱལ་བའི་རྒྱལ་མཚན་བཞི་དང་ནི། མེ་ལོང་བཞི་
བཅས་དཀྱིལ་འཁོར་ལྷ་ཚོགས་རྟེན། ཆག་ཤིང་དྲུག་པོ་རིགས་དྲུག་གཤེན་རབ་དྲུག་
གི་སྐུ། སྒྲིབ་བྱང་དཀྱིལ་འཁོར་ལྷ་ཡི་རྒྱན་དུ་དེ་རིང་བཀོད་པར་བྱ། ལྡན་པ་ལྔ་དང་
འདོད་པ་ལྔ། མཆོད་སྦྱིན་ཇི་རྙེད་རྫས་སུ་འགོད། ན་མ་མུ་ཡེ་ཧ་ར་བྲོ་འདུ། ཞེས་
རྒྱན་རྣམས་ཡོངས་སུ་བཀོད་པར་བྱའོ། །
དེ་ཡན་ཆད་སྦྱོར་བ་བདུན་གྱི་དོན་ཚོར། གཉིས་པ་དངོས་ལ་དགུ་ཡི་བསྟན་
ཏེ། དང་པོ་ཏིང་འཛིན་བསྒོམ་པ། གཉིས་པ་སྤྱན་དྲངས་བ། གསུམ་པ་བཞུགས་སུ་
གསོལ་བ། བཞི་པ་ཁྲུས་གསོལ་བ། ལྔ་པ་ཕྱག་འཚལ་བ། དྲུག་པ་སྡིག་པ་བཤགས་
པ། བདུན་པ་མཆོད་པ་འབུལ་བ། བརྒྱད་པ་སྐུ་བསྟོད་པ། དགུ་པ་མཆོད་སྦྱིན་ཐིམ་
པར་བཏང་བ་དང་དགུའོ། །དང་པོ་ཏིང་འཛིན་བསྒོམ་པ་ལ། དོན་རྣམ་པ་གསུམ་
གྱི་བསྟན་ཏེ། དེ་བཞིན་ཉིད་དང་ཀུན་དུ་སྣང་བ་དང༌། སྤྲུལ་པ་རྒྱུའོ། །སྤྲུལ་པ་རྒྱུ་ལ་
གསུམ་སྟེ་བདག་བསྐྱེད་དང་མདུན་བསྐྱེད། མཆོད་པ་བྱིན་གྱིས་བརླབས་པའོ། །དང་
པོ་བདེ་བའི་གདན་ལ་ཆ་ལུགས་ལྔ་ལྡན་ཕྱག་རྒྱ་བཅའ་ལ། མི་གཡོ་བ་དེ་བཞིན་ཉིད་
ཀྱི་ཏིང་ངེ་འཛིན་བསྒོམ་པ་ནི། གཞི་མ་བྱུང་མ་སྐྱེས་སྐྱེ་བ་མེད་པ་སྟོང་པ་ཉིད་ཀྱི་ངོ་
100

མདོ་སྡེ། ལྟུང་བ་བཤགས་པའི་ཆོ་ག
བོ་དོན་གང་གི་ཡང་མི་བསྙེན་པ་གཡུང་དྲུང་ཐིག་ལེ་ཅིག་གི་ངང་དུ་བཞག །གཉིས་
པ། ཨ་ཨ་དཀར་སལེ་འོད་བདག་གི་ཐུགས་ལས་ཨ་དཀར་པོ་ཆུ་ཤེལ་གྱི་མདོག་འདྲ་
བ་ཞིག་མདུན་གྱི་བར་སྣང་ལ་བཅོ་ལྔའི་ཟླ་བ་ཚེས་པ་ལྟར་བསྒོམ། དེ་ལ་བྱམས་
དགའ་བཏང་སྙོམས་བཞིའི་འོད་ཟེར་གྲངས་མེད་པར་འཕྲོས་པས་སེམས་ཅན་གྱི་སྒྲིབ་
པ་སྦྱངས། ངག་ཏུ༔ ཨ་ཡང་ཨོཾ་འདུ། འོད་ཟེར་དེ་དག་ཚུལ་འདུས་ཨ་ལ་ཐིམ་པས་
ཨ་དེ་ཨོཾ་དུ་གྱུར། ཨོཾ་ལས་འོད་ཟེར་གྲངས་མེད་པ་འཕྲོས་པས་མི་མངོན་པའི་དབྱིངས་
ནས་ཨོཾ་ཡེ་ཤེས་ལྔ་ཡི་འོད་ཟེར་འཕྲོ་བ་ཞིག་སྤྱན་དྲངས་ནས་མདུན་གྱི་ཨོཾ་ལ་ཐིམ། ཨོཾ་
གཉིས་དྲིལ་བའི་འོད་ཟེར་ཉི་མའི་ཟེར་ལྟ་བུ་གྲངས་མེད་པ་མར་འཕྲོས་པས་རང་གི་
བཟུང་འཛིན་གྱི་དྲི་མ་དུས་གསུམ་བསགས་པའི་ཉེན་སྐྱོན་ཐམས་ཅད་བ་མོ་ལ་ཉི་མ་
ཕོག་པ་ལྟར་བཅོམས། དེ་ནས་ཨོཾ་དང་འོད་ཟེར་བཅས་པ་བདག་ལ་ཐིམ་པས་གསེར་
འགྱུར་རྩི་ཡིས་བསྒྱུར་བ་བཞིན་དུ་གཤེན་ལྷ་འོད་དཀར་ལོངས་སྤྱོད་རྫོགས་སྐུའི་ཆ་
ལུགས་ཅན། ཕྱག་གཉིས་མཉམ་བཞག་གི་ཐོག་ཏུ་རིན་པོ་ཆེའི་བུམ་པ་བཅུད་ལྡན་
བསྣམས་པ་རྩལ་ཆེན་སེང་གེའི་ཁྲི་རུ་བཞུགས་པར་བསྐྱེད། ལུས་ཀྱི་གནས་ལྔ་ཨརྐ་
དང་དྲུག་ཏུ་འཁྲུལ་པ་རབ་སྤངས་ཀྱི་གཤེན་རབ་དྲུག་ཏུ་བསྐྱེད། མཚེར་པ་བདེ་
ལྡན་བཀོད་པའི་ཞིང་ཁམས་སུ་འཁོར་བ་མེད་པའི་གཤེན་རབ་གཙོ་འཁོར། གློ་བ་
དབང་བསྒྱུར་བདལ་པའི་ཞིང་ཁམས་སུ། ཚུལ་ཁྲིམས་ཡེ་སྲུང་དག་པའི་གཤེན་རབ་
གཙོ་འཁོར། མཆིན་པ་དགོས་འདོད་འབྱུང་བའི་ཞིང་ཁམས་སུ་སྟོབས་ལྡན་དོན་གྱི་
གཤེན་རབ་གཙོ་འཁོར། མཁལ་མ་ཕྲིན་ལས་ལྷུན་གྲུབ་ཞིང་ཁམས་སུ་མཉམ་ལྡན་
ངང་ཉིད་གཤེན་རབ་གཙོ་འཁོར། སྟ་ཟུར་དང་སུ་གབས་བཞི་རུ་སྒོ་མ་སྡེ་བཞི། ཕུང་
པོའི་གནས་དྲུག་ཏུ་འདུལ་བ་ཐབས་ཀྱི་གཤེན་དྲུག ། བ་སྤུ་བུ་ག་རྣམས་ལ་གང་ཇི་
སྙེད་འཚོ་ཞིང་བཞེས་པའི་སངས་རྒྱས་རྣམས་གསལ་བའི་འོད་ཟེར་འཕྲོ་འདུའི་གཉིས་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 4049
མེད་ལས་ཀྱི་ལྷ་རུ་བསྐྱེད་དོ། །གཉིས་པ་ནི། བདག་ཉིད་ཀྱི་ཐུགས་ཀ་ནས་རཾ་ཡཾ་མཾ་ས་
བྷ་ཝ་ཧ39གསུམ་འཕྲོས་པས་འབྱུང་བ་རིམ་པར་བརྩེགས་པའི་སྟེང་དུ་ཧཱུྃ་ལས་ལྷ་ཡི་
གཞལ་ཡས་ཁང་རྒྱུ་རིན་པོ་ཆེ་སྣ་ཚོགས་ལས་གྲུབ་པ་གྲུ་བཞི་སྒོ་བཞི་པ། གསེར་གྱི་ཀ་
བ། གཡུ་ཡི་གདུང་མ། རིན་པོ་ཆེའི་དཔྱམ་གྲལ། ཉི་ཟླའི་དཔྱམ་བར་ལ། རྒྱུ་སྐར་གྱི་
བཏེག་གྲབ་གནོན་པ། སྟེང་ནམ་མཁའ་མཐིང་གུར་ཕུབ་སྟེང་ཁྱུང་གུར་ཁྱུང་མགོ་དང་
ལྡན་པ། ཁྱུང་འདབ་ཀྱི་ལོགས་བཞིར་གདུང་མའི་རྡོ་རྗེ་གྲ་མདུད་ཀྱི་པྲལ་བའི་གདོང་
བཞིར་ནོར་བུའི་གདོས་འབུར་བྱས་པ། འོག་ཏུ་གཡུ་ཡི་ཁ་བད་ལ་རིན་པོ་ཆེ་ཡི་ཟ་
ར་ཚགས་དང་གཞའ་ཚོན་འཁྱུག་པའི་དར་བུ་ཁད་དུ་འཕུར་བ། བར་ཁྱམས་འདོད་
ཡོན་ཕུན་སུམ་ཚོགས་པ། ཟངས་ལྕགས་དབང་གི་ཁྱུད་འཁོར་དང་གླིང་བཞི་དཔག་
བསམ་ཤིང་གི་སྐྱེད་མོ་ཚལ་བཅས་གསལ་བར་བསྐྱེད། གཞལ་ཡས་དེ་དག་ཡིད་དུ་
འོང་ལ་དང་སྤྲོ་བ། ཉམས་དགའ་བ་བག་དང་ལྡན་པ། རྒྱ་ཁྱོན་ཚད་ལས་འདས་པ།
ཕྱི་ནང་སྒྲིབ་མེད་གསལ་བའི་འོད་འཕྲོ་བ། དྲི་ཞིམ་པ་སྤོས་ཀྱིས་ཕྱོགས་བཅུར་ཁྱབ་པ་
རུ་བསྐྱེད་དོ། །གཞལ་ཡས་ཁང་དེ་ཡི་ནང་དུ་རིན་པོ་ཆེ་དང་མཛེས་པའི་མེ་ཏོག་མང་
པོའི་བཅལ་བཀྲམ་པ། ཕྱོགས་བཞི་དབུས་ལྔའི་གླིང་ལ་རིན་པོ་ཆེ་སྣ་ཚོགས་ཀྱི་པད་
མ་འདབ་དྲུག་ཟེའུ་འབྲུ་དང་ལྡན་པའི་ཚོམ་བུ་ལྔ་ཡི་དབུས་ཀྱི་པད་མ་འདབ་དྲུག་
ཟེའུ་འབྲུ་དང་ལྡན་པའི་དབུས་སུ་སེང་གེ་བསྣོལ་བའི་ཁྲི་དང་ཉི་ཟླ་པད་མའི་གདན།
ཤར་ཕྱོགས་ཟེའུ་འབྲུའི་དབུས་སུ་གླང་ཆེན་བསྣོལ་བའི་ཁྲི་དང་ཉི་ཟླ་པད་མའི་གདན།
བྱང་ཕྱོགས་ཟེའུ་འབྲུའི་དབུས་སུ་ཤང་ཤང་བསྣོལ་བའི་ཁྲི་དང་ཉི་ཟླ་པད་མའི་གདན།
ནུབ་ཕྱོགས་ཟེའུ་འབྲུའི་དབུས་སུ་རྨ་བྱ་བསྣོལ་བའི་ཁྲི་དང་ཉི་ཟླ་པད་མའི་གདན། ལྷོ་
ཕྱོགས་ཟེའུ་འབྲུའི་དབུས་སུ་ཤང་ཤང་བསྣོལ་བའི་ཁྲི་དང་ཉི་ཟླ་པད་མའི་གདན། སྒོ་
བཞི་སྣ་ཚོགས་པད་མ་དང་། བར་ཁྱམས་རིན་པོ་ཆེའི་བཅལ་བཀྲམ་པ། ངག་ཏུ༔ ཨ་
102

མདོ་སྡེ། ལྟུང་བ་བཤགས་པའི་ཆོ་ག
ཨོཾ་ཧཱུཾ་རཾ་ཛ་ཧ་ར་རདྨ་འདུ་འདུ་ཡེ་སྭཱཧཱ། བརྒྱ་རྩ་བརྒྱད་བཟླས་ལ། དབུས་ཀྱི་གདན་
ཐོག་ཏུ་ཨ་དཀར་པོ་བདུན་འཕྲོས་པའི་བཅུད་ལས་གཤེན་ལྷ་འོད་དཀར་ལོངས་སྤྱོད་
རྫོགས་སྐུའི་ཆ་ལུགས་ཅན་ཕྱག་མཉམ་བཞག་གི་ཐོག་ཏུ་རིན་པོ་ཆེའི་བུམ་པ་བཅུད་
ལྡན་བསྣམས་པ། དེ་བའི་འཁོར་གྱི་འདབ་དྲུག་ལ། གཡུང་དྲུང་སྙིང་པོ་ཕྱག་རྒྱ་ཁོང་
སྟོང་བསྒྱུར་བ། བསམ་གཏན་འཕྲུལ་རྗེ་ཕྱག་རྒྱ་སྐྱབས་སྦྱིན་མཛད་པ། རིན་ཆེན་
འོད་འཕྲོས་ཕྱག་རྒྱ་རིན་པོ་ཆེའི་གཏེར་ཁྱིམ་མཛད་པ། ཡེ་ཤེས་གླིང་གྲགས་ཕྱག་རྒྱ་
ཏིང་ངེ་འཛིན་མཛད་པ། པད་མ་ཐིག་ལེ་ཕྱག་རྒྱ་པད་མའི་ཟླུམ་རྒྱས་མཛད་པ། ལྷུན་
བརྩེགས་དཔལ་འབར་ཕྱག་རྒྱ་འོད་ཟེར་མཛོད་ལྟར་བཅའ་བའོ། །ཤར་གྱི་གདན་ཐོག་
ཏུ་ཨོཾ་དམར་པོ་བདུན་འཕྲོས་པའི་བཅུད་ལས་སངས་པོ་འབུམ་ཁྲི་ལོངས་སྤྱོད་རྫོགས་
སྐུའི་ཆ་ལུགས་ཅན་ཕྱག་གཉིས་རལ་གྲི་དང་རིན་པོ་ཆེ་བསྣམས་པ། དེ་བའི་འཁོར་
གྱི་འདབ་དྲུག་ལ་ཁྲི་སངས་གཡུང་དྲུང་གསལ་བའི་མར་མེ་འཛིན་པ། ཉི་མ་འཕྲུལ་
གསལ་སྐྱོབས་པའི་གོ་ཆ་འཛིན་པ། རྣམ་དག་འབྱམས་ཡས་ས་གནོན་ཆགས་ཤིང་
འཛིན་པ། སེང་གེ་ཁྲི་བསྐོས་སེང་གེའི་རུ་མཚོན་འཛིན་པ། དབལ་སོ་འོད་འབར་
དབལ་ཁྱུང་རུ་མཚོན་འཛིན་པ། བྱང་གི་གདན་ཐོག་ཏུ་ཧཱུཾ་སྔོན་པོ་བདུན་འཕྲོས་པའི་
བཅུད་ལས་ཀུན་སྣང་ཁྱབ་པ་ལོངས་སྤྱོད་རྫོགས་སྐུའི་ཆ་ལུགས་ཅན་ཕྱག་གཉིས་རྒྱལ་
མཚན་བསྣམས་པ། དེ་ཡི་ལྷུན་པོ་སྟག་རྩེ་མེ་ཏོག་འབུད་འདའ་འཛིན་པ། ཡེ་སངས་
རྒྱལ་པོ་ལྷ་ཡི་ཞལ་ཟས་འཛིན་པ། སད་ལ་ཁ་རི་རིན་པོ་ཆེའི་གཏེར་ཆེན་འཛིན་པ།
ཡེ་མུ་རྒྱལ་སད་གསལ་བའི་མེ་ལོང་འཛིན་པ། ལི་མུ་ཏ་སྐྱོ་རྔ་ཡབ་འཛིན་པ། ཉོན་
མོངས་དུག་འདུལ་བདུད་རྩིའི་བུམ་པ་འཛིན་པ། ནུབ་ཀྱི་གདན་ཐོག་ཏུ་རཾ་ལྗང་ཁུ་
བདུན་འཕྲོས་པའི་བཅུད་ལས་མ་པང་དབྱིངས་ཆེན་ལོངས་སྤྱོད་རྫོགས་སྐུའི་ཆ་ལུགས་
ཅན་ཕྱག་གཉིས་རིན་ཆེན་ལྕགས་ཀྱུ་བསྣམས་པ་དེ་ཡི་འཁོར། འགྲོ་མགོན་གཡུང་དྲུང་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མི་འགྱུར་གཡུང་དྲུང་བསྣམས་པ། མུ་བཞི་བཟང་སྐྱོང་ཁྱུང་གི་སྦར་ཤད་བསྣམས་
པ། རྒྱལ་བ་ཁྲི་འོད་ཤེལ་གྱི་མེ་ལོང་བསྣམས་པ། ཡེ་སངས་ཏི་ཁྲི་རིན་ཆེན་འཕྲེང་བ་
བསྣམས་པ། ཡེ་གཤེན་རྩལ་ཝེར་ཟངས་ཀྱི་མེ་ཏོག་བསྣམས་པ། དྲུང་མུ་གུ་ར་ཡི་གེའི་
དྲྭ་བ་གྱོན་པའོ། །ལྷོ་ཡི་གདན་ཐོག་ཏུ་ཛ་སེར་པོ་བདུན་འཕྲོས་པའི་བཅུད་ལས་ཁྲི་
རྒྱལ་ཁུག་པ་ལོངས་སྤྱོད་རྫོགས་སྐུའི་ཆ་ལུགས་ཅན་ཕྱག་གཉིས་རིན་ཆེན་ལྷུང་ཟད་
འཛིན་པ། དེ་ཡི་རྒོད་གསས་སྙིང་པོ་དུང་དཀར་གཡས་འཁྱིལ་འཛིན་པ། འཁོར་ལོ་
དབང་བསྒྱུར་གསེར་འཁོར་རྩིབས་སྟོང་བསྒྱུར་བ། ཐུགས་རྗེ་ཟླ་འོད་ཐུགས་ཀར་ཟླ་བ་
རི་དྭགས་འཛིན་པ། འོད་ཀྱི་རྒྱལ་པོའི་འོད་ཟེར་དྲ་བ་སྤྲོས་པ། ངན་སོང་ཡོངས་འདྲེན་
ལྕགས་ཀྱུ་འབར་བས་གཟེར་བ། འགྲོ་བའི་སྒྲོན་མེ་གསོས་ཀྱི་མྱུ་གུ་བསྣམས་པ། དེ་
དག་གི་འཁོར་གྱི་གཤེན་རབ་སུམ་ཅུའི་ཆ་ལུགས་ཐམས་ཅད་གསེར་མདོག་ངུར་སྨྲིག་
རབ་བྱུང་གི་ཚུལ་དུ་གཙུག་གཏོར་རྣམ་པར་དག་པའོ། །སྒོ་བཞི་ལ་མ་བཞི་འོད་དུ་ཞུ་
བ་ལས་སྒོ་མ་བཞི་ནི། དཀར་སེར་དམར་ལྗང་ལྕགས་ཀྱུ་ཞགས་པ་ལྕགས་སྒྲོགས་གླང་
རེ་བསྣམས་པ། བར་ཁྱམས་སུ་ཨ་དྲུག་འོད་དུ་ཞུ་བ་ལས་འདུལ་བ་གཤེན་དྲུག་དང་།
གཞན་ཡང་དེ་དག་ལ་སོགས་ཏེ། ཕྱོགས་བཅུའི་སྟོང་གསུམ་གྱི་སྟོང་འཇིག་རྟེན་གྱི་
ཁམས་མཐའ་ཡས་མུ་མེད་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་གང་ཅི་སྙེད་ཅིག་བཞུགས་ཏེ། འཚོ་ཞིང་བཞེས་པ་རྣམས་བཀྲ་
ལམ་དུ་གསལ་བ། ཕྱི་རིམ་སྐྱེད་མོའི་ཚལ་དུ་ཡོན་ཏན་ལན་ཆགས་སྙིང་རྗེའི་མགྲོན་
རྣམས་གནས་པ། དེ་རྣམས་ཀྱང་སྣང་ལ་རང་བཞིན་མེད་པ། གསལ་ལ་དངོས་པོ་
མེད་པ། སྒྲིབ་མེད་འོད་སྣང་གི་སྐུ་རུ་བཞུགས་པ། ཐུགས་མཁྱེན་པ་དང་བརྩེ་བའི་
འོད་ཟེར་འཕྲོས་པ་རུ་བསྒོམ།
གསུམ་པ་མཆོད་པ་བྱིན་རླབས་ནི། ངག་ཏུ༔ ཨོཾ་སྭ་བྷ་ཝ་ཤུ་དྷོ་ཧཾ། མུ་ཡེ་ཧ་ར་
104

མདོ་སྡེ། ལྟུང་བ་བཤགས་པའི་ཆོ་ག
དྲུང་ཟད་རི་རང་ཐིམ་ཐིམ་ཡེ་སྭཱཧཱ། ཅེས་བརྗོད་པས། སྟོང་པ་ཉིད་དུ་གྱུར་པ་བསམ།
སྟོང་པའི་ངང་ལས་མཆོད་སྦྱིན་གྱི་ལོངས་སྤྱོད་བཤམས་སྤྲུལ་རྒྱ་ཁྱོན་དཔག་ཏུ་མེད་པ་
ལྡན་པ་ལྔ་ཡི་ཡོ་བྱད་ཟད་མེད་རིན་པོ་ཆེའི་གཏེར་གྱི་རང་བཞིན་དུ་གྱུར་ནས་མཆོད་
སྦྱིན་གྱི་མགྲོན་ལ་གཏད་པ་མེད་པས་ཁྱབ་སྟེ་བདག་གཞན་ཐམས་ཅད་ཚོགས་གཉིས་
རྣམ་པར་རྫོགས་ནས། སྒྲིབ་གཉིས་ཡོངས་སུ་བྱང་བའི་རྒྱུ་རུ་གྱུར་པར་བསམ། ཅེས་
ཏིང་ངེ་འཛིན་གྱི་རིམ་པར་ཚར་ནས་བདེ་བར་གཤེགས་པ་རྣམས་སྤྱན་དྲངས་ཏེ། རྔ་
གཤང་ལ་སོགས་རོལ་མོའི་སྒྲ་བསྒྲགས། དྲི་བཟང་སྤོས་ཀྱི་དུད་པ་བཏུལ། ཚིགས་
བཤད་ནི། བོན་ཉིད་བདེན་པའི་སྐུ་ནི་ཡེ་ནས་སྟོང་། ནམ་མཁའ་རང་བཞིན་མཚན་
མ་ཀུན་དང་བྲལ། ཐུགས་རྗེ་བཞི་ནི་ཁྱབ་བདལ་ཕྱོགས་རིས་མེད། འགྲོ་དྲུག་སེམས་
ཅན་དྲངས་ཐབས་འདིར་བསྟན་གསོལ། ལོངས་སྤྱོད་རྫོགས་སྐུ་རང་བཞིན་ལྷུན་གྱིས་
གྲུབ། འཇའ་ཚོན་ལྟ་བུར་སོ་སོ་མ་འདྲེས་གསལ། ཡེ་ཤེས་ལྔ་ལྡན་ཚད་མེད་ཐུགས་
རྗེའི་དགོངས། འགྲོ་བའི་དོན་དུ་རྫུ་འཕྲུལ་རོལ་གར་སྟོན། ཅིར་ཡང་སྤྲུལ་སྐུ་ཇི་ལྟར་
ཇི་སྙེད་འདུལ། ཉི་ཟླ་བཞིན་དུ་ཐུགས་རྗེ་ཀླུང་ལ་སྤྲོས། སྒྲིབ་པ་སྦྱང་ཕྱིར་གནས་
འདིར་སྤྱན་དྲངས་ནས། འཁོར་བཅས་སོ་སོ་གནས་ནས་གཤེགས་སུ་གསོལ། ཨོཾ་ན་མ་
ཨ་ཨོཾ་ཧཱུྃ་རཾ་ཛ་ས་མ་ཡ་ཛ་ཛ། ཅེས་སྤྱན་དྲངས་ནས།
དེ་ནས་གདན་འབུལ་ལ་བཞུགས་སུ་གསོལ་བ་ནི། སྒྲིབ་སྦྱང་དཀྱིལ་འཁོར་མཛེས་
ལེགས་ཕོ་བྲང་དུ། གདན་གྱི་བོན་བདུན་རིན་ཆེན་བཅལ་བཀྲམ་དང་། མེ་ཏོག་ལྡུམ་
འཛིན་འདོད་ཡོན་ར་བས་བསྐོར། འཁོར་བའི་སེམས་ཅན་མ་རིག་ཉོན་མོངས་པ།
སྒྲིབ་པ་སྦྱང་ཕྱིར་གུས་པས་འབུལ་ལགས་ན། ཐུགས་རྗེས་བྱིན་གྱིས་བརླབས་ལ་བཞེས་
ནས་ཀྱང་། ཇི་སྲིད་འགྲོ་བ་དགྲ་བཅོམས་འབྲས་བུའི་བར། གཉིས་སུ་མེད་པ་དགྱེས་
པར་བཞུགས་སུ་གསོལ། ན་མ་སད་དོ་བརྟན་དུ་གསལ་ལ་ཧྲུན། ཅེས་བཞུགས་ནས་
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྷ་ཚོགས་ཁྲུས་གསོལ་བ་ནི། སྒྲིབ་སྦྱང་ལྷ་ཚོགས་ཡེ་ནས་དག་པ་ལ། མཚན་མའི་ཆུ་
བོས་ཁྲུས་གསོལ་མི་འཚལ་ཏེ། འཁོར་བའི་སེམས་ཅན་སྒྲིབ་པ་སྦྱང་བའི་ཕྱིར། ཆུ་དགུ་
གཙང་མར་ཉོན་མོངས་དྲི་མ་དག །བདེར་གཤེགས་སྐུ་ལ་སྐུ་ཁྲུས་འདི་གསོལ་བས།
བདག་སོགས་འཁོར་བའི་བག་ཆགས་དག་གྱུར་ཅིག །ཏིང་ནམ་སད་དོ་གུ་ཤུདྷོ་སལེ་
སང་ངེ་ཡེ་སྭཱཧཱ། ཞེས་ཁྲུས་ཀྱི་བཀྲུ་ལ།།
དེ་ནས་ཕྱག་འཚལ་བ་ནི། སྟོབས་ཆེན་ཕ་རོལ་ཕྱིན་མཛད་ལྷ་ཡི་ལྷ། སྐུ་བཞིའི་
ཞལ་བཞིར་བསྟན་པ་བདེ་བར་གཤེགས། གཡུང་དྲུང་རྣམ་བཅུའི་འགྲོ་བ་བདེ་བར་
བརྩལ། མི་འཇིགས་སྒྲིབ་པ་སྤང་བའི་གཤེན་རབ་སྟེ། བཞི་བཅུ་རྩ་ལྔ་ཐེག་པ་ཆེན་
པོའི་ཚུལ། བྱང་ཆུབ་བར་དུ་ཕྱག་འཚལ་སྐྱབས་སུ་མཆི། ན་མ་ཨ་དཀར་སལེ་གུ་དུན་
ཧྲུན་ནོ། །ཞེས་པས་ཕྱག་འབུལ་ལོ། །གྲུབ་ན་མཚན་ཕྱག་ཀྱང་ཀླག ། དེ་ནས་བཤགས་
པ་བྱ་བ་ནི། ན་མོ་གཡུང་དྲུང་གནས་བཞི་དགོངས་སུ་གསོལ། ཟིན་མེད་འཁོར་བའི་
སྐྱེ་བཞིར་ཁ་བརྒྱུད་དེ། འཁོར་བའི་ཆུ་བོ་བཞི་དང་འབྲེལ་ཆེ་བས། སྐྱེ་གནས་བཞི་
རུ་དུག་ལྔའི་ས་བོན་བཏབ། གཉིས་སྒྲིབ་མུན་པ་ཟད་མཐའ་མ་མཆིས་པས། སྟོབས་
བཞིའི་ནང་པར་བཤགས་སོ་ཚངས་པར་གསོལ། ཞེས་བཤགས་པ་གྲུབ་ན་བཤགས་
མདོ་ཀྱང་བཀླག ། །
དེ་ནས་རོལ་མོའི་སྒྲ་དང་བཅས་ཏེ་དཀྱིལ་འཁོར་ལྷ་ལ་མཆོད་པ་འབུལ་བ་ནི། དྲི་
མེད་ཡིད་འོང་མཆོད་པའི་རྫས། གཟུགས་མཛེས་སྒྲ་སྙན་དྲི་མཆོག་ཞིམ། ཡོན་ཆབ་
ཞལ་ཟས་ལྷབ་ལྷུབ་བརྗིད། མདངས་ལྡན་བོན་གྱི་བྱེ་བྲག་དང་། གར་སྟབས་རོལ་
མོ་རིན་ཆེན་གཏེར། མི་ནོར་ཡུལ་མཁར་འདོད་པའི་རྫས། སྟོང་གསུམ་རབ་འབྱམས་
ཞིང་ཁམས་ན། ཇི་སྙེད་རྫས་གྱུར་བློ་ཡིས་བླངས། བདེར་གཤེགས་སྒྲིབ་སྦྱང་ལྷ་
ལ་འབུལ། ཐུགས་རྗེ་དང་ནི་དམ་ཚིག་གི། བྱིན་གྱིས་བརླབས་ལ་བཞེས་སུ་གསོལ།
106

མདོ་སྡེ། ལྟུང་བ་བཤགས་པའི་ཆོ་ག
བདག་དང་མཐའ་ཡས་སེམས་ཅན་རྣམས། བསོད་ནམས་ཚོགས་ཆེན་རྫོགས་འགྱུར་
ཅིག ། སྒྲ་ཡི་སྟབས་བསྒྱུར་ལ་འབུལ་ལོ། ། །
དེ་ནས་སྒྲིབ་བྱང་དཀྱིལ་འཁོར་ལྷ་ཚོགས་རྣམས་སྐུ་བསྟོད་པའི་ཆོ་ག་ལ། རོལ་མོའི་
སྒྲ་དང་བཅས་ནས་ཚིགས་སུ་བཅད་དེ། ཨོ་ཕོ་བྲང་ཡིད་འོང་གཞལ་ཡས་ཀྱི། དབུས་
ཕྱོགས་བོན་ཉིད་དག་པའི་དབྱིངས། སྟོང་ཉིད་མི་བཟད་རབ་ཞིའི་ཞིང་། ལྷ་ཆེན་
གཤེན་ལྷ་འོད་དཀར་ལ། འཁྲུལ་པ་རབ་སྤངས་གཤེན་རབ་བཅས། སྐུ་མདོག་རིན་
ཆེན་འོད་དུ་འབར། ཕྱག་མཚན་འདྲེན་པའི་ཐབས་དང་ལྡན། གདན་ཁྲི་སྒྲིབ་པ་སེལ་
བའི་བོན། དེ་བཞིན་རིགས་ལས་སྤྲོས་པ་ཡི། བདེ་བར་གཤེགས་པ་བསམ་མི་ཁྱབ།
བདག་སོགས་ཉམས་ལྟུང་སྦྱང་བའི་ཕྱིར། དེ་ལ་ཕྱག་འཚལ་མཆོད་པ་འབུལ། ཕོ་བྲང་
ཡིད་འོང་གཞལ་ཡས་ཀྱི་། ཤར་ཕྱོགས་བོན་ཉིད་དག་པའི་དབྱིངས། བདེ་ལྡན་བཀོད་
བ།པ་གསལ་བའི་ཞིང༌། སྲིད་པ་སངས་པོ་འབུམ་ཁྲི་ལ། འཁོར་བ་མེད་པའི་གཤེན་རབ་
བཅས། སྐུ་མདོག་རིན་ཆེན་འོད་དུ་འབར། ཕྱག་མཚན་འདྲེན་པའི་ཐབས་དང་ལྡན།
གདན་ཁྲི་སྒྲིབ་པ་སེལ་བའི་བོན། གཡུང་དྲུང་རིགས་ལས་སྤྲུལ་པ་ཡི། བདེ་བར་
གཤེགས་པ་བསམ་མི་ཁྱབ། བདག་སོགས་ཉམས་ལྟུང་སྦྱང་བའི་ཕྱིར། དེ་ལ་ཕྱག་
འཚལ་མཆོད་པ་འབུལ། ཕོ་བྲང་ཡིད་འོང་གཞལ་ཡས་ཀྱི། བྱང་ཕྱོགས་བོན་ཉིད་དག་
པའི་དབྱིངས། དབང་བསྒྱུར་ཁྱབ་བདལ་རྫོགས་པའི་ཞིང་། རྒྱལ་བ་ཀུན་སྣང་ཁྱབ་
པ་ལ། ཚུལ་ཁྲིམས་ཡེ་སྲུང་གཤེན་རབ་བཅས། སྐུ་མདོག་རིན་ཆེན་འོད་དུ་འབར།
ཕྱག་མཚན་འདྲེན་པའི་ཐབས་དང་ལྡན། གདན་ཁྲི་སྒྲིབ་པ་སེལ་བའི་བོན། འཁོར་ལོ་
རིགས་ལས་སྤྲོས་པ་ཡི། བདེ་བར་གཤེགས་པ་བསམ་མི་ཁྱབ། བདག་སོགས་ཉམས་
ལྟུང་སྦྱང་བའི་ཕྱིར། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་
ཡས་ཀྱི། ནུབ་ཕྱོགས་བོན་ཉིད་དག་པའི་དབྱིངས། དགོས་འདོད་ཀུན་དུ་འབྱུང་བའི་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཞིང་། བདེར་གཤེགས་མ་སྤངས་དབྱིངས་ཆེན་ལ། སྦྱིན་པ་སྟོབས་ལྡན་གཤེན་རབ་
བཅས། སྐུ་མདོག་རིན་ཆེན་འོད་དུ་འབར། ཕྱག་མཚན་འདྲེན་པའི་ཐབས་དང་ལྡན།
གདན་ཁྲི་སྒྲིབ་པ་སེལ་བའི་བོན། པདྨ་རིགས་ལས་སྤྲོས་པ་ཡི། བདེ་བར་གཤེགས་པ་
བསམ་མི་ཁྱབ། བདག་སོགས་ཉམས་ལྟུང་སྦྱང་བའི་ཕྱིར། དེ་ལ་ཕྱག་འཚལ་མཆོད་
པ་འབུལ། ཕོ་བྲང་ཡིད་འོང་གཞལ་ཡས་ཀྱི། ལྷོ་ཕྱོགས་བོན་ཉིད་དག་པའི་དབྱིངས།
འཕྲིན་ལས་ལྷུན་གྱིས་གྲུབ་པའི་ཞིང་། སྟོན་པ་ཁྲི་རྒྱལ་ཁུག་པ་ལ། ལེགས་འབྱུང་
སྙོམས་ལྡན་གཤེན་རབ་བཅས། སྐུ་མདོག་རིན་ཆེན་འོད་དུ་འབར། ཕྱག་མཚན་
འདྲེན་པའི་ཐབས་དང་ལྡན། གདན་ཁྲི་སྒྲིབ་པ་སེལ་བའི་བོན། རིན་ཆེན་རིགས་ལས་
སྤྲོས་པ་ཡི། བདེ་བར་གཤེགས་པ་བསམ་མི་ཁྱབ། བདག་སོགས་ཉམས་ལྟུང་སྦྱང་
བའི་ཕྱིར། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་ཡས་ཀྱི་། སྒོ་
བཞི་ཡེ་ཤེས་ལམ་བཞི་ཡི། སྲེད་ལེན་སྐྱེ་གནས་བཞི་གཅོད་ཅིང་། རྫུ་འཕྲུལ་ཐབས་ཀྱི་
སྒོ་མ་བཞི། འཕྲིན་ལས་མཐར་ཕྱིན་འཁོར་དང་བཅས། སྐུ་མདོག་རིན་ཆེན་འོད་དུ་
འབར། ཕྱག་མཚན་འདྲེན་པའི་ཐབས་དང་ལྡན། གདན་ཁྲི་སྒྲིབ་པ་སེལ་བའི་བོན།
འཕྲིན་ལས་རིགས་ལས་སྤྲོས་པ་ཡི། བདེ་བར་གཤེགས་པ་བསམ་མི་ཁྱབ། བདག་
སོགས་ཉམས་ལྟུང་སྦྱང་བའི་ཕྱིར། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་
འོང་གཞལ་ཡས་ཀྱི། ཚད་མེད་དྲུག་གི་བོན་ཉིད་དབྱིངས། ཐབས་དྲུག་ཤེས་རབ་
སྤྲོས་པའི་ཞིང་། འདུལ་བ་ཐབས་ཀྱི་གཤེན་རབ་དྲུག །འགྲོ་བ་འདུལ་མཛད་འཁོར་
དང་བཅས། སྐུ་མདོག་རིན་ཆེན་འོད་དུ་འབར། ཕྱག་མཚན་འདྲེན་པའི་ཐབས་དང་
ལྡན། གདན་ཁྲི་སྒྲིབ་པ་སེལ་བའི་བོན། འགྲོ་འདུལ་རིགས་ལས་སྤྲོས་པ་ཡི། བདེ་བར་
གཤེགས་པ་བསམ་མི་ཁྱབ། བདག་སོགས་ཉམས་ལྟུང་སྦྱང་བའི་ཕྱིར། དེ་ལ་ཕྱག་
འཚལ་མཆོད་པ་འབུལ། ཞེས་སྐུ་བསྟོད་པའི་ཆོ་ག་ལ་རབ་ཏུ་བརྩོན་པར་བྱའོ། །སྒྲིབ་
108

མདོ་སྡེ། ལྟུང་བ་བཤགས་པའི་ཆོ་ག
པ་སྦྱང་བའི་གཟུངས་དང་གཟུངས་བསྟོད་བཅས་གྲུབ་ན་བཀླག །
དེ་ནས་ལྡན་པ་ལྔ་ཡི་མཆོད་པའི་ཡར་བཏེག་ཚར་གསུམ་བཤམས་པ་དང་པོ་
ཆ་གཅིག་སྲི་ཞུ་ལ་འབུལ་བ་ནི། ཨོཾ་བོན་ཉིད་བདེན་པ་ཆེན་པོའི་སྟོབས་དག་གིས།
བཤམས་སྤྲུལ་བླ་མེད་ཀུན་བཟང་མཆོད་སྤྲིན་འདི། སྲི་ཞུའི་མགྲོན་གྱུར་དུས་གསུམ་
བདེར་གཤེགས་ལ། བདག་གི་དད་པའི་སྟོབས་ཀྱིས་འབུལ་ལགས་ན། ཐུགས་རྗེས་
བྱིན་གྱིས་བརླབས་ལ་བཞེས་ནས་ཀྱང༌། མཆོད་པས་མཉེས་ཏེ་ཐུགས་དམ་བསྐོང་
གྱུར་ཅིག ། དེ་ནས་ཆ་གཅིག་ཡོན་ཏན་ལ་འབུལ་བ་ནི། ཡོན་ཏན་མགྲོན་ནི་དཔལ་
མགོན་བདུན་ཅུ་སྟེ། བླ་མེད་མཆོད་པའི་ལོངས་སྤྱོད་རྒྱ་ཆེན་འདི། བདག་གི་དམ་
ཚིག་སྟོབས་སྐྱེད་འབུལ་ལགས་ནས
 ། འདོད་དགུ་ལྡན་པ་བདུད་རྩིའི་ཆར་དབབ་
སྟེ། ཕྱོགས་བཅུའི་འཇིག་རྟེན་ཡོངས་སུ་ཞིང་བདེར་སྐྱོངས། རྒྱུད་འདི་བསྟན་པ་སྤེལ་
ལ་བསམ་པ་བསྒྲུབས། དེ་ནས་ཆ་གཅིག་ལན་ཆགས་མགྲོན་ལ་འབུལ་བ་ནི། ལན་
ཆགས་མགྲོན་ནི་ལྷ་སྲིན་སྡེ་བརྒྱད་ཚོགས། བླ་མེད་མཆོད་པའི་སྤྲིན་ཆེན་རྒྱ་མཚོ་ལ།
བདག་གི་ཞི་སེམས་མཆོག་གི་འབུལ་ལགས་ན། དགོས་འདོད་འཁྲིགས་ཏེ་བྱམས་པ་
ཆེར་ལྡན་ཏེ། འཇིག་རྟེན་ཀུན་དུ་ནད་མུག་རྒྱུན་ཆོད་ལ། བོན་དང་བཀྲ་ཤིས་ཀུན་ཏུ་
འཕེལ་བར་མཛོད། ཅེས་འབུལ་ལོ། །
དེ་ནས་སྙིང་རྗེའི་མགྲོན་ལ་འབུལ་ཏེ། གྲུབ་ན་ངན་སོང་དོང་སྤྲུག་སྙིང་པོ་བརྒྱ་
ཚར་བགྲངས་ལ་འདོད་པ་ལྔ་ཡི་མར་སྟེགས་ཀྱང་བྱིན་གྱིས་བརླབས་ལ་ཚིག་བཤད་
ནི། སྙིང་རྗེའི་མགྲོན་ནི་རིགས་དྲུག་བར་མ་དོ། སྦྱིན་པའི་མར་སྟེགས་བཤམས་སྤྲུལ་
རྒྱ་མཚོ་འདི། བདག་གི་སྙིང་རྗེ་བརྩེ་སེམས་མཆོག་གིས་བསྔོ། ཅི་འདོད་འཚོགས་ཏེ་
དགོས་འདོད་རེ་བསྐངས་ནས། བདག་སོགས་བུ་ལོན་ལན་ཆགས་ཤ་མཁོན་བྱང་།
རིགས་དྲུག་སྐྱེ་བ་ངན་པའི་སྒོ་ཆོད་ནས། འགྲོ་བ་སེམས་ཅན་བདེ་གནས་ཐོབ་པར་ཤོག
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཅེས་བཏང་ལ། དེ་ནས་རྗེས་ཀྱི་བྱ་བ་ལ་དང་པོ་སྨིན་གྲོལ་ལ་སྒོ་དབྱེ་ཞིང་ལྷ་ངོ་སྤྲད་
པ་དང༌། ཁྲུས་གསོལ་ཞིང་དབང་བསྐུར་བ་དང་། དམིགས་མེད་བསྔོ་ཞིང་སྨོན་ལམ་
གདབ་པ་དང༌། དབྱིངས་སུ་བསྐྱོད་ཅིང་གཞལ་ཡས་བསྡུ་བ་དང་། བཀྲ་ཤིས་གསོལ་
ལ་ཡན་ལག་འཇུག་པའོ། །དང་པོ་བཞི་དཀྱུས་ལྟར་ལ་དེ་ནས་དམིགས་མེད་བསྔོ་བ་
ལ་ཚིགས་བཤད་ནི། ན་མོ་བདག་དང་འགྲོ་ཀུན་གྱིས། བསོད་ནམས་ཚོགས་བསགས་
སྒྲིབ་སྦྱང་གིས། ཚད་མེད་བཞི་ཡི་རྒྱུན་ཞུགས་ནས། བླ་མེད་ཕ་རོལ་ཕྱིན་པའི་ལས།
ཁམས་གསུམ་འཁོར་བའི་སེམས་ཅན་རྣམས། གཡུང་དྲུང་ས་བཅུ་དམིགས་བྱས་ཏེ།
དུས་གསུམ་བསགས་པའི་དགེ་རྩ་དང་། དགེ་བའི་རྩ་བ་ཅི་བགྱིས་པ། འགྲོ་བ་རྣམས་
དང་ཐུན་མོང་དུ། མྱུར་དུ་བྱང་ཆུབ་ས་ལ་བསྔོ། དགེ་ཚོགས་དྲི་མེད་འཕེལ་གྱུར་ཅིག །
ཅེས་བྱ་ནས་གྲུབ་ན་བསྔོ་བའི་མདོ་ཡང་ཀླག །
དེ་ནས་སྨོན་ལམ་གདབ་པ་ནི་ཚིགས་བཤད་བྱ་བ། དགེ་ཚོགས་བཟང་པོ་བླ་མེད་
རྒྱས་ཐེབས་པ། བདག་གཞན་ཉེས་ལྟུང་དྲི་མ་བྱང་ནས་སུ། རིགས་དྲུག་སྐྱེ་བའི་རྒྱུན་
གཅོད་བྱང་ལམ་བགྲོད། དེ་ཡང་ཤེས་བྱ་ལོག་པའི་སྡིག་སྒྲིབ་ཀྱི། དགྲ་བཅོམས་ཕྱིར་
མི་ལྡོག་པའི་ས་ཐོབ་ནས། ཕྱིར་མི་ལྡོག་དང་ལན་གཅིག་ཕྱིར་འོང་བ། རྒྱུན་ཞུགས་
འབྲས་བུའི་སྐུ་གསུམ་སངས་རྒྱས་ཀྱི། བདག་གཞན་དོན་འགྲུབ་བོན་ཉིད་ངང་མཉམ་
ཤོག །ཅེས་དམིགས་མེད་ཀྱི་ཤེས་རབ་ཡང་དག་པས་སངས་རྒྱས་ཐོབ་པར་བྱའོ། །
གྲུབ་ན་སྨོན་ལམ་མདོ་ཡང་བཀླག །དེ་ནས་བདེ་བར་གཤེགས་པའི་ལྷ་ཚོགས་རྣམས་
ཀྱི་རང་གཞན་ཡང་སྒྲིབ་པ་སྦྱོང་བའི་འགྲོ་དོན་འགྲུབ་ནས་དབྱིངས་སུ་བསྐྱོད་པར་
བྱེད་པའི་ཚིགས་བཤད་ནི། བདེར་གཤེགས་རྒྱ་མཚོ་དབྱིངས་ནས་བདག་སོགས་དོན།
རབ་དགོངས་མཁའ་ཀློང་འགྲོ་དོན་རབ་འགྲུབ་ནས། གདུལ་བྱ་བོན་ཅན་རྟག་པའི་
དབུགས་དབྱུངས་ཕྱིར། དབྱིངས་སུ་གཤེགས་ཀྱང་སླར་ཡང་འགྲོ་དོན་མཛོད། ཅེས་
110

མདོ་སྡེ། ལྟུང་བ་བཤགས་པའི་ཆོ་ག
རྔ་གཤང་གི་སྒྲ་བཏང་གཤེགས་ལ། དེ་ནས་བསྡུ་རིམ་ནི། བོན་ཉིད་དབྱིངས་ལ་དབྱེ་
བསྡུ་མི་འཚལ་ཀྱང་། བོན་ཅན་འདུ་བྱས་རྟག་པ་མེད་བཞིན་དུ། རྡུལ་ཚོན་དཀྱིལ་
འཁོར་མི་རྟག་བསྡུ་བར་བྱ། རྟག་ཆད་གཉིས་ཀྱང་སྐལ་ལྡན་སེམས་སུ་ཨ། ཧ་ར་ཕྱོད་
ཕྱོད་སལེ་སང་ངེ་ཡེ་སྭཱཧཱ། ཞེས་བསྡུ་རིམ་བྱའོ། ། །
དེ་ནས་བཀྲ་ཤིས་གསོལ་བ་ནི་འབྲུ་དང་མེ་ཏོག་འཐོར་ལ་རོལ་མོའི་སྒྲ་ཡི་མཚམས་
སྦྱར་ལ་ཚིགས་བཤད་ནི། བདེར་གཤེགས་རྒྱ་མཚོ་ཡེ་ནས་བཀྲ་ཤིས་བཞིན། རྟགས་ཀྱི་
ཁྱད་པར་བཀྲ་ཤིས་གང་ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག
བོན་ཉིད་ཞིང་ཁམས་ཡེ་ནས་བཀྲ་ཤིས་བཞིན། བཀོད་པའི་ཁྱད་པར་བཀྲ་ཤིས་གང་
ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །དཔལ་མགོན་བསྟན་
སྐྱོངས་ཡེ་ནས་བཀྲ་ཤིས་བཞིན། བསྟན་པ་དར་རྒྱས་བཀྲ་ཤིས་གང་ལེགས་པ། དིང་
འདིར་གསལ་ཞིང་བཀྲ་ཤིས་བདེ་ལེགས་ཤོག །དུས་གསུམ་ལེགས་པའི་བཀྲ་ཤིས་དགེ་
བ་ཡི། ཕུན་འཚོགས་ཡུན་གནས་བཀྲ་ཤིས་དགེ་ལེགས་ཤོག །ཅེས་གསོལ་ལོ། །
དེ་ནས་ཡན་ལག་བདུན་པའི་རྗེས་རིམ་མཐར་ཕྱིན་པའི་བྱ་ལག་དམིགས་བྲལ་ཤེས་
རབ་གསུམ་གྱི་སྣང་བས་ཡོངས་སུ་ཟིན་པར་བྱའོ། །གང་ཟག་ལྟུང་བ་བཤགས་པའི་ཆོ་
ག་ངན་སོང་དོང་སྤྲུག་གཡུང་དྲུང་སེམས་དཔའི་མདོ་ཞེས་བྱ་བར་བསྟན་པའོ། །བཀྲ་
ཤིས་པར་ཤོག །
II

སྡིག་བཤགས་གསེར་གྱི་སྤུ་གྲི་བཞུགས་པའི་
དབུས་ཕྱོགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ས་ར་ད་ནི་མ་ཏ་ཧ། སྟག་གཟིག་སྐད་དུ། ཀ་
ཏྲག་མུ་ལ་སང་སལ་རད་ན། བོད་སྐད་དུ། མཚམས་མེད་ལྔའི་བཤགས་པ་བཅུ་ཞེས་
ཀྱང་བྱ། དམ་ཚིག་རྣམ་དག་དྲི་མེད་ཅེས་ཀྱང་བྱ། འདི་སྐད་བདག་གིས་ཐོས་པའི་
དུས་ཅིག་ན། སྟོན་པ་གཤེན་རབ་ཁྲི་རྗེ་ནི། གཡུང་དྲུང་དགུ་བརྩིགས་རི་ཡི་རྩེ་མོར་
བྱོན། འཁོར་གྱི་གཡུང་དྲུང་སེམས་དཔའ་ཁྲི་ཕྲག་གཅིག་གིས་བསྐོར་ནས། ཐབས་
ཅིག་ཏུ་བཞུགས་སོ། །
དེའི་ཚེ་དེའི་དུས་ན། འཁོར་གྱི་དམ་པ་ཡེ་ལྷ་གསང་བ་དད་ལྡན་གྱི། གསེར་གྱི་གའུ་
ཟུང་འབྲེལ་ཅིག་སྟོན་པ་ལ་ཕུལ་ནས། པུས་མོ་བཙུགས་ལ་ཐལ་མོ་སྦྱར་ལ་གུས་པའི་
ཚུལ་ཕྱུང་ནས་ཞུས་པའི་ཚིག །ཀྱེ་མ་ཧོ། གཤེན་རབ་ཐུགས་རྗེ་ཆེན་པོ་ལགས། འགྲོ་
བ་སེམས་ཅན་ཉོན་མོངས་པ་རྣམས། ཉོན་མོངས་པ་བརྒྱད་ཁྲི་བཞི་སྟོང་གིས་བཅིང་
ནས། ཐར་པའི་དུས་མ་མཆིས། དེ་ནས་ཐུགས་རྗེ་ཆེན་པོས་བཟུང་དུ་གསོལ། ཞེས་
ཞུས་སོ། ། །
དེ་ནས་གཤེན་རབ་ཁྲི་རྗེ་ཆེན་པོའི་ཞལ་འཛུམ་པར་མཛད་ནས། དུང་གི་ཚེམས་
བར་ནས་བཏོན། ཐུགས་མཉམ་ཉིད་ཀྱི་དགོངས་པ་ལ་བཞུགས་ནསས་། འདི་སྐད་
ཅེས་བཀའ་སྩལ་ཏོ། ཡེ་ལྷ་གསང་བ་དད་ལྡན་ལས་སོགས་ཉན་པའི་འཁོར་རྣམས་
112

མདོ་སྡེ། སྡིག་བཤགས་གསེར་གྱི་སྤུ་གྲི།
ཀུན། ཞུས་པ་དེ་ནི་ཤིན་ཏུ་ལེགས་སོ། །ང་ཡིས་ལེགས་པར་བཤད་པ་འདི་ལྟ་སྟེ།
ཉོན་མོངས་འཁོར་བའི་སེམས་ཅན་རྣམས། འདི་ཐོས་པ་ཙམ་གྱིས་སྒྲིབ་པ་སྦྱངས།
བསྒྲགས་པ་ཙམ་གྱིས་ནད་ལས་ཐར། བྲིས་པ་ཙམ་གྱིས་མངོན་སངས་རྒྱས། ཨ་
དཀར་པུ་ཙམ་སལེ་ཁྲི་དཀར་གསལ་ཟེར་མུ་ལ་སྤྲོས་འབར་མུ་ལ་སྤུངས་ཟེར་འདུ། ཨ་
ཐུན་ཐོ་ཡེ་སངས་སངས་ཨ་འདུ་འདུ། ཁྲི་དཀར་སངས་ཞི་ལམ་ལམ་གསལ། སངས་
སངས་སྤྲོས་པ་མཁའ་ལ་མཉམ་ཏེ་བདལ་བདལ། ཞེས་མཐིང་ཤོག་ལ་གསེར་ཞུན་
མས་བྲིས་ནས་ལུས་ལ་འཆང་ན་སྐྱེ་བ་ལྔ་བརྒྱའི་ནད་མུག་མཚོན་གསུམ་གྱི་བསྐལ་པ་
ལས་ཐར་པར་འགྱུར་རོ། །འདི་ལྟ་སྟེ། གཡོ་མེད་ངང་ཉིད་སེམས་ཀྱི་ངང་། གཅིག་
ཏུ་མ་གཡོས་འཁྲུལ་པ་མེད། སྨྲ་བསམ་ངོ་བོའི་སྤྱོད་པ་མེད། བརྗོད་མེད་ངང་ཉིད་
སེམས་ཀྱི་ངང་། སྨྲ་བསམ་བརྗོད་མེད་བོན་ཉིད་དབྱིངས། གང་ལ་གཟའ་གཏད་
མེད་པའི་ངོ་བོ་ཉིད། གསལ་སྒྲིབ་མེད་པ་བོན་ཉིད་དབྱིངས། གང་ལ་སྐྱོ་ངལ་མེད་
པ་འདམ་གྱི་ཕུར་པ་འདྲ། འདམ་གྱི་མེ་ཏོག་ཚུལ་ཅན་སྐྱོན་གྱིས་མ་གོས་བཞིན། དེ་
བཞིན་ཉིད་ལས་མ་ལོག་པ། འགྲོ་དོན་དཔག་མེད་བོན་ཉིད་དབྱིངས། སྐྱེ་བ་མེད་ལ་
འགག་པ་མེད། བཅོས་སུ་མེད་པའི་བོན་ཉིད་དོ། །སྒྲིབ་མེད་ཕྱོགས་ལྟུང་མེད་པར་
མཉམ་ཉིད་དང་། གཡོ་བ་མེད་པ་བོན་ཉིད་ངང་དུ་མཉམ། འདི་ནས་དགེ་སྦྱོར་བའི་
འཇིག་རྟེན་པའི་ཁས་དྲག་ལ་ལྟད་མོ་ལྟ་བ་དང་། སྒོམ་ཆེན་པས་བསླུ་བྲིད་གཡེང་
པའི་རྟ་ལ་ཞོན་པ་དང་། རྣལ་འབྱོར་པས་འདྲེན་སྟོན་ཀྱིས་བག་ཆགས་ཀྱི་རི་ཁུར་བ་
དང༌། དགེ་བཤེས་དང་བཙུན་པས་དམ་ཚིག་མངོན་ལྐོག་བདུད་ཀྱིས་བསླུ་བ་དང་།
བན་དྷེ་དང་བོན་པོས་ཆགས་སྡང་རང་དབང་གིས་རྟ་ལ་ཞོན་པ་དང་། རབ་བྱུང་
བས་བཀའ་ཐུབ་པས། བཅོས་བསླད་གཡོ་སྒྱུའི་གྲོགས་སུ་བཅུགས་པ་དང་། སློབ་
མས་སློབ་དཔོན་མྱང་འདྲེན་གྱི་གྲུ་ལ་འཇུག་པ་དང་། གྲྭ་པ་དང་གྲོགས་མཆེད་དམ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཚིག་དཀྲུག་ཅིང་སད་ལ་སྒྱུར་བ་དང་། ནོར་ཡོད་ཕྱུག་པོ་རང་ཅིས་རག་ཤ་སྲིན་པོའི་
རྒྱག་ཕྱེ་བཏགས་པ་རྣམས་ཀྱིས། བྲིས་སམ་འཆང་ངམ་ཀློག་གམ། ཕུད་དུད་ནན་
ཏན་ཆེར་བྱས་ན། སྒྲིབ་གཉིས་བྱང་ཞིང་ཚོགས་གཉིས་རྫོགས་པར་འགྱུར། ཤོག་སེར་
ལ་གཡུ་ཡི་བཻ་དུ་རྒྱའི་བྲིས་ནས། ལུས་ལ་འཆང་ན། འོད་ཟེར་ལྷག་སྟེ་སངས་རྒྱས་
པར་འགྱུར་རོ། །མཐིང་ཤོག་ལ་རིན་ཆེན་སྣ་ལྔའི་བྲིས་ནས། ངན་སོང་གི་སྡུག་བསྔལ་
ལས་ཐར་པར་འགྱུར་རོ། །ཆུ་དར་ལ་མུ་ཏིག་གིས་བྲིས་ཤིང་། ནམ་མཁའ་ལ་ཕྱར་
ན། སེམས་ཅན་བྱ་རིགས་དུད་འགྲོ་ལས་སོགས་བསམ་དུ་མེད་པའི་སྒྲིབ་པ་བྱང་པར་
འགྱུར་རོ། །དར་ལེབ་རྒན་ལ་སྨན་བཟང་གིས་བྲིས་ནས། ལུས་ལ་འཆང་ན། སྐྱེ་བ་
ལྔ་བརྒྱ་ཡི་ནད་མུག་མཚོན་གྱི་བསྐལ་པ་ལས་ཐར་པར་འགྱུར་རོ། །འདི་ཤོག་སེར་ལ་
མཚལ་གྱིས་བྲིས་ནས། མགུལ་དུ་བཏགས་ན། བསྐལ་པ་སྟོང་དུ་དམོད་དམོར་བཅུག་
ཡང་གྲོལ་བར་འགྱུར་རོ། །འདི་དགེ་སྤྱོད་པས་དགུང་ཞག་བཞི་བཅུ་རྩ་དགུའི་བར་དུ།
བདུད་རྩི་བུམ་པའི་ནང་དུ་བསྒྲུབས་ནས། ཆུ་བོའི་གཞུང་ལ་ཕོགས་ན། ཆུ་དེ་ཡི་ནང་
དུ་གནས་པའི་སེམས་ཅན་ཐམས་ཅད་ཀྱི་སྒྲིབ་པ་བྱང་པར་འགྱུར་རོ། །དེ་ནས་སྟོན་
པ་ཁྲི་རྗེས་བཀའ་སྩལ་པ། ཡེ་ལྷ་གསང་བ་དད་ལྡན་ལས་སོགས་འདུས་པའི་འཁོར་
རྣམས་ཉོན་ཅིག །འདི་ནི་མཚམས་མེད་ལྔའི་བཤགས་པ་བཅུ་ཞེས་ཀྱང་བྱ། འདི་ནི་
སྡིག་པའི་རྒྱུད་ལས་ཐར་བྱེད་ཞེས་ཀྱང་བྱ། འདི་ནི་ངན་སོང་དོང་སྤྲུགས་ཞེས་ཀྱང་བྱ།
ཨོཾ་ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཨོཾ་ཨཱ་ཐིམ་ཨ་ཏྲིག །ཅེས་དུས་
གསུམ་དུ་བརྗོད་པས་རིགས་དྲུག་བར་དོའི་སྡུག་བསྔལ་ལས་གདར་ཐག་ཆོད་པར་
འགྱུར་རོ། །མཚམས་མེད་ལྔ་ཡི་བཤགས་པ་བཅུ་ཞེས་ཀྱང་བྱ། སློབ་མས་སློབ་དཔོན་
བསད་པ་དང་། གྲོགས་པོས་གྲོགས་མོ་བསད་པ་དང་། བུ་ཕྲུག་གིས་ཕ་མ་བསད་པ་
དང་། ནག་མོས་སྐྱེས་པ་བསད་པ་དང༌། འཇིག་རྟེན་གྱི་དགེ་བྱེད་པ་བསད་པ་དང་།
114

མདོ་སྡེ། སྡིག་བཤགས་གསེར་གྱི་སྤུ་གྲི།
མཚམས་མེད་ལྔ་ཡི་ལས་གང་བྱེད་ཀྱང་། དྲན་པ་ཙམ་གྱིས་སྒྲིབ་པ་བྱང་པར་འགྱུར་
རོ། །རབ་རིན་ཆེན་སྣ་ལྔས་བྲིས་ནས། མདོར་ན་དུང་ཤོག་དཀར་པོ་ལ་གཡུ་རིས་སྔོན་
པོས་བྲིས་ནས། མཆོད་པའི་ལོངས་སྤྱོད་དཔག་ཏུ་མེད་པར་བྱས་ཏེ། བླ་མ་རྣམས་ཀྱི་
རབ་གནས་བྱས་ནས། མགུལ་དུ་བཏགས་ན། ཚེ་གཅིག་ལུས་གཅིག་ལ་སངས་རྒྱས་
པར་འགྱུར་རོ། །གང་ཟག་རྣམས་ཀྱི་བློ་ལ་བླངས་ཏེ། ངག་ཏུ་བསྒྲགས་ནས་མཛེ་ལོང་
སྤྲང་པོ་རྣམས་ལ་བསྟན་ན། ངན་སོང་གི་སྡུག་བསྔལ་ལས་ཐར་པར་འགྱུར་རོ། །དགེ་
བ་དཔག་ཏུ་མེད་པར་འགྱུར། གྲོ་བ་ལ་བྲིས་ནས་ས་མདོ་ལ་བཞག་ན། གང་གིས་
མཐོང་པའི་སེམས་ཅན་ཐམས་ཅད་ཀྱི་སྒྲིབ་པར་བྱང་པར་འགྱུར། མཆོད་རྟེན་རེ་རེ་
བཞེངས་པས་དགེ་བ་ཆེའོ། །འདི་ནི་མཚམས་མེད་ལྔ་ཡི་བཤགས་པ་ཞེས་ཀྱང་བྱ། ཡེ་
ཤེས་ཉི་མ་རང་ཤར་གྱི་གདམ་པ་རྫོགས་སོ། །མཛད་པ་ནི་གཡུང་དྲུང་དགུ་བརྩེགས་
རི་ཡི་རྩེ་མོར་མཛད། མཛད་པའི་དཔོན་གསས་ནི་སྟོན་པ་གཤེན་རབ་ཀྱིས་མཛད།
མཛད་པའི་དོན་ཆེད་ནི། གཡུང་དྲུང་ཁྱིམ་བདུན་གྱི་མི་རྣམས་ཀྱི་དོན་དུ་མཛད།
མཛད་པའི་ཡོན་ཏན་གྱིས་མཚམས་མེད་པ་ལྔ་ཡི་སྡིག་པ་དག་པར་འགྱུར་རོ། །སྡིག་
བཤགས་གསེར་གྱི་སྤུ་གྲི་འདི་མདོ་ཁྲི་རྗེ་ལུང་བསྟན་ནས་གུད་དུ་ཕྱུང་བའོ། །བཀྲ་ཤིས་
སོ། །
115

མནའ་བཤགས་རིན་ཆེན་ཕྲེང་བ་སྦྲུལ་མདོ་དང་
བཅས་པ་བཞུགས་སོ། །
༄༅། ། ཞང་ཞུང་སྐད་དུ། ཙ་ཙ་ར་ཧ་ལ་ཡ་ན། ཙ་ཙ་ར་ཧ་ལ་ན། ཤུ་ཏྲ་སརྦ་
ཤི་ཡེ་ནི་ཡེ་མུ་ཨ། བོད་སྐད་དུ། མནའ་བཤགས་རིན་ཆེན་འཕྲེང་བ་སྦྲུལ་གདུག་པ་
ཅན་ལས་སོགས། སྡིག་པ་ཐམས་ཅད་བཤགས་པའི་མདོ། འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་དཔའ་བོ་ཉིད་ཀྱིས་འགྲོ་བ་རིས་དྲུག་དང༌། ཁམས་གསུམ་
སེམས་ཅན་ཐམས་ཅད་ལ། ཡེ་ཤེས་སྤྱན་གྱི་བརྩེ་བས་གཟིགས་སུ་གསོལ། དེ་ལ་
གཤེན་རབ་མི་བོའི་སྤྱན་ལམ་དུ། ཁམས་གསུམ་རིགས་དྲུག་སེམས་ཅན་རྣམས། དགེ་
སྡིག་སྐྱེ་ཤི་ཕྱུག་དབུལ་དར་རྒུད་དང་། མཐོ་དམན་བཀྲེས་འདྲངས། བཟང་ངན་ལས་
དཀར་ནག་ཚེ་རིང་ཐུང་། འདས་དང་མ་བྱོན་ད་ལྟ་ཐམས་ཅད་སལེ་མཁྱེན་ནོ། །
དེ་ནས་འཁོར་གྱི་དམ་པ་ཡེ་ལྷ་གསང་བ་ངང་རིང་གིས། གུས་པའི་ཚུལ་བྱུང་
ནས་འདི་སྐད་ཅེས་ཞུས་སོ། །སྟོན་པ་གཤེན་རབ་ཐུགས་རྗེ་ཆེན་པོ་ལགས། འགྲོ་བ་
སེམས་ཅན་ཉོན་མོངས་རྣམས། ཉོན་མོངས་པའི་དབང་གིས་ཐར་པའི་དུས་མ་མཆིས།
ཁམས་གསུམ་སེམས་ཅན་ལ། བརྩེ་བའི་ཐུགས་རྗེས་བཟུང་དུ་གསོལ། ཞེས་ཞུས་སོ། །
དེ་ནས་སྟོན་པས་བརྡའ་བསྒྱུར་གྱི་ཕྱག་རྒྱ་ཐང་གསུམ་མཛད་ཅིང་། ཞལ་ནས་སྔགས་
འདི་བརྗོད་དོ། །ན་མ་སརྦ་ན་ཧུ་ཏ་ཀ་ཡ། ཙ་ཙ་ཧ་ཡང་ཡང་རཾ་རཾ། བྱང་བྱང་ཧཱུྃ་
116

མདོ་སྡེ། མནའ་བཤགས་རིན་ཆེན་འཕྲེང་བ།
ཧཱུྃ་ཕཊ༔ ན་ཧུ་ཏ་ཀ་ཨུ་དུག་དུབ་དུབ་སྔལ་ཆར་གཤའ་ཡ་ནི་སལེ་སང་ངེ་སཱཧཱ། ཨ་
ཡཾ་རཾ་ཡཾ་ཁཾ་སལེ་སང་ངེ་སང་སང་ཞི་ཞི་ལམ་ལམ་ཨ་ཨ། ཨ་དཀར་ཨ་རྨད་དུ་ཏྲི་སུ་
ནག་པོ་ཞི་ཞི་མལ་མལ་སཱཧཱ། དེ་སྐད་ཅེས་གསུངས་ཤིང་། སེ་གོལ་གཏོགས་སོ། ། དེ་
མཛད་མ་ཐག་ཏུ་འགྲོ་བ་རིགས་དྲུག་སེམས་ཅན་ཐམས་ཅད་དང༌། སྐྱེ་བ་རྣམ་
བཞིའི་སྲོག་ཆགས་ཐམས་ཅད་ཀུན། སེམས་ཀྱི་སྣང་བ་བདེ་སྐྱིད་ལྷང་ལྷང་དུ་གྱུར་
ཏེ། ནམ་མཁའ་བར་སྣང་ས་གཞི་ཀུན་ཀྱང་། འོད་སྣ་ཚོགས་ཤར་ཞིང་། གཡོ་འགུལ་
དང་། རྩི་ཤིང་ནགས་ཚལ་ཉི་ཟླ་གཟའ་སྐར་དང་། རི་བྲག་རྒྱ་མཚོ་ལྷ་ཀླུ་འཇིག་རྟེན་
ཀུན། འཆོལ་འཆོལ་ཆོ་འཕྲུལ་སྣ་ཚོགས་ཅི་བྱུང་ཡང་། ལྷ་སྲིན་སྡེ་བརྒྱད་ལ་སོགས་
ཏེ། འཇིག་རྟེན་དཔལ་མགོན་ཀུན་རྣམས་ཀྱང་། བྱང་ཆུབ་སེམས་དང་ལྡན་ནས་
ནི། གཤེན་རབ་སྟོན་པའི་མདུན་དུ་བར་སྣང་སྤྲིན་འཚོགས་པར་ལྟར་འདུས་སོ། ། ས་
གཞི་ལ་ཆར་བཞིན་དུ་བབས་སོ། །ཕྱོགས་བཅུའི་གཡུང་དྲུང་སེམས་དཔའ་ཐམས་ཅད་
ནི། ནམ་གྱི་སྲོད་ལ་ནམ་མཁའ་གཡའ་དག་ལ། སྐར་ཚོགས་བཀྲམ་པར་འདྲ་བ་བཀྲ་
ཐེབས་སེ་འདུས་སོ། ། །
དེ་ནས་སྟོན་པས་བཀའ་སྩལ་པ། ཡང་གསང་བ་ངང་རིང་ལ་སོགས་འདུས་པའི་
འཁོར་རྣམས་ཀུན། ཞུས་པ་དེ་ནི་ལེགས་སོ། །པུས་མོ་ཚུགས་ལ་ཐལ་མོ་སྦྱོར། དབང་
པོ་མ་ཡེང་བརྟན་པར་ཉོན། ང་ཡིས་ལེགས་པར་བཤད་པ་འདི་ལྟ་སྟེ། ཉོན་མོངས་
འཁོར་བའི་སེམས་ཅན་རྣམས། འདི་ཐོས་པ་ཙམ་གྱིས་སྡུག་བསྔལ་ཞི། མཐོང་པ་
ཙམ་གྱིས་སྒྲིབ་པ་བྱང་། བསྒྲགས་པ་ཙམ་གྱིས་ནད་ལ་ཐར། བྲིས་པ་ཙམ་གྱིས་མངོན་
སངས་རྒྱས། ཨ་དཀར་པུ་ཙམ་སལེ་ཁྲི་དཀར་གསལ་ཟེར་སྤྲོས་འབར་མུ་ལ་སྤུངས་
ཟེར་འདུ། ཨ་ཐུན་ཐོ་ཡེ་སང་སང་ཨ་འདུ་འདུ། སད་ཝེར་ལམ་ལམ་གསལ། སང་
སང་སྤྲོས་པ་མཁའ་ལ་མཉམ་སྟེ་བདལ་བདལ། ཅེས་བརྗོད་པས། སྟོན་པའི་ཐུགས་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལས་འོད་ཟེར་གྲངས་མེད་པ་སྐར་ཚོགས་བཀྲམ་པ་ལྟར་བཀྲ་ཐིབས་སེ་འདུས་སོ། །
དེའི་ཚེ་དེའི་དུས། གསས་མཁར་ཤམ་པོ་ལྷ་རྩེའི་གཡས་ཕྱོགས་སུ། སྟོན་པ་མཆོག་གི་
སྤྲུལ་སྐུ་ནི། སེང་གེ་རྨ་བྱ་གླང་ཆེན་རྟ་འབྲུག་ཁྱུང་གི་ཁྲི་ལ་བཞུགས་པ། འདུས་པའི་
འཁོར་རྣམས་ཀྱིས་ལྷན་ཅིག་ཏུ་བསྐོར་ནས་བཞུགས་སོ། །དེ་ཡི་སྤྱན་དང་སྙན་དང་།
ཤངས་དང༌། ལྗགས་དང་། སྐུ་དང་། གསུང་དང་། ཐུགས་དང་། ཡོན་ཏན་དང་།
འཕྲིན་ལས་དང་། དེ་རྣམས་ལ་འོད་ཟེར་དཔག་ཏུ་མེད་པར་འཕྲོས་པས། མཐོ་སྲིད་
པའི་རྩེ་མོ་མན་ཆད་དང་། འོག་རླུང་གི་འཁོར་ལོ་ཡན་ཆད་ལ། སྣང་བས་ཁྱབ་པར་
བྱེད་དོ། །འཁོར་དུ་འདུས་པ་དེ་དག་ཀྱང་། ཉི་མའི་དཀྱིལ་འཁོར་བཞིན་དུ་ལྷམ་མེ་
ལྷན་ནེ་ལྷང་ངེ་བཀྲ་ཐིབས་སེ་འོད་དཔུང་ངེ་བཞུགས་སོ། ། །
དེ་ནས་གཏོ་བུ་འབུམ་སངས་ཀྱིས། མེ་ཏོག་ཨུ་དུ་འབར་བ་ཕུལ་ནས། སྟོན་པ་ལ་
འདི་སྐད་ཅེས་ཞུས་སོ། ། ཨེ་མ་ཧོ། བདེར་གཤེགས་ཡང་དག་རྫོགས་སངས་རྒྱས། ལོག་
པའི་དུག་ལྔ་ཤུགས་ཀྱིས་བཅོམ། སྟོང་གསུམ་འཇིག་རྟེན་འོད་ཀྱིས་ཁྱབ། ཆོ་འཕྲུལ་
བཟང་ངན་ཅི་བྱུང་ཡང་། ཁམས་གསུམ་སེམས་ཅན་དག་སྣང་ཤར། འདི་ཡི་རྒྱུ་རྐྱེན་
ཅི་ལྟར་ལགས། འདུས་པའི་འཁོར་ལ་བཀའ་སྩོལ་ཅིག ། དེ་སྐད་སྲས་བུས་གསོལ་པ་
ལས། གཤེན་རབ་སྟོན་པས་འདི་སྐད་གསུངས། གཏོ་བུ་ལས་སོགས་འདུས་པའི་འཁོར།
རིག་པའི་དབང་པོ་གཏོད་ལ་ཉོན། ཡེ་སྲིད་སྲིད་པ་ཚུན་ཆད་དང་། བསྐལ་པ་གོང་
མ་ཆགས་འདིའི་བར། བསྐལ་བཟང་སངས་རྒྱས་སྟོང་རྩ་གཉིས། འཁོར་བ་མ་སྟོངས་
བར་དུ་ནི། བསྐལ་ཕྲན་རེ་ལ་གཉིས་རེ་བསྐོས། ད་ལྟ་བདག་གི་སྟོན་པའི་བར། ལྷ་
ཆེན་གཤེན་ལྷ་འོད་དཀར་དང་། སྲིད་པ་སངས་པོ་འབུམ་ཁྲི་དང་། བདག་ཉིད་སྟོན་
པ་གཤེན་རབ་གསུམ། ལས་ཀྱི་ཟུང་དུ་འབྲེལ་པ་ལས། འདས་དང་མ་བྱོན་ད་ལྟ་ཡི།
སྟོང་གསུམ་ཁམས་གསུམ་སྲིད་གསུམ་ཀུན། བདག་གི་སྐུ་ཡིས་མི་ཁྱབ་ཀྱང་། ཐུགས་
118

མདོ་སྡེ། མནའ་བཤགས་རིན་ཆེན་འཕྲེང་བ།
ཀྱི་དགོངས་པས་ཀུན་མཁྱེན་ཏེ། ཡོན་ཏན་ཆེན་པོས་དགོས་འདོད་འབྱུང་། འཕྲིན་
ལས་བཟང་པོས་འགྲོ་དོན་མཛད། ཡེ་ཤེས་སྤྱན་གྱིས་ཡོངས་ལ་གཟིགས། ཐམས་ཅད་
ལག་མཐིལ་བལྟས་པ་འདྲ། ཁྱུད་འཁོར་སྙན་གྱིས་གསན་པ་ལ། བཟང་ངན་མེད་
པའི་སྒྲ་རྣམས་ཐོས། ཤངས་ཀྱི་སྒོ་ནས་རླུང་འུར་གྱིས། ལོག་པ་ཅན་རྣམས་བྱང་ཆུབ་
འགྱུར། ལྗགས་ཀྱི་ངར་ལ་བདུད་རྩི་བྱུང་། ཉོན་མོངས་ཅན་རྣམས་བདེ་ལ་བཀོད།
སྐུ་བརྗིད་མི་འགྱུར་གཟིགས་པ་ཡིས། ལྷ་སྲིན་སྡེ་བརྒྱད་ཟིལ་གྱིས་གནོན། ཐུགས་
ཀྱིས་ཡིད་བཞིན་བཅུད་ཕྱུང་ནས། ཅི་ལྟར་དགོས་འདོད་ཡོངས་སུ་གྲུབ། བདག་གིས་
དབང་པོའི་སྤྱོད་ཡུལ་དུ། འོད་ཟེར་ཕུང་པོ་གྲངས་མེད་བྱུང་། འགྲོ་བ་རིགས་དྲུག་
ཡོངས་ལ་སྤྲོས། དམྱལ་བ་ཞེ་སྡང་ཅན་རྣམས་ལ། སེམས་ཅན་སྡིག་པ་ཅན་རྣམས་ལ།
གཅོད་སྦྱོང་བྱེད་པའི་འཕྲོ་བཅད་ནས། ལས་ངན་ཉེས་སྒྲིབ་ཆེ་རྣམས་ལ། ལས་མཁན་
གཟུགས་བརྙན་ཚོགས་རྣམས་ཀྱང་། ཕ་མ་བུ་དང་འཕྲད་པ་འདྲ། བྱམས་སེམས་
ཞི་བའི་ངང་ལ་གནས། ཡི་དྭགས་དྲངས་མཁན་ཤན་ཕྱེད་ཅིང་། སེམས་ཅན་སེར་
སྣ་འདོད་ཆགས་ཅན་རྣམས་ལ། བཀྲེས་སྐོམས་སྡུག་བསྔལ་འཕྲོ་བཅད་ནས། ལས་
ངན་སྦྱིན་བརློམ་མི་རྣམས་དང་། ཆད་པ་བཅད་པའི་སྟོང་རྩིས་མཁན། མ་འོ་བུ་ཁར་
འཕྲད་པ་འདྲ། ཡིད་ཀྱིས་སྐྱོངས་ཤིང་སྦྱིན་པ་གཏོང་། བྱོལ་སོང་གླེན་ལྐུགས་གདུག་
རྩུབ་ཅན། མ་རིག་གཏི་མུག་རྨོངས་སེམས་ཀྱི། མ་རིག་འཁྲུལ་པའི་བློ་ཅན་ཀུན། རྨུག་
བསལ་དྲངས་རྩིས་བདག་པོ་དང་། གསལ་སྒྲིབ་མེད་ཅིང་སྨྲ་ཤེས་སོ། །མ་ལུས་འཇིག་
རྟེན་ཁམས་འདི་རུ། ཕྲག་དོག་ཅན་གྱི་ཕུང་པོ་རྣམས། སྐྱེ་བ་རྣམ་བཞིའི་སྲོག་ཆགས་
ལ། བོན་སྒོ་བརྒྱད་ཁྲི་བཞི་སྟོང་སྟོན། ས་ས་སོ་སོར་རང་སར་གྲོལ། བསྟན་པ་བཞག་
པའི་སྣོད་དུ་གྱུར། མཐོང་ཐོས་དྲན་རིག་འབྲེལ་ཚད་རྣམས། ཡོན་ཏན་བྱིན་རླབས་
ཐུགས་རྗེ་ཡིས། འགྲོ་བ་འདྲེན་ཞིང་ཐར་ལམ་བཀོད། ལྷ་མིན་ང་རྒྱལ་ཁེ་དྲག་ཅན།
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འཐབ་རྩོད་ཧུར་ཐུམ་རང་ཞི་ནས། ཞི་སེམས་བདེ་བའི་ངང་ལ་གནས། ལྷ་ཁམས་
ལོངས་སྤྱོད་ལྡན་པ་ཡི། ཚེ་རིང་ལེ་ལོ་གཡེང་བ་རྣམས། སྤྲུལ་པའི་སྐུ་དང་བརྩོན་
འགྲུས་གཉེར། དོག་ཅན་བྱ་བ་རང་བཞིན་ཡེང་། སངས་རྒྱས་སེམས་དཔའ་མ་རྟོགས་
སོ། །ངན་སོང་མཐོ་རིས་གང་ཡང་མེད། སྐྱེ་བ་ལེན་པ་སྐལ་པ་བཟང་། རང་སེམས་
དྲན་རྟོག་མ་ཤར་རོ། །དེ་ནས་རང་ངོ་ཤེས་པར་མཛོད། གཤེན་ལྷ་འོད་དཀར་ཐུགས་
རྗེ་དང་། སངས་པོ་འབུམ་ཁྲིའི་བྱིན་རླབས་དང༌། གཤེན་རབ་བདག་གིས་སྤྲུལ་པ་ར
ཡིས། འོད་ཟེར་བྱེ་བ་ས་ཡ་འགྱེད། རབ་ཏུ་འདུས་པའི་འཁོར་ལ་འཕྲོས། དེ་ནས་སྟོང་
གསུམ་ཡོངས་ལ་ཁྱབ། དེ་ནས་སླར་འདུས་བདག་ལ་ཐིམ། བདག་ཉིད་ཡེ་ཤེས་རང་
ཤར་ཡིན། བོན་ཉིད་རང་ལ་ཚང་པ་ལས། གཞན་ལས་མ་བཙལ་དེ་ལྟར་རོ། །ཅེས་
སྟོན་པས་བཀའ་སྩལ་ཏོ། ། །
དེ་ནས་འཁོར་རྣམས་ཐམས་ཅད་ཀྱིས། ཕྱག་དང་སྐོར་བ་བྱས་ནས་ནི། དགའ་
བྲོད་སྐྱེས་ནས་འདུག་པར་འགྱུར། དེ་ནས་ཡིད་ཀྱི་ཁྱེའུ་ཆུང་གིས་པུས་བཙུགས་
ཐར་སྦྱོར་ཞུ་དོན་ཕུལ། ཨེ་མ་གསལ་སྒྲིབ་མེད་པའི་སྟོན་པ་ལགས། སྡིག་པ་ཆེ་བ་
གང་གིས་ཆེ། དགེ་བའི་སྟོབས་ལ་གང་གིས་ཆེ། མནའ་ཟོས་རྣམས་ལ་གང་གིས་
ཐུབ། སྦྱང་ན་སྦྱངས་ཐབས་ཅི་ཡིས་བྱང་། བཤགས་ན་དགེ་བ་ཅི་ཡིས་ཕན། བཏུལ་
ན་གཉེན་པོ་ཅི་ཡིས་ཐུལ། བསྒྲུབ་ནས་ལྷ་ཞལ་ཅི་ལྟར་མཇལ། སྦྱངས་ནས་དགེ་བ་
ཅི་བཞིན་ཐོབ། སྦྱངས་པའི་ཕན་ཡོན་གང་གིས་དྲག ། ཁ་ཐོན་བཟླས་བརྗོད་ཅི་ལྟར་
བགྱི། བསྐྱེད་དང་བསྒོམ་པ་ཅི་ལྟར་བྱ། བདག་ཅག་འཁོར་ལ་གསུངས་པར་ཞུ། སྟོན་
པ་མཆོག་གིས་བཀའ་སྩལ་པ། སྐལ་པར་ལྡན་པའི་འཁོར་རྣམས་ཀུན། འདི་ལ་མ་
ཡེང་བརྟན་པར་ཉོན། བླ་མ་གོ་བོ་རྒོད་ཕྱི་བ། བུ་མེད་སྐྱ་ག་མི་རྟ་ཁྱི། མཚམས་མེད་
ལྔ་དང་གླང་ལ་སོགས། བཤགས་པ་དཀའ་སྟེ་བཤགས་ན་བྱང༌། ཡོན་ཏན་ཅན་གྱིས་
120

མདོ་སྡེ། མནའ་བཤགས་རིན་ཆེན་འཕྲེང་བ།
སྲོག་བཅད་ནས། སྐྱེ་བ་གཅིག་ལ་ངན་སོང་མེད། དེ་ཡི་ཕྱིན་ཆད་ཐར་དུས་མེད། ཞེ་
སྡང་སྦྲུལ་གྱི་སྲོག་བཅད་ནས། ཕྱི་དབུགས་ནང་དབུགས་བར་མཚམས་ན། སྦྲུལ་
གཟུགས་ཐང་ཤིང་ཙམ་ཞིག་འཆར། ཁ་ནས་ཁང་དུ་འཛུལ་ཙམ་ནས། གློ་སྙིང་བཅད་
ཅིང་ནང་གྲོལ་འདྲེན། འཇིགས་སྐྲག་ཚད་ནི་བསམ་མི་ཁྱབ། ཐར་པ་ཐོབ་པ་ཤིན་ཏུ་
དཀའ། གཞན་ཡང་སྡིག་པ་བཤགས་བྱང་དཀའ། སྲོག་ཆགས་སྡིག་མེད་ག་ལ་ཡོད།
ཡོ་བྱད་རྫས་རྣམས་མི་བསམ་ཞིང༌། གདུག་རྩུབ་ཅན་གྱི་སྲོག་བཅད་ནས། ཉེས་པ་
མེད་ཅིང་ཕན་པ་མེད། དེ་མ་རྟོགས་པའི་སྲོག་གི་ལེན། བཤགས་ན་དགེ་བ་བཅུ་ཡིས་
བཤགས། དགེ་བའི་སྟོབས་ལ་རེ་དོགས་མེད། སྦྱང་ནི་ལུས་ངག་ཡིད་གསུམ་སྦྱངས།
བཏུལ་ནི་རང་གི་རིག་པ་ཐུལ། བསྒྲུབ་ནི་སྐུ་གསུང་ཐུགས་རྟེན་བསྒྲུབས། སྤྱོད་ནི་
གཡུང་དྲུང་བོན་ལ་སྤྱོད། སྦྱིན་པ་མ་ནུས་པ་ལ་ཐོང་། ཁ་ཐོན་སྔགས་དང་སྙིང་པོ་
བསྒྲུབས། བསྐྱེད་ནི་རང་ལུས་ལྷ་རུ་བསྐྱེད། སྒོམ་པ་དངོས་མེད་སྣང་བ་སྒོམས། བསྔོ་
བ་སྤྱི་དོན་མཁའ་ལ་བསྔོ། མནའ་ཟོས་ཐར་པ་ཐོབ་པ་དཀའ། དཀོར་དང་ལྷག་ཆད་
བསམ་ངན་ཚིག་རྩུབ་དང་། སྐུ་གསུང་ཐུགས་ལ་མནའ་ཟོས་ནས། ལྷག་པར་ཉེས་
སྐྱོན་གཞན་བས་ཆེ། འཆི་དོན་སེམས་ཀྱི་དཀྱིལ་དུ་ཞོག །མདོ་འདི་བྲིས་འདོན་ལེགས་
པར་གྱིས། དེ་ནས་གྲོལ་བ་ཡང་དག་ཡིན། དེ་སྐད་ཅེས་གཤེན་རབ་སྟོན་པས་བཀའ་
སྩལ་པ། ལོངས་སྤྱོད་ཚོགས་ཀྱིས་འཁོར་ལོ་བསྐོར། ཀུན་ཀྱང་སེམས་དཔའི་ཆས་སུ་
ཞུགས། དེ་ནས་དཔྱད་བུ་ཁྲི་ཤེས་ཀྱིས། གསེར་གྱི་མེ་ཏོག་འདབ་བརྒྱད་ཕུལ། ལུས་
ཀྱི་ཕྱག་འཚལ་ཡིད་རངས་ནས། སྟོན་པ་མཆོག་ལ་འདི་སྐད་ཞུས། མ་རིག་མུན་སེལ་
རིན་པོ་ཆེ། རྒྱལ་མཆོག་སྟོན་པ་བོན་གྱི་མཆོག །བླ་མ་གོ་བོ་རྒོད་ཕྱི་བ། བུ་མེད་སྐྱ་
ག་མི་རྟ་ཁྱི། མཚམས་མེད་ལྔ་དང་མི་དགེ་བཅུ། མནའ་ཟོས་སྡིག་པ་ཅན་རྣམས་ལ།
བཤགས་པ་ཐབས་ཀྱིས་མདོར་བསྡུས་ནས། ཞིབ་ཏུ་ཐུགས་ཀྱི་དཀྱིལ་ནས་གསུངས།
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རྣམ་པར་རྒྱལ་བས་བཀའ་སྩལ་པ། ལེགས་སོ་དཔྱད་བུ་ཁྲི་ཤེས་སོགས། འདིར་
འཚོགས་འདུས་པའི་འཁོར་རྣམས་ཀུན། མ་ཡེངས་གཤེན་རབ་བདག་ལ་ཉོན། བོན་
རྣམས་ཐམས་ཅད་གཞི་དང་རྩ་བ་ནི། ནམ་མཁའ་བོན་ཉིད་སེམས་ཉིད་གསུམ་ཡིན་
ཏེ། ཀུན་གཞི་ཐིག་ལེ་ཉག་གཅིག་ལ་འདུས། འཁོར་བ་འཁྲུལ་པའི་གཞི། རྒྱུ་མ་རིག་
པ་ལས་བྱུང་། བོན་ཐམས་ཅད་བདེན་པ་རྣམ་པ་གཉིས་སུ་ཡོད་དེ། ཀུན་རྫོབ་འཁོར་
བའི་བོན་དང༌། དོན་དམ་ཐར་པའི་བོན་དང་གཉིས་སོ། ། དེ་ལ་འཁོར་བའི་བོན་གྱི་
རྣམ་གྲངས་འདི་ལྟ་ཏེ། གཟུགས་དང༌། ཚོར་བ་དང་། འདུ་ཤེས་དང་། འདུ་བྱེད་
དང༌། རྣམ་པར་ཤེས་པ་དང་། ཕུང་པོ་ལྔའོ། །མིག་དང་། རྣ་བ་དང་། སྣ་དང༌། ལྕེ་
དང་། ལུས་དང་། ཡིད་དང་། དབང་པོ་དྲུག་གོ །གཟུགས་དང་། སྒྲ་དང༌། དྲི་དང༌།
རོ་དང༌། རེག་དང་། བོན་དང་། ཡུལ་དྲུག་གོ །མིག་གི་རྣམ་པར་ཤེས་པ་དང་། རྣ་
བའི་རྣམ་པར་ཤེས་པ་དང༌། སྣ་ཡི་རྣམ་པར་ཤེས་པ་དང༌། ལྕེ་ཡི་རྣམ་པར་ཤེས་པ་
དང་། ལུས་ཀྱི་རྣམ་པར་ཤེས་པ་དང༌། ཡིད་ཀྱི་རྣམ་པར་ཤེས་པ་དང་། རྣམ་པར་
ཤེས་པ་དྲུག་གོ །མིག་གི་འདུས་ཏེ་རེག་པར་ཤེས་པའི་རྐྱེན་གྱིས་ཚོར་བ་དང་། རྣ་བའི་
འདུས་ཏེ་རེག་པར་ཤེས་པའི་རྐྱེན་གྱིས་ཚོར་བ་དང་། སྣ་ཡི་འདུས་ཏེ་རེག་པར་ཤེས་
པའི་རྐྱེན་གྱིས་ཚོར་བ་དང་། ལྕེ་ཡི་འདུས་ཏེ་རེག་པར་ཤེས་པའི་རྐྱེན་གྱིས་ཚོར་བ་དང་།
ལུས་ཀྱི་འདུས་ཏེ་རེག་པར་ཤེས་པའི་རྐྱེན་གྱིས་ཚོར་བ་དང་། ཡིད་ཀྱི་འདུས་ཏེ་རེག་
པར་ཤེས་པའི་རྐྱེན་གྱིས་ཚོར་བ་དང༌། རྐྱེན་གྱི་ཚོར་བ་དྲུག་གོ །རླུང་གི་ཁམས་དང་།
མེ་ཡི་ཁམས་དང་། ཆུ་ཡི་ཁམས་དང་། ས་ཡི་ཁམས་དང་། ནམ་མཁའི་ཁམས་དང་།
རྣམ་པར་ཤེས་པའི་ཁམས་དང༌། འབྱུང་ཁམས་དྲུག་གོ ། མ་རིག་པ་དང་། འདུ་བྱེད་
དང་། རྣམ་པར་ཤེས་པ་དང་། མིང་དང་། གཟུགས་དང༌། སྐྱེ་མཆེད་དྲུག་དང་།
ནང་གི་རྟེན་འབྲེལ་དྲུག་གོ །རེག་པ་དང་། ཚོར་བ་དང་། སྲེད་པ་དང་། ལེན་པ་
122

མདོ་སྡེ། མནའ་བཤགས་རིན་ཆེན་འཕྲེང་བ།
དང༌། སྲིད་པ་དང་། སྐྱེ་བ་དང་། རྒ་ཤི་དང་། ཕྱི་ཡི་རྟེན་འབྲེལ་དྲུག་གོ །གཏི་མུག་
དང་། ཞེ་སྡང་དང༌། འདོད་ཆགས་དང༌། ང་རྒྱལ་དང་། ཕྲག་དོག་དང༌། རྒྱུ་དུག་
ལྔའོ། །རྒྱུ་ཀུན་འབྱུང་བ་དང༌། རབ་ཏུ་སྐྱེ་བ་དང་། རྐྱེན་གྱི་རྣམ་པ་དང༌། མི་རྟག་
པ་དང༌། སྡུག་བསྔལ་བ་དང་། སྟོང་པ་དང༌། བདག་མེད་པ་དང༌། འཁོར་བའི་
རྒྱུ་འབྲས་རྣམ་པ་བདུན་ནོ། ། དེ་དག་ནི་འཁོར་བའི་བོན་གྱི་རྣམ་གྲངས་སོ། །ཐར་པ་
ཐོབ་པའི་བོན་གྱི་རྣམ་གྲངས་ནི། སྦྱིན་པའི་བླ་ན་མེད་པར་ཕྱིན་པ་དང་། ཚུལ་ཁྲིམས་
ཀྱི་བླ་ན་མེད་པར་ཕྱིན་པ་དང་། བཟོད་པའི་བླ་ན་མེད་པར་ཕྱིན་པ་དང་། བརྩོན་
འགྲུས་ཀྱི་བླ་ན་མེད་པར་ཕྱིན་པ་དང་། བསམ་གཏན་གྱི་བླ་ན་མེད་པར་ཕྱིན་པ་དང་།
བདག་དོན་རྩེར་ཆིབ་ལྔའོ། །སྟོབས་ཀྱི་བླ་ན་མེད་པར་ཕྱིན་པ་དང་། སྙིང་རྗེའི་བླ་ན་
མེད་པར་ཕྱིན་པ་དང་། སྨོན་ལམ་གྱི་བླ་ན་མེད་པར་ཕྱིན་པ་དང༌། ཐབས་ཀྱི་བླ་ན་
མེད་པར་ཕྱིན་པ་དང་། ཤེས་རབ་ཀྱི་བླ་ན་མེད་པར་ཕྱིན་པ་དང་། གཞན་དོན་ལྷུན་
གྱིས་གྲུབ་པ་ལྔའོ། ། ཕྱི་སྟོང་པ་ཉིད་དང་། ནང་སྟོང་པ་ཉིད་དང་། ཕྱི་ནང་སྟོང་པ་
ཉིད་དང་། འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད་དང་། མཐའ་
ལས་འདས་པ་སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། ཆེན་པོ་སྟོང་པ་
ཉིད་དང་། དོན་དམ་པ་སྟོང་པ་ཉིད་དང་། ནང་གི་མཚན་ཉིད་དབྱེ་ཡིས་མི་ཕྱེད་པ་
དགུའོ། །རང་བཞིན་སྟོང་པ་ཉིད་དང་། རང་བཞིན་མེད་པ་སྟོང་པ་ཉིད་དང་། རང་
གི་མཚན་ཉིད་སྟོང་པ་ཉིད་དང་། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་
བ་མེད་པ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། དངོས་པོ་མེད་
པའི་ངོ་བོ་ཉིད་སྟོང་པ་ཉིད་དང་། བོན་ཐམས་ཅད་སྟོང་པ་ཉིད་དང་། སྟོང་པ་ཉིད་
སྟོང་པ་ཉིད་དང་། ཕྱི་ཡི་མཚན་ཉིད་བསྡུ་བས་མི་འདུས་པ་དགུའོ། །དྲན་པ་ཉེ་བར་
བཞག་པ་བཞི་དང་། ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་། དབང་པོ་རྣམས་དང་། ཏིང་ངེ་འཛིན་རྣམས་དང་། གཤེན་རབ་ཀྱི་ལམ་བཞི་
དང་། མི་འཇིགས་པའི་སྟོབས་རྣམས་དང༌། ཐར་པའི་ལམ་བརྒྱད་དང་། ཕྱིར་མི་
ལྡོག་པའི་འབྲས་བུ་དང་། ལན་གཅིག་ཕྱིར་འོང་བའི་འབྲས་བུ་དང་། རྒྱུན་དུ་ཞུགས་
པའི་འབྲས་བུ་དང་། ཚད་མེད་པ་བཞི་དང༌། བྱང་ཆུབ་ཀྱི་ཡན་ལག་བཅུ་གཉིས་སོ།
གཡུང་དྲུང་གི་བོན་ཕྱེ་བ་མེད་པ་ལ་མ་འདྲེས་པ་དགུ་དང༌། ཡང་དག་པའི་རིག་པ་
ཉིད་དང་། གཡུང་དྲུང་གི་ཡན་ལག་དགུ་དང་། གཤེན་རབ་ཀྱི་བདེན་པ་བཞི་དང་།
སོ་སོ་ཡང་དག་པའི་རིག་པ་བཞི་དང༌། མི་བསྙེལ་བའི་གཟུངས་དང༌། མཐར་གྱིས་
གནས་པའི་སྙོམས་པར་འཇུག་པ་དགུ་དང་། མཚན་མ་མེད་པ་ལ་སྙོམས་པར་འཇུག་
པ་བཞི་དང༌། གཡུང་དྲུང་གི་དབྱིངས་ཐམས་ཅད་དང༌། རྒྱུན་དུ་གནས་པའི་ཐུགས་
རྗེ་བཞི་དང༌། གཡུང་དྲུང་གི་ས་བཅུ་འོ། །རྟོགས་པ་ཆེན་པོའི་ལྟ་བ་དང་། ཡེ་སྲུང་
ཆེན་པོའི་དམ་ཚིག་དང་། ལྷུན་གྱིས་གྲུབ་པའི་འཕྲིན་ལས་དང་། རྣམ་པར་དག་པའི་
སྤྱོད་པ་དང་། ལེགས་པར་འབྱུང་བའི་ཡོན་ཏན་དང་། སྙོམས་པར་གནས་པའི་ངང་
ཉིད་དང་། འགྱུར་བ་མེད་པའི་སྐུ་དང་། རང་བཞིན་མེད་པའི་གསུང་དང་། མཉམ་
ཉིད་འཁྲུལ་པ་མེད་པའི་ཐུགས་དང༌། རྣམ་པ་ཐམས་ཅད་མཁྱེན་པའི་ཡེ་ཤེས་དང་།
བླ་ན་མེད་པ་ཡང་དག་པར་རྫོགས་པའི་འབྲས་བུ་དང་། དེ་ནི་འབྲས་བུའི་རྟགས་
བཅུ་གཅིག་གོ ། མི་དམིགས་པའི་དད་པ་དང་། མི་དམིགས་པའི་ཤེས་རབ་དང་། མི་
ཆགས་པའི་སྟོབས་མཆོག་དང༌། མི་རྟོག་པའི་ཡེ་ཤེས་དང་། མི་ནུབ་པའི་རྒྱལ་མཚན་
དང་། མི་མཉམ་པའི་རྟུལ་ཤུགས་དང༌། མི་ཤིག་པའི་གསས་མཁར་དང་། མི་བརྗེད་
པའི་གཟུངས་དང་། མི་འཁྲུལ་པའི་བློ་དང་། མི་ཡེང་པའི་མན་ངག་དང་། མི་འགྱུར་
བའི་གཡུང་དྲུང་དང་། མི་འབྱེད་པའི་མཉམ་པ་དང་། མི་སྣང་བའི་སྣང་བ་དང་།
དེ་དག་ནི་ཐར་པ་ཐོབ་པའི་བོན་རིམ་པ་བཅུ་གསུམ་མོ། །སྟོང་པ་ཉིད་ཀྱི་ཡེ་ཤེས་དང་།
124

མདོ་སྡེ། མནའ་བཤགས་རིན་ཆེན་འཕྲེང་བ།
མེ་ལོང་ལྟ་བུའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོགས་པའི་ཡེ་
ཤེས་དང་། བྱ་བ་ནན་ཏན་གྱི་ཡེ་ཤེས་དང་དེ་དག་ནི་ཡེ་ཤེས་ལྔའོ། །སྙིང་རྗེ་ཚད་མེད་
པ་དང་། བྱམས་པ་ཚད་མེད་པ་དང་། དགའ་བ་ཚད་མེད་པ་དང་། བཏང་སྙོམས་
ཚད་མེད་པ་དང་། ཡོངས་ཁྱབ་ཚད་མེད་པ་དང་། དེ་དག་ནི་ཚད་མེད་པ་ལྔའོ། །
འཁོར་བའི་བོན་ལ་འགྲེས་རྐང་ལྔ་བཅུ་རྩ་དགུ་དང་། མྱ་ངན་ལས་འདས་པའི་བོན་ལ་
འགྲེས་རྐང་བརྒྱད་ཅུ་རྩ་གསུམ་ལ། བསྡུས་པ་ན་བགྲང་པའི་གྲངས་ནི་བརྒྱ་དང་བཞི་
བཅུ་རྩ་གཉིས་འབྱུང་བ་ནི། འཁོར་འདས་མཉམ་ཉིད་རིག་པ་བྱང་ཆུབ་སེམས། ཐིག་
ལེ་ཉག་གཅིག་ཀློང་གི་ངང་ལ་འདུས། ཞེས་གསུངས་ནས། འདིར་འཚོགས་པའི་འཁོར་
རྣམས་དགའ་ཞིང་མགུ་ནས། སྟོན་པའི་སྒྲོན་མ་ལ། ཞུས་པའི་དབྱངས་ཅིག་གིས་འདི་
ལྟར་གསོལ་ཏོ། །ཐམས་ཅད་མཁྱེན་པ་རིན་པོ་ཆེ། འགྲོ་བ་འདྲེན་པའི་གཤེན་རབ་
ལགས། བདག་ཅག་འགྲོ་བ་རིགས་དྲུག་གིས། སྟོན་པའི་བཀའ་ལ་ཡིད་རངས་སོ། །
ཕྱིན་ཆད་འགྲོ་བའི་དོན་སླད་དུ། གཤེན་རབ་རྣམས་ཀྱི་སྤྱོད་རྒྱུ་དང་། བདག་གཞན་
མནའ་སྡིག་བཤགས་པའི་གནས། ཡིད་དམ་སྒྲུབ་པའི་བསམ་གཏན་གྱིས། ལུས་ངག་
ཡིད་གསུམ་སྦྱངས་པ་ཡིས། བརྩོན་འགྲུས་བརྩོན་པའི་ཐབས་ཤིག་བསྩལ་དུ་གསོལ།
ཞེས་ཞུས་ནས།
སྟོན་པའི་སྒྲོན་མས་བཀའ་སྩལ་པ། དཔྱད་བུ་ལས་སོགས་འཁོར་རྣམས་ཀུན། མ་
ཡེང་རིག་པ་གཏོད་ལ་ཉོན། བོན་ཉིད་སེམས་ཉིད་ནམ་མཁའི་དབྱིངས་ཉིད་གསུམ།
སངས་རྒྱས་དགོངས་པའི་གཞི་མ་ཡིན། སོ་སོ་མ་ཡིན་ཐ་མི་དད། དབྱེར་མེད་གཅིག་
ཏུ་དྲིལ་བའོ། །དེ་ལ་ཕྱག་འཚལ་མདོ་འདི་བརྩོན། མནའ་སྡིག་བྱང་པ་ཐེ་ཚོམ་མེད།
བོན་སྐུ་རྫོགས་སྐུ་སྤྲུལ་སྐུ་གསུམ། འབྲས་བུ་ཐོབ་པའི་གཞི་མ་ཡིན། སོ་སོར་མ་ཡིན་
ཐ་མི་དད། དབྱེར་མེད་གཅིག་ཏུ་དྲིལ་བའོ། །དེ་ལ་ཕྱག་འཚལ་མདོ་འདི་བརྩོན། དེ་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་མནའ་དང་སྡིག་སྒྲིབ་བྱང་། ཐར་པ་ཐོབ་པ་ཐེ་ཚོམ་མེད། ལྟ་བ་སྤྱོད་པ་སྒོམ་པ་
གསུམ། བོན་ཉིད་མཐར་ཕྱིན་གཞི་མ་ཡིན། སོ་སོར་མ་ཡིན་ཐ་མི་དད། དབྱེར་མེད་
གཅིག་ཏུ་དྲིལ་བའོ། ། དེ་ལ་ཕྱག་འཚལ་མདོ་འདི་བརྩོན། མནའ་དང་སྡིག་སྒྲིབ་དག་
བྱང་ནས། ཕྱི་མར་བླ་མེད་འབྲས་བུ་ཐོབ། རྩ་དང་རླུང་དང་ཐིག་ལེ་གསུམ། ཐར་
ལམ་བསྒྲོད་པའི་གཞི་མ་ཡིན། སོ་སོ་མ་ཡིན་ཐ་མི་དད། དབྱེར་མེད་གཅིག་ཏུ་དྲིལ་
བའོ། །དེ་ལ་ཕྱག་འཚལ་མདོ་འདི་བརྩོན། མནའ་དང་སྡིག་སྒྲིབ་དག་བྱང་ནས།
མངོན་པར་རྫོགས་སངས་རྒྱས་པར་ཤོག །བྱིན་རླབས་དབང་དང་དངོས་གྲུབ་གསུམ།
ཀུན་དུ་འཇུག་པའི་གཞི་མ་ཡིན། སོ་སོ་མ་ཡིན་ཐ་མི་དད། དབྱེར་མེད་གཅིག་ཏུ་
དྲིལ་བའོ། །དེ་ལ་ཕྱག་འཚལ་མདོ་འདི་བརྩོན། མནའ་དང་སྡིག་སྒྲིབ་དག་བྱང་
ནས། ཕྱི་མར་བླ་མེད་འབྲས་བུ་ཐོབ། བདེ་སྐྱིད་འཛོམ་པ་ཐེ་ཚོམ་མེད། ངོ་བོ་རང་
བཞིན་དབྱེར་མེད་གསུམ། རྟོགས་ནས་སོ་སོར་མ་ཡིན་ནོ། །གཉིས་སུ་མེད་པའི་སྤྱོད་
པ་གསུམ། དཔེར་ན་བཤད་པ་འདི་ལྟ་སྟེ། ས་གཞི་ཆར་ཆུ་ལོ་ཏོག་གསུམ། གཅིག་
ཏུ་མེད་ན་སྐྱེ་བ་མེད། མེ་ལྕགས་སྤྲ་བ་རྡོ་དཀར་གསུམ། གཅིག་ཏུ་མེད་ན་མེ་མི་ཐོན།
གཅིག་མེད་གཉིས་མེད་གསུམ་མེད་འདྲ། དེ་བཞིན་འདུ་འབྲལ་མེད་པའོ། །སྡིག་པ་
མེད་ན་དགེ་བ་མེད། མུན་པ་མེད་ན་གསལ་བ་མེད། དབུལ་པོ་མེད་ན་ཕྱུག་པོ་མེད།
ངན་པ་མེད་ན་བཟང་པོ་མེད། ངན་སོང་མེད་ན་མཐོ་རིས་མེད། སེམས་ཅན་མེད་
ན་སངས་རྒྱས་མེད། རིག་པའི་དབང་པོ་གཏོད་ལ་ཉོན། དགེ་སྡིག་གཉིས་ལ་བདེན་
རྫུན་ཡོད། གསལ་སྒྲིབ་གཉིས་ལ་ཁྱད་པར་ཡོད། ཕྱུག་དབུལ་གཉིས་ལ་ལེ་ལོ་ཡོད།
བཟང་ངན་གཉིས་ལ་རྒྱུ་འབྲས་ཡོད། མཐོ་རིས་ངན་སོང་དགེ་སྡིག་ཡོད། ཐབས་
དང་ཤེས་རབ་ཟུང་འབྲེལ་གསུམ། གཅིག་ཏུ་མེད་ན་ཟུང་འབྲེལ་མེད། གཅིག་མེད་
གཉིས་མེད་གསུམ་མེད་འདྲ། དེ་བཞིན་ཐབས་ཤེས་ཟུང་འབྲེལ་ལོ། ཀུན་རྫོབ་མེད་ན་
126

མདོ་སྡེ། མནའ་བཤགས་རིན་ཆེན་འཕྲེང་བ། །
བདེན་པ་མེད། བདེན་པ་མེད་ན་ཀུན་རྫོབ་མེད། དེ་བཞིན་གཉིས་མེད་ཟུང་འབྲེལ་
ལོ། འགྱུར་བ་མེད་པ་གཡུང་དྲུང་བོན། འགག་པ་མེད་པ་གཡུང་དྲུང་བོན། འཁྲུལ་
པ་མེད་པ་གཡུང་དྲུང་བོན། མཚན་མཆོག་ལྡན་པ་གཡུང་དྲུང་བོན། དཔེ་བྱད་ལྡན་
པ་གཡུང་དྲུང་བོན། བདག་ཕྱོགས་མེད་པ་གཡུང་དྲུང་བོན། འཛིན་ཆགས་མེད་པ་
གཡུང་དྲུང་བོན། རིག་པ་རང་གསལ་གཡུང་དྲུང་བོན། གསལ་སྟོང་གཉིས་མེད་
གཡུང་དྲུང་བོན། ལེགས་པ་ཀུན་འབྱུང་གཡུང་དྲུང་བོན། བཙལ་མེད་ལྷུན་གྲུབ་
གཡུང་དྲུང་བོན། ཀུན་ཁྱབ་ཐུགས་རྗེ་གཡུང་དྲུང་བོན། དགོས་འདོད་ཀུན་འབྱུང་
གཡུང་དྲུང་བོན། ཐེག་པ་ཆེན་པོ་གཡུང་དྲུང་བོན། ལྟུང་བ་མེད་པའི་གཡུང་དྲུང་
བོན། ཁ་གཏིང་མེད་པ་གཡུང་དྲུང་བོན། མཐའ་དབུས་མེད་པ་གཡུང་དྲུང་བོན། བྲི་
བཀོལ་མེད་པ་གཡུང་དྲུང་བོན། ཕྱི་མ་མངོན་སངས་རྒྱས་འདོད་ནས། འབྲི་ཀློག་
འདོན་གསུམ་འདི་ལ་གྱིས། ད་ལྟ་ཕུན་སུམ་ཚོགས་འདོད་ན། འབྲི་ཀློག་འདོན་གསུམ་
འདི་ལ་གྱིས། མནའ་དང་སྡིག་པ་བཤགས་འདོད་ན། བྲིས་ཀློག་འདོན་གསུམ་འདི་ལ་
གྱིས། མཁས་པ་ཕུལ་དུ་ཕྱིན་འདོད་ན། འདི་ལ་བརྩོན་འགྲུས་མྱུར་བར་གྱིས། གཡུང་
དྲུང་སྙིང་པོ་ཐོབ་འདོད་ན། འདི་ལ་ཚིག་དོན་མྱུར་བར་གྱིས། གཅིག་ཤེས་ཀུན་གྲོལ་
འདོད་འགྱུར་ན། འདི་ལ་ཤིན་ཏུ་སློབས་པར་གྱིས། སྡང་དགྲ་གནོད་བགེགས་བསྒྲལ་
འདོད་ན། གཡུང་དྲུང་བོན་ལ་བསླབ་པར་གྱིས། རྨི་ལམ་ལྟས་ངན་བཟློག་འདོད་ནས།
གཡུང་དྲུང་བོན་ལ་བསྙེན་པར་གྱིས། ངན་སོང་རྡོག་པས་མནན་འདོད་ན། གཡུང་
དྲུང་བོན་འདི་སྒྲུབས་པར་གྱིས། མཐོ་རིས་ཐར་ལམ་ཟིན་འདོད་ན། གཡུང་དྲུང་བོན་
འདི་སྒོམས་པར་གྱིས། མཐར་ཐུག་འབྲས་བུ་ཐོབ་འདོད་ན། ལྟ་སྤྱོད་མཐའ་རུ་ཕྱིན་
པར་གྱིས། མྱོང་བ་ཉམས་ལེན་རྒྱུན་དུ་གྱིས། སེམས་ཉིད་ཡུན་དུ་མ་བསྐྱང་ན། རྨི་
ལམ་དུས་སུ་ནོར་རྙེད་འདྲ། ཚིག་དོན་མྱོང་པར་མ་བྱས་ན། ས་ཐོག་སྟོང་པར་བསྒྲོད་
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པ་འདྲ། གཡུང་དྲུང་བོན་འདི་མ་བསླབ་ན། འཇིག་རྟེན་སྟོང་ལོག་བྱས་པ་འདྲ།
དགོངས་པ་མཐའ་རུ་མ་ཕྱིན་ན། རྒས་ཁ་བུ་དང་བྲལ་བ་འདྲ། གཡུང་དྲུང་བོན་སྒོར་
ཞུགས་འགྱུར་ན། འཆི་ཁ་འཁྲུལ་བར་མི་སྲིད་དོ། ། ཤི་ནས་ལྟུང་བ་མི་སྲིད་དོ། །གཡུང་
དྲུང་བོན་མཆོག་རིན་པོ་ཆེ། དགོས་འདོད་ཀུན་འབྱུང་རིན་པོ་ཆེ། ཡེ་ཤེས་རང་ཤར་
རིན་པོ་ཆེ། འགྲོ་དོན་མཐར་ཕྱིན་རིན་པོ་ཆེ། དད་ལྡན་འདུས་པའི་འཁོར་རྣམས་ཀུན།
འདི་དང་ཕྱི་མ་བར་དོ་ལ། གཡུང་དྲུང་བོན་བས་ལྷག་པ་མེད། གཞན་ལ་མི་ཚོལ་
རང་ལ་ཡོད། མནའ་སྡིག་བཤགས་པའི་མདོ་འདི་ལ། ཐེ་ཚོམ་ཡིད་གཉིས་མ་བྱེད་
ལ། འབྲི་ཀློག་འདོན་གསུམ་འདི་ལ་གྱིས། འཆང་ཞིང་དད་པ་མོས་གུས་གྱིས། བཀུར་
སྟི་ཕུད་དུད་ནན་ཏན་གྱིས། གཞན་ལ་འཆད་དང་སྤེལ་བར་གྱིས། ཕྱག་དང་སྐོར་
བ་ཡོངས་སུ་གྱིས། སྤོས་དང་མར་མེ་འབུལ་གནས་གྱིས། གཞན་ཡང་མཆོད་རྫས་སྣ་
ཚོགས་འབུལ། འབྲི་ཀློག་འདོན་གསུམ་འཇུག་པའི་དུས། མཆོད་པའི་བྱེ་བྲག་ཕུལ་
ནས་སུ། དང་པོ་མཚམས་ཀྱང་གཅོད་པར་བྱས། དེ་ནས་སྐྱབས་འགྲོ་སེམས་བསྐྱེད་
བྱ། ཚད་མེད་བཞི་དང་ལྡན་པར་གྱིས། ཚེ་དང་ལྡན་པའི་གང་ཟག་དོན་རྟོགས་ནས།
དལ་བའི་དུས་སུ་དབྱངས་ཀྱིས་ཐོན། གཞན་གྱི་ཚིག་དང་མི་བསྲེ་ལ། དག་པར་ཞིབ་
ཏུ་གསལ་བར་ཀློགས། ཕྱི་རབས་དུས་མཐའི་མི་རྣམས་ཀྱིས། མཁས་པ་རྣམས་ལ་མི་
དད་པར། འདོན་རྫུན་མགྱོགས་པའི་མི་ལ་མཁས་པ་ཟེར། སེམས་དཔའི་རྣམ་སྤྲུལ་
རིགས་ལ་མི་དད་པར། བདུད་སྤྲུལ་གསེར་ཆས་ཅན་ལ་མོས་གུས་བྱེད། དུས་མཐའི་
སློབ་དཔོན་སློབ་བུ་རྣམས། སློབ་བུས་རྫས་རྣམས་མི་ཕུལ་བས། སློབ་དཔོན་ནན་ཏན་
མི་བྱེད་དོ། །སློབ་བུས་བདར་ཤ་མི་གཅོད་པར། སློབ་དཔོན་ནན་ཏན་མི་བྱའོ། ། སློབ་
བུའི་ནན་ཏན་མི་འདྲི་བས། ཚིག་གི་སྒྲ་རྣམས་མ་དག་ནས། བདག་གཞན་གཉིས་ལ་
ཕན་མི་ཐོག །ཕྱིན་ཆད་གཅིག་གིས་གཅིག་ལ་བརྒྱུད། ཡར་ཡར་མི་བཟང་མར་མར་
128

མདོ་སྡེ། ། མནའ་བཤགས་རིན་ཆེན་འཕྲེང་བ།
ངན། ཚིག་གི་སྒྲ་རྣམས་མ་དག་ན། རྡོ་ཐོག་ཤིང་ཕུར་གདབ་པ་འདྲ། ལྷག་པར་སོང་
ན་སླད་དུ་འགྲོ། རང་ལུས་མདའ་ཕོག་མདེལ་འུ་འདྲ། ཆད་པར་སོང་ན་འགྲུབ་དུས་
མེད། ཆུ་སྲུབ་མར་འབྱུང་རེ་བ་འདྲ། ནོར་བར་སོང་ན་སྒྲ་མི་འཇུག ། ཆུ་ལ་རི་མོ་བྲིས་
པ་འདྲ། ཡང་ན་སློབ་མས་སློབ་ཉེས་དང༌། བྲིས་པས་ཡི་གེ་བྲིས་ཉེས་དང་། སློབ་
དཔོན་མཁས་པ་མི་ཉེན་པའི། དོན་གྱིས་འབྲས་བུ་མི་བརྗོད་ཅིང་། དུས་མཐའ་མི་
རྣམས་ལས་ངན་གྱིས། ཡོན་ཏན་ཅན་ལ་དད་པ་མེད། ཟ་འདོད་ཁ་དྲག་ཟོབ་ཅན་
སྤྱི་བོར་བཀུར། དེ་དག་ཐམས་ཅད་སྙིང་རེ་རྗེ། དེ་རྣམས་ཐམས་ཅད་ཡ་རེ་ང་། ཕྱི་
རབས་དུས་མཐའི་ཐ་མ་ལ། རྫུན་དང་སྡིག་ཅན་ཁྲམ་པ་དང་། ངན་བྱེད་ངོ་སོ་ཆུང་
བས་མཐོ། དགེ་བྱེད་རྣམས་ནི་ཁས་དམན་ནོ། ། དེ་རྣམས་ཐམས་ཅད་ཤ་རེ་ཚ། དེ་
རྣམས་དོན་དུ་འདི་མཛད་པའོ། །ཅེས་པས་བཀའ་སྩལ་པས་དེར་འཚོགས་གཡུང་
དྲུང་སེམས་དཔའ་སེམས་དཔའ་ཆེན་པོ་ལས་སོགས་པ། འགྲོ་བ་སེམས་ཅན་རྣམས་
ཀྱང་ཡིད་རངས་ཏེ། སྟོན་པས་གསུངས་པ་ལ་མངོན་པར་བསྟོད་དོ། །མནའ་བཤགས་
རིན་ཆེན་འཕྲེང་བ་སྦྲུལ་མདོ་དང་བཅས་པ་རྫོགས་སོ། །
བཀྲ་ཤིས་དཔལ་འབར་འཛམ་གླིང་རྒྱན་འགྱུར་ཅིག །
དབལ་བཀའ་གཙོར་བཞག་བྱས་ཐོག །དྲུང་མུ་ཧ་ར་ཡི་སྙན་བརྒྱུད་དཔེ་རྙིང་
གཞན་པ་ཞིག་ལ་གོ་སྡུར་བྱས་སོ། །
129

ཕྱོགས་བཅུ་འགྲོ་བའི་མ་རིག་མུན་པ་སེལ་བ་ཡི།
མན་ངག་གཟུངས་ཀྱི་སྙིང་པོ་དམ་པ་
བཞུགས་སོ། །
༄༅། །ཞང་ཞུང་སྐད་དུ། ན་མོ་བྷུདྷ་དམུ་ར་ཏ་ཧན་སད་ལ་སྨྲར་ཞི་གྱེར་རོ་པུ་
རད་པ་ཏ་ཡ། བོད་སྐད་དུ། གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྣམས་དང་གཡུང་དྲུང་གི་བོན་རིན་པོ་ཆེ་ལ་
ཕྱག་འཚལ་ལོ། ། །
འདི་སྐད་བདག་གིས་ཐོས་པའི་དུས་ཅིག་ན་གནས་མཆོག་དམ་པ་བྱ་རྒོད་སྤུངས་
པའི་རི་བོ་འོད་ཀྱི་ལྷ་རི་སྤོས་མཐོན་གྱི་རྩེ་མོ་ན་ཕྱོགས་བཅུ་སྟོན་པའི་ཐུ་བོ་དགྲ་བཅོམ་
རྒྱལ་བ་གཤེན་རབ་ལ། འཁོར་གཡུང་དྲུང་སེམས་དཔའ་ཁྲི་ཕྲག་དང་བཅས་ནས།
ཕྱོགས་བཅུའི་འགྲོ་བའི་མ་རིག་མུན་པ་སེལ་བའི་ཡེ་ཤེས་གསལ་བ་འོད་ཀྱི་ཏིང་ངེ་
འཛིན་ལ་བསྙམས་པར་བཞུགས་སོ། ། དེ་ཡི་ཚེ་དེ་ཡི་དུས་ན། འཁོར་གྱི་ནང་ནས།
མཆོག་ཏུ་གྱུར་པ། རྣམ་པར་དག་པ། རྨད་དུ་བྱུང་བ་ཚུལ་མཛེས་པ། ངང་ཞི་བ།
རྒྱུད་དུལ་བ། རིགས་དང་ལྡན་པ། གསང་སྒོམ་མཐིལ་དུ་ཕེབས་པ། ཀློང་དུ་གྱུར་པ།
ཨ་ཞ་གསང་བ་མདོ་བསྡུད་ཀྱི། གུས་པ་གསུམ་གྱི་ལུས་བཏུད། ཚངས་པའི་དབྱངས་
ཀྱི་གསུང་ཕྱུང་། མོས་པ་གསུམ་གྱི་ཡིད་འདུན་ནས། འདི་སྐད་ཅེས་སྟོན་པ་ལ་གསོལ་
130

མདོ་སྡེ། མན་ངག་གཟུངས་ཀྱི་སྙིང་པོ།
ཏོ། །ཕྱོགས་བཅུ་སངས་རྒྱས་ཀུན་གྱི་ཐུ་བོ་པ། མི་མཇེད་གདུལ་དཀའ་འདུལ་བའི་
ཐུགས་རྗེ་ཅན། གཤེན་རབ་མཆོག་གྱུར་འགྲོ་བའི་དཔལ་མགོན་རྗེ། ཕྱོགས་བཅུ་འགྲོ་
བའི་ལས་ཉོན་མུན་སྟུག་ཀུན། གཅིག་ཅར་ཉིད་གསལ་སྲིད་གསུམ་སྒྲོན་མེ་ཆེ། གང་
ཁྱོད་ཐུགས་ཀྱི་དཀྱིལ་ནས་འོད་ཕྱུང་ལ། གསུང་གི་ཚངས་དབྱངས་དྲུག་ཅུའི་བདེན་
པའི་ཚིག །ཕྱོགས་བཅུའི་མ་རིག་མུན་པ་སེལ་བ་ཡི། མན་ངག་གཟུངས་ཀྱི་སྙིང་པོ་
གསུང་དུ་གསོལ། ཞེས་ཡན་ལག་སྨད་ལྔ་ས་ལ་ཕབ་སྟེ། དེ་སྐད་ཅེས་གསོལ་བའི་ཚེ་
གཤེན་རབ་མཆོག་གི་འདི་སྐད་བཀའ་སྩལ་པ། ཞུས་པ་ལེགས་སོ་གཡུང་དྲུང་
སེམས་དཔའ་མཆོག །ཨ་ཞ་གསང་བས་ཞུས་པ་རབ་ལེགས་སོ། །ས་གསུམ་གནས་
པའི་འགྲོ་བ་མ་ལུས་ཀུན། ཚེ་རབས་སྔོན་ནས་ལས་ཀྱི་རྒྱུ་རྐྱེན་གྱི། ལན་ཆགས་ངན་
པའི་རྒྱུ་མཐུན་དུས་འདིར་འཁོར། ལས་ཀྱི་དབང་གིས་སྡུག་བསྔལ་དཔག་མེད་མྱོང་།
ཉོན་མོངས་དུག་ལྔའི་རང་རྒྱུད་རློམས་ཤིང་འཁྲུག །རིགས་དྲུག་སྡུག་བསྔལ་རང་གི་
རང་ཐོག་བསགས། ཕྱི་མ་སྦྱང་ཚད་དཔག་མེད་ཟུག་ངུ་མྱོང༌། ད་ལྟ་གདོན་དང་
འབྱུང་པོའི་ཟ་ཁ་དར། ཤར་ཕྱོགས་དྲི་ཟ་བྱང་ཕྱོགས་གནོད་སྦྱིན་དང་། ནུབ་ཕྱོགས་
ཀླུ་དབང་ལྷོ་ཕྱོགས་གཤིན་རྗེ་དང་། ལྷོ་ཤར་མེ་ལྷ་བྱང་ཤར་དབང་ལྡན་དང་། བྱང་
ནུབ་རླུང་ལྷ་ལྷོ་ནུབ་སྲིན་པོ་དང་། སྟེང་གདོན་གཟའ་དང་འོག་ཕྱོགས་ཀླུ་གདོན་
སོགས། མ་འོངས་དུས་ཀྱི་ཐ་མའི་འགྲོ་རྣམས་ལ། རབ་ཏུ་འཚེ་ཞིང་ཤིན་ཏུ་ཉམ་ཐག་
སྟེ། སྡུག་བསྔལ་མུན་པ་ནག་པོས་གཡོགས་པ་ལ། ཡེ་ཤེས་མཉམ་ཉིད་འོད་ཀྱི་གཟི་
བརྗིད་ཀྱི། མངོན་གསུམ་ཉིད་དུ་གསལ་བའི་སྒྲོན་མེ་ཆེ། ཕྱོགས་བཅུ་བཞུགས་པའི་
སྟོན་པའི་གཙོ་བོ་ཆེ། སངས་རྒྱས་སྟོང་གི་ཐུ་བོ་དམ་པའི་མཆོག །དགྲ་བཅོམ་གཤེན་
རབ་བཅུའི་མཚན་ཕྱག་དང་། ཟབ་མོ་གཟུངས་ཀྱི་སྙིང་པོ་ངས་བཤད་ཀྱི། འཆང་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་མོས་དང་བསྒྲུབ་དང་ཡི་དམ་གྱིས། བཀུར་སྟི་ཕུད་དུད་རིམ་གྲོ་ཆེར་བསྐྱེད་ན།
ཕྱོགས་བཅུ་འགྲོ་བའི་ལས་ཉོན་མུན་སྟུགས་ཀུན། ཅིག་ཆར་ཉིད་གསལ་སྲིད་གསུམ་
སྒྲོན་མེ་ཡིན། གདོན་དང་བགེགས་རིགས་མི་མཐུན་གདུག་པའི་ཚོགས། ཞི་མཛད་
དམ་པ་བགེགས་ལ་རྣམ་རྒྱལ་ཡིན། གང་ཞིག་སངས་རྒྱས་ཡིད་ལ་གསལ་བྱས་ཏེ།
གཟུངས་ཀྱི་སྙིང་པོ་འདི་དག་བརྗོད་པ་ན། དེ་ཡི་མདུན་དུ་གཤེན་རབ་མངོན་སུམ་
བཞུགས། ཉོན་མོངས་ཟུང་དུ་ཀུན་ནས་གསལ་བ་བྱེད། དེས་ན་གཟུངས་ཀྱི་སྙིང་པོ་
འདི་བསྟན་པས། ཕྱི་རབས་དོན་དུ་མ་ཡེངས་ཐུགས་ལ་ཞོག །བསྭཱ་ཨཱི་སལེ་འོད་དེ་
དམུ་ར་ཏ་ཧན་བྷུདྷ་ས་ཏོ་ཨ་ཨ་མངྒ་ཐ་ཚན་མུ་ཙུག་སྨར་ཞི་ཝེར་རོ་སརྦ་རྐ་ཕུང་ཨུ་
དུག་སང་སལ་གཤའ་ཡ་ནི་སྭཧཱ། བསྭོ་ཨོ་སལེ་སང་ངེ་དམུ་ར་ཏ་ཧན་བྷུདྷ་སཱ་ཏཱ་ཨོཾ་ཨོཾ་
མངྒ་ཐ་ཚན་མུ་ཙུག་སྨར་ཞི་ཝེར་རོ་སརྦ་ཨགྷོ་ན་དུ་གཤའ་ཡ་ནི་སཱཧཱ། བསྭཱ་ཨོཾ་སལེ་
ལྷན་ནེ་དམུ་ར་ཏ་ཧན་བྷུདྡྷ་སྭ་ཏྭ་ཧུཾ་ཧཱུྃ་མངྒ་ཐ་ཚན་མུ་ཙུག་སྨར་ཞི་ཝེར་རོ་སརྦ་ཤེ་
ཐུན་ད་ཧ་ན་དུ་གཤའ་ཡ་ནི་སཱཧཱ། ཨ་ཨོཾ་ཧཱུྃ་སརྦ་བྷུདྡྷ་ཨ་པ་ར་མི་ཏ་ཨ་དཀར་མུ་ཡེ་ཧ་
ར་ཁི་ཁར་གེན་མངྒ་ཐ་ཚན་མུ་ཙུག་སྨར་ཞི་དྲུང་མུ་ཝེར་རོ་ཡེ་སྭཱཧཱ། ཨ་ཨོཾ་ཧཱུྃ་སརྦ་
བྷུདྷ་ཨ་མི་ཏ་བྷ་ཨ་དཀར་མུ་ཡེ་ཧ་ར་ཁི་ཁར་ཡགྲུ་ཐ་ཚན་མུ་ལ་སྨར་ཞི་ཀྱི་རི་ཙཀྲ་ཡེ་
སཱཧཱ། ཨ་ཨོཾ་ཧཱུྃ་སརྦ་བྷུདྷ་ར་སྨྲི་ཛྙཱ་ན་མུ་ཡེ་ཐ་ཚན་ཧ་ར་ཁི་ཁར་རཾ་རཾ་པྲ་ཝ་ཡེ་སྭཱཧཱ། ཨ་
ཨོཾ་ཧཱུྃ་སརྦ་བྷུདྷ་གུཧྱ་ཛྙཱ་ན་པུ་རད་ཐ་ཡུད་ཁི་ཁར་ཨཀྵེ་མུ་ཡེ་སང་སལ་ཨ་ཨ་ཨ་ཕཊ།
ཨ་ཨཱ་ཧཱུཾ་ཐ་ཚན་བྷུདྷ་མངྒ་ཛྷ་ན་ནེ་ར་ཨུ་ཡ་ཧ་ར་མ་ཧ་མུ་ནེ་ཨི་ཤ་ན་ཡེ་ཨཱ་ཨཱི་ཨོྃ་ཕཊ༔
ཨ་ཨོཾ་ཧཱུྃ་ཐ་ཚན་བྷུདྷ་ཛྷཱ་ན་མངྒ་ཝེར་ཞི་མ་རུ་ཏེ་ཧཱུཾ། ཧཱུཾ་ཧཱུཾ་ཕཊ ཨ་ཨོཾ་ཧཱུཾ་ཐ་ཚན་བྷུདྷ་གྷ་
ན་ཧ་ར་ཁི་ཁར་གུ་ཊ་རག་རཾ་རཾ་རཾ་ཕཊ༔ ཨ་ཨོཾ་ཧཱུཾ་ཐ་ཚན་བྷུདྷ་ཏ་ཐ་གྲྭ་ཏ་བྷ་ཡུ་བ་རུ་
ན་ཤུ་ནིག་ཛ་ཛ་ཛ་ཕཊ༔ ཨ་ཨོཾ་ཧཱུྃ་སརྦ་ཀ་རྨ་ར་སྨི་ཤི་རི་ཝང་ཡ་བི་ཤ་ན་ལོ་ཀ་མངྒ་ཐ་
ཚན་མུ་ཙུག་སྨྲ་ཞི་ཡེ་སྭཱཧཱ། ཨ་ཨོཾ་ཧཱུཾ་ན་མོ་དམུ་ར་ཏ་ཧན་སད་དོ་བྷུདྷ་ས་མ་ཡ་སརྦ་
132

མདོ་སྡེ། མན་ངག་གཟུངས་ཀྱི་སྙིང་པོ།
ལྷ་ཙ་ན་ཛ་ཡ་པ་ཤམ་པུཊྚཾ་ཀུ་རུ་ཡེ་སྭཱཧཱ། དེ་ལྟར་ན་མན་ངག་གཟུངས་ཀྱི་སྙིང་པོ་
འདི་དག་ཕྱི་རབས་སྙིགས་མ་ལྔ་ཡི་སེམས་ཅན་གྱི་དོན་དུ་འདི་ལ་ཤིན་ཏུ་མོས་པར་
བྱའོ། །འཆང་བ་བྱའོ། །ཀློག་པར་བྱའོ། །བཀུར་སྟི་བྱའོ། །རིམ་འགྲོ་བྱའོ། །ཤིན་ཏུ་
བརྩོན་པར་བྱའོ། །རབ་ཏུ་མོས་པར་བྱའོ། །རྟག་ཏུ་མི་བརྗེད་པར་ཡིད་ལ་འཆང་བར་
བྱའོ། །འོ་རིགས་ཀྱི་བུ་རྣམས་དེ་ལྟར་ན། གཟུངས་སྡེ་དམ་པ་འདི་ནི་ཡིད་བཞིན་ནོར་
བུ་དང་འདྲ་སྟེ་ཅི་འདོད་པའི་དོན་ཐམས་ཅད་དམོད་བཙུག་ནས་གསོལ་བ་བཏབ་
ནས་ཀློག་པར་བྱས་ན་དེ་ལྟར་དུ་ཡིད་ལ་གང་འདོད་པ་བཞིན་འཇོ་བ་འགྱུར་ཏེ་དོན་
འགྲུབ་པར་འགྱུར་རོ། །གཟུངས་སྡེ་དམ་པ་འདི་ནི་མཁའ་གསལ་ཉི་མའི་སྙིང་པོ་དང་
འདྲ་སྟེ་བྲིས་སམ་འཆང་ངམ་ཀློག་གམ་ཁ་ཐོན་དུ་བཏོན་པར་བྱས་ན་ཚེ་རབས་སྔོན་
ནས་བསགས་པའི་ལས་དང་ཉོན་མོངས་པའི་བག་ཆགས་སྡིག་སྒྲིབ་ཐམས་ཅད་བ་མོ་
ལ་ཚ་ཟེར་ཕོག་པར་ལྟར་བཅོམ་པར་འགྱུར་རོ། །གཟུངས་སྡེ་དམ་པ་འདི་ནི་སྨན་གྱི་
གཙོ་བོ་རྣམ་པར་རྒྱལ་བ་དང་འདྲ་སྟེ། འདི་ལ་མོས་ཤིང་འདུན་པར་བྱས་ཏེ་ཀློག་ན་
ཉོན་མོངས་པའི་ལས་ཀྱི་དབང་དུ་གྱུར་པ་ནད་རིགས་བཞི་བརྒྱ་རྩ་བཞི་ཞི་བར་འགྱུར་
རོ། །གཟུངས་སྡེ་དམ་པ་འདི་ནི་གང་གའི་ཆུ་བོ་ཆེན་པོ་དང་འདྲ་སྟེ། འདི་ཉིད་བཟླས་
ཤིང་ཀློག་པར་བྱས་ཏེ་ཆུ་བོ་གཙང་མ་ཡན་ལག་བརྒྱད་ལྡན་ལ་སྔགས་ནས་ཁྲུས་ཀྱི་
ལས་ལ་བརྩོན་པ་དང་བཏུང་བ་བགྱིད་ན། ཚེ་རབས་སྔོན་བསགས་ཀྱི་འབྲས་བུ་ཏིལ་
གྱི་མར་མེ་ཙམ་ཡང་མེད་པའི་ད་ལྟའི་བཀྲེས་སྐོམ་དབུལ་ཕོངས་ཀྱི་སྡུག་བསྔལ་ཆེན་
པོས་རྟག་ཏུ་གདུང་བའི་སེམས་ཅན་རྣམས་ལ། ཚེ་བསོད་དབང་ཐང་ལོངས་སྤྱོད་ཀྱི་
ཆུ་གཏེར་ཆེན་པོ་དང་ལྡན་པར་འགྱུར་རོ། །གཟུངས་སྡེ་དམ་པ་འདི་ནི་གསོས་ཀྱི་མྱུ་
གྱུ་དང་འདྲ་སྟེ། འདི་དག་རྟག་ཏུ་ཡི་དམ་བྱས་པའི་སྐལ་བཟང་ལས་ཀྱི་འཕྲོ་ཡོད་
གང་ལ་མཆིས་པ་རྣམས་ནི། ལུས་ཅན་ཐ་དག་འཚོ་ཞིང་སྐྱོབས་པའི་ཏིང་འབྱུང་དྲུང་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མུ་ཁུ་ཡེ་དམུ་ཡད་ཀྱི་གཏེར་དང་ལྡན་པར་འགྱུར་རོ། །གཟུངས་སྡེ་དམ་པ་འདི་ནི་
སྟོང་ཁམས་དབང་ལ་བསྒྱུར་བའི་འཁོར་ལོའི་རྒྱལ་པོ་དང་འདྲ་སྟེ། རྒྱུན་དུ་ཡི་དམ་
བྱས་པའི་ལུས་ཅན་གང་དག་གསེར་གྱི་འཁོར་རྩིབས་འབུམ་དང་ལྡན་པ་དག་རྩལ་
ཤུགས་ཐོག་པ་མེད་དེ་གྲགས་པའི་མུ་ཁྱུད་འཁོར་ལོའི་རང་བཞིན་གྱིས་ས་གསུམ་འགྲོ་
བའི་སྣང་སེམས་དབང་ལ་བསྒྱུར་བ་ལྟརཿ འགྲོ་ཀུན་ཡོངས་ལ་བཀའ་བཙན་པའི་
ལས་བཞི་ལ་དབང་བསྒྱུར་བའི་བདག་ཉིད་དང་ལྡན་པར་འགྱུར་རོ། །གཟུངས་སྡེ་
དམ་པ་འདི་ནི་མི་ནུབ་པའི་རྒྱལ་མཚན་དང་འདྲ་སྟེ༔ འདི་དག་རིན་པོ་ཆེ་གསེར་
དངུལ་གྱིས་བྲིས་ནས་ཟ་འོག་གི་རྒྱལ་མཚན་རྩེ་ཏོག་ཏུ་བཞུགས་སུ་གསོལ་ནས་དགོན་
སྡེ་དང་དབེན་ཁྲོད་སོགས་ཀྱི་གཙུག་ལག་ཁང་གི་རྩེ་རུ་བཙུག་ན་བསྟན་པ་མི་ནུབ་པ་
གཡུང་དྲུང་རྡོ་རྗེའི་བྲག་དང་ལྡན་པར་འགྱུར་རོ། །གཟུངས་མཆོག་དམ་པ་འདི་ནི་
སྟོབས་ལྡན་སེང་གེ་དང་འདྲ་སྟེ། འདི་ཉིད་བཟླས་ཤིང་ཀློག་ན། གདོང་ལྔའི་གཟི་
བརྗིད་དཔའ་རྩལ་ཆེན་པོའི། རི་ཕྲན་གཞན་སྣང་མ་ལུས་པ་ཟིལ་གྱི་ནོན་པ་ལྟར།
ཕལ་རོལ་མི་མཐུན་པའི་གཡུལ་ལས་རྣམ་པར་རྒྱལ་བ་འགྱུར་རོ། །གཟུང་མཆོག་དམ་
པ་འདི་ནི། ནམ་མཁའི་ཐོག་དང་འདྲ་སྟེ། འདི་ཉིད་རྟག་ཏུ་མ་བརྗེད་ཡི་དམ་བྱས་ན།
བར་ཆོད་ལོག་འདྲེན་གདོན་བགེགས་འབྱུང་པོའི་དཔུངས་ཚོགས་མ་ལུས་པ་བཤིགས་
ཏེ་བསྐྱད་དུ་མི་ཚུགས་པར་འོ། །གཟུངས་མཆོག་དམ་པ་འདི་ནི་མཁའ་གསལ་ཉི་ཟླའི་
སྙིང་པོ་དང་འདྲ་སྟེ། འདི་ཉིད་བྲིས་སམ་ཀློག་གམ་དར་ཅོག་ཏུ་བཙུག་པ་དང་། རྡོ་
ལ་བརྐོས་པ་སོགས་བྱས་ན། ནད་ཡམས་འཁྲུག་བརྩོད་མུ་གེ་སོགས་ཀྱི་མི་མཐུན་པའི་
བསྐལ་ངན་མུན་པ་ནག་པོའི་གཡོགས་པའི་སྙིགས་མའི་རྒུད་པ་ཡེ་ཤེས་གསལ་བ་འོད་
ཀྱི་ཡོངས་སུ་ཁྱབ་སྟེ། ཡུལ་ཕྱོགས་སུ་བཀྲ་ཤིས་ཤིང་། ས་ཕྱོགས་སུ་བྱིན་ཆེ་བ་དང་།
འདོད་དགུ་འགྲུབ་ཅིང་བསམ་དགུ་འཕེལ་བའི་དགའ་སྡེ་སྐྱིད་ཀྱི་ཉི་མ་ནུབ་མེད་དུ་
134

མདོ་སྡེ། མན་ངག་གཟུངས་ཀྱི་སྙིང་པོ།
འཆར་བར་འགྱུར་རོ། །འོ་དེ་ལྟར་ན། འཁོར་གྱི་དམ་པ་ཨ་ཞ་གསང་བ་མདོ་བསྡུད་
ལ་སོགས་འཁོར་གཤེན་ཕྲན་ཁྲི་དང་བདུན་སྟོང་རྣམས་ཀྱི་ཕྱི་རབས་སྙིག་མ་ལྔའི་
སེམས་ཅན་གྱི་དོན་དུ་མ་བརྗེད་པར་ཡིད་ལ་ཆོངས་ཤིག །ཕྱི་རབས་མ་འོངས་དུས་ཀྱི་
ནད་ཡམས་མུ་དགེ་འཁྲུག་བརྩོད་ཀྱི་བསྐལ་པ་སྙིགས་མ་ནམ་མཁའི་མེ་འོད་ཀྱི་ཁྱབ་
པའི་ས་གཞི་ཁྲག་མདོག་འབར་བ་དང༌། གནམ་ནས་སྐར་ཐན་དུ་བ་མཇུག་རིང་ཤར་
བ་དང་། གདོན་དང་འབྱུང་པོ་མ་རུང་པའི་སྤྲིན་གྱི་རང་གཟུགས་སྟོན་པ་དང་། ནམ་
མཁའི་ཆར་ཆུ་དུས་སུ་མི་འབེབས་ཤིང་། ས་གཞི་ནས་རྩི་ཐོག་ལོ་ཐོག་མི་སྨིན་པས་
དུས་སྙིགས་མ། སངས་རྒྱས་སྟོན་པའི་བསྟན་པ་གྲུབ་མཐའ་སོ་སོའི་གཞུང་ལུགས་དྲི་
མ་མེད་པའི་སྲོལ་ཆེན་ཚུལ་བཞིན་དུ་མི་སྤྱོད་པར། ཚུལ་ཁྲིམས་བསླབ་པ་འཆལ་པ་
དང༌། ཏིང་འཛིན་བསླབ་པ་ཉམས་པ་དང ཤེས་རབ་བསླབ་པ་འཁྲུལ་པ་དང་། ལྟ་
བ་ལོག་པ་དང་། སྒོམ་པ་གོལ་བ་དང༌། སྤྱོད་པ་བརྩིང་བ་སོགས་ཀྱི་བསྟན་པར་མར་
འགྲིབ་པའི་སྙིགས་མ། སོ་སོ་སྐྱེ་བོ་ལ་སོགས་པའི་སེམས་ཅན་ཐམས་ཅད་ཀྱི། བླ་མ་
དཀོན་མཆོག་གསུམ་ལ་མོས་གུས་དང་དག་སྣང་ཆུང་བ་དང་། ལས་རྒྱུ་འབྲས་ལ་ཁྱད་
བསད་བྱེད་པ་དང་། ཞིང་དག་གི་སྐྱེས་བུ་དམ་པ་རྣམས་ལ་ལོག་པ་བལྟ་བ་དང་།
གསུངས་པའི་བཀའ་རྣམས་ལ་ཡིད་མ་ཆེས་ཤིང་ཐེ་ཚོམ་ཟ་བ་དང་། ཟོག་པོ་ཨོ་ཟོབ་
ཅན་ཐེའུ་རང་གི་ལུང་བསྟན་རྫུན་བག་ཅན་རྣམས་ལ་ཚོགས་ཞིང་དུ་མཐོང་བ་སོགས་
ཀྱི་སེམས་ཅན་གྱི་ལས་སྙིགས་མ། དེ་རྣམས་ཀྱི་རྣམས་སྨིན་ཉེས་སྐྱོན་གྱིས། སེམས་ཅན་
རྣམས་ལས་ཀྱི་དབང་གི་བསོད་ནམས་དབུལ་བ་དང༌། ལོངས་སྤྱོད་ཟད་པ་དང་།
ནད་མང་བ་དང་། ཚེ་ཐུང་བ་སོགས་སུམ་ཅུའི་ལོ་ནས་ཁ་རལ་བ་དང༌། ལྕང་ལོ་ག་
བུར་བཞིན་དཀར་བ་སོགས་ཀྱི་བསྒྲེས་མ་ཁོམ་པར་བརྒྱད་ཅུ་རྩ་དགུ་སོགས་ཀྱི་
བགྲངས་བྱའི་རྟགས་ཐོན་པའི་ཚེ་ལོ་སྙིགས་མ་སོགས་ཀྱི། སྙིགས་མ་ལྔ་ཡི་བསྐལ་ངན་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བརྡོལ་བའི་ཚེ་ན། དབྱིངས་ཀྱི་ཡུམ་ཆེ་མོ་ས་ཏྲིག་ཨེར་སངས་ཀྱི་བཀའ་ཡི་དམ་ལྷ་
གཤེན་འོད་དཀར་གྱི་ལུང་། ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་ཞལ་
གདམ། ཕྱོགས་བཅུ་ན་བཞུགས་པའི་སངས་རྒྱས་རྣམས་ཀྱི་དགོངས་བཅུད། ད་ལྟ་
གདུལ་ཀ་འདུལ་བའི་སྟོན་པ་བདག་ཉིད་ཀྱི་ཐུགས་ཀྱི་དཀྱིལ་ནས་བཀའ་བདེན་པ་
ཆེན་པོའི་ཚིག་གི་བྱུང་བའི་བོན་གྱི་སྒོ་མོ་བརྒྱད་ཁྲི་བཞི་སྟོང་གི་ཡང་བཅུད། སྲིད་
གསུམ་འགྲོ་བའི་མ་རིག་མུན་པ་གསལ་བའི་མན་ངག་གི་གཟུངས་ཀྱི་སྙིང་པོ་འདི་དག་
ཨ་ཞ་གསང་བ་མདོ་བསྡུད་སོགས་གཡུང་དྲུང་སེམས་དཔའ་ཆེན་པོ་རྣམས་ཀྱི་རིམ་པ་
ཡབ་སྲས་གསུམ་ལ་དགོངས་པའི་མདོ་བརྒྱུད་མ་ཉམས་པར་འཕྲོད་པར་གྱིས་ཤིག །
དེའི་དུས་སུ་རིག་འཛིན་རྣམ་གསུམ་གྱི་ཐུགས་ཀྱི་དགྱེས་སྡེ་ཆེན་མོ་ཡུམ་ཆེན་མོ་ཤེས་
རབ་ནམ་མཁའི་དཔལ་མོ་རིག་པའི་རང་འོད་སྤུ་གྲི་འབར་མའི། དུས་དང་སྐབས་ལ་༢
བབ་ཚེ། ང་ཡི་བསྟན་པའི་མདོ་འདི་སྤེལ་ནས་དར་ཞིང་རྒྱས་ཏེ་འོང་ངོ༌། །ཞེས་
གསུངས་པའི་ཚེ་ན། ལྷ་དང་མི་དང་ཀླུ་དང་ལྷ་མ་ཡིན་དང་དྲི་ཟ་དང་། གནོད་སྦྱིན་
དང་ཀླུ་དབང་དང༌། གཤིན་རྗེ་དང༌། དབང་ལྡན་དང༌། རླུང་ལྷ་དང༌། སྲིན་པོ་
དང༌། མེ་ལྷ་དང་བཅས་པའི་འཁོར་རྣམས། ཡིད་རང་སྟེ་སྟོན་པའི་གསུངས་པ་ལ།
མོས་པ་དང་། གུས་པ་དང་། འདུན་པ་དང་། དད་པ་དང་། དགའ་བ་དང་། མགུ་
བ་ཆེན་པོའི་ཕྱོགས་བཅུ་ནས་ཚིགས་སུ་བཅད་དེ་མངོན་པར་བསྟོད་དོ། །ཞེས་ཕྱོགས་
བཅུའི་ས་གསུམ་གྱི་འགྲོ་བའི་མ་རིག་མུན་པ་སེལ་བའི་མན་ངག་གཟུངས་ཀྱི་སྒྲོན་མེ་
ཆེན་པོ་ཐེག་པ་ཆེན་པོའི་བཀའ་ལུང་དྲི་མ་མེད་པའི་མདོ་རྫོགས་སོ། །
བཀྲ་ཤིས་པར་ཤོག །བྱིན་ཆེའོ། །གདན་ས་དཔལ་གྱི་སྟེང་ཆེན་དུ་ཤར་མ་དག་ཚབ་
ཕབས་པ་དགེ། ཞུས་སོ། །བཀྲ་ཤིས།
136

ཕྱི་རྒྱུད་འབུམ་སྡེའི་སྒོ་ལས་ཕྱོགས་བཅུའི་མུན་པ་
སེལ་མདོ་བཞུགས་སོ། །
༄༅། །ཞང་ཞུང་སྐད་དུ། ན་མོ་དམུ་ར་ཏ་ཧན་བྷུདྷ་ཐ་ཚན་སད་ལ་ཝེར་རོ་སྤུངས་
སོ་པ་ཏ་ཡ བོད་སྐད་དུ། ཕྱོགས་བཅུའི་འགྲོ་བའི་ལས་ཉོན་མུན་པ་སེལ་བའི་མདོ།
ཕྱོགས་བཅུ་ན་བཞུགས་པའི་སངས་རྒྱས་དང་གཡུང་དྲུང་སེམས་དཔའ་ཆེན་པོ་རྣམས་
ལ་ཕྱག་འཚལ་ལོ། །ཕྱོགས་བཅུའི་འགྲོ་བའི་ལས་མུན་བསལ་བ་དང༌། ཕྱོགས་བཅུའི་
དུས་འཁྲུག་མཐའ་དམག་བཟློག་པ་དང་། ཕྱོགས་བཅུའི་ནད་མུག་འཐབ་རྩོད་ཞི་བའི་
ཕྱིར། ཕྱོགས་བཅུའི་སངས་རྒྱས་མཚན་ཕྱག་འདི་བརྗོད་དོ། །
ཤར་ཕྱོགས་ཞི་བ་འོད་མ་རྒྱ་འབྱམས་ན། སངས་རྒྱས་བཀའ་གསང་རྒྱས་ལ་ཕྱག་
འཚལ་ལོ། །བདག་སོགས་ཤར་ཕྱོགས་དགེ་དོན་འགྲོ་བ་ན། ལེགས་ལམ་འགྲུབ་ནས་
དུས་ཀུན་བདེ་ལེགས་ཤོག །བྱང་ཕྱོགས་རྒྱས་པ་རླུང་འགྱུར་ཚལ་ཞིང་ན། སངས་རྒྱས་
འཁོར་ལོ་བསྒྱུར་ལ་ཕྱག་འཚལ་ལོ། །བདག་སོགས་བྱང་ཕྱོགས་དགེ་དོན་འགྲོ་བ་ན།
ལེགས་ལམ་འགྲུབ་ནས་དུས་ཀུན་བདེ་ལེགས་ཤོག །ནུབ་ཕྱོགས་དབང་ལྡན་མེ་འོད་
གསལ་འཚེར་ན། སངས་རྒྱས་པད་མོ་མཛེས་ལ་ཕྱག་འཚལ་ལོ། །བདག་སོགས་ནུབ་
ཕྱོགས་དགེ་དོན་འགྲོ་བ་ན། ལེགས་ལམ་འགྲུབ་ནས་དུས་ཀུན་བདེ་ལེགས་ཤོག །ལྷོ་
ཕྱོགས་ལྕང་ལོ་དྲག་པོའི་ཚལ་ཞིང་ན། སངས་རྒྱས་མུ་འོད་རྒྱན་ལ་ཕྱག་འཚལ་ལོ། །
བདག་སོགས་ལྷོ་ཕྱོགས་དགེ་དོན་འགྲོ་བ་ན། ལེགས་ལམ་འགྲུབ་ནས་དུས་ཀུན་བདེ་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལེགས་ཤོག ། ལྷོ་ཤར་བདེ་བ་གཟུགས་བཟང་མཆོག་ཞིང་ན། སངས་རྒྱས་མུ་ལ་བཙན་
ལ་ཕྱག་འཚལ་ལོ། །བདག་སོགས་ལྷོ་ཤར་དགེ་དོན་འགྲོ་བ་ན། ལེགས་ལམ་འགྲུབ་
ནས་དུས་ཀུན་བདེ་ལེགས་ཤོག །བྱང་ཤར་འགྲོ་བའི་མུན་པ་སངས་ཞིང་ན། སངས་
རྒྱས་བདེ་མཆོག་དཔལ་ལ་ཕྱག་འཚལ་ལོ། །བདག་སོགས་བྱང་ཤར་དགེ་དོན་འགྲོ་
བ་ན། ལེགས་ལམ་འགྲུབ་ནས་དུས་ཀུན་བདེ་ལེགས་ཤོག །བྱང་ནུབ་ཤིང་ལོ་གྲིབ་
བསིལ་འོད་མ་ན། སངས་རྒྱས་ཁྲི་བདལ་འོད་ལ་ཕྱག་འཚལ་ལོ། །བདག་སོགས་བྱང་
ནུབ་དགེ་དོན་འགྲོ་བ་ན། ལེགས་ལམ་འགྲུབ་ནས་དུས་ཀུན་བདེ་ལེགས་ཤོག །ལྷོ་
ནུབ་མུ་རྒྱས་ལམ་སྣང་ཞིང་མཆོག་ན། སངས་རྒྱས་བདེ་རྒྱས་འདེབས་ལ་ཕྱག་འཚལ་
ལོ། །བདག་སོགས་ལྷོ་ནུབ་དགེ་དོན་འགྲོ་བ་ན། ལེགས་ལམ་འགྲུབ་ནས་དུས་ཀུན་
བདེ་ལེགས་ཤོག །སྟེང་ཕྱོགས་རིན་ཆེན་གྲམ་བུ་ཚལ་ཞིང་ན། སངས་རྒྱས་བདེ་ཁྱབ་
ཀློང་ལ་ཕྱག་འཚལ་ལོ། །བདག་སོགས་སྟེང་ཕྱོགས་དགེ་དོན་འགྲོ་བ་ན། ལེགས་ལམ་
འགྲུབ་ནས་དུས་ཀུན་བདེ་ལེགས་ཤོག །འོག་ཕྱོགས་མུན་མཚོ་ཀླུང་དུ་འཁྱིལ་ཞིང་
ན། སངས་རྒྱས་ནོར་བུའི་འོད་ལ་ཕྱག་འཚལ་ལོ། །བདག་སོགས་འོག་ཕྱོགས་དགེ་
དོན་འགྲོ་བ་ན། ལེགས་ལམ་འགྲུབ་ནས་དུས་ཀུན་བདེ་ལེགས་ཤོག །དེ་ལྟར་ཕྱོགས་
བཅུའི་སྟོན་པ་སངས་རྒྱས་ཀྱི། མཚན་ཙམ་ཐོས་པས་ངན་འགྲོའི་སྡུག་བསྔལ་སེལ། །
ཕྱག་འཚལ་གསོལ་བ་བཏབ་པའི་ནད་མུག་ཞི། གྲངས་སུ་བཅད་པའི་དུས་འཁྲུག་
མཐའ་དམག་ཟློག ། ཡི་དམ་བྱས་ན་མཆོག་ཐུན་དངོས་གྲུབ་ཐོབ། བྱེས་སུ་བསྒྲག་ན་
ལམ་གྱི་འགལ་རྐྱེན་ཞི། དེ་ཕྱིར་ཕྱོགས་བཅུའི་མུན་སེལ་མཚན་བརྗོད་ཚེ། རྒྱལ་ཁམས་
ནད་མཚོན་མུག་གེའི་བསྐལ་ངན་ཞི། རྣམ་དཀར་དགེ་ཚོགས་གོང་ནས་གོང་འཕེལ་
ཏེ། སྙིག་མའི་དུས་ཚོད་གྱེན་དུ་འཕགས་ནས་སུ། རྫོགས་ལྡན་གསར་པའི་དཔལ་ལ་
འགོད་གྱུར་པའི། ཕྱོགས་བཅུའི་ཀུན་ནས་བཀྲ་ཤིས་བདེ་ལེགས་ཤོག །ཞེས་གཤེན་
138

མདོ་སྡེ། ཕྱོགས་བཅུའི་མུན་པ་སེལ་མདོ།
རབ་མཆོག་ཕྱོགས་བཅུའི་འགྲོ་བའི་ལས་དང་ཉོན་མོངས་པའི་མ་རིག་མུན་པ་སེལ་
བའི་མདོ་ཞེས་བྱ་བ་འདི་ཟ་འོག་གི་རྒྱལ་མཚན་ལ་རིན་པོ་ཆེའི་བྲིས་ནས་རྒྱལ་མཚན་
གྱི་རྩེ་མོར་ཡིད་བཞིན་ནོར་བུའི་བརྒྱན་ཏེ་ཕྱོགས་བཅུར་ཕྱིར་རམ། ཕོ་བྲང་གསས་ཁང་
གི་རྩེ་མོ་བཙུག་ན། ཕ་རོལ་གྱི་གཡུལ་ཞི་བར་འགྱུར་རོ། །ཡུལ་ཕྱོགས་གང་དུ་ཀློག་ན།
ལོ་ནད་སད་སེར་མ་ལུས་པར་ཞི་ནས། འདོད་དགུ་འགྲུབ་ཅིང་བསམ་དགུ་འཕེལ་
བར་འགྱུར་རོ། །རང་རང་གང་འདོད་ཀྱི་སངས་རྒྱས་རེ་རེ་བཞིན་མཚན་ཕྱག་དང་
བསྒྲག་ནས་གང་ཞིག་ཁ་བསྒྱུར་ན་དེ་ཡི་དོན་མ་ལུས་པ་ཡོངས་སུ་འགྲུབ་པར་འགྱུར་
རོ། །ཞེས་ཡུམ་ཆེན་མོ་ཤེས་རབ་གྱི་ཕ་རོལ་དུ་ཕྱིན་པའི་རིག་པའི་སྤུ་གྲི་འབར་མའི་
ཀློང་ནས་རང་བརྡོལ་དུ་བྱུང་བའི་ཐེག་པ་ཆེན་པོ་ཕྱོགས་བཅུའི་མུན་པ་སེལ་བའི་མདོ་
རྫོགས་སོ། །ཞུས་སོ། །
139

ཕྱོགས་བཅུ་མུན་སེལ་ཁ་སྒྱུར་བཞུགས
༄༅། །སྤངས་རྟོགས་མཐར་ཕྱིན་སངས་རྒྱས་མཆོག །ཕྱོགས་བཅུའི་ཞིང་ཁམས་
དེ་སྙེད་ན། ཇི་སྙེད་འགྲོ་བའི་ཁ་ལོ་བསྒྱུར། སྟོན་པ་བླ་མེད་བཅུ་ལ་བསྟོད། གང་
ཞིག་སེམས་ཅན་མཐའ་དག་གིས། སྡུག་བསྔལ་མ་ལུས་དབུགས་དབྱུང་ནས། སྙིག་
མའི་རྒུད་པ་སོལ་བའི་ཕྱིར། ཕྱོགས་བཅུའི་སངས་རྒྱས་དེ་དག་ལ། རྩེ་གཅིག་གསོལ་
བ་བཏབ་གྱུར་ན། ཡི་བཞིན་ནོར་བུ་རིན་ཆེན་འདྲ། གང་འདོད་བསམ་པ་ཡི་བཞིན་
འགྲུབ། རྒྱལ་བ་གོང་མའི་ཞལ་ལུང་ལ། བདག་ཉིད་སངས་རྒྱས་ཡིད་བྱེད་པ། དེ་ཡི་
མདུན་ཏུ་གཤེན་རབ་བཞུགས། ཟུང་ངུའི་སྤྲིན་དཔུང་མཁའ་ལ་དེངས། འདོད་པའི་
དོན་གྲུབ་དམ་པའི་ལྷ། བསྲུང་པ་ལྟར་དུ་གང་འདོད་ཀྱིས། གསོལ་བཏབ་མཚན་
བསྟོད་མཆོད་འབུལ་ན། དེ་བཞིན་འགྲུབ་པར་ཐེ་ཚོམ་མེད། མི་འདོད་རྐྱེན་ངན་
བར་ཆོད་ཀྱིས། གང་གི་ཉེར་འཚེ་བྱུང་གྱུར་ན། དེ་བཞིན་ལས་ཚོགས་བཅུ་ཡི་སྒོར།
མཚན་བརྗོད་རིམ་པར་འདི་ལྟར་ཏེ། དང་པོ་བྱེས་སུ་འགྲོ་བའི་ཚེ། མཚན་མདོ་ལྟར་
དུ་ཤར་འདོན་ཆོག །གཉིས་པ་སྙིག་དུས་རྒུད་སེལ་ནི། བདག་ནི་ཤར་ཕྱོགས་སངས་
རྒྱས་གསོལ་བཏབ་ན། སྙིགས་དུས་རྒུད་པར་གཅིག་ཆར་སེལ་གྱུར་ཤོག །གསུམ་
པ་དུས་འཁྲུག་དམག་བཟློག་ནི། བདག་ནི་ཤར་ཕྱོགས་སངས་རྒྱས་གསོལ་བཏབ་
ན། ཕྱོགས་བཅུའི་དུས་འཁྲུག་མཐའ་དམག་ཞི་གྱུར་ཤོག །བཞི་པ་ཆར་འབེབས་འདི་
ལྟར་ཏེ། བདག་ནི་ཤར་ཕྱོགས་སངས་རྒྱས་གསོལ་བཏབ་ན། ཆར་ཆུ་དུས་འབེབས་
140

མདོ་སྡེ། ཕྱོགས་བཅུའི་མུན་སེལ་ཁ་སྒྱུར།
ལོ་ཕྱུག་རྟག་ལེགས་ཤོག ། ལྔ་པ་ནད་ཡམས་གཅོད་འདོད་ན། བདག་ནི་ཤར་ཕྱོགས་
སངས་རྒྱས་གསོལ་བཏབ་ན། ཕྱུགས་ནད་གོད་ཡམས་མ་ལུས་ཀུན་ཞི་ཤོག །དྲུག་པ་
མི་ནད་བཟློག་པ་ནི། བདག་ནི་ཤར་ཕྱོགས་སངས་རྒྱས་གསོལ་བཏབ་ན། མི་ནད་
ཡམས་རིམས་གདུག་པ་ཀུན་ཞི་ཤོག །བཀྲ་ཤིས་ཞལ་དྲོ་བྱིན་ཆེའོ། །ལན་གཅིག་ཞུས་
ཚུལ་ལོ། རབ་བླ་རིན་རྒྱལ་མཁའ་འགྲོས་སྙན་རྒྱུད་བོན། ཕྱོགས་བཅུ་མུན་སེལ་མདོ་
གཟུངས་ལེའུ་གཉིས། མདོ་ལ་ལས་ཚོགས་བཅུ་ཡོད་གསུངས་པའི་ནང་། དྲུག་པ་
ཡན་ཆད་རབ་བླ་དངོས་ཀྱི་བཀའ། ཕྱིན་ཆད་འཕྲོ་ལུས་ཕྲན་གྱིས་ཅི་དྲན་སྨོན། བདུན་
པ་ཚེ་བསྲིང་སྲོག་སྐྱོབས་ལས་བཅོལ་ན། བདག་ནི་ཤར་ཕྱོགས་སངས་རྒྱས་གསོལ་
བཏབ་ན། སྲོག་ལུས་དབང་ཀླུང་བླ་ཚེ་རྟག་བརྟན་ཤོག །བརྒྱད་པ་ནམ་ཞིག་རྒྱུ་ལུས་
བོར་དུས་སྐབས། བདག་ནི་ཤར་ཕྱོགས་སངས་རྒྱས་གསོལ་བཏབ་ན། ཕ་རོལ་བར་
དོའི་འཁྲུལ་སྣང་རང་གྲོལ་ཤོག །དགུ་པ་བདེ་ཆེན་ཞིང་བསྒྲོད་སྨོན་ཚིག་ནི། བདག་
ནི་ཤར་ཕྱོགས་སངས་རྒྱས་གསོལ་བཏབ་ན། ཁྱེད་ཀྱི་ཞིང་སྐྱེས་ཞལ་མཇལ་གསུང་ཐོས་
ཤོག །བཅུ་པ་འདོད་དོན་ཀུན་འགྲུབ་སྨོན་ཚིག་ནི། བདག་ནི་ཤར་ཕྱོགས་སངས་རྒྱས་
གསོལ་བཏབ་ན། བར་ཆོད་ཀུན་སེལ་ཅི་བསམ་མྱུར་འགྲུབ་ཤོག །ཅེས་འདི་ཁ་བཙུན་
བློ་བཟང་མིང་གིས་བྲིས། འགལ་གྱུར་བཤགས་ཤིང་དགེ་མཆིས་ཡོངས་ཁྱབ་ཤོག །མུ་
ཙུག་སྨར་རོ། །དགེའོ། །
141

གནམ་ས་སྣང་བརྒྱད་ཞེས་པ་ཐེག་པ་ཆེན་པོའི་
མདོ་བཞུགས་པའི་དབུ་
ཕྱོགས་དགེའོ། །
༄༅། །ཞང་ཞུང་སྐད་དུ། ཧ་ཨས་སླད་གུ་གུན་ཐ་རོ་ཀུན། བོད་སྐད་དུ། གནམ་
ས་སྣང་བརྒྱད་ཞེས་བྱ་བ། ཐེག་པ་ཆེན་པོའི་མདོ། དུས་གསུམ་བདེ་བར་གཤེགས་
པ་རྣམས་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་ཅིག་ན། སྟོན་པ་
གཤེན་རབ་མི་བོ་ནི། རི་རྒྱལ་ལྷུན་པོའི་ཕོ་བྲང་། འོད་ཀྱི་ལྷ་རི་སྤོས་མཐོན་གྱི་རྩེ་མོ་ན།
འཁོར་ཡེ་གཤེན་གཡུང་དྲུང་སེམས་དཔའ་ཆེན་པོ་ལྔ་སྟོང་ལྔ་བརྒྱ་དང་ཐབས་ཅིག་ཏུ་
བཞུགས་སོ། ། །
དེ་ཡི་ཚེ་དེ་ཡི་དུས་ན། གང་གཡུང་དྲུང་སེམས་དཔའ་སེམས་དཔའ་ཆེན་པོ། ཡིད་
ཀྱི་ཁྱེའུ་ཆུང་དང་། གང་གཡུང་དྲུང་སེམས་དཔའ་གཏོ་བུ་འབུམ་སངས་དང་། གང་
གཡུང་དྲུང་སེམས་དཔའ་གསལ་བ་འོད་ལྡན་དང་། གང་གཡུང་དྲུང་སེམས་དཔའ་
མེད་ཁམས་སྟོང་པ་རྗེ་དང༌། གང་གཡུང་དྲུང་སེམས་དཔའ་ཚངས་པ་གཙུག་ཕུད་
དང་། གང་གཡུང་དྲུང་སེམས་དཔའ་གཙུག་གཤེན་རྒྱལ་བ་དང༌། གང་གཡུང་དྲུང་
སེམས་དཔའ་གསང་བ་ངང་རིང་དང༌། གཞན་ཡང་ལྷ་ཡི་དབང་པོ་བརྒྱ་བྱིན་དང་།
ཀླུ་ཡི་རྒྱལ་པོ་འཇོག་པོ་དང་། ལྷ་ཆེན་པོ་བརྒྱད་དང༌། ཀླུ་ཆེན་པོ་བརྒྱད་དང་། གཉན་
142

མདོ་སྡེ། 
གནམ་ས་སྣང་བརྒྱད།
ཆེན་པོ་བརྒྱད་དང་། གཟའ་ཆེན་པོ་བརྒྱད་དང་། རྒྱུ་སྐར་ཉི་ཤུ་རྩ་བརྒྱད་དང་།
ཕྱོགས་སྐྱོངས་པ་བཅུ་དང་། རྒྱལ་པོ་ཆེན་པོ་བཞི་དང་། གནོད་སྦྱིན་ཆེན་པོ་བཞི་དང་།
གང་ག་འོད་ཀྱི་ལྷ་མོ་མདངས་ལྡན་མ་དང་། དྲི་ཟ་དང་བཅས་པའི་འཁོར་རྣམས་ཀྱིས།
བླ་ན་མེད་པའི་མཆོད་པ་ཡོངས་སུ་གཏོང་བའི་སྤྲིན་ཞེས་བྱ་བ་བཤམས་ནས། སྟོན་
པ་ལ་ཕུལ་ལོ། །སྟོན་པས་ཀྱང་མཆོད་པ་དེ་དག་ཐམས་ཅད་ཐུགས་རྗེ་ཆེན་པོས་བྱིན་
གྱིས་བརླབས་ནས། ཡང་དག་པའི་དགོངས་པ་ལ་བཞུགས་སོ། །
དེ་ཡི་ཚེ་དེ་ཡི་དུས་ན། ལྷ་ཡི་དབང་པོ་བརྒྱ་བྱིན་རང་གི་སྟན་ལས་ལངས་ཏེ། བླ་
གོས་འཕྲག་པ་གཅིག་ཏུ་བཟར་ཅིང་། པུས་མོ་གཡས་པའི་ལྷ་ང་ས་ལ་བཙུག་སྟེ། ཐལ་
མོ་སྦྱར་ནས་སྟོན་པ་ལ་འདི་སྐད་ཅེས་གསོལ་ཏེ། ཉེས་པའི་སྐྱོན་བྲལ་ཡོན་ཏན་ཐ་དག་
རྫོགས། བདེ་ལེགས་ཡོན་ཏན་ཐམས་ཅད་འབྱུང་བའི་གནས། རྣམ་པ་ཐམས་ཅད་
མཁྱེན་པའི་སྟོན་པ་ལགས། གནམ་ས་བར་སྣང་གསུམ་ལ་དབང་བྱེད་པའི། ལྷ་དང་
ཀླུ་དང་ལྷ་མ་ཡིན་དང་། དྲི་ཟ་དང་གནོད་སྦྱིན་དང་། སྐར་མ་དང་། མི་མ་ཡིན་པ་
ཐམས་ཅད་སོ་སོར་བཅོས་ནས། ཞི་བ་དང་བདེ་ལེགས་སུ་མཛད་དུ་གསོལ་ལོ། །དེ་
སྐད་ཅེས་གསོལ་པ་དང་། གཤེན་རབ་ཀྱིས་བཀའ་སྩལ་པ། ལྷ་ཡི་དབང་པོ་རྒྱལ་བྱིན་
ལ་སོགས་པའི། འཁོར་རྣམས་ཉོན་ཅིག །འཇིག་རྟེན་གྱི་ཁམས་ན་གནས་པའི། ལྷ་
དང་ཀླུ་དང་དྲི་ཟ་དང་གནོད་སྦྱིན་དང༌། སྐར་མ་དང༌། མི་མ་ཡིན་པ་ཐམས་ཅད་
བཅོས་ཤིང་ཞི་བར་བྱ་བའི་ཕྱིར། སྟོན་པས་འདི་སྐད་གསུངས་སོ། །དང་པོ་ཅི་ཡང་
མེད་པ་ལས། དེ་ལ་འབྱུང་བ་ཆེན་པོ་ལྔ་རུ་བསྲིད། དེ་ལ་གནམ་ས་གཉིས་སུ་བསྲིད།
གནམ་ས་གཉིས་ལ་ཕྱོགས་བཞི་མཚམས་བརྒྱད་སྟེང་འོག་གཉིས་དང་བཅུ་རུ་བསྲིད།
དེ་ལ་སེམས་ཅན་སྐྱེ་འགྲོ་དང༌། རྩི་ཤིང་ནགས་ཚལ་དང་། གཞའ་སྤྲིན་ཐམས་ཅད་
བསྲིད། འཇིག་རྟེན་ཁམས་སུ་གནོད་བྱེད་བགེགས་དང་འབྱུང་པོ་དང་། ལྷ་དང་ཀླུ་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་དྲི་ཟ་དང་གནོད་སྦྱིན་དང༌། གཞི་བདག་གཉན་དང་། རྡོ་བདག་གཏོད་དང་།
ཆུ་བདག་ཀླུ་དང་། ས་གཞིའི་ས་བདག་དང༌། ལྷ་ཆེན་པོ་བརྒྱད་དང༌། ཀླུ་ཆེན་པོ་
བརྒྱད་དང༌། གཟའ་ཆེན་པོ་བརྒྱད་དང་། རྒྱུ་སྐར་ཉི་ཤུ་རྩ་བརྒྱད་དང༌། ཕྱོགས་
སྐྱོངས་པ་བཅུ་དང་། རྒྱལ་པོ་ཆེན་པོ་བཞི་དང་། གནོད་སྦྱིན་ཆེན་པོ་བཞི་དང༌། དེ་
དག་ཐམས་ཅད་བསྲིད་དོ། །
དེ་ལས་བར་ཁམས་ཆེན་པོ་བརྒྱད་དུ་བསྲིད་དོ། །ཤར་ན་སྟག་དང་ཡོས་བུ་
བསྲིད། ལྷོ་ན་རྟ་དང་སྦྲུལ་གཉིས་བསྲིད། ནུབ་ན་བྱ་དང་སྤྲེའུ་གཉིས་བསྲིད། བྱང་
ན་ཕག་དང་བྱི་བ་གཉིས་བསྲིད། མཚམས་བཞི་གཤེད་བཞི་བསྲིད་དེ། ཁྱི་འབྲུག་
གླང་ལུག་བཞི་རུ་བསྲིད། ལོ་སྐོར་བཅུ་གཉིས་ལ་ལོ་ཕོ་དྲུག་མོ་དྲུག་ཏུ་བསྲིད། ཤར་
ན་ཤིང་ཕོ་ཤིང་མོ་གཉིས་བསྲིད། ལྷོ་ན་མེ་ཕོ་མེ་མོ་གཉིས་བསྲིད། ནུབ་ན་ལྕགས་
ཕོ་ལྕགས་མོ་གཉིས་བསྲིད། བྱང་ན་ཆུ་ཕོ་ཆུ་མོ་གཉིས་བསྲིད། དབུས་ན་ས་ཕོ་ས་
མོ་གཉིས་སུ་བསྲིད། དེ་ལ་སྤར་ཁ་ཆེན་པོ་བརྒྱད་ཀྱི་གླིང་ཆེན་པོ་བརྒྱད་དུ་བསྲིད།
ལོ་ཕོ་དྲུག་མོ་དྲུག་སྤྲུལ་པ་ལས། ལོ་ལྷ་དྲུག་ཅུ་འཁོར་བ་བསྲིད། འཁོར་ལོ་བསྒྱུར་
བ་ཆེན་པོ་དང་། གཡུང་དྲུང་གི་གཏོ་བཞི་དཔྱད་བརྒྱད་དུ་བསྲིད། དེ་ལ་འབྱུང་
བའི་གཤེད་བཞི་བསྲིད། མི་མཐུན་པ་དྲུག་ཅུ་ལ། ཤར་དང་ནུབ་མི་མཐུན། ལྷོ་
དང་བྱང་མི་མཐུན། སྟག་དང་སྤྲེའུ་མི་མཐུན། བྱ་དང་ཡོས་མི་མཐུན། ཁྱི་དང་
འབྲུག་མི་མཐུན། སྦྲུལ་དང་ཕག་མི་མཐུན། རྟ་དང་བྱི་བ་མི་མཐུན། ལུག་དང་
གླང་མི་མཐུན། དེ་ཕྱིར་གཤེད་བཞི་དྲུག་འདྲེས་བདུན་ཟུར་བསྲིད། དེ་དག་མ་
འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་
གྱུར་ཅིག །མར་ལ་གཤེད་དང་བགེགས་མ་འབེབས། ཡར་ལ་ཚེ་དང་དཔལ་ཡར་
བསྐྱེད། ཨོཾ་ཧཱུྃ་ཧཱུྃ་ཞི་ཞི་མལ་མལ་སཱཧཱ། དབུས་ཀྱི་རི་རབ་ལྷུན་པོ་དང་། གསེར་གྱི་
144

མདོ་སྡེ། གནམ་ས་སྣང་བརྒྱད།
རི་བདུན་དང་། རོལ་པའི་མཚོ་བདུན་དང་། གླིང་ཆེན་པོ་བཞི་དང་། གླིང་ཆུང་
བརྒྱད་དང་། མཐའ་ཡི་ལྕགས་རི་མུ་ཁྱུད་དང་། ཆུ་ཆེན་བཞི་དང་ཆུ་བྲན་བརྒྱད་
དང༌། རྩང་ལག་ལྔ་བཅུ་དང་། རྩང་ཡོན་སུམ་བརྒྱ་དྲུག་ཅུ་དང་། རྩང་ཕྲན་བདུན་
བརྒྱ་ཉི་ཤུ་དང༌། དེ་དག་ཀུན་ལ་གནས་པ་ཡི། ལྷ་དང་ཀླུ་དང་གཉན་དང་ས་
བདག་དང༌། དྲི་ཟ་དང་གནོད་སྦྱིན་དང༌། བགེགས་དང་། དེ་ལ་སོགས་པའི་
རིགས་ཅན་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་
བ་དང་བདེ་ལེགས་སུ་གྱུར་ཅིག །སྐྱོངས་བྱེད་བཟོ་ཡི་རྒྱལ་པོ་གར་མ་བྱི་ཤོ་དང་།
སྨན་གྱི་རྒྱལ་པོ་འཚོ་བྱེད་གཞོན་ནུ་དང༌། མགར་གྱི་རྒྱལ་པོ་མགར་ལྷ་ཡུག་པ་དང་།
དེ་ལ་སོགས་པའི་སྐྱོངས་བྱེད་རྣམས་མ་འཁྲུག་ཅིག །ཡོན་བདག་དང་མཐུན་པར་
བཅོས་སོ། །ཞི་བ་དང་བདེ་ལེགས་སུ་གྱུར་ཅིག ། །
གཞན་ཡང་ས་བདག་པ་ཏྲ་པ་ལི་དང་། ས་བདག་ཐེ་སེ་ཆེན་པོ་དང་། ཡུམ་ཕྱི་
ལིང་ཆེན་མོ་དང་། སྲས་ལག་པ་ཆེན་པོ་དང་། སྲིང་མོ་ས་ཡི་ལྷ་མོ་བརྟན་མ་ཆེན་མོ་
དང༌། གཙུག་ལག་ཁང་གི་ལྷ་མོ་མཐུ་མཛེས་མ་དང་། སྨན་གྱི་ལྷ་མོ་གྲུབ་པའི་བློ་གྲོས་
མ་དང་། མེ་ཏོག་གི་ལྷ་མོ་དགེ་སྐྱོངས་མ་དང་། ནོར་བུའི་ལྷ་མོ་ནོར་རྒྱུན་མ་དང༌། ཐེ་
སེ་པ་ཏི་ས་བདག་དང་། ཐེའུ་ཁྱིམ་བཙུན་མོ་དང་། ཐེའུ་སེ་ཙང་ཀུན་དམག་དཔོན་
དང་། ཤིང་གི་ལྷ་མོ་འོད་འཆང་མ་དང་། མེ་ཡི་ལྷ་མོ་གཟི་བརྗིད་མ་དང་། ལྕགས་
ཀྱི་ལྷ་མོ་འོད་འཆང་མ་དང་། ཆུ་ཡི་ལྷ་མོ་རྒྱུད་གྲོལ་མ་དང་། ལོ་ཐོག་གི་ལྷ་མོ་སྙིང་
འཁྲུངས་མ་དང་། ལོ་ཡི་བསོད་མ་ཟླ་བའི་ཆག་མ་དང་། ལོ་ཡི་སོ་པ་རྟ་ཉ་དང་། ལོ་
ཡི་སུན་མ་སེ་ཤར་དང་། གཟིག་འཇུག་ནག་པོ་འདྲིལ་བྱེད་དང་། བྱིས་འཇུག་ནག་
པོ་པདྨའི་མགོ་ཅན་དང༌། ལོའི་ས་བདག་དྲང་ལྷ་ཆེན་པོ་དང་། དབུ་བཅུ་བཞི་ཕྱག་
བཅོ་བརྒྱད་པ། མི་མགོ་བཞི་ལ་ཞོན་པ་དང་། ས་བདག་ཕྱི་ལང་རུ་དར་ཅན་དང་།
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཉན་རྒྱལ་འཇོག་པོ་དང་། ཆུ་ལུང་ཁ་བ་ཅན་དང་། ཁ་ཆེན་ཁ་ཆུང་ཅན་དང་། དེ་
ལ་སོགས་པའི་ས་བདག་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་
སོ། ། ཞི་བ་དང་བདེ་ལེགས་སུ་གྱུར་ཅིག ། ཨོཾ་ཐུམ་ཐུམ་ཞི་ཞི་མལ་མལ་སཱཧཱ།
ད་ནི་ལྷ་ཆེན་པོ་བརྒྱད་བཅོས་ཏེ། ལྷ་ཆེན་པོ་མ་ཧ་དེ་བ་དང་། ལྷ་ཆེན་པོ་བརྒྱ་
བྱིན་དང༌། ལྷ་ཆེན་པོ་ཚངས་པ་དང༌། ལྷ་ཆེན་པོ་ཁྱབ་འཇུག་དང་། ལྷ་ཆེན་པོ་
འདོད་པའི་དབང་ཕྱུག་དང་། ལྷ་ཆེན་པོ་ཚོགས་བདག་དང་། ལྷ་ཆེན་པོ་འབྲིང་གི་རི་
ཏི་དང་། ལྷ་ཆེན་པོ་གཞོན་ནུ་གར་པ་དང༌། རྒྱལ་ཆེན་རིགས་བཞིའི་ལྷ་དང་། ཕོར་
ཐོགས་གཞོང་ཐོགས་ཀྱི་ལྷ་དང༌། གྲངས་འཕྲེང་འཛིན་པའི་ལྷ་དང༌། སུམ་ཅུ་རྩ་
གསུམ་གྱི་ལྷ་དང་། དགའ་ལྡན་གྱི་ལྷ་དང་། འཕྲུལ་དགའི་ལྷ་དང་། གཞན་འཕྲུལ་
དབང་བྱེད་ཀྱི་ལྷ་དང་། བསམ་གཏན་གཉིས་པའི་ལྷ་དང༌། གཙང་མ་རིགས་ལྔའི་ལྷ་
དང༌། སྐྱེ་མཆེད་མུ་བཞིའི་ལྷ་དང་། དེ་ལ་སོགས་པའི་ལྷ་རྣམས་མ་འཁྲུག་ཅིག །ཡོན་
བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། །
ད་ནི་ཀླུ་ཆེན་པོ་བརྒྱད་བཅོས་ཏེ། ཀླུ་ཆེན་པོ་མཐའ་ཡས་དང་། ཀླུ་ཆེན་པོ་འཇོག་
པོ་དང་། ཀླུ་ཆེན་པོ་སྟོབས་རྒྱུ་དང༌། ཀླུ་ཆེན་པོ་རིགས་ལྡན་དང་། ཀླུ་ཆེན་པོ་ནོར་
རྒྱས་དང༌། ཀླུ་ཆེན་པོ་དུང་སྐྱོངས་དང༌། ཀླུ་ཆེན་པོ་དེ་མ་དང་། ཀླུ་ཆེན་པོ་ཆུ་ལྷ་
དང་། གཞན་ཡང་ཀླུ་ཡི་རྒྱལ་པོ་རྒྱལ་རིགས་དང་། ཀླུ་ཡི་རྒྱལ་པོ་རྗེ་རིགས་དང་། ཀླུ་
ཡི་རྒྱལ་པོ་བློན་རིགས་དང༌། ཀླུ་ཡི་རྒྱལ་པོ་བྲམ་ཟེའི་རིགས་དང༌། གཞན་ཡང་ཁ་བ་
ཅན་གྱི་ཀླུ་དང་། གདུབ་བུ་ཅན་གྱི་ཀླུ་དང༌། ཁ་བརྒྱ་མིག་སྟོང་ཅན་གྱི་ཀླུ་དང་། རྐང་
ལག་མང་པོ་ཅན་གྱི་ཀླུ་དང་། རིགས་བཞིའི་ཀླུ་དང་། ཁམས་གསུམ་གྱི་ཀླུ་དང་། སྲིད་
གསུམ་གྱི་ཀླུ་དང༌། གཞན་ཡང་ཀླུ་ཡི་རྒྱལ་པོ་གཙུག་ན་རིན་ཆེན་དང༌། མལ་དྲོས་
གཟི་ཆེན་དང༌། དགའ་བོ་དང་། གཉན་དགའ་བོ་དང་། པདྨ་ཆེན་པོ་དང་། ན་ག་
146

མདོ་སྡེ། གནམ་ས་སྣང་བརྒྱད།
འཛུ་ན་དང་། དེ་ལ་སོགས་པའི་ཀླུ་རྣམས་མ་འཁྲུག་ཅིག ། ཡོན་བདག་དང་མཐུན་
པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། ཨོཾ་ན་ག་ཐུམ་ཐུམ་ཞི་ཞི་མལ་
མལ་སཱཧཱ། ད་ནི་ནོར་སྲུང་ཆེན་པོ་རྣམས་བཅོས་ཏེ། མ་ནི་པ་ཏྲ་དང༌། ཨརྱ་ནེ་ལེན་
རྟ་དང་། དཔལ་ཨརྱ་འཛམ་བྷ་ལྷ་དང༌། འཛམ་ལྷ་དཀར་སེར་ནག་པོ་དང་། ཤ་པ་
ཤ་རྣ་རི་དང༌། ཨ་པ་རད་ན་དང༌། རྣམ་ཐོས་སྲས་དང་། པ་ན་སུ་ཏྲ་དང་། པ་རྣ་ཏྲི་
དང༌། རྩི་བྷི་ཀུན་དྷ་ལི་དང༌། ཀི་ལི་མི་ལི་དང་། ཛུ་ཛུ་མུ་མུ་དང༌། ལྷ་མོ་རིན་ཆེན་
ནོར་རྒྱུན་མ་དང་། ཚོགས་བདག་དཀར་མོ་དང་། ཀླུ་མོ་འབྲིང་ལྡན་མ་དང་། དེ་ལ་
སོགས་པའི་ནོར་སྲུང་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །
ཞི་བ་དང་བདེ་ལེགས་སུ་གྱུར་ཅིག ། །
ད་ནི་ཕྱོགས་སྐྱོངས་པ་བཅུ་བཅོས་ཏེ། ལྷ་ཡི་བུ་དང་ལྷ་ཡི་བུ་མོ་ལ་སོགས་ཏེ། སྟེང་
ཕྱོགས་འཇིག་རྟེན་སྐྱོང་པ་དང་། ལྟོ་འཕྱེ་ཆེན་པོ་ལ་སོགས་ཏེ། འོག་ཕྱོགས་འཇིག་
རྟེན་སྐྱོང་པ་དང་། དྲི་ཟའི་རྒྱལ་པོ་གཙུག་ཕུད་ལ་སོགས་ཏེ། ཤར་ཕྱོགས་འཇིག་རྟེན་
སྐྱོང་པ་དང་། གཤིན་རྗེའི་རྒྱལ་པོ་ལ་སོགས་ཏེ། ལྷོ་ཕྱོགས་འཇིག་རྟེན་སྐྱོང་པ་དང་།
ཀླུ་རྒྱལ་མ་དྲོས་ལ་སོགས་ཏེ། ནུབ་ཕྱོགས་འཇིག་རྟེན་སྐྱོང་པ་དང་། གནོད་སྦྱིན་ཁ་
འབར་ལ་སོགས་ཏེ། བྱང་ཕྱོགས་འཇིག་རྟེན་སྐྱོང་པ་དང་། ཐབས་ལྷ་བྱི་ཤོར་གར་མ་
ལ་སོགས་ཏེ། ལྷོ་ཤར་འཇིག་རྟེན་སྐྱོངས་པ་དང༌། སྲིན་པོ་རུ་ཏྲ་ལ་སོགས་ཏེ། ལྷོ་ནུབ་
འཇིག་རྟེན་སྐྱོང་པ་དང་། བེ་ཅི་རམ་པ་ལ་སོགས་ཏེ། བྱང་ནུབ་འཇིག་རྟེན་སྐྱོང་པ་
དང་། བྱིན་ན་ཡ་ཀ་ལ་སོགས་ཏེ། བྱང་ཤར་འཇིག་རྟེན་སྐྱོང་པ་དང་། དེ་ལ་སོགས་
པའི་ཕྱོགས་སྐྱོང་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་
བ་དང་བདེ་ལེགས་སུ་གྱུར་ཅིག །
ད་ནི་རྒྱལ་པོ་ཆེན་པོ་བཞི་བཅོས་ཏེ། ཤར་ཕྱོགས་དྲི་ཟའི་རྒྱལ་པོ་ཡུལ་འཁོར་སྲུང་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་། འཁོར་དྲི་ཟ་འབུམ་དང་བཅས་པ་རྣམས་མ་འཁྲུག་ཅིག །ཡོན་བདག་དང་
མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། ལྷོ་ཕྱོགས་གཤིན་རྗེའི་རྒྱལ་
པོ་འཕག་སྐྱེས་པོ་ལ། འཁོར་གཤིན་རྗེ་འབུམ་དང་བཅས་པ་རྣམས་མ་འཁྲུག་ཅིག །
ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །ནུབ་
ཕྱོགས་ཀླུ་ཡི་རྒྱལ་པོ་སྤྱན་མི་བཟང་ལ། འཁོར་ཀླུ་དབང་འབུམ་དང་བཅས་པ་རྣམས་
མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་
སུ་གྱུར་ཅིག །བྱང་ཕྱོགས་གནོད་སྦྱིན་རྒྱལ་པོ་རྣམ་ཐོས་སྲས་ལ། འཁོར་གནོད་སྦྱིན་
འབུམ་དང་བཅས་པ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །
ཞི་བ་དང་བདེ་ལེགས་སུ་གྱུར་ཅིག །ཤར་ཕྱོགས་རྒྱལ་པོ་ཆེན་པོ་ཤེལ་དཀར་འོད། ལྷོ་
ཕྱོགས་གཡུང་དྲུང་བོན་གྱི་རྒྱལ་པོ་འོད་ཀྱི་བདག །ནུབ་ཕྱོགས་རྒྱལ་པོ་ཆེན་པོ་འོད་
དཀར་འཛིན། བྱང་ཕྱོགས་རྒྱལ་པོ་ཆེན་པོ་ནམ་མཁའ་སྣང་། དེ་ལ་སོགས་པའི་རྒྱལ་
པོ་ཆེན་པོ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་
བདེ་ལེགས་སུ་གྱུར་ཅིག ། །
ད་ནི་གཟའ་ཆེན་པོ་རྣམས་བཅོས་ཏེ། གཟའ་ཆེན་པོ་ཉི་མ་དང༌། གཟའ་ཆེན་པོ་
ཟླ་བ་དང༌། གཟའ་ཆེན་པོ་མིག་དམར་དང༌། གཟའ་ཆེན་པོ་ལག་པ་དང་། གཟའ་
ཆེན་པོ་ཕུར་བུ་དང་། གཟའ་ཆེན་པོ་པ་ཝ་སངས་དང་། གཟའ་ཆེན་པོ་སྤེན་པ་དང་།
གཟའ་ཆེན་པོ་སྒྲ་ཅན་འཛིན་དང༌། གཟའ་ཆེན་པོ་དུ་བ་མཇུག་རིང་དང༌། དེ་ལ་
སོགས་པའི་གཟའ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་
བ་དང་བདེ་ལེགས་སུ་གྱུར་ཅིག །ད་ནི་གཉན་ཆེན་པོ་རྣམས་བཅོས་ཏེ། གནམ་སྔོན་
པོ་འཁོར་ལོ་རྩིབས་དགུ་ལ་གནས་པའི། གནམ་གཉན་གཡུ་འབྲུག་སྔོན་པོ་ལ་གསེར་
གྱི་ཟེ་བ་ཅན་དང་། ས་སེར་པོ་པདྨ་འདབ་བརྒྱད་ལ་གནས་པའི་ས་གཉན་གསེར་གྱི་
148

མདོ་སྡེ། གནམ་ས་སྣང་བརྒྱད།
སྦལ་པ་ལ་གཡུ་ཡི་མགྲོན་ཟེ་ཅན་དང་། གངས་གཉན་དུང་གི་སེང་གེ་ལ་གཡུ་ཡི་རལ་
པ་ཅན་དང་། མཚོ་གཉན་མཆོང་གི་ལྗོང་མོ་དུང་གི་འདབ་མ་ཅན་དང་། རྡོ་གཉན་
གསེར་སྤྲེའུ་སེར་པོ་ལ། དུང་གི་ཐོར་གཙུག་ཅན་དང་། ཤིང་གཉན་གཟི་བརྗིད་འོད་
མདངས་ཅན་དང་། གཉན་ཆེན་སྡེ་ལྔ་དང་། གཉན་ཆེན་པོ་སྡེ་བཞི་དང་། གཉན་
ཆེན་པོ་བཅུ་གཉིས་དང་། གཉན་ཕྲན་སུམ་བརྒྱ་དྲུག་ཅུ་དང་། གཉན་དམག་བྱེ་བ་ས་
ཡ་དང་། གཉན་རྗེ་གོང་སྔོན་དང༌། པུ་རང་གཅེར་ཆུང་དང་། སྦུ་གུ་ཁ་ཙེ་དང༌། ཁྲ་
བོ་རུ་སྐྱོག་དང༌། འུག་ལྟོས་སྒྲིབ་པ་དང་། དྲང་སིང་ལྕམ་པ་དང་། སེ་རིང་ངང་ཡག་
དང༌། གཉན་སྲས་བཅོ་ལྔ་དང༌། དགྲ་སྨིན་བཅོ་ལྔ་དང་། གཞན་ཡང་ཆུ་ཡི་གཉན་
དང༌། ས་ཡི་གཉན་དང་། རྡོ་ཡི་གཉན་དང་། ལམ་གྱི་གཉན་དང༌། ཤིང་གི་གཉན་
དང༌། བྲག་གི་གཉན་དང༌། སྤང་གི་གཉན་དང་། གངས་ཀྱི་གཉན་དང་། གཉན་གྱི་
གཉན་དང༌། ཕུ་ཡི་གཉན་དང་། མདའ་ཡི་གཉན་དང་། ཉིན་གཉན་དང༌། སྲིབས་
གཉན་དང་། དེ་ལ་སོགས་པའི་གཉན་རྣམས་མ་འཁྲུག་ཅིག །ཡོན་བདག་དང་
མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། ཨོཾ་ཐུམ་ཐུམ་ལམ་ལམ་ཞི་
ཞི་སཱཧཱ།
ད་ནི་སྤར་ཁམས་ཆེན་པོ་བརྒྱད་བཅོས་ཏེ། སྤར་ཁམས་ཆེན་པོ་ཟིན་ཤིང་དང་།
སྤར་ཁམས་ཆེན་པོ་ལི་མེ་དང་། སྤར་ཁམས་ཆེན་པོ་ད་ལྕགས་དང་། སྤར་ཁམས་ཆེན་
པོ་ཁམས་ཆུ་དང་། སྤར་ཁམས་ཆེན་པོ་ཟིན་རླུང་དང་། སྤར་ཁམས་ཆེན་པོ་ཁོན་ས་
དང༌། སྤར་ཁམས་ཆེན་པོ་ཁེན་གནམ་དང་། སྤར་ཁམས་ཆེན་པོ་གིང་རི་དང་། དེ་
ལ་སོགས་པའི་སྤར་ཁམས་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་
སོ། ། ཞི་བ་དང་བདེ་ལེགས་སུ་གྱུར་ཅིག །གཞན་ཡང་ས་བདག་རུས་སྦལ་ཆེན་པོ་
ལ། མགོ་མཇུག་གཉིས་རྐང་ལག་བཞི་དང་དྲུག །རྩིབ་མ་གཡོས་གཡོན་གཉིས་དང་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བརྒྱད་ལ་གནས་པའི། ལོ་སྐོར་གཉེན་པོ་བཅུ་གཉིས་བཅོས་ཏེ། ཤར་ཕྱོགས་ཟིན་ཤིང་
ལ་གནས་པའི་ཤིང་ཕོ་སྟག་དང་ཤིང་མོ་ཡོས་བུ་དང་། ཤར་ལྷོ་ཟོན་ལ་གནས་པའི་
མེ་ཕོ་འབྲུག་དང་། ལྷོ་ཕྱོགས་ལི་མེ་ལ་གནས་པའི་མེ་མོ་སྦྲུལ་དང་ས་ཕོ་རྟ་དང་། ལྷོ་
ནུབ་ཁོན་ལ་གནས་པའི་ས་མོ་ལུག་དང༌། ནུབ་ཕྱོགས་ད་ལྕགས་ལ་གནས་པའི་ལྕགས་
ཕོ་སྤྲེལ་དང་ལྕགས་མོ་བྱ་དང་། ནུབ་བྱང་ཁེན་ལ་གནས་པའི་ཆུ་ཕོ་ཁྱི་དང༌། བྱང་
ཕྱོགས་ཁམས་ཆུ་ལ་གནས་པའི་ཆུ་མོ་ཕག་དང་ཤིང་ཕོ་བྱི་བ་གཉིས། བྱང་ཤར་གིང་ལ་
གནས་པའི་ཤིང་མོ་གླང་དང་། དེ་ལ་སོགས་པའི་ལོ་ལྷ་རྣམས་མ་འཁྲུག་ཅིག །ཡོན་
བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། །
གཞན་ཡང་ལོ་ཡི་སྤྲུལ་པ་གསེར་གྱི་དབུ་ཅན་བཅུ་གཉིས་བཅོས་ཏེ། བྱི་བའི་སྤྲུལ་
པ་གསེར་གྱི་དབུ་ཅན་དང༌། གླང་གི་སྤྲུལ་པ་གསེར་གྱི་དབུ་ཅན་དང་། སྟག་གི་སྤྲུལ་
པ་གསེར་གྱི་དབུ་ཅན་དང་། ཡོས་ཀྱི་སྤྲུལ་པ་གསེར་གྱི་དབུ་ཅན་དང༌། འབྲུག་གི་
སྤྲུལ་པ་གསེར་གྱི་དབུ་ཅན་དང་། སྦྲུལ་གྱི་སྤྲུལ་པ་གསེར་གྱི་དབུ་ཅན་དང་། རྟ་ཡི་
སྤྲུལ་པ་གསེར་གྱི་དབུ་ཅན་དང་། ལུག་གི་སྤྲུལ་པ་གསེར་གྱི་དབུ་ཅན་དང་། སྤྲེའི་
སྤྲུལ་པ་གསེར་གྱི་དབུ་ཅན་དང༌། བྱ་ཡི་སྤྲུལ་པ་གསེར་གྱི་དབུ་ཅན་དང་། ཁྱི་ཡི་སྤྲུལ་
པ་གསེར་གྱི་དབུ་ཅན་དང་། ཕག་གི་སྤྲུལ་པ་གསེར་གྱི་དབུ་ཅན་དང་། དེ་ལ་སོགས་
པའི་ལྷ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་
བདེ་ལེགས་སུ་གྱུར་ཅིག །གཞན་ཡང་འབྱུང་བ་མ་བུ་ལྔ་ལ་གནས་པའི་ལོ་སྐོར་དྲུག་
ཅུ་ཐམ་པ་བཅོས་ཏེ། ཤར་སྟོད་ན་གནས་པའི་སྟག་ལྔ་བཅོས་ཏེ། ཤར་ཤིང་ལ་དབང་
བ་ཤིང་གི་སྟག་དང༌། ལྷོ་མེ་ལ་དབང་བ་མེའི་སྟག་དང༌། ནུབ་ལྕགས་ལ་དབང་བ་
ལྕགས་ཀྱི་སྟག་དང་། བྱང་ཆུ་ལ་དབང་བ་ཆུ་ཡི་སྟག་དང་། དབུས་ས་ལ་དབང་པ་
ས་ཡི་སྟག་དང་། སྟག་དེ་ལྔ་ཡང་མ་འཁྲུགས་ཅིག །ཡོན་བདག་དང་མཐུན་པར་
150

མདོ་སྡེ། གནམ་ས་སྣང་བརྒྱད།
བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །ཤར་སྨད་ན་གནས་པའི་ཡོས་བུ་ལྔ་
བཅོས་ཏེ། ཤར་ཤིང་ལ་དབང་བ་ཤིང་གི་ཡོས་བུ་དང་། ལྷོ་མེ་ལ་དབང་བ་མེ་ཡི་ཡོས་
བུ་དང་། ནུབ་ལྕགས་ལ་དབང་བ་ལྕགས་ཀྱི་ཡོས་བུ་དང་། བྱང་ཆུ་ལ་དབང་བ་ཆུ་
ཡི་ཡོས་བུ་དང་། དབུས་ས་ལ་དབང་བ་ས་ཡི་ཡོས་བུ་དང་། ཡོས་བུ་དེ་ལྔ་མ་འཁྲུག་
ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །
ཤར་ལྷོ་འཚམས་ན་གནས་པའི་འབྲུག་ལྔ་བཅོས་ཏེ། ཤར་ཤིང་ལ་དབང་བ་ཤིང་གི་
འབྲུག་དང༌། ལྷོ་མེ་ལ་དབང་བ་མེ་ཡི་འབྲུག་དང་། ནུབ་ལྕགས་ལ་དབང་བ་ལྕགས་
ཀྱི་འབྲུག་དང་། བྱང་ཆུ་ལ་དབང་བ་ཆུ་ཡི་འབྲུག་དང༌། དབུས་ས་ལ་དབང་བ་ས་
ཡི་འབྲུག་དང་། འབྲུག་དེ་ལྔ་མ་འཁྲུག་ཅིག །ཡོན་བདག་དང་མཐུན་པར་བཅོས་སོ།
ཞི་བ་དང་བདེ་ལེགས་སུ་གྱུར་ཅིག ། ལྷོ་སྟོད་ན་གནས་པའི་སྦྲུལ་ལྔ་བཅོས་ཏེ། ཤར་
ཤིང་ལ་དབང་བ་ཤིང་གི་སྦྲུལ་དང་། ལྷོ་མེ་ལ་དབང་བ་མེ་ཡི་སྦྲུལ་དང་། ནུབ་ལྕགས་
ལ་དབང་བ་ལྕགས་ཀྱི་སྦྲུལ་དང་། བྱང་ཆུ་ལ་དབང་བ་ཆུ་ཡི་སྦྲུལ་དང་། དབུས་ས་ལ་
དབང་བ་ས་ཡི་སྦྲུལ་དང༌། སྦྲུལ་དེ་ལྔ་མ་འཁྲུག་ཅིག །ཡོན་བདག་དང་མཐུན་པར་
བཅོས་སོ། ། ཞི་བ་དང་བདེ་ལེགས་སུ་གྱུར་ཅིག ། ལྷོ་སྨད་ན་གནས་པའི་རྟ་ལྔ་བཅོས་ཏེ།
ཤར་ཤིང་ལ་དབང་བ་ཤིང་གི་རྟ་དང་། ལྷོ་མེ་ལ་དབང་བ་མེའི་རྟ་དང་། ནུབ་ལྕགས་
ལ་དབང་བ་ལྕགས་ཀྱི་རྟ་དང་། བྱང་ཆུ་ལ་དབང་བ་ཆུ་ཡི་རྟ་དང་། དབུས་ས་ལ་
དབང་བ་སའི་རྟ་དང་། རྟ་དེ་ལྔ་མ་འཁྲུག་ཅིག །ཡོན་བདག་དང་མཐུན་པར་བཅོས་
སོ། །ཞི་བ་དང་བདེ་ལེགས་སུ་གྱུར་ཅིག །ལྷོ་ནུབ་ན་གནས་པའི་ལུག་ལྔ་བཅོས་ཏེ།
ཤར་ཤིང་ལ་དབང་བ་ཤིང་གི་ལུག་དང༌། ལྷོ་མེ་ལ་དབང་བ་མེའི་ལུག་དང་། ནུབ་
ལྕགས་ལ་དབང་བ་ལྕགས་ཀྱི་ལུག་དང༌། བྱང་ཆུ་ལ་དབང་བ་ཆུ་ཡི་ལུག་དང་།
དབུས་ས་ལ་དབང་བ་ས་ཡི་ལུག་དང་། ལུག་དེ་ལྔ་མ་འཁྲུག་ཅིག །ཡོན་བདག་དང་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །ནུབ་སྟོད་ན་གནས་པའི་
སྤྲེའུ་ལྔ་བཅོས་ཏེ། ཤར་ཤིང་ལ་དབང་བ་ཤིང་གི་སྤྲེའུ་དང་། ལྷོ་མེ་ལ་དབང་བ་མེ་ཡི་
སྤྲེའུ་དང་། ནུབ་ལྕགས་ལ་དབང་བ་ལྕགས་ཀྱི་སྤྲེའུ་དང་། བྱང་ཆུ་ལ་དབང་བ་ཆུའི་
སྤྲེའུ་དང༌། ༥ དངདབུས་ས་ལ་དབང་བ་སའི་སྤྲེའུ་དང་། སྤྲེའུ་དེ་ལྔ་ཡང་མ་འཁྲུག་ཅིག །
ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །ནུབ་
སྨད་ན་གནས་པའི་བྱ་ལྔ་བཅོས་ཏེ། ཤར་ཤིང་ལ་དབང་བ་ཤིང་གི་བྱ་དང༌། ལྷོ་མེ་
ལ་དབང་བ་མེ་ཡི་བྱ་དང་། ནུབ་ལྕགས་ལ་དབང་བ་ལྕགས་ཀྱི་བྱ་དང་། བྱང་ཆུ་
ལ་དབང་བ་ཆུའི་བྱ་དང་། དབུས་ས་ལ་དབང་བ་སའི་བྱ་དང་། བྱ་དེ་ལྔ་མ་འཁྲུག་
ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །
བྱང་ནུབ་མཚམས་ན་གནས་པའི་ཁྱི་ལྔ་བཅོས་ཏེ། ཤར་ཤིང་ལ་དབང་བ་ཤིང་གི་ཁྱི་
དང་། ལྷོ་མེ་ལ་དབང་བ་མེ་ཡི་ཁྱི་དང་། ནུབ་ལྕགས་ལ་དབང་བ་ལྕགས་ཀྱི་ཁྱི་དང་།
བྱང་ཆུ་ལ་དབང་བ་ཆུ་ཡི་ཁྱི་དང་། དབུས་ས་ལ་དབང་བ་ས་ཡི་ཁྱི་དང༌། ཁྱི་དེ་ལྔ་
ཡང་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་
སུ་གྱུར་ཅིག །བྱང་སྟོད་ན་གནས་པའི་ཕག་ལྔ་བཅོས་ཏེ། ཤར་ཤིང་ལ་དབང་བ་ཤིང་
གི་ཕག་དང་། ལྷོ་མེ་ལ་དབང་བ་མེའི་ཕག་དང་། ནུབ་ལྕགས་ལ་དབང་བ་ལྕགས་ཀྱི་
ཕག་དང་། བྱང་ཆུ་ལ་དབང་བ་ཆུ་ཡི་ཕག་དང་། དབུས་ས་ལ་དབང་བ་ས་ཡི་ཕག་
དང་། ཕག་དེ་ལྔ་ཡང་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་
དང་བདེ་ལེགས་སུ་གྱུར་ཅིག །བྱང་སྨད་ན་གནས་པའི་བྱི་བ་ལྔ་བཅོས་ཏེ། ཤར་ཤིང་
ལ་དབང་བ་ཤིང་གི་བྱི་བ་དང་། ལྷོ་མེ་ལ་དབང་བ་མེ་ཡི་བྱི་བ་དང་། ནུབ་ལྕགས་ལ་
དབང་བ་ལྕགས་ཀྱི་བྱི་བ་དང་། བྱང་ཆུ་ལ་དབང་བ་ཆུ་ཡི་བྱི་བ་དང་། དབུས་ས་ལ་
དབང་བ་ས་ཡི་བྱི་བ་དང་། བྱི་བ་དེ་ལྔ་ཡང་མ་འཁྲུག་ཅིག །ཡོན་བདག་དང་མཐུན་
152

མདོ་སྡེ། གནམ་ས་སྣང་བརྒྱད།
པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །བྱང་ཤར་མཚམས་ན་གནས་
པའི་གླང་ལྔ་བཅོས་ཏེ། ཤར་ཤིང་ལ་དབང་བ་ཤིང་གི་གླང་དང་། ལྷོ་མེ་ལ་དབང་བ་
མེ་ཡི་གླང་དང༌། ནུབ་ལྕགས་ལ་དབང་བ་ལྕགས་ཀྱི་གླང་དང༌། བྱང་ཆུ་ལ་དབང་བ་
ཆུའི་གླང་དང་། དབུས་ས་ལ་དབང་བ་སའི་གླང་དང༌། གླང་དེ་ལྔ་མ་འཁྲུག་ཅིག །
ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །གཞན་
ཡང་ལོ་དང་འགྲོགས་པའི་ས་བདག་དང༌། ཟླ་བ་དང་འགྲོགས་པའི་ས་བདག་དང་།
ཞག་དང་འགྲོགས་པའི་ས་བདག་དང༌། ཉི་མ་དང་འགྲོགས་པའི་ས་བདག་དང་།
དུས་ཚོད་དང་འགྲོགས་པའི་ས་བདག་དང༌། དེ་ལ་སོགས་པའི་ས་བདག་རྣམས་
མ་འཁྲུག་ཅིག ། ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་
གྱུར་ཅིག །གཞན་ཡང་ལོ་དང་འགྲོགས་པའི་འདྲིལ་བུ་དང་། ཟླ་བ་དང་འགྲོགས་
པའི་འདྲིལ་བུ་དང་། ཞག་དང་འགྲོགས་པའི་འདྲིལ་བུ་དང༌། ཉི་མ་དང་འགྲོགས་
པའི་འདྲིལ་བུ་དང་། དུས་ཚོད་དང་འགྲོགས་པའི་འགྲོལ་བུ་དང་། དེ་ལ་སོགས་པའི་
འདྲིལ་བུ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་
བདེ་ལེགས་སུ་གྱུར་ཅིག །གཞན་ཡང་ས་ཡི་བདག་པོ་དང་། ཤིང་གི་བདག་པོ་དང་།
མེ་ཡི་བདག་པོ་དང༌། ཆུ་ཡི་བདག་པོ་དང༌། རླུང་གི་བདག་པོ་དང་། ལྷ་དང་ཀླུ་
དང་། ས་བདག་དང་། གཉན་དང་། གཏོད་དང་། དྲི་ཟ་དང་། གནོད་སྦྱིན་དང་།
བགེགས་སུ་གྱུར་པ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །
ཞི་བ་དང་བདེ་ལེགས་སུ་གྱུར་ཅིག །གཞན་ཡང་ས་བདག་རྒྱལ་པོ་ཤི་རི་པ་ཏ་ལ་
ཕག་གི་མགོ་བོ་ཅན་དང་། ས་ཡི་ལྷ་མོ་བརྟན་མ་དང་། ས་འཛིན་ལག་པ་ཆེན་པོ་
དང་། ཤར་ཕྱོགས་ས་བདག་ཐེ་སེ་དང་། ལྷོ་ཕྱོགས་ས་བདག་ཙང་ཀུན་དང༌། ནུབ་
ཕྱོགས་ས་བདག་ཧོ་བན་དང་། བྱང་ཕྱོགས་ས་བདག་བྷེ་འབྱིང་དང་། ཤར་ཕྱོགས་ས་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བདག་སྟག་སྐྱ་བོ་དང་། ངལྷོ་ཕྱོགས་ས་བདག་གཡུ་འབྲུག་སྔོན་པོ་དང༌། ནུབ་ཕྱོགས་
ས་བདག་བྱ་དམར་མོ་དང་། བྱང་ཕྱོགས་ས་བདག་རུས་སྦལ་སེར་པོ་དང་། ལྷོ་ཤར་
མཚམས་ཀྱི་ས་བདག་གྱི་ལིང་འཕར་མ་དང་། ལྷོ་ནུབ་མཚམས་ཀྱི་ས་བདག་གྲུ་གཉན་
ལོག་པ་ཅན་དང་། བྱང་ནུབ་མཚམས་ཀྱི་ས་བདག་དྲང་ལྷ་མི་བོ་ཆེ་དང་། བྱང་ཤར་
མཚམས་ཀྱི་ས་བདག་འགིར་ཏི་ནག་པོ་དང་། ཤར་ཕྱོགས་ཀྱི་ས་བདག་འཁོར་ལོ་ནག་
པོ་དང༌། ལྷོ་ཕྱོགས་ཀྱི་ས་བདག་བ་དན་སེར་པོ་ཅན་དང༌། ནུབ་ཀྱི་ས་བདག་གཟིག་
གི་མཇུག་མ་ཅན་དང༌། བྱང་ཕྱོགས་ས་བདག་བྱའི་ཟེ་བ་ཅན་དང་། དེ་ལ་སོགས་
པའི་ས་བདག་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་
དང་བདེ་ལེགས་སུ་གྱུར་ཅིག །གཞན་ཡང་ཕུ་ན་གནས་པའི་ས་བདག་སྟག་རལ་ཡིབ་
ཆེན་དང༌། མདའ་ན་གནས་པའི་ས་བདག་གཟིག་རལ་འཕྲུལ་མ་ཅན་དང་། ཉིན་གྱི་
ས་བདག་དྲལ་གཤེན་སླ་བོ་ཆེ་དང༌། སྲིབས་ཀྱི་ས་བདག་ལྕམ་བཙུན་ཡུལ་མ་དང་།
ཕུ་བྲག་དཀར་ལ་གནས་པའི་ས་བདག་ཛི་རི་དང་། མདའ་ཡི་ཆུ་མིག་ལ་གནས་པའི་
ས་བདག་ལྷ་མོ་དང་། ཕུ་ཡི་ལ་བཙས་ལ་གནས་པའི་ས་བདག་གོང་སངས་དང་།
ཡུལ་ལ་གནས་པའི་ཡུལ་ལྷ་དང་། མཁར་ལ་གནས་པའི་མཁར་ལྷ་དང་། ཁྱིམ་ལ་
གནས་པའི་ཁྱིམ་ལྷ་དང་། སྒྱེད་པུ་ལ་གནས་པའི་ཐབས་ལྷ་དང༌། ཀ་བ་ལ་གནས་
པའི་བེའུ་སྣ་དང་། དུར་ཆད་ལ་གནས་པའི་ས་བདག་ཁྲི་བརྟེན་དང་། དམག་སྣ་ལ་
གནས་པའི་ས་བདག་གོང་སྔོན་དང་། དེ་ལ་སོགས་པའི་ས་བདག་རྣམས་མ་འཁྲུག་
ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །
དེ་ཡང་དབུས་ས་ལ་མངའ་མཛད་པའི་ས་བདག་བཅོས་ཏེ། དབུས་ས་ཁམས་ཀྱི་ས་
བདག་རྒྱལ་པོ་བཙུན་མོ་དང༌། སྲས་ལྕམ་དྲལ་བློན་པོ་ཕོ་ཉ་དང་བཅས་པ་རྣམས་མ་
འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་
154

མདོ་སྡེ། གནམ་ས་སྣང་བརྒྱད།
ཅིག །དབུས་ཀྱི་ས་བདག་མཐིང་སྦྲུལ་སྔོན་པོ་དང་། དབུས་ཀྱི་ས་བདག་རྒྱལ་ཕྲན་
དང་། དབུས་ཀྱིས་ས་བདག་ཧལ་ཁྱི་དང་། དབུས་ཀྱི་ས་བདག་འབུམ་རྗེ་ཁྲི་ཁྱབ་
དང༌། དེ་ལ་སོགས་པའི་ས་བདག་རྣམས་མ་འཁྲུག་ཅིག །ཡོན་བདག་དང་མཐུན་
པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག ། །
གཞན་ཡང་ཤར་ཕྱོགས་ཤིང་ཁམས་ཀྱི་ས་བདག་རྒྱལ་པོ་བཙུན་མོ་དང་སྲས་བུ་
ལྕམ་མོ་བློན་པོ་ཕོ་ཉ་དང་བཅས་པ་རྣམས་མ་འཁྲུག་ཅིག 
།ཡོན་བདག་དང་མཐུན་
པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །ལྷོ་ཕྱོགས་མེ་ཁམས་ཀྱི་ས་བདག་
རྒྱལ་པོ་བཙུན་མོ་དང་། སྲས་བུ་ལྕམ་མོ་བློན་པོ་ཕོ་ཉ་དང་བཅས་པ་རྣམས་མ་འཁྲུག་
ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །
ནུབ་ཕྱོགས་ལྕགས་ཁམས་ཀྱི་ས་བདག་རྒྱལ་པོ་བཙུན་མོ་དང་། སྲས་བུ་ལྕམ་མོ་བློན་
པོ་ཕོ་ཉ་དང་བཅས་པ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་
སོ། །ཞི་བ་དང་བདེ་ལེགས་སུ་གྱུར་ཅིག །བྱང་ཕྱོགས་ཆུ་ཁམས་ཀྱི་ས་བདག་རྒྱལ་པོ་
བཙུན་མོ་དང༌། སྲས་བུ་ལྕམ་མོ་བློན་པོ་ཕོ་ཉ་དང་བཅས་པ་རྣམས་མ་འཁྲུག་ཅིག །
ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །ཕྱོགས་
བཞིའི་ས་བདག་དབང་ཆེན་དང་། རྒྱལ་ཕྲན་འཁོར་དང་བཅས་པ་རྣམས་མ་འཁྲུག་
ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །
གཞན་ཡང་ཤར་ལྷོ་ཟོན་ལ་གནས་པའི་ས་བདག་རྒྱལ་པོ་བཙུན་མོ་དང་། སྲས་བུ་
ལྕམ་མོ་བློན་པོ་ཕོ་ཉ་དང་བཅས་པ་རྣམས་མ་འཁྲུག་ཅིག 
།ཡོན་བདག་དང་མཐུན་
པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །ལྷོ་ནུབ་ཁོན་ལ་གནས་པའི་ས་
བདག་རྒྱལ་པོ་བཙུན་མོ་དང་། སྲས་བུ་ལྕམ་མོ་བློན་པོ་ཕོ་ཉ་དང་བཅས་རྣམས་མ་
འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཅིག །བྱང་ནུབ་ཁེན་ལ་གནས་པའི་ས་བདག་རྒྱལ་པོ་བཙུན་མོ་དང་། སྲས་བུ་ལྕམ་
མོ་བློན་པོ་ཕོ་ཉ་དང་བཅས་པ་རྣམས་མ་འཁྲུག་ཅིག །ཡོན་བདག་དང་མཐུན་པར་
བཅོས་སོ། །ཞི་བ་དང་བདེ་ལེགས་སུ་གྱུར་ཅིག །བྱང་ཤར་གིང་ལ་གནས་པའི་ས་
བདག་རྒྱལ་པོ་བཙུན་མོ་དང་། སྲས་བུ་ལྕམ་མོ་བློན་པོ་ཕོ་ཉ་དང་བཅས་པ་རྣམས་
མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་
གྱུར་ཅིག །གཞན་ཡང་ཤར་ལྷོ་མཚམས་ཀྱི་ནང་ཤེད། ཤར་ལྷོ་མཚམས་ཀྱི་ས་བདག་
བར་ཤེད་རུ་པ་ཚུན་ཅན་དང་། ཤར་ལྷོ་མཚམས་ཀྱི་ཕྱི་ཤེད་གཟིག་ཐིག་འབྲུག་མགོ་
ཅན་དང༌། ལྷོ་ནུབ་མཚམས་ཀྱི་ནང་ཤེད་དང༌། ལྷོ་ནུབ་མཚམས་ཀྱི་ས་བདག་བར་
ལྷོ་ནུབ་མཚམས་ཀྱི་ས་བདག་ཕྱི་ཤེད་མི་ལུས་ལུག་
ཤེད་བ་དན་སེར་པོ་ཅན་དང༌། 
གི་མགོ་ཅན་དང་། ནུབ་བྱང་མཚམས་ཀྱི་ནང་ཤེད་དང་། ནུབ་བྱང་མཚམས་ཀྱི་ས་
བདག་བར་ཤེད་ལྕགས་ཐོག་པུ་ཤུད་མགོ་ཅན་དང་། ནུབ་བྱང་མཚམས་ཀྱི་ཕྱི་ཤེད་མི་
ལུས་ཁྱི་ཡི་མགོ་ཅན་དང་། བྱང་ཤར་མཚམས་ཀྱི་ནང་ཤེད་དང་། བྱང་ཤར་མཚམས་
ཀྱི་ས་བདག་བར་ཤེད་ཧོ་བན་ལུས་པོ་ཆེ་དང་། བྱང་ཤར་མཚམས་ཀྱི་ས་བདག་ཕྱི་
ཤེད་མི་ལུས་གླང་གི་མགོ་ཅན་དང༌། མཚམས་བཞིའི་ས་བདག་འཁོར་དང་བཅས་
པ་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་བ་དང་བདེ་
ལེགས་སུ་གྱུར་ཅིག །གཞན་ཡང་ས་ཚོན་སྣ་ལྔ་ལ་དབང་བྱེད་པའི། གབ་རྩེ་གཅིག་
དཀར་དང་། གཉིས་ནག་དང་། གསུམ་མཐིང་དང་། བཞི་ལྗང་དང༌། ལྔ་སེར་དང་།
དྲུག་དཀར་དང་། བདུན་དམར་དང་། བརྒྱད་དཀར་དང༌། དགུ་སྨུག་ལ་གནས་
པའི་ས་བདག་དང་། ཁམས་སེར་ནག་གི་བདག་པོ་སྟེ། དགུ་དགུ་བརྒྱད་ཅུ་གྱ་གཅིག་
གི་ས་བདག་རྣམས་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། ། ཞི་བ་
དང་བདེ་ལེགས་སུ་གྱུར་ཅིག །གཞན་ཡང་མཁའ་ལ་རྒྱུ་བའི་རྒྱུ་སྐར་ཉི་ཤུ་རྩ་བརྒྱད་
I56

མདོ་སྡེ། གནམ་ས་སྣང་བརྒྱད།
བཅོས་ཏེ། ཤར་ཕྱོགས་ཀྱི་སྐར་མ་སྨིན་དྲུག་དང་། སྣར་མ་དང་། མགོ་དང་། ལག་
པ་དང་། ནབ་སོ་དང་། རྒྱལ་དང༌། སྐག་དང༌། དེ་བདུན་མ་འཁྲུག་ཅིག །ཡོན་
བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་སུ་གྱུར་ཅིག །བྱང་ཕྱོགས་
ཀྱི་སྐར་མ་ནི། མོན་གྲེ་དང་། མོན་གྲུ་དང༌། ཁྲུམ་སྟོད་དང་། ཁྲུམ་སྨད་དང་། ནམ་
གྲུ་དང་། ཐ་སྐར་དང་། བྲ་ཉེ་དང་དེ་བདུན་མ་འཁྲུག་ཅིག །ཡོན་བདག་དང་མཐུན་
པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །ནུབ་ཕྱོགས་ཀྱི་སྐར་མ་ནི། ལྷ་
འཚམས་དང་། སྒྲོན་དང་། སྒྲུབ་དང་། ཆུ་སྟོད་དང་། ཆུ་སྨད་དང་། བྱི་ཞུན་དང༌།
གྲོ་ཞུན་དང་། དེ་བདུན་མ་འཁྲུག་ཅིག །ཡོན་བདག་དང་མཐུན་པར་བཅོས་སོ། །ཞི་
བ་དང་བདེ་ལེགས་སུ་གྱུར་ཅིག །ལྷོ་ཕྱོགས་ཀྱི་སྐར་མ་ནི། མཆུ་དང་གྲེ་དང་སྦོ་དང་།
མེ་བཞི་དང་། ནག་པ་དང་། ས་རི་དང་། ས་ག་དང་། དེ་བདུན་མ་འཁྲུག་ཅིག །
ཡོན་བདག་དང་མཐུན་པར་བཅོས་སོ། །ཞི་བ་དང་བདེ་ལེགས་སུ་གྱུར་ཅིག །དང་
པོ་འདུས་པའི་སྐར་མ་ངན་པ་རྣམས། བརྩས་པའི་སྐར་མ་ངན་པ་རྣམས། ན་བའི་
སྐར་མ་ངན་པ་རྣམས། ཤི་བའི་སྐར་མ་ངན་པ་རྣམས། དམག་འདྲེན་པའི་སྐར་མ་
ངན་པ་རྣམས། རོ་བསྲེག་པའི་སྐར་མ་ངན་པ་རྣམས། རྒྱུ་བའི་སྐར་མ་ངན་པ་རྣམས།
སྐྱས་འགྲོ་བའི་སྐར་མ་ངན་པ་རྣམས། མཁར་ལས་བྱེད་པའི་སྐར་མ་ངན་པ་རྣམས།
བཤད་ཉན་བསྒོམ་སྒྲུབ་བྱེད་པའི་སྐར་མ་ངན་པ་རྣམས། དབང་བསྐུར་འགྲོ་དོན་
བྱེད་པའི་སྐར་མ་ངན་པ་རྣམས། ལྷ་ལ་གསོལ་མཆོད་བྱེད་པའི་སྐར་མ་ངན་པ་རྣམས།
བྱེས་ལ་འགྲོ་བསྐྱོད་བྱེད་པའི་སྐར་མ་ངན་པ་རྣམས། གཏོ་དཔྱད་སྨན་མོ་འདེབས་
པའི་སྐར་མ་ངན་པ་རྣམས། དེ་ལ་སོགས་ལས་ཀ་སོ་ནམ་ཅི་བྱས་ཀྱང༌། སྐར་མ་ངན་
པ་རྣམས་གང་ལ་བབ་ཀྱང་། ས་བདག་མ་འཁྲུག་ཅིག །ཡོན་བདག་དང་མཐུན་པར་
བཅོས་སོ། །ཞི་བ་དང་བདེ་ལེགས་སུ་གྱུར་ཅིག །གཞན་ཡང་ཤིང་གི་ལྷ་མོ་འོད་འཆང་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་དང༌། སྨན་གྱི་ལྷ་མོ་གྲུབ་པའི་བློ་གྲོས་མ་དང་། ཀླུ་ཡི་རྒྱལ་པོ་མ་དྲོས་ལ་སོགས་
ཏེ། ནམ་མཁའ་བར་སྣང་ས་གཞི་ལ་མངའ་མཛད་པ་རྣམས་ཀྱང༌། གཤེན་རབ་ཀྱི་
བཀའ་གནམ་ས་སྣང་བརྒྱད་འདི་ཐོས་པ་ཙམ་གྱི་གཡུང་དྲུང་ཞི་བའི་སེམས་དང་ལྡན་
པར་གྱུར་ཅིག །གཡུང་དྲུང་བོན་གྱི་བསྟན་པ་བསྲུང་བ་དང་། བདག་དང་རྒྱུ་སྦྱོར་
ཡོན་བདག་ལ། བཀྲ་ཤིས་བདེ་ལེགས་སུ་གསོལ། ས་བདག་ཀླུ་གཉན་གཏོད་དང་
བཅས་པ་རྣམས། གཤེན་རབ་ཀྱི་དགོངས་པ་ལ་ཡི་རངས་ཏེ། བྱང་ཆུབ་མཆོག་ཏུ་
སེམས་བསྐྱེད་ནས། ཡོན་བདག་དང་མཐུན་པར་བཅོས་སོ། ། ཞི་བ་དང་བདེ་ལེགས་
སུ་གྱུར་ཅིག །རི་རབ་ལྷུན་པོ་རྩེ་ནས་མ་ཉིལ་ཞིག །དཔག་བསམ་ལྗོན་ཤིང་རྐེད་ནས་
མ་ཆག་ཅིག ། ཉི་ཟླ་གཟའ་སྐར་ཐང་ལ་མ་ལྷུང་ཞིག །བྱ་རྒྱལ་ཁྱུང་ཆེན་གཞོབ་ཀྱི་མ་
མནོལ་ཅིག ། ལྷ་སྲིན་སྡེ་བརྒྱད་མ་འཁྲུག་ཅིག །རིས་དྲུག་སེམས་ཅན་ཐམས་ཅད་ཀྱི།
སོ་སོ་རང་རང་གནས་སུ་བདེ་ཞིང་ཕུན་སུམ་འཚོགས་པར་ཤོག །འཛམ་གླིང་རིན་
ཆེན་གནས་འདིར་རུ། བཀྲ་ཤིས་བདེ་ལེགས་ལྡན་པར་ཤོག །སྟོན་པས་གསུངས་པའི་
གསུང་རབ་འདི། བྲིས་འཆང་ཀློག་འདོན་ཡོན་བདག་ལ། རྒྱུ་ཡི་ཚོགས་གཉིས་རྫོགས་
པར་ཤོག །འབྲས་བུ་བླ་མེད་ཐོབ་པར་ཤོག །ནད་ཀྱི་སྡུག་བསྔལ་ཞི་བར་ཤོག །བར་
ཆོད་རྐྱེན་རྣམས་ཟློག་པར་ཤོག །ཆར་ཆུ་དུས་སུ་བབ་པར་ཤོག ། ལོ་འབྲས་རྟག་ཏུ་
ལེགས་པར་ཤོག །བསམ་དོན་ཐམས་ཅད་འགྲུབ་པར་ཤོག །སྟོན་པ་གཤེན་རབ་ཀྱིས་
དེ་སྐད་ཅེས་གསུངས་སོ། །
དེ་ནས་གཤེན་རབ་གཡུང་དྲུང་སེམས་དཔའ་རྣམས་དང༌། ལྷ་ཡི་དབང་པོ་རྒྱལ་
བྱིན་དང་། དཔལ་མགོན་བདུན་ཅུ་དང་། ལྷ་སྲིན་སྡེ་བརྒྱད་རིགས་དྲུག་སེམས་ཅན་
རྣམས་ཀྱིས་སྟོན་པའི་གསུངས་པ་ལ་ཡི་རངས་ཏེ། ལེགས་སོ་ལེགས་སོ་ཞེས་བྱ་བ་བྱིན་
ནས་དགའ་འོ། །དེ་ནས་གཡུང་དྲུང་སེམས་དཔའ་རྣམས་དང་། ལྷ་ཡི་དབང་པོ་རྒྱལ་
158

མདོ་སྡེ། གནམ་ས་སྣང་བརྒྱད།
བྱིན་དང༌། ཀླུ་ཡི་རྒྱལ་པོ་འཇོག་པོ་དང༌། གཞན་ཡང་ལྷ་དང་ཀླུ་དང་གཟའ་དང་
སྐར་མ་དང་། གནོད་སྦྱིན་དང་། དྲི་ཟ་འཁོར་དང་བཅས་པ་རྣམས་ཀྱིས། སྟོན་པ་
གཤེན་རབ་ཀྱིས་གསུངས་པ་ལ་མངོན་པར་བསྟོད་དོ། །གནམ་ས་སྣང་བརྒྱད་ཞེས་བྱ་
བ། ཐེག་པ་ཆེན་པོའི་མདོ་རྫོགས་སོ། །སྤ་དྲོའི་བྲག་དམར་ནས། གཏེར་སྟོན་ཁུ་ཚ་ཟླ་
འོད་འབར་གྱིས་བཏོན་པའོ། །ཤོག་སེར་ལས་ཞལ་བཤུས་སོ། །གནམ་ས་སྣང་བརྒྱད་
ཞེས་བྱ་བ་སྟོན་པ་གཤེན་རབ་ཀྱིས་གསུངས་པའི་མདོ་འདི་ནི། ལས་བཟང་ངན་གང་
བྱེད་ཀྱང་འདི་བས་ལྷག་པ་མེད་དོ། །འདི་ལ་བརྩོན་པར་གལ་ཆེའོ། ། །
བཀྲ་ཤིས་བདེ་ལེགས་ཕུན་སུམ་འཚོགས་པར་ཤོག །བཀྲ་ཤིས། ཞལ་དྲོ། བྱིན་
ཆེའོ། །དགེའོ། །ཞུས་སོ། ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
159

ས་བདག་དབང་ཆེན་གྱི་རྒྱུད་ལས་བཤགས་
འབུམ་བདུད་རྩི་འཁྱིལ་པ་
བཞུགས་སྙོ། །
༄༅། །ཀྱི་གཞན་ཡང་བཤགས་པ་འབུལ་བ་ནི། དཔྱིད་ཟླ་ར་བའི་ཚེས་བདུན་ལ།
ཤར་དུ་དོན་གཉེར་བྱས་པ་མཐོལ་ལོ་བཤགས། ཆོས་ལ་ཀློག་འདོན་བྱས་པ་མཐོལ་ལོ་
བཤགས། འབྱུང་བ་ཤིང་གི་ལས་བྱས་དང༌། ཡུལ་སའི་དོན་གཉེར་བྱས་པ་དང་། ཁ་
སྨྲ་གཏམ་གླིང་བྱས་པ་མཐོལ་ལོ་བཤགས། དཔྱིད་ཟླ་འབྲིང་པོའི་ཚེས་བཞི་ལ། མཁར་
ལས་བྱས་དང་ཚྭ་ཚྭ་བཏབ། ཞིང་རྨོ་འབྲུ་ཀློག་བྱས་པ་དང་། སྲོག་གཅོད་ཤིང་ལས་
བྱས་པ་མཐོལ་ལོ་བཤགས། ཡུགས་སའི་ཟས་ནོར་སྤྱོད་པ་དང་། ནད་པའི་སྔས་
བསྲུངས་བྱས་པ་མཐོལ་ལོ་བཤགས། དཔྱིད་ཟླ་ཐ་ཆུང་གི་ཉེར་གཅིག་ལ། ཆུ་ཡུར་
དྲངས་དང་ཆུ་གཏོར་གཏོང་བ་དང་། ཆུའི་གསེར་འདོན་དང་ཀླུ་མཆོད་བྱས་པ་
མཐོལ་ལོ་བཤགས། དབྱར་ཟླ་ར་བའི་ཚེས་བརྒྱད་ལ། རོ་བསྲེགས་སྦྱིན་བསྲེགས་བླུག་
པ་དང་། སྣང་ཞི་བླུག་དང་མེ་སྐྱེས་དང༌། ཚོས་དང་མེ་ཐབ་ཆང་ཐབ་དང་། འབྱུང་
བ་མེ་ཡི་ལས་བྱས་མཐོལ་ལོ་བཤགས། དབྱར་ཟླ་འབྲིང་པོའི་བཅུ་དྲུག་ལ། ཁྲབ་དང་
ལྕགས་ཀྱི་ཉོ་ཚོང་བྱས་པ་དང་། བྱང་དུ་གཡུའི་ཉོ་ཚོང་བྱས་པ་དང་། བྱང་དུ་རྟ་རྒྱུག་
བྱས་པ་དང༌། རིན་པོ་ཆེའི་ལས་བྱས་མཐོལ་ལོ་བཤགས། སྟོན་ཟླ་ར་བའི་ཚེས་དགུ་ལ།
160

མདོ་སྡེ། ས་བདག་བཤགས་འབུམ།
དམག་སྣ་དྲངས་དང་ཆ་སྒྲ་བྱས་པ་དང་། ཡུལ་མཁར་ཁང་ཞིང་བཙུག་པ་དང་། ཁ་
སྨྲ་གཏམ་གླེང་བྱས་པ་མཐོལ་ལོ་བཤགས། སྟོན་ཟླ་འབྲིང་པོའི་བཅུ་བཞི་ལ། ལྷ་ཁང་
མཆོད་རྟེན་ཉུག་པ་དང་། བོན་གཏོ་གྱེར་བསྲོ་བྱས་པ་མཐོལ་ལོ་བཤགས། སྟོན་ཟླ་ཐ་
ཆུང་གི་ཉེར་བཞི་ལ། སྦྲ་དང་ཁང་པ་ཁྲ་ཐེར་དང་། བཟོ་དང་གྲས་གདན་བཏིང་པ་
དང༌། མི་སྲོག་བཅད་པ་མཐོལ་ལོ་བཤགས། རྒུན་ཟླ་ར་བའི་ཚེས་བཅུ་ལ། དཔོན་
རིགས་བླ་མ་བོས་པ་དང་། རྒྱལ་པོ་གདན་ལ་བཞུགས་པ་མཐོལ་ལོ་བཤགས། ཁྲིམས་
བཅད་མི་སྲོག་གཅོད་པ་དང་། སྐྱིད་སྐྱིད་དགའ་དགའ་བྱས་པ་དང་། གླུ་བྲོ་རྩེད་མོ་
བྱས་པ་དང༌། གདན་བཏིང་སྐྱིད་གླུ་ལེན་པ་དང་། དགའ་སྤྲོ་བྱས་པ་མཐོལ་ལོ་
བཤགས། རྒུན་ཟླ་འབྲིང་པོའི་ཉི་ཤུ་ལ། བུ་ནོར་ཕྱིར་ལ་གཏོང་པ་དང༌། ཆུ་ཆེན་
བཅད་དང་ཟམ་ཆེན་བརྒལ། ཆུ་ལ་འབོག་པ་མཐོལ་ལོ་བཤགས། རྒུན་ཟླ་ཐ་ཆུང་
གནམ་སྟོང་ལ། དགའ་བ་རྩེ་མོ་བྱས་པ་དང་། གླུ་དང་ཉེ་ཐུང་བསྒྲོད་པ་མཐོལ་ལོ་
བཤགས། ཚེས་བདུན་བཅུ་བདུན་ཉི་ཤུ་བདུན། དཔྱིད་ཟླ་གསུམ་གྱི་བྲ་ཉེ་ལ། བཟང་
ལ་བཀྲ་ཤིས་བརྗོད་པ་མཐོལ་ལོ་བཤགས། ཚེས་བརྒྱད་བཅོ་བརྒྱད་ཉི་ཤུ་བརྒྱད།
དབྱར་ཟླ་གསུམ་གྱི་བྲ་ཉེ་ལ། བཟང་ལ་བཀྲ་ཤིས་བརྗོད་པ་མཐོལ་ལོ་བཤགས། ཚེས་
དགུ་བཅོ་བརྒྱད་ཉི་ཤུ་ལྔ། སྟོན་ཟླ་གསུམ་གྱི་བྲ་ཉེ་ལ། བཟང་ལ་བཀྲ་ཤིས་བརྗོད་པ་
མཐོལ་ལོ་བཤགས། ཚེས་བཅུ་གནམ་སྟོང་ཉི་ཤུ་གསུམ། རྒུན་ཟླ་གསུམ་གྱི་བྲ་ཉེ་ལ།
བཟང་འ་བཀྲ་ཤིས་བརྗོད་པ་མཐོལ་ལོ་བཤགས། དཔྱིད་ཟླ་ར་བ་སྟག་གི་ཟླ་བ་ལ།
ཕུར་ཐུན་གཏོར་ཟོར་ཤར་དུ་བྱས་པ་མཐོལ་ལོ་བཤགས། དཔྱིད་ཟླ་འབྲིང་པོའི་ཡོས་
བུའི་ཟླ་བ་ལ། ཕུར་ཐུན་གཏོར་ཟོར་ལྷོ་རུ་བྱས་པ་མཐོལ་ལོ་བཤགས། དཔྱིད་ཟླ་ཐ་
ཆུང་འབྲུག་གི་ཟླ་བ་ལ། ཕུར་ཐུན་གཏོར་ཟོར་ནུབ་ཏུ་བྱས་པ་མཐོལ་ལོ་བཤགས།
དབྱར་ཟླ་ར་བ་སྦྲུལ་གྱི་ཟླ་བ་ལ། ཕུར་ཐུན་གཏོར་ཟོར་བྱང་དུ་བྱས་པ་མཐོལ་ལོ་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མདོ་སྡེ།
བཤགས། དབྱར་ཟླ་འབྲིང་པོ་རྟའི་ཟླ་བ་ལ། ཕུར་ཐུན་གཏོར་ཟོར་ཤར་དུ་བྱས་པ་
མཐོལ་ལོ་བཤགས། དབྱར་ཟླ་ཐ་ཆུང་ལུག་གི་ཟླ་བ་ལ། ཕུར་ཐུན་གཏོར་ཟོར་ལྷོ་རུ་
བྱས་པ་མཐོལ་ལོ་བཤགས། སྟོན་ཟླ་ར་བ་སྤྲེའི་ཟླ་བ་ལ། ཕུར་ཐུན་གཏོར་ཟོར་ནུབ་ཏུ་
བྱས་པ་མཐོལ་ལོ་བཤགས། སྟོན་ཟླ་འབྲིང་པོ་བྱ་ཡི་ཟླ་བ་ལ། ཕུར་ཐུན་གཏོར་ཟོར་
བྱང་དུ་བྱས་པ་མཐོལ་ལོ་བཤགས། སྟོན་ཟླ་ཐ་ཆུང་ཁྱིའི་ཟླ་བ་ལ། ཕུར་ཐུན་གཏོར་
ཟོར་ཤར་དུ་བྱས་པ་མཐོལ་ལོ་བཤགས། དགུན་ཟླ་ར་བ་ཕག་གི་ཟླ་བ་ལ། ཕུར་ཐུན་
གཏོར་ཟོར་ལྷོ་རུ་བྱས་པ་མཐོལ་ལོ་བཤགས། དགུན་ཟླ་འབྲིང་པོ་བྱི་བའི་ཟླ་བ་ལ།
ཕུར་ཐུན་གཏོར་ཟོར་ནུབ་ཏུ་བྱས་པ་མཐོལ་ལོ་བཤགས། དགུན་ཟླ་ཐ་ཆུང་གླང་གི་ཟླ་
བ་ལ། ཕུར་ཐུན་གཏོར་ཟོར་བྱང་དུ་བྱས་པ་མཐོལ་ལོ་བཤགས། ཕུར་ཐུན་གཏོར་ཟོར་
དྲག་ལས་རྣམས། སྟག་ཡོས་ལོ་པས་ཤར་དུ་བྱས་པ་མཐོལ་ལོ་བཤགས། ཕུར་ཐུན་
གཏོར་ཟོར་དྲག་ལས་རྣམས། རྟ་སྦྲུལ་ལོ་པས་ལྷོ་རུ་བྱས་པ་མཐོལ་ལོ་བཤགས། ཕུར་
ཐུན་གཏོར་ཟོར་དྲག་ལས་རྣམས། བྱ་སྤྲེལ་ལོ་པས་ནུབ་ཏུ་བྱས་པ་མཐོལ་ལོ་བཤགས།
ཕུར་ཐུན་གཏོར་ཟོར་དྲག་ལས་རྣམས། བྱི་ཕག་ལོ་པས་བྱང་དུ་བྱས་པ་མཐོལ་ལོ་
བཤགས། ཕུར་ཐུན་གཏོར་ཟོར་དྲག་ལས་རྣམས། གཤེད་བཞི་ལོ་པས་མཚམས་
བཞིར་བྱས་པ་མཐོལ་ལོ་བཤགས། རབས་ཆད་ཟླ་བ་ནག་པོ་ལ། བུ་དང་མནའ་མ་
ཕོག་པ་མཐོལ་ལོ་བཤགས། གནམ་ཁྱི་ས་ལ་རྒྱུ་དུས་ལ། བག་མ་བསུས་པ་མཐོལ་ལོ་
བཤགས། ཚེས་གཅིག་བཅུ་གཅིག་ཉི་ཤུ་གཅིག །ཚེས་གཉིས་བཅུ་གཉིས་ཉི་ཤུ་གཉིས།
དོན་ཚད་བྱས་པ་མཐོལ་ལོ་བཤགས། མགྲོན་པོ་ཚང་ལ་བུད་པ་དང་། ཚེས་གསུམ་
བཅུ་གསུམ་ཉི་ཤུ་གསུམ། བུ་ཚ་སྐྱེས་པ་མཐོལ་ལོ་བཤགས། ཚེས་བཞི་བཅུ་བཞི་ཉི་ཤུ་
བཞི། དམག་ལས་བྱས་པ་མཐོལ་ལོ་བཤགས། ཚེས་ལྔ་བཅོ་ལྔ་ཉི་ཤུ་ལྔ། སྟོན་མོ་བྱས་
པ་མཐོལ་ལོ་བཤགས། ཚེས་དྲུག་བཅུ་དྲུག་ཉི་ཤུ་དྲུག །མཁར་ལས་བྱས་པ་མཐོལ་ལོ་
162

མདོ་སྡེ། ས་བདག་བཤགས་འབུམ།
བཤགས། ཚེས་བདུན་བཅུ་བདུན་ཉི་ཤུ་བདུན། བག་མ་བསུས་པ་མཐོལ་ལོ་བཤགས།
ཚེས་བརྒྱད་བཅོ་བརྒྱད་ཉི་ཤུ་བརྒྱད། ཁྲག་དུར་བཏབ་པ་མཐོལ་ལོ་བཤགས། ཚེས་
དགུ་བཅུ་དགུ་ཉི་ཤུ་དགུ། མོ་བཏབ་བྱས་པ་མཐོལ་ལོ་བཤགས། ཕ་ཤིག་བྱས་པ་
མཐོལ་ལོ་བཤགས། ཚེས་བཅུ་ཉི་ཤུ་གནམ་སྟོང་ལ། ཡས་གླུད་བཏང་བ་མཐོལ་ལོ་
བཤགས། ཡང་བྱི་བའི་ཉི་མ་ཤར་དུས་ལ། མོ་རྩིས་བྱས་པ་མཐོལ་ལོ་བཤགས། གླང་
གི་ཉི་མ་ཤར་དུས་ལ། དམག་སྣ་དྲངས་པ་མཐོལ་ལོ་བཤགས། སྟག་གི་ཉི་མ་ཤར་
དུས་ལ། ཡར་མཆོད་ལྷ་གསོལ་བྱས་པ་མཐོལ་ལོ་བཤགས། ཡོས་བུའི་ཉི་མ་ཤར་དུས་
ལ། མཁར་ལས་བྱས་པ་མཐོལ་ལོ་བཤགས། འབྲུག་གི་ཉི་མ་ཤར་དུས་ལ། ས་ལ་
དམར་དུར་བཏབ་པ་མཐོལ་ལོ་བཤགས། སྦྲུལ་གྱི་ཉི་མ་ཤར་དུས་ལ། ཆུ་ཡུར་དྲངས་
པ་མཐོལ་ལོ་བཤགས། རྟའི་ཉི་མ་ཤར་དུས་ལ། མཁར་ལས་བྱས་པ་མཐོལ་ལོ་
བཤགས། ལུག་གི་ཉི་མ་ཤར་དུས་ལ། དམག་དང་སྨན་སྦྱོར་བྱས་པ་མཐོལ་ལོ་
བཤགས། སྐྱེས་དང་ཡུལ་ས་བཟུང་པ་མཐོལ་ལོ་བཤགས། སྤྲེའུ་ཉི་མ་ཤར་དུས་ལ།
བཟོ་དང་གྲྭས་གདན་བཏིང་པ་མཐོལ་ལོ་བཤགས། ཕག་བྱའི་ཉི་མ་ཤར་དུས་ལ།
གྲོས་དང་སྟོན་མོ་བྱས་པ་མཐོལ་ལོ་བཤགས། ཁྱིའི་ཉི་མ་ཤར་དུས་ལ། ས་བརྐོས་སྲི་
མནན་བྱས་པ་མཐོལ་ལོ་བཤགས། ཕག་གི་ཉི་མ་ཤར་དུས་ལ། སྐྱེས་དང་བག་མ་
བླངས་པ་མཐོལ་ལོ་བཤགས། ས་རྐོ་ཤིད་བྱེད་བུ་སྲིང་གཏོང་བ་དང༌། གཉེན་དང་ཉེ་
བར་བྱས་པ་མཐོལ་ལོ་བཤགས། བདུད་ཀྱི་ཉི་མ་སྤུན་བདུན་ལ། བཀྲ་ཤིས་པའི་ལས་
ཀ་ཅི་བྱས་པ་མཐོལ་ལོ་བཤགས། རི་གཉན་ལ་མེ་གཏང་བ་དང་། མཚོ་གཉན་ནང་
དུ་དུག་བཏབ་པ་མཐོལ་ལོ་བཤགས། ཤིང་གཉན་སྟ་རེས་བཅད་པ་མཐོལ་ལོ་
བཤགས། ལམ་གཉན་ཚེར་དུ་བསྒྱུར་བ་མཐོལ་ལོ་བཤགས། ས་གཉན་འཇོར་གྱིས་
བརྐོས་པ་མཐོལ་ལོ་བཤགས། རྩྭ་གཉན་ཟོར་གྱིས་བྲེག་པ་མཐོལ་ལོ་བཤགས། རྡོ་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཉན་གཟུ་བས་ཀློག་པ་མཐོལ་ལོ་བཤགས། ནེའུ་གཉན་འཇོར་གྱིས་ཕེད་པ་མཐོལ་
ལོ་བཤགས། གཉན་ཞིང་ཐོང་གིས་རྨོས་པ་མཐོལ་ལོ་བཤགས། ཆུ་གཉན་ལོགས་སུ་
བསྒྱུར་བ་མཐོལ་ལོ་བཤགས། མཆོད་རྟེན་རྨིང་རྡོ་བཤིགས་པ་མཐོལ་ལོ་བཤགས།
གསུང་རབ་དབུ་ཤིང་བཅག་པ་མཐོལ་ལོ་བཤགས། རི་གཉན་འགོ་ལ་རྟ་རོ་བཤས་པ་
མཐོལ་ལོ་བཤགས། མཚོ་གཉན་འགྲམ་དུ་གཉན་མནའ་བསྐྱལ་པ་མཐོལ་ལོ་བཤགས།
གཉན་གྱི་གྲུམ་པ་བསད་པ་མཐོལ་ལོ་བཤགས། གཉན་ནོར་བྱི་བ་བསད་པ་མཐོལ་ལོ་
བཤགས། བཙན་གྱི་ཁ་ཤ་བསད་པ་མཐོལ་ལོ་བཤགས། གཉན་གྱི་འཕོང་ར་བཤིགས་
པ་མཐོལ་ལོ་བཤགས། ས་བདག་གི་གྲོས་ར་བཤིགས་པ་མཐོལ་ལོ་བཤགས། ཆུ་མིག་
ནང་དུ་མངལ་ཁྲག་དྲུག་པ་མཐོལ་ལོ་བཤགས། ཕ་མེས་དུར་ས་ནོར་བ་མཐོལ་ལོ་
བཤགས། བྱིས་སྦའི་ཆུང་དུར་ཉེས་པ་མཐོལ་ལོ་བཤགས། གོད་ཤའི་གཏོར་ཤ་བྱས་པ་
མཐོལ་ལོ་བཤགས། གོད་ཀོའི་གཡང་གཞི་བྱས་པ་མཐོལ་ལོ་བཤགས། འབྲུ་ནག་གི་
གཏོར་མ་བྱས་པ་མཐོལ་ལོ་བཤགས། བསང་ལ་རྩི་དུག་འདྲེས་པ་མཐོལ་ལོ་བཤགས།
དམེ་ཕོས་ཤུག་པ་བཏུས་པ་མཐོལ་ལོ་བཤགས། ཡུགས་ས་མོས་ཕྱེ་ཕུད་འཐག་པ་
མཐོལ་ལོ་བཤགས། རྟ་སྲབ་བང་གསོག་བྱས་པ་མཐོལ་ལོ་བཤགས། རྐུན་ཤའི་གཏོར་
ཤ་བྱས་པ་མཐོལ་ལོ་བཤགས། ལྷ་གཞི་ཁྱིའི་འགམས་པ་མཐོལ་ལོ་བཤགས། མཆོད་པ་
ལ་སེར་སྣ་བྱས་པ་མཐོལ་ལོ་བཤགས། ཀྱི་བྱ་ཁྱུང་རྒྱལ་པོ་མན་ཆད་དང་། ཕ་བོང་
སྒམ་ཁྱེར་ཡན་ཆད་ཀྱིས། ས་བདག་ཀླུ་གཉན་ཐམས་ཅད་དང་། འགྲས་པ་བསྡུམ་ལ་
རལ་བ་གྲུབ། ཆད་པ་མཐུད་ལ་རེ་བ་སྐོངས། མནན་པར་ཁྱོག་ལ་བསྡམ་པ་ཀློད།
བཅིང་བ་ཁྲོལ་ལ་གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་
པ་ཐུལ། ད་ནི་གནོད་པར་མ་བྱེད་ཅིག ། ཀྱི་སུམ་ཅུ་རྩ་གསུམ་མན་ཆད་དང་། ཚ་
ཚའི་ཁང་བུ་ཡན་ཆད་གྱི། ས་བདག་ཀླུ་གཉན་ཐམས་ཅད་དང་། འགྲས་པ་བསྡུམ་ལ་
164

མདོ་སྡེ། ས་བདག་བཤགས་འབུམ།
རལ་བ་གྲུབ། ཆད་པ་མཐུད་ལ་རེ་བ་སྐོངས། མནན་པ་ཁྱོག་ལ་སྡོད་པ་ཀློད། བཅིང་
པ་ཁྲོལ་ལ་གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ།
ད་ནི་གནོད་པ་མ་བྱེད་ཅིག །ཀྱི་རི་རབ་ཆེན་པོའི་མན་ཆད་དང་། ས་དིལ་ཇ་ཇོ་ཡན་
ཆད་ཀྱི། ས་བདག་ཀླུ་གཉན་ཐམས་ཅད་དང་། འགྲས་པ་བསྡུམ་ལ་རལ་བ་གྲུབ།
ཆད་པ་མཐུད་ལ་རེ་བ་སྐོངས། མནན་པ་ཁྱོག་ལ་བསྡམ་པ་ཀློད། བཅིང་པ་ཁྲོལ་ལ་
གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ། ད་ནི་
གནོད་པར་མ་བྱེད་ཅིག །ཀྱི་གངས་རི་གཡའ་བྲག་མན་ཆད་དང་། ཁྱི་ལུད་དལ་གྷོ་
ཡན་ཆད་ཀྱི། ས་བདག་ཀླུ་གཉན་ཐམས་ཅད་དང༌། འགྲས་པ་བསྡུམ་ལ་རལ་བ་
གྲུབ། ཆད་པ་མཐུད་ལ་རེ་བར་སྐོངས། མནན་པ་ཁྱོག་ལ་བསྡམ་པ་ཀློད། བཅིང་པ་
ཁྲོལ་ལ་གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ།
ད་ནི་གནོད་པ་མ་བྱེད་ཅིག ། ཀྱི་རི་གསུམ་རྩེ་མོ་མན་ཆད་དང༌། ཞིང་གི་མུ་ཚིག་ཡན་
ཆད་ཀྱི། ས་བདག་ཀླུ་གཉན་ཐམས་ཅད་དང༌། འགྲས་པ་བསྡུམ་ལ་རལ་བ་གྲུབ།
ཆད་པ་མཐུད་ལ་རེ་བ་སྐོངས། མནན་པ་ཁྱོག་ལ་བསྡམ་པ་ཀློད། བཅིང་བ་ཁྲོལ་ལ་
གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ། ད་ནི་
གནོད་པ་མ་བྱེད་ཅིག །ཀྱི་བྲག་དཀར་བྲག་དམར་མན་ཆད་དང་། བྱེད་པུ་ཨོག་ནག་
ཡན་ཆད་ཀྱི། ས་བདག་ཀླུ་གཉན་ཐམས་ཅད་དང༌། འགྲས་པ་བསྡུམ་ལ་རལ་བ་
གྲུབ། ཆད་པ་མཐུད་ལ་རེ་བ་སྐོངས། མནན་པ་ཁྱོག་ལ་བསྡམ་པ་ཀློད། བཅིང་བ་
ཁྲོལ་ལ་གཟེར་ནད་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ།
ད་ནི་གནོད་པ་མ་བྱེད་ཅིག ། ཀྱི་དཔག་བསམ་ལྗོན་ཤིང་མན་ཆད་དང་། ཁྱི་ཤིང་སྤྲེའུ་
ཡན་ཆད་ཀྱི། ས་བདག་ཀླུ་གཉན་ཐམས་ཅད་དང༌། འགྲས་པ་བསྡུམ་ལ་རལ་བ་
གྲུབ། ཆད་པ་མཐུད་ལ་རེ་བ་སྐོངས། མནན་པ་ཁྱོག་ལ་སྡམ་པ་ཀློད། བཅིང་བ་ཁྲོལ་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལ་གཟེར་བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ། ད་ནི་
གནོད་པ་མ་བྱེད་ཅིག ། ཀྱི་མ་པང་གཡུ་མཚོ་མན་ཆད་དང་། ཆུ་མིག་རྩ་རྩིག་ཡན་
ཆད་ཀྱི། ས་བདག་ཀླུ་གཉན་ཐམས་ཅད་དང༌། འགྲས་པ་བསྡུམ་ལ་རལ་བ་གྲུབ།
ཆད་པ་མཐུད་ལ་རེ་བ་སྐོངས། མནན་པ་ཁྱོག་སྡམ་པ་ཀློད། བཅིང་བ་ཁྲོལ་ལ་གཟེར་
བ་ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ། ད་ནི་གནོད་པ་
མ་བྱེད་ཅིག ། ཀྱི་དགུང་སྔོན་མཐོན་པོ་མན་ཆད་དང་། དོག་མོ་ས་གཞི་ཡན་ཆད་ཀྱི།
ས་བདག་ཀླུ་གཉན་ཐམས་ཅད་དང་། འགྲས་པ་བསྡུམ་ལ་རལ་བ་གྲུབ། ཆད་པ་
མཐུད་ལ་རེ་བ་སྐོངས། མནན་པ་ཁྱོག་ལ་སྡོམ་པ་ཀློད། བཅིང་བ་ཁྲོལ་ལ་གཟེར་བ་
ཕྱུང་། བྲིས་པ་ཕྱིས་ལ་ན་བ་སོས། གས་པ་སྦྱོར་ལ་གནོད་པ་ཐུལ། ད་ནི་གནོད་པ་མ་
བྱེད་ཅིག ། ཀྱི་འབྱུང་བ་ཤིང་གི་ཉི་མ་ལ། ཤིང་གཉན་བཅད་པ་མཐོལ་ལོ་བཤགས།
འབྱུང་བ་མེའི་ཉི་མ་ལ། ཆུ་མཚོ་བསྐྱིལ་བ་མཐོལ་ལོ་བཤགས། འབྱུང་བ་སའི་ཉི་མ་ལ།
སྐྱེ་ཤིང་བཙུགས་པ་མཐོལ་ལོ་བཤགས། འབྱུང་བ་ལྕགས་ཀྱི་ཉི་མ་ལ། མགར་ཚང་
བཅས་པ་མཐོལ་ལོ་བཤགས། འབྱུང་བ་ཆུའི་ཉི་མ་ལ། ཆུ་རིར་སྐྱེལ་པ་མཐོལ་ལོ་
བཤགས། སྟག་ཡོས་གཉིས་ཀྱི་ཟླ་བ་ལ། ཤིང་ལས་བྱས་པ་མཐོལ་ལོ་བཤགས། རྟ་
སྦྲུལ་གཉིས་ཀྱི་ཟླ་བ་ལ། ཆུ་ཡུར་དྲངས་པ་མཐོལ་ལོ་བཤགས། བྱ་སྤྲེའུ་གཉིས་ཀྱི་ཟླ་བ་
ལ། ལྕགས་ལས་བྱས་པ་མཐོལ་ལོ་བཤགས། བྱི་རྟ་གཉིས་ཀྱི་ཟླ་བ་ལ། རྡུལ་གྱོང་
གདུང་བ་མཐོལ་ལོ་བཤགས། གླང་ལུག་གཉིས་ཀྱི་ཟླ་བ་ལ། མཁར་ཁང་རྩིག་པ་
མཐོལ་ལོ་བཤགས། ཁྱི་འབྲུག་གཉིས་ཀྱི་ཟླ་བ་ལ། ས་ཕུག་རྐོས་པ་མཐོལ་ལོ་བཤགས།
མུ་ཏིག་ཉི་མ་ཤར་དུས་ལ། ཆོས་འདོན་བྱས་པ་མཐོལ་ལོ་བཤགས། གནམ་ཁྱི་ས་ལ་
འགྱེད་དུས་ལ། བག་མ་བླངས་པ་མཐོལ་ལོ་བཤགས། གཟའ་རྒོད་ཁྲ་ཚ་རྒྱུ་དུས་ལ།
གདོང་སྡོག་བྱས་པ་མཐོལ་ལོ་བཤགས། ཀླུའི་སྡེ་ཚོགས་རྒྱུ་དུས་ལ། བཤས་དམར་བྱས་
166

མདོ་སྡེ། ས་བདག་བཤགས་འབུམ།
པ་མཐོལ་ལོ་བཤགས། གཉན་གྱི་སྡེ་ཚོགས་རྒྱུ་དུས་ལ། ཐབ་གཞོབ་བྱས་པ་མཐོལ་ལོ་
བཤགས། གཏོད་ཀྱི་སྡེ་ཚོགས་རྒྱུ་དུས་ལ། རྡོ་གཉན་ཕུད་པ་མཐོལ་ལོ་བཤགས། ས་
བདག་སྡེ་ཚོགས་རྒྱུ་དུས་ལ། རྟ་རོ་བཤས་པ་མཐོལ་ལོ་བཤགས། དམུའི་སྡེ་ཚོགས་རྒྱུ་
དུས་ལ། ཕུག་པ་བཤིགས་པ་མཐོལ་ལོ་བཤགས། ཐེའུ་རང་སྡེ་ཚོགས་རྒྱུ་དུས་ལ། རོ་
ཆོད་བྱས་པ་མཐོལ་ལོ་བཤགས། རྒྱལ་འགོང་སྡེ་ཚོགས་རྒྱུ་དུས་ལ། ལྷ་ཁང་བཤིགས་
པ་མཐོལ་ལོ་བཤགས། ལྷའི་སྡེ་ཚོགས་རྒྱུ་དུས་ལ། སེམས་ཅན་བསད་པ་མཐོལ་ལོ་
བཤགས། ཞིང་ལྷ་ཚངས་པ་རྒྱུ་དུས་ལ། ཞིང་མུ་བཅད་པ་མཐོལ་ལོ་བཤགས། ས་
བདག་སྡེ་ཚོགས་རྒྱུ་དུས་ལ། རང་ཐག་བཙུགས་པ་མཐོལ་ལོ་བཤགས། ས་བདག་པི་
ལིང་རྒྱུ་དུས་ལ། རྒྱུན་བཞི་བཙུགས་པ་མཐོལ་ལོ་བཤགས། ས་བདག་ཧལ་ཁྱི་རྒྱུ་དུས་
ལ། མི་རོ་ཁུར་བ་མཐོལ་ལོ་བཤགས། ས་བདག་རྩིས་མཁན་རྒྱུ་དུས་ལ། མོ་རྩིས་བྱས་
པ་མཐོལ་ལོ་བཤགས། གནམ་ཁྱིའི་སྦྱོར་བ་བྱེད་དུས་ལ། སྦྱོར་བ་བྱས་པ་མཐོལ་ལོ་
བཤགས། ས་བདག་ཕོ་བྲང་བཏབ་དུས་ལ། རྩོག་ནལ་བྱས་པ་མཐོལ་ལོ་བཤགས།
ཚ་ཞང་ལྷ་ནལ་བྱས་པ་མཐོལ་ལོ་བཤགས། དམག་ཡུག་ཕུར་ནལ་བྱེད་པ་མཐོལ་ལོ་
བཤགས། མི་སྤུན་ཤ་ནལ་བྱས་པ་མཐོལ་ལོ་བཤགས། མིང་སྲིང་ནལ་ནག་བྱས་པ་
མཐོལ་ལོ་བཤགས། དཔོན་སློབ་ལྷ་ནལ་བྱས་པ་མཐོལ་ལོ་བཤགས། གྲྭ་རོགས་སྡོམ་
ནལ་བྱས་པ་མཐོལ་ལོ་བཤགས། སྟེང་སྦྱར་ཞབས་ལོག་བྱས་པ་མཐོལ་ལོ་བཤགས།
ལོ་དུས་བསང་མཆོད་ཆག་པ་མཐོལ་ལོ་བཤགས། ཕ་མཚུན་སྟོང་པ་སྦྱར་བ་མཐོལ་ལོ་
བཤགས། དམེའི་རང་ཤ་ཟོས་པ་མཐོལ་ལོ་བཤགས། དམུའི་ལྷ་ས་བཀོལ་པ་མཐོལ་ལོ་
བཤགས། ནལ་གྱི་ལྷ་མཚུན་མནོལ་བ་མཐོལ་ལོ་བཤགས། མཚམས་ཀྱི་མོ་མགོ་མནན་
པ་མཐོལ་ལོ་བཤགས། འགག་གི་ཡར་འགྲོ་བཀག་པ་མཐོལ་ལོ་བཤགས། སང་གི་ལྷ་
བདག་མནོལ་བ་མཐོལ་ལོ་བཤགས། རབས་ཆད་ཀྱི་དཀོར་ནོར་ཟོས་པ་མཐོལ་ལོ་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བཤགས། ས་བདག་ལ་ཁས་བླང་ཆག་པ་མཐོལ་ལོ་བཤགས། ཀླུ་གཉན་ལ་བསྐོར་
མཆོད་ཆགས་པ་མཐོལ་ལོ་བཤགས། ལེའུ་ལྷ་ལ་དྲིན་ལེན་མ་བྱས་མཐོལ་ལོ་བཤགས།
མཆོད་པའི་ཡུལ་བཞི་མ་ཚང་མཐོལ་ལོ་བཤགས། དེ་ལྟར་ས་བདག་ཀླུ་གཉན་རྣམས།
སྐུ་གསུང་ཐུགས་མཆོག་མཉེས་གྱུར་ཅིག །བདེ་ལེགས་འབྱུང་བའི་འཕྲིན་ལས་མཛོད།
ས་བདག་ཀླུ་གཉན་ཐམས་ཅད་རྣམས། གདུག་རྩུབ་བསམ་ངན་ཞི་གྱུར་ཅིག །བྱམས་
པའི་སེམས་དང་ལྡན་གྱུར་ཅིག །བྱམས་སེམས་དགའ་མགུ་ཡིད་རང་ནས། བྱང་ཆུབ་
སེམས་དང་ལྡན་འགྱུར་ཤོག །ས་བདག་དབང་ཆེན་ལས་བྱུང་བའི་བཤགས་འབུམ་
བདུད་རྩི་འཁྱིལ་པ་དགེ་ལེགས་འཕེལ་བར་གྱུར་ཅིག །ཞུས་སོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་ངན་སོང་སྒོ་གཅོད་ཀྱི་མདོ་
དང༌། གོང་གསལ་ངན་སོང་སྒོ་གཅོད་ཀྱི་མདོ་ཡི་མ་དཔེ་ཁྱུང་པོ་ཁ་ཡན་ནག་ཚང་
168

མདོ་སྡེ། ས་བདག་བཤགས་འབུམ།
རྣམ་རྒྱལ་གཡང་དག་ཅན་གཞིར་བཞག་ཐོག་དབལ་བཀའ་བཅས་དཔེ་རྒྱུན་མི་འདྲ་
བ་འགའ་ལ་འདྲ་བསྡུར་བྱས་ཡོད། དགེ་སྤྱོད་ཡན་ལག་གསུམ་པ་དང་། གཡུང་དྲུང་
ལྟུང་བཤགས་ཀྱི་མདོ་ཆོག་དང་། གཡུང་དྲུང་སེམས་དཔའི་ལྟུང་བ་བཤགས་པའི་
མདོ། ངན་སོང་དོང་སྤྲུག །སྡིག་བཤགས་གསེར་གྱི་སྤུ་གྲི། མནའ་བཤགས་རིན་ཆེན་
འཕྲེང་བའི་སྦྲུལ་མདོ་བཅས་ཀྱི་མ་དཔེ་ནི། དབལ་ཁྱུང་དགོན་པའི་བཀའ་འགྱུར་
འཕྲུལ་དཔར་ཅན་གྱི་གྲས་སུ་ཡོད་པ་གཞིར་བཞག་ཐོག །དཔེ་རྒྱུན་མ་འདྲ་བ་འགའ་
དང་འདྲ་བསྡུར་བྱས། དགེ་སྤྱོད་ཡན་ལག་གསུམ་པ་ནི། ཁྱུང་པོ་གེ་སྟོད་སྟག་ཚ་
བཟོད་པ་དོན་ལྡན་གྱི་ལག་བྲིས་ཡིག་ནག་དཔེ་རྙིང་ཅན་ལ་འདྲ་བསྡུར་བྱས། ཕྱོགས་
བཅུའི་མུན་སེལ་གྱི་མ་དཔེ་ནི། ཁྱུང་པོ་ཁམས་ཉིན་རྐང་ཆུང་ཚང་གི་གཟུངས་འདུས་
ལག་བྲིས་ཡིག་ནག་དཔེ་རྙིང་ཅན་ལྟར་དང༌། གནམ་ས་སྣང་བརྒྱད་ཀྱི་མ་དཔེ་ནི།
ཁྱུང་པོ་གསེར་ཚ་ཞུ་བླ་བསྟན་འཛིན་གྲགས་པའི་ལག་བྲིས་ཡིག་ནག་གཟུངས་འདུས་
ལྟར་དང་། ས་བདག་བཤགས་འབུམ་གྱི་མ་དཔེ་ནི། ཁྱུང་པོ་གེ་སྟོད་སྒོམ་པ་ཚང་གི་
ལག་བྲིས་ཡིག་ནག་ཅན་ལྟར་གཞི་བཞག་བྱས་ནས་བསྒྲིགས་ཡོད། གོང་འོག་གི་མ་
དཔེ་ཁག་ལ་བྲིས་པའི་ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་ལ་ཁ་
སྐོང་བྱས་པ་ལས་གང་བྱུང་གིས་བཅོས་ཐལ་མ་བྱས་པར། ༼གསུང་རབ་སྒོ་མཛོད་རིན་
པོ་ཆེའི་གླེགས་བམ་༽གྱི་དེབ་གྲངས་ ༤༩ པར་ཞུས་བསྒྲིགས་བྱས་ཡོད་ཀྱང་ད་དུང་མ་
རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་
ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང༌། དཔེ་
གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་།
གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་
བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་
ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་
རྐྱེན་མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་
ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས།
དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམས་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ བོད་ཤིང་ལུག་ལོའི་
ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན། །
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས། །
170

གཡུང་དྲུང་གཙང་མའི་སྒྲིབས་སེལ་གྱི་
ཚེ་མདོ་གཟུངས་སྐོར་གྱི་པོད་
བཞུགས་སོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
171

སྤྱིའི་དེབ་གྲངས། 49 སྤྱིའི་པོད་གྲངས། 66
1 <<གཡུང་དྲུང་གཙང་མའི་ཚེ་མདོ་གཟུངས།>>
2 བཀའ།
3 མདོ་སྡེ།
4 
སྙན་རྒྱུད།
གླིང་གཤེན་ནམ་མཁའ་མཐོང་གསལ།
6 གླེགས་བམ་སྨད། ལེའུ། 14

གཡུང་དྲུང་གཙང་མའི་སྒྲིབ་སེལ་གྱི་ཚེ་
མདོ་གཟུངས་བཞུགས་སོ། །
༄༅། །གཡུང་དྲུང་གཙང་མ་ལྷའི་སྐད་དུ་ན། ཁྲི་རྩེ་སངས་གསལ་མུ་ཡེ་ཨ། གང་
ཟག་མིའི་སྐད་དུ་ན། སྒྲིབ་པ་ཀུན་སེལ་གྱི་ཐེག་པའི་མདོ། ཚེ་ལོ་མཐར་ཕྱིན་བདེར་
གཤེགས་གཟུངས། དུས་གསུམ་བདེར་གཤེགས་རྣམས་ལ་ཕྱག་འཚལ་ལོ། །
ཚེ་རྒྱས་སྒྲིབ་དག་གཙང་མའི་གཟུངས། གཙང་མའི་ལྷའི་བུ་ལ་ལུང་བསྟན་ནས།
འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་འགྲོ་བའི་མགོན།
འཆི་མེད་སྲ་བརྟན་གཡུང་དྲུང་རྒྱལ་པོ་ནི། འཁོར་གཤེན་ཕྲན་ལྔ་སྟོང་ལྔ་བརྒྱ་དང་།
གཡུང་དྲུང་སེམས་དཔའ་ལྷ་ཀླུ་མིའི་འཁོར་དང་བཅས། འོད་ཀྱི་ལྷ་རི་སྤོས་མཐོན་གྱི་
གནས། འཆི་མེད་གཡུང་དྲུང་པད་མ་བདལ་པའི་གཞལ་ཡས་སུ་བཞུགས་སོ། ། ལྷ་
སྲིན་སྡེ་བརྒྱད་རིགས་དྲུག་ཚོགས། གཡུང་དྲུང་བོན་ལ་ཉན་ཅིང་གནས་དེར་འཁོད་
དོ། །དེའི་ཚེ་དེའི་དུས་ན། འཁོར་གྱི་དམ་པ་ཁྱེའུ་ཆུང་གཡུང་དྲུང་གཙུག་ཕུད་ཀྱིས།
མཆོད་པའི་སྤྲིན་དང་དགྱེས་པའི་གླུ་གར་རོལ་མོ་དང་། མེ་ཏོག་སྣ་ཚོགས་སྒྲ་སྙན་
སོགས། གཞན་ཡང་མཆོད་རྫས་བསམ་འདས་རྣམས། སྟོན་པ་ལ་ཕུལ་ནས་ཞུས་
པའི་མདོ། འཆི་མེད་སྲ་བརྟན་གཡུང་དྲུང་རྒྱལ་པོ་ལགས། དུས་འདིར་འཇིག་རྟེན་
ཁམས་ཀྱང་བཀྲ་ཤིས་བདེ་ལེགས་ལྡན། མི་རྣམས་ཀུན་ཀྱང་ཚེ་ལོ་མཐར་ཕྱིན་དགེ་
བ་དཔག་མེད་སྤྱོད། སྟོན་པ་ཞལ་བཞུགས་འགྲོ་བ་བདེ་ལ་བཀོད། སེམས་ཅན་ཀུན་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གྱི་ལས་སྐལ་བཟང་ཤིང་སངས་རྒྱས་འབྲས་བུ་ཐོབ། ཕྱི་རབས་དུས་མཐའི་སེམས་
ཅན་ལས་ངན་རྣམས། དགེ་སྡིག་བསྲེག་སླད་དུག་ལྔ་རང་ཁར་སྤྱོད། ཚེ་ཟད་ལས་
སྐལ་ངན་དུ་ལྟུང༌། ད་ལྟའི་སེམས་ཅན་མང་པོ་བས། དེ་དུས་དགེ་སྤྱོད་གཅིག་གིས་
ཐུ་ནས། སྟོན་པས་ལས་དཀར་པོ་དགེ་བའི་དོན་ལ་དགོངས་ནས། ཚེ་ལོ་མཐའ་རུ་
ཕྱིན་པའི་གཟུངས་ཤིག་བཤད་དུ་གསོལ། ཞེས་ཞུས་པས། དེ་ནས་སྟོན་པས་འདུས་
པའི་འཁོར་རྣམས་ལ་བཀའ་སྩལ་པ། ལེགས་སོ་ལེགས་སོ་དེ་དེ་བཞིན་ནོ། །དེ་དེ་
ལྟར་རོ། །གཡུང་དྲུང་གཙུག་ཕུད་ལས་སོགས་འདུས་པའི་འཁོར་རྣམས་ཀུན། པུས་
བཙུག་ཐལ་སྦྱོར་གུས་པའི་ཚུལ་གྱིས་ཉོན། སྤྱིར་ནི་འཇིག་རྟེན་ཁམས་ཀྱི་སེམས་ཅན་
ཡང་། ལས་སྐལ་བཟང་ལ་མི་མོས་ངན་ལ་སྤྱོད། དུག་ལྔ་ཆར་རགས་སྤུ་གྲི་སོ་ལམ་
འདྲ། བདག་གཞན་ཕམ་རྒྱལ་སྡུག་བསྔལ་ཐ་རམ་དམ། སྡིག་པའི་ལས་སྤྱོད་འཁྲུལ་
པའི་མཚོ་ལ་གཡེང་། ནོར་རྫས་འཛིན་ཆགས་ལོག་པའི་ས་བོན་བཏབ། འཁོར་བའི་
རྒྱུ་བསྐྱེད་འཁྲུལ་པའི་ལས་ལ་བརྩོན། ཐར་པའི་འབྲས་བུ་མི་འཐོབ་མཐོ་རིས་བདེ་
གནས་འགགས། རང་སེམས་བོན་སྐུ་མི་རྟོགས་རིགས་དྲུག་མངལ་སྒོ་འགྲིམ། གཅིག་
ནས་གཅིག་བརྒྱུད་སྦྲང་ཆར་འབབ་པ་འདྲ། ཚེ་ཟད་ལོ་གཤེད་བྲག་རི་སྙིལ་པ་འདྲ།
དགེ་ལ་མི་དད་ངན་སོང་གནས་སུ་བརྒྱུད། དེ་ལ་ཚེ་ལོ་མཐར་ཕྱིན་སྐྱེས་མཆོག་དཀོན།
འོན་ཀྱང་དད་བསྐྱེད་ཐར་པ་ཐོབ་པའི་རྒྱུ། དེ་སྐད་ཅེས་སྟོན་པས་བཀའ་བསྩལ་ཏོ། །
དེ་ལ་ཡང་འདུས་པའི་འཁོར་རྣམས་ཀྱིས། བསྐོར་བ་བྱས་ནས་ལྷ་ཕྱག་འཚལ། མེ་
ཏོག་ཕུལ་ནས་ཞུས་པའི་མདོ། ངོ་མཚར་རྨད་འབྱུང་གཤེན་རབ་སྟོན་པའི་མཆོག ། ཕྱི་
རབས་སེམས་ཅན་ཚེ་ཟད་ལ། ལེགས་མཆོག་ཚེ་ལོ་མཐར་ཕྱིན་བོན་ཅིག་བཤད་དུ་
གསོལ། ཞེས་ཞུས་སོ། ། དེ་ལ་སྟོན་པས་བཀའ་སྩལ་པ། ཞུས་པ་ལེགས་སོ་རིགས་ཀྱི་
བུ། བྱམས་དང་སྙིང་རྗེ་སེམས་བསྐྱེད་རང་རྒྱུད་ཐུལ། དད་པ་མོས་གུས་བརྩོན་འགྲུས་
174

མདོ་སྡེ། ཚེ་མདོ་གཟུངས།
གཉེར། བདག་གཞན་ཀུན་གྱི་དོན་དུ་སྤྱོད་པར་གྱིས། ཕ་རོལ་ཕྱིན་བཅུ་ཐེག་པའི་
བོན། སྒྲིབ་སེལ་རྩ་བའི་གཟུངས་སྡེ་འདི་ལ་མོས་པས་སྤྱོད་འགྱུར་ན། སྐྱེ་འཆི་མེད་པ་
ཚེའི་བྱིན་རླབས་ཐོབ་པར་འགྱུར་རོ། །དེ་ཕྱིར་འདུས་པའི་འཁོར་རྣམས་ཀུན། རང་
སེམས་གསལ་སྟོང་འགྱུར་བ་མེད། ཀུན་གཞི་མ་གཡོས་ངོ་བོ་གསལ། ཁྱབ་བདལ་སྤྱི་
གཞི་མཉམ་པའི་ངང་། ཐ་དད་ཕྱོགས་རིས་འཛིན་པ་མེད། སྟོང་ཞིང་ཀུན་ཁྱབ་ཡངས་
པའི་ཀློང་། མཐའ་དབུས་ཕྱོགས་མཚམས་ཡོངས་དང་བྲལ། སྟོང་གསལ་སྒྲིབ་མེད་
ལྷུན་གྲུབ་ངང་། རྣམ་དག་དྲི་མེད་ཀ་དག་དབྱིངས། ངོ་བོ་གསལ་ལ་རང་བཞིན་སྟོང་།
སྨྲ་བསམ་བརྗོད་མེད་མཐའ་དང་བྲལ། འདི་ཞེས་མཚན་མའི་ཡུལ་ལ་འདས། འདྲེ་
གདོན་བགེགས་ཀྱིས་བསྐྱད་དུ་མེད། བདུད་སྲིན་ལོག་པས་མི་ཚུགས་འགྲན་ཟླ་བྲལ།
སྡེ་བརྒྱད་ཐམས་ཅད་སྟོང་གཟུགས་འདི་ཞེས་བྱ་བ་མེད། ཀུན་ཀྱང་སྟོང་ཉིད་བྱམས་
སེམས་ཀྱི། བྲན་དུ་བཀོལ་ཞིང་ངང་ལ་གནས། བདག་གཞན་གཉིས་མེད་སེམས་ཉིད་
ཀློང་། གཡོ་འགུལ་སྐྱེ་འཆི་མེད་པ་ཡིད་ལ་ཞོག །དེ་སྐད་ཅེས་སྟོན་པས་བཀའ་བསྩལ་
ཏོ། །
ཡང་འདུས་པའི་འཁོར་རྣམས་ཀུན་གྱིས། ལྷ་ཕྱག་འཚལ་བསྐོར་བ་བྱས་ནས། ཞུས་
པའི་མདོ། མ་རིག་མུན་སེལ་སྟོན་པའི་མཆོག །སེམས་ཅན་དོན་ལ་དགོངས་ནས་
ནི། ཚེ་ལོ་མཐར་ཕྱིན་གཟུངས་ཅིག་བཤད་དུ་གསོལ། ཞེས་ཞུས་སོ། །དེ་ལ་སྟོན་པས་
བཀའ་སྩལ་པ། འདུས་པའི་འཁོར་ཚོགས་ཐམས་ཅད་ཀུན། མ་ཡེངས་གུས་པའི་ཚུལ་
གྱིས་ཉོན། ཚེ་ལོ་མཐར་ཕྱིན་པའི་བོན་དར་བའི་གཟུངས། སྡུག་བསྔལ་ཀུན་སེལ་ཐེག་
པའི་མདོ། ཚེ་ཟད་ཚེ་ལོ་བསྲིང་པའི་བོན་ནི་འདི་ལྟར་ཏེ། ཨེ་མ་ཧོ། འགྱུར་མེད་རྣམ་
དག་བོན་གྱི་སྐུ། ཀུན་བཟང་བདེར་གཤེགས་རྣམས་ལ་ཕྱག་འཚལ་ལོ། །སྐྱེ་འགག་
མཐའ་བྲལ་བདེར་གཤེགས་ཡུམ། ཐུགས་རྗེ་བྱམས་མ་ཚེའི་ཡུམ་ལ་ཕྱག་འཚལ་ལོ། །
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཐུགས་རྗེས་ཀུན་འབྱུང་སྲིད་པའི་དཔལ། སངས་པོ་འབུམ་ཁྲིའི་སྐུ་ལ་ཕྱག་འཚལ་
ལོ། །འགྲོ་བ་མ་ལུས་འདྲེན་པའི་དཔལ། གཤེན་རབ་སྟོན་པའི་མཆོག་ལ་ཕྱག་འཚལ་
ལོ། །སྔོན་ནས་ལས་འབྲེལ་དུས་འདིར་ཡི་དམ་ལྷ། བདེར་གཤེགས་ཞི་ཁྲོའི་ཚོགས་
ལ་ཕྱག་འཚལ་ལོ། །ཁམས་གསུམ་སེམས་ཅན་འདྲེན་པའི་དཔལ། ཐར་པའི་ལམ་
སྟོན་རྣམས་ལ་ཕྱག་འཚལ་ལོ། །སྐྱེ་འཆི་གཉིས་སྤངས་འགྲོ་བ་ཡོངས་ཀྱི་མགོན། རིག་
འཛིན་བླ་མ་རྣམས་ལ་ཕྱག་འཚལ་ལོ། །འཁོར་བའི་འཕྲང་སྒྲོལ་ཐར་ལམ་བདེ་འབྱེད་
པའི། ཕྱོགས་བཅུའི་གཤེན་རབ་རྣམས་ལ་ཕྱག་འཚལ་ལོ། །སྨོན་ལམ་སྟོབས་ཀྱི་བདག་
གཞན་ལམ་སྣ་འདྲེན། ས་བཅུའི་གཡུང་དྲུང་སེམས་དཔའ་རྣམས་ལ་ཕྱག་འཚལ་ལོ། །
ཉེས་ལེགས་ལྟང་འཛིན་སྒྲུབ་གཤེན་བསྟན་པ་སྲུང་། མ་སྲིང་མཁའ་འགྲོ་བོན་སྐྱོངས་
ཚོགས་ལ་ཕྱག་འཚལ་ལོ། །རང་གཞན་རྒྱུད་ཁྲོལ་བྱིན་རླབས་མཆོག །རྩ་བའི་བླ་མ་
རྣམས་ལ་ཕྱག་འཚལ་ལོ། །བསྟན་པ་རྗེས་བཞག་འགྲོ་བ་འདྲེན་པའི་དཔལ། འཕྲུལ་
ངག་བདེན་པའི་བོན་ལ་ཕྱག་འཚལ་ལོ། །བདེར་གཤེགས་ཞལ་སྐྱིན་སེམས་ཅན་བློ་
དམན་འདུལ། སྐུ་གདུང་རྟེན་གསུམ་རྣམས་ལ་ཕྱག་འཚལ་ལོ། །བདག་གཞན་རིགས་
ལྡན་འཁོར་བཅས་ལ། སྐུ་གསུང་ཐུགས་ཀྱི་འོད་སྤྲོས་ལ། འཆི་མེད་ཚེའི་དངོས་གྲུབ་
བརྩལ་དུ་གསོལ། རིགས་ཀྱི་བུའམ་རིགས་ཀྱི་བུ་མོ་ལས་ལྡན་དག །འདི་ཉིད་དང་
དུ་ལེན་པའི་སྐྱེས་མཆོག་འཁོར་བཅས་ཀྱིས། སྲོག་ལ་བརློམ་པར་བྱེད་པའི་བགེགས་
དང་། ཚེ་ནོར་དབང་ཐང་ལ་བརླམ་པར་བྱེད་པའི་འདྲེ་དང་། ཚེ་ཟད་ལས་སྐལ་
ཕྱོགས་མི་མཐུན་པ་དང་། ལོ་ཟླ་ཞག་གིས་སྐག་ངན་དང༌། ཚེ་བདུད་ཕོ་སྲི་མོ་གཤེད་
དང༌། ཚེ་ཟད་འབྱུང་པའི་གཤེད་འཁྲུག་དང་། དུས་མིན་འཆི་བའི་བར་ཆད་རྐྱེན་
གཞན་གནོད་འགལ་གདུག་རྩུབ་རྣམས། བདེར་གཤེགས་ཐུགས་རྗེས་བཟློག་ཤིང་
ཞི་བར་མཛད་དུ་གསོལ། ཨ་ཨོཾ་ཧཱུྃ་རཾ་ཛ་སད་སལེ་ལྷན་ནེ་འདུ་འདུ་ཚེ་ཧཱུཾ། ཨོཾ་ཨ་ཡེ་
I76

མདོ་སྡེ། ཚེ་མདོ་གཟུངས།
མུ་ནེ་ཚེ་བྲུམ་ཁ་ཧྲིག་ལམ་གསལ་རྐ་ཕུང་འདུ། ཨག་ཤོ་ཁྲི་ཙེ་ཨུ་ཡུ་ཚེ་རྫི་ཛ། ཐེག་པ་
རྩ་བའི་ཚེ་གཟུངས་འདི་དག་ནི། སྒྲ་ཙམ་སྒྲོགས་སམ་རྒྱུན་དུ་བཏོན་པས། ཚེ་འདི་
ཕྱིའི་སྒྲིབ་པ་དག་ནས་ཀྱང་། ཐར་པའི་བདེ་གནས་ཐོབ་པར་འགྱུར་རོ། ། ཚེ་ཟད་པ་
དག་ལ་ལོ་གཅིག་གི་ཚེ་བས་མེད་འགྱུར་ན། ལོ་བདུན་དུ་ཚེ་ཡང་བསྲིང་པར་འགྱུར་
ནས། གཟུངས་སྔགས་དམ་པ་འདི་དག་ནི། མཐིང་ཤོག་དག་ལ་གསེར་གྱིས་བྲིས་ནས་
སུ། མགུལ་དུ་བཏགས་སམ་རྒྱུན་དུ་ཡི་དམ་བྱས་འགྱུར་ན། ཚེ་ཟད་པ་དག་ལ་སྨོས་
ཅི་དགོས། བསྐལ་པ་སྟོང་དུ་བསགས་པའི་སྡིག་སྒྲིབ་དག་ནས་ཀྱང༌། གཤེན་རབ་
སྟོན་པའི་ཞལ་མཐོང་སྟེ། བདེ་ཆེན་བོན་སྐུ་ཐོབ་པར་འགྱུར་རོ། །གཞན་ཡང་འགོ་
བའི་ནད་དང་། བསྐལ་པའི་མཚོན་གཡོས་དང་། བན་བོན་གྱིས་དམོད་བྱེད་ངན་
པ་རྣམས། འདི་ཉིད་བསྒྲགས་པས་བཟློགས་པར་འགྱུར་རོ། །ཡུལ་ཕྱོགས་དེ་རུ་བཀྲ་
ཤིས་ཤིང་། ནད་མུག་མཚོན་གསུམ་གྱི་བསྐལ་པ་བཟློག་པར་འགྱུར་རོ། །འདི་ཉིད་
བསྒྲགས་པའི་སྐྱེས་བུ་དེ་ལ། ལོ་གཅིག་གི་ཚེ་ལས་མེད་འགྱུར་ཡང་། གཟུངས་སྡེ་འདི་
ཉིད་བྲིས་སམ་ཀློག་པའི། ཚེ་ལོ་བཅུ་རུ་ཚེ་ཡང་བསྲིང་པར་འགྱུར་རོ། །འདི་སྐད་ཅེས་
སྟོན་པས་བཀའ་བསྩལ་ཏོ། །
ཡང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
གཏོ་རྒྱལ་ཡེ་མཁྱེན་ལས་སོགས་བསྐལ་པ་ཡ་ཐོག་གི་གཤེན་རབ་བརྒྱ་བཅུ་རྩ་ལྔ་
ཡིས། ལེགས་པའི་གསུང་དབྱངས་གཅིག་ཏུ་སྡེབ་ནས་སུ། ཧོས་རུ་སིལ་པའི་སྒྲ་སྙན་
ལ་བརྟེན་ཏེ། སྒྲིབ་སེལ་རྩ་བའི་ཚེ་གཟུངས་འདི་གསུངས་སོ། །ཨ་དཀར་སལེ་གསལ་
འབར་བྲི་བྱུང༌། མུ་ཡེ་ཨ་ཨོཾ་ཧཱུྃ་ཨ་དཀར་ཚེ་རྫི་བྲུ་ཧྲི་ཡེ་ཧཱུཾ་འདུ། ཡཾ་ཡཾ་ཨ་ཧྲིག་རད་ནི་
ཤེ་ཙུ་ཚེ་རྫི་བྲོ་འདུ་ཛ། དེ་ལྟར་སྒྲིབ་སེལ་རྩ་བའི་ཚེ་གཟུངས་འདི། མཐིང་ཤོག་དར་
རས་གང་ཡིན་ལ། གསེར་དངུལ་ལས་སོགས་གཡུ་དག་དང་། རིན་ཆེན་སྣ་ལྔས་བྲིས་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་སུ། མགུལ་དུ་བཏགས་སམ་ནམ་མཁར་ཕྱར། ཁྲོམ་འཚོགས་ནང་དུ་བསྒྲོགས་
གྱུར་ན། དེ་དག་ཐོས་སམ་མཐོང་བ་ཡི། མི་དང་དུད་འགྲོ་སེམས་ཅན་རྣམས། ལས་
ངན་སྒྲིབ་པ་ཀུན་དག་ནས། ཐར་པའི་འབྲས་བུ་ཐོབ་པར་འགྱུར། འདི་ཉིད་ཡི་དམ་
བྱས་པའི་སྐྱེས་བུ་དེ། ལོ་གཅིག་གི་ཚེ་བས་མེད་འགྱུར་ཡང༌། གཟུངས་འདི་བྲིས་སམ་
ཀློག་པའི། ཚེ་ལོ་ལྔ་རུ་བསྲིང་པར་འགྱུར། གཞན་ཡང་མོ་ངན་མཚན་རྩུབ་དང་། རྨི་
ལམ་པྲ་ལྟས་ངན་པ་རྣམས། འདི་ཉིད་བསྒྲགས་པས་བཟློག་པར་འགྱུར། ཡང་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། ཐང་མ་མེ་
སྒྲོན་ལ་སོགས། བསྐལ་པ་འོག་མའི་གཤེན་རབ་དྲུག་ཅུ་རྩ་ལྔ་ཡིས་ལེགས་པའི་གསུང་
དབྱངས་གཅིག་ཏུ་སྡེབ་ནས་སུ། ཧོས་རུ་སིལ་བའི་སྒྲ་སྙན་ལ་བརྟེན་ཏེ། དྲི་མེད་རྩ་
བའི་ཚེ་གཟུངས་འདི་གསུངས་སོ། །ཨ་དཀར་སལེ་གསལ་འབར་ཧ་ར་ཨོཾ་འདུ། ཁ་
ཧྲིག་ཁྲི་ཙེ་ཨུ་དུག་གཤའ་ཡ་ནི། ཐ་གྱད་མུན་ནི་ཝེར་ཚེ་ཨ་ཨོཾ་ཚེ་ནི་ཧཱུཾ། ཡག་གྱད་
ཝེར་ཞི་ཨ་ཨོཾ་ཧཱུྃ། ཨ་རམ་ཡི་མི་ཚེ་ནི་ཧཱུཾ་སི་ཏི་འདུ། དྲི་མེད་རྩ་བའི་ཚེ་གཟུངས་འདི་ནི།
དར་རས་ཤོག་དཀར་དག་ལ་ནི། རིན་ཆེན་ཨུན་དང་མར་ཞི་དང༌། མཚལ་དཀར་
དག་གིས་བྲིས་ནས་སུ། མགུལ་དུ་བཏགས་སམ། ཡང་ན་རྒྱ་མཚོའམ། ཆུ་བྲན་གྱི་
རྩར་སོང་ཏེ། ཆུ་གཏོར་བཏང་ཞིང་འདི་དག་བརྗོད་འགྱུར་ན། ཆུ་དེ་ལ་གནས་པ་
དང་གང་གིས་འཐུང་པའི་སེམས་ཅན་རྣམས། ལུས་ངག་ཡིད་ཀྱི་སྒྲིབ་པ་ཀུན་དག་
ནས། འཆི་མེད་ཚེའི་དངོས་གྲུབ་ཐོབ་པར་འགྱུར། འདི་ཉིད་མ་བརྗེད་ཡི་དམ་བྱས་
འགྱུར་ན། ཚེ་རབས་སྔ་ཕྱིའི་སྒྲིབ་པ་དག་ནས་ཀྱང་། འཇིག་རྟེན་འདི་ནས་ཚེ་འཕོས་
ཀྱང་། འོལ་མོའི་གླིང་དུ་སྐྱེ་བར་ཤོག །གཞན་ཡང་ཡུལ་ཕྱོགས་དེ་རུ་བཀྲ་ཤིས་ཤིང་།
ལོ་ནད་རྩ་སད་སེར་གསུམ་ནད་ཡམས་ཀུན། འདི་ཉིད་བསྒྲགས་པའི་བཟློགས་པར་
འགྱུར། འདི་ཉིད་ཡི་དམ་བྱས་པའི་སྐྱེས་བུ་དད་པ་ཅན་དེ་ལ། ལོ་གཅིག་གི་ཚེ་བས་
178

མདོ་སྡེ། ཚེ་མདོ་གཟུངས།
མེད་འགྱུར་ཡང་། འདི་ཉིད་བྲིས་སམ་ཀློག་པས། ལོ་བཞི་རུ་ཚེ་ཡང་བསྲིངས་པར་
འགྱུར།
ཡང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
གཤེན་རབ་ཚེ་དཔག་མེད་ལས་སོགས། གཤེན་རབ་བཞི་བཅུ་རྩ་ལྔ་ཡིས་ལེགས་པའི་
གསུང་དབྱངས་གཅིག་ཏུ་སྡེབ་ནས། ཧོས་རུ་སིལ་བའི་སྒྲ་སྙན་ལ་བརྟེན་ཏེ། ཐེག་པ་
རྩ་བའི་ཚེ་གཟུངས་འདི་གསུང་སོ། །ཨ་ཨ་ཚེ་བྲོ་འདུ། ཡཾ་ཡཾ་ཚེ་ཧཱུཾ་འདུ། ཨོཾ་ཨོཾ་ཚེ་བློ་
འདུ། རཾ་རཾ་ཚེ་བྲོ་འདུ། ཧཱུྃ་ཧཱུྃ་ཚེ་བྲོ་འདུ། འདུ་འདུ་ཚེ་བྲུ་འདུ། ཧྲིག་སལ་ཧ་ཡང་འདུ།
ཤེས་ཚུ་དེ་བ་རད་ན་ཚེ་ནི་བྲོ་འདུ། ཧ་ཡང་ཧེ་འདུ། ཚེ་ནི་ཤྲཱི་འདུ་རུ་པ་ཏ་ཡེ་ཧཱུཾ་སྭཱཧཱ།
གཟུངས་འདི་ཉིད་རིན་པོ་ཆེ་སྣ་ཚོགས་ཀྱིས་བྲིས་སམ། འཆང་འམ་ཀློག་པར་གྱུར་
ན། ཚེ་ཟད་ཉམས་ཐག་ཐམས་ཅད་ཀྱང་། ཚེ་ལོ་མཐའ་རུ་ཕྱིན་པར་འགྱུར། རིགས་
ངན་སེམས་ཅན་གང་གིས་ཐོས་ཀྱང་། ངན་སོང་གི་གནས་བོར་ནས། ཐར་པའི་ལམ་
བརྒྱུད་དེ། བདེ་བའི་འབྲས་བུ་ཐོབ་པར་འགྱུར། མི་འམ་དུད་འགྲོའི་འཆི་ཀའི་སྔས་སུ།
ཚེ་གཟུངས་འདི་དག་འདོན་ཤིང་སྨོན་ལམ་བཏབ་འགྱུར་ན། རྣ་བས་སྒྲ་ཐོས་སྒྲིབ་པ་
དག་འགྱུར་ཀྱང་། གཤེན་རབ་སྟོན་པའི་ཞལ་མཐོང་འགྱུར།
ཡང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
གཤེན་རབ་མ་རིག་མུན་སེལ་ལ་སོགས་པ། ཕྱོགས་བཅུའི་གཤེན་རབ་ཐམས་ཅད་
ཀྱིས། ལེགས་པའི་གསུང་དབྱངས་གཅིག་ཏུ་སྡེབ་ནས། ཧོས་རུ་སིལ་བའི་སྒྲ་སྙན་ལ་
བརྟེན་ཏེ། ཚེ་མཐའ་ཡས་ཀྱི་གཟུངས་འདི་གསུངས་སོ། ། ཨ་ཨ་དཀར་སལེ་འོད་ཨ་
ཡང་ཨོཾ་འདུ། ཚེ་ཡང་བྲུ། ཨ་གསལ་ཨོཾ་གསལ་ཧྲིང་གསལ་འདུ། ཀ་ར་ཀ་ར་ཀྱི་རི་ཀྱི་
རི་ཧ་ཡང་ཧེ་འདུ། མུ་སྤུང་ཁྲི་ཙེ་ཚེ་ནི་ཧ་ར་བྲོ་འདུ་སཱཧཱ། འདི་ཉིད་མ་བརྗེད་ཡིད་
དམ་བྱས་ནས་རྒྱུན་དུ་བཏོན་ནམ། བྲིས་སམ་འཆང་འམ་ཀློག་འགྱུར་ན། སྡིག་པའི་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕུང་པོ་རི་རབ་ཙམ་ཡང་བྱང་པར་འགྱུར་རོ། ། ཚེ་ཟད་པ་རྣམས་ལ་ཚེ་ལོ་གྲངས་མེད་
བདུན་བརྒྱ་ལྔ་རུ་བསྲིང་པར་འགྱུར་རོ། །སྣོད་གཙང་མའི་བུམ་པ་རུ། ཆུ་གཙང་
མ་ལ་སྔགས་ཅིང་ཁྲུས་བྱས་ནས། ནད་གདོན་བགེགས་ཀྱི་སྒྲིབས་པ་ཀུན་དག་ནས།
གཙང་མའི་ལྷ་ལུས་ཐོབ་པར་འགྱུར། ཡང་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཡེ་གཤེན་གཙུག་ཕུད་ལས་སོགས། འཁོར་གཤེན་
ཕྲན་ལྔ་སྟོང་ལྔ་བརྒྱ་རྣམས་ཀྱིས། ལེགས་པའི་གསུང་དབྱངས་གཅིག་ཏུ་སྡེབ་ནས།
ཧོས་རུ་སིལ་བའི་སྒྲ་སྙན་ལ་བརྟེན་ཏེ། ཚེ་ལོ་མཐར་ཕྱིན་ལེགས་པའི་ཚེ་གཟུངས་འདི་
གསུངས་སོ། ། ཨོཾ་ཧྲི་ཨོ་གསལ་ཧཱུྃ་འདུ། ཡཾ་ཡཾ་ཚེ་བྲོ་འདུ། མཾ་མོ་ཚེ་ཏེ་ཧཱུཾ་འདུ། ཁཾ་ཁཾ་
ཚེ་བྲོ་འདུ། ཧེ་ཡེར་ཧཱུཾ་ཚེ་བྲོ་འདུ། ཧ་ཧ་ཚེ་བྲོ་འདུ། ཧེ་ཧེ་ཚེ་བྲོ་འདུ། ཚེ་ནི་དྲུང་མུ་
ཧ་ར་ཁི་ཁར་འདུ། གཤའ་ཡ་དེ་བ་རད་ན་དྲུང་མུ་གྱེར་ཞི་ཧོ་ཡ། ཐ་གྱད་ནི་ཝེར་
ཚེ་རྫི་ཧ་ར་བྲོ་འདུ་སྭཱཧཱ། མི་ཚེ་མཐར་ཕྱིན་ལེགས་པའི་ཚེ་གཟུངས་འདི་ནི། རིན་
ཆེན་སྣ་དགུས་བྲིས་ནས་སུ། གང་ལ་བཏགས་པའི་མི་དེ་དག །ཐར་པ་ཐོབ་པ་ཐེ་
ཚོམ་མེད། གསང་བ་རྩ་བའི་ཚེ་གཟུངས་འདི། བརྒྱ་སྟོང་ཁྲི་འབུམ་དུ་བཏོན་འགྱུར་
ན། ཚེ་ཟད་པ་རྣམས་ཀྱང་ཚེ་ལོ་བརྒྱའམ་དྲུག་ཅུ་འཕེལ་བར་འགྱུར་རོ། །འདི་ཉིད་
མ་བརྗེད་ཡི་དམ་བྱས་འགྱུར་ན། ཚེ་འདིར་བསམ་དོན་ཡིད་བཞིན་འགྲུབ། ཕྱི་མར་
བླ་མེད་འབྲས་བུ་ཐོབས། འཕྲལ་གྱི་རྐྱེན་བཟློག་ཡུན་གྱི་སྒྲིབ་པ་སྦྱངས་ནས་ཀྱང་།
དུས་གསུམ་བདེར་གཤེགས་རྣམས་ཀྱི་ཞལ་མཐོང་ནས། བདེ་ཆེན་བོན་སྐུ་ཐོབ་པར་
འགྱུར། དེ་ནས་སྟོན་པ་གཤེན་རབ་ཀྱིས། ཡང་འདུས་པའི་འཁོར་རྣམས་ལ་བཀའ་
སྩལ་པ། ལས་ལྡན་སྐྱེས་མཆོག་འདུས་པའི་འཁོར་རྣམས་ཀུན། སྒྲིབ་པ་དག་བྱེད་
གསང་བའི་ཚེ་གཟུངས་འདི། མ་བརྗེད་ཡི་དམ་བྱས་གྱུར་ན། དུས་གསུམ་གཤེན་རབ་
རྣམས་ཀྱི་ཞལ་མཐོང་ནས། རང་གཞན་གཉིས་མེད་མཉམས་པའི་ངང་དུ་སངས་རྒྱས་
180

མདོ་སྡེ། ཚེ་མདོ་གཟུངས།
སོ། །འདི་ཉིད་མ་བརྗེད་ཡི་དམ་བྱེད་པའི་སྐྱེས་བུ་དེ། འཇིགས་པའི་དགྲ་དང་འཁྲུལ་
པའི་བདུད་ལས་གྲོལ་ནས་ཐར་པར་འགྱུར་རོ། །སྐྱེ་འཆི་མེད་པ་ཚེའི་བྱིན་རླབས་ཐོབ་
པར་འགྱུར་རོ། །འདྲེ་གདོན་བགེགས་ཀྱིས་བསྐྱད་དུ་མི་ཚུགས་པར་འགྱུར་རོ། །དུས་
གསུམ་གཤེན་རབ་རྣམས་ཀྱི་ཐུགས་རྗེ་དང་། འཕྲུལ་ངག་བདེན་པ་བཀའ་ཡི་བོན།
གཡུང་དྲུང་གཙང་མའི་ཚེ་གཟུངས་འདི་ཡི་བྱིན་རླབས་ཀྱིས། རིགས་ཀྱི་བུའམ་རིགས་
ཀྱི་བུ་མོའམ། ལས་ལྡན་སྐྱེས་བུའི་དེ་ཉིད་ལ། འགྱུར་བ་མེད་པ་སྐུ་ཡིས་ཚེ་བརྟན་པར་
གྱུར་ཅིག །འགག་པ་མེད་པ་གསུང་གིས་ཚེ་བརྟན་པར་གྱུར་ཅིག །འཁྲུལ་པ་མེད་པ་
ཐུགས་ཀྱིས་ཚེ་བརྟན་པར་གྱུར་ཅིག །ལེགས་པར་འབྱུང་བའི་ཡོན་ཏན་གྱིས་ཚེ་བརྟན་
པར་གྱུར་ཅིག །རྩོལ་བ་མེད་པར་འཕྲིན་ལས་ལྷུན་གྱིས་གྲུབ་པས་ཚེ་བརྟན་པར་གྱུར་
ཅིག ། ཚེ་ཟད་པ་རྣམས་ཀྱང་ཚེ་ལོ་གྲངས་མེད་དུ་འཕེལ་བར་གྱུར་ཅིག །ན་བའི་རྐྱེན་
དང་འཆི་བའི་བདུད་ཀྱིས་མི་ཚུགས་པར་གྱུར་ཅིག །འབྱུང་བའི་གཤེད་ཟུར་དང་། ལྷ་
སྲིན་སྡེ་བརྒྱད་ཀྱི་ཟ་ཁ་དང་སྦོད་གཏོང་དང་། མ་མོའི་ཁྲག་ནད་ཀྱིས་མི་ཚུགས་པར་
གྱུར་ཅིག །གཟུངས་འདི་ལ་ཡི་དམ་བྱས་པའི་སྐྱེས་བུ་དེ་ནི། ཤི་མ་ཐག་དུ་འོག་མིན་
འདའ་བ་མེད་པའི་ཕོ་བྲང་དུ། ཀུན་བཟང་གཤེན་ལྷའི་ཞལ་མཐོང་ནས། གཡོ་འཁྲུལ་
མེད་པ་བོན་ཉིད་ཀྱི་དབྱིངས་སུ་སངས་རྒྱས་པར་གྱུར་ཅིག །སྐྱེ་འཆི་མེད་པ་ཚེའི་བོན་
སྐུ་ཐོབ་པར་གྱུར་ཅིག །དེ་ལྟར་འདུས་པའི་འཁོར་ཁྱེད་རྣམས་དང་། ཕྱི་རབས་ལས་
འཕྲོ་ཅན་གྱི་སེམས་ཅན་རྣམས་ཀྱིས། གཟུངས་འདི་བྲིས་སམ་དུས་བཟང་དག་ལ་ནི། །
མཆོད་པ་རྣམ་ལྔ་བཤམས་ཤིང་བཏོན་འགྱུར་ནས། མཚམས་མེད་ལྔ་དང་མི་དགེ་
བཅུ། གཞན་ཡང་ཉེས་པའི་སྡིག་སྒྲིབ་ཀུན་བྱང་ནས། བདེར་གཤེགས་སྟོན་པའི་ཞལ་
མཐོང་པར་འགྱུར། དེ་བཞིན་དུ་ཚེ་གཟུངས་འདི་ལ་བདུན་ཚིགས་བརྒྱ་སྟོང་ཁྲི་ལས་
སོགས། འབུམ་ཐེར་བྱེ་བ་དུང་ཕྱུར་ལས་སོགས། གཞན་ཡང་མ་ཤི་བར་དུ་མ་བརྗེད་
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཡི་དམ་བྱས་འགྱུར་ན། ཚེ་འདི་ཕྱི་མ་ཀུན་ལ་དགེ་བ་འདིའི་ཆོག་པ་གཤེན་རབ་ང་
ཡིས་བཤད། ཚེ་ཟད་པ་དག་ལ་སྨོས་ཅི་དགོས། མཚམས་མེད་ལྔ་དང་མི་དགེ་བཅུ།
ལྗི་བ་བཞི་དང་ལོག་པ་བརྒྱད། འཁྲུལ་པའི་ལས་སྤྱོད་ཅི་མཆིས་པ། སྡོམ་པའི་ཆགས་
ཉམས་སྡིག་སྒྲིབ་རྣམས། འདི་ཉིད་ཀློག་གམ་ཁ་ཐོན་དུ་བཏོན་ནས་བྱང་པར་འགྱུར།
ས་གཙང་མའམ་མར་ལ་སྔགས་ནས་སྐྲུན་དང་རླུང་སྦོས་སམ། ནད་རིགས་དག་ལ་
བསྐུས་འགྱུར་ནས། གནོད་པ་དེ་དག་ཞི་བར་འགྱུར། གཞན་ཡང་ཡུལ་ཕྱོགས་དེ་རུ་
བཀྲ་ཤིས་ཤིང་། གནོད་པའི་རིགས་རྣམས་ཞི་བར་འགྱུར། ཉི་ཟླ་གཟའ་ཡིས་ཟིན་དུས་
སམ། ཡོན་ཏན་ཅན་འདས་གྲོང་དུས་སུ་བཏོན་ན། ལྷག་པར་ཡོན་ཏན་དང་བྱིན་
རླབས་ཆེ་བར་འགྱུར་རོ། །ཕ་མའམ་སེམས་ཅན་ཤི་བ་ལ་བསྔོས་ཏེ་བཏོན་ན། ལྷག་
པར་ཐར་པའི་འབྲས་བུ་ཐོབ་པར་འགྱུར་རོ། །འདི་ཉིད་བཏོན་པའི་མི་དེ་ནི། ཤི་མ་
ཐག་ཏུ་ཡང་། གཞའ་ཚོན་འོད་ཀྱི་སྤྲིན་བཏིབས་ཤིང་། འོལ་མོའི་གླིང་དུ་སྐྱེ་བར་ཤོག
ཕྱིར་མི་ལྡོག་པའི་འབྲས་བུ་ཐོབ་པར་འགྱུར་རོ། ། དེ་ཕྱིར་གཟུངས་སྡེ་འདི། འཁོར་ཁྱེད་
རྣམས་ཀྱིས་ཡིད་ལ་ཞོག་ཅིག །དེ་སྐད་ཅེས་བཀའ་བསྩལ་ནས། འཁོར་ལྷ་དང་ཀླུ་
དང་ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་རྣམས་ཡིད་རང་སྟེ། སྟོན་པས་
གསུངས་པ་ལ་མངོན་པར་བསྟོད་དོ། །བོན་ཐམས་ཅད་ཀྱི་ཡང་སྙིང་། གཟུངས་སྡེ་
ཐམས་ཅད་ཀྱི་རྩ་བ། སྙིང་པོ་ཐམས་ཅད་ཀྱི་ཡང་བཅུད། སངས་རྒྱས་སྟོང་དང་བདེ་
བར་གཤེགས་པ་ཐམས་ཅད་ཀྱིས། སྙིང་པོ་ཐིག་ལེ་ཉག་གཅིག་ཏུ་བསྡུས་པའི། གཡུང་
དྲུང་གཙང་མའི་ཚེ་གཟུངས་ཞེས་བྱ་བ་རྫོགས་སོ། །སྒྲིབ་པ་ཀུན་སེལ་ཐེག་པའི་མདོ་
གཟུངས་འདི། འགྲོ་མགོན་ཚེ་དབང་གྱིས། གླིང་གཤེན་ནམ་མཁའ་མཐོང་གསལ་ལ་
སྙན་དུ་བརྒྱུད་པ་རྫོགས་སྒོ། །བཀྲ་ཤིས། བྱིན་ཆེའོ། །
182

གཡུང་དྲུང་ཚེ་མཆོག་མཐའ་ཡས་ཀྱི་གཟུངས་
བཞུགས་སོ། །
༄༅། །གཡུང་དྲུང་ལྷའི་སྐད་དུ་ན། དྲུང་མུ་མུ་སངས་ཤེ་ཙུ་ནི་ཝང་ཏི་སུ། གང་
ཟག་མི་ཡི་སྐད་དུ་ན། གཡུང་དྲུང་ཚེ་མཐའ་ཡས་ཞེས་བྱ་བའི་གཟུངས། ལྷ་བོན་
གཤེན་དང་གསུམ་ལ་ཕྱག་འཚལ་ལོ། །
འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རི་རྒྱལ་
ལྷུན་པོའི་ཕོ་བྲང་འོད་ཀྱི་ལྷ་རི་སྤོས་མཐོང་གྱི་རྩེ་མོ་ན། འཁོར་གྱི་དམ་པ་ཡེ་གཤེན་
གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་། འཁོར་ལྷ་དང་ལྷ་མོ་རབ་དུ་མང་པོ་
དང་ཐབས་ཅིག་དུ་བཞུགས་སོ། །
དེའི་ཚེ་དེའི་དུས་ནས། འཁོར་གྱི་དམ་པ་ཡེ་གཤེན་བ་རབ་གླིང་བཞི་ཞེས་པ་དེས།
སྟོན་པ་ལ་མཆོད་པ་སྣ་ཚོགས་ནི་ཕུལ། ལྷ་ཕྱག་ལན་སྟོང་ནི་འཚལ། མདུན་དུ་པུས་
མོ་གཙུག་ཐར་སྦྱར། གུས་པའི་ཚུལ་ཕྱུང་ནས། སྟོན་པ་ལ་འདི་སྐད་ཅེས་གསོལ་ཏོ། །
ཀྱེ་ཧོ་སྟོན་པ་གཤེན་རབ་མི་བོ་ཐུགས་རྗེ་ཆེན་པོ་ལགས། འགྲོ་བ་སེམས་ཅན་གྱི་ཚེ་
ཉམས་པ་དང་། མདངས་ཉམས་པ་དང་། དཔལ་ཉམས་པ་དང༌། ཐུགས་རྗེ་ཆེན་
པོའི་བཟུང་བའི་ཕྱིར། ཚེ་རྒྱས་གཟུངས་འདི་བཤད་དུ་གསོལ། ཞེས་སྟོན་པ་ལ་ཞུས་
སོ། །དེ་ལ་སྟོན་པས་བཀའ་སྩལ་པ། ཡེ་གཤེན་བ་རབ་གླིང་བཞི་མ་ཡེངས་ང་ལ་
ཉོན། ངས་ནི་ཚེ་མཆོག་རྒྱས་པར་བཤད་དོ། །ཉོན་ཅིག་འདི་ལྟ་སྟེ། གཡུང་དྲུང་བདེ་
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཆེན་ཉིད་དུ་མཛོད། བོན་ཉིད་དབྱིངས་ནས་བཞུགས་པའི་ལྷ། ཚེ་མཆོག་མཐའ་ཡས་
བདེར་གཤེགས་སྐུ། རང་རིག་ཡེ་ཤེས་སྦས་པའི་ཚེ། དུས་འདིར་གཤེན་རབ་བདག་ལ་
དགོངས། ཡེ་ཤེས་འགྱུར་མེད་བྱིན་གྱིས་རློབས། གཡུང་དྲུང་བདེ་ཆེན་ཉིད་དུ་མཛོད།
དེའི་ཐུགས་ཀྱི་སྤྲུལ་པ་ལ། གཡུང་དྲུང་འགྱུར་བ་མེད་པའི་ལྷ། ཡེ་ཤེས་རོལ་པའི་རྣམ་
ལྔ་ཤར། དབུས་ནས་གཡུང་དྲུང་ཚེའི་ལྷ། འགྱུར་མེད་མཐའ་ཡས་བདེར་གཤེགས་
སྐུ། བདེར་གཤེགས་རིགས་ཀྱིས་ཚེ་སྐྱོབས་ལ། འབྱུང་བ་ནམ་མཁའི་ཁམས་རྣམས་
ཀུན། འགྱུར་མེད་ཚེ་རུ་བྱིན་གྱིས་རློབས། གཤེན་རབ་མདངས་ཀྱི་ཁམས་ལ་བསྟིམས།
སྟོང་ཉིད་ཡེ་ཤེས་རྒྱ་ཡིས་ཐོབས། ཤར་ན་གཡུང་དྲུང་ཚེའི་ལྷ། མི་འགྱུར་མཐའ་ཡས་
བདེར་གཤེགས་སྐུ། གཡུང་དྲུང་རིགས་ཀྱིས་ཚེ་སྐྱོབས་ལ། འབྱུང་བ་སའི་ཁམས་
རྣམས་ཀུན། འགྱུར་མེད་ཚེ་རུ་བྱིན་གྱིས་རློབས། གཤེན་རབ་ཤའི་ཁམས་ལ་བསྟིམས།
མེ་ལོང་ཡེ་ཤེས་རྒྱ་ཡིས་ཐོབས། བྱང་ནས་གཡུང་དྲུང་ཚེའི་ལྷ། འཁོར་ལོ་མཐའ་ཡས་
བདེར་གཤེགས་སྐུ། བདེར་གཤེགས་རིགས་ཀྱིས་ཚེ་སྐྱོབས་ལ། འབྱུང་བ་རླུང་གི་
ཁམས་རྣམས་ཀུན། འགྱུར་མེད་ཚེ་རུ་བྱིན་གྱིས་བརློབས། གཤེན་རབ་དབུགས་ཀྱི་
ཁམས་ལ་བསྟིམས། མཉམ་ཉིད་ཡེ་ཤེས་རྒྱ་ཡིས་ཐོབས། ནུབ་ནས་གཡུང་དྲུང་ཚེའི་
ལྷ། པད་མ་མཐའ་ཡས་བདེར་གཤེགས་སྐུ། པད་མ་རིགས་ཀྱིས་ཚེ་སྐྱོབས་ལ། འབྱུང་
བ་མེའི་ཁམས་རྣམས་ཀུན། འགྱུར་མེད་ཚེ་རུ་བྱིན་གྱིས་བརློབས། གཤེན་རབ་དྲོད་
ཀྱི་ཁམས་ལ་བསྟིམས། སོར་རྟོགས་ཡེ་ཤེས་རྒྱ་ཡིས་ཐོབ། ལྷོ་ནས་གཡུང་དྲུང་ཚེའི་ལྷ།
རིན་ཆེན་མཐའ་ཡས་བདེར་གཤེགས་སྐུ། རིན་ཆེན་རིགས་ཀྱིས་ཚེ་སྐྱོབས་ལ། འབྱུང་
བ་ཆུའི་ཁམས་རྣམས་ཀུན། འགྱུར་མེད་ཚེ་རུ་བྱིན་གྱིས་རློབས། གཤེན་རབ་ཁྲག་གི་
ཁམས་ལ་བསྟིམས། བྱ་གྲུབ་ཡེ་ཤེས་རྒྱས་ཐོབས། བསྭོ་ཨཱ་སད་ལ་དྲུང་མུ་ནི་ཤེ་ཙུ་དེ་
བ་རད་ན་གཡུང་དྲུང་གའུ་ཚེ་ནི་ཛ། ཀུ་རེ་ཡེ་སངས་དྲུང་མུ་ནི་སཱཧཱ། ཨ་ཨོཾ་ཧཱུྃ་རཾ་ཛ་
184

མདོ་སྡེ། ཚེ་མཆོག་མཐའ་ཡས་ཀྱི་གཟུངས།
གའུ་ཚེ་རྫི་ལྷན་ནི་འོད་འདུ་ཛ། མི་ཚེ་དཀར་ལ་འོད་རྨིས་ཛ། ཚེ་གསོལ་དབང་གསོལ་
དངོས་གྲུབ་སྩོལ། མི་ཚེ་གཡུང་དྲུང་མ་འགྱུར་ཅིག །མི་ཚེ་གཡུང་དྲུང་མ་མཐུར་ཅིག །
གཟུངས་འདི་གང་ཞིག་འཕྲིན་ལས་ལྔ་དང་ལྡན་པས། སྲུང་སྐུད་དཀར་པོ་ལ་མདུད་
པ་དགུ་བརྒྱབ་ནས། བསྔགས་བརྒྱ་རྩ་བརྒྱད་བཟླས་ནས། ཤར་གྱི་ཕྱོགས་ཁ་རྒྱུ་ཏེ་
ཁྲུས་བྱས་ཤིང་། གཟུངས་འདི་བཟླས་པས་འགྲུབ་པར་འགྱུར་རོ། །འགྲུབས་ནས་ཚེ་
ལོ་ལྔ་བརྒྱ་ཐོབ་པར་འགྱུར་རོ། །སྔོན་གྱི་ལས་ཀྱིས་རྣམ་པར་སྨིན་པ་ལ་མ་གཏོགས་པ།
འདི་ཉིད་ཡིད་དམ་བྱས་པས། ཚེ་རབས་རིང་བ་དང༌། ནད་མེད་པ་དང་། བསོད་
ནམས་དང་ལོངས་སྤྱོད་ཕུན་སུམ་འཚོགས་པར་འགྱུར་རོ། ། ཚེ་འཕོས་ཀྱང་བདེར་
གཤེགས་ཚེ་མཆོག་མཐའ་ཡས་ཀྱི་ཞལ་མཐོང་ནས། ཕྱིར་མི་ལྡོག་པའི་ས་ལ་གནས་
པར་འགྱུར་རོ། ། དེ་སྐད་ཅེས་གསུངས་པས། འཁོར་རྣམས་ཐམས་ཅད་ཡིད་རང་སྟེ།
སྟོན་པས་གསུངས་པ་ལ་མངོན་པར་བསྟོད་དོ། །གཡུང་དྲུང་མཐའ་ཡས་ཞེས་བྱ་བ།
རྨ་ལོ་རང་གྲོལ་གྱི་སྙན་དུ་བརྒྱུད་པ་རྫོགས་སྙོ། །བཀྲ་ཤིས། ཞལ་དྲོ། །
185

གཤེན་རབ་དཔྱད་བུ་ཁྲི་ཤེས་ཀྱི་དོན་འདུས་
གཙང་མའི་ཚེ་གཟུངས་
བཞུགས་སོ། །
༄༅། །བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ། །གཤེན་རབ་དཔྱད་བུ་
ཁྲི་ཤེས་ཀྱིས། དོན་འདུས་གཙང་མའི་ཚེ་གཟུངས་འདི་སྟོན་ཏེ། འདི་ལ་སྤྱི་དོན་རྣམ་པ་
གསུམ་ཏེ། སྔོན་འགྲོ་དངོས་གཞི་རྗེས་ཀྱི་བྱ་བ་དང་གསུམ་ལ། གཅིག་པ་སྔོན་དུ་འགྲོ་
བ་ནི། རྫས་བསགས་ཅིང་ལོ་རྒྱུས་ཀྱི་དོན་བསྟན་པ་ཏེ། རྒྱལ་རྒྱུད་འམ་བཙན་པོ་དང་།
ཕྱ་ཚེ་རིགས་ན་ཡོན་ཏན་ལྡན། དགེ་ལག་ནས་བླང་པའི་བཟང་དྲུག་ལས་སོགས་
དྲི་ངན་སྤོས་རིན་ཆེན་ལྔ་བདར་མྱེས་མདང་རྣམས། ཆུ་གཙང་དག་ལ་བཏབ་བྱས་
ནས། གཙང་བའི་སྙིང་པོ་བསྔགས་གྱུར་ནས། བྱུག་གམ་ལུས་ལ་བསྐུས་པས་ན། ཕ་
ཚེ་ལྡན་ཞིང་དངོས་གྲུབ་ཐོབ། ཅེས་པ་དང་། དེའི་དོན་གང་ཞེ་ན། སྔོན་སྟག་གཟིག་
ཡུལ་འོལ་མོ་ལུང་རིངས་སུ། རྒྱལ་པོ་དཔའ་བོ་འབར་བ་ཅིས་ཀྱི་སྒྲོན་མེའི་སྲས། ལྷ་
བུ་འོད་ནམ་གསལ་ཞེས་དེ། མི་ལོ་བཅུ་དྲུག་ནས་ཚེ་ཟད། སྣུམ་ཟད་ཀྱི་མར་མེ་ལྟར་
སོང་ནས་ཡོད་པ་དེ། དེ་ལྷ་སྲས་གཞོན་ནུའི་ཐུགས་སུ་དགོངས་ནས། རྒྱལ་པོ་དཔའ་
བོ་འབར་མའི་སྒྲོན་མ་ཅན་མི་མངོན་གསུམ་དུ་བསྟན་པ་བཀའ་བསྩལ་པ། འབར་མ་
ཅན་གྱི་སྒྲོན་མ་ཁྱོད་ཀྱི་རིགས། ལྷ་བུ་འོད་ནམ་གསལ་ཅེས་པ་འདི། མི་ལོ་བཅུ་དྲུག་
186

མདོ་སྡེ། དོན་འདུས་གཙང་མའི་གཟུངས།
ནས་ཚེ་ཟད་སྣུམ་ཟད་མར་མེ་ལྟར་དུས་ཟད་ཡིན། ཁྱོད་ལ་གསལ་བའི་འཇིག་རྟེན་
མིའི་རིགས་ཆ་ཡོད་འགྱུར་མེད། གལ་ཏེ་ལས་ཀྱི་མེད་གྱུར་ནས། ཕུ་ཡི་མོ་མ་ལ་མོ་
བཏབ། མདའི་ཕྱ་པ་ལ་ཕྱ་རྩིས་བྱ། ཐམས་ཅད་ཀུན་གྱི་ཕྱོགས་ཅིག་ནས། ལྷ་བུ་འོད་
ནམ་གསལ་བ་འདི་ནམ། མི་ལོ་བཅུ་དྲུག་ནས་ཚེ་ཟད་ཅིང་། བསོད་ནམས་དོན་མི་
ལྡན་པར་སྣང་ངོ༌། །ཅེས་པས། རྒྱལ་པོ་འབར་མའི་སྒྲོན་མ་ཅན་གྱིས་ཀྱང་ཅང་ཤེས་
ཀྱི་རྟ་དང་། འདོད་འཇོའི་བ་མོ་དང་། རིན་ཆེན་སྣ་ཚོགས་བཀལ་ནས་སྟོན་པའི་
སྤྱན་སྔར་གཤེགས་སོ། །མཆོད་པ་སྣ་ཚོགས་སྟོན་པ་ལ་ཕུལ་ནས། ཞུས་སམ་གསོལ་
པ། སྟོན་པའི་མཆོག་གྱུར་སྒྲོན་མ་རིན་པོ་ཆེ། བདག་གི་རིགས་སུ་གྱུར་པའི། ལྷ་བུ་
འོད་ནམ་གསལ་ཅེས་པ་དང་། མི་ལོ་བཅུ་དྲུག་ནས་ཚེ་ཟད་ཅིང་བསོད་ནམས་དང་
མི་ལྡན་ནས། ལྷ་སྲས་གཞོན་ནུ་དང་། ཕུ་མོ་མ་ལ་མོ་བཏབ། མདའ་ཕྱ་པ་ལ་རྩིས་
པ། ཐམས་ཅད་ཀུན་གྱིས་ཕྱོགས་གཅིག་དུ་སྨྲས་པ་ལ། དེ་ནི་ཚེ་བསྲིངས་ཅིང་བསོད་
ནམས་དང་ལྡན་པའི་བོན་ཅིག་ཞུས་སམ་གསོལ་པ།
དེ་ལ་སྟོན་པས་བཀའ་སྩལ་པ། འབར་བ་ཅན་གྱི་སྒྲོན་མ་ལས་སོགས་ཏེ། ཚེ་དང་
ལྡན་པའི་འཁོར་གྱི་གཡུང་དྲུང་སེམས་དཔའ་རྣམས། གུས་པས་ཚུལ་གྱིས་བདག་ལ་
ཉོན། དེ་ནི་འདི་ལྟར་ཏེ། ལྷ་བུ་འོད་ནམ་གསལ་པ་དེ་ཉིད། མི་ལོ་བཅུ་དྲུག་ནས་ཚེ་
ཟད་ཅིང་། བསོད་ནམས་མ་ལྡན་པ་དེ་ནི། ཚེ་དང་ལྡན་པ་ང་བསོད་ནམས་བདག་
པའི་བོན་ཚེ་གཟུངས་ཞེས་བྱ་བ་འདི་བསྟན་ནོ། །འདི་ལ་དག་པར་བརྗོད་བྱས་ནས།
ཚེ་ཟད་པ་དང་ནི་ཉམས་པ་དང་། ཆད་པ་དང་ནི་གས་པ་དང༌། རལ་པ་དང་ནི་
བུག་པ་དང་། འཁྱམ་པ་དང་ནི་མེད་པ་ལས་སོགས་ཏེ། ཐམས་ཅད་འདི་ཡིས་སྐྱོབ་
པར་འགྱུར། གཞན་འགོ་བའི་ནད་དང་མཐོང་པའི་དུག །མི་མཐུན་ཆོ་འཕྲུལ་ལྟས་
ངན་དང་། ཐམས་ཅད་འདི་ཡིས་བཟློག་པར་གྱུར། ཚར་ཉི་ཁྲི་ཆིག་འབུམ་བརྗོད་པ་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས། ཕྱི་མ་བླ་མེད་གོ་འཕང་ཐོབ། ཅེས་བཀའ་སྩལ་ཏོ། ། དེ་ནས་འབར་མ་ཅན་གྱི་
སྒྲོན་མ་ཀྱང་། དགུ་ཁྲི་དགུ་འབུམ་བརྗོད་པས། ལྷ་བུ་འོད་ནམ་གསལ་བ་དང་། ཚེའི་
དངོས་གྲུབ་ཐོབ་ནས་ཟད་མེད་ཀྱི་སྐུ་རུ་གྲུབ་ཏེ། དེ་ལྟར་རིགས་འཛིན་དབང་གི་རྒྱལ་
པོ་བྱ་བ་གཡུང་དྲུང་དགུ་བརྩེགས་གནས་སུ་གཤེགས་སོ། །སའི་བོན་ལ་བློ་སྦྱོང་བར་
བཞུགས་སོ། །དེ་ཉིད་དངོས་གཞི་ཉམས་སུ་ལེན་ནས་ཀྱང་། བདེ་བའི་གདན་ལུས་
ཆ་ལུགས་ཅན། འཕྲོ་འདུ་མདུན་དུ་ཨ་གཅིག་བསམ། འོད་ཟེར་ཕར་འཕྲོས་སེམས་
ཅན་སྒྲིབ་པ་སྦྱངས། ཚུལ་འདུས་བདག་རྒྱུད་ཀྱི་སྒྲིབ་པ་སྦྱངས། ཡར་འཕྲོས་ལྷ་ཚོགས་
ཐུགས་དམ་བསྐོངས། ཕྱོགས་བཅུ་ཀུན་ལ་འཕྲོས་ནས་ཀྱང་། ཚེའི་དངོས་གྲུབ་ཐམས་
ཅད་བསྡུད་ནས། སྒྲུབ་གཤེན་ཚེ་གཡང་དགེ་འཁོར་བསོད་ནམས་དར་རྒྱས་བསམ་ལ་བསལ
འདི་སྐད་དོ། །ཁྱེད
གཙང་མ་གཡུང་དྲུང་ལྷའི་སྐད་དུ་ན། ཀ་ཀྲ་ཧ་ལ་ལིང་ཕྱོད་སངས་ལམ། གང་
ཟག་མིའི་སྐད་དུ་ན། དོན་འདུས་གཙང་མའི་ཚེ་གཟུངས་ཞེས་བྱ་བ། གཤེན་རབ་སྟོན་
པས་བཀའ་སྩལ་པ། འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་
རབ་མི་བོ་ནི། ཤམ་པོ་ལྷ་རྩེའི་དབུས་སུ་འཇའ་ཚོན་སྣ་ལྔའི་གུར་ཁྱིམ་དུ། འཁོར་དམ་
པ་གཡུང་དྲུང་སེམས་དཔའ་དྲུག་བཅུ་རྩ་གཅིག་དང་ཐབས་ཅིག་དུ་བཞུགས་པ། དེའི་
ཚེ་དེའི་དུས་ན། དཔའ་འོ་འབར་མ་ཅན་གྱི་སྒྲོན་མ་ཅང་ཤེས་ཀྱི་རྟ་དང༌། འདོད་
འཇོའི་བ་མོ་དང་། རིན་པོ་ཆེ་སྣ་ཚོགས་ཕུལ་ནས་ཞུས་སམ་གསོལ་པ། སྟོན་པའི་
མཆོག་གྱུར་སྒྲོན་མ་རིན་པོ་ཆེ། ལྷ་བུ་འོད་ནམས་གསལ་བ་ལས་སོགས་མའི་བུ་རྣམས།
ཚེའི་དངོས་གྲུབ་ཐོབ་པའི་བོན་ཅིག་ཞུ་ཞེས་གསོལ་དེ་ལ་སྟོན་པས་བཀའ་སྩལ་པ།
འབར་མ་ཅན་གྱི་སྒྲོན་མ་ལས་སོགས། འཁོར་གྱི་གཡུང་དྲུང་སེམས་དཔའ་རྣམས་འདི་
ལ་རབ་དུ་ཉོན་ཅིག ། ཚེ་ལོ་དཔག་དུ་མེད་པའི་སྟོན་པ་མི་འགྱུར། འགྱུར་མེད་གཤེན་
188

མདོ་སྡེ། དོན་འདུས་གཙང་མའི་གཟུངས།
ཡང་རྒྱལ་གྱི་ཡང་། པད་ཞུ་པད་ཁུག་ནི་སྐུ་ལ་གསོལ། ཧོས་རུ་བསིལ་བ་ནི་ཕྱག་
དུ་བསྣམས་ནས། ཚེའི་གཟུངས་འདི་དག་བརྗོད་པས། ཚེའི་དངོས་གྲུབ་ཐོབ་ཅིང་
སེམས་ཅན་ཐམས་ཅད་ཀྱི་མགོན་དུ་གྱུར། ཚེ་ལོ་འབུམ་པའི་གཤེན་འབུམ་ཁྲི་ཀློག་གི་
ལྕེ་ཅན་དང་། ཚེ་ལོ་ཁྲི་བའི་གཤེན་ཁྲི་རྒྱལ་ཁུག་པ་དང་། ཚེ་ལོ་སྟོང་པའི་གཤེན་རབ་
ས་སྟོང་དཔལ་འབྱོར་དང་། ཚེ་ལོ་ལྔ་བརྒྱའི་གཤེན་གཏོ་རྒྱལ་ཡེ་མཁྱེན་དང༌། ཚེ་ལོ་
བརྒྱ་པའི་གཤེན་སྟོན་པ་དིངས་པ་དང་། ཚེ་ལོ་བཅུ་པའི་གཤེན་སྟོན་ཐང་མ་མེ་སྒྲོན་
དང་། གཤེན་ཆེན་པོ་དེ་རྣམས་ཀྱིས་ཀྱང་། པད་ཞུ་པད་ཁུག་ནི་སྐུ་ལ་གསོལ། ཧོས་
རུ་བསིལ་བ་ནི་ཕྱག་དུ་བསྣམས་ནས། ཚེའི་གཟུངས་འདི་ཉིད་བརྗོད་པས། ཚེའི་
དངོས་གྲུབ་ཐོབ་ཅིང་སེམས་ཅན་ཐམས་ཅད་ཀྱི་མགོན་སྐྱོབས་སུ་འགྱུར་རོ། །དེའི་ཕྱིར་
ཚེའི་གཟུངས་འདི་ལ། རབ་ཏུ་བརྩོན་པར་བྱའོ། །བསྭོ་གེ་ཡོ་གེ་ཡོ་ཕྱེད་ཕུལ་སངས་
སངས་སལ་སལ་སཱཧཱ། ཤར་ན་གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་
སྐུ། ཀུན་བཟང་སྐུའི་བྱིན་རླབས་ཀྱིས། ཚེའི་དངོས་གྲུབ་ཐམས་ཅད་ནི། གཅིག་དུ་
དྲིལ་ལ་འདིར་བསྡུད་ལ། སྒྲུབ་གཤེན་ཚེའི་དངོས་གྲུབ་བསྟིམ་དུ་གསོལ། བྱང་ནས་
གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་སྐུ། ཀུན་བཟང་གསུང་གི་བྱིན་
རླབས་ཀྱིས། ཚེའི་དངོས་གྲུབ་ཐམས་ཅད་ནི། གཅིག་དུ་དྲིལ་ལ་འདིར་བསྡུད་ལ།
སྒྲུབ་གཤེན་ཚེའི་དངོས་གྲུབ་བསྟིམ་དུ་གསོལ། ནུབ་ནས་གཡུང་དྲུང་ཚེའི་ལྷ། འཆི་
མེད་སྲ་བརྟན་གཡུང་དྲུང་སྐུ། ཀུན་བཟང་ཡོན་ཏན་བྱིན་རླབས་ཀྱིས། ཚེའི་དངོས་
གྲུབ་ཐམས་ཅད་ནི། གཅིག་དུ་དྲིལ་ལ་འདིར་བསྡུད་ལ། སྒྲུབ་གཤེན་ཚེའི་དངོས་གྲུབ་
བསྟིམ་དུ་གསོལ། ལྷོ་ནས་གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་སྐུ།
ཀུན་བཟང་འཕྲིན་ལས་བྱིན་གྱིས་རླབས། ཚེའི་དངོས་གྲུབ་ཐམས་ཅད་ནི། གཅིག་དུ་
དྲིལ་ལ་འདིར་བསྡུད་ལ། སྒྲུབ་གཤེན་ཚེའི་དངོས་གྲུབ་བསྟིམ་དུ་གསོལ། ཨ་ཨཱ་ཧཱུཾ་རཾ་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཛ་བྲོ་འདུ། ཨ་རད་ན་ཚེ་བྲོ་འདུ། ཨོཾ་རད་ན་ཚེ་བྲོ་འདུ། ཧཱུྃ་རད་ན་ཚེ་བྲོ་འདུ། རཾ་
རད་ན་ཚེ་བྲོ་འདུ། ཛ་རད་ན་ཚེ་བྲོ་འདུ། མ་མ་དྷ་ཀི་ནི་རད་ན་ཚེ་བྲོ་འདུ། ལྷོ་ཤར་
གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་སྐུ། ཡུམ་ཆེན་སྐུའི་བྱིན་རླབས་
ཀྱིས། ཚེའི་དངོས་གྲུབ་ཐམས་ཅད་ནི། གཅིག་དུ་དྲིལ་ལ་འདིར་བསྡུད་ལ། སྒྲུབ་
གཤེན་ཚེའི་དངོས་གྲུབ་བསྟིམ་དུ་གསོལ། བྱང་ཤར་གཡུང་དྲུང་ཚེའི་ལྷ། འཆི་མེད་སྲ་
བརྟན་གཡུང་དྲུང་སྐུ། ཡུམ་ཆེན་གསུང་གི་བྱིན་རླབས་ཀྱིས། ཚེའི་དངོས་གྲུབ་ཐམས་
ཅད་ནི། གཅིག་དུ་དྲིལ་ལ་འདིར་བསྡུད་ལ། སྒྲུབ་གཤེན་ཚེའི་དངོས་གྲུབ་བསྟིམ་དུ་
གསོལ། བྱང་ནུབ་གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་སྐུ། ཡུམ་ཆེན་
ཡོན་ཏན་བྱིན་རླབས་ཀྱིས། ཚེའི་དངོས་གྲུབ་ཐམས་ཅད་ནི། གཅིག་དུ་དྲིལ་ལ་འདིར་
བསྡུད་ལ། སྒྲུབ་གཤེན་ཚེའི་དངོས་གྲུབ་བསྟིམ་དུ་གསོལ། ལྷོ་ནུབ་གཡུང་དྲུང་ཚེའི་
ལྷ། འཆི་མེད་སྲ་བརྟན་གཡུང་དྲུང་སྐུ། ཡུམ་ཆེན་འཕྲིན་ལས་བྱིན་རླབས་ཀྱིས། ཚེའི་
དངོས་གྲུབ་ཐམས་ཅད་ནི། གཅིག་དུ་དྲིལ་ལ་འདིར་བསྡུད་ལ། སྒྲུབ་གཤེན་ཚེའི་
དངོས་གྲུབ་བསྟིམ་དུ་གསོལ། སྟེང་ཕྱོགས་གཡུང་དྲུང་ཚེའི་ལྷ། འཆི་མེད་སྲ་བརྟན་
གཡུང་དྲུང་སྐུ། ས་ཏྲིག་ཨེར་སངས་ཐུགས་རྗེའི་བྱིན་བརླབས་ཀྱིས། ཚེའི་དངོས་གྲུབ་
ཐམས་ཅད་ནི། གཅིག་དུ་དྲིལ་ལ་འདིར་བསྡུད་ལ། སྒྲུབ་གཤེན་ཚེའི་དངོས་གྲུབ་
བསྟིམ་དུ་གསོལ། འོག་ཕྱོགས་གཡུང་དྲུང་ཚེའི་ལྷ། འཆི་མེད་སྲ་བརྟན་གཡུང་དྲུང་
སྐུ། སྟོན་པ་གཤེན་རབ་ཐུགས་ཀྱི་བྱིན་རླབས་ཀྱིས། ཚེའི་དངོས་གྲུབ་ཐམས་ཅད་
ནི། གཅིག་དུ་དྲིལ་ལ་འདིར་བསྡུད་ལ། བསྒྲུབ་གཤེན་ཚེའི་དངོས་གྲུབ་བསྟིམ་དུ་
གསོལ། ཨ་མ་མ་ཚེ་བྲོ་འདུ། ཨོཾ་མ་མ་ཚེ་བྲོ་འདུ། ཧཱུཾ་མ་མ་ཚེ་ཧཱུཾ་འདུ། རཾ་མ་མ་ཚེ་ཧཱུཾ་
འདུ། ཛ་མ་མ་ཚེ་བྲོ་འདུ། སྒྲུབ་གཤེན་ལྕམ་དྲལ་འཁོར་བཅས་དང་། ཡང་འཁོར་
དམ་ལ་གནས་པ་དང་། ཞེས་འཁོར་ལོ་ལྷ་ལ་ཕྱོགས་པའི། ཚེ་རལ་པ་དང་ནི་ཆད་པ་
190

མདོ་སྡེ། དོན་འདུས་གཙང་མའི་གཟུངས།
དང་། བུག་པ་དང་ནི་འཁྱམས་པ་དང༌། གས་པ་དང་ནི་ཆག་པ་དང༌། མི་མཐུན་ཚེ་
ཡི་བར་ཆད་བཟློགས། ཐུགས་རྗེས་བཟློགས་ཅིང་བསྒྱུར་དུ་གསོལ། སྒྲུབ་གཤེན་ལྕམ་
དྲལ་འཁོར་བཅས་ལ། ཚེའི་དངོས་གྲུབ་སྩལ་དུ་གསོལ། ཨ་ཨཱ་ཧཱུཾ། བི་ང་བི་ལོང་འདུ།
ཡ་བ་ཡ་བ་འདུ། ཧེ་བ་དེ་བ་འདུ། ཧ་ལང་སྤྱོད་སངས་འདུ། མ་ཡ་བྱི་བ་འདུ། ཀ་ཁ་
ཁང་འདུ། ག་ང་མང་འདུ། ཅ་ཉ་མོང་འདུ། ལ་ཡ་ལིང་མུར་འདུ། མ་ཡོང་ར་ཤམས་
སད་འདུ། ཙ་ཚ་ཛ་འདུ། ཕ་མ་ཧ་ཡ་ཧེ་སད་འདུ། ཞ་ཝ་ཟ་ནས་འ་ཧ་ལིང་ཏྲིག་
མར་འདུ། དེས་ཧེ་ཡ་ལིང་མར་ཚེ་ཧཱུཾ་འདུ། ཨོཾ་ན་མོ་སྲས་ཀྱིས་སྲ་དང་མུ་ར་ཏ་ཧན།
ལིང་བྷ་ཡ་ཏྲ་ཡ། ཇི་ལོང་ཇི་ལོང་ཡེ་སྭཱཧཱ། མདོར་བསྡུད་གཙང་མའི་ཚེ་གཟུངས་
ཀྱི་གསང་བའི་སྙིང་པོ་དེ་དག་ན། དར་དཀར་དག་ལ་བྲིས་པའམ། མཐིང་ཤོག་ལ་
གསེར་གྱིས་བྲིས་བྱས་ནས་སུ། གང་ཞིག་ལུས་ལ་བཏགས་པའམ། རི་རབ་རྩེ་ལ་ཕྱིར་
བ་ནི། འཐུང་ངམ་ཁྲུས་བྱས་ནི་མཐོང་ཐོབ་གྲིབ་མ་ཐོབ་པའི་སེམས་ཅན། བླ་མེད་
གོ་འཕང་ཐོབ་པར་འགྱུར། ཆུ་གཙང་མ་དག་ལ་འདི་བཏབས་ནི། འཐུང་ངམ་ཁྲུས་
བྱས་ནི། སྡིག་སྒྲིབ་སྦྱངས་ནས། ཚེའི་དངོས་གྲུབ་ཐོབ་པར་འགྱུར། དེ་སྐད་ཅེས་སྟོན་
པས་བཀའ་སྩལ་ཏེ། མདོའ་ཐམས་ཅད་ཀྱི་རྩ་བ། གཟུངས་ཐམས་ཅད་ཐམས་ཅད་
ཀྱི་སྙིང་ཁུ། ཚེ་སྒྲུབ་ཐམས་ཅད་ཀྱི་ཡང་ཏིག་ཞེས་བྱ་བ་རྫོགས་སོ། །རང་གཞན་སེམས་
ཅན་སྒྲིབ་སྦྱང་ཕྱིར། དཔྱད་བུ་མུ་ལའི་ཐུགས་བཅུད་ལ། དད་འདུན་གུས་པས་བདག་
གིས་བྲིས་པ་དགེའོ། །བདག་དང་མཐའ་ཡས་པའི་སེམས་ཅན་ཐམས་ཅད། འགྲོ་ཀུན་
འཁོར་བའི་མཐའ་ཡས་སེམས་ཅན་གྲོལ་བར་ཤོག །སྟོན་པ་གཤེན་རབ་ཀྱིས་གསུངས་
པ་ལ་མངོན་པར་བསྟོད་དོ་རྫོགས་སོ། །སྨར་རོ། །བཀྲ་ཤིས་པར་ཤོག །ཞལ་དྲོ་བར་
ཤོག །བྱིན་ཆེ་བར་ཤོག །དགེའོ་བར་ཤོག །
191

ལྷ་ཡི་བུ་ཚེ་རབ་ཏུ་བསྲིངས་པའི་གཟུངས་
ཞེས་བྱ་བ་བཞུགས་སོ། །
༄༅། །གཡུང་དྲུང་ལྷའི་སྐད་དུ་ན། ད་བས་གྱེར་རོ་ཞི་ཨ་ཡུ་ན་མ་ཀ་ད་ར་ཤམ།
བོད་སྐད་དུ། ལྷ་ཡི་བོན་ཚེ་རབ་ཏུ་བསྲིངས་བའི་གཟུངས། ལྷ་གཤེན་བོན་དང་
གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་ཅིག་ན། སྟོན་པ་
གཤེན་རབ་མི་བོ་ནི། ལྷ་རི་གྱང་ཐོའི་རྩེ་མོ་ནས། འཁོར་རབ་ཏུ་མང་པོས། བསྐོར་
ནས་བཞུགས་སོ། །
དེ་ཡི་ཚེ་དེ་ཡི་དུས་ཅིག་ནས། ཡེ་གཤེན་གཙུག་ཕུད་ཀྱིས། ལྷ་ཡི་བུ་སྨན་མཁར་
སྐྱེས་བྱ་བ་ཞིག་དུ་མ་ཡིན་པས། བདུད་ཀྱིས་བར་དུ་བཅད་ནས། ངན་སོང་གསུམ་དུ་
འགྲོ་བར་མཐོང་ནས། གཤེན་རབ་མཆོག་ལ་འདི་སྐད་ཅེས་གསོལ་ཏོ། །གཤེན་རབ་
ལགས། ལྷའི་བུ་འདི་ནི། ཚེ་ཡི་འདུ་བྱེད་ཀྱི་དུས་ལ་མ་བབ་ལགས་པར་བདུད་ཀྱིས་
བར་དུ་བཅད་ནས། ངན་སོང་དུ་མཆིས་པ་འདི་ཐུགས་རྗེས་བཟུང་དུ་གསོལ། ཞེས་
ཞུས་པས། གཤེན་རབ་ཀྱིས་བཀའ་བསྩལ་པ། ཡེ་གཤེན་གཙུག་ཕུད་ངས། ལྷ་ཡི་བུ་
དེ་བདུད་ལས་ཐར་བར་བྱ་ཞིང་ཚེ་བསྲིང་བའི་གཟུངས་རབ་ཏུ་བཤད་ཀྱིས། ལེགས་
པར་ཉོན་ལ་ཡིད་ལ་ཟུངས་ཤིག །འདི་ལྟ་སྟེ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་འོད་དཔག་ཏུ་མེད་པ་ལ་ཕྱག་འཚལ་ལོ། །གཤེན་རབ་མཆོག་
བདེ་བར་གཤེགས་པ་བདུད་བཅོམ་པ་ཡང་དག་པར་རྫོགས་པའི་སངས་རྒྱས་ཚེ་
192

མདོ་སྡེ། ཚེ་རབ་ཏུ་བསྲིང་བའི་གཟུངས།
མཐའ་ཡས་ལ་ཕྱག་འཚལ་ལོ། །གཤེན་བཙུན་འདོད་པ་དགུ་འགྱུར་ལ་ཕྱག་འཚལ་
ལོ། །བདག་ལ་ཚེ་ཡི་གཡུང་དྲུང་བྱིན་གྱིས་བརླབས་དུ་གསོལ། ཚེ་ཡི་གཟུངས་སྔགས་
འགྲུབ་པར་འགྱུར། ཨོཾ་ན་མོ་བྷ་ག་ཝ་ཏེ་རུ་པོ་ཤ་རུ་ཀླུ་པྲ་རཱ་ཛ་ཡ་ཨོྃ་ཨ་ཧཱུཾ། ཚེ་ཡི་
གཡུང་དྲུང་གའུ་ཚེ་ཡི་ལྷ་བྷ་ནི་འོད་སཱཧཱ། དེ་ཡི་ཆོ་ག་འདི་ལྟར་ཡིན་ཏེ། ནངས་པར་
ལང་མ་ཐག་ཏུ་སྤོས་ཆུས་ཁྲུས་བྱས་ལ། ཁ་ཤར་ཕྱོགས་སུ་བལྟས་ཏེ་བདེ་བར་གཤེགས་
པ་ཚེ་མཐའ་ཡས་མདུན་དུ་དམིགས་ལ། ལག་པ་ཐལ་མོའི་ནང་དུ་ཕྲེང་བ་བཅུག་ལ་
གཡས་པའི་མཐེ་བོང་གིས་སྦྲང་ཞིང༌། ལྟོ་སྟོང་ལ་ལན་བརྒྱ་རྩ་བརྒྱད་བརྟག་ཏུ་བཟླས་
ནས། ལོ་བརྒྱ་དང་ལྔ་བཅུ་ཐུབ་པར་འགྱུར་རོ། ། ཤི་བས་ཀྱང་བདེ་བར་གཤེགས་པ་ཚེ་
མཐའ་ཡས་ཀྱི་ཞལ་མཐོང་པར་འགྱུར་རོ། །དེ་སྐད་ཅེས་གསུངས་ནས་འཁོར་ཐམས་
ཅད་རྗེས་སུ་ཡིད་རངས་དེར་མངོན་པར་བསྟོད་དོ། །ལྷ་ཡི་བོན་ཚེ་རབ་ཏུ་བསྲིངས་
པའི་གཟུངས་གསུངས་སོ། །བཀྲ་ཤིས།
193

ཡེ་གཤེན་གཙུག་ཕུད་ཀྱིས་མཛད་པའི་རྟ་ལྷ་
རིགས་ལྔའི་གཟུངས་བཞུགས་པ་
ལེགས་སྤྲོ། །
༄༅། །ཞང་ཞུང་སྐད་དུ། ཛ་ཡ་ཧྲིག་གོ་སྨར་རོ། །བོད་སྐད་དུ། དུད་འགྲོ་རྒྱལ་པོ་
རྟ་ཡི་ལྷ། གཡུང་དྲུང་ཆེན་པོ་ཚེའི་བདག །འཛམ་བྷ་ལྷ་ལ་ཕྱག་འཚལ་ལོ། །གང་ཞིག་
རྟའི་ནད་བར་ཆོད་བྱེད་པ་ནད། དགྲ་དང་རྐུན་མ་འཇབ་པ་དང་། མིའི་མཚོན་གྱིས་
གསོད་པ་དང༌། འབྲོང་གི་རྭ་ཡིས་གསོད་པ་དང༌། དུག་དང་སྔགས་ཀྱིས་གསོད་པ་
དང༌། རྟ་ནད་འཚེར་བཅུ་གང་ལ་ཕོག་པ་དང་། ལྷོག་པ་འབོག་དང་རྟ་ནད་འཚེར་
བཅུ་དང༌། རྔོ་སྐལ་མཐིང་གྲུམ་ལྷད་ལས་སོགས། དེ་དག་ཐམས་ཅད་རབ་ཏུ་ཞི་
བར་བྱེད་པ་ཡི། གཟུངས་ཀྱི་ཆོ་ག་འདི་བསྟན་ཏེ། རིན་ཆེན་གཙང་མའི་བུམ་པ་རུ།
འབྲུ་དང་མེ་ཏོག་རྩི་སྨན་འོད་དཀར་བླུག །མགུལ་ཆིངས་གོས་ཀྱིས་རབ་ཏུ་བརྒྱན།
གཟུངས་ནི་བརྒྱ་འམ་སྟོང་རྩ་བཟླས། འགྲོ་མཆོག་རྟ་རྣམས་ཁྲུས་བསྟན། རྟའི་ནད་
དང་བར་ཆད་རྣམས། འདི་ཡི་རབ་ཏུ་ཞི་བར་བྱེད་པ་འདི་ལྟ་སྟེ། བསྭོ་ཨཱ་ཨརྱ་འཛམ་
བྷ་ལྷ་ཡེ་སྭཱཧཱ། ཡག་ཤ་འཛམ་བྷ་ལྷ་ཡེ་སྭཱཧཱ། སུ་རྒྱ་འཛམ་པ་ལྷ་ཡེ་སྭཱཧཱ། ཙཀྲ་འཛམ་
བྷ་ལྷ་ཡེ་སྭཱཧཱ། ཨ་ཨོ་ཧཱུྃ། རྟ་ཡི་ནད་དང་བར་ཆོད་ཞི་བར་གྱུར་ཅིག །གྷན་འཛའ་
འཛི་ལམ་སརྦ་རག་ཤ་ཕལ་ཏ་སྟེ། པེ་པ་ཀ་རེ་པུས་ཏིང་ཀ་རེ་བྷན་ཡ་ནས་ནི། ཨུ་བྷ་
194

མདོ་སྡེ། ། རྟ་ལྷ་རིགས་ལྔའི་གཟུངས།
ན་བྷེ་རུ་གུ་རུ་བསོ་ཏ་ཡ་ཐ། རྟ་དང་ནོར་ཟས་འཕེལ་བར་གྱུར་ཅིག །རིན་ཆེན་གའུ་
ཟ་མ་ཏོག །འདོད་པ་འབྱུང་བ་རིན་ཆེན་གཏེར། བསམ་པ་འགྲུབ་པ་གཏེར་གྱི་མཛོད།
འགྱུར་བ་མེད་པ་གཡུང་དྲུང་སྐུ། ཡིད་བཞིན་ནོར་བུ་དཔག་བསམ་ཤིང་། བསོད་
ནམས་དཔག་མེད་འབྱུང་བའི་གནས། འགྲོ་མཆོག་རྟའི་ལྷ་རྣམས་ཀུན། བདག་གིས་
མྱུར་དུ་འགྲུབ་པར་མཛོད། འཛམ་བྷ་ལྷ་ལ་ཕྱག་འཚལ་ལོ། །གཟུངས་འདི་བཏོན་
པའི་བྱིན་རླབས་ཀྱིས། རྟ་དང་ནོར་རྣམས་འཕེལ་བར་གྱུར། རྟ་དང་དྲིལ་རྣམས་
བསྲུང་དུ་གསོལ། གཤེན་ལྷ་འོད་དཀར་འདོད་པ་དགུ་འགྱུར་གྱིས། འགྲོ་མགྱོགས་རྟ་
ལ་སྲུང་ཞིང་སྐྱབས་དུ་གསོལ། ཡིད་བཞིན་ནོར་བུ་རིན་ཆེན་གྱིས། འགྲོ་མགྱོགས་རྟ་
ལ་སྲུང་ཞིང་སྐྱབས་དུ་གསོལ། ལྟང་འཛིན་བློན་པོ་རིན་ཆེན་གྱིས། འགྲོ་མགྱོགས་རྟ་ལ་
སྲུང་ཞིང་སྐྱབས་དུ་གསོལ། རྫུ་འཕྲུལ་དམག་དཔོན་རིན་ཆེན་གྱིས། འགྲོ་མགྱོགས་རྟ་
ལ་སྲུང་ཞིང་སྐྱབས་དུ་གསོལ། ཤེས་རབ་བཙུན་མོ་རིན་ཆེན་གྱིས། འགྲོ་མགྱོགས་རྟ་
ལ་སྲུང་ཞིང་སྐྱབས་དུ་གསོལ། དབང་སྒྱུར་འཁོར་ལོ་རིན་ཆེན་གྱིས། འགྲོ་མགྱོགས་རྟ་
ལ་སྲུང་ཞིང་སྐྱབས་དུ་གསོལ། མྱུར་མགྱོགས་རྟ་མཆོག་རིན་ཆེན་གྱིས། འགྲོ་མགྱོགས་
རྟ་ལ་སྲུང་ཞིང་སྐྱབས་དུ་གསོལ། ཧ་ཏི་གླང་པོ་རིན་ཆེན་གྱིས། འགྲོ་མགྱོགས་རྟ་ལ་
སྲུང་ཞིང་སྐྱབས་དུ་གསོལ། ཨ་ཨ་དཀར་སལེ་འོད་ཨ་ཡང་ཨོཾ་འདུ། རྟ་ལ་སྲུང་ཞིང་
སྐྱབས་དུ་གསོལ། དཀར་གསལ་འོད་ལས་སྤྲུལ་པ་ཏེ། ཤར་ཕྱོགས་དུང་གི་འཛམ་བྷ་
ལྷ། ཤར་ཕྱོགས་མ་བདུད་རྒྱལ་མོ་དང༌། དྲི་ཟའི་གདོན་རྣམས་སྲུང་དུ་གསོལ། ཤར་
གྱི་དགྲ་རྐུན་ཟློག་དུ་གསོལ། དཀར་གསལ་འོད་ལས་སྤྲུལ་པ་སྟེ། གཡུང་དྲུང་རིགས་
ཀྱི་ལྷ་རྣམས་ཀྱིས། འགྲོ་མཆོག་རྟ་ལ་སྲུང་དུ་གསོལ། ལྗང་འབར་འོད་ལས་སྤྲུལ་པ་སྟེ།
བྱང་ཕྱོགས་ཤེལ་གྱི་འཛམ་བྷ་ལྷ། བྱང་ཕྱོགས་བཙན་དང་སྨན་འབྲོག་གཟེ། གནོད་
སྦྱིན་གདོན་རྣམས་སྲུང་དུ་གསོལ། བྱང་གི་དགྲ་རྐུན་བཟློག་དུ་གསོལ། ལྗང་འབར་
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འོད་ལས་སྤྲུལ་པ་སྟེ། འཁོར་ལོ་རིགས་ཀྱི་ལྷ་རྣམས་ཀྱིས། འགྲོ་མགྱོགས་རྟ་ལ་སྲུང་དུ་
གསོལ། དམར་འབར་འོད་ལས་སྤྲུལ་པ་སྟེ། ནུབ་ཕྱོགས་ཟངས་ཀྱི་འཛམ་བྷ་ལྷ། ནུབ་
ཕྱོགས་བདུད་དང་ཁྱབ་འཇུག་དང༌། ཀླུ་དབང་གདོན་རྣམས་སྲུང་དུ་གསོལ། ནུབ་
ཀྱི་དགྲ་རྐུན་བཟློག་དུ་གསོལ། དམར་འབར་འོད་ལས་སྤྲུལ་པ་སྟེ། པདྨ་རིགས་ཀྱི་ལྷ་
རྣམས་ཀྱིས། འགྲོ་མགྱོགས་རྟ་ལ་སྲུང་དུ་གསོལ། སྔོ་འབར་འོད་ལས་སྤྲུལ་པ་སྟེ། ལྷོ་
ཕྱོགས་གཡུའི་འཛམ་པ་ལྷ། ལྷོ་ཕྱོགས་དམུ་དང་གོད་འདྲེ་དང་། གཤེན་རྗེའི་གདོན་
རྣམས་སྲུང་དུ་གསོལ། ལྷོའི་དགྲ་རྐུན་བཟློག་དུ་གསོལ། སྔོ་འབར་འོད་ལས་སྤྲུལ་པ་
སྟེ། རིན་ཆེན་རིགས་ཀྱི་ལྷ་རྣམས་ཀྱིས། འགྲོ་མགྱོགས་རྟ་ལ་སྲུང་དུ་གསོལ། དབུས་
ཕྱོགས་ཆེན་པོ་གསེར་གྱི་ལྷ། སེར་མདོག་ཆེན་པོ་ཁྲོ་བོའི་སྐུ། ནོར་ལྷ་མངའ་བདག་
འཛམ་བྷ་ལྷ། འགྲོ་མགྱོགས་ཅང་ཤེས་རིན་པོ་ཆེ། རྗེའི་ཞབས་ནས་འདེག་པར་བྱེད།
འབང་གིས་སྔོན་ནས་འདེག་པར་བྱེད། ལོའི་ལམ་ནི་ཟླ་བས་ཆོད། ཟླ་བའི་ལམ་ནི་
ཞག་གིས་ཆོད། ཞག་གི་ལམ་ནི་ཟ་མས་ཆོད། རྟ་མཆོག་ཁྱེད་ལ་ཕྱག་འཚལ་ལོ། ། དེ་
སྐད་ཡེ་ཤེས་གཙུག་ཕུད་ཀྱིས་གསུངས་པ་ལ་མངོན་པར་བསྟོད་དོ། །རིན་པོ་ཆེའི་རྟ་
གཟུངས་རྫོགས་སྲོ། །བཀྲ་ཤིས།
196

གཡུང་དྲུང་གཙང་མ་གསང་བའི་
གཟུངས་བཞུགས་སོ། །
༄༅། །གཡུང་དྲུང་གཙང་མ་ལྷ་ཡི་སྐད་དུ་ན། མུ་ཧ་ར་པྲ་པ་ཏེ་ཀྱོ། ཧ་ར་གེ་
མིན་སད་གྱེར་སྤུངས་ལ་དེ་པ་ཧོ། །བོད་སྐད་དུ། གཡུང་དྲུང་གཙང་མ་གསང་
བའི་གཟུངས་ཞེས་བྱ་བ། ལྷ་བོན་གཤེན་དང་གསུམ་ལ་ཕྱག་འཚལ་ལོ། །འདི་སྐད་
བདག་གིས་ཐོས་པའི་དུས་ཅིག་ན། འོག་མེན་འདའ་བ་མེད་པའི་ཕོ་བྲང་ནས། ས་
འོག་དཀར་ལ་ཁོད་སྙོམ་པའི་གཞལ་ཡས་ནས། ཐུགས་རྗེའི་མངའ་བདག་ཀུན་ཏུ་
བཟང་པོ་ཉིད། ཞལ་ཕྱོགས་བཅུར་ཡོངས་སུ་གཟིགས་པ། དུས་གསུམ་གཤེན་རབ་
རྣམས་ཀྱིས་ཐུགས་དགོངས་གསོལ་བ། འདས་པ་དང་མ་འོངས་པ་ཐམས་ཅད་མཁྱེན་
པ། ཀུན་ལ་བུ་གཅིག་པའི་མ་ལྟར་བྱམས་ཤིང་གདུང་བ། སྐུ་ཡི་འོད་ཟེར་སེམས་ཅན་
གྱི་དོན་ལ་སྤྲོ་ནུས་པ། ཐུགས་རྗེ་ཉི་མའི་འོད་ཟེར་དང་ལྡན་པ། འདམ་གྱི་མེ་ཏོག་
ཚུལ་ཅན་སྐྱོན་གྱིས་མ་གོས་པ། སྤྲིན་དང་ན་བུན་སངས་པའི་ཉི་མ་བཞིན། གསལ་
བའི་འོད་ཡོངས་ལ་དྲོ་བ། བོན་ཉིད་ཡོངས་ལ་རྫོགས་པའི་སྐུ་ཡོངས་ལ་ཁྱབ་པ་དེས།
གསུང་བསྒྲགས་པ་ཙམ་གྱིས་ཐམས་ཅད་སངས་རྒྱས་སོ། །
དེ་ཡི་ཚེ་དེའི་དུས་ན། གཤེན་ཆེན་ཚངས་པ་གཙུག་ཕུད་ཀྱིས། འདས་མ་འོངས་ད་
ལྟའི་དོན་གཏན་ལ་འབེབས་པའི་དོན་དུ། མེ་ཏོག་ཁ་བྱེ་བ་དང་། བྱེ་རུ་ཆས་པ་དང་།
རྒྱས་པ་ཕུལ་ནས་ཞུས་པ། སྟོན་པ་ཀུན་ཁྱབ་ཀུན་ཏུ་བཟང་། ལྔ་བརྒྱའི་སེམས་ཅན་
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལས་དང་བསོད་ནམས་ནི་འགྲིབས། ལས་དགེ་བ་སྤྱད་ཀྱང་སྡིག་པར་གྱུར། ལས་
དང་བག་ཆགས་ནི་སོལ་བའི་སྡོང་པོ་བཞིན་ཏུ་ཚུར་ལ་ཆགས། ལས་དགེ་བ་ནི་མ་
ནིང་ཤང་ཀྱི་མེ་ཏོག་བས་སྒྲུབ་པ་ཉུང༌། ལས་ངན་ནད་མུག་མཚོན་གྱི་བསྐལ་པས་
སེམས་ཅན་བྲེལ་འཕོངས་སུ་འགྱུར། ད་ལྟའི་སྡིག་ཅན་བས་ཀྱང༌། དེ་དུས་ཀྱི་དགེ་
སྤྱོད་ཀྱི་སྡིག་ཆེ་བ། ལམ་དཀར་པོའི་དོན་གྱི་སེམས་ཅན་ལ་འོད་སྤྲོས་ལ། གཡུང་དྲུང་
གཙང་མའི་སྒྲིབ་སེལ་གྱི་གཟུངས་ཤིག་བཤད་པར་ཞུ་འཚལ། ཞེས་གསོལ་པས། སྟོན་
པས་གསུངས་པ། ལྷ་ཡི་བུ་དྲི་མ་མེད་པའི་གཟུངས་དང་ལྡན་པ། དོན་མི་བསྙེལ་བའི་
དོན་རྟོགས་པ། སྔ་ཕྱི་དང་ད་ལྟའི་དགོངས་པས་མཁྱེན་པ། ཞུས་པ་ནི་ལེགས་སོ། །
ཞེས་གསུངས་ནི་ཆེད་དུ་བརྗོད་པ། ཨ་ཨོཾ་ཧཱུྃ་རཾ་ཛ་སད་ས་ལེ་ལྷན་ནེ་འདུ་འདུ་ཨ་ཨཾ་ཧཱུཾ།
ཞེས་བརྗོད་པས། སྟོང་གསུམ་གྱི་སེམས་ཅན་ཐམས་ཅད་སངས་རྒྱས་ནས། འོད་ཟེར་
དུ་ལྷག་སྟེ། ས་གཡོ་བ་དང་། འདར་བ་དང་། འགུལ་བར་གྱུར་ཏེ། ཀུན་སྙོམས་ལ་
གནས་སོ། །དེ་ནས་ཡང་གསུངས་པ། གང་ཞིག་གཡུང་དྲུང་གཙང་མའི་གཟུངས་
འདི། མར་ཞི་འམ་རྣམ་དག་ཏིང་ངམ། པུ་ཟངས་ཨུན་ཆེན་ལ་སོགས་པས་བྲིས་ཏེ།
དར་སྣ་ལྔ་ལ་དྲིལ་ཏེ། རི་བོ་ཆེན་པོའི་རྩེ་ལ་ཕྱིར་ཏེ། སེམས་ཅན་གང་གིས་མཐོང་བ་
དང་། སྒྲ་ཐོས་པ་རྣམས་ཀྱང་སངས་རྒྱས་སོ། །དེ་བཞིན་དུ་རྒྱལ་མཚན་གྱི་རྩེ་འམ།
རིན་པོ་ཆེའི་ནོར་བདུན་ལས་སོགས་ཏེ། སྨོན་ལམ་བཏབ་ནས། བསམ་པའི་དོན་
ཐམས་ཅད་འགྲུབ་བོ། །སྡོམ་ཁྲིམས་གཙང་མའི་གཤེན་རྒྱལ་བདུན་གྱིས། མཆོད་པའི་
ལོངས་སྤྱོད་རྣམས་ཀྱང་སངས་རྒྱས་སོ། །སྨྲ་བསམ་བྱས་ཏེ་བརྗོད་ནས། ནད་མུག་
མཚོན་གྱི་བསྐལ་པ་བཟློག །འདི་ཡིས་སྒྲ་ཐོས་པ་རྣམས་ཀྱང་སངས་རྒྱས་པར་འགྱུར་
རོ། །དམ་ཚིག་གཙང་མ་གཙུག་ཕུད་ཀྱིས། ཤ་ཁྲག་འབྲུ་སྤོས་ལ་ལོངས་སྤྱོད་དུ་
བཤམས་ཏེ། འདི་གསུང་བསྒྲགས་ནས། དམ་ཉམས་པ་དང་ཁྲིམས་ཉམས་པ་
198

མདོ་སྡེ། གསང་བའི་གཟུངས།
བསྐངས་ངོ༌། །ཕལ་གྱིས་རྒོལ་བ་ཚར་གཅོད་དོ། །དགེ་བསྙེན་གསང་བའི་དོན་དང་
ལྡན་པས། དཀར་གསུམ་མཆོད་གཏོར་ལས་བརྟེན་ནས། གསུང་བསྒྲགས་ནས།
ཡུལ་ཁམས་དེ་ཡི་སེམས་ཅན་གང་དག་སངས་རྒྱས་པར་འགྱུར་རོ། །རིགས་ཀྱི་བུ་འམ་
རིགས་ཀྱི་བུ་མོ་དག །འདི་འབྲི་འམ་འཆང་ངམ་གསུང་བསྒྲགས་ནས། རང་ཉིད་ཨ་
ཅང་ཡང་ཆེ་སྟེ། སྒྲ་ཐོས་པ་རྣམས་ཀྱང་སངས་རྒྱས་པར་འགྱུར་རོ། །འདི་ནི་དུས་
གསུམ་གཤེན་རབ་རྣམས་ཀྱི་སྙིང་པོ་ཞེས་བྱ་བའོ། །ཞེས་གསུངས་ནས་བརྗོད་པ།
བསྭཱ་ཨཱི་སལེ་ལྷན་ནེ་ཁྲི་ལེ་ཨ་ཨཱ་ཧཱུྃ༔ བསྭོ་ཨཱ་ས་ལེ་ལྷང་ངེ་ཨ་ཨཱ་ཧཱུཾ། བསྭོ་ཨཱ་ས་ལེ་འོད་
དེ་ཡ་ལེ་ཨ་ཨཱ་ཧཱུཾ། བསྭོ་ཨོ་ས་ལེ་མ་ལེ་ལྷམ་མེ་ཨ་ཨཱ་ཧཱུཾ། ཨ་ཨཱ་ཧཱུཾ། ཨ་ཨཱ་ཧཱུཾ། ཨ་ཨཱ་ཧཱུྃ༔
ཨཱ་ཨ་དཀར་སལེ་འོད་ཨ་ཡང་ཨོཾ་འདུ། ཨོ་མ། ཨོཾ་ས། ཨོཾ་ཀ། ཨོཾ་ཛ། ཨོཾ་ཆ། པ་བ་ཁ་
ཚ་ཉ། ཧཱུཾ་ཧཱུཾ་ཧཱུཾ་ཧཱུཾ། ཐ་ཡ་ཧོ་ཤ། ར་ག་ཙ་ཇ། ན་ཟ་ཧི་གྷོ། ཏ་འ་ཧེ་ཤད། ལ་ང་ཝ་ཅ་
ཕ་ཧ། ཚིག་ད་ཞ་ཧུ། དུས་གསུམ་ཀུན་ཏུ་བཟང་པོའི་གསང་འཛབ་སྟེ། ལས་ཀྱིས་
བསགས་པའི་བག་ཆགས་ཐམས་ཅད་བྱང་པར་འགྱུར་རོ། །བསྭོ་ཨོ་སལེ་ལྷན་ནེ་འདུ་
འདུ་ཨ། བསྭོ་ཨཱ་ས་ལེ་ལྷན་ནེ་འདུ་འདུ་མ། བསྭཱ་ཨོཾ་ས་ལེ་ལྷན་ནེ་འདུ་འདུ་གསལ་ཨོཾ།
བསྭོ་ཨཱ་ས་ལེ་ཁྲི་ལེ་འདུ་འདུ་ས། བསྭོ་ཨཱ་ས་ལེ་ལྷན་ནེ་འདུ་འདུ་རྒེ་ༀ། བསྔོ་ༀ་ས་ལེ་
ཁྲི་ལེ་འདུ་འདུ་ཀ། བསྭོ་ཨཱ་ས་ལེ་ལྷན་ནེ་འདུ་འདུ་སྒྲོག་ༀ། བསྭོ་ཨཱ་ས་ལེ་ཁྲི་ལེ་འདུ་
འདུ་ཛ། བསྭོ་ཨོ་ས་ལེ་ལྷན་ནེ་འདུ་འདུ་གྲུབ་ༀ། བསྭོ་ཨོ་ས་ལེ་ཁྲི་ལེ་འདུ་འདུ་ཆ། ཨེ་
མ་ཧོ། ། སྐུ་ལྔའི་རང་བཞིན་ལྷུན་གྲུབ་ནས། བདུད་ལྔའི་ངོ་བོ་རང་བཞིན་དག་པར་
གྱུར། ཨ་ཨཱ་ཧཱུྃ། ཨཱ་ཨ་དཀར་ས་ལེ་འོད་ཨ་ཡང་ༀ་འདུ། སལེ་འོད་དེ་ངན་སངས་
གདར་ཐག་ཆད། ཨ་ཨོཾ་ཧཱུྃ། དུས་གསུམ་གཤེན་རབ་རྣམས་ཀྱི་གསང་འཛབ་འདི།
ཡིད་ལ་དྲན་པར་གྱིས་ཤིག །གང་ཞིག་གཤེན་རབ་ལས་ཀྱིས་སྒྲིབ་པ་དག་པར་བྱང་
བའི་དོན། ཞེས་པའི་གཟུངས་འདི་ཡིད་ལ་ཞོག །ངག་ཏུ་བརྗོད་དོ། བསྭཱ་ཨཱི་ས་ལེ་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྷང་ངེ་འདུ་འདུ་པ། བསྭོ་ཨཱ་ས་ལེ་ལྷན་ནེ་འདུ་འདུ་བ། བསྔོ་ཨོ་ས་ལེ་འོད་དེ་འདུ་
འདུ་ཁ། བསྭོ་ཨོ་ས་ལེ་འོད་དེ་འདུ་འདུ་ཚ། བསྭཱ་ཨཱི་ས་ལེ་འོད་དེ་འདུ་འདུ་ཉ། བསྭོ་
ཨོ་ས་ལེ་ལྷང་ངེ་འདུ་འདུ་ཧཱུཾ། བསྭོ་ཨོ་ས་ལེ་ལྷང་ངེ་འདུ་འདུ་ཧཱུཾ། བསྭོ་ལྷོ་ས་ལེ་ལྷང་ངེ་
འདུ་འདུ་ཧཱུཾ། བསྭོ་ཨོ་ས་ལེ་ལྷང་ངེ་འདུ་ཧཱུཾ། བསྭོ་ཨཱ་ས་ལེ་ལྷང་ངེ་འདུ་འདུ་ཐ། བསྭོ་ཨོ་
ས་ལེ་ལྷང་ངེ་འདུ་འདུ་ཡ། བསྭོ་ཨཱ་ས་ལེ་ལྷང་ངེ་འདུ་འདུ་ཧོ། །བསོ་ཨོ་ས་ལེ་ལྷང་ངེ་
འདུ་འདུ་ཤ། བསྭོ་ཨོ་ས་ལེ་སང་ངེ་འདུ་འདུ་ར། བསྭོ་ཨོ་ས་ལེ་སང་ངེ་འདུ་འདུ་ག །
བསྭོ་ཨོ་ས་ལེ་སང་ངེ་འདུ་འདུ་ཙ། བསྭོ་ཨོ་ས་ལེ་སང་ངེ་འདུ་འདུ་ཇ། བསྭོ་ཨོ་ས་ལེ་
སང་ངེ་འདུ་འདུ་ན། བསྔོ་ཨོ་ས་ལེ་སང་ངེ་འདུ་འདུ་ཟ། བསྭོ་ཨོ་ས་ལེ་སང་ངེ་འདུ་
འདུ་ཧི། བསྭོ་ཨཱ་ས་ལེ་སང་ངེ་འདུ་འདུ་འདྲེན། བསྭཱ་ཨོཾ་ས་ལེ་ཡ་ལེ་འདུ་འདུ་ཏ།
བསྭོ་ཨཱ་ས་ལེ་ཡ་ལེ་འདུ་འདུ་ལ། བསྭོ་ཨཱ་ས་ལེ་ཡ་ལེ་འདུ་འདུ་ཧེ། བསྭཱ་ཨཱི་ས་ལེ་ཡ་ལེ་
འདུ་འདུ་ཤད། བསྭོ་ཨོ་ས་ལེ་མ་ལེ་འདུ་འདུ་ལ། བསྭོ་ཨཱ་ས་ལེ་མ་ལེ་འདུ་འདུ་ང་།
བསྭོ་ཨོ་ས་ལེ་མ་ལེ་འདུ་འདུ་ཝ། བསྭོ་ཨོ་ས་ལེ་མ་ལེ་འདུ་འདུ་ཅ། བསྭོ་ཨོ་ས་ལེ་མ་ལེ་
འདུ་འདུ་ཕ། བསྭོ་ཨོ་ས་ལེ་མ་ལེ་འདུ་འདུ་ཧ། བསྭོ་ཨཱ་ས་ལེ་ལྷམ་མེ་འདུ་འདུ་ཅིག །
བསྭོ་ཨཱ་ས་ལེ་ལྷམ་མེ་འདུ་འདུ་ད། བསྭོ་ཨོ་ས་ལེ་ལྷམ་མེ་འདུ་འདུ་ཞ། བསྭོ་ཨཱ་ས་ལེ་
ལྷམ་མེ་འདུ་འདུ་ཧུ། བསྭོ་ཨོ་ས་ལེ་ལྷམ་མེ་འདུ་འདུ་གཅོད། འདི་ལྟར་ཞི་བའི་
གཟུངས་རིང་འདི། བྲི་འམ་ཀློག་གམ་བློ་ལ་འཆང་ངམ། ཕུད་དུད་བྱས་ནས་སངས་
རྒྱས་སོ། །གང་ཞིག་ཕྱི་རོལ་པས་སྒྲོས་སྐུར་འདེབས་པ་ཡང༌། ལྷ་ཡི་ཕྱག་རྒྱས་ཆེན་
པོར་འགྱུར་རོ། །གང་ཞིག་ཚུལ་ཁྲིམས་སྲུང་པ་འམ། ཚུལ་ལ་གནས་པ་ཡང་། སྒྲིབ་
པ་ཐམས་ཅད་སེལ་བར་གྱུར་པའི་ལས། ཚེ་གཅིག་ལ་སངས་རྒྱས་པར་འགྱུར་རོ། ། དེ་
ནས་གསང་བའི་སྙིང་པོ་འདི་ཡིད་ལ་ཟུང་ཞིག །ཨ་ཨཱ་ཧཱུཾ། ཨཱ་ཨ་དཀར་ས་ལེ་འོད་ཨ་
ཡང་ཨོཾ་འདུ། ཨ་མ་ཀ་ཡ་ཧེ་ཧྲི་ཧཱུྃ་ཧོ་ཧི་དྲ་ཏྲི་པར། ཨ་ཡང་ཨོཾ་འདུ། ཨ་ཨཱ་ཧཱུྃ། ཨཱ་ཨ་
200

མདོ་སྡེ། གསང་བའི་གཟུངས།
དཀར་སལེ་འོད་ཨ་ཡང་ཨོཾ་འདུ། ཧ་ས་ཀོ་ཡེ་ཧྲི་ཏྲ་ཏྲིར། ཨ་ཡང་ཨོཾ་འདུ། ཨཱ་ཨ་
དཀར་ས་ལེ་འོད་ཨ་ཡང་ཨོཾ་འདུ། ཨ་ཡང་ཨོ་འདུ་ཀ་ལ་ཨ་ཨོཾ་ཧཱུཾ། འདྲེན་ཉ་ཚ་འ་ཡ་
ཧ་འདུ། ཨ་ཨཱ་ཧཱུྃ། ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། ཨ་ཨ་ཉ་ན་གསལ། ཨོཾ་ཨ་
ཧེ་ཧྲི་ཨོཾ་འདུ། ཨ་ཨོཾ་ཧཱུཾ། རཾ་ཛ་ཞི་ས་སྤྲ་འདུ་འདུ་སྭཱཧཱ། པུ་སད་སལེ་ལྷན་ནེ། ཨ་ཨཾ་ཧཱུཾ།
ཨ་མ་སངས་གསལ་ཨ། བསྭོ་ༀ་ཨ་ཧི་སངས་ལ་གསལ་ཨོྃ། འདི་དག་མ་བརྗེད་
གཟུངས་སུ་ཟུང༌། རྟག་ཏུ་ཡི་དམ་བྱས་གྱུར་ན། ཡུན་ཏུ་མི་ཐོག་སྒྲིབ་པ་བྱང་པར་
འགྱུར་རོ། ། ཨ་ཨཱ་ཧཱུྃ། ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། མ་རཾ་ཞི་ལ་འདུ་ཨ། ཨ་
ཨོཾ་ཧཱུཾ། རཾ་ཛ་སད་ཏིས་ཏ་ཧ་ར་སལ་ཐུན་ཨ་ཧ། སངས་སལ་ཀུ་ཡིག་ཅི། ཨ་མ་ཧ་ར་
བྲུ་ཨོཾ་འདུ། མ་ཧི་བ་མ་ཙག་ཤ་ཡ་སད་ལ་དུལ་ཤག་གསལ། ཨ་ཏི་མུ་ཁྲི་མུན་མུན་ཨ་
ཨེ་ཨོ་ཧཱུཾ། ཨ་མ་ཏ་པ་ཤག་ཡ་ན། ཧ་ར་ཨ་དེ་འབའ་འོ། ། མ་མ་རཾ་རཾ་ཧ་ཧཱུྃ་ཨོཾ་མ་མ་
ཁར་ག་ཧ། ཨོཾ་ཨཱ་ཧཱུཾ། ཨ་ཧྲི་འདུ། ཧ་ར་ཁི་ཀར་སད་ཡ་ཧད་དྷ་མ་ཡ་ཧ། ཀ་ར་མན་
འཛུ་ཧ་ཤེ་ཙུ་ཧ་ར་སད། ཨ་ནི་ཀུ་ཡི་ཅི་མ་མ་འདུ་ཧ། ཨ་ཧིག་ཧྲིག་ཡ། ཧ་ཡ་རཾ་ཏྲི་
ཤར། ཨ་བ་ན་མ་མ་གསལ། ཨ་ཨ་ཧཱུཾ། ཨ་ཧྲིག་ཀ་ཡ་ཧ་ར་རཾ་ལམ་ཤ་ལ་བ་ད་མ་མ་
ཧྲི། ཨ་ཨ་ཨ། དུ་པ་ལི། བདག་གི་ལུས་ངག་ཡིད་གསུམ་གྱི་སྒྲིབ་པ་དག་པར་གྱུར་
ཅིག །ཚངས་པ་གཙུག་ཕུད་སྦྱོང་བྱེད་བརྒྱད་པ་འདིས། རྣམ་ཤེས་ཚོགས་བརྒྱད་ཀྱི་
སྒྲིབ་པ་དག་པར་འགྱུར་རོ། །བག་ཆགས་སྒྲིབ་པ་དག་པ་ཡིད་ཀྱི་སྒྲིབ་པ་སེལ། འདྲེན་
བྱེད་ལྷ་དང་བརྡ་འཕྲད་འགྱུར། གསལ་བྱེད་ཉམས་སྟོབས་ཆེ་བར་འགྱུར། གཞི་
སྦྱོངས་ཀུན་གཞིའི་བག་ཆགས་སེལ། ཨཱ་ཨ་དཀར་སལེ་འོད་ཨ་ཡང་ༀ་འདུ། ཨ་
གསལ་ཨོ་གསལ་དཀར་གསལ། འོད་གསལ་ཨ་གསལ་ཡང་གསལ་ཨོ་འདུ་གསལ།
འདུ་གསལ། ཧ་ར་ད་ཡེ་ཧ་ཧི་ཧཱུྃ། གསལ་བྱེད་གསེར་གྱིས་བྲིས་ནས་སུ། གང་ལ་
བཏག་པས་གདོན་མི་ཟ། ཨ་ཨཱ་ཧཱུཾ། ཨ་དཀར་ས་ལེ་འོད་ཨ་ཡཾ་ཨོཾ་འདུ། ཨ་ཧ་ཧེ་ཧ་
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཨ་ཨོ་ཧཱུཾ། ཨ་ཨ་དཀར་ས་ལེ་འོད་ཨ་ཡང་ཨོཾ་འདུ། ཨ་ཧ་ཧེ་ཧ་ར་ཨ་ཨོཾ་ཧཱུྃ། ཨཱ་ཨ་
དཀར་སེལ་འོད་ཨ་ཡང་ཨོཾ་འདུ། ཨ་ཧ་ཧེ་ཧ་ར་ཨ་ཨཱ་ཧཱུྃ། ཨཱ་ཨ་དཀར་ས་ལེ་འོད་ཨ་
ཡང་ཨོཾ་འདུ། ཐུགས་གསལ་བཅུ་བདུན་པ་འདི་ཡིད་ལ་ཟུང་ཞིག །ངག་ཏུ་སྒྲོགས་
ཤིག་། སྣང་བ་སྟོང་པ་རིག་གསལ་འབྱུང་། ཨ་ཨ་ཨ། ཨ་ཨ། མ་མ་མ། མ་མ། ཧོ་ཧོ་
ཧེ་ཧཱུྃ། ཨ་ཨ་ཨ། མ་མ་ཧ་ཧ་ཧ་ཧ། ཏྲི་ཧྲི་ཧྲི་ཧྲི་ཧྲི་ཧྲི། ཏྲི་ཧྲི་ཏྲི་ཧྲི་ཏྲི་ཧཱུྃ། ཧ་ཧ་ཧ།
ཧེ་ཧེ་ཧེ། ཧེ་ཧེ། ཏྲེ་ཏ་ཏྲེ་ཏ། ཧཱུཾ་ཧཱུཾ་ཧཱུཾ། ཚངས་པ་གཙུག་ཕུད་འཇོམས་བྱེད་ཀྱི་
གཟུངས་འདིས། ཡིད་དུ་བྱའོ། །ཕུད་དུད་དུ་བྱའོ། ། སྒྲ་ཐོས་པ་ཙམ་གྱིས་སངས་རྒྱས་
པར་འགྱུར་རོ། །འདས་ས་མ་ལ་སངས་ཀ་ར་སཱཧཱ། ཧ་འདུ་མར་ལ་ཧ་མ་ར་ཧ་སྭཱ་ཧ།
མེ་ལ་ཧུ་ལ་ཕ་ལ་རཾ་ཡ་ན་ཕཊ་སཱཧཱ། ཀ་མོ་ཧཱུྃ་ཏྲང་རཾ་ཛ་ཏེ་ཧ་ས་ཧཱ། ཧ་ལ་མ་ལ་ཞུམ་
ཞར་རྒ་ལ་ཛ། མ་མ་སང་སལ་གུ་དུན་ཧྲི་ཏྲི་སཱཧཱ། ཀུན་ཏ་ཀུན་ཏ་སལ་ཧབ་བ་སཱཧཱ།
མ་ཏྲ་མ་ཏྲི། ཧ་མ་ཧེ་ལ་ཀ་ལ་ཀུ་ལ་ཨོྃ་སྭཱཧཱ། ཚངས་པ་གཙུག་ཕུད་སྒྲིབ་སེལ་སྔགས་
གཟུངས་འདི་རྣམས། དར་དཀར་ལ་བྲིས་ལ་རྒྱལ་མཚན་གྱི་རྩེ་ལ་བཏགས་ཏེ། རི་བོ་
མཆོད་རྟེན་གྱི་ཏོག་ལ་བཙུག་སྟེ་ཕྱར་ནས། དེ་མཐོང་བ་འམ། འོག་ནས་འཛུལ་ཚད་
སངས་རྒྱས་སོ། །ཡང་གནས་ཁང་གི་རྩེ་ལ་ཕྱར་ན། དེ་མཐོང་བ་འམ། འོག་ནས་
འཛུལ་ཚད་སངས་རྒྱས་པར་འགྱུར་རོ། །ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་
ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་ཨ་ཨ། ཨ་
ཨེ་ཨ། ཐུགས་གསས་སུམ་ཅུ་རྩ་བདུན་ཞེས་བྱ་བ། བདུད་རྩི་བུམ་པའི་ནང་དུ་བླུགས་
ནས་སྒྲུབས་ནས། ཆུ་བོ་ཆེན་པོའི་གཞུང་དུ་ཕོས་ན། ཆུ་གང་གིས་མཐོང་བ་ཙམ་གྱི་
སངས་རྒྱས་པར་འགྱུར། ཨ་ཨཱ་ཧཱུཾ། ཨ་པར་ཨ་ཡེ། ཨ་པར་ཨ་ཡེ། ཨ་པར་ཨཱ་ཧ་རི་ས་
ར་པ་ནི་མི་ཏ་ཧཱུཾ་ཧཱུཾ། ཡ་ར་མ་ནི་མི་ཏ་ཧཱུཾ་ཧཱུཾ། ཡ་ར་མ་ནི་ཨ་པན་ཏ་མ་ནི་ཨ། ཀ་ར་མ་
ནི་ཨ། པ་ར་མ་ནི་ཨ། ས་ར་མ་ནི་ཨ། ཨོཾ་ཧ་ཧེ་ཧ་ར་ཨ་ནི་ཨ། ཨ་མུ་ཡེ་ཨ་དཀར་ཨ་
202

མདོ་སྡེ། གསང་བའི་གཟུངས།
ནི་ཨ། ཨ་དཀར་ས་ལེ་འོད་ཨ་ཡང་ཨོཾ་འདུ། ཨ་ཨོཾ་ཧཱུྃ་རཾ་ཛ་སད་ས་ལེ་ལྷན་ནེ་འདུ་
ཞེས་བརྗོད་དོ། །རྟེན་འབྲེལ་གསང་བའི་གཟུངས་རིང་འདི། རིན་པོ་ཆེས་བྲིས་ཏེ། རི་
བོ་འམ་རྒྱལ་མཚན་གྱི་རྩེ་མོ་ལ་དར་ལེབ་རྒན་གྱིས་རྩེ་དྲིལ་ནས་ཕྱིར་ན། དེ་སུ་ཡིས་
མཐོང་པ་ཙམ་གྱིས། སེམས་ཅན་བྱ་དང་དུད་འགྲོ་ལས་སོགས་བསམ་དུ་མེད་པའི་
སྒྲིབ་པ་བྱང་ནས་སངས་རྒྱས་པར་འགྱུར་རོ། །རིན་པོ་ཆེ་ཨུན་གྱིས་བྲིས་ཏེ། སྒོ་ཐོད་དུ་
བཞུགས་སུ་བཅུག་ནས། སྒོ་དེ་ལ་འཛུལ་བ་ཙམ་གྱིས། ཚེ་གཅིག་ལ་སངས་རྒྱའོ། །
རིན་པོ་ཆེ་མར་ཞིའི་བྲིས་ནས། གནས་ཁང་གི་རྩེ་ལ་ཕྱར་ནས། གང་མཐོང་བ་དེ་ཡི་
སྒྲིབ་པ་དག་ནས་སངས་རྒྱས་སོ། །རྣམ་དག་གི་བྲིས་ཏེ་གནས་ཁང་ལ་ཕྱར་ནས།
གང་མཐོང་བ་དེས་ངན་སོང་གསུམ་གྱི་སྒོ་ཁེགས་སོ། །རིན་པོ་ཆེ་མར་ཞིའི་བྲིས་ནས།
གནས་ཁང་གི་རྩེ་ལ་ཕྱར་རཾ་རྒྱལ་མཚན་གྱི་རྩེ་ལ་ཕྱར་ནས། ཡོན་ཏན་བརྗོད་ལས་
འདས་ཏེ་གང་མཐོང་བའི་སེམས་ཅན་དེ་སངས་རྒྱས་སོ། ། ཨོཾ་ཨེ་ཏྲི་མ་མ་ཧ་ར་ཧཱུཾ། ཨ་
ཏྲ་ལ་ཤེ་ཙུ་མ་མ་འདུ། ཨེ་མ་ཧོ། །དུ་པར་དུ་ལ་ནི་པར་གསལ། ཨེ་མ་ཧོ། ། ཨ་མ་ལ་
རཾ། ཨ་ཨོཾ་ཧཱུྃ། སྙོམས་བྱེད་བཅུ་གཉིས་ཀྱི་གཟུངས་འདི། སྨན་དྲི་བཟང་གིས་བྲིས་ཏེ་
ལུས་ལ་འཆང་ནས། ནད་ཀྱི་བསྐལ་པ་ལས་ཐར་ནས་འགྲོ་བ་སེམས་ཅན་གྱི་འགྷོ་བའི་
ནད་ཐུབ་པར་འགྱུར་རོ། །དེ་ལྟར་བྲིས་པ་རྒྱལ་མཚན་གྱི་རྩེ་ལ་ཕྱར་ནས། ཡུལ་ཕྱོགས་
ཀྱི་ནད་ཡམས་ཐུབ་པར་འགྱུར་རོ། །ཨོཾ་དུ་དྲི་དུད་གྱད་མིང་དུབ་ནི་ཨ་པར་ཤག་སྭཱཧཱ།
ༀ་དུ་པར་སྲིང་དུད་མིང་ནི་སད་སཱཧཱ། སྡུག་བསྔལ་ཐར་བྱེད་ཀྱི་གཟུངས་འདི། རྒྱ་
མཚོ་འམ་ཆུ་བྲན་གྱི་རྩེར་སོང་ཏེ། གཟུངས་འདི་བཏོན་ཞིང་ཆུ་གཏོར་བཏོང་ནས།
རིགས་དྲུག་གི་སྡུག་བསྔལ་ལས་ཐར་ནས། སེམས་ཅན་ཐམས་ཅད་སངས་རྒྱས་སོ། །
བསྭོ་ཨཽ་ཨ་པར་ཡེ་ཨ། ཨོཾ་ཨ། ཨོཾ་ཧེ། ཨོཾ་འདུ། ཨོཾ་ཡང༌། ཨོཾ་རཾ། ཨོཾ་མཾ། ཨོཾ་ཁཾ། ཨོཾ་ཧཱུཾ་
འདུ་སཱཧཱ། ཨོཾ་ཨ་པར་ཨ་ནི་ཧཱུཾ། ཨོཾ་ཨ་པར་ཨོཾ་ནི་འདུ། ནེ་ར་ཧཱུཾ་ནི་ཧཱུཾ། ཏྲི་པར་ནི་ནི་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སད། ཕྲི་ཨ་སྤྲ་ལ་འདི་སད་སལ་ཧ་ཧེ་ༀ། བསོ་ཨོཾ་ས་ལེ་ལྷན་ནེ་འདུ་འདུ་ཨ། ཨ་མ་
སལེ་ཨོཾ། རིན་པོ་ཆེའི་གཟུངས་འདིས་རབ་གནས་བྱས་ན། སྐུ་ཁྲུས་གསོལ་ཞིང་ཁྲུས་
བྱས་ནས། ཆུ་དེ་འཐུང་པ་ཙམ་གྱིས་སེམས་ཅན་སངས་རྒྱས་སོ། །ཚངས་པ་གཙུག་
ཕུད་གསང་བ་རྩ་བའི་གཟུངས་འདི་ཡིད་ལ་ཞོག་ཟུངས་ཤིག ། ཀྲ་ཀྲ་ལྔ་རྔ་བྷ་ཌྷ་དྷ་ཉྩ་
ཏྠ། ཏ་རྫ་དྲ་རྦ་ཏྲ། པྲ་ཕྲ་བྲ་མྨ། ཙཱ་ཙྪ་ཛྫ་སྨྲ་ཝཱ། ཟླ་ཞྭ་སྤ་རྔ་ལྤ། བྷསྨཱ་སྟི་ཧཾ། ཨ་ཨ།
ཨི་ཨི་ཧ་ཧ། ཧེ་ཧེ། ཧོ་ཧོ། ཧ་ར་ཨོ་ཨོ། གྷ་གྷ་གྷ་དྷ་། ཛྷ་ཌྷ་དྷ་གྷ། བྷ་བྷ་དྷ་གྷ། བྷ་ལྷ་
བྷ་ལྷ། ཚྭ་ཚྭ་ཛྷ་ལྷ། ལྷ་བྷ་བྷ་ཡ། དྷ་ལྷ། བྷ་གྷ་ལྷ། དྷི་དྷི་གྷི། མིད་མིད་མིད། ས་ལེ་
ལྷམ་མེ་ཡ་ལེ་སཱཧཱ། དུས་རྒྱུན་པར་ངག་ཏུ་བསྒྲགས་ནས། ངག་གི་སྒྲིབ་པ་ཐམས་ཅད་
བྱང་པར་འགྱུར་རོ། ། ཨ་ཨ་ཨ་ཨ། ཨ། ཨ་ཨོཾ་ཧཱུྃ་རཾ་ཛ། སད་སལེ་ལྷན་ནེ་འདུ་འདུ།
ཨ་ཨོཾ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོ་འདུ། སལ་སལ་ཨོཾ། ཧྲིག་གསལ་ཧ་ཧེ་ཧཱུཾ།
ཨ་ཨ་ཨ། ཨོཾ་ཨཱ་ཧཱུཾ། ཧཱུཾ་ཧཱུཾ་ཧཱུཾ། རཾ་རཾ་རཾ། ཛ་ཛ་ཛ། ཧཱུཾ་ཧཱུཾ་ཧཱུཾ། ཡིད་ལ་ཟུངས་ཤིག་ངག་
ཏུ་སྒྲོག་ཅིག །ཕྱི་རབས་སེམས་ཅན་རྣམས་ཀྱི་དོན་བྱ་བའི་ཕྱིར། རིན་ཆེའི་རྫས་སྣ་
ཚངས་པའི་འཁོར་ལོ་བྲིས་ཏེ། གནས་ཁང་གི་རྩེ་ལ་ཕྱར་ནས། ཡུལ་ཁམས་དེ་ཡི་མི་
ཕྱུགས་ཀུན་སངས་རྒྱས་སོ། ། །
ཚངས་པ་གཙུག་ཕུད། འདི་ལ་རབ་ཏུ་ཉོན་ཞིག །འདི་ནི་ཀུན་ཏུ་བཟང་པོའི་སྤྱི་
གཟུངས་ཞེས་བྱ་བ་འདི། ཡིད་ལ་ཟུངས་ཤིག ། ཨ་ཨཱ་ཧཱུྃ། ཨཱ་ཨ་དཀར་ས་ལེ་འོད་ཨ་
ཡང་ཨོཾ་འདུ། ཀ་ཁ་ག་ང་། ཧ་ར་ཏ་མ་ར་མ་ཧ་ཏ་ཏྲའ། ཀ་ར་ཀ་ར། ཀྱི་རི་ཀྱི་རི། ཀུ་
རུ་ཀུ་རུ། ཧ་ར་ཧ་ར། ཨ་ཡི་ནི་མ་ཧ་རི། ས་ཏ་ཀ་ནི་ཧཱུཾ་སྭཱཧཱ། ཨ་ཨཱ་ཧཱུཾ། མ་ཨ་ཧེ་ཧེ་
ཧ། ཧེ་ལ་ཨ་གྷ་ས་ར་ཧི། ཨུ་ས་ཀ་ར་མ་ཧི། ཀ་ར་མ་འཛུ་ཤེ་ཙུ་ཧ་ར་ཧཱུཾ། ཨཱ་ཨཱ་ཨཱ།
ཨཱི་ཨཱི་ཨཱི། ཨུ་ཨུ་ཨུ། ཨ་ར་ཨ་ར་ཨ་ར་ཧཱུཾ་སྭཱཧཱ། གང་ཞིག་འདི་ཡིད་ལ་དྲན་པ་ཙམ་
གྱིས་སྡུག་བསྔལ་གྱི་ཁ་མི་བསྒྱུར་པར་འགྱུར་རོ། །བཟླས་བརྗོད་བྱེད་དམ་ངག་ཏུ་སྒྲོག་
204

མདོ་སྡེ། གསང་བའི་གཟུངས།
པ་ནི། སྒྲིབ་པ་བྱང་ཞིང་འཁོར་བའི་སྡུག་བསྔལ་ལས་ཐར་པར་འགྱུར་རོ། །ཕྱི་མ་ཀུན་
ཏུ་བཟང་པོའི་ཞལ་མཐོང་ཞིང་སངས་རྒྱའོ། །ཉོན་ཅིག་འདི་ལྟ་སྟེ། སྐྱེ་མེད་གདོད་
དག་སེམས་ཀྱི་ངང་། གཅིག་ཏུ་མ་གཡོས་འཁྲུལ་པ་མེད། སྐུ་གསུམ་ངོ་བོ་གཡོ་བ་
མེད། སྣང་སྲིད་གསལ་ལ་སྒྲིབ་པ་མེད། གསལ་བ་ཐབས་དྲུག་སྟོང་པའི་ངང་། སྤྱན་
དྲུག་གསལ་བ་དོན་དྲུག་རྫོགས། དབྱིངས་ཀློང་ཤེས་རབ་འཁྲུལ་པ་མེད། སྨྲ་བསམ་
བརྗོད་མེད་འཁྲུལ་པ་མེད། ངོ་བོ་རྟོགས་པ་འཁྲུ་ལྡོག་མེད། ཀུན་འབྱུང་གསལ་སྟོང་
རྣམ་རྟོག་མེད། ཡེ་སྲུང་ཆེན་པོ་རྣམ་རྟོག་མེད། བསྲུང་བྱ་སྲུང་བྱེད་ཀུན་སྣང་བདེ།
གསལ་ལ་སྒྲིབ་མེད་ཀུན་བཟང་ངང་། ཡེ་ཤེས་ཆེན་པོ་རྣམ་གྲོལ་བ། ཤེས་རབ་ཆེན་པོ་
ཀུན་ཏུ་གསལ། གང་ལ་མ་གཡོས་འཛིན་པ་མེད། རྣམ་རྟོག་ཕུང་པོ་ཀུན་བཅོམས་པ།
བྱ་བར་མི་དམིགས་བྱེད་པ་མེད། ཡེ་ཤེས་རང་ཤར་ཀུན་བཟང་ངང་། བདེ་བའི་དོན་
ལྡན་བོན་གྱི་དབྱིངས། ཁ་དོག་དངོས་མེད་ཀུན་ཁྱབ་ངང་། ཡང་དག་དོན་ལ་གཡོ་
བ་མེད། ཁམས་གསུམ་ས་དགུ་བོན་གྱི་དབྱིངས། ཡེ་ཤེས་རང་རིག་སེམས་ཀྱི་ངང་།
དངོས་ཡུལ་མེད་ལ་གཟུགས་མེད་སེམས། རྩ་ཡི་ལམ་ལ་ཐིག་ལེའི་རྟ། རླུང་གི་སྐོར་
བུས་དབྱིངས་སུ་འཕང་། ཡེ་ཤེས་སྣང་གསལ་བོན་སྐུ་ཐོབ། ཨ་ཨཱ་ཧཱུྃ། ཨཱ་ཨ་དཀར་
ས་ལེ་འོད་ཨ་ཡང་ཨོཾ་འདུ། ཞེས་གསུངས་ནས་མཉམ་པ་ལ་འཁོད་དོ། ཚངས་པ་
གཙུག་ཕུད་ཡེ་ཤེས་ངང་ལྡན་གྱིས་གསུངས་པ། གཡུང་དྲུང་གསང་གཟུངས་ཀྱི་ནང་
ནས། སྒྲིབ་སེལ་གྱི་གཟུངས་གསུངས་པ། ཨ་ཨཱ་ཧཱུྃ། ཀུན་ཏུ་བཟང་པོ་ཨེ་མ་སྤུངས་
སོ་ཧུན་ནོ། །བདག་དང་མཐའ་ཡས་སེམས་ཅན་ཐམས་ཅད་ཀྱིས། ལུས་མི་བདེན་
པ་རྐོ་མི་གྱི་སྣང་བ་བོན་གྱི་སྐུར་གྱུར་ཅིག །ཤ་མི་བདེན་བ། ཤ་ཡི་སྣང་བ་མེ་ལོང་
ལྟ་བུའི་ཡེ་ཤེས་སུ་གྱུར་ཅིག །གཏི་མུག་མུན་པའི་ཚོགས་ཞི་ནས། སྦྱོང་ཁྲོ་གསས་ཁ་
འགྱིང་གི་སྐུར་གྱུར་ཅིག །ང་རྒྱལ་ཁེ་དྲག་གི་བདུད་བཅོམས་ནས། ལུང་རྔམ་གསས་།སས་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཁ་འགྱིང་གི་སྐུར་གྱུར་ཅིག །འདོད་ཆགས་ཀྱི་མཚོ་སྐམ་ནས། ཤིང་མ་དབལ་གསས་
ཁ་འགྱིང་གི་སྐུར་གྱུར་ཅིག །ཕྲག་དོག་གི་བྲག་བཅོམས་ནས། ཀ་ཙ་ལ་གཏུམ་གསས་
མཁའ་འགྱིང་གི་སྐུར་གསལ་བར་གྱུར་ཅིག །སྣང་བྱེད་གཟུགས་ཀྱི་བདུད་བཅོམས་
ནས། དམིག་མཐོང་གསལ་སྒྲོན་མའི་སྐུར་གྱུར་ཅིག །དྲག་བྱེད་ལས་ཀྱི་བདུད་
བཅོམས་ནས། ར་ཙེ་སྙན་ལྷ་ཧོ་སངས་གི་སྐུར་གྱུར་ཅིག །གདུག་བྱེད་དྲི་ཡི་བདུད་
བཅོམས་ནས། སྒྱུམ་རི་ཤངས་ལྷ་རོམ་པོའི་སྐུར་གྱུར་ཅིག །སྙོམས་བྱེད་རོ་ཡི་བདུད་
བཅོམས་ནས། སྐྱེལ་ར་འགུལ་ལྷ་བྱང་ཡུག་གི་སྐུར་གྱུར་ཅིག །ཚོར་བ་ལུས་ཀྱི་བདུད་
བཅོམས་ནས། ལུས་སེམས་ཚིགས་ལྷ་གྱུར་བུའི་སྐུར་གསལ་བར་གྱུར་ཅིག །འགལ་
བྱེད་ལས་ཀྱི་བདུད་བཅོམ་ནས། གླང་གནམ་གྲགས་ངར་ཆེན་གྱི་སྐུར་གསལ་བར་གྱུར་
ཅིག །གཡོ་བྱེད་ལས་ཀྱི་བདུད་བཅོམས་ནས། ཐོགས་མེད་མ་པང་ལྷ་ཆེན་གྱི་སྐུར་གྱུར་
ཅིག །འཆི་བདག་ལས་ཀྱི་བདུད་བཅོམས་ནས། ཀུན་གཞི་དཀར་པོ་གནས་འཛིན་གྱི་
སྐུར་གྱུར་ཅིག །ཕུང་པོ་ལུས་ལེན་གྱི་བདུད་བཅོམས་ནས། ར་དབལ་གྱིས་རྒྱལ་པོའི་
སྐུར་གྱུར་ཅིག །རྒས་རྒུད་ཕུང་པོའི་བདུད་བཅོམས་ནས། ངར་སྟག་འགྲོས་རྒྱལ་པོའི་
སྐུར་གྱུར་ཅིག ། ན་ཚ་ལས་འཁོར་གྱི་བདུད་བཅོམ་ནས། པུ་ཙམ་སྐྱིན་འདང་མི་ཕུད་
ཀྱི་སྐུར་གྱུར་ཅིག །འཆི་འཕོས་ལས་ཀྱི་བདུད་བཅོམས་ནས། ཉུངས་ཟུགས་སྟོབས་ཀྱི་
རྒྱལ་པོའི་སྐུར་གྱུར་ཅིག །ཆགས་འཁོར་ཉོན་མོངས་ཀྱི་བདུད་བཅོམ་ནས། ཤེ་ཐུན་
གཙོ་མཆོག་མཁའ་འགྱིང་གི་སྐུར་ཐོབ་པར་གྱུར་ཅིག །ཨ་ཨཱ་ཧཱུཾ། ཨཱ་ཨ་དཀར་སལེ་
འོད་ཨ་ཡང་ཨོཾ་འདུ། གེ་དུ་ཞི་ལ་ཨ་པར་སད་སཱཧཱ། ཨཱ་ཨ་དཀར་ས་ལེ་འདོ་ཨ་ཡང་
ཨོཾ་འདུ། ཨུ་ཡོ་མུར་ཞག་ཨར་པར་སད་སཱཧཱ། ཨ་ཨཱ་ཧཱུྃ། ཨཱ་ཨ་དཀར་སལེ་འོད་ཨ་ན་
ག་ལི་ཨ་པར་སད་སཱཧཱ། ཨ་ཨཱ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོ་འདུ། སད་རོ་ནི་
ཨ་པར་སད་སད་སཱཧཱ། ཨ་ཨ་ཧཱུཾ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། སད་མིན་
206

མདོ་སྡེ། གསང་བའི་གཟུངས།
ཙ་ཏྲ་སྣེ་ཙེ་ཨ་པར་སད་སཱཧཱ། ཨ་ཨོཾ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། ར་
ཙ་ཝེར་ཞི་ཨ་པར་སད་སཱཧཱ། ཨ་ཨཱ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། གྱ་
གུན་ཡག་ཤ་ཨ་པར་སད་སཱཧཱ། ཨ་ཨཱ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། ཨ་
རྒེ་ཉེ་མི་ཨ་པར་སད་སཱཧཱ། ཨ་ཨཱ་ཧཱུཾ། ཨཱ་ཨ་དཀར་སལེ་འོད་ཨ་ཡང་ཨོ་འདུ། ཀུ་ཏྲ་
ཨ་པར་སད་སཱཧཱ། ཨ་ཨཱ་ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། ཀུ་ཏྲ་ཨ་པར་
ཞི་སད་སད་སཱཧཱ། ཨ་ཨཱ་ཧཱུཾ། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། རག་ཤ་པ་ཏྲ་
ཨ་པར་སད་སྭཱཧཱ། ཨཱ་ཨ་དཀར་ས་ལེ་འོད་ཨ་ཡང་ཨོ་འདུ། ཏྲ་ཤ་ཀུ་རུ་ཨ་ཨར་སད་
སད་སཱཧཱ། སྣང་སྲིད་ལྷ་མ་སྲིན་སྡེ་བརྒྱད་རྣམས་ཀྱང་། ཡེ་ཤེས་ལྷ་ཡི་ངང་ལ་གནས་
པར་གྱུར་ཅིག །རང་རང་སྡུག་བསྔལ་རྣམས་ཀྱང་། གཡུང་དྲུང་གཙང་མའི་གསང་
གཟུངས་འདི་ཐོས་ནས། ཞི་བའི་སེམས་ཐོབ་པར་གྱུར་ཅིག །སེམས་ཅན་རྣམས་ལ་
གནོད་སེམས་གཏོང་བ་རྣམས་ཀྱང་། ཕན་སེམས་ཞི་བའི་སེམས་དང་ལྡན་པར་གྱུར་
ཅིག །གང་ཞིག་སེམས་ཅན་དམན་པ་རྣམས་ཀྱིས་ཐོས་ཀྱང་སངས་རྒྱས་སོ། །གཤེན་
རབ་སྙིང་རྗེ་ཆེ་ལ་ཐབས་ལ་མཁས་པས། གཡུང་དྲུང་གཙང་མའི་གསང་གཟུངས་
འདི་བཏོན་པས། ཡུལ་ཁམས་དེ་ཡི་སེམས་ཅན་ཐམས་ཅད་སངས་རྒྱས་པར་འགྱུར་
རོ། ། སྒོ་ཀླད་དུ་བཞུགས་སུ་བཅུགས་ནས། སྒོ་དེ་ལ་འཛུལ་ཚད་སངས་རྒྱས་སོ། །གང་
ཞིག་ཚོགས་དང་གཏོར་མ་བཤམས་ཏེ། གསང་བའི་དཀྱིལ་འཁོར་བཞེངས་ནས། ཁྱི་
རི་རྣམས་ལ་རབ་གནས་བྱེད་པ་ལ། གཟུངས་འདི་ནི་རྒྱུན་ཏུ་བྱས་ཏེ། མཆོད་པའི་
ལོངས་སྤྱོད་བསམ་དུ་མེད་པར་བཤམས་ནས། རབ་གནས་བྱས་ཏེ། མགུལ་དུ་བཏག་
པ་རྣམས་ནི། ཀུན་སྣང་འོད་ཀྱི་གླིང་དུ་སངས་རྒྱས་ཏེ་འགྲོའོ། །གཡུང་དྲུང་གཙང་
མའི་གསང་གཟུངས་རྫོགས་སོ། །ཟསལམཛའཐམ། གཞོན་ནུ་དད་ལྡན་སེམས་ཅན་
བྷ་ཞིག་ལ་དགོངས་པའི། གཤེན་རབ་གཅིག་གིས་སྤྱོད་པར་གྱུར་ཅིག །དད་པ་དང་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དམ་ཚིག་གཟུངས་དང་ལྡན་པ་གཅིག་གིས། ཡིད་དམ་དུ་བྱས་པ་ཙམ་གྱིས་སངས་
རྒྱས་པའོ། །ཨུ་ཏྲ་སེགས། ཀ་མ་ལ་ཀམ། ཕྲ་ཕྲལ། སྤར་ཡ་ཐུམ། ཁྱུང་རྒོད་རྩལ་གྱིས་
ཟང་ཟང་ལྷ་བྲག་ནས་གཏེར་ལ་བཏོན་པ་ལགས་སོ། །སྨྲས རྩང་ཞིག་རྟོགས་ལྡན་
ཞིག་པོ་ཉིད་ལ་བདག་གིས་ཞུས། བཀྲ་ཤིས་དགེ་ལེགས་འཕེལ་ཞིང་དར་རྒྱས་ཡུན་
གནས་ཤོག །ཞལ་དྲོ་བྱིན་རླབས་ཤིན་ཏུ་ཆེ་བའི་རྒྱུར་གྱུར་ཅིག །དགེའོ།
གོང་གི་ལེའུ་ཚན་རྣམས་ཀྱི་མ་དཔེ་ནི། དབལ་ཁྱུང་དགོན་པའི་བཀའ་འགྱུར་
འཕྲུལ་དཔར་ཅན་གྱི་གྲས་མ་གཏོགས་གཞན་པའི་བསྡུར་ཡ་མེད། སྒོ་མཛོད་དཔེ་
ཞུས་ཚན་པའི་མཆན།
208

གཟུངས་སྡེ་རྣམ་རྒྱལ་རིན་ཆེན་ཕྲེང་བ་
ཞེས་བྱ་བ་བཞུགས་སྩོ། །
༄༅། །ཞང་ཞུང་སྐད་དུ། རད་ན་སརྦ་སི་ཏི་ཧི་ཧཱུཾ། བོད་སྐད་དུ། ནོར་བུ་རིན་
ཆེན་དངོས་གྲུབ་སྤུངས། འདི་སྐད་བདག་གིས་ཐོས་པའི་དུས་གཅིག་ན། སངས་རྒྱས་
བསྟན་པའི་གཙོ་བོ་ནི། བཀྲ་གསལ་གཙུག་ལག་ཁང་དུ་བཞུགས་པའི་དུས། ཀོང་ཙེ་
འཕྲུལ་གྱི་རྒྱལ་པོས་འདི་སྐད་ཞུས། བདུད་སྲིན་ཕོ་མོའི་རྒྱུ་གང་ལགས། ཁྱུང་འབྲུག་
སེང་རྒྱལ་རྐྱེན་གང་ལགས། བཀའ་ལུང་འབུམ་སྡེ་གང་དུ་འདུས། བཀའ་རྒྱུད་རྒྱལ་
ཐེབས་གང་གིས་མཛད། བཀའ་རྟགས་ཕྱག་རྒྱ་གང་ལ་མཛད། བཀའ་སྲུང་བསྟན་པ་
གང་གིས་སྐྱོངས། ཞུས་པ་ལ། ཉིད་ཀྱི་ཞལ་ནས་འདི་སྐད་གསུངས། ཀོང་ཙེ་ལ་
སོགས་ལེགས་པར་ཉོན། སྔོན་ཚེ་གང་གི་སྐྱེ་བ་ལ། རྒྱལ་སྲས་མཆེད་བཞི་ཡོད་པ་ལ།
ཆེ་བ་གཉིས་པོས་དགེ་བ་བྱེད། ཆུང་བ་གཉིས་ཀྱི་གཞི་གནས་བྱེད། བདག་ནི་རི་ཁྲོད་
འདུག་པ་ལ། ཤ་བ་སྤྱང་བརྒྱད་མདུན་ནས་བརྩེ། བདག་གིས་དེ་ལ་སྙིང་རྗེའི་ཤུགས།
དེ་ནས་རང་ལུས་སྤྱང་ལ་བྱིན། བདག་དང་ཤ་བ་ཚེ་འཕོས་པས། ཤ་བ་སེང་གེའི་ཁྲི་
རུ་གྱུར། བདག་ནི་དེ་ཡི་སྟེང་དུ་ནི། སྤྱང་བརྒྱད་ཞིང་སྐྱོངས་མ་བརྒྱད་གྱུར། མཁའ་
སྤྱོད་གནས་སུ་ཐབས་ཅིག་གཤེགས། བདུད་ནི་དེ་དུས་བཞི་ཟུང་ལ། ཁྱེད་ནི་དེ་དུས་
བྱས་ཚོང་དཔོན། རྒྱལ་བ་དེ་དུས་དྲང་སྲོང་ཡིན། སྲིན་པོ་དེ་དུས་ཤ་བ་ལ། གསས་
བརྒྱད་དེ་དུས་སྤྱང་ཀི་ཡིན། བཀའ་རྟེན་ཚོགས་བསགས་ལས་འཕྲོ་ཡིན། ལྷ་ཁམས་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྟོང་གསུམ་འཇིག་རྟེན་དེས། བཀའ་རྒྱུད་འབུམ་བསྡུས་མདོ་རུ་ཚང་། བརྒྱད་ཁྲི་བཞི་
སྟོང་ཉི་ཁྲི་གཅིག །དེ་ཡང་བརྒྱད་ཅུ་རྩ་གཅིག་སྟེ། དེ་ཡང་ཐེག་པ་རིམ་པ་དགུ། དེ་
ཡང་སྒོ་བཞི་མཛོད་དང་ལྔ། དེ་ཡང་ཟུང་གསུམ་ཡ་དྲུག་གོ །དེ་ཡང་ཐབས་ཤེས་
སྣང་སྟོང་ལ། དེ་ཡང་ཐིག་ལེ་གཅིག་ལ་འདུས། བཀའ་རྒྱུད་འདུལ་བ་སྔགས་སེམས་
འཛིན། བཀའ་རྟགས་རྒྱལ་རིགས་རྒྱུད་པ་འཛིན། བཀའ་སྲུང་སྒྲ་བླ་ལྕམ་དྲལ་འཛིན།
གསས་བརྒྱད་སྡེ་བརྒྱད་ཁ་གནོན་ཡིན། ལས་བཞི་རྒྱུན་ལྔ་སྤྱི་སྤུངས་ཡིན། གསུངས་
སོ་ཡང་ཞུས་པ། དེ་ལྟར་ཁྱད་པར་རྟེན་རྣམས་ལ། རབ་གནས་མངའ་གསོལ་ཅི་ལྟར་
ལགས། ཞུས་པས། གསུངས་པ། ཁྱུང་གསས་དཔོན་གསས་གཙུག་གི་རྒྱན། སྐུ་
གདུང་རིང་སེལ་ངོ་བོར་གནས། འབྲུག་གསས་མཁན་སློབ་གཡས་ཀྱི་རྒྱན། གསུང་
རབ་རྒྱུད་ལུང་རབ་ཏུ་གནས། སེང་གསས་མཆེད་གྲོགས་ཡ་གཉིས་བརྒྱན། སྐུ་
གཟུགས་ལྷ་རྟེན་མངའ་དང་ལྡན། མཆོད་རྟེན་གདུགས་འཁོར་ཁྱུང་གསས་སྐུ་དང་
སྦྱར། མགུལ་ཆུ་སྐེ་རག་འབྲུག་གསས་ལྕམ་དྲལ་སྦྱར། བུམ་པ་རི་རབ་སེང་གསས་སྐུ་
དང་སྦྱར། གསུང་རབ་ཤོག་གུ་ཁྱུང་གསས་སྐུ་དང་སྦྱར། ཐིག་ཐག་འབྲུག་གསས་སྐུ་
དང་སྦྱར། གླེགས་ཤིང་གླེགས་ཐག་སེང་གསས་སྐུ་དང་སྦྱར། སྐུ་གཟུགས་དབུ་རྒྱན་
ཁྱུང་གསས་སྐུ་དང་སྦྱར། མགུལ་ཆུ་སྙན་ཆ་གདུག་གུ་འབྲུག་གསས་སྐུ། སྟོད་གཡོག་
སྨད་ཤམ་སེང་གསས་སྐུ། མཆོད་རྟེན་ངོ་བོ་བོན་གྱི་སྐུ་དང་སྦྱར། ཁ་དོག་ལོངས་སྤྱོད་
རྫོགས་པའི་སྐུ། རྒྱན་ཆ་ཅིར་ཡང་སྤྲུལ་པའི་སྐུ། གསུང་རབ་ཤོག་གཞི་བོན་གྱི་སྐུ།
ཐེག་ཤུལ་ཡིག་ཕྲེང་རྫོགས་པའི་སྐུ། ཚིག་བཤད་ཡིག་འབྲུ་སྤྲུལ་པའི་སྐུ། སྐུ་གཟུགས་
ངོ་བོ་བོན་གྱི་སྐུ། མཚན་དང་དཔེ་བྱད་ལོངས་སྤྱོད་རྫོགས། རྒྱན་དང་ཆ་ལུགས་སྤྲུལ་
པའི་སྐུ། རྒྱལ་སྲས་དམ་པ་ཐུགས་རྗེའི་བདག་ཉིད་ཅན། སངས་རྒྱས་སེམས་དཔས་
འཁོར་བ་ཐར་པར་འདྲེན། དཔོན་གསས་ཐུགས་ནི་སྤྲུལ་པའི་སྐུ་དང་སྦྱར། གཤེན་
210

མདོ་སྡེ། གཟུངས་སྡེ་རིན་ཆེན་ཕྲེང་བ།
རབ་བླ་མས་བདུད་བཞི་ཟིལ་གྱིས་གནོན། གཏོ་བུ་འབུམ་གསས་གཏོ་བུ་འབུམ་སྡེ་
གསས། ཡིད་ཀྱི་ཁྱེའུ་ཆུང་རིག་པའི་གནས་ལྔར་མཁས། རྨ་ལོ་གཏོ་ཆེན་རྨད་དུ་བྱུང་།
གཡུ་ལོ་ཟུར་ཕུད་གཤེན་རབ་གསུང་ལས་སྤྲུལ། གཏོ་བུ་འབུམ་གསས་འགྲེན་དེ་ཡ་བོ་
འདུལ། དཔྱད་བུ་ཁྲི་ཤེས་རམ་པ་དུག་འགྱེད་འདུལ། ཡིད་ཀྱི་ཁྱེའུ་ཆུང་ང་མེན་ཆོས་
པོ་འདུལ། ཀོང་ཙེ་འཕྲུལ་རྒྱལ་སྲིན་ཆེན་ཧ་དྷ་འདུལ། ཟོ་བོ་དབུ་དགུས་ཤར་ཕྱོགས་
དྲི་ཟ་འདུལ། གཟེ་མ་དབུ་དགུས་བྱང་ཕྱོགས་གནོད་སྦྱིན་འདུལ། རུ་ཅོ་དབུ་དགུས་
ནུབ་ཕྱོགས་ཀླུ་དབང་འདུལ། རོམ་པོ་རྩེ་དགུས་ལྷོ་ཕྱོགས་གཤིན་རྗེ་འདུལ། དབྱིངས་
ཀྱི་ཡུམ་ཆེན་ནམ་མཁའི་མུ་ལ་མཉམ། ཡེ་ཤེས་ལྷ་ཆེན་ཐུགས་རྗེ་བཞི་དང་ལྡན། །
སངས་པོ་འབུམ་ཁྲི་རྫུ་འཕྲུལ་ཐབས་ལ་མཁས། སྟོན་པ་གཤེན་རབ་ཤེས་རབ་ཕུལ་དུ་
ཕྱིན། ཅིར་ཡང་སྤྲུལ་སྐུའི་ས་དགུའི་སྒྲིབ་པ་སྦྱངས། ལོངས་སྤྱོད་རྫོགས་སྐུ་ས་བཅུའི་
སེམས་དཔའ་གཙོ། དམིགས་མེད་བོན་སྐུ་ས་དང་ལམ་ལ་གནས། འཁོར་འདས་
གཉིས་མེད་ཐབས་དང་ཤེས་རབ་སྦྱོར། མ་བཅོས་ཐིག་ལེ་རང་རིག་སེམས་སུ་གཅིག །
ཐམས་ཅད་མཉམ་ཉིད་དམིགས་པའི་ཡུལ་ལ་འདས། ཀོང་ཙེ་འཕྲུལ་རྒྱལ་གྱིས་ཡང་
ཞུས་པ། འདི་ལྟར་ཟབ་ཅིང་རྒྱ་ཆེ་བ། བཀའ་རྒྱུད་ལུང་རིག་མན་ངག་རྣམས། ཚེ་
རབས་ལས་འཕྲོ་ཅི་ལྟར་ལགས། བསྟན་པའི་གཙོ་བོས་བཀའ་སྩལ་པ། རྒྱལ་པོ་ལ་
སོགས་འཁོར་རྣམས་ཉོན། ཚེ་རབས་སྔོན་ནས་ཚོགས་བསགས་ཏེ། སྒྲིབ་སྦྱངས་ད་
ལྟར་རྒྱལ་པོར་སྐྱེས། སྔོན་ཚེ་ནོར་བུ་བླངས་དུས་སུ། ཕྱི་ནང་གསང་བའི་བགེགས་
བྱུང་པས། ཚངས་པ་ལྷ་བརྒྱད་ཆེ་བཞི་ཡིས། གཟུངས་བཏོན་པས་ལམ་གྱི་བར་ཆོད་
འབྱུང་བ་བསལ། གནོད་པ་ཞི་ཞིང་ཐུགས་རྗེས་སྐྱོབས། ཁ་ཆར་བགགས་སམ་ཆུ་མེད་
དུས། གཙུག་ན་རིན་ཆེན་ཀླུ་བརྒྱད་རིགས་བཞི་ཡིས། གཟུངས་འདོན་ཁ་བཅད།
ཆར་འབབ་ཆུ་ལས་སྒྲོལ། དལ་ཡམས་ནད་རིམས་བྱུང་བའི་དུས། གཤེན་ཆེན་གཡང་
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བརྒྱད་ཚོགས་བདག་བཞི་ཡི་གཟུངས་འདོན། ཡམས་རིམས་དལ་ཁ་ཆོད། རླུང་ལོག་
ཐོག་སེར་སྐར་མདའ་ལྷུང་། ཐང་བཟང་གཟའ་བརྒྱད་གདོང་མོ་བཞི། གཟུངས་
འདོན་ཆོ་འཕྲུལ་གདུག་ཟེར་ཆད། མཚོ་དབུས་ཆུ་སྲིན་ལང་པའི་དུས། མ་ཧ་སྡེ་
བརྒྱད་འབྱུང་བ་བཞིས། གཟུངས་འདོན་ཆུ་སྲིན་ཁ་མིག་བཙུམ། རིན་ཆེན་གླིང་ཕྱིན་
ནོར་སྒོ་བསྡམས། ས་བདག་ཁམས་བརྒྱད་སྲུང་བཞི་ཡིས། གཟུངས་འདོན་རིན་ཆེན་
གཏེར་སྒོ་ཕྱེས། མིག་གྲིབ་མུན་གླིང་ངོ་མི་ཤེས། འཇོག་པོ་སྨན་བརྒྱད་སྐྱོང་མ་བཞི།
མདོ་བཀླག་མཐོང་ཐོས་དྲན་པ་གསལ། མ་རུང་མཁའ་འགྲོ་མི་བཏང་ཟ། ཁ་འབར་
ཡུམ་བརྒྱད་སྲུང་བཞི་ཡིས། གཟུངས་ཀློག་ཤ་ཟ་སྲིན་པོ་ཁོག །འབྱུང་བ་དུས་བཞི་
ལོག་མེན་འབྱུང་། རྒྱལ་མོ་བཞི་ཡི་གཟུངས་བཏོན་པས། རང་གི་གནས་སུ་བདེ་བར་
ཕྱིན། ཡིད་བཞིན་ནོར་བུ་རྣམ་གསུམ་ལོན། དཀར་ལ་འཚེར་དང་དམར་ལ་གདངས།
སྣུམ་ལ་འདྲིལ་བ་གསུམ་བྱུང་བས། སྨུག་པོ་བསམ་པ་ཡིད་བཞིན་འགྲུབ་པའི་ཏིང་
འཛིན་རིན་པོ་ཆེ། དམར་བ་སྨོན་ལམ་བཏབ་བཞིན་དུ། འགྲུབ་པའི་གཟུངས་སྔགས་
རིན་པོ་ཆེ། དཀར་བ་བྱ་བ་བརྩོན་བཞིན་དུ། འགྲུབ་པ་མཆོད་རྟེན་རིན་པོ་ཆེ། འདི་
དག་ཡེ་ཤེས་སྤྲུལ་པའི་ལྷ། གསོལ་བ་བཏབ་པའི་ཡོན་ཏན་གྱིས། འཇིག་རྟེན་ལམ་གྱི་
བར་ཆོད་བསལ། བསམ་པ་འགྲུབ་ཅིང་དངོས་གྲུབ་སྟེར། རང་རང་ཕྲིན་ལས་ཞུ་བ་
ཡིས། ལས་རྣམས་ཐམས་ཅད་འགྲུབ་པའོ། །དེ་ནས་ནོར་བུ་རིན་ཆེན་དེ། ཡེ་གཤེན་
འདོད་པ་དགུ་འགྱུར་གྱིས་ཕྱག་ཏུ་ཕུལ་བས། གསོལ་བཏབ་གཙུག་ཏུ་བཀུར་བ་ཡིས།
ནམ་མཁས་ཁྱབ་ཚད་དོན་རྣམས་འགྲུབ། ནམ་མཁའི་མཛོད་ལ་མངའ་བསྙེམས་ཏེ།
སྨོན་ལམ་ཤིང་ལ་ལོངས་སྤྱོད་ཅིང་། ཡེ་ཤེས་རྒྱ་མཚོ་བློ་ལ་མངའ། ཅི་འདོད་ཡིད་
བཞིན་རེ་བ་བསྐོངས། ནོར་བུ་རིན་ཆེན་འོད་ཟེར་གྱིས། ཡུལ་ཁམས་རིན་པོ་ཆེ་རུ་
འགྱུར། དྲངས་མ་སྤུངས་པ་ཉིད་འགྱུར་རོ། །རིགས་སུམ་ཅུ་རྩ་གསུམ་པ་ཡིས། སུམ་
212

མདོ་སྡེ། གཟུངས་སྡེ་རིན་ཆེན་ཕྲེང་བ།
ཅུ་རྩ་གསུམ་དཀོར་མངའོ། །དེ་ཅིའི་ཕྱིར་ཞེ་ན། སྟོན་པ་ལེགས་གྲུབ་ཐང་པོ་ལ། རྒྱལ་
པོ་ཀུན་དགའ་རིན་ཆེན་གྱིས། དཀོར་ནོར་ཚོགས་སུ་བསྔོས་ནས་སུ། མགྲོན་བཞི་
མཉེས་པར་བྱ་བ་སྟེ། ད་ལྟ་འདོད་པ་དགུ་འགྱུར་ལགས། ཡིད་བཞིན་ནོར་བུ་ཐོབ་པ་
ཡང་། སྔ་རབས་དེ་ལྟར་ཚོགས་བསགས་ཤིང་། དེ་བས་གཡང་བླན་བྱིན་དབབ་དང་།
ཚོགས་མཆོད་ལུང་ཞུ་རྗེས་གནང་དང༌། མཆོག་ཐུན་དངོས་གྲུབ་འབྱུང་བའོ། །
བསམ་པ་ཡིད་བཞིན་འགྲུབ་པའི་ཏིང་འཛིན་ཡིད་བཞིན་ནོར་བུ་ནི། ཏིང་འཛིན་རྣམ་
གསུམ་གསལ་བར་སྒོམ། ཚད་མེད་བཞི་ལྡན་རིམ་བཞིན་བསྒོམ། དབུས་སུ་རྣམ་པར་
རྒྱལ་བ་བསྒོམ། སྤྱི་གཙུག་དུས་གསུམ་བདེར་གཤེགས་བསྐྱེད། རྒྱབ་ཏུ་དབྱིངས་ཀྱི་
ཡུམ་ཆེན་བསྐྱེད། གཡས་སུ་ཡེ་ཤེས་ལྷ་ཆེན། གཡོན་དུ་སངས་པོ་འབུམ་ཁྲི། མདུན་
དུ་བསྟན་པའི་གཙོ་བོ། ཕྱོགས་བཞིར་མཚན་ལྡན་ཁྱེའུ་བཞི། མཚམས་བཞིར་རིགས་
རྟགས་རྣམ་པ་བཞི། སྒོ་བཞིར་ཁྲོ་བོ་རུ་བཞི། སྟེང་དུ་སངས་རྒྱས་ཁྱུང་གསས།
གཡས་སུ་འབྲུག་གསས་གནམ་གྲགས་སྒོམ། གཡོན་དུ་འབྲུག་གསས་ལྡེ་བོ་གསུང་
ཆེན་བསྐྱེད། གཡས་ཕྱོགས་སེང་གསས་ལྷ་དབང་། གཡོན་ཕྱོགས་སེང་གསས་མི་
མགོན། ཤར་ཕྱོགས་སུ་ཀོང་ཙེ་འཕྲུལ་རྒྱལ། ལྷོ་རུ་ཀེང་ཙེ་ལེན་མེད། ནུབ་ཏུ་གཅན་
ལྷ་མིག་དགུ། བྱང་དུ་བདུད་འདུལ་ཁྱབ་པ། དཀྱིལ་འཁོར་དེའི་ཕྱི་རིམ་ན། ལྷ་ཆེན་
ཚངས་པ་འབུམ་ཁྲི། སྐུ་མདོག་དཀར་ལྗང་འབར་བ་ལ། གཡས་པས་ཤེལ་གྱི་ཆག་
ཤིང་ལ། གཡོན་པས་ཤེལ་གྱི་ཕྲེང་བ་འདྲེན། ངང་པ་བསྣོལ་བའི་ཁྲི་ལ་བཞུགས།
འཁོར་དུ་ལྷ་ཆེན་བརྒྱད་ཀྱིས་བསྐོར། སྐུ་མདོག་ཕྱག་མཚན་རིགས་དང་མཐུན། ཕྱག་
མཚན་དགོས་འདོད་གཏེར་བརྒྱད་བསྣམས། ཤར་དུ་རྒྱལ་ཆེན་ཡུལ་འཁོར་སྲུང་།
བྱང་དུ་རྒྱལ་ཆེན་རྣམ་ཐོས་སྲས། ནུབ་ཏུ་རྒྱལ་ཆེན་སྤྱན་མི་བཟང་། ལྷོ་རུ་རྒྱལ་ཆེན་
འཕགས་སྐྱེས་པོ། ཉེ་དབང་སུམ་ཅུ་འཁོར་དང་བཅས། ལྷ་ཡི་སྡེ་རིགས་ཐམས་ཅད་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྒོམ། དཀྱིལ་འཁོར་དེ་ཡི་ནུབ་ཕྱོགས་སུ། ཀླུ་རྒྱལ་གཙུག་ན་རིན་ཆེན་ནི། སྐུ་མདོག་
ལྗང་ཁུ་རྒྱན་དང་ཆས། གཡས་པས་ཀླུ་ཤིང་དཔག་བསམ་བསྣམས། གཡོན་པས་
བདུད་རྩིའི་བུམ་པ་འཛིན། སྣ་ཚོགས་སྦྲུལ་རིགས་གདན་ལ་བཞུགས། འཁོར་དུ་ཀླུ་
རིགས་བརྒྱད་ཀྱིས་བསྐོར། སྐུ་མདོག་ཕྱག་མཚན་རིགས་དང་མཐུན། ཕྱག་མཚན་ལོ་
འབྲས་མེ་ཏོག་བསྣམས། ཤར་ཕྱོགས་རྒྱལ་རིགས་མི་མགོན་དཀར། ལྷོ་ཕྱོགས་རྗེ་
རིགས་ནོར་རྒྱས་སེར། ནུབ་ཕྱོགས་གཙང་རིགས་བྲམ་ཟེ་དམར། བྱང་ཕྱོགས་རྨང་
རིགས་གདོལ་པ་ནག །ཆུ་དབང་སུམ་ཅུ་འཁོར་དང་བཅས། ཀླུ་ཡི་སྡེ་རིགས་ཐམས་
ཅད་སྒོམ། དཀྱིལ་འཁོར་དེ་ཡི་བྱང་ཕྱོགས་སུ། གཡང་བདག་འདོད་པ་དགུ་འགྱུར་ནི། །
སྐུ་མདོག་གསེར་གྱི་སྙིང་པོ་འདྲ། གཡས་པས་ཡིད་བཞིན་ནོར་བུ་བསྣམས། གཡོན་
པས་གཏེར་གྱི་བུམ་པ་འཛིན། རིན་ཆེན་གཏེར་གྱི་ཁྲི་ལ་བཞུགས། འཁོར་དུ་གནོད་
སྦྱིན་བརྒྱད་ཀྱིས་བསྐོར། སྐུ་མདོག་ཕྱག་མཚན་རིགས་དང་མཐུན། ཕྱག་ན་རིན་ཆེན་
རྐྱལ་བུ་བསྣམས། ཤར་ཕྱོགས་དཀོར་བདག་སྐྱེས་བུ་ནི། ལྷོ་ཕྱོགས་ཨརྱ་འཛམ་བྷ་ལྷ།
ནུབ་ཕྱོགས་ཚོགས་བདག་གླང་པོའི་ཞལ། བྱང་ཕྱོགས་ཡག་ཤ་ཀུ་བེ་ར། འཁོར་དུ་
རྒྱལ་བློན་བཅུ་གསུམ་བསྐོར། གནོད་སྦྱིན་སྡེ་རིགས་འཁོར་བཅས་སྒོམ། དཀྱིལ་འཁོར་
དེ་ཡི་ལྷོ་ཕྱོགས་སུ། ལྷ་མིན་ཐང་བཟང་རིང་སྐྱེས་ནི། སྐུ་མདོག་གཞའ་ཚོན་སྣ་ལྔ་འདྲ།
གཡས་པས་གནམ་ལྕགས་མཚོན་ཆ་བསྣམས། གཡོན་པས་རྫུ་འཕྲུལ་གོ་ཆ་འཛིན།
གླང་ཆེན་ཐལ་ཀའི་གདན་ལ་བཞུགས། འཁོར་དུ་གཟའ་ཆེན་བརྒྱད་ཀྱིས་བསྐོར། སྐུ་
མདོག་ཕྱག་མཚན་རིགས་དང་མཐུན། ཕྱག་མཚན་གོ་མཚོན་སྣ་ཚོགས་བསྣམས།
ཤར་ཕྱོགས་སྐར་ལྕམ་རྒྱལ་མོ་སྟེ། བྱང་ཕྱོགས་རླུང་ལྕམ་རྒྱལ་མོའོ། །ནུབ་ཕྱོགས་གློག་
ལྕམ་འཕར་མ་ལ། ལྷོ་ཕྱོགས་ཐོག་ལྕམ་འཁོར་བཅས་སྒོམ། འཁོར་དུ་སྡེ་དཔོན་སུམ་
ཅུས་བསྐོར། གཞན་ཡང་ལྷ་སྲིན་ཐམས་ཅད་སྒོམ། དཀྱིལ་འཁོར་དེ་ཡི་བྱང་ནུབ་ན།
214

མདོ་སྡེ། གཟུངས་སྡེ་རིན་ཆེན་ཕྲེང་བ།
ཆུ་སྲིན་མ་ཧཱ་ཀ་ར་ནི། སྐུ་མདོག་དམར་ནག་འོད་དུ་འབར། གཡས་པས་རི་རབ་
ལྗོན་ཤིང་བསྣམས། གཡོན་ན་ཆུ་བེར་ཞགས་པ་ལྡོག །རྒྱ་མཚོ་ཆེན་པོའི་གདན་ལ་
བཞུགས། འཁོར་དུ་སྡེ་བརྒྱད་དྲེགས་པ་འབུམ་གྱིས་བསྐོར། སྐུ་མདོག་ཕྱག་མཚན་
རིགས་དང་མཐུན། ཕྱག་མཚན་རང་རྟགས་སྣ་ཚོགས་བསྣམས། ཤར་གྱི་ཕྱོགས་ནས་
ས་ཡི་བདག །བྱང་གི་ཕྱོགས་ནས་རླུང་གི་བདག །ནུབ་ཀྱི་ཕྱོགས་ནས་མེ་ཡི་བདག །
ལྷོ་ཡི་ཕྱོགས་ནས་ཆུ་ཡི་བདག །གཡེན་ཁམས་སུམ་ཅུའི་འཁོར་གྱིས་བསྐོར། གཞན་
ཡང་དྲེགས་པ་ཐམས་ཅད་སྒོམ། དཀྱིལ་འཁོར་དེའི་བྱང་ཤར་དུ། ས་བདག་གཙང་
ཀུན་འཁོར་ལོ་ནི། སྐུ་མདོག་གསེར་ལ་གཡུ་འོད་འབར། གཡས་པས་འཁོར་ལོ་རིན་
ཆེན་བསྣམས། གཡོན་པས་བདུད་རྩིའི་བུམ་པ་བསྣམས། མ་ཧཱ་རུས་སྦལ་གདན་ལ་
བཞུགས། འཁོར་དུ་སྤར་ཁམས་བརྒྱད་ཀྱིས་བསྐོར། སྐུ་མདོག་ཕྱག་མཚན་རིགས་
དང་མཐུན། ཕྱག་མཚན་འབྱུང་བ་རྣམ་བརྒྱད་བསྣམས། ཤར་གྱི་ཕྱོགས་ནས་སྟག་སྐྱ་
བོ། བྱང་གི་ཕྱོགས་ནས་རུ་སྦལ་རྒྱ། ནུབ་ཀྱི་ཕྱོགས་ནས་བྱ་དམར་མོ། །ལྷོ་ཡི་ཕྱོགས་
ནས་གཡུ་འབྲུག་སྔོ། ལོ་རྒན་ཟུང་འབྲེལ་སུམ་ཅུས་བསྐོར། གཞན་ཡང་ས་བདག་
འཁོར་བཅས་སྒོམ། དཀྱིལ་འཁོར་དེ་ཡི་ལྷོ་ཤར་དུ། སྨན་གྱི་ཇོ་བོ་འཇོག་པོ་ནི། སྐུ་
མདོག་དཀར་པོ་ཨིན་ཊའི་མདངས། གཡས་པས་རིན་ཆེན་གསེར་ཉ་བསྣམས།
གཡོན་པས་བདུད་རྩིའི་བུམ་པ་བསྣམས། གཡུ་འབྲུག་སྔོན་པོའི་གདན་ལ་བཞུགས།
འཁོར་དུ་སྨན་བརྒྱད་དག་པས་བསྐོར། སྐུ་མདོག་ཕྱག་མཚན་རིགས་དང་མཐུན།
ཕྱག་མཚན་མེ་ལོང་སྒྲོན་མ་བསྣམས། ཤར་དུ་རྒྱལ་མཆོག་མི་སྐྱོངས་མ། ལྷོ་རུ་གཡང་
མཆོག་ནོར་སྐྱོངས་མ། ནུབ་ཏུ་ཁྱུང་མཆོག་རྟ་སྐྱོངས་མ། བྱང་དུ་སྲིད་མཆོག་ཟས་
སྐྱོངས་མ། སྨན་ཕྲན་སུམ་ཅུའི་འཁོར་གྱིས་བསྐོར། གཞན་ཡང་སྨན་མོ་ཐམས་ཅད་
སྒོམ། དཀྱིལ་འཁོར་དེ་ཡི་ལྷོ་ནུབ་ཏུ། གནོད་སྦྱིན་ཁ་ལ་འོད་འཕྲོ་མ། སྐུ་མདོག་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དམར་སེར་མེ་འོད་འཕྲོ། ཕྱག་གཡས་འགུག་པའི་ལྕགས་ཀྱུ་བསྣམས། གཡོན་པས་
ཡམས་ཀྱི་རྐྱལ་པ་བསྣམས། སེང་གེ་དཀར་མོའི་ཁྲི་ལ་བཞུགས། འཁོར་དུ་དཔལ་
ཡུམ་བརྒྱད་ཀྱིས་བསྐོར། སྐུ་མདོག་ཕྱག་མཚན་རིགས་དང་མཐུན། ཕྱག་ན་གྲི་ཁུག་
ཐོད་པ་བསྣམས། ཤར་དུ་ལྷ་མོ་འོད་ཟེར་ཅན། ལྷོ་རུ་ལྷ་མོ་སྣང་ཟེར་ལྡན། ནུབ་ཏུ་
ལྷ་མོ་དབྱངས་ཅན་མ། བྱང་དུ་ལྷ་མོ་ནོར་རྒྱུན་མ། འཁོར་དུ་མཁའ་འགྲོ་སུམ་ཅུས་
བསྐོར། གཞན་ཡང་མ་ཚོགས་ཐམས་ཅད་བསྐྱེད། བསམ་པ་ཡིད་བཞིན་འགྲུབ་པ་ཡི།
ཏིང་འཛིན་ནོར་བུ་རིན་ཆེན་ནོ། ། སྨོན་ལམ་ཡིད་བཞིན་འགྲུབ་པའི་གཟུངས་སྔགས་
ནོར་བུ་རིན་ཆེན་ནི། ཨ་ཨཱ་ཧཱུཾ། ཨ་ཨ་ཨད་ཨོཾ་སལ་སལ་ཧ་འ་ཧཱུྃ་འོ་ལམ་ལམ་ཡཾ་ཡཾ་རཾ་
རཾ་ཁཾ་ཁཾ་ཧཱུྃ་ཧཱུྃ་ཨོཾ་ཨོཾ་ཨ་ལོ་སྤར་ཨ་ལམ་གསལ་ཟེར་སྤྲོས་འོད་རུམ་ཁྱབ་བདལ་སྤྲོས་པ་
མཁའ་ལ་མཉམ་སྟེ་བདལ་བདལ། གྱེར་དྲུང་མུ་ཁྲི་པ་ཁྲི་པ་ཡེ། རད་ན་དྲུང་མུ་ཁྲི་པ་
ཁྲི་པ་ཡེ། པད་མ་དྲུང་མུ་ཁྲི་པ་ཁྲི་པ་ཡེ། ཀར་མ་དྲུང་མུ་ཁྲི་པ་ཡེ་ཁྲི་པ་ཡེ། ཁྲི་དུར་
ཨ་པར་སླང་དུ་ཏྲིལ་ལེ་ཏྲག་མ་ཏྲག་མ་ཏྲག་ཤ་བྷོ། ། ཁྲི་དུར་ཨ་པར་སླང་དུ་ཏྲིག་ལེ་
ཏྲག་མ་ཡག་ཤ་བྷོ། །ཁྲི་དུར་ཨ་པར་སླང་དུ་ཏྲིལ་ལེ་ཏྲག་མ་རག་བྷོ། ། ཁྲི་དུར་ཨ་པར་
སླང་དུ་ཧྲིལ་ལེ་ཏྲག་མ་གླུ་ཤ་བྷོ། །ཁྲི་ཁྲོང་ཀ་རུ་ན། བྷ་མ་ལེ། ཤ་ན་མུ་ཀ་ཡེ། སེང་ཧ་
མུ་ཀ་ཡེ། དམུ་ར་ཏ་ཧན་པ་ཏ་ཡེ། མ་ཧ་ཙན་ཏྲ། ར་ཙ་ཝེར་རོ། །སད་མིན་ཀེ་རུ།
རུ་ཀེ་དུ། མ་ཧ་ཧ་དྷ་རག་ཤ་ཏྲི། ཨ་ཏྲི་རྫི་སུ་ས་མ་ཡ། གྱེར་དུན་ཙེ་མ་ར་ཡ། མ་ཧ་
བྷི་མ་ཡེ། མ་ཧ་ཨ་ཏི་ཡེ། མ་ཧ་དན་ཏི་ཡེ། མ་ཧ་ད་བ་ཡེ། མ་ཧ་ཡགྷ་ཡེ། མ་ཧ་གྷ་
ན་ཡེ། མ་ཧ་རག་ཡེ། མ་ཧ་རུ་པ་ཡེ། མ་ཧ་ཨག་ནེ་ཡེ། པྲ་མ་ར་ཙ་ཡེ། ཡག་ཤ་ར་
ཙ་ཡེ། ན་ག་ར་ཙ་ཡེ། ཡ་མ་ར་ཙ་ཡེ། ན་ག་ར་ཙ་རད་ན་ཕུ་། ན་ག་མ་ཧ་ཕུ་། ན་
ག་དེ་བ་ཕུ་། ན་ག་ཡག་ཤ་ཕུ་། ན་ག་ཨིག་ཏྲ་ཕུ། ན་ག་པད་མ་ཕུ་། ན་ག་ཧི་ལི་ཕུ་།
ན་ག་ཕེ་ཤ་ཕུ་། ན་ག་ཧུ་ལུན་ཕུ་། ན་ག་གུར་ལིང་ཕུ་། ན་ག་ཕུ་ཙེ་ཕུ་། ན་ག་སྤུ་ཏེ་
216

མདོ་སྡེ། གཟུངས་སྡེ་རིན་ཆེན་ཕྲེང་བ།
ཕུ་། ན་ག་ས་རྦ་ཕུ་། རད་ན་སད་ཝེར་སི་ཏི་ཏྲང་འདུ། རད་ན་པ་ཏྲ་ཡེ། མ་ནུ་པ་ཏྲ་
ཡེ། དྷ་ན་པ་ཏྲ་ཡེ། བྷེ་ཤ་ར་མ་ནི་པ་ཏྲ་ཡེ། ཀི་ལི་མི་ལི་ཡེ། མི་ཙི་ཀུན་ལི་ཀུན་དྷ་ལི་
ཡེ། མུ་ཀུ་དྷ་ན་ཡེ། བ་ར་དྷ་ན་ཡེ། ར་ཙ་ས་དུ་ས་མ་ཡེ། འཛམ་བྷ་ལ་འཛའ་ལེན་པ་
ཏྲ་ཡེ། གླུ་བྲུམ་གྷ་ན་པ་ཏི་ཡེ། མ་ཧ་ཀུ་བེ་ར་ཙ་ཡེ། སད་དོ་སད་མིན་སད་ཝེར་པ་ཡེ།
གཟའ་ཁ་ཏྲ་རུ་ཏྲ་ཡེ། སུ་རྒྱ་ཡེ་ཙན་ཏྲ་ཡེ། ཙག་ཤུ་ཡེ། བྱི་ཏི་པ་ཏ་ཡེ། ཀི་ལི་མི་ལ་ཡ།
བྱ་རྨུ་ར་ཙ་ཡེ། མ་ཧ་ཡག་ཤ་ཡེ། མ་མ་ནེ་བྲུམ་རང༌། མ་མ་ཡོ་ནི་ལི་ཐུན། མ་མ་
ཚངས་སྟང་ར་ཡེ། མ་མ་མུ་མར་བྷོ། མ་ཧ་ཀ་ར་བམ་ཀ་ར་ཡེ། ཀ་ར་ཀ་ར། ཀི་རི་ཀི་
རི། ཀུ་རུ་ཀུ་རུ། ཙ་ར་ཙ་ར། ཙི་རི་ཙི་རི། ཙུ་རུ་ཙུ་རུ། ས་ར་ས་ར། སི་རི་སི་རི། སུ་
རུ་སུ་རུ། ལོ་ལཾ་ཨ་ལཾ། ཡཾ་ཡཾ་ཨ་ཡཾ། རཾ་རཾ་ཨ་རཾ། མཾ་མཾ་ཨ་མཾ། ཁཾ་ཁཾ་ཨ་ཁཾ། མ་ཧ་
ཙན་ཏྲ་ར་ཙ་ཡེ། མུ་ཁེན་ཏྲ་ཙ་ཡེ། མ་མ་ཁོན་ཏྲ་ཡེ། སཾ་སཾ་གིང་ཏྲི་ཡེ། མ་ཧ་ཙ་ཏྲ་
ཧ་ལ་ཡེ། ཁོ་ཁོ་ཏིང་ནམ་ཡེ། ཡཾ་ཡཾ་ཟོན་ལམ་ཡེ། རཾ་རཾ་ལི་རམ་ཡེ། ཏྲམ་ཏྲི་ཙན་ཏྲ་
ཡེ། ཧ་ལ་ཧ་ལ་ཡེ། ཧ་ར་ཧ་ར་ཡེ། ཧ་པ་ཧ་པ་ཡེ། ཧ་ཏང་ཧ་ཏང་ཡེ། ན་ག་མ་ཧ་
ཕུ་། ན་ག་ན་ག་མ་མ་སང་སངས། ན་ག་མ་མ་སལ་སལ་ན་ག་མ་མ་ཕུད་ཕུད། ན་
ག་མ་མ་ལམ་ལམ། ན་ག་མ་མ་ཐོལ་ཐོལ། ན་ག་མ་མ་སྨྲོས་སྨྱོས། ན་ག་མ་མ་སྟོན་
སྟོན། ན་ག་མ་མ་ལྷང་ལྷང་། ན་ག་མ་མ་སློང་སློང་། ན་ག་མ་མ་ཧ་ཧ་ཡེ། ན་ག་མ་
མ་ཧ་རད་ན་ཡེ། ན་ག་མ་མ་འགོ་ར་ཡེ། ན་ག་མ་མ་དུང་ར་ཡེ། ན་ག་མ་མ་སི་ཏི་ཡེ།
མ་མ་ཏྲག་ཤ་ཡག་ཤ་མུ་ཏྲ་ཡེ། དྲུང་མུ་དྷ་ཀི་ནི། རད་ན་དྷ་ཀི་ནི། པད་མ་ཌཀྐི་ནི།
གར་མ་དྷ་ཀི་ནི། དྲག་མོ་དྷ་ཀི་ནི། ཡག་མོ་དྷ་ཀི་ནི། རག་མོ་དྷ་ཀི་ནི། ལོ་ཀ་དྷ་ཀི་ནི།
ཨ་ལོ་ཀི་ལ་ཏ་ལོ་ཡེ་སྭཱཧཱ། ཙམ་པ་ཡེ་སྭཱཧཱ། མ་དྷ་ཡེ་སྭཱཧཱ། སུ་རྒྱ་ཡེ་སྭཱཧཱ། ཀུ་རུ་ཀུ་ལེ་
ཧྲི་ཧྲི་སཱཧཱ། དྷ་རི་ནི་སི་དྷི་ཡེ་སྭཱཧཱ། སྨོན་ལམ་བཏབ་པ་ཡིད་བཞིན་འགྲུབ་པ་ཡི།
གཟུངས་སྔགས་ནོར་བུ་རིན་ཆེན་ཡིན། ཨཱ་ཨ་མ་བསྲོ་ༀ་ཨ་ཧཱུྃ་རཾ་ཛ། ཧ་ས་ཆ་ན་མ་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཧ་ཁྲོ་ཧཱུྃ་ཕཊ༔ ཨ་རྫི་རག་གེ་ཨ་ཨ་ཨ། ཨ་ཨ་ཨ། ཨ་ཨ་ཨ། ཏྲི་བྷེ་ན་ཡེ། ཕུ་ཕུ་ཕུ་།
ཕུ་ཕུ་ཕུ་། ཕུ་ཕུ་ཕུ་། ཕ་ཕེ་ཕི་ཕུ་། ཏྲང་ཏྲང་ཏྲང་། ཏྲང་ཏྲང་ཏྲང་། ཏྲང་ཏྲང་ཏྲང་།
ཁྲི་འཛམ་གྷ་ཡག་ཤ། ཨེ་ཨེ་ཨེ། ཨེ་ཨེ་ཨེ། ཨེ་ཨེ་ཨེ། མ་ལམ་དམ་ཐོ། ཨ་ཡ་མ་དུ་རུ་
ཀ་ཤུ་ན། ར་ཙ་ཏྲི་ཡམ། སང་མུ་ས་རི་རྔ། ཁང་ཟིན་ལམ་ཤམ་ཤ་ན་ཁྲ་རུ། ཆུང་
ནམ་གང་གཡའ་སྤང་ནག་མུ་ཆུ་མཚོ་མི་ནོར་རྟ་ཟས་སྐྱོང་མ། གླུ་མ་ཏྲག་རག་སྤྱན་
བམ་སང་མ་ཧ་དྷེ་ལེ་ལ་རྟ་རེ། སྙིང་པོས་བསྐྱེད་པའི་གཟུངས་སྔགས་སོ། །ཨིན་ཏྲ་
འཛམ་པ་ལ་ཡེ་སྭཱཧཱ། ཨག་ནེ་འཛམ་པ་ལ་ཡེ་སྭཱཧཱ། ཨ་པྲ་འཛམ་པ་ལ་ཡེ་སྭཱཧཱ། ཨ་
ཏི་འཛམ་པ་ལ་ཡེ་སྭཱཧཱ། སུ་རྒྱ་འཛམ་པ་ལ་ཡེ་སྭཱཧཱ། ཨ་རྒྱ་འཛམ་པ་ལ་ཡེ་སྭཱཧཱ། ཙ་
རྒྱ་འཛམ་པ་ལ་ཡེ་སྭཱཧཱ། བྷི་རྒྱ་འཛམ་པ་ལ་ཡེ་སྭཱཧཱ། པ་ཏྲ་འཛམ་པ་ལ་ཡེ་སྭཱཧཱ། སུ་
ཏྲ་འཛམ་པ་ལ་ཡེ་སྭཱཧཱ། རག་ཏྲ་འཛམ་པ་ལ་ཡེ་སྭཱཧཱ། རུ་ཏྲ་འཛམ་པ་ལ་ཡེ་སྭཱཧཱ།
སད་དོ་འཛམ་པ་ལ་ཡེ་སྭཱཧཱ། སད་མིན་འཛམ་པ་ལ་ཡེ་སྭཱཧཱ། སད་གེ་འཛམ་པ་ལ་ཡེ་
སྭཱཧཱ། སད་ཕུ་འཛམ་པ་ལ་ཡེ་སྭཱ་ཧཱ། སད་ཝེར་འཛམ་པ་ལ་ཡེ་སྭཱཧཱ། ཏྲག་ཤ་འཛམ་
པ་ལ་ཡེ་སྭཱཧཱ། རག་ཤ་འཛམ་པ་ལ་ཡེ་སྭཱཧཱ། ཡག་ཤ་འཛམ་པ་ལ་ཡེ་སྭཱཧཱ། ཕེ་ཤ་
འཛམ་པ་ལ་ཡེ་སྭཱཧཱ། གྲུ་ཤ་འཛམ་པ་ལ་ཡེ་སྭཱཧཱ། མ་ཧ་ར་ཙ་ཡེ་སྭཱཧཱ། པྲ་མ་ར་ཙ་ཡེ་
སཱཧཱ། ཡགྷ་ར་ཙ་ཡེ་སྭཱཧཱ། གྷ་ན་ར་ཙ་ཡེ་སྭཱཧཱ། གྷ་ན་ར་ཙ་ཡེ་སྭཱཧཱ། རད་ན་ར་ཙ་ཡེ་
སཱཧཱ། དྷ་ན་ར་ཙ་ཡེ་སྭཱཧཱ། མ་ན་ར་ཙ་ཡེ་སྭཱཧཱ། ཏྲང་ས་རྦ་སི་ཏི་ཨ་ཡུ་རད་ན་འབྲུ་
འདུ། བཟླས་པའི་བསྙེན་སྒྲུབ་གསང་སྔགས་སོ། བསྭོ་ཨཱ་རག་ཤ་ཀི་ལི་ཀི་ལི་ཡ། ཨ་ཕུ་
ཏྲང་ཏྲི། ཨེ་ས་མ་ཡ་སྡོམ། གནོད་བྱེད་འབྱུང་པོ་ཨེ་ཧུར་ཐུམ་ཛ་མ་ར་ཡ་རྦད། མ་
འགྲུབ་གཟིར་བའི་དྲག་སྔགས་སོ། ། བྱ་བ་ཐམས་ཅད་བརྩོན་བཞིན་དུ་འགྲུབ་པའི།
རྟེན་མཆོག་ནོར་བུ་རིན་ཆེན་འདི། ཐུགས་རྟེན་སྙིང་པོ་ཐེབ་མཚོན་དང་། རིན་ཆེན་
སྣ་ལྔས་བྲིས་པར་བྱ། གསུང་རྟེན་སྔགས་འབྲུ་མཐོ་གང་བ། ཕྲེང་བ་ལྔ་ལ་བཏགས་
218

མདོ་སྡེ། གཟུངས་སྡེ་རིན་ཆེན་ཕྲེང་བ།
པར་བྱ། སྐུ་རྟེན་སྐུ་རིས་ཁྲུ་གང་པ། དེ་ལ་ལྔ་ཡི་ཕོང་གིས་ཚད། དལ་ལ་འདོམ་གང་
གྲུ་བཞི་བྱ། ཞི་རྒྱས་དབང་དྲག་དཀྱིལ་འཁོར་བསྒོམ། རྟེན་དང་གཏོར་མ་སོ་སོར་
འགོད། ལྷ་ཆེན་རྟེན་ལ་མ་འདལ་འབུལ། ནོར་བདུན་རྫས་བརྒྱད་རྟེན་དུ་བཀོད།
འབྲུ་སྣ་མེ་ཏོག་གཅལ་དུ་བཀྲམ། སྐུ་གདུང་རིང་སྲེལ་མདུན་དུ་འབུལ། སྦྱིན་པའི་ཕ་
རོལ་ཕྱིན་པར་སྨོན། ནད་མུག་མཚོན་གསུམ་ཞི་བ་དང་། ཕྱོགས་རྣམས་ཀུན་ལ་རྒྱལ་
བར་འགྱུར། ཀླུ་ཆེན་རྟེན་ལ་བུམ་པ་བཅའ། ཀླུ་སྨན་རྫས་དབང་ལྔ་ཚན་ལྔ། བུམ་
པའི་བཅུད་དུ་བླུག་པར་བྱ། རིན་ཆེན་གཏེར་ཁའི་ནོར་བུ་ནི། བུམ་པའི་སྙིང་ཁར་
བཞུགས་པར་བྱ། ཚོང་པའི་གླིང་ནས་དར་བླང་མ། བུམ་པའི་མགུལ་ཆིང་གཟུངས་
ཐག་བྱ། ལྷ་འདྲེ་འདུ་བའི་རི་གཉན་སར། ཤིང་གཅིག་སྐྱེས་པ་ཁ་རྒྱན་བྱ། འཇམ་པོ་
རྒྱ་སྲོང་ཚོང་དུས་སུ། གཏེར་ཁ་སྡེ་དགོན་རྒྱ་ཐབས་ས། དབང་གི་དཀྱིལ་འཁོར་རྡུལ་
ཚོན་ས། མདོར་ན་མང་པོ་འདུ་བའི་གནས། ས་བླང་དལ་ལ་ཟླ་གམ་བྱ། དབུས་སུ་
བུམ་པ་མཚན་ལྡན་བཞུགས། ཆུ་གཏོར་ཆུ་སྦྱིན་མཆོད་པར་བཏང་། སྣང་སྲིད་
དབང་དུ་འདུ་བར་འགྱུར། ཆར་ཆུ་དུས་སུ་འབབ་པ་དང་། བཙའ་དང་སེར་བ་ཞི་བ་
དང༌། ལོ་འབྲས་རྟག་ཏུ་སྨིན་པ་དང༌། འགྲོ་བ་བྲན་དུ་འཁོལ་བར་འགྱུར། གནོད་
སྦྱིན་རྟེན་ལ་བསེ་སྒྲོམ་དུ། གླག་ནག་སྡེར་མོ་ནེའུ་ལེའི་ཁ་རླུད། ནེའུ་སྙིང་དང་ལུག་
ནག་སྙིང་། རྐུན་ཆེན་སེན་མོ་རིན་པོ་ཆེ། ཁྲེ་ནས་ཡོད་པའི་འབྲུ་སྣ་དང༌། མ་བརྒྱ་བུ་
བརྒྱ་འཕེལ་བའི་ནས། ཕྱུག་པོ་སྟོང་ལུག་གྲོ་མོའི་སོག་པའི་བལ། བརྒྱ་འབྲི་གཡག་གི་
དཔུང་རྩིད་དང་། བུ་བཅུ་ཡོད་པའི་ནུ་ཞོ་དང༌། དཔའ་བོ་གཡུལ་དུ་ཤི་བའི་མཐེ་
བོང་། ཚོང་དུས་ལོན་པའི་རྩི་སྨན་དང་། གཞན་ཡང་ལྔ་ཚན་གང་འཚོགས་བླུག །ད་
ལའི་དབུས་སུ་བཞག་པར་བྱ། རྟ་བསྙམས་ཕུད་གཡང་བླན། ཚོགས་མཆོད་འབུལ།
དཀར་གསུམ་མཆོད་ན་ནོར་རྣམས་འཕེལ། འབྲུ་ནས་མཆོད་ན་འབྲུ་རྣམས་འཕེལ།
219

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྨན་གྱི་མཆོད་ན་ནད་རྣམས་ཞི། སྤོས་ཀྱི་མཆོད་ན་གྲ་ས་འདུ། ནོར་བུའི་མཆོད་ན་ཚེ་
རིང་འགྱུར། མངར་གསུམ་མཆོད་ན་སྲིད་རྣམས་གྲོལ། ལྷ་མིན་རྟེན་དུ་གླང་པོ་ཆེ།
སིང་ལྡིང་སེང་གེ་ལྟོ་སྦྱོར་དང་། བསེ་བྱང་ཁྲབ་བྱང་རིན་ཆེན་དབྱིག ། གོ་མཚོན་སྣ་
དགུ་སྒྲ་བླའི་རྟེན། གསེར་རྟ་གཡུ་སྒྲོམ་རྒྱལ་མཚན་དང་། འཕན་དར་དུང་སྟག་ཁ་
དྲག་རྟེན། བཙན་ཕྱུག་འཕན་དར་རྫས་བླང་བླུགས། དཀྱིལ་འཁོར་གྲུ་གསུམ་དབུས་
སུ་བཞགས། ཤ་ཁྲག་ཡུ་ཏི་འབྲུ་སྣ་དང༌། ཏིལ་དང་ཉུངས་ཀར་མཚེ་ཐུན་རྫས།
མཆོད་པས་བརྩན་ཕྱུག་འཕེན་དར་འགྱུར། ཤ་ཁྲག་མཆོད་ན་དགྲ་བགེགས་འདུལ།
མིང་བྱང་བསྲེགས་ན་འབྱུང་པོ་འབྲོས། ས་ལ་ས་ལོ་ཤིང་གི་བྱང་བུ་ལ། རྒྱལ་པོའི་བྱང་
བུ་བྲིས་ནས་སུ། རྟ་དཀར་ཤ་དང་སྲོ་མ་ར་ཙ་བསྲེགས། རྒྱལ་པོའི་གདུག་པ་ཞི་བར་
འགྱུར་རོ། །སྟག་མ་དཀར་དམར་བྱང་བུ་ལ། མ་མོའི་ལིང་ག་བྲིས་ནས་སུ། མ་མ་
ནག་མོའི་ཤ་དང་དུག་མོ་ཉུང་། བསྲེག་པས་མ་མོའི་གདུག་པ་ཞི། དེ་བཞིན་དགྲ་
བགེགས་སྡེ་རིགས་རྣམས། རིག་པས་སྒྲོལ་ཐབས་ཤེས་པར་བྱ། ལྷ་སྲིན་རྟེན་ལ་རྒྱ་
ལྤགས་ལ། བྱི་བ་ཁ་སྤྲད་སྦྲུལ་མཇུག་བྲི། ཆུ་སོགས་རྡོ་དང་ཤེལ་ལྔ་བུ། རྡོ་ནག་གི་
ལྕགས་ཁྲམ་ཤིང་མདོས། སྲེ་ཐོད་མགྲོན་བུ་ཕག་སྣ་དང༌། ལྕགས་ཀྱུ་ཞགས་པ་ལ་
སོགས་རྣམས། ཁུག་བུའི་ནང་དུ་དཀྱིལ་འཁོར་དབུས་སུ་བཞགས་ནས་ནི། མཆོད་
བསྟོད་གོང་བཞིན་བྱས་པ་ན། ལྷ་སྲིན་སྡེ་བརྒྱད་དམ་ལ་འདུ། ཆུ་སྲིན་འབར་བའི་
ཞལ་ཁ་ནས། སྦྱིན་སྲེག་མན་ངག་ལྟར་དུ་ཤེས། དགྲ་བགེགས་ཆུ་སྲིན་ཞལ་དུ་
བསྟབས། ས་བདག་རྟེན་ལ་སག་བཅོས་བཅའ། ཏོང་ཙེ་ཆའུ་གསེར་ས་བྱུང༌། གཡུ་
མིག་མེད་བྲེ་སྲང་ཞོ་ཆ་དང༌། ཕུ་སྣས་སྲབ་ལྟར་རྙིང་པའི་དྲེག་པ་དང་། ཤེས་བྱའི་
ལག་ཆ་ལྡེ་མིག་བཟང་པོ། ག་འུའི་ནང་དུ་བརྩལ་ནས་སུ། ད་ལའི་དབུས་སུ་བཞགས་
པར་བྱ། རིན་ཆེན་སྣ་ཚོགས་གཏོར་མ་མཆོད། ཡུལ་ས་རྣམས་ལ་གསོལ་ཁ་མཆོད།
220

མདོ་སྡེ། གཟུངས་སྡེ་རིན་ཆེན་ཕྲེང་བ།
འབྲུ་འཕེལ་ལོ་ལེགས་གནས་བརྟེན་འགྱུར། རིན་ཆེན་གཏེར་ཀྱང་རྙེད་པར་འགྱུར།
ས་བདག་ཀླུ་གཉན་ཀུན་དང་སྡུམ། ལོ་ཟླ་ཞག་གིས་གེག་ཚོགས་སེལ། ནད་རིམས་
དལ་ཡམས་ཆད་པར་འགྱུར། སྨན་སྐྱོངས་རྟེན་ལ་མེ་ལོང་དང་། མར་མེ་སྤོས་མེ་སྒྲོན་
མ་དང་། པི་ཝང་གླིང་བུ་ཏིང་ཏིང་ཤག །སྨན་ཐོད་ཤེལ་ཐོད་སྐུ་གཟུགས་དང་། སྨན་
བཤོས་སྤུ་ཤུན་སྟག་གཟིག་རས། དར་མན་ཟ་འོག་རིན་པོ་ཆེ། གདུག་གུ་འགུ་ཡ་ཟུར་
ཕུད་དང༌། རིན་ཆེན་ཕྲེང་བ་མུ་ཙ་དང༌། ད་ལའི་དབུས་སུ་བཞགས་ནས་ནི། དཀར་
མངར་འབྲུ་སྨན་མེ་ཏོག་མཆོད། རྨི་ལམ་རྣོ་ཞིང་ལུང་ཡང་སྟོན། རྣ་བར་གཏམ་ཞིང་
གཟུགས་ཀྱང་མཐོང༌། གདོན་ཡང་སྟོང་ལ་ནད་ཀྱང་གསོ། མཁའ་འགྲོའི་རྟེན་དུ་ཐོད་
པ་བཤམས། ཡུ་ཏི་ཏིང་བུར་བན་ཙས་བཀང་། མེ་ལོང་འཁོར་ལོ་སིན་དྷུ་ར། པད་མ་
རག་ཏའི་ཐིག་ལེ་ནི། ལྷའི་གྲངས་དང་མཉམ་པར་བཀོད། མཁའ་འགྲོ་མཉེས་པའི་
ཚོགས་འཁོར་བསྐོར། བསྲེ་བ་རྣམ་བཞིའི་དམ་ཚིག་བསྲེ། གཞན་ཡང་མཁའ་འགྲོའི་
བཀའ་རྟེན་ནི། ཐོད་ལྔ་ཐོད་དྲིལ་རྐང་དུང་དང༌། རུས་རྒྱན་དྲིལ་བུ་གཡེལ་ཁ་དང༌།
མཆོག་ཕུར་ཞིང་གི་གཡང་གཞི་དང་། ཞུན་ཆེན་མར་མེ་ཚིལ་ཆེན་སྤོས། ཐིག་ལེ་
དཀར་དམར་ནལ་བུའི་རྒྱལ་མཚན་དང༌། བུང་བུའི་ས་བོན་ཐ་སྐར་རྡོ་རྗེ་དང༌།
ཡང་གསང་མཁའ་འགྲོའི་མཉེས་བརྟེན་ལ། སྨན་རག་གཏོར་མ་བདུད་རྩིའི་མཆོད།
བར་བར་གསོལ་ཞིང་དངོས་གྲུབ་སྟེར། བྱིན་རླབས་འབྱུང་ཞིང་རྡུལ་ཤུགས་སྤྱོད།
དགྲ་ཇག་རྐུན་མའི་གཅན་ཁ་ཆིང༌། དོན་འགྲུབ་བསམ་པ་བདེ་བར་འགྱུར། བློ་
འཕེལ་དབྱངས་སྙན་ཚིག་ལ་མཁས། ངག་ལ་འགྲོ་བ་མོས་ཤིང་འདུ། སི་ཏི་དངོས་
གྲུབ་ཤུགས་ལས་འབྱུང་། ཡེ་ཤེས་སྐྱེ་ཞིང་གསང་སྔགས་སྟོན། མེ་དྲོད་སྐྱོངས་ཞིང་
གསང་སྔགས་འགྲུབ། ཚེ་རིང་ནད་མེད་རྒས་ཀྱང་རྐ། བདག་དོན་ནད་ཀྱི་ཚུགས་མི་
འགྱུར། ཉེས་པ་བཀའ་ཆད་བརྩོན་ལས་གྲོལ། སྤྱི་རུ་རྟེན་རྫས་བཤམས་པ་ནི། ཅང་
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཤེས་རྟ་དང་གླང་པོ་ཆེ། འདོད་འཇོ་བ་དང་མ་ཧེ་མཛོ། བུམ་པ་བཟང་དང་ནོར་བུ་
བཟང་། དཔག་བསམ་ཤིང་དང་སྨོན་ལམ་ཤིང་། བཀྲ་ཤིས་རྫས་བརྒྱད་མཆོད་པ་
བརྒྱད། རྒྱལ་སྲིད་སྣ་བདུན་རིན་ཆེན་བདུན། ཨུ་དུ་འབར་བ་གེ་སར་དང་། སུམ་ཅུ་
རྩ་གསུམ་དཀོར་ནོར་ལ། སུམ་ཅུ་རྩ་གསུམ་ངོ་མཚར་མཚོ། མཆོད་པའི་རྫས་སུ་
བཤམ་པར་བྱ། བྱ་བ་བརྩོན་ཞིང་འགྲུབ་པ་ཡི། རྟེན་མཆོག་ནོར་བུ་རིན་ཆེན་ཡིན།
དེ་ལྟར་བརྩོན་པའི་ཡོན་ཏན་ནོ། །བརྒྱ་ཚར་འདོན་ན་གདུག་རྩུབ་གནོད་པའི་ཕྱོགས་
རྣམས་ཞི། འགྲོ་ལ་བྱམས་ཤིང་དགའ་བར་འགྱུར། སྟོང་ཚར་འདོན་ན་ལོངས་སྤྱོད་
འཕེལ། མི་ནོར་བསྲུངས་ཤིང་སྐྱབས་པ་དང་། གང་སྟོང་བར་ཆོད་མི་འབྱུང་ངོ༌། །
དཀོར་ནོར་མངའ་རིས་བསོད་ནམས་འཕེལ། འགྲོ་བ་བདག་ལ་དངོས་གྲུབ་སྟེར། ཁྲི་
རུ་འདོན་ན་དབང་ཕྱུག་འཐོབ། སྣང་བ་དབང་དུ་འདུས་ནས་ནི། འགྲོ་བ་བྲན་དུ་
འཁོལ་བ་དང་། གོང་ལྟར་དམིགས་པའི་ལས་རྣམས་འགྲུབ། འབུམ་དུ་འདོན་ན་
གྲགས་པ་ནི། ནམ་མཁའི་མཐའ་དང་མཉམ་པར་འགྱུར། བདེ་ཆེན་ས་ལ་གནས་པ་
དང་། ལྷ་སྲིན་དམ་ལ་འདོག་པ་དང་། ཏིང་འཛིན་ལྷུན་གྱིས་གྲུབ་པ་དང༌། ལྷ་འདྲེ་
མི་ལ་བཀའ་བརྩན་དང་། གདུལ་ཀ་མ་ལུས་འདུལ་བ་དང་། བསམ་པ་ཙམ་གྱིས་
ལས་རྣམས་འགྲུབ། ཡོན་ཏན་དེའི་རྟགས་རྣམས་ནི། རྨི་ལམ་ཉམ་སྣང་དངོས་སུ་
འབྱུང༌། ཉི་ཟླ་ཤར་དང་མེ་ཏོག་རྒྱས། ལུས་བཀྲུ་དྲི་མ་དག་པ་དང་། ལྷ་ཡི་གནས་སུ་
ཕྱིན་པ་དང༌། ལུང་བསྟན་བཀའ་རྣམས་ཐོས་པ་དང་། ཤེལ་གྱི་སྒོ་ང་རྙེད་པ་དང་།
རིག་པ་གསལ་ཞིང་ཏིང་འཛིན་དྲག ། རྨི་ལམ་གྱིས་རྨི་ལམ་ངོས་ཟིན་པ་དང༌། རྨི་ལམ་
སྒྱུ་མར་ཤེས་པ་དང་། རྨི་ལམ་གཏན་ནས་མེད་པ་དང༌། དུས་གསུམ་སྐྱེ་བ་དྲན་པ་
དང༌། འཇིགས་སྐྲག་སྙིང་རྗེ་དད་སྐྱེས་དང་། སྣང་བ་སྒྱུ་མར་ཤེས་པ་དང་། བདག་
འཛིན་ཞེན་ཆགས་མེད་པ་དང་། མཆོག་གི་དངོས་གྲུབ་ཐོབ་པའི་རྟགས། རིན་ཆེན་
222

མདོ་སྡེ། གཟུངས་སྡེ་རིན་ཆེན་ཕྲེང་བ།
གླིང་དུ་ཕྱིན་པ་དང༌། རྒྱ་སོགས་ཚོང་དཔོན་བྱེད་པ་དང་། བན་བོན་རྒྱལ་པོ་མོན་པ་
དང་། བོན་ཆེན་ཡུལ་ལྷ་གཞི་བདག་དང་། སྐྱེས་ཕྲན་བུ་མོ་གཙང་མ་ནི། བསྙེན་
བཀུར་དངོས་གྲུབ་སྟེར་བ་དང༌། འབྲུག་ཁྱུང་སེང་གེ་ཞོན་པ་དང་། གཅན་ཟན་སྟོང་
གིས་བསྐྱོར་བ་དང༌། མི་ཆེན་བཙོན་དུ་བཟུང་བ་དང༌། འདབ་ཆགས་གཤོག་པ་བྲག་
པ་དང་། ཁྱི་རྒོད་མཆེ་བ་ཕུད་པ་དང་། མཛོ་གཡག་ཁལ་དུ་འགེལ་བ་དང་། རི་བོའི་
རྩེ་ལ་ཕྱིན་པ་དང༌། ཆུ་བོ་བརྒལ་ནས་ཆོད་པ་དང་། ཐོག་སེར་བབ་འཕྲོ་བཅད་པ་
དང་། རྣོ་མཚོན་མདའ་མདུང་བཅག་པ་དང་། ལྷ་སྲིན་དམ་ལ་ཐོག་ནས་ནི། ཐུན་
མོངས་དངོས་གྲུབ་སྟེར་བའི་རྟགས། གཞན་ཡང་ཡོན་ཏན་བསམ་མི་ཁྱབ། རྨི་ལམ་
བཟང་ལ་ངན་པ་ནི། དར་རས་སྔོ་དམར་གྱོན་པ་དང་། མགོ་ལ་འཕྲུལ་དམར་
བཙུགས་པ་དང་། ཤིང་ལ་ཁུ་བྱུག་གྲགས་པ་དང་། ན་ཆུང་མཛེས་དང་འགྲོགས་པ་
དང་། བུ་ཆུང་ཡིད་འོང་པང་བ་དང་། གསེར་དང་བྱི་རུ་གཏེར་རྙེད་རྣམས། ལྕགས་
དང་ར་གན་རྡོལ་པ་དང་། བཟང་ལ་ངན་པའི་རྨིས་རྟགས་སོ། །ངན་ལ་བཟང་བའི་
རྨིས་ལྟས་ནི། རང་བཤས་ནང་གྲོལ་བཀྲུས་པ་དང་། ཡན་ལག་ཕྱོགས་བཞིར་
བཞགས་པ་དང་། དོན་སྙིང་ཁ་རུ་སྐྱུག་པ་དང༌། མཛེ་བྱུང་ཕུང་པོ་སྐྲང་བ་དང་།
རྒྱལ་ཁམས་སྤྲང་ཟས་བསྡུ་བ་དང་། གྲིབ་ཀྱིས་ཟིལ་གྱིས་གནོན་པ་དང་། ཆོ་འཕྲུལ་ཆེ་
བར་བྱུང་བ་ནི། ངན་རྟགས་བཟང་པོར་གྱུར་བའོ། །རྨི་ལམ་འཕྲོ་ལ་སད་པ་དང་།
གཅན་ཟན་རང་ལ་རྒོལ་བ་དང་། གར་འགྲོའི་གནས་སུ་ཕྱིན་པ་དང་། ནོར་སྟེར་བར་
གཞན་འཕྲོག་པ་དང༌། ལོ་ཏོག་ཕྱུགས་ཀྱིས་ཟོས་པ་དང༌། ལས་ཀ་བྱེད་འཕྲོ་ལུས་པ་
དང་། ཉི་ཟླ་གཟའ་ཡི་ཟིན་པ་ནི། བར་ཆོད་ཡོང་བའི་སྔ་ལྟས་ཡིན། རྨི་ལམ་མ་རན་
པར་རྨི་ལམ་བཟང་། བགེགས་ཀྱི་བསླུ་བ་འོང་བའི་རྟགས། མི་རན་དུས་སུ་རྨི་ལམ་
ངན། ལྷ་ཡི་ཉམ་ཉུལ་འོང་བའི་རྟགས། དེ་ལྟར་སྐྱོན་ཡོན་རྟགས་རྣམས་འབྱུང་། ཨེ་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་ཧོ། མི་སྐྱེ་མི་འགག་མཚན་མའི་ཡུལ་ལས་འདས། མཐའ་བྲལ་མཉམ་པ་སྟོང་པའི་
ཆ་ལ་གནས། མ་བཅོས་ཐིག་ལེ་རང་རིག་སེམས་སུ་གཅིག །འཁོར་བ་མྱང་འདས་
ཐབས་དང་ཤེས་རབ་སྦྱར། དམིགས་མེད་བོན་སྐུ་མི་འགྱུར་ས་ལ་གནས། ལོངས་
སྤྱོད་རྫོགས་སྐུའི་ས་བཅུའི་སྒྲིབ་པ་སྦྱང༌། ཅིར་ཡང་སྤྲུལ་སྐུའི་ས་དགུའི་སེམས་ཅན་
འདྲེན། སྐུ་གསུམ་བདེ་བར་གཤེགས་ལ་ཕྱག་འཚལ་བསྟོད། མི་སྐྱེ་མི་འགག་དམིགས་
པའི་ཡུལ་དང་བྲལ། སྐྱེ་མེད་དབྱིངས་ནས་གསལ་བའི་འོད་འབྱུང་ཞིང་། ཐམས་ཅད་
ཐུགས་རྗེའི་མགོན་དུ་གྱུར་པ་ཡིས། དབྱིངས་ཀྱི་ཡུམ་ཆེན་སྐུ་ལ་ཕྱག་འཚལ་བསྟོད།
ཡངས་ཤིང་རྒྱ་ཆེ་ནམ་མཁའི་ངང་ཚུལ་ཅན། གཏིང་དཔག་བརྟག་དཀའ་རྒྱ་མཚོ་ཕྲ་
རབ་རྡུལ། ཡོན་ཏན་ཀུན་འབྱུང་རིན་ཆེན་ཕུང་པོ་འདྲ། ཐིག་ལེ་དབྱིངས་སུ་རང་
བཞིན་མངོན་སངས་རྒྱས། ཡེ་ཤེས་ལྷ་ཆེན་སྐུ་ལ་ཕྱག་འཚལ་ལོ། །འགྲོ་བའི་དོན་ལ་
ཐུགས་དགོངས་ཐབས་ཀྱི་མཆོག །སྲིད་པ་དཀར་པོའི་རྒྱུ་རྐྱེན་བསྟན་པའི་ལྷ། ཕ་རོལ་
ཕྱིན་བཅུ་དག་པའི་བདག་ཉིད་ཅན། ཐབས་ཀྱི་རྒྱལ་བའི་སྐུ་ལ་ཕྱག་འཚལ་ལོ། །
གདུལ་བྱ་འདུལ་ཕྱིར་གཟུགས་སྐུའི་རྣམ་པར་སྟོན། རྒྱལ་བ་རྟགས་ཅན་ཐབས་མཁས་
ཐུགས་རྗེ་ཅན། ཐམས་ཅད་མཁྱེན་པས་བཀའ་ཡི་འཁོར་ལོ་བསྐོར། སངས་རྒྱས་གཙོ་
བོའི་སྐུ་ལ་ཕྱག་འཚལ་ལོ། །སངས་པོ་འབུམ་ཁྲིའི་ཐུགས་ལས་སྤྲུལ་པ་ཡི། རིག་པའི་
གནས་ལྔ་ཡོན་ཏན་མ་རྨོངས་པ། ཐབས་དང་རྫུ་འཕྲུལ་ཁྱད་དུ་འཕགས་པ་ཡི། ཡིད་
ཀྱི་ཁྱེའུ་ཆུང་སྐུ་ལ་ཕྱག་འཚལ་བསྟོད། གཏོ་རྒྱལ་ཡེ་མཁྱེན་གསུང་ལས་སྤྲུལ་པ་ཡི།
གཏོ་རྒྱུད་འབུམ་སྡེ་ཐུགས་ལ་ངང་གིས་གསལ། རྣམ་དག་འདུལ་བས་གདུལ་བྱ་མ་
ལུས་འདུལ། གཏོ་བུ་འབུམ་སངས་སྐུ་ལ་ཕྱག་འཚལ་བསྟོད། ཐང་མ་མེ་སྒྲོན་སྐུ་ལས་
སྤྲུལ་པ་ཡི། ངོ་མཚར་རྨད་འབྱུང་འཁོར་བ་ཐར་པར་འདྲེན། ཉོན་མོངས་ཞི་ནས་
རྣམ་བྱང་ས་ལ་བགྲོད། རྨ་ལོ་གཏོ་ཆེན་སྐུ་ལ་ཕྱག་འཚལ་བསྟོད། སྟོན་པ་གཤེན་རབ་
224

མདོ་སྡེ། གཟུངས་སྡེ་རིན་ཆེན་ཕྲེང་བ།
གསུང་ལས་སྤྲུལ་པ་ཡིས། འོད་སྐུ་ཤ་ཁྲག་གདོས་དང་བྲལ་བ་ཡི། གཡུ་ལོ་ཟུར་ཕུད་
སྐུ་ལ་ཕྱག་འཚལ་བསྟོད། སྟོན་པའི་ཡོན་ཏན་ཕྲིན་ལས་ཉིད་སྤྲུལ་པ། གྱེར་སྒོ་གཏོ་སྒོ་
གཏོང་སྒོ་དཔྱད་ལ་བསྡུ། སྐུ་རིག་ཡེ་ཤེས་ལྔའི་བདུད་རྩི་ཡི། འབྱུང་ལྔ་ནད་ལྔ་དུག་
ལྔའི་གདུག་པ་འཇོམས། དཔྱད་བུ་ཁྲི་ཤེས་སྐུ་ལ་ཕྱག་འཚལ་བསྟོད། དྲི་ཟ་འདུལ་
ཞིང་ས་གཡོས་ལྡེག་གནོན་པའི། ཟོ་བོ་དབུ་དགུའི་སྐུ་ལ་ཕྱག་འཚལ་ལོ། །གནོད་སྦྱིན་
འདུལ་ཞིང་རླུང་ཁ་འགེགས་པ་ཡི། གཟེ་མ་དབུ་དགུའི་སྐུ་ལ་ཕྱག་འཚལ་བསྟོད། ཀླུ་
དབང་འདུལ་ཞིང་རྒྱ་མཚོ་དམིགས་འགེལ་པའི། རུ་ཆོ་དབུ་དགུའི་སྐུ་ལ་ཕྱག་འཚལ་
ལོ། །གཤིན་རྗེ་འདུལ་ཞིང་ངན་སོང་སྒོ་གཅོད་པའི། རོམ་པོ་དབུ་དགུའི་སྐུ་ལ་ཕྱག་
འཚལ་ལོ། །མཁའ་ལ་ལྡིང་ཞིང་དཔག་བསམ་རྩེ་འཛིན་པའི། ཁྱུང་གསས་སངས་རྒྱས་
སྐུ་ལ་ཕྱག་འཚལ་བསྟོད། རྒྱུད་ལུང་སྒྲ་སྒྲོགས་མན་ངག་ཆར་འབེབས་པའི། འབྲུག་
གསས་ལྕམ་དྲལ་སྐུ་ལ་ཕྱག་འཚལ་བསྟོད། མཚན་དང་དཔེ་བྱད་རབ་རྫོགས་འོད་
དང་ལྡན། སེང་གསས་ལྕམ་དྲལ་སྐུ་ལ་ཕྱག་འཚལ་བསྟོད། བདེར་གཤེགས་ཀུན་
འདུས་སྐུ་གསུམ་ངོ་བོ་ཉིད། རྒྱལ་སྲས་བླ་མའི་མཆོག་ལ་ཕྱག་འཚལ་བསྟོད། གཙུག་
ལག་འཕྲུལ་ལ་སྣང་སྲིད་ས་ལེར་གསལ། ཀོང་ཙེ་འཕྲུལ་རྒྱལ་སྐུ་ལ་ཕྱག་འཚལ་བསྟོད།
རིག་པའི་གནས་ལ་མ་རྨོངས་ཚད་མར་སྦྱར། ཀེང་ཙེ་ཕྱ་གསས་སྐུ་ལ་ཕྱག་འཚལ་
བསྟོད། ལྷ་སྲིན་རྩོད་པའི་གཡུལ་བཟློག་བསྟན་པ་སྲུང་། མགོན་པོ་དམིགས་དགུའི་
སྐུ་ལ་ཕྱང།་འཚལ་བསྟོད། ལོག་པའི་སེམས་འདུལ་སྡིག་བཤགས་དགེ་ལ་བཀོད། དགེ་
བསྙེན་ཁྱབ་པའི་སྐུ་ལ་ཕྱག་འཚལ་བསྟོད། ཤར་ཕྱོགས་པད་མའི་གདན་དབུས་ན།
ཚངས་པ་འབུམ་ཁྲི་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། ལྷ་ཆེན་
ཚངས་པ་རྒྱལ་བྱིན་དང་། ལྷ་ཆེན་འདོད་པའི་དབང་ཕྱུག་དང་། ལྷ་ཆེན་དབང་ཕྱུག་
ཆེན་པོ་དང་། ལྷ་ཆེན་མ་ཧཱ་དཀར་ཏི་དང༌། ལྷ་ཆེན་ཚོགས་ཀྱི་བདག་པོ་དང་། ལྷ་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཆེན་གར་མ་ར་ཙ་དང༌། ལྷ་ཆེན་ཁྱབ་འཇུག་རྒྱལ་བ་དང་། ལྷ་ཆེན་འབྲིང་གིས་རི་
ཏིང་བཅས། ལྷ་ཆེན་བརྒྱད་པོ་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་
འབུལ། ཡུལ་འཁོར་སྲུང་དང་འཕགས་སྐྱེས་པོ། སྤྱན་མི་བཟང་དང་རྣམ་ཐོས་སྲས།
རྒྱལ་ཆེན་སྡེ་བཞི་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། ནུབ་
ཕྱོགས་པད་མའི་གདན་དབུས་ན། གཙུག་ན་རིན་ཆེན་འཁོར་བཅས་ལ། ཕྱག་འཚལ་
སྐུ་བསྟོད་མཆོད་པ་འབུལ། ཀླུ་ཆེན་མཐའ་ཡས་རིག་ལྡན་དང༌། དགའ་བོ་དང་ནི་
འཇོག་པོ་དང༌། པ་རུ་ན་དང་པད་མ་དང༌། ཆུ་ལྷ་དང་ནི་སྟོབས་རྒྱུ་དང་། གཟི་
ཆེན་དུང་ནི་དུང་སྐྱོངས་དང༌། ཀླུ་ཆེན་བརྒྱད་པོ་འཁོར་བཅས་ལ། ཕྱག་འཚལ་སྐུ་
བསྟོད་མཆོད་པ་འབུལ། རྒྱལ་རིགས་མི་མགོན་དཀར་པོ་དང༌། རྗེ་རིགས་ནོར་རྒྱས་
སེར་པོ་དང་། གཙང་རིགས་བྲམ་ཟེ་དམར་པོ་དང་། རྨང་རིགས་གདོལ་བ་ནག་པོ་
དང༌། ཀླུ་རིགས་སྡེ་བཞི་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ།
བྱང་ཕྱོགས་པད་མའི་གདན་དབུས་ན། འདོད་པ་དགུ་འགྱུར་འཁོར་བཅས་ལ། ཕྱག་
འཚལ་སྐུ་བསྟོད་མཆོད་པ་འབུལ། གཡང་བདག་གང་བ་བཟང་པོ་དང༌། གཏེར་
བདག་ནོར་བུ་བཟང་པོ་དང༌། མཛོད་བདག་རིན་ཆེན་བཟང་པོ་དང༌། དམག་
བདག་འགྲོ་བ་བཟང་པོ་དང་། ནོར་བདག་འབྲོག་གནས་མཆེད་ལྔ་དང་། ཟས་
བདག་ལྷ་མོ་མཆེད་ལྔ་དང༌། གཡང་བདག་གནོད་སྦྱིན་འཁོར་བཅས་ལ། ཕྱག་
འཚལ་སྐུ་བསྟོད་མཆོད་པ་འབུལ། དཀོར་བདག་སྐྱེས་བུ་ཆེན་པོ་དང་། ནོར་བདག་
ཨ་རྒྱ་འཛམ་ལྷ་ལ། ཚོགས་བདག་འགའ་ན་པ་ཏི་དང་། ལུག་བདག་ཀུ་བེ་ར་ཙ་དང་།
ཚོགས་བདག་སྡེ་བཞི་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། ལྷོ་
ཕྱོགས་པད་མའི་གདན་དབུས་ན། ཐང་བཟང་རིང་སྐྱེས་འཁོར་བཅས་ལ། ཕྱག་
འཚལ་སྐུ་བསྟོད་མཆོད་པ་འབུམ། གཟའི་རྒྱལ་པོ་པ་ཝ་སངས། གཟའི་རྒྱལ་པོ་ཉི་མ་
226

མདོ་སྡེ། གཟུངས་སྡེ་རིན་ཆེན་ཕྲེང་བ།
དང་། གཟའ་ཡི་བློན་པོ་ཟླ་བ་དང་། གཟའ་ཡི་བྱ་ར་མིག་དམར་དང་། གཟའ་ཡི་
ཕྱག་ཚངས་ལག་པ་དང་། གཟའ་ཡི་དགེ་བསྙེན་ཕུར་བུ་དང༌། གཟའ་ཡི་ཕོ་ཉ་སྤེན་
པ་དང༌། གཟའ་ཡི་དམག་དཔོན་ཁྱབ་འཇུག་དང་། གཟའ་ཆེན་བརྒྱད་པོ་འཁོར་
བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། གདོང་མོ་སྐར་ལྕམ་རྒྱལ་མོ་དང་།
གདོང་མོ་རླུང་ལྕམ་རྒྱལ་མོ་དང་། གདོང་མོ་གློག་ལྕམ་འཕྲོས་མ་དང་། གདོང་མོ་
ཐོག་ལྕམ་འཁྲོས་མ་དང་། གདོང་མོ་སྡེ་བཞི་འཁོར་བཅས་ལ། ཕྱག་འཚལ་སྐུ་བསྟོད་
མཆོད་པ་འབུལ། བྱང་ནུབ་པད་མའི་གདན་དབུས་ན། མ་ཧ་ཀ་ར་འཁོར་བཅས་ལ།
ཕྱག་འཚལ་སྐུ་བསྟོད་མཆོད་པ་འབུལ། སྡེ་དཔོན་པྲ་མ་ར་ཙ་དང་། སྡེ་དཔོན་ཨག་
ནེ་ར་ཙ་དང༌། སྡེ་དཔོན་ཡ་མ་ར་ཙ་དང་། སྡེ་དཔོན་གར་མ་ར་ཙ་དང༌། སྡེ་དཔོན་
ག་ན་ར་ཙ་དང༌། སྡེ་དཔོན་ཡང་ནེ་ར་ཙ་དང་། སྡེ་དཔོན་ཡག་ཤ་ར་ཙ་དང༌། སྡེ་
དཔོན་མ་ཧ་ར་ཙ་དང་། སྡེ་དཔོན་རྣམ་བརྒྱད་འཁོར་བཅས་ལ། ཕྱག་འཚལ་སྐུ་
བསྟོད་མཆོད་པ་འབུལ། མངའ་བདག་མ་ཧ་དེ་བ་དང་། མངའ་བདག་ཁྱབ་འཇུག་
དེ་བ་དང་། མངའ་བདག་དབུ་མ་དེ་བ་དང་། མངའ་བདག་གར་རོ་དེ་བ་དང་། དེ་
བ་སྡེ་བཞི་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། བྱང་ཤར་པད་
མའི་གདན་དབུས་ན། ས་བདག་གཙང་ཀུན་འཁོར་བཅས་ལ། ཕྱག་འཚལ་སྐུ་བསྟོད་
མཆོད་པ་འབུལ། ཁེན་པ་གནམ་ལ་ཁོན་མ་ས། གིང་རི་གཉན་དང་དྭ་ལྕགས་གཏོད།
ཁམ་ཆུ་ཀླུ་དང་ལི་མེ་བཙན། ཟིན་ཤིང་བདུད་དང་ཟོན་རླུང་རྒྱལ། སྤར་ཁམས་
བརྒྱད་པོ་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། ཤར་གྱི་ཕྱོགས་
ནས་སྟག་སྐྱ་བོ། ལྷོ་ཡི་ཕྱོགས་ནས་གཡུ་འབྲུག་སྔོ། །ནུབ་ཀྱི་ཕྱོགས་ནས་བྱ་དམར་མོ།
བྱང་གི་ཕྱོགས་ནས་རུས་སྦལ་རྒྱ། སྒོ་སྲུང་སྡེ་བཞི་འཁོར་བཅས་ལ། ཕྱག་འཚལ་སྐུ་
བསྟོད་མཆོད་པ་འབུལ། ཤར་ལྷོ་པད་མའི་གདན་སྟེང་ན། ཇོ་བོ་འཇོག་པོ་འཁོར་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། མ་མ་དེ་དང་དུང་སྐྱོང་དང་།
རིང་ནམ་མ་དང་དིང་གཙུག་མ། ཏ་ཏི་མ་དང་གོ་ཕུད་མ། འོད་ལྡན་མ་དང་འོད་
འཕྲོ་མ། ལྷ་ཆེན་མཆེད་བརྒྱད་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་
འབུལ། རྒྱལ་མཆོག་དེ་ནི་མི་སྐྱོང་མ། གཡང་མཆོག་དེ་ནི་ནོར་སྐྱོང་མ། ཁྱུང་མཆོག་
དེ་ནི་རྟ་སྐྱོང་མ། སྲིས་མཆོག་དེ་ནི་ཟས་སྐྱོང་མ། སྐྱོང་མ་ཆེན་མོ་མཆེད་བཞི་ལ།
ཕྱག་འཚལ་སྐུ་བསྟོད་མཆོད་པ་འབུལ། ལྷོ་ནུབ་པད་མའི་གདན་སྟེང་ན། ཁ་འབར་
རྒྱལ་མོ་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། མཁའ་འགྲོ་ཉི་མའི་
ཐོད་ཕྲེང་མ། མཁའ་འགྲོ་སྣང་སྲིད་ཀུན་གྲགས་མ། མཁའ་འགྲོ་འདོད་ཁམས་དབང་
ཕྱུག་མ། མཁའ་འགྲོ་གླིང་བཞི་སྤྱི་ཕུད་མ། མཁའ་འགྲོ་དཔལ་ལྡན་ལྷ་མོ་ཡུམ།
མཁའ་འགྲོ་ཆེན་མོ་དཔལ་མོ་ཆེ། མཁའ་འགྲོ་ཆེན་མོ་དཔལ་མཆོག་མ། ས་ཡི་ལྷ་མོ་
བརྟན་བྱེད་མ། དཔལ་གྱི་ཡུམ་བརྒྱད་འཁོར་བཅས་ལ། ཕྱག་འཚལ་སྐུ་བསྟོད་མཆོད་
པ་འབུལ། དཔལ་ལྡན་ལྷ་མོ་འོད་ཟེར་ཅན། དཔལ་ལྡན་ལྷ་མོ་སྣང་ཟེར་ཅན།
དཔལ་གྱི་ལྷ་མོ་དབྱངས་ཅན་མ། དཔལ་ལྡན་ལྷ་མོ་ནོར་རྒྱུན་མ། སྟོབས་ཀྱི་མ་བཞི་
འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། ཤར་ཕྱོགས་སྒོ་མ་ལྕགས་ཀྱུ་
མ། ལྷོ་ཕྱོགས་སྒོ་མ་ཞགས་པ་མ། ནུབ་ཕྱོགས་སྒོ་མ་ལྕགས་སྒྲོག་མ། བྱང་ཕྱོགས་སྒོ་མ་
གླང་རེ་མ། སྐུ་མདོག་དཀར་སྔོ་དམར་ལྗང་སྟེ། དུས་བཞི་རྒྱལ་མོ་འཁོར་བཅས་ལ།
ཕྱག་འཚལ་སྐུ་བསྟོད་མཆོད་པ་འབུལ། དཀྱིལ་འཁོར་དེ་ཡི་ཕྱི་རིམ་ན། ཉེ་དབང་
སུམ་ཅུ་རྩ་གཉིས་དང་། ལྷ་དང་ལྷ་མོ་འཁོར་བཅས་ལ། ཕྱག་འཚལ་སྐུ་བསྟོད་མཆོད་
པ་འབུལ། ཀླུ་དབང་སུམ་ཅུ་རྩ་གཉིས་དང་། ཀླུ་དང་ཀླུ་མོ་འཁོར་བཅས་ལ། ཕྱག་
འཚལ་སྐུ་བསྟོད་མཆོད་པ་འབུལ། བློན་པོ་སུམ་ཅུ་རྩ་གཉིས་དང་། དཔའ་བོ་དཔའ་
མོ་འཁོར་བཅས་ལརw
 ། ཕྱག་འཚལ་སྐུ་བསྟོད་མཆོད་པ་འབུལ། དམག་དཔོན་སུམ་ཅུ་
228

མདོ་སྡེ། གཟུངས་སྡེ་རིན་ཆེན་ཕྲེང་བ།
རྩ་གཉིས་དང་། གཟའ་དང་སྐར་མ་འཁོར་བཅས་ལ། ཕྱག་འཚལ་སྐུ་བསྟོད་མཆོད་
པ་འབུལ། སྡེ་དཔོན་སུམ་ཅུ་རྩ་གཉིས་དང༌། མགོན་པོ་མ་མོ་འཁོར་བཅས་ལ། ཕྱག་
འཚལ་སྐུ་བསྟོད་མཆོད་པ་འབུལ། ལོ་ལྷ་སུམ་ཅུ་རྩ་གཉིས་དང་། ས་བདག་ཕོ་མོ་
འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་འབུལ། སྨན་ཕྲན་སུམ་ཅུ་རྩ་
གཉིས་དང་། སྨན་མོ་སྐྱོང་མ་འཁོར་བཅས་ལ། ཕྱག་འཚལ་སྐུ་བསྟོད་མཆོད་པ་
འབུལ། མཁའ་འགྲོ་སུམ་ཅུ་རྩ་གཉིས་དང་། མཁའ་འགྲོ་ཤུགས་འགྲོ་འཁོར་བཅས་ལ།
ཕྱག་འཚལ་སྐུ་བསྟོད་མཆོད་པ་འབུལ། རྣལ་འབྱོར་བདག་ཅག་འཁོར་བཅས་ལ།
བསམ་པ་ཡིད་བཞིན་འགྲུབ་པའི་དངོས་གྲུབ་སྩོལ། མཆོག་དང་ཐུན་མོང་དངོས་གྲུབ་
སྩོལ། འཆི་མེད་ཚེའི་དངོས་གྲུབ་སྩོལ། འགག་མེད་གསུང་གི་དངོས་གྲུབ་སྩོལ། དོན་
དམ་བདེན་པའི་དངོས་གྲུབ་སྩོལ། མི་འཇིགས་སྐྱབས་ཀྱི་དངོས་གྲུབ་སྩོལ། གསོ་བ་
སྨན་གྱི་དངོས་གྲུབ་སྩོལ། ཟང་ཟིང་ནོར་གྱི་དངོས་གྲུབ་སྩོལ། འདོད་པ་ལྔ་ཡི་དངོས་
གྲུབ་སྩོལ། ཚོགས་དྲུག་ཡུལ་གྱི་དངོས་གྲུབ་སྩོལ། འདོད་ཡོན་བརྒྱད་ཀྱི་དངོས་གྲུབ་
སྩོལ། རིན་ཆེན་གཏེར་དགུའི་དངོས་གྲུབ་སྩོལ། ནས་དང་གྲོ་དང་སོ་བ་དང་། འབྲས་
དང་ཁྲེའུ་ཙེ་བྲ་སྲན་དང་། སྣ་ཚོགས་འབྲུ་ཡི་དངོས་གྲུབ་སྩོལ། རྟ་དང་གླང་པོ་མ་ཧེ་
མཛོ། ར་ལུག་བ་གླང་རྟོལ་འགལ་དང་། རྔ་མོང་བོང་དྲེལ་ཁྱི་ཕག་སོགས། རྐང་བཞི་
ནོར་གྱི་དངོས་གྲུབ་སྩོལ། གསེར་དངུལ་གཡུ་དང་བྱུ་རུ་ཤེལ། ཟངས་ལྕགས་འཁར་བ་
དུང་དང་མཆོང་། བཻཌཱུརྱ་དང་ཡིད་བཞིན་ནོར། རིན་ཆེན་སྣ་ཚོགས་དངོས་གྲུབ་སྩོལ།
དར་ཟབ་གོས་རས་ཐེལ་ཕྲུག་དང་། སྤུ་ཤུན་ལྷ་ཡི་ན་བཟའ་སོགས། སྣ་ཚོགས་གོས་ཀྱི་
དངོས་གྲུབ་སྩོལ། ཤ་ཆང་ཇ་ཐུད་དཀར་དང་མངར། ཤིང་ཐོག་སྤྱན་གཟིགས་ལྷ་ཡི་
ཟས། སྣ་ཚོགས་ཟས་དང་བཟའ་བཏུང་དངོས་གྲུབ་སྩོལ། འབྲོག་ནོར་ཡུལ་ཞིང་བང་
ཁང་དང་། འདོད་དགུ་འབྱུང་བའི་གཏེར་མཛོད་དང་། གྲ་པ་སྡེ་རིགས་ཡོན་བདག་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གྲོགས། གཡོག་འབངས་ཕུན་སུམ་འཚོགས་པ་ཡི། དངོས་གྲུབ་ཐམས་ཅད་སྩལ་དུ་
གསོལ། དེ་ནས་སྟོན་པ་གཤེན་རབ་མི་བོ་ནི། ཏིང་ངེ་འཛིན་ལ་མཉམ་པར་བཞུགས་
ཏེ། འཁོར་གྱི་དམ་པ་མཚན་ལྡན་ཁྱེའུ་བཞི། རུ་བཞི་དབལ་གྱི་ཁྲོ་བཞི་དང་། བཀའ་
ཡི་གསས་ཆེན་རུ་བཞི་དང་། བསོད་ལྡན་རྒྱལ་བཞི་བློན་བརྒྱད་དང་། དམ་ཅན་སྡེ་
བཞི་ལ་སོགས་ཏེ། ལྷ་ཆེན་དགུ་དང་རྒྱལ་ཆེན་བཞི། ཀླུ་ཆེན་དགུ་དང་ཀླུ་རིགས་བཞི།
གནོད་སྦྱིན་དགུ་དང་ཚོགས་བདག་བཞི། གཟའ་ཆེན་དགུ་དང་གདོང་མོ་བཞི། སྡེ་
དཔོན་དགུ་དང་འབྱུང་བདག་བཞི། ས་བདག་དགུ་དང་སྒོ་སྲུང་བཞི། སྨན་མོ་དགུ་
དང་སྐྱོང་མ་བཞི། མཁའ་འགྲོ་དགུ་དང་ཤུགས་འགྲོ་བཞི། ཕྱོགས་བཞིའི་ལྷ་མོ་ལ་
སོགས་ཏེ། ལྷ་དང་ཀླུ་དང་གནོད་སྦྱིན་དང་། དྲི་ཟར་བཅས་པའི་འཇིག་རྟེན་རྣམས་
ཡི་རངས་ཏེ། གཤེན་རབ་ཀྱིས་གསུངས་པ་ལ་མངོན་པར་བསྟོད་དོ། གཟུངས་སྡེ་
རྣམ་པར་རྒྱལ་བ་རིན་ཆེན་ཕྲེང་བ་འདི། གསས་ཁང་དཀར་ནག་བཀྲ་གསལ་གླིང་
ཐོག་འབར་ནས། ཀོང་ཙེ་འཕྲུལ་གྱི་རྒྱལ་པོས། བརྒྱུད་ཡོངས་སུ་གཏད་པ་རྫོགས་སྤྲོ། །
སློབ་དཔོན་ཉི་མ་ཤེས་རབ་ཀྱིས་གཏེར་ནས་བཏོན་པ། བདག་འདྲ་མཁོས་མེད་ཡེ་
རྒྱལ་གྱིས། དཀའ་བ་སྤྱད་ནས་གུ་གེར་བརྒྱུད་དོ། །དེ་ནས་རིམ་པར་བརྒྱུད་ནས།
བདག་གིས་ཡི་དམ་དུ་བྲིས་པ་དགེའོ། །བཀྲ་ཤིས།
གོང་གི་ལེའུ་ཚན་རྣམས་ཀྱི་མ་དཔེ་ནི། ཁྱུང་པོ་སེར་ཚ་ཞུ་བླ་བསྟན་འཛིན་གྲགས་
པའི་ལག་བྲིས་ཡིག་ནག་དཔེ་རྙིང་གཟུངས་འདུས་ནང་ལྟར་མ་གཏོགས། གཞན་པའི་
བསྡུར་ཡ་མེད། སྒོ་མཛོད་དཔེ་ཞུས་ཚན་པའི་མཆན།
230

གསང་བའི་གཟུངས་སྡེ་ཉི་ཤུ་ཞེས་བྱ་བ་
བཞུགས་པའི་དབུ་ཕྱོགས་
ལེགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ས་མི་ཧུ་བྷི་ཡ་མ་པྲ་ཊ། གང་ཟག་མི་ཡི་སྐད་
དུ་ན། ཡེ་ཤེས་གསལ་བར་བསྐྱེད་པའི་གཟུངས་ཞེས་བྱ་བ། འདི་སྐད་བདག་གིས་
ཐོས་པའི་དུས་གཅིག་ན། སྟོན་པ་གཤེན་རབ་མི་བོ་ནི། རི་རབ་ཡི་རྩེ་མོ་གསལ་བ་
འོད་ཀྱི་ཧོས་གུར་ལ་བཞུགས་ནས། འཁོར་ཡེ་གཤེན་གཡུང་དྲུང་སེམས་དཔའ་སེམས་
དཔའ་ཆེན་པོ་ལྔ་སྟོང་ལྔ་བརྒྱ་དང་ཐབས་གཅིག་ཏུ་བཞུགས་སོ། ། །
༧ དེ་ཡི་ཚེ་དེ་ཡི་དུས་ནས། འཁོར་གྱི་དམ་པ་ཡིད་ཀྱི་ཁྱེའུ་ཆུང་གིས་སྟོན་པ་ལ་
ཞུས་སམ་གསོལ་པ། སྟོན་པ་གཤེན་རབ་འགྲོ་བའི་མཆོད་འོས་ཞིང་། མ་ལུས་འདྲེན་
མཛད་བྱམས་པའི་མགོན་ཆེན་པོ། །དེང་སང་སྟོན་པའི་སྐུའི་འདུལ་བའི་དུས། སེམས་
ཅན་བཀྲིད་དྲངས་ཙམ་གྱིས་སངས་རྒྱས་ཀྱང༌། མ་འོངས་བསྐལ་པ་དུས་ཀྱི་ཐ་མ་
ལ། དུག་ལྔ་ཆ་རགས་སྡུག་བསྔལ་འདམ་ལ་བྱིང་། མི་འཁྲུལ་ཡེ་ཤེས་འཁྲུལ་པའི་
མུན་པས་བསྒྲིབས། མེ་ལོང་ཡེ་ཤེས་གཏི་མུག་དུག་གིས་ནོན། མཉམ་ཉིད་ཡེ་ཤེས་
ང་རྒྱལ་ཐོག་གིས་གཏོར། སོར་རྟོགས་ཡེ་ཤེས་ཆགས་སྡང་ཆུའི་བཀྲུ། ནན་ཏན་ཡེ་
ཤེས་ཕྲག་དོག་ས་ལ་བྱིང་། དེ་འདྲ་སེམས་ཅན་ཡོངས་ལ་ཕན་འདོགས་ཕྱིར། ཡེ་ཤེས་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གསལ་བར་བསྐྱེད་པའི་གཟུངས་ཅིག་ཞུ། ཞེས་ཞུས་པས། སྟོན་པ་ཡང་དག་པའི་
ཡེ་ཤེས་ལྔ་ལྡན་གྱིས་དགོངས་པ་ལ་བཞེངས་ནས་བཀའ་སྩལ་པ། ཡིད་ཀྱི་ཁྱེའུ་ཆུང་
ལས་སོགས་འདུས་པའི་འཁོར། མ་ཡེངས་ལུས་ངག་ཡིད་གསུམ་དད་པས་ཉོན། ཞུས་
དོན་སྐབས་ལ་ཕོགས་པས་གསལ་བར་བཤད། མ་ཡེངས་ཉོན་ལ་མ་བརྗེད་ཡིད་ལ་
ཞོག །དུས་དང་བསྐལ་པ་མར་འགྲིབ་ལ། དུག་ལྔ་གདུག་པ་ནམ་མཁའི་སྤྲིན་བཞིན་
འཚུབས། ཡེ་ཤེས་ལྔ་པོ་ཉི་ཟླའི་འོད་ལྟར་བསྒྲིབས། ཚེ་འདི་མི་བདེ་འཁྲུལ་པའི་རྒྱ་
ལ་འཐུམས། ཕྱི་མ་རིགས་དྲུག་འཁོར་བའི་གནས་སུ་འཁྱམ། དེ་རྣམས་ཐར་ལམ་ཡེ་
ཤེས་བསྐྱེད་པའི་གཟུངས། བྱེ་བྲག་སོ་སོར་དབྱེ་ནས་བསྟན་པར་བྱ། དང་པོ་ཞེ་སྡང་
གནས་སུ་དག་ནས། སྟོང་ཉིད་ཡེ་ཤེས་བསྐྱེད་པའི་གཟུངས་ནི་འདི་ལྟ་སྟེ། ཨ་མ་མུ་
ཡེ་ཧ་ར་སད་ལ་གྱེར་ཞི། དུ་མུན་སང་སང་ཨུ་དུག་གཤའ་ཡ། ཡེ་སང་ཏོ་ཡོ་སྨར་ཞི་
སད་སད་སཱཧཱ། བདག་གིས་སྟོང་ཉིད་ཡེ་ཤེས་བསྐྱེད་བའི་གཟུངས་འདི་ཉམས་སུ་
བླངས་པས། མ་རིག་ཞེ་སྡང་གི་བདུད་ལས་གྲོལ་བར་གྱུར་ཅིག །སྟོང་ཉིད་ཡེ་ཤེས་
ཀྱི་དོན་དང་ལྡན་པར་གྱུར་ཅིག །དམིགས་མེད་བོན་གྱི་སྐུ་རུ་གྲུབ་པར་གྱུར་ཅིག །དེ་
བཞིན་རིགས་ཀྱི་ཞིང་ཁམས་བགྲོད་པར་གྱུར་ཅིག །དེ་ནས་གཏི་མུག་གནས་སུ་དག་
པར་གྱུར་ཅིག །མེ་ལོང་ཡེ་ཤེས་བསྐྱེད་པའི་གཟུངས་འདི་ལྟ་སྟེ། ཨ་མ་དྲུང་མུ་དྲ་མ་
ཧ་ར་ཧ་ར། ཏྲི་ཡ་ཏྲི་སད་ཨུ་དུག་ཤག་ཡ། ཀྲ་ཀྲ་ཀྲི་ཀྲི་ཡེ་མུ་སད་ལ་སྭཱཧཱ། བདག་
གིས་མེ་ལོང་ཡེ་ཤེས་བསྐྱེད་པའི་གཟུངས་ཉམས་སུ་བླངས་པས། མ་རིག་གཏི་མུག་
གི་བདུད་ལས་གྲོལ་བར་གྱུར་ཅིག །མེ་ལོང་ཡེ་ཤེས་ཀྱི་དོན་དང་ལྡན་པར་གྱུར་
ཅིག ། ལོངས་སྤྱོད་རྫོགས་པའི་སྐུ་རུ་གྲུབ་པར་གྱུར་ཅིག །གཡུང་དྲུང་རིགས་ཀྱི་ཞིང་
ཁམས་བསྒྲོད་པར་གྱུར་ཅིག །དེ་ནས་ང་རྒྱལ་གནས་སུ་དག་པའི་མཉམ་ཉིད་ཡེ་ཤེས་
བསྐྱེད་པའི་གཟུངས་ནི་འདི་ལྟ་སྟེ། ཨ་མ་ཙ་ཀྲ་ཧ་ར་ཧེ་རུ་བ་ཏ་ཀེ་ཏ་ཡ། པྲ་སྲི་དུ་
232

མདོ་སྡེ། ། གཟུངས་སྡེ་ཉི་ཤུ་པ།
སྲི་ད་རུ་ཀ་ཨུ་དུག་ཤ་ཡ། བྷི་ཏྲ་ཡ་མན་ས་ལེ་གསལ་པྲ་ཏ་སད་སཱཧཱ། བདག་གིས་
མཉམ་ཉིད་ཡེ་ཤེས་བསྐྱེད་པའི་གཟུངས་འདི་ཉམས་སུ་བླངས་པས། མ་རིག་ང་རྒྱལ་
གྱི་བདུད་ལས་གྲོལ་བར་གྱུར་ཅིག །མཉམ་ཉིད་ཡེ་ཤེས་ཀྱི་དོན་དང་ལྡན་པར་གྱུར་
ཅིག ། ངོ་བོ་ཉིད་ཀྱི་སྐུ་རུ་གྲུབ་པར་གྱུར་ཅིག །འཁོར་ལོ་རིགས་ཀྱི་ཞིང་ཁམས་བསྒྲོད་
པར་གྱུར་ཅིག །དེ་ནས་འདོད་ཆགས་གནས་སུ་དག་ནས་སོར་རྟོགས་ཡེ་ཤེས་བསྐྱེད་
པའི་གཟུངས་ནི་འདི་ལྟ་སྟེ། ཨ་མ་ནེ་ར་མུ་སྤུངས་ཁྲི་དཀར་ལམ། ནི་པར་སད་ཞི་ཧ་
ཧྲི་མུ་ཏིག་ཨུ་དུག་གཤའ་ཡ་ནི། ས་ལེ་ཁྲོ་ཏ་སངས་སང་འོད་དཀར་འབར་ལམ་སད་
སད་སཱཧཱ། བདག་གིས་སོར་རྟོགས་ཡེ་ཤེས་བསྐྱེད་པའི་གཟུངས་འདི་ཉམས་སུ་བླངས་
པས། མ་རིག་འདོད་ཆགས་ཀྱི་བདུད་ལས་གྲོལ་བར་གྱུར་ཅིག །སོར་རྟོགས་ཡེ་ཤེས་
ཀྱི་དོན་དང་ལྡན་པར་གྱུར་ཅིག །ཅིར་ཡང་སྤྲུལ་པའི་སྐུ་རུ་གྲུབ་པར་གྱུར་ཅིག །པད་
མ་རིགས་ཀྱི་ཞིང་ཁམས་བསྒྲོད་པར་གྱུར་ཅིག །དེ་ནས་ཕྲག་དོག་གནས་སུ་དག་ཅིང་།
བྱ་གྲུབ་ཡེ་ཤེས་བསྐྱེད་པའི་གཟུངས་ནི་འདི་ལྟ་སྟེ། ཨ་མ་རད་ན་ཝེར་རོ་བདལ་ཁྱབ་
ཡེ། དྷ་ཡ་ཐ་མན་དྷ་ཏྲི་ཨུ་དུག་སངས་སང་བྱ་ཡ་ནི། ཧ་ཡ་གསལ་ཁྱབ་ཨ་དཀར་
ཤི་སད་ལ་སཱཧཱ། བདག་གིས་ནན་ཏན་ཡེ་ཤེས་བསྐྱེད་པའི་གཟུངས་འདི་ཉམས་སུ་
བླངས་པས། མ་རིག་ཕྲག་དོག་གི་བདུད་ལས་གྲོལ་བར་གྱུར་ཅིག །བྱ་བ་ནན་ཏན་ཡེ་
ཤེས་ཀྱི་དོན་དང་ལྡན་པར་གྱུར་ཅིག །མངོན་པར་བྱང་ཆུབ་ཀྱི་སྐུ་རུ་གྲུབ་པར་གྱུར་
ཅིག །རིན་ཆེན་རིགས་ཀྱི་ཞིང་ཁམས་བསྒྲོད་པར་གྱུར་ཅིག ། དེ་ལྟར་དུག་ལྔ་ཡེ་ཤེས་
སུ་གྲོལ་བའི་གཟུངས་འདི་རྒྱུན་ཏུ་མ་བརྗེད་ཡི་དམ་བྱས་འགྱུར་ན། ཕུང་པོ་ལྷགས་
མེད་མངོན་སངས་རྒྱས། རིན་ཆེན་གསེར་དངུལ་མཚལ་གྱིས་བྲིས་ནས་སུ། འབྱུང་བ་
ལྔ་ལས་བསྐུར་རམ་བསྐོར་བ་ན། ཡེ་ཤེས་ལྔ་པོ་རྒྱུན་ལ་འཆར་བར་འགྱུར། ཡིད་ལ་
དྲན་ནས་བཟླས་པ་ཙམ་གྱིས་ཀྱང༌། དུག་ལྔ་བདུད་ལྔ་རང་སར་ཞི་བར་འགྱུར། ཕ་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རོལ་གང་འཕོས་རྣ་བར་བསྒྲགས་པ་ན། རིགས་དྲུག་སྐྱེ་གནས་ངན་པ་གཏན་མི་ལེན།
འདུ་བ་རྣམ་བཞིས་ནད་ཀྱི་མནར་བ་ལ། སྨན་ལ་སྔགས་ནས་བྱིན་ན་སོས་བར་འགྱུར།
ཡོན་ཏན་ཅན་གྱིས་སྙན་དུ་གསོལ་བ་ནི། རིགས་དྲུག་འདྲེན་པའི་སྟོན་པ་མཛད་པར་
འགྱུར། རྟེན་གསུམ་ཚ་ཚ་སོགས་ལ་མངའ་དབུལ་ནས། འབྱུང་བ་ལྔའི་རྐྱེན་གྱིས་
ཚུགས་པར་མི་འགྱུར་རོ། །ཡིད་ལ་དྲན་བསམ་ནམ་བརྗོད་པས་ན། དག་སྣང་ངེས་
ཤེས་རྒྱུད་ལ་འཆར་བར་འགྱུར། བཀུར་སྟི་ཕུད་དུད་ནན་ཏན་བྱས་པ་ན། འཚམས་
མེད་ལྔའི་སྒྲིབ་པ་བྱང་པར་འགྱུར། གཞན་ཡང་ཕན་ཡོན་བརྗོད་ན་བསམ་ལས་
འདས། དེ་ཕྱིར་གཟུངས་ཀྱིས་རྒྱལ་པོ་འདི་དག་ལ། ཤིན་དུ་མོས་ཤིང་རབ་ཏུ་བརྩོན་
པར་བྱའོ། །ཞེས་གསུང་པས། འཁོར་ལྷ་དང་ཀླུ་དང་མི་དང་ལྷ་མེན་དང་དྲི་ཟ་བཅས་
པའི་འཇིག་རྟེན་ཡི་རངས་ཏེ། སྟོན་པས་གསུངས་པ་ལ་མངོན་པར་བསྟོད་དོ། ཡེ་
ཤེས་གསལ་བར་བསྐྱེད་པའི་གཟུངས་ཀྱི་ལེའུ་སྟེ་དང་པོའོ།། །།
༧ གཡུང་དྲུང་ལྷའི་སྐད་དུ་ན། ད་མི་ཐ་ད་པུ་རད་པྲ་པ་ཏ། བོད་སྐད་དུ། ད་
ནི་བཟླ་བས་མྱུར་དུ་འགྲུབ་པའི་གཟུངས་ཞེས་བྱ་བ། འདི་སྐད་བདག་གིས་ཐོས་པའི་
དུས་ཅིག་ནས། སྟོན་པ་གཤེན་རབ་མི་བོ་ནི། བདུད་འདུལ་གསང་བ་སྔགས་ཀྱི་གླིང་
ན་གསང་བ་སྔགས་ཀྱི་བོན་སྟོན་ཅིང་བཞུག་སོ། །དེའི་ཚེ་དེའི་དུས་ན། འཁོར་གྱི་ནང་
ནས་གཡུང་དྲུང་འོད་གསལ་དང་སྟག་ལ་མེ་འབར་གཉིས་ཀྱིས། མེ་ཏོག་མེན་དྷ་ར་
བ་རེ་ཕུལ་ནས། ཞུས་སམ་གསོལ་པ། གསང་བ་སྔགས་ཀྱི་འབྱུང་གནས་སོ། །འཕྲིན་
ལས་མཐར་ཕྱིན་བྱམས་པའི་མགོན། བདག་ལ་གསན་ཅིང་དགོངས་སུ་གསོལ། དེང་
སང་དུས་དང་བསྐལ་པ་བཟང་། སྟོན་པ་ཞལ་བཞུགས་བོན་སྟོན་དུ། རྩོལ་སྒྲུབ་མི་
དགོས་འགྲུབ་ཐག་ཉེ། མ་འོངས་སྐལ་པའི་སྙིགས་མ་ལ། སྒྲུབ་གཤེན་རྣམས་ཀྱི་རྩོལ་
བ་ཞན། བསྙེན་དང་སྒྲུབ་པ་མཐར་མི་ཕྱིན། གསང་སྔགས་གསང་བའི་དམ་ཚིག་
234

མདོ་སྡེ། གཟུངས་སྡེ་ཉི་ཤུ་པ།
ཉམས། རིག་སྔགས་རིགས་ཀྱིས་གསལ་མི་ཐོབ། གཟུངས་སྔགས་གཟུངས་ཀྱིས་སྒྲ་
མི་དག །དྲགས་སྔགས་དྲག་པོའི་གནད་མི་ཁུམ། བཟླས་བརྗོད་བསྙོན་པའི་བརླབ་
བརྡོལ་འདྲ། བསྐྱེད་རྫོགས་བྱིས་སྦའི་སྒོམ་དང་འདྲ། གང་བསྒྲུབས་འགྲུབ་པའི་དུས་
མཐའ་རིས། གང་བསྙན་བསྙེན་པའི་དྲོད་ཚད་ཡལ། དེ་དག་རྣམས་ལ་བརྩེ་དགོངས་
ནས། བཟླས་པའི་བྱིན་རླབས་མྱུར་བ་ཡི། གཟུངས་ཀྱི་རྒྱལ་པོ་བཤད་དུ་གསོལ། ཞེས་
ཞུས་པས། དེ་ལ་སྟོན་པས་བཀའ་སྩལ་པ། གསང་སྔགས་གཤེན་པོ་གཡུང་དྲུང་
གསལ། དྲག་སྔགས་མཐར་ཕྱིན་སྟག་ལ་འབར། ཞུས་པའི་འཁོར་རྣམས་མ་ཡེངས་
ཉོན། ཞུས་པའི་དོན་བཞིན་བཤད་པར་བྱ། ཁྱོད་ཀྱིས་ཞུས་པ་ཅི་ལྟ་བུ། མ་འོངས་
དུས་མཐར་གྱུར་པའི་ཚེ། བཟླས་བརྗོད་བྱིན་རླབས་བྱིན་རེ་ཆུང་། བསྙེན་སྒྲུབ་མཐའ་
རུ་མ་ཕྱིན་པས། མགྲོན་པོ་ལམ་དུ་ལུས་པ་འདྲ། གནས་པའི་གཞི་དང་ཕྱིན་པའི་ཡུལ།
གཉིས་ཀ་དེ་ལ་རྒྱང་ཐག་རིང་། དེར་འདྲའི་སྒྲུབ་གཤེན་ཕྱི་རབས་རྣམས། གསང་
སྔགས་བཟླས་བརྗོད་གང་བྱེད་རྣམས། སྲོད་དང་ཐོ་རང་ལས་སོགས་པའི། དུས་དྲུག་
དུས་གསུམ་གང་ལ་ཡང༌། ཚད་མེད་སྙིང་རྗེའི་གཞི་བཟུངས་ནས། སྐད་ཅིག་ཉིད་ལ་
བདག་ཉིད་ནི། ཀུན་བཟང་རྒྱན་མེད་གཅེར་བུ་ལ། སྐུ་མདོག་ནམ་མཁའ་དྭངས་པའི་
མདོག །ཕྱག་ན་དཔེ་བྱད་པོ་ཏི་བསྣམས། དེའི་ཐུགས་ལས་འོད་ཟེར་ནི། ཡར་འཕྲོས་
བདེར་གཤེགས་ཐམས་ཅད་ཀྱི། གསུང་གི་བྱིན་རླབས་ཐམས་ཅད་བསྡུས། ཕར་འཕྲོས་
སེམས་ཅན་ཐམས་ཅད་ཀྱི། གང་གི་སྡིག་སྒྲིབ་ཐམས་ཅད་སྦྱངས། མར་འཕྲོས་རིགས་
དྲུག་སེམས་ཅན་གྱི། འཕྲུལ་ངག་སྒྲོགས་པའི་ལོ་ཙཱ་སྦྱར། ཚུར་འདུས་བདག་གི་ལྕེ་
སྟེང་དུ། ཡི་གེ་རཾ་ཡཾ་མཾ་གསུམ་གསལ། ངག་གི་སྡིག་སྒྲིབ་བསྲེག་གཏོར་བཀྲུས། རང་
གི་ལྕེ་སྟེང་པད་མ་འདབ་བཞིར། ཨ་མ་ཟུང་ལྔ་གསལ་བ་ལ། རིགས་ལྔ་ལྷ་རུ་མངོན་
གྱུར་ཏེ། བཟླས་པའི་སྔགས་སྒྲ་སྒྲོགས་པ་ཡི། སྟོང་གསུམ་མཐའ་ཡས་རབ་འབྱམས་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཀྱི། གཟུགས་ཅན་གཟུགས་མེད་ཡིད་གཟུགས་ཅན། ས་རྡོ་རྩི་ཤིང་ནགས་ཚལ་དང་།
རིགས་དྲུག་ཐམས་ཅད་ལྷར་གྱུར་ནས། སྔགས་ཀྱི་སྒྲ་དབྱངས་སྒྲོག་པ་ཡི། ཡོན་
ཏན་བྱིན་རླབས་བདག་ལ་ཐིམས། འགྲུབས་པའི་འབྲས་བུ་མྱུར་བར་བསམ། དེའི་
ངང་ལས་གཟུངས་འདི་བརྗོད། ཨ་མ་མུ་ཡེ་ཧ་ར་སད་གྱེར་ས་ལེ་འོད་སྤྲོས་ལ་ཁྱབ་
བདལ་སྭཱ་མཱ་ཡཱ། ཁི་ཁར་ཝེར་ཞི་དྲུང་མུ་ཙ་ཀྲ་པད་མ་རད་ན་ཧྲིང་ཧྲིང་ཛ་ཛ། ཨ་
ཨོཾ་ཧཱུྃ་རཾ་ཛ། ཨ་ཨ་ཨ། ཨོཾ་ཨོཾ་ཨཱི། ཨུ་ཨུ་ཨུ། ར་ར་རོ། ལོ་ལཾ་ལཾ། ཨེ་ཨེ་ཨེ། ཨོ་ཨོ་ཨོ།
ཨང་ཨ། ཀ་ཁ་ག་གྷ་ང་། ཙ་ཚ་ཛྷ་ཝ། ཏ་ཐ་ད་དྷ་ན། ཊ་ཐ་དྷ་དྷ་ཎ། པ་ཕ་བ་བྷ་
མ། ཙ་ཚ་ཇ་ཛྷ། ཡ་ར་ལ་ཤ་ས་ཧཱ་ཨ་རཀྵ་རཀྵ། ཨག་ཤོ་སངས་སང་ཨུ་དུག་སལ་
སལ་ཡེ་སྭཱཧཱ། ཨོཾ་བཟླས་པ་གྲུབ་མཛད་གསུང་གི་ལྷ། དཀྱིལ་འཁོར་གསང་བ་དོན་
གྱིས་མཆོག །བྱེ་བ་ས་ཡ་བསམ་མི་ཁྱབ། བསམ་གྱིས་མི་ཁྱབ་བརྗོད་མི་ལང་། སྙིང་
པོ་སྔགས་ཀྱིས་རྒྱུད་བསྐུལ་གྱིས། བཟླས་པའི་བྱིན་རླབས་བདག་ལ་སྩོལ། གསུང་གི་
དམ་ཚིག་ཉམས་པ་དང༌། མི་ཉམས་པ་རུ་སོར་ཆུད་ལ། བཟླས་པ་འབུམ་དུ་འགྲུབ་
པ་དང་། བྱིན་རླབས་འགྲུབ་རྟགས་མྱུར་དུ་གསོལ། ཞེས་པ་གཟུངས་ཀྱི་རྒྱལ་པོ་འདི།
དུས་དྲུག་མི་ཆགས་པ་བྱས་ན། གང་བསྒྲུབས་ལྷ་ཞལ་མཐོང་པར་འགྱུར། འཁོར་ལོ་
ཡངས་ལ་བརྣགས་ནས་བྲིས། གཅིག་ལ་དུང་འགྱུར་ཡོན་ཏན་ཐོབ། བསྙེན་སྒྲུབ་གང་
ཡིན་ཤམ་བུ་བྱ། འགྲུབ་རྟགས་མྱུར་དུ་ཡོང་པར་ངེས། ཆུ་ལ་སྔགས་ནས་ཆུར་བྱོས་ན།
ཆུ་ལ་གནས་ཚད་ཐར་པ་འཐོབས། ས་ལ་གདབ་ནས་སར་སྦས་ནས། ས་ལ་གནས་
ཚད་ཐར་ལམ་ཕྱེད། རླུང་དར་ལ་བྲིས་ནས་རླུང་ལ་བསྐུར། རླུང་གིས་གང་འཕོག་
སངས་རྒྱས་འཐོབ། རྒྱ་ཤོག་ལ་བྲིས་མེ་ལ་བསྲེགས། དུ་བ་གང་ཕོག་ཐར་པར་དྲོངས།
གསང་སྔགས་ཡོངས་ལ་འདི་གདག་ན། འགྲུབ་རྟགས་སྲང་ཁའི་རྡོ་དང་འདྲ། རིགས་
སྔགས་ཡོངས་ལ་འདི་གདག་ན། འཁོར་ལོ་རླུང་གིས་བསྐྱོད་པ་འདྲ། གཟུངས་སྔགས་
236

མདོ་སྡེ། གཟུངས་སྡེ་ཉི་ཤུ་པ།
ཡོངས་ལ་འདི་གདག་ན། གསེར་ལ་ནག་མཚུར་ཐེབ་པ་འདྲ། དྲག་སྔགས་ཡོངས་
ལ་འདི་གདག་ན། མཚོན་ལ་རྣོ་ངར་བརྣག་པ་འདྲ། དེ་ཕྱིར་ཡོན་ཏན་བརྗོད་ལས་
འདས། དེ་བས་འདི་ལ་བསྒྲུབ་པར་བྱ། དེ་བས་འདི་ལ་བརྩོན་པར་བྱ། དེ་བས་འདི་
ལ་བཀུར་སྟི་བྱ། དེ་བས་འདི་ལ་ཕུད་དུད་བྱ། དེ་བས་འདི་ལ་མོས་པར་བྱ། དེ་བས་
འདི་ལ་སྤྱོད་པར་བྱ། དེ་སྐད་ཅེས་བཀའ་སྩལ་པས། འཁོར་ལྷ་དང་ཀླུ་དང་མི་དང་
མི་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། སྟོན་པས་གསུངས་པ་
ལ་མངོན་པར་བསྟོད་དོ། བཟླས་པ་མྱུར་འགྲུབ་བྱིན་རླབས་མྱུར་བྱེད་ཀྱིས། གཟུངས་
ཀྱི་ལེའུ་སྟེ་གཉིས་པའོ།། །། །
༧ གཡུང་དྲུང་ལྷའི་སྐད་དུ་ན། ཤ་རི་ཡེ་ལམ་གསལ་འབར་པྲ་པ་ཏ། བོད་སྐད་
དུ། ཤེས་རབ་གསལ་བར་བྱེད་པའི་གཟུངས་ཞེས་བྱ་བ། འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་གཤེན་རབ་མི་བོ་ནི། གསས་མཁར་ཁོ་མ་རུ་རིང་གི་ནང་
ན་འཁོར་རྣམས་ལ་འཕྲུལ་ངག་བདེན་པའི་བོན་སྟོན་ཅིང་བཞུགས་སོ། །དེའི་ཚེ་དེའི་
དུས་ནས། ཡུལ་དེའི་བྱང་ཕྱོགས་ནས་རྗེ་རིགས་རྒྱལ་པོ་གཡུང་དྲུང་ལེགས་པ་བྱ་བ་
ལ། སྲས་བློ་རྨོངས་ལ་ཤེས་རབ་ཆུང་བ་ཞིག་འདུག་པས། དེའི་ཤེས་རབ་བསྐྱེད་པའི་
དོན་དུ་སྟོན་པའི་སྤྱན་སྔར་འཁོད་དེ་ཞུས་སམ་གསོལ་པ། སྟོན་པ་ལགས། ཉིད་ནི་
ཤེས་རབ་ཀྱི་མེ་འབར་བས། རྨོངས་པའི་མུན་པ་སེལ་བ་ཞིག་ལགས་ན། བདག་གིས་
བུ་འདི་ནི་བློ་རྨོངས་ལ་ཤེས་རབ་ཞན་པ་ལགས་པས། འདི་དང་མ་འོངས་པའི་དུས་
སུ་རྨོངས་པ་རྣམས་ཤེས་རབ་བསྐྱེད་པའི་གཟུངས་ཤིག་བཤད་དུ་གསོལ། ཞེས་ཞུས་
པས་གུས་པས་འདུད་དོ། དེ་ལ་སྟོན་པས་བཀའ་སྩལ་པ། ལེགས་སོ་ཁྱོད་ཀྱིས་ཞུས་
པ་དེ་ནི་ཤིན་ཏུ་ཡང་ལེགས་སོ། །སྔོན་བསྐལ་པ་གོང་མ་ཞིག་གི་དུས། ཡུལ་བདལ་
པ་འབུམ་ཁྱབ་བྱ་བར། སྟོན་པ་གཤེན་རབ་གསལ་བསྐྱེད་བྱ་བའི་ཚེ་ན། ཚོང་དཔོན་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལེགས་སྲས་བྱ་བའི་བུ་འོད་ཟེར་ཁྲི་ཁྱབ་བྱ་བ་ཤིན་དུ་རྨོངས་ཤིང་ཤེས་རབ་ཞན་པ་
ལ། དེའི་དོན་དུ་བསྟན་པས་ཤེས་རབ་གསལ་བའི་གཟུངས་མུན་སེལ་སྒྲོན་མ་བྱ་བ་
ཡོད་དོ། དེ་ཡང་བདག་གིས་བཤད་པར་བྱའོ། །ཤིན་དུ་བཤད་པར་བྱའོ། །རབ་ཏུ་
བཤད་པར་བྱའོ། །ཡང་དག་པར་བཤད་པར་བྱའོ། །དེ་བས་ན་མ་ཡེངས་པར་ཉོན་
ཅིག །དེ་ནི་འདི་ལྟ་སྟེ། བདག་གི་སྤྱི་བོར་གྲུ་གང་གི་ནམ་མཁའ་ལ། ཡུམ་ཆེན་མོ་
ཤེས་རབ་བྱམས་མ། སྐུ་མདོག་དམར་སེར་ཞབས་ཕྱེད་དཀྱིལ་དུ་བཞུགས་པ། ཕྱག་
གཡས་པས་ཤེས་རབ་ཀྱི་རལ་གྲི་དང་། གཡོན་པས་པད་མ་ཧ་ལོ་བསྣམས་པས། དེའི་
གནས་གསུམ་ནས་བསྔོ་ཨ་སྲུམ་གསུམ་མར་འཕྲོས་ནས་བདག་གི་གནས་སུ་ཐིམ་
པས། དཔྲལ་བར་བསྲོ་ལ་གཤེན་ལྷ་འོད་དཀར་གསལ་བ་གབ་རྩེ་དང་ལྕགས་ཀྱུ་
བསྣམས་པ། མགྲིན་པར་ཨ་ལས་སངས་པོ་འབུམ་ཁྲི་དཀར་ལྗང་རྒྱལ་མཚན་དང་
སྒྲོན་མེ་བསྣམས་པ། ཐུགས་ཁར་སྲུམ་ལ་རྣམ་པར་རྒྱལ་བ་སྔོན་པོ་འཁོར་ལོ་དང་ཆག་
ཤིང་བསྣམས་པ། དེའི་ངག་ཏུ་སལེ་ཤག་ཤག་སལ་ས་ལེ་ཤེ་ཀྱ་མུ་ཡེ་ལམ། ཞེས་པས་
བདག་གི་ཐུགས་ཁའི་གཤེན་རབ་ལས་འོད་ཟེར་ཡར་འཕྲོས་སངས་པོ་འབུམ་ཁྲི་གཤེན་
ལྷ་འོད་དཀར་ཤེས་རབ་བྱམས་མ་དང་གསུམ་གྱི་ཐུགས་རྒྱུད་བསྐུལ་ནས། དེ་རྣམས་
ལ་འོད་ཟེར་འཕྲོས་ནས་བདེ་བར་གཤེགས་པ་སྟོང་རྩ་བརྒྱད་ཀྱི་ཤེས་རབ་དང་མཁྱེན་
པ་ཐམས་ཅད་བསྡུས་ནས་རང་ལ་ཐིམས་པས། རང་ཉིད་ཤེས་རབ་ཀྱི་ཕུལ་དུ་ཕྱིན་
པ་མཁྱེན་རབ་ཀྱིས་མངའ་བདག་ཕ་གསས་འཕྲུལ་གྱི་རྒྱལ་པོ། གཞོན་ནུ་ལོ་བརྒྱད་
ཚུལ་ཅན། བློ་ལ་ཡེ་ཤེས་ཀྱི་མེ་དཔུང་འབར་བར་བསྒོམ། དེའི་ངང་ལས་བཟླས་པ་
གཟུངས་ཀྱི་རིམ་པ་འདི་ལྟ་སྟེ། ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ་མ་ཡེ་རུ་པ་ཡེ་ཏ་
འདུ་འདུ་ཧ་ར་སད་གྱེར་ཐ་ཚན་ས་ཏྲིག་སྐྱེ་ས་ལེ་གསལ་འབར་ལམ་སཱཧཱ། ལིག་མྱ་
ཏ་ཀྱོ་གྱི་མིན་ཏེ་སང་ལ་ཨུ་ཏ་ས་མ་ཡ་དྷ་མ་པ་ལ་ས་ཏྲིག་བྱེ་ས་ལེ་ཧ་ར་ཤ་རི་བ་སད་
238

མདོ་སྡེ། གཟུངས་སྡེ་ཉི་ཤུ་པ།
གྱེར་ཐ་ཚན་གསལ་འབར་སལེ་ཡེ་སྭཱཧཱ། ཨ་དཀར་ས་ལེ་འོད་དཀར་ཡཾ་ཡཾ་མུ་ལམ་
གསལ་གསལ་ཙི་ཏ་ཐ་ཚན་བྱེ་ས་ལེ་གསལ་བ་སྤྲོས་ལམ་ཡེ་སྭཱཧཱ། དམུ་ར་གྱེར་ཞི་ཝེར་
རོ་སྤུངས་སོ་སད་ལ་དེ་པ་མ་བ་མ་དེ་བྷ་ཏ་ཡ་ས་ཏྲིག་བྱེ་ས་ལེ་ཧ་ར་ཤ་རི་བ་སད་གྱེར་
ཐ་ཚན་བདལ་ཁྱབ་ཡེ་སྭཱཧཱ། ཨ་མ་སད་ལ་དེ་པ་དྲུང་མུ་ཀྱི་རི་ནེ་ར་རད་ན་གསལ་
འབར་ལམ། ཡཾ་ཡཾ་རཾ་རཾ་ཁཾ་ཁཾ་ཧཱུྃ་ཧཱུྃ་ཨོཾ་ཨཱ་ལོ་ཡེ་ལཾ་ཤ་རི་སྤྲོས་ལཾ་ཡེ་སྭཱཧཱ། ཞེས་གྲངས་
སུ་བསྒྲུངས་ནས་ཐུགས་དམ་གྱིས་རྒྱུད་བསྐུལ་དེ། བྱམས་ཆེན་ལྷ་མོ་བྱམས་མགོན་མ།
ཁྱབ་བདལ་མ་གཡོས་ཁྱབ་པ་ཆེ། བསྐལ་སྲིད་ཆགས་པའི་བསྐལ་པའི་བདག །བསྟན་
པའི་མངའ་བདག་བསྟན་པའི་གཙོ། བརྩེ་དང་བརྩེ་བ་ཆེན་པོའི་དགོངས། མཁྱེན་
དང་མཁྱེན་པ་ཆེན་པོས་གཟིགས། མོས་དང་མོས་པས་བདག་བསྟོད་ཀྱིས། ཉམས་
དང་ཉམས་པ་ཆེན་པོ་སྒྲིབས། ལྟུང་དང་ལྟུང་པའི་ལས་རྣམས་བཤགས། བཤགས་
གསོལ་མཆོད་པ་ཆེན་པོའི། ཐུགས་དམ་དབྱིངས་ནས་རྒྱུད་བསྐུལ་གྱིས། བདག་ལ་
རིག་པའི་ཡེ་ཤེས་སྤོར། ཤེས་རབ་བློའི་སྒྲོན་མེ་སྤོར། མི་ཤེས་རྨོངས་པའི་དྲྭ་བ་ཁྲོལ།
མ་རིག་འཁྲུལ་བའི་ཐ་རམས་ཤིག །མཁྱེན་པའི་ཡེ་ཤེས་གསལ་བར་སྤོར། བློའི་སྤོབས་
པ་རབ་ཏུ་བསྐྱེད། ངག་གི་ཚངས་དབྱངས་འཕྲུལ་ངག་སྒྲོགས། ལུས་ཀྱི་ལང་ཚོ་སྟོབས་
ཤུགས་བསྐྱེད། གསལ་བའི་བློ་དང་ཤེས་པའི་རིག །བློ་ཡིས་ཤེས་རབ་གསལ་བའི་
རིགས། ཅེས་བྱ་ལ་ཆུ་གཙང་མ་ལ་སྔགས་ནས་ཁྲུས་བྱས་ཁོང་དུ་བཏང་ན་བློའི་ཤེས་
རབ་འཕེལ། གྲུ་གང་གི་ཆུ་ལ་སྔགས་བསྙོན་པ་ལ་བྱིན་ན་དྲན་པའི་བློ་རྙེད། བ་དཀར་
མོའི་འོ་མ་དང་ཇུ་གང་ལ་སྔགས་ནས་ཁྲུས་བྱས་ཁོང་དུ་བཏང་པར་གྱུར་ནས་ལྐུགས་
པ་ཁ་འབྱེད། མ་ཆགས་རྒྱུན་དུ་བསྒྲུངས་ནས་འཛིན་པའི་བློ་ནི་ཆུ་ལ་ཟླ་བ་ཤར་བ་
འདྲ་བར་འགྱུར་རོ། །ཤེས་པའི་བློ་ནི་ཡེ་སྲིད་རྒྱལ་པོ་དང་འདྲ་བར་འགྱུར་རོ། །རིག་
པའི་བློ་ནི་ནམ་མཁའ་ལ་ཉི་མ་ཤར་བ་འདྲ་བར་འགྱུར་རོ། །རིག་པའི་རྩལ་འདྲེན་པའི་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དུས་སུ་བྱིན་རླབས་ཅན་གྱིས་ལྗགས་དང་བསྲིང་ནས་ཁོང་དུ་བསྟིམ་ནས་བློའི་ཁོང་
འཁྱུགས་ལྷག་པར་འཕེལ་ལོ། །ཞེས་བཀའ་སྩལ་པས་རྗེ་རིགས་ཀྱི་བུ་ཡང་ཤེས་རབ་
ཀྱི་ཕུལ་དུ་ཕྱིན་པར་གྱུར་ནས། འཁོར་རྣམས་ཀྱང་ཤིན་ཏུ་ཡི་རངས་ནས་སྟོན་པས་
གསུངས་པ་ལ་མངོན་པར་བསྟོད་དོ། ཤེས་རབ་བློ་གསལ་གཟུངས་ཀྱི་ལེའུ་སྟེ་གསུམ་
པའོ།། །།
༧ གཡུང་དྲུང་ལྷའི་སྐད་དུ་ན། ཨ་ཡུར་མུ་མེད་ཁྲི་རྩེ་པྲ་པ་ཏ། གང་ཟག་མིའི་སྐད་
དུ་ན། ཚེ་ལོ་མཐར་ཕྱིན་འཆི་མེད་ཀྱི་གཟུངས་ཞེས་བྱ་བ། འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་གཤེན་རབ་མི་བོ་ནི། གསས་མཁར་ཤམ་པོ་ལྷ་རྩེའི་ནང་
ན། འཆི་མེད་གཡུང་དྲུང་གི་ཏིང་ངེ་འཛིན་ལ་སྙོམས་པར་བཞུགས་སོ། །དེའི་ཚེ་འཁོར་
གྱི་ནང་ནས་རྨ་ལོ་དར་དཔྱང་གིས་གསོལ་པ། འཆི་མེད་བདུད་བྲལ་སྟོན་པ་རིན་པོ་ཆེ།
ད་ལྟ་ཞལ་བཞུགས་ཚེ་ལོ་བརྒྱ་པའི་དུས། འགྲོ་ཀུན་ཚེ་རིང་ནད་མེད་བདེ་ལེགས་ཀྱང་།
མ་འོངས་དུས་མཐའ་སེམས་ཅན་ཚེ་ཐུང་པས། དེ་དག་རྣམས་ལ་ཐུགས་རྗེ་བརྩེ་
དགོངས་ནས། ཚེ་ལོ་མཐར་ཕྱིན་གཟུངས་ཤིག་བཤད་དུ་གསོལ། ཞེས་ཞུས་པས། དེ་
ལ་སྟོན་པས་བཀའ་སྩལ་པ། རྨ་ལོ་ལས་སོགས་འདུས་པའི་འཁོར། མ་ཡེངས་དབང་
པོ་གཏོད་ལ་ཉོན། ད་ལྟའི་དུས་ན་བསྐལ་པ་བཟང་། བདག་གིས་སྐུའི་འདུལ་བའི་
དུས། སེམས་ཅན་ཚེ་རིང་བསོད་ནམས་འཕེལ། གཡུང་དྲུང་བོན་ལ་དད་མོས་ལྡན།
ཕ་རོལ་ཕྱིན་བཅུའི་ལམ་ལ་འཇུག །བདག་ཉིད་མྱ་ངན་འདས་འོག་ནས། དུས་དང་
བསྐལ་པ་མར་མར་འགྲིབས། གང་ཞིག་སེམས་ཅན་ཚེ་ཐུང་སྟེ། ལོ་ནི་སུམ་ཅུ་ཚེའི་
ཚད། ཚེའི་ཚད་ལ་མ་ཕྱིན་གོང་། བར་ཆོད་རྐྱེན་གྱི་ཐོབ་ཤོར་འབྱུང་། ལ་ལ་བདུད་ཀྱི་
ཞགས་པས་འཁྲིད། ལ་ལ་བཙན་གྱི་གྲི་ཐབ་གསོད། ལ་ལ་མ་མོའི་ནད་ཀྱི་ཞགས་པས་
འདེབས། ལ་ལ་གཟའ་ནད་ཀིང་ཀང་འབེབ། ལ་ལ་སྲིན་པོའི་ཁྲམ་ལ་འདེབས། ལ་
240

མདོ་སྡེ། གཟུངས་སྡེ་ཉི་ཤུ་པ།
ལ་གཤེན་རྗེ་ཕོ་ཉས་བདའ། དུས་མེན་འཆི་བ་བདུད་གཅོད་བྱེད། དཔྱད་རྒྱུད་ཡོངས་
ལ་བཤད་པ་ཡི། ནད་རིགས་མི་འདྲ་མང་པོ་ཡི། ཚེ་དང་སྲོག་ལ་ཤོར་ཐོབ་བྱེད། ཞག་
ནི་ལྔ་འམ་བདུན་ནས་འཆི། དེ་དག་ཡོངས་ཀྱི་དོན་ཆེད་དུ། ཚེ་ལོ་མཐའ་རུ་ཕྱིན་པ་
ཡི། གཟུངས་ཀྱི་རྒྱལ་པོ་འདི་ལྟ་སྟེ། ཨ་དཀར་མུ་ཡེ་ཚེ་ནི་བྲུམ། ཧ་ར་ཁྱོད་སངས་
སད་དོ་ཨ་ཡུ་ཚེ་ཧཱུཾ་ཧཱུཾ། ཨད་ཨོ་ས་ལེ་ཁྲི་སངས་ཤེ་ཙུ་ཚེ་འདུ་ཚེ་ཧཱུྃ། ཨ་ཡུ་ཧྲི་ཧོ་ཧ་བ་
ཏྲི་ཤུ་དྡྷེ་སྤྲོས་རམ་ཧ་ཧྲིགས་ས་མ་ཡ། ཝེར་ཞི་ཨ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། དྲུང་མུ་
ཨ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། ཀྱི་རི་ཨ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། ནེ་ར་ཨ་ཡུ་ཤེ་
ཙུ་ཚེ་ནི་ཛ་ཧཱུྃ་ཧཱུྃ་འདུ། རད་ན་ཨུ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། ཤན་ཏིང་ཨ་ཡུ་ཤེ་ཙུ་
ཚེ་ནི་ཛ་ཧཱུྃ་ཧཱུྃ་འདུ། པུས་ཏིང་ཨ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། ང་ཏི་ཨ་ཡུ་ཤེ་ཙུ་ཚེ་ནི་
ཛ་བྲོ་བྲོ་འདུ། ཀ་ལ་ཨ་ཡུ་ཤེ་ཙུ་ཚེ་ནི་ཛ་ཧཱུྃ་ཧཱུྃ་འདུ། ཨ་མ་ཧ་ར་སད་དོ་ཨ་ཡུ་ཤེ་ཙུ་
ཚེ་ནི་ཛ་ཧཱུྃ་ཧཱུྃ་འདུ། གཡུང་དྲུང་གའུ་ཚེ་རདྨ་ཚེ་བྲོ་བྲོ་འདུ། ཅེས་བརྒྱ་སྟོང་ལ་སོགས་
གྲངས་སུ་ཐེམ་ནས་ཐུགས་དམ་གནད་ནས་བསྐུལ་ཏེ། མ་གཡོས་ཁྱབ་བདལ་མཉམ་
པ་ཉིད། ལོངས་སྤྱོད་རྫོགས་པའི་སྐུ་རུ་བསྟན། འཆི་མེད་གཡུང་དྲུང་ཚེའི་ལྷ། མཁྱེན་
པའི་ཡེ་ཤེས་འདིར་དགོངས་ལ། བརྩེ་བའི་སྤྱན་གྱིས་རབ་གཟིགས་ནས། བདག་གི་
ཚེ་བསྲིང་དཔལ་བསྐྱེད་ཅིག ། ད་ལྟ་འཆི་བའི་བདུད་ཡོད་ཀྱང་། ལོ་བརྒྱ་བར་དུ་ཤོར་
ཐོབ་ཅིག །སྲོག་ལ་བབ་པའི་དགྲ་ཡོད་ཀྱང་། དུས་ལ་ཡོལ་བའི་སྲོག་སྐྱོབས་ཤིག །ལུས་
ལ་གནས་པའི་ནད་ཡོད་ཀྱང་། མྱུར་བར་སོས་པའི་སྨན་སྦྱོར་ཅིག །གཡུང་དྲུང་ཚེ་ལ་
མངའ་མཛད་པའི། ཚེའི་ལྷ་ཚོགས་ཕྲིན་ལས་དང༌། ཚེ་གཟུངས་གསང་བའི་བདེན་
པ་ཡི། ཚེ་རིང་ལོ་བརྒྱ་ཐུབ་པ་དང་། ནད་མེད་ལང་ཚོ་རྒྱས་པ་དང་། དཔལ་རྒྱས་བུ་
ནོར་འཛོམས་པ་དང་། གྲགས་པའི་སྙན་པ་ཐོབ་པར་ཤོག །ཞེས་བྱ་ལ་མི་འགྱུར་ཚེའི་
རྒྱས་གདབ་པར་བྱའོ། །གང་ཞིག་ཚེ་དང་ལྡན་པར་འདོད་པ་རྣམས། ཚེ་ལོ་མཐར་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕྱིན་བདེར་གཤེགས་འདུས་པའི་གཟུངས་འདི་ལ་མོས་པ་དང༌། བསྒྲུབས་པ་དང་
འདོན་པ་དང་བཞེངས་པར་བྱའོ། །འདི་ལ་ཕན་ཡོན་བསམ་གྱིས་མི་ཁྱབ་སྟེ། ཚེ་ཟད་
པའི་དུས་ལ་བབ་པ་ན། ཚེའི་བུམ་པ་བཅས་ལ་སྒྲུབས་ནས་སུ། བརྒྱ་སྟོང་ཁྲི་འབུམ་
གྲངས་སུ་བཟུང་ལ་སྒྲོགས། ཚེ་ཟད་ལོ་ནི་བདུན་བསྲིང་བར་འགྱུར་རོ། ། གློ་བུར་བར་
ཆོད་རྐྱེན་གྱིས་སྡང་བ་ལ། སྨྲ་བཅད་བདུན་གསུམ་སྒྲུབ་ལ་ཉུངས་ཀར་སྔགས། ཁོང་
དུ་བཏང་ཞིང་ཕྱི་ནས་བགེགས་བཀྲད་བྱ། བར་ཆོད་རྐྱེན་ལ་གཏན་ནས་ཐར་པར་
འགྱུར། འདུ་བ་རྣམ་བཞི་ནད་ཀྱིས་མནར་བ་ལ། གང་ཞིག་སྨན་ཆུ་དང་བཏབ་ལ་
བཏང་། ནང་ལ་གཏན་ནས་གྲོལ་བ་ཐེ་ཚོམ་མེད། དལ་རིམས་འགོ་བའི་ནད་རིགས་
ཐམས་ཅད་ལ། ག་བུར་གླ་རྩི་གུ་ཁུལ་ལ་བསྔགས་ནས། ནང་མོ་དྲི་ཆུར་བསྒྲགས་ནས་
བཏུང་པ་ན། འགོ་བའི་ནད་རིགས་ཐམས་ཅད་བསྲུང་པར་འགྱུར། བླ་མ་བདེར་
གཤེགས་རྟེན་གསུམ་མདུན་དྲུང་དུ། ཕྱག་འཚལ་མཆོད་པ་ཕུལ་ནས་བརྗོད་པ་ན།
སྐྱེ་བ་འདི་དང་སྐྱེ་བ་ཐམས་ཅད་དུ། འཆི་མེད་ཚེའི་རིག་འཛིན་ས་ཐོབ་འགྱུར། སྐྱེ་བོ་
ཕོ་མོ་སེམས་ཅན་ཕོ་མོ་ཤི་བ་ལ། དགེ་བའི་རྩ་བ་བསྔོས་ནས་བརྒྱ་སྟོང་སོགས། མཆོད་
སྦྱིན་རྒྱས་པར་བཏང་ནས་བཏོན་པ་ན། ཕ་རོལ་དག་པ་ལྷའི་ལུས་ཐོབ་འགྱུར། དེ་
བས་ཕྱི་རབས་སེམས་ཅན་ཕོ་མོ་དང་། ཚེ་ལོ་མཐར་ཕྱིན་གཟུངས་འདི་སྤྱོད་པར་
བྱ། ཞེས་གསུངས་པས། འཁོར་ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་
པའི་འཇིག་རྟེན་ཡི་རངས་ཏེ། སྟོན་པས་གསུངས་པ་ལ་མངོན་པར་བསྟོད་དོ། ཚེ་ལོ་
མཐར་ཕྱིན་འཆི་མེད་གཟུངས་ཀྱི་ལེའུ་སྟེ་བཞི་པའོ།། །། །
༧ གཡུང་དྲུང་ལྷའི་སྐད་དུ་ན། ཏལ་ཏ་ཨུད་སངས་པུས་ཏྲ་པྲ་པ་ཏ། གང་ཟག་
མིའི་སྐད་དུ་ན། དཔལ་དང་གྲགས་པ་རྒྱས་པའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རྒྱལ་ས་ཕོ་བྲང་གླིང་
242

མདོ་སྡེ། གཟུངས་སྡེ་ཉི་ཤུ་པ།
བརྒྱད་ཀྱི་དབུས། གསས་མཁར་བར་པོ་སོ་བརྒྱད་ཀྱི་ནང་ན་བཞུགས་སོ། །དེའི་ཚེ་
དེའི་དུས་ནས། ཁབ་ཀྱི་དམ་པ་ཀོང་ཟ་ཁྲི་ལྕམ་གྱིས། དངུལ་གྱི་མ་འདལ་ཁྲུ་སྐོལ་ཞིག་
ཕུལ་ནས་ཞུས་སམ་གསོལ་པ། རྒྱལ་བའི་དབང་པོ་མི་རྗེ་ལྷའི་སྲས། སྟོན་པའི་སྒྲོན་
མེ་བདག་ལ་དགོངས་སུ་གསོལ། ཉིད་ནི་འཁོར་བའི་ལས་ལ་སྒྱིད་ལུག་ནས། འཁོར་
བའི་ལས་ལ་མི་ཆགས་སྦྱིན་པའི་ཕུལ། ཐར་འཁོར་གཉིས་ལ་སྐྱོན་ཡོན་མི་རྟག་ཅིང་།
འཁོར་འདས་གཉིས་ལ་ཐུགས་རྗེ་ཁྱབ་ལགས་པས། བདག་སོགས་འཁོར་བར་གནས་
པའི་འགྲོ་བ་རྣམས། འཇིག་རྟེན་སྒྱུ་མའི་ཆོས་བརྒྱད་དག་ལ་མོས། ཁྱད་པར་དཔལ་
དང་གྲགས་པ་རྒྱས་པར་འདོད། དེ་ཕྱིར་དཔལ་གྲགས་བསྐྱེད་པའི་བོན་ཅིག་ཞུ། ཞེས་
ཞུས་པས།
དེ་ལ་སྟོན་པས་ཡང་བཀའ་སྩལ་པ། ཀོང་ཟ་ཁྲི་ལྕམ་ལ་སོགས་པའི། འཁོར་བར་
མོས་པའི་འཁོར་རྣམས་ཀུན། མ་ཡེངས་ཤེས་པ་གཏོད་ལ་ཉོན། རིག་དང་མ་རིག་
ཁྱད་པར་ལས། གྲོལ་དང་འཁྲུལ་པ་གཉིས་སུ་འབྱུང༌། འཁོར་བའི་ལས་ལ་ཞེན་
ཆགས་པས། ད་ལྟའི་གནས་སྐབས་བདེ་བ་ལ། ཕྱི་མའི་དགེ་བ་ཅི་ལ་ཞིག །སངས་
རྒྱས་འབྲས་བུ་ཐོབ་པ་དཀའ། ཡང་དག་དོན་ལ་བློ་དྲིལ་ན། དཔལ་སྲིད་འཁོར་བའི་
བསྐྱེད་ཤིང་ཡིན། བསྙན་གྲགས་བྲག་ཆའི་ཨང་ལེན་ཡིན། མངའ་ཐང་འཁྲུལ་བའི་
གཡེང་རྐྱེན་ཡིན། ཕྱུག་པོ་ལུས་སེམས་བྲེལ་རྐྱེན་ཡིན། བཙན་པོ་རང་རྒྱལ་ཁེང་པ་
ཡིན། ཆེ་གྲགས་དྲེགས་པའི་བདུད་པོ་ཡིན། འཕེན་པོ་བསླུ་བྲིད་རྒྱུ་མ་ཡིན། འདུ་
འཛིན་གཡེང་བའི་མགོ་སྐོར་ཡིན། དེ་ལ་དོན་གྱི་སྙིང་པོ་མེད། འོན་ཀྱང་སེམས་ཅན་
འགྲོ་དོན་ལ། ཐབས་དང་ཐུགས་རྗེ་ཟུང་འབྲེལ་གྱིས། གང་མོས་བློ་ལ་བསྟུན་དགོས་
པས། དཔལ་དང་གྲགས་པ་བསྐྱེད་པའི་གཟུངས། ལེགས་པར་བཤད་ཀྱིས་མ་ཡེངས་
ཉོན། སྔོན་གྱི་བསྐལ་པ་ཐོག་མ་རུ། ཡུལ་ནི་ཡངས་ལ་རྒྱ་ཆེན་ན། བྲམ་ཟེ་ཟབ་པའི་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དོན་འཆང་གིས། དཔལ་དང་གྲགས་ལ་ཆུང་བའི། སྟོན་པ་ཡེ་ཤེས་བདེ་བ་ལ། ཅི་
ཕན་གང་བསམ་ཞུས་པ་ལ། ཁྱེད་ཀྱིས་དཔལ་གྲགས་བསྐྱེད་པའི་ཕྱིར། གཟུངས་ཀྱི་
རྒྱལ་པོ་བཤད་པར་བྱ། དེའི་གཟུངས་ནི་འདི་ལྟ་སྟེ། ཨ་མ་མ་ཡེ་ལམ་པྲ་པ་ཏ། ཀ་ལ་
ལཾ་ལཾ་ཀ་ཏེ་སལ་སལ། ཤ་ཤ་ཤག་ཤག་ཕཊ་ཕཊ་སྭཱཧཱ༔ ཧྲི་མ་མ་ཧ་རི་སྭཱ་མ་ཡ་ཧྲི་ཙ་
ཏིག་སྨྲར་སཱཧཱ། ཧ་ཧེ་ཧོ་མ་ལ་ཕེ་མ་ཧོ་སད་དྷ་རི་ཀ་ཡ་ཧཱུྃ་ཕཊ། ཝ་ཀི་པུཎྜི་ཧྲི་ར་ཧྲི་མེ་
དྷ་ཀི་ནི་ཧཱུཾ་སྭཱཧཱ། མུ་ཡེ་བ་མ་ཧ་ར་ལིགས་ཆད་ཀན་འདུ་འདུ་ཡེ་སྭཱཧཱ། ཁ་རིང་ཏ་ཡོ་
མ་མ་སྤེལ་སྤེལ་ཡེལ་ཡེལ་སྤུངས་སོ་སཱཧཱ། རུམ་ཏྲི་རུ་དྷུ་བྷི་ཡ་མ་བྲོ། ཕྱོད་ལམ་གསལ་
འབར་ཡེ་ཁྱབ་ཀ་མ་ཡ་སྤེལ་ཅིག་སྭཱཧཱ། དཔལ་མགོན་ལྷ་མོ་དཔལ་མོ་ཆེ། དཔལ་
གྲགས་དཔལ་གྱི་འབྱུང་གནས་མོ། །དཔལ་མགོན་ལྷ་མོ་འཁོར་དང་བཅས། བརྩེ་བའི་
ཐུགས་རྗེ་ཆེར་དགོངས་ལ། དཔལ་དང་གྲགས་པ་རྒྱ་ཆེར་སྤེལ། སྲིད་མེད་དཔལ་
དང་ལྡན་པར་མཛོད། འབྱུང་བ་ཆགས་པའི་གཞི་མ་ཐིང་། སྲིད་པ་རྒྱུའི་རུ་མ་བསྐྱིལ།
ཁྱེའུ་སྲིད་ཀྱི་དངོས་གྲུབ་སྩོལ། སྲིད་དགུ་འདྲེ་བཅུ་རྡུལ་དུ་བརློག །བར་ཆད་འདྲེ་
སྲིན་མེད་པར་མཛོད། ཞེས་བརྗོད་དོ། དེ་ལྟར་གཟུངས་དེ་ལ་མངའ་བསྙེམ་པའི་བྱིན་
རླབས་ཀྱིས། བྲམ་ཟེའུ་ཡང་དཔལ་དང་གྲགས་དང་འབྱོར་བ་ཆེར་རྒྱས་པར་འགྱུར་རོ།
དེ་ལྟར་དེའི་རྗེས་དང་མཐུན་པར་བདག་གིས་ཁྱོད་ལ་བསྟན་པར་བགྱིས། ཕྱི་རབས་
ཀྱི་སེམས་ཅན་རྣམས་འདི་ལ་ཡང་དག་པར་སྤྱོད་ཅིག །རྒྱུན་དུ་མ་བརྗེད་ཡི་དམ་
བྱས་ནས་དཔལ་དང་འབྱོར་བ་ཕུན་སུམ་འཚོགས་པར་འགྱུར་རོ། ། ཚེས་གྲངས་དུས་
ཚོད་བཟང་པོ་ལ་དག་པ་གསུམ་གྱི་སྒོར་ཞུགས་ནས་བཏོན་ནས། མངའ་ཐང་དང་
ལོངས་སྤྱོད་འཕེལ་ལོ། ། རྩེ་གཅིག་ཉམས་སུ་བླངས་ནས་ཁ་ཐོན་དུ་བྱས་ན། ཕྱི་མར་
དཔལ་དང་གྲགས་པ་ཅན་གྱི། ལུས་ཐོབ་པར་འགྱུར་རོ། །མཆོད་པ་དང་གཏེར་བུམ་
ལ་བརྟེན་ནས་བཏོན་ན། ཀླུ་ལ་གསོལ་བ་བཏབས་ན་སྲིད་ཀྱི་དངོས་གྲུབ་འཕེལ་བར་
244

མདོ་སྡེ། གཟུངས་སྡེ་ཉི་ཤུ་པ།
འགྱུར། མར་དཀར་དང་ཉུངས་ཀར་ལ་སྔགས་ནས་རྩ་སྟོང་ལ་བྱིན་ན་སྲིའུ་བཀགས་
ལས་ཐར་པར་འགྱུར་རོ། །དེ་སྐད་ཅེས་བཀའ་སྩལ་པ། དེ་ལ་འཁོར་རྣམས་ཀྱིས་
བསྟོད་པ། སྟོན་པ་གཤེན་རབ་བསྟན་པའི་བདག །བཀའི་ཆར་ཆེན་མངོན་འབེབ་པ།
རྨོངས་པའི་ཚ་གདུང་སེལ་མཛད་པ། རྣམ་མཁྱེན་དཔལ་ལ་བདག་བསྟོད་དོ། ཞེས་
བསྟོད་ནས་སྟོན་པས་གསུང་པའི་བཀའ་ལ་ཡིད་གཞུང་པར་སྤྱོད་དོ། གཞན་ཡང་
འཁོར་དུ་གཏོགས་པའི་ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་པའི་
འཇིག་རྟེན་ཀུན་ཡི་རངས་ཏེ། སྟོན་པས་གསུངས་པ་ལ་མངོན་པར་སྟོད་དོ། དཔལ་
དང་གྲགས་པ་བསྐྱེད་པའི་གཟུངས་ཀྱི་ལེའུ་སྟེ་ལྔ་པའོ། །། །
༧ གཡུང་དྲུང་ལྷའི་སྐད་དུ་ན། རད་ན་རུ་ཏྲ་ཁྱོད་ཅི་པྲ་པ་ཏ། བོད་སྐད་དུ།
གཡང་གི་དམུ་ཡད་འཕེལ་བར་བྱེད་པའི་གཟུངས་ཞེས་བྱ་བ། འདི་སྐད་བདག་གིས་
ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རིན་ཆེན་གྲམ་པ་སྤུངས་པའི་
གླིང་ལ་བཞུགས་སོ། །དེའི་ཚེ་དེའི་དུས་ནས། བྱང་ཕྱོགས་གཡང་གི་བང་མཛོད་ལ་
མངའ་མཛད་པའི། མིའི་དབང་པོ་འདོད་པ་དགུ་འགྱུར་གྱིས། སྟོན་པའི་དྲུང་དུ་
འཁོད་ནས། ཡིད་བཞིན་གྱི་ནོར་བུ་རིན་པོ་ཆེའི་ཁ་དོག་ལྔ་དང་ལྡན་པ་ཞིག་ཕུལ་ནས་
ཞུས་སམ་གསོལ་པ། དགོངས་པའི་རྒྱ་མཚོ་གཏིང་དཔགས་བརྟགས་དཀའ་ན། གང་
ལ་གང་འདོད་བོན་གྱིས་ནོར་བུའི་གཏེར། ལས་སྐལ་ལྡན་པའི་འགྲོ་ལ་རེ་བསྐངས་
ནས། ཀླུ་དབང་གཙུག་གི་རྒྱན་ལ་ཕྱག་འཚལ་ལོ། །བདག་དང་སེམས་ཅན་དགེ་ལ་
འདུན་པ་རྣམས། བོན་དང་རྒྱལ་སྲིད་ལོངས་སྤྱོད་རྒྱས་པ་དང་། མི་ཟད་གཡང་གི་
གཏེར་ལ་དབང་བའི་ཕྱིར། གཡང་གི་བང་མཛོད་རྒྱས་པའི་གཟུངས་ཅིག་ཞུ། ཞེས་
ཞུས་པས། དེ་ལ་སྟོན་པས་བཀའ་སྩལ་པ། འདོད་པ་དགུ་འགྱུར་ལས་སོགས་འདུས་
པའི་འཁོར། ཞུས་པ་ཅི་བཞིན་བདག་གིས་གསལ་བར་བཤད། གཡང་གི་བང་མཛོད་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྤེལ་བར་བྱེད་པའི་གཟུངས། སྤྱི་རུ་སྡོམ་ན་གཅིག་ཏུ་འདུས་ན་ཡང་། སོ་སོར་དབྱེ་ན་
བྱེ་བྲག་བཅུ་གཉིས་ཡོད། གང་ཡིན་ཞེ་ན་རྟ་ནོར་ཟས་དང་འབྲུ། དར་རས་གོས་དང་
ཡུལ་མཁར་ར་ལུག་དང༌། རིན་ཆེན་གཏེར་མཛོད་གཟུངས་དང་བཅུ་གཉིས་ཏེ། འདི་
དག་སུས་སྤྱོད་གཏེར་གྱི་བདག་པོར་གྱུར། རྣམ་ཐོས་སྲས་ལ་སྨད་པ་མི་བྱེད་དོ། དེ་
དག་གཟུངས་ཀྱི་རྒྱལ་པོ་འདི་ལྟ་སྟེ། དང་པོ་རྟ་འཕེལ་བའི་གཟུངས་ནི། ཨ་མ་ཧ་ར་
ཧྲང་ནི་རད་ན་མུ་སྤུང་འདུས་འདུས། ཧྲང་ནི་ཡེ་ལམ་མུ་ལ་ཡེ་ཨ་དཀར་རད་ན་རྟ་
ལ་སྲུངས་ཤིག །གཉིས་པ་ནོར་འཕེལ་བའི་གཟུངས་ནི། ཨོཾ་མ་ནི་པ་ཊ་འཛམ་བྷ་ལ་
མ་ནི་པ་ཌ་ཡཱ་ཏྲ་པུ་རྣ་ལྱཱ་ཡེ་སྭཱཧཱ། གསུམ་པ་ཟས་བཅུད་འཕེལ་བའི་གཟུངས་ནི། ཨ་
དཀར་ས་ལེ་མུ་ཨ་པར་ཙི་ཏ་སད་ལ་ཉེ་ཧུཾ་ས་མཱ་ཡཱ་ཧྲིང་ཧྲིང་ཛ་ཛ། བཞི་པ་འབྲུ་དང་
ལོ་ཐོག་འཕེལ་བའི་གཟུངས་ནི། ཡེ་ཏ་སད་སླས་སྨར་ཞིག་ཏིག་སྨར་ཡེ་ལོ་ཀ་འཛཱ་ཡེ་
མུན་དྷ་སཱཧཱ། ལྔ་པ་དར་དང་ལྷབ་ལྷུབ་རྒྱན་རྣམས་འཕེལ་བའི་གཟུངས་ནི། ཨ་མ་
ཧ་ར་ད་རས་སུ་མ་ཡ་འདུས་འདུས་འུབ་འུབ་ཛ་ལེན་ཏྲ་ཡེ་སྭཱཧཱ། དྲུག་པ་གོས་འཕེལ་
བའི་གཟུངས་ནི། སད་དེ་དོ་མུན་ཛྙཱ་ཡ་པཎ་ཙ་ལི་ཀ་སི་ཏི་འདུ་འདུ་ཡེ་སྭཱཧཱ། བདུན་
པ་ཡུལ་ཁམས་དར་བའི་གཟུངས་ནི། ཡེ་སླན་ས་རྦ་ན་ག་པ་ཤང་རད་ཎ་ས་མཱ་ཡཱ་མུ་
ཡེ་རད་ཎ་སི་ཏི་འདུ། བརྒྱད་པ་མཁར་ཁང་བརྟན་པའི་གཟུངས་ནི། སླ་ཞི་ས་ཏ་ཁོད་
ལ་ཞུང་ཤིང་མི་ཏ་མུ་གུང་བརྟེན་པར་ཧུན་ཧུན་སཱཧཱ། དགུ་པ་ར་འཕེལ་བའི་གཟུངས་
ནི། ཨ་དཀར་ཡག་ཀླུ་བྱིན་ཙམ་དྷ་རྨ་ཛ་ལེན་རད་ན་བསྲུང་ཅིང་སྤེལ་ཅིག་སྭཱཧཱ། བཅུ་
པ་ལུག་འཕེལ་བའི་གཟུངས་ནི། ཨ་དཀར་ས་ལེ་ཨུ་ནན་ཏ་ས་མ་ཡཱ་ཀ་ར་ཀྱི་རི་རད་
ཎ་སི་ཏི་འདུ་སཱཧཱ། བཅུ་གཅིག་པ་མི་གཡང་འཕེལ་བའི་གཟུངས་ནི། ཨ་མ་ཧ་ཡ་ཧྲི་
ཙ་ཏི་ལིག་ཆད་ཀན་སི་ཏི་འདུ། ཡེ་ཧཱུཾ་མུ་བྲོ་ནི་བྲུ་ཚེ་བྲོ་སི་ཏི་འདུ། བཅུ་གཉིས་པ་རིན་
ཆེན་གཏེར་གྱི་གཟུངས་ནི། རད་ཎ་མ་ཏྲ་མ་ཏྲ། རད་ཎ་བྷི་ཏྲ་བྷི་ཏྲ། རད་ཎ་དུན་ཏྲི།
246

མདོ་སྡེ། གཟུངས་སྡེ་ཉི་ཤུ་པ།
རད་ཎ་སི་སི་ཏི་ཧཱུཾ་ཧཱུཾ་ཡེ་སྭཱཧཱ། རིན་ཆེན་གཏེར་ལ་མངའ་མཛད་པའི། གཡང་གི་ལྷ་
མཆོག་གང་ཡིན་པ། བཟླས་པ་སྔགས་ཀྱི་རྒྱུད་བསྐུལ་གྱིས། འགྲོ་མགྱོགས་རྟ་ལ་དར་
སོ་བྱིན། དཀོར་ནོར་ཕྱུགས་ལ་འཕེལ་གཡང་ཕོབ། འཕེལ་ལེན་འབྲུ་ལ་ལོ་ཐོག་བསྐྱེད།
ལྷབ་ལྷུབ་དར་ལ་དར་ཁ་སྤོར། བཀྲག་བརྗིད་གོས་ལ་བདེ་དྲོད་སྤོར། བདེ་ལྡན་ཡུལ་
ལ་འབྲུ་སྨིན་བསྐྱེད། བཙན་རྫོང་མཁར་ལ་བ་དན་ཚུག །ར་ལུག་བོང་དྲེལ་བདེ་ཁ་
ཕྱུགས། མི་རྣམས་ཚེ་དཔལ་རབ་རྒྱས་མཛོད། རིན་ཆེན་མཛོད་ལ་གྲམ་ལྟར་སྤུངས།
གང་བསམ་ཡིད་བཞིན་འགྲུབ་པར་མཛོད། ཞེས་གཟུངས་ཀྱི་དམ་པ་འདི་གྲངས་སུ་
བཟུང་ནས་བཏོན་ན། གནོད་སྦྱིན་གྱི་གཏེར་མཛོད་ལ་དབང་བར་འགྱུར་རོ། ། ཆུ་
གཙང་མ་ལ་བསྔགས་ནས་ཁྲུས་ཀྱི་བཀྲུས་ན་མནོལ་ཆགས་ཐམས་ཅད་སེལ་ལོ། །
རྒྱུན་དུ་བཟླས་ནས་གཡང་གི་ལྷ་སྲས་ལུས་དང་གྲིབ་མ་བཞིན་དུ་འཁོར་རོ། ། ཀླུ་རྒྱལ་
རིགས་གནས་པའི་སར་སྒྲུབས་ལ་ཞུགས་ནས་བསྒྲང་ན་འདི་དང་ཕྱི་མ་ཀུན་ལ་མངའ་
ཐང་ཆེ་བའི་ལུས་འཐོབ་བོ། ། ཞེས་བཀའ་སྩལ་པས་འཁོར་ལྷ་དང་ཀླུ་དང་མི་དང་ལྷ་
མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་གསུངས་
པ་ལ་མངོན་པར་བསྟོད་དོ། གཡང་གི་བང་མཛོད་སྤེལ་བའི་གཟུངས་ཀྱི་ལེའུ་སྟེ་དྲུག་
པ །། །།
༧ གཡུང་དྲུང་ལྷ་ཡི་སྐད་དུ་ན། ཤེ་ཙུ་ཡུ་མེར་རུན་པུ་པྲ་པ་ཏ། གང་ཟག་མིའི་
སྐད་དུ་ན། བསོད་ནམས་དབང་ཐང་རྒྱས་པའི་གཟུངས་ཞེས་བྱ་བ། འདི་སྐད་བདག་
གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། བྲག་སེང་གེ་བརྒྱད་བསྣོལ་
གྱི་ནང་ན་བཞུགས་ནས། རྒྱུ་འབྲས་རྣམ་པར་འབྱེད་པའི་བོན་སྟོན་ཅིང་བཞུགས་སོ། །
དེའི་ཚེ་དེའི་དུས་ན། འཁོར་གྱི་དམ་པ་གསལ་བ་འོད་ལྡན་གྱིས་ཞུས་སམ་གསོལ་པ།
གཤེན་རབ་ལགས། དེང་སང་བསྐལ་པ་བཟང་པོ་ལགས་པས་ལྷ་མི་བསོད་ནམས་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྡན་ལགས་ཀྱང་། མ་འོངས་ཐ་མར་སེམས་ཅན་བསོད་ནམས་མར་མར་བྲི། དབང་
ཐང་ལོངས་སྤྱོད་ཆུང་ཞིང་བདུད་དང་སྲིན་པོ་མགོ་ལོ་མཐོ། སྐྱོབས་དང་མགོན་པའི་
སྲུང་མ་དགུང་ལ་ཡལ། མངའ་ཐང་རྒྱལ་པོ་རྣམས་ཀྱང་འབངས་སུ་འབབ་པ་འོང་།
དེ་རྣམས་དོན་དུ་བསོད་ནམས་མངའ་ཐང་བསྐྱེད་པའི་གཟུངས་ཅིག་བསྟན་དུ་གསོལ།
ཞེས་གསོལ་ཏོ། །
དེ་ལ་སྟོན་པ་རྣམ་པར་རྒྱལ་བའི་ཏིང་ངེ་འཛིན་ལ་བཞེངས་ནས་བཀའ་སྩལ་པ།
གསལ་བ་འོད་ལྡན་བློ་གསལ་ལོ། །གསལ་བའི་བློ་ལ་མུན་མེད་ཀྱང༌། བློ་ཡི་སྤོབས་པ་
སྐྱེད་ལ་ཉོན། ད་ལྟ་བསྐལ་བཟང་དུས་བཟང་ལ། ལྷ་དང་མི་གཉིས་བསོད་ནམས་
ཆེ། སུམ་ཅུ་རྩ་གསུམ་ལྷ་ལ་ཡང་། འདྲེན་པར་ནུས་པ་ཡོད་མོད་ཀྱང་། སྙིགས་མ་ལྔ་
བརྒྱའི་དུས་ཚོད་ལ། ལྷ་མི་བསོད་ནམས་མར་འགྲིབ་སྟེ། དགེ་ཕྱོགས་ནམ་ལང་སྐར་
མ་འདྲ། སྡིག་སྤྱོད་དབྱར་གྱི་རྩི་མཆོག་ཙམ། བན་བོན་སྐྱ་སེར་ཕོ་མོ་ཀུན། ལས་སྤྱོད་
བདུད་ཀྱིས་བྱ་བར་བརྩོན། རང་དབང་མ་ཐོབ་གཞན་ལ་བསྐུར། བན་བོན་ནང་
རྒྱས་མཐུ་འདྲེན་བྱེད། མ་གྲོལ་གྲོལ་རྫུན་སེམས་ཅན་བསླུ། རྒྱལ་པོ་རྒྱལ་ཁྲིམས་བདག་
ཕྱོགས་བྱེད། རྒྱལ་ཁམས་མི་བདེ་འཁྲུག་རྩོད་སློང༌། བློན་པོ་ཤེས་མེད་གོས་ལགས་
བསྒྱུར། རྒྱལ་འབངས་བར་དུ་རྫུན་ཁ་སྐྱེལ། བཙུན་མོ་ཁྲེལ་མེད་ལུས་མི་ཐུབ། རྒྱལ་
རྒྱུད་བདུད་ཀྱི་བསླད་པར་བྱེད། བཙུན་པས་དམ་ཚིག་ལྐོག་ནས་དོར། བུད་མེད་
མཐོང་དེད་ཚུལ་གོས་གཟབ། སྒོམ་ཆེན་རྟག་ཆད་མཐའ་རུ་གོལ། ཐ་མ་སྡིག་པའི་
དད་དཔོན་བྱེད། སྐྱེ་བོས་མནའ་ཆད་ཁྲེལ་མི་རྩི། དགྲ་གཉེན་གོ་ལྡོག་རང་དགྲར་
སྡང་། བུད་མེད་ཁྲིམས་ལྡན་ཁྲིམས་དང་འཁྱལ། བུ་ཚ་གསོད་ཅིང་ངོ་སྲུང་ཆེ། དགེ་
སྡིག་མི་རྩི་སྲོག་གཅོད་རེམ། ལེགས་ཉེས་མི་གཞིག་རང་རྒྱལ་སྤྱོད། བཟང་ངན་མི་
བརྟགས་རང་བློ་བྱེད། ཕན་གནོད་དོ་མཉམ་ངོ་མཚང་སྨྲ། མཆོད་དང་སྒྲུབ་པའི་ལྷ་
248

མདོ་སྡེ། གཟུངས་སྡེ་ཉི་ཤུ་པ།
མི་གསོལ། དེའི་ཉེས་པའི་རྒྱུ་བསྐྱེད་ནས། བསོད་ནམས་མངའ་ཐང་བྲི་བར་འགྱུར།
དེ་ལ་བསྔགས་པའི་གཟུངས་ཀྱི་མཆོག །བདག་གིས་བཤད་དོ་མ་ཡེངས་ཉོན། དེའི་
གཟུངས་ནི་འདི་ལྟ་སྟེ། སད་དོ་ཧ་ར་གུ་ལིག་ཅིང་ང་དྲུག་ཡེ་སྨར་ཤེ་ཙུ་མ་མ་སྤེལ་
སྤེལ་ཡེ་སྭཱཧཱ། ཝེར་ལ་མུ་སྤུངས་པུན་ཡེ་སད་དོ་སྨར་རོ་སལ་སལ་ཡེ་སྭཱཧཱ། ཤེ་ཙུ་
སྤུངས་ལ་གྱེར་ས་ལེ་སད་དོ་ཡེ་མུ་སད་སླང་པྲ་པ་ཏ་ཡ། པྲ་པ་ཏ་ཡ། མ་རང་ཡེ་ཧཱུཾ་ད་
ཧ་ཡེ་སྭཱཧཱ། བཀྲ་སམ་རམ་པ་ཏད་ཡ་ཐ་དྲུང་མུ་ཁིར་ཞི་ཐད་དོ་ཡེ་སྭཱཧཱ། ན་ག་ཏོ་ཡོ་
མལ་ཁན་ཛ་ཡེ་སྭཱཧཱ། ཙ་ཤུ་སད་ལ་རམ་རམ་ཁང་ཏིང་ཤེལ་ཝེར་ཀྱི་རི་སད་དོ་ལམ་
ལམ་ཡེ་སྭཱཧཱ། དྲུང་མུ་པདྨ་རད་ཎ་ཤེ་ཙུ་སྤེལ་སྤེལ་ཡེ་ཏ་ཡེ་སྭཱཧཱ། ས་རྦ་ཀུན་ཏུ་ཧོ་
པྲ་མ་ར་པྲ་ཏ་རཾ་ཤག་སལ་སལ་ཡེ་སྭཱཧཱ། བདག་གི་བསོད་ནམས་འཕེལ་བར་འགྱུར་
ཅིག །དབང་ཐང་སྤྱོད་པར་གྱུར་ཅིག །རྩ་དཀར་གྲོལ་བར་གྱུར་ཅིག །རིགས་རྒྱུད་
འཕེལ་བར་གྱུར་ཅིག །རླུང་རྟ་དར་བར་གྱུར་ཅིག ། ཁ་རྗེ་མཐོ་བར་གྱུར་ཅིག །བཀའ་
དབང་བཙན་པར་གྱུར་ཅིག །མངའ་ཐང་ཆེ་བར་གྱུར་ཅིག ། མི་ཚེ་རིང་པར་གྱུར་
ཅིག །ཕྱུགས་གཡང་འཕེལ་བར་གྱུར་ཅིག །དར་རྒྱས་འབྱུང་པར་གྱུར་ཅིག །ཅི་བསམ་
འཚོགས་པར་གྱུར་གཅིག །ཅི་སྨྲ་བཙན་པར་གྱུར་ཅིག ། ཅི་སྨོན་འགྲུབ་པར་གྱུར་ཅིག །
ཅེས་གཟུངས་ཀྱི་རྒྱལ་པོ་འདི་བརྗོད་པ་ཙམ་གྱིས། མི་དེ་ལ་ཅི་སྲིད་འཚོ་བའི་བར་དུ།
རྐྱེན་དང་བར་ཆོད་ཀྱིས་མི་ཚུགས་པར་འགྱུར་རོ། །རྒྱུན་དུ་ཡིད་དམ་བྱས་ནས་བསོད་
ནམས་ལྷ་ལྟར་འཕེལ་ནས་སྟོང་གསུམ་ཁ་ལོ་བསྒྱུར་བར་འགྱུར་རོ། །དར་དཀར་རམ་
ངུར་སྨྲིག་ལ་བྲིས་ནས་རྫི་ལ་ཕྱར་ནས་བསྟན་པའི་རླུང་རྟ་དར་ནས་འགྲོ་བ་ཡོང་ལ་
བཀའ་བརྩན་པར་འགྱུར་རོ། ། ཉི་ཟླ་གཟའ་ཡི་བཟུངས་པའི་དུས་སུ་བཏོན་ན་ཕྱི་མ་
བསོད་ནམས་ཆེ་བའི་ལུས་ཐོབ་པར་འགྱུར་རོ། །རིན་ཆེན་གསེར་དངུལ་གྱིས་བྲིས་
ནས་བཀུར་སྟི་ཆེར་བྱས་ན། རྒྱུ་བསོད་ནམས་ཀྱི་ཚོགས་རྫོགས་པར་འགྱུར་རོ། །འབྲུ་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དང་མེ་ཏོག་ལ་བསྔགས་ནས་གཙུག་ལག་ཁང་དང་རྟེན་གསུམ་ལ་མངའ་གསོལ་ན་
བྱིན་རླབས་ལྷག་པར་འཕེལ་ཞིང་ཡུན་དུ་བརྟན་ནས་འགྲོ་དོན་མཐའ་རུ་ཕྱིན་པའི་
མངའ་ཐོབ་པར་འགྱུར་རོ། ། ཞེས་གསུངས་ནས་འཁོར་ལྷ་དང་ཀླུ་དང་མི་དང་ལྷ་མ་
ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་གསུངས་པ་
ལ་མངོན་པར་བསྟོད་དོ། བསོད་ནམས་དབང་ཐང་བསྐྱེད་པའི་གཟུངས་ཀྱི་ལེའུ་སྟེ་
བདུན་པའོ། །། །
༧ གཡུང་དྲུང་ལྷའི་སྐད་དུ་ན། ཡི་བའི་ཡེ་ལམ་སི་ཏི་པྲ་པ་ཏ། གང་ཟག་མིའི་
སྐད་དུ་ན། བསམ་པ་ཡིད་བཞིན་འགྲུབ་པའི་གཟུངས་ཞེས་བྱ་བ། འདི་སྐད་བདག་
གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། གསས་མཁར་ཤམ་པོ་ལྷ་
རྩེའི་ནང་དུ་འཁོར་སྡེ་བཞི་ཡ་བརྒྱད་ལ། འཁོར་འདས་གཉིས་སུ་མེད་པའི་བོན་སྟོན་
ཅིང་བཞུགས་སོ། །དེའི་ཚེ་དེའི་དུས་ན། འཁོར་གྱི་ནང་ནས་ཚངས་པ་གཙུག་ཕུད་
ཀྱིས་གསོལ་པ། རྒྱ་ཆེ་མཐའ་ཡས་ཡོན་ཏན་རྒྱ་མཚོ་ལས། ཟབ་པའི་མན་ངག་ནོར་
བུའི་བཅུད་ཕྱུང་ནས། བདག་སོགས་འཁོར་དང་ཕྱི་རབས་སེམས་ཅན་ལ། བསམ་
དོན་ཡིད་བཞིན་འགྲུབ་པའི་བོན་ཅིག་ཞུ། ཞེས་ཞུས་པས། ཡང་སྟོན་པས་བཀའ་
སྩལ་པ། ཚངས་པ་གཙུག་ཕུད་ལས་སོགས་པའི། འཁོར་རྣམས་མ་ཡེངས་དད་པས་
ཉོན། བསམ་དོན་ཡིད་བཞིན་འགྲུབ་པ་ལ། འདི་དང་ཕྱི་མ་གཉིས་ཡིན་ཏེ། ཚེ་འདིར་
བསམ་དོན་ཡིད་བཞིན་འགྲུབ་འདོད་ན། འཇིག་རྟེན་ལས་སྤྱོད་རྒྱབ་ཏུ་བོར། བདེ་བ་
ལྡན་པས་བསམ་པ་འགྲུབ། དབང་ཆེན་རྒྱལ་བློན་སློབ་ལ་བོར། རང་དབང་ཆེ་བས་
བསམ་པ་འགྲུབ། ཡུལ་མཁར་ས་ཞིང་རྒྱབ་ཏུ་སྐྱུར། ཟད་མེད་གཏེར་འཕྲད་བསམ་
པ་འགྲུབ། ཟས་ནོར་ལོངས་སྤྱོད་ཆགས་སེམས་སྤོངས། ཆོག་ཤེས་ཚོད་ཟིན་བསམ་པ་
འགྲུབ། གཉེན་འབྲེལ་རོགས་མཛའ་གསོན་བྲལ་གྱིས། འཁོར་བའི་གདོས་ཐར་བསམ་
250

མདོ་སྡེ། གཟུངས་སྡེ་ཉི་ཤུ་པ།
པ་འགྲུབ། གཅིག་བུར་རོགས་མེད་རི་ལ་བྲོས། དོན་གཉིས་མཐར་ཕྱིན་བསམ་པ་
འགྲུབ། ཕྱི་མའི་བསམ་དོན་འགྲུབ་པའི་ཐབས། བསགས་པའི་ནོར་རྫས་དགེ་ལ་སྒྱུར།
ཕ་རོལ་གང་ལ་འཚེ་བ་སྤངས། ལུས་ངག་ཕྱག་སྐོར་བཟླས་བརྗོད་བརྩོན། སེམས་ནི་
སྟོང་ཉིད་དོན་ལ་གཏད། རྩ་རླུང་ཐིག་གསུམ་གནད་ལ་ཁྱེར། དྲིན་ཅན་བླ་མ་སྤྱི་བོར་
བསྒོམས། ཚད་མེད་བཞིའི་རྒྱུན་ལ་འཇུག །དེའི་ཕྱི་མའི་བསམ་དོན་འགྲུབ། འོན་
ཀྱང་དེ་བཞིན་མ་ནུས་པ། འཁོར་བའི་སེམས་ཅན་འཁོར་བར་འཁྱམས། འཁོར་བའི་
ལསལས་ལ་བདེ་སྡུག་འཛིན། དེ་འདྲའི་སེམས་ཅན་དོན་ཆེད་དུ། བསམ་དོན་འགྲུབ་
པའི་གཟུངས་ཅིག་བཤད། མ་ཡེངས་ཉོན་ལ་མ་བརྗེད་ཟུངས། དེའི་གཟུངས་ནི་འདི་
ལྟར་ཏེ། ཨ་མ་ཧ་ར་སད་ལ་གུ་ཡིག་ཅི། རད་ན་བྲུམ་འདུ་རད་ན་བྲུ་འདུ། སམ་
བྲུ་ཡཾ་སཾ་ཧཱུཾ་ཡ། ཏྲེ་ཧཱུཾ་ཡ་ཏྲ་ཧཱུཾ་ཡཾ། ཨ་དཀར་སད་གྱེར་སྤུངས་སོ་མུ་ཡེ་མུ་སྤུངས་ཁྲི་
དཀར་ལཾ་ལཾ། ན་ག་འདུས་འདུས་ན་ག་སྤུངས་སྤུངས། དངོས་གྲུབ་རདྨ་སི་ཏི་ཐ་ཡུད་
སི་ཏི་འདུ། ཡ་ཀྵ་ཏིང་ནཾ་པུཎྜི་ཐ་ཡུད་ས་མ་ཡ། ཧཱུཾ་ཧཱུཾའུབ་འདུས། ཧྲི་ཧྲི་འོད་དཀར་
བདལ་ཁྱབ་སི་ཏི་ཤྲཱི་འདུ། ཞེས་གཟུངས་ཀྱི་རྒྱལ་པོ་འདི་བཟླས་པ་ཙམ་གྱིས། བསམ་
པ་ཡིད་བཞིན་འགྲུབ་པར་འགྱུར་རོ། །རྟེན་གསུམ་ཁྱད་པར་ཅན་གྱི་མདུན་དུ་མཆོད་
པ་རྣམ་ལྔ་ལ་བརྟེན་ནས་ལན་ལྔ་བཏོན་ནས་ཡུལ་ཕྱོགས་དེ་རུ་བཀྲ་ཤིས་པར་འགྱུར་
རོ། །དར་དཀར་རམ་ཟ་འོག་ལ་བྲིས་ནས་གྲོང་པའི་དཀྱིལ་དུ་ཕྱར་ན་གྲོང་ཁྱེར་དེ་
རུ་ནད་ཡམས་དང་གོད་ཁ་རྒྱུན་ཆད་པར་འགྱུར་རོ། །མཁར་རམ་རིའི་རྩེར་རླུང་ལ་
བསྐོར་ནས་གང་མཐོང་པའི་སེམས་ཅན་ཡོངས་ལ་དབང་ཆེ་བར་འགྱུར་རོ། ། ཉ་སྟོང་
བརྒྱད་གསུམ་ལ་དགེ་སྤྱོད་ཀྱི་སྒོར་ཞུགས་ནས་བཏོན་ན་ཕྱི་མ་དགེ་བའི་དད་དཔོན་
དུ་འགྱུར་རོ། །རྒྱུན་དུ་ཡི་དམ་བྱས་ནས་བཏོན་ན་གང་བསམ་གེགས་མེད་དུ་འགྲུབས་
སོ། རིན་ཆེན་སྣ་ལྔས་བྲིས་སམ་གསེར་དངུལ་གྱིས་བཞེངས་ནས་ཚོགས་གཉིས་ཡོངས་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སུ་རྫོགས་ནས་ནོར་བུ་ལ་དབང་བའི་རྒྱལ་པོ་འགྱུར་རོ། །རྐྱེན་དང་བར་ཆད་ཡེ་འདྲོག་
བྱུང་དུས་ཀློག་པ་ཙམ་གྱིས་བར་ཆོད་ཞི་བར་འགྱུར་རོ། །ཞེས་དང་ཡང་གསུངས་པས།
གཟུངས་ཀྱི་རྒྱལ་པོ་འདི་དག་ཀྱང་། བསམ་པ་འགྲུབ་པའི་ནོར་བུ་ཡིན། མི་ཚེ་བསྲིང་
བའི་དམུ་ཐག་ཡིན། རིགས་རྒྱུད་འཕེལ་བའི་བཙུན་མོ་ཡིན། ཕྱུགས་གཡང་སྤེལ་བའི་
ཁྱུ་མཆོག་ཡིན། གཡུལ་སོ་རྒྱལ་བའི་ཝེར་མ་ཡིན། འཕྲིན་ལས་འགྲུབ་པའི་སྲུང་མ་
ཡིན། གཞི་གནས་བརྟན་པའི་གཞི་བདག་ཡིན། བྱེས་ལམ་བདེ་བའི་ལམ་ལྷ་ཡིན།
མངའ་ཐང་བསྐྱེད་པའི་མགོན་སྐྱབས་ཡིན། བཀའ་ཁྲིམས་བཙན་པའི་རྒྱལ་པོ་ཡིན།
ཅི་བྱས་ལེགས་པའི་བློན་པོ་ཡིན། དེ་ལྟར་གཟུངས་ཀྱི་བཅུད་དྲིལ་བ། སྟོང་གསུམ་
ཉུལ་ཡང་འདི་ལས་ཟབས། སྟོན་པ་ངའི་མ་མཐོང་པས། འཁོར་རྣམས་ཡིད་ཆེས་
བརྩོན་པར་གྱིས། ཞེས་གསུངས་ནས་ཚངས་པ་གཙུག་ཕུད་ལ་གཏད་དོ། །དེ་ནས་
འཁོར་རྣམས་ཀྱིས་མཆོད་པ་རྒྱ་ཆེན་པོ་ཕུལ་ནས་སྟོན་པ་ལ་བསྟོད་པ། སྟོང་གསུམ་
ཡོངས་ལ་དཔལ་ཤར་བའི། བསྟན་པའི་མངའ་བདག་སྟོན་པའི་ཕུལ། གཟུངས་
ཀྱི་བང་མཛོད་བོན་གྱི་ཕུགས། བདག་སོགས་སྤྱི་བོར་མཆོད་ཅིང་བསྟོད། ཕྱི་རབས་
སེམས་ཅན་ལས་ལྡན་གྱིས། གཟུངས་འདི་བྲིས་བཞིན་སུས་སྤྱོད་ལ། བསམ་པ་འགྲུབ་
པའི་དངོས་གྲུབ་ཞུ། དེ་སྤྱོད་བསམ་པའི་དོན་ལྡན་མཛོད། ཅེས་བསྟོད་ནས་སྟོན་པ་
ཡང་དགྱེས་པའི་ཚུལ་མཆོད་པ་རྣམས་དགོངས་པས་ཡོངས་སུ་བྱིན་གྱིས་བརླབས་སོ།
འཁོར་དུ་གཏོགས་པའི་ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་པའི་
འཇིག་རྟེན་རྣམས་ཡི་རངས་ཏེ། སྟོན་པས་གསུངས་པ་ལ་མངོན་པར་བསྟོད་དོ། །
བསམ་པ་ཡིད་བཞིན་འགྲུབ་པའི་གཟུངས་ཀྱི་ལེའུ་སྟེ་བརྒྱད་པའོ།། །།
༧ གཡུང་དྲུང་ལྷའི་སྐད་དུ་ན། ལི་རྒྱ་སད་དོ་ཇི་མི་པྲ་པ་ཏ། གང་ཟག་མིའི་སྐད་
དུ་ན། ལོ་ཟླ་དུས་ཀྱི་བཀག་བཟློག་པའི་གཟུངས་ཞེས་བྱ། འདི་སྐད་བདག་གིས་ཐོས་
252

མདོ་སྡེ། གཟུངས་སྡེ་ཉི་ཤུ་པ།
པའི་དུས་ཅིག་ན། སྟོན་པ་གཤེན་རབ་མི་བོ་ནི། གསས་མཁར་ཁོ་མ་རུ་རིང་གི་ནང་
ནས་འཁོར་རྣམས་ལ་བོན་སྟོན་ཅིང་བཞུགས་སོ། །
དེའི་ཚེ་དེའི་དུས་ན། འཁོར་གྱི་ནང་ནས་རྩིས་ཀྱི་བདག་པོ་གབ་རྩེ་ཀུན་ཤེས་ཀྱིས་
གསོལ་པ། སྟོན་པ་མཁྱེན་པའི་ཡེ་ཤེས་ཅན། གཙུག་ལག་འཕྲུལ་གྱི་འབྱུང་གནས་སོ། །
ཁྱུད་འཁོར་དབང་པོས་གསན་པར་འཚལ། དེང་སང་དུས་དང་བསྐལ་པ་བཟང་།
ལོ་ཟླ་དུས་ཀྱི་ཀག་ཡོད་ཀྱང་། རྩིས་ཀྱི་ངོས་བཟུངས་གཏོའི་བཅོས། གེགས་སེལ་བཅོས་
ཐབས་བྱ་སླ་ཡང༌། མ་འོངས་བསྐལ་པ་སྙིགས་མ་ལ། དུས་ཀག་ཏིང་ལས་མི་རུང་
ལས། བར་ཆོད་དབང་གིས་འཕྲད་ནས་སུ། བཅོས་ཐབས་མི་ཤེས་དོན་ལོག་འགྲོ། དེ་
ཕྱིར་ལོ་ཟླ་དུས་ཀྱི་བཀག །གཟུངས་ཀྱི་ཞི་བའི་གདམས་པ་ཞུ། ཞེས་ཞུས་ནས་རིན་པོ་
ཆེའི་གབ་རྩེ་ཞིག་ཕུལ་ནས་གུས་པར་འདུད་དོ། དེ་ལ་སྟོན་པས་འདི་སྐད་ཅེས་བཀའ་
སྩལ་ཏོ། །སྲིད་པ་འཁོར་པའི་མངའ་བདག་པོ། མ་ཡེང་དོན་ལ་མ་བརྗེད་ཟུངས། ཕྱི་
རབས་དུས་ཀྱི་ཐ་མ་ལ། ཅི་བྱས་ལོག་པའི་སྲོང་ལ་འགྲོ། ལས་སྤྱོད་དགྲ་དང་དུ་འཕྲད་
འབྱུང་། ལྕགས་ལ་མེ་སྦར་བཞུ་བཏུལ་དང་། མེ་ལ་ཆུ་བཏབ་སུལ་ལུད་དང་། ཆུ་བོ་
སས་བཅད་ཡུལ་བཤིགས་དང་། ས་ལ་ཤིང་འཛུགས་ཕུར་རྡོལ་དང་། ཤིང་ལ་གནམ་
ལྕགས་གཅོད་འདྲལ་དང་། ལི་ཁམས་གཉིས་ཀྱི་མདུན་ཞུ་ཁུར། ད་ཟིན་གཉིས་ཀྱི་
གྲི་ཕུར་འདེབས། གིན་ཁོང་གཉིས་ཀྱི་དུར་ཁ་འབྱེད། ཁད་ཟོན་གཉིས་ཀྱི་གནམ་སྒོ་
དབྱེ། ལོ་སྐོར་བདུན་ཟུར་བཞི་གཤེད་འཁྲུགས། ལོ་ནི་མངའ་བདག་རྒྱལ་པོ་སྟེ། རྒྱལ་
པོའི་ཁྲིམས་འོག་བཅོས་མི་ཐུབ། ཟླ་བ་ཐབས་མཁས་བློན་པོ་སྟེ། བློན་པོ་ལེགས་ཉེས་
ཤོང་ཡོངས་ཆེ། ཞག་གིས་དྲག་རྩལ་དམག་མི་བྱེད། མ་ཉེས་པ་ཡང་ཞོར་གྱི་བརླག །
དུས་ཚོད་དུས་མན་རྒྱུ་བ་ཡིས། ས་བདག་རྗེ་བློན་འབངས་དང་བཅས། ཕྲག་དོག་རྐོ་
ལོང་རུ་ང་དམ། གར་བབ་དུས་ལ་གློ་བུར་ཐོང་། ཅི་བྱས་སྲོང་ལ་འགྲོ་མི་བཅོམ། དེ་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དག་བར་ཆོད་ཞི་བའི་ཕྱིར། གཟུངས་ཀྱི་རིམ་པ་འདི་ལྟ་སྟེ། དང་པོ་ལོ་རྒྱལ་པོའི་ཀག་
བཟློག་པའི་གཟུངས་ནི། ཨོཾ་ཡེ་ཀ་ཧ་ལད་སད་སཱཧཱ། ཨོཾ་ཡེ་ཀ་བྷ་ཡ་སད་སཱཧཱ། ཨོཾ་ཡེ་
ཀ་ལག་ཤོད་སད་སཱཧཱ། ཨོཾ་ཀི་ཁྱིལ་ཏིང་སད་སཱཧཱ། ཨོཾ་ཨེ་ཀ་ཧྲང་ཞི་སད་སཱཧཱ། ཨོཾ་ཨེ་
ཀ་ཕྱོད་དཀར་སད་སཱཧཱ། ཨོཾ་ཨ་ཀ་སོ་ཏྲི་སད་སཱཧཱ། ཨོཾ་ཨེ་ཀ་སྟམ་བྷ་སད་སཱཧཱ། ཨོཾ་
ཨེ་ཀ་ཀུ་ནུ་སད་སཱཧཱ། ཨོ་ཨེ་ཀ་དུ་ར་སད་སྭཱཧཱ། ཨོཾ་ཨེ་ཀ་ཡེ་བྱི་སད་སྭཱཧཱ། ཨོཾ་ཨེ་ཀ་
ཧ་དྷི་སད་སཱཧཱ། དེ་ནས་ཟླ་བ་བློན་པོའི་ཀག་བཟློག་པའི་གཟུངས་ནི། ཨོཾ་ཨ་ཧཱུཾ་ཧ་
R
ཡ་ཧ་ཡ། བྷ་ཡ་བྷེ་ཡེ། ཀྲོ་ཀྲི་ཀྲོ་ཀྲི། དུ་ཕྱོད་དུ་ཕྱོད། མུ་སངས་མུ་སངས། ཏོ་ཡོ་ཏོ་
ཡོ། ཧབ་སྦྱོ་ཧབ་བྱ། བློ་ཤིན་བྲོ་ཤིན། ཀུ་ཏྲ་ཀུ་ཏྲ། ཧྲི་སུ་ཧྲི་སུ། མུ་ལུ་མུ་ལུ། གརྗེ་
གརྗེ་ཡེ་སྭཱཧཱ། དེ་ནས་ཞག་དམག་མིའི་ཀག་བཟློག་པའི་གཟུངས་ནི། ཧ་ཧ་བཟློག་
བཟློག །ཡ་ཡ་བཟློག་བཟློག །རཾ་རཾ་བཟློག་བཟློག །ལམ་ལམ་བཟློག་བཟློག །ཧབ་
ཧབ་བཟློག་བཟློག །ཀྲྀ་ཀྲོ་བཟློག་བཟློག །ཐུན་ཐུན་བཟློག་བཟློག ། ཨ་ཨ་བཟློག་
བཟློག །ཀྲིག་ཀྲིག་བཟློག་བཟློག །བྲུ་བྲོ་བཟློག་བཟློག །ཧོ་ཧོ་བཟློག་བཟློག །བྱོ་བློ་
བཟློག་བཟློག །དེ་ནས་དུས་ཚོད་མཚོན་ཆའི་ཀག་བཟློག་པའི་གཟུངས་ནི། སད་ལ་དེ་
ཀྱོ་པ་ར་བཱ་ར་ན་ཡ་བྷེ་བཱ་ཡ་ཧྲི་ཏ་ཧཱུྃ་ཤྲཱི་ས་མ་ཡ་སཱཧཱ། དེ་ནས་སྤར་ཁ་བརྒྱད་ཀྱི་ཀག་
བཟློག་པའི་གཟུངས་ནི། ཨོཾ་ཧཱུྃ་རཾ་རཾ་ལི་ལི་སད་སྭཱཧཱ། ཨོཾ་ཁང་ཁང་སརྦ་ལམ་སཱཧཱ། ཨོཾ་
ཙ་ཀྲ་དྷ་མི་ལཾ་སྭཱཧཱ། ཨོཾ་མུ་ཡེ་ལེག་བཱར་ལམ་སཱཧཱ། ཨོཾ་མཾ་མཾ་ཁཾ་ཁཾ་ལཾ་སྭཱཧཱ། ཨོཾ་རི་རང་
གིན་ཀཾ་ལཾ་སྭཱཧཱ། ཨོཾ་མུ་ལེ་ཙ་མེད་ལམ་སཱཧཱ། ཨོྃ་ཕྱི་ཡང་ཟོམ་ཟོན་ལཾ་སྭཱཧཱ། དེ་ནས་སྨེ་
བ་དགུའི་ཀག་བཟློག་པའི་གཟུངས་ནི། ཨོཾ་སརྦ་མུ་ཁྱུང་སཱཧཱ། གེ་དུ་གེ་ཏ་སྭཱཧཱ། ན་
ག་ཏིང་ལམ་སཱཧཱ། ན་ག་མ་མ་སཱཧཱ། སཱ་རྦ་སླ་ཞི་སཱཧཱ། སད་ལ་སྐྱེ་བཱར་སཱཧཱ། མ་རུ་
ཏྲི་སཱཧཱ། ད་ད་མེན་ཧེ་ཡེ་སྭཱཧཱ། ཙ་ལ་ཏྲི་ཤམ་སཱཧཱ། དེ་ནས་གཟའ་ཆེན་པོ་བརྒྱད་ཀྱི་
ཀག་བཟློག་པའི་གཟུངས་ནི། སད་མེན་ཉི་རི་པུརྱ་སཱཧཱ། སད་མེན་ཟླ་རི་ཙན་ཏྲ་སཧཱ།
254

མདོ་སྡེ། གཟུངས་སྡེ་ཉི་ཤུ་པ།
སད་མེན་ཇ་རི་སྐོ་ལཾ་སྭཱཧཱ། སད་མེན་ཧ་རི་ཁ་ཏྲ་སཱཧཱ། སད་མེན་ཁ་རི་རུམ་ཏྲི་སཱཧཱ།
སད་མེན་མུ་རི་ཀྲོ་ཏི་སཱཧཱ། སད་མེན་དྷི་རི་དྷི་ནི་སྭཱཧཱ། སད་མེན་ཛ་གེ་ར་ཧུ་ལ་སཱཧཱ།
དེ་ནས་རྒྱུན་སྐར་ཉི་ཤུ་རྩ་བརྒྱད་ཀྱི་ཀག་བཟློག་པའི་གཟུངས་ནི། ཨོཾ་ཝིག་ཞི་པྲ་ཛྷ་དྷི་
རི་དྷ་རུ་མུ་ཡང་སད་སཧཱ། ཤར་ཤིང་ཁམས་ཀྱི་སྐར་མའི་ཀག་ཐམས་ཅད་ཞི་ཞི་མལ་
མལ་སཱཧཱ། ཨོཾ་ཝིག་ཞི་པྲ་ཛཱ་རཾ་ནེ་རོ་གསལ་འབར་ཡེ་སྭཱཧཱ། ལྷོ་མེ་ཁམས་ཀྱི་སྐར་མའི་
ཀག་ཐམས་ཅད་ཞི་ཞི་མལ་མལ་སཱཧཱ། ཨོཾ་ཝེག་ཞི་པྲ་ཛྷ་ཁཎ་ཏྲ་ཁཎ་ཏྲ་ཛ་མུ་ཕྱོད་སཱཧཱ།
ནུབ་ལྕགས་ཁམས་ཀྱི་སྐར་མའི་ཀག་ཐམས་ཅད་ཞི་ཞི་མལ་མལ་སཱཧཱ། ཨོཾ་ཝེག་ཞི་པྲ་
ཛཱ་དར་ར་ཕྱོད་མིན་ཏིང་ལམ་སཱཧཱ། བྱང་ཆུ་ཁམས་ཀྱི་སྐར་མའི་ཀག་ཐམས་ཅད་ཞི་ཞི་
མལ་མལ་སཱཧཱ། ཨོཾ་ཝེག་ཞི་པྲ་ཛཱ་ས་རྔ་མ་རང་བྱིན་ཙ་མས་ཡེ་སྭཱཧཱ། དབུས་ས་ཁམས་
ཀྱི་སྐར་མའི་ཀག་ཐམས་ཅད་ཞི་ཞི་མལ་མལ་སཧཱ། ཅེས་དེ་ལྟར་གཟུངས་ཀྱི་རྒྱལ་པོ་
འདི་བྱ་བ་མཐོ་དམན་ཅི་བྱེད་ཀྱང་བཟླས་པ་ཙམ་གྱིས་གནོད་པ་ཐམས་ཅད་ཀྱིས་མི་
ཚུགས་པར་འགྱུར་རོ། །ཅེས་བཀའ་སྩལ་པས། འཁོར་ལྷ་དང་ཀླུ་དང་མི་དང་ལྷ་མ་
ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ་སྟོན་པས་གསུངས་པ་ལ་
མངོན་པར་བསྟོད་དོ། ལོ་ཟླ་དུས་ཀྱི་ཀག་བཟློག་པའི་གཟུངས་ཀྱི་ལེའུ་སྟེ་དགུ་པའོ།། །།
༧ གཡུང་དྲུང་ལྷའི་སྐད་དུ་ན། ཅི་ལི་མུན་ཏྲ་ཤག་ཏིང་པྲ་པ་ཏ། གང་ཟག་མིའི་
སྐད་དུ་ན། མི་ཁ་དང་ཁ་མཆུ་ཞི་བའི་གཟུངས་ཞེས་བྱ་བ། འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་གཤེན་རབ་མི་བོ་ནི། ཡུལ་ཧོས་མོ་གླིང་དྲུག་ཏུ་ཧོས་ཀྱི་རྒྱལ་
པོ་ལས་སོགས་འདུས་པའི་འཁོར་རྣམས་ལ་ལྷ་གཤེན་བརྒྱའི་བོན་སྟོན་ཅིང་བཞུགས་
སོ། །དེའི་ཚེ་དེའི་དུས་ན། ཁྱིམ་བདག་བཀྲ་ཤིས་ཁྲི་བརྟན་བྱ་བ་ཞིག་གིས། བཟང་
བྱས་ངན་དུ་མཐོང་བ། ཡོད་མཐོང་མི་ཁ་སྡང་བ། རྒྱལ་ཁམས་ཡ་ཀ་སྡང་བ། མ་
ཉེས་ཁ་མཆུ་མང་བ། ཅི་སྨྲས་རྫུན་དུ་མཐོང་བ། ཅི་བྱས་གྱོད་དུ་འགྲོ་བ། རྨངས་པ་
256

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བུ་གཅིག་མེད་ཀྱང་། བཙན་གྲགས་ཕྱོགས་སུ་དྲག་པ། དབུལ་པོ་སྡུག་ཐུག་བྱུང་ཡང་
ཕྱུག་གཉེར་ཀུན་ལ་ཐོས་པ། བསགས་ཚད་གཞན་ལ་བྱིན་ཀྱང་གཏམ་ངན་ཁྲེལ་མེད་
ཟེར་བ། རོགས་མེད་དབེན་ལ་ཉལ་ཡང་ཁ་མཆུ་རླུང་ལྟར་འཚུབ་པ་ཞིག་བྱུང་ནས་
ཡོད་པ་དེ། སྟོན་པའི་དྲུང་དུ་འཁོད་ནས་མེ་ཏོག་མན་དྷ་ར་བ་བདུན་གཏོར་ནས་ཞུས་
སམ་གསོལ་པ། སྟོན་པ་ཡེ་བསྐོས་གནམ་གྱི་རྒྱལ། གནམ་ནས་དོག་ལ་ཕེབས་པའི་
སྲས། རྒྱལ་སྲས་ཁྲིམས་ཀྱི་མངའ་བདག་ལ། བདག་ཆག་ཚད་གསུམ་དོན་དང་ལྡན།
འཕྲལ་དུ་ཕ་རོལ་ཐབས་དང་བསྟུན། ཕུགས་ནི་གཡུང་དྲུང་བོན་ལ་གཏད། གཞན་
ལ་གནོད་འཚེ་སྤངས་ནས་ཀྱང་། གང་དགོས་འདོད་པའི་གཏེར་དང་སྤྲད། བསགས་
པའི་ཟས་ནོར་རང་ཟོག་སྤྱོད། སྨྲས་པའི་ཚིག་ཚོགས་བདེན་པར་བཟུངས། སྤྱོད་པའི་
བྱ་བ་གཞན་ཕན་བརྩམ། འོང་ཀྱང་མ་ཕན་གྱོད་ཀྱིས་བརླག །གཏམ་ངན་མི་ཁ་
ཕྱོགས་བཅུར་གྲགས། བཟང་བྱས་ཕན་བཏགས་ངན་དུ་མཐོང་། མེད་པ་ཡོད་མཐོང་
རྩིས་སུ་བསྒྲངས། མ་ཉེས་པ་ལ་ཡ་ཀ་སྒྲོགས། རང་མལ་རང་གི་བཟུངས་ནས་སུ། ཕ་
མལ་བུའི་བཟུང་པ་ལ། མ་ཉེས་ཁ་མཆུའི་སེར་འབབ་པས། མི་ནོར་ཟས་གསུམ་སྟོང་
པར་ཐར། འདི་ལྟར་བཟང་ངན་གོ་ལྡོག་ན། ལེགས་ཉེས་བྱ་བ་རྒྱུ་ཡིན་ནམ། རྒྱུ་
འབྲས་བྱ་བ་ཟོབ་ཡིན་ནམ། གཡུང་དྲུང་བོན་ཞེས་རྫུན་ཡིན་ནམ། གལ་ཏེ་དེ་ལྟར་
མ་ལགས་ན། སྟོན་པས་བདེན་པའི་བོན་བཤད་འཚལ། ཞེས་ཞུས་སོ། །དེ་ལ་སྟོན་
པས་བཀའ་སྩལ་པ། བཀྲ་ཤིས་ཁྲི་བརྟན་ལས་སོགས་པའི། འཁོར་རྣམས་མ་ཡེངས་
དད་པས་ཉོན། ཞུས་པའི་དོན་དེ་གསལ་བར་བཤད། བྱ་བ་བཟང་ངན་ལེགས་ཉེས་
ཀུན། རྒྱུ་དང་རྐྱེན་ལས་མ་བྱུང་མེད། བཟང་བྱས་ངན་དུ་མཐོང་པ་དེ། རྒྱུ་ནི་སྐྱེ་བ་
སྔོན་མ་ལས། གཞན་ལ་གནོད་འཚེ་ངན་དགུ་བྱས། རྐྱེན་ནི་སྡེ་བརྒྱད་འཁུ་ལྡོག་ལེན།
མེད་པ་ཡོད་དུ་མཐོང་པ་དེ། རྒྱུ་ནི་སྔོན་དུ་འཕྲོག་བཅོམ་དང་། རྐྱེན་ནི་ཡུལ་འདྲེའི་
256

མདོ་སྡེ། གཟུངས་སྡེ་ཉི་ཤུ་པ།
གནོད་པ་དང་། རྒྱལ་ཁམས་ཡག་ཀ་སྡང་བ་ནི། རྒྱུ་ནི་སྔོན་དུ་རྫུན་སྨྲས་དང༌། རྐྱེན་
ནི་ཡུལ་འདྲེ་ཕུང་སྲིས་བསླང་། མ་ཉེས་ཁ་མཆུ་སྡང་བ་ནི། སྔོན་ནས་མ་ཉེས་སེམས་
ཅན་ལ། བཙན་ཉེས་ཁ་མཆུ་མང་བྱས་རྒྱུ། འཕྲལ་རྐྱེན་དམ་སྲི་རྒྱལ་འགོང་རྐྱེན།
བདེན་སྨྲ་རྫུན་དུ་མཐོང་པ་ནི། རྒྱུ་ནི་བདེན་ཚིག་ཁྱད་བསད་དང༌། རྐྱེན་ནི་ཁ་
འགོང་བགབ་འདྲེས་བྱས། ཅི་བྱས་གྱོད་དུ་འགྲོ་བ་དེ། སྔོན་ནས་འཕྲོག་བཅོམས་བྱས་
པའི་རྒྱུ། རྐྱེན་ནི་ཟོ་དོར་དགྲ་སྡང་གནོད། རྒྱུ་དང་འབྲས་བུ་དེ་ལྟ་སྟེ། ད་ལྟར་འཕྲོག་
བཅོམ་རྫུན་སྡེབས་དང་། ཁ་མཆུ་གཡོ་བསླུ་ཞེ་ངན་འཆང་། བདེན་ཚིག་ཁྱད་བསད་
འཁྲིམས་དཔོན་བྱས། རང་ཕྱོགས་ལོག་ཁྲིམས་མ་ཉེས་ཕམ། དེ་འདྲའི་ལས་ངན་ཕྱི་
མར་སྙོགས། གཅིག་ལ་བཅུ་འགྱུར་བཤགས་འཇལ་རྩི། བཀའ་དབང་མི་བཙན་མི་ཁ་
སྡང་། ཁ་མཆུ་ཡལ་ག་རྒྱལ་འཁྲིམས་འཕོག །དུས་མཐར་སེམས་ཅན་ཁ་མཆུའི་མནར།།
མ་ཉེས་པའི་སྲོག་ལ་བསྡོ། མ་བཟློགས་པ་ལ་ཟློ་སླང་འདེབས། མ་བསད་པ་ལ་སྟོང་
ཡང་འཇལ། མ་བརྐུས་པ་ལ་ཆད་ཡང་བཤགས། བདེན་པའི་རྒྱལ་ཁ་རྫུན་ལ་འཆར།
རྫུན་ཅན་ངོ་སོ་དགུང་བས་མཐོ། དགེ་བྱེད་རིགས་ལ་ཁ་མཆུ་སྡང་། ཚད་གསུམ་ལྡན་
ལ་མི་ཁ་ཟློས། དེ་འདྲ་རྣམས་ལ་ཕན་པའི་ཕྱིར། གཟུངས་ཀྱི་རྒྱལ་པོ་བཤད་པར་བྱ།
དེ་རིང་གཟུངས་ནི་འདི་ལྟ་སྟེ། བསོ་ཁྲོ་ཏ་ཧ་ལ་ར་སད་དོ་མ་ར་ཡ་ཅི་ལི་རམ་པ་ཧྲིག་
ཐུན་བློ་བཟློག །མ་མ་ནམ་ཁྲི་མ་སངས་འགལ་ཡ་གུ་ཡོ་སྲེ་ཏ་མ་ར་ཡ་ནག་ཤད་པེ་ཏ་
བཟློག་དྡྷཾ། དྲུང་མུ་སད་དོ་ལམ་པ་ཨུན་སངས་བྷེ་དྷ་ཡ་ནག་ཤད་ནག་པོ་མ་ར་ལ་དུ་
མུན་སྐྱག་བཟློག་ཐུན་བྷོ། །ཁོད་རྩལ་ཏོ་ཡོ་ཁ་རི་ཅི་བི་ཅུག་ནི་ཧྲི་ཀ་མ་ར་ཡ་གྲན་ལ་
བཟློག་ཐུན་བྱ། ། གེ་དུ་མུན་ཛྷ་དྷ་རི་ཐ་མ་ར་ཡ་མུམ་ཏྲིལ་ཡ། མི་ཁ་ཆིལ་ཆིལ། མི་ཁ་
བཟློག་བཟློག །མི་ཁ་དྲིལ་དྲིལ། མི་ཁ་ཏྲིལ་དྲིལ། མི་ཁ་བྲོ་བྲུབ། ནག་པོ་ཀེ་ཏ་ཕེ་ཤ་
བྷོ། མི་ཁ་དགྲ་ལ་བྷོ། །བགེགས་ལ་བཟློག །བརྒྱའི་མི་ཁ་སྟོང་གི་བྲ་མཆུ་དང་། མེད་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བརླག་ཕུང་པའི་ཁ་མཆུ་ཐམས་ཅད་བཟློག་ཅིག་སྭཱཧཱ། ཞི་བ་ཤན་ཏིང་ཀུ་རུ་ཡེ་སྭཱཧཱ།
ཅེས་གཟུངས་འདི་ལན་བརྒྱད་བཟླས་པས་ཁ་མཆུ་དང་མི་ཁ་ལེན་རེ་བཟློག་གོ །རྒྱ་
ཤོག་ལ་བྲིས་ནས་སྒོ་འམ་སྐེ་ལ་བཏག་ན་ཁ་མཆུ་དང་མི་ཁས་མི་ཚུགས་གོ །རྒྱུན་དུ་ཡི་
དམ་བྱས་པས་གཏན་ནས་གྲོལ་ལོ། །གལ་ཏེ་བྱུང་ན་ནེ་ཚོའི་ལྕེ་དང་ཡུངས་ཀར་ལ་ཁྲི་
རེ་བཏང་ནས་ཟོས་ནས་རྒྱལ་ཁ་ལོན་ནོ། །ཅེས་བཀའ་སྩལ་པས་འཁོར་ལྷ་དང་ཀླུ་དང་
མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན། རྣམས་ཡི་རངས་ཏེ། སྟོན་
པས་གསུངས་པ་ལ་མངོན་པར་བསྟོད་དོ། མི་ཁ་དང་ཁ་མཆུ་ཞི་བའི་གཟུངས་ཀྱི་ལེའུ་
སྟེ་བཅུ་པའོ། །། །
༧ གཡུང་དྲུང་ལྷའི་སྐད་དུ་ན། ནག་པོ་མོ་རུ་ཙམ་ན་མ་ར་པྲ་པ་ཏ། གང་ཟག་
མིའི་སྐད་དུ་ན། ནད་ཡམས་དལ་རིམས་བཟློག་པའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རྒྱལ་པོ་ཁྱི་ན་ཚུགས་
ཀྱི་ཡུལ་དུ་ནད་ཡམས་དར་རིམས་མང་པོ་འདུལ་བའི་དོན་ལ་ཕེབས་ནས། གཏོ་དང་
དཔྱད་ཀྱིས་དོན་གཏན་ལ་ཕབས་སོ། །དེའི་ཚེ་དེའི་དུས་ནས། འཁོར་གྱི་ནང་ནས་
བདུད་རྩི་སྨན་གྱི་རྩི་སྤྲོ་བྱ་བ་རང་གི་སྟན་ལ་ལངས་ནས་རྣམ་རྒྱལ་སྨན་གྱི་སྡོང་ཞིག་
ཕུལ་ནས་ཞུས་པ། སྟོན་པ་ཐུགས་རྗེའི་མངའ་བདག་བདུད་རྩི་རྒྱུན། ཉོན་མོངས་
ནད་ཀྱི་ཚ་གདུང་བསིལ་མཛད་པ། དེང་སང་རྣམ་མཁྱེན་ཞལ་བཞུགས་བོན་སྟོན་
དུས། འགྲོ་ཀུན་བདེར་བཀོད་ཐུགས་རྗེས་སྐྱོབས་ལགས་ཀྱང་། མ་འོངས་སྙིགས་མ་ལྔ་
བརྒྱའི་དུས་ཚོད་ལ། ནད་ཡམས་དར་རིམས་མང་པོ་དར་ཏེ་མཆིས། ཕན་པའི་ཐབས་
ཟད་གཏོ་དཔྱད་ལག་ལེན་འཆུགས། ཕན་པར་བས་ཀྱང་སྲོག་ལ་འཚེ་བ་མང་། དེ་
དོན་དར་ཡམས་ནད་འཇོམས་གཟུངས་ཤིག་ཞུ། ཞེས་ཞུས་སོ། དེ་ལ་སྟོན་པས་བཀའ་
སྩལ་པ། འདུས་པའི་འཁོར་རྣམས་རབ་ཏུ་ཞུས་པ་ལེགས། མ་འོངས་དུས་མཐར་ནད་
258

མདོ་སྡེ། གཟུངས་སྡེ་ཉི་ཤུ་པ།
ཡམས་ལྷག་པར་སྡང་། ལ་ལ་ལས་དབང་ངན་པའི་རྒྱུ་སྨིན་ནད། ལ་ལ་བར་ཆོད་
རྐྱེན་གྱིས་གློ་བུར་ནད། དྲེག་གྲུམ་འབམ་དང་སུར་ཡ་མེ་དབལ་དང་། བད་ཀན་སྐྲན་
ནད་གཅོང་རིགས་ལས་དབང་ནད། དེ་ལས་མ་གཏོགས་འཕྲལ་རྐྱེན་ནད་ཡིན་ཏེ།
མགོ་ནད་ལྷ་དང་ཡན་ལག་ལྷ་མེན་ནད། སྙིང་ནད་རྒྱལ་པོ་གློ་ནད་བཙན་གྱི་ནད།
མཆིན་ནད་དམུ་དང་མཚེར་ནད་ས་བདག་སྟེ། མཁལ་ནད་ཀླུ་དང་རྒྱུ་ལོང་མ་མོའི་
ནད། འོན་ལོང་ལྐུགས་གསུམ་བདུད་དང་གྲིབ་གདོན་གཟའ། བསྙོ་འབོག་ཐེ་རང་ཞ་
གྲུམ་གཉན་གྱི་ནད། མྱོས་འཐིབ་མགོན་པོ་རྐེག་རྒྱུག་གཤིན་རྗེ་དང་། འདར་བུ་སྲིན་
པོ་སྦོས་འཁྲོག་ཀླུ་སྲིན་ནད། ཟི་སྒྱུར་འགོང་པོ་བསེན་མོ་གནོད་པའི་ནད། འགོ་བའི་
ནད་རིགས་རྒྱལ་ཁམས་འཕྱོ་བ་ཀུན། རྒྱུ་ནི་མ་མོ་ས་བདག་ཀླུ་གཉན་གཟའ། འཁྲོ་
དང་འཁྲུག་པ་འབྱུང་སྟེ་སྡེ་བརྒྱད་ཀྱིས། སོ་སོའི་ཁ་ཁྲིད་སོ་སོའི་ནད་ལ་ཤས། དེ་དག་
སོ་སོའི་དགོས་བཅོས་རིག་པས་བསྣུན། གཏོ་དཔྱད་ཟུང་འབྲེལ་མཁས་པའི་ཚོད་ཟིན་
བྱ། མ་འོངས་ནད་རིགས་མི་འདྲ་མང་པོ་འབྱུང་། ནད་ངོས་མི་ཟིན་གཏོ་དཔྱད་ལོག་
པར་འགྲོ། གནད་མིག་ཁུམ་ན་བཅོས་མཁན་རང་ལ་གནོད། ཁྱེད་པར་བསྟན་འཛིན་
དགེ་བྱེད་རིགས་ལ་སྡང༌། མི་ཕྱུགས་སྐྱེ་འགྲོ་ཀུན་ལ་དར་ཡམས་འཕྱོ། སྦྱིན་སྲེག་
བཟློག་མདོས་དྲག་ལས་མི་འཕྲོད་སྡང་། ལྷ་གསོལ་ཞི་བཅོས་གཡེན་སྐོང་ཀླུ་གཉན་
བཅོས། མདོ་འབུམ་གསུང་རབ་སྒྲོགས་དང་དགེ་སྤྱོད་འཕྲོག །གཏར་སྲེག་སྨན་
དཔྱད་དྲག་པོ་སྲོག་ལ་འཚེ། དེ་འདྲ་དར་རིམས་འཕྱོ་བའི་དུས། གཟུངས་འདི་ཡོངས་
སུ་སྨིན་གྲོལ་སྤྱོད་པར་བྱ། འདི་ལྟ་སྟེ། ཨ་ཨ་འོད་ཡང་ལམ་པ་ཁྲི་མུན་སངས་ནག་པོ་
ཞི་ཞི་མལ་མལ་ཤན་ཏིང་ཀུ་རུ་ཡེ་སྭཱཧཱ། ཨ་དཀར་ཨ་རྨད་དུ་ཏྲི་སུ་པྲ་ནི་སུ་པར་ལམ་
ལམ། སད་དོ་མ་རུ་ཙི་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ
། སད་
མིན་པྲ་པ་ཏ་ཡ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཝེར་ཟེ་ར་ཙ་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཏྲི་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཙ་ལ་ཏྲི་ཤུ་ཧྲིམ་ཧྲིམ་ནག་པོ་
ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། གུ་ནོ་འུད་དོ་ཐིམ་ཏ་ནག་པོ་ཞི་ཞི་མལ་
མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། སརྦ་སླ་ཏྲ་ས་ཏྲ་ནག་པོ་ཞི་ཞི་མལ་མལ་ཞི་བ་ཤན་
ན་ག་ཙི་ཏི་ཛ་ལ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་
ཏིང་ཀུ་རུ་ཡེ་སྭཱཧཱ། 
སཱཧཱ། མ་མ་བྷི་ད་དྷ་ཡ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། གེ་ཏ་
ཟིམ་ཐིམ་ཐིམ་པ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཛེ་གེ་ཧ་ལ་
ཁ་ཌ་རུ་ཏྲ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། བཛྲ་ས་དུ་ཏྲི་ཡ་དུ་
ཏ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཨུ་ཡོ་ཧྲིལ་ཆིང་སྟམས་ཡ་
ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཡ་མན་ཏ་ག་ཡ་མ་ཧད་ཧད་
དམ་དམ་ནག་པོ་ཞི་ཞི་མལ་མལ་ཞི་བ་ཤན་ཏིང་ཀུ་རུ་ཡེ་སྭཱཧཱ། རཀྵ་ན་ག་གཤང་
ཀུ་རུ་ཡེད་ཡེད་ནག་པོ་ཞི་ཞི་མལ་མལ་ཞི་བ་ཤིན་ཏིང་ཀུ་རུ་ཡེ་སྭཱཧཱ། མ་མ་ས་རྦ་ཨེ་
ཨུ་ཡོ་ན་ག་དལ་ཡམས་ནད་རིགས་ཐམས་ཅད་ནག་པོ་ཞི་ཞི་མལ་མལ་ཞི་བ་ཤན་
ཅེས་གཟུངས་འདི་ཡི་དམ་བྱས་ན་ནད་ཡམས་དལ་ཡམས་དལ་
ཏིང་ཀུ་རུ་ཡེ་སྭཱཧཱ། 
རིམས་ཐམས་ཅད་ཀྱིས་མི་ཚུགས་པར་འགྱུར་རོ། །ལུང་མདོ་འམ་ལ་ཁར་ཙན་དན་
ལ་བྲིས་ན་གཙུག་དེ་བསྲུང་བའི་ལས་བཅོལ་ནས་ཡུལ་དེ་ཕྱོགས་སུ་དལ་ཡམས་ཁོག་
པར་འགྱུར་རོ། །སྨན་སྡོང་ལ་བྲིས་ནས་ནད་པའི་སྔས་སུ་བཙུགས་ན་ནད་བསྲུང་པར་
འགྱུར་རོ། ། ཆུ་གཙང་མ་ལ་སྔགས་ནས་བླུག་ན་མི་ཕྱུགས་གང་ཡང་ནད་ལ་གྲོལ་བར་
ཤོག་ཤོག་གམ་གྲོ་ག་ལ་བྲིས་ནས་གདོན་སྐོར་དུ་བསྐོར་ནས་དལ་རིམས་
འགྱུར་རོ། །
འཕྲོ་འཆད་པར་འགྱུར་རོ། ། རྒྱ་ཤོག་ལ་བྲིས་ནས་རང་སྔགས་སྟོང་གིས་རབ་གནས་
བྱས་ཏེ་བཏག་ན་འགོ་ནད་ཐམས་ཅད་སྲུང་པར་འགྱུར་རོ། །ཕྱུགས་ལ་བཏགས་ན་
གོད་ཡམས་དང་དགྲ་རྐུན་གཅན་གསུམ་གྱིས་མི་ཚུགས་པར་འགྱུར་རོ། །ཅེས་བཀའ་
260

མདོ་སྡེ། གཟུངས་སྡེ་ཉི་ཤུ་པ།
སྩལ་པའི་ཡུལ། དེའི་ནད་ཡམས་རྒྱུན་ཆད་དེ། འཁོར་ལྷ་དང་ཀླུ་དང་མི་དང་མི་མ་
ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་གསུངས་པ་
ལ་མངོན་པར་བསྟོད་དོ། ནད་ཡམས་དལ་རིམས་ཞི་བའི་གཟུངས་ཀྱི་ལེའུ་སྟེ་བཅུ་
གཅིག་པའོ།། །།
༧ གཡུང་དྲུང་ལྷའི་སྐད་དུ་ན། གར་མ་ཤུ་ནིག་བྱ་བྷོ་པྲ་པ་ཏ། གང་ཟག་མིའི་སྐད་
དུ་ན། རྐྱེན་དང་བར་ཆོད་བཟློག་པའི་གཟུངས་ཞེས་བྱ་བ། འདི་སྐད་བདག་གིས་ཐོས་
པའི་དུས་ཅིག་ན། སྟོན་པ་གཤེན་རབ་མི་བོ་ནི། དཔོ་རིགས་ཀྱི་རྒྱལ་པོ་ལ་རྒྱུ་འབྲས་
བདེན་པའི་བོན་བཤད་ཅིང་བཞུགས་སོ། །དེའི་ཚེ་དེ་ཡི་དུས་ནས། དཔོ་རིགས་ཀྱི་
རྒྱལ་པོ་འབར་བའི་སྒྲོན་མེ་ཅན་གྱིས། དངུལ་གྱི་མེ་ལོང་ལ་སྟོང་གསུམ་སལ་ལེ་གསལ་
བ་ཞིག་ཕུལ་ནས་སྟོན་པ་ལ་ཞུས་སམ་གསོལ་པ། སྟོང་གསུམ་བདེ་བཀོད་མངའ་
བདག་འཇིག་རྟེན་བདག །རིགས་གསུམ་གཙུག་རྒྱན་སྲིད་གསུམ་ཡོངས་ཀྱི་མགོན།
ད་ལྟ་དུས་དང་བསྐལ་པ་ཡལ་འཕེལ་ཏེ། སེམས་ཅན་ལས་དང་བསོད་ནམས་བསྐལ་
པ་བཟང་། རྐྱེན་དང་བར་ཆོད་སྟོན་པའི་ཐུགས་རྗེས་ཞི། ནད་དང་ཡེ་འདྲོག་གཏོ་
དཔྱད་བདེན་པས་སེལ། མ་འོངས་དུས་མཐར་སེམས་ཅན་བསོད་ནམས་ཆུང་། རྐྱེན་
དང་བར་ཆོད་ཤིན་དུ་སྡང་བ་ལ། འདུལ་བའི་བྱིན་རླབས་ཕན་པའི་གཏོ་ཐབས་ཟད།
དེ་རྣམས་དོན་དུ་བར་ཆོད་བཟློག་པའི་གཟུངས། ཉུང་ལ་དོན་འདུས་ཟབ་ལ་མྱུར་
བ་ཞུ། ཞེས་ཞུས་སོ། །དེ་ལ་སྟོན་པས་གསུངས་པ། དཔོ་རིགས་ལས་འཁྲུངས་འབར་
བའི་སྒྲོན། ཞུས་པ་ལེགས་སོ་རྒྱལ་བོའི་སྲས། གསལ་བར་བཤད་དོ་ཤེས་པའི་མཆོག །
མ་ཡེངས་ཉོན་ཅིག་འདུས་པའི་འཁོར། ད་ལྟ་དུས་ཚོད་སྐལ་པ་བཟང་། བདག་གིས་
སྐུའི་འདུལ་བའི་དུས། བར་ཆོད་སྡོང་པ་ཐུགས་རྗེ་གྲོགས། རྐྱེན་ངན་འཕྲའུ་དགེ་བའི་
སྡོང་། ཆོ་འཕྲུལ་ཆེ་བ་བསྟན་པའི་རྒྱན། གནོད་བྱེད་ཐམས་ཅད་ཕྲལ་བའི་གྲོགས།
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཐམས་ཅད་མཉམ་པའི་ཞིང་ས་ཀྱང་། མ་འོངས་སྙིགས་མར་གྱུར་བའི་ཚེ། ཐམས་
ཅད་བག་མེད་སྤྱོད་ཅིང་པས། ལྷ་དང་སྲུང་མའི་གསོལ་མཆོད་ཆག །དཔལ་མགོན་
ཟོ་དོར་ཞེ་ལ་བརྙས། ཚོགས་བསགས་སྦྱིན་གཏོང་སླེབ་ལ་འབོར། ལེ་ལོ་གཡེངས་
པའི་ངང་དུ་ལུས། གསོལ་མཆོད་མེད་པའི་ལྷ་སྲུང་དེ། མགོན་སྐྱོབས་མི་ནུས་ཞི་སར་
གནས། མཆོད་སྦྱིན་མ་བྱས་བསགས་པའི་ནོར། ལན་ཆགས་དངོས་བསྙེག་བར་ཆོད་
སྡང་། མི་ལ་ལྷའི་མགོན་མེད་པ། འདྲེ་སྲིན་བར་ཆོད་ལྷག་པར་སྡང་། ཡུལ་འཚམ་ལོ་
ཐོག་བདག་མེད་འདྲ། མཐའི་ཡམས་བདག་བོད་ལ་འགྲིམས། སྡེ་བརྒྱད་དྲེགས་པ་དེ་
དང་བསྡོང༌། མ་ཡམས་རྒྱལ་མོས་སྣ་ཁྲིད་བྱེད། གཟའ་ཀླུ་གཉན་གསུམ་ཤུལ་དུ་ཉུལ།
རྒྱལ་བཙན་འབྱུང་པོ་ཟུར་ནས་རྒྱུག །འདྲེ་སྲིན་བྱུར་གསུམ་འབངས་སུ་ཆས། སྟོང་
གསུམ་སྐྱེ་འགྲོ་དབང་དུ་བསྡུས། བློ་སེམས་ལོག་པའི་ཕྱོགས་སུ་བསྒྱུར། ཐབ་གཞོབ་
མཁོན་དང་རྨེ་མུག་ནལ། ལོག་པའི་ལས་ལ་སྤྱོད་པར་དགའ། སྒོམ་ཆེན་འཁོར་བའི་
ས་ལ་གོལ། བླ་མ་བསླུ་ཆོས་གྲུབ་རྟགས་སྟོན། རྣལ་འབྱོར་གྲོང་ནག་ཁ་ཁྲིད་བྱེད།
རྒྱལ་པོ་བསྟན་པས་རང་བདུད་བྱེད། བློན་པོའི་བློ་ལོག་མཐའ་དམག་ཁྲིད། བན་བོན་
མུ་སྟེགས་མཐུའི་སྒྲུབ་བརྩོན། སྐྱེ་བོའི་མནའ་ཆེན་ཁྲེལ་མི་རྩི། བུད་མེད་དུག་སྤྱོད་
ལུས་མི་ཐུབ། དགེ་སྤྱོད་ཚུལ་ལྡན་ཐན་དུ་ལྟ། སྡིག་སྤྱོད་ཟབ་པོ་ལྷ་ལྟར་བཀུར། ལྷ་
དང་བོན་ལ་ཡ་ཀ་སྨོད། མནའ་དང་དམོད་པ་གྲངས་སུ་བསྒྲུངས། མཚོན་དང་དུག་
ལ་གོང་ཐོང་བརྩི། ཚ་དང་ཞང་ཡང་དམེ་མི་སྡིག །མིང་དང་སྲིང་ཡང་ནལ་མི་ཁྲེལ།
ཕ་མ་གྲོགས་ཀྱང་སྲོག་ལ་བསྡོང་། རྟེན་གསུམ་བཤིག་གཏོར་ལྟང་མ་རྩི། དེ་འདྲའི་
སྤྱོད་ཅིང་རྒྱུ་འབྲས་ཀྱིས། དཔལ་མགོན་གཡེན་ཁམས་སྡེ་བརྒྱད་འཁྲུགས། བདུད་
སྲིད་༼སྲིན༽འདྲེ་གདོན་གྲིབ་ལྟར་འཁོར། བར་ཆོད་སྡང་ཞིང་རྐྱེན་ངན་མང་། དེའི་
བར་ཆོད་ཞི་བའི་ཕྱིར། ཁྲོ་རྒྱལ་འདུས་པའི་གཟུངས་འདི་ཟབ། དེ་ནི་འདི་ལྟ་སྟེ། བསོ་
262

མདོ་སྡེ། གཟུངས་སྡེ་ཉི་ཤུ་པ།
ཨོཾ་སད་དོ་ཧ་ར་ཁྲོ་ཏ་བསྭཱ་རཾ་མ་ར་ཡ་ཕཊ་ཕཊ༔ བསྭོ་བསྭཱ་རམ་རཾ་ཁྲོ་ཏ་ཤིག་ཤིག་ཧ་
ཧ་སད་ཐུན་བྷོ་ཧྲིམ་ཡ། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཨ་མ་
ཧེ་རཀྟ་ཁ་ཐུན་མུ་ཡེ་བཛྲ་འདྲིག་ཡ་ཀྲོ་ཏ་ཀ་ལ་ཡ་མུ་མར་གྲན་རྩེ་མ་ར་ཡ་ཧཱུྃ་ཧཱུྃ་ཕཊ་
ཕཊ། ཨ་དཀར་སད་ལ་དྲུང་མུ་ཙ་ཀྲ་པདྨ་རདྨ་ཝེར་ཞི་ཁྲོམ་ཀ་རུ་ན་རམ་རཾ་ཤིག་ཤིག་
རྦད་རྦད་བཟློག་ཐུན་བྷོ། །དེ་ལྟར་ཁྲོ་རྒྱལ་འདུས་པའི་གཟུངས། བར་ཆོད་རྐྱེན་གྱི་
གཉེན་པོ་འདི། གང་ཞིག་བརྩོན་འགྲུས་ལྡན་པ་ཡི། ནངས་ནུབ་བརྒྱ་རེ་མ་ཆག་པར།
བཟླས་པས་བར་ཆོད་རྐྱེན་མི་ཚུགས། དགུ་གསུམ་དག་ལ་ཐུན་སྔགས་ནས། གཏོར་
ན་བར་ཆོད་གང་ཡང་བཟློགས། རྒྱ་ཤོག་དར་དཀར་དག་ལ་བྲིས་ནས། རླུང་འམ་
ཆུ་ལ་བསྐུར་བ་ན། ལས་དབང་བར་ཆོད་ཐམས་ཅད་ཞི། ཤིང་ཤག་བྱང་བུར་བྲིས་
ནས་སུ། གང་བསྲུང་ལ་བཏག་ན་བསྲུང་པར་འགྱུར། ཕྲེང་ཅིག་གཟའ་བྲིས་འཇུག་
ནས་དྲིལ། ཕོ་གཡས་མོ་གཡོན་ཕྲག་པར་བཏགས། འཕྲལ་རྐྱེན་རིགས་གྱུར་བར་ཆོད་
བཟློག །ཡུལ་འམ་གྲོང་ཁྱེར་དཀྱིལ་དུ་ནི། མཐིང་ནག་དར་ལ་བྲིས་ནས་ཕྱིར། ཕྱོགས་
དེར་རྐྱེན་དང་བར་ཆོད་ཞི། གློ་བུར་དྲག་པོ་ནད་དག་ལ། ཁྲོ་རྒྱལ་སྐུ་བསྐྱེད་དྲག་ཏུ་
བཟླས། ཉུངས་ཀར་སྔགས་ལ་བྲབ་པ་ནི། གློ་བུར་བར་ཆོད་རྐྱེན་ལ་ཐར། སྲིའུ་གསོ་
ན་མར་དཀར་དང༌། བཟང་དྲུག་དྲི་བཟང་བསྔགས་ནས་བྱིན། སྡེ་བརྒྱད་གནོད་པ་
ཞི་བར་འགྱུར། སྡེ་བརྒྱད་དྲེགས་པའི་གདོན་རིགས་ལ། གང་གནོད་རང་མདོག་སྲུང་
སྐུད་བསྔགས། བསྲུང་བྱ་ལ་བཏགས་ན་གནོད་པ་བཟློག །སྒྲུབ་ལ་བར་ཆོད་རྐྱེན་
སྡང་ན། གང་བསྒྲུབས་གཤམས་ལ་བརྒྱ་རེ་བསྒྲངས། བསྒྲུབས་པའི་བར་ཆོད་ཞི་བར་
འགྱུར། དེ་བས་ཡོན་ཏན་བསམ་མི་ཁྱབ། ཅེས་གསུངས་པས། འཁོར་ལྷ་དང་ཀླུ་དང་
མི་དང་མི་མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་
གསུངས་པ་ལ་མངོན་པར་བསྟོད་དོ། རྐྱེན་དང་བར་ཆོད་བཟློག་པའི་གཟུངས་ཀྱི་ལེའུ་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྟེ་བཅུ་གཉིས་པའོ།། །།
༧ གཡུང་དྲུང་ལྷའི་སྐད་དུ་ན། སད་དོ་སད་མིན་ཧྲིག་ནན་པྲ་པ་ཏ། གང་ཟག་
མིའི་སྐད་དུ་ན། ལྷ་དང་ལྷ་མེན་འདུལ་བའི་གཟུངས་ཞེས་བྱ་བ། འདི་སྐད་བདག་
གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། ལྷ་ཡུལ་གུང་ཐང་གི་གླིང་ལ་
ལྷ་མེན་གྱི་འཁྲུགས་པ་བསྡུམ་ཞིང་བཞུགས་སོ། །དེའི་ཚེ་དེའི་དུས་ན། འཁོར་གྱི་ནང་
ནས་ལྷ་བོན་ཐོད་དཀར་གྱིས་གསོལ་པ། སྟོན་པ་ལྷའི་མགོན་གྱུར་དཔལ། ལྷ་མེན་
འཁྲུགས་བསྡུམ་ཁྲིམས་ཀྱི་བདག ། མ་འོངས་བསྐལ་པ་སྙིགས་མ་ལ། འཇིག་རྟེན་མིའི་
འཁྲུལ་སྤྱོད་ཀྱིས། ལྷ་ཁམས་མནོལ་ཞིང་ལྷ་མེན་འཁྲུག །དལ་ཡམས་འདོད་ཁམས་མི་
ལ་སྡང་། དེ་དག་རྣམས་ཀྱི་དོན་ཆེད་དུ། གཟུངས་ཀྱི་རྒྱལ་པོ་བཤད་དུ་གསོལ། ཞེས་
ཞུས་སོ། །དེ་ལ་སྟོན་པས་གསུངས་པ། ལྷ་བོན་ལྷ་སྲས་ཚུར་ཉོན་དང་། ཞུས་པ་ཅི་
བཞིན་བཤད་པར་བྱ། མ་འོངས་སུམ་ཅུ་ཁ་རལ་དུས། སེམས་ཅན་དམུ་རྒོད་ལས་སྤྱོད་
ཀྱིས། ལྷ་རྣམས་མནོལ་དང་རྒུད་པར་འགྱུར། ལྷའི་བཀའ་ཆད་འབེབས་པ་དང༌། ལྷ་
སྡང་བདུད་དུ་བབ་པ་སྟེ། མི་ལ་མགོན་པ་ལྷ་ཡིན་ཏེ། ལྷ་སྡང་བདུད་བབ་སུའི་སྐྱོབས།
འཁྲུག་རྩོད་མཁན་ཐབ་བྱས་པའི། ལྷ་མེན་ཁོང་འཁྲོ་ཕྲག་དོག་འཁྲུག ། ལྷ་མེན་དམག་
སྣ་སྡང་བ་དང༌། གཡེན་ཁམས་སྡེ་བརྒྱད་དལ་ཟེར་འབེབ། འཇིག་རྟེན་མི་བདེ་
གནམ་དལ་འབེབ། དེ་དག་རྣམས་ལ་ཕན་པའི་ཕྱིར། གཟུངས་མཆོག་འདི་ལ་སྤྱོད་
པར་བྱ། ཨ་པར་ཧ་ར་སད་དོ་མ་ཧ་ཧེ་བ་སཱཧཱ། སད་ལཾ་མུ་ཡ་འོད་ཡང་ཤེ་རྐྱ་སད་
ཤན་ཏིང་ལཾ་ལམ་གསལ་ནི་པར་ཁང་སཱཧཱ། སད་དོ་མུ་ཡེ་ཧ་ར་བཛྲ་ལ་ཀ་ཛཱ་ཡེ་ཧེ་ཧེ་
ལཾ་ལཾ་མ་ར་ཡ་ཕཊ་སཱཧཱ། ཧཱུྃ་ཁྲོ་ཏ་ཧ་ལ་ཛ་ལ་པ་ཤང་ཡེ་སྭཱཧཱ། སད་མེན་ཧ་སངས་
ཡེ་བྱི་ཀ་ཡེ་ཛེ་གེ་སྡོམ། ཝག་ཞི་པྲ་ཛཱ་ཧྲ་ལཾ་སུ་རྒྱ་ཙཊ་མེན་འདྲལ་ཡེ་སྭཱཧཱ། སད་མིན་
ཀོ་ཁང་དྷུ་འབྲི་དྷུ་བྷི་སཾ་བྷ་ར་ཡ་ཧྲིལ་རྦད་རྦད། དོན་ཏྲ་མ་མ་སངས་དེ་བ་སྤུངས་ཞུ་
264

མདོ་སྡེ། གཟུངས་སྡེ་ཉི་ཤུ་པ།
ཡ་ཚུ་འུར་ཡ་འུར་ཆུམ། སད་མེན་ཧ་ལ་ཏྲི་ལེ་དུ་དུ་རིལ་རིལ་ཁྲོ་ཏ་མ་ར་ཡ་བཟློག་
བློ་སཱཧཱ། གཟུངས་མཆོག་འདི་དག་སུས་སྤྱོད་པ། དགེ་སྤྱོད་བཀའ་ལ་བདེན་པར་
འཛིན། ལྷ་དང་ལྷ་མིན་རིགས་གྱུར་པའི། རྗེ་བློན་ཕོ་ཉ་བྲན་འབངས་གཡོག །བསྟན་
ན་ལུས་དང་གྲིབ་བཞིན་འཁོར། བཀྲད་ན་དབང་མེད་རྒྱང་ནས་བྲོས། བསྐུལ་ན་མ་
ངག་བུ་ལྟར་ཉན། སྦད་ན་བྲང་འབྲང་གཡོག་ལྟར་རྒྱུགས། བཅོལ་ན་ལས་ཀུན་ཐོག་
མེད་སྒྲུབས། ཕྱི་རབས་འདི་སྤྱོད་གཤེན་པོ་ཡིས། གང་འདོད་བསམ་པའི་ལས་རྣམས་
བསྒྲུབ། ལྷའི་བཀའ་ཆད་དེར་མ་འབེབས། ལྷ་སྡང་བདུད་དུ་དེར་མ་བརྫུ་། ལྷ་མེན་
དམག་སྣ་དེར་མ་སྡང་། གཟའ་སྐར་གཡེན་ཁམས་དེར་མ་འཁྲུག །ཁྱོད་རྣམས་དེའི་
གྲོགས་གྱིས་ཤིག །ཅེས་བཀའ་སྩལ་ནས། ལྷ་དང་ལྷ་མེན་རྣམས་ཀྱིས་སྟོན་པ་ལ་
བསྟོད་པ། འཁོར་འདས་ཡོངས་ལ་ཐུགས་རྗེས་ཁྱབ། ལྷ་མི་ཡོངས་ཀྱི་བཀུར་འོས་པ།
སྟོན་པ་རྗེ་ལ་བདག་གིས་བསྟོད་དོ། མཛད་བཟང་སྤྱོད་པ་རྗེས་ཡི་རངས། གཟུངས་
འདི་སུས་སྤྱོད་གཤེན་རྣམས་ལ། གནོད་པ་མ་བགྱིས་སྡོང་གྲོགས་བྱེད། གང་བསྒྲགས་
ཡུལ་དུ་མགོན་དང་སྐྱབས། གང་བཏགས་མི་ལ་འཚོ་དང་གསོ། ཅི་ལྟར་མཐུན་པའི་
སྡོང་བྱེད་ཀྱིས། ནམ་ཞིག་སངས་རྒྱས་སར་བཀོད་ཞུ། ཞེས་ཞུས་སོ། །
དེ་ནས་སྟོན་པས་ཞུ་བའི་འཁོར་རྣམས་ལ་བཀའ་སྩལ་པ། ཞུས་པའི་འཁོར་རྣམས་
ཉོན་དང་། གཟུངས་ཀྱི་རྒྱལ་པོ་འདི་ལ་ཕན་པའི་ཡོན་ཏན་ནི་བསམ་གྱི་མི་ཁྱབ་བོ། །
གང་ཞེ་ན། ལྷའི་བཀའ་ཆད་དང་ལྷ་སྡང་བདུད་དུ་བབ་པ་ལ། ལྷ་གསོལ་བྱས་ནས་
གཟུངས་འདི་བཏོན་ན་ཕན་ནོ། ། ལྷ་མིན་དམག་སྣ་སྡང་བ་དང་གཟའ་སྐར་འཁྲུགས་
དར་འབྱུང་ན་གཟུངས་འདི་བསྒྲུབས་པས་ཕན་ནོ། །ལྷ་དང་ལྷ་མེན་གྱི་གནོད་པ་བྱུང་
ན་གསེར་དངུལ་གྱི་བྲིས་ནས་བཏགས་པས་ཆོག་གོ །འཇོམས་བྱེད་གཟའ་སྡུམ་ནག་པོ་
ལ་བསྔགས་ནས་ལུས་ལ་འཆང་ནས་གཟའ་ནད་ལས་གྲོལ་ལོ། །གཟའ་སྐར་བཀྲ་མི་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཤིས་པ་ལ་བྱེད་ན་ལེན་གསུམ་དབྱངས་ཀྱིས་བཏོན་ན་ཉེས་པ་ཞིའོ། །སྔགས་པའི་ཕུར་
པ་འམ་ཕྲེང་བ་ལ་ཁྲི་རེ་བཟླས་ནས་ལུས་ལ་འཆང་ན་བྱད་ཁ་ཕུར་ཁ་རྡུལ་དུ་གོ །དེ་
ལྟར་གཟུངས་ཀྱིས་འདི་བཟླས་བརྗོད་ཉམས་སུ་ལེན་པར་གྱིས་ཤིག །ཅེས་བཀའ་སྩལ་
ནས་གཟུངས་ཀྱི་སྡེ་ལ་དགོངས་པས་བྱིན་གྱིས་བརླབས་པར་མཛོད། དེ་ལ་འཁོར་
ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡིད་
རངས་ཏེ། སྟོན་པས་གསུངས་པ་ལ་མངོན་པར་བསྟོད་དོ། ། ལྷ་དང་ལྷ་མེན་འདུལ་
བའི་གཟུངས་ཀྱི་ལེའུ་སྟེ་བཅུ་གསུམ་པའོ། །།
༧ གཡུང་དྲུང་ལྷའི་སྐད་དུ་ན། ཡ་མ་ཏྲི་ཙ་སད་ཡ་དུལ་ཅི་པྲ་པ་ཏ། གང་ཟག་
མིའི་སྐད་དུ་ན། གཤིན་རྗེ་དང་མགོན་པོ་འདུལ་བའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། གཤིན་ཡུལ་རྡོ་རྗེ་
གྲམ་ཁྲོད་བྱ་བའི་གླིང་ལ་དབང་ཆེན་རྟ་མགྲིན་རྒྱལ་པོའི་དགོངས་པ་ལ་བཞུགས་ནས་
འཁོར་རྣམས་ལ་བོན་སྟོན་ནོ། །དེའི་ཚེ་དེའི་དུས། གཤིན་རྗེའི་རྒྱལ་པོ་ཡ་མན་ཏ་ཀ་
བྱ་བ་དང༌། མགོན་པོ་སྲོག་བདག་གཉིས་ཕྲག་དོག་ནས། གཤིན་རྗེ་དང་མགོན་པོའི་
དམག་མུན་པ་གཏིབ་པ་འདྲ་བ་འདུས་ཤིང་འཚོགས་སོ། །དེ་ནས་འཁོར་རྣམས་ཤིན་
ཏུ་འདར་ཤ་ཁྱེར་ནས་སྟོན་པ་ལ་ཞུས་པ། སྟོན་པ་ཐུགས་རྗེ་སྟོབས་ཆེ་ཡང་། དཔུང་
ཆེན་དམག་ལ་མི་འཇིགས་སམ། ཡང་ན་དགོངས་པས་མྱུར་དུ་སྒྲོལ། ཡང་ན་རང་
མལ་རྒྱལ་ས་སྙོགས། བཏང་སྙོམས་བཞུགས་པར་མི་འཚལ་ལམ། ངེད་ཅག་རྣམས་ལ་
བཀའ་སྩོལ་ཅིག །ཅེས་ཞུས་པས། ལན་དུ་མ་སྐྲག་ཉོན་དང་འཁོར་རྣམས་ཀུན། ང་
ལ་བར་ཆོད་རྐྱེན་མི་ཚུགས། ཁྱོད་རྣམས་ཐུགས་རྗེ་སྐྱབས་འོག་འཛུད། ཐབས་ལས་
དྲག་པོའི་འདུལ་བྱ་མེད། གཤིན་རྗེ་མགོན་པོ་དབང་བསྡུད་ཕྱིར། རྟ་མགྲིན་དབང་
གི་རྒྱལ་པོ་ཡང༌། ཁྱོད་རྣམས་གཞུང་བཞིན་སྤྱོད་པར་གྱིས། ཞེས་གསུངས་པས་
266

མདོ་སྡེ། ། གཟུངས་སྡེ་ཉི་ཤུ་པ།
འཁོར་རྣམས་དགའ་བའི་མདངས་ཕྱུང་ནས་རྟ་མགྲིན་དབང་གི་སྒྲུབ་པ་ལ་བཞུགས་
སོ། །གཞུང་བཞིན་སྤྱོད་པར་གྱིས། དེའི་ཚེ་གཤིན་རྗེ་མགོན་པོ་གཉིས་ཀྱིས་སྡུག་པའི་
བཞིན་དྲག་པོ་བསྟན་ནས་སྨྲས་པ། དམུ་རིགས་རྒྱལ་སྲས་བོན་སྤྱོད་མཁན། ཕ་མལ་
བུའི་མི་བཟུང་པར། ངེད་ཡུལ་རྟ་མགྲིན་ཅི་ལ་བསྒོམ། རང་ཡུལ་སྙོགས་སམ་གསད་
པ་གདམ། ངེད་ནི་གཤིན་རྗེ་མགོན་པོའི་དམག །ཁམས་གསུམ་སྲོག་གི་བདག་པོ་
ཡིན། ཅེས་ཟེར་རོ། །དེ་ལ་སྟོན་པས་ཁམས་གསུམ་སྲོག་བདག་རྒྱལ་བློན་འབངས།
ཉོན་དང་བདེན་པའི་བོན་ཅིག་བཤད། ང་ལ་དགྲ་གཉེན་ཕྱོགས་རིས་མེད། ང་རྒྱལ་
ཕྲག་དོག་ཞེ་སྡང་དང༌། འདོད་ཆགས་གཏི་མུག་དམྱལ་བའི་རྒྱུ། ཁྱོད་ཀྱི་གོང་ནས་
དབང་ཆེ་བ། འཆི་བདག་གཤིན་རྗེ་ཆེན་པོ་ཡོད། ཁྱོད་ཀྱང་དེའི་ཁྲིམས་ལ་འཇིགས།
ངའི་གོང་ནས་རྩལ་དྲག་པ། རྟ་མགྲིན་ཧ་ཡ་གྷི་བ་བཞུགས། དེ་ལ་ཁྱོད་ཀྱི་འདྲེན་ནུས་
སམ། ཅེས་གསུངས་ནས་སྐད་གཅིག་ཉིད་ལ་རྟ་མགྲིན་རྒྱལ་པོའི་སྐུ་རུ་འཁྲོས་པའི་
ཚུལ་དུ་བཞེངས་ནས་གཟུངས་འདི་གསུངས་སོ། །བསྭཱ་རཾ་རཾ་ཁྲོ་ཏ་ཧ་ཡ་གྷི་བ་མ་ར་
ཡ་ཧཱུྃ་ཧཱུྃ་ཕཊ་ཕཊ། བསྭཱ་རཾ་རཾ་ན་ཁྲི་མུ་ཡང་སད་དོ་པུ་ཏ་ར་ཡ་ཐུན་བྷོ་མ་ར་ཡ་རྦད་
རྦད། བཛྲ་ཡ་མན་ཏ་ཀ་ཏིག་སྣ་ད་ཤན་ས་མ་ཡ་སྲོག་ལ་རྦད་རྦད་དྲིལ་དྲིལ་ཐུན་ཡ།
བཛཱ་རཾ་ཏྲི་ཀི་ལ་ཡག་ཤ་ཚུ་དུལ་པ་ཡ་ཨེ་ཀ་ཙ་ཡ་ཧྲིལ་ཁྱིག །ཡ་མ་ར་ཙ་ཧེ་ལ་ཧོ་ས་
མ་ཡ་ར་ཡོ་ཛ་རྦད་རྦད་བྱོ་བྱོ། ཤ་ཏྲི་དུ་པ་མུ་ཤང་ཧབ་ཟེ་མ་ཧ་ཀ་ལ་ཏྲིལ་ཐུན་ཧེད་
ཧེད་ཧཱུཾ་རཾ་ཧཱུྃ་བྱོ། འཛྲ་ཡ་མཎ་ཏ་ཀ་མ་ར་ཡ་ཆིལ་ཆིལ་བཟློག་བཟློག །ཞེས་གཟུངས་
དེ་གསུངས་པས་གཤིན་རྗེ་མགོན་པོའི་དམག་ཚོགས་ཐམས་ཅད་བརྒྱལ་ཞིང་རེངས་
ནས་སོང་ངོ༌། །དེ་ནས་དམིགས་ཀློད་པར་བཞུགས་པས་བརྒྱལ་བ་རྣམས་སངས་ནས་
སྟོན་པ་ལ་གུས་པས་བཏུད་དེ་གསོལ་པ། སྟོན་པ་ཁྲོ་རྒྱལ་རྟ་མགྲིན་དྲག་པོའི་གསུང་།
བདག་སོགས་སྲོག་དང་མ་བྲལ་བཀའ་ལ་ཉན། སྔོན་བྱང་འགྱོད་བཤགས་ཕྱིན་ཆད་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་གནོད་པར། ཐ་ཚིག་སྲོག་འབུལ་ཐུགས་རྗེས་སྐྱབས་པར་ཞུ། ཅེས་གསོལ་ནས་ཁས་
བླངས་སོ། ། དེ་ལ་སྟོན་པས་བཀའ་སྩལ་པ། ཉོན་དང་ང་རྒྱལ་ཅན་གྱི་གཤིན་རྗེ་མགོན་
པོའི་དམག །བདག་དང་མཐའ་ཡས་པར། རང་ཐང་ཆད་པའི་རྒྱུ། སྐྱབས་སུ་འདུད་
ཅིང་ཁས་བླངས་དམ་བཅས་ལེགས། སླར་ཡང་དམ་ལ་འགལ་ན་དམྱལ་བར་ལྟུང་།
ཁས་བླངས་མ་བརྗེད་བསྟན་པའི་བཀའ་སྲུང་གྱིས། ངའི་བསྟན་པ་རྫོགས་ནས་སངས་
རྒྱས་འཐོབ། ཞེས་གསུངས་ནས་དམ་བསྒགས་ཏེ་བཀའི་སྲུང་མར་བསྐོས་སོ། །དེ་ནས་
འཁོར་རྣམས་ལ་གསུངས་པ། ཁྲོ་རྒྱལ་དྲེགས་པ་དབང་བསྡུད་ཀྱི་གཟུངས་འདི་བཟླས་
པ་ཙམ་གྱི་ཇི་སྲིད་འཚོ་བའི་བར་དུ་གཤིན་རྗེ་དང་མགོན་པོའི་གདུག་པས་མི་ཚུགས་
པར་འགྱུར་རོ། །རིན་པོ་ཆེའི་བྲིས་ནས་ཆུ་ལ་བསྐོར་ན་ཡུལ་ཕྱོགས་སུ་མགོན་པོ་དང་
གཤིན་རྗེས་བཏང་བའི་ནད་ཐམས་ཅད་བཟློག་པར་འགྱུར་རོ། །དྲག་སྔགས་ཐམས་
ཅད་ལ་ལན་བདུན་བཏག་ན་དྲག་པོའི་ནུས་པ་མྱུར་བར་འགྱུར་རོ། །རྒྱུན་དུ་ཡིད་
དམ་བྱས་ནས་གཤིན་རྗེ་དང་མགོན་པོས་བསྟན་སྲུང་སྡོང་གྲོགས་བྱེད་པར་འགྱུར་
རོ། །དེ་བས་ན་ཕྱི་རབས་ཀྱི་སྒྲུབ་པ་པོ་རྣམས། འདི་ལ་འདོན་པར་བྱའོ། །མོས་པར་
བྱའོ། །སྒྲུབ་པར་བྱའོ། །བརྩོན་པར་བྱའོ། ། བྲི་བར་བྱའོ། །ཀློག་པར་བྱའོ། །ཕུད་དུད་
དུ་བྱའོ། །ནན་ཏན་བྱའོ། །ཞེས་བཀའ་སྩལ་ནས། འཁོར་ལྷ་དང་ཀླུ་དང་མི་དང་ལྷ་
མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་གསུངས་
པ་ལ་མངོན་པར་བསྟོད་དོ། གཤིན་རྗེ་མགོན་པོ་འདུལ་བའི་གཟུངས་ཀྱི་ལེའུ་སྟེ་བཅུ་
བཞི་པའོ། །
༧ གཡུང་དྲུང་ལྷའི་སྐད་དུ་ན། མ་མ་གུ་ནོ་ད་ཐ་པྲ་པ་ཏ། གང་ཟག་མིའི་སྐད་
དུ་ན། མ་མོ་དང་དམུ་བདུད་འདུལ་བའི་གཟུངས་ཞེས་བྱ་བ། འདི་སྐད་བདག་གིས་
ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རྒྱ་མཚོ་ཁྲི་འོད་འདུས་པའི་གླིང་།
268

མདོ་སྡེ། གཟུངས་སྡེ་ཉི་ཤུ་པ།
མ་མོ་དང་དམུའི་རུ་མཚམས་སུ་བཞུགས་ནས། དམུ་དང་མ་མོ་ཐམས་ཅད་དགོངས་
པའི་དྲག་ཚད་ཀྱིས་དབང་དུ་སྡུས་ནས་དམ་ལ་བཏགས་ཏེ། སྔར་བྱས་འགྱོད་པའི་
བཤགས་པ་ཕུལ་ནས་ཕྱིས་མི་གནོད་པར་དམ་བཅས་སོ། །དེ་ནས་ཞུ་འཁོར་གཙུག་
གཤེན་རྒྱལ་བས་སྟོན་པ་ལ་གསོལ་པ། སྟོན་པ་བྱམས་མགོན་བྱམས་པ་ཆེན་པོའི་ཕུལ།
འགྲོ་བ་ཡོངས་ལ་བརྩེ་བས་ཆེར་དགོངས་ནས། མ་འོངས་དུས་མཐའི་སེམས་ཅན་
ཡོངས་དོན་དུ། མ་མོ་དམུ་བདུད་འདུལ་བའི་གཟུངས་ཤིག་ཞུ། ཞེས་ཞུས་པས། དེ་ལ་
སྟོན་པས་ཡང་གསུངས་པ། ཉོན་ཅིག་ལས་ལྡན་འདུལ་བའི་འཁོར། ད་ལྟར་དུས་ཀྱི་
བསྐལ་པ་ལ། སྡེ་བརྒྱད་མ་ལུས་དམ་ལ་གནས། འདྲེ་སྲིན་བྱུར་གསུམ་མགོ་ལོ་དམའ།
ལྷ་གར་རྟེན་གསུམ་མགོན་ཞིང་སྐྱབས། མི་སྨྲ་གཤེན་གསུམ་བདེ་ཞིང་སྐྱིད། མ་འོངས་
དུས་མཐར་གྱུར་པའི་ཚེ། མ་མོ་མ་ཡམས་དལ་རིམས་གཏོང༌། དམུ་གབ་འོན་འཐིབ་
དེ་དང་བསྡོས། འགྲོ་བ་མི་ལ་གནོད་ཅིང་འཚེ། མི་ནད་ལང་དགུ་ཆར་ལྟར་འབེབས།
ཕྱུགས་ནད་གློ་ཧོན་ཆུ་ལྟར་འབྲུགས། ཚད་རིམས་འབྲུ་པ་ལས་སོགས་པའི། ཁྲག་
བཤལ་ཁྲག་ནད་ཆུ་བུར་རྡོལ། ཚེ་དང་སྲོག་ལ་བར་ཆོད་བྱེད། རྟ་ནད་ཅང་དཀར་རྔོ་
འབྲུ་དང་། སྐྲངས་དང་ལྷ་དང་བཙན་གྲིལ་འཆི། ལུག་ནད་བཏམ་པ་ཙིག་ཆུང་དང་།
གནག་ནད་གློ་ཡོལ་སྐྱ་བབ་དང་། མི་མཐུན་ནད་རྣམས་ཆར་དུ་འབེབས། དེ་ལ་མ་
མོ་དམུ་བདུད་གནོད། གཏོ་དཔྱད་རིམ་གྲོ་གྲོགས་སུ་འགྱུར། དེ་ལ་ཟབ་པའི་གཟུངས་
མཆོག་འདི། ཉམས་སུ་ལོང་ལ་བརྩོན་པ་སྒྲུབས། ཅེས་གསུངས་ནས་དལ་ཡམས་སྟོང་
འཇོམས་ཀྱི་གཟུངས་འདི་གསུངས་སོ། །ཨ་མ་མ་མུ་ཡེ་ཧ་ར་ཧ་ལ་རཾ་ཛ་ཐུན་བྱ་ཐུན་
བྷོ། །ཧྲིག་མེན་ཞུང་རྩེ་གྲན་ལ་མ་མ་ཡང་ཐུན་གེ་ཙོ་ཡ་སད་ལ་དེ་བ་འདུ། ཨུ་མ་དེ་
མ་ཧྲི་མ་མ་རུ་ལུ་རུ་ལུ་པྲ་ཏ་གུ་ནོ་ཧྲིལ་ཅི་ན། མ་མ་མུག་མུག་གུ་ནོ་མུན་མུན་ཛཱ་ཡེ་
སཱཧཱ། མ -ཧྲང་ཧྲང་ཧྲིལ་ཡ་ལམ་ངོད་པྲ་ཏི་བྷ་ཏྲ་རྦད་རྦད་མ་མ་རུ་ཏྲི་ཙ་ལ་ཏ་ཡོ་རོ་ཙི་
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པྲ་པ་ཏ་ཡེ་གྷར་ཡ་སང་གྷར་ཡ། ཆོ་ཡ་མྱོག་འོད་ཁྱབ་འབར་བ་མ་ར་པ་ཡོ་པྲི་ཏ་ཧྲི་ཡེ་
ཕཊསཱཧཱ། ཝང་སངས་ཞི་ཞི་རྐུད་པ་མེ་མྱགས་སམ་བྷ་ཐུན་ཡ་ཏྲིལ་ཏྲིལ་མུག་ཤི་གུ་ཡོ་
ད་ཤ་ཡ་ཤྲཱི་ན་ཏ་སྣེ་གྱད་རུ་ཚལ་ཅི་ན་མ་མ་གྱ་གུན་མ་ར་ཡ་མྱལ་མྱལ་བཟློག་བཟློག །
དེ་ལྟར་གསུང་གི་སྙིང་པོའི་གཟུངས། མ་མོ་དམུ་བདུད་སྲོག་གི་བཅུད། བཟློག་བརྗོད་
གྲངས་སུ་བཟུངས་པ་ནི། ཡོན་ཏན་ཐམས་ཅད་འདི་ལས་འབྱུང་། སྐྱོན་རྣམས་ཐམས་
ཅད་འཇོམས་པར་བྱེད། གཟུངས་མཆོག་འདི་ནི་ལྷའི་མཆོག །བདུད་རིགས་ཐམས་
ཅད་སྒྲལ་བར་བྱེད། གཟུངས་མཆོག་འདི་ནི་སྨན་གྱི་རྒྱལ། ནད་རིགས་ཐམས་ཅད་
གསོད་བར་བྱེད། གཟུངས་མཆོག་འདི་ནི་ཡེ་ཤེས་མཚོན། འགལ་བ་ཐམས་ཅད་
སྒྲོལ་བར་བྱེད། གཟུངས་མཆོག་འདི་ནི་དག་པའི་ཁྲུས། མ་དག་པ་རྣམས་སེལ་བར་
བྱེད། གཟུངས་མཆོག་འདི་ནི་རྒྱལ་བའི་དབང་། འཁྲུག་དང་འགྲས་པ་ཐམས་ཅད་
བསྡུམས། གཟུངས་མཆོག་འདི་ནི་སྣང་གསལ་སྒྲོན། མ་རིག་པ་རྣམས་ལ་གསལ་
བར་བྱེད། གཟུངས་མཆོག་འདི་ནི་སྟོང་ཉིད་མེ། ཞེ་སྡང་ཁྲག་མཚོ་སྐམ་པར་བྱེད།
གཟུངས་མཆོག་འདི་ནི་ཡེ་ཤེས་སྒྲོན། གཏི་མུག་མུན་པ་སེལ་བར་བྱེད། གཟུངས་
མཆོག་འདི་ནི་མཉམ་ཉིད་ཐོག ། ང་རྒྱལ་བྲག་རི་བཤིགས་པར་བྱེད། གཟུངས་མཆོག་
འདི་ནི་སྦྱིན་པའི་གཏེར། འདོད་ཆགས་ཡིད་སེམས་རེ་བ་བསྐངས། གཟུངས་མཆོག་
འདི་ནི་ཡང་པའི་རླུང་། ཕྲག་དོག་སྤྲིན་དཔུངས་གཏོར་བར་བྱེད། གཟུངས་ཀྱི་རྒྱལ་
པོ་འདི་དག་ལ། འདོད་པ་ཐམས་ཅད་ཡིད་བཞིན་འབྱུང་། དེ་ཕྱིར་འདི་ལ་བརྩོན་
པར་གྲུབས། ཅེས་བཀའ་སྩལ་ཏོ། །དེ་ནས་འཁོར་རྣམས་ཀྱི་བསྟོད་པ། ཡེ་ཤེས་ལྔ་ལ་
དབང་བསྒྱུར་ཞིང་། དུག་ལྔའི་བདུད་ལས་རྣམ་པར་གྲོལ། མ་མོ་དམུ་བདུད་འདུལ་
བའི་གཙོ། བདུད་འདུལ་དཔའ་བོར་ཕྱག་འཚལ་ལོ། །ཞེས་བསྟོད་པས་ཕྱག་འཚལ་
ལོ། །དེ་ནས་མ་ཡམས་རྒྱལ་མོ་དང་དམུ་བདུད་གསང་ཞུ་གྱོན་པ་གཉིས་ཀྱིས། འདུལ་
270

མདོ་སྡེ། གཟུངས་སྡེ་ཉི་ཤུ་པ།
བྱེད་དཔའ་བོ་ཁྲོ་རྔམ་ཅན། ཐུགས་རྗེ་ཡེ་ཁྱབ་ནམ་མཁའི་ཐུགས། གསང་བ་སྔགས་
ཀྱི་བང་མཛོད་འཆང་། གཤེན་རབ་ཉིད་ལ་འདུད་ཕྱག་འཚལ། ཉིད་ཀྱིས་གསུང་
པའི་གཟུངས་མཆོག་འདི། གང་བསྒྲགས་ཡུལ་དེར་གནོད་མི་བྱེད། ཁས་བླངས་དམ་
བཅས་སྲོག་སྙིང་འབུལ། ཅེས་ཞུས་ནས་ཞབས་ལ་འདུད་དོ། དེ་ལ་འཁོར་ལྷ་དང་ཀླུ་
དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་
པས་གསུངས་པ་ལ་མངོན་པར་བསྟོད་དོ། མ་མོ་དམུ་བདུད་འདུལ་བའི་གཟུངས་ཀྱི་
ལེའུ་སྟེ་བཅོ་ལྔ་པའོ།། །།
༧ གཡུང་དྲུང་ལྷའི་སྐད་དུ་ན། གེ་ཏ་ཊ་ཡ་ཛེ་གེ་རྦད་ནན་པྲ་པ་ཏ། གང་ཟག་
མིའི་སྐད་ན། བདུད་དང་གཟའ་གདོན་འདུལ་བའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་ཅིག་ནས། སྟོན་པ་གཤེན་རབ་མི་བོ་ནི། གསས་མཁར་
དཀར་ནག་བཀྲ་གསལ་རྒྱ་མཚོའི་གླིང་ཐོག་འབར་གྱི་ནང་དུ། འཁོར་སྡེ་བཞི་ཡ་
བརྒྱད་ལ་འཕྲུལ་ངག་གི་བོན་བཤད་ཅིང་། རྒྱའི་རྒྱལ་པོའི་འགྲོ་དོན་མཐར་དབྱུང་ནས་
བཞུགས་སོ། །དེའི་ཚེ་དེའི་དུས་ན། བདུད་ཀྱི་རྒྱལ་པོ་ཁྱབ་པ་ལག་རིང་གིས། གཟའ་
བདུད་ཀྱི་རྒྱལ་པོ་དུ་བ་མཇུག་རིང་ཞོན་པའི་ཚུལ་བསྟན་ནས། སྡེ་བརྒྱད་དྲེགས་པ་
གཟའ་བདུད་དམག་བྱེ་བ་ས་ཡ་དང་བཅས་ནས་བྱུང་སྟེ། སྟོང་གསུམ་ཐམས་ཅད་
གཡོའ་ལྡེག་པར་མེར་པར་བྱས་ནས། སྐྱེ་འགྲོ་ཡོངས་ལ་དལ་ཡམས་ཁ་རླངས་གི་སྒྲིབ་
པར་བྱེད་དོ། དེའི་ཚེ་རྒྱ་ཀོང་ཙེ་འཕྲུལ་གྱི་རྒྱལ་པོས། སྟོན་པ་ལ་ཞུས་པ། དགྲ་བཅོམ་
རྒྱལ་པོ་དགྲ་གཉེན་མཉམ་ལགས་ཀྱང་། ཐོག་མཐའ་ཀུན་དུ་འདི་ཙམ་དོ་བསྡོ་བས།
འགྲོ་ཀུན་ཐུགས་རྗེས་མི་སྐྱོབས་སླེབ་བོར་རམ། བསྟན་པའི་བདུད་ལ་བྱམས་དང་སྙིང་
རྗེ་མེད། བདུད་དང་གཟའ་བདུད་འཁོར་བཅས་འདུལ་བར་ཞུ། ཅེས་ཞུས་སོ། །དེ་
ནས་སྟོན་པས་བདུད་འཇོམས་ཁྲོ་བོའི་དགོངས་པ་ལ་བཞེངས་ནས་གསུངས་པ། བསྭོ་
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བསྲོ་ང་ཡེ་ཆ་ཡེ་ཧ་ཧེ་ཧོ། ང་ནི་བདུད་འདུལ་ཁྲོ་རྒྱལ་ཏེ། བདུད་རིགས་སྒྲོལ་བྱེད་
བདུད་ཀྱི་གཤེད། བདུད་ལ་བདུད་ཞོན་བདུད་ཁམས་བཅས། ང་ཡི་སྒྲོལ་ཞིང་འདུལ་
བར་བྱེད། དེ་བས་ང་ཡིས་དམ་ལ་འདུས། གལ་ཏེ་དམ་ལ་མི་འདུ་ན། གནོད་པའི་
བདུད་ལ་སྙིང་རྗེ་དང་། བསྟན་པའི་དགྲ་ལ་བྱམས་སེམས་མེད། བསྒྲལ་བའི་ཞིང་ལ་
བཏང་སྙོམས་མེད། ཤན་པའི་སྒོ་འགྲམ་དགའ་བ་མེད། ཚད་མེད་བཞི་དང་གཏན་
བྲལ་ནས། དུག་གསུམ་འཁྲོས་པ་ང་ཡིན་གྱི། བདུད་སྒྲོལ་ཤ་ཟ་ཁྲག་ལ་འཐུངས།
ཅེས་དྲག་པོའི་རྔམས་སྟབས་དང་ཆས་བདུད་འདུལ་བའི་གཟུངས་འདི་གསུངས་སོ། །
བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཨ་མ་མ་ཧ་ལ་རཾ་ཛ་ཁྲོ་ཏ་རཀྵ་
མ་ར་ཡ་གྲན་ལ་བློ་བྷོ། གེ་དུ་ནག་པོ་ཞི་ཞི་མལ་མལ་སངས་སངས་རྦད་རྦད་ཡ། གེ་
དུ་གེ་ཏ་ཤན་འུར་ཡ་མྱོག་མྱོག་གེ་ཏ་ཚལ་པ་སྙིང་ལ་ཡ་སྲོག་ལ་ཐུམ་རིལ་རྦད། དྲུང་
མུ་ཁྲོ་ཏ་མ་ར་ཡ་གེ་དུ་ནག་པོ་རྦད་ཐུན་བྷོ། །ཙ་ཀྲ་ཁྲོ་ཏ་མ་ར་ཡ་གེ་དུ་ནག་པོ་རྦད་
ཐུན་བྷོ། པད་མ་ཁྲོ་ཏ་མ་ར་ཡ་གེ་དུ་ནག་པོ་རྦད་ཐུན་བྷོ། །རད་ན་ཁྲོ་ཏ་མ་ར་ཡ་གེ་
དུ་ནག་པོ་རྦད་ཐུན་བྷོ། ཝེར་ཞི་ཁྲོ་ཏ་མ་ར་ཡ་གེ་དུ་ནག་པོ་རྦད་ཐུན་བྷོ། གེ་ཡོ་ཁོད་
དོ་མ་ར་ཡ་ར་ཧྲིག་ཐུན་བྷོ། །བཟློག་བཟློག་ཆིལ་ཆིལ་སཱཧཱ། ཅེས་གསུངས་ནས་ཁྱབ་
པ་ཡང་བརྒྱལ་ཏེ་བདུད་ཆེན་བཞིའི་བཏེགས་ནས་སླར་བདུད་ཡུལ་དུ་བྲོས་ཏེ་སོང་
ངོ༌། །བདུད་འཁོར་ཕྱི་མ་རྣམས་སྟོན་པ་ལ་སྐྱབས་བརྩལ་ནས་གཟུངས་ཀྱི་འདི་དག་
གང་དུ་གནས་ཀྱང་ཡུལ་འདིར་མི་གནོད་པར་ཁས་བླངས་སོ། །གཟའ་བདུད་གཟའ་
སྐར་སྡེ་བརྒྱད་རྣམས་ཀྱི་འགྲན་ཚོལ་བའི་ཚུལ་གྱིས་འཁྲོས་ནས། གཟའ་བདུད་ཆེན་
པོས། སྟོན་པ་ཐུགས་རྗེ་ཐབས་ལས་མཁས་ན། ང་ལ་སྐྱབས་ཚུལ་འཁོར་དུ་འདུས།
ངའི་འཁོར་གྱིས་དམ་པ་ཚུལ་བྱེད། འཁོར་དུ་མི་འདུ་འདྲེན་བརྩལ་ནས། ཁ་རླངས་
མུན་པའི་དུག་ཆེན་གཏོང་། ལུས་ཅན་འགྲོ་བ་སྨོས་ཅི་དགོས། གཟུགས་མེད་ཡིད་
272

མདོ་སྡེ། གཟུངས་སྡེ་ཉི་ཤུ་པ།
གཟུགས་ཅན་རྣམས་དང༌། ངའི་ཁ་རུ་མི་ཆུད་མེད། ཁྱོད་ཀྱང་སྟོབས་ཆེ་རྩལ་དྲག་
ན། ལྷ་བདུད་བསྟན་པ་དི་རིང་བརྩོད། ཅེས་ཟེར་ནས་ཁ་རླངས་དུག་གིས་མུན་པ་
གཏིབ་ཅིང་། ཉི་ཟླ་གཉིས་ཡང་ཁ་རུ་བཅུགས་ཏེ་གནམ་ལྕགས་ཀྱི་མདའ་གཞུ་ཚ་ཚ་
འཕྲོ་བ་ཅིག་འགེངས་ནས་འདུག་གོ ། དེ་ནས་ཡང་སྟོན་པས་གཟའ་བདུད་འདུལ་བའི་
གཟུངས་འདི་གསུངས་སོ། །ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ་མ་ཡེ་རུ་པ་ཡེ་ཏ་འདུ་
འདུ་སཱཧཱ། ཛེ་གེ་ཧ་ལ་ཁ་ཊ་རུ་ཊ་མ་ར་ཡ་རྦད་རྦད། ར་རྩ་ཏྲིལ་ཆུམ་ཁ་འདར་རུ་ཏྲ་
ཐུམ་ཡ་ཧྲི་ཧ་ར་ཨེ་ཏྲིག་ཛ། སྤོ་ཏ་ཡ་ཀ་ཡ་ཏེ་ནོ་མེ་མེ་སུ་མེ་ཤག་ཕཊ༔ བསྭོ་ཁྲོ་ཏ་རཾ་
རཾ་མ་ར་ཡ་ཏྲི་ལེ་བྷི་སྣ་ར་ཙ་མ་ར་ཡ་དུ་དུ་རིལ་རིལ་ཁ་ཏ་ཁ་ཊ༔ རུ་ཏྲ་སོད་རུ་ཏྲ་སོད།
ཛེ་གེ་བྱི་ཏི་པ་ཏ་དམ་དམ་ར་ཧུ་ལའི་སྲོག་ལ་ཡ་ཐོ་རམ་དུ་རིལ་ཨ་མ་དུ་རུ་ཙ་ཤ་ཡ་ཙ་
ཏྲི་ཕུ་ཛ་རྦད་ཕཊ་སྭཱཧཱ། ཅེས་གསུངས་པས་གཟའ་བདུད་གཙོ་འཁོར་རྣམས་བརྒྱལ་
ཞིང་དྲུང་དུ་འཁོད་དེ་གསོལ་པ། མི་ཐུབ་པ་ལ་དོ་བསྡོ་བ། གཤེན་རབ་ཀྱི་སྐུ་ལ་
མཐོལ་ལོ་བཤགས། མ་ཚད་པ་ལ་ཚད་བཙུགས་པ། གཤེན་རབ་གསུང་ལ་མཐོལ་ལོ་
བཤགས། མ་འགྲན་པ་ལ་འགྲན་བརྩལ་བ། གཤེན་རབ་ཐུགས་ལ་མཐོལ་ལོ་བཤགས།
བདག་སོགས་ཐུགས་རྗེའི་སྐྱབས་སུ་འདུད། ཕྱིན་ཆད་མི་གནོད་དམ་བཅའོ། །ཞེས་
གསོལ་ནས་དམ་བཅས་སོ། །
དེ་ནས་སྟོན་པས་འཁོར་རྣམས་ལ་གསུངས་པས། ཕྱི་རབས་སེམས་ཅན་རྣམས་ཀྱི་
གཟུངས་འདི་ལ་ཡི་དམ་བྱས་ནས། གཟའ་དང་བདུད་རྣམས་དབང་དུ་འདུས་པར་
འགྱུར་རོ། །ཕྲེང་ཅིག་བྱས་ནས་དྲག་པོའི་རྫས་ཀྱི་བྲིས་ནས་གཟའ་བདུད་ཀྱི་གནོད་
པས་མི་ཚུགས་པར་འགྱུར་རོ། །བདུད་རིགས་དང་འཕྲད་དུས་བདུད་འདུལ་གྱིས་
དགོངས་པ་ལ་ཞུགས་ནས་སྔགས་གོང་མ་ལན་གསུམ་བརྗོད་ནས་གནོད་པ་བར་ཆོད་
ཀྱི་མི་ཚུགས་ཏེ་དབང་དུ་འདུས་པར་འགྱུར་རོ། །བྱིན་རླབས་ཅན་གྱི་རྫས་ལ་བསྔགས་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་བཏང་ན་སྔར་བྱུང་བ་ཡང་འཕྲོ་ཆོད་པར་འགྱུར་རོ། ། ཉི་ཟླ་གཟའ་ཡི་ཟིན་པའི་
དུས། གཟུངས་འོག་མ་དབྱངས་ལ་བསྐྱོན་ནས་བཏོན་ཏེ་ནམ་མཁའ་ལ་ཕུ་གདབ་
ནས་གཟའ་ནད་ལས་གྲོལ་བར་འགྱུར་རོ། །ཅེས་གསུངས་པས་འཁོར་ལྷ་དང་ཀླུ་དང་
མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་
གསུངས་པ་ལ་མངོན་པར་བསྟོད་དོ། །བདུད་དང་གཟའ་གདོན་འདུལ་བའི་གཟུངས་
ཀྱི་ལེའུ་སྟེ་བཅུ་དྲུག་པའོ། །། །
༧ གཡུང་དྲུང་ལྷའི་སྐད་དུ་ན། རག་ཤ་རུ་ཏྲི་ཤུ་ནིག་མུ་སངས་པྲ་པ་ཏ། གང་
ཟག་མིའི་སྐད་དུ། སྲིན་པོ་བགེགས་རིགས་འདུལ་བའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་གཅིག་ན། སྟོན་པ་གཤེན་རབ་མི་བོ་ནི། ལྷ་སྲིན་གྱི་ཡང་
དབེན་དུ་བཞུགས་ནས་ལྷ་སྲིན་སྡེ་བརྒྱད་ཡོ་ཀ་དབང་དུ་བསྡུད་པར་མཛད་ཅིང་
བཞུགས་སྱོ། །དེའི་ཚེ་དེའི་དུས་ནས། སྲིན་པོ་ལང་ཀ་མགྲིན་བཅུ་དང་བགེགས་ཆེན་
བྱིན་ན་ཡ་ཀ་དང་གཉིས་འཕྲག་དོག་སྐྱེས་ནས་ནད་ཡམས་དལ་རིམས་དང་མཚོན་གྱི་
འཁྲུག་པ་བྱས་ནས། སྟོན་པའི་ཁྲོ་བོ་མུ་ཏིག་ཁྲོ་ཏའི་ཏིང་འཛིན་ལ་བཞེངས་ནས་ཕྱག་
རྒྱ་སྲོག་གི་རྒྱ་མདུད་ཅེས་བྱ་བ། གཡས་གཡོན་མཛུབ་མོ་གཉིས་སུ་བསྣོལ་ནས་འཐབ་
སྟེ། རག་ཤ་རུ་ཏྲི་ཤུ་ནིག་ཨ་གྲུ་ཤ་ཛ་བོ་ཧོ་ས་མ་ཡ་སྡོམ། ཞེས་གསུངས་པས། རང་
རང་གིས་སྲོག་རྩ་ནས་བསྐུལ་ཞིང་དབང་དུ་བསྡུས་ཏེ། རང་དབང་མེད་པར་སྟོན་
པའི་དྲུང་དུ་འཁོད་དེ་གསོལ་པ། དཔའ་བོ་ཆེན་པོ་གཡུལ་ལས་རྒྱལ། ཡོད་ཁམས་
བསྟན་པའི་རྒྱལ་མཚན་འཛིན། མེད་ཁམས་མ་ལུས་དབང་དུ་བསྡུད། སྡེ་བརྒྱད་
དྲེགས་པ་ཨར་ལ་གཏད། བགེགས་ཀྱང་བགེགས་ཀྱི་ཡུལ་ན་བཙུན། སྲིན་པོ་སྲིན་གྱི་
ཡུལ་དུ་ཆེ། ཁྱོད་དམུ་རྒྱལ་བོད་ཁམས་སོག་ཁར་བཙན། རང་མལ་རང་གིས་བཟུང་
པ་ལ། གཅིག་གིས་གཅིག་ལ་འཕྲག་དོག་མེད། བགེགས་སྲིན་རང་ཡུལ་སྐྱོངས་པ་
274

མདོ་སྡེ། གཟུངས་སྡེ་ཉི་ཤུ་པ།
ལ། དོན་མེད་སྲོག་སྙིང་ཅི་ནས་འདྲེན། སྟོན་པ་ཡོངས་ལ་ཁྱབ་པར་དགོངས། བདག་
གཞན་ཕན་གནོད་ཕྱོགས་རིས་ནི། བོན་དུ་གྱུར་ན་ངེད་རྣམས་མཁས། ལང་ཚོ་གང་
རྒྱས་འཁོར་བྱེད་པ། འགྲོ་དོན་ཡིན་ན་ངས་ཀྱང་ཤེས། གཡོ་ཁོག་ཐོ་ཅོ་ཚུལ་ཆོས་
རྣམས། ཐབས་ལམ་ཡིན་ན་ངས་ཀྱང་ཤེས། སྟོང་གསུམ་ཡོངས་ལ་བཀའ་བཙན་པ།
ཐུགས་རྗེ་ཡིན་ན་བདུད་ཀྱང་ཆེ། འོན་ཀྱང་རྒོལ་བར་མ་བྱེད་ཀྱིས། དམིགས་པ་ཀློད་
ལ་ངེད་གཉིས་ཐོང་། ཅེས་ཞུས་སོ། ། །
དེ་ལ་སྟོན་པས་འཛུམ་པའི་བཞིན་བསྟན་ནས་གསུངས་པ། ལང་ཀ་མགྲིན་བཅུ་
སྲིན་གྱི་རྒྱལ། བྱིན་ན་ཡ་ག་བགེགས་ཀྱི་དཔོན། ཁྱེད་གཉིས་རང་རང་ཡུལ་ན་ཆེ། ང་
ཡང་ཡོད་ཁམས་སྲིད་པར་དབང་། ཡོད་ཁམས་དགའ་བདེ་དར་རྒྱས་ལ། ནད་ཀྱི་
རྒྱལ་པོ་ཅི་ལ་དོར། ཡཾས་ཀྱིས་ཁ་ཕྲུ་ཅི་ལ་འདེབས། མཚོན་གྱིས་གྲུ་གུ་ཅི་ལ་སྐྱོངས།
འཁྲུག་པའི་གཞི་མ་ཅི་ལ་བཏིང༌། ཉེས་པའི་རྩ་བ་དེ་ལ་ཐུག །དོན་མེད་སྲོག་སྙིང་
དྲངས་པ་མིན། ངའི་ཐུགས་རྗེ་ཡོངས་ཁྱབ་ལ། ཁྱོད་གཉིས་ཕྲག་དོག་ཅི་ལ་སྐྱེ། ཕྲག་
དོག་སྐྱེས་པའི་རྣམ་སྨིན་གྱིས། འཐའ་འཁོབ་གནས་ནས་ཐར་དུས་མེད། བྲེལ་འཕོང་
སྡུག་བསྔལ་ཡ་རེ་ང་། བདག་གཞན་ཕན་གནོད་དབྱེར་མེད་ལ། ཁྱོད་གཉིས་ལོག་
པར་ཅི་ལ་གོལ། རྣམ་སྨིན་ཕམ་ལྟུང་གནས་སུ་གོལ། ལྟུང་པའི་སྡུག་བསྔལ་ཅི་རེ་
འཇིགས། དགེ་སྤྱོད་སེམས་དཔའ་སེམས་མའི་རིགས། བོན་ལ་མོས་ཤིང་འདུན་པ་
རྣམས། ཐབས་བསླུ་བསམ་པའི་ལོག་འཁྲུལ་ཅན། འཁྲུལ་པའི་རྣམ་སྨིན་དམྱལ་བར་
ལྟུང་། ཚ་གྲང་སྡུག་བསྔལ་བསམ་མི་ཁྱབ། གང་ལ་གང་འདུལ་ཐར་ལམ་ལ། ཚུལ་
ཆོས་ཐོ་ཅོ་མཐོང་བ་རྨོངས། རྨོངས་པའི་རྣམ་སྨིན་བྱོལ་སོང་རྒྱུ། གླེན་ལྐུགས་སྡུག་
བསྔལ་སྙིང་རེ་རྗེ། སྟོང་གསུམ་བོན་གྱིས་འདུལ་བ་ལ། བདུད་ལ་རྨོངས་པ་ང་རྒྱལ་
ཏེ། ང་རྒྱལ་རྣམ་སྨིན་ལྷ་མིན་རྒྱུ། འཐབ་རྩོད་སྡུག་བསྔལ་བཟོད་བརླག་མེད། བདག་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལ་འགྲན་ཚོལ་རྒྱལ་བར་འདོད། འདོད་ཆགས་དབང་གིས་ཡི་དྭགས་སྐྱེས། བཀྲེས་
སྐོམས་སྡུག་བསྔལ་ཉོན་རེ་མོངས། རིགས་དྲུག་སྡུག་བསྔལ་ལས་ཐར་ནས། ནམ་ཞིག་
སངས་རྒྱས་ཐོབ་འདོད་ན། གནོད་པའི་སེམས་སྤོངས་བཀའ་ལ་ཉོན། གཟུངས་འདི་
སུས་སྤྱོད་ཕྱི་རབས་ལ། བར་ཆོད་མ་བྱེད་གནོད་སེམས་སྤོངས། དེའི་གཟུངས་ནི་འདི་
ལྟ་སྟེ། བསྭོ་ཁྲོ་ཏ་ཁྲོ་ཏ་ཏིབ་ཏ་མ་ར་ཡ་ཧེ་ལམ་ཚིན་དྷ་བཛྲ་ཀི་ལི་ཀི་ལ་ཡ་ཨ་པྲ་ཙན་
དྷ་རག་རུ་ཏྲ་ཤུ་ནིག་གི་སྲོག་ལ་རྦད་རྦད་རག་རག་མ་ར་ཧཾ་ཤི་ཡ་གྱང་གུན་གྲ་གེ་ཁ་རཾ་
ཁྲ་ཤུ་ནིག་བ་ནན་ཞི་ཞི་མལ་མལ་སང་སང་སལ་སཱཧཱ། ཧེ་རགྲུ་ཁྲི་ཁྲི་ཁྲུ་ཁྲུ་རུ་ཏྲ་ཤིག་
ཤིག་ཤུ་ནིག་ཁྲོལ་ཁྲོལ་བྷ་ཡ་ཧེ་ཀ་ར་པིར་ཏི་དྷ་ཡ་ཐ་པྲ་མ་མུ་ཀུ་རུ་ཧྲིག་ཧྲིག་སྲེ་ཏ་པྲ་
མ་ཧེད་ཧེད་རགྷ་ཧོད་ཡ་མ་རག་ཤ་ཧོ་ཡ་མ་ར་ཡ་བཟློག་བཟློག ། ཡག་ཤ་ཁོ་རེ་མ་ར་
ཡ་དྷ་ཤ་ཤྲཱི་བཱ་མ་ར་ཡ་ག་མ་ཛ་ལ་མ་ར་ཡ་བཟློག་བཟློག །གྱ་གུན་གྲ་གུན་གེ་ཤུ་ནིག་
མ་ར་ཡ། ཁུག་ཁྱིག་རིལ་རྦད་མ་ར་ཡ་བཟློག་ཐུན་བྷོ་སྭཱཧཱ། ཅེས་གཟུངས་འདི་བཟླས་
པ་ཙམ་གྱིས་བགེགས་ཀྱི་གནོད་པ་ཐམས་ཅད་ཞི་བར་འགྱུར་རོ། །ཞེས་གསུངས་ནས་
བགེགས་སྲིན་གཉིས་ཀྱི་ཀྱང་ཕྱིས་མི་གནོད་པར་ཁས་བླངས་ནས་སྲོག་སྙིང་ཕུལ་ཏེ།
སླར་རང་རང་གི་ཡུལ་དུ་དེངས་ཏེ་སོང་ངོ༌། །དེ་ལ་འཁོར་ལྷ་དང་ཀླུ་དང་མི་དང་ལྷ་
མ་ཡིན་དང་དྲི་ཟར་བཅས་པའི་འཇིག་རྟེན་རྣམས་ཡིད་རངས་ཏེ། སྟོན་པས་གསུངས་
པ་ལ་མངོན་པར་བསྟོད་དོ། །སྲིན་པོ་བགེགས་རིགས་འདུལ་བའི་གཟུངས་ཀྱི་ལེའུ་སྟེ་
བཅུ་བདུན་པའོ། །། །
༧ གཡུང་དྲུང་ལྷའི་སྐད་དུ་ན། ཙ་ཙ་ཏྲི་ཤུ་བཛྲ་ས་དུ་མ་ར་པྲ་པ་ཏ། གང་ཟག་
མིའི་སྐད་དུ་ན། བཙན་འགོང་སྐྱེས་བུ་འདུལ་བའི་གཟུངས་ཞེས་བྱ་བ། འདི་སྐད་
བདག་གིས་ཐོས་པའི་དུས་ཅིག་ནས། སྟོན་པ་གཤེན་རབ་མི་བོ་ནི། བྲག་དམར་བསེ་
ཐང་བྱ་བ་བཙན་དང་སྐྱེས་བུའི་རུ་མཚམས་སུ། ཡེ་འདྲོག་དལ་ཡམས་བར་ཆོད་རབ་
276

མདོ་སྡེ། གཟུངས་སྡེ་ཉི་ཤུ་པ།
ཏུ་སྡང་པའི་སར་འཁོར་དང་ལོངས་སྤྱོད་གང་ཡང་མེད་པར་གཅིག་བུར་དཀའ་ཐུབ་
ཀྱི་ཚུལ་དུ་བཞུགས་སོ། །དེ་ནས་སྟོན་པས་བཙན་དང་སྐྱེས་བུ་འདུལ་བའི་གཟུངས་
འདི་གསུངས་སོ། །བསྭཱ་ཨོཾ་ཡ་དྷ་ཀ་བཛ་ཁྲོ་ཏ་མུ་ཡེ་ཧེ་སད་ཕཊ་མ་ཡ་ཏུམ་ལེ་ཏུམ་
ཙ་ཀྲ་མ་ར་ཡ་ཕཊ་ཕཊ༔ ཙ་ལ་ཏྲ་ཤུ་ཙ་ཝེར་ས་མ་ཡ་དམ་ལ་འདུས་འདུས་ཛ་ཛ༔
མུ་ཡེང་ཙ་ལ་ཏྲི་ཤུ་བཛྲ་ས་མ་ཡ་རྦད་ཕཊ༔ ལི་ཡང་ཙ་ལ་ཏྲི་ཤུ་བཛྲ་ས་མ་ཡ་རྦད་
ཕཊ། ནེ་རོ་ཙ་ལ་ཏྲི་ཤུ་བཛཱ་ས་དུ་ས་མ་ཡ་རྦད་ཕཊ༔ ཏིང་ནམ་ཙ་ལ་ཏྲི་ཤུ་བཛྲ་ས་
དུ་ས་མ་ཡ་རྦད་ཕཊ༔ སླས་ཞི་སརྦ་ཙ་ལ་ཏྲི་ཤུ་བཛཱ་ས་དུ་ས་མ་ཡ་རྦད་ཕཌ༔ རྣལ་
རང་ཙ་ལ་ཏྲི་ཤུ་བཛྲ་ས་དུ་ས་མ་རྦད་ཕཌ༔ ཟུར་རྐྱ་ཙ་ལ་ཏྲི་ཤུ་བཛ་ས་དུ་ས་མ་ཡ་
རྦད་ཕཌ༔ སྤངས་ནམ་ཙ་ལ་ཏྲི་ཤུ་བཛྲ་ས་དུ་ས་མ་ཡ་རྦད་ཕཌ༔ ཤར་ཡ་ཙ་ལ་ཏྲི་ཤུ་
བཛྲ་ས་དུ་ས་མ་ཡ་རྦད་ཕཌ༔ ཨ་བྷི་ཤུ་མ་ར་ཡ་ཙ་ལ་ཏྲི་ཤམ་བཛྲ་ས་མ་ཡ་མུག་མུག་
ཡམ་ཡཾ་ཤུབ་ཡ་ཤུབ་ཡ་ཕྲག་སེ་ཕྲག་སེ་རག་ཤ་ཏྲི་ཡ་ས་མ་ཡ་ནན་ནན་སཱཧཱ། ཅེས་
གསུངས་པས་བཙན་དང་སྐྱེས་བུའི་རྒྱལ་བུའི་རྒྱལ་པོ་ཤན་པ་གུ་འདེབས་དང་མྱུར་བ་
ར་ཞོན་གཉིས་རང་རང་གི་འཁོར་དང་བཅས་ནས། འདར་ཡེད་ཡེད་བྱེད་ཅིང་བྱུང་
སྟེ། སྟོན་པའི་སྤྱན་སྔར་པུས་བཙུགས་ཐལ་མོ་སྦྱར་ནས་གསོལ་པ། གཤེན་རབ་འགྲོ་
བའི་མགོན། འཁོར་མེད་གཅིག་བུ་རུ། དལ་ཡམས་གླིང་ལ་བཞུགས། སྐུ་ལ་གདོན་མི་
ཚུགས། འཇིག་རྟེན་ཁམས་འདི་ཡང་། མྱུར་མགྱོགས་འགྲན་མེད་པའི། བཙན་དང་
སྐྱེས་བུའི་ཚོགས། དགོངས་པས་དྲག་ཏུ་བཀུགས། བདེན་པའི་གཟུངས་སྔགས་ཀྱིས།
དོན་གཉིས་མཐར་ཕྱིན་མཛད། དེ་ལ་བདག་ཡི་རངས། ཕྱིན་ཆད་སེམས་ཅན་ལ། མི་
གནོད་ཁའི་ལེན། སྲོག་སྙིང་ད་ལྟ་འབུལ། གནོད་པ་ཅི་ལ་གཏོང་། ཐུགས་རྗེའི་སྐྱབས་
སུ་འདུད། རྒྱུ་འབྲས་བདེན་པའི་བོན། བདག་ལ་བཤད་པར་ཞུ། ཞེས་ཞུས་ཤིང་དང་
པས་ཕྱག་འཚལ་ལོ། །དེ་ལ་སྟོན་པས་འདི་སྐད་ཅེས་བཀའ་སྩལ་ཏོ། །བཙན་རྒྱལ་མྱུར་
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མགྱོགས་ཅན། སྐྱེས་བུ་རྫུ་འཕྲུལ་ཅན། མ་ཡེངས་ང་ལ་ཉོན། བདེན་པའི་བོན་བཤད་
དོ། ཕ་རོལ་སེམས་ཅན་ལ། གནོད་པའི་སེམས་སྤངས་ན། རང་ཉིད་བདེ་བ་ལྡན། ཚེ་
འདིར་བསམ་དོན་འགྲུབ། ཕྱི་མ་ཐར་ལོ་ཕྱེད། གནོད་སེམས་མ་སྤངས་ན། ཚེ་འདིར་
བསམ་དོན་མི་འགྲུབ། ཕྱི་མ་དམྱལ་བར་ལྟུང་། སྡུག་བསྔལ་ཡ་རེ་ང་། བཙོས་སྲེག་སྐྱི་
རེ་འཇིགས། དེ་བས་གནོད་སེམས་སྤོངས། བོན་ལ་དད་མོས་བྱུང་། བཀའ་ལ་བདེན་
པར་ཟུང་། དུག་ལྔའི་སེམས་མ་འཆང་། དལ་ཡམས་རྐྱེན་མ་གཏོང་། བར་ཆོད་གེག་
མ་བྱེད། འཕྲུལ་ངག་བདེན་པའི་བཀའ། གཟུངས་འདི་གང་བསྒྲགས་ཕྱོགས། གནོད་
པའི་བར་ཆོད་སེལ། བཀའ་དང་དམ་མ་འདའ། གལ་ཏེ་དམ་ལྡོག་ན། ལས་ཀྱིས་
རྣམ་སྨིན་གྱིས། མགོ་ལུས་དུམ་བུར་འགས། དམྱལ་ཁམས་རེས་མོས་འཁོར། དེ་བས་
དམ་མ་འདའ། གཤེན་རབ་བདག་ཉིད་ནི། མི་ཤིག་གཡུང་དྲུང་སྐུ། བར་ཆོད་རྐྱེན་མི་
འཇིག ། སྨྲ་བསམ་བརྗོད་འདས་གསུང༌། གཟུངས་སྔགས་བདེན་པ་མྱུར། མི་རྟོགས་
སྤྲོས་བྲལ་ཐུགས། འཁོར་འདས་དབྱེར་མེད་མཉམ། དགྲ་གཉེན་ཕྱོགས་རིས་མེད།
ཐུགས་རྗེས་ཡོངས་ལ་ཁྱབ། ཚད་མེད་བཞི་དང་ལྡན། འདུ་འཛིན་གཡེང་པའི་འཁོར། །
རེས་ཤིག་སྤོངས་བ་ཡིན། དལ་ཡམས་རྐྱེན་སྡང་ཡང་། ཐུགས་རྗེའི་མདངས་འདོན་
ལ། གནོད་པས་ག་ལ་ཚུགས། ཁྱོད་རྣམས་རང་མལ་སྙོགས། ང་ཡང་རང་ཡུལ་འགྲོ།
ཅེས་གསུངས་ནས་སོ་སོར་གྱེས་སོ། ། དེ་ནས་སྟོན་པས་ལྷ་མིའི་འཁོར་རྣམས་ལ་གོང་
གི་ལོ་རྒྱུས་ཞིབ་ཏུ་བཤད་ནས། དེའི་གཟུངས་དེ་གང་དུ་བསྒྲགས་པའི་ཡུལ་ཕྱོགས་སུ་
བཙན་དང་སྐྱེས་བུའི་གནོད་པས་མི་ཚུགས་པར་འགྱུར་རོ། །མཚལ་དང་ལི་ཁྲི་ཡི་ཕྲེང་
གཅིག་གཟབ་ཏུ་བྲིས་ནས་དར་དམར་དུ་དྲིལ་ནས་བཏིག་ནས་གྲི་ཐབས་དང་གཟེར་
ཐབས་དང་གཟེར་ནད་ལས་གྲོལ་བར་འགྱུར་རོ། །བྲག་དམར་གྱི་རྡོ་བ་ལ་སྔགས་ནས་
ལུས་ལ་འཆང་ནས་ཡུལ་བཙན་དང་ཡུལ་འདྲེའི་གནོད་པ་ལས་ཐར་བར་འགྱུར་རོ། །
278

མདོ་སྡེ། གཟུངས་སྡེ་ཉི་ཤུ་པ།
དར་དམར་གྱི་སྐུད་པ་ལ་སྔགས་ནས་ཕུར་ཐབས་སུ་མདུད་ནས་བཏགས་ན་རྟ་ནད་
ལ་བཙན་གཟེར་ལས་སོགས་རྟའི་ནད་ཐམས་ཅད་ཁོག་པར་འགྱུར་རོ། །བཙན་ཤིང་
སེ་བ་འམ་བྱ་སེ་ལ་བྲིས་ནས་བཙུགས་ནས་ཡུལ་དེར་བཙན་དང་སྐྱེས་བུ་ལས་གྱུར་
པའི་ནད་ཐམས་ཅད་ཀྱིས་མི་ཚུགས་པར་འགྱུར་རོ། །གཟའ་སྐར་མེའི་ཁམས་དར་
བའི་དུས་སུ་བཏོན་ནས་ཁྲག་དང་ཚ་བ་ལས་གྱུར་བའི་ནད་ཞི་བར་འགྱུར་རོ། །ལེབ་
བརྒན་དར་དམར་ལ་བྲིས་ནས་ལ་ཁར་བཙུགས་ནས་བཙན་གྱི་ལམ་སྲང་འཆད་
པར་འགྱུར་རོ། །རྟ་དམར་དང་ར་དམར་གྱི་སྙིང་ནང་རྒྱ་ཤོག་དམར་པོར་བྲིས་ནས།
བཅུགས་ཏེ་མནན་ན་བཙན་སྲི་དང་དམ་སྲིའི་གནོད་པ་ཡོད་པ་གཏན་ནས་མི་སྡང་
ངོ༌། །ཅེས་བཀའ་སྩལ་པས། འཁོར་ལྷ་དང་ཀླུ་དང་མི་དང་། ལྷ་མ་ཡིན་དང་དྲི་ཟར་
བཅས་པའི་འཇིག་རྟེན་རྣམས་ཡི་རངས་ཏེ། སྟོན་པས་གསུངས་པ་ལ་མངོན་པར་
བསྟོད་དོ། བཙན་དང་སྐྱེས་བུ་འདུལ་བའི་གཟུངས་ཀྱི་ལེའུ་སྟེ་བཅོ་བརྒྱད་པའོ།། །། །
༧ གཡུང་དྲུང་ལྷའི་སྐད་དུ་ན། ཡཀྵ་སུཎ་ཝེར་ཟེ་ར་ཙ་སྟི་པ་ཡ་པྲ་པ་ཊ༔ གང་
ཟག་མིའི་སྐད་དུ་ན། གནོད་སྦྱིན་དང་རྒྱལ་པོ་འདུལ་བའི་གཟུངས་ཞེས་བྱ་བ། འདི་
སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རིན་ཆེན་
གྲངས་མའི་གླིང་སྟོད། རྒྱལ་ཡུལ་དབྱེ་བ་ཐང་བརྒྱད་ཀྱི་རུ་མཚམས་སུ་འཁོར་དཔག་
མེད་གྲངས་འདས་དང་ཐབས་ཅིག་ཏུ་བཞུགས་སོ། །དེའི་ཚེ་དེའི་དུས་ན། གནོད་སྦྱིན་
དང་རྒྱལ་པོ་ཐམས་ཅད་སོ་སོར་ཕྲག་དོག་ནས། གནོད་སྦྱིན་གྱི་ཡེ་འདྲོག་དང༌། རྒྱལ་
བྱིན་གྱི་བསོ་འབོག་དར་ནས་རྒྱལ་ཁམས་ཐམས་ཅད་ཀྱང་མི་བདེ་བ་དང་སྡུག་བསྔལ་
བར་འགྱུར་རོ། །དེ་དག་ཞི་བར་བྱས་པའི་ཕྱིར། གནོད་སྦྱིན་དང་རྒྱལ་པོ་ཐམས་ཅད་
སོ་སོར་ཕྲག་དོག་ནས་དགོངས་པས་དྲག་ཏུ་གཟིར་བར་མཛད་དོ། །དེ་ནས་གནོད་
སྦྱིན་གྱི་རྒྱལ་པོ་གང་བཱ་བཟང་པོ་དང་། རྒྱལ་པོ་ཤེལ་གིང་དཀར་པོ་གཉིས་ཀྱི་སྟོན་
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པའི་སྤྱན་སྔར་འཁོད་དེ་གསོལ་པ། སྟོན་པ་ལ་མཁས་པའི་ཕུལ་ཕྱིན་པ། མཁས་པས་
མཁས་ཚོད་མ་ཟིན་ན། མཁས་པས་ཆག་ཤེས་འཆུག་དོགས་ཡོད། དེ་ནས་མཁས་
པས་རན་ཚོད་ཟུངས། ངེད་རང་རྒྱལ་སྦྱིན་འཁོར་བཅས་ཀྱིས། རང་མལ་རྒྱལ་ས་
བཟུང་པ་ལ། འདུག་དབང་མི་སྟེར་སྲོག་རྩ་བསྒུལ། རྩོད་པ་སྒོ་སྐྱིལ་བྱེད་པ་འཁྲུལ།
མ་འཁྲུལ་ཞེས་པའི་བོན་བཤད་ཀྱང༌། འཁྲུལ་བའི་རྩ་བ་ཁྱོད་རང་ཤེས། ཞེས་སྨྲས་པ་
ལ། སྟོན་པས་བཀའ་སྩལ་པ། ལས་ངན་འཁྲུལ་སེམས་གོལ་བའི། མ་རིག་རྨོངས་པའི་
གཏི་མུག་ཅན། གཏི་མུག་མུན་པས་ང་མི་སྒྲིབ། ང་ནི་ཡེ་ཤེས་ཉི་མའི་ཐུགས། གདུག་
རྩུབ་དབལ་གྱི་ཞེ་སྡང་ཅན། ཞེ་སྡང་མེའི་ང་མི་བསྲེགས། ང་ནི་སྟོང་ཉིད་ཆུའི་ཀློང་
འཁྱིལ། ང་རྒྱལ་དྲེགས་པས་ཁེང་སེམས་ཅན། ང་རྒྱལ་ཐོག་གིས་ང་མི་བཅོམ། ང་
གཉིས་མཉམ་པའི་གཡུང་དྲུང་སྐུ། རུ་ང་འགྲན་སེམས་རྩོད་པ་བྲལ། ཕྲག་དོག་རླུང་
འཚུབས་ང་མི་སྐྱོན། ང་ནི་ཡང་པའི་གོ་ཆ་ཅན། འདོད་ཆགས་སྲིད་ལེན་འཁོར་བའི་
འདམ། ཆགས་སེམས་འདམ་གྱིས་ང་མི་གོས། ང་ནི་སྐྱོན་བྲལ་ཨུ་དུ་འབར། ཁྱོད་ནི་
དུག་ལྔའི་སྡོང་པོ་སྟེ། ང་ནི་ཡེ་ཤེས་མཚོན་ཆ་ཅན། ཡེ་ཤེས་མཚོན་གྱི་མི་གཅོད་མེད།
བདེན་པའི་བཀའ་ལ་མི་ཉན་མེད། ལྷ་འདྲེ་དམ་ལ་མི་གནས་མེད། འབྱུང་བ་ལྔ་ལ་
མི་བརྟེན་མེད། སྟོན་པའི་ཐུགས་རྗེས་མི་ཁྱབ་མེད། དམ་ལ་མ་འགལ་ལས་ལ་འདུས།
གནོད་སེམས་མ་འཆང་དགའ་བདེར་སྡོད། བདེ་བ་ཆེན་པོར་ལྡན་པར་འགྱུར། གལ་
ཏེ་བཀའ་ལ་མི་ཉན་ན། དབལ་ཆེན་ཁྲོ་བོའི་སྐུ་སྤྲུལ་ནས། དྲག་པོའི་དབལ་གྱི་བསྒྲལ་
བར་བྱ། ཅེས་གསུངས་ཏེ་གཟུངས་འདི་གསུངས་སོ། །བསྭོ་ཁྲོ་ཏ་ཧ་ལ་ནེ་རཾ་ལི་ཞུང་
ཁོད་ལ་གྱེར་རོ། །ལི་མུན་སྟུམ་ཤེལ་ཤཾ་ནེ་རྒྱུང་པུ་མར་མུ་མར་གྲན་རྩེ་མ་ར་ཡ་ཧཱུྃ་ཕཊ༔
ཨ་མ་ཧེ་ཡང་སད་ལ་ཏལ་སེག་མུ་མར་ཧྲིལ་ཧྲིལ་གསེར་གཙོ་ཤར་ཤར་ཐུན་བྷོ་ཐུན་
བྷོ། པུཎ་ཡག་ཤ་པ་ཏ་མ་ར་ནི་སམ་བྷ་ར་ཛཱ་ལེན་ཏྲ་ཡེ་འཛམ་བྷ་ལྷ་ཡེ་སྭཱཧཱ། ཝེར་
280

མདོ་སྡེ། གཟུངས་སྡེ་ཉི་ཤུ་པ།
ཟེ་ར་ཙ་ཏྲི་ཤམ་རྦད་རྦད་བཱར་རོ་ས་མ་ཡ་སྙིང་ལ་དུང་དུང་རྩ་ལ་བྲིང་བྲིང་པྲི་ཏ་པྲ་
མང་ཀ་ལ་ཡགྲུ་མཾ་པ་ཧ་ལ་ཙ་ཝེར་ཡེ་སྭཱཧཱ། པུཎ་པ་ཊ་ཡཀྵ་ཧྲི་མ་སད་མ་ད་ཤ་ཡ་
ཝེར་ཟེ་ཧཾ་ཤཾ་བཛྲ་དུ་ཏྲི་རྦད་ཡ་ར་ཙ་ཧྲིལ་ཆིང་དམ་སྲེ་ཏ་ཡེ་ལམ། ཞུང་ལ་ཁོད་དོ་
ཙ་ཀྲ་མ་ར་ཡ་བྷོ་ཁ་ཁ་མུ་བྱོ་བྷོ། །ཅེས་གསུངས་པས་རྒྱལ་པོ་དང་གནོད་སྦྱིན་རྣམས་
ཀྱིས་ཁ་ནས་ཁྲག་ལྷུད་ལྷུད་སྐྱུག་པར་འགྱུར་ཏེ་སྨྲ་ཡང་མ་ཐེག་པར་དད་པས་འདུད་
དེ་གསོལ་པ། སྟོན་པ་ལགས་སྲོག་སྙིང་དང་མ་འཕྲལ་དང་ཅི་གསུང་གི་བཀའ་ལ་ཉན།
ཕྱིན་ཆད་ཀྱང་དམ་ལ་མི་འགལ་ལོ་ཡག་ཤ་ཧྲི། ར་ཙ་ཏྲི་ཅེས་སྲོག་སྙིང་ཕུལ་ལོ། །དེ་
ནས་སྟོན་པས་འཁོར་རྣམས་ལ་བཀའ་སྩལ་པ། གཟུངས་མཆོག་འདི་ནི་གནོད་སྦྱིན་
དང་རྒྱལ་པོ་ཐམས་ཅད་ཀྱི་སྲོག་གི་སྤུ་གྲིའོ། །འདི་ལ་ཡི་དམ་བྱས་ནས་རྒྱལ་བྱིན་གྱིས་
གནོད་པས་ཉེ་ཡང་མི་ནུས་ཏེ། གནོད་སྦྱིན་ཐམས་ཅད་ཀྱི་གཡང་གི་དམུ་ཡད་སྤེལ་
བར་འགྱུར་རོ། །གཟེར་ནད་དང་བསྐྱོ་འབོག་བྱུང་ན་སྤྲེལ་ཁྲག་དང་དེ་བྱ་ཕོའི་སྒྲོ་
གཞོམ་གྱིས་བྲིས་ནས་བདུག་ན་ཕན་ནོ། །རྒྱལ་ནད་དང་སྙིང་རླུང་ལ་གསེར་དངུལ་གྱི་
བྲིས་ལ་བཏག་གོ །གོད་ཁ་དང་ཡམས་ཁ་སྡང་ན་རླུང་ལ་བསྐུར་རོ། །རྒྱལ་པོའི་ནད་
རིགས་ལ་མཚལ་གྱིས་བྲིས་ན་གཙུག་ལག་ཁང་གི་ཤིང་དང་སྦྲག་ན་བདུག་གོ །ནད་
གསོ་ན་གངས་ཆུ་ལ་ཡོན་ཏན་གྱིས་གདུང་རུས་བསྲེགས་ལ་སྲས་ལ་སྔགས་ནས་བླུད་
དོ། དེ་ལྟར་འདི་ལ་ཡོན་ཏན་མཐའ་ཡས་འབྱུང་བས་བསྒྲུབས་པར་བྱའོ། །ཅེས་བཀའ་
སྩལ་པས་འཁོར་ལྷ་དང་ཀླུ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་
རྟེན་རྣམས་ཡི་རངས་ཏེ། སྟོན་པས་གསུང་པ་ལ་མངོན་པར་བསྟོད་དོ། གནོད་སྦྱིན་
དང་རྒྱལ་པོ་འདུལ་བའི་གཟུངས་ཀྱིས་ལེའུ་སྟེ་བཅུ་དགུ་པའོ།། །།
༧ གཡུང་དྲུང་ལྷའི་སྐད་དུ་ན། ས་རྦ་ཨུ་ཡོ་ན་ག་ཧྲིལ་ཐུན་པྲ་པ་ཏ། གང་ཟག་
མིའི་སྐད་དུ་ན། ས་བདག་ཀླུ་གཉན་འདུལ་བའི་གཟུངས་ཞེས་བྱ་བ། འདི་སྐད་
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། གསས་མཁར་ཤམ་
པོ་ལྷ་རྩེའི་སྒོ་དྲུང་དུ། འཕྲུལ་ངག་བདེན་པའི་བོན་བཤད་ཅིང་བཞུགས་སོ། །དེའི་ཚེ་
དེའི་དུས་ན། ས་བདག་ཁྱབ་པ་དབང་ཆེན་དང༌། སའི་ལྷ་མོ་བརྟན་མ་དང་། ཀླུ་
རྒྱལ་གཙུག་ན་རིན་ཆེན་དང་། ཀླུ་མོ་མ་མ་དང་། གཉན་རྗེ་གོང་སྔོན་དང༌། གཉན་
ལྕམ་ཁྲི་འོད་མཚོ་དང་དྲུག །སྟོན་པའི་དྲུང་དུ་འཁོད་ནས་ཡིད་བཞིན་གྱི་ནོར་བུ་
རིན་པོ་ཆེ་རེ་རེ་ཕུལ་ནས་མགྲིན་གཅིག་ཏུ་གསོལ་པ། གཤེན་རབ་ཆེན་པོ་དགོངས་
སུ་གསོལ། བདག་ཅག་ལྕམ་དྲལ་འཁོར་བཅས་དང་། སངས་རྒྱས་བསྟན་པ་དག་ལ་
གནས། གཤེན་རབ་བཀའ་ལ་མོས་པར་སྤྱོད། གནོད་པའི་ལས་སྤོངས་ཕན་སེམས་
ལྡན། ངེད་ལས་མ་གཏོགས་ས་བདག་ཀླུ། དུག་ལྔ་ཁ་ཚང་གདུག་རྩུབ་ཆེ། སྟོང་
གསུམ་བདེ་སྡུག་ཁ་ལོ་བསྒྱུར། མི་བདེ་འཁྲུགས་པའི་གཞི་མར་བཏིང་། དེ་རྣམས་
འདུལ་བའི་གཟུངས་ཅིག་ཞུ། ཞེས་ཞུས་པས། དེ་ལ་སྟོན་པས་འདི་སྐད་གསུངས།
ཞུས་པ་ལེགས་སོ་ཤེས་རིག་ཅན། ས་བདག་ཀླུ་གཉན་གཏོད་འཁོར་བཅས། ཁྱེད་ཅག་
ལྕམ་དྲལ་མ་གཏོགས་པ། གཞན་མ་ཀུན་གནོད་གདུག་སེམས་ཅན། སྟོང་གསུམ་
བར་སྣང་ས་གཞི་དང་། རྒྱ་མཚོའི་ཆུ་བོ་ཆུ་ཕྲན་བདག །མཐུན་པའི་ཚེ་དཔལ་བསོད་
ནམས་བསྐྱེད། མི་མཐུན་རྐྱེན་དང་བར་ཆོད་གཏོང་། མ་འོངས་སེམས་ཅན་སྤྱོད་པ་
རྩིང་། དམེ་མུག་ནལ་དང་མཁོན་དང་གཞོབ། ལེགས་པ་ཀུན་སྤངས་ངན་དགུ་སྤྱོད།
ས་བདག་ཀླུ་གཉན་འཕྲག་དོག་སྟེ། མི་བདེ་འཁྲུག་ཡམས་སྣ་ཚོགས་གཏོང་། ས་
བདག་སྡེ་རིགས་འཕྲག་དོག་ནས། ས་གཡོས་ས་འཁྲུག་འབྱུང་བཞི་ལྡོག །དུས་བཞི་
གནས་འགྱུར་ལོ་ཉེས་དང༌། རི་ཞིག་བྲག་ཉིལ་རྩི་ཤིང་སྐམས། ས་ནད་ས་ལྷོག་བད་
ཀན་སྐྲན། རྫི་ཞིང་འཐིབ་པའི་ནད་རིགས་འབྱུང་། ཀླུ་རིགས་རྨེ་མནོལ་འཁྲུགས་པ་ན།
ཆུ་གཡོ་ཆུ་འཁྲུག་གཤའ་སྣ་དང་། ཆར་མེད་ཐན་ཚན་སེར་ཐོག་དང་། མཛེ་ཤུ་བར་
282

མདོ་སྡེ། གཟུངས་སྡེ་ཉི་ཤུ་པ།
ལྷག་མེ་དབལ་དང་། ཆུ་བུར་རྡོར་དང་སུར་ཡ་གྲུམ། གྲང་བ་ཆུ་སེར་འགྲམ་མཁལ་
ནད། ཞ་ལོང་འོན་ལྐུགས་ནད་རིགས་འབྱུང་། གཉན་རིགས་འཁྲོ་དང་འཁྲུག་པ་ན།
རླུང་གཡོ་གཡུལ་འཁྲུག་མཚོན་བསྐལ་དར། འོད་དང་བསྐལ་ཐན་ཆོ་འཁྲུལ་སྡང་།
གཉན་ནད་གཉན་ལྷོག་འབམ་དང་འབྲུམ། གྲིབ་གདོན་སྲོག་འཕྲོག་དར་བར་འགྱུར།
དེ་དུས་དགོས་པའི་གཟུངས་མཆོག་བཤད། དེའི་གཟུངས་ནི་འདི་ལྟ་སྟེ། ས་རྦ་རང་
ཞི་པྲ་ཏ་སླས་ཞི་ཡེ་མ་མ་ཧེ་ར་ཞི་བ་ཤན་ཏིང་ཡེ་སྭཱཧཱ། ཨུ་ཡོ་གེ་ཏྲི་ཧ་ཧེ་གུ་ཡོ་པེ་ཏ་
ས་མ་ཡ་སང་སང་ཡེ་མ་ཧེ་སད་ཧོ་ཡ་མལ་སལ་ཞི་བ་ཤན་ཏིང་ཡེ་སྭཱཧཱ། ན་ག་མ་མ་
དུ་པང་རམ་ཡེ་ཧྲི་མ་མ་ཕེ་མ་ཡ་ཕུ་ཕུ་ཧྲི་ཡ་ནག་པོ་ཀ་མ་ལ་ཐུབ་རིལ་ནན། ས་རྦ་ཨུ་
ཡོ་ནག་པོ་ཞི་ཞི་ན་ག་དུལ་དུལ་ཞིལ་ཞིལ་ཟད་སྨར་ཏིག་ཏི་ས་མ་ཡ་སི་ཏི་ཧཱུཾ་ཧཱུཾ་འདུ་
འདུ་ཡེ་སྭཱཧཱ། ཧ་ར་ཧ་པྲ་མ་ཀུ་རུ་ཡེ་སྭཱཧཱ། ཅེས་དེ་ནི་ཞི་བ་སྤོང་སྐོངས་པའི་གཟུངས་
ཏེ། རྒྱུན་ནས་བཟླས་ན་འདོད་པའི་དངོས་གྲུབ་འཐོབ་པར་འགྱུར་རོ། །རླུང་ལ་བསྐུར་
ན་རྒྱལ་ཁམས་བདེ་ལེགས་སུ་འགྱུར་རོ། །གཡུང་དྲུང་གི་ལྟེ་བར་བྲིས་ནས་ཆུ་ལ་
བསྐུར་ནས་ལོ་ལེགས་པ་དང༌། ཆར་འབེབ་པར་འགྱུར་རོ། །རྒྱལ་རིགས་གནས་སར་
བསྒྲུབས་ནས་འདོད་པའི་འཕྲིན་ལས་བཅོལ་ན་འདོད་པའི་དངོས་གྲུབ་འཐོབ་བོ། །ཞི་
བ་བསང་དང་འཁྲུག་བཅོས་ལ་བསྟན་ནས་བཏོན་ན་ས་བདག་ཀླུ་གཉན་གྱི་གནོད་པ་
ཞི་བའོ། །
དེ་ནས་དྲག་པོའི་ཚད་ཀྱིས་ཚར་གཅོད་ནས་འདོད་པའི་དངོས་གྲུབ་འཐོབ་
པའི་གཟུངས་ནི། བསྭཱ་རཾ་རཾ་ཁྲོ་ཏ་ཧཱུྃ་ཁྲི་ཁྲོང་ཀ་རུ་ན་རམ་རཾ་ཤིག་ཤིག་རྦད་རྦད་སཱཧཱ།
ཁྲོ་ཀ་རུ་ན་རྦད་ཡ་ས་རྦ་ས་བདག་ལ་ཁྱུང་སྤུངས། ཁྲོམ་ཀ་རུ་ན་རྦད་ཡ་ཨུ་ཡོ་གཉན་
ལ་ཁྱུང་སྤུངས། ཁྲོམ་ཀ་རུ་ན་རྦད་ཡ་ན་ག་ཀླུ་ལ་ཁྱུང་སྤུངས། ཧཱུྃ༔་ཁྲོ་ཏ་ཡ་ཀ་རུ་ཕཊ་
ཕཊ་ཕཊ་རྦད་རྦད་ཤིག་ཤིག །ས་བདག་ལ་ཤན་ཤན། གཉན་ལ་ཟངས་ཟང༌། ཀླུ་
ལ་ཁྲུ་ཁྲུ་ཡ་ཧ་ཧ་རམ་རཾ་ཕཊ་སྭཧཱ། ཅེས་བརྒྱ་རེ། བཟླས་ནས་ས་བདག་ཀླུ་གཉན་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཐམས་ཅད་དབང་དུ་འདུས་པར་འགྱུར་རོ། ། ས་བདག་ཀླུ་གཉན་གྱི་ནད་བྱུང་ན་རང་
རང་སྨན་ལ་བསྔགས་ནས་བཀུས་ནས་བྱིན་ན་ཕན་ནོ། །འགོ་བའི་ནད་རིགས་ལ་ཉམ་
མི་ང་འོ། །ཆར་འབེབ་ན་ཆུ་གནས་གཉན་རིགས་ཀྱི་ཤ་ལ་སྔགས་ནས་ཆུ་མིག་ཏུ་སྦས་
སོ། །ཁ་ཆར་བཀག་ན་མེ་ལ་བསྲེགས་སོ། །བཙན་དུག་ལ་སྔགས་ནས་ནང་མོ་བུ་ག་
དགུ་ལ་བཀུས་ནས། འགོ་བའི་ནད་རིགས་ལ་ཉམ་མི་ང་འོ། །སེང་ལྡེང་ངོ་ཚེར་ནག་
གིས་ཕུར་པ་ལ་བྲིས་ནས་ཡུལ་མཚམས་སུ་བཙུག་ན་ཡུལ་དེར་དལ་ཡམས་མི་འབྱུང་
ངོ༌། །དར་དམར་ལ་བྲིས་ནས་ལམ་སྲང་ལ་ཕྱར་ན་ཐོག་དང་སེར་བ་ཁོག་གོ ། རྒྱ་
ཤོག་ལ་བྲིས་ནས་མགུལ་དུ་བཏག་ན་ཀླུ་གཉན་གྱི་གནོད་པས་མི་ཚུགས་པར་འགྱུར་
རོ། ། ཅེས་བཀའ་སྩལ་པས། འཁོར་ལྷ་དང་ཀླུ་དང་མི་དང་ལྷ་མ་ཡིན་དང་། དྲི་ཟར་
བཅས་པའི་འཇིག་རྟེན་རྣམས་ཡིད་རངས་ཏེ། སྟོན་པས་གསུངས་པ་ལ་མངོན་པར་
བསྟོད་དོ། །ས་བདག་ཀླུ་གཉན་འདུལ་བའི་གཟུངས་ཀྱི་ལེའུ་སྟེ་ཉི་ཤུ་པ་རྫོགས་སོ། །
དེ་ལྟར་གསང་བའི་གཟུངས་སྔགས་ཉི་ཤུ་ཞེས་བྱ་བ། སྟོན་པས་ཞུ་འཁོར་རྣམས་ལ་
གསུངས་ཏེ། གཡུང་དྲུང་གཙུག་གཤེན་རྒྱལ་བས། མུ་ཆོ་ལྡེམ་དྲུག་ལ་བརྒྱུད། དེས་
མཁས་པ་ཁྲི་ཐོག་སྤར་ཙ་ལ་བརྒྱུད། དེས་ནམ་མཁའ་སྣང་བ་མདོག་ཅན་དང་། རྒྱལ་
པོ་མུ་ཁྲི་བཙན་པོ་ལ་བརྒྱུད། དེ་གཉིས་ཀྱིས་ཤིང་གླང་ཟླ་ཚེས་ལ། གནས་ཆེན་བོན་
རིའི་དབུ་རྩེ་ལྷ་རི་གྱང་ཐོར། ཉམས་སྣང་དང་རྨི་ལམ་མ་ཡིན་པར་དངོས་སུ་ལུང་
བཀའ་རྒྱ་མེད་པར་གནང་ནས། མེ་ཕོ་སྟག་གི་ལོ་ལ་རྣལ་འབྱོར་ཀུན་དགའ་ཚུལ་
ཁྲིམས་ཀྱིས་གཏན་ལ་ཕབས་པས། འཁོར་བ་མ་སྟོང་བར་དུ་མ་རྫོགས་སོ། །བཀྲ་ཤིས་
པར་ཤོག །
284

ཡིག་གེ་མཆོག་སྟེ་ཕན་བྱེད་ཀྱི་གཟུངས་
བཞུགས་སོ། །
༄༅། ། ནག ཞང་ཞུང་སྐད་དུ། རྨུ་དོ་དེ་ཞིན་སད་ལ་གྱེར། ཧུན་སྤུངས་དེ་གྱེར།
ཨག་ཅིམ་གྱེར། ལི་ཝེར་སྨྲར་ལ་དེ་པ་ཧོ། བོད་སྐད་དུ། འབྲས་བུ་ཆེ་བ་ལྷའི་བོན།
སྟོན་པ་གཤེན་རབ་ལྷ་ཞལ་གཙང་མའི་བོན། བྦ ཡིག་གེ་མཆོག་སྟེ་ཕན་བྱེད་ཀྱིས་
གཟུངས། གཤེན་རབ་སྟོན་པའི་མཆོག་ལ་ཕྱག་འཚལ་ལོ། །
འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་བོ་ནི། རི་
རྒྱལ་ལྷུན་པོའི་ཕོ་བྲང་ནས། ལྷ་རི་སྤོས་མཐོན་གྱིས་རྩེ་མོ་ལ། ལྷ་མོ་རབ་དུ་མང་པོ་
དང་། འཁོར་གྱིས་གཤེན་མང་པོ་དང་། དད་པའི་འཁོར་བསམ་གྱིས་མི་ཁྱབ་པ་
དང་། ཐབས་ཅིག་དུ་བཞུགས་ཏེ། དེ་དག་ཀྱང་གང་ཞེ་ན། འདི་ལྟར་སྟེ། ལྷ་མོ་ཨུ་
མ་དེ་མ་དང་། ལྷ་མོ་ཡ་མུ་ན་དང༌། ལྷ་མོ་དེ་བ་དང་། ལྷ་མོ་རྐ་ཐུབ་མ་དང་། ལྷ་
མོ་དགའ་བྱེད་མ་དང༌། ལྷ་མོ་དག་བྱེད་མ་དང༌། ལྷ་མོ་ཚིམ་བྱེད་མ་དང༌། ལྷ་མོ་
གསལ་བྱེད་མ་དང་། ལྷ་མོ་ མཆོག་འགྲོ་མ་དང་། ལྷ་མོ་སྒྲ་སྙན་མ་དང༌། ལྷ་མོ་ཡིད་
འོང་མ་དང་། ལྷ་མོ་མཛེས་ལྡན་མ་དང་། ལྷ་མོ་གཞན་གྱིས་མི་ཐུབ་མ་དང་། ལྷ་མོ་
མཐུ་ལྡན་མ་དང༌། ལྷ་མོ་འོད་ལྡན་མ་དང་། འོད་ལས་སྤྲུལ་པའི་ལྷ་མོ་དང༌། ས་ཡི་
ལྷ་མོ་སྲ་བྱེད་མ་དང་། ཆུ་ཡི་ལྷ་མོ་རླན་བྱེད་མ་དང་། མེའི་ལྷ་མོ་གསལ་བྱེད་མ་དང་།
རླུང་གི་ལྷ་མོ་བསྐུལ་བྱེད་མ་དང༌། ནམ་མཁའི་ལྷ་མོ་ཞི་དལ་མ་དང༌། ཀླུའི་ལྷ་མོ་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འོད་ཀྱི་མདངས་ལྡན་མ་དང་། ཀླུའི་ལྷ་མོ་གཡུང་དྲུང་འགྲོ་ལྡན་མ་དང་། ཀླུའི་ལྷ་མོ་
ར་ཙ་མ་དང་། ཀླུའི་ལྷ་མོ་ཀུན་གྲུབ་མ་དང་། ཀླུའི་ལྷ་མོ་གཟིའ་ལྡན་མ་དང་། ཀླུའི་
ལྷ་མོ་ཙ་མུན་ཏ་དང་། ཀླུའི་ལྷ་མོ་དམར་གསལ་མ་དང༌། ཀླུའི་ལྷ་མོ་གར་གྱིས་འགྲོ་
ལྡན་མ་དང་། ཀླུའི་ལྷ་མོ་རབ་ཏུ་གཏུམ་མ་དང༌། དེ་དག་ལས་སོགས་པ། ཀླུའི་ལྷ་མོ་
བསམ་གྱིས་མི་ཁྱབ་པ་དེ་དག་དང་། རྩིའི་ལྷ་མོ་དང་། སྨན་གྱི་ལྷ་མོ་དང་། སྤྲུལ་པའི་
ལྷ་མོ་དང་། གྲུབ་པའི་ལྷ་མོ་དང་། ཡེ་ཤེས་ཀྱི་ལྷ་མོ་དང་། བསྒྲུབ་པའི་ལྷ་མོ་དང་།
ལས་ཀྱི་ལྷ་མོ་ལ་སོགས་པའི། ལྷ་མོ་རབ་ཏུ་མང་པོ་དང་ཐབས་གཅིག་དུ་བཞུགས་
སོ། །འདི་ལྟར་སྟེ། ལྷའི་བུ་དོན་ལྡན་དང་། ལྷའི་བུ་བཀའ་ལེགས་དང་། ལྷའི་བུ་
ཕྱག་དཀར་དང་། ལྷའི་བུ་སྐྱེས་ལེགས་དང༌། ལྷའི་བུ་རབ་ཏུ་དགའ་བ་དང་། ལྷའི་
བུ་ཡིད་དགའ་དང་། ལྷ་བུ་དད་ལྡན་དང་། ལྷ་བུ་དགེ་བ་ཅན་དང་། ལྷ་བུ་སྐྱེས་
བུ་དམ་པ་དང་། ལྷའི་བུ་རབ་གྲགས་དང༌། ལྷ་བུ་དགེ་མཆོག་དང༌། ལྷ་བུ་ཀུ་བྱི་
མང་སྐྱེ་དང༌། ལྷ་བུ་རབ་དུ་གྲུབ་པ་དང་། ལྷ་བུ་ཤིན་དུ་ལེགས་པ་དང་། ལྷ་བུ་
དོན་ལྡན་དང་། ལྷ་བུ་ཤིན་དུ་དད་པ་དང་། ལྷ་བུ་གཏོ་རྒྱལ་འདུས་པ་དང་། ལྷ་བུ་
རབ་མཆོག་དང་ཞེས་བྱ་བ་ལ་སོགས་པའི། ལྷ་བུ་སྟོང་ཕྲག་དུ་མ་དང་ཐབས་ཅིག་
དུ་བཞུགས་སོ། །འཁོར་གྱིས་གཤེན་ཕྲན་འདི་ལྟར་སྟེ། འཁོར་གྱིས་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་ཚངས་པ་གཙུག་ཕུད་དང་། མི་འགྱུར་གཙུག་
ཕུད་དང་། རྨ་ལོ་གཙུག་ཕུད་དང་། ཁྲི་འགྱུར་གཙུག་ཕུད་དང་། དགའ་འགྱུར་
གཙུག་ཕུད་དང༌། འཕྲུལ་དགའ་གཙུག་ཕུད་དང༌། རབ་དགའ་གཙུག་ཕུད་དང་།
དབང་དང་ལྡན་པའི་གཤེན་རབ་གཡུང་དྲུང་སེམས་
དགའ་ལྡན་གཙུག་ཕུད་དང༌། 
དཔའ་འདི་ལྟར་སྟེ། དབང་རྟག་བུམ་པ་འཛིན་དང་། དབང་རྟགས་མི་ནུབ་རྒྱལ་
མཚན་འཛིན་དང་། དབང་རྟགས་རིན་ཆེན་བསེའི་སྒྲོམ་བུ་འཛིན་དང་། སྐྱོན་མེད་
286

མདོ་སྡེ། ཡི་གེ་ཕན་བྱེད་ཀྱི་གཟུངས།
དག་པ་ཚན་ཆུ་འཛིན་དང་། བདུད་རྩི་ཆུ་རྒྱུན་འཛིན་དང་། ཐར་ལམ་བདེ་འབྱེད་
ཆག་ཤིང་འཛིན་དང༌། ཁ་ལོ་འདྲེན་པའི་གཤང་ཆུང་འཁྲོལ་བ་འཛིན་དང༌། སྲིད་པ་
འདྲེན་པའི་འཕྲིང་བ་འཛིན་དང་། ཐབས་ཅིག་དུ་བཞུགས་སོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། འགྲོ་དོན་མཛད་པ་དོན་ལྡན་དང་། ལྕགས་
ཀྱིས་བྱ་རུ་ཅན་དང་། སྲིད་གསུམ་དབང་དུ་བསྡུད་མཛད་ཁྱུང་གི་བྱ་རུ་ཅན་དང་།
འཚོ་བྱེད་ཟངས་ཀྱི་བྱ་རུ་ཅན་དང་། ཕྲིན་ལས་དྲག་པོ་ཁྲོ་ཆུའི་བྱ་རུ་ཅན་དང་། རྒྱས་
པ་ཡོན་ཏན་གསེར་གྱི་བྱ་རུ་ཅན་དང་། མ་ཆགས་པ་གཡུའི་བྱ་རུ་ཅན་དང༌། སྐྱོན་
མེད་དངུལ་གྱི་བྱ་རུ་ཅན་དང༌། ཐུགས་རྗེས་འོད་ཀྱི་བྱ་རུ་ཅན་དང་། ཐབས་ཅིག་དུ་
བཞུགས་སོ། །གཞན་ཡང་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
འགྲོ་བ་འདུལ་བ་ཐབས་ལ་མཁས་པ། འོད་ཟེར་དང་ལྡན་པ། ཐུགས་རྗེ་ཆེ་བ། ལྷའི་
བོན་པོ། ལྷའི་སྟོན་པ་རྨའུ་ཁ་དང༌། ལྷ་མ་ཡིན་གྱི་སྟོན་པ་ལྕེ་རྒྱལ་འབར་བ་དང༌།
མིའི་སྟོན་པ་གྲ་བྱིན་སྤུངས་པ་དང་། བྱོལ་སོང་གི་སྟོན་པ་ཏིང་སང་རང་ཞི་དང་། ཡི་
དྭགས་ཀྱི་སྟོན་པ་གསང་བ་ངང་རིང་དང་། དམྱལ་བའི་སྟོན་པ་མུ་ཅོ་ལྡེམ་དྲུག་དང༌།
འགྲོ་བ་འདུལ་བ་དང་ཐབས་ཅིག་དུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ཐུགས་རྗེ་ལྡན་པ། འགྲོ་བའི་དོན་ལ་བརྩོན་པ། ཁྲི་རྨང་
རྒྱལ་བ་དང་། ལྡེ་བོ་གསུང་ཆེན་དང་། བ་རབ་གླིང་རྩོལ་དང་། བ་རབ་གླིང་བཞི་
དང་། ཐང་མ་མེ་སྒྲོན་དང་། ཁ་སྟེ་མུ་ཡ་དང་། ཁྲི་བཞི་ནམ་ཏིང་དང་། ཡེ་གཤེན་
གཙུག་ཕུད་དང་། ཐབས་ཅིག་དུ་བཞུགས་སོ། །གཞན་ཡང་དད་པའི་འཁོར་འདི་ལྟ་
སྟེ། ལྷ་བོན་ཡོངས་སུ་དག་པ་དང་། ལྷའི་རྒྱལ་པོ་ཁྲི་རྒྱལ་ཁུག་པ་དང་། ལྷའི་རྒྱལ་པོ་
བརྒྱ་བྱིན་དང་། ལྷའི་རྒྱལ་པོ་སངས་པོ་འབུམ་ཁྲི་དང་། ལྷའི་རྒྱལ་པོ་མ་ཧ་དེ་བ་དང་།
ཚོགས་ཀྱི་བདག་པོ་དང་། དགའ་རབ་དབང་ཕྱུག་དང་། གཞོན་ནུ་དང༌། ལེགས་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྡན་ནག་པོ་དང་། རྒྱལ་པོ་ལི་བྱིན་ཧ་ར་དང་། གཞན་ཡང་ལྷའི་རྒྱལ་པོ་མང་པོ་དང་།
ལྷ་མ་ཡིན་གྱི་རྒྱལ་པོ་ཐག་ཟང་དང་། ལྷ་མ་ཡིན་གྱི་བོན་པོ་ལྕེ་འབྱམ་མུ་ཡ་དང་།
ལྷ་མ་ཡིན་གྱི་རྒྱལ་པོ་རྒྱལ་བྱེད་ལ་སོགས་པ། རབ་དུ་མང་པོ་དང་། མིའི་རྒྱལ་པོ་རྫུ་
འཕྲུལ་ཆེ་བ་དང་། རྒྱལ་པོ་ག་གོན་ལ་སོགས་པ་དང༌། སྨན་བོན་འབྲིང་ཐང་སྣར་བ་
ལ་སོགས་པ་དང་། ཀླུ་བོན་དབྱངས་སྙན་གྱིམ་བུ་ལ་སོགས་པ་དང་། ཕོ་གཤེན་ཐོད་
དཀར་དང༌། མོ་གཤེན་ཞུ་བུད་ལ་སོགས་པ་དང༌། གཉེན་བོན་ཐང་ཐང་ཁྲོལ་བ་
ལ་སོགས་པ་དང་། ས་བདག་གི་བོན་པོ་སྡིག་རུ་ཟིལ་བ་ལ་སོགས་པ་དང་། ལྷ་བོན་
ཐོད་དཀར་ལ་སོགས་པ་དང་། གཡང་བོན་ཐིག་ལེགས་ལ་སོགས་པ་དང་། རླུང་བོན་
ཕྱོད་དེ་ལ་སོགས་པ་དང༌། གླུད་བོན་གྱེར་མཁས་ལ་སོགས་པ་དང་། སྨྲ་མི་བོན་ལ་
སོགས་པ་དང་། བདུད་བོན་ཁ་སྟ་འགྲེང་ཡུག་དང༌། གདོན་གྱི་གཉེན་པོ་བོན་གཤེན་
བསམ་གྱིས་མི་ཁྱབ་པ་དང་། དེ་དག་ཐམས་ཅད་ཀྱང་ཡོན་ཏན་བསམ་གྱིས་མི་ཁྱབ་
པ། གཏོའ་དཔྱད་འབུམ་ཕྲག་དང་ལྡན་པ་དང་། ཐུགས་རྗེ་ཆེ་བ། དོན་དང་ལྡན་པ།
དགོངས་པ་ལྷུན་གྱིས་གྲུབ་པ། མན་ངག་མདོར་འདུས་པ། དོན་གྱིས་སྒོ་གང་ལ་ཡང་
མ་འགག་པའོ། ། དེ་ནས་འཁོར་གྱིས་གཤེན་རབ་དེ་དག་གིས། སྟོན་པ་ལ་བདན་རིན་
པོ་ཆེའི་ཁྲི་རྐང་ལ། ཤེལ་གྱིས་སེང་གེ་བཞི་གཉིས་བརྒྱད་དང་ལྡན་པའི་སྟེང་དུ། དར་
གྱིས་སྟན་ནང་ཚངས་ཅན་བཏིང་ནས། མེ་ཏོག་པདྨ་སྟོན་པ་ལ་གཏོར་རོ། །
དེ་ནས་ཚངས་པ་གཙུག་ཕུད་ཀྱིས་ཞུས་པ། ལྷ་མི་ཡོངས་ཀྱི་སྟོན་པ་གཤེན་རྒྱལ་
ལགས། འགྲོ་བ་དྲང་ཞིང་བདེ་ལ་བཀོད་པའི་ཕྱིར། བདག་ཅག་འཁོར་གྱིས་བཤམས་
པའི་བདན་མཆོག་ལ། བཞུགས་ལ་ཕན་བྱེད་སྔགས་ཀྱི་རྒྱལ་པོ་གསུངས། ཅེས་ཞུས་
པས། སྟོན་པ་གཤེན་རབ་ཀྱང་ཐུགས་དགྱེས་ནས། བདན་ལ་གཤེགས་སོ། །གདན་
དེ་ལ་བཞུགས་པ་དང་། འཁོར་ཐམས་ཅད་ཀྱིས་མེ་ཏོག་སྣ་ཚོགས་པ་གཏོར་ནས།
288

མདོ་སྡེ། ཡི་གེ་ཕན་བྱེད་ཀྱི་གཟུངས།
ཚིགས་འདི་སྐད་དུ་བསྟོད་དོ། །ཨེ་མ་ཧོ། ངོ་མཚར་ཆེ། ཐུགས་རྗེ་ཆེ་བ་ཉི་མའི་འོད་
དང་འདྲ། བྱམས་པ་ཆེ་བ་མ་བུ་ལྟ་བུ་འདྲ། ཀུན་ལ་སྙོམ་པའི་ཡོན་ཏན་འགྲན་དུ་
མེད། ཡང་དག་ཡེ་ཤེས་སྐུ་ལ་ཕྱག་འཚལ་ལོ། །ཅེས་བསྟོད་ནས། ཚངས་པ་གཙུག་
ཕུད་ཀྱིས་ཞུས་པ། ཀྱེ་གཤེན་རབ་ལགས། འཇིག་རྟེན་མིའི་ཡུལ་ནས། མི་རྣམས་སྡུག་
ཅིང་བསྔལ་བ་ནི། ནད་དང་སྡུག་བསྔལ་བསམ་མི་ཁྱབ་པ་མཆིས་ལ། ལྷའི་འཇིག་
རྟེན་ན་ཡང༌། འཆི་ལྟས་མང་པོས་སྡུག་བསྔལ་ནས། དེ་དག་བཟློག་པའི་ཐབས་
ཕན་བྱེད་སྔགས་ཀྱི་རྒྱལ་པོ་དེ། འཁོར་རྣམས་ལ་བསྟན་དུ་གསོལ། ཅེས་ཞུས་པ་དང་།
གཤེན་རབ་ཀྱིས་དེ་ལ་ཞལ་འཛུམ་པ་མཛད་ནས། ལྗགས་ཀྱི་དབང་པོ་རྐྱང་ནས།
འདི་སྐད་ཅེས་གསུངས་སོ། །ཚངས་པ་གཙུག་ཕུད་ཕན་བྱེད་སྔགས་ཀྱིས་རྒྱལ་པོ་ཚེ་
རིང་བར་བྱེད་ཅིང་། གནོད་པ་ལ་འཇིག་པའི་བོན། ངའི་བསྟན་པར་བྱ་ཡིས། དགའ་
དང་གུས་པས་ཉོན་ལ་ཡིད་ལ་ཟུངས་ཤིག །དེའི་ཚེ་སྟོན་པས་དེ་སྐད་ཅེས་གསུང་ནས།
ཐུགས་མཉམ་པ་ལ་བཞག་སྟེ། དགོངས་པ་མཛད་ཅིང་རབ་དུ་དགྱེས་ནས། འོད་ཟེར་
མང་པོ་སྤྲོས་སོ། །ཕན་བྱེད་སྔགས་ཀྱི་མདོ་ལས་གླེང་གཞི་དང་། གླེང་བསླང་པའི་ལེའུ་
སྟེ་དང་པོའོ། །།རྟགས་ཀྱིས་ཕྱག་རྒྱ༔ དཱ་ཋཱཛཱ༔
དེ་ནས་ཚངས་པ་གཙུག་ཕུད་ཀྱིས། མེ་ཏོག་པདྨ་སྟོན་པ་ལ་གཏོར་ནས། པུས་
བཙུག་ཐལ་མོ་སྦྱར་ནས། འདི་སྐད་ཅེས་ཞུས་སོ། །ཀྱི་སྟོན་པ་ལགས། ལྷ་རྣམས་ལ་
ཡང་། ཚེ་ཟད་པའི་འཆི་ལྟས་བརྒྱད་དང༌། དུས་མ་ཡིན་པར་འཆི་བར་གྱུར་པའི་
ལྟས་བརྒྱད་ལ་སོགས་པའི། བསམ་གྱིས་མི་ཁྱབ་པའི་སྡུག་བསྔལ་མཆིས་པ། དེ་དག་
བཟློག་པ་དང་། མི་རྣམས་ཀྱི་སྡུག་བསྔལ་བཞི་གཉིས་བརྒྱད་བཟློག་པའི་ཕྱིར། ཕན་
བྱེད་སྔགས་ཀྱི་བྱིན་བརླབས་ཀྱི་རྒྱལ་པོ་བཤད་དུ་གསོལ། གཤེན་རབ་ལ་དེ་སྐད་ཅེས་
ཞུས་པ་དང་། གཤེན་རབ་ཀྱིས་བཀའ་སྩལ་པ། ཚངས་པ་གཙུག་ཕུད་འདི་ལྟར་སྟེ།
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལྷ་དང་མི་གང་ཡང་རུང་། འཆི་བ་ལྟ་བུ་འཇིགས་པ་བཟློག་པའི་ཕྱིར། ཕན་བྱེད་
སྔགས་ཀྱི་རྒྱལ་པོ། ཚེ་རིང་ཞིང་འཆི་བ་བཟློག་པ་འདི། བསྟན་གྱིས་ཉོན་ཅིག །ཚངས་
པ་གཙུག་ཕུད་འདི་ལྟ་སྟེ། སྔོན་འདས་པའི་སྐལ་པ་གྲངས་མེད་པའི་དུས་ནས། གཤེན་
རབ་དོན་ལ་རབ་བརྩོན་ཅེས་བྱ་བ། འཇིག་རྟེན་དུ་བྱུང་སྟེ། དེའི་ཚེ་ཁྱིམ་བདག་ཟླ་
བ་བཟང་པོ་ཅེས་བྱ་བ། ནོར་དང་འབྱོར་པ་ལྡན་པ། བུ་མང་པོ་དང་ལྡན་པ་དང༌།
ནོར་དང་རིན་པོ་ཆེ་དང་། དགོས་པའི་ཆས་དང་ལྡན་པ་ཞིག་གནས་པ། དེའི་བུའི་
ནང་ནས་གཅེས་ཤིང་ཡིད་དང་འཐད་པ་ནི། སོར་མོ་དྲུག་པ་ཞེས་བྱ་བ། རིགས་དང་
གཟུགས་སྐྱེས་བྱེད་དང་ལྡན་པ། ཀུན་གྱིས་བཀུར་བའི་གནས་ཡིན་ཏེ། ཤེས་པ་གསལ་
ཞིང་དོན་དང་ལྡན་ཏེ། ཞེ་ས་མཁས་ཤིང་སྤྱོད་པ་མཛེས། བཀུར་ཏི་རིམ་འགྲོའི་མཆོག་
དུ་ཕྱིན། མདངས་ལྡན་སྨྲ་མཁས་ཡོན་ཏན་ལྡན། དེ་ལྟ་བུ་ཅིག་ཡོད་པའི། སོར་མོ་
དྲུག་པ་གཞོན་ནུ་ལ། ནད་དང་གནོད་པ་ཆེ་བ་ནི། ཞག་བདུན་དག་ནས་འཆི་བའི་
རིམས་དང་། ནད་ཀྱི་སྡུག་བསྔལ་ལུས་ལ་བབ། དེ་ནས་ཡབ་ཁྱིམ་བདག་ཟླ་བ་བཟང་
པོས། སྲས་སོར་མོ་དྲུག་པ། དབང་པོའི་ནང་ནས་སྲོག་གི་དབང་པོ་བཞིན་གཅེས་
པ། ཡན་ལག་གི་ནང་ནས་མགོ་བོ་བཞིན། མང་པོའི་ནང་ནས་མཆོག་དུ་གྱུར་པ། དེ་
ན་ཞིང་སྡུག་བསྔལ་བ་མཐོང་ནས། མ་ཧེ་བེའུ་སྟོར་བ་བཞིན། ཉ་བྱེ་ཚན་ལ་ཕྱུང་བ་
བཞིན་དུ་འགྲེ་ཞིང་ལྡོག་གོ །མྱ་ངན་གྱིས་ནོན་པའི་ཚིག་ལ། ཨེ་མ་ཧོ། སྡུག་བསྔལ་
འདི་འདྲ་སུའི་བཟློག །འཆི་བདག་བདུད་འདི་སུའི་བཟློག །ནད་དང་རིམས་འདི་སུའི་
བཟློག ། མྱ་ངན་མི་དགེ་སུའི་ཐུལ། འདི་ལ་ཐུགས་རྗེ་ལྡན་པ་སུ། གཏོ་དཔྱད་སྔགས་
དང་ལྡན་པ་གང༌། རིམས་དང་འཆི་བ་སུའི་བཟློག །དེ་ལ་དགོས་པ་ཅི་ཡོད་པ། དེ་
དག་ཐམས་ཅད་བདག་བགྱིས་ཅིང་། དེའི་བཀའ་རྩལ་ཐམས་ཅད་བགྱིད། དེ་ལ་གཏོ་
དང་སུ་ལྡན་པ། བདག་ཆག་སྡུག་བསྔལ་བསལ་དུ་གསོལ། དེ་ནས་ཁྱིམ་བདག་དེའི་
200

མདོ་སྡེ། ཡི་གེ་ཕན་བྱེད་ཀྱི་གཟུངས།
སྲས། ཟླ་བ་རྒྱས་ཅེས་བྱ་བ་དེས། ཡབ་ལ་སྨྲས་པ། ཡབ་ལགས། འཇིག་རྟེན་ཀུན་
གྱིས་ནང་ནས། སྐྱབས་ཀྱིས་མཆོག་དུ་གྱུར་པ་ལྷ་དང་མིའི་མཆོག །སྔགས་དང་སྨན་
དང་ལྡན་པ། ཐུགས་རྗེ་ཆེ་བ། ཀུན་ལ་སྐྱོབས་པ། ཐམས་ཅད་དུ་མཉམ་ཞིང་སྙོམས་
པ། ཀུན་ལ་བུ་དང་འདྲ་བ་དགོངས་པ། སྟོན་པ་ཆེན་པོ་གཤེན་རབ་ཀྱིས། བླ་མ་དོན་
ལ་རབ་བརྩོན་ཞེས་བྱ་བ་དེའི། སྨན་དང་སྔགས་ཀྱིས་ནི། ཚེ་ཟད་པ་འཚོ་འོ། །ཞེས་
བདག་གིས་མཁས་པ་དག་ལས་ཐོས་སྟེ། དེ་ལ་ཞུ་བ་ཞུ་ལེན་གནང་པར་འགྱུར། དེ་
བས་ན་དེའི་དྲུང་དུ་འདོང་ངོ༌། ། །
དེ་ནས་ཡབ་ཀྱིས་སྨྲས་པ། ཟླ་བ་རྒྱས། གཤེན་རབ་བླ་མ་དེ། ད་ལྟ་གང་ན་
བཞུགས། ཟླ་བ་རྒྱས་ཀྱིས་སྨྲས་པ། གཤེན་རབ་ཆེན་པོ་དེ་ནི། འདི་ནས་རྒྱང་ཡང་མི་
རིང་ལ། རི་བོ་ཆེན་པོ་འདུས་པ་ནས་ཡོད་དེ། འདི་ནས་དཔག་ཚད་བཞིའི་ཕ་རོལ་
ནས་ཡོད། ཁྱིམ་བདག་ཟླ་བ་བཟང་པོས་དེ་སྐད་ཅེས་སྨྲས་པ་ཐོས་ནས། བུ་སོར་མོ་
དྲུག་པའི་གམ་དུ་ཕྱིན་ནས། འདི་སྐད་ཅེས་སྨྲས་སོ། །མྱ་ངན་སྡིག་པ་ཀུན་བཅོམ་ནས།
གནོད་པའི་བདུད་དང་བགེག་བཟློག་ནས། མིའི་ཚེ་རིང་འཕེལ་བྱེད་ནས། ཐུགས་
རྗེ་ཆེ་བའི་གཤེན་རབ་ཅིག ། རི་བོ་འདུས་པའི་གནས་ན་ཡོད། དེའི་ཐད་དུ་ངེས་པར་
འདོང༌། ཕྱིར་ནས་ཕན་པའི་སྔགས་ཞུས་ན། གདོན་དང་ནད་ལས་ངེས་པར་ཐར།
ཅེས་སྨྲས་པ་དང་། བུ་སོར་མོ་དྲུག་པའི་སྨྲས་པ། ཡབ་ལགས་སྟོན་པ་དེ་ནི། མིང་
ཙམ་ཐོས་པས་ཀྱང་བདེ་བར་འགྱུར་རོ། །དེའི་གམ་དུ་མྱུར་དུ་འདོང་། དེའི་གཏོ་དང་
དཔྱད་ཀྱིས། བདག་ངེས་པར་རིང་དུ་འཚོ་བ་དང་ནད་དང་གནོད་པ་ལས་ཐར་བར་
འགྱུར་རོ། །དེ་བས་ན་སྟོན་པའི་དྲུང་དུ་མྱུར་དུ་འགྲོ་བར་བྱའོ། ། དེ་ནས་ཡབ་ཀྱིས་
སྲས་སོར་མོ་དྲུག་པ་དེ། ཤིང་རྟའི་ཞོན་པ་བརྟེན་པོ་ལ་བསྐྱོན་སྟེ་ཁྲིད་ནས། སྟོན་པའི་
དྲུང་དུ་ཕྱིན་ཏེ། སྟོན་པ་ལ་ཞེ་ས་དང་བསྐོར་བ་ཚུལ་བཞིན་དུ་བགྱིས་ནས། འདི་སྐད་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཅེས་ཞུས་སོ། །བདག་ཅག་སྨད་འདྲ་སྡུག་ཅིང་བསྔལ་བ་མེད། སྟོན་པ་ཁྱེད་འདྲ་གཏོ་
དཔྱད་ཆེ་བ་མེད། སོར་མོ་དྲུག་པ་ནད་ལས་བསལ་དུ་གསོལ། སྟོན་པའི་ཐུགས་རྗེས་
བདག་ལ་དགོངས་སུ་གསོལ། གཤེན་རབ་དོན་ལ་རབ་བརྩོན་གྱིས་བཀའ་སྩལ་པ།
སྟོན་པ་ང་འདྲ་འཇིག་རྟེན་གསུམ་ན་མེད། གཏོ་དཔྱད་སྔགས་ནི་ཐབས་ཀྱི་རྒྱལ་པོ་
ཡིན། ཚེ་རིང་བདེ་ལ་ཕུན་སུམ་འཚོག་པའི་སྔགས། ངའི་བསྟན་གྱིས་ཁྱིམ་བདག་དད་
པས་ཉོན། ཅེས་གསུངས་སོ། །ཚངས་པ་གཙུག་ཕུད་དེའི་ཚེ་ན། ང་ནི་རྒྱལ་བུ་དོན་
ལྡན་ཅེས་བྱ་བར་སྐྱེས་སྟེ། གཤེན་རབ་དོན་ལ་རབ་བརྩོན་གྱིས་བཀའ་ཉན་ཞིང་བོན་
སྤྱོད་དོ། །
དེ་བས་ན་དེའི་ཚེ། ཐོས་ཅིང་སྦྱང་པའི་སྔགས་ཀྱི་རྒྱལ་པོ་འདི། སྟོན་པ་དོན་ལ་རབ་
བརྩོན་ལས་ཐོས་པ་ཡིན་ནོ། །དེ་ཡང་ད་བཤད་ཀྱིས་ཉོན་ཅིག །དེའི་ཚེ་ཁྱིམ་བདག་ཟླ་
བ་བཟང་པོ་དང་། བུ་སོར་མོ་དྲུག་པའི་དོན་དུ་སྔགས་ཀྱི་རྒྱལ་པོ་འདི། སྟོན་པ་དོན་
ལ་རབ་བརྩོན་གྱིས་གསུངས་སོ། །དེ་ནས་དེའི་ཚེ་ཁྱིམ་བདག་ཟླ་བ་བཟང་པོས་ཞུས་
པ། སྟོན་པ་བླ་མེད་གཤེན་རབ་ལགས། བདག་འདྲ་འཕོངས་པ་སྐྱབས་སུ་མཆི། འདི་
ལ་ཕན་ཤིང་ཕྱི་མ་བདེ། དེ་དོན་སྔགས་ཀྱི་རྒྱལ་པོ་དེ། བདག་ཅག་རྣམས་ལ་བསྟན་
པར་ཞུ། གཤེན་རབ་ཀྱིས་གསུངས་པ། ཁྱིམ་བདག་མིའམ་མི་མ་ཡིན་གང་ཡང་རུང་
པ་དག །ནད་ཀྱིས་ཟིན་ནམ། ཚེ་ཉམས་སམ་གནོད་པ་དག་བྱུང་ནས། ཕན་བྱེད་
ཀྱི་སྔགས། ཚེ་འཕེལ་བ་འདི་བཟུང་ཞིང་འཆང་པར་བྱའོ། །ནན་ཏན་དུ་ཉན་པར་
བྱའོ། །རིམ་འགྲོ་དང་ཕུ་དུད་དུ་བྱའོ། ། ཟླ་བ་བཟང་པོ་དེ་ནི་གང་ཞེ་ན། སྔགས་ཚིག་
འདི་ཡིན་ནོ། །འདི་ལྟ་སྟེ། ཛ་པ་ནི་ཛ་ལུ་ནི་པྲ་ཛཱ་ལ་ནི། པྲ་ཏི་པ་ནི༔ པ་ཤི་མ་ནི་
སཱཧཱ༔ སིད་ད་མན་ཏྲ་པ་ད་ཏ་རེ་དུ་བེརྱ་ཏེན་པྲ་མ་ཨཱ་ནུ་མོ་དེ་རེ་སྭཱཧཱ༔ ཡང་སྙིང་
གསང་པའི་སྔགས་འདི་ལྟ་སྟེ། ཙི་ལི་མི་ཙི་ལི་མི༔ བ་ན་ཀོ་ཀི་ལི་ཤི་མི་ཏ༔ ཀུན་ཏ་ལི་
292

མདོ་སྡེ། ཡི་གེ་ཕན་བྱེད་ཀྱི་གཟུངས།
དུན་དུ་བྱིན་ཨུན་ཏྲ་ནི་མུ་ལི་སཱཧཱ༔ ཟླ་བ་བཟང་པོས་འདི་ནི་དྲན་པས་ཀྱང་ནད་དང་
རིམས་ཐམས་ཅད་ཞི་བར་འགྱུར་ནས། འཛིན་པ་དང་འཆང་བ་ལྟ་ཅི་སྨོས། སྔགས་
ཀྱི་རྒྱལ་པོས་ནི་ནད་དང་རིམས་ཀྱིས་གནོད་པ་དང་། ཞག་བདུན་པའི་ནད་རྣམས།
རྣམ་པར་འཇིལ་པར་བྱེད་པ་སྟེ། རིམས་ཞག་གཅིག་པ་དང༌། ཞག་གཉིས་པ་དང་།
ཞག་གསུམ་པ་དང་། ཞག་བཞི་པ་དང༌། ཞག་ལྔ་པ་དང་། ཞག་དྲུག་པ་དང༌།
ཞག་བདུན་པ་དང་། མེ་ལྕེ་འབར་བའི་རིམས་རྣམས་མེད་པར་གྱུར་ཅིག །བསལ་
བར་གྱུར་ཅིག །ཞི་བར་གྱུར་ཅིག །དུག་ཐམས་ཅད་དང་། ནད་ཐམས་ཅད་དང༌།
རིམས་ཐམས་ཅད་སྲུང་ཅིག །མ་འདུག་ཤིག་སྭཱཧཱ། དུས་གསུམ་གྱི་ལྷ་གཤེན་བོན་དང་
གསུམ་གྱི་བདེན་པ་དང་། སྔགས་ཚིག་གིས་གཉེན་པོའི་བདེན་པ་དང་། གཤེན་རབ་
བླ་མའི་བཀའ་བདེན་པ་དང༌། ནད་དང་གནོད་པ་དང་། ནད་ཐམས་ཅད་བསྐྲད་
དོ་བསད་དོ། །ཕམ་པར་བྱས་སོ། །འདིའི་མཆོད་པ་ནི། སྤོས་ཀྱི་དཀྱིལ་འཁོར་གྲུ་བཞི་
བྱས་སྟེ། དེ་ལ་པདྨ་འདབ་མ་བརྒྱད་པ་བྱས་ལ། སྣམ་བུ་གསུམ་དང་ལྡན་པར། སྒོ་
དང་བྱ་ཁྱུང་དང་ལྡན་པར་བྱ་ལ། དབུས་སུ་ལྷ་མོ་ཨུ་མ་དེ་མ་འགོད། ཤར་དུ་ཡ་མུ་ན་
དང༌། བྱང་ཤར་དུ་དེ་མ་དང༌། བྱང་དུ་རྐ་ཐུབ་མ་དང༌། བྱང་ནུབ་དུ་དགའ་བ་མ་
དང་། ནུབ་དུ་དགའ་བྱེད་མ་དང་། ལྷོ་ནུབ་དུ་དག་བྱེད་མ་དང་། ལྷོ་རུ་ཚིམ་བྱེད་མ་
དང་། ལྷོ་ཤར་དུ་གསལ་བྱེད་མ་དང༌། བརྒྱད་བཀོད་དོ། །དེའི་ཕྱི་རིམ་སྣམ་བུ་དང་
པོ་ལ། གཙུག་ཕུད་ཐོབ་པའི་གཤེན་བརྒྱད་བཀོད་དོ། །དེའི་ཕྱི་རིམ་དབང་དང་ལྡན་
པའི་གཤེན་བརྒྱད་དགོད་དོ། །དེའི་ཕྱི་རིམ་དུ་བྱ་རུ་ཐོབ་པའི་གཤེན་བརྒྱད་དགོད་
དོ། །དེའི་ཕྱི་རིམ་དུ་སྒོ་སྐྱོང་ཆེན་པོ་བཞི་འགོད་ཏེ། དེ་ནས་དཀྱིལ་འཁོར་ཆེན་པོ་དེ་
ཡང་ཤིན་ཏུ་བརྒྱན་ལ། མན་ངག་ལྡན་པའི་ནན་ཏན་དུ་བྱའོ། །གང་ཞིག་ནད་ཀྱིས་
ཉེན་པ་ལ། སྔ་མ་བཞིན་དུ་བྱས་ན་ནི། ཁྲུས་དང་ཚན་གྱིས་དག་པ་ལ། སྐུད་པ་སྔོན་
293

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པོ་ལྔ་བསྒྲིལ་ལ། མདུད་པ་ཉི་ཤུ་རྩ་གཅིག་མདུད། དེ་སྐད་སྔགས་ཀྱིས་བཏབ་བྱས་
ནས། ཕོ་གཡས་མོ་གཡོན་དཔུང་ལ་བཏག །དེས་ནི་དེ་དག་ཞི་བར་འགྱུར། སྲུང་
བའི་གདམས་པ་འདི་ཡིན་ནོ། །གང་ཞིག་རིམས་ཀྱིས་ཉེན་པ་ལ། རྨ་བྱའི་སྒྲོ་ཡིས་བྱབ་
ནས་ནི། དེ་དག་དེ་ལ་གནོད་མི་འགྱུར། དེ་བཞིན་མཆོད་པ་རྒྱས་པ་བྱ། གང་ཞིག་
ལུས་ལ་བཏག་ནས་ནི། དེ་བཞིན་མཆོད་པ་རྫོགས་བྱས་ནས། ལས་ནི་བརྒྱ་དང་སྟོང་
ཡང་འགྲུབ། དེ་བཞིན་བདུད་ཀྱིས་ཟིན་པ་ལ། གང་གིས་དཀྱིལ་འཁོར་མཆོད་བྱས་
ནས། ཞགས་པ་དག་ཀྱང་བཏག་བྱས་ལ། སྙིང་པོ་སྔགས་ནི་འདི་དག་བཟླས། གཙོག་
ཀྱེ་གཙོག་ཀྱེ༔ ཏ་ཏ་ལ་ཙོགས་ཀྱེ༔ ཧ་ལོ་ཧ་ལེ༔ མ་ཧ་ལོ་ཧ་ལེ༔ ཨ་ལ་ཙ་ལ་ཏ་ལ་
སཱཧཱ། འདི་ནི་བརྗོད་པ་ཙམ་གྱིས་ཀྱང་། བདུད་ནི་བདག་ལ་སྲུང་བར་འགྱུར། གལ་
ཏེ་བདག་ལ་གནོད་བྱེད་དམ། བདུད་ཀྱིས་སྦྱོར་བ་ཉེ་བ་དང་། བདུད་རྣམས་སྤ་
ནི་བསྐང་འགྱུར་བའི། སྔགས་ཀྱིས་རབ་དུ་གདབ་པར་བྱའོ། །སྔགས་ཚིག་འདི་དག་
འགྲུབ་འགྱུར་ཅིག ། ༀ་བསྭཱ་ཀ་ར་ཙ་བདུད་ནན་གནོག་པོ་བམ་རྩ་བམ་རིལ༔ ནག་པོ་
ཧུར་ཧབ་གཡས་སུ་བྱོ་མ་རུང་བྱོ། དེ་ཤི་ནག་པོ་ཞི་ལ་ཞི་བ་སཱཧཱ། ཧུར་ཧབ་ཞི་སཱཧཱ།
དེ་ནི་དེ་དག་སྤ་བསྐང་ནས། བདག་ལ་རབ་དུ་སྲུང་བར་འགྱུར། ནད་རྣམས་ཐམས་
ཅད་བཟློག་པར་འགྱུར། ཡང་སྙིང་དམ་པ་འདི་བཟླས་ནས། ཕྱོགས་བཅུར་ཕྱིན་ཡང་
འཇིགས་པ་མེད། དོན་རྣམས་ཐམས་ཅད་འགྲུབ་པར་འགྱུར། ༀ་བེ་རུ་དེ་པད་མོ་ཧཱུཾ།
འདི་དག་དྲན་པས་འཛིན་བྱེད་ནས། ཡོན་ཏན་ལེགས་པ་བྱས་པ་ཀུན། འགྲུབ་འགྱུར་
འདི་ལ་ཐེ་ཙོམ་མེད། ཕུར་པ་དཀར་པོ་ལེགས་པ་ལ། སོར་གསུམ་ཚད་དུ་བྱས་ནས་
ནི། གང་ཞིག་འཕྲག་པ་བཏག་བྱས་ནས། གནོད་པའི་གདོན་ལས་ཐར་བར་འགྱུར།
ཉུང་དཀར་དག་ཀྱང་དེ་བཞིན་ནོ། །ལས་ནི་བརྒྱ་དང་སྟོང་ཡང་འགྲུབ། སྔགས་ཀྱི་
ཡོན་ཏན་བསྟན་པ་ནི། ཡིད་བཞིན་ནོར་བུ་ལྟ་བུའོ། །ཀློག་པས་ཀྱང་ནི་འགྲུབ་པར་
294

མདོ་སྡེ། ཡི་གེ་ཕན་བྱེད་ཀྱི་གཟུངས།
འགྱུར། སྒྲིབ་པ་ཐམས་ཅད་བསྲེག་པའི་མེ། ལས་དང་ཉོན་མོངས་སྦྱང་པའི་རླུང་།
བག་ཆགས་བཀྲུ་བའི་ཆུ་ཆེན་པོ། དོན་ལྡན་སྔགས་ཀྱི་རྒྱལ་པོ་འདི། བཟླས་པས་ཚེ་
དང་དབང་ཐང་རྒྱས། བཅང་པས་དེ་བཞིན་ནོར་འཕེལ་འགྱུར། གསང་བའི་སྔགས་
ཚིག་ངོ་མཚར་ཆེ། རྩ་བའི་སྔགས་ཚིག་ངོ་མཚར་ཅན། འཆི་བདག་བཟློག་པའི་དམག་
དཔོན་ཏེ། ཚེ་རིང་བདེ་བ་སྦྱིན་པའོ། །འདོད་དགུ་འགྲུབ་པའི་སྔགས་མཆོག་སྟེ།
སྔགས་ཚིག་དེ་དག་འགྲུབ་པར་ཤོག ། ཨོཾ་པད་མོ་ཙིན་དུ་མུ་ནི་ཛ་ལེ་ཧཱུྃ༔ ཡིག་གེ་བཅུ་
པ་རྩ་བའི་སྔགས། བཟླས་པ་ཙམ་གྱིས་འགྲུབ་པར་འགྱུར། ཁྲི་དང་སུམ་སྟོང་སུས་
བཟླས་པའི། བདེར་གཤེགས་ཞལ་ཡང་མཐོང་པར་འགྱུར། སུམ་སྟོང་བརྗོད་པས་ལྷ་
དབང་དབང་དུ་འདུས། ཙན་དན་གུར་གུམ་གྲི་གང་དང༌། གླ་རྩི་འག་ཏྲ་པ་ཏྲ་ལ།
ཆ་བསྙམ་སྦྱར་ནས་རུ་ལུ་བྱ། དེ་ལ་སྔགས་ཚིག་སྟོང་རྩ་བརྒྱད་བཟླས། དེའི་མིག་ལ་
སྐུས་ནས་ནི། སྲིད་པ་གསུམ་ཡང་ས་ལེ་མཐོང་། ལུས་ལ་བྱུག་སམ་བསྐུས་པའི། སྲིད་
པ་གསུམ་ཡང་དབང་དུ་འདུས། མར་ལ་སྔགས་སྟོང་བཏབ་ཟོས་ན། འཆི་བདག་
བདུད་ལས་ཐར་བར་འགྱུར། ཕ་རོལ་དགྲ་རྐུན་སྨོས་ཅི་དགོས། ག་པུར་གླ་རྩི་གུར་
གུམ་དང༌། ཙན་དན་ལི་ཤི་ག་ཀོ་ལ། པདྨ་ཨུད་དཔལ་སྔོན་པོ་རྣམས། ཕྱེ་མར་བཏག་
ལ་གྷི་ཧང་དང་། རི་ལུ་འཕྲ་མོ་གྲིབ་སྐམ་བྱ། སྔགས་དང་སྙིང་པོ་བཟླས་པ་ནི། བདུན་
བདུན་ཁ་རུ་བཞག་སྟེ་བྱ། དེ་ཟོས་སྨྲས་པས་དགྲ་ཡང་ཉན། ད་ནི་མིག་གི་སྨན་བཤད་
པ། ག་གུ་པའི་ཐང་ཆུ་དང༌། པད་མ་ཨུད་དཔལ་སྔོན་པོ་དང༌། སྡོང་རོལ་རྒྱ་མཚོ་ཝུ་
བ་དང་། འགྷི་ཧང་གུར་གུམ་ཡོང་བ་དང༌། སྐྱེར་པ་བཅའ་རྒ་པི་པི་ལིང༌། ན་ལི་ཤམ་
རྣམས་བཏག་ནས་ནི། ག་བུར་གླ་རྩི་དྲི་བགོས་པ། སྙིང་པོ་སྟོང་རྩ་བརྒྱད་བཟླས་སྟེ།
གང་གིས་མིག་ལ་བསྐུས་བྱེད་ནས། མིག་སེར་རབ་རིབ་མིག་ནད་དང་། མཚན་མོ་མི་
མཐོང་མིག་རིམས་དང་། གཉིད་དང་ནད་ལས་ཐར་བར་འགྱུར། ལན་གཉིས་བསྐུས་
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་རིམས་ལས་ཐར། ལན་གསུམ་བསྐུས་ནས་གདོན་ལས་ཐར། ལན་བཞི་འཆི་
བདག་བདུད་ལས་ཐར། ལྔ་ནི་དགྲ་རྣམས་ཀུན་ལས་རྒྱལ། དྲུག་གིས་སྡིག་པ་ཐམས་
ཅད་བྱང༌། ལན་བདུན་མིག་ལ་བསྐུས་ནས་ནི། རྒྱལ་པོ་མན་ཆད་བྲན་བཞིན་བྱེད།
ཞག་བདུན་གཉིས་སུ་བསྐུས་ནས་ནི། ཀུན་དུ་དབང་ཕྱུག་འཕེལ་བ་འགྱུར། བདུན་
གསུམ་གསུང་གིས་དབང་ཕྱུག་འགྱུར། བདུན་བཞི་གནོད་སྦྱིན་ཐམས་ཅད་འདུལ།
བདུན་ལྔ་སྲིན་པོ་དབང་དུ་འདུས། བདུན་དྲུག་འདོད་པའི་འབྲས་བུ་གྲུབ། བདུན་
པ་བདུན་དུ་བཟླས་བྱས་ནས། ནག་པོ་བདུད་ཀྱང་དབང་དུ་འགྱུར། དེ་བཞིན་ལོའི་
བར་བསྒོམ་ནས། མིག་གསུམ་ཐོབ་པ་ཐེ་ཚོམ་མེད། དེ་བས་སྔགས་ཀྱི་རྒྱལ་པོ་འདིས།
ལས་རྣམས་གྲུབ་པ་ཐེ་ཚོམ་མེད། ཁྱིམ་བདག་གཞན་ཡང་འདི་ལྟ་སྟེ། སྔགས་ཀྱི་རྒྱལ་
པོ་འདི་ཡི་མིང༌། ཕན་བྱེད་བདུད་ལས་རྒྱལ་བའི་སྔགས། སྔགས་ཀྱི་རྒྱལ་པོ་བཤད་
པར་བྱ། ཨཱ་མི་ནི་ཏུ་རི་བཛྲ་ནི་ཧཱུྃ་འམ་ཧཱུྃ་འུམ་ཕཊ་ཕཊ་སྭཱཧཱ༔ སྔགས་ཀྱི་རྒྱལ་པོ་ཕན་
བྱེད་འདི་དག་གིས། ཚེ་རིང་སྡིག་འཇིག་དགྲ་རྣམས་ཚར་གཅོད་པ། བགེགས་འདུལ་
སྡིག་སྦྱང་སྔགས་ཀྱི་རྒྱལ་པོ་ཡིན། འདི་བཟླས་ཡི་དམ་རྟག་དུ་འཛིན་པ་དང་། ཡིག་
གེ་བྲིས་ནས་ལུས་ལ་འགོད་པ་དེས། ཚེ་ལོ་བརྒྱ་དང་ཉི་ཤུ་ཐམ་པ་འགྱུར། འདིའི་
ཡོན་ཏན་དཔག་གིས་མི་ལང་པས། མ་ལུས་མྱུར་དུ་གྲུབ་པ་ཐེ་ཚོམ་མེད། དེ་ཕྱིར་
ལུས་ལ་རྟག་དུ་བཅང་པར་བྱ། ཁྱིམ་བདག་དེ་བས་ན། སྔགས་ཀྱི་དམ་པ་འདི་ཉོན་
སོར་མོ་དྲུག་པའི་ཚེ་ཉམས་པ་ལས་སོས་པར་
ལ། འདིའི་གཞུང་བཞིན་དུ་བྱས་ནས། 
འགྱུར་རོ། ། དེ་ནས་དེའི་ཚེ་ཁྱིམ་བདག་ཟླ་བ་བཟང་པོ་དགའ། སོར་མོ་དྲུག་པ་ཡང་
རིམ་ཞག་བདུན་པའི་ནད་ལས་ཐར་རོ། །དེ་བས་ན་ལྷའི་བུའམ་ལྷའི་བུ་མོ་གང་ཡང་
རུང་བ། ནད་ཀྱིས་ཉེན་ནམ་རིམ་ཀྱིས་ཉེན་ནམ། མི་བདེ་བ་བྱུང་ངམ། ཚེ་ཉམས་པ་
དག་གིས་ཕན་བྱེད་སྔགས་གི་མདོ་འདི། བཟུང་པར་བྱའོ། །བཅང་པར་བྱའོ། །ནན་
296

མདོ་སྡེ། ཡི་གེ་ཕན་བྱེད་ཀྱི་གཟུངས།
ཏན་དུ་མཉན་པར་བྱའོ། །བསྒོམ་པར་བྱའོ། །བསྒྲུབ་པར་བྱའོ། །དེ་ནི་ཕན་པ་དང་
བདེ་བ་ཆེན་པོ་འགྱུར་རོ། །ཕན་བྱེད་སྔགས་ཀྱི་རྒྱལ་པོ་ལས། ཕན་པ་སྔོན་འབྱུང་གི་
ལེའུ་སྟེ་གཉིས་པའོ། །། །
དེ་ནས་ཚངས་པ་གཙུག་ཕུད་ཀྱིས་ཞུས་པ། ཀྱེ་གཤེན་རབ་ལགས། ཚེ་ཉམས་
པའི་རྒྱུ་ནི་གང་ལགས། ཚེ་ཉམས་པའི་ལྟས་གང་ལགས། གཤེན་རབ་ཀྱིས་བདག་ལ་
བསྟན་དུ་གསོལ། གཤེན་རབ་ཀྱིས་གསུངས་པ། ཚངས་པ་གཙུག་ཕུད་འདི་ལྟ་སྟེ། ཚེ་
ཉམས་པའི་རྒྱུ་ནི། གནས་ངན་པའི་སར་གནས་འཆའ་བ་དང༌། ཉལ་བ་དང་། རང་
གིས་ལྷ་རྣམས་བོར་ཞིང་དཀྲུག་པ་དང་། སྔགས་སྤྲོད་གཏོང་དྲག་པོའི་སྦྱོར་བ་བྱུང་པ་
དང་། སེམས་འཁྲུག་པ་དང་། སེམས་སྔངས་བ་དང༌། གདོན་དྲག་པོ་རྒྱུ་བའི་ཁར་
བབ་པ་དང༌། དམ་བཅའ་བའི་དུས་ལ་ཡོལ་བ་དང་བརྒྱད་དོ། །དེ་ལ་འདི་སྐད་ཅེས་
བྱ་སྟེ། གནས་མེད་གནས་བཅའ་ངན་པར་ཉལ་བ་དང་། དམ་ཅན་སེམས་སྒྲུགས་
སྦོད་གཏོང་དྲག་པོ་བྱུང་བ་དང་། སེམས་འཁྲུག་སྡང་ཞིང་གདོན་གྱིས་ཁར་བབ་པ་
དང་། རང་གིས་དམ་བཅའ་དུས་ལ་ཡོལ་བ་དང་། འདི་བརྒྱད་དུས་མེན་འཆི་བའི་
ས་བརྒྱད་སྟེ། ཚེ་ཡར་ལུས་ལྡེགས་བགེགས་ཀྱིས་དབང་དུ་འགྲོ་ཅེས་བྱ་བ་ཡིན་ནོ། །
གཞན་ཡང་དུས་མ་ཡིན་པར་འཆི་བར་གྱུར་པ་བརྒྱད་དེ། དེ་གང་ཞེ་ན་འཁྲུལ་པ་
ལྟ་བ་དང༌། གཡང་སར་འགྲོ་བ་དང་། ཆུ་བརྒལ་བ་དང་། རིམ་ཀྱིས་སར་འགྲོ་བ་
དང་། བགེགས་ཀྱིས་གནས་འཇིག་པ་དང་། གནས་རྙིང་པ་དང་། ཟས་ཀྱི་ཚོད་མ་
ཟིན་པ་དང༌། སྨན་བོན་དུས་ལ་ཡོལ་བའོ། །ཚངས་པ་གཙུག་ཕུད་དེ་ལ་འདི་སྐད་
ཅེས་བྱའོ། དགྲ་དང་འཕྲད་ཅིང་འཆི་བའི་གཉེན་དང་ཕྲོལ། དེ་ཕྱིར་འཁྲུལ་པའི་ལྟས་
མོ་སྤང་བ་བྱ། གོམ་པ་གྱུར་པའི་ལུས་སྲོག་ཡལ་བ་འགྱུར། དེ་ཕྱིར་གཡང་ས་རྟ་ཞོན་
རབ་དུ་སྤང་། ཆུ་ཆེན་དག་ལ་གཟིང་བརྟེན་བརྟེན་པ་མེད། དེ་ཕྱིར་ཆུ་ཆེན་རབ་དུ་
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
སྤང་བར་བྱ། ལྷ་ལུས་ངན་ནས་བརྒྱུད་པའི་རིམས་ཀྱང་འགོ ། དེ་ཕྱིར་འགོ་བའི་ནད་
ལ་འཛེམ་པར་བྱ། གནས་བཤིག་གནོད་པ་སུས་ཀྱང་མི་བཟོད་པས། དེ་ཕྱིར་བགེགས་
དང་འཕྲད་པ་སྤང་བ་བྱ། ལོ་ཟླ་མང་བས་སྐད་ཅིག་སྡོད་ལས་འཇིག །དེ་བས་གནས་
ངན་དག་ལ་མི་བརྟེན་ནོ། །ཟས་ངན་ཚོད་མ་ཟིན་ན་ནད་ཀྱི་གཞི། དེ་བས་ཟས་ངན་
དུག་བཞིན་སྤང་བར་བྱ། ནོར་དང་དུས་ལས་ཤས་ཆེར་གྱུར་བས་ན། དེ་ཕྱིར་སྨན་
བོན་དུས་སུ་བསྟེན་པར་བྱ། ཞེས་གསུང་པ་ཡིན་ནོ། །ཚངས་པ་གཙུག་ཕུད་གཞན་
ཡང་། ཚེ་ཉམས་པའི་རྒྱུ་ནི། ཉེ་བའི་རྒྱུ་དང་རིང་བའི་རྒྱུའོ། ། དེ་ལ་ཉེ་བའི་རྒྱུ་ནི་སྲོག་
གཅོད་པ་ཡིན་ནོ། །རིང་བའི་རྒྱུ་ནི། ཞེ་སྡང་གདུག་སེམས་བསྐྱེད་པའོ། །དེ་ལ་འདི་
སྐད་ཅེས་བྱ་སྟེ། སྲོག་གཅོད་པ་ནི་ཚེ་ཐུང་ཞིང་། གདུག་པ་སེམས་པའི་ཚེ་ལ་གནོད་
པའོ། ། ཚེ་རིང་བདེ་བ་ཐོབ་འདོད་པས། སྲོག་གཅོད་ཞེ་སྡང་སྤང་བར་བྱ། ཅེས་བྱའོ།
ཚངས་པ་གཙུག་ཕུད་དེ་བས་ན། ཚེ་རིང་བར་འདོད་པས་སྲོག་གཅོད་པ་སྤང་བར་
བྱའོ། ། ཞི་བ་དང་དལ་བ་དང་། སྙིང་རྗེ་དང་བྱམས་པ་དང་། སྨོན་ལམ་དང་ལྡན་
པར་བྱའོ། །རྟག་དུ་བག་དང་ལྡན་པར་མཛེམས་པ་དང་ལྡན་པར་བྱའོ། །ཚངས་པ་
གཙུག་ཕུད་ཚེ་ཉམས་པའི་སྔ་རྟགས་ལ་གང་ཞེ་ན། ངག་སྐམ་པ་དང་། གོམ་པ་སྟོབ་
ཞན་པ་དང༌། མདང་ཆུང་བ་དང༌། སྐྲ་ཡོག་ཆེ་བ་དང༌། སྐྲའི་དྲང་སྲབ་དུ་འགྲོ་
བ་དང་། གོས་དང་མི་མཛའ་བ་དང༌། སེན་མོ་དང་ཁ་སྤུ་སྐྱེ་དྲག་པ་དང༌། ཟས་
དང་ལོངས་སྤྱོད་མ་སྤྱད་པར་འཛད་པ་དང་། དེ་ལ་འདི་སྐད་ཅེས་བྱ་སྟེ། ངག་སྐམ་
གོམ་པའི་སྟོབ་ཞན་པ་དང་། མདང་ཆུང་སྐྲ་ཡོག་མྱུར་བ་དང་། དྲུང་སྲབ་གོས་དང་
མི་འཛའ་བ། སེན་མོ་ཁ་སྤུ་སྐྱེད་ཆེ་བ་དང་། ཟས་དང་ལོངས་སྤྱོད་མི་སྨིན་པ། མི་
དཔལ་བྲོས་པའི་ལྟས་བཅུ་ཡིན། ཅེས་བྱའོ། །ཚངས་པ་གཙུག་ཕུད་གཞན་ཡང་འདི་
ལྟ་སྟེ། ཕྱི་རོལ་དུ་ཞེ་སྡང་པ་དང་། ཕ་རོལ་གྱིས་ཡིད་དང་མི་བསྡུག་པ་དང་། ཅི་བྱས་
298

མདོ་སྡེ། ཡི་གེ་ཕན་བྱེད་ཀྱི་གཟུངས།
ཞན་དུ་གྱུར་པ་དང་། སྤྱོད་པ་ལོག་པ་སྤྱོད་པ་དང་། མི་ལ་སོགས་པ་དང༌། ནོར་
རྫས་མི་སྙེད་པ་དང་། བོན་ལས་ལོག་པའོ། །དེ་ལས་འདི་སྐད་ཅེས་བྱ་སྟེ། འཁོར་ལ་
ཞེ་སྡང་ཡིད་གཅོད་དང་། སྤྱོད་དང་གང་བཞིན་འགྱུར་བ་དང་། མི་ལས་ལོག་དང་
ནོར་དང་འབྲེལ། གཡུང་དྲུང་བོན་ལ་ལོག་སྤྱོད་པ། ཚེ་ཉམས་གདོན་གྱིས་བརློམ་པའི་
ལྟས་ཞེས་བྱ་བ་ཡིན་ནོ། །ཚངས་པ་གཙུག་ཕུད་ཚེ་ཉམས་པའི་རྒྱུ་ལྟས་འདི་དག་ཡིན་
ནོ། །ཕན་བྱེད་སྔགས་ཀྱི་རྒྱལ་པོའི་གཟུངས་ལས། ཚེ་ཉམས་པའི་རྒྱུ་དང་ལྟས་ཀྱིས་
ལེའུ་སྟེ་གསུམ་པའོ། །། །
དེ་ལ་ཚངས་པ་གཙུག་ཕུད་ཀྱིས་ཞུས་པ། གཤེན་རབ་ལགས་ཚེ་ཞེས་བགྱིས་པ་དེ་
གང་ལགས། གཤེན་རབ་ཀྱིས་གསུང་པ། ཚེ་ཞེས་བྱ་བ་ནི་སྲོག་ཡིན་སྟེ། གང་འཚོ་བ་
ཡུན་དུ་གནས་པ་ཡིན། དེ་ནས་བླ་ཞེས་ཀྱང་བྱ། ཕྱ་ཞེས་ཀྱང་བྱའོ། །ཚང་པ་གཙུག་
ཕུད་ཀྱིས་ཞུས་པ། ཚེ་ཞེས་བགྱིས་པ་དེའི་རང་བཞིན་དང༌། དབྱིབས་ནི་ཅི་ལྟ་བུ་
ཞིག་མཆིས། གྲངས་ནི་དུ་མཆིས། གཤེན་རབ་ཀྱིས་གསུང་པ། ཚེའི་རང་བཞིན་ནི་
སེམས་ཀྱིས་བརྟེན་ཡིན་ནོ། །དབྱིབས་ནི་ཟླུམ་ལ་འདྲིལ་པ་ཡིན་ནོ། །ཁ་དོག་དཀར་
ལ་འཚེར་བ་སྣུམ་ལ་འདྲིལ་བ་ཡིན་ནོ། །གྲངས་ནི་མང་ཉུང་ཡོད། དེ་ཡང་སྔོན་གྱི་
བསོད་ནམས་ཀྱིས་དབང་གིས། ཤས་ཆེ་ཆུང་ཡོད་སྟེ། དེ་བས་ན་ཚེ་རིང་ཐུང་ཡོད་
པ་ཡིན་ནོ། །དེ་ཡང་མང་བ་ལ་ལྔ་ཡོད་དོ། ཉུང་བ་ལ་གསུམ་ཡོད་དོ། ཡང་ཉུང་བ་
ལ་གཅིག་བས་མེད་དོ། ཚངས་པ་གཙུག་ཕུད་ཀྱིས་ཞུས་པ། གཤེན་རབ་ལགས། ཚེ་
ཞེས་བགྱིས་པ་དེ། གནས་ནི་གང་ན་གནས་པ་ལ། ཚེ་འཕོས་ནས་ནི་ཇི་ལྟར་འགྱུར་བ་
ལགས། གཤེན་རབ་ཀྱིས་གསུང་པ། ཚངས་པ་གཙུག་ཕུད་ཚེ་ཞེས་བྱ་བ་ནི། གནས་
ནི་མང་སྟེ། གཅིག་ནི་སྙིང་གིས་དཀྱིལ་ནས་མི་འགྱུར་བ་བརྟན་པར་གནས་སོ། །ནམ་
འཆི་བའི་དུས་ན་ཡང་། དབུགས་དང་འགྲོག་སྟེ་འགྲོའོ། །གཅིག་ནི་ལུས་སྤྱི་ལ་ཁྱབ་
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པར་གནས་སྟེ། ནམ་འཆི་བའི་དུས་ན་ཡང་དྲོད་དང་འགྲོག་སྟེ་འགྲོ་བའོ། །དེ་ནས་
ལས་དགེ་སྡིག་གི་ལྟས་སྟོན་པ་ཡིན་ཏེ། གལ་ཏེ་དྲོད་སྤྱི་བོའི་གཙུག་ཏུ་སོང་ན། དེ་ནི་
འཁོར་བ་ལས་ཐར་བའི་རྒྱུ་དང་ལྡན་ཏེ། གཡུང་དྲུང་སེམས་དཔའ་འགྱུར་ཏེ་འཕྲུལ་
ངག་བདེན་པའི་སྟོན་པར་སྐྱེས་སོ། །ཐུགས་ཀྱི་དཔལ་བེའུ་རུ་འདུས་ནས། དགོངས་
པ་ལྷུན་གྲུབ་གཤེན་གྱིས་ས་གནོན་པར་སྐྱེའོ། །དཔྲལ་བའི་དབྱིངས་སུ་ནུབ་ནས། སྲིད་
པའི་རྩེ་མོའི་ཏིང་འཛིན་ཐོབ་པར་སྐྱེས་སོ། །འཕྲག་པ་གཡས་སུ་ནུབ་ནས། འཁོར་ལོ་
བསྒྱུར་བའི་རྒྱལ་པོ་སྐྱེའོ། །འཕྲག་པ་གཡོན་དུ་སོང་ནས། འོག་མེན་གནམ་གྱི་ལྷར་སྐྱེའོ།
མཆེན་ཁུང་གཡས་སུ་ནུབ་ན། གཟུགས་ཁམས་དག་པའི་ལྷར་སྐྱེའོ། །མཆན་ཁུང་
གཡོན་དུ་སོང་ན། གཞན་འཕྲུལ་དབང་བྱེད་ཀྱི་ལྷར་སྐྱེའོ། །ལྟག་པའི་བདུད་ཁུང་དུ་
སོང་ནས། ཐུགས་རྗེས་བདུད་ལས་རྒྱལ་བའི་གཡུང་དྲུང་སེམས་དཔའ་སྐྱེའོ། ། ལྟེ་བར་
སོང་ནས་འཁོར་བ་མིའི་རྒྱལ་པོ་འགྱུར་རོ། །ནེའུ་གཡས་སུ་ནུབ་ནས། མིའི་རྗེ་རིགས་
སུ་སྐྱེའོ། །རྣ་ཁུང་གཡོན་དུ་སོང་ནས། རྨང་རིག་ཕལ་པར་སྐྱེ་བའོ། །བྱིན་ཁུང་གཡས་
སུ་སོང་ན། བྱོལ་སོང་དྲུག་པའི་གླིང་དུ་སྐྱེའོ། །བྱིན་ཁུང་གཡོན་དུ་ནུབ་ན། ཡི་དྭགས་
བཀྲེས་སྐོམ་གྱི་གླིང་དུ་སྐྱེའོ། །རྐང་པའི་མཐིལ་དུ་སོང་ནས། ན་རག་དམྱལ་བའི་
གནས་སུ་སྐྱེའོ། ། དེ་ནས་ལས་དགེ་སྡིག་སྟོན་པའི་རྩ་དང་འགྲོགས་ནས་འགྲོ། ཤི་བའི་
འོག་དུ་ཡང་སྲིད་པ་བར་མ་དོ་ནས་ཡོང་སེམས་དང་འགྲོག་ཤིང་ལྷན་ཅིག་དུ་རྒྱུའོ། །
ཁ་གཅིག་ནི་ཀུན་ཏུ་འཕྱན་ཞིང་རྒྱུ་སྟེ། འཇུག་དུ་འོག་ལ་འདུག་གོ ། དེ་ནས་ཆགས་པ་
ཡང་སྐྱེས་ནས་ཆགས་སོ། ། ཤི་ནས་ཡན་སྟེ་འགྲོའོ། །ཚངས་པ་གཙུག་ཕུད་དེ་བས་ན།
ཚེ་རིང་བ་བྱ་བར་ཡོད་སྟེ། ཚེ་རིང་བ་འདོད་པ་སྲོག་གཅོད་པར་སྤང་སྟེ། ཕན་བྱེད་
ཀྱི་སྔགས་འདི་བཟུང་བར་བྱའོ། །བཅང་ཞིང་ནན་ཏན་དུ་བྱའོ། །ཕན་བྱེད་སྔགས་ཀྱི་
རྒྱལ་པོའི་གཟུངས་ལསརར་། ཚེའི་རང་བཞིན་དང་། དབྱིབས་དང་ཚད་བསྟན་པའི་ལེའུ་
300

མདོ་སྡེ། ཡི་གེ་ཕན་བྱེད་ཀྱི་གཟུངས།
སྟེ་བཞི་པའོ། །། །
དེ་ནས་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྨ་ལོ་གཙུག་
ཕུད་ཞེས་བྱ་བ་དེས། མེ་ཏོག་དང་མཆོད་པའི་རྒྱན་མང་པོ་ཐོག་ནས། ཙམ་པ་ཀ་
དང་ཨུད་དུ་འབར་བ་མང་པོ་ཐོག་སྟེ། སྟོན་པ་ལ་ཕུལ་ནས་ཞུས་པ། ཀྱེ་གཤེན་རབ་
ལགས། བདག་ནི་འགྲོ་བ་ཚེ་ཐུང་པ་རྣམས། རིང་བ་གྱུར་བའི་བོན་གཅིག་འཚལ་
ནས། དེ་དག་བདག་ལ་བཤད་དུ་གསོལ། གཤེན་རབ་ཀྱིས་བཀའ་སྩལ་པ། རྨ་ལོ་
གཙུག་ཕུད་དེ་ནི་འདི་ལྟ་སྟེ། སེམས་ཅན་གང་ཞིག་ཚེ་རིང་བར་འདོད་པ་དེས། ཕན་
བྱེད་ཀྱི་སྔགས་འདི་གཞུང་བཞིན་བསྒྲུབ་ནས། ལོ་ཡང་སྟོང་དུ་ཐུབ་པར་འགྱུར་རོ། །
རྨ་ལོ་གཙུག་ཕུད་དེ་ནི་གང་ཞེ་ན། སེམས་ཅན་གང་ཞིག་ཚེ་རིང་བར་འདོད་པས་
སྲོག་གཅོད་པ་སྤང་སྟེ། ཕན་བྱེད་འདི་དད་པའི་འདོན་པར་བྱའོ། །དེ་ཅི་ཡི་ཕྱིར་ཞེ་
ན། སྲོག་གཅོད་པ་ནི་སྲོག་གིས་བུན་ཟ་བ་ཡིན་སྟེ། སྲོག་གཅོད་པ་ནི་ཤིན་ཏུ་ཡ་ང་
བས་རབ་དུ་སྤང་བར་བྱའོ། །སྔགས་ཀྱིས་རྒྱལ་པོ་འདི་ཉིན་ལན་གསུམ་མཚན་ལན་
གསུམ་འདོན་ཏེ། ཁ་ལག་ཚན་གྱིས་བཀྲུས་ནས། ཁ་ཤར་དུ་བལྟས་ཏེ། སྔགས་ཀྱི་
རྒྱལ་པོ་འདི་འདོན་པར་བྱའོ། ། ཨོཾ་ཨ་ཧཱུཾ་ཚེའི་གཡུང་དྲུང་གའུ་ཚེ་ནི་ཛ༔ ཨོཾ་ཨོཾ་ཧཱུྃ་ད་ར་
སྨྲི་ཏ་སྭཱཧཱ༔ ཨོ་རྒྱུང་ནི་སྟག་སེ་སྭཱཧཱ། གྱོ་རྒྱ་ཨག་ཅིམ་ཟུ་ཙེ་མུ་ཙུ་བྱེ་ཤིན་ཝིན་ཏ་སླན་
གེ་ཀམ་ན་ལེ་ལོ་བ་ཏེ༔ རྟིང་ནི་ཙ་མེད༔ སློ་ལ་གོ་ལས་ཤག་རྒྱག་ལང་རྒྱབ་ཝེར་ཤག་
ཀེ རོ་ཧག་ཞི་ཝུར་འུར་ཏྲི་གེ་སེང་ལཿ མུ་ཁ་ཉི་རྩེལ་པུ་ཙ་ཏི་གོ་ནི་སཱཧཱ། ཨོཾ་པུ་ནི་པུ་
ནོ་མུ་ཧེ་བུ་ནོ༔ གཡུང་དྲུང་ག་བུ་ཚེ་ལན་ནི་འོད་མི་ཚེ་དཀར་ལ་འདྲིལ་ཝ་ཛ༔ གའུ་ཚེ་
ལྷན་ནི་འོད་སཱཧཱ༔ རྨ་ལོ་གཙུག་ཕུད་འདི་ནི་དྲན་པས་ཀྱང་ཚེ་འཕེལ་བར་འཛིན་པ་
དང་། ཡིག་གེ་འབྲི་བ་དང་། མཆོད་ཅིང་བསྐུར་སྟི་དང་། རིམ་འགྲོ་བྱས་ནས་སྨོས་
ཅི་དགོས། དེ་ནས་ནན་ཏན་དུ་བྱའོ། །རྨ་ལོ་གཙུག་ཕུད་ཀྱིས་ཞུས་པ། སྟོན་པ་ལགས།
301

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མི་རྣམས་ཚེ་རིང་བར་གྱུར་བ་འདི་ཚེ་རིང་བ་ཅི་ལྟར་འགྱུར། ཚེ་རིང་བའི་མཆོད་པ་ཅི་
ལྟར་བགྱིས། གཤེན་རབ་ཀྱིས་གསུང་པ། རྨ་ལོ་གཙུག་ཕུད་འདི་ལྟ་སྟེ། མི་རྣམས་ཀྱིས་
ཚེ་ནི་གནོད་པ་མང་བ་ནི། ནོར་བུ་རིན་པོ་ཆེ་དང་འདྲ་བའོ། ། མི་རྟག་པ་ནི་ཆུའི་ལྦུ་བ་
དང་འདྲ། དཔེར་ན་ཆུ་བྱའི་རིགས་སྐྱར་མོ་ནི། ཉ་ལ་རྟོག་ཅིང་ཉ་ལ་ལྡད་པ་དེ་བཞིན་
དུ། འཆི་བདག་གིས་བདུད་ཀྱང་དེ་དང་འདྲ། མི་ལ་རྟོག་ཅིང་མི་ལ་སྡོད་དོ། །དེ་བས་
ན་ཉ་མོ་འགྱུར་མཁས་པ་ནི། ཆུ་བྱ་བྱུངས་ནས་གཏིང་དུ་སོང་ནས་ཆུ་བྱའི་མི་རྙེད་
དོ། ། དེ་བཞིན་དུ་ལ་ཐབས་ལས་མཁས་པས། གཤེན་རབ་བླ་མ་ལ་སྔགས་ཀྱི་རྒྱལ་པོ་
འདི་ཐོས་ནས་བདུད་ལས་ཐར་བར་འགྱུར་རོ། །ཡང་ན་འདི་ལྟ་སྟེ། མི་བསོད་ནམས་
ཆེ་བའི་ཚེ་ནི། སྲུང་བ་མང་པོའི་རྒྱལ་པོ་ལ་སྐུའི་རིམ་འགྲོ་བ་མང་པོ་ཡོད་པ་དང་འདྲ།
བསོད་ནམས་ཆུང་བའི་ཚེ་ནི་སྲུང་བ་ཉུང་བ་ནི། དུས་ངན་པའི་རྒྱལ་པོ་འབང་དང་
བྲལ་བ་དང་འདྲ། དེ་བས་ན་བསོད་ནམས་རྫོགས་ནས་ཚེ་རིང་བར་འགྱུར་སྟེ། དགེ་
བའི་རྩ་བ་ནི་ཚེ་རིང་བའི་རྒྱུའོ། །
ཡང་ན་འདི་ལྟ་སྟེ། དཔེར་ན་ནད་ཀྱི་རྣམ་པ་རླུང་ན་བ་ལ། སྨན་པ་མཁས་པའི་
སྨན་པས། སྨན་གྱི་རྒྱལ་པོ་དང་མར་བསྲེ་པ་བཏང་སྟེ། གང་རྩ་གྲང་བ་རྣམས་དྲོ་བ་
བྱ་ན་ཕན་པ་དང་འདྲ་བ། གང་ཞིག་ཚེ་ཉམས་པ་ལ། སྔགས་ཀྱི་རྒྱལ་པོ་འདིས་སྲུང་
བ་བྱས་ནས། ཚེ་འཕེལ་ཞིང་བདུད་ལ་ཐར་བར་འགྱུར་རོ། །འདི་ལྟ་སྟེ། དཔེར་ན་མི་
མ་རབ་དབང་ཆུང་ཅིག་གིས། མི་ཡ་རབ་དབང་དང་ལྡན་པ་ལ། ནོར་བརྐུས་ཞིང་
བུད་མེད་སྤྱོད་ནས། ཡ་རབ་དབང་ཅན་གྱིས། མ་རབ་ངན་པ་དེ་ལ། ཆད་པ་བཅད་
ཅིང་གསོད་པར་འགྱུར་རོ། ། དེ་ལ་མ་རབ་ངན་པ་དེས་རྒྱལ་པོ་དབང་དང་ལྡན་པ་ལ་
སྐྱོབ་ནས། ཡ་རབ་ཀྱིས་གསོད་པ་ལས་ཐར་རོ། །དེ་བཞིན་དུ་སེམས་ཅན་གང་སྔོན་
གྱི་ལས་ཀྱིས་རྐྱེན་དེས་འཁྲུལ་པས། འཆི་བདག་བདུད་དང་འཕྲད་པ་དག །ཕན་
302

མདོ་སྡེ། ཡི་གེ་ཕན་བྱེད་ཀྱི་གཟུངས།
བྱེད་སྔགས་ཀྱི་རྒྱལ་པོ་འདི་བཏོན་ནས། འཆི་བདག་བདུད་ལས་རྒྱལ་སྟེ། ཚེ་ཟད་
པ་ནི་མ་རྟོག་སོ། །དེ་ལ་མ་རབ་ནི་སེམས་ཅན་གྱི་དཔེའོ། །ནོར་བརྐུས་པ་ནི་སྔོན་གྱི་
ལས་ཀྱི་དཔེའོ། །རྒྱལ་པོ་ནི་སྔགས་ཀྱི་དཔེའོ། །ཡ་རབ་ནི་འཆི་བདག་གི་དཔེའོ། །དེ་
བས་ན་ཚེ་རིང་པ་འདོད་པས། ཕན་བྱེད་ཀྱི་སྔགས་འདི་དག་མཉན་ཞིང་གཟུང་པར་
བྱའོ། །གཞན་ཡང་ཚང་པ་གཙུག་ཕུད་འདི་ལྟ་སྟེ། དཔེར་ན་མི་ཅིག་མགྲོན་དུ་སོང་
པ་ལ། ལ་གཅན་འཇིག་པའི་གནས་སུ་སོང་སྟེ། ལམ་ཁར་མི་གསུམ་དང་འཕྲད་དོ། །
དེ་ལ་གཅིག་གཉེན་བྱམས་པ་ཡིན་ནོ། །གཅིག་ནི་དགྲ་སྡང་བ་མི་ཤས་གཉེན་པ་ཡིན་
ནོ། །གཅིག་ནི་དགྲ་ནོར་གྱིས་གཉེར་བ་ཡིན་ནོ། ། དེ་ལ་མི་དེ་གསུམ་གྱིས་མི་དེ་བཟུང་
ངོ༌། །བཟུང་ནས་གཅིག་དེ་གཉེན་དེ་བཏང་བ་འདོད་དོ། །གཅིག་ནི་གསོད་པ་འདོད་
དོ། །གཅིག་གིས་ནོར་དང་ཕྲལ་བར་འདོད་དོ། །དེ་ནས་མི་གསུམ་པོ་དེ་མ་འཆམ་
སྟེ། ཤགས་སུ་བྱས་སྟེ། རྒྱལ་པོའི་དྲུང་དུ་ཞལ་ཅི་བྱས་སོ། །རྒྱལ་པོས་ནི་མི་འདི་གཉེན་
དང་འཕྲད་པས་གཉེན་གྱིས་སྲོག་སྐྱོབས་ཅིག །མི་ཤ་པ་དང་འཕྲད་པས་སྟོང་བཅོལ་
ལ་ཕྱིས་སྡུམ་གྱིས་ཅིག །ནོར་ཤག་ཅན་ལ། ནོར་གྱིས་དོན་དུ་ཕྱེད་བཅོལ་ལ་ཞུ་བ་
གྱིས་ཅིག །ཅེས་ཞལ་ཅིག་བྱས་སོ། །དེ་བཞིན་དུ་མི་དག་གིས་གཟུང་འཛིན་པ་ཡང་།
གཞུང་བཞིན་དུ་མཆོད་སྦྱིན་བྱས་ནས། འཆི་བདག་བདུད་ལས་ཐར་ཏེ། མི་གཅིག་
མགྲོན་དུ་སོང་ཞེས་བྱ་བ་ནི། སེམས་ཅན་གྱི་དཔེའོ། ། ལ་གཅན་འཇིག་པའི་གནས་
སུ་སོང་ཞེས་བྱ་བ་ནི། འཁོར་བའི་གཡང་སའི་དཔེའོ། ། མི་གསུམ་དང་འཕྲད་ཅེས་བྱ་
བ་ནི། ལྷན་ཅིག་སྐྱེས་པ་ལྷའི་དཔེའོ། །ལྷན་ཅིག་སྐྱེས་པའི་འདྲེ་དང་། འཕྲལ་གྱི་རྐྱེན་
གྱིས་ནད་དང་གདོན་གྱི་དཔེའོ། །གཉེན་བྱམས་པ་བྱ་བ་ནི། ལྷན་གཅིག་སྐྱེས་པ་ལྷའི་
དཔེའོ། །དགྲ་སྡང་བ་མི་ཤས་པ་གཉེར་བ་ནི། ལྷན་གཅིག་སྐྱེས་པའི་འདྲེའི་དཔེའོ། །
དགྲ་ནོར་གྱིས་གཉེར་བ་ནི། འཕྲལ་གྱིས་གདོན་ནད་ཀྱིས་དཔེའོ། །བཟུང་ཞེས་བྱ་བ་ནི།
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གནོད་པའི་དཔེའོ། །གཏང་བར་འདོད་པ་ནི། འདི་དང་ཕྱི་མ་བདེ་བར་འདོད་པའི་
དཔེའོ། །གསོད་པ་འདོད་ཅེས་བྱ་བ་ནི། འདི་དང་ཕྱི་མ་སྡུག་འདོད་པའི་དཔེའོ། །ནོར་
དང་ཕྲལ་བར་འདོད་ཅེས་བྱ་བ་ནི། འཇིག་རྟེན་འདིར་གནོད་པའི་དཔེའོ། །མི་གསུམ་
མ་འཆམ་ཞེས་བྱ་བ་ནི། ལས་ཀྱིས་རྣམ་པར་སྨིན་པར་བསྒྲང་བའི་དཔེའོ། །རྒྱལ་པོ་
ཞེས་བྱ་བ་ནི། སྨན་དང་སྔགས་ཀྱིས་དཔེའོ། །ཞལ་ཅི་བྱས་བྱ་བ་ནི། སྔགས་དང་སྨན་
གྱིས་ཕན་གདབ་པའི་དཔེའོ། །གཉེན་དང་འཕྲད་པས་སྲོག་སྐྱོབ་ཅེས་བྱ་བ་ནི། ལྷན་
ཅིག་སྐྱེས་པའི་ལྷའི་ཚེ་རིང་བར་བྱ་ཞིང་། མི་ལུས་ཐོབ་པ་ཆུད་མི་གསན་པའི་དཔེའོ། །
མི་ཤ་པ་དང་འཕྲད་པ་སྟོང་གཅོལ་ཅིག་ཅེས་བྱ་བ་ནི། མཆོད་པ་བྱ་ཞིང་གཏོར་མ་
གཏང་བའི་དཔེའོ། །ཕྱིས་བསྡུམ་གྱིས་ཅིག་བྱ་བ་ནི། ཕན་བྱེད་ཀྱི་སྔགས་དེ་ཐོས་སྟེ་
བཟུང་ནས། སྲོག་གཅོད་པ་སྤང་བའི་དཔེའོ། །ནོར་ཤག་ཅན་ལ་ཕྱེད་བཅོལ་ཅེས་བྱ་
བ་ནི། གཏོར་མ་སྦྱིན་པ་དང་སྨན་གཏང་བའི་དཔེའོ། །ཕྱེད་ཞུས་ཅིག་ཅེས་བྱ་བ་ནི།
སྔགས་བདེན་པའི་གདུལ་བའི་དཔེའོ། །དེ་བས་ན་རྨ་ལོ་གཙུག་ཕུད། །མི་འམ་ལྷ་གང་
ཡང་རུང་བས། ཕན་བྱེད་ཀྱིས་སྔགས་འདི་གཞུང་བཞིན་བྱས་ནས། ཚེ་རིང་བསམ་
པ་འགྲུབ་པ་འཕེལ་བར་འགྱུར། རྨ་ལོ་གཙུག་ཕུད་ཀྱིས་ཞུས་པ། གཤེན་རབ་ལགས།
འདི་ཡི་མཆོད་པ་ཅི་ལྟར་བགྱིས་ཞིང་གཏོར་མ་ཅི་ལྟར་གཏང་པ་ལགས། གཤེན་རབ་
ཀྱིས་གསུང་པ། རྨ་ལོ་གཙུག་ཕུད་འདི་ལྟ་སྟེ། ཉོན་ཅིག་ངས་རྒྱས་པར་བཤད་པར་
བྱའོ། །དཀྱིལ་འཁོར་སྔགས་ཀྱི་མཆོད་པ་འདི་དག་ལ། བུམ་པ་རྒྱན་གྱིས་བརྒྱན་ནས་
ནི། མན་ངག་ལྡན་པའི་མཆོད་པ་བྱ། བུམ་པ་སེར་པོ་རྒྱན་ལྡན་ལ། ཆིང་དང་གཟུང་
ཐག་སེར་པོ་བྱ། ནང་དུ་སྙིང་པོ་ལ་སོགས་བྱ། ཅི་འབྱོར་མན་ངག་ལྡན་པ་བླུག །སྙིང་
པོ་འཕྲོ་འདུས་བུམ་པ་བཀོད། ལས་དང་བྱ་བ་རྫོགས་པ་དང་། གཙང་མར་བཀྲུས་ལ་
སྲུང་བ་བྱ། ཁྲུས་ནས་ཕྱུང་ཞིང་རྫས་རྣམས་སྦ། མན་ངག་ལྡན་པའི་གཏོར་མ་བཏང་།
304

མདོ་སྡེ། ཡི་གེ་ཕན་བྱེད་ཀྱི་གཟུངས།
དང་པོ་དཔལ་མགོན་མཆོད་པ་བྱ། དེ་ནས་ལན་ཆགས་ཆགས་པ་སྦྱང་། མཇུག་དུ་
འགྲོ་དྲུག་ཚིམ་པར་གཏང་། ཚེས་ནི་གསུམ་ལྔ་བདུན་དགུ་དང༌། བཅུ་གཅིག་བཅུ་
གསུམ་ཡར་གྱི་ངོ༌། །སྐར་མ་སྨིན་དྲུག་ཁྲ་ཛ་དང་། ཁྲག་དང་རུང་གྲུལ་རྒྱལ་ལ་བྱ།
རྒྱུན་སྐར་བཟང་ཞིང་གྲུབ་པ་དང་། དེ་ལྟར་གཟའ་ནི་སེ་ཤ་འབེད། དེ་བཞིན་བཟང་
བའི་གཟའ་དག་དང༌། ལོ་དང་དུས་དང་བདེ་བ་དང་། དུས་དང་མཚན་མ་ཤིས་པ་
དང་། མཆོད་པ་མན་ངག་ལྡན་པར་བྱ། གཙང་མ་བྱ་ཞིང་མཛེས་པ་བྱ། གུས་པར་
མཆོད་ཅིང་བདེན་པར་ཀློག །ཡོན་ཏན་ཕུན་སུམ་འཚོགས་པར་འགྱུར། ཕན་བྱེད་
སྔགས་ཀྱི་རྒྱལ་པོའི་གཟུངས་ལས། ཕན་པ་འགྱུར་བ་དང་མཆོད་པ་བསྟན་པའི་ལེའུ་
སྟེ་ལྔ་པའོ།། །། །
དེ་ནས་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཚངས་པ་
གཙུག་ཕུད་ཀྱིས་ཞུས་པ། གཤེན་རབ་ལགས། སེམས་ཅན་ཚེ་རིང་བར་འདོད་པ་
རྣམས་ལ་ཕན་གདག་པའི་ཕྱིར། ཕན་བྱེད་སྔགས་ཀྱི་རྒྱལ་པོ་བསྟན་པ་ནི། ཨེ་མ་
ཧོ། བཀའ་དྲིན་ཆེའོ། །སྟོན་པ་གཤེན་རབ་ལགས། འགྲོ་བ་དམན་པ་ནུས་པ་ཞན་པ་
དབུལ་བ་འབྱོར་པ་ཆུང་བ་དག་གི་ཕྱིར། ཀློག་པས་གྲུབ་པའི་ཚེའི་སྙིང་པོ་བསྟན་དུ་
གསོལ། གཤེན་རབ་ཀྱིས་གསུང་པ། ཚངས་པ་གཙུག་ཕུད་ལེགས་སོ་ལེགས་སོ། །འགྲོ་
བ་དམན་པ་དབུལ་བ་འབྱོར་པ་ཆུང་བ་རྣམས་ཀྱི་དོན་དུ་ཞུས་པ་ལེགས་སོ། །ཁྱོད་ནི་
སྙིང་རྗེ་ཆེ་ཞིང་ཤེས་རབ་ཟབ་པོ། དེ་བས་ན་ཤིན་དུ་ཡང་གུས་པས་ཉོན་ཅིག །སྙིང་རྗེ་
ཆེ་བ་དང་ལྡན་པའི་གཤེན་རབ་ཆེན་པོ། སྐྱེས་པ་དོན་ཆེ་བ་ཉིད་དང་ལྡན་པ། ངས་
ཀྱང་སྔོན་སྐལ་པ་གོང་མ་ལ། གཤེན་རབ་གཏོ་རྒྱལ་ཡེ་མཁྱེན་ལས་ཐོས་ཏེ། བཟུང་
ནས་བཏོན་པའི་ཚེ་རབས་ཐམས་ཅད་དུ་བདེ་སྐྱིད་དང་། འབྱོར་པ་དང་ལྡན་ཅིང་ཚེ་
རིང་བ་འགྱུར་ཏེ། དེ་བས་ན་སྔགས་ཀྱི་རྒྱལ་པོ་དེ་བཤད་པར་བྱའོ། །དུས་གསུམ་གྱི་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཤེན་རབ་ལ་ཕྱག་འཚལ་ལོ། །གཤེན་རབ་ཐུགས་རྗེ་ཆེན་པོ་དང་ལྡན་པ་གཏོ་རྒྱལ་
ཡེ་མཁྱེན་ལ་ཕྱག་འཚལ་ལོ། །གཤེན་རབ་མི་བོ་ལ་ཕྱག་འཚལ་ལོ། །སྔགས་ཀྱི་ཚིག་
འདི་དག་འགྲུབ་པར་གྱུར་ཅིག ། ཨ་ཨོཾ་ཧཱུྃ་ཚེའི་གཡུང་དྲུང་གའུ་ཚེ་རྨི་ཛ། མ་མ་གཡུང་
དྲུང་ཛ། མ་ཧ་མ་ནི་ཛ་སྭཱཧཱ། ན་མོ་རད་ན་ཏྲ་ཡ་ཡ༔ ན་མོ་དམུ་ར་དྷ་བྷ་སྤྱ༔ ཏ་ཡ་
ཐ་ག་ཏ་ཡ། ཨ་ཧྥེ་རྒྱུར་རེ། སོམ་ནི་སོམ་བུ་ཏོ་ཡ། ན་མོ་ཨ་ཧྥེ་བུ་ལོ་གེ་ཏོ་ཤི་རི་ཡེ།
བོད་དེ་སོད་དེ་ཡེ་མུ་ཏི་སྡོད་རྒྱ་ཡུ། མུ་ཧེ་ཀྱི་རུ་ནི་ཀུ་ཡོ་ཏཱ་ཏི་ཏཱ་ཏི༔ དུད་དེ་རི་དུད་དེ་
རི། ཏུ་རི་ཏུ་རི་སཱཧཱ། ཨོཾ་ཨོཾ་ཧཱུྃ། ཚེའི་གཡུང་དྲུང་གའུ་ཚེ་རྫི་ཛ༔ སྔགས་ཀྱི་རྒྱལ་པོ་འདི་
ལན་གཅིག་བཟླས་པས། སྡིག་པ་ཐམས་ཅད་ངེས་པར་སྲེག་པར་འགྱུར་རོ། །ཚེ་ཟད་
པ་ཡང་ལོ་བརྒྱ་ཐུབ་པར་འགྱུར་རོ། །དུས་མ་ཡིན་པར་འཆི་བ་ཡང་ཞི་བར་འགྱུར་རོ།
མར་གྱི་སྦྱིན་བསྲེག་བྱས་ནས། ནད་ཐམས་ཅད་ཞི་བར་འགྱུར་རོ། །བརྒྱ་རྩ་བརྒྱད་
བཟླས་ན་རྒྱལ་སྲིད་ཐོབ་པར་འགྱུར་རོ། །རྟག་དུ་བཟླས་ན་ནོར་དང་ལོངས་སྤྱོད་ཐོབ་
པར་འགྱུར་རོ། ། ཚེ་རིང་བར་འགྱུར་རོ། །ནད་དང་བྲལ་བར་འགྱུར་རོ། །གཞན་ཡང་
འདི་ལྟ་སྟེ། གང་ཞིག་འདི་འཛིན་པ་དེ། སྲོག་གཅོད་པ་སྤང་སྟེ། དུས་བཟང་པོའི་ཉི་
མ་ལ། ཕྱག་འཚལ་ཞིང་ཡིད་དམ་དུ་བྱས་ན། བསམ་པ་ཐམས་ཅད་ཡིད་བཞིན་དུ་
འགྲུབ་པར་འགྱུར་རོ། །དེ་ནས་བགེག་འཇོམ་པའི་སྔགས་དང་སྙིང་པོ་བཤད་དོ། །ཨོཾ་
འུ་རུ་འུ་རུ་སྤུ་རུ་སྤུ་རུ་ཛ་ལ་སྟི་ཏ་ཡ་མན་ཐོར་དོ་པྲ་མོ་ཧ༔ ཉུངས་དཀར་ལ་སྔགས་
ཏེ་གཏོར་ན་བགེགས་ལས་རྒྱལ་ཞིང་གདོན་ལས་ཐར་བར་འགྱུར། ཐལ་བ་ལ་སྔགས་
ཏེ་གཏོར་ན། སེར་བ་ཞི་བར་འགྱུར་རོ། །དུ་བ་ལ་སྔགས་ཏེ་གཏོར་ན། ཕྱོགས་ངན་
པ་ཐུབ་པ་འགྱུར་རོ། །ཕན་བྱེད་སྔགས་ཀྱི་རྒྱལ་པོ་ལས། ཡང་སྙིང་གི་ལེའུ་སྟེ་དྲུག་
པའོ། །། །
དེ་ནས་ཚངས་པ་གཙུག་ཕུད་ཀྱིས་ཞུས་པ། གཤེན་རབ་ལགས། སྲོག་གཅོད་པ་
306

མདོ་སྡེ། ཡི་གེ་ཕན་བྱེད་ཀྱི་གཟུངས།
སྲོག་གིས་བུན་ཟ་བ་ཡ་ང་བ་ཞེས་བགྱིས་པ་དེ་ཅི་ལྟར་ལགས། དེ་སྤང་པས་ཡོན་ཏན་
ཅི་མཆིས། གཤེན་རབ་ཀྱིས་གསུངས་པ། ཚངས་པ་གཙུག་ཕུད་འདི་ལྟ་སྟེ། སྲོག་
གཅོད་པ་ལ་གསུམ་སྟེ། གཅོད་པ་དང་། གཅོད་དུ་རྩལ་བ་དང་། གཅོད་པ་ལ་
རྗེས་སུ་ཡིད་རང་པའོ། །དེ་ལ་གཅོད་པ་ནི་མནར་མེད་པ་སྐྱེའོ། །བགྱིད་དུ་རྩལ་བ་
ནི། ལྷག་པའི་དམྱལ་བར་སྐྱེས་སོ། །རྗེས་སུ་ཡིད་རང་བ་ནི། ཉིང་ཚེ་བའི་དམྱལ་
བར་སྐྱེ་བའོ། ། དེ་ནི་དེ་བས་ཡ་ང་བའོ། །ཡང་རྣམ་པ་གསུམ་སྟེ། ཞེ་སྡང་གིས་སྲོག་
གཅོད་པ་དང་། འདོད་ཆགས་གིས་སྲོག་གཅོད་པ་དང་། གཏི་མུག་གིས་སྲོག་གཅོད་
པ་དང་གསུམ་མོ། །དེ་ལ་ཞེ་སྡང་གིས་སྲོག་གཅོད་པ་ནི། མནར་མེད་པའི་དམྱལ་
བར་སྐྱེས་སོ། །འདོད་ཆགས་གིས་སྲོག་གཅོད་པ་ནི། གྲང་ཞིང་བསྒྲིབ་པའི་དམྱལ་
བར་སྐྱེས་སོ། །གཏི་མུག་གིས་སྲོག་གཅོད་པ་ནི། རྨུག་ཅིང་འཐིབ་པའི་དམྱལ་བར་
སྐྱེས་སོ། །དེ་བས་ཡ་ང་བའོ། །ཡང་རྣམ་པ་གསུམ་སྟེ། ལུས་ཀྱིས་སྲོག་གཅོད་པ་དང་།
ངག་གིས་སྲོག་གཅོད་པ་དང་། ཡིད་ཀྱིས་སྲོག་གཅོད་པའོ། །དེ་ལ་ལུས་ཀྱིས་སྲོག་
བཅད་པ་ནི། དམྱལ་བར་བཅད་གཏུབ་ཀྱིས་སར་སྐྱེས་སོ། །ངག་གིས་སྲོག་གཅོད་པ་
ནི། དམྱལ་བ་རྒྱོབ་སོད་ཟེར་བའི་གནས་སུ་སྐྱེའོ། །ཡིད་ཀྱིས་སྲོག་གཅོད་པ་ནི། མནར་
མེད་པ་སྐྱེའོ། །དེ་ནས་ཡ་ངའོ། །ཡང་གསུམ་སྟེ། ཆེན་པོ་དང་འབྲིང་བ་དང་། ཆུང་
ངུའོ། །དེ་ལ་སྲོག་བཅད་པ་ཆེན་པོ་ནི། མནར་མེད་པ་སྐྱེས་སོ། །འབྲིང་ནི། ཚ་གྲང་
གིས་དམྱལ་བར་སྐྱེས་སོ། །ཐ་མ་ནི་ཉེ་ཚེ་བའི་དམྱལ་བར་སྐྱེས་སོ། །དེ་ནས་ཡ་ང་བའོ།
དེ་དག་ལ་འབྲས་བུ་རྣམ་པ་གཉིས་སྟེ། དེ་གང་ཞེ་ན། ཁྱད་པར་གྱི་འབྲས་བུ་དང་།
ནུས་པའི་འབྲས་བུའོ། །དེ་ལ་ཁྱད་པར་འབྲས་བུ་ནི། སྲོག་གཅོད་པ་དམྱལ་བར་སྐྱེས་
སོ། །ནུས་པའི་འབྲས་བུ་ནི། གང་དུ་སྐྱེས་པ་ནི་ཚེ་ཐུང་པའོ། ། དེ་ལ་ལས་རྣམ་པ་
གཉིས་ཏེ། འཕེལ་བའི་ལས་དང་། རྫོགས་པའི་ལས་སོ། །འཕེན་པའི་ལས་ཀྱིས་ནི། ཚེ་
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕྱི་མའི་མྱུར་བ་འགྱུར་བའི་ལས་སོགས་པའོ། །དེའི་བདག་གིས་སེམས་ཅན་དམྱལ་བ་
སྐྱེ་བ་གང་ཡིན་པའོ། །རྫོགས་པར་བྱེད་པ་ནི། གང་སེམས་ཅན་དམྱལ་བ་སྐྱེས་ནས།
སྡུག་བསྔལ་རྫོགས་པ་བྱེད་པའོ། །དེ་བུན་ཟ་བ་ཞེས་བྱ་བ་ནི། དཔེར་ན་མི་ཕྱུག་པོ་ལ་
བུན་བླང་ནས། མ་འཇལ་ན། ཕྱིར་འཕེལ་ཞིང་སྐྱེས་པ་དེ་བཞིན་དུ། སྲོག་གཅོད་པ་
འདི་མ་མཐོལ་མ་བཤགས་ན། རྣམ་པར་སྨིན་པར་སྐྱེ་བ་འགྱུར་རོ། །དེ་བས་ན་བུན་
ཟ་བའོ། ། ཡ་ང་བ་ཞེས་བྱ་བ་ནི། སྡིག་པ་ཆེ་བས་ཡ་ང་བའོ། །རྣམ་པར་སྨིན་པ་དང་།
འབྲས་བུ་ཆེ་བས་ཡ་ང་བའོ། །དེ་ལྟར་དཔེར་ན་དཔྱིད་ཉུང་མ་དང་བྲ་བོ་མང་དུ་
བཏབ་ནས། སྟོན་ཡང་ཡུང་མ་དང་བྲ་བོ་མང་པ་དང་འདྲའོ། །སྲོག་བཅད་པ་ནི་
ལན་ཆགས་སྲོག་རང་གིས་གཅལ་དགོས་སོ། །དེ་བས་ན་ཡ་ང་བའོ། །སྲོག་གཅོད་པ་
ནི་ཚེ་ཐུང་བ་འགྱུར་སྟེ། གང་སྲོག་གཅོད་པ་ལ་དགའ་བ་ནི། སྙིང་རྗེའི་རྩ་བ་ཆད་པ་
སྟེ། སྣང་ཞིང་སྲིད་པའི་སེམས་ཅན་ལྷ་མ་སྲིན་ལ་སོགས་པ། སྣང་བ་དང་མི་སྣང་བ་
མངོན་པ་ཤེས་པ་དང་ལྡན་པ་མི་ལྡན་པ། གང་ཡང་རུང་བ་དག་གིས་མཐོང་ནས་
འཇིགས་པ་དང༌། ཞེ་སྡང་པ་སྐྱེས་ཏེ། ཁ་ཅིག་ནི་སྲོག་བཅད་གྱིས་དོགས་པས་འབྲོས་
སོ། ། ཁ་གཅིག་ནི་སྲོག་བཅད་དོགས་པས་ཞེ་སྡང་བསྐྱེད་ནས་རྒོལ་བ་འགྱུར་རོ། །དེ་
བས་ན་སྲོག་གཅོད་པ་ནི་སྤང་བར་བྱའོ། །དེ་ལ་སྲོག་གཅོད་པའི་ཉེས་པ་ནི། སྙིང་
རྗེའི་རྩ་བ་ཆད་པ་དང་། གང་དུ་སྐྱེས་པའི་ཚེ་ཐུང་བ་དང་། གནོད་པ་མང་བ་དང་།
རྣམ་པར་སྨིན་པའི་ལྕི་བ་དང་། ཡ་རབ་གོང་མའི་སྨད་པ་དང༌། ལྷ་སྲིན་ལ་སོགས་
པའི་བར་དུ་གཅད་པ་དང༌། ཀུན་གྱིས་སྤང་བ་དང་རྣམ་པ་བརྒྱད་དོ། །དེ་སྤང་པའི་
འབྲས་བུ་ནི། རྣམ་པ་བརྒྱད་སྟེ། གང་དུ་སྐྱེས་པའི་ཚེ་རིང་བ་དང་། ནད་ཉུང་བ་
དང༌། སྙིང་རྗེའི་བསམ་པ་རྫོགས་པ་དང་། སེམས་ཅན་ལྷ་སྲིན་ལ་སོགས་པ་དགའ་
བའི་ཡིད་ཀྱིས་སྲུན་པ་དང་། དམྱལ་བའི་སྡུག་བསྔལ་སྤང་བ་དང་། ཚེ་ལ་ཡེ་འགྲོག་
308

མདོ་སྡེ། ཡི་གེ་ཕན་བྱེད་ཀྱི་གཟུངས།
མེད་པ་དང༌། བདེ་བར་གཤེགས་པའི་དེ་ལ་སྐྱེས་བུ་གོང་མ་ཞེས་བསྟོད་པ་དང་
བརྒྱད་དོ། །དེ་བས་ན་སྲོག་གཅོད་པ་སྤང་བར་བྱའོ། །གཞན་ཡང་ཚངས་པ་གཙུག་
ཕུད་དད་པའི་ཡིད་ཀྱིས། ཕན་བྱེད་ཀྱིས་སྔགས་འདི་རབ་དུ་འཛིན་པ་དང་། འབྲི་བ་
དང་། འབྲི་འཇུག་པ་དང་། གཞན་ལ་སྟོན་པ་དང༌། འཆད་པ་དང་། ཁ་ཐོན་དུ་
བྱས་པ་དང་། སྐད་ཅིག་རེ་ལ་ཚེ་འཕེལ་བར་འགྱུར་རོ། །གལ་ཏེ་དུས་ཟད་དེ་ཤི་བར་
འགྱུར་ན་ཡང་། གང་དུ་སྐྱེས་པར་མི་དང་ལྷའི་རྒྱལ་པོ་སྐྱེ་བ་འགྱུར་སྟེ། བོན་འཕྲུལ་
ངག་བདེན་པ་སྤྱོད་ཅིང་། འགྲོ་དོན་མཐར་ཕྱིན་པར་འགྱུར་རོ། དེ་བས་ནན་ཏན་དུ་
ཟུང་ལ། སྲིད་པ་ཀུན་དུ་ཁྱབ་པར་བསྒྲོག་ཅིག །ཐམས་ཅད་གྱིས་ཐོས་པས་བདེ་བ་
དང་ཕན་པར་འགྱུར་རོ། །དེ་བཞིན་བསོད་ནམས་རྒྱས་པར་འགྱུར་རོ། །སྟོན་པས་དེ་
སྐད་གསུང་པས། འཁོར་རྣམས་རབ་དུ་དད་ནས་སྟོན་པ་ལ་བསྟོད་པ། གཤེན་རབ་
བླ་མའི་སྐུ་ནི་རིན་པོ་ཆེ། ཡོན་ཏན་བརྗོད་པ་སུས་ཀྱང་མི་ནུས་ཏེ། ཅིར་ཡང་སྤྲུལ་
པ་ཐུགས་རྗེ་སྤྲུལ་པའི་སྐུ། ཡོན་ཏན་རྫོགས་ཤིང་མཚན་དང་དཔེ་བྱད་ལྡན། བདེ་
བ་ཆེན་པོ་ལོངས་སྤྱོད་རྫོགས་པའི་སྐུ། དོན་དམ་དབྱིངས་བྲལ་བསམ་འདས་བོན་གྱི་
སྐུ། སྐུ་གསུམ་ངང་གིས་ཚང་ལ་ཕྱག་འཚལ་ལོ། །གཤེན་རབ་བླ་མའི་གསུང་ཡང་རིན་
པོ་ཆེ། བརྗོད་དང་བྲལ་བ་རང་བཞིན་མེད་པའི་གསུང་། ཅི་ཡང་འགྱུར་མེད་དཔག་
ལ་འདས་པའི་གསུང་། ཅིར་ཡང་གོ་བས་ཡིད་བཞིན་སྤྲུལ་པའི་གསུང་། གསུང་
གསུམ་གྲག་པ་མཛད་ལ་ཕྱག་འཚལ་ལོ། །གཤེན་རབ་བླ་མའི་ཐུགས་ཀྱང་རིན་པོ་
ཆེ། མ་སྒྲིབས་ངང་གིས་ཅིར་ཡང་ས་ལེ་མཁྱེན། གང་ལ་མ་འགག་འཁྲུལ་པ་མེད་པའི་
ཐུགས། དོན་དམ་ངང་ལ་མ་གཡོས་མཉམ་ཉིད་ཐུགས། ཐུགས་གསུམ་ངང་གིས་གྲུབ་
ལ་ཕྱག་འཚལ་ལོ། །སྟོན་པའི་ཡོན་ཏན་ཡིད་བཞིན་ནོར་བུ་འདྲ། བརྗོད་ལ་འདས་
པས་དཔག་གིས་མི་དཔོག་པས། རྒྱ་ཆེ་རབ་ཟབ་ནམ་མཁའ་རྒྱ་མཚོ་འདྲ། ཡོན་ཏན་
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བསམ་དཔག་ཡས་ལ་ཕྱག་འཚལ་བསྟོད། སྟོན་པའི་འཕྲིན་ལས་འདམ་གྱིས་ཕུར་པ་
འདྲ། ཐུགས་རྗེ་དབང་གིས་གར་ཡང་དྲུང་དུ་བཏུབ། དཔེར་ན་བུ་ཕྱིར་མ་ནི་འབྲང་
བ་བཞིན། མ་རྩལ་ལྷུན་གྱིས་གྲུབ་ལ་ཕྱག་འཚལ་བསྟོད། འགྲོ་བའི་ནད་སེལ་ཚེ་དང་
བསོད་ནམས་རྒྱས། སྨན་པའི་རྒྱལ་པོ་སྔོན་ཆད་མ་བྱུང་བ། ཐུགས་རྗེ་དབང་གིས་
འགྲོ་ལ་དིང་བསྟན་པའི། ཕན་བྱེད་སྔགས་ཀྱི་རྒྱལ་པོ་ལ་ཕྱག་འཚལ་ལོ། །བདག་ཅག་
འཁོར་དང་འགྲོ་བ་ཀུན་དོན་དུ། ཕན་བྱེད་སྔགས་ཚིག་རིན་ཆེན་འདི་ལྟ་བུ། ཐུགས་
ལ་བཏོན་ནས་ཞལ་ནས་གསུང་པ་ནི། བདག་ཅག་རྣམས་དང་འགྲོ་ལ་བཀའ་དྲིན་
ཆེ། ཅེས་འཁོར་ཐམས་ཅད་དགའ་བ་དང་མགུ་བའི་བསྟོད་དོ། །ཕན་བྱེད་སྔགས་ཀྱི་
རྒྱལ་པོའི་གཟུངས་ལས། སྲོག་གཅོད་པ་སྤང་བ་དང་། དགྱེས་པ་བསྟོད་པའི་ལེའུ་སྟེ་
བདུན་པའོ།། །།ཕན་བྱེད་ཚེའི་གཟུངས་རྫོགས་སོ། །བཀྲ་ཤིས་པར་གྱུར་ཅིག །
310

ལྷའི་བོན་ཀུན་ལ་ཕན་པའི་གཟུངས་
བཞུགས་པའི་དབུའོ། །
༄༅། ། ༡ ། ལྷའི་སྐད་དུའོ༔ ཞང་ཞུང་སྐད་དུ། སད་ལ་པྲ་ཏེ་ཙུ་རམ་སྤུང་
ཀྱིས་ནོ། །བོད་སྐད་དུ་ལྷའི་བོན་ཐམས་ཅད་པ། རིན་པོ་ཆེ་ཕན་བྱེད་ཀྱི་མདོའོ། །འདི་
སྐད་བདག་གིས་ཐོས་པའི་དུས་ཅིག་ནས། སྟོན་པ་གཤེན་རབ་མི་བོ་ནི། ལྷ་ཡུལ་གུང་
དང་གྱིམ་ཤོད། མི་ཡུལ་སྐྱི་ཏིང་གིས་སྟེང་། རི་བོ་གཉའ་ཤིང་འཛིན་གྱི་རྩེ་ལ་བཞུགས་
སྟེ། འཁོར་གྱི་དམ་པ་སུམ་བརྒྱ་དྲུག་བཅུ་དང་། ལྷ་རབ་དུ་མང་པོ་དང་། ལྷ་མ་ཡིན་
རབ་དུ་མང་པོ་དང་། གནོད་སྦྱིན་མང་པོ་དང་། དབལ་བོན་རབ་དུ་མང་པོ་དང་།
བདུད་བོན་མང་པོ་དང་། སྲི་བོན་ལ་སོགས་པ་གདོན་བོན་རབ་དུ་མང་པོ་དང༌།
གཞན་ཡང་སྔགས་ཀྱི་རྒྱལ་པོ་དབལ་བོན་མང་པོ་དང་། གྲུབ་པ་ཐོབ་པའི་བོན་པོ་
བྱིན་བརླབ་ཅན་དང་། སྔགས་སུ་ལྡན་པ་དང་། ཐབས་ཅིག་དུ་བཞུགས་སོ། །
དེ་དག་ཐམས་ཅད་ཀྱང་བྱིན་བརླབས་དང་སྔགས་སུ་རྣོ་བ། ཐབས་དང་ལྡན་
པ། གཏོ་དཔྱད་དང་ལྡན་པ། མཁྱེན་པ་དང་རིག་པ་དང་། ཐུགས་རྗེ་དང་ལྡན་པ།
མཐུ་བྱིན་རབ་དུ་ཆེ་བ་ཞེ་གཅིག་གོ །དེ་ནས་སྟོན་པ་གཤེན་རབ་མི་བོ་ནི། དགོངས་
པ་ལྷུན་གྱིས་གྲུབ་སྟེ། རབ་དུ་ཟབ་པའི་ཏིང་ངེ་འཛིན་ལ་བཞུག་སྟེ། སྐུ་ལས་འོད་ཟེར་
རབ་དུ་སྤྲོ་བ་མཛད་དོ། ། སྐུ་སྤྱི་བོའི་གཙུག་ནས་ཐུགས་ཉིད་ཞི་བའི་རྟགས་སུ། འོད་
དཀར་ཞིང་ཤིན་དུ་དཀར་བ་འཕྲོས་ནས། སྟོང་གསུམ་ཀུན་དུ་འཕྲོས་ནས། སྲིད་པ་
311

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གསུམ་གྱི་གདོན་དང་ནད་དང་སྡུག་བསྔལ་ཞི་བ་བྱས་ནས། སླར་སྟོན་པའི་དབུའི་
གཙུག་དུ་ནུབ་བོ། །སྐུ་དཔྲལ་བའི་དབྱིང་གོས་ནས། ཡོན་ཏན་རྒྱས་པའི་རྟགས་སུ་
འོད་ཟེར་སེར་ཞིང་ཀུན་དུ་སེར་བ་འཕྲོས་ནས། སྟོང་གསུམ་ཀུན་དུ་འཕྲོས་ནས། སྲིད་
པ་གསུམ་གྱི་སེམས་ཅན་རྣམས་ཚེ་དང་དབང་ཐང་རྒྱས་པར་བྱས་ནས། སླར་སྟོན་
པའི་དཔྲལ་བའི་དབྱིངས་སུ་ནུབ་བོ། ། སྐུ་ལྗགས་ཀྱི་ངར་གོང་ནས། ཉོན་མོངས་པ་
དབང་དུ་འདུས་པའི་རྟགས་སུ། འོད་དམར་པོ་ཤིན་དུ་གདང་བ་འཕྲོས་ནས། སྟོང་
གསུམ་ཀུན་དུ་ཁྱབ་པ་འཕྲོས་ནས། བདུད་དང་གདོན་ཐམས་ཅད་དབང་དུ་བསྡུས་
སྟེ། སླར་སྟོན་པའི་ལྗགས་ཀྱི་ངར་གོང་དུ་འདུས་སོ། །སྐུ་འཕྲག་པའི་གདོང་གང་ནས།
ཕྲིན་ལས་སྟོབས་དང་ལྡན་པའི་རྟགས་སུ། འོད་ཟེར་རྒྱ་སྣག་བཅད་པ་ལྟ་བུ་འཕྲོས་
ནས། སྟོང་གསུམ་ཀུན་དུ་ཁྱབ་པ་འཕྲོས་ནས། བདུད་དང་སྲི་དང་གདོན་ཐམས་
ཅད་བརླག་པར་བྱས་ནས། སླར་སྟོན་པའི་སྐུ་འཕྲག་པའི་གདོང་གོངས་སུ་ནུབ་བོ། །
དེ་ནས་སྟོན་པའི་ཐུགས་ཀར་ནས། ཐུགས་རྗེ་སྙོམས་པའི་རྟགས་སུ་འོད་ཁ་དོག་སྣ་ལྔ་
འཕྲོས་ནས། སྤྲོས་པ་སྟོང་གསུམ་གང་ངོ༌། །བསྡུས་པས་ཐུགས་ཉིད་བ་གའི་ཀློང་ནས་
གསལ་བའི་ཡེ་ཤེས་ཚོན་གང་དུ་སྣང་ངོ༌། །དེ་དང་དེ་ལས་སྟོན་པས་ཐུགས་དགྱེས་
པ་མཛད་དེ། ཞལ་བཞད་པར་མཛད་དོ། །དེ་ནས་གཤེན་རབ་གཡུང་དྲུང་སེམས་
དཔའ་གཏོ་བུ་འབུམ་སྲས་ཤིན་དུ་ཡ་མཚན་སྐྱེས་སྟེ། འཁོར་རྣམས་ལ་འདི་སྐད་ཅེས་
སྨྲས་སོ། །སྟོན་པ་ཐུགས་རྗེ་ཆེན་པོ་གཤེན་རབ་ནི། འོད་ཟེར་འགྱེད་ཅིང་ཞལ་གྱིས་
འཛུམ་བསྟན་ནས། འགྲོ་བའི་དོན་མཛད་ཕན་པའི་སྔགས་གསུང་པ། དིང་འདིར་
སྟོན་པ་བོན་གྱིས་ཆར་འབེབ་ཀྱིས། དགའ་དང་གུས་པས་སྟོན་པ་མཉེས་མཆོད་པ།
རབ་ཏུ་གུས་པས་དིང་འདིར་གཉན་པར་བྱ། ཅེས་སྨྲས་སོ། །གར་དང་ཚོམ་ཚོམ་བྱེད་
ཅིང་། སྟོན་པ་ལ་ཚུལ་བཞིན་དུ་བསྐོར་བ་བྱེད་དོ། ། དེ་ནས་འཁོར་ཐམས་ཅད་ཀྱང་།
312

མདོ་སྡེ། ཀུན་ལ་ཕན་པའི་གཟུངས།
དགའ་བའི་གར་བྱེད་ཅིང་སྤྲོ་བའི་གླུ་བླང་སྟེ། མེ་ཏོག་གི་མཛེས་གར་དང་། ཁྱུང་མོ་
ལྡིང་གར་དང༌། བན་གླང་གིས་འགྱིང་གར་དང་། རྟ་མཆོག་གིས་འཆམ་གར་དང་།
ལྷ་བུ་ཡི་ལྡིང་གར་དང༌། རྒྱལ་པོའི་བརྗིད་གར་དང་། གཤེན་འགྲོས་སྟོབ་ཀྱིས་གར་
དང་། མཆོད་པ་ཕྱག་རྒྱའི་གར་དང་། གཟིག་ཐབས་སྤྱན་གྱིས་གར་དང་། མཉེས་
པའི་གར་སྣ་ཚོགས་བྱེད་དོ། །གཞན་ཡང་འདོར་ཐབ་ས་གནོན་གྱིས་ཚོམ་ཚོམ་དང༌།
མཚམས་གཅོད་བགེགས་འདུལ་གྱིས་ཚོམ་ཚོམ་དང་། གདོན་འདུལ་དབང་གིས་ཚོམ་
ཚོམ་དང་། མཆོད་པ་སྟབས་ཀྱིས་ཚོམ་ཚོམ་དང་། སྲི་འདུལ་དྲག་སྐོར་གྱིས་ཚོམ་ཚོམ་
དང་། གྲི་འདུལ་དབལ་གྱིས་ཚོམ་ཚོམ་ལ་སོགས་པ་ཚོམ་ཚོམ་སྣ་ཚོགས་པ་བྱེད་དོ། །
གཞན་ཡང་འཁོར་བ་མྱ་ངན་སངས་བའི་གླུ་དང་། དོན་དམ་བདེན་པ་རྟོགས་པའི་
གླུ་དང་། སྡུག་བསྔལ་ཐར་པ་བྱེད་པའི་གླུ་དང༌། ངན་སོང་གདར་ཐག་གཅོད་པའི་
གླུ་དང༌། རྒྱུ་དྲུག་དབྱིངས་སུ་དག་པའི་གླུ་དང་། སྲིད་གསུམ་ཡེ་སངས་རྒྱས་པའི་གླུ་
དང་། ཏིང་འཛིན་དྲོད་ཚད་སྙོམས་པའི་གླུ་དང་། དགོངས་པ་ལྷུན་གྱིས་གྲུབ་པའི་གླུ་
དང་། ཐར་ལམ་བདེ་བ་འབྱེད་པའི་གླུ་དང་། འཇིག་བྱེད་བདུད་འདུལ་གྱིས་གླུ་ལེན་
ནོ། །ཁ་ཅིག་གིས་སྒོང་བསྒྱུར་རོ། །ཁ་ཅིག་གིས་ནི་པི་ཝང་དང་གླིང་བུ་འབུད་དོ། །
ཁ་ཅིག་ནི་ཅག་པ་དེ་ཁར་རྡེབ་སོ། །ཁ་ཅིག་ནི་འཕྲུལ་བསྒྱུར་རོ། །ཁ་ཅིག་ནི་རོལ་མོ་
བསྒྱུར་རོ། ཁ་ཅིག་ནི་རྫུ་འཕྲུལ་སྒྱུ་མ་བྱེད་དོ། །ཁ་ཅིག་ནི་མེ་ཏོག་འཐོར་རོ། ། ཁ་ཅིག་
ནི་མེ་ཏོག་ཐུའོ། །ཁ་ཅིག་ནི་མེ་ཏོག་ཁུར་རོ། ། ཁ་ཅིག་ནི་མེ་ཏོག་ཐོགས་སོ། ཁ་ཅིག་ནི་
ཉན་པ་འདོད་དོ། །ཁ་ཅིག་ནི་བྲི་བ་འདོད་དོ། ། ཁ་ཅིག་ནི་རྗེས་སུ་བསླབ་པར་འདོད་
དོ། །དེ་ལྟ་བུའི་འཁོར་དེ་དག་ཀྱང་། འཁོར་བའི་འཇིག་པ་ཆེན་པོ་དང་བྲལ་བ་ཅི་
ཞིག་གོ །དེ་ནས་འདུས་པའི་འཁོར་དེ་དག་གིས་བདན་སེང་གེ་དཀར་མོ་བསྣོལ་བའི་
སྟེང་དུ་དར་དང་ན་བཟའ་དང་། ལྷའི་མེ་ཏོག་པདྨ་ར་ཀ་འཇམ་ཕུལ་སྟེ། སྟོན་པ་ལ་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བསྟོད་ཅིང་ཞུས་པ། རིན་ཆེན་པད་མའི་བདན་སྟེང་ནས། ལྷའི་སྟོན་པ་གཤེན་རྒྱལ་
བཞུགས། ཁྱེད་དང་འདྲ་བ་གཞན་ན་མེད། ཆེ་བའི་ཡོན་ཏན་སྟོན་པ་ཆེ། ལྷུན་པོ་
འདྲ་བའི་སྐུ་མཆོག་ལ། བདག་ཆག་གུས་པས་ཕྱག་འཚལ་ལོ། །མ་རིག་མུན་པ་བསལ་
བ་དང་། འགྲོ་བ་བདེ་ལ་བཀོད་པའི་ཕྱིར། འཕྲུལ་ངག་བདེན་པའི་བོན་ཅིག་གསུང་།
ཀུན་ལ་གོ་བ་བསྟན་དུ་གསོལ། ཅེས་བསྟོད་ཅིང་ཞུས་ནས། མེ་ཏོག་ཙམ་པ་ཀ་དང་།
ཨུ་དུ་འབར་བ་དང་། ས་ལུ་འབར་བ་དང༌། ནམ་མཁའ་ལྡིང་ལ་སོགས་པ་འཐོར་
ཞིང་། བསྐོར་བ་དང་ལྷ་ཕྱག་འཚལ་ལོ། །དེ་ནས་དེའི་ཚེ། འཇིག་རྟེན་གྱིས་ཤིང་
བླག་ཤ་དང་། ཙན་དན་དང་སྐྱེ་བ་མང་ཙམ་དང༌། སྦྲུལ་གྱིས་སྙིང་པོ་དང༌། ཤུག་
པ་དང་། སྟག་པ་དང་། སྐྱེར་པ་ལ་སོགས་པ་རྣམས་ཀྱང་། སྟོན་པ་གཤེན་རབ་མི་
བོའི་ཕྱོགས་སུ་མགོ་ལྟས་སྟེ། དཔེར་ན་རྩ་ལྕམ་པ་ཉི་མ་ལ་བལྟས་པ་བཞིན་ནོ། །དེ་
ལ་ཤིང་ཅིག་མི་ལྟ་བ་ནི། བདུད་ཤིང་ཤལ་མ་ལ་འོ། །འཇིག་རྟེན་གྱིས་བྱ་ཐམས་ཅད་
ཀྱང་སྐད་སྙན་པ་འབྱིན་ཅིང་། ངང་པ་དང་ནེ་ཙོ་དང་། ཁ་སྐྱེད་དང་། ཤང་ཤང་
དང་། རྨ་བྱ་དང༌། ཐེ་བ་དང་། ཁུ་བྱུག་དང་། འཐིང་རིང་དང༌། བསེ་ཁ་སྒོ་དང་
ཆུ་བྱ་དང༌། ཤིང་བྱ་དང་། ཁྱིམ་བྱ་ལ་སོགས་པ་ཐམས་ཅད་ཀྱང༌། སྐད་སྙན་པ་
འབྱིན་ཅིང་སེམས་དད་པ་འགྱུར་ཏེ། དེ་ལ་ཁ་ཅིག་མ་གཏོག་པ་ནི། བདུད་བྱ་མ་ལ་
སྡིག་དང་། ལོག་ལྟ་ཅན་གྱིས་སྐྱ་གའོ། ། མེ་ཏོག་རྣམ་པ་ཐམས་ཅད་འདི་ལྟ་སྟེ། ས་ལུ་
འདྲེན་པ་དང་། གེ་སར་སྡོང་པོ་དང་། པདྨ་རྒྱས་པ་དང༌། འབྲས་ཀྱིས་སྒྲོན་མ་དང་།
གེ་འདྲ་དང་གེ་རྒྱས་དང་། རྨ་ལོ་དང་གུར་གུམ་དང་། ཧ་ལོ་འབར་བ་ལ་སོགས་ཤིང་
ལ་སྐྱེས་པ་དང༌། ཐང་ལ་སྐྱེས་པ་དང༌། ཆུ་ལ་སྐྱེས་པ་ལ་སོགས་ཐམས་ཅད་ཀྱང་
མདོག་འབྱིན་ཅིང་ཁ་བལྟས་སྟེ། དཔེར་ན་ཧ་ལོ་ལྕམ་པའི་མེ་ཏོག་ལ་ཉི་མ་ཕོག་པ་
བཞིན་ནོ། །དེ་ལ་ཁ་ཅིག་མ་གཏོག་པ་ནི། རིལ་ལྗག་པ་དང༌། མ་དོ་ལ་དང༌། རིའི་ཤོ་
314

མདོ་སྡེ། ཀུན་ལ་ཕན་པའི་གཟུངས།
མ་དང་། བདུད་ཤིང་མ་ལེའི་མེ་ཏོག་དང༌། ལོ་བཙན་ཆེ་ཆུང་གཉིས་སོ། །དེའི་ཚེ། རྒྱ་
མཚོ་དང་ཆུ་བོ་དང་ཆུ་བྲན་དང་། ལྡིང་ཁ་དང༌། འབབ་ཆུ་དང༌། མཐའ་དག་ཀྱང་།
མདོག་བསྡུག་ཅིང་དྲི་ཞིམ་སྟེ། དཔེར་ན་ནོར་བུ་ཆུ་གདང་བཅུག་པ་བཞིན་ནོ། །དེ་ལ་
ཁ་ཅིག་མ་གཏོག་པ་ནི། བདུད་ཀྱི་དུག་ཆུ་ཁོལ་མའོ། །དེའི་ཚེ་ལྷ་དང་མི་ཐམས་ཅད་
བདེ་བ་དང་། དེས་པ་དང་། དགའ་བ་དང༌། བྱམས་པ་དང་། ཞི་བ་དང་སྙོམ་པ་
དང་། དུལ་བའི་སེམས་སྐྱེས་སྟེ། དཔེར་ན་བསམ་གཏན་ཁྱད་པར་དུ་འཕགས་པ་
ཐོབ་པ་བཞིན་ནོ། །དེ་ལས་ལྷ་ཁ་ཅིག་མ་གཏོག་པ་ནི། ལྷ་ཚེ་རིང་པོ་དང་ལྷའི་བུའི་
བདུད་དོ། མི་ཁ་ཅིག་མ་གཏོག་པ་ནི་རྒྱལ་པོ་ལོག་པའི་སྟོབས་ཅན་དང༌། མ་རབ་
ལོག་པ་ལྟ་བའོ། །དེ་བཞིན་དུ་གང་སྟོང་གསུམ་གྱིས་སྟོང་ཆེན་པོ་འཇིག་རྟེན་གྱི་ཁམས་
ན། སེམས་ཅན་གང་འདུལ་བའི་སྣོད་ཡིན་པ་དེ་དག་ཀྱང་། བཀའ་ཉན་པའི་བསམ་
པའི་དོན་དུ་གཉེར་ཞིང་། སྟོན་པ་གཤེན་རབ་དེ་ལ་ཕྱག་འཚལ་ལོ། །དེ་ནས་དེའི་
ཚེ། སྟོན་པ་གཤེན་རབ་མི་བོའི་དུང་གི་ཚེམས་བར་ནས། ལྗགས་ཀྱི་དབང་པོ་བརྐྱང་
སྟེ། མགུལ་གྱི་བུམ་པ་ནས་དྲིལ་ནས་འདི་སྐད་ཅེས་གསུངས་སོ། །གཡུང་དྲུང་སེམས་
དཔའ་སེམས་དཔའ་གཏོ་བུ་འབུམ་སྲས། གཞན་ཡང་འཁོར་དུ་གཏོགས་པ་རྣམས།
རང་གིས་ཡིད་ལ་བསམ་པ་བཞིན་འཕྲུལ་ངག་བདེན་པ། ལས་དང་རྐྱེན་བཟློག་པའི་
སྔགས་ང་ལ་ཞུས་ཤིག༔ ངས་ཅི་འདོད་པ་དེ་བསྟན་པ་བྱའོ། །དེ་ཅིའི་ཕྱིར་ཞེ་ན། ང་ནི་
དོན་གྱིས་སྒོ་གང་ལ་ཡང་མ་འགག་པ་མཁྱེན་པའི་ཕྱིར་རོ༔ ཞེས་གསུང་སྟེ་སྤྱན་ཤངས་
ཀྱི་ཟོམ་ལ་ཕབ་ཏེ། འོད་ཟེར་སྤྲོས་པའི་ཏིང་ངེ་འཛིན་ལ་སྙོམ་པ་བཞུགས་སྟེ། ཐུགས་
ལས་འོད་ཟེར་སྟོང་གསུམ་དུ་ཁྱབ་པ་སྤྲོས་ཏེ། འོད་ཟེར་དེས་སྟོང་གསུམ་གྱིས་སེམས་
ཅན་ཐམས་ཅད་ཀྱིས་དོན་དུ་བྱས་ནས། སླར་སྟོན་པའི་ཐུགས་ཀར་དུ་ཐིམ་མོ། །དེ་
ནས་གཤེན་རབ་གཏོ་བུ་འབུམ་སྲས་ཀྱིས། གཤེན་རབ་མི་བོ་ཉིད་ལ་ཞུས་པ། གཤེན་
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རབ་ལགས། འོད་ཟེར་སྤྲོས་པས་རྒྱུ་གང་ལགས། དོན་གང་ལགས། དགོངས་པ་གང་
ལགས། གཤེན་རབ་ཀྱིས་གསུངས་པ། གཏོ་བུ་འབུམ་སྲསཿ དེ་ནི་འདི་ལྟ་སྟེ། འོད་
ཟེར་སྤྲོས་པའི་རྒྱུ་ནི་ཐུགས་རྗེ་ཆེན་པོའི་འགྲོ་བ་རིས་དྲུག་གི་སེམས་ཅན་ལ་ཁྱབ་པར་
མཛད་དོ། །དོན་ནི་ཕན་བྱེད་ཀྱི་སྔགས་ཀྱི་རྒྱལ་པོ་ལས་ཐམས་ཅད་པ་འདི་བསྟན་
པའི་དོན་དུ་སྤྲོས་པའོ། །དེ་ནས་གཏོ་བུ་འབུམ་སྲས་ཀྱིས་ཞུས་པ། གཤེན་རབ་ལགས།
སེམས་ཅན་ཀུན་གྱི་ཕྱིར། སྔགས་ཀྱི་རྒྱལ་པོ་ལས་ཐམས་ཅད་པ་འདི་བཤད་དུ་གསོལ།
གཤེན་རབ་ཀྱིས་བཀའ་སྩལ་པ། གཏོ་བུ་འབུམ་སྲས་ཁྱོད་ལ་སོགས་པའི་འཁོར་རྣམས་
ཀྱིས་གང་ལ་བྱ་བ་དེ་ཞུས་ཅིག །ངས་རྒྱས་པར་བསྟན་པ་བྱའོ། །
དེ་ནས་གཏོ་བུ་འབུམ་སྲས་ཀྱིས་ཞུས་པ། སྟོན་པ་ལགས། མི་ཚེ་གཅིག་ལ་སྐྱེ་ཞིང་
འཆི་བ་ལས། དཀའ་བ་མ་མཆིས་སྟེ། ཤི་བའི་འོག་དུ་གཏོ་དང་དཔྱད་ཀྱིས་བདུར་
ཞིང་ན་རག་ནས་དྲང་སྟེ་ཐར་པ་བསྒྲོད་ནས། དེའི་དུས་སུ་ཉི་ཟླ་དང་གཟའ་སྐར་
གདུག་པ་དང་འཕྲད་སྟེ། བདེ་བ་ནི་ཉུང་སྡུག་བསྔལ་དང་གནོད་པ་ནི་མང་ནས། དེ་
དག་བཟློག་པར་ཅིག་གནང་། ཞེས་ཞུས་པས། གཤེན་རབ་ཀྱིས་གསུང་པ། གཏོ་བུ་
འབུམ་སྲས་དེ་ནི་འདི་ལྟ་སྟེ། སྔོན་སྐལ་པ་གོང་མའི་དུས་ཚེ་ལོ་བརྒྱད་ཁྲི་ཐུབ་པའི་
ཚེ་ན། རྒྱལ་པོ་ཀ་ལ་ར་ཙ་ཞེས་བྱ་བ། དབང་ཆེ་བ་བུ་དགུ་དང་ལྡན་པ། ནོར་དང་
འབྱོར་བ་རབ་དུ་ཆེ་བ་ལ། ནམ་ཞིག་ན་རྒྱལ་བུ་དར་མ་ར་ཙ་བྱ་བ་ཤི་བར་གྱུར་ཏོ། །
དེའི་ཚེ་རྒྱལ་པོ་དེའི་གཤེན་པོ་ནི། གཤེན་རབ་དོན་ལ་དཔེ་རྨང་ཅེས་བྱ་བ། གཏོ་དང་
དཔྱད་དང་ལྡན་པ་ཅིག་བཞུགས་ཏེ། དེ་ནས་རྒྱལ་པོ་ཀ་ལ་ར་ཙ་ཐུགས་ལ་གཅེས་
ཏེ། གཤེན་རབ་དོན་ལ་དཔེ་རྨང་ལ་ཞུས་པ། གཤེན་རབ་ལགས། བདག་གིས་བུ་
དར་མ་ར་ཙ་ཞེས་བྱ་བ། དབང་པོའི་དྭངས་མ་མིག་དང་འདྲ་བ་འདི་ཤི་སྟེ་རབ་དུ་
ཐུགས་ལ་གཅེས་པས་ཞག་བདུན་གྱིས་གོང་དུ་སྐྱེ་བ་འཕོས་པ་ལ། འདུར་ཞིང་ཐར་པ་
316

མདོ་སྡེ། ཀུན་ལ་ཕན་པའི་གཟུངས།
དྲང་དུ་གསོལ། ཞེས་ཞུས་པ་དང་། གཤེན་རབ་ཀྱིས་ཞལ་ནས། རྒྱལ་པོ་ཆེན་པོས་དེ་
སྐད་མ་གསུང་ཅིག ། དེ་ཅིའི་ཕྱིར་ཞེ་ན། སེམས་ཅན་སྐྱེས་པ་ཐམས་ཅད་འཆི། འདུས་
བྱས་ཐམས་ཅད་མི་རྟག་གོ །རྒྱལ་པོ་ཐུགས་ངན་མ་མཛད་ཅིག །རྒྱལ་པོ་ཉིད་ཀྱང་མི་
རྟག་སྟེ། དེ་ལ་སྲས་ཀྱི་ཅང་སྨན་ནམ། དེ་བས་ཐུགས་ངན་མི་བྱའོ། དེ་བས་ན་ད་སྟེ་
ཆུང་བདུན་གྱི་གོང་དུ་བདུར་ཞིང་ཐར་པ་ཡང་དྲང་དུ་མི་རུང་སྟེ། ཉི་མ་ངན་པ་དང་།
སྐར་མ་ངན་པ་ནི་བདུད་ཀྱི་མཚོན་ཆ་ལྟ་བུ་དང་འདྲ་བས། དེ་སྐད་དུ་གསུངས་པ་
མི་རིགས་སོ། །དེ་ནས་རྒྱལ་པོས་གསུངས་པ། གཤེན་པོ་དེ་སྐད་མ་ཟེར་ཅིག །ཉི་མ་
ཐམས་ཅད་དགེ་བ་ཡིན། རྒྱུན་སྐར་ཐམས་ཅད་བཟང་པོ་ཡིན། རྣམ་རྟོག་ཕྱིན་ཅི་
ལོག་པ་ཡིན། རྟོག་མེད་བདེར་གཤེགས་སྤྱོད་ཡུལ་ལོ། །དེ་བས་ན་ཅི་ནས་ཀྱང༌། རྒྱལ་
བུ་དར་མ་ར་ཙ་འདི་མ་བདུར་ན། གཤེན་ཡང་གཤེགས་པར་མཆིས་པས། དེ་བས་ན་
རྒྱལ་པོའི་བཀའ་མ་བཅག་པར། གཏོ་དང་དཔྱད་ཀྱིས་ཅིག་པར་བསྐོས་སོ། །དེ་ནས་
གཤེན་རབ་ཀྱིས་བདུར་བའི་ཐབས་ཀྱིས། རྒྱལ་བུ་ན་རག་ནས་ཡབ་དགྱེས་པ་བཞིན་
དྲང་སྟེ། སྐར་མ་གདུག་པ་སྲིན་པོ་སྟག་ཐོག་གི་སྐར་མ་ལ་བདུར་རོ། །དེ་ནས་མ་རུང་
ཞིང་བཀྲ་མ་ཤིས་ནས། གཤེན་དོན་ལ་དཔེ་རྨང་གིས་ཉིན་སྲུང་བའི་ཐབས་སྔགས་
བཟླས་པས། ཉེས་པའི་མི་ཚུགས་སོ། །རྒྱལ་པོ་ཡབ་སྲས་ནི་ན་བ་དང་ཚ་བས་གདུང་
སྟེ། ཤིན་དུ་སྡུག་བསྔལ་ལོ། ། །
དེ་ནས་རྒྱལ་བུ་འགུ་ན་ར་ཙ་བྱ་བ་ཤེས་རབ་རྣོ་བ་དང་དབང་པོ་དུལ་བ་གཅིག་
གནས་པ་དེས། གཤེན་རབ་ལ་ཞུས་པ། སྔར་འདས་རྒྱལ་བུའི་གཏོ་དཔྱད་མ་བརྩིས་
པས། ཕྱིས་ནས་མི་བདེ་སྡུག་བསྔལ་བསམ་མི་ཁྱབ། དེ་བཟློག་གཏོའ་དང་དཔྱད་
དུ་མཛད་པར་ཞུ། གཤེན་རབ་ལ་སྐྱབས་སུ་མཆིས་བདག་ཅག་ཐུགས་རྗེས་ཟུངས།
ཞེས་ཞུས་སོ། །དེ་ནས་གཤེན་རབ་དོན་ལ་དཔེའ་རྨང་གིས་གསུང་པ། རྒྱལ་པོ་སྔ་མ་
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ལས་ཀྱིས་འདས་པ་ལ། ཐུགས་ལ་གཅེས་ནས་བདུར་དང་འདྲེན་མཛད་པ། ཞུས་
པ་མ་གནང་རྐྱེན་དང་དེ་བཞིན་མཇལ། དེ་བཟློག་སྔགས་དང་གཏོའི་དིང་གསོའ་
བས། གཤེན་ལ་དད་བསྐྱེད་བཀྲ་ཤིས་གུས་པས་གསོན། སྔར་བཞིན་མ་མཛད་བྱམས་
པའི་གདམ་ངག་ཉོན། རྒྱལ་པོའི་ཞུས་པ་གཤེན་རབ་ལགས། བདག་གི་རྒྱལ་པོ་ནི་
ཤིན་དུ་ཡང་གླེན་པ་སྟེ། གཤེན་རབ་ཀྱིས་བཀའ་ལས་འདས་པ་སྟེ། སྟོན་པའི་ཐུགས་
རྗེས་བཟུང་དུ་གསོལ། གཤེན་རབ་ཀྱིས་གསུང་པ། རྒྱལ་བུ་བདག་ལ་ནི་ཕན་བྱེད་གྱི་
སྔགས་གིས། ཅི་ཡང་ཐུབ་པ་སྔགས་ཀྱི་རྒྱལ་པོ་ཅེས་བྱ་བ་ཡོད་དེ། འདི་དྲན་པས་ཀྱང་
ནད་དང་གནོད་པ་ཞི་བར་ནུས་ནས། འདོན་པ་དང་འཛིན་པ་ལྟ་ཅི་སྨོས། རྒྱལ་བུ་
འདི་ཡིད་ལ་ཟུངས་ཏེ་ཐོན་ཅིག །དེ་ནས་གནོད་པ་ཀུན་ལ་ཐར་བར་འགྱུར་རོ། །འདི་
ལྟར་སྟེ། བྦ ༀ་བསྭ་ཀུ་རུ་ནན། ཏི་ཤི་ཀུ་རུ་ནན། པྲ་མ་ཤི་ཀུ་རུ་ནན། ཞི་ཞི་ཀུ་རུ་
ནན། ཏུ་ཏུ་ཀུ་རུ་ནན་སཱཧཱ། སྔགས་འདི་རང་གི་རྐང་པ་གཡས་པའི་འོག་གི་ས་ལ་
ལན་ཉི་ཤུ་རྩ་གཅིག་དུ་བཟླས་ནས། གཏོར་ན་ཕྱོགས་ངན་པ་དང་། དུས་ངན་པ་
ཀུན་ཐུབ་པར་འགྱུར་རོ། །ཤིད་བྱས་པས་ཀྱང་བཟླས་ནས་བཀྲ་ཤིས་པར་འགྱུར་རོ། །
དེ་བཞིན་དུ་མཁར་གསོའ་བ་དང་། ཁྱིམ་སར་པ་འཛུག་པ་དང་། ཕོ་བྲང་བཀོད་པ་
དང་། བྱེས་སུ་འགྲོ་བ་དང༌། ལས་སར་བྱའོ་ཅོག་ལ་སྔགས་ཀྱི་རྒྱལ་པོ་འདི། ལན་ཉི་
ཤུ་རྩ་གཅིག་དུ་བཟླས་ནས། ལོ་སྟོང་དུ་བཀྲ་ཤིས་པ་དང་ཉེས་པ་མེད་པར་འགྱུར་རོ།
དེ་བས་ན་རྒྱལ་པོ་ཡབ་ཀྱང་ན་བ་དང་། སྡུག་བསྔལ་ལས་ཐར་བར་འགྱུར་རོ། །དེ་
ནས་རྒྱལ་པོའི་བུ་འགུ་ན་ར་ཙ་བྱ་བ་དེ། ཡབ་རྒྱལ་པོའི་དྲུང་དུ་ཕྱིན་ནས། སྔགས་ཀྱི་
རྒྱལ་པོ་འདི་ལན་ཉི་ཤུ་རྩ་གཅིག་དུ་བཟླས་ནས་སོས་པར་འགྱུར་རོ། །གཏོ་བུ་འབུམ་
སྲས། དེའི་ཚེ་དེའི་དུས་ཀྱི་རྒྱལ་པོ་འགུ་ན་ར་ཙ་ནི་ད་ལྟ་ང་ཉིད་ཡིན་ཏེ། ང་ནི་སྔོན་གྱི་
སྔགས་ཆེན་པོ་ཐུགས་རྗེ་དང་ལྡན་པ་འདི། སྔོན་ཐོས་ཏེ་བརྗོད་པར་མ་གྱུར་རོ། དེའི་
318

མདོ་སྡེ། ཀུན་ལ་ཕན་པའི་གཟུངས།
ཕྱིར་མི་གང་ལ་ལ་ཞིག་གིས་སྔགས་ཀྱི་རྒྱལ་པོ་འདི་ནི། ཕྱོགས་ངན་པ་འགྲོ་བ་དང་།
གཤེད་འདུར་བ་དང༌། གཤེད་ཟས་གཏད་པ་དང༌། མཁར་ལན་གཡོ་བ་དང་།
ཁྱིམས་སར་པ་འཛུག་པ་དང་། སྟོང་ཁམས་བགྲོད་པ་དང་། ཀུན་ལ་སྔགས་འདི་ལན་
ཉི་ཤུ་རྩ་གཅིག་བཟླས་ནས་བཀྲ་ཤིས་པ་དང་བདེ་ལེགས་སུ་འགྱུར་རོ། །དེ་ནས་དེའི་
ཚེ་སྔགས་ཀྱི་ལྷ་མོ་ཡ་མུ་ན། ཞེས་བྱ་བ་བཞིན་འཁྲི་བ། ཕྱག་གཡས་ན་ལྕགས་ཀྱི་ཕུར་
པ་ཐོགས་པ། གཡོན་ན་ཉུང་དཀར་ཐོག་པ་གཅིག །རང་གི་སྟན་ལ་ལང་ནས། འདི་
སྐད་ཅེས་ཞུས་སོ། །གཤེན་རབ་ལགས། བདག་ནི་སྔོན་སྐལ་པ་གོང་ལ། སྟོན་པ་
གཏོ་རྒྱལ་ཡེ་མཁྱེན་ལ་འཕྲུལ་ངག་བདེན་པའི་བོན་ཞུས་ནས། ཐར་པ་སེམས་བསྐྱེད་
དེ་གང་གིས་ཚེ་མི་རྣམས་དང་དུད་འགྲོ་རྣམས་དང་ལྷ་རྣམས་ཀྱང་རུང་སྟེ། རིམས་
ནད་གང་དུ་བྱུང་པར་བདག་གིས་བཟློག་པར་བགྱིའོ། །ཞེས་དམ་བཅས་པ་ལགས་
ཏེ། བདག་ལ་ད་ལྟ་ན་ཡང་དེ་ལྟར་རིམས་ནད་བཟློག་པའི་སྔགས་བཤད་དུ་གསོལ།
གཤེན་རབ་ཀྱིས་བཀའ་སྩལ་པ། ལྷ་མོ་ཡ་མུ་ན་འདི་ལྟར་ཏེ། སྔགས་ཀྱི་རྒྱལ་པོ་རིམ་
བཟློག་པ་ངའི་ཁྱོད་ལ་བསྟན་པར་བྱའོ། །རབ་དུ་དད་པའི་ཉོན་ཅིག །ཨོཾ་ཧ་ལི་ཧ་ལི་
ཧུ་ལི་ཧུ་ལི་ལ་ཡ་ན་མོ་འཛ་ག་ན་མོ༔ མོ་ཙ་ན་མོ། ན་མ་སཱཧཱ། ཅེས་བཟླས་པས་ཀུན་
ཀྱང་ནད་དང་རིམས་མི་བཟོད་པ་ཐམས་ཅད་ངེས་པར་བརླག་པ་དང་ཞི་བར་འགྱུར་
རོ། །གཞན་ཡང་དྲག་ཅིང་གཏུམ་པའི་སྔགས་འདི་ནི། རིམས་ནད་རྣམ་པར་བསལ་
བར་བྱེད་པ་སྟེ། ནད་ཀྱི་བདག་པོ་དང༌། རིམས་ཀྱི་བདག་པོ་ཁ་ཆད་པའོ། །གནོད་
སྦྱིན་གདུག་པ་དབང་དུ་བསྡུས་པའོ། །རིམས་ཀྱི་བདག་པོ་ཁ་འཆིང་པའོ། ། དེ་ཡང་
གང་ཞེ་ན། ཨོ་བྱི་ཙ་ར་ཙ་ཡེ་སྭཱཧཱ༔ ཅེས་བྱ་བ་འདི་ནི་ནད་རིམས་ཀུན་ལས་རྒྱལ་པར་
བྱེད་པའོ། ། དེ་ནས་དེའི་ཚེ་སྔགས་ཀྱི་ལྷ་མོ་ཡ་མུ་ན་ཡིས་མེ་ཏོག་ནམ་མཁའ་ལྡིང་མང་
པོ་ཁྱེར་ཏེ་གཏོར་ནས། གཤེན་རབ་ལ་ཞུས་པ་སྟོན་པ་ལགས། བདག་ལ་སྔགས་ཀྱི་
319

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མཐུ་གྲུབ་པར་མཛད་དུ་གསོལ། སྔགས་བསམ་གྱིས་མི་ཁྱབ་པར་བཤད་དུ་གསོལ།
དེ་ཅིའི་ཕྱིར་ཞེ་ན། བདག་ནི་ནད་དང་རིམས་དང་གཡེན་པ་དང་ཤུ་བ་དང༌། མེ་
དབལ་དང༌། སྐྲན་འབུར་དང༌། གཡེན་པ་དང༌། ལྷོག་པ་ལ་སོགས་ཀུན་འདུལ་བ་
སྨོན་པའི་ཕྱིར་རོ། །དེ་བས་ན་བདག་ལ་དེ་དག་འདུལ་བའི་སྔགས་བསྟེན་དུ་གསོལ།
གཤེན་རབ་ཀྱིས་བཀའ་སྩལ་པ། ལྷ་མོ་འགྲོ་བའི་དོན་དུ་ཞུས་པ་ལེགས་སོ། །ངའི་
བསྟན་གྱིས་ཉོན་ཅིག །སྐྲུན་པ་དང་འབུར་བ་དང་། མཛེ་དང་ཤུ་བ་དག་ལ་གདབ་
པའི་སྔགས་ནི་འདི་ཡིན་ནོ། ། ཀ་གཱ་ཀ་གཱ་། མ་ལེ་ཙེ་གུ་ཅིག་༔ རི་ཡང་ཨཱ་ཨོཾ༔ མན་ད་
ལ་བླང་ངམ་མི་བླང་༔ ན་ལའི་རྒྱབ་ནས་བླང་། བདེག་གམ་མི་འདག་ནསཿ ནད་གྱིས་
གློ་རུ་བདེག །བསྲེག་ཤིང་བཞེས་པ་བཞིན་ཏུ་གཏུ༔ སྣ་སྣ་སྣ་༔ ཅིག་འོ་རེ་རེ། རྣ་
སྣ་རྣ་བ་ཉིས་འོ་རེ་རེ། སྣ་སྣ་མཿ གསུམ་འོ་རེ་རེ། ལྕེ་བ་ཡར་གྱིས་ནན་ཅིག་འོ་རེ་རེ།
ལན་ཚ་བེ་ལིང་། ནན་ཅིག་འོ་འོ་རེ་རེ༔ སོལ་བ་རོག་ཅིག་ནན་ཅིག་འོ་རེ་རེ། སེར་
བ་རུས་ལ་སོགས་པ་ལ་གདབ་པ། ཞི་ཞི་ནན་དང་དིང་དིང་བྱེར། གྲམ་གྲམ་དུ་དུ་
རད་ལ་དུ་དུ༔ ཉ་ལྔ་བཙོའ་བཙོའ་ཞིང་རད་དུ་དུ་༔ ཤིང་ལྔ་བུད་བུད་ཞིང་འདག་མ་
རད་དུ་དུ་༔ སྐྲང་པ་ལྷོག་ལ་གདབ་པའི་སྔགས། ཨོཾ་ན་མོ་ག་ཏ་ཕུ་མེ་ཡ་ཕུ་པིང་ལི་ཕུ་
སར་སར་ཕུ་ན་མས་གས་ཅ་ག་ལ་ཕུ་ལ་ཧཱ༔ ཡ་མུ་ན་འདི་བཟླས་པའི་ཐབ་དང་ཚད་
ནི། མདའ་ལ་ལན་གསུམ། གོས་ལ་ལན་གསུམ། བྱི་བྲུན་ལ་ལན་གསུམ། ཆུ་ལ་ལན་
གསུམ་དུ་བཏབ་ན་མི་འགྲུབ་པ་ལ་མི་འོང་སྟེ། དེ་བས་ན་གསང་བའི་སྔགས་རྒོད་དོ། །
འཛེར་པ་ཞི་བ་བྱ་བའི་སྔགས་ནི། ཨཱན་ཏྲི་མེན་ཏྲ་ཧཱ༔ འདི་ཡི་བཟླས་ལུགས་ནི། བརྒྱ་
རྩ་བརྒྱད་བཟླས་ཞིང་། སྲན་མ་རེ་རེ་ལ་དྲིལ་སྟེ་སའི་འོག་དུ་སྦས་པའོ། །ལྷ་མོ་དེས་ནི་
སོས་པ་དང་ཞི་བར་འགྱུར་རོ། །སེམས་ཅན་མི་ལ་སོགས་ཏེ། རྟ་འམ་གང་རུང་བ་དག
རྐང་ལག་ན་བ་འམ་ཚིགས་སམ། འཐིང་ཞིང་ན་ན། སྐུད་པ་ལ་སྔགས་འདི་མདུད་
320

མདོ་སྡེ། ཀུན་ལ་ཕན་པའི་གཟུངས།
སྟེ་བཅིང་ངོ༌། །ཆུ་ལ་ཡང་བཏབ་ལ་བཀྲུའོ། །ཉུང་མོ་བྲ་ཉུང་མ་ཉུང་བ་ར་མོ་ཧུང་མོ་
བུ་རཿ གང་ན་བའི་ཕྱོགས་ཀྱིས་སྤུ་ལ་ཡང་གདབ་བོ། །དེ་ནས་ལྷ་མོ་དེ་རབ་དུ་དགའ་
ནས། སྟོན་པ་ལ་བསྐོར་བ་བྱས་ནས་ལྷ་ཕྱག་འཚལ་སྟེ། སྟོན་པ་ལགས་ངོ་མཚར་
ཆེའོ། །བདག་ཅག་དད་པས་སྐྱེས་པས། སྔགས་ཀྱི་མཐུ་རབ་དུ་ཆེ་བ་ཤེས་སྙོ། རྟོགས་
སྙོ། ཁུང་དུ་ཆུད་དོ་ཞེས་ཟེར་ཏེ། རང་གིས་བདན་ལ་བཙུན་མོའི་ཚུལ་དུ་བཀོད་དོ། །
དེ་ནས་ལྷའི་བུ་རབ་དུ་གྲུབ་པ་ཞེས་བྱ་བ་ཅིག །ཕྱོགས་གཞན་ནས་འོང་ནས། མེ་ཏོག་
མང་པོ་གཏོར་ནས་སྟོན་པ་ལ་ཞུས་པ་གཤེན་རབ་ལགས། གེ་ཁོད་གསང་བའི་སྔགས་
ཅིག་ཞུ། གེ་ཁོད་སྔགས་ཀྱི་རྒྱལ་པོ་ལ། མི་འདུལ་བ་ནི་ཅི་ལྟ་བུ། གདོན་རྣམས་དབང་
དུ་བསྡུད་པའི་ཕྱིར། གེ་ཁོད་གསང་བའི་སྔགས་ཅིག་ཞུ། གཤེན་རབ་མི་བོའི་བཀའ་
སྩལ་པ། གུས་པར་ཉོན་ཅིག་ལྷའི་བུ། གསས་ཀྱི་རྒྱལ་པོ་གེ་ཁོད་ནི། དབལ་གསས་
རྔམས་པའི་སྐུ་ཡིན་སྟེ། གདུལ་བ་བྱ་ཕྱིར་སྐུ་སྤྲུལ་པའོ། །དེའི་གསང་བའི་སྔགས་
བསྟན་པ། ཧྲི་སུམ་ལྷང་ཙ་ན་སྨར་མ་ལྷ་བེ་ཙ་ན། ཀོག་ཙེ་རྟོབ་སྟེ་ན། པན་རང་རྒྱག་
ཙེ་ན། བདག་ཉིད་ཁྲོ་གསས་གེ་ཁོད་ནི། སྐུ་མདོག་སྔོ་ལ་འཇིག་པ་ལ། དབུ་དགུ་
པ་ལ་ཕྱག་བཅོ་བརྒྱད། ཞབས་ཀྱང་དེ་བཞིན་བཞི་རུ་བསྒྲད། དྲག་པོའི་སྔགས་བཟློ་
མཚོན་ཆ་བསྣམས། བསྐྲད་དམ་བྱ་བ་བྱས་པ་དང༌། གདོན་དང་གནོད་པ་བྱུང་བ་
དང་། ཉུང་དཀར་གཏོར་ཞིང་བགེག་ལ་རྔམས། དེ་ནི་གང་འདོད་ལས་རྣམས་འགྲུབ།
དེའི་གདོན་ལ་ཐར་བར་འགྱུར། །
དེ་སྐད་ཅེས་བཀའ་སྩལ་པས། ལྷའི་བུ་དེ་རབ་དུ་དགའ་ནས། རང་གིས་གནས་སུ་
སོང་པ་གྱུར་ཏེ། དེ་ནས་དེའི་ཚེ། ནམ་མཁའ་ལ་བྱ་གཡུ་བྱ་རྨ་ལྕམ་ཕུག་རོན་ཅིག་གིས།
ལྡིང་ལྡིང་ནས་བསྐོར་བ་བྱས་ཏེ། ས་ལ་བབ་ནས། མཆུ་ས་ལ་གཏུག་ནས་དེ་སྐད་དུ།
འུག་ཏེ་ཀྲུང་ཀྲོད་ཅེས་བྱ་བའི། རང་སྐད་མང་དུ་བཏོན་ནས། ཕྱིར་འཕུར་སྟེ་བསྐོར་
321

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་སོང་ངོ༌། །དེའི་ཚེ་འཁོར་རྣམས་ངོ་མཚར་དུ་གྱུར་ནས། གཏོ་བུ་འབུམ་སྲས་
ཀྱིས་གསོལ་པ་གཤེན་རབ་ལགས། གཡུ་བྱ་རྨ་ལྕམ་དེའི་ལས་དང་རྐྱེན་དང་འབྲས་
བུ་དང༌། མཚན་ཉིད་དང་སྤྱོད་པ་ཅི་ལྟ་བུ་ལགས། བདག་ཅག་འཁོར་རྣམས་ངོ་
མཚར་དུ་གྱུར་པ་ལགས་བདག་ལ་བསྟན་དུ་གསོལ། གཤེན་རབ་ཀྱིས་བཀའ་སྩལ་པ།
གཏོ་བུ་འབུམ་སྲས་དེའི་དོན་དྲིས་པ་ལེགས་སྙོ། །གཡུ་བྱ་དེའི་དོན་ངེས་པར་བཤད་
པར་བྱའོ། །བྱ་དེ་སྐྱེ་བ་སྔ་མ་ལ་མིའི་ལུས་ཐོབ་སྟེ། ཁྱིམ་བདག་ཛམ་པ་ལ་ཞེས་བྱ་བ་
ཅིག །ཡུལ་བྱེད་འཛིན་དུ་སྐྱེས་སོ། །དེར་སྟོན་པ་ཅིག་ལ་ཚུལ་ནོད་ཅིང་ཁྲིམས་བཅས་
སོ། །དེ་ཡང་ཉིན་ཞག་གཅིག་ལ་ཁྲིམས་བརྒྱད་བཅས་ཏེ། གང་ཞེ་ན་གཞན་ལ་མི་རྐུ་
བ་དང༌། མྱོས་པའི་ཆུ་སྤང་བ་དང་། གསོད་པ་སྤང་བ་དང་། བུད་མེད་སྤྱོད་པ་སྤང་
བ་དང༌། གླུ་གར་རྟ་དཀར་རྒྱན་སྤང་བ་དང་། དུས་མ་ཡིན་པའི་ཟས་སྤངས་པ་དང་།
སྒོག་ཙོང་སྤངས་བ་དང༌། རྫུན་འཕྲ་མ་སྤངས་བ་དང་། གཡོ་སྒྱུའི་གཞན་བསླུ་བ་
སྤངས་པའི་ཚུལ་ནོད་ནས་ཁྲིམས་བཅས་སོ། དེ་ཡང་རྩ་བ་ཡན་ལག་དུ་བཅས་པ་
དང༌། དེ་དང་ཉེ་བ་རྣམས་སྲུང་བ་ལ། དུས་གཞན་ཞིག་གིས་ཚེ། ཁྱིམ་བདག་འཛམ་
པ་དེ་གྲོང་གི་ཕྱི་རོལ་ཅིག་ནས་འདུག་པ་ལ། ཉི་མ་ཚ་བས་གདུང་སྟེ། ཁ་སྐོམ་པ་
། དེ་ལ་འཛམ་པ་
ལས། ཡུལ་གྱི་བུ་མོ་ཅིག་གིས་མྱོས་ཆུ་ཁྱེར་ནས་སོང་བ་མཐོང་ནས
ལས་མཛེས་མ་ཆུའི་སྦྱིན་པ་ཐོང་ཅིག་སྨྲས་སོ། །བུ་མོས་སྨྲས་པ་སྐྱེས་བུ་ཡུ་ཏི་གསོལ་
ལམ། ཞེས་སྨྲས་སོ། །ཛམ་པ་ལས་སྨྲས་པ། མི་འདོད་དོ། ། ཁོ་བོས་མྱོས་པའི་ཆུ་འདི་
སྤངས་སོ་ཞེས། སྨྲས་སོ། །བུ་མོས་སྨྲས་པ། སྐྱེས་བུ་ཁྱོད་འོ་ན་ཅི་ལ་དགའ་ཅེས་སྨྲས་
སོ། །ཛམ་པ་ལས་སྨྲས་པ། ཁོ་འོ་ནི་ཆུ་ལ་དགའ་འོ། །ཞེས་སྨྲས་སོ། །བུ་མོ་དེས་སྨྲས་
། ཆུ་ལེན་དུ་
སྐྱེས་བུ་ཁོ་མོའི་ཡུ་ཏི་འདི་ལ་གཞན་གྱིས་གཅེས་པ་རེ་ཞེས་བཅོལ་སྟེ
པ། 
སོང་ངོ༌། དེ་ལ་ཛམ་པ་ལས་ངས་སྲུང་ངོ་ཞེས་སྨྲས་སོ། ། དེ་ནི་འཛམ་པ་ལས་རྩ་མ་ཁུ་
322

མདོ་སྡེ། ཀུན་ལ་ཕན་པའི་གཟུངས།
ལ་བཅད་སྟེ། རྩྭའི་རྩེ་མོས་ཡུ་ཏི་མྱངས་སོ། །དེའི་འཛམ་པ་ལ་བག་མེད་པར་སོང་སྟེ་
མྱོས་པར་འགྱུར་རོ། ། དེ་ཅིའི་ཕྱིར་ཞེ་ན། མྱོས་པའི་ཆུ་ནི་བག་མེད་སྤྱོད་པའི སུ་ཞིག་
འཐུང་ཡང་ངན་སོང་རྒྱུ་སོག་སྟེ། སྡིག་སྒྲིབ་ཉེས་ཅན་སྡིག་པའི་རྩ་བ་འདི། རྩྭ་མཆོག་
གིས་ཀྱང་བླང་པར་མི་བྱའོ། །ཞེས་ཟེར་བ་ཡིན་སྟེ། བུ་མོ་དེ་ཆུ་ཁྱེར་སྟེ་ཕྱིན་ནས།
ཛམ་པ་ལ་བཞིན་དང་སྤྱོད་པ་ཉམས་ནས་འདུག་གོ །དེ་ལ་བུ་མོས་སྨྲས་པ། སྐྱེས་
བུ་བདུད་ཀྱིས་བསླུ་བ་བྱུང་ངམ། ཅེས་སྨྲས་ནས་ཆུ་བྱིན་ནོ། །ཛམ་པ་ལས་ཆུ་འཐུང་
སྟེ། ང་ནི་ན་ཞིང་བདུད་ཀྱིས་བསླུས་སོ། །ཞེས་རྫུན་དུ་སྨྲས་ནས་རང་གི་ཁྱིམ་དུ་ཕྱིན་
སྟེ། ཤིན་དུ་འགྱོད་པ་དང་ཆས་ནས་འདུག་གོ །དེ་ལ་རྩ་བ་གསུམ་ཉམས་ཏེ། རྫུན་
དུ་སྨྲས་པ་དང༌། ཡུ་ཏི་འཐུང་པ་དང་། རྐུས་པའོ། ། དེ་ཚེ་ཡི་དུས་བྱས་ནས་བྱ་གཡུ་
བྱ་དེ་རུ་སྐྱེས་ཏེ། སྔོན་གྱི་བག་ཆགས་གིས་སྲོག་མི་གཅོད་ཅིང་ཚུལ་ཁྲིམས་དང་ལྡན་
ནོ། །བྱའི་ལས་དང་འབྲས་བུ་ནི། དེ་ལྟ་བུ་ཡིན་ནོ། །དེས་བསྐོར་བ་དང་ལྷ་ཕྱག་བྱེད་
པ་ནི། སྔོན་གྱི་ལས་དྲན་པའོ། །སྐད་མང་དུ་འདོན་པ་ནི་སྔོན་གྱི་རྒྱུ་མཐུན་པས་ཆང་
ལ་སྐྱོན་བརྗོད་ཅིང་། གལ་ཏེ་ཆང་ལ་དགའ་ན་ཡང་ཆང་སྲུང་བའི་སྔགས་འདི་སྨྲས་
སྟེ་ངས་ཀྱང་བྱིན་གྱིས་བརླབ་བོ། །འུག་ཨུ་ཏིང་ནི། འུག་ཨུ་ཏིང་ནི། ཆང་ལ་ཡུང་མི་
སླ་རྐ་མི་ཉུང་མང་། མི་སྐྱུར་ཁཱ། དེ་ནི་ནས་སུ་ཕྱིན་པ་ཞིག །བསམ་པ་གྲུབ་གྲུབ་ཅིག་
ཙིག་རུམ་རུམ། ནས་ལ་ལན་གསུམ་གདབ་པོ། གལ་ཏེ་འདྲེ་གདོན་ན་བྱི་བྲུན་དང་
ཉུང་དཀར་གྱིས་བཀྲད་དོ། །ཆང་གྲུབ་ངེས་སོ། །བྱ་འདི་ནི་ལས་འདི་ཁྱེར་ནས། སུམ་
བཅུ་རྩ་གསུམ་གནས་སུ་སྐྱེ་ངེས་སོ། ། །
དེ་ནས་གཏོ་བུ་འབུམ་སྲས་ཀྱིས་གསོལ་པ། གཤེན་རབ་ལགས། སྔགས་ཀྱི་རྒྱལ་
པོ་མི་རྣམས་ལ་ཕན་པ་མང་པོ། འགྲོ་བའི་དོན་དུ་བཤད་དུ་གསོལ། དེ་ཅིའི་ཕྱིར་ཞེ་
ན། སྔགས་གི་མཐུ་བསམ་གྱིས་མི་ཁྱབ་པའི་ཕྱིར་རོ། །གཤེན་རབ་ཀྱིས་བཀའ་སྩལ་པ།
323

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཏོ་བུ་འབུམ་སྲས་དེ་ནི་ལེགས་སྙོ། །ངས་ཁྱོད་ལ་ལེགས་པར་བསྟན་པར་བྱའོ། །དེ་
ཅིའི་ཕྱིར་ཞེ་ན། གཤེན་རབ་ཀྱི་དགོངས་པ་དང་། སྔགས་ཀྱི་མཐུ་བསམ་གྱིས་མི་ཁྱབ་
པའི་ཕྱིར་རོ། ། རྟ་ལ་སོགས་ཏེ་མི་དང་ཕྱུགས་ཀྱི་ཚིགས་བར་དུ་ཆུ་ཞུགས་པར་འབྱུང་
ན། རྔ་སྐུད་ཕྱི་སྒྲིལ་དང་། བལ་སྐུད་སྔ་སྒྲིལ་སྤེལ་ལ་སྔགས་འདི་གདབ་ཅིང་མདུད་
དོ། སྔགས་ལ། བྱིན་སྨེ་ལེ ཨ་མེ་ལོ་ལྷོམ༔ ཤེ་ལྷག་ལྷ་མོག །པ་ལིང་ལ་ད་ན་ལྷོད༔
སངས་པ་ལྟ་ཙུ་བ་ལྟ༔ ཅེས་བཟླས་ཅིང་གདབ་བོ། །སྐྲང་འབུར་མཐའ་དག་ལ་ནི། བྱི་
བྲུན་ལ་སྔགས་གདབ་སྟེ། མན་མན་དེ་ཀ་ཙ་ཀ་ལ། པུ་ཧ་བུ་མ་ལ༔ བ་དེ་མི་ཨག་
པ་པག་པེ་ཕུ། ཨུ་དུ་དུ། ཨ་ད་ད། ཧེ་མུར་སུ་སྭཱཧཱ། སྔགས་འདི་དྲན་པས་ཀྱང་སྐྲང་
པ་ཐམས་ཅད་ཞི་བར་འགྱུར་རོ། །གལ་ཏེ་མིག་ན་བའམ་ལིང་ཏོག་བྱུང་ནས་རྨ་ལྕམ།
གཡུ་བྱ་སྒྲོའི་བྱབ་ཅིང་སྔགས་འདི་བཟླས་སོ། །པུ་ནེ་ས་པུ་ན་རས་ཙེ་ན། རེས་ཕྱེ་དང་
ཕྱི་དང་། ཚ་ཕྱི་རིམ་ཨིལ་ཨིལ་ཤུ༔ ཁ་མན་ན་མ་མེ་མེན་སཱཧཱ༔ སྒྲོ་དེས་ནི་ཆུ་བཅུག་ལ་
བྱབ་པོ། ཨོ་བེ་གུ་བེ་ཏཿ ཏྲག་ཙག་ཀྲི་ཀེ་ཡུ་རེ་པ་ར་བྱ་བ་ནི་ངན་ས་ན་ཀ་རིས་པ་རི་བ་
བ་ནི༔ ཨུལ་ཁ་མུ་ཁིལ་ཁ་ཧེ་ཁ་ཧེ༔ བ་ར་བུ་ན་མ་ཨ་ནན་ཏ༔ བུ་ཛེ་ནན་པྲ་ཧ་ར་པྲ་ཧ་
ར་ཧཱུྃ་ཧཱུྃ་ཕཊ་ཕཊ་སྭཱཧཱ༔ སྔགས་ཀྱི་རྒྱལ་པོ་འདི་དྲན་པ་དང་། འདོན་པ་དང་བསམ་
པས་ཀྱང༌། མི་དང་མི་མ་ཡིན་པ་ཐམས་ཅད་བྲན་བཞིན་ལས་བྱེད་ཅིང་། གནོད་པ་
བྱེད་པ་རྣམས་ཀྱང་རྩད་ནས་གཅོད་པར་འགྱུར་རོ། །ཚེ་འཕོས་ནས་ཀྱང་ཐར་པ་ཆེན་
པོ་ཐོབ་པ་བྱེད་དོ། ། ༀ་བུ་ཛོར་རགཱ་སཱཧཱ༔ བག་ཤ་མ་ཐ་ཕཊ༔ གསང་བའི་དྲག་སྔགས་
འདི་ནི་ཅི་ལ་ཡང་ཐོག་པ་མེད་དོ། །ལས་གང་བརྩམ་པ་འགྲུབ་པོ། དེ་བཞིན་དུ་སྒྲིབ་
པ་རྒྱུན་གཅོད་པར་བྱེད་དོ། །དེ་བཞིན་དུ་རྣ་ལམ་དུ་བསྒྲག་པའི། ངན་སོང་ལས་ཐར་
རོ། །གདོན་དང་བགེག་དང་། ནད་དང་རིམས་དང་གནོད་པ་ཐམས་ཅད་ལས་ཐར་
བར་འགྱུར་རོ། །འཇིག་པ་དང་གནོད་པ་ཐམས་ཅད་ལས་ཐར་པར་འགྱུར་རོ། ། ༀ་
324

མདོ་སྡེ། ཀུན་ལ་ཕན་པའི་གཟུངས།
བྲམ་དུ་ཡང་སོད༔ བྲམ་ཟེ་ཉིད་ལ་སོད། ཨུ་རི་རི་སོད༔ སྔགས་དེ་དྲན་པས་ལྷོག་པ་
དང་མེ་དབལ་ལས་སོགས་པ་ཞི་བར་བྱེད་ནས། རྟག་དུ་འདོན་པ་དང་། འཛིན་པ་
དང་འཆང་བ་དང༌། ཁ་ཐོན་དུ་བྱས་པ་དེ་དག་དང་། ནད་དེ་དག་དང་གནོད་པ་
དེ་དག་ཐམས་ཅད་དང་། གདོན་དེ་དག་ཐམས་ཅད་ལས་ཐར་བར་འགྱུར་རོ། །གང་
ཞིག་ཕན་བྱེད་སྔགས་ལས་ཐམས་ཅད་པ་འདི་འཛིན་པ་དང༌། འཆང་བ་དེ་ལ་ལྷའི་
གདོན་དང་། ཀླུའི་གདོན་དང་། ལྷ་མ་ཡིན་གྱི་གདོན་དང་། ནམ་མཁའ་ལྡིང་གི་
གདོན་དང༌། གནོད་སྦྱིན་གྱི་གདོན་དང་། སྲིན་པོའི་གདོན་དང་། འབྱུང་པོའི་གདོན་
དང་། ཤ་ཟའི་གདོན་དང་། བྲུལ་བུམ་གྱི་གདོན་དང༌། དྲི་ཟའི་གདོན་དང་། བརྗེད་
བྱེད་ཀྱི་གདོན་དང་། གནོན་པའི་གདོན་དང་། གྲིབ་གནོན་གྱི་གདོན་དང་། གཞོན་
ནུའི་གདོན་དང་། གདོན་སྟོང་ཕྲག་བརྒྱད་བཅུའི་འགལ་པར་བྱེད་པ་དང༌། འདའ་
བར་བྱེད་མི་ནུས་སྙོ། །མི་དང་མི་མ་ཡིན་པའི་འགལ་བར་བྱེད་པའི་གནས་དང་སྐབས་
མེད་དེ། དེ་བས་ན་ཕན་བྱེད་ཀྱི་སྔགས་ལས་ཐམས་ཅད་པ་འདི་ནི། ནོར་བུ་རིན་པོ་ཆེ་
ལྟ་བུ་ཡིན་ནོ། །དུག་སེལ་སྨན་གྱི་སྡོང་པོ་ལྟ་བུ་ཡིན་ནོ། །མེ་ཏོག་ཧ་ལོ་ལྟ་བུ་ཡིན་ནོ། །
ས་དྲི་མ་མེད་པ་ལྟ་བུ་ཡིན་ནོ། །སྟོན་པའི་སྒྲོན་མ་ལྟ་བུ་ཡིན་ནོ། །དེ་སྐད་ཅེས་བཀའ་
སྩལ་པས། འཁོར་དེ་དག་ཡིད་དགའ་མགུ་ནས། སེམས་བྲོད་ཅིང་དད་པ་སྐྱེས་སོ། །
དེ་བཞིན་དུ་འདུས་པའི་འཁོར་མི་དང་མི་མ་ཡིན་དེ་དག་ཀྱང་རབ་དུ་དགའ་ནས།
སྟོན་པ་ལ་བསྟོད་ཏེ། རང་རང་གི་གནས་སུ་སོང་སྟེ། བསྔགས་བདེན་པའི་བཀའ་ལ་
ཉན་ནོ། །ཕན་བྱེད་སྔགས་ཀྱི་རྒྱལ་པོ་ལས་ཐམས་ཅད་པ་རྫོགས་སོ། །དགེའོ། །གཉེན་
འཐིང་གིས་གཏེར་མའོ། །བཀྲ་ཤིས་པར་གྱུར་ཅིག ། །
325

ལྷའི་བོན་ཕུང་བྱེད་མགོ་གཅོད་ཀྱི་གཟུངས་
བཞུགས་པའི་དབུའོ། །
༄༅། །ཞང་ཞུང་སྐད་དུ། སད་ལ་གྱེར། བསྭཱ་ག་ར་ བོད་སྐད་དུ། ལྷའི་བོན་
ཕུང་བྱེད་མགོ་གཅོད་ཀྱི་མདོ། དབལ་གསས་དྲག་པོའི་ཚོགས་ལ་ཕྱག་འཚལ་ལོ། །
འདི་སྐད་བདག་གིས་ཐོས་པའི་དུས་ཅིག་ན། དབལ་གྱི་རྒྱལ་པོའི་གནས། གདུག་པ་
འདུལ་བའི་ས། རི་མུ་ཁུམ་ན། སྟོན་པ་གཤེན་རབ་བཞུགས་ཏེ། འཁོར་རབ་ཏུ་མང་
པོ་ལ་བོན་སྟོན་ནོ། །ཚང་པའི་སྤྱོད་པས་འགྲོ་དོན་མཐར་ཕྱིན་པ། གཏོ་ཆེ། དཔྱད་
རིང་ཞིང་ཐབས་ལ་མཁས་པ། དོན་གྱིས་སྒོ་གང་ལ་འང་མ་འགག་པ་ཤེས། སྲིད་པ་
གསུམ་གྱི་ཁ་ལོ་གྱེན་ལ་དྲངས་པའི་ཕྱིར། གསུང་མ་འགག་པ་ཅིར་ཡང་འགྱུར་བ་སྟོན་
ཅིང་བཞུགས་སྙོ། །འཁོར་གྱི་དམ་པ་སུམ་བརྒྱ་དྲུག་བཅུ་དང༌། ལྷ་མོ་མང་པོ་དང་།
དབལ་བོན་བསམ་གྱིས་མི་ཁྱབ་པ་དང་། ཐབས་ཅིག་དུ་བཞུགས་སྒོ། །
དེའི་ཚེ་དབལ་གྱི་ཁྲོ་བོ་མཁའ་འགྱིང་ཁ་གདུག་པ་འདུལ་བའི་ཕྱིར། དབལ་སྟབས་
བགྲད་པའི་ཚུལ་གྱིས། སྲིད་གསུམ་ཟིལ་གྱིས་གནོན་ཅིང་བསྒྲད་དོ། །ཞལ་ཁྲོ་འབག་
དང་ཆས་ནས། བདུད་དང་སྲིན་པོ་ཚར་གཅོད་པའི་ཕྱིར། ཞལ་ནས་བསྲོ་དང་ཆ་
ཞེས་བསྒྲག་སོ། །དེ་ནས་དབལ་བོན་སྟག་ལྷ་མེ་འབར་གྱིས། གདུག་པ་ཚར་བཅད་
པའི་ཕྱིར། མཚེ་དང་ཉུངས་དཀར་དག་ལ་སྔགས་འཕེན་ཞིང་། གདུག་པ་དང་རྔམ་
པ་དང༌། འཇིགས་པའི་སྒྲ་ཕྱུང་ནས། ཁམས་གསུམ་གྱི་བདུད་དང་། སྲིན་པོ་དང་
326

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
དྲེགས་པ་ཅན་ཐམས་ཅད་འདར་ཡད་ཡད་བྱེད་དོ། །གཞན་ཡང་ལྷ་དང་ཀླུ་དང་།
དྲི་ཟ་དང་ལྷ་མ་ཡིན་དང༌། བདུད་དང་རྒྱལ་པོ་དང་། གནོད་སྦྱིན་དང་། སྲིན་
པོ་དང༌། སྲི་དང་གཅན་མ་འབྲང་དཀར་དང་། གདོན་ཆེན་པོ་བཅོ་བརྒྱད་དང་།
བྱིས་སྦའི་གདོན་ཆེན་བཅོ་ལྔ་དང༌། གཞོན་ནུའི་གདོན་དྲུག་ལ་སོགས་ཐམས་ཅད་
བྱེད་ཅིང་སྔངས་ནས། བརྒྱལ་ཞིང་འགྱེལ་ཏེ། དེ་ནས་སྟོན་པ་གཤེན་རབ་མི་བོའི་སྐུ་
ལ་འོད་ཟེར་རབ་དུ་འཕྲོས་སྙོ། །སྟོང་གསུམ་གྱི་སྟོང་འཇིག་རྟེན་གྱི་ཁམས་འོད་ཀྱིས་
བཀང་ནས། ཉི་མ་དང་ཟླ་བའི་འོད་ཟེར་གྱིས་མནན་ནས། མི་སྣང་བར་བྱས་སོ། །
སྟོང་གསུམ་གཡོས་སོ། །ཆེར་གཡོས་སོ། །ས་གཞི་ཡང་འགུལ་ཏེ་ཆེར་འགུལ་ལོ། །རྡོ་
ཤིང་ཡང་ཤིག་སྙོ། ཆེར་ཤིག་སྙོ། །རྒྱ་མཚོ་ཡང་འཁྱོལ་ཏེ། ཆེར་འཁྱོམ་སོ་སེམས་ཅན་
ཡང་བྲེད་དེ། ཆེར་བྲེད་དོ། །དེའི་ཚེ་གདོན་སྟོང་ཕྲག་བརྒྱ་བཅུའི་ཡུལ་དུ་ནི། མཚོན་
དང་དབལ་གྱིས་སྐྱི་འདང་ཕབ་སྟེ། ཤི་བ་དང་བསད་པ་དང་བདེག་པ་ཅིག་དུ་བྱུང་
ངོ༌། །དེ་ལ་ཁ་ཅིག་ནི་ནམ་མཁའ་ལ་འབོད་དོ། །ཁ་ཅིག་ནི་ས་གཞི་ནས་སྨྲེ་སྔགས་
འདོན་ཅིང་དབལ་འདི་སླར་ལ་རྡུལ་ཅིག །གཤེན་རབ་ཀྱི་བཀའ་ལ་ཉན་ནོ་ཞེས་ཟེར་
རོ། ། དེ་ནས་དབལ་བོན་སྟག་ལྷ་མེ་འབར་གྱིས། བདུད་ཀྱི་ཡུལ་བརླག་པར་བྱ་བའི་
ཕྱིར། ཉུངས་དཀར་ལ་སྔགས་འདི་བཟླས་ཏེ། གཏོར་བས་བདུད་ཐམས་ཅད་སྤ་
བསྐང་བར་འགྱུར་རོ། །ༀ་བསྲོ་ཡེ་ཨ་ནི་མུ་པ་ཏི་ནན། མ་རང་ད་རས་ཤི་བ་ཡ། མུ་
སྟ་ཛ་ལ་ཁ་ཧེ་ཡ། ད་ར་ནི་རྦད་བུ་ཡང་ནི་ཕཊ༔ཅེས་སྙོ། །ཅེས་བཟླས་པས། དེའི་ཚེ་
བདུད་ཁ་རག་དུ། ཡུལ་ངན་དང་ཆར་ནག་དང་། བྱུར་གྱིས་ལྟས་སུ་བྱ་སྐད་ངན་པ་
བྱུང་ནས། བདུད་ཀྱི་བུ་དང་བུ་མོ་ཐམས་ཅད་མི་དགའ་བར་སྙིང་འཕྱོ་ཞིང་། སྡུག་
བསྔལ་ཆེན་པོའི་ཆས་ནས་ངུས་སོ། །ཐམས་ཅད་མི་དགའ་སྟེ་ཁ་གནམ་དུ་བལྟས་
ནས་ངུ་འབོད་སྨྲེ་སྔགས་འདོན་ནས། དེ་དག་གཟིགས་ནས། དབལ་བོན་སྟག་ལྷ་
327

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མེ་འབར་གྱིས་ཡང་འདི་གསུངས་ཏེ། ང་ནི་དྲག་པོ་དབལ་གྱི་སྐུ། ཕུང་བྱེད་གནོད་
བྱེད་འདུལ་པ་དང་། གདུག་པ་འདུལ་བའི་སྐུ་མཆོག་ང༌། སྲིད་པ་གསུམ་ནས་ང་
འབྱུང་པས། བདུད་སྲིན་གནོད་བྱེད་སེམས་ཅན་རྣམས། ད་ལྟ་ཉིད་དུ་གསོད་ཅིང་
བསྒྲལ། ༀ་འབར་བ་ཛ་ལ་མ་རང་ཛ། ཧ་ཧ་ཧེ་ཧེ་ཕྱོད་ཕུར་སངས། མུ་ཞི་མུ་ཡེ་རྒན་
སངས་ནག །ཅེས་བསྒྲག་པས་བདུད་ཐམས་ཅད་རང་རང་འཆི་བ་དང་། འཚིག་པར་
མཐོང་ནས། འདི་སྐད་ཟེར་རོ། དབལ་གསས་ལ་ཕྱག་འཚལ་ལོ། །སྙིང་རྗེའི་བདག་
པོ་བདག་ཅག་ཐོང་ཅིག །ཁྱོད་ཀྱི་བཀའ་ཉན་ནོ། །བདག་ཅག་གི་བུ་དང་བུ་མོ་དང་།
ལོངས་སྤྱོད་འདི་དག་ཁྱོད་ཀྱིས་བགྱིའོ། །བདག་ཅག་ཐོང་ཅིག་ཞེས་སྨྲས་སྒོ། ། དེ་ནས་
དེའི་ཚེ་བདུད་རལ་གྲུ་ཟླ་བ་ཅན་ཞེས་བྱ། བདུད་ཀྱི་ཡང་རྗེ་ཆེན་པོ། བདུད་ཀྱི་བླ་ན་
གཞན་མེད་པ་དེ། དབལ་བོན་སྟག་ལྷ་མེ་འབར་ལ་ཞེ་སྡང་སྟེ། བརྙས་བཙུག་ནས་
བདུད་གཞན་མ་ཀུན་ལ་སྨྲས་པ། བདག་རང་གིས་སྟག་ལ་མེ་འབར་འདི་བརླག་པར་
བྱའི། ཁྱོད་འཇིགས་པ་མ་བྱེད་ཅིག །འདི་འདྲ་བ་ནི་སྔོན་མུ་སྟེགས་ཨ་ཏེ་བ་ད་བྱ་བ་
ཅིག་ལ། བྲག་ཕུག་ཅིག་དུ་བསྒྲུབ་པ་ཡིན་གྱི། དེ་ནས་ཁོ་བོ་མ་ཐུག་པས། ཉེ་ཡང་མི་
ཉེ་ཡེ། ངེས་དེ་ཐལ་བ་འདྲ་བ་བྱའོ། །ཁྱེད་རྣམས་མ་འཇིགས་ཅིག །ང་ལ་གཡོ་བ་བྱ་
བ་བ་སྤུ་ཅིག་ཀྱང་མེད་ནས། འཇིགས་པ་ལྟ་ག་ལ་འོང་། དེ་ནས་བདུད་ཡང་རྗེ་ཆེན་
པོ་བླ་ན་མེད་པ་དེས། ལུས་འཇིགས་པ་བྱེད་དེ་མགོ་བོ་དགུ་རུ་བྱུང་སྟེ། ལག་པ་ཡང་
བཅོ་བརྒྱད། རྐང་པ་བརྒྱད་དུ་བྱས་ནས། ལག་ན་མཚོན་ཆ་བསམ་གྱིས་མི་ཁྱབ་པ་
ཐོག་ནས། ལུས་ལ་གོ་མཚོན་མང་པོ་གོན་ཏེ། ལྕགས་ཀྱི་དྲིལ་རྟ་ལ་ཞོན་ནས། རྒྱུག་
ཅིག་གཡུལ་བརྩོད་པ་ལ། བདུད་ཀྱི་རྗེའོ་ཡང་རྗེའི་བློན་པོ་ཆེན་པོས་སྨྲས་པ། སྐྱེས་བུ་
ཆེན་པོ་འཇིག་རྟེན་ཆེ་བའི་སྟེང་དུ་ཆེ་བ་ཡང་འོང་བ་ཡིན་ནོ། །དཔེར་ན་རི་རབ་ལྷུན་
པོ་མེའི་བསྐལ་པ་འོང་པ་དང་འདྲ་སྟེ། འདི་ལ་ནི་ཞུ་བའི་རིགས་སྙོ། །དོ་མི་བསྡོ་པའི་
328

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
རིགས་སོ། །ཞེས་སྨྲས་པ་དང་། ཡང་རྗེའི་སྨྲས་པ། བློན་པོ་ཆེན་པོ་ཆེ་བ་ལ་བབ་ནས།
ཁྱེད་བཞིན་ཏེ། ང་ནི་ཆེ་ལ་གདུལ་འདི་ནི་ཆུང་བས། ང་ནི་རི་བརྙིལ་བ་སྙམས་བྱེད་
ཀྱིས། ཁྱོད་ཀྱི་ཀྱང་ངའི་གྲོགས་བྱེད་བར་དགའ་ནས་ལེགས། ཅི་སྟེ་མི་བྱེད་ཀྱང་ང་ནི་
འཇིག་པ་མེད་པས། རེ་ཤིག་སྡོད་ཅིག །དེ་ནས་བདུད་ཀྱི་ཡང་རྗེའི་མཚོན་ཆའི་ཚོགས་
ཤ་འབལ་དང་། མདའ་གཞུ་དང་གྲི་མདུང་དང་། ཞགས་པ་ལ་སོགས་པའི་ཆར་ཕབ་
སྟེ་འཕང་པས། སྟག་ལ་མེ་འབར་གྱི་དྲུང་དུ་འགྲོ་མ་ནུས་སྟེ། རང་གི་མདུན་དུ་འདུག་
གོ །དེ་ནས་དབལ་བོན་སྟག་ལ་མེ་འབར་གྱིས། བདུད་ཡང་རྗེ་འདུལ་བའི་དུས་ལ་
བབ་པར་མཁྱེན་ནས། ཤ་འབལ་གྱི་མཚོན་ཆ་ལ་གསང་སྔགས་འདི་བཟླས་ཏེ་འཕང་
སྙོ། །ༀ་བསྭཱ་ཧལ་ཧལ་མོ། ཁད་དོ་རམ་སྤུང་ཀྱི་ནོ། །དེ་མ་དེ་སོད། ཅེས་འཕང་པས།
ཤ་འབལ་ནི་བདུད་ཀྱི་ཡང་རྗེ་ལ་ཆག་སྟེ། མགོ་བོ་དབུས་མ་མ་ཡིན་པ་བརྒྱད་བཅད་
ནས་སླར་འཁོར་ཏེ། སྟག་ལ་མེ་འབར་གྱི་དྲུང་དུ་འདུག་གོ །དེ་ནས་བདུད་ཀྱི་བུ་དང་
བུ་མོ་དང་། ཆུང་མ་ཨུ་མ་ཞེས་བྱ་བའི་ལག་པ་ནས་བཟུང་ནས། དུ་བ་དང་ཆོ་ངེ་སྨྲེ་
སྔག་འདོན་ཅིང་འདི་སྐད་ཟེར་རོ། །བདུད་ཀྱི་རྒྱལ་པོ་ཡང་རྗེ་ཆེན་པོ་ལགས། ཆེ་བ་
སུ་མེད་བསམ་པའི་ང་རྒྱལ་དྲེགས་པས་བཅོམ། དབལ་བོན་བདུད་འདུལ་སྟག་ལྷ་
མེ་འབར་ལགས། ཁྱོད་ལ་ངན་བརྗོད་སྨྲས་པ་བཟོད་པ་གསོལ། ཡང་རྗེ་ཐུགས་རྗེས་
ཟུང་ཅིག་འབང་སུ་མཆིའོ། ། །
དེ་ནས་སྟོན་པ་གཤེན་རབ་མི་བོའི། ཐུགས་རྗེ་སལ་ལེ་འོད་ཀྱི་ཏིང་ངེ་འཛིན་ལས་
བཞུགས་ནས། བདུད་རྩི་ཟིལ་ངར་གྱི་འོད་ཟེར་བཀྱེས་ནས། བདུད་ཀྱིས་ཡང་རྗེ་
ལ་བཏང་པའི། ཡང་རྗེ་བག་ཀྱིས་སོས་ནས་འགྱུར་རོ། །དེ་ནས་བདུད་ཀྱི་ཡང་རྗེ་
ལ་སོགས་པ་བདུད་ཁྲི་ཕྲག་དྲུག་བཅུ་དང་། བདུད་ཀྱི་བུ་དང་བུ་མོ་བསམ་གྱིས་མི་
ཁྱབ་པ་ཐམས་ཅད་སྟོན་པ་གཤེན་རབ་མི་བོའི་དྲུང་དུ་འདུས་ནས། འདི་སྐད་ཅེས་
329

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གསོལ་ཏོ། སྟོན་པ་གཤེན་རབ་མི་བོ་དང༌། དབལ་བོན་སྟག་ལ་མེ་འབར་གྱི་བཀའ་
ལ་ཉན་ཅིང་རྗེས་སུ་བསྒྲུབ་བོ། །སྔགས་ཀྱི་རྒྱལ་པོ་འདི་ལ་མི་འདའ་འོ། །འདི་གང་ན་
གནས་པ་དང་། སུས་འཛིན་པ་དང༌། སུས་ཀློག་པ་དེ་དག་ལ། བདག་ཅག་བདུད་
འཁོར་དང་བཅས་པས་སྲུང་ཞིང་སྐྱབ་པར་བགྱིད་དོ། །དེའི་དོན་དང་དགོངས་པ་
ཀུན་བསྒྲུབ་པོ། དེ་བས་ན་བདུད་ཀྱི་སྡེ་རང་རང་གིས། མཚོན་ཆ་བོར་ནས་སྟོན་པའི་
བཀའ་ཉན་ནོ། །གཤེན་རབ་ཀྱི་སྤྱན་སྔར་བདག་ཅག་གིས་བྲོས་བོར་བ་ནི་འདི་ལགས་
ཏེ། མ་ལེ་མུ་ཧུ་ན་ར་ཀན་དམུ་ར་ཧ་ཏ་ཧ་ས་ཅུ་ན་ར་ཀན། དེ་ཧོ་མུ་ལེ་ན་ར་ཀན།
ཧ་སྟེ་མུ་ལེ་ན་ར་ཀན། འདི་དག་ནི་བདག་ཅག་གིས་བྲོས་བོར་བ་སྟེ། བྲོས་འདི་ལ་
འདས་ན་ནི། བདག་ཅག་འཁོར་བཅས་གསོན་ཡང་བདེ་བ་མི་གནས་སྟེ། མྱུར་དུ་ཤི་
ཞིང་བརླག་པ་དང་༌། སྡུག་བསྔལ་འགྱུར་ཞིང་ན་བ་དང༌། བསམ་མཐའ་མེད་ཅིང་
བརླག་པ་དང༌། ན་རག་ཁམས་སུ་སྐྱེ་བར་ཤོག ། དེ་ལྟར་བདུད་འཁོར་བཅས་པས་
བྲོས་བོར་ཞིང་དམ་བཅས་སོ། །དེ་ལ་སྟོན་པ་གཤེན་རབ་ཀྱིས་ལེགས་སྙོ། །ཞེས་བཀའ་
གནང་ནས་བཀའ་ལ་བཏག་སྒོ། །དེ་ཕྱིར་ཚུན་ཆད་དུ་སྟོན་པའི་འཁོར་དུ་བདུད་ཀྱིས་
མཚོན་ཆ་མ་ལྷུང་སོ། །ཕྱག་རྒྱ༔ ཕུང་བྱེད་མགོ་གཅོད་ཀྱི་མདོ་ལས། བདུད་བཏུལ་བ་
ཡང་རྗེའི་མགོ་བཅད་པའི་ལེའུ་སྟེ་དང་པོའོ། །། །
དེ་ནས་དེའི་ཚེ། སྟོན་པ་གཤེན་རབ་ཀྱི་སྤྱན་སྔར། སྲི་ཆེན་པོ་དགུ་དང་། གཅེན་
མ་འབྲོང་དཀར་བཅུ་བྱུང་ནས། འདི་སྐད་ཟེར་རོ། །སྟོན་པ་གཤེན་རབ་ལགས། ཤིང་
སྟེ་མི་སྔ་ལ་སྟ་རེ་སྟེ་མི་འཕྱི་འོ། །བྱ་སྟེ་མི་སྔ་ལ། ཁྲ་ཞེས་ནི་མི་འཕྱི་འོ། །ལུག་ཞེས་སྟེ་
མི་སྔ་ལ། གླེན་ཞེས་སྟེ་མི་འཕྱི་འོ། ། མི་ཞེས་སྟེ་མི་སྔ་ལ། བདུད་ཞེས་སྟེ་མི་འཕྱི་འོ། ། སྐྱེ་
བ་སྟེ་མི་སྔ་ལ། ཤི་སྲི་སྟེ་མི་འཕྱི་འོ། །གཤེན་རབ་ནི་མ་བཀྱོན་ཅིག །མི་སྡེ་དང་ཁོ་བོ་
ཅག་ནི་སྲི་སྣ་ནི་གཅེན་གྱིས་དྲང་། མི་འཕྱི་ནི་སྔ་ཡང་སྔ། ཁྱོ་ག་སྟེ་མི་སྔ་ལ། ཕོ་སྲི་སྟེ་
330

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
མི་འཕྱིའོ། བུད་མེད་སྟེ་མི་སྔ་ལ། མོ་སྲི་སྟེ་མི་འཕྱིའོ། ། བྱི་སྦ་སྟེ་མི་སྔ་ལ། ཆུང་སྲི་སྟེ་
མི་འཕྱིའོ། །ནོར་ཕྱུགས་སྟེ་མི་སྔ་ལ། གོད་སྲི་སྟེ་མི་འཕྱིའོ། །རྩོད་པ་སྟེ་མི་སྔ་ལ། དགྲ་
སྲི་སྟེ་མི་འཕྱིའོ། །དུར་ཞེས་ཏེ་མི་སྔ་ལ། དུར་སྲི་ཞེས་ཏེ་མི་འཕྱི་འོ། །བྱུར་སྟེ་མི་སྔ་ལ།
བྱུར་སྲི་སྟེ་མི་འཕྱིའོ། །ཕུང་པ་སྟེ་མི་སྔ་ལ། ཕུང་སྲི་སྟེ་མི་འཕྱིའོ། ། སྲི་ཞེས་སྟེ་མི་སྔ་ལ།
གཅེན་ཞེས་སྟེ་མི་འཕྱིའོ། །གཤེན་རབ་དང་དབལ་བོན་ཁྱོད་བས་ཀྱང་ངས་སྔ་བས།
དེ་ཕྱིར་མ་བཀྱོན་ཅིག །གཤེན་རབ་ཀྱིས་མ་གསུང་པར། དབལ་བོན་ཐུགས་སུ་བཀྱོན་
ནས། འདི་སྐད་བསྐུལ་ཏེ་བཏང་། ལྷ་གསས་གཉེར་བཞེངས་ཅིག ། ཇི་དར་དར་མ་
མཁས། སྲི་དར། དར་མ་མཁས། ཇི་རྒྱག །རྒྱག་མ་མཁས། གཅེན་རྒྱག །རྒྱག་མ་
མཁས། སྲི་དགུ་གཅེན་བཅུ་ཁྱོད། སྔ་བས་ཤག་ཆེ་མེད། འཕྱི་བས་ཤག་ཆུང་མེད། སྔ་
སྐྱེ་རྣ་བ་དང་། ཕྱི་སྐྱེས་རྡུང་བའི་རུ། ཁ་གྲག་རྭ་ལ་ཤོར། གཤེན་སྔར་སྨྲ་མ་ལགས།
དབལ་སྔར་ཚིག་མ་སྤོག །གཅེན་དང་སྲི་དགུ་ལ་སྔགས་ཚིག་མདའ་རེ་བརྒྱབ། སྤྲུལ་
པའི་དབལ་བསྔོའོ། །དེ་སྐད་གསུང་མ་ཐག །ནམ་མཁའ་ལྕགས་དུ་སོང་། ས་གཞི་
མེ་རུ་འབར། རྒྱ་མཚོ་དབལ་ཆུ་ཁོལ། གཟའ་སྐར་ཐང་ལ་ལྷུང་བར་སྣང་མཚོན་གྱིས་
ཁེང་། དབལ་བོན་སྟག་ལྷ་མེ་འབར་གྱིས། ཞལ་ནས་སྔགས་གསུང་པ། ལྷོ་བསྭོ་མ་ནི་
ད་རེ་བ་ཛཱ་ནི། མ་ཧ་པྲ་ཏ་ས་རེ་སཱཧཱ༔ དེ་སྐད་གསུང་ནས་སྤྲུལ་པ་ནི། ཁྲོ་ཆུང་དབལ་
ཆུང་བསམ་ཡས་ཀྱིས། སྲི་རྣམས་དབང་དུ་བསྡུས་ནས་ནི། མགོ་བཅད་ཐོད་པ་ནན་
གྱིས་མནན། དེ་ལ་གཤེན་རབ་ཐུགས་རྗེས། སྲི་རྣམས་གསོ་བར་བྱའི་ཕྱིར། ཡེ་ཤེས་
འོད་ཀྱི་ཏིང་ངེ་འཛིན་གྱིས། སྲི་རྣམས་ཟས་དང་སྤྲད་ནས་ཀྱང༌། སྟོན་པའི་བཀའ་
འདི་ཉན་པར་བགྱིས། ས་ལེ་འོད་ཅེས་སླར་གསོས་པའོ། ། དེ་ནས་སྲི་དང་གཅེན་དེ་
དག་སླར་སོས་ནས། སྟོན་པ་གཤེན་རབ་ལ་འདི་སྐད་ཅེས་ཞུས་སོ། ཨེ་མ་ཧོ་ངོ་མཚར་
ཆེ། སྟོན་པའི་ཐུགས་རྗེ་ཁྲི་གདུག་དང་འདྲ་བ་ཀུན་ལ་སྙོམས་པ། དགྲ་ཞེས་མི་རིང་ལ།
331

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
གཉེན་ཞེས་མི་གདུང་པ། མི་ཞེས་སྟེ་མི་བརྩེ་ལ། སྲི་གཅེན་སྟེ་མི་གདུག་པའི། གཤེན་
རྒྱལ་བླ་མ་ལ་གུས་པའི་ཕྱག་ཀྱང་འཚལ། བཀའ་ལུང་ཅི་སྩལ་ཉན། ཅེས་སྨྲས་སོ། །དེ་
ལ་གཤེན་རབ་ཀྱིས་བཀའ་སྩལ་པ། གསང་སྔགས་མཐུ་ཆེན་པོ་འདི་དང༌། གཤེན་
རབ་བཀའ་ལུང་གང་དུ་བྱུང་པར་ཁྱོད་མ་གནས་ཅིག །འདི་གང་ན་གནས་པ་ན།
ཁྱོད་ཀྱིས་སྲུང་བ་གྱིས་ཅིག །དེ་སྐད་ཅེས་གསུང་པ་དང་། སྲི་གཅེན་དེ་དག་གིས་དེ་
བཞིན་བགྱིས་སོ། །ཞེས་བཀའ་སྩལ་པ་ལ་ཉན་ནོ། །ཞེས་ཟེར་ཏེ། སྤོག་མ་ནུས་པ་རང་
རང་འཇིག་པའི་ཡིད་ཀྱིས་སོང་ངོ༌། །ཕྱག་རྒྱ་ཕུང་བྱེད་མགོ་གཅོད་ཀྱི་མདོ་ལས། སྲི་
བཏུལ་ཞིང་མགོ་བཅད་པའི་ལེའུ་སྟེ་གཉིས་པའོ།། །། །
དེ་དབལ་གསས་ཁྲོ་བོ་ཁ་འགྱིང་ཁ། རང་གི་སྟན་ལ་ལངས་ནས། འདི་སྐད་ཅེས་
ཞུས་སྙོ༔ ཀྱིའ་སྟོན་པ་གཤེན་རབ་ལགས། བདག་གིས་བསྟན་པ་འདི་དང་བསྟན་པ་
སྔ་མ་དང་། བསྟན་པ་ཕྱི་མ་ལ་གནོད་པའི་བགེགས་དང་། མཆོད་པ་བརློམ་པའི་མི་
དང་། མི་མ་ཡིན་པ་རྣམ་ཚར་གཅོད་པར་འགྱུར་རོ། །དེ་བས་ན་བདག་ལ་སྔགས་ཀྱི་
རྒྱལ་པོ། མ་བྱིན་པ་ལེན་པའི་མགོ་གཅོད་པ་ཞེས་བྱ་བ་ཡོད་དོ། ། དེ་ལ་དགོངས་ཤིང་
བྱིན་གྱིས་བརླབ་དུ་གསོལ། འདི་ལྟ་སྟེ། བསྭོ་ༀ་ན་མོ་རད་ན་ཏྲ་ཡ་ཡ། འགུ་ཏ་པ་ཏ་
ནི། དར་མ་སད་དེ་ན། སངས་ག་ས་དེ་ནས། ར་པ་དེ་ནས། དེ་འབག་དེ་ནས། སྦ་
པྲ་ཏྲ་ན་བ་ཧ་རེ་ཡ་སཱཧཱ། གཤེན་རབ་ལགས། སྔགས་ཀྱི་རྒྱལ་པོ་འདི་ནི། ཟས་དང་
ནོར་གང་ཡང་རུང་བ་ལ། ལན་ཉི་ཤུ་རྩ་ཅིག་ཆུ་ལ་བཏབ་ཅིང་གཏོར་ན། མི་དང་མི་
མ་ཡིན་པ་གང་གིས་ཀྱང་། རྐུ་ཞིང་ལེན་མི་ནུས་ཏེ། གལ་ཏེ་བླང་ན་ཀྱང་མགོ་ཆད་
པར་འགྱུར་རོ། །གཞན་ཡང་མི་གང་ཡང་རུང་བ་དག །བྱེས་སུ་ནད་གློ་བུར་དུ་བྱུང་
ན། སྔགས་ཀྱི་རྒྱལ་པོ་འདི་བྱི་བྲུན་ལ་བཟླས་ནས་བཏབ་སམ། བྲ་ས་གཙང་མ་ལ་
བཏབ་ན། ཞི་ཞིང་ཐར་བར་འགྱུར་རོ། སྔགས་ལ། ནམ་ནམ་ཏི་ཀ་ཤ་ཀ་ལ། སུ་ཏ་བེ་
332

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
མ་བེ་མདའ། ཨུག་ཕག་བེ། སུ་མག་པས། པེ་བུ་ཧ་དུང་ཧ་དང་། སུ་མ་སྦུ་ནས་མོད་
ཀྱེད་དེ་བུ་ཐ་ལ་ཕུ་མོ་ཡི་བུ་སྦི་བ་ཏི་ལི་སེར་སེར༔ ཉིན་ལན་གསུམ་མཚན་ལན་གསུམ་
བཟླས་སོ། །དེ་ནས་གློ་བུར་གྱི་ནད་ཐམས་ཅད་ཞི་ཞིང་སོས་པར་འགྱུར་རོ། །གཞན་
ཡང་ཡུལ་ས་གཉེན་པོ་མཁར་ལས་དང༌། ཕྲུ་གློག་པ་ལ་སོགས་ལས་སར་པ་བྱེད་
ནས། རྨ་བྱའི་ཟེ་བའི་མདངས་བདག་གི་སྤྱི་བོའི་གཙུག་དང་། མཇུག་མའི་མདངས་
བདག་གིས་ལག་པ་གཡས་གཡོན་དུ་ཐོགས་ལ། ཟངས་གཞོང་གཙང་མར་ཆུ་བླུག་
ལ་སྒྲོའི་གཏོར་རོ། །སྔགས་འདི་བཟླས་ཞིང་གཏོར་རོ། ། ༀ་བ་ཙ་ར་མུ་ཏི་ཧཱུྃ་མ། འདི་
ལྟར་བྱས་ནས། འདྲེ་གདོན་ཐམས་ཅད་གནོད་པར་བྱེད་པ་མི་འགྱུར་རོ། །དེ་ནས་ཁྲོ་
རྒྱལ་ཁ་འགྱིང་དེས། རབ་དུ་འཁྲོས་པའི་བཞིན་བསྟན་ནས། སྦར་ཤད་ལག་དུ་ཐོགས་
ནས་ནི། སྲིད་གསུམ་གདུག་པ་འདུལ་བའི་ཕྱིར། ཉིད་ཀྱིས་ཞལ་ནས་པད་མའི་ལྗགས།
རིང་ཞིང་ཡང་པ་བརྐྱང་ནས་ནི། གསུང་གིས་ང་རོའི་སྲིད་གསུམ་གཡོ། ཤིན་ཏུ་དྲག་
པོའི་སྔགསབསྟན་པ། ༀ་བསྲོ་འུ་རུ་རུ་སྤུ་རུ་སྤུ་རུ་ཛ་ལ་ཛ་ལ་ཏི་སྟ་ཏི་སྟ། ཡ་མེན་
ཐོར་རྩེ་པྲ་མོ་ཧ། ཛ་ལ་ཛ་ལ་ཧྲི་ཧྲི་ཧ་ཧ་ཨོད་ཨོད་ཁྱུང་ཁྱུང་དུ་དུ་ཙག་རང་ལྡིང་ལྡིང་།
མྱག་དུ་བུ་མྱག་དུ་བུ། སེར་སེར་རྦད་རྦད་ཧ་སྟི་ཧ་སྟི། རྔན་སམ་ནག་ཅུ་བེད་ས་ས་
ཧ་ཧི་ཧཱུཾ། ཝེར་རོ་སད་དོ་མུར་ཟང་ཏིང་གི་ལི། ཨ་ནི་ཨོག་ཅིམ། ས་སྒྲ་ནི་ཏི་ཕྱི་སངས་
སངས། ཛེའུ་དུལ་ཛེའུ་དུལ། ལེ་མུར་གེན་དུར་མ་མ་ནི། ས་སྟི་ཧ་སྟེ་སཱཧཱ༔ ཞེས་ནི་
སྟོང་གསུམ་གོ་བར་བསྒྲག །དེ་ཚེ་གནོད་སྦྱིན་སྲིན་པོ་དང་། ཤ་ཟ་འབྱུང་པོ་གྲུ་འབུམ་
དང་། ལྷ་ཀླུ་ལྷ་མེན་ནམ་མཁའ་ལྡིང་། མི་དང་མི་མེན་གང་ཡིན་དང་། གདོན་དང་
བགེགས་རིགས་སྟོང་ཕྲག་བཅུ། མི་རྣམས་ཀུན་ལ་འཚེར་བ་དག །དེ་དག་རབ་དུ་
སྤང་ནས་ནི། སྒྲ་སྐད་འཇིག་པ་དྲག་ཕྱུང་ནས། རབ་དུ་ངུ་ཞིང་ཆོ་ངེ་འདེབ། སྒྲ་སྐད་
འདོན་ཅིང་ཕྱོགས་བཅུར་བྲོས། མི་དང་མི་མེན་ཚེ་ལ་གནོད། གཟུགས་ནི་སྣ་ཚོགས་
333

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དར་དྲག་སྟེ། ལ་ལ་མིའི་ལུས་པོ་ལ། སྟག་གཡག་ཤ་བ་གཅན་གཟན་གྱི་མགོ ། ལ་ལ་
མིའི་ལུས་པོ་ལ། བྱི་ལ་སྤྱང་ཁུ་སྲེ་མོང་གི་མགོ ། ཁ་ཅིག་བྱའི་ལུས་ལ་སོགས། གཟུགས་
མི་སྡུག་གི་གནོད་སྦྱིན་དང༌། གསོད་ལ་དགའ་བའི་སྲིན་པོ་དང་། བྱི་སྦའི་གདོན་དང་
གཞོན་ནུའི་གདོན། གདོན་རྣམས་ཐམས་ཅད་སྐྲག་བྱེད་ཅིང་། སྔགས་མཆོག་གསང་
བས་ཐམས་ཅད་བྲོས། དེ་བཞིན་ངུ་དང་བརྒྱལ་བ་དང༌། དེ་བཞིན་བསད་པའི་མི་
བཞིན་བྲོས། བྱེ་ཚན་ཉ་བཞིན་འགྲེ་ལྡོག་གོ །དེ་ལ་མཐུ་དང་ལྡན་པའི་གདོན། ཁ་
ཅིག་ཕྱོགས་བཞིར་བྲོས་པ་ལ། དབལ་བོན་སྟག་ལྷ་མེ་འབར་གྱིས། ཕྱོགས་བཞིར་
དབལ་ཆུ་ཁོལ་མ་སྤྲུལ། དེ་དག་བྲོས་པའི་ས་མེད་ནས། ཁ་འགྱིང་སྤྱན་སྔར་ངུ་ཞིང་
འདུས། འདི་སྐད་སྙིང་རྗེའི་ཚིག་སྨྲས་པ། དབལ་གྱི་ཁྲོ་བོ་ཁ་འགྱིང་ཁ། ཁྱེད་ལ་སྙིང་
རྗེ་མི་མངའ་བས། མི་རྣམས་སྲུང་བར་བྱ་བའི་ཕྱིར། འདི་འདྲའི་སྔགས་ཚིག་དྲག་པོ་
བ། གདོན་རྣམས་ཉེས་པ་བྱེད་པ་གསུངས་། ཨེ་མ་བདག་ཅག་རབ་དུ་ཚིག །འདི་
འདྲའི་སྔགས་ཚིག་གསུང་མཛད་པ། སྲོག་ཆགས་གཉིས་ལ་ཉེ་རིང་ན། དེ་ལ་སྙིང་
རྗེ་ཅི་ལ་བྱ། ཀུན་ལ་བུ་བཞིན་སྙོམ་པ་ན། དེ་ལ་ཐུགས་རྗེ་ཆེན་པོ་བྱ། དེ་སྐད་ཀྱིས་
ནི་ཚིག་སྨྲས་ནས། དབལ་བོན་སྤྱན་སྔར་ངུ་ཞིང་འདུག །གུས་པའི་ཚུལ་གྱིས་བཀའ་
ཉན་ཟེར། དེ་ལ་གཤེན་རབ་མི་བོའི། རབ་དུ་གདུང་བའི་ཐུགས་རྗེའི། དེ་དག་རྗེས་
སུ་བསྲུང་པའི་ཕྱིར། དེ་ལ་རབ་དུ་ཐུགས་རྗེས་གསུང་། འདི་ནི་དེ་དག་གསོ་བའི་
སྔགས་ཚིག་རབ་དུ་གསུངས་པའོ། ། ཨོྃ་ཨ་ཧཱུཾ། སད་མིན་ཞི་ལ་སཱཧཱ། ཨ་བྲི་ནི་སུ་སྲི་
དུ་ཞི་བ་ལྷན་ནེ་སྭཱཧཱ། མར་ཞི་ཏིང་ཞི་བ་དེ་སྭཱཧཱ། མ་པ་མ་དེ་མ་གྱི་ལ་ཞི་བ་དེ་སྭཱཧཱ།
ཞེས་གསུང་པས་གདོན་དེ་དག །ཐམས་ཅད་སེམས་སོར་ཆུད་ནས། རང་རང་སྐད་
དུ་འདི་སྐད་དོ། །ཨེ་མ་གཤེན་རབ་བླ་མ་ནི། འགྲོ་བ་ཀུན་ལ་བུ་བཞིན་སྙོམས། ཡ་
མཚན་རྨད་དུ་བྱུང་བ་ནི། ཐབས་མཁས་རབ་ཏུ་ཐུགས་རྗེ་ཆེ། བདག་ཅག་གདོན་
334

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
རིགས་སྟོང་ཕྲག་རྣམས། བྱམས་པའི་ཐུགས་ཀྱིས་དེ་རིང་གསོ། སྔགས་ཚིག་བདེན་
པ་བདུད་རྩི་ཆུས། དེ་རིང་བདག་ཅག་རབ་དུ་ཚིམ། འཕྲིན་ལས་ཅི་བགྱིས་བཀའ་
སྩལ་པ། བདག་ཅག་འདིར་འདུས་འཚོགས་པ་ལ། རྟགས་ཀྱིས་ཕྱག་རྒྱ་གདབ་པར་
ཞུ། ཐར་པ་མཆིས་པའི་དབང་ཅིག་གསོལ། འཕྲུལ་ངག་བདེན་པའི་བོན་ཅིག་སྟོན།
གཤེན་རབ་མི་བོའི་བཀའ་སྩལ་པ། ཉོན་ཅིག་བགེགས་དང་ལོག་འདྲེན་ཚོགས། ངའི་
བཀའ་ལ་མི་འདའ་བར། གསང་བའི་སྔགས་ཚིག་དམ་པ་འདི། གང་ནས་འབྲི་འམ་
ཀློག་པ་འམ། དེ་བཞིན་བཏོན་ནམ་འཆང་བ་དེར། ཁྱོད་ཀྱིས་གནོད་པ་མི་བྱེད་ཞིང་།
དེ་ལ་སྲུང་དང་སྐྱོབས་པ་ནི། རུས་སྦལ་ཡན་ལག་བསྐུམས་པ་བཞིན། ང་དང་དེ་
བཞིན་མདོ་འདི་དང་། དེ་བཞིན་བསྟན་པ་སྲུང་བ་གྱིས། དེ་བས་འབྲས་བུ་ཐོབ་པར་
འགྱུར། གང་ཞིག་དེ་ལྟར་མ་བྱས་ན། རང་གིས་རྣམ་སྨིན་རང་ལ་རྒྱས། འབྲས་བུ་
ན་རག་འཁྱམས་ལ་རིང་། གནོད་པའི་ལས་དང་སྤྱོད་པ་འདི། དེ་བས་བཟུང་བ་མི་
བྱ་ཞིང་། འཕྲུལ་ངག་བདེན་པའི་བོན་འདི་ཉོན། མི་རྟག་སྒྱུ་མ་ཤེས་པར་བྱ། འཁོར་
བ་སྡུག་བསྔལ་རིང་བ་སྟེ། གང་ཞིག་དེ་ལ་འདས་པ་ན། མེ་ཏོག་ཧ་ལོ་ཅི་བཞིན་དུ།
འདམ་ནས་མཁའ་ལ་ཐར་བ་དང་། དེ་ཕྱིར་ཐར་པ་བདེ་བ་ཐོབ། དེ་བཞིན་རང་རེས་
ཤེས་པ་བྱ། གང་གིས་ལས་དང་འབྲལ་ཤེས་པ། དེ་ནི་ཡང་དག་ལྟ་བ་སྟེ། ལྟ་བ་འདི་
དང་སུ་ལྡན་པ། ངན་འགྲོའི་སྐལ་པ་མི་འགྲོའོ། །དེ་སྐད་ཅེས་གསུང་ནས། གདོན་
དེ་དག་རབ་དུ་དགའ་ནས། འཕྲུལ་ངག་བདེན་པའི་བོན་གྱིས་ཚིམ་ནས། སྟོན་པའི་
སྤྱན་སྔར་འདི་སྐད་དུ་བྲོས་བོར་རོ། །སྟོན་པ་ཁྱེད་དང་འཕྲུལ་ངག་བོན། སྔགས་
ཚིག་འདི་དང་ཕྱག་རྒྱ་འདི། སྤང་ནས་བདག་ཅག་བརླག་པ་དང་། འདི་ལ་འདས་
ན་བདག་གིས་ལུས། རུལ་མྱག་ཚིགས་ནས་བྲུལ་བ་དང་། སྣ་ཚོགས་པའི་ནད་ཀྱང་
ཤོག །བདེན་པ་འདི་ལ་སུ་འདའ་བར། རང་རེས་ལུས་སྲོག་བྲལ་བ་དང་། ན་རག་
335

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཁམས་སུ་སྐྱེ་བ་དང་། རང་རེས་རྣམ་སྨིན་ཆེར་རྒྱས་ནས། སྡུག་བསྔལ་འགྱུར་བ་ན་
ར་ཀན། ཅེས་རང་རེས་མནའ་བསྐྱལ་ལོ། དེ་ནས་བགེགས་སྟོང་ཕྲག་བརྒྱད་བཅུ་པོ་
དེ་དག་གིས་མནའ་བསྐྱལ་བའི་རྟིང་ལ། ཁྲོ་བོ་ཁ་འགྱིང་གིས། བགེགས་ལ་སྤ་བསྐང་
བ་འདི་གསུངས་སོ། །ཏི་ཐི་རང་ཁུག་ཏེ་ལང་། རུ་ཤི་ཤིན་ས་རེ་གེ། གེ་ཏ་ཏི༔ ཡང་ར་
ཀུན་ཏི་ལང་། བཞིན་ཤིང་བམ་ཤི། རྒ་མིང་ཉ་མི་ཏི། གེ་གེ་སཾ་ཐ༔ ཐ་སྨིག་ཤིང་མན་ཏྲ་
ཏ། སཾ་ག་བ་སཾ་ཕར་ནི། ཤིང་ཧྲེ་ནི༔ ཤ་ཏ་ཐ། པ་ཏུ་ཡ་ཤ། ག་ན་ཏིད་ཏ་མ་མ་ཨ་ཧཱུྃ་
འབྱུང་༔ བ་བྲ་ཧང་གྱེན་ཅི་གྱམ་པར་མ་ཙི་ཙི་ཏ་ ཀ་པ་ད་གུ་ཤུ་ལོ་ཅིག །གེ་འ་
པི་ཙ་ཉ་ན། ཡི་ཏོ་གྱ་ཤ་འབྱུང་རུ་ཙ། བ་ག་རི་ཡིན་ཡི་སུ་པ་ས་ག་ལ་ནི་སཱཧཱ། ཅེས་
གསུང་པས། བགེགས་ཐམས་ཅད་སྤ་བསྐང་སྟེ། བཀའ་ལ་མི་འདའ་བ་བྱས་སོ། །
སྔགས་འདི་མང་དུ་བཟླས་ན། ལུས་ལ་མཚོན་མི་འཛུག་ཅིང་། སྐྱེ་བ་ཕྱི་མ་ལས་མཚོན་
གྱི་སྐལ་པ་ལས་ཐར་བ་འགྱུར་རོ། །ཕུང་བྱེད་མགོ་གཅོད་གྱི་མདོ་ལས། ལྷ་སྲིན་སྤ་
བསྐང་ཤིང་བཏུལ་བའི་ལེའུ་སྟེ་གསུམ་པའོ།། །། །
དེ་ནས་དེའི་ཚེ་སྲིན་པོ་ཀ་ལ་ར་ཛ་བྱ་བ་ཅིག །སྲིད་པ་འདི་ཁྱབ་པར་ཟ་ཞིང་
ཟད་པ་བྱའོ། །ཞེས་ཟེར་བའི་ང་རྒྱལ་ཅན་ཅིག་ཡོད་དོ། །དེ་ནས་དེའི་ཚེ་ཡུལ་གྱི་མི་
ལ་ཟ་རེས་སུ་བཅད་ནས་ཟའོ། །ནམ་ཞིག་ན་ཡུལ་ག་གོན་ཀྱིས་ཡུལ་དུ་ཟ་རེས་བབ་
སོ། །ནང་མ་རེ་རེ་ལ་མི་བདུན་བདུན་ཟའོ། །ནམ་ཞིག་ན་མིའི་རྒྱལ་པོ་ཁྲི་བས་ལ་རྗེ་
ཞེས་བྱ་བའི་བུ། ཁྲི་འདུལ་ལམ་པ་ཞེས་བྱ་བ་ལ་ཟ་རེས་བབ་སྟེ། མྱ་ངན་དང་ངུ་མོ་
དང་ཆོ་ངེ་དང་། སྟོང་གསུམ་སུ་ཁེངས་ནས་འགྲེ་ཞིང་ལྡོག་གོ །དེའི་མ་ཁྲི་ཟ་ཟུ་ཙེ་
ཞེས་བྱ་བ་ནི་ཐལ་བྱུང་དུ་ཤིའོ། །དེ་ནས་དེའི་ཚེ་སྟོན་པ་གཤེན་རབ་མི་བོ་ནི། རི་མུ་
ཁུམ་དུ་བཞུགས་ནས། དབལ་གྱི་ཁྲོ་བོ་ཁ་འགྱིང་ཁ་ལ་བཀའ་སྩལ་པ། ཁ་འགྱིང་ཁ་ཁྲོ་
གསས་ཆེན་པོ་ཁྱོད་ལེགས་པར་སོམ་ཅིག །དེ་ཅིའི་ཕྱིར་ཞེ་ན། འདི་ནས་ནུབ་ཕྱོགས་
336

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
དཔག་ཚད་བཅུའི་ཕ་རོལ་ནས། སྟག་གཟིག་ཡུལ་ག་གོན་ནས་རྒྱལ་པོ་ཁྲི་བས་ལ་རྗེའི་
བུ། ཁྲི་འདུ་ལམ་པ་ལ། སྲིན་པོ་ག་ལ་ར་ཙས་ཟ་བའི་རེས་ལ་བབ་ནས། དེ་འདུལ་
དུ་མྱུར་དུ་སོང་ཅིག །དེ་ཅི་ཕྱིར་ཞེ་ན། རྒྱལ་བུ་དེ་ཡང་སྔོན་གྱི་ཚེ་ན་ངས་ཐུགས་རྗེས་
བཟུང་པ་ལ། ད་རུང་ཡང་སྨོན་ལམ་གྱི་འཕྲོ་ལུས་པའི་ཕྱིར་རོ། །སྲིན་པོ་དེ་ཡང་སྔོན་
ཚེ་བཏུལ་བས་མ་ཐུལ་བས། ལས་ཀྱི་ལྷག་མ་ཁྱོད་ལ་ཡོད་པའི་ཕྱིར་རོ། །དེ་བས་ན་སྐྱེ་
བ་རྫུ་འཕྲུལ་གྱིས་སྐུ་སྟོན་ལ་མྱུར་དུ་སོང་ཅིག །དེ་ནས་དེའི་ཚེ། ཁྲོ་གསས་དེའི་ལུས་
ལྕགས་ཀྱི་བྱ་རྒོད་འབར་བ་བྱས་སྟེ་སོང་པ་འགྱུར་རོ། །དེའི་སྔོན་རོལ་དང་ཕྱི་རོལ་དང་
གཡས་དང་གཡོན་དུ། ལྷའི་བུ་རབ་ཏུ་མང་པོའི་ག་ཤའི་སྐད་བསྒྱུར་ཞིང་སོང་ངོ༌། །
དེ་ནས་ཡུལ་ག་གོན་དུ་སོང་སྟེ། ལུས་མིའི་ཆ་ལུགས་སུ་སྣང་བར་བྱས་སོ། །རྒྱལ་པོའི་
ཕོ་བྲང་དུ་སོང་ངོ༌། །ཕྱིན་པའི་ཚེ་ན། རྒྱལ་པོ་དང་འབངས་སུ་བཅས་ནས་མྱ་ངན་
བྱེད་ཅིང་ངུའོ། །དེ་ལ་འདི་སྐད་སྨྲས་སོ། །ཅིའི་ཕྱིར་མྱ་ངན་བྱེད་ཅེས་སྨྲས་སྒོ། །བློན་པོ་
གཅིག་གིས་སྨྲས་པ། གླེན་པ་འདི་སུ་ཡིན། ཁྱོད་ཀྱིས་མི་ཤེས་སམ། ང་ཅག་གིས་རྒྱལ་
བུ་ལ་སྲིན་པོ་འོང་ནས། ད་ཐབས་མེད་དུ་ངུ་བ་ཡིན། ཞེས་ཟེར་རོ། །སྨྲས་པ་སྲིན་པོ་
དེ་དག་ད་ལྟ་ག་ན་འདུག །དེ་ཀ་གསད་ན་བྱས་པས། བློན་པོས་ན་རེ། གླེན་པ་སྲིན་
པོ་སོད་པའི་མི་ནི་མི་བསྲིད་དོ། །ད་ལྟ་ག་གོན་གྱི་རི་རྩེ་བྲག་ནག་པོའི་ཁ་ན་མི་ཟ་ཡོད་
དོ། །ཡང་སྨྲས་པ་རྒྱལ་བུ་ཟ་རུ་འོང་ཙམ་ན་གར་འོང་། སྨྲས་པ་སྒོའི་ཕྱི་རོལ་ནས་འོང་
ངོ་ཡང་སྨྲས་པ། དེ་ལ་བརྡེག་ཅིང་གསད་མོད་ཅེས་བྱས་པས། བློན་པོ་ན་རེ། དེའི་མི་
མནའོ། །ཐམས་ཅད་མཐོང་པས་ཀྱང་བརྒྱལ་སྟེ་འགྲོ་ན༔ བརྡེག་པ་ལྟ་བུ་ག་ན་ནུས།
དེ་ནས་གང་ཟ་བདེ་ཁྲིད་ནས་འགྲོ་བ་ཡིན་ནོ། །ཡང་སྨྲས་པ། གལ་ཏེ་སྲིན་པོ་དེ་སོད་
ན་རྔན་དུ་ཅི་སྟེར་གྲངས་སུ་ཅི་བགྲང་། བློན་པོས་སྨྲས་པ། སྲིན་པོ་དེ་སོད་ན་རྔན་དུ་
རྒྱལ་པོའི་དཔྱའ་འབུལ། གྲངས་སུ་གསེར་བསྒྲུང་གཡོག་དུ་ཀུན་མཆིའོ། །དེ་སྐད་དུ་
337

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བགྱིས་པ་དང་། འོ་ན་ང་ནི་སྲིན་པོ་བཤོར་དུ་འགྲོ་ན། ང་རང་སྲིན་པོའི་གསོད་ན་ཅི་
ལྟ་བྱ། ངས་སྲིན་པོ་སོད་ན་ཅི་ལྟར་བྱ། འདི་དག་རྒྱལ་པོ་ལ་ཞུས་ལ་ཤོག་ཅིག་སྨྲས་པ་
དང་། བློན་པོ་དེ་སོང་སྟེ་རྒྱལ་པོ་ལ་ཞུས་པ། ཐུགས་ངན་མ་མཛད་རྒྱལ་པོ་ཡབ་སྲས་
དབུ་བཏེག་དང་། རྒྱལ་འཁམ་གཞན་ཞིག་གིས་མི་སྟེ། ངོ་མ་འཚལ་བ། དཔའ་ལ་
རྩལ་ཆེ་སྒྱུ་རྩལ་ཚངས་པ་ཅིག །མིའི་གཤེད་མ་སྲིན་པོ་ངས་སོད་ན། རྔན་དང་གྲངས་
སུ་ཅི་ལྟར་བྱེད་པ་སྐད། ཡབ་སྲས་ཐུགས་ཀྱི་དགོངས་ལ་བཀའ་སྩོལ་ཅིག །ཅེས་སྨྲས་
སོ། །དེ་ཡབ་རྒྱལ་པོས་ན་རེ་གལ་ཏེ་སྲིད་པ་ན། ཅི་སྟེ་སྲིན་པོ་སོད་ན། ངའི་རྒྱལ་སྲིད་
དབང་ཕྱུག་སྦྱིན་ནོ། ། ཤི་ན་བུ་དང་མཉམ་སྟེ་བདུར་རོ། །ཞེས་ཟེར་རོ། །དེར་བློན་
པོས་མགྲོན་པོ་ལ་ཞིབ་དུ་སྨྲས་སོ། །མགྲོན་པོས་ན་རེ་ལེགས་སྙོ། ། ང་ནི་སྲིན་པོས་ལམ་
དུ་སྐྱོལ་ཅིག །ཅེས་བྱས། བློན་པོས་ན་རེ་རྣོ་བའི་མཚོན་ཅི་ཁྱེར། སྨྲས་པ། སྲིན་པོ་
ལ་ཅི་ཡོད་སྨྲས་པ། སྲིན་པོ་ནི་སྡེར་མོ་དང་སོ་མཚོན་ཆ་བས་རྣོ་བ་ཡིན་ཏེ། སྲིན་པོ་
མཚོན་ཆ་ཅན་ཡིན་ནོ། །མགྲོན་པོས་སྨྲས་པ། ང་ཡང་དེ་དང་འདྲ་སྟེ་རང་བཞིན་གྱིས་
མཚོན་ཆ་ཅན་ཡིན་ནོ། །བློན་པོས་སྨྲས་པ་ལེགས་པར་སོམ་ཅིག །སྔ་མ་ནི་སྲིན་པོ་
ཐུབ་པ་མ་བྱུང་ནས། ཁྱོད་ཀྱང་བསམ་པ་གྱིས་ཅིག །སྨྲས་པས། བློན་པོ་ཆེན་པོ་ཁྱོད་
ལ་མངོན་དུ་བསྟན་གྱིས། ང་ནི་སྲིན་པོ་ལམ་ཁར་ཐོང་ཅིག ། དེ་ན་བློན་པོ་དེའི་སྒོའི་ཕྱི་
རོལ་དུ་བཏང་ངོ༌། །དེའི་ཚེ་ཁ་འགྱིང་གིས་རྒྱལ་པོའི་ཆ་ལུགས་སུ་སྤྲུལ་སྟེ་འདུག་གོ །
དེ་ནས་སྲིན་པོ་བྱུང་ངོ༌། །བྱུང་ནས་ཕང་གིས་ཁྱེར་ནས་ཐེག་པ་མ་གྱུར་ཏེ། སྲིན་པོའི་
སྨྲས་པ་གཞན་བས་ཆེ་ལྕི་ན། བཟའ་ཤ་ཆེ་འམ། བཏུང་ཁྲག་མང་ངམ། ཞེས་ཟེར་རོ།
སྤྲུལ་པའི་ཁྱེའུ་སྨྲས་པ། ད་ལྟ་རང་བལྟ་མོད་ཀྱིས། ངན་པ་འདི་ཞེས་སྨྲས་པས། སྲིན་
པོ་འཁྲོས་སྟེ་སྡེར་མོ་སྙིང་འབྱིན་དུ་ཆས་ནས། ལུས་ལྕགས་སུ་བསྒྱུར་ཏེ་མ་ཕེད་དོ། །
དེར་སྲིན་པོ་ཡ་མཚན་སྐྱེས་ནས། ངན་པ་འདི་ང་ལ་སྲན་བྱ་བ་ག་ལ་རེ་བསྙས་ཟེར་
338

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
རོ། །ཁྱེའུ་དེས་སྨྲས་པ། ངན་པ་བྱ་བ་ཁོང་རང་ཡིན། སྔ་མ་དག་ལ་བརྙོག་བརྙོག་
ནས། ཁོ་བོ་རང་ལ་ནུས་ན་རེམ། སྲིན་པོ་འཁྲོས་ནས་མཆེ་བ་གཙིག་ནས། ཁ་གདང་
སྟེ་བཟའ་བར་བསམ་པ་ལས། ཁ་འགྱིང་ཐུགས་ལྕགས་ཀྱིས་ཕ་བང་དུ་སྤྲུལ་ཏེ། སོ་
བཅག་རུས་བཀུམ་ནས། སྲིན་པོ་ཡ་མཁལ་མ་འཁལ་ཕྱེས་ནས་བསད་དོ། །ཡེ་ཤེས་
ཀྱི་རལ་གྲིས་སྲིན་པོ་མགོ་བཅད་ནས། བྱམས་པའི་ལྕགས་ཀྱུའི་བྱང་ཆུབ་ཀྱིས་སེམས་
དྲངས་ཏེ། གནས་བསྟོད་པས། ལས་ཀྱི་དབང་བརྩོན་ནས་ལྷའི་གནས་སུ་སྐྱེས་ནས།
གཤེན་རབ་ཀྱིས་ལམ་བསྟན་ཏེ་འདུལ་བའི་ཐབས་བྱས་པ་ནི། ཐུགས་རྗེ་གཤེགས་ཤུལ་
དང་མཐུན་ནོ། ། དེ་ནས་ཁ་འགྱིང་གིས་རང་གིས་ལུས་སུ་བསྒྱུར་ནས། བསྭོ་དང་ཐོ་ལེ་
བཏབ་ནས། སྲིན་པོ་མི་ཟན་སོད་སོད་ཞེས་བསྒྲག་ནས། ག་གོན་གྱི་མི་རྣམས་དགའ་
ནས་ངོ་མཚར་ཏེ། ཐམས་ཅད་ཀྱིས་བཀུར་ནས་རྒྱལ་པོའི་དབང་ཕུལ་ལོ། །དེའི་ཚེ་སྲིན་
པོའི་སྟེང་དུ་མཆོད་རྟེན་ཅིག་བརྩིག་སྟེ། སྒྲིབ་པ་སེལ་བའི་མཆོད་རྟེན་ཞེས་བྱའོ། །དེའི་
ཚེ་ཁ་འགྱིང་གིས་རྒྱལ་པོ་ཡབ་སྲས་ལ་སོགས་པ་ཐམས་ཅད་གཤེན་རབ་ཀྱི་སྤྱན་སྔར་
ཁྲིད་ཏེ། འཕྲུལ་ངག་བདེན་པའི་བོན་བསྟན་ནས། ཐར་པ་ཐོབ་སྟེ་སངས་རྒྱས་པ་བྱའོ།
དེ་ནི་ཁྲི་རྗེ་ལུང་བསྟན་གྱི་མདོ་བཞིན་ནོ། །
དེ་ནས་ཁ་འགྱིང་གིས་གསོལ་བ་གཤེན་རབ་ལགས། བདག་གིས་སྲིན་པོ་དེ་བཞིན་
དུ་བསྒྲལ་ཕྱིར་ནས། འགྲོ་བ་སེམས་ཅན་རྣམས་ཀྱིས་སྲིན་པོ་འདུལ་བའི་སྔགས་བསྟན་
དུ་གསོལ། གཤེན་རབ་ཀྱིས་བཀའ་སྩལ་པ། ལེགས་སོ་ཁྲོ་གསས་གདུག་འདུལ་ལེགས་
སྙོ། །ངས་བསྟན་པར་བྱའོ། །འདི་ལྟ་སྟེ། ཨོཾ་ཀ་ལེ་ར་ཐ་མ་ཐ། ཨོ་ཏི་སྟ་དུ་རུ་དུ་རུ་ཧཱུྃ༔
འདི་ནི་བརྗོད་པ་ཙམ་གྱིས་ཀྱང་། སྲིན་པོ་ཤ་ཟ་དེ་བཞིན་དུ༔ གདོན་ལ་རྒྱལ་བ་བྱེད་
པ་སྟེ། དེ་བཞིན་མི་དང་ནོར་རྣམས་ཀྱང་། སྲུང་བ་བྱ་བ་ཆེན་པོ་ཡིན། ཆང་དང་ཞོ་
ལ་སོགས་པ་རྣམས། གདོན་གྱིས་ཁྱེར་ན་སྲུང་བའི་མཆོག །དེ་ནས་ཡང་ནི་བཤད་
339

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པར་བྱའོ། །གྲུ་གསུམ་པའི་དཀྱིལ་འཁོར་དུ། གསང་པའི་ཁྲོ་བོ་བསྒོམ་ཞིང་བཟླས།
འཕྲིན་ལས་རྣམ་བཞི་འགྲུབ་པར་འགྱུར། ཕུང་བྱེད་མགོ་གཅོད་ཀྱི་མདོ་ལས། སྲིན་པོ་
བཏུལ་བའི་ལེའུ་སྟེ་བཞི་པའོ།། །། །
དེ་ནས་དབལ་བོན་སྟག་ལ་མེ་འབར་གྱིས་གསོལ་པ། གཤེན་རབ་ལགས། དྲེགས་
པ་འདུལ་བའི་ཐབས་དང་མཆོད་པ་བཤད་དུ་གསོལ། གཤེན་རབ་ཀྱིས་བཀའ་སྩལ་
པ། ལེགས་སོ། །རབ་དུ་ཉོན་ཅིག་ངས་བཤད་དོ། །འདི་ལྟར་ཏེ། ད་ནི་མཆོད་པའི་
ཐབས་བསྟན་པ། དཀྱིལ་འཁོར་གྲུ་གསུམ་ཡང་ནས་ཟུར། དེ་བཞིན་གསང་བའི་ཁྲོ་བོ་
གསུམ། སྒོ་དང་ཕལ་པ་ལྡན་པ་ལ༔ མཁས་པའི་ཆོ་ག་བཞིན་དུ་བྱ། གཏོར་མ་གསུམ་
འམ་ཡང་ན་ལྔ། དེ་བཞིན་བུམ་པ་ཕུར་བུ་ཡང་། གསུམ་འམ་ལྔ་ནི་བརྒྱན་པར་
བྱ། མདའ་དང་རལ་གྲི་མེ་ལོང་དང་། བཞི་བཞི་ཚོན་སྐུད་དེ་བཞིན་ནོ། །རྒྱུན་སྐར་
བཟང་པོ་ཤེས་པ་ལ། སྔགས་བཟླས་མཆོད་པ་རྫོགས་པ་ནས། ལས་རྣམས་ཐམས་ཅད་
འགྲུབ་འགྱུར་རོ། །དེ་བཞིན་ཐར་པ་ཐོབ་པ་དང་། བསྒྲུབ་ན་ཐམས་ཅད་འགྲུབ་པ་
དང༌། ཐར་པ་ཆེན་པོ་ཐོབ་པ་དང༌། ན་རག་གདར་ལ་ལེན་པ་དང༌། སྔགས་ནི་ནོར་
བུ་ལྟ་བུའོ། །གལ་ཏེ་གདུབ་པ་མ་ཐུལ་ན། མཁས་པ་ཡིས་ནི་སྦྱིན་བསྲེག་བྱ། མར་ཁུ་
བུ་རམ་ནས་ལས་སོགས། ཤ་དང་ཆང་དང་ཟན་ལས་སོགས། འབྲས་ཐུག་འོ་ཐུག་
ནས་ཐུག་དང༌། ཚེར་ཐེའུ་གདུག་པ་ཡམ་ཤིང་དང་། དུག་ལ་སོགས་པ་མཁས་པར་
བྱ། མཚན་མའི་མིང་བྱང་ཆུ་ལ་སྐུར། ཡང་ན་རླུང་དང་ནམ་མཁའ་གཡེང་། ཡང་ནི་
ཉིད་དུ་དྲག་པོ་ནི། གང་ཡིན་སྲི་རྣམས་མནན་པར་བྱའོ། །གལ་ཏེ་སྲུང་བའི་མི་དེ་ལ།
སྔགས་ཕུར་ཉུངས་ཀར་སྐུད་པར་བཏག །གསང་བའི་ཁྲོ་འཛབ་དབལ་བོན་བསྒོམ།
བགེགས་ཚོགས་འདུལ་བའི་དབང་བསྐུར་བས། མཛད་པ་གང་ཡང་བྱེད་པ་བསྒོམ།
དེ་ནས་གནོད་པར་མི་འཇིག་སྟེ། རི་རབ་རྩེ་མོའི་ཁྱུང་ཆེན་བཞིན། གཞན་གྱིས་འཚེ་
340

མདོ་སྡེ། ཕུང་བྱེད་མགོ་གཅོད་ཀྱི་གཟུངས།
བ་མི་ནུས་སོ། །དེ་སྐད་ཅེས་གསུང་པས། འཁོར་དེ་དག་རབ་དུ་དགའ་ནས་ཚིམ་སྟེ།
དབལ་བོན་སྟག་ལ་མེ་འབར་གྱིས། ཐོག་མ་དྲངས་སྟེ་བསྟོད་པ། ཨེ་མ་གཤེན་རབ་
ཐུགས་རྗེ་ཅན། གདོན་རྣམས་ཀུན་ལ་བརྒྱལ་བ་སྟེ། གདུག་འདུལ་སྔགས་ཀྱིས་བོན་
བསྟན་པ། བདག་ཅག་ཡང་ལ་བཀའ་དྲིན་ཆེ། ཞེས་བསྐོར་ཞིང་ཕྱག་བྱས་སོ། །ལྷའི་
བོན་ཕུང་བྱེད་མགོ་གཅོད་ཅེས་བྱ་བ། ཕན་བྱེད་ཀྱི་སྔགས་རྫོགས་སྙོ། ཕྱག་རྒྱའོ། །
གཉེན་སྟོན་ཤེས་རབ་རྡོ་རྗེའི་གཏེར་ནས་ཐོན་པས་སོ། །དགེའོ། །བཀྲ་ཤིས་པར་གྱུར་
ཅིག །
341

ལྷའི་བོན་ཀུན་ལ་ཕན་ཞིང་བདེན་པའི་
གཟུངས་བཞུགས་སོ། །
༄༅། །ཞང་ཞུང་སྐད་དུ། སད་ལ་གྱེར་རོ། སྲ་ཅ་དེ་བ་ལྷན་ནེ་འོད། བོད་སྐད་
དུ། ལྷའི་བོན་ཀུན་ལ་ཕན་ཞིང་བདེན་པའི་བོན། གཤེན་རབ་འདོད་པ་དགུ་འགྱུར་
ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་ཅིག་ནས། སྟོན་པ་གཤེན་
རབ་མི་བོ་ནི། རིན་པོ་ཆེ་དྲང་མའི་གླིང་སྟོད་ན་བཞུགས་ཏེ། འཁོར་གྱི་དམ་པའི་ནང་
ནས། བཀའ་ཐུབ་གཏོ་བུ་འབུམ་སྲས་དང་། རིག་པའི་ཁྱེའུ་ཆུང་དང་། འདོད་པ་དགུ་
འགྱུར་དང་། གྲ་བྱིན་སྤུངས་པ་དང་། གྲག་ལ་རབ་འབྱམས་དང་། མུ་ཅོ་ཏིང་བ་དང་།
རྨ་ལོ་ཏིང་བ་དང་། རྨ་ལོ་གཙུག་ཕུད་དང༌། སྐྱི་འདང་མི་ཕུད་དང་། ལྕེ་དུང་ཡུག་
དཀར་པོ་དང་། དབལ་བོན་སྟག་ལ་མེ་འབར་ལ་སོགས་ཏེ། རབ་དུ་མང་པོའི་འཁོར་
དང་ཐབས་ཅིག་དུ་བཞུགས་སོ། །དེ་དག་ཐམས་ཅད་ཀྱང༌། ངང་ཞི་བ། འདོད་
དགུ་གྱུར་བ། ཤིན་དུ་གདུང་བ༔ ཅི་ལ་ཡང་ཐོགས་པ་མེད་པ། ཤིན་དུ་ཐུགས་རྗེ་ཆེ་
བ། གཏོ་དཔྱད་བསམ་ལས་འདས་པའོ། །གཞན་ཡང་སྤྲུལ་པ་བསམ་གྱིས་མི་ཁྱབ་
པ་དང་ལྡན་ཏེ། སྐུའི་སྤྲུལ་པ་བསམ་ལས་འདས་པ་དང་། གསུང་གི་སྤྲུལ་པ་བསམ་
ལས་འདས་པ་དང༌། ཐུགས་ཀྱི་སྤྲུལ་པ་བསམ་ལས་འདས་པ་དང་། འཕྲིན་ལས་ཀྱི་
སྤྲུལ་པ་བསམ་ལས་འདས་པ་དང༌། ཡོན་ཏན་གྱི་སྤྲུལ་པ་བསམ་ལས་འདས་པ་དང་།
གཞན་ཡང་གང་ལ་ཅི་འདུལ་བ་དེ་ལྟར་སྟོན་པའོ། །དེ་ནས་དེའི་ཚེ། གཤེན་རབ་གཏོ་
342

མདོ་སྡེ། ། ཀུན་ཕན་བདེན་པའི་གཟུངས།
བུ་འབུམ་སྲས་ཀྱིས་གསོལ་པ། རིན་ཆེན་གཅལ་བཀྲམ་པའི་ཁྲི་སྟེང་དུ་གཤེན་རབ་
བཞུགས་ལ། འཕྲུལ་ངག་བདེན་པ་གཡུང་དྲུང་ལྟ་བུའི་བོན། བདག་ཅག་འགྲོ་བའི་
དོན་དུ་བསྟན་དུ་གསོལ། ཡུན་དུ་བདེ་ཞིང་ད་ལྟ་ཕན་ཕྱིར་རོ། །ཅེས་ཞུས་པས། སྟོན་
པ་གཤེན་རབ་མི་བོ་རིན་པོ་ཆེའི་བདན་ལ་གཤེགས་ཏེ། ཕྱག་ན་སྲིད་པ་སྐོས་ཀྱི་ཆག་
ཤིང་བསྣམས་ནས། སྲིད་པ་གསུམ་ཁ་ལོ་འདྲེན་པའི་གསུང་ནི་ཕྱུང་། ཞབས་མཉམ་
པའི་དཀྱིལ་མོ་དཀྲུང་བཅས་ཏེ། སྤྱན་ཤངས་ཀྱིས་ཟོམས་ལ་ཕབ་ནས། མཉམ་པ་ངང་
གིས་ཏིང་ངེ་འཛིན་ལ་བཞུགས་སྩོ། ། དེ་ནས་སྟོན་པ་གཤེན་རབ་མི་བོས་མཛད་པ་
མཐར་ཕྱུང་པའི་ཕྱིར། ཐུགས་ལས་འོད་ཟེར་མང་པོ་བཀྱེས་ནས། སྣང་ཞིང་སྲིད་པའི་
གཏོ་འདི་དག་ཐམས་ཅད། ཁྱབ་པར་བཀང་ནས། སྲིད་པ་གསུམ་ས་ལེ་གསལ་བར་
བྱས་སོ། །
དེ་ནས་དེའི་ཚེ། སྟོན་པའི་སྤྱི་བོ་ནས་འོད་དཀར་པོ་སྐར་མ་པ་སངས་ཀྱི་མདོག་ལྟ་
བུ་བྱུང་ནས། ལྷའི་རིགས་དགེ་བ་དང་བདེ་བར་བྱས་སོ། །ཞབས་གཡས་པ་ནས་འོད་
ནག་པོ་གདུང་སོལ་བཅག་པ་འདྲ་བའི། དམྱལ་བའི་རིགས་དགེ་བ་དང་སྐྱིད་པར་
བྱས་སོ། །ཞབས་གཡོན་པ་ལ་འོད་སྨུག་ནག་བྱུང་སྟེ། ཡི་དྭགས་རྣམས་བདེ་བ་དང་
སྐྱིད་པར་བྱས་སོ། ། ལྟེ་བ་ནས་འོད་སེར་པོ་བྱུང་སྟེ། བྱོལ་སོང་གི་རིགས་བདེ་བ་དང་
དགེ་བ་བྱས་སོ། །ཐུགས་ཀ་ནས། འོད་དམར་ལ་དང་པ་གཅིག་བྱུང་ནས། མིའི་
རིགས་བདེ་བ་དང་དགེ་བ་བྱས་སོ། །སྨིན་འཚམ་ནས་འོད་དཀར་ནག་དུ་བྱུང་སྟེ། ལྷ་
མ་ཡིན་གྱི་རིགས་དགེ་བ་དང་བདེ་བ་ཞི་བར་བྱས་སོ། དེ་བཞིན་དུ་དེ་དག་ལ་འདུལ་
བའི་གཤེན་དྲུག་དུ་སྣང་ངོ༌། །འོད་ཟེར་དེ་དག་སླར་འདུས་པས། གསལ་བའི་འོད་
ཚོན་གང་དུ་སྣང་ངོ༌། །ཐུགས་ལ་ནི་གསལ། སྐུ་ལ་ནི་འདྲིལ། དབྱིངས་སུ་ཐིམ་མོ། །
དེ་དང་དེ་ལ་སྟོན་པས་ཀྱང་ཐུགས་དགྱེས་པའི་ཚུལ་བསྟན་ནོ། །དེ་ནས་དེའི་ཚེ་རི་
343

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རབ་ཀྱིས་ངོས་ནས་རྒྱལ་པོ་ཆེན་པོ་བཞི་གཤེན་རབ་གྱི་དྲུང་དུ་འོང་སྙོ། །དེ་ཡང་འཁོར་
རྣམ་པ་བཞི་དང་བཅས་པ་བུ་དང་བཅས། ཚ་འོ་དང་བཅས། སྤུན་དང་བཅས།
གཡོག་འཁོར་དང་བཅས། བློན་པོ་དང་བཅས་སྙོ། །དེའི་ཚེ་རྒྱལ་པོ་གཙུག་ཕུད་ཅན་
ཞེས་ཀྱང་བྱ། ཤེལ་དཀར་འོད་ཀྱང་བྱ་བ་ལས་སོགས་པའི། རྒྱལ་པོ་ཆེན་པོ་བཞིའི།
བསྐོར་བ་བྱེད་ནས་ལྷ་ཕྱག་འཚལ་ཏེ། ཞེ་ས་དང་གུས་པའི་བཀུར་སྟི་བྱས་ནས།
གཤེན་རབ་མི་བོ་ལ་མགྲིན་ཅིག་དུ་གསོལ་ཏོ། གཤེན་རབ་ལགས། སྐུ་བདེ་འམ་
བསྙུང་མི་མངའ་ལགས་སམ། གསོལ་ཟས་དང་ལྡན་ལགས་སྙམ། ཐུགས་བདེ་ལགས་
སམ། དགྱེས་པར་བཞུགས་ལགས་སམ། དགོངས་པ་ལ་བར་ཆོད་མི་མངའ་ལགས་
སམ། འཁོར་རྣམས་ཡོངས་སུ་སྨིན་པ་ལགས་སམ། འགྲོ་དོན་མཐར་ཕྱིན་པ་ལགས་
སྙམ། བདག་ཅག་གསོལ་ཞིང་ཞུས་ན་གནང་བ་ལགས་སམ། གཤེན་རབ་ཀྱིས་བཀའ་
སྩལ་པ། ཀྱིའ་རྒྱལ་པོ་ཆེན་པོ། ང་ནི་ལུས་ཀྱང་བདེ་སྟེ་ན་བ་མེད་དོ། །དེ་ཅིའི་ཕྱིར་ཞེ་
ན། སྐྱེ་བ་དུ་མར་གཞན་ལ་འཚེ་བ་སྤང་བའི་ཕྱིར་རོ། །ང་ལ་ནི་ནད་ཀྱང་མེད་དོ། །དེ་
ཅིའི་ཕྱིར་ཞེ་ན། གཞན་ལ་བརྡེག་པར་སྤང་པའི་ཕྱིར་རོ། །ང་ནི་བཟའ་དང་ལྡན་པ་སྟེ།
དེ་ཅིའི་ཕྱིར་ཞེ་ན། ཐམས་ཅད་སྦྱིན་པ་བཏང་བའི་ཕྱིར་རོ། །ང་ནི་སེམས་ཀྱང་བདེ་སྟེ།
དེ་ཅིའི་ཕྱིར་ཞེ་ན། གཡོ་དང་སྒྱུ་རུ་སྤང་པའི་ཕྱིར་རོ། །ང་ནི་དགའ་བ་འདུག་སྟེ། དེ་
ཅིའི་ཕྱིར་ཞེ་ན། འཁོར་བ་དང་མྱ་ངན་ལ་འདས་པའི་ཕྱིར། ང་ལ་དགོངས་པ་བར་
ཆོད་མེད་དོ། །དེ་ཅིའི་ཕྱིར་ཞེ་ན། རྣམ་པར་གཡེང་བ་སྤང་པའི་འཁོར་གྱིས་རྒྱུད་
ཡོངས་སུ་སྨིན་ཏེ། དེ་ཅིའི་ཕྱིར། གང་ལ་ཅི་འདུལ་བ་སྟོན་པའི་ཕྱིར་རོ། །འགྲོ་བ་
སེམས་ཅན་གདུལ་བྱའི་དོན་མཐར་ཕྱིན་ཏེ། དེ་ཅིའི་ཕྱིར་ཞེ་ན་མཛད་པ་མཐར་ཕྱིན་
པའི་ཕྱིར་རོ། །ཁྱོད་རྣམས་ཅི་དང་ཅི་འདོད་པ་ཞུས་ཅིག་ངས་གནང་བའི་སྐབས་སྦྱིན་
ནོ། དེ་ནས་རྒྱལ་པོ་ཆེན་པོ་བཞིའི་གསོལ་པ། ཀྱིའ་གཤེན་རབ་ལགས། དྲི་ཟ་དང་
344

མདོ་སྡེ། ཀུན་ཕན་བདེན་པའི་གཟུངས།
གྲུལ་བུམ། ཀླུ་དང་སྲིན་པོ་དང་། ཤ་ཟ་དང་གནོད་སྦྱིན་དང་། གདུག་པ་ཅན་དེ་
དག་འདུལ་བའི་སྔགས་དང་བོན་དང༌། ཐབས་དང་དགེ་བ་བསྟན་དུ་གསོལ།
གཤེན་རབ་ཀྱིས་བཀའ་སྩལ་པ། རྒྱལ་པོ་ཆེན་པོ་དག་ཁྱོད་ཀྱིས་འཁོར་རྣམ་པ་བཞི།
མི་རྣམས་ལ་འཚེ་བ་དང་། གནོད་པའི་སེམས་པ་འདི་ནི་ཤིན་དུ་ཡ་ངའོ། ། དེ་བས་དེ་
དག་འདུལ་བའི་སྔགས། བསྟན་པ་བྱའི་ཉོན་ཅིག །གསོལ་པ་གཤེན་རབ་ལགས།
བཀའ་སྩལ་པ་ཉན་ནོ། །ཞེས་གསོལ་ཏོ། །གཤེན་རབ་མི་བོས་བཀའ་སྩལ་པ། གནོད་
སྦྱིན་ནད་ཀྱིས་བཏབ་པ་ན། ཤ་བཀྲ་ནད་དང་དེ་བཞིན་གཡན། དེ་བཞིན་ཆང་ལ་
དགའ་བ་དང་། ཤིན་དུ་དམར་ལ་སྲེད་པ་དང་། དེ་བཞིན་འཁྲོ་དང་འཚིག་པ་དང་།
དེ་དག་རབ་དུ་བཟློག་པའི། སྔགས་ཚིག་དམ་པ་འདི་ཡིན་ནོ། བསྭཱ་ཨཱི་དེ་ཤོད་རམ་
སྤུང་གྱི་ནོ། ཧབ་སྟེ་ནན་ཏེ་ཤོ་རམ་ལི་བྱིན་སྤུང་ཁ་ཤ་པ། ཁ་རེན་དྷེ་སྭཱཧཱ་བྱོ༔ བདག་
དང་སེམས་ཅན་ཐམས་ཅད་བྱང་ཕྱོགས་སུ་བདེ་བ་དང་དགེ་བ་གྱུར་ཅིག །གནོད་
སྦྱིན་ལས་སོགས་པའི་གནོད་པ་ཐམས་ཅད་ལ་ཐར་བར་གྱུར་ཅིག །ཀླུའི་ནད་ཀྱིས་
བཏབ་པ་ན། གྲུམ་བུ་ནད་དང་ལྦ་བ་དང༌། རིམས་དང་ཤུ་བ་ལིང་ཏོག་དང༌། རྣག་
མཛེ་རུས་མཛེ་མེ་དབལ་དང་། ལྷོག་པ་འབྲས་དང་སྐྲང་པ་དང་། ཞའོ་འཐིང་པོ་
གྲུམ་བུ་དང་། དམུ་ཆུ་སྐྲན་དང་རྫིན་པ་དང་། མཛེ་ནད་བཅོ་བརྒྱད་འདི་དག་ཡིན།
དེ་དག་རབས་དུ་ཞི་བའི། སྔགས་ཚིག་དམ་རྫས་འདིར་གྲུབ་བོ། །བསོ་ཨོཾ་མུར་ཟང་ན་
ག་ར་ཙ་སཱཧཱ། དེ་ཤོ་ན་ག་ར་ཙ་སཱཧཱ། ཝེར་རོ་མུར་ཟང་ལྷན་ནེ་སྭཱཧཱ། སྲ་ཅུ་མུར་ཟང་
ཞི་ལ་སཱཧཱ། བདག་དང་སེམས་ཅན་ཐམས་ཅད་ནུབ་ཕྱོགས་སུ་བདེ་བ་དང་དགེ་བ་
གྱུར་བའི། ཀླུ་ལ་སོགས་པའི་གདོན་ལ་ཐར་ཞིང་དགེ་བ་གྱུར་ཅིག །གཤེན་རྗེའི་ནད་
ཀྱིས་བཏབ་པ་ནི། སེམས་རྣམས་འཕྱོ་དང་མི་དགའ་དང་། མདོག་ངན་ཁ་སྤུ་སེ་བ་
དང་། དེ་བཞིན་མཁྲིས་པ་གཤའ་ཡ་དང་། ནད་ཀྱི་རྣམ་གྲངས་ལས་སོགས་དང་།
345

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དེ་བཞིན་རིམས་དང་གཡེན་པའི་ནད། དེ་དག་རབ་དུ་བཟློག་པའི། སྔགས་ཚིག་
དག་ནི་འདི་ཡིན་ནོ། །བསྭོ་ཨོ་གྱག་གེ་གྲག་གེ་ནན་ཏི་ཞི་ནན༔ མ་ར་མ་ཧང་མ་ཧེ་དེ་
ཤོ་རམ༔ དེ་བ་ས་མ་པ་པད་མ་ཧ་ར་རམ། ཡ་མ་ཐོར་ཏོ་ཡ་མ་ར་ཙ་ཞི་བ་སཱཧཱ།
བདག་དང་སེམས་ཅན་ཐམས་ཅད་ལྷོ་ཕྱོགས་སུ་བདེ་བ་དང་དགེ་བ་གྱུར་ཅིག །
གཤིན་རྗེ་ལས་སོགས་པའི་གདོན་ལ་ཐར་ཞིང་རྒྱལ་བར་ཅིག །དྲི་ཟའི་ནད་ཀྱིས་
བཏབ་པ་ན། སྙིང་ལ་ཚོལ་ཁྲོལ་ཁྱེར་བ་དང༌། ལུས་ལ་བཀྲག་མདངས་མེད་པ་དང་།
སྙིང་ལ་སྡུག་བསྔལ་འདུས་པ་དང་། ཉི་མ་ནུབ་པ་དགའ་བ་དང་། དེ་བཞིན་སྨྱོ་བར་
སྟོན་པ་དང་། དེ་དག་རབ་དུ་བཟློག་པའི། སྔགས་ཚིག་དག་ནི་འདི་ཡིན་ནོ། །བསྭོ་
ཨོཾ་མ་རང་དེ་ཤོ་རམ། མ་མ་སྦ་ན་པ་ལ་ནག །མ་ཧེ་ཕྱོད་ཕུར་སིང་། ན་མ་ཏི་ཤི་ས་
མེད་ཉ། ཅེས་སོ། །དེས་བདག་དང་སེམས་ཅན་ཐམས་ཅད་ཤར་དུ་བདེ་བ་དང་དགེ་
བར་གྱུར་ཅིག །དྲི་ཟ་ལ་སོགས་པའི་གདོན་ལ་ཐར་ཞིང་རྒྱལ་བར་གྱུར་ཅིག །དེ་ནས་
དེའི་ཚེ་ལྷ་སངས་པོ་འབུམ་ཁྲི་དང༌། ཡབ་ལ་བདལ་དྲུག་ལ་སོགས་པ་རྣམས་ཀྱིས།
མེ་ཏོག་ནམ་མཁའ་ལྡིང་མང་པོ་སྟོན་པ་ལ་གཏོར་ནས་ཕྱག་འཚལ་ཏེ། འདི་སྐད་ཅེས་
གསོལ་ཏོ། གཤེན་རབ་ལགས། ཞལ་གདུག་ཟླ་བ་འདྲ་བ་ལ། གློ་བུར་སྤྲིན་གྱི་གྲིབ་
མས་གོས་ལགས་སམ། ཐུགས་གསལ་བའི་སྒྲོན་མེ་ལྟ་བུ་ལ། གློ་བུར་སྒྲིབ་ཤིང་མུན་
པས་མ་གོས་ལགས་སམ། སྐུ་ནོར་བུ་རིན་པོ་ཆེ་དང་འདྲ་བ་དེ་ལ། ཕྱི་རོལ་ལོག་པའི་
བདུད་ཀྱིས་མ་བརྩེ་ལགས་སམ། འཕྲིན་ལས་འདམ་གྱི་ཕུར་པ་འདྲ་བ་ལ། རྩོལ་བ་
ངན་པའི་བདུད་ཀྱི་མ་བརྩེས་ལགས་སམ། དགོངས་པ་བྲག་དང་འདྲ་བ་དེ་ལ། གཡོ་
རྩོལ་སྐལ་པ་ལྟ་བུ་མ་སྤྱོད་པ་ལགས་སམ། གཤེན་རབ་ཀྱིས་དགོངས་སྤྱོད་བ་གའི་ཀློང་
ནས་རིན་པོ་ཆེ། སྒྲོམ་བུའི་དགོངས་པ་བདེ་བ་ལགས་སམ། གཤེན་རབ་མི་བོས་
བཀའ་སྩལ་པ། ལྷའི་རྒྱལ་པོ་དག །ང་ནི་སྐུ་ཡང་བདེ༔ གསུང་ཡང་མ་འགག །
346

མདོ་སྡེ། ཀུན་ཕན་བདེན་པའི་གཟུངས།
ཐུགས་ཀྱང་གསལ། དགོངས་པ་ཡང་བདེ་འཕྲིན་ལས་ཀྱང་གྲུབ༔ མཉམ་པ་ལ་ནི་མ་
གཡོས་ནས། ད་ཡང་ངས་སྲིད་གསུམ་ཁ་ལོ་གྱེན་ལ་དྲང་པ་དང་། འཁོར་རྣམས་ཤེས་
པའི་རྒྱུད་སྨིན་པ་བྱ་བའི་ཕྱིར། བོན་འཕྲུལ་ངག་བདེན་པ་ཀུན་ལ་ཕན་ཞིང་བདེ་བ་
ཞེས་བྱ་བ། གདོན་ཐམས་ཅད་ལས་ཐར་བར་བྱེད་པ། གཞན་གྱིས་མི་ཐུབ་པ། ཐུལ་
བར་དགའ་ཞེས་བྱ་བའི་བོན། སྔགས་ཀྱི་རྒྱལ་པོ་འདི་བཤད་ཀྱིས། རབ་དུ་དྭངས་བས་
འདི་ལ་མཉན་པ་གྱིས་ཅིག །ལྷའམ་མི་གང་གིས་སྔགས་ཀྱི་རྒྱལ་པོའི་མདོ་འདི་མཉན་
ན། འབྲས་བུ་ཐར་པ་ཐོབ་པ་དང་། ཚེ་འདི་དང་ཕྱི་མ་ལ་བདེ་བ་དང་། བསམ་པ་
ཀུན་ཡིད་བཞིན་དུ་འགྲུབ་པ་འགྱུར་རོ། ། ཐེ་ཙོམ་དང་ཡིད་གཉིས་མི་བྱའོ། །ལྷ་རྣམས་
ཀྱིས་གསོལ་པ། གཤེན་རབ་ལགས། སྔགས་ཀྱིས་རྒྱལ་པོ་ཕན་པར་མཛད་པ་དེ།།
བདག་དང་འཁོར་རྣམས་ལ་རྒྱས་པར་བཤད་དུ་གསོལ། དེ་ཅིའི་ཕྱིར་ཞེ་ན། དུས་ལྔ་
བརྒྱའི་ཐ་མ་ལ། སེམས་ཅན་དགའ་བདེ་བ་ཉུང་ལ་མི་བདེ་བ་མང་བའི་ཕྱིར་རོ། །དེ་
བཟློག་པའི་སྔགས་ཀྱི་གཞི་འདི་དག་རབ་དུ་རྒྱས་པ་བཤད་དུ་གསོལ། གཤེན་རབ་མི་
བོས་བཀའ་སྩལ་པ། ལྷ་དང་དེ་བཞིན་ལྷ་མ་ཡིན། མི་འམ་ཅི་དང་ལྟོ་ཕྱེ་དང་།
བདུད་དང་རྒྱལ་པོ་ཀླུ་དང་གཉན། ས་བདག་སྲིན་པོ་གཏོད་དང་ནི། དེ་བཞིན་སྲིན་
པོ་གཟི་བྱིན་འཕྲོག །རླུང་ལྷ་དྲི་ཟ་གཤིན་རྗེ་དང་། བཙན་བཙུན་གང་ཡིན་མ་ལུས་
དང་། བརྗོད་བྱེད་གནོན་པོ་མི་མ་ཡིན། གང་དག་དེ་བཞིན་སྡང་སེམས་ཅན།
གནོད་པར་བྱེད་པའི་གདོན་རྣམས་ནི། ས་དང་ནམ་མཁའ་ལ་རྒྱུག་པ་དང༌། དེ་
བཞིན་ཆུ་ལ་གནས་པ་རྣམས། འདི་བཤད་པ་ན་ཉན་པར་གྱིས། གལ་ཏེ་མི་ཉན་
འདས་པ་ན། མགོ་ལུས་སྙིང་ཡང་ཚལ་པ་བཀའ། རང་སྲོག་ཡར་བ་སོང་ན་རེ།
སྔགས་ཚིག་ཟབ་མོ་འདི་ཡིན་ནོ། འདི་ལྟ་སྟེ། མུ་ཉག་ཁ་ལ་ཕུ་རུ་ཙུ་ཏ་མ་ཉག་སཱཧཱ།
ཏུ་ཏེ་ཏུ་ཏེ་ཤན་ནེ་ཤན་ནེ་སཱཧཱ། གང་ཞིག་འདི་ནི་དྲན་པ་དང་། དེ་བཞིན་དུ་ནི་
347

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བཟླས་པ་དང་། བརྗོད་པས་གནོད་པ་ཀུན་ལ་ཐར། དེ་བཞིན་ཕོ་བ་ན་བ་དང་།
དུག་དང་ནད་རྣམས་ཐམས་ཅད་ནི། རབ་དུ་ཞི་བར་བྱེད་པའོ། །གཞན་ཡང་ལྷའི་
རྒྱལ་པོ་དག །གང་ཞིག་མི་དང་དེ་བཞིན་གཞན། ནད་དང་རྒྱུ་གཟེར་ན་བ་དང་། དེ་
བཞིན་ཁྲག་དང་སྐྱུག་པ་དང་། སྐྱ་རིམ་ལ་སོགས་ཕོ་བའི་ནད། དེ་དག་རབ་དུ་
བཟློགས་པའི། སྔགས་ཚིག་དག་ནི་འདིར་གྲུབ་ཤོག །གསང་བའི་གྲུབ་སྔགས་ནི་འདི་
ཡིན་ནོ། །ཨོཾ་བྱ་ཀི་ལི། ན་མ་ཀི་ལི། ཛི་ཧ་བུ་ནན། པུ་མེ་ཏ་ར་ཡ་སཱཧཱ། པུ་མང་ཀ་བུ་
ལིང་ཀ་ལང་ལང་ཀཿ མི་འབུ་ངན་ཁ་ལ་མི་བཞིན་མུ་ཉག ། ཕུ་ཙུ༔ བརྒྱ་དང་དེ་
བཞིན་བརྒྱད་བཟླས་ནས། རིམས་དང་མེ་དབལ་ཕོ་བའི་ནད༔ དེ་དག་ཐམས་ཅད་
རབ་དུ་ཞི་བར་བྱེད། གཞན་ཡང་སེམས་ཅན་སྤྱོད་པ་ངན། ལས་ངན་སྡིག་པ་སྤྱོད་པ་
དག །དམར་སློ་ཐབ་དང་འདྲེས་པ་དང་། གང་ཞིག་དེའི་འབྲས་བུ་སྨིན། ཐབ་གཞོབ་
དུས་མན་ངན་ཤོར་ནས། སྲིད་གསུམ་དྲེག་པའི་གདོན་རྣམས་སླང་། ག་ལ་ཐུན་དང་
འབྲུག་བཞིན་ནོ། །དེ་ལ་ཐབ་གཞོབ་བཟློག་པའི་སྔགས། བདེན་པའི་འཕྲུལ་ངག་བོན་
གྱི་སྔགས། རབ་དུ་གསང་བ་འདི་ཡིན་ནོ། བསྭོ་ཨཱ་ཡ་ཐན་ན་ཐན་སད་ན་ལེ་ཐན་
སཱཧཱ། སེམས་ཅན་ཐབ་དང་གཞོབ་ཤོར་བའི། ཅི་ཡང་ཐུབ་པའི་སྔགས་འདི་བཟླས།
མཛེ་ལ་སོགས་པའི་ནད་རྣམས་དང༌། སྐྲང་འབུར་འབྲས་དང་ལྷོག་པ་དང༌། ཡིད་
དྭགས་ལ་སོགས་པའི་གློ་བུར་ནད༔ ཐབ་གཞོབ་ལས་ཀྱིས་བསླང་པའི་ནད། ཡི་དྭགས་
མིང་ནས་གནོད་པའི། མི་ལ་སོགས་པའི་ཉེས་པ་འོང་བ། ཐབ་སྔགས་འདིའི་འཇོམ་
པར་བྱེད། གྲངས་ནི་ལྔ་བཅུ་རྩ་བཞི་འམ། དེ་བཞིན་ཉི་ཤུ་རྩ་བདུན་གྱིས། ལྟས་ངན་
ཐབ་གཞོབ་བཟློག་པར་ངེས། དེ་ནས་དེའི་ཚེ། སའི་ལྷ་མོ་གསེར་ལོང་སྤྱོད་ཀྱིས། སྐུ་
མདོག་མངོན་དུ་ཕྱུང་ནས། ལུས་གསེར་གྱི་ཁ་ཏོག་བལྟས་པའི་མི་ངོམ་པའི། སྙན་པའི་
གསུང་ཅན། རིག་པའི་ཐུགས་ཅན། ཕྱག་ན་བཀྲ་ཤིས་ཀྱི་བུམ་པ་བསྣམས་པ་ཅིག །
348

མདོ་སྡེ། ཀུན་ཕན་བདེན་པའི་གཟུངས།
སྟོན་པ་གཤེན་རབ་མི་བོའི་སྤྱན་སྔར་བྱུང་ནས། མོས་ཕྱག་ཞུམ་བུས་ཞེས་ཕུལ་ཏེ།
སྟོན་པ་ལ་ཞུས་པ། སྟོན་པ་གཤེན་རབ་མི་བོ་ལགས། ས་ནི་ཀུན་གྱིས་འབྱུང་གནས་ཏེ།
འབྱུང་བའི་རྒྱལ་པོ་ས་ཞེས་བྱ། ཀུན་གྱི་རྟེན་དང་གནས་ཡིན་པས། ས་ལ་གནས་པའི་
སེམས་ཅན་ལ། ལྷོག་པ་གདུག་པ་མ་རུང་པ། རླན་དང་གཤེར་ལ་གནས་བཅས་ནས།
སའི་སྟེང་ནས་རྒྱུ་བ་ཡིས། མི་ལས་སོགས་པའི་རྣམ་པ་འཚེ། དེ་དག་རབ་དུ་བཟློག་པ་
དང༌། སྲུང་བའི་སྔགས་ཚིག་བཤད་དུ་གསོལ། གཞན་ཡང་སྟོན་པ་གཤེན་རབ་མི་བོ་
ལགས། ས་བདག་གདུག་པའི་དབལ་ནད་དང་། དེ་དག་སྲུང་བའི་སྔགས་ཅིག་ཞུ།
ཞེས་ནི་གུས་པས་རབ་གསོལ་ལོ། །
དེའི་ཚེ་སྟོན་པ་གཤེན་རབ་ཀྱིས། ཉིད་ཀྱི་ཞལ་ནས་ལྗགས་བཟང་བ། ལེབ་རྒན་
དར་ལྕེ་ཕྱར་བ་འདྲ། རིང་ལ་ཡང་པ་བསྐྱང་ནས་ཀྱང་། འོད་ཀྱིས་སྲིད་པ་གསུམ་
བཀང་ནས། འདི་སྐད་ཅེས་ནི་སྐད་བཏོན་པ། སྲིད་པའི་རྩེ་མོ་གྲགས་པར་གསུང་། ལྷ་
མོ་གསེར་གྱིས་མདངས་ལྡན་མ། ཁྱོད་ཀྱིས་རེ་བ་བསྐང་པ་དང་། འགྲོ་བ་མི་ལ་སོགས་
བདེ་བ་དང་། གདུག་པའི་གཉེན་ལྷོག་བརྟུལ་བའི་ཕྱིར། རབ་དུ་གསང་བའི་སྔགས་
ཚིག་བསྟན། འདི་ལྟ་སྟེ། ཡ་ཧ་ལམ་ཤི་ཤི་གྱོ་བུ་གྱོ་ཚེ་ཚེ༔ མ་མ་གྱོན་གྱོན་ལྐོག་གྱིན་
གྱིན། དུག་སད་ནད་དུག་གྲམ་བྷོ། འདི་དག་རབ་དུ་བཟླས་པའི། ལྷོག་པ་དཀར་ནག་
གང་ཡང་རུང་ མ་ཞི་བ་ལྟ་མི་འོང་སྟེ། བརྗོད་དམ་ཐོས་སམ་ཀློག་པས་གྲུབ། གཞན་
ཡང་ལྷ་མོ་འདི་ལྟར་ཏེ། ས་བདག་ལ་སོགས་གནོད་པའི་རིགས། བྱོལ་སོང་མཐུ་ཆེན་
དེ་དག་ལ། བདེན་པའི་བོན་གྱིས་གསུང་བསྒྲག་པས་ན། བདེན་པ་དམ་པའི་སྔགས་
སྨྲས་པ། བསྭོ་ཨོཾ་མ་ཧེ་མུ་ཡེ་རྒྱུང་ཚ་ཞི། དམུ་ར་ད་ཧན་པ་ཏ་ཡ། ཅུ་ཕྱིང་རད་ཅིན་
ཝེར་ཞེན་ནོ། །ཧུན་སྤུང་དེ་གྱེར་ཧ་ལོ་སིང་། ཀིར་ཀར་ཉི་འབར་ཡང་སྣེ་སིང་། མ་མ་
ཞི་ཞི་གྲམ་དུ་ལང་། ས་ལ་སོགས་པ་གནས་བཅས་ནས། བདག་དང་གཞན་ལ་གནོད་
349

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པའི་རིགས། དེ་དག་གདུག་པར་ཞི་བར་ཤོག ། ཞི་བར་གྱུར་ཅིག་སའི་བདག །འཕྲུལ་
ངག་བདེན་པའི་གསུང་ཉོན་ཅིག །བྱམས་པའི་ཡིད་ཀྱིས་སྔགས་འདི་བཟླས། བདེན་
པའི་ཚིག་གིས་བཤད་པ་ན། གདུག་པའི་ས་བདག་ཞི་བར་འགྱུར། དེ་ནས་ཡང་ལྷ་
མོའི་གསོལ་པ། སྟོན་པ་གཤེན་རབ་བླ་མ་ལགས། ས་ནི་དུག་གི་འབྱུང་གནས་ལགས།
དུག་ནད་བཟློག་པའི་སྔགས་བསྟན་དུ་གསོལ། གཤེན་རབ་མི་བོས་བཀའ་སྩལ་པ།
ལྷ་མོ་བརྟེན་མ་གསེར་ལོང་སྤྱོད། ས་ནི་དུག་གི་ཕ་ཡིན་ཏེ། ས་ནི་དུག་གི་མ་ཡང་
ཡིན། དུག་རྣམས་ཐམས་ཅད་ས་ལས་བྱུང་། གསང་བ་ལག་ཆེན་སའི་བདག །གསེར་
ལོང་སྤྱོད་ནི་སའི་ལྷ། ཁྱོད་ཀྱིས་ལྟོ་བར་དུག་སོད་ཅིག །རབ་དུ་སྲུང་བའི་སྔགས་ཅིག་
བསྟན། དད་བཅས་གུས་པས་མཉན་པར་གྱིས། བསྭཱ་ཨོཾ་དུ་ལུ་དུ་ལུ་ཀུ་རུ་ཀུ་རུ་བ་
ཛཱར་སཱཧཱ། ཉུངས་དཀར་བཟང་པོ་འབྲུ་བདུན་ལ། བརྒྱ་དང་རྩ་བརྒྱད་བཟླས་ནས་
ནི། གཙང་མའི་ཆུ་ལ་བཏབ་སྟེ་བླུག །གཤེན་རབ་རྣམས་ལ་ཕྱག་ཀྱང་འཚལ། སའི་
ལྷ་མོ་ལ་གསོལ་བ་བཏབ། དེ་ནས་མིའི་ཁ་ནས་བླུག །ཕྱི་དང་ནང་གི་དུག་ལས་ཐར།
དུག་ནད་སྡུག་བསྔལ་ཞི་བར་བྱེད། དེ་ནས་དེའི་ཚེ། སྟོན་པ་གཤེན་རབ་མི་བོའི་དྲུང་
དུ། ཡུལ་འགུར་རྣའི་སྟོན་པ། རྒྱལ་པོ་མུ་སྟེགས་བ་མང་པོའི་སྟོན་པ། ཡོད་པ་དང་
རྟག་པ་དང་བདེ་བ་སྟོན་པ། ལྟ་བ་ཕྱི་མའི་མཐའ་དེ་བཞིན་དུ་འཛིན་པ། ལོག་པའི་
སྟོབས་དང་ལྡན་པ། མཐུ་དང་རྫུ་འཕྲུལ་དང་ལྡན་པ། རྒྱལ་པོ་ལོག་པ་འདྲེན་པ་
དམག་ཁ་ལོ་བསྒྱུར་བ། མིང་ཡང་དག་བདེན་པ་ཞེས་བྱ་བ་ཅིག །འཁོར་གཡོག་སྟོང་
དང་ལྡན་པ། བཙུན་མོ་ཉི་ཤུ་སྙད་ཡོད་པ་དེས། རང་གིས་རྟོག་པའི་མཐའི་བོན་སྟོན་
པ་ནི། འདི་སྐད་ཟེར་རོ། །བདག་ནི་སྟོན་པ་ཡང་དག་རྫོགས་པ་ན་རེ། འཇིག་རྟེན་
ཡོད་དོ། །བདག་ཡོད་དོ། །རྟག་པར་ཡོད་དོ། །མི་ཡོད་དོ། །འདི་དང་ཕྱི་མ་དང་སྔ་
མའི་མིང་ཁོ་ནར་ཡོད་དོ། །དེ་བཞིན་དུ་ལྷ་དང་། ལྷ་མ་ཡིན་དང༌། དུད་ཏི་དང༌།
350

མདོ་སྡེ། ། ཀུན་ཕན་བདེན་པའི་གཟུངས།
མུར་ཟང་དང་། པྲིང་རྒྱུད་དང་། ན་རག་དང༌། འགྲོ་བ་རིགས་དྲུག་ཡོད་དོ། །སྒོ་ང་
ལས་སྐྱེས་པ་ཡོད་དོ། །དེ་བཞིན་དུ་རྫུས་པ་དང་། མངལ་དང་དྲོད་ལས་སྐྱེས་པ་ཡོད་
དོ། ། ལྷའི་ལམ་དང་། མིའི་ལམ་དང་། བྱོལ་སོང་གི་ལམ་དང་། ཡི་དྭགས་གི་ལམ་
དང༌། དམྱལ་བའི་ལམ་དང་། དེ་དག་ཀྱང་གཏོ་བྱས་པ་མ་ཡིན་ཏེ། ཡེ་སྲིད་པའི་
སྲིད་པ་ལས་བྱུང་ངོ༌། །ཞེས་ཟེར་རོ། །བདག་གིས་ནི་སྲིད་གཏོ་དང་དཔྱད་བྱས་ནས།
ངན་པ་ལས་བཟང་བ་དང་། དབུལ་བ་ལས་ཕྱུག་པ་ལ་སོགས་པ་ནི་བསྒྱུར་དུ་བཏུབ་
སྟེ། དཔེར་ན་རྡོ་བ་ལ་བཞུ་བཏུལ་བྱས་ནས། ལྕགས་འབྱུང་བ་དང་འདྲའོ། །དེ་ཡང་
སྐྱེས་པའི་སྡེ་གཞན་ཏུ་མི་ལས་ལྷ་དང་བྱོལ་སོང་ལ་སོགས་པ་ནི་མི་འགྱུར་ཏེ། དཔེར་
ན་སོལ་བ་ལ་བཟོ་དང་བྱ་བྱེད་བྱས་ཀྱང་ནོར་བུ་མི་འདྲའོ། །ཞེས་ཟེར་བ་ནི། འབྱོར་པ་
ནི་ཆེ་ང་རྒྱལ་དང་གྲགས་པ་ནི་རྒྱས། མཐུ་རྩལ་སྔགས་ནི་གྲགས་པ་ལས། དུས་གང་
གི་ཚེ་མི་དེའི་བཙུན་མོ་མང་དུ་བླང་ཀྱང་བུ་མ་རྙེད་པ་དེའི་ཚེ། རྩིས་དང་བློ་དང་ལྟས་
པ་ཀུན་བསོག་སྟེ། གཏོ་དཔྱད་མཐའ་ཡས་པ་བྱས་ཀྱང་བུ་མེད་དོ། །དེའི་ཚེ་བློན་པོ་
ཞེས་པ་ལེགས་ཞེས་ལ་སོགས་པའི་འཁོར་དེ་དག་ན་རེ། སྟོན་པ་ཆེན་པོ་འཇིག་རྟེན་མི་
འཕན་པ་དང་། ཕྱུག་དབུལ་བ་ཡོད་དོ། །རྟག་པར་ཡོད་དོ། །བུ་མང་བ་ཡོད་དོ། །
མེད་པ་ཡང་ཡོད་དོ། །སྟོན་པ་ལ་སྲས་ནི་སྲིད་པ་ཕྱའི་མ་བསྐོས་ཀྱིས། གཏོ་དཔྱད་མ་
མཛད་ཅིག ། དེ་ནས་གལ་ཏེ་མཛད་པ་ན། མིའི་སྟོན་པ་གཤེན་རབ་མི་བོ་དེས། གཏོ་
ཆེ་ལ་དཔྱད་རིང་བ། རེས་འགའ་ནི་ཡོད་པའི་གྲུབ་མཐའ་འཛིན། རེས་འགའ་ནི་མེད་
པའི་ལྟ་བ་ལ་བསྟེན། རེས་འགའ་ནི་གང་དུ་མི་འཛིན་ཏེ། གང་དད་པ་འབྱོར་པ་དེའི་
དྲུང་དུ་གཤེགས་ཅིག །སྲས་མཐོང་པའི་གཏོ་ཞུས། མི་འཕེན་པའི་དཔྱད་ཞུས། གར་
ཞའི་སྔགས་ཞུས། རྒྱལ་པོས་སྨྲས་པ་ཁྱོད་ཀྱིས་ཟེར་བ་བཞིན་ཡིན་ན། སྟོན་པ་དེའི་
དྲུང་དུ་འདོང་ངོ༌། །དེའི་ཚེ་སྟོན་པ་ཡང་དག་པ་བདེན་པ་བཙུན་མོའི་ཚོགས་དང་
351

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འཁོར་གཡོག །སྟོང་དང་སོང་བ་འགྱུར་ཏེ་ཕྱིན་ནས། སྟོན་པ་ལ་མཆོད་པ་བསམ་གྱིས་
མི་ཁྱབ་པ་བྱས་ནས་བསྐོར་བ་བྱས་ཏེ། འདི་སྐད་ཅེས་གསོལ་ཏོ། །བདག་དང་འཇིག་
རྟེན་ཡེ་ནས་ཡོད། སྟོན་པ་ཁྱོད་ཀྱང་ཡོད་པར་སྟོན། བདག་ཀྱང་དེ་བཞིན་ཁྱོད་ལྟ་
བུ། བདག་ལྷའི་གཏོ་དཔྱད་བསམ་བྱས་ཀྱང་། སྐྱེས་རྒྱུད་འཛིན་པའི་བུ་མ་མཆིས།
འདི་ལྟར་ལགས་ན་མི་མཐོང་ངམ། འོན་ཀྱང་གཏོ་དང་དཔྱད་དུ་གྱིས་ཅིག །སྟོན་པ་
ཁྱོད་ལ་བདག་ཞུ་འོ། །དེ་ལ་གཤེན་རབ་ཀྱིས་དགྱེས་པར་མཛད་ནས། བཀའ་སྩལ་པ།
སྟོན་པ་ཆེན་པོ་འཇིག་རྟེན་དང་བདག་དང་ཐམས་ཅད་ཡོད་དོ། །ལས་དགེ་སྡིག་ཡོད་
དོ། །ཡང་དག་པ་ཀུན་ཀ་ཡོད་དོ། །ཁྱོད་ལ་ཡང་སྲས་ཀྱིས་སྐལ་བ་ཡོད་དོ། །ཡང་
དག་པར་ཡོད་དོ། །སྲིད་པའི་གཏོའ་ཡོད་དོ། གྲུབ་པའི་སྔགས་ཡོད་དོ། ཅེས་གསུངས་
པས། སྟོན་པ་དེ་འཁོར་དང་བཅས་པས། སྟོན་པ་ལ་དད་པ་སྐྱེས་ནས། ཨེ་མ་ངོ་
མཚར་ཆེ། སྟོན་པ་ཆེན་པོ་ལེགས་པར་གསུང་ཅིག །བདག་ཅག་ནི་ཁྱོད་ཀྱིས་གསུང་
པ་ལ་ཉན་ནོ། །ཞེས་ངོ་མཚར་དུ་གསོལ་པ་དང་། དེ་ལ་སྟོན་པ་གཤེན་རབ་ཀྱིས་
བཀའ་སྩལ་པ། སྟོན་པ་ཆེན་པོ་གང་ཞིག་བུ་མང་བར་འདོད་ན། རིག་པ་ཕྱིའི་སྔགས་
གྲུབ་པ་གཤེན་གྱིས་གཏོལ། སྲིད་པ་ཡོད་པ་བརྟེན་པ་འདི་ཡིད་ལ་བྱས་ནས། ཉིན་
ལན་གསུམ་མཚན་ལན་གསུམ་བཟླས་སོ། ། དེ་གང་ཞེ་ན། དམུ་ར་ཏ་ཧན་པ་ཏ་ཡ། །
ད་དེ་པ་ད་དེ༔ ཨུ་པ་དྷ་ད་དེ་ཐགམ་པ་ར་ཨ་པ་དྷ་ནི་བདག་གིས་་ན། ཀ་རྨི་ཀ་ན་
ན། པྲ་ཏ་མི་ཏ་ནན། ཤག་ཤུ་མོ་ཧ་ནད་ཀ་ར་མི། ཤོ་ཏྲ་མོ་ཧ་ནད་ཀ་རོ་མི། ཛི་ཧ་
གྲ་ཧ་ནད་ཀ་རོ་མི། ཛ་པ་ནན། སྟམ་པ་ནན། མོ་ཧ་ནན། པྲ་མོ་ནན། སྟོན་པ་ཆེན་
པོ། གང་ལ་ལ་ཞིག་གིས། རིག་པ་ཕྱའི་སྔགས་འདི་སྐུད་པ་སྣ་ལྔ་ལ། བརྒྱ་རྩ་བརྒྱད་
དུ་བཟླས་ནས། མཆོད་པ་གཞུང་བཞིན་བྱས་ནས། བཙུན་མོའི་ལག་པ་གཡོན་ལ་
བཅིང་ནས། བུ་ཙ་རིགས་རྒྱུད་འཕེལ་ཞིང་ལྡན་པ་འགྱུར་རོ། །ནད་དང་རིམས་དང་
352

མདོ་སྡེ། ཀུན་ཕན་བདེན་པའི་གཟུངས།
དུག་དང་མཚོན་དང་མེ་དང་ཆུ་དང༌། དགྲ་དང་རྒོལ་བ་ཀུན་ལ་རྒྱལ་བར་འགྱུར་
རོ། །གཞན་ཡང་སྟོན་པ་ཆེན་པོ། ལས་དགེའ་བ་དང་སྡིག་པ་ཡང་ཡོད་པ་བསྟན་
གྱིས་ཉོན་ཅིག །དགེ་སྡིག་ལས་ནི་ལྗང་བུ་དང་འདྲ། སྟོན་པའི་ཐུགས་རྗེས་ཀུན་སྙོམ་
པ་ཉི་ཟླ་བཞིན། འདི་ལྟར་སྣང་ཀུན་སྣང་ལ་རང་བཞིན་མེད། ཡོད་པ་མེད་པ་གང་
ལྟར་བརྟག་དུ་མེད། དེ་ཕྱིར་ཡང་དག་དོན་ལ་མཁས་པ་གྱིས། ལྟ་བ་སྔ་མ་བྱི་སྦའི་
སེམས་སྤང་ལ། སྤྱོད་པ་ཕྱི་མ་ཐར་པའི་འབྲས་བུ་བསྒྲུབ། ཅེས་གསུང་པས། སྟོན་པ་
དེ་དག་མགུ་ལ་དད་པ་སྐྱེས་ཏེ། ཡང་དག་པའི་དོན་ལ་འཁོར་དང་བཅས་པ་དད་པ་
སྐྱེས་ནས། བོན་ཉིད་ཀྱིས་སེམས་དུལ་ཏེ། རང་རིག་པའི་དོན་ཤེས་ཏེ། རང་གི་གནས་
སུ་ཕྱིན་ནོ། །ཚུལ་བཞིན་དུ་སྔགས་དང་མཆོད་པ་བྱས་པས། བུ་ཡང་མང་དུ་འཁྲུང་
སྟེ། སྟོན་པའི་བོན་འཕྲུལ་ངག་བདེན་པ་ལ་སྤྱོད་པར་འགྱུར་རོ། །དེའི་ཚེ་གཤེན་རབ་
ཀྱིས་གཏོའ་བུ་འབུམ་སྲས་ལ་བཀའ་སྩལ་པ། གཏོའི་བུ་འབུམ་སྲས་སྟོན་པ་ཡང་དག་
པར་བདེན་པ་འདི་ནི། ང་ཡིས་བསྟེན་པའི་གཞུང་འདིས་ཐར་པ་ཐོབ་ནས། རང་རིག་
པ་སྐྱེས་པ་ནི། སྔོན་གྱིས་ལས་ཡིན་པ་ཤེས་པར་གྱིས་ལ། སྔགས་ཀྱིས་རྒྱལ་པོ་འདི་དག་
ང་འདས་པའི་འོག་དུ། མི་དང་མི་མ་ཡིན་པའི་སེམས་ཅན་ཐམས་ཅད་ལ་ཕན་པ་གྱིས་
ཤིག །དེ་ནི་དོན་དང་འབྲས་བུ་ཆེན་པོ་འགྱུར་རོ། །དེ་སྐད་དུ་བཀའ་སྩལ་པས། དེ་
དག་རབ་དུ་དགའ་ཞིང་། ལྷ་དང་ཀླུ་དང་ལྷ་མ་ཡིན་དང་། དྲི་ཟ་ཐམས་ཅད་ཀྱིས་ཨེ་
མ་ཧོ། ། ངོ་མཚར་ཆེའོ། །ཞེས་བསྟོད་ཅིང་ཕྱག་བྱས་ཏེ། རབ་དུ་དགའ་བ་གྱུར་ཏོ། །
ལྷའི་བོན་ཀུན་ལ་ཕན་ཞིང་བདེ་བ་ཞེས་བྱ་བའི་མདོ་རྫོགས་སོ། །དགེའོ། དག་གོ །
བཀྲ་ཤིས་པར་གྱུར་ཅིག །
353

ལྷའི་བོན་འཇིག་རྟེན་ཀུན་ལ་ཕན་པའི་
གཟུངས་བཞུགས་སོ། །
༄༅། །ཞང་ཞུང་སྐད་དུ། ཅི་དན་ཀུན་དུན་ཏེ་ཀ་ཀྱེར། གྱེར་སྤུངས་ཝང་ལ་དུན་
གུ་ཧྲུན། བོད་སྐད་དུ། འཇིག་རྟེན་ཀུན་ལ་ཕན་པའི་བོན། སྟོན་པ་གཤེན་རབ་སྐུ་ལ་
ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་ཅིག་ན། སྟོན་པ་གཤེན་རབ་མི་
བོ་ནི། ཡུལ་བྱིང་འཛིན་གྱི་གྲོང་ཁྱེར་ཡངས་པ་ན་བཞུགས་ཏེ། འཁོར་གྱི་དམ་པ་ཡེ་
གཤེན་སུམ་བརྒྱའ་དྲུག་ཅུ་དང་། གཞན་ཡང་གནོད་སྦྱིན་གྱི་སྡེ་དཔོན་ཧ་ལ་གདོང་ལ་
སོགས་པ་དང་། མི་ཡི་རྒྱལ་པོ་ཁྱེ་ཤ་ལ་སོགས་པས་བསྐོར་ཏེ། སེམས་ཅན་རྣམས་ལ་
བོན་སྟོན་ནོ། །ཐམས་ཅད་ཕན་པ་དང་བདེའ་བ་དང་ཤ་སྟག་སྟེ། གཞན་ཡང་དུལ་
བ་དང༌། འཇམ་པ་དང་ལྡན་ཏེ། གསུང་སྙན་པོ་སྨྲས་པ་ཞལ་འཛུམས་པ་དང་ལྡན་
ནོ། །གྲོང་ཁྱེར་དེ་ནས་གནས་པའི་མི་ཐམས་ཅད་ཡང་། ཞི་བ་དང་བདེའ་བ་དང་ཤ་
སྟག་གོ །དེའི་ཚེ་གྲོང་ཁྱེར་དུ། མི་བདེ་བ་དག་བྱུང་ནས། རྒྱལ་པོ་ཁྱེ་ཤའི་སྟོན་པ་ལ།
རིན་པོ་ཆེའི་ན་བཟའ་འཕྲུགས་སུ་སྦྱོར་བ་ཕུལ་ཏེ། མཆོད་པའི་རྣམས་གྲངས་ཀྱིས་
མཆོད་ནས། རྒྱལ་པོ་དེ་པུས་བཙུག་ཐལ་སྦྱར་གུས་པའི་ཚུལ་ཕྱུང་ནས། ཞུས་པ།
ཀྱིའ་སྟོན་པ་ལགས། གྲོང་ཁྱེར་ཡངས་པའི་ནད་དང་། མི་བདེའ་བ་བསལ་དུ་གསོལ།
ཞེས་ཞུས་པ་དང་། དེའི་ཚེ་སྟོན་པ་གཤེན་རབ་ཀྱིས། དུང་གི་ཚེམས་བར་ནས། རིན་
པོ་ཆེ་ལྟ་བུའི་ལྗགས་བརྐྱང་སྟེ། ཞལ་འཛུམས་པར་མཛད་དོ། ཞལ་ནས་འོད་ཟེར་
354

མདོ་སྡེ། ཀུན་ལ་ཕན་པའི་གཟུངས།
མང་པོ་ཁ་དོག་སྣ་ཚོགས་པ་འཕྲོས་ཏེ། སྟོང་གསུམ་ཐམས་ཅད་ཁྱབ་པར་བསྐོར་ཏེ་
བཀོང་ནས་སླར་སྟོན་པ་ལ་ལན་གསུམ་བསྐོར་བ་བྱས་ཏེལa
 ། དབུ་ཡི་གཙུག་དུ་ཐིམ། དེ་
ནས་གཤེན་རབ་ཀྱིས་རྒྱལ་པོ་ཁྱེ་ཤ་ལ་བཀའ་སྩལ་པ། རྒྱལ་པོ་ཆེན་པོ་སྙན་གསོན་ཅིག
གྲོང་ཁྱེར་གྱི་ནད་དང་མི་བདེ་བ་བསལ་བའི་ཐབས་ཆེན་པོ། བོན་འཕྲུལ་ངག་བདེན་
པ་འདི་བསྟན་གྱིས་ཉོན་ཅིག །ཀྱིའ་རྒྱལ་པོ་ཆེན་པོ་རིམས་ནད་ཞི་བར་བྱ་བའི་སྔགས་
འདི། གྲོང་ཁྱེར་གྱི་སྲང་གི་མདོའ་ལ་བྲིས་ཏེ། གདབ་པར་བྱའོ། །དེ་ཡིས་ནད་དང་
རིམས་ཐམས་ཅད་ཞི་བར་འགྱུར་རོ། ། ཨོཾ་ཧ་ལི་ཧ་ལི་ཧུ་ལི་ཧུ་ལི། བྱི་ཙ་ར་ཙ་ར་ཡེ་
སྭཱཧཱ། རྒྱལ་པོ་ཆེན་པོ་མཐུའ་དང་ལྡན་པའི་སྔགས་ཀྱི་ཚིག་འདི་མཐོང་བར་ཙམ་གྱིས།
ནད་དང་རིམས་ཐམས་ཅད་ཞི་བར་འགྱུར་རོ། །དེའི་ཚེ་རྒྱལ་པོ་ཆེན་པོ་དེས། སྟོན་པ་
ལ་བསྐོར་བ་ལན་གསུམ་བྱས་ནས། གྲོང་ཁྱེར་དུ་ཕྱིན་ཏེ། སྔགས་ཀྱི་ཚིག་དེ་དག་གྲོང་
ཁྱེར་གྱི་སྲང་དུ་བྲིས་ཏེ་བཞག་པས། དེའི་ནད་དང་མི་བདེའ་བ་ཐམས་ཅད་ཞི་བ་
འགྱུར་རོ། །དེ་ནས་འཁོར་གྱི་ནང་ནས། གནོད་སྦྱིན་གྱི་སྡེ་དཔོན་ཧ་ལ་གདོང་གིས་
གསོལ་པ། ཀྱེའི་སྟོན་པ་ལག །ནད་དང་རིམས་ནད་ཞི་བྱེད་པ། གསང་བ་ཆེན་པོ་
མཐུའ་ཆེན་པོ། མི་རྣམས་ཀུན་ལ་བྱ་བའི་ཕྱིར། དེ་དག་བདག་ལ་བསྟན་དུ་གསོལ།
ཞེས་ཞུས་ཏེ། ཧ་རི་ཀ་དང་། ཙམ་པ་ཁ་དང་། ནམ་མཁའ་ལྡིང་དང་ལ་སོགས་པ།
མེ་ཏོག་རྣམས་ཕུལ་ནས། གུས་པའི་ཚུལ་ཕྱུང་སྟེ། མཉེས་པ་དང་། སྟོན་པས་འདི་
སྐད་ཅེས་བཀའ་སྩལ་པས། ཉོན་གཅིག་ཧ་ལ་ཧ་ལའི་གདོང་། ནད་དང་རིམས་
རྣམས་ཞི་བྱེད་པ། གསང་བ་ཆེན་པོ་མཐུ་ཆེན་པོ། འཇིག་རྟེན་ཀུན་ལ་ཕན་བྱའི་ཕྱིར།
ངས་ཁྱོད་ལ་བསྟན་པ་བྱ། ཁྱོད་ནི་གུས་པའི་ཚུལ་གྱིས་ཉོན། གཙང་མའི་ཚན་གྱིས་
ལུས་བཀྲུས་ལ། ནངས་པར་ཉི་མ་ཤར་བའི་ཚེ། སྔགས་དང་སྙིང་པོ་འདི་དག་ཀྱང་།
བརྒྱ་འམ་ཡང་ན་སྟོང་ཡང་རུང༔ གུས་པའི་ཚུལ་གྱིས་བཟླས་པར་བྱ། དེ་ནས་ནད་
355

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
རྣམས་ཞི་བར་འགྱུར། ༀ་བསྭོ་དམུ་ར་ཏ་ཧན་པ་ཏ་ཡ༔ ཧ་ལི་ཧ་ལི༔ཧུ་ལི་ཧུ་ལི །
དམུ་ར་ལ་ཡ་པ་ཏ་ཡ། བཛྲ་ཀ་ན༔ མོ་ལྷོ་ཙ་ན༔ བ་ད་ཡ་བ་ད་ཡ་སྭཱ་ཧཱ། སུ་ཡང་
རུང་བའི་སྙིང་པོ་འདི། འབྲི་འམ་འཆང་ངམ་འདོན་པ་ནི། བཟླས་པ་རྣམས་ཡང་
ཆུད་མི་ཟ། ནད་དང་རིམས་ལ་ཐར་བར་འགྱུར། ཧ་ལའི་གདོང་གིས་ཡང་གསོལ་པ།
འཇིག་རྟེན་ཀུན་ལ་ཕན་པའི་ཕྱིར། མིག་ནད་ཞི་བར་བྱེད་པའི་སྔགས། བདེར་
གཤེགས་ཐུགས་རྗེ་ཆེར་ལྡན་པས། འགྲོ་བའི་སྟོན་པས་བཤད་དུ་གསོལ། གཤེན་རབ་
མི་བོས་བཀའ་སྩལ་པ། ཉོན་ཅིག་ཧ་ལ་ཧ་ལའི་གདོང་། མི་རྣམས་དང་ནི་ལྷ་རྣམས་
ལ། མིག་གིས་ནད་དང་རབ་རིབ་དག །བྱུང་ན་སྲུང་བའི་རིམ་པ་ནི། སྐུད་པ་དཀར་
པོ་སུམ་སྒྲིལ་ལ། སྲུང་བའི་མདུད་པ་བྱས་ནས་ནི། གང་ལ་དམིག་པ་དེ་ལ་བཏག །
གསང་སྔགས་བརྒྱ་རུ་བཟླས་བྱས་ནས། མིག་ནད་རབ་རིབ་ཞི་བར་འགྱུར། སྲུང་བའི་
སྔགས་ནི་འདི་ལྟར་ཏེ། དམུ་ར་ཏ་ཧན་པ་ད་ཡ༔ རུ་ཏེ་རུ་ཕུ་རུ་ཏི་ར་ཨ་ཀྲེ་སུ་པ་ད་
ཡ༔ ཨ་ཀེ་ལེ་བུ་ཁབ་དེ༔ དམུ་ར་ནི་ཏི་བུ། སྨྲ་པྲ་ཏ་བ་སུ་པད་མ་ཨ་ཀྲེ་བུ་པ་དན་ད་
ཧེ། དམུ་ར་ནི་ཕུ་བུ་སཱཧཱ༔ གང་ཞིག་སྔགས་འདི་འཛིན་པ་ནི། མིག་ནད་རབ་རབ་ཞི་
བར་བྱེད། གང་དུ་མིག་ནད་བྱུང་པའི། ཁྱིམ་གྱི་སྒོ་ལ་སྔགས་བྲིས་ཏེ༔ ལུས་རྣམས་
གཙང་མའི་ཚན་གྱིས་བཀྲུས། སྲུང་བའི་སྐུད་པ་བཏག་བྱས་ནས། དེ་དག་ཐམས་
ཅད་ཞི་བར་འགྱུར། རིམ་པ་འདི་ཡི་ནད་རྣམས་དག །ཞི་བ་གྱུར་ལ་ཐེ་ཚོམ་མེད། ཧ་
ལའི་གདོང་གིས་ཡང་གསོལ་པ། སྟོན་པ་གཤེན་རབ་མི་བོ་ལགས། ལྷ་ཀླུ་གནོད་སྦྱིན་
ལ་སོགས་ཏེ། གནོད་པའི་གདོན་རྣམས་ཞི་བྱེད་པཿ གསང་བའི་མཐུ་ཆེན་གང་ཞིག་
གིས། བདེ་བར་གཤེགས་པས་བསྟན་དུ་གསོལ། གཤེན་རབ་མི་བོས་བཀའ་སྩལ་པ།
ཉོན་གཅིག་ཧ་ལ་ཧ་ལའི་གདོང༌། འཇིག་རྟེན་མི་རྣམས་ཐམས་ཅད་ལ། གནོད་པ་
བྱེད་པའི་གདོན་རྣམས་ནི། ལྷའི་གདོན་དང་ཀླུའི་གདོན། ལྷ་མ་ཡིན་དང་དྲི་ཟ་དང༌།
356

མདོ་སྡེ། ། ཀུན་ལ་ཕན་པའི་གཟུངས།
ལྟོ་འཕྱེ་སྲིན་པོ་ཤ་ཟའི་གདོན། སྐེམ་བྱེད་སྨྱོས་བྱེད་རོ་ལོང་དང་། གནོན་པོ་མེ་ལྷ་རླུང་
ལྷ་དང༌། བགེགས་དང་གནོད་སྦྱིན་ས་བདག་དང༌། དམུ་བདུད་རྒྱལ་པོ་བཙན་ལ་
སོགས། སྲི་དང་གཅན་དང་ཕུང་བྱེད་དང་། མ་མོ་བདུད་མོ་ཤ་ཟ་མོ། དེ་དག་ལ་
སོགས་གདོན་རྣམས་ནི། སྲོག་ལ་ཟ་བའི་གཤེད་མ་དང༌། མདང་ལ་ཟ་བའི་ཚེ་ཕྲོག་
དང་། ཤ་ལ་ཟ་བའི་བྱི་སྦའི་གདོན། ཁྲག་ལ་འཐུང་པའི་འདོད་སྲེད་ཅན། ལྷ་རྐང་ཟ་
བའི་ཕྲག་དོག་ཅན། མི་གཙང་ཟ་བའི་འབྱུང་པོ་དང༌། ལྷག་མ་ཟ་བའི་འབྱུང་པོའི་
འཁོར། རྣག་ཁྲག་འཐུང་བའི་ཡི་དྭགས་དང་། གཞན་ཡང་འཚེ་བར་བྱེད་པའི། དེ་
དག་ཐམས་ཅད་ཞི་བྱེད་པ། གསང་བ་འདི་ནི་བསྟན་པ་བྱ། གདོན་དང་བགེག་ལ་
སོགས་པ་ཀུན། སྔགས་འདི་དག་ལ་སུ་འདའ་བ། མགོ་ཡང་ཚལ་པར་འགས་གྱུར་ཏེ།
ལུས་ཀྱང་དུམ་བུར་ཆད་པར་འགྱུར། སྙིང་ལ་ཁྲག་རྣག་འཛག་གྱུར་ཏེ། ཁ་ནས་ཁྲག་
ཀྱང་སྐྱུག་པར་བྱེད། གསང་བའི་མཐུ་ཆེན་དམ་པ་འདི། ད་ནི་རབ་དུ་བཤད་པར་བྱ།
སེམས་ཅན་ཀུན་ལ་གནོད་བྱེད་པའི། གདོན་རྣམས་ཐམས་ཅད་ང་ལ་ཉོན། ༀ་བསྭཱ་
དམུ་ར་ཏ་ཧན་པ་ཏ་ཡ། ཨོཾ་བསྲོ་ཀུ་རུ་ནན། ཏི་ཤི་ཀུ་རུ་ནན་༔ པྲ་མ་ཤི་ཀུ་རུ་ནན།
ཞི་ཞི་ཀུ་རུ་ནན། དུ་དུ་ཀུ་རུ་ནན། འབར་ཞི་འབུར་དང་། ཤང་ར་ཤད་དེ། ཤམ་བི་
ཤམ་ཁ་ག་ར་ཀ་ཤ་མི་ཕི་པ་རོལ་ས་སཱཧཱ༔ ན་མ་ཡན་ཏྲ་ས་སྭཱཧཱ། ཧེ་བང་གེ་པོ་ནི། ཧེ་
བདག་གེ་པོ་ནི༔ གྱ་ལོ་ནི་སཱཧཱ༔ གང་ཞིག་སྔགས་འདི་འདོན་པ་ནི། གདོན་ནོ་ཅོག་
དེ་ལ་སྲུང་པའི་རིམ་པ་ནི། ཚོན་གྱི་སྐུད་པ་སྣ་ལྔའི། སྲུང་བའི་མདུད་པ་བྱས་ནས་ནི།
གདོན་ཆེན་དེ་དག་ཞི་བར་འགྱུར། གང་ཞིག་སྔགས་འདི་འཆང་པའི། གཤེན་རབ་དེ་
ལ་གནོད་པའི་གདོན། གང་གིས་ཀྱང་མི་ཚུག་པར་འགྱུར། གང་ཞིག་གཟའ་ཡི་གླག་
ལྟ་ན༔ དེའི་ཁ་ནས་རྣག་ཁྲག་དག །དྲོན་མོ་མོད་ལ་སྐྱུག་པར་འགྱུར། གང་ཞིག་
357

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཕྱོགས་ངན་འགྲོ་གྱུར་ན། བྱི་ཁུང་དག་གིས་ས་དག་ལ། གསང་སྔགས་གཟི་བརྗིད་
ཆེན་པོ་འདི། བརྒྱ་རྩ་བརྒྱད་དུ་བཟླས་བྱས་ནས། རང་གི་སྔོན་ལ་གཏོར་བྱས་ནས།
དེ་ལ་གནོད་པ་མི་འགྱུར་རོ། །གང་ཞིག་རྨི་ལམ་འཁྲུག་པ་ལ། གཟི་བརྗིད་ཆེན་པོ་
འདི་བརྗོད་ནས། ཕྱོགས་མཚམས་ཀུན་དུ་གཏོར་བྱས་ནས། བགེགས་ལས་སོགས་པ་
ཀུན་བྲོས་ཅིང་། རྨི་ལམ་ངན་པས་གནོད་མི་འགྱུར། གང་ཞིག་གནོད་པའི་སྤྲུལ་པ་ནི།
ལྟས་ངན་སྣ་ཚོགས་བྱུང་བ་ཡང་། གཟི་བརྗིད་ཆེན་པོ་འདི་བརྗོད་ནས། རང་གི་ལྷམ་
གྱིས་འབོག་བརྡུང་སྟེ། མི་སྡུག་པ་བྱུང་བའི་ཕྱོགས་སུ་གཏོར། དེས་ནི་དེ་དག་གནོད་
མི་འགྱུར། གསང་བ་ཆེན་པོ་མཐུ་ཆེན་པོ། བདེར་གཤེགས་ཀུན་གྱི་ཡིད་དམ་འདི།
གཤེན་རབ་གང་ཞིག་འཛིན་པ་ནི། གདོན་ནོ་ཅོག་གིས་མི་ཚུག་སྟེ། ནད་དོ་ཅོག་ལས་
ཐར་བར་འགྱུར། གང་ཞིག་འདི་ལ་འགལ་བྱེད་པ། མགོ་ཡང་ཚལ་པ་འགས་པར་
འགྱུར། དྲན་པ་མྱོས་ཤིང་ཀླག་པར་འགྱུར། ཡང་དེའི་ཚེ་མིའི་རྒྱལ་པོ་ཁྱེ་ཤས་གསོལ་
པ། ཀྱིའ་སྟོན་པ་གཤེན་རབ་ལགས། འཛམ་བུ་གླིང་གི་མི་འདི་དག །དབུལ་ཞིང་
འཕང་པའི་སྡུག་བསྔལ་ནི། དེ་དག་ཞི་བ་བྱེད་པའི་ཐབས། འགྲོ་ལ་ཕན་ཕྱིར་བསྟན་
དུ་གསོལ། གཤེན་རབ་མི་བོས་བཀའ་སྩལ་པ། ཀྱིའ་རྒྱལ་པོ་ཆེན་པོ་སྙན་གསོན་ཅིག །
འཛམ་གླིང་མི་རྣམས་ཐམས་ཅད་དག །དབུལ་བའི་སྡུག་བསྔལ་ཞི་བྱེད་པའི། གསང་
བ་མཐུ་ཆེན་ངས་བསྟན་གྱིས། མོས་པའི་སེམས་ཀྱིས་མཉན་པར་བྱ། མི་གང་ནོར་
རྣམས་ཐོབ་འདོད་པས། ཕྱ་གཡང་ལྡན་པ་ནོར་གྱི་ལྷ། གནོད་སྦྱིན་ཡོངས་ཀྱི་གཙོ་བོ་
མཆོག །འཛམ་པ་ལྷའི་བསྒྲུབ་པ་བྱ། དེ་དག་བསྒྲུབ་པའི་རིམ་པ་ཡང་། མདོར་ན་
ཁྱོད་ལ་བསྟན་པར་བྱ། མོས་ནས་བརྩོན་འགྲུས་སྤྱོད་བྱས་ལ། ཡིད་གཉིས་བཏང་
སྙོམས་རབ་དུ་སྤང་། འདུ་འཛིན་བྱ་བྱེད་ཐག་བསྲིང་ལ། རང་ཉམས་དགའ་བའི་
གནས་སུ་འདུག །གཙང་མའི་ཆུ་དང་བདུད་རྩི་ཚན། གནས་དང་བདག་ཅག་རྫས་
358

མདོ་སྡེ། ཀུན་ལ་ཕན་པའི་གཟུངས།
རྣམས་ཀུན། དག་ཅིང་ཚངས་པ་བྱས་ནས་ནི། གཙང་མའི་སྤོས་ཀྱིས་ཐམས་ཅད་
བསང་། དཀྱིལ་འཁོར་ཡིད་བཞིན་ནོར་བུ་ནི། རྩེ་མོ་རྣོ་ཞིང་འབར་བ་བྲི། སྒོ་དང་སྒོ་
ཁྱུད་ལྡན་པར་བྱ། དབུས་སུ་ཨ་དཀར་ལེགས་པ་བྲི། རྩིབ་བཞི་དང་ནི་མཚམས་བཞི་
ལ། རྒྱན་དང་མཚོན་གྱིས་མཛེས་པར་བྱ། དབུས་སུ་འདོད་པ་དགུ་འགྱུར་བསམ།
ཕྱོགས་བཞིར་ནོར་གྱི་བདག་པོ་བསྐྱེད། མཛོད་ལྡན་མཛོད་སྲུང་གནོད་སྦྱིན་མཆོག །
གང་བ་ནོར་བུ་བཟང་པོ་རྣམས། ཕྱོགས་བཞི་དག་དུ་བསམ་པར་བྱ། སྤྱན་དྲངས་
ཕྱག་རྒྱ་མཆོད་པ་དང་། བསྟོད་པ་གསོལ་བ་གདབ་པར་བྱ། དེའི་དུས་སུ་གཟུངས་
འདི་འདོན༔ ཉོན་མོངས་ནད་རྣམས་ཀུན་བཅོམ་སྟེ། འཁོར་བའི་འདམ་རྫབ་ལས་
བགལ་བ། འདས་དང་མ་བྱོན་ད་ལྟ་གྱི། གཤེན་རབ་རྣམས་ལ་ཕྱག་འཚལ་ལོ། །
སེམས་ཅན་ཁ་ལོ་གྱེན་ལ་འདྲེན། གཏི་མུག་མུན་སེལ་སྒྲོན་མའི་མཆོག །སྟོན་མཆོག་
གཤེན་རབ་རྣམས་ཀྱིས་བཀའ། འཕྲུལ་ངག་བདེན་པའི་བོན་ལ་ཕྱག་འཚལ་ལོ། །འགྲོ་
བ་འདྲེན་མཛད་ཐར་ལམ་ཡོངས་ལ་སྟོན། ཐུགས་རྗེ་ཆེན་པོ་འཁོར་བའི་གནས་ལ་
ཆགས། མ་རིག་རྨོངས་པའི་སེམས་ཅན་འདྲེན་མཛད་པ། གཡུང་དྲུང་སྟོན་པའི་སྐུ་ལ་
ཕྱག་འཚལ་ལོ། །འཕོང་ཞིང་དབུལ་བའི་སྡུག་བསྔལ་ཚར་གཅོད་ཅིང་། འགྲོ་བ་
འདྲེན་མཛད་ཐུགས་རྗེ་ཆེར་ལྡན་ཞིང་། ཡིད་བཞིན་རིན་ཆེན་གཏེར་དང་ནོར་བུ་
འདྲ། འདོད་པ་དགུ་འགྱུར་ཁྱེད་ལ་ཕྱག་འཚལ་ལོ། །མཛོད་ལྡན་གཏེར་སྦྱིན་ལྷ་ཤིང་
ལྗོན་པ་འཛིན། མཛོད་སྲུང་གནོད་སྦྱིན་ཤ་འབལ་ལྗོན་པ་འཛིན། གང་བ་བཟང་པོ་
སྒྲོམ་བུ་ཟ་མ་ཐོགས། ནོར་བུ་བཟང་པོ་སྙི་མ་ནོར་བུ་འཛིན། གནོད་སྦྱིན་རྒྱལ་པོ་ཕ་
གཡང་ནོར་གྱི་བདག །བཞི་པོ་རྣམས་ལ་གུས་པར་ཕྱག་འཚལ་ལོ། །བདག་གིས་
འདོད་པ་གང་ལག་བསྒྲུབ་དུ་གསོལ། དང་པོ་རང་ལུས་གནོད་པ་སྲུང་བའི་ཕྱིར།
སྔགས་དང་སྙིང་པོ་འདི་དག་མང་དུ་བརྗོད། ཨོཾ་དམུ་ར་ཏ་ཧན་པ་ཏ་ཡ་༔ བེ་ཤ་ར་
359

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མ་ནི༔ མ་ཧ་ཤ་ར་ནི། བསྭཱ་ར་ར་རྦང་། ཀུ་ནུ་ཁུ་ནུ་གུ་ནུ། ༔ སྲ་བ་ཀ་ར་བི་ཀ་ར་མ་
ཧ་༔ དོ་ད་ར་ཤ་སྲབ་ད་ནན་ཙ་སཱཧཱ། སྐུད་པ་དཀར་པོ་གསུམ་བསྒྲིལ་ལ། གཙང་
མའི་ཚན་དང་སྤོས་ཀྱིས་བསང་། ལན་བདུན་སྔགས་ཀྱིས་གདབ་བྱས་ལ། དཔུང་པ་
དག་ལ་བཅིང་པར་བྱ། གུ་གུལ་ཙན་དན་དཀར་པོ་དང་། སྒོ་བ་འདམ་བུའི་རྩང་པ་
བཞི། ལུས་ལ་བཅང་ཞིང་བསྲེ་བ་བྱ། དེའི་མཆོད་པ་དམ་པ་འབུལ། ཨོ་དམུ་ར་ཏ་
ཧན་པ་ཏ་ཡ བེ་ཤི་བ་ར་མ་མ་ན་ཡ། པ་ཏ་ཡ་ད་ན་ད་ཡ། དན་ཏི་ཤ་ར་ཡ། ཨ་
དཀར་ས་ལེ་ཏན་ཏེ་ཤ་ར་ཡ། པ་ར་མ་ཀ་རུ་ན་ཀ་སཱཧཱ༔ པྲ་པ་ས་ཏ་ཧི་དང་། ཛིན་ད་
མ་ཧ་ཏན་ པ་ཏ་ཡ། བ་རི་མི་ཤ། བསྭོ་ཡ་མ་ཀར་ཤ་སྭཱཧཱ། སྔགས་ཀྱི་རྒྱལ་པོ་འདི་
དག་ནི། གང་གིས་རྟག་པར་ཟློས་བྱེད་པ། དགོས་པ་ཐམས་ཅད་འགྲུབ་པར་འགྱུར།
རང་ཉིད་ཅི་དང་ཅི་སྨོས་པ། འགྲུབ་འགྱུར་འདི་ལ་ཐེ་ཚོམ་མེད། ཧ་ལའི་གདོང་དང་
མཛོད་སྲུང་ལ་སོགས་གནོད་སྦྱིན་རྣམས་ཀྱིས་ཡང་གསོལ་པ།
མཛོད་ལྡན་དང་། 
སྟོན་པ་གཤེན་རབ་མི་བོ་ལགས། གང་ཞིག་བོན་འདི་འཆང་བྱེད་པ། དེའི་དགོངས་
པ་བསྒྲུབ་པའི་སྔགས། སྟོན་པའི་སྤྱན་སྔར་བདག་གསོལ་བས། སྟོན་པས་བྱིན་གྱིས་
བརླབ་དུ་གསོལ། ཨོཾ་དམུ་ར་ཏ་ཧན་བ་ཏ་ཡ། བེ་ཤ་ར་མ་ན་ཡ། མ་ཧ་ར་ཤ་ཡ།
བསྭཱ་སི་མི་སི་མི། སུ་མུ་ཙན་ད་ཙན་ད། ཙ་ར་ཙ་ར། ས་ར་ས་ར། ཀ་ར་ཀ་ར། ཀྱི་རི་
ཀྱི་རི། ཀུ་རུ་ཀུ་རུ། ཙུ་རུ་ཙུ་རུ། པ་ཏ་ཡ་ད་མ། མ་མ་ནི་དཾ་དཾ། ཨ་ན་ཏ་ད་ན་དོ་
སཱཧཱ། བ་ད་ཡ་བེ་ཤ་ར་མ་ན་ཡ་སཱཧཱ། དན་ན་སྭཱ་ཧཱ། ནོར་ཀ་པ་རི་བུ་ར་ཀ་སྭཱཧཱ། ཨོཾ་
བསྔོ་འཛམ་པ་ལྷ་མ་ནི་བ་ཏྲ་ཡ་སྭཱཧཱ། སུ་རྣ་པ་ཏྲ་ཡ་སྭཱཧཱ། འཛམ་པ་སྲ་པ་ཏྲ་ཡ་སྭཱཧཱ།
མ་ཧ་དན་ཏྲ་པ་ཏྲ་ཡ་སྭཱཧཱ། ཨོཾ་འཛམ་བྷ་ལ་ཇི་བི་ཀུན་དྷ་ལི་སཱཧཱ། ཀུ་ལ་མི་ན་སྭཱ་ཧཱ།
ཀྱི་ལི་ན་སྭཱ་ཧཱ། ཨོཾ་འཛམ་བྷ་ལ་མུ་ཀེན་པ་ཏྲ་ཡ་སཱཧཱ། ཛ་ལེན་པ་ཏྲ་ཡ་སྭཱཧཱ། ཀྱེའེ་
སྟོན་པ་གཤེན་རབ་མི་བོ་ལགས། སྔགས་ཀྱི་སྙིང་པོ་འདི་དག་ཀྱང་། གནོད་སྦྱིན་
360

མདོ་སྡེ། ཀུན་ལ་ཕན་པའི་གཟུངས།
རྣམས་ཀྱི་སྲོག་ལགས་ཏེ། འདི་ལས་བདག་ཅག་འདས་འགྱུར་ནས། གང་དག་ཅི་དང་
ཅི་འདོད་པ། རེ་བ་ཡིད་བཞིན་མ་བསྐང་ན། ཕྱ་གཡང་ལྡན་པ་ནོར་གྱི་ལྷ། གནོད་
སྦྱིན་རྣམས་ཀྱི་གཙོ་བོ་བདག །གསོན་ཡང་བདེ་བ་མི་འགྱུར་ཏེ། མགོ་ཡང་ཚལ་པ་
འགས་པར་འགྱུར། ལུས་རྣམས་ཚིག་ཅིང་སྙིང་ཡང་བྲུལ་བར་འགྱུར། ཤ་བཀྲའི་ནད་
དང་གང་བ་འགྱུར། གཤེན་རབ་མི་བོས་བཀའ་སྩལ་པ། ལེགས་སྙོ་གནོད་སྦྱིན་གཙོ་
བོ་རྣམས། མི་རྣམས་ཅི་དང་ཅི་འདོད་པ། ཁྱོད་ཀྱིས་ཡིད་བཞིན་སྦྱིན་པ་གྱིས། གཤེན་
རབ་ཆེན་པོ་ངས་བསྟན་པའི། འདི་ཡང་འཆང་འདོད་མི་རྣམས་ཀྱིས། དགོས་པ་གང་
དང་གང་བསྒྲུབ་པ། དེ་དག་ཁྱོད་ཀྱིས་གྲུབ་པར་གྱིས། དེ་ནས་སྟོན་པ་གཤེན་རབ་
ཀྱིས། རྒྱལ་པོ་ཁྱེ་ཤ་ལ་གདམས་པ། གཤེན་རབ་ངའི་བསྟན་པ་འདི། བཟུང་ཞིང་ཀློག་
དང་ཁ་ཐོན་གྱིས། དགོས་པ་ཐམས་ཅད་འགྲུབ་པར་འགྱུར། གདོན་རྣམས་ཐམས་
ཅད་ཞི་བར་བྱེད། སྦོད་གཏོང་ཐམས་ཅད་བཟློག་པ་བྱེད། ངན་པ་ཐམས་ཅད་བཟློག་
པར་བྱེད། སྡུག་བསྔལ་ཀུན་ལ་ཐར་བར་འགྱུར། མྱ་ངན་ལ་སོགས་གནོད་པ་རྣམས།
ཞི་འགྱུར་འདི་ལ་ཐེ་ཚོམ་མེད། དེ་ནས་མིའི་རྒྱལ་པོ་ཁྱེ་ཤ་དང་། གནོད་སྦྱིན་སྡེ་དཔོན་
ཧ་ལའི་གདོང་ལ་སོགས་པས། སྟོན་པ་གཤེན་རབ་ལ་ཚིག་སུ་བཅད་ནས་བསྟོད་པ།
ཐར་ལམ་བདེའ་འབྱེད་འགྲོ་བ་ཡོངས་ཀྱི་དཔལ། མི་མཆོག་བླ་མ་བདུད་རྩི་ཡང་དག་
སྟོན། རྒྱུ་འབྲས་མི་བསླུ་དགེ་སྡིག་རྣམ་སྨིན་འཆད། གཏི་མུག་མུན་པ་ལྟ་བུའི་སེམས་
ཅན་ལ། ཡེ་ཤེས་སྒྲོན་མའི་འགྲོ་བའི་མུན་འཇོམ་པ། ཉོན་མོངས་ནད་སེལ་སྨན་པའི་
རྒྱལ་པོ་ཁྱེད། ཀུན་ལ་སྙོམས་པའི་སེམས་ཅན་ཀུན་གྱི་མ། འགྲོ་དོན་མཐར་ཕྱིན་
སེམས་ཅན་ཀུན་གྱི་ཕ། རྐ་བ་སྤྱོད་པར་ཕུལ་དུ་ཕྱིན་པ་སྟེ། གང་ལ་ཅི་འདུལ་དེ་ལ་དེ་
ལྟར་སྟོན། ཉོན་མོངས་འདུལ་ཕྱིར་བོན་གྱི་ཆར་འབེབ་པ། མི་མཆོག་གཤེན་རབ་སྐུ་
ལ་ཕྱག་འཚལ་བསྟོད། གདུང་བའི་དབྱངས་ཀྱིས་འཁོར་བའི་མྱ་ངན་སངས། ལྐུགས་
361

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པ་ཁ་འབྱེད་འཕྲུལ་ངག་བདེན་པའི་བོན། གང་ལྟར་འདོད་པ་རྣམས་པ་དེ་ལྟར་གོ །
གཤེན་རབ་བླ་མའི་གསུང་ལ་ཕྱག་འཚལ་བསྟོད། ཐུགས་ཉིད་བོན་ཉིད་ངང་ལ་མ་
གཡོས་ཀྱང་། སེམས་ཅན་རྣམས་ཀྱིས་བསམ་པ་སལ་ལེ་མཁྱེན། མཁྱེན་པའི་ཡེ་ཤེས་
ཐམས་ཅད་དེ་ལ་འདུས། འཁྲུལ་པ་མེད་པའི་ཐུགས་ལ་ཕྱག་འཚལ་བསྟོད། ཆེ་བའི་
ཡོན་ཏན་ཐམས་ཅད་འབྱུང་བའི་གནས། འཛིན་རྟོག་སྤངས་ཀྱང་དགོས་པ་འབྱུང་
བའི་དཔེ། ཡིད་བཞིན་ནོར་བུ་དཔག་བསམ་ལྗོན་ཤིང་འདྲ། ཡོན་ཏན་ལེགས་པར་
འབྱུང་ལ་ཕྱག་འཚལ་བསྟོད། བྱ་བརྩལ་མེད་ཀྱང་འཕྲིན་ལས་ལྷུན་གྱིས་གྲུབ། གཟའ་
གཏད་མེད་པ་འདམ་གྱི་ཕུར་པ་འདྲ། འགྲོ་དོན་མཐར་ཕྱིན་བདུད་ཀྱིས་དཔུང་བཅོམ་
པ། འཕྲིན་ལས་ལྷུན་གྱིས་གྲུབ་ལ་ཕྱག་འཚལ་བསྟོད། བོན་ཉིད་སྤྲོས་བྲལ་ངང་ལ་མ་
གཡོས་ཀྱང་། གཟུགས་སྐུ་མཚན་ལྡན་ལོངས་སྤྱོད་རྫོགས་པའི་སྐུ། སྤྲུལ་སྐུ་སེམས་
ཅན་ཅི་ལྟར་འདུལ་བར་སྟོན། སྐུ་གསུམ་དོན་གྱིས་ཚང་ལ་ཕྱག་འཚལ་བསྟོད། ལེགས་
པར་འདུས་པའི་འཁོར་རྣམས་ཐམས་ཅད་དང་། མ་རིག་རྨོངས་པའི་སེམས་ཅན་
ཐམས་ཅད་ཀུན། འདི་ནས་བཟུང་ནས་འབྲས་བུ་གྲུབ་གྲུབ་ཏུ། གཤེན་རབ་ཐུགས་རྗེ་
ཅན་ལ་སྐྱབས་སུ་མཆིས། ཅེས་གསོལ་ཏོ། །ལན་གསུམ་དུ་བསྐོར་བ་བྱས་ནས་ཕྱག་
འཚལ་ཏེ། གཤེན་རབ་སྤྱན་སྔར་ན་འདུག་གོ །དེ་ནས་གཤེན་རབ་ཀྱིས་འཁོར་དུ་
གཏོག་པ་རྣམས་ལ་བཀའ་སྩལ་པ། ཉོན་གཅིག་འཁོར་དུ་འདུས་པ་རྣམས། དད་པ་
སྐྱོ་ངེས་མེད་པ་དང་། འདུན་པ་མོས་པས་མི་འཕྲོག་པ། བཏང་སྙོམས་མེད་པའི་
བརྩོན་འགྲུས་ཀྱིས། ང་ལ་ཉན་པར་བརྩོན་པ་ནི། ལེགས་སོ་ལེགས་སོ་འདུས་པའི་
འཁོར། ངའི་བསྟན་པ་བོན་ཉིད་ལ། གང་གིས་དད་པས་འཛིན་བྱེད་ནས། འབྲས་བུ་
ཐོབ་འགྱུར་ཐེ་རྩོམ་མེད། དཔྱའ་ཞིང་བསྐུར་འདེབ་མ་མོས་ན། ལྷ་གཤེན་དབུ་འཕང་
དེས་སྨད་པས། ལྷ་སྲིན་ཆད་པ་དེ་ལ་འོང་། དེ་ནས་ཁྱོད་ལ་གཏད་པ་བྱ། ངའི་བོན་
362

མདོ་སྡེ། 
ཀུན་ལ་ཕན་པའི་གཟུངས།
འདི་ཐ་མའི་ཚེ། ལོག་དད་སྡིག་ཅན་ཁ་གཅིག་གིས། འདི་ལ་འབྲས་བུ་མེད་ཟེར་ཏེ།
མོས་པ་བཟློག་ཅིང་བསྐུར་པ་འདེབ། དེ་ཚེ་ལྷ་སྲིན་འཁྲུག་འགྱུར་ཏེ། མི་བདེ་བ་དག་
འབྱུང་བ་འགྱུར། ཀུན་གྱིས་འཕྲུལ་ངག་བདེན་པའི་བོན། ངས་བསྟན་པ་འདི་མཉན་
བྱས་ནས། ༔ ཐམས་ཅད་ཡང་ནི་བདེ་བ་འགྱུར། དེ་ཕྱིར་ཁྱོད་ལ་གཏད་པ་བྱ།
གཞན་ཡང་ཡོན་ཏན་ཆེན་པོ་རྣམས། འདི་ལ་འབྱུང་པར་ཤེས་པར་བྱ། གང་གིས་
བོན་འདི་འཆང་བྱེད་ན། དེ་ལ་ལྷ་སྲིན་ཐམས་ཅད་ཀྱང༌། ལུས་ལ་མདང་དང་སྟོབས་
རྣམས་བསྒྲུབ། དེ་ཕྱིར་བཟུང་ཞིང་བཅང་བ་བྱའོ། །དེ་སྐད་ཅེས་བཀའ་སྩལ་པ་དང་།
མིའི་རྒྱལ་པོ་ཁྱེ་ཤ་ལ་སོགས་པ་དང་། གནོད་སྦྱིན་གྱི་སྡེ་དཔོན། ཧ་ལ་གདོང་ལས་
སོགས་པ། དགའ་མགུ་ཡིད་རངས་སྟེ། བསྐོར་བ་བྱས་ནས་ཕྱིར་གནས་སུ་སོང་ངོ༌། །
སྟོན་པ་གཤེན་རབ་མི་བོ་ནི། གྲོང་ཁྱེར་གྱི་ནང་དུ་གཤེགས་སྙོ། འཇིག་རྟེན་ཀུན་ལ་
ཕན་པའི་ཕྱིར་བསྟན་པའི་བོན། རྫོགས་སྒོ། ༔ གཉེན་འཐིང་གིས་གཏེར་མའོ། །དགེའོ་
ལེགས་སྙོ། །ཆབ་དཀར་དྲག་པོ་སྔགས་ཀྱི་བོན་རྫོགས་སྙོ། བཀྲ་ཤིས་ཞལ་དྲོ་ཕུན་སུམ་
འཚོགས་པར་གྱུར་ཅིག །
གོང་གི་ལེའུ་ཚན་ལྔ་ལ་མིང་འདོག་ཚུལ་མི་འདྲ་བ་འགའ་སྟེ། ཕན་བྱེད་གཟུངས་
སྡེ་ལྔ་པ་ཞེས་པ་དང་། གཟུངས་གྲ་ལྔ་ཞེས་པ་དང་། གཡུང་དྲུང་སྡེ་ལྔ་ཞེས་པའི་
མཚན་མི་འདྲ་བ་དེ་རྣམས་ཀྱི་འདོག་གཞི་འདི་རང་ཡིན། འདིའི་མ་དཔེ་ནི་ཚ་བ་རོང་
གསལ་ཡུལ་ གླིང་ཚང་གི་ལག་བྲིས་ཡིག་ནག་དཔེ་རྙིང་ཞིག །གུར་མདོ་དགོན་གྱི་བླ་
མ་གཡུང་དྲུང་དཔལ་ལྡན་ཕྱག་རྒྱུད་ནས་མཁོ་འདོན་གནང་བ་གཞི་བཞག་ཐོག ། ལྷོ་
རོང་རྫོང་དམར་རི་གྲོང་བརྡལ། བར་ཤོད་ཡར་གྲོང་བསྐལ་བཟང་དབང་གྲགས་ཚང་
གི་ལག་བྲིས་ཡིག་ནག་དཔེ་རྙིང་དང་། ཁྱུང་པོ་ནག་རུ་ཁ་སྟོད་སྔོ་ཚ་ཡར་ལོ་ཚང་
གི་ལག་བྲིས་ཡིག་ནག་དཔེ་རྙིང་དང་། དབལ་ཁྱུང་དགོན་གྱི་བཀའ་འགྱུར་འཕྲུལ་
363

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དཔར་ཅན་དང་། དར་རྩེ་མདོ་བརྒྱད་ཟིལ་རྫོང་ཁྲིང་ཀང་ཀྲིན་ པོད་སྟོད་ཚང་གི་
ལག་བྲིས་ཡིག་དཀར་དཔེ་རྙིང་དང་། དར་རྩེ་མདོ་བརྒྱད་ཟིལ་རྫོང་ལིས་ཡི་ཆེ་ཤང་
དགའ་ཚང་གི་ལག་བྲིས་ཡིག་དཀར་དཔེ་རྙིང་བཅས་ལ་འདྲ་བསྡུར་བྱས། སྒོ་མཛོད་
དཔེ་ཞུས་ཚན་པའི་མཆན།
364

གནོད་བྱེད་འཇོམས་པ་དྲག་སྔགས་ཀྱི་རྒྱུད་
ཆེན་པོ་བཞུགས་པའི་དབུས་ཕྱོགས་
དགེ་ལེགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། པད་ཀ་རཾ་ལཾ་ལཾ། གང་ཟག་མི་ཡི་སྐད་དུ་ན།
གནོད་བྱེད་འཇོམས་པའི་སྔགས་རྒྱུད་དོ། །གཙོ་བོ་བཞི་དང་ཁྲོ་བོ་བཞིའི་སྐུ་ལ་ཕྱག་
འཚལ་ལོ། ། དེ་ལ་དོན་རྣམ་པ་བཅུ་དྲུག་བསྟན་ཏེ། གླིང་གཞི་བསྟན་པ་དང་གཅིག །
འཚམས་བཅད་པ་དང་གཉིས། དཀྱིལ་འཁོར་བཞེངས་པ་དང་གསུམ། མཆོད་རྫས་
བཤམས་པ་དང་། རྒྱན་བཀོད་པ་དང་བཞི། ཏིང་འཛིན་བསྐྱེད་པ་དང་ལྔ། སྤྱན་
དྲངས་པ་དང་དྲུག །བཞུགས་སུ་གསོལ་བ་དང་བདུན། དགྱེས་པ་བསྐྱེད་པ་དང་
བརྒྱད། ཕྱག་འཚལ་བ་དང་དགུ། སྡིག་པ་བཤགས་པ་དང་བཅུ། མཆོད་པ་འབུལ་བ་
དང་བཅུ་གཅིག །སྔགས་ཀྱི་འདོན་ལུགས་བསྟན་པ་དང་བཅུ་གཉིས། སྐུ་བསྟོད་པ་
དང་བཅུ་གསུམ། མཆོད་པ་འབུལ་ཞིང་འཕྲིན་ལས་བཅོལ་བ་དང་བཅུ་བཞི། དབང་
བུམ་པ་དང་བཅོ་ལྔ། ལྷ་གདན་བསྐྱོད་པ་དང་བཅུ་དྲུག་གོ ། །
དེ་ནས་དང་པོ་གླེང་གཞི་ནི། སྔོན་ཚེ་སྟོན་པ་གཤེན་རབ་ནི། འོལ་མོ་ལུང་རིང་གི་
ཡུལ། ཤམ་པོ་ལྷ་རྩེའི་གནས་སུ་བཞུགས་ཏེ། འཁོར་གཡུང་དྲུང་སེམས་དཔའ་ལྔ་སྟོང་
ལྔ་བརྒྱ་ལ། འཕྲུལ་ངག་བདེན་པའི་བོན་བསྟན་ཏེ་ཞུས་པ་ལ། ལྷོ་ཕྱོགས་ཀྱི་གླིང་ལ་
365

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མིག་མང་རྒྱན་དང་ཆས་ནས། སྟོན་པ་ལ་སྐོར་བ་ནི་བྱས། ལྷ་ཕྱག་འཚལ་ནས་ཞུས་
པའི་མདོ། ཀྱི་སྟོན་པ་ཐུགས་རྗེའི་མངའ་བདག་ལགས། བདག་ཅག་རྣམས་ནི་རྒྱལ་
པོ་འབར་བའི་སྒྲོན་མ་ཅན་གྱི་སྐུ་འཁོར་ལགས། རྒྱལ་པོ་ནད་དང་སྡུག་བསྔལ་གྱི་ཟིན།
ཞག་གསུམ་ནང་དུ་མི་འགྱང་འཆི་བ་ལགས། སྟོན་པས་ཐུགས་རྗེས་བཟུང་དུ་གསོལ།
ཕན་པའི་གཏོ་ཐབས་མཆིས་སམ་མ་མཆིས། དེ་སྐད་ཅེས་ཞུས་སོ། །གསོལ་པ། སྟོན་
པས་བཀའ་སྩལ་པ། ཉོན་ཅིག་ཞུས་པའི་འཁོར་རྣམས་ཀུན། རྒྱལ་ནད་དང་སྡུག་
བསྔལ་ཀྱིས་བཟུང་པ་ནི། ལྷ་སྲིན་སྡེ་བརྒྱད་འབྱུང་པོའི་ཆད་པ་གསལ། རྒྱུད་རྐྱེན་དྲག་
པོའི་ཟློག་པ་ན། མྱུར་དུ་ཟློག་པར་འགྱུར་རོ། ། །
ཡང་འཁོར་རྣམས་ཀྱིས་ཞུས་པ། ཀྱི་སྟོན་པ་གཤེན་རབ་འགྲོ་བའི་མགོན། རྒྱལ་
པོའི་སྡུག་བསྔལ་བསལ་བ་དང༌། སེམས་ཅན་སྒྲིབ་པ་སྦྱང་པའི་ཕྱིར། སྟོན་པ་མྱུར་
བར་གཤེགས་པར་ཞུ། འགྲོ་བའི་དོན་ལ་སྟོན་པ་སྐུ་མི་འཕང་། ཐུགས་རྗེས་དགོངས་
ལ་མྱུར་བར་གཤེགས་ཞེས་ཞུས་པས། སྟོན་པས་བཀའ་སྩལ་པ། བདག་ནི་གཤེགས་
ནས་རྒྱལ་པོ་འཚོ་བ་དང་། སེམས་ཅན་སྒྲིབ་པ་བྱང་བར་འགྱུར། དུས་ལ་བབ་པས་
གཤེགས་པར་བྱ་གསུངས་སོ། །འཁོར་གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་
ཆས་ཏེ་གཤེགས་སོ། །གཤེགས་པའི་དུས་སུ་འཁོར་རྣམས་ཀྱིས་རྔ་གཤང་ལ་སོགས་སྒྲ་
སྙན་མང་པོ་ཕྱུང་ངོ༌། །ནམ་མཁའ་དང་ས་གཞི་ལ་འོད་གསལ་བ་མང་པོ་ཤར་རོ། །
བར་སྣང་ལ་སྒྲ་བསྙན་པ་མང་པོ་གྲགས་སོ། །སྟོན་པའི་ཞལ་མཐོང་བ་དང་གསུང་
ཐོས་པ་ཐམས་ཅད་སངས་རྒྱས་སོ། ། དེ་ནས་རྒྱལ་པོའི་ཡུལ་དུ་བྱོན་ནས། འགྲོ་བ་
སེམས་ཅན་ཐམས་ཅད་དུད་འགྲོ་རི་དྭགས་དང་བསམ་དུ་མི་ཁྱབ་པ་རྣམས་ཀྱིས་སྟོན་
པ་ལ། སྐོར་བ་བྱས་ཞིང་ལྷ་ཕྱག་འཚལ་བའི་ཡོན་ཏན་གྱིས་སྒྲིབ་པ་བྱང་ནས་སངས་
རྒྱས་སོ། །དེ་ནས་རྒྱལ་པོའི་མཁར་ནང་དུ་བྱོན་ནས། འཁོར་རྣམས་ཀྱིས་གདན་བཏིང་
366

མདོ་སྡེ། དྲག་སྔགས་ཀྱི་རྒྱུད་ཆེན་པོ།
ནས་གསོལ་ཟས་སྣ་དགུ་དྲང་ངོ༌། །དེ་ནས་སྟོན་པས་བཀའ་སྩལ་པ། རྒྱལ་པོ་ནད་
དང་སྡུག་བསྔལ་གྱིས་གདུང་པ་ནི། ལྷ་སྲིན་སྡེ་བརྒྱད་ཀྱིས་གནོད་པ་ཡིན། དུས་མིན་
འཆི་བ་ཐེ་ཚོམ་མེད། ད་ལྟ་ཞག་གསུམ་དག་ནས་འཆི། དེ་ཕྱིར་ཡ་བྱེད་སྤྱན་སྔར་
སོགས། ཡར་མཆོད་མར་སྦྱིན་ལར་བར་བསོགས། དྲག་པོ་སྔགས་འདིས་སྤྱིའི་བཟློག །
སྔགས་དང་སྨོན་ལམ་ནུས་མཐུ་ཡི། རྒྱལ་པོ་ནད་དང་སྡུག་བསྔལ་སེལ། ལོ་ཡང་བརྒྱ་
དང་གསུམ་གསུམ་བདུན་ལ་གནས་སོ། །དེ་ཕྱིར་ཕྱི་རབས་སེམས་ཅན་རྣམས། འདི་
ལ་གང་སྤྱོད་པ་ཐམས་ཅད། ཚེ་འདིར་དགྲ་དང་དུག་མཚོན་དང་། སྡེ་བརྒྱད་གཟའ་
ཀླུ་ལ་སོགས་པ། ལྷ་སྲིན་གནོད་བྱེད་མ་ལུས་བཟློག ། ཕྱི་མར་བླ་མེད་འབྲས་བུ་འཐོབ།
སྣང་སྲིད་སེམས་ཅན་ཐམས་ཅད་ནི། དགེ་ལ་དད་ཕྱིར་འདི་ལ་བྷེད་པར་བྱ། བརྩོན་
པར་བྱའོ། །དད་སྐྱོང་ངེས་པར་བྱའོ། །གནོད་བྱེད་འཇོམས་པའི་སྔགས་རྒྱུད་ལས།
གླེང་གཞིའི་ལེའུ་སྟེ་དང་པོའོ། །
སྣང་སྲིད་སེམས་ཅན་ཐམས་ཅད་ནི། དགེ་ལ་དད་པའི་དགེ་སྡོང་བྱེད། སྡིག་ལ་
དད་པའི་བར་ཆོད་བྱེད། བར་ཆོད་ཐམས་ཅད་བསལ་བའི་ཕྱིར། དང་པོ་མཚམས་
བཅད་པར་སྟོན་ཏེ། སྒྲ་སྐད་དྲག་པོ་བྱ་བར་ཕྱུང་། དབྱིངས་ཀྱི་ཡུམ་དང་ཡེ་ཤེས་
ལྷ། ཐབས་ཀྱི་མཆོག་དང་ཤེས་རབ་ཕུལ། སྐུའི་སྤྲུལ་པའི་ཁྲོ་བོ་བཞི། ཕྱག་མཚན་
མཚོན་ཆ་སྣ་ཚོགས་བསྣམས། མེ་རིའི་སྣང་སྲིད་ཕྱོགས་བཅུར་གང་། བར་ཆོད་བྱེད་
པའི་བགེགས་རིགས་ཀུན། ས་ས་སོ་སོ་ལ་འུར་དིང་། གལ་ཏེ་མི་འགྲོ་འདུག་འགྱུར་
ན། མཚོན་ཆས་བཅད་ལ་མེ་རིས་བསྲེགས། ཐལ་བ་རྡུལ་དུ་བརླག་པར་བྱའོ། །བསྲོ་
ཨོཾ་ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་ཛ་ལ་རཾ། ཏིང་འཛིན། དྲག་པོའི་
དབལ་གྱི་ཆ་ལུགས་ཀྱི་ཁྲོ་བོ་བཞིའི་ཞལ་མཐོང་ནས་གནོད་བྱེད་རྣམས་རེངས་ཤིང་
བརྒྱལ་བར་བསམ། གནོད་བྱེད་འཇོམས་པ་དྲག་སྔགས་ཀྱི་རྒྱུད་ལས་བར་ཆོད་བསལ་
367

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཞིང་མཚམས་བཅད་པའི་ལེའུ་སྟེ་གཉིས་པའོ། །། །
དེ་ནས་བདེར་གཤེགས་ཀྱི་གཞལ་ཡས་དབུབ་པའི་ཕྱིར། དཀྱིལ་འཁོར་བཞེངས་
པར་བྱ་བར་སྟོན་ཏེ། དང་པོ་བཀྲ་ཤིས་པའི་ས་ལ། གཡེང་ཡུག་འཇིགས་པ་མ་ཡིན་
པའི། ཡིད་དགའ་བདེ་བའི་གནས་དགས་སུ། དང་པོ་མཎྜལ་བཤམས་པར་བྱ།
དབུས་སུ་ཟླུམ་པོ་ནག་པོ་ལ། ཐ་མ་འོད་ཟེར་འཕྲོས་པར་བྱ། དེ་རྒྱབ་པད་མ་འདབ་
བཞི་ལ། བྱང་ཤར་དཀར། བྱང་ནུབ་ལྗང་། ལྷོ་ནུབ་དམར། ལྷོ་ཤར་སྔོ། ཕྱོགས་
ལ་ཤིང་ལོ་མཚོན་པར་བྱ། དེ་རྒྱབ་རིགས་ལྔ་སྣམས་བུ་བྱ། གཡུང་དྲུང་འཁོར་ལོ་
པད་མ་རིན་ཆེན་ཕྱོགས་མཐུན་བཀོད། གྲུ་ཆད་བཞི་ནི་སེར་པོ་བྱ། དེ་རྒྱབ་འབྱུང་
བརྩེགས་སྣམ་བུ་བྱ། སྒོ་བཞི་གོང་ལྕོག་དང་བཅས། ཟངས་ལྕགས་ཚུལ་གྱིས་བསྐོར་
བའོ། །གནོད་བྱེད་འཇོམས་པའི་སྔགས་རྒྱུད་ལས། དཀྱིལ་འཁོར་བཞེངས་པའི་ལེའུ་
སྟེ་གསུམ་པའོ། །། །
དེ་ལྟར་དཀྱིལ་འཁོར་བཅའ་ལེགས་ལ། དམིགས་པའི་རྟེན་དུ་མཆོད་རྫས་རྒྱན་
བཀོད་བསྟན། དང་པོ་བུམ་པ་ཆས་སུ་གསོལ། རྒྱལ་མཚན་བཞི་དང་མདའ་དར་བཞི།
མེ་ལོང་བཞི་དང་རལ་གྲི་བཞི། ཆག་ཤིང་བཞི་རྣམས་ཆས་སུ་གསོལ། རྣམ་ལྔ་དང་
དཀར་གཏོར་བཞི་ཡང་བཤམས། དམར་གཏོར་དག་ཡང་དཔུང་བསྐྱེད་དོ། །དང་པོ་
བུམ་པ་ལག་དུ་བླང་ལ་འདི་སྐད་དོ། །བུམ་པ་ལྷའི་གཞལ་ཡས་ཁང་། སྨན་ལྔ་སྤོས་ལྔ་
རིན་ཆེན་ལྔ། སྙིང་པོ་ལྔ་དང་བདུད་རྩི་ལྔ། ཁ་རྒྱན་འགུལ་ཆིང་དཔྱང་བུ་ལི་ཀ་ཏོག །
གཟུང་ཐག་སྣ་ལྔ་འོད་ཟེར་ཅན། སྐུའི་འོད་ཟེར་དཀར་ལ་གྲུབ། གསུང་གི་འོད་ཟེར་
ལྗང་ལ་གྲུབ། ཐུགས་ཀྱི་འོད་ཟེར་སེར་ལ་གྲུབ། ཡོན་ཏན་འོད་ཟེར་དམར་ལ་གྲུབ།
ཕྲིན་ལས་འོད་ཟེར་ནག་ལ་གྲུབ། གཟུང་ཐག་སྣ་ལྔའི་ཁ་རྒྱན་བཏག །ནད་དང་སྡུག་
བསྔལ་བསལ་བའི་ཕྱིར། མནྡལ་དབུས་སུ་བཞུགས་སུ་གསོལ། མི་ནུབ་རྒྱལ་མཚན་
368

མདོ་སྡེ། ། དྲག་སྔགས་ཀྱི་རྒྱུད་ཆེན་པོ།
འོད་གསལ་ཆེན་པོ་བཞི། གཙོ་བོ་བཞིའི་སྐུ་རུ་བྱིན་གྱིས་བརློབས། སེམས་ཅན་སྒྲིབ་
པ་སྦྱང་པའི་ཕྱིར། པད་མ་བཞིའི་དབུས་སུ་བཞུགས་སུ་གསོལ། ཡེ་ཤེས་འོད་ལ་སྤྲུལ་
པའི་མདའ་དར་བཞི། ལྷ་ཆེན་རྣམས་ཀྱི་སྐུ་རུ་བྱིན་གྱིས་བརློབས། སེམས་ཅན་སྒྲིབ་
པ་སྦྱང་བའི་ཕྱིར། འཁོར་ལོ་བཞིའི་གདན་ལ་བཞུགས་སུ་གསོལ། མི་ནུབ་རྒྱལ་མཚན་
ཐུགས་རྗེ་ཆེན་པོ་བཞི། སྲིད་པ་རྣམས་ཀྱི་སྐུ་དང་བྱིན་གྱིས་བརློབས། སེམས་ཅན་སྒྲིབ་
པ་སྦྱང་པའི་ཕྱིར། པད་མ་བཞིའི་གདན་ལ་བཞུགས་སུ་གསོལ། ཐུགས་རྗེ་དྲང་ཤིང་
ལྡན་པའི་ཆག་ཤིང་བཞི། གཤེན་རབ་རྣམས་ཀྱི་སྐུ་རུ་བྱིན་གྱིས་བརློབས། སེམས་ཅན་
སྒྲིབ་པ་སྦྱང་བའི་ཕྱིར། རིན་ཆེན་མཛེས་པའི་གདན་ལ་བཞུགས་སུ་གསོལ། ཙཀྲ་ཧ་
ལ་གཅོད་པའི་རལ་གྲི་བཞི། ཁྲོ་ཆེན་བཞིའི་སྐུ་རུ་བྱིན་གྱིས་བརློབས། བར་ཆོད་སྡུག་
བསྔལ་བསལ་པའི་ཕྱིར། སྒོ་བ་བཞིའི་གདན་ལ་བཞུགས་སུ་གསོལ། བདེར་གཤེགས་
སྤྲུལ་པ་ཕྱག་མཚན་ཐམས་ཅད་ནི། དངོས་འབྱོར་ཡིད་སྤྲུལ་མཆོད་པ་རྣམས། སེམས་
ཅན་ཉོན་མོངས་སྒྲིབ་པ་སྦྱང་བའི་ཕྱིར། དཀྱིལ་འཁོར་སྟེང་དུ་བཀོད་པར་བྱ། ཡོན་
ཏན་མགྲོན་དང་ལན་ཆགས་མགྲོན། སྙིང་རྗེའི་མགྲོན་དང་རིགས་དྲུག་མགྲོན། བྱིན་
གྱིས་བརླབ་པའི་མཆོད་སྦྱིན་དང༌། སེམས་ཅན་ལན་ཆགས་འཇལ་བའི་ཕྱིར། མང་
གི་མཛེས་པར་བཀྲམ་པར་བྱའོ། །ཏིང་འཛིན་རྫས་རྣམས་ལ་བདེ་བར་གཤེགས་པའི་
སྐུ་རྣམས་ལ་ཐིམ་པས། གཉིས་སུ་མེད་པར་གྱུར་ནས་དཀྱིལ་འཁོར་སྟེང་དུ་བཞུགས་
པར་བསམ། གནོད་བྱེད་འཇོམས་པའི་སྔགས་རྒྱུད་ལས། མཆོད་རྫས་བཤམས་པ་
དང་རྒྱན་བཀོད་པའི་ལེའུ་སྟེ་བཞི་པའོ།། །། །
དེ་ནས་བདེར་གཤེགས་གསལ་བའི་ཕྱིར། ཏིང་འཛིན་གྱི་རིམ་པ་བསྟན་ཏེ། དང་
པོ་སྟོན་པ་བདེར་གཤེགས་བསྐྱེད་རིམ་བཏང་། རང་བཞིན་ཆ་ལུགས་ཕྱག་རྒྱ་ལྔ་ལྡན་
བཅའ། དེ་བཞིན་ཉིད་ཀྱི་ཏིང་འཛིན་ནི། ཅི་ཡང་མི་བྷོམ་པར་སྤྲོས་པ་བཅད། སྟོང་
369

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ཞིང་བདག་མེད་སལ་ལེ་སང་ངེ་བྷོམ། དེ་ནས་ཀུན་ཏུ་སྣང་གི་ཏིང་འཛིན་ནི། བདག་
གིས་སྙིང་དཀྱིལ་དུ་ཨ་དཀར་པོ་ཅིག་སྒོམ་ཨཱ་ཨ་དཀར་སལེ་འོད། ཅེས་བརྗོད་པས།
འགྲོ་བ་རིགས་དྲུག་སེམས་ཅན་སྒྲིབ་པ་སྦྱོང་བར་བསྒོམ། ཨ་ཡཾ་ཨོཾ་འདུ། བརྗོད་
པས། ཚུར་འདུས་བདག་ཉིད་གཤེན་རབ་སྐུ་མདོག་སྔོན་པོ་ཕྱག་མཚན་ཆག་ཤིང་
བསྣམས་པ་ཅིག་ཏུ་བསྒོམ། ཞལ་ནས་ཨ་ཡཾ་རཾ་མཾ་ཁཾ་ཧཱུྃ་ལས། འབྱུང་བ་རིམ་བརྩེགས་
ཀྱི་སྟེང་དང་། བྲུ་ནི་རིན་པོ་ཆེ་ཡི་གཞལ་ཡས་ཁང་། དབྱིབས་ནི་རིན་པོ་ཆེ་ལས་གྲུབ་
པ། རྩེ་མོ་བོན་ཉིད་དབྱིངས་སུ་ཐལ་བ། ཡིད་དུ་འོང་བ་ཉམས་དགའ་བ། རྡུལ་དང་
བག་གིས་མ་གོས་པ། དེའི་དབུས་སུ་ནག་པོ་བོན་ཉིད་དབྱིངས། དེ་ལྟ་བུའི་གཞལ་
ཡས་ཁང་། དེའི་ནང་དུ་སེང་གེ་གླང་ཆེན་བྱ་ཁྱུང་འཁོར་ལོའི་གདན། གཡུང་དྲུང་
འཁོར་ལོ་རིན་ཆེན་པད་མའི་གདན། ལྷ་བདུད་བྱིན་ཆིང་བསྣོལ་བའི་གདན་བསྐྱེད་
དེ། བྱང་ཤར་བྱང་ནུབ་པད་མའི་སྟེང་དུ་ཨ་དང་ཨོ་བསྐྱེད། ལྷོ་ནུབ་དང་ལྷོ་ཤར་ཧ་
དང་འ་གཉིས་བསྐྱེད། ཞལ་ནས་ཨ་ཨད་ཨོཾ་ཅེས་བརྗོད་པས། ས་ཏྲིག་ཨེར་སངས་
དང་གཤེན་ལྷ་འོད་དཀར་གཉིས་ཕྱག་མཚན་དང་ཆས་པར་བསྐྱེད། ཧ་འ་ཧཱུྃ་འོ་ལཾ་
ལོ་ ཅེས་བརྗོས་པས། སངས་པོ་འབུམ་ཁྲི་དང་གཤེན་རབ་གཉིས་སྐུ་མདོག་གདན་
ཁྲི་གསལ་བར་བསྐྱེད། གཡུང་དྲུང་འཁོར་ལོ་རིན་ཆེན་པད་མའི་སྟེང་། ཡཾ་རཾ་ཁཾ་ཧཱུྃ་
ཨོཾ་དང་ལྔ་བསྐྱེད། ཡཾ་ཡཾ་རཾ་རཾ་ཁཾ་ཁཾ་ཧཱུཾ་ཧཱུཾ་ཧཱུཾ་ཧཱུཾ། ཅེས་བརྗོད་པས། ལྷ་མོ་ལྷ་ཆེན་སྲིད་
པ་གཤེན་རབ་བསྐྱེད། སྒོ་བཞིར་ཁྲོ་བོ་བཞི་སྐུ་མདོག་ཕྱག་མཚན་གསལ་བར་བསྐྱེད།
ཨ་ལོ་སྤར་ཨ་ལམ་གསལ་ཟེར་སྤྲོས་འོད་རུམ་ཁྱབ་བདལ་སྤྲོས་པ་མཁའ་ལ་མཉམ་
སྟེ་བདལ་བདལ། ཅེས་བརྗོད་པས། བདེར་གཤེགས་བསམ་གྱིས་མི་ཁྱབ་པ་བརྗོད་
ཀྱིས་མི་ལང་པར་བསྐྱེད། དེའི་ཕྱི་རིམ་ཡོན་ཏན་གྱི་མགྲོན་ལ་སོགས། མགྲོན་བཞི་
ཡང་རིམ་གྱི་བཞུགས་པར་བསྐྱེད། དེ་ནས་མགྲོན་བསྐྱེད་པའོ། །དེ་ནས་མཆོད་རྫས་
370

མདོ་སྡེ། དྲག་སྔགས་ཀྱི་རྒྱུད་ཆེན་པོ།
བྱིན་གྱིས་རླབས་པ་ནི། རིན་ཆེན་སྣ་ལྔ་ལས་གྲུབ་པའི་གཏོར་སྣོད་སྟོང་གསུམ་ཙམ།
བཅུད་ནི་ཉི་ཟླ་གཟའ་སྐར་ལ་སོགས་མར་མེ་འབུལ་བ་དང་། དེ་བཞིན་དུ་མཆོད་
རྫས་ནི། དུས་གསུམ་བདེར་གཤེགས་མཉེས་པར་བསམ། མཉེས་ནས་འགྲོ་དྲུག་སྒྲིབ་
པ་སྦྱངས་པར་བསམ། འདོད་ལྔ་ཡར་སྟག་གིས་མགྲོན་རྣམས་མཉེས་ཤིང་ཚིམ་པར་
བསམ། ཅི་བཅོལ་པའི་ལས་བྱེད་པར་བསམ། རང་ཡང་སྒྲིབ་པ་བྱང་པར་བསམ།
དབྱིངས་ནས་སྤྱན་དྲངས་གཉིས་མེད་བསྟིམ། ཆུ་ཟླའི་འོད་ལྟར་གསལ་བར་བསྒོམ།
གནོད་བྱེད་འཇོམས་པའི་སྔགས་རྒྱུད་ལས་ཏིང་འཛིན་བསྐྱེད་པའི་ལེའུ་སྟེ་ལྔ་པའོ། །། །
ད་ནི་ཏིང་འཛིན་གསལ་བར་སྤྱན་དྲངས་ཏེ། ཨོཾ་བོན་ཉིད་མི་འགྱུར་གཡུང་དྲུང་
ཀློང་དཀྱིལ་ནས། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་
ཕུལ། ལྷ་མོ་ལྷ་ཆེན་སྲིད་པ་གཤེན་རབ་དང་། སྐུའི་སྤྲུལ་པ་ཁྲོ་བོ་བཞི། གཞལ་
ཡས་ལྷའི་ཕོ་བྲང་འདིར། འགྲོ་བའི་དོན་དུ་སྤྱན་འདྲེན་གྱིས། ཐུགས་རྗེའི་དབང་གི་
གཤེགས་སུ་གསོལ། དབྱིངས་ནས་དེ་རྣམས་སྤྱན་དྲངས་ནས་རིམ་བཞིན་བྱོན་པར་
བསམ། དྲག་པོ་གནོད་བྱེད་འཇོམས་པའི་སྔགས་རྒྱུད་ལས། སྤྱན་དྲངས་པའི་ལེའུ་སྟེ་
དྲུག་པའོ།། །།
དེ་ནས་སྤྱན་དྲངས་པ་རྣམས་བཞུགས་སུ་གསོལ་ཏེ། ཨོཾ་གཞལ་ཡས་རིན་ཆེན་
མཛེས་པའི་ཕོ་བྲང་ནས། སེང་གེ་གླང་ཆེན་བྱ་ཁྱུང་འཁོར་ལོའི་ཁྲི། ཉི་ཟླ་པད་མ་
རིན་པོ་ཆེ། གཙོ་བོ་བཞི་ལ་གདན་འབུལ་བ། གདན་མཆོག་རྣམས་ལ་བཞུགས་སུ་
གསོལ། གཡུང་དྲུང་འཁོར་ལོ་པད་མ་རིན་པོ་ཆེ། སྒོ་བཞི་དྲག་པོའི་གདན་སྟེང་ནས།
ཉི་ཟླ་པདྨ་གེ་སར་བཅས། ལྷ་མོ་ལྷ་ཆེན་སྲིད་པ་གཤེན། ཁྲོ་ཆེན་རུ་བཞི་རྣམས་ལ་
འབུལ་ལགས་ཀྱིས། གདན་མཆོག་དམ་པ་འདི་དག་ལ། སེམས་ཅན་འགྲོ་བའི་དོན་ལ་
བཞུགས་སུ་གསོལ། ཅེས་གདན་ལ་བཞུགས་པར་བསམ། གནོད་བྱེད་འཇོམས་པའི་
371

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དྲག་སྔགས་ཀྱི་རྒྱུད་ལས། བཞུགས་སུ་གསོལ་བའི་ལེའུ་སྟེ་བདུན་པའོ།། །།
དེ་ནས་བཞུགས་པ་རྣམས་དགྱེས་པར་བསྐྱེད་ཏེ། ཨོཾ་གཞལ་ཡས་བཀྲག་གསལ་
ཡིད་འོང་འདིར། མཆོད་པའི་ཡིད་འོང་ཐམས་ཅད་ནི། སྟོང་གསུམ་འཇིག་རྟེན་
ཁམས་གསུམ་སེམས་ཅན་ཚོགས། བླ་མེད་མཆོད་སྦྱིན་རྒྱས་པ་འདི་འབུལ་གྱིས།
དགྱེས་པའི་ཚུལ་གྱིས་ཞལ་གྱིས་འཛུམ་བྱུང་ལ། ཐུགས་རྗེས་བྱིན་གྱིས་རློབས་ལ་བཞེས་
སུ་གསོལ། གནོད་བྱེད་འཇོམས་པའི་སྔགས་རྒྱུད་ལས་དགྱེས་པར་བསྐྱེད་པའི་ལེའུ་སྟེ་
བརྒྱད་པའོ།། །། །
དེ་ནས་ལུས་ངག་ཡིད་གསུམ་གུས་པས་ཕྱག་འཚལ་ཏེ། འགྲོ་བའི་དོན་མཛད་ལྷའི་
གཙོ་བོ་བཞི། དབྱིངས་དང་ཡེ་ཤེས་མཁའ་ལ་མཉམ། ཐབས་དང་ཤེས་རབ་ཟུང་དུ་
འབྲེལ། གཙོ་བོ་བཞི་ལ་ཕྱག་འཚལ་ལོ། །རིག་ལྔ་བདེར་གཤེགས་ཐམས་ཅད་དང༌།
སེམས་དཔའ་ལྔ་སྟོང་ལྔ་བརྒྱ་ལ། བདག་དང་མཐའ་ཡས་སེམས་ཅན་གྱི། ལུས་ངག་
ཡིད་གསུམ་གུས་པས་ཕྱག་འཚལ་ལོ། །མཐུ་སྟོབས་དྲག་རྩལ་བྱིན་རླབས་ཀྱིས། དགྲ་
བགེགས་འབྱུང་པོ་ནད་གདོན་འཇོམ། ཁྲོ་ཆེན་རུ་བཞི་འཁོར་བཅས་ལ། ཕྱག་འཚལ་
དང་བས་སྐྱབས་སུ་མཆི། གནོད་བྱེད་འཇོམས་པའི་སྔགས་རྒྱུད་ལས། ཕྱག་འཚལ་
བའི་ལེའུ་སྟེ་དགུ་པའོ།། །།
ད་ནི་སྡིག་པ་བཤགས་ཏེ། སྐྱེ་བ་དང་པོ་དཔག་ཏུ་མེད་པ་ནས། ད་ལྟ་འཁོར་བའི་
སྡུག་བསྔལ་ལུས་བླང་འདིར། མི་དགེ་སྡིག་པའི་ལས་རྣམས་གང་བགྱིས་པ། དབྱིངས་
ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། སྐུ་སྤྲུལ་བཞི་ལ་མཐོལ་
ལོ་བཤགས། ཐུགས་རྗེ་ཅན་གྱི་སྐུ་ལ་བཤགས། ཚངས་པ་འཕྲུལ་གྱི་དངོས་གྲུབ་གསོལ།
ཅེས་ལུས་ངག་ཡིད་གསུམ་སྡིག་སྒྲིབ་དག་པར་བསམ། གནོད་བྱེད་འཇོམས་པའི་
སྔགས་རྒྱུད་ལས། སྡིག་པ་བཤགས་པའི་ལེའུ་སྟེ་བཅུ་པའོ།། །།
372

མདོ་སྡེ། ། དྲག་སྔགས་ཀྱི་རྒྱུད་ཆེན་པོ།
དེ་ནས་མཆོད་པ་འབུལ་བར་བསྟན་ཏེ། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་
ཀྱི་མཆོག་དང་ཤེས་རབ་ཕུལ། སྐུ་སྤྲུལ་ཁྲོ་ཆེན་རུ་བཞི་ལ། མར་མེ་སྤོས་དང་ཡོན་ཆབ་
དང་། ལྷ་སངས་མེ་ཏོག་སྒྲ་བསྙན་དང་། གར་དང་རོལ་མོ་ཡིད་འོང་དང་། སྟོང་
གསུམ་འཇིག་རྟེན་གང་ཡོད་དང༌། བཅུད་དུ་སྣང་བ་ཐམས་ཅད་ནི། བདག་ཆག་
དད་པས་འབུལ་ལགས་ནས། ཐུགས་རྗེ་དང་ནི་དམ་ཚིག་གིས། གཉིས་མེད་ཚུལ་དུ་
བཞེས་སུ་གསོལ། ས་ཏྲིག་ཨེར་སངས་དབྱིངས་ཀྱི་ཕོ་བྲང་དུ། ཀུན་སྟོབས་བླ་མེད་
མཆོད་སྦྱིན་ཁྱབ་འགྱུར་ཅིག །དུག་ལྔ་མཆོད་པར་བཞེས་སུ་གསོལ། བོན་གྱི་དངོས་
གྲུབ་བདག་ལ་གསོལ། ཡེ་ཤེས་ལྷའི་ཕོ་བྲང་དུ། ཤིན་ཏུ་བདེ་བའི་མཆོད་སྤྲིན་ཁྱབ། །
ཉོན་མོངས་རྣམ་རྟོག་མཆོད་པར་བཞེས། ཐུགས་རྗེས་ཁྱབ་ཚད་དངོས་གྲུབ་བདག་
ལ་སྩོལ། ཐབས་མཆོག་སྲིད་པའི་ཕོ་བྲང་དུ། འཇིག་རྟེན་སྒྲོན་ཚོགས་ཐམས་ཅད་ཁྱབ།
སྐྱོན་མེད་ཡེ་ཤེས་ངང་དུ་མཆོད་པར་བཞེས། ཡེ་ཤེས་རོལ་པའི་དངོས་གྲུབ་བདག་ལ་
རྩོལ། ཤེས་རབ་ཕུལ་གྱི་ཕོ་བྲང་དུ། འཇིག་རྟེན་སྐྱོན་རྣམས་མཆོད་པར་བཞེས། ཁྲོ་
ཆེན་རུ་བཞིའི་ཕོ་བྲང་དུ། བདུད་རྩི་འདོད་ཡོན་མཆོད་པར་འབུལ། ནད་དང་སྡུག་
བསྔལ་ཞི་བར་མཛོད། གཞན་ཡང་ཡོན་ཏན་མགྲོན་དང་ལན་ཆགས་མགྲོན། སྙིང་
རྗེའི་མགྲོན་དུ་གྱུར་པ་རྣམས། མཆོད་སྦྱིན་འདི་དག་སྦྱིན་བསྩལ་བས། མི་བདེ་
ཡོངས་དང་བྲལ་ནས་ནི། བདེ་སྐྱིད་ཕུན་སུམ་འཚོགས་གྱུར་ཅིག །དྲག་པོ་གནོད་བྱེད་
འཇོམས་པའི་རྒྱུད་ལས་མཆོད་པ་འབུལ་བའི་ལེའུ་སྟེ་བཅུ་གཅིག་པའོ།། །། །
དེ་ནས་སྔགས་ཀྱི་འདོན་ལུགས་བསྟན་ཏེ། དེ་ཡང་རྣམ་པ་གཉིས་སྟེ། ཞི་བའི་
འདོན་ལུགས་དང་དྲག་པོའི་འདོན་ལུགས་གཉིས་གཉིས་ཏེ། གཅིག་གིས་འབུམ་ཙམ་
འདོན་པའི་ཚད་བཟུང་ལ། བཟུང་ཐག་སྣ་ལྔ་དུས་ཅིག་བཟུང་། མཆོད་པ་བཤམས་
དང་འཕྲིན་ལས་ཀུན་འདྲ། བུམ་པ་ཁ་རྒྱན་གཟུང་ཐག་ཀུན་གོང་དང་མཐུན། ཏིང་
373

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
འཛིན་ནི། བུམ་པ་ལྷའི་གཞལ་ཡས་ཁང་དུ་བྷོམ། དེའི་ནང་དུ་གཙོ་བོ་བཞི་དང་ཁྲོ་
བཞི་རུ་བསྒོམ། དེ་ལ་སོགས་གོང་དང་མཐུན། རང་ཉིད་སྟོན་པ་གཤེན་རབ་བསྒོམ།
ཞལ་ནས། ཨ་དཀར་ཨ་རྨད་དུ་དྲི་སུ་ནག་པོ་ཞི་ཞི་མལ་མལ་སཱཧཱ། ཅེས་བརྗོད་པས།
འཕྲེང་བ་འཕྲེང་ཐག་ལ་བརྒྱུད་པ་བཞིན། ཕར་འཕྲོས་པས་བདེར་གཤེགས་ཀྱི་ཐུགས་
དམ་བསྐུལ། ཚུར་འདུས་པས་བདག་གི་སྒྲིབ་པ་སྦྱངས་པར་བསམ། བླ་མ་བདེར་
གཤེགས་རྣམས་ལ་མཆོད་པ་ཕུལ་བས། མཉེས་ནས་དགྱེས་པར་བསམ། གང་ལ་
དམིགས་པའི་ནད་དང་སྡུག་བསྔལ་ཐམས་ཅད་སལ་གྱིས་དག་པར་བསམ། དཔལ་
མགོན་རྣམས་ཀྱི་དེའི་སྒྲ་ཐོས་པས་བཀའ་ལ་མི་འདའ་བར། རང་རང་གི་སྒྲ་ཐོས་
པས་ལྷ་རྣམས་སངས་རྒྱས་པར་བསམ། གང་ལ་དམིགས་པའི་ནད་དང་སྡུག་བསྔལ་
ཐམས་ཅད་ནི། གཏར་ཚན་ལ་སྦྱར་མ་ཕོག་པ་བཞིན་དུ་རྡུལ་གྱིས་ཚིག་པར་བསལ།
བགེགས་དང་གནོད་བྱེད་ནི་སྔགས་དང་སྔགས་ཀྱི་འོད་ཟེར་གྱིས་དམྱལ་དམྱལ་ཚིག་
པར་བསམ། རིགས་དྲུག་གིས་ཐོས་པས་སངས་རྒྱས་པར་བསམ། ཨ་དཀར་ཨ་རྨད་
དུ་དྲི་སུ་ནག་པོ་ཞི་ཞི་མལ་མལ་སཱཧཱ། ཨ་དཀར་སེམས་ཉིད་རྣམ་པར་དག །ཨ་རྨད་
ཡེ་ཤེས་འོད་དུ་གསལ། དུ་ཏྲི་སུ་ཡིས་ངན་སོང་སྦྱོངས། ནག་པོ་ལས་ཀྱི་སྡིག་སྒྲིབས་
དག །ཞི་ཞི་འཁོར་བའི་སྡུག་བསྔལ་ཞི། མལ་མལ་བདེ་བའི་སེམས་དང་ལྡན། སཱཧཱ་
ལོག་རྟོག་རུ་ཏྲ་ཞི། སྔགས་དང་སྔགས་ཀྱི་འོད་ཟེར་ཀྱིས། ཕར་འཕྲོས་བདེར་གཤེགས་
ཐུགས་དམ་བསྐུལ། ཚུར་འདུས་བདག་གི་སྒྲིབ་པ་སྦྱོངས། སྒྲ་སྐད་གང་ཐོས་མངོན་
སངས་རྒྱས། གདོན་དང་དགྲ་དུག་ནད་མུག་མཚོན། ཐོག་དང་སེར་བ་རླུང་དམར་
དལ་ཡམས་གཟའ། ལྷོག་སྒལ་མཛེ་ཤུ་གཡེན་པ་དང་། རྨི་ལམ་ངན་དང་མཚན་མ་
རྩུབ། ལྟས་ངན་དགྲ་དང་ཡ་མཚན་ཐན། ལོ་ཟླ་ཞག་དང་ཟ་མའི་ཀག །མི་མཐུན་
རྐྱེན་དང་གནོད་བྱེད་མ་ལུས་པ། ཁྱེད་ཀྱི་ཐུགས་རྗེའི་བྱིན་རླབས་ཀྱིས། བོན་ཉིད་
374

མདོ་སྡེ། དྲག་སྔགས་ཀྱི་རྒྱུད་ཆེན་པོ།
དབྱིངས་སུ་མེད་པར་མཛོད། ཅེས་བསྟོད་དབྱངས་བྱ། གྲངས་ནི་ཁྲི་འབུམ་དུ་བྱ།
ཁྲག་ཁྲིག་དག་ཀྱང་འདོན་པར་མཆིས། གང་འདོན་སྐབས་དང་སྦྱང་བར་བྱ། ཁྲི་རེ་
ཚར་ནས་འཕྲིན་ལས་བྱ། སྤྱན་འདྲེན་ཕྱག་བཤགས་སྐུ་བསྟོད་ཡན་ཆོད་བྱ། འབུམ་
རེ་ཚར་ནས་མཆོད་པ་བྱ། ཕྲིན་ལས་གཞུང་མི་དམིགས་ངང་ལ་བཞག ། དེ་ནི་ཞི་
བའི་འདོན་ཐབས་སོ། །དེ་ནས་དྲག་པོའི་འདོན་ལུགས་བསྟན་པ་ནི། གསུམ་འམ་ལྔ་
འམ་བཅུ་འདོན་ནོ། །ཏིང་འཛིན་དང་ལས་རིམ་གོང་བཞིན་ནོ། །ཁྲོ་ཚོགས་གཏོར་
མ་དབྱིངས་སུ་བཅའ། ཡི་དམ་གང་བྱེད་འཕྲིན་ལས་གཏོང༌། བརྒྱ་རེ་ཚར་ནས་
བསྟོད་པ་བྱ། ཁྲི་རེ་ཚར་ནས་འཕྲིན་ལས་བཏང་། འབུམ་རེ་ཚར་ནས་བུམ་ཁྲུས་བྱ་
ཞིང་གཞུང་བསྲང་། དབྱིངས་སུ་བསྐྱོད། གནོད་བྱེད་འཇོམས་པའི་སྔགས་རྒྱུད་ལས།
སྔགས་ཀྱི་འདོན་ལུགས་བསྟན་པའི་ལེའུ་སྟེ་བཅུ་གཉིས་པའོ།། །།
དེ་ནས་བདེ་བར་གཤེགས་པ་སྐུ་བསྟོད་དེ། ཨོ་ཕོ་བྲང་ཡིད་འོང་གཞལ་ཡས་
འདིར། མདངས་ལྡན་པད་མ་དཀར་པོ་ལ། ཡུམ་ཆེན་ས་ཏྲིག་ཨེར་སང་ནི། སྐུ་
མདོག་གསེར་གྱི་སྙིང་པོ་འདྲ། གསེར་ལ་གསེར་གྱི་འོད་ཀྱི་བརྒྱན། འགྲོ་བ་སྐྱོབས་ཕྱིར་
བུམ་པ་བསྣམས། རྩལ་ཆེན་སེང་བསྣོལ་ཁྲི་ལ་བཞུགས། དེ་ལ་ཕྱག་འཚལ་མཆོད་
པ་འབུལ། བདག་ཅག་ཐུགས་རྗེས་བཟུང་དུ་གསོལ། ཕོ་བྲང་ཡིད་འོང་གཞལ་ཡས་
འདིར། མདངས་ལྡན་པད་མ་ལྗང་ཁུ་ལ། ལྷ་ཆེན་གཤེན་ལྷ་འོད་དཀར་ནི། སྐུ་
མདོག་ཤེལ་གྱི་སྙིང་པོ་འདྲ། ཤེལ་ལ་ཤེལ་གྱི་འོད་ཀྱི་བརྒྱན། ཉོན་མོངས་འདྲེན་མཛད་
ལྕགས་ཀྱུ་བསྣམས། སྟོབས་ལྡན་གླང་ཆེན་བསྣོལ་བའི་ཁྲི་ལ་བཞུགས། དེ་ལ་ཕྱག་
འཚལ་མཆོད་པ་འབུལ། བདག་ཅག་ཐུགས་རྗེས་བཟུང་དུ་གསོལ། ཕོ་བྲང་ཡིད་འོང་
གཞལ་ཡས་འདིར། མདངས་ལྡན་པད་མ་དམར་མོ་ལ། སྲིད་པ་སངས་པོ་འབུམ་ཁྲི་
ནི། སྐུ་མདོག་དངུལ་གྱི་སྙིང་པོ་འདྲ། དངུལ་ལ་དངུལ་གྱི་འོད་ཀྱི་བརྒྱན། ཉེས་སྐྱོན་
375

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དམག་ལས་རྒྱལ་བའི་རྒྱལ་མཚན་བསྣམས། བརླབ་ཆེན་ཁྱུང་བསྣོལ་ཁྲི་ལ་བཞུགས།
དེ་ལ་ཕྱག་འཚལ་མཆོད་པ་འབུལ། བདག་ཅག་ཐུགས་རྗེས་བཟུང་དུ་གསོལ། ཕོ་བྲང་
ཡིད་འོང་གཞལ་ཡས་འདིར། མདངས་ལྡན་པད་མ་སྔོན་པོ་ལ། སྟོན་པ་གཤེན་རབ་
མི་བོ་ནི། སྐུ་མདོག་རིན་པོ་ཆེ་ལྟར་བཀྲལ། རིན་ཆེན་ཉིད་ལ་ཉིད་ཀྱི་བརྒྱན། འཁོར་
འདས་ཀུན་ལ་སྟོན་ཕྱིར་ཆག་ཤིང་བསྣམས། དབང་བསྒྱུར་འཁོར་ལོ་དགུ་རྩེགས་ཁྲི་
ལ་བཞུགས། དེ་ལ་ཕྱག་འཚལ་མཆོད་པ་འབུལ། བདག་ཅག་ཐུགས་རྗེས་བཟུང་དུ་
གསོལ། ནད་དང་སྡུག་བསྔལ་མི་མཐུན་ནི། ཁྱེད་ཀྱི་ཐུགས་རྗེས་བྱང་བར་མཛོད། །
འཁོར་གྱི་ལྷ་མོ་ལྷ་ཆེན་དང༌། སྲིད་པ་གཤེན་རབ་སྟོང་དང་ལྔ་བརྒྱ་ཡིས། སྐུའི་འགྲོ་
དོན་མ་ལུས་མཛོད། གསུང་ནི་འགྱུར་མེད་དབྱིངས་ནས་སྒྲོགས། ཐུགས་ཀྱིས་འགྲོ་
བའི་དོན་ལ་དགོངས། ཡོན་ཏན་ཉི་ཟླས་ཀུན་ལ་ཁྱབ། འཕྲིན་ལས་འགྲོ་དོན་མ་ལུས་
རྫོགས། འོད་ཟེར་ཕྱོགས་བཅུར་ཡོངས་ལ་འཕྲོ། དེ་ལ་ཕྱག་འཚལ་མཆོད་པ་འབུལ།
བདག་དང་རྒྱུ་སྦྱོར་ཡོན་བདག་གི། བག་ཆགས་ནད་དང་སྡུག་བསྔལ་རྣམས། ཐུགས་
རྗེའི་ཤུགས་ཀྱིས་མེད་པར་མཛོད། དཀར་ནག་བཀྲ་གསལ་འབར་བ་ནས། སེམས་
ཅན་དོན་རྣམས་མཛད་པའི་ཕྱིར། དོན་ལྡན་སྐྱེས་བུ་ངོ་མཚར་ཅན། ཀོང་རྩེ་བསོད་
ནམས་ལྡན་པའི་ཕྱིར། བདུད་དང་ལོག་འདྲེན་འདུལ་བའི་ཕྱིར། སྟོན་པའི་སྐུའི་
འོད་ཟེར་ལས། ལོག་འདྲེན་འདུལ་བའི་ཁྲོ་བོ་བཞི། དབུ་དགུ་ཕྱག་ཀྱང་བཅོ་བརྒྱད་
སྟེ། འཇིག་བྱེད་རྔམ་པའི་གསུང་སྒྲ་སྒྲོགས། སྣང་སྲིད་ཐམས་ཅད་བསྔངས་པར་བྱེད།
བགེགས་དང་ལོག་འབྱུང་གནོད་བྱེད་རྣམས། བརྒྱལ་ཅིང་མྱུར་དུ་སྐྲག་པར་བྱེད།
ནད་དང་སྡུག་བསྔལ་བསྲེགས་པར་བྱེད། ལོག་འདྲེན་འདུལ་ལ་ཕྱག་འཚལ་བསྟོད།
གནོད་བྱེད་བགེགས་དང་སྡུག་བསྔལ་རྣམས། ཁྱེད་ཀྱི་ཐུགས་རྗེའི་བྱིན་རླབས་ཀྱིས།
བོན་ཉིད་དབྱིངས་སུ་མེད་པར་མཛོད། གནོད་བྱེད་འཇོམས་པའི་སྔགས་རྒྱུད་ལས།
376

མདོ་སྡེ། དྲག་སྔགས་ཀྱི་རྒྱུད་ཆེན་པོ།
སྐུ་བསྟོད་པའི་ལེའུ་སྟེ་བཅུ་གསུམ་པའོ།། །།
དེ་ནས་མཆོད་པ་འབུལ་ཅིང་འཕྲིན་ལས་བཅོལ་བ་ནི། དཀར་གཏོར་ཆ་གཅིག་
བཤམས་ལ་དག་པས་སྦྱངས་སྤེལ་བྱ། རཾ་ཡཾ་ཁཾ་གིས་བག་ཆགས་བསྲེག །ཅི་འདོད་
ཟད་མེད་ལོངས་སྤྱོད་བསྒོམ། དང་པོ་སྲི་ཞུའི་མགྲོན་ལ་བསྔོ། གཉིས་པ་དཔལ་
མགོན་དག་ལ་བསྔོ། གསུམ་པ་སྡེ་བརྒྱད་ལ་བསྔོ། བཞི་པ་རིགས་དྲུག་ལ་མཆོད།
དང་པོ་བདེར་གཤེགས་དག་ལ་བསྔོ་བ་ནི། ཏིང་འཛིན་གྱིས་བྱིན་རླབས་ལ་འདི་སྐད་
བརྗོད་དོ། །ༀ་བོན་ཉིད་མི་འགྱུར་དབྱིངས་དཀྱིལ་ནས། དབྱིངས་ཀྱི་ཡུམ་དང་ཡེ་
ཤེས་ལྷ། ཐབས་ཀྱིས་མཆོག་དང་ཤེས་རབ་ཕུལ། ལྷ་མོ་ལྷ་ཆེན་སྲིད་པ་གཤེན། སྐུའི་
སྤྲུལ་པ་ཁྲོ་བོ་བཞི། དུས་གསུམ་བདེར་གཤེགས་འཁོར་བཅས་ལ། དག་ཅིང་གཙང་
མར་བཤམས་སྤྲུལ་པའི། བླ་མེད་མཆོད་པ་འདི་དག་ནི། བདུད་རྩིའི་ཆུ་བོ་བབ་པའི་
རྒྱུན་བཞིན་དུ། བླ་མེད་མཆོད་པ་འདི་དག་ནི། བདག་ཅག་དད་པས་འབུལ་ལགས་
ཀྱིས། རྒྱན་གྱི་མཆོད་པ་འདི་དག་ནི། བདུད་རྩི་ཆུ་བོ་བབ་པའི་རྒྱུན་བཞིན་དུ། བླ་
མེད་མཆོད་པ་འདི་དག་ནི། བདག་ཅག་དད་པས་འབུལ་ལགས་ཀྱིས། ཐུགས་རྗེ་
དང་ནི་དམ་ཚིག་གིས། གཉིས་མེད་དོན་དུ་བཞེས་སུ་གསོལ། ཐུགས་རྗེས་སེམས་ཅན་
ཐམས་ཅད་བཟུང་ནས་ཀྱང་། བོན་ཉིད་དབྱིངས་སུ་སངས་རྒྱས་ཤོག །ཨོཾ་ཧ་ཧ་ཧེ་ཧེ་
ཨོ་ཧཱུྃ། ཅེས་གཏང་ངོ༌། །གཉིས་པ་ཡོན་ཏན་མགྲོན་ལ་བསྔོ་སྟེ། ཨོཾ་འཇིག་རྟེན་སྐྱོངས་
པར་ཞལ་མཆིས་ཤིང་། སེམས་ཅན་ཀུན་ལ་ཕན་འདོག་པའི། མགོན་དུ་གྱུར་ལ་ཕྱག་
འཚལ་ལོ། །བདག་གི་ཏིང་འཛིན་སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་ནི།
སྣང་སྲིད་ལྷའི་གཞལ་ཡས་ཀུན། བྱིན་གྱིས་རླབས་པའི་མཆོད་སྦྱིན་འདི། རིན་ཆེན་
གཏེར་གྱི་གང་བར་འབུལ། དབང་པོ་ལྔ་ལ་ལོངས་སྤྱོད་འགྱེད། ཡོན་ཏན་མགྲོན་དུ་
གྱུར་པའི། དཔལ་མགོན་བདུན་བཅུ་འཁོར་བཅས་ལ། ཞེ་ས་རིམ་འགྲོ་མཆོག་བསྐྱེད་
377

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
དེ། བླ་མེད་མཆོད་པ་སྤྲིན་གྱི་རྒྱན། མཆོད་གནས་ཁྱེད་ཀྱི་ཕོ་བྲང་དུ། དམིགས་ཤིང་
དགྱེས་པར་འབུལ་ལགས་ཀྱིས། མཆོད་པའི་སྤྲིན་གྱི་རྒྱན་འདི་དག །ཡོན་ཏན་ཕུན་
སུམ་འཚོགས་པ་དང་། འདོད་དགུ་ཡིད་བཞིན་འབྱུང་བ་ཡི། བདུད་རྩིའི་ཆར་དུ་
བབ་འགྱུར་ཅིག །ཕྱོགས་བཅུའི་འཇིག་རྟེན་ཐ་དག་ཀུན། ཁྱེད་ཀྱི་ཐུགས་རྗེས་སྐྱོང་
དུ་གསོལ། བསྟན་པ་ཡོངས་སུ་བསྲུང་བ་དང་། བསམ་པ་ཡིད་བཞིན་འགྲུབ་པར་
མཛོད། ༀ་ཨ་པར་ཐིམ་ཐིམ་ཡེ་སྭཱཧཱ། ཅེས་བཏང་ངོ༌། གསུམ་པ་ལན་ཆགས་མགྲོན་
ལ་བསྔོ་སྟེ། ཨོཾ་བདག་གི་ཏིང་འཛིན་སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་
ནི། སྣང་སྲིད་ལྷའི་གཞལ་ཡས་ཀུན། རིན་ཆེན་གཏེར་གྱི་གང་བར་གྲུབ། དབང་པོ་
ལྔའི་ལོངས་སྤྱོད་འགྱེད། ལན་ཆགས་མགྲོན་དུ་གྱུར་པ་ཡི། ལྷ་སྲིན་སྡེ་བརྒྱད་འཁོར་
བཅས་ལ། ཞེ་སྡང་གདུག་པའི་སེམས་བོར་ལ། ཐུགས་རྗེ་བྱམས་པའི་སྟོབས་སྦྱིན་ལོང་།
གདུག་པའི་སེམས་ནི་ཞི་གྱུར་ཅིག །འདོད་ཆགས་ཚ་བའི་སེམས་བོར་ལ། ཐུགས་རྗེ་
སྦྱིན་པའི་གཏོར་མ་ལོང་། འདོད་པའི་སེམས་ནི་ཞི་གྱུར་ཅིག །ང་རྒྱལ་འཁྲོས་པའི་
སེམས་བོར་ལ། ཐུགས་རྗེ་ཞི་བའི་གཏོར་མ་ལོང་། ཁོང་འཁྲོ་གདུག་པའི་སེམས་
རྣམས་ཞི་གྱུར་ཅིག །འཕྲག་དོག་གནོད་པའི་སེམས་བོར་ལ། ཐུགས་རྗེ་ཡང་པའི་
གཏོར་སྦྱིན་ལོང་། སྨད་པའི་སེམས་རྣམས་ཞི་འགྱུར་ཅིག །གཏི་མུག་མུན་པའི་སེམས་
བོར་ལ། ཐུགས་རྗེ་རིག་པའི་གཏོར་མ་ལོང་། གཏི་མུག་རྨོང་པའི་སེམས་རྣམས་ཞི་
གྱུར་ཅིག །སྣང་སྲིད་ལྷ་འདྲེ་མ་ལུས་ཀུན། བདག་དང་རྒྱུ་སྦྱོར་ཡོན་བདག་ལ། ནད་
གདོན་གདུག་རྩུབ་སྡུག་བསྔལ་དང༌། མི་མཐུན་གདུག་པའི་བྱད་སྟིམ་རྣམས། མེད་
པར་མཛོད་ཅིག་བསྟན་པ་སྲུང་། གནོད་པའི་ཡིད་དང་བྲལ་ནས་ནི། སྐྱོབས་པའི་
སེམས་དང་ལྡན་གྱུར་ཅིག །ཨོཾ་སད་དོ་སད་མན་གེ་ཡོ་ཐོར་ཐོར་ཐིམ་ཐིམ་ཡེ་སྭཱཧཱ། ན་
ག་གྱ་གུན་ཞིམ་ཙེ་ཨ་ནེ་ཐོར་ཐོར་ཐིམ་ཐིམ་ཡེ་སྭཱཧཱ། ཅེས་གཏང་ངོ་། །བཞི་པ་རིགས་
378

མདོ་སྡེ། དྲག་སྔགས་ཀྱི་རྒྱུད་ཆེན་པོ།
དྲུག་ལ་བསྔོ་སྟེ་འདི་སྐད་དོ། །ཨོཾ་བདག་གི་ཏིང་འཛིན་སྟོབས་དང་ནི། དེ་བཞིན་
ཉིད་ཀྱི་སྟོབས་ཀྱིས་ནི། སྣང་སྲིད་ལྷའི་གཞལ་ཡས་ཀུན། འདོད་པའི་ལོངས་སྤྱོད་
རྣམ་ལྔས་གང་། སྙིང་རྗེའི་མགྲོན་གྱི་རིགས་དྲུག་སེམས་ཅན་ལ། སྦྱིན་པ་འདི་དག་
འབུལ་ལགས་ན། དབང་པོ་ལྔའི་ལོངས་སྤྱོད་འགྱེད། མཛེས་བསྡུག་བཀྲ་གསལ་མེ་
ཏོག་འདིས། སྡུག་བསྔལ་ནད་རྣམས་ཞི་བར་མཛོད། ནད་དང་སྡུག་བསྔལ་གནོད་
པ་དང་། བྱད་དང་རིགས་སྔགས་རྩུབ་མོ་རྣམས། བདེན་པ་བཞིའི་བྱིན་རླབས་དང༌།
སྔགས་ཚིག་འདིའི་བྱིན་རླབས་ཀྱིས། གནོད་པ་ཐམས་ཅད་བཟློག་དུ་གསོལ། ཨོཾ་ཨ་ནི་
སུ་ཏྲི་པྲ་དུ་ནི་སཱཧཱ། ཅེས་བཏོང་གནོད་བྱེད་འཇོམས་པའི་སྔགས་རྒྱུད་ལས། མཆོད་
པ་འབུལ་ཅིང་འཕྲིན་ལས་བཅོལ་པའི་ལེའུ་བཅུ་བཞི་པའོ། །།
དེ་ནས་བུམ་པའི་དབང་བསྐུར་བ་བཤད། དེ་ནས་དབུས་ཀྱི་བུམ་པ་དང་དབང་
རྫས་རྣམས་བླང་ལ། བུམ་པ་ནང་གི་ལྷ་རྣམས་འོད་དུ་ཞུ་ནས། བདུད་རྩི་གྱུར་པས་
ནད་རྣམས་དང་སྡུག་བསྔལ་ཉོན་མོངས་པའི་སྒྲིབས་པ་སྦྱང་ནས། ཤེས་བྱའི་སྒྲིབ་པ་
དག་པར་བསམ། དེ་ནས་ཚིག་བཤད་ཀྱི་དབང་བསྐུར་བ་ལ་འདི་སྐད་དོ། །ཨོཾ་བུམ་
པ་ཆུ་གཙང་རིན་པོ་ཆེ། སྨན་སྤོས་འབྲུ་དང་སྙིང་པོ་བརྩལ། བདེ་གཤེགས་ལྷའི་སྐུ་
དང་གཉིས་སུ་མེད། ཞི་བའི་ལྷ་དང་དྲག་པོའི་ལྷ། ཡི་དམ་ལྷ་དང་གཉིས་སུ་མེད།
འཆི་མེད་བདུད་རྩི་བུམ་པའི་ཆུ། ཉོན་མོངས་ནད་སེལ་བདུད་རྩིའི་སྨན། ར་ས་ཡ་
ན་བདུད་རྩི་བཅུད། ཁ་རྒྱན་འགུལ་ཆིང་ལྷའི་སྐུ། གཟུང་ཐག་ཁ་དོག་རྣམས་ལྔ་འདི།
སྐུ་གསུང་ཐུགས་དང་ཡོན་ཏན་འཕྲིན་ལས་ལྷ། འགྲོ་བ་སེམས་ཅན་བག་ཆགས་སྒྲིབ་
པ་སྦྱངས། བདུད་རྩི་བུམ་པའི་དབང་བསྐུར་བས། ཤེལ་སྒོང་དྲི་མེད་དག་པ་བཞིན།
ཉོན་མོངས་ཤེས་བྱའི་སྒྲིབ་པ་དང་། ནད་དང་སྡུག་བསྔལ་ཞི་གྱུར་ཅིག །ཨ་ཨཱ་ཧཱུྃ་ཨ་
དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཅེས་པས་སྒྲིབ་པ་ཐམས་ཅད་དག་
379

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
ནས་ཤེལ་སྒོང་ཕྱིས་པ་བཞིན་དུ་དག་པར་བསྒོ། དེ་ནས་མི་དམིགས་ངང་ལ་འཇོགས།
གནོད་བྱེད་འཇོམས་པའི་སྔགས་རྒྱུད་ལས། དབང་བསྐུར་ལེའུ་སྟེ་བཅོ་ལྔ་པའོ།། །། །
དེ་ནས་ལྷ་གདན་བསྐྱོད་ཅིང་རྫོགས་རིམ་བསྟན་ཏེ། སྐབས་འདིར་སྨོན་ལམ་
གདབ་པར་བྱ། དེ་ནས་བཀྲ་ཤིས་གསོལ་ཏེ་འདི་སྐད་དོ། ། ཨེ་མ་ཧོ། ཐམས་ཅད་ཀུན་
འདུས་སྐྱེ་མེད་བོན་གྱི་སྐུ། བྱིན་རླབས་ཀློང་ནས་བཀྲ་ཤིས་ཀུན་འབྱུང་པ། ས་ཏྲིག་
ཨེར་སང་བཀྲ་ཤིས་གང་ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག་
མཚན་དང་དཔེ་བྱད་ལོངས་སྤྱོད་རྫོགས་པའི་སྐུ། ཐུགས་རྗེའི་ཀློང་ནས་བཀྲ་ཤིས་
ཀུན་འབྱུང་པ། གཤེན་ལྷ་འོད་དཀར་བཀྲ་ཤིས་གང་ལེགས་པ། དིང་འདིར་གསལ་
ཞིང་བཀྲ་ཤིས་བདེ་ལེགས་ཤོག །འཁོར་བའི་མུན་སེལ་དག་པའི་སྲིད་པ་མཛད། སྤྲུལ་
པའི་ཀློང་ནས་བཀྲ་ཤིས་ཀུན་འབྱུང་པ། སང་པོ་འབུམ་ཁྲིའི་བཀྲ་ཤིས་གང་ལེགས་པ།
དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །འགྲོ་དོན་སྨིན་མཛད་སྤྲུལ་སྐུའི་ངོ་
བོ་ཉིད། འོད་ཟེར་ཀློང་ནས་བཀྲ་ཤིས་ཀུན་འབྱུང་པ། གཤེན་རབ་མི་བོའི་བཀྲ་ཤིས་
གང་ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །ལྷ་མོ་ལྷ་ཆེན་
སྲིད་པ་གཤེན་རབ་དང༌། བདེར་གཤེགས་སྟོང་གི་བཀྲ་ཤིས་གང་ལེགས་པ། དིང་
འདིར་གསལ་ཞིང་བཀྲ་ཤིས་བདེ་ལེགས་ཤོག །ཞི་བ་སྤ་སྐོང་དྲག་པོའི་ཚར་གཅོད་
པའི། སྐུའི་འོད་ཟེར་ཁྲོ་བོ་བཞི་རུ་སྤྲུལ། མཐུ་སྟོབས་བྱིན་རླབས་བཀྲ་ཤིས་ཀུན་འབྱུང་
པ། དིང་འདིར་བར་ཆོད་མེད་པའི་བཀྲ་ཤིས་ཤོག ། ཞི་གྱུར་ལ་སོགས་བརྗོད། དེ་ནས་
ལྷ་གདན་བསྐྱོད་ལ་འདི་སྐད་དོ། ། ཨོ་བོན་ཉིད་མི་འགྱུར་གཡུང་དྲུང་དབྱིངས་དཀྱིལ་
ནས། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་ཀྱི་མཆོག་དང་ཤེས་རབ་ཕུལ། སྐུའི་
སྤྲུལ་པ་ཁྲོ་བོ་བཞི། དུས་གསུམ་བདེར་གཤེགས་འཁོར་བཅས་རྣམས། རང་བཞིན་
དཀྱིལ་འཁོར་དམ་པ་ནས། རྡུལ་མཚོན་མཎྜལ་དམ་པ་འདིར། སྤྱན་འདྲེན་བཞུགས་
380

མདོ་སྡེ། དྲག་སྔགས་ཀྱི་རྒྱུད་ཆེན་པོ།
གསོལ་སེམས་ཅན་རྣམས། ད་ནི་བོན་ཉིད་དབྱིངས་སུ་བསྐྱོད། བོན་ཉིད་གཡུང་
དྲུང་དབྱིངས་སུ་གཤེགས་སུ་གསོལ། ཨ་ད་ད་དེ་དེ་ཕྱོད་ཕུར་ཧ་ལོ་སེང་། ཅེས་ལྷ་ཆ་
བཀྲོལ་ལ་སྐྱེལ་བའི་ཚུལ་བྱའོ། །དེ་ནས་མཎྜལ་བསྡུས་ལ་འདི་སྐད་དོ། ། ཨོཾ་བོན་ཉིད་
དབྱིངས་ན་ཡེ་ནས་མི་འགྱུར་ཏེ། ཚིག་དང་ཡི་གེ་མི་རྟག་སྐད་ཅིག་མ། བྱང་ཆུབ་
སེམས་ནི་ཡེ་ནས་མི་འགྱུར་ཏེ། གཟུགས་ཀྱི་ཕུང་པོ་མི་རྟག་སྐད་ཅིག་མ། ནམ་མཁའ་
ཡངས་པ་ཡེ་ནས་མི་འགྱུར་ཏེ། ཐེག་པ་ས་གཞི་མི་རྟག་སྐད་ཅིག་མ། གཡུང་དྲུང་
འཁོར་ལོར་པད་མ་ལིང་ཙེས་བརྒྱན་པའི། རིན་ཆེན་མཛེས་ཚོན་པད་མ་ཡང་། བྱས་
པ་འདི་ལ་བརྟག་ཅིང་བསྐྱེད་དུ་མེད། བསྐྱོད་ཅིག་དེ་ནས་དབྱིངས་སུ་བསྐྱོད། ཡཾ་རཾ་
ཁོ་བྲོ་ཧ་ལོ་སེང་། དེ་ནས་རྫོགས་པའི་རིམ་པ་ནི། མགྲོན་རྣམས་འོད་དུ་ཞུ་ནས་ཡུམ་
ལ་ཐིམ། ཡུམ་ཀྱང་འོད་དུ་ཞུ་ནས། སྟེང་གི་ནམ་མཁའ་ཨ་ལ་ཐིམ། དེ་ཡང་སེམས་
ཉིད་མཐའ་བྲལ་ཆེན་པོའི་ངང་ལ་བཞག །དེ་སྐད་ཅེས་སྟོན་པས་གསུངས་པ་དང་།
འཁོར་རྣམས་ཤིན་དུ་ཡིད་རང་སྟེ་མངོན་པར་བསྟོད་དོ། །འདི་ལ་གང་བརྩོན་ཚེ་
འདིར་ནད་དགྲ་དུག་དང་མཚོན། གནོད་བྱེད་བགེགས་དང་ལྷ་ཀླུ་གཉན་འཇིགས་པ་
ཀུན་ལ་ཐར་པར་འགྱུར་རོ། །ཕྱི་མ་སྒྲིབ་སྦྱངས་ཚོགས་རྫོགས་བླ་མེད་འབྲས་བུ་ཐོབ།
གནོད་བྱེད་འཇོམས་པའི་སྔགས་རྒྱུད་ལས། ལྷ་གདན་བསྐྱོད་པ་དང་རྫོགས་རིམ་
བསྟན་པའི་ལེའུ་སྟེ་བཅུ་དྲུག་པའོ། །སྤྲུལ་སྐུ་དབྱིལ་སྟོན་ཁྱུང་རྒོད་རྩལ་གྱི་གཏེར་མ་
ལགས་སོ། །དགེ་དེས་གདུག་རྩུབ་དག་བྱེད་ཡེ་གྲོལ་གདིང་ལྡན་ཤོག །བཀྲ་ཤིས་པའི་
ཉི་མ་ལ་རང་རི་ཨ་ལོང་སྒྲུབ་ཕུག་ལ་ཞལ་རྒྱས། །ཞུས་སོ། །
གོང་གི་མ་དཔེ་ནི་ཁྱུང་པོ་སྟེང་ཆེན་དགོན་པའི་བཀའ་བརྟེན་དཔེ་རྙིང་ཕྱོགས་
སྒྲིགས་ཀྱི་པོད་གྲངས་ ༧ ལྟར་གཞི་བཞག་བྱས་པ་ལས། གཞན་པའི་བསྡུར་ཡ་མེད།
སྒོ་མཛོད་དཔེ་ཞུས་ཚན་པའི་མཆན།
381

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
༧ དཔར་བྱང་སྨོན་ཚིག །རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང་། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
སྙིང་སྟོབས་དང་། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང༌། མཐའ་ཡས་སེམས་
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང་། སྙིང་དུ་སིམས་པའི་ངེས་ཤེས་ལས། འཕྲིན་ལས་གཡེལ་མེད་སྐྱོང་མཛད་པའི།།
མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང༌། ལྷག་
སེམས་ནུས་ཤུགས་མཉམ་སྦྲེལ་ངང་། ལས་དོན་བྱེད་པོ་ཐམས་ཅད་དང༌། བསོད་
ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང་། རིག་གཞུང་ཚེ་སྲོག་
སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་བདག་
བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་འགྱུར་
ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི། རླབས་
382

མདོ་སྡེ། ། དྲག་སྔགས་ཀྱི་རྒྱུད་ཆེན་པོ། །
ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་ངན་
མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང་། མཐར་ཡང་གདོད་མའི་
ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་སངས་
རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་གནས་
པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་ལྷུན་གྲུབ་
ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་ནས། འགྲོ་
རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་པའི་འབོལ་
རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་བརྟན་ནོར་བུའི་
རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་ ༢༠༡༤ ༡༢ ༢༥
ཉིན་བྲིས་ཏེ་ཕུལ་བའོ། ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས། །
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན། །
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ། །
སེམས་ཅན་དོན་དུ་རྒྱས་པར་ཤོག །
383

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
༧ ཞུས་བསྒྲིགས་ཚན་པའི་གསལ་བཤད། གོང་གསལ་ལེའུ་ཚན་སོ་སོའི་འོག་ཏུ་
གསལ་བཤད་ཞུས་པ་ལྟར། གོང་འོག་གི་ལེའུ་ཚན་རྣམས་ཀྱི་མ་དཔེ་ཁག་ལ། བྲིས་
པའི་ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་ལ་ཁ་བསྐངས་བྱས་པ་
ལས་གང་བྱུང་གིས་བཅོས་ཐལ་མ་བྱས་པར་མ་དཔེ་སོར་བཞག་བྱས་ཏེ་གསུང་རབ་
སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༤༩ པར་ཞུས་བསྒྲིགས་བྱས་ཡོད་
ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་
སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་
བསྐྲུན་དང༌། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་
དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་
ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་
སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་
ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་
མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་
ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་
ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་
དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་
དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧
བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
384

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་ིགྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང༌། ཆབ་སྲིད་པ་འགའི་གཡོ་བྱུས་དང༌། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
385

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
386

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
vཔ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>> ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང༌།
387

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་»
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
388

. co
）
༧ ཁྲི་བརྒྱད་རྩེ་བཞི་དམུ་འདུལ་མཆོད་པའི་རྟེན།

གསུང་རབ་སྒོ་མཛོད་རིན་པོ་ཆེའི་གླེགས་བམ། 49
པ་དབྱ
༧ བསྟན་སྲུང་གཙོ་བོ་མ་བདུད་བཙན་རྒྱལ་མཆོག

གསུང་རབ་སྒོ་མཛོད་རིན་པོ་ཆེའི་གླེགས་བམ
ལ་} 6E { | 
ཚེ་མདོ་གཟུངས 
ངན་སོང་སྒོ་གཅོད
གམྱོང་དྲུང་བོན་གྱི་བགའ་བརྟེན་དཔེ་རྙིང་ཕྱོགས་བསྒྲིགས་ཁང་ནས།
ཀན་སུའུ 
མི་རིགས་དཔེ་ག་ང་

