༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD3996
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume:
151
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

བ། མཐརྨ་ཆུ ཚེས༢] ཕྱིརྨ8 གློག་ཕྲ་དུ་མ་
གདུང་༢༠་སྙེ་མཛོད་རིན་པོ་ཆེའི་གླེགས་བམ།
{ 25}
དྲི་མེད་རྩ་མདོ། མདོ་འདུས།
མདོ་སྔགས་
[
ཐེག་ཆེན་གཐེག་ཆེན་གཡུང་དྲུང་བོན་
ཀན་སུའུ་མི་རིགས་དཔེ་སྐྲུན་ཁང་།

སྒོ་མཛོད་རིན་པོ་ཆེའི་ཉེ་ཤི 
གསུང་རབ་སྨོན 
གས་བམ
Dabao 
_ 
Jin
Han 
classic
 asic 
door 
17 
library
གསུང་རབ་སྒོ་མཛོད་རིན་པོ་ཆེའི་གླེགས་བམ།

MANASENA

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
༄༅། །འདུས་པ་རིན་པོ་ཆེའི་རྒྱུད་དྲི་མ་མེད་པ་རྩ་
བའི་མདོ་སངས་རྒྱས་ཀྱི་རྣམ་ཐར་རིན་
ཆེན་ཕྲེང་བ་དང་མདོ་འདུས་པ་
རིན་པོ་ཆེ་བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང༌།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།

གདལ་
ཚོ
༧ དགེ་སྤྱོད་ཀྱི་ཞལ་ཐང་།

L
༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

༄༅། ། གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག 042 མདོ་ཀ་བ་གླིང་དགུ།།
༼སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
དྲུང་མུ་བསྐལ་བཟང༌། 
དྲུང་མུ་བསྐལ་བཟང་། སྨད། གཡུང་དྲུང་ལས་དག་རྒྱུད།
ཁོད་པོ་བསྐལ་བཟང་། ༼སྟོད། 044 རྣམ་དག་པདྨ་ཀློང་ཡངས།
ཁོད་པོ་བསྐལ་བཟང་། ༼སྨད། བྱམས་མའི་འབུམ། རབ་གནས་སྐོར་གསུམ།
007 
གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008
 གོ་ལྡེ་བསྐལ་བཟང་། ༼སྨད། 046 རྣམ་དག་འདུལ་འབུམ།
000
 ཁྲོ་གཉེར་བསྐལ་བཟང༌། ༼སྟོད། 048 རྣམ་དག་འདུལ་འབུམ།
སྨད། 049 ངན་སོང་སྒོ་གཅོད་མདོ།
ཁྲོ་གཉེར་བསྐལ་བཟང༌། །
011
 གླིང་གཤེན་བསྐལ་བཟང་། ༼སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ།
གླིང་གཤེན་བསྐལ་བཟང༌། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ( ཀ
024
 མདོ་དྲི་མེད་གཟི་བརྗིད། ། གསོ་བྱད་དཔྱད་འབུམ་ཁྲ་བོ།
025
 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
སྒེག་
026 .མཛད་མདོ་འབྲིང་པོ་གཟེར་མིག ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། ཀ 078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ། །
036 གཉན་འཐིང་རིགས་དྲུག་ཐར་ལམ་གྱི་མདོ། _081 ཁམས་བསྡུས་དུམ་བུ་གཉིས་པ། ༼སྨད
གཡུ་ལོའི་རིགས་དྲུག་ཐར་ལམ་གྱི་མདོ། ། 082
 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ། ༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103
 ཀླུ་འབུམ། 133 ཀུན་འབུམ་རྩ་རྒྱུད། །
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། ༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ༼ཐ 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། ། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག ། 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག ། བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། ། ཟོད་གཏོང་རྒྱུད། །
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། ། 147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག ། 148 འདུར་རྒྱུད་ཕྱི་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

X8NEN AIẾNEAN REN NỀN VEN NEXT
མཐོ་ལཐལསརྒྱས་ཀྱི་སྣམསརྦསབསཆས་
55888IẾNx8385115
ཐོསམཇཆ་གསལོ། ༈
གཡཕཐཱཐཐོསགྱི་ཟཀམཐཏྟམཐཱས། ཐཕྱོགསརྦསྒྲགསཁཕཥ

སྤྱིའི་དེབ་གྲངས། 25 སྤྱིའི་པོད་གྲངས། 26
1 <<དྲི་མེད་རྩ་མདོ >
2 བཀའ།
3 མདོ་སྡེ།
4 སྙན་བརྒྱུད།
5 སྤྲུལ་སྐུ་བློ་ལྡན་སྙིང་པོ།
6 ལེའུ། 15

དཀར་ཆག་
འདུས་པ་རིན་པོ་ཆེའི་རྒྱུད་དྲི་མ་མེད་པ་རྩ་བའི་མདོ་སངས་རྒྱས་ཀྱི་རྣམ་ཐར་
རིན་ཆེན་ཕྲེང་བ་བཞུགས་སོ
མཛད་པ་དང་པོ་རྣམ་པར་བཞེས་པའི་སྐོར།
ལེའུ་དང་པོ། སྟོན་པ་ལྷ་ལས་བབ་པའི་སྐོར།.…..
རབ་བརྒྱད་སྟོན་པ་གཙུག་ཕུད་གཤེན་དུ་བཞེས།
མགོན་བཙུན་ཕྱྭ་རུ་ཤེས་རབ་སྦྱོང་ཚུལ་བསྟན 
གཅེན་པོ་ས་སྟོང་དཔལ་ལས་ལུང་བསྟན་ཐོབ
འོག་མིན་གཤེན་ལྷར་འགྲོ་འདུལ་བོན་ལུང་ཞུས།….…....
ཡེ་སངས་ཡུལ་ནས་སངས་པོའི་བཀའ་ལུང་མནོས
བར་ལྷར་བོན་བསྟན་ལྷ་གནས་རིམ་བཞིན་བབ།
ལེའུ་གཉིས་པ། སྟོན་པས་ལྷ་མིན་སྡེ་ལྔ་དབང་དུ་བསྡུས་ནས་བོན་བསྟན་པའི་སྐོར།.
.......….......9
ཁྲོ་བོའི་སྐུར་བཞེངས་གཡེན་སྡེ་དམ་ལ་བཏགས།
ལེའུ་གསུམ་པ། སྟོན་པ་སྐྱེ་བ་བཞེས་པའི་སྐོར།.….. 
…….….................11
རི་རབ་ཁ་ནས་གཟིགས་དགོངས་ཐུགས་ལ་བཀྲམ .........................11
ཁུ་བྱུག་སྐུར་སྤྲུལ་འོལ་གླིང་ལྷོ་རུ་གཤེགས། 
...................................................17

.....19
ཡིག་འབྲུས་ལྷུམས་ཞུཌ་སོ་བརྒྱད་མཁར་ལ་བལྟམས
..……………………………………..21
དགུང་ཟླ་གསུམ་ལོན་ཁྲུས་དང་མཚན་བཟང་གསོལ། 
ལེའུ་བཞི་པ། སངས་རྒྱས་ཀྱི་གཞོན་ནུ་རོལ་རྩེད་ཀྱི་སྐོར།.……..….….….….….….….…..….…..……..23
ལེའུ་ལྔ་པ། རྒྱལ་བུས་བཀའ་ཁྲིམས་བསྩལ་ནས་ལོ་མཛོད་བཅུ་གཉིས་ཀྱི་བསྟན་
................................43
པ་བཞག་པའི་སྐོར།………..….….......
རྒྱལ་སར་མངའ་གསོལ་དམུ་རྒྱལ་གདན་ས་མནན།. ..
བཟོ་རིག་གཏན་ཕབ་རྒྱལ་གྱི་བཀའ་ཁྲིམས་བསྩལ། 
.…… .....48
མཛད་པ་གཉིས་པ་རྣམ་པར་སྤེལ་བའི་སྐོར།
ཐེག་དགུ་གཏན་ཕབ་བཀའ་འཁོར་དང་པོ་བསྐོར།
།སྒྲ་རིག་གསུངས་ཤིང་སྐད་འགྱུར་སོ་སོར་བསྟན
ཁྱི་ཁྱོན་ཡུལ་དུ་གདན་ནས་འགྲོ་དོན་མཛད། 
.............57
ས་བདག་རྒྱལ་པོའི་འགྲོ་དོན་ཆེད་དུ་གཤེགས། 
..............63
ལེའུ་དྲུག་པ། སྟོན་པས་བསྟན་པ་སྤེལ་ཞིང་འོད་ཟེར་བཀྱེས་ནས་རྒྱུ་འབྲས་རྣ་
པར་འབྱེད་པའི་བོན་བསྟན་པའི་སྐོར། ..…….......67
སྔར་སོང་ལོ་མཛོད་བཅུ་གཉིས་གཏན་ཚིག་གསུངས།
...…………………………………………..74
བོན་རྣམས་བསྒྲགས་གསུམ་པེའུ་ཙེར་བསྡུས་ཏེ་བསྟན།
གྲི
མཛད་པ་གསུམ་པ་རྣམ་པར་འདུལ་བའི་སྐོར།
སྤྱི་སྒོས་བྱེ་བྲག་འོད་ཟེར་གྲངས་མེད་སྤྲོས། །

མཛད་པ་བཞི་པ་རྣམ་པར་འདྲེན་པའི་སྐོར།
ལེའུ་བདུན་པ། གདུལ་དཀའི་སེམས་ཅན་ཐར་པར་དྲངས་ནས་བདེ་ལ་བཀོད་
པའི་སྐོར། ...… … …… ………….….... ..77
སངས་པོའི་གསུང་འཕྲིན་ཁྱེའུ་ཆུང་བརྒྱུད་ནས་འབྱོར།
སྡིག་ཅན་གཏོ་བུ་ཐར་པར་དྲངས་པའི་སྐོར།
ཁྲི་ཤི་དབང་རྒྱལ་ཐར་པར་དྲངས་པའི་སྐོར། 
.........90
དྲག་བྱེད་ཧ་ལ་ར་ཙ་དྲངས་པའི་སྐོར།.….....….. 
107
ལེའུ་བརྒྱད་པ། ཁབ་ཀྱི་དཔལ་འབར་བཞེས་པའི་སྐོར།... 
116
བཀའ་འཁོར་བར་པ་སྒོ་བཞི་མཛོད་ལྔ་བསྟན། 
.....116
གསས་རྗེ་ཧོས་ཀྱི་འགྲོ་དོན་མཛད་པའི་སྐོར།..…..….. 
..117
མཛད་པ་ལྔ་པ་རྣམ་པར་ངེས་པའི་སྐོར།
ཧོས་བཟའ་ལ་སོགས་ཁབ་ཀྱི་དཔལ་འབར་བཞེས།.….…….…...….. 
122
མཛད་པ་དྲུག་པ་རྣམ་པར་སྤྲུལ་པའི་སྐོར།
...........……....125
ལེའུ་དགུ་པ། འགྲོ་འདུལ་འོད་ཟེར་གྱི་སྲས་སྤྲུལ་པའི་སྐོར།.….……..
གཏོ་བུ་སྐུ་འཁྲུངས་གཏོ་རབས་བོན་སྡེ་གསན།
དཔྱད་བུ་སྐུ་བལྟམས་དཔྱད་རྒྱུད་ཉི་ཁྲི་གསན།
...............126
ལྕམ་མོ་ནེའུ་ཆེན་འཁྲུངས་ནས་བོན་རྣམས་གསན།
གསས་ལྔའི་ལུང་བཞིན་གླིང་བཞིར་བསྟན་པ་བཞག.……...….
དཔོ་ཡི་ཡུལ་ཕེབས་སྡིག་ཅན་མི་དགུ་དྲངས།..

དཔོ་ཟ་ཐང་མོ་ཁབ་བཞེས་ལུང་འདྲེན་འཁྲུངས
.. .133
མངོན་པ་སྡེ་བཞི་ཚད་མ་སྡེ་བདུན་བསྟན ..........133
..............133
རྒྱུད་འདྲེན་བལྟམས་ནས་ཨ་དཀར་བོན་རྣམས་གསན།…………… …..
དེ་འོག་ལྕམ་མོ་གཤེན་ཟ་ནེའུ་ཆུང་འཁྲུངས།.... ......134
ལེའུ་བཅུ་པ། སྟོན་པས་ལྷ་ཀླུ་མི་གསུམ་ལ་བསྟན་པ་བཞག་པའི་སྐོར།...….…...134
.............134
རྩ་གསུམ་གནས་སུ་བོན་གྱི་འཁོར་ལོ་བསྐོར།
135
རྒྱལ་པོ་འོད་ལྡན་དུང་སྐྱོང་ནད་ལས་བསྐྱབས།
རྨང་རིགས་རྒྱལ་པོ་ནད་དང་སྡུག་ལས་བསྐྱབས། 
........141
དེ་འོག་བྲམ་ཟེ་རྒྱལ་པོའི་འགྲོ་དོན་མཛད། 
…………… .150
ཀླུ་ཡུལ་ན་རར་ཕར་ཕྱིན་འབུམ་སོགས་གསུངས། 
............156
མཛད་པ་བདུན་པ་རྣམ་པར་འཇོམས་པའི་སྐོར།
ལེའུ་བཅུ་གཅིག་པ། སྟོན་པས་བདུད་འདུལ་བར་ཆད་བསལ་བའི་སྐོར།………….157
བདུད་ཀྱི་ཆོ་འཕྲུལ་སྣ་དགུ་བཟློག་པར་མཛད།
ཕྱུ་ཡི་ཡུལ་བྱོན་གསས་མཁར་གཡུ་རྩེ་བཞེངས།
གོང་དྲུག་ཕ་ཟར་གཤེན་སྲས་མུ་ཆོ་འཁྲུངས། 
....…........163
ཁྱབ་པས་གཤེན་གྱི་འཁོར་ལ་ཆོ་འཕྲུལ་བསྟན། .........163
ནེའུ་ཆུང་བདུད་ཕྲུག་གཉིས་བཅས་སླར་ལ་དྲངས།.. ..........166
བདུད་ཀྱིས་རྟ་བརྐུས་སྟོན་པ་བོད་དུ་ཕེབས། 
........167
མཛད་པ་བརྒྱད་པ་རྣམ་པར་རྒྱལ་བའི་སྐོར།

སྟོན་པ་འཁོར་བཅས་གར་ཆེན་གསས་ཡུལ་གཤེགས། 
..…...........169
བདུད་ཀྱིས་འཁོར་བསླུས་བཀའ་སྒྲོམ་ཞུགས་ལ་བཞེན།
ཁྱབ་པས་བདུད་འཁོར་བཞི་ལ་ལས་བསྐོས་བྱས།
འོལ་དྲུག་འཁྲུངས་ཏེ་ལྷ་རྒྱུད་བོན་རྣམས་གསན།
ལེའུ་བཅུ་གཉིས་པ། བསྟན་པ་རྣམ་གསུམ་རྗེས་བཞག་མཛད་པའི་སྐོར།….....174
175
རྒྱལ་གྱི་གདུང་འཛིན་ཀོང་ཚ་དབང་ལྡན་འཁྲུངས། 
“…..
སྟོན་པ་ཤག་རིགས་རྒྱལ་པོའི་དོན་དུ་གཤེགས།………….
བསྟན་པ་རྗེས་བཞག་ཐེག་དགུའི་གཉེར་གཏད་མཛད། .........177
.....179
རྒྱལ་རིགས་ཡུལ་བྱོན་སྐུ་གདུང་བསྟན་པ་བཞག.…..….…..
རྨངས་རིགས་རྒྱལ་ལ་སྒྲུབ་ཐབས་མདོ་སོགས་གསུངས།. ... 
..........182
གཉན་རྒྱལ་གཞོན་ནུ་བློ་གྲོས་དོན་ཡང་མཛད། ............183
ཀོང་རྩེའི་ཡུལ་བྱོན་མདོ་གཟུངས་གཏན་ལ་ཕབ། 
……......186
སངས་པོ་སྤྱན་དྲངས་བསྟན་གསུམ་རྗེས་བཞག་མཛད།
མཛད་པ་དགུ་པ་རྣམ་པར་རིག་པའི་སྐོར།
ལེའུ་བཅུ་གསུམ་པ། སྟོན་པ་ཁྱིམ་སྤང་རབ་ཏུ་བྱུང་ནས་དཀའ་བ་ཐུབ་པའི་དོན་
དང་ལྡན་ཏེ་འདུལ་བ་ཁྲིམས་ཀྱི་མཛད་པའི་སྐོར། 
.... ....193
རྣམ་དག་མཛད་པ་ཁྱིམ་སྤངས་རབ་ཏུ་བྱུང༌།. 
................193
...............194
དྲང་སྲོང་ལེགས་ལྡན་རྒྱལ་ལས་སྡོམ་གསུམ་བཞེས།
བྱ་སྤྲེལ་མི་ཡི་དཀའ་ཐུབ་ལོ་གསུམ་མཛད། 
............194
.............195
བདུད་རྣམས་ཆོམས་ཤིང་ངེས་པར་འཁོར་དུ་ཕྱོགས།

བོན་འཁོར་ཚིག་བཞི་རྒྱུད་དྲུག་སྡེ་བཞི་གསུངས།.. 
...........196
སྡེ་བཞི་ཡ་བརྒྱད་འཁོར་ཕྱེས་འདུལ་ཁྲིམས་ཕོག.. 
........196
མཛད་པ་བཅུ་པ་རྣམ་པར་དབེན་པའི་སྐོར།
ལེའུ་བཅུ་བཞི་པ། སྟོན་པས་འཁོར་སྤངས་དགོན་པ་མཛད་པའི་སྐོར།……..…..199
ཐེག་ཆེན་རྒྱུད་གསུངས་བཀའ་འཁོར་ཐ་མ་བསྐོར། 
.....200
མཛད་པ་བཅུ་གཅིག་པ་རྣམ་པར་གྲོལ་བའི་སྐོར།
ལེའུ་བཅོ་ལྔ་པ། སྟོན་པས་བསྟན་པ་བོན་གྱི་གཏད་གཉེར་མཛད་པའི་སྐོར།………
...….......……..….…….....202
དགུང་ལོའི་ཚད་དང་མཛད་པའི་སྡེ་ཚན་གསལ། 
...............202
བསྟན་པ་གཉེར་གཏད་བཀའ་ཡི་བསྡུ་བ་མཛད། .….……..203
མཛད་པ་བཅུ་གཉིས་པ་རྣམ་པར་གྲུབ་པའི་སྐོར། །
མ་འོངས་སེམས་དཔའི་འགྲོ་དོན་ལུང་བསྟན་མཛད། 
…….….….207
དོན་དམ་བདེན་པའི་བཀའ་རྣམས་གཏན་ལ་ཕབ། .......212
དྲི་མེད་རྩ་མདོའི་རྒྱུད་རིམ། 
..............................212
ཞུས་སྒྲིག་ཚན་པའི་གསལ་བཤད། ...........................................216

དཀར་ཆག
མདོ་འདུས་པ་རིན་པོ་ཆེའི་རྒྱུད་ཐམས་ཅད་མཁྱེན་པའི་བཀའ་ཚད་མ་བཞུགས་སོ།
.......................................... ...…………………………………..…………..219
ལེའུ་དང་པོ། གླེང་གཞི་ཕུན་སུམ་ཚོགས་པའི་སྐོར། 
...........221
ལེའུ་གཉིས་པ། ཕྱི་སྣོད་ཅི་ལྟར་ཆགས་པའི་སྐོར།…….. 
224
ལེའུ་གསུམ་པ། ནང་བཅུད་སེམས་ཅན་སྐྱེ་འཆི་ལས་འབྲས་བསྟན་པའི་སྐོར།....228
ལེའུ་བཞི་པ། བདེར་གཤེགས་སྟོང་གིས་ལུང་བསྟན་པའི་སྐོར།.….….…...……...…….…..234
ལེའུ་ལྔ་པ། གྲུབ་པའི་གཤེན་དགུས་སེམས་བསྐྱེད་ལུང་བསྟན་ཐོབ་པའི་སྐོར།.……..235
ལེའུ་དྲུག་པ། དུས་གསུམ་སྟོན་པ་ཅི་ལྟར་བྱུང་བའི་སྐོར།
ལེའུ་བདུན་པ། སྟོན་པ་གཤེན་རབ་ཀྱི་སྐྱེས་རབས་སྐོར། 
.242
ལེའུ་བརྒྱད་པ། གཤེན་རབ་སྟོན་པ་སྐུ་ཅི་ལྟར་འཁྲུངས་པའི་སྐོར།……...…..…....….…...244
ལེའུ་དགུ་པ། ཧོས་དང་བ་ཡིད་རིང་གིས་ཞུས་དོན་གྱི་མདོ་ཧོས་ཟ་རྒྱལ་མེད་ཁབ་ཏུ་
བཞེས་ནས་སྲས་འཁྲུངས་པའི་སྐོར།.…........... .…..…..…....…...…..….…………… ་248
ལེའུ་བཅུ་པ། རྒྱལ་པོ་དཔོའི་འགྲོ་དོན་མཛད་ཅིང་དཔོ་ཟ་ཐང་མོ་ཁབ་ཏུ་བཞེས་པའི་
སྐོར། ...……...………....……....…......254
ལེའུ་བཅུ་གཅིག་པ། བསྟན་པ་རྣམ་གསུམ་རྗེས་བཞག་མཛད་པའི་སྐོར།.……. ...259
ལེའུ་བཅུ་གཉིས་པ། སྟོན་པ་ལ་བདུད་ཀྱི་ཆོ་འཕྲུལ་བསྟན་པ་བཏུལ་བའི་སྐོར།..262
ལེའུ་བཅུ་གསུམ་པ། སྟོན་པས་ཁྱིམ་སྤང་རབ་ཏུ་བྱུང་ནས་མངོན་པར་རྫོགས་པ་

སངས་རྒྱས་པའི་སྐོར།…....... 
………….…...271
ལེའུ་བཅུ་བཞི་པ། སྟོན་པས་བོན་གྱི་འཁོར་ལོ་བསྐོར་བའི་སྐོར།
ལེའུ་བཅོ་ལྔ་པ། གཏོ་བུ་འབུམ་སངས་ཀྱིས་གྱེར་དོན་ཞུས་པའི་སྐོར། 
................280
ལེའུ་བཅུ་དྲུག་པ། མཛོད་གནས་སྐོར།
ལེའུ་བཅུ་བདུན་པ། སྟོན་པས་གསང་བ་མདོ་སྡུད་ལ་ལུང་བསྟན་པའི་སྐོར།….…...287
ལེའུ་བཅོ་བརྒྱད་པ། བདེར་གཤེགས་ཀུན་འདུས་ཡོངས་སུ་རྫོགས་པའི་མཆོད་པ་ཞེས་
བྱ་བ་གསང་བ་མདོ་སྡུད་ཀྱིས་བཀོད་པའི་སྐོར།..... 
………....291
ལེའུ་བཅུ་དགུ་པ། དགེ་བའི་རྩ་བ་རྒྱ་ཆེར་བསྔོ་བའི་སྐོར།.……....
མཛད་པ་བཅུ་གཉིས་ཀྱི་བཀྲ་ཤིས་འོལ་མོ་གླིང་དུ་མཛད་པའི་སྐོར།…...་
ལེའུ་ཉི་ཤུ་པ། 
.....................308
ལེའུ་ཉེར་གཅིག་པ། འགྲོ་འདུལ་ཆོ་འཕྲུལ་བསྟན་པའི་སྐོར།.… .....…….…....…..310
ལེའུ་ཉེར་གཉིས་པ། སྟོན་པ་གཤེན་རབ་ཞིང་གི་བཀོད་པ་འོལ་མོ་གླིང་གི་བཀོད་པའི་
སྐོར། ...........................312
ལེའུ་ཉེར་གསུམ་པ། བདུད་རྗེ་ཁྱབ་པ་རབ་ཏུ་བྱུང་སྟེ་སྟོན་པའི་བསྟན་པ་རྗེས་སུ་
བསླབ་པའི་སྐོར།.…....... 
......317
...………........ 321
ལེའུ་ཉེར་བཞི་པ། སྟོན་པ་མྱ་ངན་ལས་འདས་པའི་སྐོར།… ………. 
...............................327
དཔར་བསྐྲུན་སྨོན་ཚིག
ཞུས་སྒྲིག་ཚན་པའི་གསལ་བཤད།

འདུས་པ་རིན་པོ་ཆེའི་རྒྱུད་དྲི་མ་མེད་པ་རྩ་བའི་
མདོ་སངས་རྒྱས་ཀྱི་རྣམ་ཐར་རིན་ཆེན་
ཕྲེང་བ་བཞུགས་སོ
༄༅། །གཡུང་དྲུང་ལྷའི་སྐད་དུ་ན། ཨ་དཀར་མུ་སངས་ཡོང་ཁྱབ་བདལ། མུ་
སངས་ཕྱོ་མི་དེ་རྒྱ་ཧ། གང་ཟག་མིའི་སྐད་དུ་ན། འདུས་པ་རིན་པོ་ཆེའི་རྒྱུད་དྲི་མ་
མེད་པ་རྩ་བའི་མདོ་ཞེས་བྱ་བ། འཁོར་བའི་སེམས་ཅན་ཐམས་ཅད་འདྲེན་པའི་དཔལ།
སྲིད་གསུམ་འགྲོ་བའི་མུན་པ་སེལ་བའི་སྒྲོན། མ་རིག་ཉོན་མོངས་དུག་ལྔ་འཇོམ་པའི་
སྨན། ཡེ་ཤེས་ལྔ་ལྡན་ཡིད་བཞིན་རིན་པོ་ཆེ། ལྷ་གཤེན་སྲིད་པ་གསུམ་ལ་ཕྱག་འཚལ་
ལོ། །སྤྱིར་ན་འཇིག་རྟེན་གྱི་ཁམས་དང་། སྟོན་པའི་སྐུ་དང་། བསྟན་པའི་བོན་དང་།
སེམས་ཅན་གྱི་ལས་དང་། ཐབས་དང་ཐུགས་རྗེ་ཟུང་དུ་འབྲེལ་ནས། བསྟན་པ་རིན་
པོ་ཆེའི་མདོ་གཞུང་བྱུང་སྟེ། སྔོན་གྱི་ཐོག་མར་དཔག་ཏུ་མེད་པ་ཡོངས་ལ་ཁྱབ་པ་ཞེས་
བྱ་བའི་བསྐལ་པ་བྱུང་ངོ༌། ། །
དེའི་འོག་ཏུ་ཚད་མེད་རྣམ་པར་སྣང་བ་ཞེས་བྱ་བ་བྱུང་ངོ༌། །དེའི་འོག་ཏུ་གཞལ་
མེད་འོད་དུ་སྣང་བའི་བསྐལ་པ་ཞེས་བྱ་བ་བྱུང་ངོ༌། །དེའི་འོག་ཏུ་གྲངས་མེད་ལེགས་
པར་བཀྲམ་པ་ཞེས་བྱ་བའི་བསྐལ་པ་བྱུང་ངོ༌། །དེའི་འོག་ཏུ་གྲངས་མེད་སྨོན་པ་ཅན་
ཞེས་བྱ་བ་བྱུང་ངོ༌། །དེ་ཡང་དབྱིངས་ཀྱི་ཡུམ་ཆེན་མོ་ས་ཏྲིག་ཨེར་སངས་ཀྱི་ཀློང་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས། ལྷ་གཤེན་སྲིད་པ་གསུམ་གྱིས་བསྟན་པ་རིན་པོ་ཆེའི་སྒྲོན་མེ་མཛད་དོ། །སྐྱེས་
བུ་འདུལ་ལོ། །ཁ་ལོ་བསྒྱུར་རོ། །འགྲོ་བ་དྲངས་སོ། །ཐར་པར་བཀོད་དོ། །བདེ་བར་
གཞོལ་ལོ། །དེ་ཡན་ཆད་འདས་པའི་བསྐལ་པ་རིམ་པར་རྫོགས་སོ། །
༧ ད་འདི་ནས་མར་ལ་དུས་འདི། བསྐལ་པ་འདི། སྲིད་པ་འདི། འབྱུང་བ་འདི་
ལ། གང་དུ་མིང་དང་མཚན་དུ་གསོལ་ན། མུ་རྒྱུང་ཆགས་པའི་དང་པོ། ཏིང་ནམ་
མུར་ཟང་གི་དཀྱིལ་དུ། གསེར་གྱི་པདྨ་འདབ་མ་སྟོང་ལ། གཡུའི་གཡུང་དྲུང་བཀྲམ་
པ་བརྡོལ་ཏེ། འགྲོ་བ་ཐར་པར་བཀོད་པའི་བསྐལ་པ་བཟང་པོ་ཞེས་བྱ་བར་མཚན་
གསོལ་ལོ། ། དེ་ཡང་བདེ་བར་གཤེགས་པའི་ཐུགས་རྗེ་དང༌། སེམས་ཅན་ལས་ཀྱི་
བསོད་ནམས་ཀྱིས། འགྲོ་བ་འདྲེན་པའི་སྟོན་པ་ལ། ཡབ་འཁོར་ལོ་བསྒྱུར་བའི་རྒྱལ་པོ་
དུང་འོད་དང་། ཡུམ་བཙུན་མོ་རིན་ཆེན་གསལ་འོད་མ་གཉིས་ཀྱིས་སྔོན་ནས་བསོད་
ནམས་ཚོགས་བསགས་པའི་མཐུས། ཨུད་དུ་འབར་བ་ཧ་སྤུང་གི་ནང་ནས། སྲས་སྟོང་
རང་བྱུང་བྱོན་ནོ། །དེ་ལ་སྲིད་པ་ཡེ་མཁྱེན་འཕྲུལ་གྱི་རྒྱལ་པོས་མཚན་སྟོང་གསོལ་ནས།
ལྷ་གཤེན་སྲིད་པ་གསུམ་གྱིས་སྟོན་པ་མཛད་དོ། ། དེ་ཡང་མཚན་གྱི་བྱང་བུ་དང་པོ་
ལས་བྱུང་བའི་སྟོན་པ་རིམ་གྱིས་འགྲོ་བའི་དོན་ལ་བྱོན་ཅིང་བསྟན་པ་རྫོགས་ནས། ཚེ་
ལོ་བརྒྱ་པའི་དུས་ན། སྟོན་པ་དྲི་མེད་གཙུག་ཕུད་ཅན་གྱིས་འདུལ་བའི་དུས་ལ་བབ་སྟེ།
༧ དེ་ཡང་སྟོན་པ་དེ་ནི་སྔོན་གྱི་བསྐལ་པ་གྲངས་མེད་གསུམ་ལ་ཚོགས་བསགས།
སྒྲིབ་པ་སྦྱང་བའི་མཐུས། ཚོགས་རྫོགས་སྒྲིབ་པ་བྱང་ནས་བོན་གྱི་སྐུ་ལས་ལོངས་སྤྱོད་
KO2
རྫོགས་པའི་སྐུ་རང་བཞིན་གྱིས་རྫོགས་ཤིང༌། ཅིར་ཡང་སྤྲུལ་པའི་སྐུས། མ་འོངས་
པའི་དུས་ན་འགྲོ་བ་ཁ་ལོ་བསྒྱུར་བར་དགོངས་ནས། དགྲ་བཅོམས་པ་ཡང་དག་པར་
རྫོགས་པའི་སངས་རྒྱས་དེ། ལན་གཅིག་ཕྱིར་འོང་པའི་ཐབས་ལ་བརྟེན་ནས། སྲིད་པ་
ཡེ་སངས་ཀྱི་ཡུལ། བར་ལྷ་འོད་གསལ་གྱི་གནས། མགོན་བཙུན་ཕྱུའི་གྲོང་ཁྱེར་ཆེན་

མདོ་སྡེ། དྲི་མེད་རྩ་བའི་མདོ།
པོར། རྣམ་པ་ཐམས་ཅད་མཁྱེན་པ་ཡིན་ཀྱང༌། འགྲོ་བ་འདྲེན་པའི་ཐབས་ལ་ཤེས་
རབ་བསྐྱེད་ཅིང་བློ་རྩལ་སྦྱོངས་པའི་ཚུལ་མཛད་ཅིང་བཞུགས་སོ། །
༧ ཚེ་ལོ་སྟོང་པའི་སྟོན་པ་ས་སྟོང་དཔལ་འབྱོར་གྱི་འགྲོ་དོན་རྫོགས་ནས། རྟག་ཏུ་
རེ་བ་སུན་ཕྱུང་བའི་ཕྱིར། མི་རྟག་པའི་ཚུལ་མཛད་དེ་འོག་མིན་དུ་གཤེགས་པའི་དུས་
སུ། གཅུང་གསལ་བ་ལ་གསུངས་པ། ཉོན་ཅིག་ཁྱེའུ་གསལ་བ་ཉོན། བློ་གསལ་འཆི་
མེད་གཙུག་ཕུད་ཁྱོད། ཨུ་འབར་གཙུག་སྐྱེས་དྲི་མ་མེད། བསྐལ་བཟང་འགྲོ་བ་འདྲེན་
པའི་གཤེན། གཞན་དབང་མི་འགྱུར་རང་དབང་ཅན། འགྲོ་དོན་ཅི་ལྟར་བྱས་ཀྱང་
བཏུབ། གཅུང་ལ་བརྩེ་བའི་གཅེན་པོ་ང༌། ཚེ་ལོ་སྟོང་པའི་སྟོན་པར་སོང༌། འགྲོ་བ་
སེམས་ཅན་མཐའ་མེད་ལ། བསྐལ་པ་ཡ་ཐོག་རིང་མོ་ནས། མ་ཐོག་ཐ་མ་ཐུང་ངུན་
དང་། བར་གྱི་བསྐལ་པའི་ཁུགས་སོ་ལ། འགྲོ་འདུལ་སྟོན་པ་རིམ་གྱིས་བྱོན། བདག་
ཀྱང་འགྲོ་དོན་ཆེར་གྲུབ་ནས། སླད་ན་འདུས་པའི་སེམས་ཅན་རྣམས། རྟག་པ་སུན་
ཕྱུང་དགེ་བརྩོན་ཕྱིར། མི་རྟག་ཚུལ་བསྟན་གྲུབ་པའི་གནས་སུ་འགྲོ། ཚེ་ལོ་སྟོང་པའི་
བསྟན་རྫོགས་ནས། ད་ལྟ་བརྒྱ་པ་ཤར་བའི་དུས། ཁྱེད་ཀྱི་འགྲོ་དོན་དུས་ལ་བབ།
གཅེན་གྱིས་བསྐོས་པ་ཅི་བཞིན་དུ། ཁྱེད་ཉིད་འགྲོ་བའི་དོན་ལ་གཤེགས། རྫོགས་སྐུ་
གཤེན་ལྷ་འོད་དཀར་དང༌། གཏོ་རབ་སངས་པོ་འབུམ་ཁྲི་དང་། འགྲོ་བ་འདྲེན་པའི་
གཤེན་ཁྱེད་ཉིད། བསྟན་པ་གཅིག་ལ་གནས་པའི་ཕྱིར། ཐབས་དང་ཐུགས་རྗེས་ཟུང་
དུ་སྦྲེལ། སེམས་ཅན་འགྲོ་བ་འདུལ་བར་མཛོད། ཅེས་གསུངས་སོ། །དེ་ལ་བློ་གསལ་
འཆི་མེད་ཀྱིས་གསོལ་པ། ཐམས་ཅད་མཁྱེན་པའི་སྟོན་པ་ལགས། འགྲོ་བའི་དོན་
གྲུབ་ངོ་མཚར་ཆེ། མཁྱེན་ལྡན་ཉིད་ལ་བདག་བསྟོད་དོ། །ཉིད་ཀྱི་ཞལ་ནས་གསུང་
བྱོན་པས། གཅེན་གྱི་བཀའ་གཉན་བཅག་མི་རུང༌། བདག་ནི་འགྲོ་བའི་དོན་ལ་འགྲོ།
སེམས་ཅན་གདུལ་བྱ་ཅི་ལྟར་འདུལ། འགྲོ་དོན་སྨོན་ལམ་ཅི་ལྟར་འདེབས། ཞེས་ཞུས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སོ། །དེ་ལ་སྟོན་པས་བཀའ་སྩལ་པ། ཉོན་ཅིག་འཆི་མེད་གཙུག་ཕུད་ཉོན། སེམས་
ཅན་ཐར་པར་བཀོད་པ་ལ། འགྲོ་བ་རང་མཐུན་ཆ་ལུགས་སྤྲུལ། ཡབ་ཀྱི་སྟ་དང་
ཡུམ་གྱི་ལྷུམས། རྒྱལ་རིགས་དྲ་མའི་གདུང་དུ་ཞུགས། རོལ་རྩེད་མཛད་དང་རྒྱལ་ས་
གནོན། བསྟན་སྤེལ་ཁབ་ཀྱི་དཔལ་འབར་བཞེས། འགྲོ་འདུལ་བདུད་བཏུལ་བསྟན་
པ་བཞག །རབ་བྱུང་འཁོར་སྤང་མི་རྟག་ཚུལ། སྤྱི་ཡང་འགྲོ་བའི་དོན་ཆེད་དུ། ཚད་
མེད་བཞི་ཡི་ཡིད་གཞུང་ཞིང་། ཕ་རོལ་ཕྱིན་པ་བཅུ་ལྡན་ཏེ། ཕྲིན་ལས་རྣམ་བཞི་རྒྱུན་
ཞུགས་ནས། གང་ལ་གང་འདུལ་དེ་སྟོན་གྱི། རྣམ་པ་ཐམས་ཅད་མཁྱེན་པར་མཛོད།
འགྲོ་དོན་དཔག་མེད་གྲུབ་ནས་ཀྱང་། ཡང་དག་གྲུབ་པའི་གནས་སུ་ཤོག །བོན་ཉིད་
དབྱིངས་སུ་མཇལ་བར་བྱ། ཞེས་གསུངས་ནས། འགྲོ་བ་འདུལ་བའི་དབང་བསྐུར་
ལུང་གནང་ནས་འོག་མིན་དུ་གཤེགས་སོ། །
༧ དེ་ལ་བློ་གསལ་འཆི་མེད་གཙུག་ཕུད་དེས། ཚེ་ལོ་བརྒྱ་པའི་འགྲོ་བ་འདུལ་བའི་
དུས་ལ་བབ་པར་དགོངས་ནས། འོག་མིན་ལྷའི་ཕོ་བྲང་རིན་པོ་ཆེ་འོད་ཀྱི་གཞལ་ཡས་
སུ། རྫོགས་སྐུ་གཤེན་ལྷ་འོད་དཀར་ལ། ཕྱོགས་བཅུའི་བདེ་བར་གཤེགས་པ་དང་།
སེམས་དཔའ་མང་པོའི་འཁོར་དང་བཅས་པའི་མདུན་དུ་འཁོད་དེ་གསོལ་པ། རྗེ་ཅིག་
གཤེན་ལྷ་འོད་དཀར་ལགས། ཉིད་ཀྱི་ཐུགས་རྗེ་ཡོངས་ལ་ཁྱབ། མཁྱེན་དང་བརྩེ་བའི་
བདག་ཉིད་ཅན། སྟོན་པ་ས་སྟོང་དཔལ་འབྱོར་གྱིས། འགྲོ་བའི་དོན་རྫོགས་དབྱིངས་
སུ་གཤེགས། ཤུལ་དཀར་བདག་ལ་གསུངས་པའི་མདོའ། སེམས་ཅན་དོན་ལ་སོང་
ཞིག་གསུངས། བདག་གི་དུས་ལ་བབ་ལགས་སམ། བབ་ན་གདུལ་བྱ་ཅི་ལྟར་འདུལ།
རྗེའི་བཀའ་གནང་མཛད་དུ་གསོལ། ཞེས་ཞུས་པས་བཀའ་སྩལ་པ། ཉོན་ཅིག་རིགས་
ཀྱི་བུ་འཆི་མེད་གཙུག་ཕུད། ཞུས་པའི་དོན་དེ་སྐབས་ལ་ཕོག །སྔོན་གྱི་བསྐལ་པ་དང་
པོ་དཔག་ཏུ་མེད་པ་ནས། ད་ལྟའི་བསྐལ་པ་བཟང་པོ་འདི་ཉིད་དུ། དབྱིངས་ཀྱི་ཡུམ་

མདོ་སྡེ། དྲི་མེད་རྩ་བའི་མདོ།
ཆེན་མོའི་ཀློང་ནས། ལྷ་གཤེན་སྲིད་པ་གསུམ་རེའི་ཐབས་དང་ཐུགས་རྗེ་ཟུང་དུ་སྦྲེལ་
ནས། འགྲོ་བ་སེམས་ཅན་གྱི་དོན་མཛད་ཅིང་རྫོགས་སོ། །ད་བསྐལ་སྲིད་པ་འབྱུང་
བ་འདི་ལ། ལྷ་གཤེན་སྲིད་གསུམ་གང་གིས་འགྲོ་བ་འདུལ་ན། ལྷ་བདག་དང་སྲིད་
པ་སངས་པོ་འབུམ་ཁྲི་དང་གཤེན་ཁྱོད་ཉིད་དང༌། གསུམ་གྱིས་འགྲོ་བ་འདུལ་བའི་
དུས་ལགས་ཏེ། བདག་ནི་ལོངས་སྤྱོད་རྫོགས་པའི་སྐུ་ཞེས་བྱ་བ། ཕུན་སུམ་ཚོགས་པ་
ལྔ་ལྡན་གྱི་ངང་ནས། འོག་མིན་གྱི་གནས་ན་བཞུགས་ཤིང་། ཐུགས་ཉིད་མཁྱེན་བརྩེ་
དཔག་ཏུ་མེད་པས། འགྲོ་བ་སེམས་ཅན་ལ་བུ་གཅིག་མ་ལྟར་དགོངས་པའོ། །སྲིད་
པ་སངས་པོ་ནི་འགྲོ་བ་ཀུན་ལ་ཕ་མར་དགོངས་ཏེ། སྲིད་པ་ཡེ་སངས་ཀྱི་ཡུལ་དུ་
བཞུགས་ཤིང་། ཕྱི་སྣོད་དང་ནང་བཅུད་ཆགས་ཤིང་འཕེལ་བ་དང༌། དར་ཞིང་རྒྱས་
པར་མཛད། བསྟན་པ་སྤེལ་བའི་གཞི་མ་འདིངས་པའོ། །གཤེན་ཁྱེད་ནི་ཅིར་ཡང་
སྤྲུལ་པའི་སྐུ་བྱ་བ་ཡིན་པས། འགྲོ་བ་སེམས་ཅན་གྱི་དོན་ལ། ཕྱུ་ཡི་གྲོང་ཁྱེར་ཆེན་
པོར་བློ་སྦྱང་ཞིང་། བར་ལྷ་འོད་གསལ་གྱི་གནས་ནས་རིམ་པར་བོབས་ལ། སུམ་ཅུ་
རྩ་གསུམ་གྱི་གནས་སུ་གཤེགས་སོ། །དེ་ཡང་འགྲོ་བ་རང་མཐུན་གྱི་ཆ་ལུགས་སྟོན་ལ།
སེམས་ཅན་གྱི་དོན་མཛོད་ཅིག །སྤྱིར་ནི་རིགས་དྲུག་སེམས་ཅན་ལ། སྙིང་རྗེའི་ཡུལ་དུ་
གོ་མཉམ་ཞིང་། ཐབས་དང་རྟེན་འབྲེལ་འཛོམས་དགོས་པས། ལྷ་ཡི་ཡུལ་དུ་སྟོན་པ་
མ་གཤེགས་ཤིག །ལྷ་རྣམས་གཡེང་སྐྱོན་ལེ་ལོ་ཆེ། ལྷ་མིན་འཐབ་རྩོད་བསད་བཅད་
ལས། མཐའ་འཁོབ་ཕྲག་དོག་བཙོན་ར་དམ། བྱོལ་སོང་གླེན་ལྐུགས་མུན་པས་གཏིབ།
ཡི་དྭགས་འདོད་ཆགས་ཆུ་བོ་འབྲུག །དམྱལ་ཁམས་ཚ་གྲང་སྡུག་བསྔལ་སྦྱོང༌། དེ་
རྣམས་གཤེགས་པའི་གནས་མ་ལགས། སྐྱེ་བ་རྣམ་པ་བཞི་ལ་ཡང་། ལྷ་རིགས་འོད་
དང་རྫུ་འཕྲུལ་དུ་སྐྱེ་བ་ནི་ཡེངས་པོ་ཁ་སང་གི་སྲིད་པ་དང་། བྱ་རིགས་སྒོ་ང་ལས་
འཕྲུག་པ་ནི་སངས་པོ་མུ་ཕྱོའི་སྲིད་པ་དང༌། འབུ་རིགས་དྲོད་ལས་སྐྱེ་བ་འཐོམ་པོ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྐྱབས་མེད་ཀྱི་སྲིད་པ་ལགས་ཏེ། དེ་རྣམས་ནི་འདུལ་བའི་རྒྱ་ཆུང་ངོ༌། ། མི་རིགས་
མངལ་སྐྱེས་ནི་སྲིད་ལེན་རྒྱུད་འཕེལ་གྱི་སྲིད་པ་ལགས་ཏེ། ཤིན་ཏུ་འདུལ་བའི་རྒྱ་ཆེ་
ཞིང་། བསྟན་པ་སྤེལ་བའི་གནས་བཟང་པོའོ། །འགྲོ་བ་རིགས་དྲུག་ལ་ཡང་མིའི་ཡུལ་
དུ་སྟོན་པ་ལ་གཤེགས་ཤིག །མི་ནི་སྤྱིར་ན་ཕྱིའི་རིགས་གཅིག་ཡིན་ཀྱང་། སྒོས་སུ་དུག་
ལྔ་ཁ་ཚང་དུ་སྤྱོད་པའི་རིགས་དྲུག་ཀུན་ཀ་ཚངས་པའོ། །དཔེར་ཆུ་རྐ་གོང་དུ་བསྒྱུར་
ན་འོག་ཏུ་མི་འབབ་པ་དང་འདྲ་སྟེ། རིགས་དྲུག་ཀུན་ཀ་རྒྱུན་ཆད་ནས་ཐར་པ་རིན་
པོ་ཆེའི་འབྲས་བུ་ཐོབ་པར་འགྱུར་རོ། །གནས་ནི་ཚངས་རྒྱུང་ཉེར་ལྔ་བརྩེགས་པའི་
དཀྱིལ་མ། རྡུལ་མེད་རྡུལ་དང་བྲལ་བའི་ཚངས་རྒྱུང་ཞེས་བྱ་བའི། ལྷོ་འཛམ་བུ་གླིང་
གི་སོག་ཀ་གནས་མཆོག་དམ་པ་འོལ་མོ་ལུང་རིང་དང་། ཤིན་ཏུ་སྙན་ཞིང་གྲགས་པ་
ཆེ་བ་རྫུ་འཕྲུལ་གྱི་སྐུ་དང་། འགྲོ་བ་ཡོངས་ལ་བཀའ་བཙན་པ་དམུ་རིགས་འཕྲུལ་གྱི་
རྒྱལ་པོ་རྣམས་སུ་གཤེགས་ལ། མཛད་པ་བཅུ་གཉིས་ཀྱི་དོན་མཐར་ཕྱིན་པར་མཛོད་
ཅིག །ཅེས་གསུངས་ནས་མཚན་བཟང་པོ་སུམ་ཅུ་རྩ་གཉིས། དཔེ་བྱད་བཟང་པོ་
བརྒྱད་ཅུ་རྩ་གཅིག །ཆེ་བའི་ཡོན་ཏན་བརྒྱ་བཞི་བཅུ། ངེས་པའི་ཐོ་ཡིག་བཞི་བཅུ་
རྩ་ལྔ། ཏིང་འཛིན་ཡན་ལག་བརྒྱད་ཅུ་རྩ་ལྔ། འོད་ཟེར་གྱི་འཕྲོ་འདུས་འཇིག་རྟེན་གྱི་
ཁམས་གང་བ་རུ་བྱིན་གྱིས་རླབས་སོ། །ལྷ་ཡིས་ཀྱང་སྤྲུལ་པ་ཕྱུང་པ། ཡེ་ཤེས་ཀྱི་ལྷ་
རིགས་ལྔ་དང༌། ཕྱོགས་བཅུའི་བདེ་བར་གཤེགས་པ། ཡེ་གཤེན་གཡུང་དྲུང་སེམས་
དཔའ་དང་སེམས་མ་ལ་སོགས་དཔག་ཏུ་མེད་པ་རྣམས་དང་ཐབས་ཅིག་ཏུ་བཞུགས་
༧ དེ་ནས་བློ་གསལ་འཆི་མེད་གཙུག་ཕུད་དེ། ལྷ་དང་གཤེན་གྱི་ལུང་གནང་བ་
བཞིན་དུ། སྲིད་པ་ཡེ་སང་གི་ཡུལ་དུ་སྲིད་མཁར་སྔོ་བ་གཡུ་རྩེའི་ནང་། གཡུའི་པདྨ་
སྟོང་ལྡན་གྱི་དབུས་སུ། སྲིད་པ་སངས་པོ་འབུམ་ཁྲི་ལ། འཁོར་སྲིད་པའི་རྒྱལ་པོ་སྡེ་

མདོ་སྡེ། ། དྲི་མེད་རྩ་བའི་མདོ།
བཞི་དང་བཅས་ཏེ། བཞུགས་པའི་སྤྱན་སྔར་མཆིས་ཏེ་གསོལ་པ། གཏོ་རབ་སྲིད་
པའི་རྒྱལ་པོ་སངས་པོ་ལགས། བདག་ནི་སྦྱངས་པ་ཕུལ་ཕྱིན་ས་བཅུའི་ཡོན་ཏན་
རྫོགས། ད་ལྟའི་དུས་འདིར་འགྲོ་འདུལ་སྟོན་པར་གྱུར། ཉིད་ཀྱི་སྤྱན་སྔར་མཆིས་པའི་
དོན་ལྷ་དང་གཤེན་གྱི་བཀའ་བྱུང་ནས། སེམས་ཅན་དོན་ལ་སོང་ཞིག་གསུངས། ལྷ་
དང་གཤེན་དང་སྲིད་པ་གསུམ། བསྟན་པ་གཅིག་ལ་གནས་ལགས་པས། འགྲོ་བ་
ཅི་ལྟར་འདུལ་བའི་ཐབས། ཡབ་གཅིག་སངས་པོས་བཀའ་སྩོལ་ཅིག ། དེ་ལ་སངས་
པོས་བཀའ་སྩལ་པ། ཉོན་ཅིག་བློ་གསལ་འཆི་མེད་གཤེན། བསྐལ་པའི་ཁུགས་སོ་མར་
འགྲིབ་དུས། སེམས་ཅན་ཤིན་ཏུ་འདུལ་དཀའ་ཡང༌། ལྷ་སྲིད་གཤེན་གསུམ་བསྟན་
པ་ལས། འགྲོ་བ་སེམས་ཅན་འདུལ་ཚུལ་ནི། ཐུགས་རྗེ་ཡེ་ཤེས་ལྷ་ཡིས་སྤྲོ། ཐབས་ནི་
སངས་པོ་བདག་གིས་བྱ། ཟུང་འབྲེལ་སྟོན་པ་ཁྱོད་ཀྱིས་བགྱིད། འགྲོ་བ་གང་ལ་གང་
འདུལ་གྱིས། ཕྲིན་ལས་རྣམ་བཞིས་འགྲོ་དོན་མཛོད། ཅེས་གསུངས་ནས་སྲིད་པས་
སྤྲུལ་པ་ཕྱུང་བ། སྲིད་པ་ཕོ་འབུམ་མོ་ཁྲི་དང་བཅས་ནས། ཐོག་མར་ཡེ་སྲིད་རྒྱལ་པོས་
སྲིད་པའི་གཞི་བཟུང༌། མི་སྲིད་པའི་སྲིད་པས་དོན་མཚོན། རྒྱུ་མཐུན་གྱི་སྲིད་པའི་
བརྡའ་བཀྲོལ་ནས། འཁོར་བའི་སེམས་ཅན་ཐར་པར་དྲོངས།
༧ དེ་ནས་ཁྱེའུ་བློ་གསལ་ཡང་། ལྷ་གཤེན་སྲིད་པ་གསུམ་ལས། འགྲོ་བ་འདུལ་བའི་
ལུང་ནོད་ནས། བར་ལྷ་འོད་ཀྱི་གནས་སུ་བྱོན་ནས། བར་ལྷ་འོད་གསལ་གྱི་གཡུང་དྲུང་
སེམས་དཔའ་ས་མ་ཐོབ་པ་ཐོབ་པར་བྱ་བའི་ཐེག་པ་རྣམ་པར་འབྱེད་པའི་བོན་བསྟན་
ནས། ནམ་མཁའི་བ་དན་ཅན་ལ་བསྟན་པའི་གཉེར་གཏད་གཡུང་དྲུང་ཐེག་པའི་
ས་ལ་བཀོད་དོ། ། དེ་ནས་གཤེན་རབ་ཆེན་པོ་འགྲོ་བའི་དོན་ལ་དགོངས་པ་དེ། ལྷའི་
གཡུང་དྲུང་སེམས་དཔའ་ལྷ་བྲན་དང་ལྷ་མོ་སྟོང་གིས་བསྐོར་ནས། སྐྱེ་མཆེད་མུ་བཞིའི་
གནས་སུ་བྱོན་ནོ། །དེ་ནས་འོག་མིན་གནམ་གྱི་ལྷ་གནས་སུ་བྱོན་ནོ། །དེ་ནས་གྱ་ནོམ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྣང་བའི་ལྷ་དང་། ཤིན་ཏུ་མཐོང་བའི་ལྷ་དང་། མི་གདུང་བའི་ལྷ་དང་། མི་ཆེ་བའི་
ལྷ་དང་། གནས་གཙང་མའི་ལྷ་དང་། འབྲས་བུ་སྨིན་པའི་ལྷ་དང་། བསོད་ནམས་སྐྱེ་
བའི་ལྷ་དང་། སྤྲིན་མེད་འོད་ཀྱི་ལྷ་དང་། བསམ་གཏན་བཞི་པའི་ལྷ་དང་། ཚད་མེད་
དགེ་བའི་ལྷ་དང་། དགེ་རྒྱས་ཀྱི་ལྷ་དང་། དགེ་ཆེན་གྱི་ལྷ་དང་། དགེ་ཆུང་གི་ལྷ་དང་།
ཆུང་དགེའི་ལྷ་དང་། ཚད་མེད་འོད་ཀྱི་ལྷ་དང་། འོད་ཆེན་ཀྱི་ལྷ་དང་། འོད་ཆུང་
གི་ལྷ་དང༌། དེ་ནས་བསམ་གཏན་གཉིས་པའི་ལྷ་དང་། ཚངས་པ་འབུམ་ཁྲིའི་ལྷ་
དང་། ཚངས་པ་ཀུན་འཁོར་གྱི་ལྷ་དང་། ཚངས་པ་འདུན་ན་འདོན་གྱི་ལྷ་དང་།
འཐབ་བྲལ་གྱི་ལྷ་དང༌། གཞན་འཕྲུལ་དབང་བྱེད་ཀྱི་ལྷ་དང་། འཕྲུལ་དགའི་ལྷ་དང་།
མཚེ་མའི་ལྷ་དང་། དགའ་ལྡན་གྱི་ལྷ་དང༌། དེ་ལྟར་རིམ་གྱིས་བྱོན་ནས་བོན་གྱི་འཁོར་
ལོ་རྒྱ་ཆེན་པོ་བསྐོར་ནས་བསྟན་པའི་ལུང་ཕོགས་སོ། །
དེ་ནས་སྟོན་པ་འཁོར་དང་བཅས་པ། སུམ་ཅུ་རྩ་གསུམ་གྱི་གནས་སུ་བྱོན་ནས།
ལྷའི་དབང་པོ་བརྒྱ་བྱིན་ལ་སོགས་ཉེ་དབང་གི་ལྷ་དང༌། གཞན་ཡང་སྐོས་དང་ཕྱ་
དང་རྒྱལ་པོ་བཞི་ལ་སོགས་པའི་ལྷ་ཁམས་ཐམས་ཅད་ལ། ཕ་རོལ་དུ་ཕྱིན་པ་བཅུའི་
བོན་རྣམས་གཏན་ལ་ཕབ་སྟེ་གསུངས། རྣམ་པར་རྒྱལ་བའི་ཁང་བཟང་གི་ཤར་
ཕྱོགས་སུ། ལྕགས་རི་དཔག་ཚད་བཞིའི་ནང་དུ། གསས་ཁང་གཡུང་དྲུང་ལྷ་རྩེ་ཞེས་
བྱ་བ། དཔལ་ལྷ་ལས་བབ་པའི་མཆོད་རྟེན་བཞེངས་སུ་གསོལ་ནས། ལྷའི་བུ་བློ་གྲོས་
རབ་ཏུ་བརྟན་པ་རབ་ཏུ་བྱུང་ནས། གཡུང་དྲུང་ལེགས་པའི་བློ་གྲོས་ཞེས་བྱ་བར་
བཏགས་ནས། བསྟན་པའི་བདག་པོར་བསྐོས་སོ། །སྟོན་པ་ཉིད་ནི་ལྷའི་བུ་རྨ་ལོ་རབ་
ཏུ་དང་པ་དང་། གཞོན་ནུ་གཙུག་ཕུད་དང་། དབང་པོ་བརྒྱ་བྱིན་དང་། ཚངས་པ་
ཆེན་པོ་ལ་སོགས་ལྷའི་གཡུང་དྲུང་སེམས་དཔའ་མང་པོ་དང་ཆས་ནས་རི་རབ་ཀྱི་ཁ་
ཁྱེར་ལ་གཤེགས་སོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས། སྟོན་པ་ལྷ་ལ་

མདོ་སྡེ། དྲི་མེད་རྩ་བའི་མདོ།
བབ་པའི་ལེའུ་སྟེ་དང་པོའོ།། །། །
༧ དེ་ནས་དཔལ་ལྷ་ལས་བབ་པའི་སྟོན་པ་དེས། གཟིགས་ཚད་དང་དགོངས་ཚད་
ཐུགས་ལ་བཀྲམ་ནས། རྣམ་པར་རྒྱལ་བའི་ཁང་བཟང་གི་ལྷོ་ཕྱོགས། རི་རབ་ཀྱི་ཁ་
ཁྱེར་རྩུབ་འགྱུར་དྲེགས་པའི་ཚལ་ཞེས་བྱ་བ། རྒྱལ་གྱི་མདུན་ས་གོང་མའི་སྟེང་། ཤིང་
སྨིག་ཤད་ཀྱི་རྩ་བ། དར་གྱི་ལྡིང་ཁང་དང་། ཟ་འོག་གི་ཡོལ་བའི་ནང་དུ་བཞུགས་
ནས་འཇིག་རྟེན་གྱི་ལྷ་མཐུ་ཆེན་དང་། ལྷ་མ་ཡིན་གྱི་སྡེ་ཚོགས་དབང་དུ་བསྡུ་བར་
དགོངས་ཏེ་དེ་ཡང་འཇིག་རྟེན་དྲེགས་པའི་ཚོགས་རྣམས། ཞི་བའི་ངང་གི་མི་ཐུལ་
བས། དྲག་པོའི་ཚུལ་གྱིས་དབང་དུ་བསྡུ་བར་དགོངས་ནས་སྟོན་པ་ཉིད་ཐུགས་ཞི་
བའི་ངང་ལས། བསྭོ་ཨོཾ་བཛྲ་རཀྵ་ཁྲོ་ཏ་རཾ་རཾ་ཧ་ཡ་ཤྲཱི་བ་ཧཱུྃ་ཕཊ༔ ཅེས་གསུངས་པས།
སྐད་ཅིག་ཉིད་ལ་སྐུ་འབར་བའི་ཁྲོ་བོ་རྟ་མགྲིན་གར་གྱི་དབང་ཕྱུག་ཅེས་བྱ་བ། འཁྲོས་
པའི་དྲག་ཚད་བཅུ་གཅིག་དང་ལྡན་པ། བསྐལ་པའི་མེ་རི་དམར་ནག་ཚ་ཚ་འཁྲུག་
པའི་དབུས་ན་འགྱིང་བ་དེ་ལྟ་བུ་གཅིག་ཏུ་སྤྲུལ་ཏེ། ཐུགས་ལས་འོད་ཟེར་ཞགས་
པ་དང་ལྕགས་ཀྱུ་ལྟ་བུ་སྤྲོས་ཤིང་། ཞལ་ནས་དྲག་པོའི་སྔགས་འཛབ་བརྗོད་ནས།
འཇིག་རྟེན་གྱི་ཁམས་ཐམས་ཅད་གཡོ་འགུལ་མེད་པར་གྱུར་ཏེ། འཇིག་རྟེན་ན་གནས་
པའི་ལྷ་སྲིན་དྲེགས་པ་ཐམས་ཅད་སྲོག་དང་སྙིང་ནས་འགུག་པར་བྱུང་སྟེ། ཉི་ཟེར་མ་
ལ་འདུས་པ་བཞིན་དུ་སྟོན་པའི་དྲུང་དུ་འདུས་ཏེ། རང་རང་གི་སྲོག་སྙིང་ཕུལ་ནས་
མགྲིན་གཅིག་ཏུ་བསྟོད་པ། བསྭཱ་ཨོཾ་བཛྲ་རཀྵ་ཧ་ཡ་གྷི་བ། སད་དོ་སད་མིན་གུ་དུན་
ཧྲུན་ནོ། །བསྭོ་ཨོཾ་བཛྲ་ཀྲོ་ཏ་མོ་ཤ་ཀ་ཤ་ཡ། ཧ་ར་སད་དོ་ཨ་ལ་ལ་བ་ཧོ། ཞེས་མདུན་
ས་ཉེར་བདུན་སྔགས་དང་བཅས་ནས་བསྟོད་དོ། ། །
དེ་ལ་སྟོན་པས་བཀའ་སྩལ་པ། ཉོན་ཅིག་ལྷ་དང་ལྷ་མིན་སྡེ་རིགས་རྣམས། དྲག་
ཤུལ་རྩལ་དང་ལྡན་པའི་གཡེན་ཁམས་ཚོགས། གཡུང་དྲུང་བསྟན་པ་བོན་གྱི་བཀའ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལ་ཉོན། གཡུ་འབྲང་བདུད་རྩི་ཐ་ཚིག་ཆུ་ལ་འཐུང་། བརྟེན་པའི་དུས་སུ་མ་ལྟར་
བྱམས་པར་མཛོད། བསྙེན་པའི་དུས་སུ་སྲིང་ལྟར་གདུང་བར་མཛོད། འགོ་བའི་དུས་
སུ་གྲོགས་ལྟར་བརྩེ་བར་མཛོད། མངག་པའི་དུས་སུ་བྲན་ལྟར་ལངས་བར་མཛོད།
སྐྱོབ་པའི་དུས་སུ་རྗེ་ལྟར་དྲིན་པར་མཛོད། གཡུང་དྲུང་བོན་སྤྱོད་རྣམས་ཀྱི་སྲུང་མ་
མཛོད། སངས་རྒྱས་བསྟན་པ་བཀའ་ཡི་སྲོག་ཤིང་མཛོད། ཅེས་བཀའ་སྩལ་ནས། སོ་
སོའི་སྲོག་སྙིང་དང་དམ་རྫས་རྟེན་རྫས་རྣམས་ངོས་བསྟན་དམ་ལ་བཏག་ཅིང་ཕྲིན་
ལས་བཅོལ་ནས། བསྟན་པ་སྲུང་བའི་དབང་བསྐུར། གཡུང་དྲུང་བོན་གྱི་སྲུང་མར་
བསྐོས་སོ། །
དེ་ནས་སྟོན་པས་ལྷ་མིན་གྱི་རྒྱལ་པོ་ཐང་བཟང་རིང་སྐྱེས་ལ་སོགས་འཁོར་རྣམས་
ལ་གསུངས་པ། ལྷ་མིན་གྱི་རྒྱལ་པོ་ཁྱོད་ནི་སྟོབས་དང་རྫུ་འཕྲུལ་ཆེ་བ་ཞིག་ཡིན་
ན། རི་རབ་ཀྱི་ཁ་ཁྱེར་ལྷ་དང་ལྷ་མིན་གྱི་སོ་མཚམས་སུ། གསས་ཁང་ཞིག་བཞེངས་
འཚལ་ན། ལྷ་དང་ལྷ་མིན་གྱི་འཁྲུག་པ་ཞི་བ་དང་། གཡུང་དྲུང་བོན་གྱི་བསྟན་པའི་
སོ་ཚུགས་པར་འགྱུར་རོ་གསུངས་ནས། ལྷ་དང་ལྷ་མིན་གྱི། སྲིད་སྐོས་ཕྱ་རྣམས་ཀྱི་
བཟོ་སྣ་སོ་སོ་ནས་མཐུན་པར་བྱས་ཏེ། ལྕགས་རི་དཔག་ཚད་བཅུ་དྲུག་གི་ནང་དུ།
ལོགས་རེ་ལ་རྒྱང་གྲགས་བརྒྱད་རེ་ཡོད་པ། སྨད་ནི་མེ་ལྕེ་འཁོར་ལོ་པ་ཏྲ་བཟོའ་ཞེས་
བྱ་བ་ལོགས་རེ་ལ་དྲྭ་མིག་དགུ་འབུམ་ཡོད་པ། དྲ་མིག་ནང་དུ་སྲིན་པོ་འདུལ་བའི་ལྷ།
གསས་ཀྱི་དབལ་རེ་བཞུགས་པ། དེའི་ནང་དུ་བར་ན་ཕྱི་སྲིད་སྐོས་གསུམ་གྱི་བཟོ་སྣ་སོ་
སོར་འཆམས་པ་ཡི། གསུམ་མཐུན་པ་དྲ་བཟོ་ཞེས་བྱ་བ། དྲ་མིག་ཐམས་ཅད་འཁོར་
ལོ་དང་པད་མས་གཏམས་པ། དེའི་སྟེང་དུ་གཡུང་དྲུང་ལྷ་རྩེ་བཟོ་ཞེས་བྱ་བ། གླིང་
བརྒྱད་དབུས་ཀྱི་ཏོག་ཆེན་དང་དགུ་གསལ་བ། དེའི་ནང་དུ་སྲིད་པ་རྒྱུད་ཀྱི་ལྷ་གསས་
དང༌། དབལ་ཚོགས་དང་། སྤྲུལ་པའི་ལྷ་ཚོགས་ཐམས་ཅད་གཙོ་འཁོར་གྱི་ཚུལ་དུ་
10 ，

མདོ་སྡེ། དྲི་མེད་རྩ་བའི་མདོ།
བཞུགས་པ། དེའི་སྟེང་དུ་དུས་གསུམ་གྱི་བདེ་བར་གཤེགས་པའི་ཕོ་བྲང་གསལ་བ།
ཕྱི་སྒོ་སུམ་ཅུ་རྩ་གསུམ་ལ། དེད་དཔོན་སུམ་ཅུ་རྩ་གསུམ་གྱི་གནས་བཅས་པ་དེ་ལྟ་བུ་
ཞིག་བཞེངས་སོ། །དེ་ལ་སྟོན་པ་ཡང་ཤིན་ཏུ་ངོ་མཚར་སྐྱེས་ནས། ཞི་རྒྱས་དབང་དྲག་
གི་བཀོད་པ་ཚང་བས། གསས་ཁང་ལྷ་རྩེ་དགུང་ནམས་སུ་བཏགས་སོ། །ཞལ་སྲོས་
དང་རབ་གནས་མཛད་དོ། །ལྷ་མིན་ཐང་བཟང་གི་བུ་གཏུམ་པ་དྲག་རྩལ་རྗེ་བྱ་བ་
རབ་ཏུ་བྱུང་ནས། ལྷ་མིན་གྱི་གཤེན་པོ་མུ་ལ་འོད་འབར་དུ་བཏག་སྟེ། གཡེན་འདུལ་
གྱི་བོན་པོ་སུམ་ཅུ་རྩ་གསུམ་དང་བཅས་པ་བསྟན་པའི་གཉེར་དུ་བསྐོས་སོ། །དེ་ནས་
སྟོན་པ་ཡང་ལྷོ་འཛམ་བུ་གླིང་དུ་སྐྱེ་བར་དགོངས་ནས། ལྷའི་བུ་རྨ་ལོ་དང་གཞོན་ནུ་
གཙུག་ཕུད་གཉིས་ཁྲིད་ནས་རི་རབ་བང་རིམ་དང་པོའི་ཁ་ཁྱེར་རྒྱལ་ཆེན་རྒྱལ་སར་
གོང་མའི་ཕོ་བྲང་ཆེན་པོ་ཛ་རན་ཏའི་རྩེ་མོ་ལ་གཤེགས་སོ། །འདུས་པ་རིན་པོ་ཆེ་རྩ་
བའི་མདོ་ལས། སྟོན་པས་ལྷ་མིན་སྡེ་ལྔ་དབང་དུ་བསྡུས་ནས་བོན་བསྟན་པའི་ལེའུ་སྟེ་
གཉིས་པའོ།། །།
༧ དེ་ནས་སྟོན་པས་དགོངས་ཚད་རྣམ་པ་དྲུག་ལ་དགོངས་ཏེ། དེ་ཡང་སྤྱིར་ན་
ཀུན་ཏུ་བཟང་པོ་རྒྱལ་བ་རྒྱ་མཚོའི་ཞིང་ཁམས། རྣམ་པར་སྣང་བའི་བཀོད་པ་ཟབ་
མོ་བསམ་གྱིས་མི་ཁྱབ་པ། གཟུགས་མེད་ཡེ་ཤེས་ཀྱི་ལུས་ཅན། འོད་ཀྱི་རྒྱལ་པོ་ཉི་འོད་
རབ་ཏུ་འབར་བའི་མཆོག་དམ་པ་དེ་ཉིད། སྐུ་ནམ་མཁའ་ལྟར་བཞེངས་ནས། འཁོར་
བ་དང་མྱ་ངན་ལས་འདས་པའི་གཞི་མ་ཆེན་པོར་གྱུར་པ། སྟོང་གསུམ་གྱི་སྟོང་ཆེན་
པོ། རྒྱལ་བའི་དཀྱིལ་འཁོར་བསམ་གྱིས་མི་ཁྱབ་པར་གནས་ཤིང་། དེའི་ནང་ནས་
ཀུན་ལས་དཔག་པ། ཁྱད་པར་དུ་འཕགས་པ། མངོན་པར་དགའ་བ། བསྐལ་པ་
བཟང་པོའི་སངས་རྒྱས་སྟོང་རྩ་གཉིས་ཀྱི་བསྟན་པ་ཆགས་གནས། ཐུགས་མི་འགྱུར་
གཡུང་དྲུང་ཅན་ཞེས་བྱ་བའི་དབུས་སུ། སྟོང་གསུམ་གྱི་འཇིག་རྟེན་མི་མཇེད་རྩོད་པ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཅན་ཞེས་བྱ་བ། ཐུགས་རྗེའི་སྟོབས་དང་སེམས་ཅན་གྱི་བསོད་ནམས་ལས་གྲུབ་སྟེ།
དེ་ཡང་དབུས་ཀྱི་ཚངས་རྒྱུང་ཉི་ཤུ་རྩ་ལྔ་བརྩེགས་པའི་དཀྱིལ་ན། རྡུལ་བྲལ་དྲི་མ་
མེད་པའི་ས་གཞི། ཞེས་བྱ་བའི་སྟེང་དུ་ཚངས་རྒྱུང་གི་འཇིག་རྟེན། གཞན་ཀུན་ལས་
འཕགས་པ། ཡོངས་ཀྱི་སྨོན་པ། དབུས་སུ་རིའི་རྒྱལ་པོ་རི་རབ་བང་རིམ་བརྒྱད་དང་
ལྡན་པ། རྩ་བ་བརྟན་པ། ཁ་ཁྱེར་ཡངས་པ། རྐེད་པ་སྒེག་པ། བཞི་ཁྲིར་མཐོ་རིས་
བརྟེན་པ། བཞི་ཁྲིར་ངན་སོང་བརྟེན་པ། རི་བདུན་གསེང་བ། མཚོ་བདུན་བསིལ་བ།
གླིང་བཞི་བཀྲ་བ། གླིང་ཕྲན་རྒྱས་པ། ལྕགས་རིས་བསྐོར་བ། མུ་ཁྱུད་ཟླུམ་པ། ཕུན་
སུམ་ཚོགས་པ་རུ་གནས་སོ། ། །
དེ་ཡང་བསྐལ་པ་བཟང་པོའི་སངས་རྒྱས་སྟོང་རྩ་གཉིས་ཀྱི་བསྟན་པ་ཆགས་ཕེབ་
པའི་གནས་ནི། གླིང་བཞིའི་ནང་ནས་ཀྱང་ལྷོ་རྒྱལ་འཛམ་བུ་གླིང་གི་དམིག །སོག་ཀ་
གཡུ་ལས་གྲུབ་པ། སོག་མཚོ་ལྷུན་པོར་གཏད་པའི་དབུས་སུ། གནས་མཆོག་དམ་པ་
འོལ་མོ་གླིང་ཆེན་ཞེས་བྱ་བ་ཆགས་ཏེ། ཡངས་ལ་ཁོད་སྙོམས་པ། ཕྱི་གླིང་དང་ནང་
གླིང་བར་གླིང་རིམ་པ་གསུམ་དུ་ཆགས་པ། དེའི་ནང་དུ་རི་མཚོ་དང་གྲོང་ཁྱེར་གྲོང་
རྡལ་ལ་སོགས་ངོ་མཚར་ཆེ་བ། ཕུན་སུམ་ཚོགས་པའི་གནས་དེ་ལྟ་བུ་ལ། རྒྱལ་རིགས་
རྒྱལ་ས་འཛིན་པའི་གླིང་ལ་སོགས་གླིང་ཆེན་ཉི་ཤུ་རྩ་བཞི། རྒྱལ་རིགས་དམུའི་ཡུལ་
ལ་སོགས་ཡུལ་སྡེ་ཆེན་པོ་བཅུ་དྲུག །ཡུལ་ཕྲན་སྟོང་དང་བཅས་ཏེ། ཕུན་སུམ་ཚོགས་
པའི་ཞིང་ཁམས་དེ་ལྟ་བུ་ལ་གཟིགས་སོ། །ཡུལ་གླིང་དེ་ལྟ་བུའི་དབུས་སུ་རི་རྒྱལ་
གཡུང་དྲུང་དགུ་བརྩེག་གི་ཕྱོགས་བཞི་མཚམས་བརྒྱད་དུ། རྒྱལ་ས་ཕོ་བྲང་བརྒྱད་ལ་
གྲོང་ཁྱེར་ཆེན་པོ་བརྒྱད་ཀྱི་བསྐོར་ནས་གནས་པ། དེའི་ཤར་ཕྱོགས་སུ་ཤམ་པོ་ལྷ་རྩེ་
གསས་ཀྱི་མཁར་ཞེས་བྱ་བ། དབུ་རྩེ་དོག་ཆེན་སུམ་ཅུ་རྩ་གསུམ་གསལ་བ། ནང་དུ་
རྒྱུ་འབྲས་ཀྱི་བོན་སྡེ་དང་། ཞི་རྒྱས་དབང་དྲག་གི་བཀོད་པ་སྣ་ཚོགས་གསལ་ལོ། །
2

མདོ་སྡེ། དྲི་མེད་རྩ་བའི་མདོ། །
དེའི་ཕྱི་རོལ་དུ་གྲོང་ཁྱེར་དགའ་ལྡན་བྱམས་པ་ཅན་བྱ་བ། གཡུང་དྲུང་སེམས་དཔའི་
སྤྱོད་པ་ལ་གནས་པ་ཆགས་སོ། ། ལྷོ་ཕྱོགས་སུ་རྒྱལ་ས་བར་པོ་སོ་བརྒྱད། རྒྱུ་རིན་པོ་ཆེ་
སྣ་བརྒྱད་ལ་གྲུབ་པ། ལོགས་རེ་ལ་རྒྱང་གྲགས་བཞི་རེ་ཡོད་པ། དབྱིབས་ནི་ཕོ་བྲང་
གདན་ཁྲི་བཟོ་ཞེས་བྱ་བ་ཁ་བད་རིན་པོ་ཆེ་གཡུའི་ཡ་གད་དང་། གསེར་གྱི་བྱ་འདབ་
རྒྱས་པ། དེའི་སྟེང་དུ་ཕྱོགས་བཞི་མཚམས་བརྒྱད་ལ་སོ་འཕག་གི་མཁར་བརྒྱད་མཐོ་
བ། སྒོ་བརྒྱད་ཅོག་དང་བཅས་པའི་བར་ཁྱམས་ལ། འཐུག་པོ་བཀོད་པའི་ཞིང་ཁམས་
དང༌། ནང་དུ་ཐུགས་དམ་གྱི་ལྷ་རྣམས་དང་། རྒྱལ་པོའི་གསེར་ཁྲི། རྒྱལ་མོའི་གཡུ་ཁྲི།
བློན་པོའི་དངུལ་ཁྲི་ལ་སོགས་ངོ་མཚར་དུ་ཆེ་བ་རྣམས་ཡོད་དོ། ། ཕྱི་རོལ་དུ་གྲོང་ཁྱེར་
ཡངས་པ་ཅན་ཞེས་བྱ་བ། བཀའ་ཁྲིམས་བློན་འབངས་རྣམས་གནས་པ་ཡོད་དོ། །ནུབ་
ཕྱོགས་སུ་ཁྲི་རྒྱལ་ཁྲི་སྨོན་རྒྱལ་བཞད། གླིང་རྩེ་སྨོན་པའི་མཁར་ཞེས་བྱ་བ། མི་མཐུན་
བཟོ་སྣ་བཅུ་བདུན་ལ་ཡང་ཁྱད་བརྒྱ་དང་ཉི་ཤུས་སྤྲས་པ། སྒོ་རྒྱན་བཞི་དང་། དོག་
ཆེན་ལྔ་རུ་གསལ་བ། དེའི་བར་ཁྱམས་ལ་ཕྱོགས་བཅུ་སྟོང་གསུམ་གྱི་འཇིག་རྟེན་དང་།
དེ་དག་འདུལ་བའི་ལྷ་གཤེན་སྲིད་པའི་ཆེ་བའི་ཡོན་ཏན་དང་བཀོད་པ་རྣམས་ཡོད་
དོ། །ནང་དུ་ཞི་རྒྱས་དབང་དྲག་གི་ལྷ་ཚོགས་ཐམས་ཅད་རང་བྱོན་དུ་གསལ་ཞིང་།
སངས་རྒྱས་ཀྱི་མཛད་པ་བཅུ་གཉིས་ཀྱི་བཀོད་པ་རྣམས་ཡོད་དོ། །ཕྱི་རོལ་དུ་གྲོང་ཁྱེར་
ཆེན་པོ་ངོ་མཚར་ལྟད་མོ་ཅན་ཞེས་བྱ་བ་ཡོད་དོ། །བྱང་ཕྱོགས་སུ་གསས་མཁར་ཁོ་མ་
ནེ་ཆུང་ཞེས་བྱ་བ། རིན་པོ་ཆེ་སྣ་བཞི་ལས་གྲུབ་པ། སྒོ་བཞི་སྒོ་རྒྱན་ཅོག་དང་བཅས་
པ། ཕྱི་ནང་ཏོག་ཆེན་བཅུ་གསུམ་དུ་གསལ་བ། དེའི་བར་ཁྱམས་ལ་སྲིད་པ་སྟོང་རྩིས་
ཀྱི་བཀོད་པ་དང་། ནང་དུ་སངས་རྒྱས་ཁྲི་དང་བདུན་སྟོང་གི་སྐུ་རྣམས་རང་བྱོན་
དུ་གསལ་ལོ། །དེའི་དབུས་སུ་ལྷ་གཤེན་སྲིད་པ་གསུམ་གྱི་སྐུ་གདུང་གཟུགས་བརྙན་
རྣམས་བཞུགས་སོ། །དེའི་ཕྱི་རོལ་དུ་གྲོང་ཁྱེར་ཆེན་པོ་སྒྱུ་འཕྲུལ་དགའ་བ་ཅན་ཞེས་བྱ་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བ་ལྷ་མི་དགེ་བ་ཅན་རྣམས་ཡོད་དོ། །ཤར་ལྷོ་མཚམས་སུ་འགྲོ་བ་རབ་འདྲེན་འོད་ཀྱི་
མཆོད་རྟེན་ཟེར་བ་གསས་མཁར་བདེ་བ་རང་གྲུབ་བྱ་བ། ནང་དུ་ཡོངས་ཁྱབ་རྒྱས་
པའི་སྒྲིབ་སྦྱོང་གི་བཀོད་པ་ཡོད་དོ། ། ལྷོ་ནུབ་ཏུ་ཐུགས་རྗེ་རང་འབྱུང་འོད་ཀྱི་གསས་
མཁར་ཞེས་བྱ་བ། དེའི་ནང་ཆབ་དཀར་དྲག་པོའི་སྔགས་ཀྱི་ལྷ་ཚོགས་དང་། བཀའ་
སྐྱོང་དམ་ཅན་རྒྱ་མཚོའི་ལྷ་ཚོགས་ཐམས་ཅད་རང་བྱོན་དུ་བཞུགས་སོ། །ནུབ་བྱང་
དུ་རྣམ་དག་དཀར་པོའི་མཆོད་རྟེན་ཞེས་བྱ་བའི་ནང་དུ་འདུལ་ཁྲིམས་རྣམ་དག་གི་
ལྷ་དང་དཀྱིལ་འཁོར་རྣམས་བཞུགས་སོ། །བྱང་ཤར་དུ་གཤེན་རབ་སྐུ་ཚད་ཞེས་བྱ་བ་
རིན་པོ་ཅེ་སྣ་ལྔ་ལས་གྲུབ་པའི་རྩེ་ལྔ་དོག་འོད་ལྡེམ་པའི་ནང་དུ། བྱིན་རླབས་དབང་གི་
ལྷ་ཚོགས་དང་། བསྐལ་བཟང་སངས་རྒྱས་རབ་བདུན་གྱི་སྐུ་རྣམས་བཞུགས་སོ། །རང་
འབྱུང་གི་མཆོད་རྟེན་དེ་བཞིའི་ཕྱི་རོལ་དུ་ཡང་། གྲོང་ཁྱེར་ཆེན་པོ་བདེ་ལྡན་བཀོད་
པ་དང་། དབང་ལྡན་བཀོད་པ་དང་། རྣམ་དག་བཀོད་པ་དང་། ཟབ་མོ་བཀོད་པ་
ཞེས་བྱ་བ་བཞིས་བསྐོར་དེ་གནས་སོ། །
གཞན་ཡང་གྲོང་ཁྱེར་ཆེན་པོ་འདུན་ན་འདུན་ལ་སོགས་པའི། གྲོང་ཁྱེར་ཆེན་པོ་
སུམ་བརྒྱ་དྲུག་ཅུ། གྲོང་རྡལ་སྟོང་དང་རྩ་གཉིས་ཀྱིས་བསྐོར་ནས་གནས་སོ། །རྒྱལ་
ས་ཕོ་བྲང་མངའ་རིས་ལོངས་སྤྱོད་ཕུན་སུམ་ཚོགས་པ་དེ་ལྟ་བུ་ལ་གཟིགས་སོ། །ཞིང་
ཁམས་མངའ་རིས་དེ་ལྟ་བུའི་ཡུལ་དེ་ན། མི་ལ་རིགས་བཞི་མཆིས་ཏེ། སྔོན་མི་རྒྱུད་
ལྷ་ལས་གྲོལ་བའི་སྲིད་པ་ཡེ་སྨོན་རྒྱལ་པོ་དང་། ལྕམ་མོ་ཆུ་ལྕམ་རྒྱལ་མོ་གཉིས་འཚོས་
པ་ལས། ཕྱ་དམུ་གཙུག་གསུམ་དུ་བལྟམས་ཏེ། དེ་ཡང་འགྲོ་བ་མིའི་མགོན་དུ་གྱུར་པ་
ནི། རྒྱལ་རིགས་དམུ་ཡིན་ཏེ། དམུ་རྗེ་བཙུན་པོ་དང༌། ལྷ་མོ་འོད་གསལ་མ་གཉིས་
བཤོས་པ་ལས། དམུ་རྒྱལ་རིགས་སུ་ཆེ་བ་དང་། རྗེ་རིགས་བཙུན་པ་དང༌། བྲམ་
ཟེ་གཙང་བ་དང་། རྨངས་རིགས་རྡོལ་བ་བཞིའོ། །དེ་ཡང་རྒྱལ་རིགས་ནི། རྒྱལ་པོ་
1414

མདོ་སྡེ། དྲི་མེད་རྩ་བའི་མདོ།
འབུམ་རྗེ་འོད་ཀྱི་འཁོར་ལོ་ཅན་ཞེས་བྱ་བ་དང་། ལྷ་ཚངས་པ་ཆེན་པོའི་སྲས་མོ། ལྷ་
མོ་ཉི་འོད་འབུམ་ལྡན་མ་གཉིས་བཤོས་པ་ལས། སྲས་བཞི་བྱུང་སྟེ། འཁོར་ལོ་དབང་
བསྒྱུར་གྱི་མི་དང་། དྲུམ་ཤིང་བཅུད་འཐུང་གི་མི་དང་། མེ་ཏོག་སྦུབ་གནས་ཀྱི་མི་
དང༌། གཡུང་དྲུང་ཁྱིམ་བདུན་གྱི་མི་དང་བཞི་བྱུང་ངོ༌། །དེ་ཡང་གཅེན་པོ་སྟོང་རྗེ་
འོད་ཀྱི་འཁོར་ལོ་ཅན་དང་། ཕྱ་ལྕམ་ནེ་གོང་གཉིས་འཚོས་པ་ལས། ལྷ་ཁྲི་ཤེས་དཀར་
པོ་ལྷོ་འཛམ་བུ་གླིང་གི་ལྷ་ཡིན་ཏེ། དེའི་ཐུགས་ཀྱི་སྤྲུལ་པ་ལས། གསས་ཆེན་རིགས་
ལྔ་གཉན་མཁའ་འགྱིང་དང་དྲུག་གིས་བྱིན་གྱིས་བརླབས་པའི་སྲས་དྲུག་བྱུང་སྟེ། ལྷོ་
མཛམ་བུ་གླིང་གི་སོག་ཀ་རུ་དམུ་རི་སྨུག་པོའི་རྩེ་མོ། །ཉི་ཟླ་འོད་ཀྱི་གུར་ནང་དུ།
སྟངས་དབྱལ་དུ་འཚོས་པ་ལས། རིན་པོ་ཆེའི་སྒོ་ང་འོད་འབར་བ་ཞིག་འཁྲུངས་སོ། །
དེ་རང་གིས་རང་རྡོལ་པ་ལས། མཚན་དང་ལྡན་པའི་ཁྱེའུ་དྲུག་བལྟམས་ཏེ། དངོས་
ཀྱི་གཅེན་པོ་ནི། གཤེན་ལྷ་དཀར་པོས་བྱིན་གྱིས་བརླབས་པའི་དམུ་རྗེ་དམུ་ཕྱུག་
འཁོར་ལོ་འཛིན་ཞེས་བྱའོ། །དེའི་འོག་མ་གར་གསས་ཤག་གིས་བྱིན་གྱིས་བརླབས་པའི།
ཤག་རིགས་འཁོར་ལོ་ཅན་ཞེས་བྱའོ། །དེའི་འོག་མ་དེ་གསས་རྗེ་ཧོས་ཀྱིས་བྱིན་གྱིས་
བརླབས་པའི། ཧོས་རྗེ་ཡིད་ལ་བཙན་པ་ཞེས་བྱའོ། །དེའི་འོག་མ་དེ་གནམ་གསས་
དཔོ་ཡིས་བྱིན་གྱིས་བརླབས་པ་ཡི། དཔོའ་རྒྱལ་རིགས་འབར་བ་ཞེས་བྱའོ། །དེའི་འོག་
མ་དེ་རྒོད་གསས་རྒྱ་ཡིས་བྱིན་གྱིས་བརླབས་པའི། རྒྱ་ཡེ་མཁྱེན་འཕྲུལ་གྱི་དབང་ཡིག་
ཅན་ཞེས་བྱའོ། །དེའི་འོག་མ་དེ་མཁའ་འགྱིང་གཉན་གྱིས་བྱིན་གྱིས་བརླབས་པའི་
གཉན་རྗེ་བྱུང་རུམ་རྒྱལ་བ་ཞེས་བྱ་བ་སྟེ། དེ་དྲུག་ནི་འགྲོ་བ་མིའི་མགོན་དུ་གྱུར་
པའོ། །དེ་ཡང་དམུ་ཕྱུག་རྒྱལ་པོ་དང་། ལྷ་མོ་གོང་ཁྲ་མ་གཉིས་ལ་སྲས་གསུམ་
བལྟམས་ཏེ། དམུ་བཞེར་རྒྱལ་པོ་དང༌། དམུ་སྲས་ལེགས་པ་དང་། དམུ་བཙུན་
འཐིང་བ་དང་གསུམ་སྟེ། གཅེན་པོས་ནི་གདུང་རྒྱུད་འཛིན་ནོ། །གཉིས་པོ་ནི་བློན་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་འབངས་སུ་ཆད་དོ། །དེའི་འོག་མ་ཤག་རིགས་འཁོར་ལོ་ཅན་ལ་སྲས་གསུམ་བྱུང་
སྟེ། མུ་ཁྱུད་འཛིན་དང༌། ནོར་བུ་འཛིན་དང་། དཔལ་ཐོག་འཛིན་དང་གསུམ་མོ། །
དཔོའ་རིན་ཆེན་འབར་བ་ལ་སྲས་གསུམ་སྟེ། དཔོའ་རྗེ་དཔལ་ཐོག་དང་། དཔལ་
འཁོར་དང་། དཔལ་སྐྱེས་གསུམ་མོ། །འཕྲུལ་གྱི་དབང་ཡིག་ཅན་ལ་སྲས་གསུམ་
སྟེ། ཀུན་མཁྱེན་འཕྲུལ་གྱི་དབང་ཡིག་ཅན་དང༌། དབང་ཡིག་མེད་པའི་ཧ་ཤང་ཧོ་
ཤང་གཉིས་སོ། །ཧོས་ཡིད་ལ་བཙན་པ་ལ་སྲས་གསུམ་སྟེ། ཧོས་རྗེ་བཙན་འབར་
དང༌། ཧོས་སྲས་དཔའ་བོ་དང་། ཧོས་སྲས་ལི་ཤང་དང་གསུམ་མོ། །དེ་ཡང་གཅེན་
པོ་རྣམས་ཀྱིས་རྒྱལ་ས་འཛིན་ཅིང་། གཅུང་རྣམས་ཕྱོགས་ཕྱོགས་ཀྱི་ཞིང་ཁམས་སུ་
བསྐོས་སོ། །གཉན་བྱུང་རུམ་རྒྱལ་བ་ལ་སྲས་གསུམ་སྟེ། གཉན་རྗེ་དོན་གསལ་འོད་
ལྡན། གཏོ་རྗེ་རིན་ཆེན་འབྱུང་ལྡན། དཔྱད་ཁྲི་རྗེ་རྒྱལ་པོ་དང་གསུམ་སྟེ། གཅེན་
པོ་ནི་གཉན་གྱི་རྒྱལ་ས་འཛིན་ནོ། །དེ་ལྟར་གདུང་རྒྱུད་ཀྱི་རྒྱལ་པོ་དྲུག་ལས། རེ་རེ་
ལ་ཡང་གསུམ་གསུམ་གྱེས་ཏེ། རྒྱལ་པོ་སྡེ་དྲུག་རྒྱལ་ཕྲན་བཅུ་གཉིས་དང་བཅས་ཏེ།
འཛམ་གླིང་འོལ་མོ་ལུང་རིང་གི་བཅུད་དུ་ཆགས་སོ། །དེ་ཡང་སངས་རྒྱས་ཀྱི་ཞིང་དེ་
ན་བསྐལ་བཟང་སངས་རྒྱས་ཐམས་ཅད་བྱོན་པའི་གནས་ཡིན་ཞིང་། ཁྱད་པར་མུ་
རྒྱུང་བསྐལ་བཟང་གི་དང་པོ། ཚེ་ལོ་འབུམ་པའི་དུས་སུ། བསྐལ་སྟོང་སངས་རྒྱས་ཀྱི་
ཐོག་མར་སྟོན་པ་རང་འབྱུང་ཐུགས་རྗེ་ཞེས་བྱ་བ་བྱོན་ནས་འགྲོ་བ་དྲངས་སོ། །
དེའི་འོག་ཏུ་ཚེ་ལོ་བརྒྱད་ཁྲི་ཐུབ་པའི་དུས་སུ། སྟོན་པ་དགེ་བ་འཁོར་བ་ཀུན་འདྲེན་
བྱོན་ནོ། །དེའི་འོག་ཏུ་ཚེ་ལོ་དྲུག་ཁྲིའི་དུས་སུ། ཉོན་མོངས་ནད་སེལ་སྨན་གྱི་རྒྱལ་པོ་
བྱ་བ་བྱོན་ནོ། །དེའི་འོག་ཏུ་ཚེ་ལོ་བཞི་ཁྲིའི་དུས་སུ། ཚད་མེད་ཐུགས་རྗེ་ཅན་བྱ་བ་
བྱོན་ནོ། །དེའི་འོག་ཏུ་ཚེ་ལོ་ཉིས་ཁྲིའི་དུས་སུ། སྟོན་པ་ཐམས་ཅད་མཁྱེན་གཟིགས་བྱ་
བ་བྱོན་ནོ། །དེའི་འོག་ཏུ་ཚེ་ལོ་ཁྲིའི་དུས་སུ་བྱམས་པ་ཁྲི་རྒྱལ་ཁུག་པ་བྱོན་ནོ། །དེའི་
16

མདོ་སྡེ། དྲི་མེད་རྩ་བའི་མདོ།
འོག་ཏུ་ཚེ་ལོ་སྟོང་ཐུབ་པའི་དུས་སུ། སྟོན་པ་ས་སྟོན་དཔལ་འབྱོར་ཞེས་བྱ་བ་བྱོན་
ནོ། །དེའི་འོག་ཏུ་ད་ལྟ་ཚེ་ལོ་བརྒྱ་པའི་དུས་སུ། གསལ་བ་གཤེན་རབ་མི་བོ་ཀུན་ལས་
རྣམ་པར་རྒྱལ་བ་ཞེས་བྱ་བ་བྱོན་ནོ། །མ་འོངས་པའི་དུས་ན་ཚེ་ལོ་བཅུ་པའི་དུས་སུ་
འཆི་མེད་བྱམས་པ་ཞེས་བྱ་བ་འབྱོན་ནས་འགྲོ་བ་འདུལ་ལོ། །དེའི་འོག་ཏུ་ཡང་བསྐལ་
བཟང་སངས་རྒྱས་རིམ་གྱིས་འབྱོན་ནས་འགྲོ་བ་འདུལ་ལོ། ། དེ་ལྟར་སངས་རྒྱས་ཀྱི་
ཞིང་དེ་ན། བསྐལ་བཟང་སངས་རྒྱས་ཐམས་ཅད་རིམ་གྱིས་འབྱོན་ནས་མཛད་པ་
བཅུ་གཉིས་ཀྱི་འགྲོ་དོན་མཐར་ཕྱིན་པར་མཛད་པའི་ཞིང་ཁམས་དེ་ན། མིའི་རིགས་
ལ་བསམ་གྱིས་མི་ཁྱབ་པ་ཞིག་ཡོད་ཀྱང་། དེ་རྣམས་ཀྱི་ནང་ནས་རིགས་བཟང་བ་
ཁུངས་བཙུན་པ། མཆོག་ཏུ་གྱུར་པ། གཞན་ལས་ཁྱད་པར་དུ་འཕགས་པ། དམུ་
རིགས་ཀྱི་རྒྱལ་པོ་ནི། རྒྱལ་ཕྲན་ཀུན་གྱིས་ཕྱོགས་ནས་འདུད་པ། འགྲོ་བ་ཀུན་གྱིས་སྐུ་
དྲིན་རྩི་བ། གདུང་རྒྱུད་ཀྱི་རྒྱལ་པོ་ཀུན་གྱི་ཆེ་བ། ཀུན་གཞི་ལ་ཉོན་མོངས་པའི་ཤས་
ཆུང་བ། སངས་རྒྱས་ཀྱི་མཚན་རྟགས་ཚང་བ་ནི། སྔོན་གཤེན་ལྷ་དཀར་པོས་བྱིན་
གྱིས་བརླབས་པའི་དམུ་རྗེ་དམུ་ཕྱུག་འཁོར་ལོ་འཛིན། དེའི་སྲས་དམུ་བཞེར་རྒྱལ་
པོ། དེའི་སྲས་དམུ་རྗེ་བཙན་འབར། དེའི་སྲས་དམུ་རྗེ་བཙན་པ་གྱེར་ཆེན། དེའི་སྲས་
དམུ་རྒྱལ་བཙན་པ། དེའི་སྲས་དམུ་རྒྱལ་ལེན་གྱི་ཐེམ་སྐས། དེའི་སྲས་རྒྱལ་བོན་ཐོད་
དཀར་བྱ་བ་དེ་ཡབ་ལ་དགོངས་སོ། །ཡུམ་ཡོ་ཕྱི་རྒྱལ་བཞད་ནི། ཡུམ་ཆེན་མོ་ས་ཏྲིག་
ཨེར་སང་གི་སྤྲུལ་པ་ལྷ་མོ་ཐུགས་རྗེ་བྱམས་མ་དངོས་སུ་ཡིན་ཅིང་། ལྷ་མོའི་མཚན་
རྟགས་དང་ལྡན་པས་ཡུམ་དུ་དགོངས་སོ། །གཞན་ཡང་འགྲོ་བ་རིགས་དྲུག་གི་སེམས་
ཅན་སྙིང་རྗེའི་འདུལ་ཞིང་དུ་དགོངས་པ། ལོ་ཟླ་དང་གཟའ་སྐར་དུས་ཚོད་ཐམས་
ཅད་རྟེན་འབྲེལ་དུ་དགོངས་སོ། ། །
༧ དེ་ལྟར་དུ་སྟོན་པས་གཟིགས་ཚད་དང་དགོངས་ཚད་དེ་ལྟར་ཐུགས་ལ་བཀྲམ་
1

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པས་གཤེགས་པའི་གནས་སུ་ཐུགས་རང་བར་གྱུར་ཏེ། སྐུ་ལུས་རྫུ་འཕྲུལ་མཛད་ནས་
གཡུ་བྱ་ཁུ་བྱུག་ཞིག་ཏུ་སྤྲུལ་ལོ། །ལྷའི་བུ་རྨ་ལོ་རབ་ཏུ་དང་བ་དང༌། གཞོན་ནུ་གཙུག་
ཕུད་གཉིས་ནི། བྱེའུ་ཁུག་རྟ་གཉིས་སུ་སྤྲུལ་ཏེ། འདབ་ཆགས་ཀྱི་རྒྱལ་པོས་ཞབས་
ནས་བཏེག་སྟེ་གཤེགས་ནས། རི་གཡུང་དྲུང་དགུ་བརྩེགས་ཀྱི་ལྷོ་ཕྱོགས། འགྲོ་བ་རབ་
འདྲེན་གྱི་མཆོད་རྟེན་རྩེ་ལ་བབ་སྟེ། གསུང་སྙན་པ་ལྷང་ལྷང་ཐང་གསུམ་བསྒྲགས་
པས། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་སུ་སྒྲ་སྙན་པ་མ་ཐོས་པ་མེད་
དོ། །
དེའི་དུས་སུ་ཡུམ་ཡོ་ཕྱི་རྒྱལ་བཞད་མ། རིགས་ཀྱི་ཁྱེའུ་བུ་མོ་སྟོང་གིས་བསྐོར་ནས།
མཆོད་རྟེན་ལ་སྐོར་བ་མཛད་པའི་སྙན་ལམ་དུ། ཉོན་ཅིག་ལྷ་མོ་ཐུགས་རྗེ་བྱམས་
མ་ཡུམ། འཇིག་རྟེན་གསུམ་གྱི་སྒྲོན་མེ་འདེགས་པ་དང་། སྣང་སྲིད་མུན་པའི་དྲྭ་བ་
འཇོམས་པའི་ཕྱིར། སྤྲུལ་སྐུ་ང་ཉིད་འཇིག་རྟེན་ཁམས་འདིར་འོང་། འགྲོ་བ་རང་
མཐུན་ཆ་ལུགས་སྟོན་པའི་ཕྱིར། དེ་དང་མཐུན་པའི་སྐྱེ་བ་བསྟན་དུ་གསོལ། ཅེས་སྙན་
པ་ཐོས་སོ། ། དེ་ནས་གཙོ་འཁོར་རྣམས་སླར་མཁར་བར་པོ་སོ་བརྒྱད་དུ་གཤེགས་སོ། །
དོ་ནུབ་ཡབ་ཀྱི་རྨང་ལམ་དུ། ཡི་གེ་ཨ་དཀར་པོ་ཞིག་སྤྱི་བོའི་གཙུག་ཏུ་ཐིམ་པས། སྐུ་
ལ་ཆུ་ཟླའི་དཀྱིལ་འཁོར་ཕྲག་བརྒྱ་ཤར་བས་སྟོང་གསུམ་གསལ་བར་རྨིས་སོ། །ཡུམ་གྱི་
རྨང་ལམ་དུ། ཡི་གེ་ཧཱུྃ་དམར་པོ་ཞིག་སྤྱི་བོའི་གཙུག་ཏུ་ཐིམས་པས། སྐུ་ལས་ཉི་ཟླའི་
དཀྱིལ་འཁོར་ཤར་བས། མུན་པའི་གླིང་ཁྲོད་བྱེ་བ་ཕྲག་བརྒྱ་གསལ་བར་རྨིས་སོ། །དེ་
ནས་ཡུམ་གྱི་གསུང་སྙན་ཐོས་པ་དང་རྨང་ལམ་རྣམས་ཡབ་ལ་གསོལ་བས། ཡབ་ཡུམ་
རྨང་ལམ་དང་རྟེན་འབྲེལ་མཐུན་པས་ཡབ་ཀྱིས་གསུངས་པ། ལྷ་མོ་ཁྱེད་ནི་གསང་
ཚིག་ཐུབ་པར་འདོད། ད་ཡང་གཞན་དག་གང་ལ་མ་བསྒྲགས་ཤིག །འདི་ནི་ཤིན་ཏུ་
གསང་བའི་རིགས་ལགས་སོ། །ཞེས་གསུངས་ནས་དམ་པར་བཅད་དོ། །
18

མདོ་སྡེ། དྲི་མེད་རྩ་བའི་མདོ།
༧ དེ་ནས་སྟོན་པས་ལྷའི་བུ་གཉིས་ལ་བཀའ་སྩལ་པ། བདག་ནི་འགྲོ་བ་རང་
མཐུན་གྱི་ཆ་ལུགས་སྦས་ཚུལ་དུ་བཞུད་དོ། །ཁྱོད་གཉིས་ནམ་ཞིག་དུས་ལ་བབ་ཙམ་
ན་བསྟན་པའི་ཞབས་འདེགས། ཐུགས་སྲས་དམ་པ་རྨ་ལོ་གཡུ་ལོ་བྱ་བར་འགྱུར་རོ་
གསུངས་ནས། སྐུ་གསུང་ཐུགས་ལས་ཡིག་འབྲུ་གསུམ་དུ་སྤྲུལ་ཏེ། སྐུའི་ཆ་ལས་ཨ་
དཀར་པོ་ཞིག་ཏུ་སྤྲུལ་ནས་ཡབ་ཀྱི་སྟ་ལ་གཤེགས་སོ། །གསུང་གི་ཆ་ལས་ཨོཾ་དམར་པོ་
ཞིག་ཏུ་སྤྲུལ་ནས་ཡུམ་གྱི་མངལ་དུ་གཤེགས་སོ། །ཐུགས་ཀྱི་ཆ་ལས་ཧཱུྃ་མཐིང་སྐྱ་ཞིག་
ཏུ་སྤྲུལ་ནས། གཉིས་མེད་མཉམ་པར་སྙོམས་འཇུག་གི་དུས་རང་བཞིན་གྱི་གཤེགས་
སོ། །དེ་ནས་ཡབ་ཀྱི་སྟ་ལ་སེམས་ཀྱི་རྒྱུ། ཤེལ་ཀང་གྷ་རི་བཅག་པ་འདྲ་བ་དང་། ཡུམ་
གྱི་མངལ་ན་ཡིད་ཀྱི་རྒྱུ་མཚལ་ཛ་ཏི་དམར་པོ་སྦྱངས་པ་འདྲ་བ། དེ་གཉིས་འདྲེས་
ཙམ་ན། སེམས་ཀྱི་ངོ་བོ་འོད་ཀྱི་ཐིག་ལེ་དཀར་ལ་དམར་བའི་མདངས་ཆགས་པ།
གཉིས་མེད་མཐིང་བས་འོད་འཕྲོ་བ། བྱ་ངང་བའི་སྒོ་ང་ཙམ་དུ་སྤྲུལ་ནས་ལྷམ་མེར་
ལྷང་ངེར་བཞུགས་སོ། །དེ་ལ་སྟོན་པ་ནི་སྐྱེ་འགག་དང་རྟག་ཆད་བྱ་བ་མ་མཆིས་ཏེ།
འགྲོ་བ་རང་མཐུན་ཆ་ལུགས་སུ་སྤྲུལ་ནས་ཡུམ་གྱི་མངལ་དུ་བཞུགས་ཀྱང་། ཡུམ་གྱི་
ལྷུམས་ནི་ལྷའི་གཞལ་ཡས། དར་གྱི་ལྡིང་ཁང་ཕྱི་ནང་སྒྲིབ་མེད་དུ་གསལ་བ། ཉམས་
དགའ་ཞིང་བག་དྲོ་བ་རུ་བཞུགས་སོ། །དེ་ལ་འབྱུང་བའི་ལྷ་མོ་བཞིའི་བསྐྱེད་པའི་ཚུལ་
གྱིས། འབྱུང་བ་བཞིའི་སྙིང་པོས་མངའ་གསོལ་ཞིང་ཞབས་ནས་འདེགས་པར་བྱེད་
དོ། །དེ་ལྟར་དགུང་ཟླ་བཞི་ལ་འབྱུང་བའི་ལྷ་མོ་བཞིའི་སྐུ་བསྐྱེད་པས། རང་མཐུན་གྱི་
ཆ་ལུགས་སུ་སྤྲུལ་པའི་སྐུ་ཞལ་གཅིག་ཕྱག་གཉིས་པ་ཞབས་དཀྱིལ་ཀྲུང་ཕྱག་མཉམ་
བཞག་ཏུ་བཞུགས་སོ། །དེ་ཡང་འགྲོ་བ་གཞན་དང་མི་འདྲ་བར། ཕུང་པོ་ཁམས་དང་
སྐྱེ་མཆེད་ཐམས་ཅད་རྣམ་པར་དག་པ་ཡེ་ཤེས་ཀྱི་ཕུང་པོ་རུ་གྲུབ་བོ། །མཚན་བཟང་
པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་བཅུས་བརྒྱན་པ་རུ་གྲུབ་སྟེ།
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཟླ་དགུ་ངོ་བཅུའི་བར་དུ། དོན་གང་ལ་ཡང་མི་བསྙེལ་བར། ཡེ་ཤེས་ཆེན་པོའི་ཏིང་
ངེ་འཛིན་ལ་སྙོམས་པར་བཞུགས་སོ། །ཡུམ་ཡང་ལུས་ཡང་པ་དང་། མཁའ་ལ་འགྲོ་
བ། ཆུ་ལ་བྱིང་བ་མེད་པ། ཤུལ་དུ་མེ་ཏོག་སྐྱེ་བ། ཁམས་ཀྱི་ཟས་དང་བྲལ་བ་དང་།
ཟག་པ་མེད་པའི་བདེ་བ་སྐྱེ་བ་ལ་སོགས་བྱུང་ངོ༌། །མཁར་བར་པོ་སོ་བརྒྱད་ཀྱི་སྒོ་ཁར།
ཨུད་དུ་འབར་བའི་མེ་ཏོག་འདབ་མ་སྟོང་དང་ལྡན་པ། ཁ་དོག་སྣ་ཚོགས་དང་ལྡན་
པ། གེ་སར་འབུམ་དང་ཆས་པ་ཞིག་འཁྲུངས་སོ། །དེ་ནས་ལྷ་མོ་གཟི་ལྡན་མ་དང་།
བྲམ་ཟེའི་བུ་མོ་གཙང་མཛེས་མ་གཉིས་ཀྱིས། ན་ནམ་གྱི་གདན་ལ་སྐུའི་ཞབས་ནས་
བཏེགས་ཀྱིན་བཞུགས་ནས། ཕྱི་དེ་ནམ་ལང་བའི་དང་ལ་སྲས་བལྟམས་སོ། །བལྟམ་
པའི་ཚུལ་ཡང་འགྲོ་བ་གཞན་ལས་ཁྱད་པར་དུ་འཕགས་པའི་རྟགས་སུ། རླུང་གི་ལྷ་
མོས་ཞབས་ནས་བཏེག་སྟེ། ཡུམ་གྱི་མཆན་ཁུངས་གཡས་ནས་གཞའ་ཚོན་གྱི་རྒྱུད་
ལ་རྫུ་འཕྲུལ་གྱིས་བལྟམས་སོ། །བལྟམས་པའི་ཤུལ་དུ་མེ་ཏོག་པདྨ་འདབ་བརྒྱད་ལ་
གཡུང་དྲུང་ལམ་གྱི་སོང་ངོ༌། ། དེ་ནས་དར་དཀར་ལྕིབས་ཀྱིས་བླངས། འཚལ་སྤོས་
དུད་པས་བསྡུས་སོ། །དེའི་དུས་གསུང་ལྷང་ལྷང་སྙན་པ་ལན་གསུམ་བསྒྲགས་སོ། །དེ་
ལ་འགྲོ་བ་རིགས་དྲུག་གི་རྣ་ལམ་དུ་རང་རང་འདུལ་བའི་གཤེན་རེ་རེའི་གསུང་དུ་སྙན་
པར་ཐོས་སོ། །རྒྱལ་པོ་ཡབ་ཡུམ་གྱི་སྙན་ལམ་དུ། ང་ནི་བློ་གསལ་འཆི་མེད་གཙུག་
ཕུད་ཡིན། བསྐལ་སྟོང་སངས་རྒྱས་གྲལ་ནས་འོང་། ཡབ་ཡུམ་སྔོན་བསགས་ནུས་
མཐུ་ཡིས། བསོད་ནམས་འབྲས་བུ་ད་ལྟ་སྨིན། ཡུན་དུ་མི་ཐོག་འཕྲལ་ལས་སུ། བོན་
ཉིད་དབྱིངས་སུ་མངོན་སངས་རྒྱས། ཞེས་ཐོས་སོ། །
དེ་ནས་གསེར་གྱི་གེ་ཚང་གཡུ་སྒོ་ཅན་གྱི་ནང་དུ། ཡབ་རྒྱལ་བོན་སྤྱན་དྲངས་ནས་
ཡུམ་གྱིས་གསོལ་པ། སྲས་འདི་ནི་དར་དཀར་ནང་དུ་རིན་པོ་ཆེ་དྲིལ་བ་འདྲ་བ་ཞིག་
གདའོ། །རྨི་ལམ་དང་པྲ་ལྟས་ཐམས་ཅད་ལ་བརྟགས་ན་སྤྲུལ་པའི་སྐུ་ཞིག་ཡིན་པར་
20

མདོ་སྡེ། དྲི་མེད་རྩ་བའི་མདོ། །
ངེས་སོ། །ཞེས་གསོལ་ནས་སྤྱན་གཟིགས་ཕུལ་བས་ཡབ་ཀྱང་ཤིན་ཏུ་དགྱེས་སོ། །དེ་
ནས་ཉི་མ་རྩེ་ཤར་བ་དང་འོལ་མོ་ལུང་རིང་གི་མི་རྣམས་ཀྱིས་མཆོད་པ་སྣ་ཚོགས་
ཕུལ་ལོ། །དེའི་དུས་ན་ནམ་མཁའ་དང་བར་སྣང་ས་གཞི་ལ་གནས་པའི་དད་པ་ཐང་
ཆོད་འཁོར་རྣམས་འཕུང་ནས་རོལ་མོ་སྣ་ཚོགས་ཀྱི་མཆོད་པ་ཕུལ་ནས། བློན་དང་
འབངས་སུ་བཅས་ནས་འཁོར་གསུམ་དུ་དམ་བཅས་པས། རྒྱལ་པོ་ཡབ་ཡུམ་ཡང་ངོ་
མཚར་སྐྱེས་སོ། །གཞན་ཡང་ལྷ་ཚངས་པ་དང་། གཤེན་འདོད་པ་དགུ་འགྱུར། ཀླུ་
གཙུག་ན་རིན་ཆེན་ལ་སོགས་ལྷ་ཀླུ་མི་གསུམ་གྱི་རྒྱལ་པོ་རྣམས་ཀྱང་འཁོར་དང་བཅས་
ནས་དགུང་ཟླ་གཅིག་གི་བར་དུ། མཆོད་པ་འབུལ་ཞིང་སྐོར་བ་བྱེད་དོ། །
༧ དེ་ནས་རྒྱལ་བུ་དེ་དགུང་ཟླ་གསུམ་ལོན་ནས། ཡུམ་གྱིས་ཡབ་ལ་གསོལ་པ།
རྒྱལ་པོ་ལགས་རྒྱལ་བུ་འདི་སྐུ་འཁྲུངས་ནས། ལྷ་ཀླུ་མི་གསུམ་གཡེན་ཁམས་ལྷ་འདྲེ་
དང་བཅས་པ། ཡུལ་འོལ་མོ་ལུང་རིང་བས་ལྷོ་འཛམ་བུ་གླིང་དུ་ཡང་མི་ཤོང་བར་
འཚོགས་པ་འདི་རྣམས་རྒྱལ་བུ་འདིའི་ཞལ་ལྟར་རིངས་པར་འདུག་པས། འོལ་མོ་ལུང་
རིང་གི་མི་རྣམས་སྦྲན་ཐོང་ཞིག །ཞེས་གསོལ་ཏོ། །དེ་ལ་རྒྱལ་བློན་དང་དེད་དཔོན་
ཐམས་ཅད་ཀྱིས་ཀྱང་དེ་ལྟར་འཐད་པར་བཅད་ནས། སང་ཉི་མའི་རྩེ་ལ་འོལ་མོ་ལུང་
རིང་གི་མི་རྣམས་སྦྲན་གཏོང་ནས། ཀུན་རྒྱལ་སའི་ཕྱི་རོལ་དུ་རོལ་མོ་སྒྲ་དང་བཅས་
ནས་འཚོགས་སོ། ། དེ་ནས་དར་དཀར་གྱི་བླ་བྲེ་ནི་ཕུབ། དར་དམར་གྱི་ཡོལ་བ་ནི་
བྲེས། ཟ་འོག་གི་འབོལ་གདན་ནི་བཤམ་སྟེ་རྒྱལ་བུ་དེ་བཞུགས་སོ། །དེ་ནས་ལྷ་ཚངས་
པ་དང་། དབང་པོ་བརྒྱ་བྱིན་དང་། ཡོད་དེ་རྒྱལ་བ་གསུམ་གྱིས་དར་དཀར་གྱི་ལྕིབས་
ཀྱིས་བླངས་སོ། །གཙུག་ན་རིན་ཆེན་དང་དགའ་བོ་འཇོག་པོ་གསུམ་གྱིས་ཆུ་དགུའི་སྐུ་
ཁྲུས་ནི་གསོལ། གཉན་གསལ་བ་འོད་ལྡན་གྱིས་གསལ་བའི་མེ་ལོང་ནི་ཕྱར། གཤེན་
འདོད་པ་དགུ་འགྱུར་གྱིས་ཡིད་བཞིན་གྱི་ནོར་བུ་རིན་པོ་ཆེའི་མངའ་གསོལ་བས། རྒྱལ་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བུ་ཡང་ཞལ་འཛུམ་པར་མཛད་དོ། །དེ་ནས་བྲམ་ཟེ་གསལ་ཁྱབ་འོད་ལྡན་མཁར་
བར་པོ་སོ་བརྒྱད་ཀྱི་ནང་དུ་མཆིས་དང་། རྒྱལ་བུ་འདིའི་མཚན་བརྟག་དགོས། ཅེས་
བཀའ་བསྩལ་ཏོ། །ལྟས་མཁན་ནང་དུ་ཕྱིན་ནས་རྒྱལ་བུའི་ཞལ་མཐོང་བ་ཙམ་གྱིས།
ངུ་ཞིང་བརྒྱལ་དེ་སོང་ངོ༌། །དེ་ལ་རྒྱལ་བུས་ལྟས་མཁན་གྱི་མགོ་བོ་བཏེག་སྟེ་གསུངས་
པ། རིགས་ཀྱི་བུ་ཚེ་དང་ལྡན་པ། མ་རྒས་བར་དུ་ཆད་ནས་ངུ་བ་ལ། མི་ཚེ་མཐའ་རུ་
ཕྱིན་པའི་བསོད་ནམས་དམ་པ་ལགས། ང་མཚན་ཁྱོད་ཀྱིས་བརྟག་སྟེ། ཁྱེད་མཚན་
ངས་བརྟག་གིས། སྔོན་ཡབ་རྒྱལ་པོ་བཟང་སྐྱོང་དང༌། ཡུམ་ཤེས་རབ་ལྷ་མཛེས་མ་
གཉིས་ཀྱི་སྲས། རྒྱལ་བུ་གཞོན་ནུ་ལེགས་ལྡན་བྱ་བར་སྐྱེས་ནས། བསོད་ནམས་ཀྱི་
ཚོགས་ཤིན་ཏུ་ཆེ་སྟེ། ཁྲི་སྒོ་རྩེ་མོ་གཡུང་དྲུང་གླིང་བྱ་བའི་གསས་ཁང་བཞེངས་ནས།
སྟོན་པ་འགྱུར་མེད་གཙུག་ཕུད་ཅན་སྤྱན་དྲངས་ནས་མངའ་གསོལ་དང་རབ་གནས་
མཛད་དོ། །གཡུང་དྲུང་སེམས་དཔའ་དྲུག་སྟོང་ལ་ཚོགས་བསགས་ནས་སྨོན་ལམ་
བཏབ་པ་ཡིན་ནོ། །དེའི་དུས་སུ་ཁྱོད་ནི་བློན་པོ་བློ་གྲོས་རབ་བརྟན་བྱ་བ་ཡིན་ཏེ། སྨོན་
ལམ་བཏབ་པས་ད་ལྟ་ལྷན་ཅིག་ཏུ་སྐྱེས་པ་ཡིན་ནོ། །ད་ཡང་སྔོན་གྱི་སྨོན་ལམ་དང་
བདག་གི་ཞལ་མཐོང་བའི་བསོད་ནམས་ཀྱིས་ཐར་པའི་འབྲས་བུ་ཐོབ་སྟེ་འོང་ངོ༌། །
ཅེས་བཀའ་བསྩལ་ཏོ། ། །
དེ་ནས་བྲམ་ཟེ་ནི་ན་ནམ་གྱི་གདན་ལ་བསྡད། མདུན་དུ་རིན་པོ་ཆེ་འབྲས་བུའི་
ཕུང་པོ་ནི་སྤུངས། སྟེང་དུ་དངུལ་དཀར་གྱི་མེ་ལོང་དང་ཡིད་བཞིན་གྱི་ནོར་བུ་རིན་
པོ་ཆེ་ནི་བཞག །ཕྱག་ཏུ་ལྷ་མདའ་སྒྲོ་དཀར་ལ། དར་དཀར་པོ་བཏགས་ཏེ་ཀླད་ལ་
ལན་གསུམ་གཡུག་སྟེ། རྒྱལ་བུའི་མཚན་རྣམས་བརྟག་སྟེ། མཚན་བཟང་སུམ་ཅུ་རྩ་
གཉིས་ལ་སོགས་པའི་ཁ་དམར་བཟང་པོ་རྣམས་གསོལ་ལོ། །དེ་ལྟར་སངས་རྒྱས་ཀྱི་
མཚན་རྟགས་དང་ཡོན་ཏན་ལ། ཡབ་ཡུམ་དང་ལྷ་ཀླུ་མི་གསུམ་རྣམས་ཀྱང་ཤིན་ཏུ་
22

མདོ་སྡེ། དྲི་མེད་རྩ་བའི་མདོ།
དགྱེས་ནས། ཚེའི་ལན་ཕྲན་ནི་སླས། དབང་གི་གཙུག་ཕུད་ནི་བཅས། སྐྱེས་པོ་དམུ་
རྒྱལ་གྱི་དར་ལ་སེང་དཀར་པོའི་དབུའི་ཐོད་བཅིང་སྟེ་སྨོན་ལམ་ནི་གསོལ་ལོ། །དེ་ནས་
མཁར་དེའི་ཕྱི་རོལ་དུ་རིན་པོ་ཆེའི་ཁྲི་ནི་བརྩེགས། ཉི་ཟླ་རིས་ཀྱི་གུར་ནི་ཕུབ། གཞའ་
ཚོན་རིས་ཀྱི་ཡོལ་བ་ནི་བྲིས། པདྨ་རིས་ཀྱི་གདན་ནི་བཏིངས་ནས། རོལ་མོའི་ཚོགས་
དང་ལྷ་ཀླུ་མི་གསུམ་གྱི་རྒྱལ་པོ་རྣམས་དང་བཅས་ཏེ། ཕྱི་སྒོ་རུ་བྱོན་ནས་རིན་པོ་ཆེའི་
ཁྲི་ལ་བཞུགས་སུ་གསོལ་ལོ། །དེར་འཚོགས་པ་ཐམས་ཅད་ཀྱི་ཞལ་མཐོང་པས། རྒྱལ་
བུ་ནི་མཚན་དང་ལྡན་པ། ཁྱེའུ་ལོ་བརྒྱད་ལོན་པའི་ཚུལ་ཅན། གཞན་དང་མི་འདྲ་
ཁྱད་པར་དུ་འཕགས་པ་རུ་མཐོང་སྟེ། རོལ་མོ་ལ་སོགས་པའི་མཆོད་པ་སྣ་ཚོགས་པ་
ཕུལ་ལོ། །དེ་ནས་བྲམ་ཟེས་ལྷ་མདའ་སྒྲོ་དཀར་གྱི་མགུལ་དུ་དར་དཀར་དང་རིན་པོ་
ཆེ་བཏགས་ནས་བཞེངས་ཏེ་སྨྲས་པ། འོ་སྲིད་པ་གསུམ་གྱི་ལྷ་ཀླུ་མི་དང་ལྷ་མ་སྲིན་སྡེ་
བརྒྱད་དང་བཅས་པ་ཉོན་ཅིག །རྒྱལ་བུ་དམ་པ་འདི་ནི་སྔོན་གྱི་སྟོན་པའི་རྒྱལ་ཚབ།
ད་ལྟ་ཚེ་ལོ་བརྒྱ་པའི་སྟོན་པ། མཚན་ནི་སངས་རྒྱས་སྟོན་པ་གཤེན་རབ་མི་བོ་ཀུན་ལས་
རྣམ་པར་རྒྱལ་བ་ཞེས་བྱ་བ་ལེགས་སོ། །ཐམས་ཅད་ཀུན་གྱི་གཞོལ་བར་གྱིས་ཤིག །
སྙན་པའི་བ་དན་ནམ་མཁའི་མཐའ་དང་མཉམ་པར་ཤོག་ཅིག །ཅེས་གསོལ་ལོ། །དེ་
ལ་ལྷ་ཀླུ་མི་གསུམ་དྲི་ཟ་བཅས་པ་ཐམས་ཅད་ཡི་རང་ནས་མཆོད་པ་སྣ་ཚོགས་ཕུལ་
བས། འཇིག་རྟེན་གྱི་ཁམས་ཐམས་ཅད་གཡོ་བ་དང་འགུལ་བར་གྱུར་ཏེ། མྱེས་པོ་དམུ་
རྒྱལ་ལ་སོགས་པ་འཇིག་རྟེན་གྱི་ཁམས་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། ། དེ་
ནས་ཡབ་ཡུམ་དང་འཁོར་རྣམས་ཀྱིས་ཞབས་ནས་བཏེག་ཅིང་དགའ་སྟོན་རྒྱ་ཆེན་པོ་
མཛད་དོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས། སྟོན་པ་སྐྱེ་བ་བཞེས་པའི་
ལེའུ་སྟེ་གསུམ་པའོ།། །། །
༧ དེའི་ཚེ་དེའི་དུས་ན། རྒྱལ་བུ་དེ་རྒྱལ་སར་མ་ཕྱུང་གི་བར་དུ། གཞོན་ནུ་རོལ་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྩེད་ཀྱི་ཚུལ་མཛད་དེ། དེ་ཡང་སྐུ་ལ་འཁོར་བའི་རོལ་རྩེད་ཀྱི་གྲོགས་ནི། ལྷ་ཀླུ་མིའི་
ཁྱེའུ་དང་བུ་མོ་བཅུ་དྲུག་དང་བཅས་ནས། ནགས་ཚལ་དང་མེ་ཏོག་གི་གླིང་ལ་གབ་
ཅིང་སྦ་བའི་ཚུལ་དུ་སྐུ་འཆགས་སོ། ། དེ་ལྟར་གཙོ་འཁོར་རྣམས་ཉིན་ཤིང་སྐྱེད་མོའི་
ཚལ་ལ་སྐུ་འཆགས། མཚན་མོ་མེ་ཏོག་གི་ལྡིང་ཁང་ལ་བསྙེལ་གཟིམས། ཉིན་གུང་
དཔག་བསམ་གྱི་ལྡིང་ཁང་ལ་བསིལ་གཡབ། རོལ་རྩེད་སྣ་ཚོགས་བསྒྱུར་ཞིང་ཤིན་
ཏུ་དགའ་བར་བཞུགས་ན། དེའི་ཚེ་ལྷ་མོ་བཀྲ་ཤིས་མས་གསོལ་པ། རྒྱལ་བུ་ལགས་
བདག་ཅག་རྣམས་ནི། སྔོན་ལས་ཅི་ལྟ་བུ་ཞིག་གི་འབྲེལ་བ་ལགས། ཞེས་གསོལ་ཏོ། །
དེ་ལ་རྒྱལ་བུས་གསུངས་པ། མ་མ་བཀྲ་ཤིས་དེ་ནི་འདི་ལྟ་སྟེ། སྔོན་སྟོན་པ་འོད་ཀྱི་
རྒྱལ་པོ་གཟི་བརྗིད་རབ་ཏུ་འབར་བའི་མཆོག་ཅེས་བྱ་བས་འདུལ་བའི་ཞིང་ཁམས་སུ།
ཡབ་རྒྱལ་པོ་དོན་ཡོད་དཔལ་དང་། ཡུམ་ཁྲི་མ་གསལ་གཉིས་ལ། སྲས་གཅེན་པོ་ཡིད་
བཞིན་མཆོག་དང་། དེ་འོག་ལེགས་པའི་མཆོག་དང་། གཅུང་རིན་ཆེན་མཆོག་དང་
གསུམ་མངའོ། །ལྕམ་ཆེ་བ་ལེགས་གྲུབ་ལྕམ་དང་། ཡིད་བཞིན་ལྕམ་ཞེས་བྱའོ། །དེའི་
དུས་སུ་རྒྱལ་བུ་ཡིད་བཞིན་མཆོག་གིས་དགེ་བའི་རྩ་བ་ལ་ཡིད་གཞུང་ནས། གསས་
ཁང་སྲིད་པ་ཁ་གནོན་རི་རབ་བརྩེགས་གླིང་ཞེས་བྱ་བ་བཞེངས་ཏེ། སངས་རྒྱས་འོད་
ཀྱི་རྒྱལ་པོ་གཟི་བརྗིད་རབ་ཏུ་འབར་བའི་མཆོག་གཙོ་འཁོར་དྲུག་སྟོང་དང་ལྔ་བརྒྱ་
གདན་དྲངས་ནས། མངའ་དབུལ་དང་བཀྲ་ཤིས་གསོལ་ནས། བསོད་ནམས་ཀྱི་
ཚོགས་བསགས་པའི་དུས་ན། སྟོན་པའི་ཞལ་ནས། རྒྱལ་བུ་དམ་པ་ཁྱོད་ནི་རྒྱུ་བསོད་
ནམས་ཀྱི་ཚོགས་རྫོགས་ནས། མ་འོངས་བའི་དུས་ན། མི་མཇེད་འཇིག་རྟེན་འདུལ་
བའི་སྟོན་པ་གཤེན་རབ་མི་བོ་བྱ་བར་འགྱུར་རོ། །ཞེས་གསུངས་སོ། །
དེ་ལ་ཡབ་ཡུམ་འཁོར་བཅས་ཀྱང་། བདག་ཅག་རྣམས་ཀྱང་རྒྱལ་བུའི་དགེ་བ་ལ་
ཕྱི་བཤོལ་མེད་པར་ཞབས་ནས་འདེགས་པས། དེའི་དུས་སུ་སྟོན་པའི་སྐུ་འཁོར་ཐུགས་
24

མདོ་སྡེ། དྲི་མེད་རྩ་བའི་མདོ། །
སྲས་དམ་པ་རེ་རེ་གྱུར་ཅིག །ཅེས་སྨོན་ལམ་བཏབ་བོ། ། མ་མ་བཀྲ་ཤིས་མ། སྔོན་
གྱི་རྒྱལ་པོ་ཡབ་ཡུམ་གཉིས་ནི་ཚོགས་རྫོགས་ནས། མངོན་པར་དགའ་བའི་ཞིང་དུ་
སངས་རྒྱས་ཏེ་སོང་ངོ༌། །གཅེན་པོ་ཡིད་བཞིན་མཆོག་ནི་ད་ལྟ་རྒྱལ་བུ་བདག་ཉིད་
དོ། །བཙུན་མོ་ཁྲི་ལྕམ་དང་། ལྕམ་མོ་ལེགས་གྲུབ་གཉིས་ནི། ད་ལྟའི་བཀྲ་ཤིས་མ་དང་།
བྲམ་ཟེའི་བུ་མོ་གཉིས་སོ། །གཅུང་པོ་གཉིས་ནི་ད་ལྟའི་ཡིད་བཞིན་གཞོན་ནུ་དང༌།
ཕྱ་སྲས་ལེགས་གྲུབ་གཉིས་སོ། །བློན་པོ་དྲག་བྱེད་ནི་ད་ལྟའི་དཔའ་བོ་དཔལ་ཐོག་
ཉིད་དོ། །བློན་པོ་བློ་ལྡན་ནི་ད་ལྟ་དཔལ་གྱི་དབང་ཕྱུག་ཉིད་དོ། །རིགས་ལྡན་དང་
སྨྲ་མཁས་གཉིས་ནི། ད་ལྟའི་ཁྲི་ཤེས་འཁོར་ལོ་དང་བྲམ་ཟེའི་ཁྱེའུ་གཉིས་སོ། །ཡིད་
བཞིན་མཆོག་ནི་ད་ལྟའི་རྨངས་རིགས་ཀྱི་ཁྱེའུ་ཉིད་དོ། ། སྔོན་གྱི་རྒྱུང་ལྕམ་དང་ཏིང་
བཙུན་འཕྲུལ་མོ་གཉིས་ནི། ད་ལྟའི་འོད་ལྡན་ཉི་མ་དང་པདྨ་གཟི་མཛེས་གཉིས་སོ། །
ཡིད་བཞིན་ལྕམ་དང་ནོར་བུ་བཟང་མོ་གཉིས་ནི། ད་ལྟའི་ནེ་ཏིང་འཕྲུལ་མོ་དང་
དབང་འབར་ལེགས་སྒྲོན་གཉིས་སོ། །སྔོན་གྱི་དགའ་བ་དགེ་ལྡན་མ་ནི། ད་ལྟའི་བཀྲ་
ཤིས་ལྷ་མོ་ཉིད་དོ། །སྔོན་གྱི་རྒྱལ་བུ་དབང་ལྡན་ནི། ད་ལྟའི་ཀླུ་སྲས་ནོར་འཛིན་ཉིད་
དོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་རོ། །དེའི་ཕྱིར་དགེ་ལ་ཕྱི་བཤོལ་མེད་པར་
བྱ། ཞེས་གསུངས་པས། འཁོར་རྣམས་ཀྱང་ཤིན་ཏུ་ཡི་རངས་ནས་རྒྱལ་བུ་ལ་མངོན་
པར་བསྟོད་དོ། །
དེ་ནས་ཡང་རྒྱལ་བུ་ནི། ཤིང་ཨ་པར་ལྗོན་པའི་ཚལ་ལ་བྱོན་ནས། ཧ་ནུ་མ་དྷ་དང་
རྩེད་མོ་མཛད་པར་དགོངས་ནས། སྤྲེའུའི་རྒྱལ་པོ་སྐུ་ལུས་ཆུང་ལ་གཟི་བརྗིད་ཆེ་བ་
ཞིག་ཏུ་སྤྲུལ་ནས། ཞལ་ནས་ཀ་དྷ་ཀྲི་ཀྲ་གླུ་བ་དྷ་ཡ་དྷ་ཡ། ཞེས་གསུང་ཞིང་གད་མོ་
ལྷག་ལྷག་བཞད་པས། ཕྱོགས་མཚམས་ཀུན་ནས་སྤྲེའུའི་ཚོགས་བསམ་གྱིས་མི་ཁྱབ་
པ་འཚོགས་ནས། མེ་ཏོག་གི་འབྲས་བུ་དང་གེ་སར་གྱི་ཕུང་པོ་འབུལ་ཞིང་། སྐོར་བ་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་ལྷ་ཕྱག་བྱེད་དོ། །དེ་ལ་རྒྱལ་བུ་ཡང་མཉེས་པའི་ཚུལ་མཛད་ཅིང་། པདྨའི་སྡོང་
པོ་ཞིག་གི་ཁ་ལ་ཤིང་ལོའི་ན་བཟའ་ཞིག་ནི་མནབས། ཤིང་དྲུང་ཉག་གཅིག་འགྱིང་
དཀར་གྱི་ཚུལ་དུ་བསྣམས། ཞལ་ནས་ཙི་ཀྲ་ཙི་ཀྲ་ན་ཧོ་ཡ་འདུད་དོ། །ཞེས་གསུངས་
ཤིང་སྐུ་ལུས་ཀྱང་འགྱིང་ནས་བཞུགས་པས། སྤྲེའུ་རྣམས་བྲེད་ནས་པུས་མོ་ས་ལ་
བཙུགས་ནས། ཀུན་ཀྱང་ཞུམ་མེ་འདུག་གོ ། །
དེའི་ཚེ་དེ་རྣམས་ཀྱི་ནང་ནས་སྤྲེའུའི་བློན་པོ་མདོག་ཁམ་པ། སྐྲ་དམར་ལ་ཟེངས་
པ་ཞིག་གིས་རྒྱལ་བུ་ལ་མི་སྡུག་པའི་ཚུལ་བསྟན་ཏེ། རྒྱལ་བུ་ཁྱོད་མ་བྱུང་གི་བར་དུ།
ང་སྤྲེའུའི་ཚོགས་རྣམས་ཅི་དགར་སྤྱོད་དུ་ཡོད་པས། ཁྱེད་ཀྱིས་ལོག་ཚིག་སྨྲས་ནས་བློ་
བསྒྱུར་བས། ད་བདག་ནི་ཁྱེད་ཀྱི་བསྟན་པ་ལ་བར་ཆད་བྱེད་ཅིང་རྩལ་འདྲེན་པར་
ཤོག་ཅིག་ཟེར་ནས། ཁོ་རང་འདྲ་བའི་འཁོར་གྷ་དང་ཆས་ནས། འོད་ནག་པོ་ཞིག་ཏུ་
བརྫུས་ཏེ་བྱང་ཕྱོགས་སུ་ཐལ་ལོ། །དེའི་ཚེ་སྤྲེའུ་བཙུན་མོ་ཧ་ནུ་གཡུ་སྨིན་མས་གསོལ་
པ། རྒྱལ་བུ་ལགས་བདག་ཅག་རྣམས་ནི། ཁྱེད་དང་སྔོན་གྱི་ཇི་ལྟར་འབྲེལ་ངེད་
རྣམས་ཀྱི་ནང་ནས་ཁྲོ་གཏུམ་ཆེ་བའི་བློན་འཁོར་ལྷ་ཞིག་བྱང་ཕྱོགས་སུ་ཐལ་བ་ཅི་
ལགས། ཉིད་ཀྱི་འཁོར་དུ་གཏོགས་པ་འདི་རྣམས་ཅི་ལགས་ཞེས་གསོལ་ཏོ། ། །
དེ་ལ་རྒྱལ་བུའི་བཀའ་སྩལ་པ། དེ་ནི་འདི་ལྟ་སྟེ། སྔོན་ལྷ་མིན་གྱི་རྒྱལ་པོ་གོ་ཆ་
འཛིན་དང་། ལྷ་མོ་ཤེས་རབ་ལྡན་གཉིས་ལ་སྲས་གསུམ་འཁྲུངས་ཏེ། གཅེན་པོ་ནི་
ཤིན་ཏུ་ཚུལ་ཞི་ལ་ངང་དང་ལྡན་པ་ཞིག་ཡོད་དེ། ཡབ་ཀྱི་རྒྱལ་ས་སྤངས་ནས། ལྷའི་
གཤེན་པོ་ཁྲི་རྗེ་ཡང་དག་ལ་བོན་ཞུས་ནས། ལྷ་དང་ལྷ་མིན་གྱི་ཁྱེའུ་བཅུ་དྲུག་རབ་
ཏུ་བྱུང་ནས་བོན་གྱི་འཁོར་ལོ་བསྐོར་རོ། །འབྲིང་པོ་གསེར་ལྡན་དགེ་སྡིག་འཆོལ་བར་
སྤྱོད་དོ། །གཅུང་པོ་དྲག་སྦྱོར་ནི་ཤིན་ཏུ་སྡིག་པའི་ལས་ལ་སྤྱོད་དོ། །དུས་རེས་ཤིག་
ན་རྒྱལ་བུ་གཅེན་པོ་བསྙུང་གིས་ཟིན་ནས་གྲོངས་པའི་ཁར་འཁོར་རྣམས་ལ་གསུངས་
26

མདོ་སྡེ། དྲི་མེད་རྩ་བའི་མདོ།
པ། ནམ་ཞིག་བདག་ནི་དགེ་བའི་སྟོབས་ཀྱིས་སངས་རྒྱས་པའི་དུས་སུ། ལོག་པར་
ཕྱོགས་པའི་སེམས་ཅན་ཁྱོད་རྣམས་འདྲེན་པའི་སྟོན་པར་གྱུར་ཅིག །ཅེས་སྨོན་ལམ་
བཏབ་བོ། །དེའི་དུས་སུ་གཅུང་པོས་ཁྱོད་དེ་ལྟ་བུ་རུ་གྱུར་པའི་དུས་སུ། བདག་ཀྱང་
ལོག་པར་ཕྱོགས་པའི་བདུད་ཅིག་ཏུ་སྐྱེས་ནས། ཁྱོད་ཀྱི་བསྟན་པ་ལ་བར་ཆོད་བྱེད་
པར་གྱུར་ཅིག་ཟེར་རོ། །རྒྱལ་བུ་འབྲིང་པོ་དང་བློན་འཁོར་རྣམས་ཀྱིས་གཅེན་པོའི་
གསུངས་པ་དེ་བཞིན་དུ་གྱུར་ཅིག་ཅེས་སྨོན་ལམ་བཏབ་བོ། །ཧ་ནུ་གཡུ་སྨིན། དེ་ཡང་
སྔོན་རྒྱལ་བུ་གཅེན་པོས་གསུངས་པ་དེ་ནི་ད་ལྟའི་བདག་ཉིད་དོ། །སྔོན་གྱི་འབྲིང་པོ་
ནི་ད་ལྟའི་སྤྲེའུའི་རྒྱལ་པོ་ཉིད་དོ། །སྔོན་གྱི་གཅུང་པོ་ནི་ད་ལྟའི་སྤྲེལ་བློན་ལོག་པར་
ཕྱོགས་པ་རྣམས་ཏེ། བདུད་ཁྱབ་པ་བྱ་བར་འབྱུང་ནས་བདག་ལ་བར་ཆད་དང་རྩལ་
འདྲེན་བྱེད་དོ། །སྔོན་གྱི་ཕྱ་ལྕམ་ནི་ད་ལྟའི་ཧ་ནུ་གཡུ་སྨིན་ཉིད་དོ། །སྔོན་བློན་འཁོར་
རྣམས་ནི་ད་ལྟའི་སྤྲེའུའི་བློན་འཁོར་འདི་རྣམས་སོ། །སྔོན་གྱི་ཁྱེའུ་བཅུ་དྲུག་ནི། ད་
ལྟའི་བདག་གི་འཁོར་འདི་རྣམས་སོ། །ཧ་ནུ་མ་དྷ་སྡེ་རྣམས་སྔོན་གྱི་རྒྱུ་འབྲས་དེ་ལྟར་
རོ། །ད་ཡང་བདག་རྒྱལ་སར་ཕྱུང་པའི་དུས་སུ། ཁྱེད་རྣམས་སྔོན་གྱི་སྨོན་ལམ་དང་
ལས་འཕྲོ་བཙན་ནས་སངས་རྒྱས་ཏེ་འགྲོའོ། ། ཞེས་གསུངས་པས། སྤྲེའུའི་སྡེ་རྣམས་
ཀྱང་ཤིན་ཏུ་དགའ་ནས་ནགས་ཚལ་དུ་གཤེགས་སོ། །
ཡང་དུས་རེས་ཤིག་ཙམ་ན། བདུད་ཀྱི་ཆོ་འཕྲུལ་གྱིས། བསྐལ་པའི་ཐོག་སྨད་དགུ་
འདྲོལ་གཅིག་འཕང་བ་ཐུགས་རྗེའི་སྟོབས་ཀྱིས་བཟློག་ནས། སྒྲ་ལྷའི་གོ་མཚོན་སྣ་དགུ་
རུ་གྲུབ་སྟེ། ཡབ་མྱེས་ཀྱི་རྒྱུད་གསས་བདར་ནས་མངའ་གསོལ་བར་མཛད་པས། ཡེ་
མཁྱེན་སྒྲ་བླའི་དམག་ཚོགས་གོ་མཚོན་དམག་དང་བཅས་ནས། རྒྱལ་བུའི་སྤྱན་སྔར་
འཁོད་དོ། །དེ་ནས་རྒྱལ་བུས་ཀྱང་སྒྲ་ལྷའི་གོ་མཚོན་སྣ་དགུ་སྐུ་ལ་མནབས་ནས། སྒྲ་
ལྷའི་གོ་རྩེད་བརྒྱད་ཅུ་རྩ་གཅིག་གི་རྩེད་མོ་མཛད་དོ། །དེ་ལ་སྐུ་འཁོར་རྣམས་ཀྱང་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཤིན་ཏུ་མཚར་ནས། མ་མ་གཙང་མཛེས་མས་གསོལ་པ། རྒྱལ་བུ་ལགས་ཉིད་ལ་ལྷ་
ཀླུ་མི་གསུམ་འདི་ཙམ་ཞིག །གུས་ཤིང་འདུན་པ་ལ། བདུད་ཀྱི་བུའི་ཆོ་འཕྲུལ་སྟོན་པ་
ཅི་ལགས། རྒྱལ་བུས་གསུངས་པ། དེ་ནི་སྔོན་སྤོས་ལྡན་གྱི་གྲོང་ཁྱེར་བྱ་བ་ན། ཁྱིམ་
བདག་ཡོད་འཛིན་དང་། བྲམ་ཟེ་མོ་འདུ་ཧི་གཉིས་ལ། སྲས་སྤྲོ་ལྡན་དང་རིག་དྲག་བྱ་
བ་གཉིས་ཡོད་དོ། །ལྕམ་མོ་དཔལ་ཏིང་དང་དཔལ་མོ་བྱ་བ་གཉིས་ཡོད་དོ། །འཁོར་
དང་ལོངས་སྤྱོད་དཔག་ཏུ་མེད་པ་མངའ་སྟེ། དགེ་བ་ལ་ཡིད་གཞུང་ཞིང་སྤྱོད་དོ། །
གཅེན་པོ་ནི་གཡུང་དྲུང་སེམས་དཔའ་བདེ་བ་དོན་ཡོད་ལ་རབ་ཏུ་བྱུང་ནས། དྲང་
སྲོང་བདེ་བ་བློ་གྲོས་བྱ་བ་བཏག་སྟེ། འཕན་ཡུལ་གྱི་བོན་ལ་སྤྱོད་དོ། །གཅུང་པོ་ནི་
དགེ་ལ་མི་མོས་པར། གཅེན་པོ་ལ་གཤེ་སྐུར་དང་སྨད་ཚིག་མང་དུ་སྨྲས་སོ། །ཡབ་
ཡུམ་དང་འཁོར་རྣམས་ནི་གཡུང་དྲུང་སེམས་དཔའ་ཉིད་ཀྱི་དྲུང་དུ། བསོད་ནམས་
ཀྱི་ཚོགས་བསགས་ཤིང་དགེ་བ་ལ་སྤྱོད་དོ། །དུས་རེས་ཤིག་ཙམ་ན་ཁོ་ལ་སྲུང་མ་དང་
གཙང་རིགས་ཀྱི་ཕྲག་དོག་བྱུང་ནས། ཚེའི་འདུ་བྱེད་ལ་ཐུག་གོ །དེ་ལ་གཅེན་པོ་བྱོན་
ནས་འཆི་ཁའི་བསམ་སྦྱོར་ལ་སོགས་གསུངས་ཀྱང་མ་ཉན་ནས་མགོ་གཏུམ་སྟེ་འདུག་
གོ །དེ་ལ་གཅེན་གྱིས་གསུངས་པ། འོ་སྐོལ་སྤུན་ཟླ་མཉམ་དུ་སྐྱེས་པ་ལ། ལས་དང་
སྤྱོད་པ་མི་མཐུན་ལོག་པར་གོལ། ད་ཡང་བདག་གི་དགེ་བ་རྣམ་དག་མཐུས། ནམ་
ཞིག་བསྐལ་པ་མ་འོངས་དུས་ཚོད་ལ། སྟོང་གསུམ་འདུལ་བའི་སྟོན་པ་གཅིག་གྱུར་ན།
ཁྱེད་ཀྱང་བསམ་ངན་སྦྱོར་བ་མ་ཡིན་པར། བདག་གི་འདུལ་བྱའི་ཞིང་དུ་གྱུར་པར་
ཤོག །དེ་ལ་གཅུང་གི་མགོ་བཏེགས་ནས། ཁྱེད་ནི་ད་ལྟ་གཙང་སྦྲ་དང་ཚུལ་ཐབས་ཆེ་
བས་དེ་ལྟ་བུ་རུ་སྐྱེ་ལས་ཆེ། གལ་ཏེ་སྐྱེས་ན་ང་ཡང་སྟོབས་དྲག་ལ་རྟུལ་ཞུགས་ཆེ་བའི་
བདུད་ཅིག་ཏུ་སྐྱེས་ནས། སྒྱུ་དང་ངན་ཐབས་ཀྱིས་ཁྱོད་ལ་བར་ཆད་བྱེད་པར་ཤོག་
ཅིག་ཟེར་ནས་དབུགས་ཆད་དོ། །དེ་ནས་ཉེ་འབྲེལ་ཀུན་འདུས་ནས། རེས་ཤིག་བོན་
28

མདོ་སྡེ། དྲི་མེད་རྩ་བའི་མདོ།
ལ་སྣང་བ་ལོག་ཀྱང་། དགེ་རྩ་ཅི་བྱས་ཚེ་རབས་ཡུན་དུ་ཕན། མཐར་ནི་བདུད་ལས་
ལྷ་སེམས་སྐྱེས་པ་ན། བསབ་བསོད་ནམས་བསགས་པའི་རྒྱུར་འགྲོའོ་ཞེས་ཟེར་ནས། དགེ་རྩ་
རྒྱ་ཆེན་པོ་རུ་བྱས་སོ། །མ་མ་བཀྲ་ཤིས་མ། དེའི་དུས་ཀྱི་ཁྱིམ་བདག་ནི། ད་ལྟའི་ཡབ་
རྒྱལ་བོན་ཉིད་དོ། །བྲམ་ཟེ་མོ་ནི་ཡུམ་རྒྱལ་བཞད་ཉིད་དོ། །སྲས་གཅེན་པོ་ནི་བདག་
ཉིད་དོ། །གཅུང་པོ་ནི་བདུད་ཀྱི་བུ་ཉིད་དོ། །ལྕམ་མོ་གཉིས་ནི་མ་མ་གཉིས་སོ། །ཁོང་
རྣམས་ནི་ཉེ་འབྲེལ་དགེ་བ་ལ་སྤྱོད་པ་རྣམས་སོ། །སྔོན་གྱི་རྒྱུ་འབྲས་དེ་ལྟར་རོ། །ཞེས་
གསུངས་སོ། ། །
དེ་ནས་ཀྱང་རྒྱལ་བུ་དེ། ཡན་ལག་བརྒྱད་ལྡན་གྱི་མཚོ་འགྲམ་དུ་བྱོན་ནས། བཻཌཱུརྱ་
འོད་ཀྱི་ས་གཞི་ལ་བཞུགས་ཏེ། དུང་གི་ཁྱེའུ་ལ་གཡུའི་སྨིན་མ་ཅན། བཱིཌཱུརྱ་འོད་ཀྱི་
དབུ་སྐྲ་ལ་གསེར་གྱི་ཐོར་ཚུགས་མཛེས་པ་ཞིག་ཏུ་སྤྲུལ་ནས། སྡོམ་བྱེད་ཀྱི་ཕྱག་རྒྱ་
མཛད་ནས། བསྭོ་ཨོཾ་མ་མ་ཏིང་ཏིང་ན་ག་ལི་བྷ་ལི་བྷུ་ལི་བྷུ་མ་ལི་ཨ་གུ་ཤ་ཛ་ཛ
ཞེས་གསུངས་པས། ཀླུའི་ཁྱེའུ་དང་བུ་མོ་ཁ་དོག་སྣ་ཚོགས་དང་ལྡན་པ་མང་པོ་བྱུང་
ངོ༌། །དེ་ནས་ཆུ་རྟ་ཆུ་ལུག་མ་ཧེ་ལ་སོགས་ཆུ་གནས་སྣ་ཚོགས་བྱུང་ངོ༌། །གཞན་ཡང་
ཀླུའི་རྒྱལ་བློན་བཙུན་མོ་ལ་སོགས་བསམ་གྱིས་མི་ཁྱབ་པ་བྱུང་ནས་རྒྱལ་བུ་ལ། ཕྱག་
དང་སྐོར་བ་དང་མཆོད་པ་འབུལ་ལོ། །དེ་ལ་རྒྱལ་བུ་ཡང་ཐུགས་དགྱེས་ཏེ། གསེར་
ཉ་གཡུ་གཤོག་གཅིག་ཆིབ། གཡུ་ལྕོང་དུང་མིག་གཅིག་ཁྲིད། དུང་སྦལ་ཟངས་འབྲུམ་
གཅིག་བཀལ་ནས་མཚོ་དཀྱིལ་དུ་བྱོན་ནོ། །དེ་ལ་འཁོར་རྣམས་ཡིད་མུག་ནས། ཤིང་
ཏ་ལ་ཚེར་མ་ཅན་གྱིས་ཀླུ་རྣམས་བྲབ་པས། ཀླུ་རྣམས་ཀྱིས་སྤྱི་གཙུག་ས་ལ་གཏད་སྟེ།
མཇུག་མ་གནམ་དུ་བསྟན་པས། མཇུག་མ་ནས་རླངས་པ་ཆད་སྟེ་གནམ་དུ་སོང་བས་
སྤྲིན་དུ་ཆགས་ནས་དུང་གི་སེར་བ་ལ། དབལ་གྱི་ངར་ཆགས་པ་བབ་ནས་ཤྭའི་བདས་
ནས། ཁོང་རྣམས་མེ་ཏོག་སྡོང་པོའི་རྩར་བྲོས་སོ། །དེ་ལ་ལྷ་སྲས་ཡིད་བཞིན་གཞོན་ནུ་
20

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྙིང་ན་ནས། བྱ་ཁྱུང་གི་སྙིང་པོ་དྲང་པས། སྲིད་པའི་རྩེ་ནས་བྱ་ཁྱུང་ལྕགས་ཀྱི་མཆུ་
སྡེར་ཅན། སྲིད་པའི་རི་བོ་བཤིག་པ་ཞིག་བྱུང་ནས། ཀླུའི་བུ་རྣམས་བཅུམ་ནས་ཟིལ་
གྱིས་མནན་ནོ། །དེ་ལ་ཀླུའི་རྒྱལ་པོ་ཚིག་པ་ཟ་ནས། ཀླུ་རྔམ་པའི་ཆུ་སྲིན་མ་ཧ་ཤིན་
ཏུ་འཇིགས་སུ་རུང་པ་ཞིག་ཏུ་སྤྲུལ་ནས། མིག་གྱེན་ལ་བཟློག་པས། ཁྱུང་ཡང་སྡེར་མོ་
ཅུང་ཙམ་བསྐུམ་སྟེ། སོ་སོ་རུ་ང་རྒྱལ་དང་ཕྲག་དོག་ཆེ་ནས། གནམ་ས་གཡོ་བ་དང༌།
རྒྱ་མཚོ་འཆོལ་བ་དང༌། རྩི་ཤིང་ཡང་འདར་བར་གྱུར་ཏོ། ། །
དེ་ལ་རྒྱལ་བུའི་འཁོར་རྣམས་རབ་ཏུ་སྐྲགས་པར་གྱུར་ནས་ཀུན་གྱིས་སྨྲས་པ།
འཇིག་རྟེན་གྱི་ཁམས་ན་རྒྱལ་བུ་དེ་འདྲ་བ་ཞིག་བྱོན་པ། རྒྱལ་སར་ཡང་མ་བཞུགས་
འོ་སྐོལ་སྐུ་སྲུང་བཅོལ་ཡང་གཏད་གཉེར་ནི་མི་ཐུབ། བྱིས་སྦའི་ཚུལ་གྱི་གང་མཚར་
ཞིག་མ་གཏོགས་པ། བཞུགས་སར་ནི་མི་སྣང་། ད་ནི་ལྟས་ངན་གྱི་ཚོགས་འདི་འདྲ་
བ་གཉིས་ཐུག་ནས། འཇིགས་པའི་ང་རོ་ལྷོ་འཛམ་བུ་གླིང་དུ་ཡང་ཚོར་བ་འདི། རྒྱལ་
འཁོར་རྣམས་ཀྱིས་གསན་ནས་བཀྱོན་འབེབ་འོང་། ཟེར་ནས་ཀུན་འགྱོད་དོ། །དེ་
ལ་བྲམ་ཟེའི་ཁྱེའུས་སྨྲས་པ། ད་འོ་སྐོལ་རྣམས་འགྱོད་ཅིང་བསྡད་པས་རྒྱལ་བུ་གང་
འབྱོན་ཆ་མེད། གསོལ་བ་བཏབ་ན། སྤྲུལ་པའི་སྐུ་ཞིག་ཡིན་ངེས་པས། ཐུགས་ཀྱི་
མཁྱེན་ལས་ཆེ་ཟེར་ནས། ཀུན་གྱིས་གསོལ་བ་བཏབ་པས། རྒྱལ་བུ་ནི་མཚོ་དཀྱིལ་
ནས། ཀླུའི་གཡུང་དྲུང་སེམས་དཔའ་དུ་མ་དང་བཅས་ཏེ་བྱོན་ནས། ཕྱག་གི་སྡིག་
མཛུབ་གདེང་པས་ཀླུ་ཁྱུང་གཉིས་ཀྱང་སོ་སོ་རུ་འདུག་གོ །འཁོར་རྣམས་དགའ་ནས་
མདུན་བསུས་ནས་མཆོད་པ་ཕུལ་ཏེ། ཡིད་བཞིན་གཞོན་ནུས་གསོལ་པ། རྒྱལ་བུ་
དམ་པ་ཞལ་མཐོང་བདག་རེ་དགའ། འཇིགས་སུ་རུང་བའི་སེམས་ཅན་འདི་འདྲ་
གཉིས། བདག་ཅག་རྣམས་ནི་སྐྲག་སྔངས་ཤིན་ཏུ་བྱེད། འདི་ལ་ཐུགས་རྗེའི་ཐབས་
ཤིག་འཚལ་བར་ཞུ།
30

མདོ་སྡེ། དྲི་མེད་རྩ་བའི་མདོ།
དེ་ལ་རྒྱལ་བུས་བཀའ་སྩལ་པ། ཁྱེད་རྣམས་བྲེད་སྐྲག་མི་དགོས་དང་། བདག་ནི་
སྟོང་གསུམ་འདུལ་བའི་སྟོན་པ་ཡིན་པས། མ་བགོས་སྤྱི་ལ་བཞག་པའི་ནོར་བུ་དང་
འདྲ་བས། མཚོའི་གླིང་དུ་ལྟད་མོ་ལྟར་སོང་ནས། ཁྱེད་རྣམས་ཅི་བྱེད་བརྟག་པའི་ལོང་
ཁོམ་མེད་པར་ཀླུ་དང་འཁྲུག་པ་འགྱེད་པའི་ལུགས་ཡོད་དམ། དེ་ཡང་ཀླུ་ཁྱུང་འདི་
གཉིས་འཁྲུག་ན། འཇིག་རྟེན་གྱི་ཁམས་བཀྲ་མི་ཤིས་པས་བསྡུམ་པའི་ཆོ་ག་བྱ་དགོས་
གསུངས་ནས། རིན་པོ་ཆེའི་སྟེགས་བུ་དང་མཆོད་རྫས་བསགས་ཏེ། ཀླུ་ཁྱུང་བསྡུམ་
པའི་ཆོ་ག་མཛད་ནས། ཀླུའི་ཆུ་སྲིན་པ་ཏྲ་ཁྱུང་ལ་ཕུལ། ཁྱུང་གི་ཡིད་བཞིན་ནོར་བུ་
ཀླུ་ལ་གནང་ནས། སོ་སོ་རུ་དགའ་ནས་ཁྱུང་ནི་སྲིད་པའི་རྩེར་གཤེགས་སོ། །དེ་ནས་
ཀླུའི་རྒྱལ་པོས་གསོལ་པ། ཉིད་དང་བདག་ཅག་རྣམས་སྔོན་ནས་ཅི་ལྟར་འབྲེལ་བ་
ལགས། རྒྱལ་བུས་གསུངས་པ། ཀླུའི་རྒྱལ་པོ་དེ་ནི་འདི་ལྟར་རོ། །སྔོན་ཀླུ་ཡུལ་ན་ར་ནེ་
སིང་བྱ་བ་ན། ཀླུའི་རྒྱལ་པོ་འབྱུང་གནས་དཔལ་དང་། བྲམ་ཟེ་མོ་ཨ་མ་པྲ་ཏི་གཉིས་
ལ། སྲས་ཀླུ་སྲས་འོད་འབར་དང་འོད་སྐྱོང་དང་འོད་བཟང་དཔལ་དང་གསུམ་
མངའ་འོ། །དེ་གསུམ་གྱིས་རང་རེ་གསུམ་ཀླུའི་རྒྱལ་པོར་སྐྱེས་ཤིང་བསོད་ནམས་
ལོངས་སྤྱོད་ཆེ་ཡང་། བྱོལ་སོང་གཙོ་བོར་འདུག་པས། མཆོད་པའི་རྟེན་ཞིག་བཞེངས་
ནས་སྨོན་ལམ་དྲག་པོ་རེ་བཏབ་ན། འཇིག་རྟེན་བདེ་ལ་བཀོད་པ་ཞིག་ཨེ་འགྲུབ་སྨྲས་
ནས། རིན་ཆེན་དྲང་མའི་གླིང་ལ་རྣམ་རྒྱལ་ཡོངས་འདུས་ཀྱི་མཆོད་རྟེན་ཞིག་བཞེངས་
ནས། ཀླུའི་གཤེན་པོ་སྣང་བ་འོད་ལྡན་སྤྱན་དྲངས་སྨོན་ལམ་བཏབ་སྟེ། དེའི་དུས་སུ་
གཅེན་པོས་ནི་བདག་ནི་སྲིད་གསུམ་ཟིལ་གྱིས་གནོན་པའི་རྗེ་བོར་གྱུར་ཅིག་ཟེར་རོ། །
གཅུང་པོས་ནི་བདག་ནི་སྐྱེ་འགྲོ་བརྟེན་པའི་གཞི་མ་འདེགས་ཤིང་སྣང་སྲིད་དགའ་
བདེ་བསྐྱེད་པའི་བདག་པོར་གྱུར་ཅིག་ཟེར་རོ། །འབྲིང་པོས་བདག་ནི་ཁྱེད་གཉིས་ཀྱི་
བར་དུ་སྲིད་གསུམ་འགྲོ་བ་འདྲེན་པའི་སྟོན་པ་ཆེན་པོར་གྱུར་ཅིག་ཟེར་རོ། །ཡབ་ཡུམ་
31

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཉིས་ནི་འཁོར་ལོ་བསྒྱུར་བའི་རྒྱལ་པོའི་ཡབ་ཡུམ་གཉིས་སུ་གྱུར་ཅིག་ཟེར་ནས་སྨོན་
ལམ་བཏབ་པ་མཐའ་བཙན་ནས། སྔོན་ཡབ་ཡུམ་གཉིས་ནི་ད་ལྟའི་ཡབ་རྒྱལ་བོན་
དང་ཡུམ་རྒྱལ་བཞད་མ་གཉིས་སོ། །གཅེན་པོ་ནི་བྱ་ཁྱུང་ཉིད་དོ། །གཅུང་པོ་ནི་ཀླུའི་
རྒྱལ་པོ་ཉིད་དོ། །འབྲིང་པོ་ནི་རྒྱལ་བུ་བདག་ཉིད་དོ། །འཁོར་རྣམས་སྔོན་གྱི་རྒྱུ་འབྲས་
དེ་ལྟར་རོ། །ཞེས་གསུངས་སོ། །དེ་ནས་ཀླུ་རྣམས་ལ་དེ་བཞིན་གཤེགས་པ་མཚན་
བཅུའི་བོན་སྤྱོད་བསྟན་ཏེ། ཀླུ་རྣམས་དགའ་ནས་སོ་སོར་ཡུལ་དུ་གཤེགས་སོ། ། །
དེ་ནས་ཡང་རྒྱལ་བུ་གཙོ་འཁོར་རྣམས་ནགས་ཚལ་ལྷོ་ཕྱོགས་ནགས་ཀྱི་དྲྭ་བ་ཚལ་
བྱ་བ་ན། ཤིང་ཐོག་གི་བྱ་བ་མཛད་ཅིང་བཞུགས་པས། ལྷོ་ནུབ་སྲིན་གྱི་སོ་པས་མཐོང་
ནས། སྲིན་གྱི་རྒྱལ་པོས་སྨྲས་པ། ང་ལ་བུ་དགུ་ཡོད་པའི་རྩལ་དང་རྫུ་འཕྲུལ་ཆེ་ཤོས་
ཅིག་ཧ་མ་ཧོ་ཡ་འདི་ཡིན་པས། འདི་དང་ཁྱེད་རྣམས་འཇབ་བུའི་ཚོགས་མང་བ་
གཅིག་སོང་དང་། རྒྱལ་བུ་བྱིས་སྦ་རྣམས་ཨེ་ཐོབ། མ་ཐོབ་ཀྱང་བྱིས་སྦའི་ཚོགས་དེ་
རྣམས་མི་ཐུབ་མི་སྲིད་ཟེར་ནས། སྲིན་གྱི་བུ་ལྔ་བརྒྱ་ཆས་སོ། །དེ་རྒྱལ་བུའི་ཐུགས་ལ་
དགོངས་ཏེ་གསུངས་པ། འོ་སྐོལ་རྣམས་དབེན་པ་བཙལ་པ་ལ། སྔོན་དུ་ཡང་བདུད་
ཀྱི་ཆོ་འཕྲུལ་དང་། ཀླུ་ཁྱུང་གི་འཁྲུག་པ་ལས་ཁྱེད་རང་རྣམས་བྲེད་པ་ལས་ངའི་མ་མ་
དང་སྐུ་སྲུང་ཡང་ཅི་འོང་། ད་ཡང་ཤ་ཟའི་ཆོ་འཕྲུལ་ཆེན་པོ་ཞིག་འོང་བར་འདུག །
ཁྱེད་རྣམས་ཅི་བསམ་ཞེས་གསུངས་སོ། ། །
དེར་འཁོར་རྣམས་ཀྱི་ན་རེ་རྒྱལ་བུ་ལགས། ཆོ་འཕྲུལ་འདི་ཙམ་ཞིག་རྒོད་པ་སྐུ་
སྲུང་གི་གཤེན་པོ་ཞིག་མེད་པས་ལན་ནམ། ཡང་ན་རྒྱལ་ས་རུ་མཆིས་དགོས་པ་མིན་
ནམ། ཆོ་འཕྲུལ་ཟློག་པའི་ཐབས་ནི་ངེད་རྣམས་ལ་འདུག་གམ། རང་རེ་རྒྱལ་བུ་
ཉིད་ཀྱི་ཐུགས་ལ་དགོངས་ཞུས་པས། རྒྱལ་བུས་གསུངས་པ། ཨ་ཀྱང་ད་ནི་ཀུ་རེའི་
ཚུལ་ཡིན། ཆོ་འཕྲུལ་ཅི་ལྟར་བྱུང་ཡང་ང་སྤྲུལ་བའི་སྐུ་ལ་རྫུ་འཕྲུལ་བྱེ་བ་མངའ་བས་

མདོ་སྡེ། དྲི་མེད་རྩ་བའི་མདོ།
ཚུགས་པར་ག་ལ་འགྱུར། ཅེས་གསུངས་པས། འཁོར་རྣམས་ཀྱང་དགའོ། ། དེ་ནས་
སང་ཉི་མའི་རྩེ་ལ། ཕྱོགས་མཚམས་ཀུན་ནས་མུན་པའི་སྨག་ནག་འཁྲིགས་པའི་ནང་
ནས། འཇིགས་པའི་མི་མང་པོ་འཇབ་བུའི་ཚུལ་དུ་བྱུང་ངོ༌། །དེ་ལ་རྒྱལ་བུའི་གསུངས་
པ། སྒྲ་འོད་ཟེར་དང་ཕྱོགས་མཚམས་མུན་ནག་དང༌། མི་སྡུག་གཟུགས་བརྙན་འཇབ་
ནས་འོང་བ་འདི། ཁྱེད་རྣམས་སྙིང་ནས་དམར་བའི་ནོར་ཤོར་རམ། སྟག་གཟིག་རྒྱལ་
པོ་ཆེན་པོ་སྡེ་དྲུག་ལས། རྒྱལ་ཕྲན་སུམ་བརྒྱ་དྲུག་ཅུའི་མངའ་རིས་ཡོད། ཉེས་པ་ཡོད་
ན་དེ་རྣམས་གཅིག་ཡིན་མོད། བདག་ཅག་བྱིས་སྦའི་ཚོགས་ལ་ལེན་པ་མེད། ཅེས་
གསུངས་ནས་ཞལ་འཛུམ་པར་མཛད་པས། ཁོང་རྣམས་སྐྱེངས་ནས་ཕྱིར་ལ་ལོག་ནས་
ཀུན་གྲོས་ཏེ། གོ་མཚོན་དམག་དང་བཅས་ཏེ་བྱུང་ངོ༌། ། །
དེ་ལ་རྒྱལ་བུ་ནི། ཐུགས་ཞི་བའི་ངང་ལས་སྐུ་ཁྲོ་བོའི་ཆ་ལུགས་སུ་སྤྲུལ་ནས། ཞལ་
ནས་དྲག་པོའི་སྔགས་བརྗོད་པས། སྲིན་གྱི་ཆོ་འཕྲུལ་ཐམས་ཅད་དབང་དུ་བསྡུས་ནས།
སྲིན་པོའི་སྙིང་གར་ཕུར་བུའི་གར་སྟབས་ཉི་ཤུ་རྩ་ལྔ་མཛད་པས། སྲིན་པོས་ཀྱང་
སྲོག་སྙིང་དམ་རྫས་དང་བཅས་པ་ཕུལ་ནས་གུས་པར་འདུད་དོ། །རྒྱལ་བུས་ཀྱང་རྫུ་
འཕྲུལ་གྱི་སྤྲུལ་པ་བཤིག་པས། སྲིན་དམག་བརྒྱལ་བ་སངས་ནས་དྲན་པས་ཟིན་ནོ། །
སྲིན་གྱི་དེད་དཔོན་གྱིས་གསོལ་པ། རྒྱལ་བུ་ལགས་བདག་ཅག་སྔོན་ནས་ཁྱེད་དང་ཅི་
ལྟར་འབྲེལ་བ་ལགས། ཞེས་གསོལ་ཏོ། །སྲིན་གྱི་བུ་འདི་ལྟར་རོ། །སྔོན་བསྐལ་པ་མང་
པོའི་གོང་རོལ་དུ། རྒྱལ་ས་ཁྲི་མཁར་བྱ་བ་ན། ཡབ་རྩེ་རྗེ་སྨོན་ཏང་དང་། ཡུམ་ཁ་ལ་
ཁྲི་སྨན་གཉིས་ལ། སྲས་རྒྱལ་བུ་དབང་ལྡན་དང་དཔའ་འབྱོར་བྱ་བ་གཉིས་ཡོད་དོ། །
གཅེན་པོ་རྒྱལ་ས་རུ་བཏོན་ནས། ཡབ་ཡུམ་ལ་རྫས་ཀྱི་ནོར་བུ་ཞིག་ཡོད་པ་ཕོགས་སོ། །
དེ་ལ་གཅུང་པོ་ཕྲག་དོག་སྐྱེས་ནས། ངན་ཐབས་མང་པོ་བཤམས་སོ། །དེ་ལ་བློན་པོ་
ཤེས་ལྡན་གྱི་བསམ་པ་ལ། རྒྱལ་པོ་ཡབ་ཡུམ་ལ་འཚེ་ན་ཁོ་རང་ཡང་མཚམས་མེད་པ་
33

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལ་འབགས། གཅེན་པོ་ལ་འཚེ་ན་དགེ་བའི་འདུན་ཚོགས་ཞིག །ཡུལ་ཁམས་འདི་རུ་
བསྡད་ན་རྒྱལ་ཁམས་འཆོལ་བུར་གཏོང་། དེ་བས་ཁོ་རང་ཚེ་ཐུང་ན་སྡིག་པའི་འཕྲོ་
ཆད་པ་ཡིན་སྙམ་ནས། རྒྱལ་བུ་དམ་པ་བློན་ལ་སྙན་གསོན་དང་། ཡིད་བཞིན་ནོར་
བུ་ཡིན་ན་ཀུན་ལ་དཀོན། རྫས་ཀྱི་ནོར་བུ་མི་སྟོང་བླང་བས་ཆོག །སྔོན་ཆད་འདི་ཡང་
རྒྱ་མཚོའི་གླིང་ནས་བླངས། འདི་ན་རྒྱལ་བུ་ཁྱེད་ལས་སྟོབས་ཆེ་མེད། གཙོ་འཁོར་ལྔ་
བརྒྱ་ཆོས་ལ་ལེན་དུ་སོང་། གཅིག་ཙམ་མི་དགོས་བཅུ་ཡང་ལེན་པས་ཆོག །ཅེས་ཟེར་
བ་ལས། ཁོང་ཡང་བདེན་ནམ་སྙམ་ནས་གཟིངས་བཤམ་ནས། ཁོ་རང་གི་འཁོར་
ལོག་པ་ཅན་གྷ་དང་བཅས་ནས་རྒྱ་མཚོ་ལ་གཤེགས་སོ། །དེ་ལ་དེད་དཔོན་དང་ཚོད་
འཛིན་མེད་པས། མི་མཐུན་པའི་རླུང་གིས་བསྐོར་ནས་ཆུ་སྲིན་གྱི་ཁ་རུ་སོང་ངོ༌། །དེའི་
ཚེ་རྒྱལ་བུས་སྨྲས་པ། འོ་སྐོལ་འདི་རུ་འགྲོ་བ་ཁོའི་ནོར་བུ་ལན། དགེ་བའི་སྟོབས་ཀྱིས་
ཁོ་གར་སྐྱེས་ཀྱང༌། འོ་སྐོལ་ཡང་གདུག་རྩུབ་ཆེ་བ་སྲིན་གྱི་ལུས་སུ་སྐྱེ་ནས་བར་ཆད་
བྱེད་པར་ཤོག་ཅིག་ཟེར་རོ། །གཅེན་པོས་ཀྱང་ཁོང་རྣམས་བརླག་པར་ཐོས་ནས། སྒྲིབ་
སྦྱོང་མཆོད་རྟེན་ཞིག་བཞེངས་ནས། དགེ་བའི་ཚོགས་མང་པོ་བསགས་ནས་སྨོན་ལམ་
བཏབ་སྟེ། བདག་ནི་ནམ་ཞིག་གདུལ་དཀའ་འདུལ་བའི་སྟོན་པ་ཞིག་ཏུ་གྱུར་ནས།
འདི་རྣམས་འདྲེན་པར་ཤོག་ཅིག་གསུངས་པས། མཐའ་བཙན་ནས་སྔོན་གྱི་ཡབ་ཡུམ་
གཉིས་ནི། ད་ལྟ་བདག་གི་ཡབ་ཡུམ་གཉིས་སོ། །རྒྱལ་བུ་དབང་ལྡན་ནི་བདག་ཉིད་
དོ། །བློན་པོ་ནི་ད་ལྟའི་ཀླུ་སྲས་ནོར་འཛིན་ནོ། །དཔལ་མཆོག་ནི་སྲིན་གྱི་རྒྱལ་པོ་ཉིད་
དོ། །སྔོན་གྱི་རྒྱལ་འཁོར་ལྔ་བརྒྱ་ནི། ད་ལྟ་སྲིན་ཕྲུག་ལྔ་བརྒྱའོ། །བདག་གིས་སྨོན་ལམ་
བཏབ་པས་ད་ལྟ་འཕྲད་ནས་གདུལ་བྱར་གྱུར་པ་ཡིན་ནོ། །ད་བདག་གི་བསྟན་པ་
སྤེལ་བའི་དུས་སུ་ཁྱེད་རྣམས་ཐར་པ་ཐོབ་སྟེ་འགྲོའོ། ། ཞེས་གསུངས་པས་དགའ་ནས་
ཞེ་ས་ཕུལ་ཏེ་ལོག་ནས་སོང་ངོ༌། །
34

མདོ་སྡེ། དྲི་མེད་རྩ་བའི་མདོ།
དེ་ནས་ཀྱང་རྒྱལ་བུ་དེ་ནགས་ཚལ་གྱི་ལྷོ་ཤར་དུ། དཔག་བསམ་ཨ་བ་ནེ་རའི་ཚལ་
གསེབ་ཏུ་བཞུགས་ནས་འཁོར་རྣམས་ཀྱིས་མཆོད་པ་འབུལ་ཙམ་ན། ཕྱོགས་མཚམས་
ཀུན་ནས་བྱ་ཁྱུང་དང་ཀང་ཀ་དང་རྒོད་གླག་ལ་སོགས་འདབ་ཆགས་ཀྱི་ཚོགས་སུམ་
བརྒྱ་དྲུག་ཅུ་འཚོགས་ནས། རྒྱལ་བུ་ལ་སྐོར་བ་བྱེད་དོ། །མཆོད་པ་ཕུལ་ལོ། །སྐད་
སྙན་སྒྲོགས་སོ། ། དེ་ལ་འཁོར་རྣམས་ངོ་མཚར་སྐྱེས་ནས། ལྷའི་བུ་མོ་འོད་ལྡན་ཉི་མས་
གསོལ་པ། རྒྱལ་བུ་ལགས་འདབ་ཆགས་འདི་རྣམས་ཀྱིས་ཉིད་ལ་འདུན་པ་ཅི་ལགས་
ཞུས་པས། རྒྱལ་བུའི་བཀའ་སྩལ་པ། ལྷ་མོ་ལ་སོགས་འདུས་པའི་འཁོར། དེ་ནི་འདི་
ལྟར་རོ། །སྔོན་ཕྱི་སྣོད་ཀྱི་འཇིག་རྟེན་ཆགས་ནས། ནང་བཅུད་ཀྱི་སེམས་ཅན་གྲོལ་
བའི་དུས་སུ། རི་རབ་ཀྱི་རྩེ་ནས་རྒྱལ་ཆེན་རིགས་བཞིའི་ལྷ་ལས་མི་རུ་གྲོལ་ཏེ། མི་
རྗེ་དབང་པོ་ཀུན་ཁྱབ་བྱ་བ་དང་། ལྷ་མོ་སྣང་གསལ་བྱ་བ་གཉིས་མ་མཇལ་ཡིད་ཀྱི་
བཤོས་པ་ལས། ཡིད་ལས་སྤྲུལ་པའི་བུ་བཞི་ཡོད་པས། ཤེད་ཅན་ཤེད་བདག་ཤེད་
བུ་ཤེད་ལ་སྐྱེས་དང་བཞི་ཡོད་དོ། ། དེ་ཡང་ཤེད་ཅན་ལས་ཤར་ལུས་འཕགས་པོ་དྲོད་
ལས་སྐྱེས་པའི་མི་གྲོལ་ལོ། །ཤེད་བདག་ལས་བྱང་སྒྲ་མི་སྙན་བརྫུས་ཏེ་སྐྱེས་པའི་མི་
གྲོལ་ལོ། །ཤེད་བུ་ལས་ནུབ་བ་གླང་སྤྱོད་སྒོ་ང་ལས་སྐྱེས་པའི་མི་གྲོལ་ལོ། །ཤེད་ལ་
སྐྱེས་ལས་ལྷོ་འཛམ་བུ་གླིང་མངལ་ནས་སྐྱེས་པའི་མི་གྲོལ་ཏེ། ཤེད་ལ་སྐྱེས་དང་ལྷ་མོ་
ཡིད་གསལ་མ་གཉིས་བསྡེབ་པ་ལས། རྫུ་འཕྲུལ་དང༌། སྟོབས་ལྡན་དང་། འོད་ཆེན་
དང༌། སྒྲ་གཅན་དང་བཞིའོ། །མིའི་དབང་པོ་རྫུ་འཕྲུལ་ལས། ཡེ་རྗེ་སྲིད་པའི་མི་
གླིང་དང་། སྨྲ་མི་འམ་ཅིའི་གླིང་དུ་གྲོལ་ལོ། །སྟོབས་ལྡན་ལས། གླང་ཆེན་རྟ་མཆོག་
བྱོལ་སོང་གི་གླིང་དང༌། གཏོ་ཕྱེ་གྲུལ་བུམ་གདོན་ཚོགས་ཀྱི་གླིང་དུ་གྲོལ་ལོ། །འོད་
ཅན་ལས་བྷ་ལེ་སྤྲེའུའི་སྡེ་དང༌། འདབ་ཆགས་མཁའ་ལྡིང་གི་གླིང་དུ་གྲོལ་ལོ། །སྒྲ་
གཅན་ལས་ཤ་ཟ་སྲིན་དང༌། གྲོག་མ་དམར་ནག་གི་གླིང་དུ་གྲོལ་ལོ། །འོད་ཅན་དང་
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལྷ་མོ་གཙང་མཛེས་གཉིས་བསྡེབ་པ་ལས། སེམས་ཅན་གཉིས་བྱུང་སྟེ། གཅིག་ནི་འགྲོ་
བ་མི་དང་སྟབས་ཅིག་ལ། བྱ་བྱེད་སྤྱོད་པ་མང་པ་ཞིག་བྱུང་བས་སྤྲེའུ་རུ་བཏགས་
སོ། །གཅུང་པོ་ནི་སྤུ་རུ་འོད་དུ་ལྡེམ་པ། མཆུ་སྡེར་དང་གཤོག་པ་ཡོད་པ། བར་སྣང་
མཁའ་ལ་ལྡིང་པ་ཞིག་བྱུང་བས། མཁའ་ལྡིང་བྱའུ་རུ་བཏགས་སོ། ། དེ་དང་ཡིད་ལས་
སྤྲུལ་པའི་བྱ་མ་གུང་རྒྱལ་འཚོས་པ་ལས། ཤ་ཟན་དང་། འདམ་ཟན་དང༌། སྤུ་སྡུག་
དང་། སྐད་སྙན་དང་བཞིའོ། ། ཤ་ཟན་ལ་ཟིལ་གནོན་གྱི་ཁྱུང་དང༌། ཀང་ཀ་དང་།
རྒོད་གླག་དང་། བྱ་རོག་དང་། འུག་པ་དང་། ནེ་ལེ་དང་། ཁྲ་དང་འོལ་བ་ལ་སོགས་
གྲོལ་ལོ། །འདམ་ཟན་ལས་ངང་པ་དང༌། ངུར་པ་དང་། ཁྲུང་ཁྲུང་དང༌། སོ་བྱ་དང་།
ཏིང་ལེན་ལ་སོགས་གྲོལ་ལོ། ། སྤུ་སྡུག་ལས་རྨ་བྱ་དང་། རྒྱ་བྱ་དང་། མཁའ་ལྡིང་ནག་
མོ་དུང་སྤྱན་དང༌། གསེར་མིག་དང་། ལྷ་བྱ་དཀར་མོ་ལ་སོགས་གྲོལ་ལོ། །སྐད་སྙན་
ལས་ཁུ་བྱུག་དང་། ནེ་ཚོ་དང་། བདུད་བྱ་དང་། ཤང་ཤང་དང༌། བྱེའུ་རྒུམ་འཐུས་
ལ་སོགས་གྲོལ་ལོ། །
དེ་ནས་འདབ་ཆགས་ཀྱི་ཚོགས་ཐམས་ཅད་ཤིང་ཡོངས་འདུས་ཀྱི་རྩ་བར་འཚོགས་
ཏེ། གཅིག་ལ་གཅིག་འཚེ་བ་ལ་སོགས་སོ་སོ་རུ་ཁ་མ་འཆམ་ནས་ཡོད་པ་ལ། རེ་
ཞིག་ཙམ་ན། ནེ་ཙོ་གཡུ་རུ་དང་ནེ་ལྕམ་ལ་ལོ་གཉིས་ལ་སྒོ་ང་གསུམ་བྱུང་སྟེ། ནེ་ཙོ་
གཡུ་གཤོག་དང་། ཁ་ལ་ནེ་ཙོ་དང་། སྤུ་རུ་གཞའ་འོད་དང་གསུམ་འཁྲུངས་ཏེ། དེ་
གསུམ་ནི་གཅིག་བས་གཅིག་ལེགས་ལ་མཁས་པ་གསུམ་བྱུང་ནས། གཅིག་གིས་ལྷའི་
ཡུལ་ནས་སྨན་གྱི་བཅུད་བསགས། གཅིག་གིས་ཀླུའི་ཡུལ་ནས་རྩིའི་བཅུད་བསྡུས།
གཅིག་གིས་མི་ཡུལ་ནས་འབྲས་བུའི་གཏེར་བསགས། དེ་ལྟར་ཕུན་སུམ་ཚོགས་པའི་
རྫས་བསགས་སོ། །དེ་ལ་ཡབ་ཡུམ་ཡང་ཤིན་ཏུ་དགའ་ནས། ཡབ་ཡུམ་སྲས་གསུམ་
གྲོས་སུ་བླུག་སྟེ། ཕྱི་མ་དང་ད་ལྟའི་དོན་ཐམས་ཅད་དུས་གཅིག་ལ་གྲུབ་པའི་ཐབས་
36

མདོ་སྡེ། དྲི་མེད་རྩ་བའི་མདོ།
བཤམས་ནས་ལྷ་ཀླུ་མི་གསུམ་གྱི་ས་མཚམས། གསེར་གྱི་རི་བདུན་གྱི་ཁ་ལ་འཚོགས་
ནས། འདུན་པའི་གཞི་བཟུང་། ནེ་ཙོ་སྨྲ་མཁས་བྱ་བོན་འཕྲིན་པར་བརྫངས་ནས། བྱ་
རིགས་སུམ་བརྒྱ་དྲུག་ཅུ་གདན་དྲང༌། གཅེན་པོས་ལྷ་ཡུལ་ནས། ལྷའི་གཤེན་པོ་རྒོད་
གསས་ཁྱུང་རུམ་གཙོ་འཁོར་ལྔ་བརྒྱ་གདན་དྲངས་ནས་གྲལ་གྱི་དབུ་བཟུང་ནས། མི་
ཡུལ་ནས་སྨྲ་བུ་ལེགས་ལྡན་བོས་ནས་བྱ་བའི་བསྐོས་གཏོང༌། ཀླུ་ཡུལ་ནས་ཀླུ་ཟ་གཡུ་
སྨིན་བོས་ནས་སྲས་ཀྱི་ཚོད་བཟུང༌། སྒམ་ཁྱེར་ཕ་ཝང་གིས་ལོ་རྒྱུས་ཀྱི་བདའ་བཀྲོལ་
ནས། ཕུན་སུམ་ཚོགས་པའི་ཚོགས་བསགས་པས། ལྷའི་གཤེན་པོ་ཡང་སྐྱེས། བྱ་
བརྒྱའི་འདུན་མ་ནི་འཆམ། ནེ་ཙོའི་བསམ་པ་ནི་འགྲུབ་བོ། །
དེ་ནས་ལྷའི་གཤེན་པོས་སྨོན་ལམ་བཏབ་སྟེ་གསུངས་པ། ནེ་ཙོ་ཡབ་ཡུམ་སྲས་
རྣམས་ཀྱིས། བྱ་བརྒྱའི་འདུན་མ་ད་ལྟའི་བྱ་བ། ཕྱི་མའི་ཚོགས་བསགས་འདི་བདེན་གྱི་
ཆེ་བ། བྱ་བ་རྒྱ་ཆེན་པོར་གྲུབ་པ་ངོ་མཚར་ཆེ། ད་ཡང་དགེ་བ་ཆེན་པོ་འདི་ལ་བརྟེན་
ནས། ནེ་ཙོ་གཅེན་པོ་ནི་སྟོང་འཁོར་ལོ་བསྒྱུར་བའི་རྒྱལ་པོ་ཞིག་ཏུ་སྐྱེ་བར་གྱུར་ཅིག །
ཡབ་ཡུམ་གཉིས་ནི། དེའི་ཡབ་ཡུམ་དུ་གྱུར་ཅིག །གཅུང་པོ་གཉིས་ནི་ཐུགས་སྲས་
དམ་པ་རེ་རེར་གྱུར་ཅིག །སྒམ་ཁྱེར་ནི་མཚན་མཁན་གྱི་བྲམ་ཟེ་ཞིག་ཏུ་གྱུར་ཅིག །རྨ་
བྱ་དང་རྒྱ་བྱ་ཁྱིམ་བྱ་གསུམ་ནི་བསྟན་པ་འཛིན་པའི་སློབ་མ་གསུམ་དུ་གྱུར་ཅིག་ཅེས་
གསུངས་སོ། ། དེ་ནས་འདབ་ཆགས་རྣམས་ཀྱང་བསྐོས་པ་བཞིན་དུ་སོ་སོར་ཡུལ་དུ་
གཤེགས་སོ། །འོད་ལྡན་ཉི་མ་དེ་ཡང་སྔོན་གྱི་ནེ་ཙོ་གཡུ་རུ་ནི་ཡབ་རྒྱལ་བོན་ཉིད་དོ། །
ནེ་ལྕམ་ནི་ཡུམ་རྒྱལ་བཞད་ཉིད་དོ། །གཡུ་གཤོག་ནི་རྒྱལ་བུ་བདག་ཉིད་དོ། །གཅུང་
པོ་གཉིས་ནི་ད་བཟོད་རྨ་ལོ་གཡུ་ལོ་བྱ་བ་འབྱུང་ངོ༌། །སྒམ་ཁྱེར་ནི་མཚན་མཁན་
བྲམ་ཟེ་ཉིད་དོ། །རྨ་བྱ་རྒྱ་བྱ་ཁྱིམ་བྱ་གསུམ་ནི་བཀའི་སློབ་མ་གསུམ་དུ་འོང་ངོ༌། །སྨྲ་
བུ་ལེགས་ལྡན་ནི་ཁྲི་ཤེས་འཁོར་ལོ་ཉིད་དོ། །ཀླུ་ལྕམ་གཡུ་སྨིན་ནི་འོད་ལྡན་ཉི་མ་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཉིད་དོ། །སྔོན་གྱི་འདབ་ཆགས་ནི་བྱ་རིགས་འདི་རྣམས་སོ། །ལྷའི་གཤེན་པོ་ནི་འབུམ་
ཁྲི་ཀློག་གི་ལྕེ་ཅན་ནོ། །གཡུང་དྲུང་སེམས་དཔའ་ལྔ་བརྒྱ་ནི་དགྲ་བཅོམས་པ་ལྔ་བརྒྱར་
འོང༌། སྔོན་གྱི་རྒྱུ་འབྲས་དེ་ལྟར་རོ་ཞེས་གསུངས་སོ། །དེ་ནས་ཡང་རྒྱལ་བུ་དེ་ནགས་
ཚལ་གྱི་བྱང་ཤར་དུ་བྱོན་ནས། ཤིང་ད་ལའི་གསེབ་ཏུ་བཞུགས་ན་ཕྱོགས་མཚམས་
ཀུན་ནས་སེང་གེ་དང་སྟག་མོ་དང་གཟིག་ཆེན་ཐིག་ལེ་ལ་སོགས། གཅན་གཟན་གྱི་
ཚོགས་མང་པོ་བྱུང་ནས་རྒྱལ་བུ་ལ་སྐོར་བ་བྱེད་ཅིང་ཞེ་ས་འབུལ་ལོ། །
དེ་ལ་ཀླུ་མོ་པད་མ་གཟི་ལྡན་མས་གསོལ་པ། རྒྱལ་བུ་ལགས་གཅན་གཟན་འདི་
རྣམས་ཀྱིས་ཉིད་ལ་གུས་པ་འདུད་པ་འདི་ཅི་ལྟ་བུ་ལགས། རྒྱལ་བུས་བཀའ་སྩལ་
པ། འདུས་པའི་འཁོར་རྣམས་དེ་ནི་འདི་ལྟ་སྟེ། གོང་གི་སྒྲ་གཅན་གྱི་བུ་ལ། ཞེ་སྡང་
ཅན་གྱི་སྲིན་པོ་དང༌། སྟོབས་ལྡན་གྱི་བུ་མོ་གཏི་མུག་ཅན་གྱི་ཕག་རྒོད་གཉིས་འཚོས་
པ་ལས། འཇིགས་སུ་རུང་བའི་སེམས་ཅན་སྤུ་མཚན་སྣ་ཚོགས་ཀྱིས་བརྒྱན་པ། སྤྱན་
མིག་ཟབ་པ་གདོང་བ་ཐུང་བ། དམར་ལ་སྲེད་པ། ཁྲོ་གཏུམ་ཆེ་བ་ཞིག་བྱུང་བས།
གཅན་གཟན་རྔམ་པ་ཞེས་བྱ་བར་གཏགས་སོ། །དེ་དང་རང་བཞིན་དྲོད་ལས་སྐྱེས་
པའི་འདོད་ཆགས་བྱིལ་རྒོད་རྔམ་པ་གཉིས་འཚོས་པ་ལས། བུ་བཞི་ཡོད་པའི་རལ་
པ་ཅན་དང་རི་མོ་ཅན། སྤུ་རུ་ཅན་དང་དྲ་མ་ཅན་བཞི་བྱུང་ངོ༌། །རལ་པ་ཅན་ལ་བུ་
གཉིས་བྱུང༌། དཔའ་རྩལ་ཅན་གྱི་སེང་གེ་དང་ཁྲོ་གཏུམ་ཅན་གྱི་འཁྲོ་བ་གཉིས། རི་
མོ་ཅན་ལ་བུ་གསུམ་བྱུང་། སྟག་གཟིག་གུང་དང་གསུམ་དུའོ། ། སྤུ་རུ་ཅན་ལ་བུ་བཞི་
ཡོད། དབྱི་གསའ་སྤྱང་དང་འཕར་བ་བཞི། དྲ་མ་ཅན་ལ་བུ་བཞི་ཡོད། ཝ་སྦེ་གྱུར་
དང་སྲམ་བཞིའོ། །སེང་ལ་སེང་རྒྱུད་བཞི་རུ་གྲོལ། གཅུང་པོ་གཅན་གཟན་འཁྲོ་བ་
ལ། ཁྱི་རྒྱུད་རྣམ་པ་དགུ་རུ་གྱེས། སྟག་ལ་སྟག་རྒྱུད་གཉིས་སུ་གྲོལ། གཅུང་གཟིག་ལ་
བུ་བཞི་གུང་ལ་གསུམ་དབྱི་སྤྱང་གཉིས་ལ་བཞི་བཞིར་གྱེས། ཝ་ལ་བུ་དགུ་སྦེ་ལ་བཞི།
38

མདོ་སྡེ། དྲི་མེད་རྩ་བའི་མདོ།
དེ་ལྟར་གཅན་རིགས་སུམ་བརྒྱ་དྲུག་ཅུ་གྲོལ་ཏེ། དེ་ལྟར་གཅན་གཟན་འཁྲོ་བ་ཅན་གྱི་
གླིང་ཞེས་བྱ་བ་བྱུང་ནས། འཇིག་རྟེན་གྱི་ཁམས་ཐམས་ཅད་ཤིན་ཏུ་མི་བདེ་བར་གྱུར་
ཏོ། །དེའི་ཚེ་འདབ་ཆགས་དང་རི་དྭགས་དང་གཡུང་དྭགས་ཀུན་འཚོགས་ནས། འོ་
སྐོལ་རྣམས་ལ་སྐྱོབས་པའི་ལྷ་ནི་མ་མཆིས། གཅན་གཟན་ཁྲོམ་པའི་ཚོགས་ཀྱིས་འདུག་
དུ་མི་སྟེར་བ་འདི་ལ། ཕན་པའི་ཐབས་ཅི་དྲག་ཟེར་ནས། སྡུག་བསྔལ་གྱི་མཆིད་མང་
པོ་གླེང་བ་ལ། རི་དྭགས་ཀྱི་རྒྱལ་པོ་ཁྲི་སྒྲ་རུ་རིང་གི་ཆགས་བཤེར་མང་པོ་ཞིག་མཛད་
སྟེ་གསུངས་པ། ད་ཁྱེད་རྣམས་ཀྱི་བཟང་ཤིང་དང་དཀར་མངར་སྨན་སྤོས་མང་པོ་
སོགས་དང༌། འཇིག་རྟེན་གྱི་ཁམས་ན་སྟོབས་ཆེ་བ་སྒྲ་བླ་ཝེར་མ་དཔའ་ཁྲོམ་ཡིན་
པས། བསང་བརྔན་དང་མཆོད་ཡོན་ཕུལ་ཏེ་སྨོན་ལམ་བཏབ་ན། རི་དྭགས་ཀྱི་ནང་
ནས་སྟོབས་ཆེ་བ་ཞིག་འབྱུང་ནས་ནམ་ཞིག་གཏན་ཆུས་མི་ཤོར་བར་འོང་སྲིད་ཟེར་
རོ། ། དེ་ལྟར་གསུངས་པ་བཞིན་དུ་བྱས་པས། སྨན་གྱི་རི་དྭགས་ཤ་ར་དང་། སྤོས་ཀྱི་
བན་གླང་འགྱིང་བ་གཉིས་འཚོས་པ་ལས། བྱ་གཅན་རི་དྭགས་གང་དང་ཡང་མི་འདྲ་
བ་ཞིག་བྱུང་སྟེ། ཁས་དྲག་བསེའུ་རུ་གཅིག་ཏུ་བཏགས་སོ། །དེ་ལ་རི་དྭགས་གི་རྒྱལ་
པོས་གསོལ་པ། རི་དྭགས་ཀྱི་གཙོ་བོ་ཁྱོད་ཀྱི་གཅན་གཟན་ཁྲོམ་པའི་གླིང་ཐུལ་ལམ་
བྱས་པས། ང་ནི་ད་རུང་ཤེད་མང་པོ་རྫོགས་དགོས་པས་བར་སྣང་གི་ཁམས་འདི་
ན་གཞན་དང་མི་འདྲ་ང་རོ་ཅན་ཞིག་དྲག་པ་སྦོད་ལ་ཐོང་དང་། དེས་མ་ཐུབ་ནས་
ངེད་རང་གིས་ཐུབ་ན་ཆེ་བ་ཐོབ་པ་ཡིན་ཟེར་རོ། །དེ་བཙལ་བས་སེམས་ཅན་གང་
དང་ཡང་མི་འདྲ་བ་ཞིག་མཐོང་ངོ༌། །སེམས་ཅན་གྱི་རྒྱལ་པོས་ཁྱོད་ལ་ཅི་མིང་བྱས་
པས། ཁྱོད་རི་དྭགས་མཐོང་ཡུལ་ཆུང་པས་ཅི་ཚོར། ང་སྒྲ་རྒྱལ་གཡུ་འབྲུག་སྔོན་པོ་
བྱ་བ་ཡིན་ཟེར་རོ། །དེ་ལ་ཁོས་བསྟོད་པ་མང་པོ་སྨྲས་ཏེ། ཁྱོད་ཀྱི་གཅན་གཟན་ཁྲོམ་
པའི་གླིང་འདུལ་ལམ་བྱས་པས། ཁོ་ཡང་དགའ་ནས་དེ་ན་གཅན་གཟན་འདུལ་དུ་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འགྲོ་ཟེར་ནས། བར་སྣང་ལ་འཁྱུག་སྟེ་ང་རོ་དང་ཆས་ནས་ཐལ་ལོ། །དེར་དུང་སེང་
གཡུའི་རལ་པ་ཅན་ཚིག་པ་ཟ་ནས། གནམ་ཐིག་བྱས་པས་འོང་སྟེ། འབྲུག་གི་ཟེ་བ་
ནས་བསྡུས་ཏེ་བར་སྣང་དུ་འཛིང་བས། འབྲུག་གི་མ་ཐུབ་པ་ལ། གནམ་གྱི་རྒྱལ་བྱིན་
དཀར་པོ་ས་ལ་གཟན་ཚོལ་འགྲོ་བ་དང་འཕྲད་དེ་བར་བྱས་ནས། སེང་གེ་དཀར་མོས་
དྲོ་མ་བྱས་པར། གཡུ་འབྲུག་སྔོན་མོས་གསུངས་མི་བསྒྲགས་པ་ལ་སོགས་ཀྱི་གཙིགས་
བགོས་སོ། །དེ་ནས་གཅན་གཟན་རྣམས་ནི་དེ་བས་ཀྱང་ང་རྒྱལ་ནས་ཡོད་པ་ལ། དུས་
རེས་ཞིག་ཙམ་ན་བསེའུ་རུ་གཅིག་དེའི་ལུས་ལ་སྒྲ་ལྷའི་གོ་མཚོན་སྣ་དགུའི་བྱིན་ཕབ།
གནམ་ནས་ས་ལ་འཕག་གིན་བྱོན་ནས་དྲག་པོའི་སྒྲ་བསྒྲོགས་པས། གཅན་གཟན་
ཐམས་ཅད་བརྒྱལ་བ་དང་རེངས་པར་གྱུར་ཏོ། །སེང་གེས་ཀྱང་འཇིགས་པའི་གསུང་
སྐད་དེ་ལྟར་མ་སྒྲོགས་དང་། ད་ནི་ཁྱེད་ཀྱི་ཅི་གསུང་བཀའ་ལ་ཉན་ཟེར་ནས་གུས་པ་
ཕུལ་ལོ། །དེ་ནས་འདབ་ཆགས་དང་རི་དྭགས་གཡུང་དྭགས་ཀུན་ཀྱང་ཚོགས་སོ། །
དེ་ནས་ཁས་དྲག་བསེའུ་རུ་གཅིག་གིས། དེ་རྣམས་ཐམས་ཅད་ཀྱི་ལས་བསྐོས་སོ་
སོར་མཛད་དོ། །དེའི་ཚེ་ཁྲི་སྒྲ་རུ་རིང་གིས་སྨྲས་པས། ལེགས་སོ་ལེགས་སོ་དགེ་བའི་
སྟོབས་ནི་ཞིང་ཁམས་བདེ་ལ་བཀོད་པ་འདི་ལས་ཆེ་བ་མེད་པས། བསེའུ་ཁྱོད་ནི་ནམ་
ཞིག་སྟོང་གསུམ་འདུལ་བའི་སྟོན་པ་ཞིག་ཏུ་གྱུར་ཅིག །བདག་ནི་བསྟན་པ་འཛིན་
པའི་རྒྱལ་པོ་ཞིག་ཏུ་གྱུར་ཅིག ། རི་དྭགས་ཤ་ར་དང་གླང་ཆེན་གཉིས་ནི་དེའི་ཡབ་ཡུམ་
དུ་གྱུར་ཅིག ། བྱ་གཅན་དང་རི་དྭགས་གཡུང་དྭགས་འདི་རྣམས་ནི་དེའི་འདུལ་ཞིང་
དུ་གྱུར་ཅིག །ཅེས་སྨོན་ལམ་བཏབ་བོ། ། ཀླུ་མོ་གཟི་ལྡན་མ། དེ་ཡང་སྔོན་སྨན་གྱི་རི་
དྭགས་དང་སྤོས་ཀྱི་གླང་པོ་གཉིས་ནི་ད་ལྟ་བདག་གི་ཡབ་ཡུམ་གཉིས་སོ། །ཁས་དྲག་
བསེའུ་ནི་རྒྱལ་བུ་བདག་ཉིད་དོ། །རི་དྭགས་ཀྱི་རྒྱལ་པོ་ནི་བསྟན་པ་བཞག་པའི་གནས་
སུ་གྱུར་པ། ཀོང་ཙེ་འཕྲུལ་གྱི་དབང་ཡིག་ཅན་བྱ་བར་འབྱུང་ངོ༌། །བྱ་གཅན་རི་དྭགས་
40

མདོ་སྡེ། དྲི་མེད་རྩ་བའི་མདོ།
རྣམས་ནི་ད་ལྟ་འདི་རྣམས་སོ། །ད་ཡང་བདག་རྒྱལ་སར་ཕྱུང་བའི་དུས་སུ་དུས་ཅིག་
ལ་ཐར་པ་ཐོབ་སྟེ་འགྲོའོ། །ཞེས་བཀའ་བསྩལ་ཏོ། །
དེ་ནས་ཡང་རྒྱལ་བུ་དེ་ནགས་ཚལ་གྱི་བྱང་ནུབ་ཏུ་བྱོན་ནས། མེ་ཏོག་ཨུ་མ་ཏ་
གཅིག་གི་ཁ་ལ་བཞུགས་ན། ཁྲི་སྒྲ་རུ་རིང་ལ་སོགས་རི་དྭགས་ཀྱི་ཚོགས་མང་པོ་བྱུང་
ནས། རྒྱལ་བུ་ལ་བསྐོར་བ་བྱེད་དོ། །ལྷ་ཕྱག་འཚལ་ལོ། །མཆོད་པ་འབུལ་ལོ། །གུས་
པ་འདུད་དོ། ། དེ་ལ་དབང་འབར་ལེགས་སྒྲོན་གྱིས་གསོལ་པ། རྒྱལ་བུ་ལགས། ཉིད་
ལ་རི་དྭགས་འདི་རྣམས་ཀྱིས་གུས་པ་འདུད་པ་ཅི་ལྟ་བུ་ལགས། ཞེས་གསོལ་ཏོ། །རྒྱལ་
བུས་བཀའ་སྩལ་པ། འདུས་པའི་འཁོར་རྣམས་དེ་ནི་འདི་ལྟ་སྟེ། སྔོན་སེམས་ཅན་གྱི་
རྒྱལ་པོ་སྟོབས་ལྡན་ལ། རི་དྭགས་གཡུང་དྭགས་ཀྱི་སྡེ་རིགས་གྲོལ་ཏེ། གླང་པོ་བེ་རི་
རབ་ཏུ་བརྟན་པ་དང་། སྤྱི་རྗེ་ཁྱུང་ཆེན་འཚོས་པ་ལས། ངོ་མཚར་རི་དྭགས་སྡེ་གསུམ་
བྱུང༌། རྭ་ཅོ་ཅན་དང་ཐོར་ཚུགས་ཅན། རྣ་མཆོག་ཅན་དང་རྣམ་པ་གསུམ། དེ་ལྟར་
སྤྱིའི་སྡེ་གསུམ་ལས། ཆོས་ཀྱི་རིགས་ནི་མང་དུ་གྲོལ། དེའི་ནང་ནས་རི་དྭགས་ཤ་ར་ན་
དང་། ཀླུ་རྒྱལ་པད་མ་ཅན་གྱི་བུ་མོ་བྷ་མ་དྷ་ལི་བྱ་བ་གཉིས་འཚོས་པ་ལས། མཚན་
དང་ལྡན་པའི་ཁྱེའུ་ཞིག་འཁྲུངས་ཏེ། དྲང་སྲོང་མངོན་པར་ཤེས་ཀྱི་དྲུང་དུ། རབ་
ཏུ་བྱུང་ནས། སླར་ལོག་སྟེ་ནགས་ཚལ་གྱི་གླིང་ལ། ལྗོན་ཤིང་བསིལ་བའི་ལྡིང་ཁང་
དུ་ཏིང་ངེ་འཛིན་ལ་མངོན་པར་བཞུགས་སོ། །དེའི་ཚེ་ནགས་ཚལ་གྱི་གསེབ་ནས།
འདབ་ཆགས་དང་རི་དྭགས་དང་། གཡུང་དྭགས་ཀྱི་ཚོགས་མང་པོ་བྱུང་ངོ༌། ཀླུ་
འཇོག་པོ་ལ་སོགས་ཀླུའི་སྡེ་ཚོགས་མང་པོ་བྱུང་ངོ༌། བསྐོར་བ་བྱེད་དོ། ། ལྷ་ཕྱག་འཚལ་
ལོ། །མཆོད་པ་འབུལ་ལོ། །
དེ་ནས་རི་དྭགས་ཤ་ར་ནས་གསོལ་པ། རི་དྭགས་སྲས་ལ་མལ་དྲོས་ཀླུའི་ཚ། ངོ་
མཚར་ཐོར་ཚུགས་ལྡན་པའི་མཚན་རྟགས་ཅན། སྔོན་གྱི་སྟོན་པའི་རྒྱལ་ཐེབས་ཡིན་
4141

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལས་ཆེ། བདག་ཅག་རྣམས་ལ་འཕྲུལ་ངག་བོན་ཅིག་སྟོན། རི་དྭགས་རྣམས་ལ་
བཀའི་གནང་བ་མཛོད། ཅེས་གསོལ་པས། དེ་ལ་བྱང་ཆུབ་སེམས་དཔའ་རི་དྭགས་
འཛིན་གྱིས་བཀའ་སྩལ་པ། ཉོན་ཅིག་རི་དྭགས་ལ་སོགས་འདུས་པའི་འཁོར། འཛམ་
གླིང་སོག་ཀར་སྐྱེ་བ་ཤིན་ཏུ་དཀའ། ད་ལྟར་རང་དབང་རང་ལ་ཡོད་པའི་ཚེ། སྡིག་
བཅུ་སྤོངས་ལ་དགེ་བཅུ་དང་དུ་ལོངས། དགེ་བའི་རྩ་བ་ཀུན་ལ་བྱམས་པར་གྱིས།
སྲོག་ལ་བབ་ཀྱང་བཟོད་པའི་གོ་ཆ་གོན། ཞེས་གསུངས་ནས་རི་དྭགས་ཀྱི་བསྐོ་བ་
ཐམས་ཅད་སོ་སོ་རུ་མཛད་དེ། རི་དྭགས་རྣམས་ནི་བསྐོས་པ་བཞིན་དུ་སོ་སོར་ཡུལ་
དུ་གཤེགས་སོ། །དེ་ནས་ཀླུ་རྣམས་ལ་ཉེ་ལམ་ཟབ་མོའི་གཟུངས་ཡི་གེ་བརྒྱ་རྩ་གཅིག་
པ། སྨོན་ལམ་གྱིས་བརྒྱན་པ་ཕན་ཡོན་དང་བཅས་པ་བཀའ་སྩལ་ནས། ཀླུ་རྣམས་
ཀྱང་ཡུལ་དུ་གཤེགས་སོ། ། ཀླུ་མོ་གཟི་ལྡན་མ། དེ་ཡང་སྔོན་གྱི་རི་དྭགས་ཤ་ར་ནི་ཡབ་
རྒྱལ་བོན་ཉིད་དོ། ། ཀླུ་མོ་འབུ་དྷ་ནི་ཡུམ་རྒྱལ་བཞད་ཉིད་དོ། ། རི་དྭགས་འཛིན་ནི་
རྒྱལ་བུ་བདག་ཉིད་དོ། །སྔོན་རི་དྭགས་རྣམས་ནི་ད་ལྟ་འདི་རྣམས་སོ། །སྔོན་གྱི་རྒྱུ་
འབྲས་དེ་ལྟར་ཡིན་ཞེས་གསུངས་སོ། །
དེ་ནས་རྒྱལ་བུ་གཙོ་འཁོར་རྣམས། ནགས་ཚལ་གྱི་ལྷོ་ནུབ་བྲག་གཞའ་ཚོན་གུར་
ཁྱིམ་གྱི་རྩ་བར་བྱོན་ནས། ཤིང་ཨ་བ་ནེ་རུའི་ཁྲི་སྟེང་མེ་ཏོག་གི་གདན་ལ་བཞུགས་
ནས་གསུངས་པ། ཉོན་ཅིག་སྐུའི་མ་མ་དང༌། རོལ་རྩེད་འགྲོགས་པའི་འཁོར་རྣམས་
ཀུན། ང་རྒྱལ་བུ་རྒྱལ་སར་མ་ཕྱུང་ཚེ། གཅོལ་ཆུང་བྱིས་སྦའི་ཚུལ་དུ་གནས། ནགས་
ཚལ་མེ་ཏོག་གླིང་ལ་འདུག །རོལ་རྩེད་གྲོགས་དང་རྩེད་མོ་རྩེ། རྒྱལ་བུ་རྒྱལ་སར་ཕྱུང་
ནས་སུ། ཆེ་ཡིད་ལ་མེད་ཀྱང་འགྱིང་ཞིག་དགོས། ཚིག་ཁ་རུ་བྱུང་ཡང་སྐྱིབས་ཅིག་
དགོས། དེ་དུས་རྩེད་མོ་ཟེར་བ་མེད། གཏམ་བདེན་པ་སྨྲ་ཞིང་དྲང་པོས་མཐུད། ད་
ལྟ་བྱིས་སྦའི་འདུག་ཚུལ་ལ། མཚར་རང་འདོད་རྩེ་ལ་འགལ་བ་མེད། ལར་ཡང་སྲིད་
2

མདོ་སྡེ། དྲི་མེད་རྩ་བའི་མདོ།
པའི་གཏམ་རྒྱུད་ལ། སྐུ་ན་སོ་གཞོན་པ་རྒྱལ་བུ་ཡིན། ལས་རྒྱུ་བ་དལ་བ་བྱིས་སྦ་ཡིན།
གང་མཚར་རྩེ་བ་དབང་ལོག་ཡིན། སྐྱིད་དང་རོལ་མོ་ཐང་རེ་ཡིན། ལང་ཚོ་དར་བ་
ཚེ་སྟོད་ཡིན། ཕ་མ་འཛོམ་པ་དར་ཙམ་ཡིན། ལོངས་སྤྱོད་ལྡན་པ་ཡུད་ཙམ་ཡིན། ང་
རྒྱལ་བུ་དམ་པ་འགྲོ་བའི་མགོན། ཀུན་རྫོབ་གནམ་ནས་བསྐོས་པའི་རྒྱལ། དོན་དམ་
དབྱིངས་ནས་བདལ་པའི་གཤེན། ད་ལྟ་འཇིག་རྟེན་ཁམས་འདིར་འོང་། ལོ་སྐོར་ཟླ་བ་
བཅུ་གཉིས་ལ། ཞག་མ་སུམ་བརྒྱ་དྲུག་ཅུ་དང་། ཟ་མ་བདུན་བརྒྱ་ཉི་ཤུ་དེ། གཤེན་
གྱི་དགུང་གསུམ་མ་ལོན་ཚེ། གབ་ཅིང་སྦ་བའི་ཚུལ་དུ་འོང༌། ནགས་ཚལ་གླིང་གི་
མཛད་པ་རྫོགས། ད་ནི་རྒྱལ་ས་གནོན་དུ་འགྲོ། རྒྱལ་པོ་རང་གི་ཡུལ་ན་ཆེ། བཙུན་
མོ་རང་མལ་གནས་ན་ཆེ། བློན་པོ་རང་ཡུལ་ཞིང་ན་རྩི། སྟག་ཤར་བཙུན་པོའི་འོག་
ན་བཀྲ། བྱིས་སྦ་ཕ་མའི་མཚན་ན་གཅེས། དེ་རྣམས་སྲིད་པ་ཕྱིའི་དཔེ། དགོས་པའི་
ཆེད་གལ་མི་ཆེ་སྟེ། འདྲ་འཐད་བཤད་ན་ཞོར་ལ་འབྱུང་། དེ་ཡང་འཁོར་བའི་བོན་
དུ་བཤད། བྱ་གཅན་ལ་སོགས་འདིར་འཚོགས་འཁོར། སྔོན་ནས་ལས་འཕྲོ་མཐུན་པ་
ཡིས། ད་ལྟ་གནས་འདིར་འཕྲད་པ་ཡིན། ད་ནི་ཡུན་དུ་མི་ཐོགས་པར། འཕྲལ་ལ་
ཐར་པ་ཐོབ་སྟེ་འགྲོ། ཞེས་གསུངས་ནས་འདབ་ཆགས་ལ་སོགས་འཁོར་རྣམས་ཀྱིས།
སྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། གུས་པ་ནི་འདུད་དེ་སོ་སོ་རུ་
གཤེགས་སོ། །རྒྱལ་བུ་གཙོ་འཁོར་རྣམས་ནི་རྒྱལ་ས་རུ་བཞུད་དོ། །འདུས་པ་རིན་པོ་
ཆེ་དྲི་མ་མེད་པ་རྩ་བའི་རྒྱུད་ལས། སངས་རྒྱས་གཞོན་ནུ་རོལ་རྩེད་ཀྱི་ལེའུ་སྟེ་བཞི་
པའོ།། །། །
༧ དེའི་ཚེ་དེའི་དུས་ན། རྒྱལ་བུ་དེ་ནི་སྔོན་དང་མི་འདྲ་བར། བྱིས་སྦའི་ཚུལ་
སྤངས་ནས། བག་ཡོད་པའི་སྤྱོད་པ་མཛད་པ། སྨྲ་བའི་ཚིག་ལ་མཁས་པ། དཔྱད་
པའི་འདུ་ཤེས་གྲུང་བ། ཅི་མཛད་ཐབས་ལ་མཁས་པ། ངང་རིང་བ། ཚུལ་ཞི་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བ། བག་ཡོད་པ། གཞོན་ནུ་བཅུ་དྲུག་ལོན་པའི་ཚུལ་ཅན། ཀུན་ལས་ཁྱད་པར་དུ་
འཕགས་པ། མཚན་རྟགས་དང་ལྡན་པར་མངའོ། །
༧ དེ་ནས་ཡུམ་ཡོ་ཕྱི་རྒྱལ་བཞད་མས། ཡབ་རྒྱལ་པོ་ལ་གསོལ་པ། རྒྱལ་པོ་
ལབལགས། འོ་སྐོལ་གྱི་རྒྱལ་བུ་ནི་ནགས་ཚལ་གྱི་གླིང་ལ་འབྱོན་ཁར། ཟླ་བ་བཅུ་གཉིས་
ཞག་སུམ་བརྒྱ་དྲུག་ཅུ། ཟ་མ་བདུན་བརྒྱ་ཉི་ཤུ་ལ་སྐུ་གསུང་ཐུགས་བསྐྱེད་ནས་རྒྱལ་
ས་ཟིན་གསུངས་པ་དང་། དགུང་ཞག་གསུམ་ལོན་ནས་ཡབ་ཡུམ་དང་། འཁོར་དུ་
གཏོགས་པ་རྣམས་སངས་རྒྱས་སོ། །གསུངས་པས་རྒྱལ་བུ་ནི་རྒྱལ་སར་ཕྱུང་རན་པ་
ལགས། ཞེས་གསོལ་པས། རྒྱལ་པོ་ཡང་མཉེས་ནས། དེ་དེ་བཞིན་ནོ་གསུངས་ནས་
བློན་པོ་དང་། དེད་དཔོན་དང་། འཁོར་མང་པོས་རོལ་མོ་སྣ་ཚོགས་དང་བཅས་ནས་
སྤྱན་འདྲེན་དུ་སོང་ངོ༌། །རྒྱལ་བུའི་སྤྱན་སྔར་ཕྱིན་ནས་དེད་དཔོན་ལེགས་གྲུབ་དཔལ་
གྱིས་གསོལ་པ། རྒྱལ་བུ་དམ་པ་སྟོན་པ་སངས་རྒྱས་ལགས། ནགས་ཚལ་གླིང་དུ་བྱིས་
སྦའི་ཚུལ་མཛད་པས། སྐུ་ལ་བསྙུང་དང་སྒྲིབ་སྐྱེམས་མི་མངའ་བར། ཐུགས་དམ་
དགོངས་ཉམས་ཤིན་ཏུ་འཕེལ་ལགས་སམ། དེ་ལ་རྒྱལ་བུས་ཞལ་འཛུམ་པར་མཛད་
དེ་གསུངས་པ། ཉོན་ཅིག་བློན་པོ་ལེགས་གྲུབ་དཔལ། གཙང་མ་མི་ལུས་མི་དགོས་
དང༌། འདབ་ཆགས་བྱ་ཡང་སྒོང་ཤུན་རྡོལ། དེ་ཕྱིར་དགོངས་ཉམས་ལུས་སུ་འཕེལ།
འབྲུ་སྨན་ཚལ་དུ་འདུག་པ་ལ། བསྙུང་དང་སྒྲིབ་སྐྱེམས་ཅིའི་ཕྱིར། ཞུས་པའི་དོན་དེ་
སྐབས་ལ་ཕོག །ད་ནི་རྒྱལ་ས་གནོན་དུ་འགྲོ་གསུངས་ནས། ཨུད་དུ་འབར་བའི་མེ་
ཏོག་གི་ཁ་ལ་འཁོར་རྣམས་ཀྱིས་བཏེགས་ནས་རྒྱལ་ས་རུ་གཤེགས་སོ། །དེ་ནས་འོལ་
མོ་ལུང་རིང་དུ་འཚོགས་པའི་སེམས་ཅན་ཐམས་ཅད་ཀྱིས། བཀའི་རོལ་མོ་སྣ་ཚོགས་
ཀྱིས་བསུས་ནས། རྒྱལ་ས་ཡང་ཐོག་ཏུ་གཤེགས་སོ། །ཡབ་ཡུམ་ལ་རྒྱལ་ཕྱག་ཕུལ་
ནས་བསྙུང་དྲི་བར་མཛད་དོ། །འཁོར་རྣམས་ཀྱིས་རོ་མཆོག་བདའ་དགུ་དང་ལྡན་
44

མདོ་སྡེ། དྲི་མེད་རྩ་བའི་མདོ།
པའི་གསོལ་ཟས་སྣ་ཚོགས་དྲངས་ནས། གུས་པས་འདུད་དོ། །དེའི་ཚེ་དབང་པོ་བརྒྱ་
བྱིན་དང༌། སྐོས་རྗེ་དྲང་དཀར་དང༌། ཕྱ་རྗེ་རིང་དཀར་ལ་སོགས། སྟེང་གི་ལྷ་དང་།
འོག་གི་ཀླུ་དང་། བར་གྱི་གཉན་དང༌། གཞན་ཡང་ལྷ་མ་སྲིན་སྡེ་བརྒྱད། ལྟོ་ཕྱེ་གྲུལ་
བུམ་མི་འམ་ཅི་ལ་སོགས། རང་རང་གི་འཁོར་སྡེ་བྱེ་བ་དུང་ཕྱུར་དང་ཆས་ནས་འོལ་
མོ་ལུང་རིང་གི་རྒྱལ་གྱི་འདུན་ས་གོང་མ་རུ་འཚོགས་སོ། །གཞན་ཡང་བྱ་གཅན་དང༌།
རི་དྭགས་གཡུང་དྭགས་ལ་སོགས་སྲིད་པ་གསུམ་ན་གནས་པའི་སེམས་ཅན་ཀྱང་
འཚོགས་སོ། །
དེ་ནས་སྲིད་རྗེ་འབྲང་དཀར་དང་། སྐོས་རྗེ་དྲང་དཀར་དང་། ཕྱ་རྗེ་རིང་དཀར་
གསུམ་གྱིས་ཕྱག་ན་སྐོས་ཀྱི་འགྱིང་དཀར་རེ་བསྣམས་ནས་གསུངས་པ། འོ་ཉོན་ཅིག་
སྟེང་གི་ལྷ་དང་འོག་གི་ཀླུ་དང་། བར་གྱི་གཉན་རྣམས་ཉོན་ཅིག །དེ་རིང་རྒྱལ་བུ་
དམ་པ་རྒྱལ་སར་ཕྱུང་བ་ཡིན་པས་ནམ་མཁའ་ལ་དབང་བའི་ལྷ་དང༌། བར་སྣང་ལ་
དབང་བའི་གཟའ་དང་། ས་གཞི་ལ་དབང་བའི་ཀླུ་དང་། འཇིག་རྟེན་ལ་དབང་བའི་
ཕྱོགས་སྐྱོངས་བཅུ་དང༌། འབྱུང་བའི་ལྷ་མོ་ལྔ་ཁྱེད་རྣམས་ཀྱིས་སོ་སོར་དབང་བའི་
མངའ་དབང་བསྒྱུར་ལ། ནམ་མཁའི་ཁ་དོག་བཟང་དུ་སྟོན་ཅིག །ཉི་ཟླ་གཟའ་སྐར་
གྱི་མདངས་ཐོན་ཅིག །བར་སྣང་ལ་གཞའ་སྤྲིན་གྱི་རི་མོ་བྲིས་ཤིག །ས་གཞི་ལ་མེ་ཏོག་
གི་ཚལ་བསྐྱེད་ཅིག །ཕྱོགས་མཚམས་སྐྱོང་བརྒྱད་ཀྱི་ལོག་འདྲེན་སྲུངས་ཤིག །གནས་
འདིར་འཚོགས་པའི་ལྷ་མི་རྣམས་ཀྱིས། རོལ་མོ་དང་མཆོད་པ་འབུལ་བའི་གྲབས་གྱིས་
ཤིག །ཅེས་གསུངས་ནས་བསྐོས་མཛད་དོ། །
དེ་ནས་རྒྱལ་བུ་འཁོར་དང་བཅས་པ། གྲོང་ཁྱེར་ཡངས་པ་ཅན་གྱི་དབུས་རྒྱལ་ས་
བར་པོ་སོ་བརྒྱད་ཀྱི་སྒོ་ཁར་བཞུགས་ནས། དྲང་ཆེན་སྐོས་ཀྱི་རྒྱལ་པོས། ཕྱག་ན་སྐོས་
ཀྱི་ཆག་ཤིང་བསྣམས་ནས་གསུངས་པ། ཉོན་ཅིག་སྲིད་པ་གསུམ་པོ་ཉོན། ང་ནི་སྐོས་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྗེ་དྲང་དཀར་ཡིན། སྲིད་གསུམ་མདུན་མ་ཅི་བཤམ་ཡང་། དབང་ཡིག་ཚང་འཕྲུལ་
གྱི་མེ་ལོང་དེ། ང་སྐོས་རྗེ་མིན་པས་མི་དབང་ངོ༌། །དེ་རིང་འཛམ་གླིང་སོག་ཀ་འདིར།
རྒྱལ་རིགས་དམུའི་རྒྱལ་ས་ན། མི་རྗེ་དབང་པོ་ཆེའི་གདུང་། རྒྱལ་བུ་དམ་པ་རྒྱལ་སར་
ཕྱུང་། དག་པ་གཏོ་རྒྱལ་སྐུ་ཚབ་ཡིན། ཚེ་ལོ་བརྒྱ་པའི་སྟོན་པ་ཡིན། གདུལ་དཀའ་
འདུལ་བའི་སངས་རྒྱས་ཡིན། འགྲོ་དྲུག་ཀུན་གྱི་སྐྱབས་གནས་ཡིན། སྲིད་པ་གསུམ་
པོས་གུས་པར་འདུད། འབྱུང་བ་བཞིས་ཀྱང་གུས་པར་འདུད། རྒྱལ་བའི་བཀའ་ལ་མི་
ཉན་མེད། བསྐོས་པའི་སྐོས་ལ་མི་འཇིགས་མེད། འདི་ཡེ་སྲིད་གནམ་གྱིས་བསྐོས་པའི་
རྒྱལ། བསྐལ་པའི་མཐར་ཡང་ནུབ་པ་མེད། རྒྱལ་བུ་དམ་པ་རྒྱལ་སར་འདོན། རྒྱལ་
རིགས་དྲ་མར་མངའ་གསོལ་ལོ། །སྟོན་པའི་སྒྲོན་མར་མངའ་གསོལ་ལོ། །སྟོང་གསུམ་
སྟོང་གི་འཇིག་རྟེན་ན། ཚངས་རྒྱུང་བྱེ་བ་ཕྲག་བརྒྱ་ཡོད། ཡར་མར་བརྩེགས་པ་ཕན་
ཚུན་བཀྲམ། ཟ་འོག་བེར་ཁྱིམ་བཞིན་དུ་གནས། དེ་དག་ནང་ནས་དཔག་པ་ཡི། ལྷོ་
རྒྱལ་འཛམ་གླིང་སོག་ཀའི་དམིག །བདེ་གཤེགས་ཐུགས་རྗེའི་སྟོབས་ལས་གྲུབ། རྒྱལ་
རིགས་དྲ་མའི་ཞིང་དུ་འབུལ། སྤྱིར་ནི་གདུལ་བྱའི་ཞིང་ཁམས་ལ། སྟོང་གསུམ་སྟོང་
གི་འཇིག་རྟེན་ན། མེ་ཆུ་ས་རླུང་ནམ་མཁའ་ལྔ། བར་སྣང་སྟོང་པ་གླིང་དྲུག་ལ། འགྲོ་
བ་རིགས་དྲུག་ཞིང་ཆེན་དྲུག །སྒོས་སུ་འཛམ་གླིང་སོག་ཀ་ཡི། གནས་མཆོག་འོལ་མོ་
ལུང་རིང་ལ། ཕྱིའི་གླིང་ཆེན་བཅུ་དྲུག་དང་། བར་གླིང་ཉི་ཤུ་རྩ་བཞི་དང་། ནང་གི་
རྒྱལ་ས་གླིང་བརྒྱད་ལ། ཡུལ་ཆེན་སུམ་བརྒྱ་དྲུག་ཅུ་ཡོད། གདུང་རྒྱུད་རྒྱལ་པོ་སྡེ་དྲུག་
ཡོད། རྗེ་རྒྱལ་བཙན་པོ་སྡེ་བཅུ་དང༌། རྒྱལ་ཕྲན་སུམ་བརྒྱ་དྲུག་ཅུ་ཡོད། འབངས་
འཁོར་བྱེ་བ་ས་ཡ་ཡོད། ཡང་དགོས་དམུའི་རྒྱལ་ས་ལ། ཕྱི་བློན་སུམ་ཅུ་རྩ་གཉིས་ཡོད།
བར་བློན་སུམ་ཅུ་རྩ་གཉིས་ཡོད། ནང་བློན་སུམ་ཅུ་རྩ་གཉིས་ཡོད། དེད་དཔོན་སུམ་
བརྒྱ་དྲུག་ཅུ་ཡོད། རྒྱལ་ལ་ཞུ་བ་འབུལ་བ་ཡི། འཕྲིན་པ་སུམ་ཅུ་རྩ་གཉིས་ཡོད། རྟག་
46

མདོ་སྡེ། དྲི་མེད་རྩ་བའི་མདོ།
པར་སྐུ་ལ་འཁོར་བ་ཡི། སྐུ་འཁོར་ཁྲི་ཕྲག་དྲུག་ཅུ་ཡོད། ཡང་འཁོར་འབུམ་ཕྲག་བཅུ་
གཉིས་ཡོད། རིན་ཆེན་གླིང་དང་འདོད་འབྱུང་ནོར། འདོད་དགུ་ཕུན་སུམ་ཚོགས་པ་
ཡོད། ཡིད་བཞིན་ནོར་བུ་སྣ་བདུན་དང་། སྒྲ་ལྷའི་གོ་མཚོན་སྣ་དགུ་ཡོད། བཀའ་
རྟགས་སུམ་ཅུ་རྩ་གཉིས་དང་། ལུང་གི་ཡིག་ཚང་བརྒྱ་ཅུ་ཡོད། འདི་དམུ་རིགས་མིན་
པས་མི་དབང་ངོ༌། །རྒྱལ་པོ་མིན་པས་མི་ཁྱགས་སོ། །བློན་པོ་མིན་པས་མི་ཤེས་སོ། །
དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། རྒྱལ་གྱི་འདུལ་ཞིང་
སྐུ་འཁོར་དང་། སྐུ་རྐྱེན་ལོངས་སྤྱོད་རྒྱན་དུ་འབུལ། ཐབས་དང་ཐུགས་རྗེས་འཚོ་སྐྱོང་
མཛོད། བོན་ཉིད་དབྱིངས་སུ་ཟླ་བར་མཛོད། བཀྲ་ཤིས་དར་ཁྱབ་རྒྱས་པར་ཤོག །
ཅེས་གསུངས་ནས་རྒྱལ་སར་ཕྱུང་བས། རྒྱལ་བུ་ཡང་ཞལ་འཛུམ་པར་མཛད་དོ། །དེ་
ནས་དེར་འཚོགས་པའི་འཁོར་ཐམས་ཅད་ཀྱིས། བསྟོད་ཚིག་ནི་འབུལ་ལོ། ། ལྷ་ཕྱག་ནི་
འཚལ་ལོ། །སྐོར་བ་ནི་བྱེད་དོ། །མཆོད་པ་ནི་འབུལ་ལོ། །གུས་པ་ནི་འདུད་དོ། ། །
དེ་ལ་རྒྱལ་བུས་བཀའ་སྩལ་པ། ཉོན་ཅིག་ཡབ་ཡུམ་ལ་སོགས་འདུས་པའི་འཁོར།
བདག་ནི་སྔོན་ནས་ཚོགས་གཉིས་བསགས་པའི་རྒྱུ་ལས། འབྲས་བུ་སྨིན་པ་ཡིན་ཏེ།
སྔོན་སྟོན་པ་རྣམས་ཀྱིས་སྨོན་ལམ་བཏབ་པའི་མཐུ་དང་། ད་ལྟའི་ལས་རྐྱེན་འཛོམས་
ནས། གནས་འདིར་འཚོགས་ཤིང་བདག་ལ་མཆོད་པ་འབུལ་བའི་ཡོན་ཏན་གྱིས།
ཡབ་ཡུམ་ལ་སོགས་འདུས་པའི་འཁོར་རྣམས་ཀུན། སང་ཉི་མའི་རྩེ་ལ་གཅིག་ཀྱང་
མི་ལུས་པར་སངས་རྒྱས་ཏེ་འགྲོའོ། །ཞེས་བཀའ་བསྩལ་ཏོ། །དེ་ནས་དེར་འཚོགས་པ་
རྣམས་ཀྱི་རོལ་མོ་དང་དགའ་སྟོན་རྒྱ་ཆེན་པོ་བྱས་སོ། །དེའི་ཡོན་ཏན་གྱིས་ཡབ་ཡུམ་
ལ་སོགས། འོལ་མོ་ལུང་རིང་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །དེའི་ཚེ་དེའི་
དུས་ན། རྒྱལ་བུ་སྟོན་པ་གཤེན་རབ་དང་ཐུགས་ལས་སྤྲུལ་པའི་རྨ་ལོ་དང་། གསུང་
ལས་སྤྲུལ་པའི་གཡུ་ལོ་དང༌། ཡེ་གཤེན་གཡུང་དྲུང་སེམས་དཔའ་རྣམས་ཐབས་ཅིག་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཏུ་བཞུགས་སོ། །
༧ དེ་ནས་རྒྱལ་བུ་དེ་རྒྱལ་སར་ཕྱུང་ནས། དགུང་ལོ་གཅིག་མ་བཞེས་ཀྱི་བར་དུ།
རྒྱལ་ས་དེ་གནོན་པའི་ཚུལ་མཛད་ནས། དེ་ཡང་འགྲོ་བ་རང་མཐུན་གྱི་ཆ་ལུགས་སུ།
རིག་པའི་གནས་ལྔ་ལ་བློ་སྦྱངས་པའི་ཚུལ་མཛད་དོ། །དེ་ཡང་ཕྱི་རིག་པ། ནང་རིག་
པ། གསོ་བ་རིག་པ། སྒྲ་རིག་པ་རྣམས་ནི་དུས་དང་སྐབས་ལ་མ་བབ་པས་ཐུགས་
ལ་སྦས་སོ། །བཟོ་རིག་པ་གཏན་ལ་ཕབ་པར་དགོངས་ནས། ཞུ་བའི་སློབ་མ་ནི། ཉེ་
དབང་གི་རྒྱལ་པོ་ལི་ཕྱི་ཧ་རའི་སྲས་པོ་གར་མ་ལི་ཤོ་བྱ་བ་ལྷའི་ཁྱེའུ་བརྒྱ་དང་ཆས་ཏེ་
རྒྱལ་བུའི་དྲུང་དུ་འཁོད་དོ། །གུས་པ་འདུད་དོ། །
དེ་ནས་གར་མ་ལི་ཤོས་གསོལ་པ། རྒྱལ་བུ་དམ་པ་གཤེན་རབ་ལགས། སྔོན་དུ་
ཤེས་རབ་བློ་སྦྱོང་ཞིང་། རིག་པའི་གནས་ལ་བསླབ་དགོས་ན། བཟོའི་རིགས་ལ་རྣམ་
པ་དུ་ཙམ་མཆིས། ཆག་ཚད་ལག་ལེན་བསྟན་དུ་གསོལ། ཞེས་གསོལ་པས། དེ་ལ་
རྒྱལ་བུས་བཀའ་སྩལ་པ། གར་མ་ལི་ཤོ་ལ་སོགས་འཁོར། ཤེས་བྱའི་ཐོག་མར་ཡི་
གེ་བསླབ། བློ་སྦྲུམ་ཐ་རམ་འབྱེད་པའི་མཆོག །ཤེས་བྱ་ཀུན་གྱི་ཐོག་མ་ཡིན། བཟོ་
ལ་རྣམ་པ་ལྔ་ཡིན་ཏེ། དྲ་ཞིང་དྲུབ་ལ་རྣམ་པ་ལྔ། གདུགས་སུ་ཕུབ་དང་གདན་
དུ་བཏིང་། ཡོལ་དུ་བྲེས་དང་ལུས་ལ་གསོལ། གཞོག་ཅིང་སྦྱར་ལ་རྣམ་པ་གཉིས།
ཐོགས་སུ་ཕུབ་དང་གང་མཁོ་སྤྱད། བཞུ་ཞིང་བླུག་པ་རྣམ་པ་གསུམ། ལྷ་སྐུ་ལྷ་རྫས་
འདོད་ཡོན་ནོ། །བརྡུང་ཞིང་འཐར་ལ་རྣམ་པ་གསུམ། མཛེས་དང་བརྗིད་དང་འདོད་
ཡོན་རྫས། བྲི་ཞིང་བཀོད་ལ་རྣམ་པ་གཉིས། རི་མོ་ཅན་དང་བཀོད་པ་ཅན། འདི་
ལྟར་བཟོ་རིགས་བཀོད་པ་རྣམས། ལྷ་སྲས་གར་མའི་ཐུགས་ལ་ཞོག །སེམས་ཅན་འགྲོ་
ལ་སྨིན་པར་མཛོད། ཅེས་གསུངས་ཏེ། ལྷ་སྲས་གར་མ་ལ་གཏུག་པའི་མཁས་པ་ཆེན་
པོ་དྲུག་བྱུང་སྟེ། བཟོ་རྗེ་ལྷ་དབང་དང༌། སྒྱུར་འཕྲུལ་དབང་ཕྱུག་དང་། བླུག་ཐོག་
48

མདོ་སྡེ། དྲི་མེད་རྩ་བའི་མདོ།
པ་ཝ་དང་། མགར་ལྷ་ཡུག་པ་དང༌། ལྷ་སྲས་པད་མ་དང་། ཡི་གེ་འཕྲུལ་ཆུང་དང་
དྲུག་བྱུང་སྟེ། འཇིག་རྟེན་གྱི་ཁམས་ཡོན་ཏན་གྱིས་བརྒྱན་ཏེ། སངས་རྒྱས་ཀྱི་བསྟན་པ་
ཆགས་པའི་ཞིང་དུ་མཛད་དོ། །
དེ་ནས་རྒྱལ་བུ་སྟོན་པ་ནི། འཁོར་རྣམས་རོལ་མོའི་ཚོགས་དང་བཅས་ཏེ། གསས་
མཁར་ཤམ་པོ་ལྷ་རྩེའི་གནས་སུ་གཤེགས་ཏེ་བཞུགས་སོ། །དེའི་ཚེ་ནམ་མཁའི་ཡེ་
གཤེན་སེམས་དཔའ་རྣམས་དང་། ཁམས་གསུམ་གྱི་ལྷ་རིགས་རྣམས་དང་། གཡེན་
ཁམས་སུམ་ཅུའི་འཁོར་རྣམས་དང་། མི་རིགས་སྡེ་བཞི་དང་། ཀླུ་གཉན་ས་བདག་
ལ་སོགས་རིགས་དྲུག་གི་སེམས་ཅན་ཐམས་ཅད་ཞིང་དེ་རུ་འཚོགས་སོ། །དེ་ནས་དེ་
རྣམས་ཀྱི་ལྷ་རྫས་ལས་བྱུང་བའི་མཆོད་པ་དཔག་ཏུ་མེད་པ་ཕུལ་ལོ། །དེའི་ཚེ་འཇིག་
རྟེན་གྱི་ཁམས་ཐམས་ཅད་གཡོ་བ་དང་འགུལ་བ་དང་མེར་བར་གྱུར་ཏོ། །དེའི་དུས་
སུ་བར་སྣང་ལ་རྒྱལ་བ་རྒྱ་མཚོའི་ལྷ་ཚོགས་མངོན་དུ་གསལ་ལོ། །དེར་འཚོགས་པ་
ཐམས་ཅད་ཀྱིས་ཀྱང་ཞལ་མངོན་དུ་མཐོང་ངོ་། །དེ་ལ་འཁོར་རྣམས་ཀྱིས་བསྟོད་
ཚིག་དང་ལྷ་ཕྱག་འཚལ་ལོ། །དེ་ལ་སྟོན་པས་བཀའ་སྩལ་པ། ཉོན་ཅིག་འདུས་པའི་
འཁོར་རྣམས་བདག་ནི་ཅིར་ཡང་སྤྲུལ་པའི་སྐུ་རུ་བསྟན་ནས། ཤིན་ཏུ་གདུལ་དཀའ་
བ་འདི་འདུལ་བ་ཡིན་པས། འཁོར་དུ་གཏོགས་པ་ཁྱེད་རྣམས་ཀྱང་བདག་གི་བཀའ་
ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་བསྟན་ནས། ད་ལྟ་རྒྱལ་པོའི་ཁྲིམས་ལ་
གནས་པར་བྱའོ། །དེ་ལྟར་བཀའ་ལ་ཉན་ཞིང་ཚུལ་ལ་གནས་ན། ཞིང་ཁམས་བདེ་
བ་དང་བཀྲ་ཤིས་པར་འགྱུར་རོ། །དེ་ལས་ལྡོག་ན། བསྐལ་པ་སྟོང་ཕྲག་དུ་མའི་ཆར་
ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་ལ་རབ་ཏུ་ཉན་
པར་བྱའོ། །འདི་ནི་ཀུན་རྫོབ་རྒྱལ་པོའི་བཀའ་ཁྲིམས་ཡིན། དོན་དམ་བོན་ཁྲིམས་ད་
བཟོད་ལོགས་སུ་འབྱུང་། ཞེས་བཀའ་བསྩལ་ཏོ། །དེ་ལ་འཁོར་རྣམས་ཀྱིས་བསྟོད་པ།
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཤེན་རབ་ཆེན་པོ་འགྲོ་བའི་སྐྱབས་གཅིག་པོ། བདག་ཅག་རྣམས་ཀྱིས་བཀའ་ཁྲིམས་
སྲུང་བཞིན་བགྱིས། ཉིད་ལ་ཕྱོགས་ཤིང་ཉིད་ལ་གཞོལ་བར་བགྱིས། ཉིད་ཀྱི་ཐུགས་
རྗེས་བདག་ཅག་བཟུང་ནས་ཀྱང་། རྒྱལ་བ་རྒྱ་མཚོའི་ཞིང་དུ་བཀོད་དུ་གསོལ། ཞེས་
བསྟོད་དེ་དགའ་མགུ་ཡི་རངས་སོ་སོར་གཤེགས་སོ། ། །
༧ དེ་ནས་སྟོན་པ་དགུང་ལོ་གཅིག་ལ། ཐེག་པ་དང་པོ་ཕྱ་གཤེན་གྱི་བོན་གཏན་
ལ་ཕབ་སྟེ། ཕྱ་རྗེ་རིང་ནམ་གྱི་སྲས་པོ་ཕྱ་གཤེན་ལེགས་རྒྱལ་ཐང་པོ་ལ་བསྟན་ནོ། །
གཤེན་ལོ་གཉིས་ལ་ཐེག་པ་གཉིས་པ་སྣང་གཤེན་གྱི་བོན། གྱེར་སྒོ་བཞི་དང་གཅོང་
སྐད་བརྒྱད་དུ་གཏན་ལ་ཕབ་སྟེ། སྣང་གཤེན་གཙུག་ཕུད་ལ་བསྟན་ནོ། །དེ་ནས་ཡང་
ཐེག་པ་གསུམ་པ་འཕྲུལ་གཤེན་གྱི་བོན་ལ། བསྙེན་བསྒྲུབ་ལས་སྦྱོར་གྱི་ཁོག་ཕུབ་ནས་
གསུངས་ཏེ། འཕྲུལ་གཤེན་གཙུག་ཕུད་ལ་བསྟན་ནོ། །
དེའི་ཚེ་འཕྲུལ་གཤེན་གཙུག་ཕུད་གྱིས་གསོལ་པ། རྒྱལ་བུ་སྟོན་པ་གཤེན་རབ་
ལགས། ཉིད་དང་བདག་ཅག་སྔོན་ནས་ཅི་ལྟར་འབྲེལ་པ་ལགས། ཞེས་གསོལ་ཏོ། །
བཀའ་སྩལ་པ། དེ་ནི་འདི་ལྟར་རོ། །སྔོན་བསྐལ་པ་མང་པོའི་གོང་རོལ་དུ། ཡུལ་དྷེ་བ་
དྷེ་སྟེང་བྱ་བ་ན། རྒྱལ་པོ་དམིག་མི་བཟང་བྱ་བ་དང༌། བཙུན་མོ་ཞུ་ལོ་མ་བྱ་བ་གཉིས་
ལ། སྲས་གསུམ་ཡོད་དེ། གཅེན་པོ་སྣང་བ་རབ་དཔལ་དང༌། དེ་འོག་བ་རབ་དཔལ་
དང༌། ཐ་ཆུང་གནོད་སྦྱིན་དཔལ་དང་གསུམ་མོ། །གཅེན་པོ་ནི་ལྷའི་གཤེན་པོ་དབང་
དོན་གྲུབ་བྱ་བ་ལ་ལུང་ནོད་ནས་སྒྲུབ་པ་མཛད་དོ། །འབྲིང་པོ་ནི་ལྷ་མོ་ཨུད་དཔལ་
མ་ཁབ་ཏུ་བཞེས་སོ། ། དེ་ནས་ཡབ་ཡུམ་གཉིས་ཀྱིས་རྒྱལ་སློད་མཉམ་པོར་བགོས་
ནས་ཁོང་གསུམ་ལ་སྨྲས་པ། རྒྱལ་པོའི་སྐུ་རྐྱེན་རིན་ཆེན་དཀོར་མཛོད་འདི། རྒྱལ་
སློད་ལོངས་སྤྱོད་ཤིན་ཏུ་ཆེ་བར་ཡོད། འདི་ལ་ལྟོས་པའི་དགེ་བའི་རྩ་བ་དང༌། བདག་
ཅག་ཡབ་ཡུམ་སྐུ་དྲིན་གསབ་པར་མཛོད། ཟས་ནོར་ལོངས་སྤྱོད་སྒྱུ་མ་མིག་བྲིད་
50

མདོ་སྡེ། དྲི་མེད་རྩ་བའི་མདོ།
ཡིན། གཅུང་གཉིས་གཅེན་གྱི་བཀའ་ལ་ཉན་པར་གྱིས། གཅེན་ཡང་གཅུང་གཉིས་
བློ་གྲོས་ཕྱོགས་འཚོ་མཛོད། ཅེས་གསུངས་སོ། །དེ་ལ་གཅེན་གྱིས་གསུངས་པ། ཉོན་
ཅིག་རྒྱལ་པོ་ཡབ་ཡུམ་མཆོད་འཁོར་རྣམས། འོ་སྐོལ་རྒྱལ་སློད་ལོངས་སྤྱོད་འཚོགས་
པ་འདི། ད་ལྟ་རང་དབང་རང་ལ་ཡོད་པའི་ཚེ། དགེ་བ་མ་སྤྱད་སྡིག་པས་ཅི་ལ་ཕན།
འབྲིང་པོས་རྒྱལ་ས་ཤིན་ཏུ་གནོན་པ་གཅེས། གཅུང་པོ་སྡིག་ལ་མ་དད་དགེ་བ་སྤྱོད།
རྒྱལ་སློད་ལོངས་སྤྱོད་ཕྱེད་དྲག་དགེ་ཕྱོགས་ཐོང༌། ཕྱེད་ཙམ་ཁས་ཞན་གཅུང་གཉིས་
མཉམ་པོར་གསོ། བདག་ནི་དགེ་བ་སྤྱོད་ལ་བརྒྱག་མི་དགོས། ལྟོ་རྒྱབ་ཙམ་ཞིག་ཞོར་
ལ་འབྱུང་ལས་ཆེ། ཞེས་གསུངས་སོ། །འབྲིང་པོས་སྨྲས་པ། རྒྱལ་པོའི་ལོངས་སྤྱོད་རིན་
ཆེན་དཀོར་མཛོད་འདི། དགེ་བ་བྱེད་དམ་གཞན་དག་གང་བྱེད་ཀྱང་། ཕྱི་བཤོལ་
མེད་པར་མཆེད་གཉིས་གང་གསུང་བྱེད་ཟེར་རོ། །གཅུང་པོའི་བསམ་པ། ང་ཅག་
སྤུན་ཟླ་མཉམ་དུ་སྐྱེས་པ་ལ། ཕ་མས་ཀྱང་སྡིག་པ་དགའོ་ཟེར་ནས་ངན་པར་བཅད།
གཅེན་པོ་གཉིས་ནི་ཁོ་རང་ཕྱོགས་མཐུན་བྱས། བཙུན་མོ་འདི་ཡང་བསླུ་ཐབས་ཅིག་
བསམ་ཏེ། བདག་ངན་པར་བཅད་ནས་ཚིག་བཟློག །ད་འདི་ལ་འདི་ཕྱི་གཉིས་ཀར་
གནོད་པའི་དམོད་པ་ཞིག་བོར་བསྙམ་ནས། རྒྱལ་བུ་ཁྱོད་གཉིས་ནི། ངས་ཅི་སྨྲས་པ་
ལ་བདེན་པར་མི་འཛིན་པར་ལོག་པ་ཅན་ཅིག་སྣང་ཟེར་རོ། །ད་ཡང་ཁྱེད་གཉིས་ཀྱི་
དགེ་བ་ཅི་བྱེད་ཀྱང་བར་ཆད་བྱེད་པར་ཤོག་ཅིག་ཟེར་རོ། ། དེ་ལ་གཅེན་གཉིས་ཡང་
ཤིན་ཏུ་སྙིང་རྗེ་ནས་གསུངས་པ། རྒྱལ་བུ་ཁྱོད་ནི་དེ་ལྟར་གྱུར་པའི་དུས་སུ། བདག་
ནི་བསྟན་པའི་མངའ་བདག །གདུལ་བྱ་འདུལ་བའི་ཐབས་ལ་མཁས་པ་ཞིག་ཏུ་གྱུར་
ནས། ཁྱེད་ཀྱང་འདུལ་བར་གྱུར་ཅིག །ཅེས་གསུངས་སོ། །འབྲིང་པོས་ནི། བདག་
ནི་དེ་དུས་རྒྱལ་པོའི་ལུང་སྩལ་ནས། ཡི་དམ་གྱི་ལྷ་ཐུན་མོང་མ་ཡིན་པ་ཞིག་འགྲུབ་
སྟེ། གྲུབ་རྟགས་རྫུ་འཕྲུལ་དང་ལྡན་ནས། བདུད་སྲིན་ལོག་པ་ཅན་རྣམས་འདུལ་
5151

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བའི་གཉེན་པོར་གྱུར་ཅིག །བཙུན་མོས་སྨྲས་པ། བདག་ནི་རིགས་ཀྱི་མཚན་ལྡན་ཞིག་
ཏུ་གྱུར་ནས་རྒྱལ་བུ་འབྲིང་པོས་སྒྲུབ་པའི་གྲོགས་བྱེད་པར་གྱུར་ཅིག །ཅེས་ཟེར་རོ། །
ཡབ་ཡུམ་གཉིས་ཀྱིས། ངེད་གཉིས་ཀྱང་རྒྱལ་བུ་འབྲིང་པོའི་ཡབ་ཡུམ་གཉིས་སུ་གྱུར་
ཅིག །ཅེས་སྨོན་ལམ་བཏབ་བོ། །དེ་ནས་རྒྱལ་པོ་ཡབ་ཡུམ་སྲས་བློན་གྲོས་སུ་བགྱིས་
ཏེ། དགེ་བའི་རྩ་བར་གསས་ཁང་ཆེན་པོ་ཞིག་བཞེངས་ཏེ། སྟོན་པ་བླ་མེད་རབ་སྣང་
དཔལ་གྱིས་མངའ་དབུལ་ཞལ་སྲོས་མཛད་དོ། །འཕྲུལ་གཤེན་གཙུག་ཕུད། སྔོན་གྱི་
རྒྱལ་པོ་ཡབ་ཡུབ་གཉིས་ནི། ད་ལྟ་རྒྱལ་པོ་ལེག་ཞི་སད་ཝེར་དང་། ལ་ཟ་གང་བཙུན་
གཉིས་སོ། །རྒྱལ་པོ་གཅེན་པོ་ནི་སྟོན་པ་བདག་ཉིད་དོ། །འབྲིང་པོ་ནི་ད་ལྟའི་དབལ་
བོན་སྟག་ལ་མེ་འབར་ཉིད་དོ། །གཅུང་པོ་ནི་སྲིན་པོ་དྷ་ཤ་འགྲི་བ་ཉིད་དོ། །སྔོན་གྱི་
བཙུན་མོ་ནི་ཡུམ་ཐུགས་རྗེ་མཁའ་ཡང་མ་ཉིད་དོ། །སྔོན་གྱི་བློན་པོ་ནི་དབལ་བུ་ང་
ཚ་སྐྱོལ་པོ་ཉིད་དོ། །སྔོན་སྨོན་ལམ་བཏབ་པའི་མཐུས་ད་ལྟ་གདུལ་བྱའི་ཞིང་ཏུ་གྱུར་
པའོ། །སྔོན་གྱི་རྒྱུ་འབྲས་དེ་ལྟར་རོ། །ཞེས་བཀའ་བསྩལ་ཏོ། །
དེ་ནས་རྒྱལ་བུ་སྟོན་པ་གཤེན་རབ་མི་བོ་ནི། དགུང་ལོ་གསུམ་དང་ངོ་བཞི་བཞེས་
ནས། སྔོན་ཡབ་དང་མཐུན་པར་རྒྱ་མཚོ་ལ་ཁྲུས་བྱེད་པ་དང༌། ཞང་མྱེས་ལ་ཞེ་ས་
འབུལ་བ་དང་། བསྟན་པ་སྤེལ་བ་རུ་དགོངས་ནས། གསེར་གྱི་ཤིང་རྟ་འཁོར་ལོ་
བརྒྱད་པ་ལ་བཅིབས་རྨ་ལོ་གཡུ་ལོ་དང༌། འབྱུང་བའི་གཤེན་ཆེན་པོ་བཞི་ལ་སོགས།
འཁོར་ཚོགས་སྟོང་གིས་རོལ་མོའི་སྣ་དྲངས་ནས་གཤེགས་སོ། །དེ་ནས་གྲོང་ཁྱེར་གྱི་མི་
རྣམས་ཀྱིས་ཀྱང་མདུན་བསུ་ནས་གུས་པར་འདུད་དོ། །སྟོན་པས་ཀྱང་ཞང་མྱེས་ལ་
ཞེ་ས་ཕུལ་བས། རྒྱལ་པོ་ས་ལས་ཀྱང་སྤྲུལ་པའི་སྐུ་ཞིག་འཇིག་རྟེན་དུ་བྱུང་བར་རིག་
ནས་ཞེ་ས་ཕར་ལ་ཕུལ་ལོ། །དེ་ནས་རྒྱལ་བུ་གཙོ་འཁོར་རྣམས། རྒྱལ་ས་ཕུན་ཚོགས་
སུ་སྤྱན་དྲངས་ནས། དགའ་སྟོན་དང་བསྙེན་བཀུར་རྒྱ་ཆེན་པོ་མཛད་དོ། །དེའི་ཡོན་

མདོ་སྡེ། དྲི་མེད་རྩ་བའི་མདོ། །
ཏན་གྱིས་ཕྱི་མྱེས་ལ་སོགས་གྲོང་ཁྱེར་ལང་ལིང་གི་མི་རྣམས། གཅིག་ཀྱང་མ་ལུས་
པར་སངས་རྒྱས་ཏེ་སོང་ངོ༌། །དེ་ནས་རྒྱལ་བུ་སྟོན་པས་འཁོར་རྣམས་ལ་གསུངས་
པ། འབྱུང་བའི་གཤེན་བཞི་དང་། རྨ་ལོ་གཡུ་ལོ་ལ་སོགས་འདུས་པའི་འཁོར་རྣམས་
ཀུན། འདིར་ཡང་སྒྲིབ་སྦྱང་ཚོགས་རྫོགས་དང་། ཕྱི་རབས་རྣམས་ལ་དཔེར་བསྟན་
ཕྱིར། སྐུ་གདུང་དང་སྐུ་གཟུགས་བཞེངས་པ་ལ་བརྩོན་ན། ཐར་པའི་འབྲས་བུ་ཐོབ་
པར་འགྱུར་ཅེས་གསུངས་སོ། ། དེ་ལ་རྒྱལ་བུ་གསལ་ཁྱབ་དང་། ཡུམ་བྲམ་ཟེ་གསལ་
བ་འོད་བཟང་མོ་གཉིས་ཀྱི་སྲས། རྒྱལ་བུ་འོད་མཛེས་ཀྱིས་གསོལ་པ། སྟོན་པའི་སྒྲོན་
མ་འགྲོ་བའི་མགོན། ཞིང་ཁམས་གནས་འདིར་བྱོན་པ་ལེགས། ད་ཡང་བདག་ཅག་
འཁོར་བཅས་ཀྱིས། ཉིད་ཀྱི་བསྟན་པའི་ཞབས་ནས་འདེགས། བདེར་གཤེགས་སྐུ་
གདུང་བཞེངས་པ་ཡི། ཚོགས་སྦྱོར་ཡོན་བདག་བདག་གིས་བྱ། ཞེས་གསོལ་ཏོ། །དེ་
ནས་སྟོན་པས་གར་མ་ལི་ཤོ་ལ་སོགས་འཁོར་རྣམས་ལ་བསྐོས་མཛད་ནས། གར་མ་
ལི་ཤོ་ལ་སོགས་བཟོ་མཁན་རྣམས་ཀྱིས་བཟོ་བྱས། རྒྱལ་བུ་འོད་མཛེས་ཀྱིས་འཚོགས་
པའི་གཞི་བཟུང་ནས། གྲོང་ཁྱེར་ལང་ལིང་གི་དབུས་སུ་གསས་མཁར་ཁྲི་སྨོན་རྒྱལ་
བཞད་ཞེས་བྱ་བ་བཞེངས་སུ་གསོལ་ཏེ། དེའི་ནང་དུ་ཕྲིན་ལས་རྣམ་བཞིའི་ལྷ་ཚོགས་
དང༌། ཡེ་ཤེས་དང་འཇིག་རྟེན་གྱི་ལྷ་ཚོགས་ཐམས་ཅད་བཀོད་དོ། །སྟེང་ཐོག་ཕུབ་
ལ་གནམ་རྒྱན་སྣ་ཚོགས། ས་གཞི་ལ་ས་རྒྱན་སྣ་ཚོགས། བར་གྱི་ཞིང་སར་བར་རྒྱན་
སྣ་ཚོགས་བཀྲམ་མོ། །དེ་ཡང་རིས་སུ་བྲིས་པ་དང་། འབུར་དུ་དོད་པ་དང་། ལུགས་
སུ་བླུག་པ་སྟེ། ཕྱི་ནང་སྣོད་བཅུད་ཐམས་ཅད་གྲུབ་བོ། །དེ་ལ་རྒྱལ་བུ་འོད་མཛེས་ལ་
སོགས་འཁོར་རྣམས་སྤྲོ་བ་སྐྱེས་ནས། དགའ་སྟོན་དང་མཆོད་པ་རྒྱ་ཆེན་པོ་ཕུལ་ལོ། །
སྟོན་པས་ཀྱང་བཀྲ་ཤིས་དང་ཞལ་བསྲོ་དང་མངའ་དབུལ་ལ་སོགས་ཏེ། ཕུན་སུམ་
ཚོགས་པའི་ཆོ་ག་མང་པོ་མཛད་དོ། ། །
6353

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དེ་ནས་སྟོན་པ་དགུང་ལོ་བཞི་བཞེས་ནས། སྲིད་གཤེན་གྱི་བོན་ལ་དགོས་སུ་ཤི་
ཐབས་དང་འདུལ་ཐབས་གཉིས་སུ་གཏན་ལ་ཕབ་སྟེ། སྲིད་པ་ཡེ་ཁྲི་བདལ་འོད་ཀྱི་བུ།
སྲིད་གཤེན་གཙུག་ཕུད་ལ་བསྟན་ནོ། ། །
དེ་ནས་ཟླ་བ་ཉ་གསུམ་པའི་དུས་ལ། ཉ་དང་པོ་དཀར་བའི་དུས། ལྷའི་དབང་
པོ་བརྒྱ་བྱིན་གྱིས་རིན་པོ་ཆེ་མར་ཞིའི་བུམ་པར། བདུད་རྩི་བཅུད་ཀྱིས་བལྟམ་པ་
བསྣམས་ནས། ལྷ་མོ་བཀྲ་ཤིས་མས་གསེར་གྱི་གཞོང་པ་སྟོན་པའི་མདུན་དུ་ཟེད་ནས་
ལྷ་རྣམས་ཀྱིས་སྐུ་ཁྲུས་གསོལ་ལོ། །བཀྲ་ཤིས་ཀྱི་ཞལ་བསྲོ་བར་མཛད། དེ་ནས་ལྷ་
ཆེན་པོ་གསུམ་གྱིས། ལྷའི་སྟོན་པ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རྣམ་དག་ཡོངས་འདུལ་དཔལ་གྱི་དབང་
ཕྱུག་ཅན་ལ་ཕྱག་འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས།
བསྐལ་པ་སྟོང་ཕྲག་དྲུག་ཅུའི་སྒྲིབ་པ་བྱང་བར་འགྱུར་རོ། །ཞེས་བརྗོད་ཅིང་མགོ་བོས་
ཞབས་ལ་གཏུག་ཅིང་ཕྱག་འཚལ་ལོ། །
དེ་ནས་ཉ་དབུ་མ་དམར་བའི་དུས་སུ། སྟོན་པ་ལ་བར་གྱི་མི་རྣམས་ཀྱིས་སྐུ་ཁྲུས་
གསོལ་ཏེ། མིའི་རྒྱལ་པོ་འཁོར་ལོ་དབང་བསྒྱུར་གྱིས། རིན་པོ་ཆེ་ཏིང་ཞིའི་བུམ་པ་
རུ། བདུད་རྩི་བ་དཀར་གྱི་འོ་མ་དང་། ཚན་དང་སྨན་དུ་སྦྱར་ནས་བལྟམ་པ་གཅིག་
བསྣམས་ནས། མི་མོ་དབང་འབར་ལེགས་སྒྲོན་གྱིས། བསེའི་གཞོང་པ་སྟོན་པའི་
མདུན་དུ་ཟེད་ནས། མི་རྣམས་ཀྱིས་སྐུ་ཁྲུས་གསོལ་ཏོ། བཀྲ་ཤིས་ཀྱི་ཞལ་བསྲོ་མངའ་
དབུལ་མཛད་ནས་མི་རྣམས་ཀྱིས། མིའི་སྟོན་པ་གཤེན་རབ་མཆོག་བདེ་བར་གཤེགས་
པ་བདུད་བཅོམ་པ་ཡང་དག་པར་རྫོགས་པའི་སངས་རྒྱས། ཀུན་གྱི་མགོན་གྱུར་
བྱམས་པ་ཆེན་པོ་དཔལ་གྱི་འཁོར་ལོ་ཅན་ལ་ཕྱག་འཚལ་ལོ། །མཚན་འདི་ལན་གཅིག་
བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་བཞི་བཅུའི་སྒྲིབ་པ་བྱང་བར་
54

མདོ་སྡེ། དྲི་མེད་རྩ་བའི་མདོ།
འགྱུར་རོ། །ཞེས་གསོལ།
ཉ་ཐ་མ་སྔོ་བའི་དུས་སུ། སྟོན་པ་ལ་འོག་གི་ཀླུ་རྣམས་ཀྱིས་སྐུ་ཁྲུས་གསོལ་ཏེ། ཀླུའི་
རྒྱལ་པོ་དགའ་བོས་རིན་ཆེན་བཻཌཱུརྱའི་བུམ་པ་རུ། རྒྱ་མཚོ་གླིང་དགུ་དང་བ་དཀར་
གྱི་འོ་མ་ཚན་སྤོས་དང་སྦྱར་བ་བསྣམས་ནས། ཀླུ་མོ་གཟི་ལྡན་མས། གཡུའི་གཞོང་
པ་སྟོན་པའི་མདུན་དུ་ཟེད་ནས། སྐུ་ཁྲུས་གསོལ་གྱིན་བཀྲ་ཤིས་ཀྱི་ཞལ་བསྲོ་མཛད།
ཀླུའི་སྟོན་པ་གཤེན་རབ་མཆོག་མྱ་ངན་འདས་པ་བསྐུང་མི་མངའ་བ་ཡང་དག་པར་
རྫོགས་པའི་སངས་རྒྱས། འཕགས་པ་རིན་ཆེན་གཙུག་ཏོར་ཅན་ལ་ཕྱག་འཚལ་ལོ། །
མཚན་འདི་ལན་གཅིག་བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་ཉི་ཤུའི་
སྒྲིབ་པ་བྱང་བར་འགྱུར་རོ། །ཞེས་གསོལ་ལོ། །
དེ་ལྟར་ལྷ་ཀླུ་མི་གསུམ་གྱིས་སྐུ་ཁྲུས་དང་ཞལ་བསྲོ་དང་མཚན་རེ་གསོལ་ནས།
བསྟོད་ཅིང་གུས་པར་འདུད་དོ། །དེའི་ཚེ་སྟོན་པས་འཚོགས་པའི་འཁོར་རྣམས་ལ་ལྷ་
མོ་གོས་དཀར་མའི་གཟུངས་མཆོག་བཀའ་སྩལ་པས་དགའ་མགུ་ཡི་རངས་ནས་སོ་
སོར་གཤེགས་སོ། ། དེ་ནས་སྟོན་པ་གཤེན་རབ་མི་བོ་ཡིས། བདེ་བར་གཤེགས་པའི་
གཞལ་ཡས་ཁང་ཆེན་པོ་ཁོ་མ་རུ་རིང་ཞེས་བགྱིས་པ་དེ་ལ། མངའ་དབུལ་དང་ཞལ་
བསྲོ་མཛད་པར་དགོངས་ཏེ། ཀུན་དབྱིངས་རྒྱལ་བའི་དཀྱིལ་འཁོར་ཞལ་ཕྱེས་ནས།
ཚངས་པ་གཙུག་ཕུད་ལ་སོགས་འཁོར་རྣམས་ལ་བཀའ་སྩལ་པ། སྤྱིར་ནི་འཕན་ཡུལ་
འདོན་མཆོད་ལ། རྣམ་དག་ཡུམ་གྱི་དཀྱིལ་འཁོར་དང་། ཀུན་དབྱིངས་ཡབ་ཀྱི་དཀྱིལ་
འཁོར་དང༌། ཀུན་འབྱུང་ཐབས་ཀྱི་དཀྱིལ་འཁོར་དང་། ཡོངས་རྫོགས་ཤེས་རབ་
དཀྱིལ་འཁོར་བཞི། འཕན་ཡུལ་དཀྱིལ་འཁོར་གཞུང་བཞི་ཡིན། དེ་ལས་གྱེས་པ་བརྒྱ་
རྩ་བརྒྱད། སྒྲིབ་སྦྱོང་ཚོགས་རྫོགས་བོན་ཡིན་ནོ། །གཡུང་དྲུང་སེམས་དཔའ་དེ་བཞིན་
ཤེས། མི་བརྗེད་པའི་དབང་བསྐུར་རོ། །ཞེས་གསུངས་ནས། མངའ་དབུལ་དང་ཞལ་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བསྲོས་ནས་བཀྲ་ཤིས་པར་མཛད་དོ། །
དེ་ནས་ཐེག་པ་ལྔ་པ་དགེ་བསྙེན་གྱི་བོན་ལ། རྒྱུ་འབྲས་རྣམ་པར་འབྱེད་པ་གཏན་
ལ་ཕབ་སྟེ་ཚངས་པ་གཙུག་ཕུད་ལ་སོགས་ལ་བཤད་དོ། །བདེ་བར་གཤེགས་པ་སྐུ་
གདུང་དང་ཚ་ཚ་དང་མཆོད་གཏོར་དང་བླ་མེད་ཕར་ཕྱིན་གྱི་དགེ་སྤྱོད་རྣམས་གཏན་
ལ་ཕབས་ཏེ་བསྟན་ནོ། །དེ་ནས་ཀྱང་སྟོན་པ་འཁོར་བཅས་རྣམས། འདུལ་བ་ཁྲིམས་
ཀྱི་གླིང་ལ་བྱོན་ནས། ཐེག་པ་དྲུག་པ་དྲང་སྲོང་གི་མདོ་རྩ་གཏན་ལ་ཕབས་ཏེ། རྣམ་
དག་གཙུག་ཕུད་ལ་སོགས་ལ་བསྟན་ནོ། །དེ་ནས་སྟོན་པ་གཙོ་འཁོར་རྣམས། འོལ་
མོ་ལུང་རིང་གི་ལྷོ་ཤར། བདུད་འདུལ་སྔགས་ཀྱི་གླིང་ལ་བྱོན་ནས། ཐེག་པ་བདུན་
པ་ཨ་དཀར་གྱི་བོན་ལས་གསས་མཁར་གསང་བ་སྒོ་དགུ་གཞུང་སྐབས་ཆ་ལག་དང་
བཅས་པ་རྣམས་གཏན་ལ་ཕབས་ཏེ། གསང་བ་འདུས་པ་ལ་བསྟན་ནོ། །དེ་ནས་ཡང་
ལྷོ་ཕྱོགས་བྱང་ཆུབ་ཀྱི་གླིང་ལ་བྱོན་ནས། ཐེག་པ་བརྒྱད་པ་ཡེ་གཤེན་གྱི་བོན་རྣམས་
གཏན་ལ་ཕབས་ཏེ། ཡེ་གཤེན་གཙུག་ཕུད་ལ་བསྟན་ནོ། །ནུབ་ཕྱོགས་མི་གཡོ་བསམ་
གཏན་གྱི་གླིང་ལ་བྱོན་ནས། སྟོན་པས་ཐེག་པ་དགུ་པ་བླ་མེད་ཐེག་པའི་བོན། རྒྱུ་
འབྲས་གཉིས་སུ་མེད་པའི་དོན་གཏན་ལ་ཕབས་ཏེ། ཚད་མེད་གཙུག་ཕུད་ལ་བསྟན་
ནོ། །
༧ དེ་ནས་སྟོན་པ་སྐུ་མཁར་བར་པོ་སོ་བརྒྱད་དུ་བཞུགས་ནས། ནམ་མཁའི་
ཁམས་གཞའ་ཚོན་འོད་ཟེར་གྱི་ནང་ནས་མཐིང་གི་བྱ་ཁྱུང་དང་། མགུལ་དུ་རིན་པོ་
ཆེའི་བྱང་བུ་ལ་ཆིབས་ཀྱི་ཡི་གེ་བྲིས་ནས་བཏག་པ། དེ་ལ་བྱ་བྲན་གྱི་ཚོགས་སྤུ་མཚན་
མི་གཅིག་པ། བལྟས་ན་མཚར་བ་སུམ་བརྒྱ་དྲུག་ཅུའི་བསྐོར་ནས་སྟོན་པའི་དྲུང་དུ་
འཁོད་དོ། །དེ་ནས་འདབ་ཆགས་ཀྱི་རྒྱལ་པོ་དེས། ཏ་རན་ཀའི་སྐད་དང་། སང་ཁྲི་
ཏའི་སྐད་དང་། ཀ་པི་ཏ་ལྷའི་སྐད་དང་། སྲིད་པ་གསུམ་ལ་བསྒྲོག་པའི་སྐད་བསྒྱུར་
56

མདོ་སྡེ། དྲི་མེད་རྩ་བའི་མདོ།
ནས། སྟོན་པ་ལ་བསྟོད་ཚིག་དང་སྐད་རིགས་མི་མཐུན་པ་སུམ་བརྒྱ་དྲུག་ཅུ་བསྒྱུར་
རོ། ། དེ་ལ་སྟོན་པ་ཡང་ངོ་མཚར་སྐྱེས་ནས། བྱ་ཁྱུང་གི་རྒྱལ་པོ་ལ་ཆིབས་ཏེ་འཁོར་
རྣམས་དང་བཅས་ནས། རི་གཡུང་དྲུང་དགུ་བརྩེགས་གི་རྩེར་ཤེལ་གྱི་རྡོ་རིང་གི་ཁར་
བཞུགས་ནས། འཁོར་ཡེ་གཤེན་སུམ་བརྒྱ་དྲུག་ཅུ་དང༌། ལྷ་ཀླུ་མི་གསུམ་གྱི་རྒྱལ་པོ་
རྣམས་དང་ཐབས་ཅིག་ཏུ་བཞུགས་ཏེ། སྐད་རིགས་སུམ་རྒྱ་དྲུག་ཅུའི་ལོ་ཙཱ་བསྒྱུར་ཏེ།
དེ་ཡང་རྩ་བའི་སྐད་ཆེན་སྡེ་ལྔ་དང་། དེ་ལས་གྱེས་པའི་འགྲོ་དྲུག་སྤྱིའི་རང་སྐད་དང་།
སྒོས་སུ་ལྷོ་འཛམ་བུ་གླིང་དུ་སྐད་རིགས་སུམ་བརྒྱ་དྲུག་ཅུ་ཡོད་དེ། གྲོལ་ཕུགས་ནི་
ལྷའི་སྐད་རིགས་དྲུག་ལས་གྲོལ་བའོ། །དེའི་ནང་ནས་སྐད་ཀྱི་དྭངས་མ་ཚིག་གི་འབྱུང་
གནས་ལ། སྐད་རིགས་ཆེན་པོ་བཅུ་འཆོལ་མེད་གྱི་སྐད་བཞི། དེ་ལས་སོ་སོར་གྱེས་
པའི་སྐད་རིགས་སུམ་བརྒྱ་དྲུག་ཅུ་རུ་བསྒྱུར་རོ། །ཁྱད་པར་འོལ་མོ་གླིང་ཆེན་ན་སྐད་
རིགས་སུམ་བརྒྱ་དང་དྲུག་ཅུ་རྩ་བཞི་ཡོད་དེ། དེ་ཡང་དག་པ་གཤེན་གྱི་གསུངས་པའི་
གཡུང་དྲུང་ལྷའི་སྐད་ནི། གཡུང་དྲུང་ཞེས་བྱ་བ་ནི། བོན་ཉིད་མི་འགྱུར་བའི་ཀློང་
ནས། བོན་ཅན་མཚན་མ་འགག་པ་མེད་པ་ལ་སྒྲ་སྐད་གང་གི་ཡང་བསྒྱུར་དུ་མེད་
དེ། རང་དབང་གི་བསྒྱུར་བའི་སྐད་དོ། །ལྷའི་ཞེས་པ་ནི་དམུ་གཤེན་ལྷའི་གདུང་ལས་
འཆད་ཅིང་བྱིན་གྱིས་རླབས་ཏེ། མི་རྗེ་ལྷ་ཡི་དབང་པོ་རུ་བྱོན་པས་ན་ལྷ་ཞེས་བྱའོ། །
སྐད་ཅེས་པ་ནི་དུས་གསུམ་གྱི་བདེ་བར་གཤེགས་པ་ཐམས་ཅད་ཀྱིས། བོན་གྱི་སྒོ་མོ་
བརྒྱད་ཁྲི་བཞི་སྟོང་སྐད་ལ་དྲངས་ཏེ་གསུངས་པས་ན་སྐད་དོ། ། དེ་ནི་འགྱུར་བ་མེད་
པའི་སྐད་དོ། །གང་ཟག་མིའི་སྐད་ནི་འགྲོ་བ་རང་རང་སྤྱིའི་སྐད་དོ། །དེ་ལྟར་བསྒྱུར་
ཞིང་བློ་སྦྱང་བ་དང་། ཕྱོགས་བཅུར་སྤེལ་བ་ལ་བརྩོན་པར་གྱིས་ཤིག །ཅེས་བཀའ་
བསྩལ་ཏོ། །
༧ དེའི་ཚེ་དེའི་དུས་ན། གནས་མཆོག་འོལ་མོ་ལུང་རིང་གི་བྱང་ཤར། གཅན་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཟན་འཁྲོ་བའི་གླིང་། ཁྱི་ན་ཚུག་གི་ཡུལ་བྱ་བ་ཡོད་དོ། །དེའི་དབུས་སུ་མཁར་བ་ཝ་
བིང་ཐོག་གི་ནང་ན། སྔོན་གཅན་གཟན་གྱི་རྒྱལ་པོ་འཁྲོ་བ་ལ་བུ་དགུ་ཡོད་པའི་ཆེ་བ་
མི་དང་འཚོས་པ་ལས། ཀུ་གུ་ར་ཙ་ཞེས་བྱ་བ། སྲིད་པ་བསྐོ་བཞག་གི་དུས་སུ་རྒྱལ་ས་
རུ་བཏོན་པ། དེ་དང་མོན་མོ་བྷ་ལེ་གཉིས་འཚོས་པ་ལ། བུ་གཉིས་བྱུང་སྟེ། གཅེན་པོ་
ཁྱི་ཁྱོན་དང་། གཅུང་པོ་ཁྱི་ཐན་གཉིས་བྱུང་སྟེ། ཁྱི་ཁྱོན་ནི་གདུག་པ་གཞན་ལས་ཅུང་
ཙམ་ཆུང་བ། སྨྲ་བ་ཉན་ཙམ་ཞིག་བྱུང་བས་རྒྱལ་ས་རུ་བཏོན་ནོ། །ཁྱི་ཐན་ཤིན་ཏུ་
གདུག་པ་ཆེ་བ་ཞིག་བྱུང་བས་ཞིང་ཁམས་གཞན་དུ་སྤྲུགས་སྟེ་བཏང་ངོ༌། །གཅེན་པོ་
དང་རྨངས་རིགས་རྡོལ་པའི་བུ་མོ་ས་ར་བྷུ་མ་ལི་གཉིས་ལ་བུ་བཞི་ཡོད་པའི། གཅེན་
པོ་གུ་ནེ་ར་ཙ་རྒྱལ་ས་རུ་བཏོན་ནོ། །གཅུང་པོ་ཀུ་ལི་རལ་ཆེན་དང༌། གུ་བྷི་རྣ་ཚུག་
དང་། གུ་ལེ་གདོང་ཐུང་གསུམ་ནི་བློན་པོ་དང་དེད་དཔོན་དང་འབངས་སུ་བསྐོས་
སོ། ། དེ་ལ་ཚོ་བཅོ་བརྒྱད་དུ་གྱེས་ཏེ། ལུས་པོ་ནི་མི་ལ་རིག་པ། མགོ་བོ་གཅན་གཟན་
ལ་རིག་པ། འཁྲོ་གཏུམ་རྒོད་པའི་གླིང་དུ་ཆགས་སོ། ། གུ་ནེ་ར་ཙ་དང་རྒྱལ་མོ་ཨ་ཤེལ་
གཉིས་ལ། མི་རབས་གསུམ་ལ་གཅིག་རྒྱུད་དུ་བྱུང་སྟེ། གུ་ནེ་ཧོ་ཅི་ར་ཙ། དེའི་སྲས་
གུ་ནེ་བྷ་བ་ར་ཙ། དེའི་སྲས་གུ་ནེ་དར་མ་ར་ཙ། དེའི་རྗེ་རིགས་གི་བུ་མོ་ལ་ལོ་གསེར་
སྒྲོན་བྱ་བ་ཁབ་ཏུ་བཞེས་ཏེ། སྲས་གུ་ནེ་སིང་ང་ར་ཙ་བྱ་བ་ཞིག་འཁྲུངས་ཏེ། རྒྱལ་བུ་
དེ་ནི་ཡབ་མྱེས་གང་དང་ཡང་མི་འདྲ་བར། ཤེས་རྒྱུད་འཇམ་པ། མི་ལ་རིག་ཤེས་ཆེ་
བ་ཞིག་བྱུང་སྟེ། རྒྱལ་བུ་དེ་ནི། རྒྱལ་ཁམས་ཀུན་གྱིས་བཀུར་རོ། །དེས་རྗེ་རིགས་ཀྱི་བུ་
མོ་ཉི་མ་མཛེས་མ་ཁབ་ཏུ་བཞེས་སོ། །དེ་ནས་རྒྱལ་བུ་དེས་ཡབ་ཡུམ་རྒྱལ་བློན་རྣམས་
ལ་སྨྲས་པ། འོ་སྐོལ་སྟག་གཟིག་ཁྲོམ་པའི་གླིང་ཆེན་འདིར། ནང་གླིང་བར་གླིང་
རྣམས་ནི་ག་ལ་བ། ཕྱིའི་གླིང་ཆེན་ཙམ་ཞིག་མ་ཐོབ་པར། ཡུལ་ཆུང་མཐའ་འཁོབ་
གླིང་ཕྲན་འདི་བཞིན་ཐོབ། གཅན་གཟན་ཁྲོམ་པས་མཐོང་ན་མི་དང་འདྲ། ཡན་ལག་

མདོ་སྡེ། ། དྲི་མེད་རྩ་བའི་མདོ།
སུག་བཞི་གཙུག་ནས་མི་འགྲོ་ཙམ། འགྲོ་བ་མི་ཡིས་མཐོང་ན་ཁྱི་དང་འདྲ། རྔ་མ་ཁུར་
ནས་རལ་པ་མི་བསིག་ཙམ། གང་ཡང་མིན་པའི་ཆོལ་མེན་འདི་འདྲ་བ། སྲིད་པ་ཕྱི་མ་
བསྐོས་པ་གཅིག་ཀྱང་མེད། འཛམ་གླིང་སོག་ཀར་སྐྱེས་པ་འདྲ་འདྲ་ལ། སྡུག་བསྔལ་
ལྷག་པ་འཐབ་བརྩོད་ལས་འདི་ཐོབ། གཅེར་བུར་དབུ་ནག་མིའི་ཐན་དུ་མཐོང་། ཞིང་
ཁམས་གཞན་དུ་མངའ་དབང་ཅི་འདྲ་བཞུགས། མངའ་བཙན་དེ་ལ་ལུང་ཞིག་ཞུ་རུ་
འགྲོ། གལ་ཏེ་འདི་ལ་ཐབས་དང་བློ་མེད་ན། བདག་ནི་ཞིང་ཁམས་གཞན་དུ་འཁྱམ་
དུ་འགྲོ། ཞེས་སྨྲས་སོ། །
དེ་ལ་རྒྱལ་བུའི་བཙུན་མོས་སྨྲས་པ། གསོན་དང་རྒྱལ་པོ་ཡབ་ཡུམ་བློན་འཁོར་
འབངས། ཁོ་མོ་བདག་ནི་ཅི་ཡང་ཤེས་མིན་སྟེ། བསམ་པའི་ཚིག་ལ་ཁར་བཏོན་
འགལ་བ་མེད། ལར་ཡང་གནས་ལ་སྨད་པ་མ་ཡིན་ཏེ། ཡུལ་ངན་མཐའ་འཁོབ་མ་
དག་གནས་འདིར་སྐྱེས། གདུག་པ་གཅན་གཟན་རྒྱུད་ལ་མིའི་ཚ། ཞེ་རྩ་བླུན་ལ་ང་
རྒྱལ་ཅུང་ཆེ་ཙམ། ཁྱེད་ཅག་ཡུལ་ཆུང་འདི་འདྲ་མི་དགོས་དང་། ངེད་ནི་རྗེ་རིགས་
རྒྱལ་ས་རབ་གཅིག་ཡིན། འོ་སྐོལ་བར་ན་བསོད་ནམས་དགུ་འགྱུར་མཆིས། དེས་
ཀྱང་དམུ་རིགས་རྒྱལ་ལ་ཞུ་བ་ཡིན། ཁོ་མོ་བདག་གི་ཁ་ལ་ཉན་པ་ན། འུ་བུའི་ཞིང་
ཁམས་འདིའི་ནུབ་ཕྱོགས་ན། དམུ་རིགས་འཕྲུལ་གྱི་རྒྱལ་པོའི་རྒྱལ་ས་ཡོད། ད་ལྟ་དམུ་
སྲས་བསྟན་པའི་མངའ་བདག་བཞུགས། བདག་གི་ཡབ་མྱེས་རྣམས་ཀྱང་མཇལ་དུ་
སོང་། འདི་ལ་ཕན་པའི་ཚེ་རྟགས་ཡིག་ཚང་ལོན། ཕྱི་མ་ཕན་པའི་གཡུང་དྲུང་བོན་
སྤྱོད་ཡོད། ངན་པ་རྟོག་འདོད་ཅན་རྣམས་མི་དགོས་དང་། ལྷ་དབང་བརྒྱ་བྱིན་ཡིན་
ཡང་ཞབས་ནས་བཏེགས། ལས་ཀྱི་གཤིན་རྗེ་ཡིན་ཡང་ཅི་བཅོལ་ཉན། རྒྱལ་པོ་ཡབ་
སྲས་གཞན་ལས་དཔག་འདོད་ན། སྙིང་ལ་དམར་པའི་ནོར་དང་རྫས་ཁྱེར་ལ། དམུ་
རིགས་འཕྲུལ་གྱི་རྒྱལ་ས་ཆེན་པོར་སོང་། འགྲོ་བ་མིའི་བག་དང་ལྡན་པར་གྱིས། སྙན་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པའི་ངག་གི་བརྡ་ཚིག་འཕྲོད་པར་གྱིས། འདིའི་ཆེ་བ་ཕྱི་མའི་དོན་ཆེན་འགྲུབ། སྟོན་
པའི་སྒྲོན་མ་སྤྱན་འདྲེན་གྱིས་ལ་ཤོག །གལ་ཏེ་སྟོན་པ་སྤྱན་འདྲེན་མི་བྱེད་ན། བདག་
ནི་ཞིང་ཁམས་གཞན་དག་གཅིག་ཏུ་འགྲོ། །ཞེས་ཟེར་ནས་གནད་ཚིག་ཕྱུང་ངོ༌། །དེ་
ལ་རྒྱལ་བློན་གཙོ་འཁོར་རྣམས་གྲོས་བྱས་ནས། བཙུན་མོ་འདིའི་འོ་སྐོལ་རྒྱལ་བློན་ལ།
ཁྱད་གསོད་དང་གམ་ཚིག་ཆེ་བར་འདུག་སྟེ། རིགས་ཀྱི་མི་མོ་ཤེས་རིགས་ཅན་ཞིག་
འདུག་པས། བརྩེ་བའི་ཚིག་ལ་བྱམས་པ་མེད་བྱ་བ་ཡིན། རྒྱལ་བུ་རང་ཡང་གལ་མེད་
དུ་འགྲོ་ཟེར་བས། ཁོ་རང་གི་རིང་ལ་འདི་བས་ལྷག་པ་ཞིག་འོང་སྲིད་ཟེར་ནས། རྒྱལ་
བུ་དེད་དཔོན་དུ་མ་དང་བཅས་ནས་དམུ་རིགས་རྒྱལ་པོའི་དྲུང་དུ་ཆས་སོ། །དེ་ནས་
ལམ་དུ་ཟླ་བ་བཅུ་གསུམ་གྱི་བར་དུ་འོལ་མོ་ལུང་རིང་དུ་ཕེབས་སོ། ། །
དེའི་ཚེ་སྟོན་པ་ནི་རྒྱལ་ས་བར་པོ་སོ་བརྒྱད་ཀྱི་དབུས་སུ་བཞུགས་ཏེ། འཁོར་རྣམས་
ལ་གསུངས་པ། སང་ཉི་མའི་རྩེ་ལ་མཐའི་མི་མང་འོང་བར་འདུག་པས། ཁྱེད་རྣམས་
ཀྱིས་སྐུ་རེ་དང་འཕྱ་བ་མ་བྱེད། ཀུན་གྱིས་མདུན་ནས་བསུས་ཤིག་ཅེས་བཀའ་བསྩལ་
ཏོ། །དེར་སང་ཉི་མའི་རྩེ་ལ། ཆོལ་མེན་ཅན་གྱི་མི་གཅིག །རྔ་མོང་དཔུང་དཀར་ཞིག་
ལ་བཅིབས། འཁོར་མང་པོས་བསྐོར་ནས་བྱུང་ངོ༌། ། དེ་ནས་ཁྱེའུ་དང་བུ་མོ་མང་
པོས་བསུས་ནས། རྒྱལ་ས་ཡང་ཐོག་ཏུ་ཁྲིད་ནས་སྟོན་པ་དང་ཞལ་མཇལ་ལོ། །རྒྱལ་
བུ་ཡང་བག་དང་ལྡན་པར་བྱས་ནས། ཉ་ཕྱིའི་ཐོད་པ་རིན་པོ་ཆེའི་སྣོད་དུ། རྫས་ཀྱི་
ནོར་བུ་རིན་པོ་ཆེ་བཞག་ནས་སྟོན་པ་ལ་ཕུལ་ཏེ། ཞེ་ས་དགུ་ཕྲུག་ཕུལ་ནས་གུས་པས་
འདུད་དོ། །དེ་ལ་སྟོན་པ་ཡང་ཞལ་འཛུམ་པར་མཛད་ནས་བཀའ་སྩལ་པ། ལེགས་སོ་
རྒྱལ་བུ་དམ་པ་ལེགས། ཁྱོད་ནི་བཀྲ་ཤིས་རྫས་བརྒྱད་སྣོད། ང་ནི་ནོར་བུ་རིན་པོ་ཆེ།
སྣོད་དང་བཅུད་གཉིས་འཛོམས་པ་ཡི། ཐབས་དང་རྟེན་འབྲེལ་ཤིན་ཏུ་ལེགས། ཞེས་
གསུངས་ནས་སྣོད་བཅུད་ཕྱག་ཏུ་བཞེས་སོ། །
60

མདོ་སྡེ། དྲི་མེད་རྩ་བའི་མདོ། །
དེ་ནས་རྒྱལ་བུ་དེས་སྟོན་པ་ལ་གསོལ་པ། རྒྱལ་བའི་སྲས་པོ་འགྲོ་བའི་དོན་མཛད་
ལགས། བདག་ཅག་འདི་རུ་མཆིས་པའི་དོན་ཆེད་ནི། འདི་དང་ཕྱི་མའི་སྒྲིབ་སྦྱོང་
ཚོགས་རྫོགས་ཕྱིར། གཡུང་དྲུང་བོན་གྱི་གདམས་པ་ཞུ་བ་དང་། ཉེས་པའི་ལས་སྤྱོད་
ལེགས་པར་བསྒྱུར་བའི་ཕྱིར། མི་མཇེད་འཇིག་རྟེན་སྟོན་པས་འདུལ་བ་ལ། བཟང་
ངན་གནས་ལ་སྤང་བླང་ཐབས་མ་མཆིས། ཞིང་ཁམས་དག་པའི་གནས་ལ་གདུལ་
བྱ་སླ། མ་དག་མཐའ་འཁོབ་འགྲོ་བ་འདུལ་བ་དཀའ། བདག་གི་ཡུལ་དུ་ཅིས་ཀྱང་
འབྱོན་པར་ཞུ། ཞེས་གསོལ་ཏོ། ། དེ་ལ་སྟོན་པས་བཀའ་སྩལ་པ། སེམས་ཅན་མོས་
པ་བཅག་ཏུ་མི་རུང་ཞིང་། མཐའ་མི་དད་པ་མི་ལྡོག་དོན་ཆེད་དུ། དར་ཅིག་ཁྱེད་ཀྱི་
ཡུལ་དུ་འགྲོ་བར་བྱ་གསུངས་ནས། སྟོན་པ་ཁྲི་ཝེར་སྤུངས་ནེ་བྱ་བ་དེ། གཡུང་དྲུང་
སེམས་དཔའ་མང་པོའི་འཁོར་དང་བཅས་ནས་རྒྱལ་བུའི་ཡུལ་དུ་གཤེགས་སོ། །དེར་
ཁྱི་ཁྱོན་གྱི་རྒྱལ་བློན་འབངས་འཁོར་དང་བཅས་པས་རོལ་མོ་སྣ་ཚོགས་ཀྱིས་བསུས་
ནས། རྒྱལ་ས་ཡང་ཐོག་ཏུ་སྤྱན་དྲངས་ནས་གུས་པར་འདུད་དོ། །མཆོད་པ་ཕུལ་
ལོ། །དེ་ནས་སྟོན་པས་དེར་འཚོགས་པ་རྣམས་ལ། རྒྱུ་འབྲས་ཀྱི་བོན་དང༌། ཚོགས་
རྫོགས་སྒྲིབ་སྦྱོང་གི་ཡན་ལག་རྣམས་གཏན་ལ་ཕབ་སྟེ་བཤད། གསས་ཁང་བ་གམ་ལྷ་
རྩེ་ཞེས་བྱ་བ་བཞེངས་སུ་གསོལ་ཏེ། བྱམས་ལྡན་རྒྱལ་བའི་དཀྱིལ་འཁོར་ཞལ་ཕྱེ་ནས།
མངའ་དབུལ་དང་རབ་གནས་ཞལ་བསྲོ་མཛད་པས། དེའི་ཚེ་རྒྱལ་པོ་དར་མ་ར་ཙ་
ལ་སོགས་ཡུལ་ཁམས་དེའི་སེམས་ཅན་ཐམས་ཅད་ཀྱིས། བྱམས་ལྡན་རྒྱལ་བའི་དཀྱིལ་
འཁོར་གྱི་ལྷ་ཚོགས་རྣམས་ཀྱི་ཞལ་མཐོང་ནས་སངས་རྒྱས་ཏེ་སོང་ངོ༌། །
དེའི་དུས་སུ་རྒྱལ་བུ་ཁྲི་རྗེ་ར་ཙས་གསོལ་པ། ཐམས་ཅད་མཁྱེན་པའི་སྟོན་པ་
ལགས། བདག་ཅག་རྣམས་ནི་སྔོན་དང་ལས་ཀྱི་ཇི་ལྟར་འབྲེལ་བ་ལགས། དེ་ལ་
སྟོན་པས་བཀའ་སྩལ་པ། རྒྱལ་པོ་ཡབ་སྲས་དེ་ནི་འདི་ལྟར་རོ། །སྔོན་ཞིང་ཁམས་
61

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འདིའི་ཤར་ཕྱོགས་ཕར་འདས་ན། ཡུལ་ཡངས་པ་བདེ་ལྡན་བྱ་བ་ཞིག་ན། སྟོན་པ་
གཟི་བརྗིད་རབ་ལྡན་བྱ་བས་འདུལ་ལོ། །དེའི་ཞིང་ཁམས་ཞིག་ན་རྒྱལ་པོ་ཞི་བ་བདེ་
དང་། བཙུན་མོ་ཧ་རི་པན་ཏིང་བྱ་བ་གཉིས་ལ། སྲས་འོད་སྲུང་དང་། འོད་མཆོག་
དང་། འོད་བཟང་དཔལ་དང་གསུམ་མངའོ། ། དེ་ནས་གཅེན་པོ་ནི་བྱང་ཆུབ་སེམས་
དཔའ་དོན་ཡོད་དཔལ་གྱི་དྲུང་དུ་རབ་ཏུ་བྱུང་ནས། དྲང་སྲོང་ལེགས་པའི་བློ་གྲོས་
བྱ་བར་བཏགས་སོ། །གཅུང་པོ་གཉིས་ནི་རྒྱལ་ས་འཛིན་ནོ། །དེ་ནས་དྲང་སྲོང་དེས་
མཆེད་གཉིས་ལ་སྨྲས་པ། འོ་སྐོལ་དབང་ཆེན་རྒྱལ་པོར་སྐྱེས་མོད་ཀྱང༌། ཟས་ནོར་
ལོངས་སྤྱོད་སྒྱུ་མ་གཡེང་སྣོན་པས། གཏན་དུ་ཐར་མེད་མཛོ་མོ་ཚྭ་འཐུང་འདྲ། དེ་
ཕྱིར་ལོངས་སྤྱོད་དགེ་བའི་ཕྱོགས་སུ་ཐོངས། ཁྱེད་རང་རྣམས་ཀྱང་དགེ་བསྙེན་སྒོར་
ཙམ་ཞུགས། རྒྱལ་ཁམས་ཀུན་ཀྱང་དགེ་ལ་བཙུད་པར་མཛོད། ཅེས་གསུངས་པ་
ལ། རྒྱལ་བུ་འབྲིང་པོ་ནི་ཁ་ལ་ཉན་ཙམ་མོ། །གཅུང་པོ་ནི་ཤིན་ཏུ་མི་ཉན་པར། འོ་
སྐོལ་སྤུན་ཟླ་མཉམ་དུ་སྐྱེས་པ་ལ། ཁྱོད་ཉིད་རྒྱལ་པོའི་མུ་ནས་དམངས་སུ་འཁྱམས།
རྒྱལ་པོ་ནོར་མེད་སྤྲང་པོ་ཅི་མི་འདྲ། ལར་ཡང་དཀོར་ནོར་ལོངས་སྤྱོད་ཡོད་མེད་
དང་། ཀུན་ལ་མངའ་དབང་བཙན་དང་མི་བཙན་ལ། དམངས་དང་རྒྱལ་པོ་གཉིས་
སུ་བྱུང་བ་ཡིན། རྒྱལ་བུ་གཅེན་པོ་ཁྱོད་རང་གང་དགོས་མཛོད། ཟེར་ནས་མ་ཉན་
ནོ། །དེ་ལ་གཅེན་པོའི་བསམ་པ། ཁོའི་ཟེར་ཡང་ཐབས་མཁས་པར་བྱས་ནས། རྒྱལ་
ཁམས་ཕྱེད་ཙམ་དགེ་བ་ལ་ཨེ་ཚུད་བསམ་ནས་སྨྲས་པ། གསོན་དང་རྒྱལ་བུ་དམ་པ་
འོད་བཟང་དཔལ། ཟུར་ཙམ་བདག་གི་ཁ་ལ་ཉན་པ་ན། བདག་གི་རྒྱལ་སློད་དཀོར་
ནོར་ལོངས་སྤྱོད་ཀྱི། ཕྱེད་ཙམ་དྲིན་ཅན་ཕ་མའི་གསོ་རྐྱེན་གྱིས། ཕྱེད་དེ་རྒྱལ་བུ་ཁྱོད་
ཀྱི་རྒྱལ་སློད་གྱིས། རྒྱལ་བུ་འབྲིང་ལ་མི་དགོས་རང་སྤྱོད་ཙམ། ཁྱོད་རང་རྒྱལ་ས་དམ་
པ་གནོན་པ་དང་། སྟོང་ཁམས་ཕྱོགས་བཞི་རེ་བ་བསྐང་དགོས་པས། ལོངས་སྤྱོད་

མདོ་སྡེ། དྲི་མེད་རྩ་བའི་མདོ། །
ཡོད་ན་ཁྱེད་ལ་དགོས་པ་ཡིན། དེ་བས་རྒྱལ་ས་དམ་པ་ཁྱོད་ཀྱིས་ཟུངས། འབྲིང་པོ་
ཆེ་ཡང་ཟུར་དུ་སྡོད་པར་གྱིས། ཞེས་སྨྲས་པས་ཁོ་ཡང་སེམས་ཞི་སྟེ། རྒྱལ་ས་དང་
ལོངས་སྤྱོད་ནི་ད་ང་རང་ལ་ཡོད། གཅེན་པོས་བཀའ་བཅད་པས་སུས་ཀྱང་སྒྱུར་དུ་ནི་
མེད་པར་ཉན་བསམ་ནས། ལེགས་སོ་ང་ནི་དགེ་བ་སྤྱོད་པ་ཙམ་མི་འོང་སྟེ་ཁྱེད་རང་
རྣམས་གང་དགར་སྤྱོད་ཅིག་ཟེར་རོ། །དེར་རྒྱལ་བློན་རྣམས་གྲོས་སུ་བགྱིས་ཏེ། རྒྱལ་
སློད་གོང་ལྟར་བགོས་ནས། བདེ་བར་གཤེགས་པའི་གསས་ཁང་ཆེན་པོ་ཞིག་བཞེངས་
ནས། མངའ་དབུལ་དང་རབ་གནས་རྒྱ་ཆེན་པོ་བྱས་ཏེ། དགེ་བ་མཐར་གྲུབ་བོ། ། དེ་
ཡང་དགེ་བའི་རྩ་བ་དང་སྨོན་ལམ་གྱི་མཐའ་བཙན་ནས། སྔོན་གྱི་དྲང་སྲོང་ནི་ད་ལྟའི་
སྟོན་པ་བདག་ཉིད་དོ། །སྔོན་གྱི་ཡབ་ཡུམ་གཉིས་ནི་བདག་གི་ཡབ་ཡུམ་གཉིས་སོ། །
འབྲིང་པོ་ནི་ད་ལྟའི་བསམ་འགྲུབ་དཔལ་ཉིད་དོ། །སྔོན་གྱི་བཙུན་མོ་ནི་ད་ལྟའི་ཉི་
མ་མཛེས་ཉིད་དོ། །སྔོན་གྱི་གཅུང་པོ་ཡབ་ཡུམ་གཉིས་ནི། ད་ལྟའི་རྒྱལ་པོ་ཡབ་ཡུམ་
གཉིས་སོ། །ཡུལ་འདིར་ལྷན་ཅིག་སྐྱེས་ཤིང་། བདག་གི་གདུལ་བྱར་གྱུར་པ་ལགས་
སོ། །ཞེས་བཀའ་བསྩལ་ཏོ། །རྒྱལ་བུ་ཁྲི་རྗེ་ར་ཙ་རབ་ཏུ་བྱུང་ནས། དོན་ཡོད་དཔལ་
སྐྱོངས་བྱ་བར་བཏགས་ནས་གསས་ཁང་གི་བདག་ཏུ་བསྐོས་སོ། །སྟོན་པ་འཁོར་དང་
བཅས་པ་རྣམས་ནི། གཅན་གཟན་འཁྲི་བའི་འགྲོ་དོན་མཐར་ཕྱིན་ནས། སླར་འོལ་མོ་
ལུང་རིང་དུ་གཤེགས་སོ། །
༧ དེའི་ཚེ་དེའི་དུས་ན། སྟོན་པ་གཤེན་རབ་ནི་རྒྱལ་ས་བར་པོ་སོ་བརྒྱད་ཀྱི་ཕྱི་
རོལ། གྲོང་ཁྱེར་ཡངས་པ་ཅན་གྱི་དབུས་དཀྱིལ་དུ། ལྷ་ཀླུ་མི་གསུམ་གྱི་འཁོར་རྣམས་
ལ། འཕྲུལ་ངག་བདེན་པའི་བོན་སྟོན་ཅིང་བཞུགས་ཙ་ན། ཡུལ་དེའི་ལྷོ་ཕྱོགས་ན།
བུད་མེད་སེར་མོ་གཡུའི་རལ་པ་ཅན། ཕྱག་ན་གསེར་གྱི་བུམ་པ་བདུད་རྩི་བཅུད་ཀྱིས་
བལྟམས་ནས་བསྣམས་པ། གསེར་གྱི་ཕག་མོ་གཡུའི་སྣ་ལྗགས་ཅན་ཞིག་བཅིབས་ནས།
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འཁོར་ཁྱེའུ་དང་བུ་མོ་རང་འདྲ་བ་སྟོང་གིས་བསྐོར་ནས་བྱུང་ངོ༌། །དེ་ནས་སྟོན་པའི་
དྲུང་དུ་འཁོད་ནས། སྐོར་བ་ནི་བྱས་སོ། །ལྷ་ཕྱག་ནི་འཚལ་ལོ། ། སྐུ་ཁྲུས་ནི་གསོལ་
ལོ། །གུས་པ་ནི་འདུད་ནས་གསེར་གྱི་བུམ་པ་སྟོན་པ་ལ་ཕུལ་ནས་གསོལ་པ། སྟོན་
པའི་སྒྲོན་མ་འགྲོ་བའི་དོན་མཛད་ལགས། འཇིག་རྟེན་ཁམས་ན་སེམས་ཅན་གྲངས་
མང་ཡང་། བསྟན་པ་རིན་པོ་ཆེའི་ཞབས་ནས་འདེགས་པའི་གཞི་མ་ནི། བདག་ཅག་
སའི་བདག་པོ་མངའ་དབང་དང་ལྡན་པ་ལགས་ཏེ་འགྲོ་དྲུག་གི་བརྟེན་གནས་སུ་སྲིད་
དོ། ། སྔོན་གྱི་སྟོན་པ་རྣམས་ཀྱང་བསྟན་པ་སྤེལ་བའི་དུས་སུ། བདག་གི་ཡུལ་དུ་ཕེབས་
ནས་ཞབས་ཀྱིས་བཅག་ཅིང་སྨོན་ལམ་བཏབ་པ་ལགས་སོ། །ད་ཡང་སྟོན་པའི་སྒྲོན་
མ་འགྲོ་བའི་མགོན། བདག་གི་ཞིང་ཁམས་གནས་དེར་གཤེགས་པར་ཞུ། དེ་ལ་སྟོན་
པས་གཤེགས་པའི་ཞལ་མར་གནང་སྟེ། ཡེ་གཤེན་གཡུང་དྲུང་སེམས་དཔའ་སུམ་བརྒྱ་
དྲུག་ཅུ་དང་བཅས་ཏེ། མེ་ཏོག་གི་ཆར་དང་འགྲོགས་ནས་གཤེགས་སོ། །ཡུལ་དེའི་ལྷོ་
ཕྱོགས་དབང་ཆེན་ས་བདག་གི་གླིང་མོན་ཡུལ་སུམ་བསྟོད་བྱ་བ་ན། གྲོང་ཁྱེར་ཆེན་པོ་
གབ་ཙེ་གླིང་ཆེན་གྱི་དབུས། ཕོ་བྲང་ཆེན་པོ་ཡང་རྩེ་འབུམ་གླིང་དུ་གཤེགས་སོ། །སྤྱིར་
ནི་ས་བདག་ཁྱབ་པ་དབང་ཆེན་ལ། ཚངས་རྒྱུང་གི་འཇིག་རྟེན་ནི། གླིང་བཞི་རི་རབ་
རི་བདུན་དང་བཅས་པ་ལ། ཕོ་བྲང་གླིང་ཆེན་བཅུ་བདུན་ཡོད་སྟེ། དེ་ནི་བདག་
གཤེན་གྱི་བསྟན་པ་འཛིན་ཅིང་། དགེ་བ་ལ་སྤྱོད་པའི་གནས་སོ། །དེ་ནས་ས་བདག་
ཀླུ་གཉན་ཀུན་འཚོགས་ནས། རོལ་མོ་སྣ་ཚོགས་ཀྱིས་བསུས་ཏེ། རྒྱལ་ས་ཡང་ཐོག་ཏུ་
སྤྱན་དྲངས་སོ། །
དེ་ནས་ས་བདག་ཁྱབ་པ་དབང་ཆེན་གྱིས། གསེར་གྱི་འཁོར་ལོ་རྩིབས་སྟོང་དང་
ལྡན་པའི་དབུས་སུ། གསེར་གྱི་ཉི་ཟླ་ནོར་བུས་བརྒྱན་པ་ཞིག་སྟོན་པ་ལ་ཕུལ་ནས་
གསོལ་པ། ཨེ་མ་སྟོན་པ་བླ་ན་མེད། བསྐལ་བཟང་སངས་རྒྱས་ཐུ་བོ་སྲས། འཇིག་
64

མདོ་སྡེ། དྲི་མེད་རྩ་བའི་མདོ།
རྟེན་ཁམས་ཀྱི་མིག་གཅིག་པོ། བསྟན་པ་རིན་ཆེན་སྤེལ་བ་ལེགས། ད་ཡང་བརྟན་
པར་མཛད་དུ་གསོལ། ཅེས་གུས་པར་འདུད་དོ། ། དེ་ལ་སྟོན་པས་བཀའ་སྩལ་པ།
ལེགས་སོ་ལེགས་སོ་ཁྱེད་ལེགས་སོ། །ཁྱེད་ནི་འཁོར་ལོ་བསྒྱུར་བའི་རྒྱལ། འཇིག་རྟེན་
སྟོང་གི་མངའ་བདག་པོ། ང་ནི་ཉི་ཟླ་རིན་པོ་ཆེ། འཇིག་རྟེན་ཁམས་ཀྱི་སྒྲོན་མེའི་
མཆོག །སྣོད་དང་བཅུད་དང་འཛོམ་པ་ལ། དུས་དང་བསྟན་པ་ལོས་སུ་འབྱུང་། ད་
ཡང་བདག་གི་བསྟན་པ་ནི། དབང་ཆེན་རྒྱལ་པོ་ཁྱོད་ཀྱིས་སྐྱོངས། བདག་ཀྱང་ཁྱོད་
ལ་སྨོན་ལམ་བཏབ། ཁྱེད་ནི་ནམ་ཞིག་སངས་རྒྱས་ནས། འཁོར་བ་དབྱིངས་སུ་བསྒྲོལ་
བར་འགྱུར། ཅེས་བཀའ་བསྩལ་ཏོ། ། །
དེ་ནས་ཡང་སྟོན་པས་ཐུགས་ལ་དགོངས་ནས། ས་བདག་གི་རྒྱལ་པོ་དང་བརྟན་
མ་གཉིས་ཀྱིས། གསེར་གྱི་བུམ་པ་དང་འཁོར་ལོ་ཕུལ་བ་དང་། ལོ་མཛོད་བཅུ་གཉིས་
ཀྱི་ཐ་མ་ཕག་ལོ་ལ་ཕྱིན་པ་དང་། དུས་དང་རྟེན་འབྲེལ་འཛོམས་པ་ལས། ཤིན་ཏུ་
དང་སྤྲོ་བ་དང༌། ད་ཡང་བསྟན་པ་རིན་པོ་ཆེ་འདི་བརྟན་མི་བརྟན་གྱི་རྩ་བ་དབང་
ཆེན་ས་བདག་ལ་ཐུག་པས། འདི་ལ་བསྐོ་བ་དང་གཏད་གཉེར་བཅོལ་ན་ཤིན་ཏུ་དར་
བ་དང་། བརྟན་པ་རུ་དགོངས་ནས་འཁོར་རྣམས་ལ་བཀའ་སྩལ་པ། འདུས་པའི་
འཁོར་རྣམས་བདག་ནི་མཛད་པ་བཅུ་གཉིས་ཀྱི་དོན་ལ། དགུང་ལོ་གཅིག་བཞེས་
ནས། རྒྱུ་འབྲས་ཀྱི་བོན་ལ་འཇུག་ཚུལ་བསྟན་ཞིང་གཏན་ལ་ཕབ་སྟེ་རིམ་པར་སོང་
ནས། ད་ལྟ་དགུང་ལོ་བཅུ་གཉིས་ལོན་ནས། བསྟན་པར་རབ་ཏུ་བརྟན་པ་དང་། ས་
བདག་ལྕམ་དྲལ་གྱི་དགུང་དོན་འགྲུབ་པ་དང་། ཕྱི་རབས་རྣམས་ལ་དཔེར་བསྟན་
པའི་ཕྱིར། བདེ་བར་གཤེགས་པའི་གསས་ཁང་གཅིག་བཞེངས་སུ་གསོལ་གྱིས། བསྐོས་
ནི་བདག་གི་བྱའོ། །གཞི་ནི་ས་བདག་རྒྱལ་པོས་ཟུང་། བཟོ་ནི་གར་མ་ལི་ཤོ་དང་།
འཛམ་གླིང་མཁས་པ་དྲུག་གི་གྱིས། ཞེས་གསུངས་ནས། ཡུལ་དེའི་ཤར་ཕྱོགས་མཚོ་
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གླིང་འདམ་བུའི་ཚལ་ལ། གབ་རྩེ་གླིང་དགུ་འདྲ་བའི་དཀྱིལ་དུ། གསས་ཁང་བ་རབ་
ཡོངས་འདུལ་ཞེས་བྱ་བ་བཞེངས་སུ་གསོལ་ཏེ། བདེར་གཤེགས་སྐུ་གདུང་བཞེངས་སུ་
གསོལ་བ་ནི། འདི་ལ་ཆ་གསུམ་མཉམ་པར་བགོས་པ་ལ། ཆ་གཅིག་ཕྱིའི་ཡུལ་དང་
གཞལ་ཡས་ཏེ། ཆ་གཅིག་ནང་གི་སྐུ་གཟུགས་མཆོད་པའི་རྫས། ཆ་གཅིག་རབ་ཏུ་
གནས་པའི་རིམ་པའོ། །དེ་གསུམ་ཟུང་འབྲེལ་སྒྲིབ་སྦྱོང་ཚོགས་གཉིས་རྫོགས། གང་
ཞིག་དེ་གསུམ་ཟུང་དུ་མ་འབྲེལ་ན། བྱིས་སྦའི་ས་ལ་མཁར་ཞིག་བརྩིགས་དང་འདྲ།
ཇི་ལྟར་ནམ་ཞིག་གང་ལ་ངེས་པ་མེད། གཏན་དུ་བརྟན་པ་ཐོབ་པར་ག་ལ་འགྱུར།
རབ་ཏུ་གནས་པའི་རིམ་པ་རྒྱས་ཐེབ་ན། སྲ་བརྟན་བྲག་ལ་བཙན་པོའི་མཁར་རྩིགས་
དང་། རིན་ཆེན་གསེར་ལ་ནག་ཚུར་ཐེབས་པ་འདྲ། བསྐལ་པར་སོང་ཡང་དེ་ལ་
འགྱུར་བ་མེད། དེ་ཕྱིར་བསྟན་པ་རིན་ཆེན་བརྟན་པ་དང་། བསྐལ་པའི་མཐར་ཡང་
ནུབ་པ་མེད་པར་འགྱུར། ཞེས་གསུངས་ཏེ་དཔལ་དུས་ཀྱི་འཁོར་ལོའི་དཀྱིལ་འཁོར་
ཞལ་ཕྱེས་ནས། མངའ་དབུལ་དང་ཞལ་སྲོས་མཛད་དོ། །དཔལ་དུས་ཀྱི་འཁོར་ལོའི་
མདོ་གཟུངས་མན་ངག་དང་བཅས་པ་གཏན་ལ་ཕབས་ཏེ། ས་བདག་གི་བོན་པོ་
གསེར་ཐུབ་ལ་གཉེར་དུ་གཏད་དེ། བ་རབ་ཡོངས་འདུལ་གྱི་བདག་ཏུ་བསྐོས་སོ། །དེ་
ནས་ཡང་སྟོན་པས་བཀའ་སྩལ་པ། ཉོན་ཅིག་བརྟན་མ་ལ་སོགས་འཁོར། བདག་གི་
མཛད་པ་བཅུ་གཉིས་ལས། ཡན་ལག་དྲུག་ཅུ་རྩ་གཅིག་སྟེ། དགུང་ལོ་རེ་ལ་མཛད་
པ་རེ། རེ་རེ་ལ་ཡང་བཞི་བཞི་སྟེ། དང་པོ་བསྟན་པའི་ཆགས་གནས་རེ། བར་དུ་
བསྟན་པའི་མཛད་སྲོལ་རེ། དེ་ནས་བསྟན་པ་རྗེས་བཞག་རེ། ཐ་མ་བསྟན་པའི་
གཏད་གཉེར་རེ། སྤྱི་རུ་བསྟན་དང་བྱེ་བྲག་བསྟན། སྒོས་སུ་བྱེ་བ་ས་ཡ་སྟེ། ཚད་ཀྱིས་
མི་ཟིན་གཞལ་མི་ལང་། དཔག་གིས་མི་དཔོག་བསམ་མཐའ་ཡས། ལྷ་མོ་ཁྱེད་ལ་
གཉེར་དུ་གཏད། བསྟན་པ་རིན་ཆེན་རབ་བརྟན་མཛོད། ཅེས་བཀའ་སྩལ་ཏོ། །དེ་
66

མདོ་སྡེ། དྲི་མེད་རྩ་བའི་མདོ།
ལ་ས་བདག་ལྕམ་དྲལ་ལ་སོགས་འཁོར་རྣམས་ཡིད་རང་སྟེ་སྟོན་པ་ལ་མངོན་པར་
བསྟོད་དོ། །སྟོན་པ་འཁོར་དང་བཅས་པ་རྣམས་ནི་ས་བདག་རྒྱལ་པོའི་འགྲོ་དོན་
མཐར་ཕྱིན་ནས། སླར་འོལ་མོ་ལུང་རིང་དུ་གཤེགས་སོ། །འདུས་པ་རིན་པོ་ཆེ་རྩ་བའི་
རྒྱུད་ལས། རྒྱལ་བུས་བཀའ་ཁྲིམས་བརྩལ་ནས། ལོ་མཛོད་བཅུ་གཉིས་ཀྱི་བསྟན་པ་
བཞག་པའི་ལེའུ་སྟེ་ལྔ་པའོ།། །། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། བསྟན་
པ་སྲིད་པ་གསུམ་ལ་སྒྲོགས་ཤིང་། ལྷ་ཀླུ་མི་གསུམ་གྱི་སློབ་མ་རྣམས་ལ་པེའུ་ཙེ་རྣམ་
པ་གསུམ་གྱི་བོན་བསྟན་པར་དགོངས་ནས། གསས་མཁར་ཤམ་པོ་ལྷ་རྩེའི་སྒོ་དྲུང་
དུ་གདན་སེང་གེའི་ཁྲི་ལ་བཞུགས་ནས། སྟོན་པའི་ཐུགས་ལས་འོད་ཟེར་བྱེ་བ་འབུམ་
ཕྲག་གྲངས་མེད་པ་སྤྲོས་སོ། །དེའི་ཚེ་འཁོར་གྱི་ནང་ནས་གཤེན་ཚངས་པ་གཙུག་
ཕུད་ཀྱིས་གསོལ་པ། ད་ལྟའི་སྐབས་སུ་ལོ་མཛོད་བཅུ་གཉིས་ཀྱི་བསྟན་པ་རྫོགས་པའི་
སྐབས་ཡིན་གསུངས་པ། དེའི་གཏན་ཚིགས་ཅི་ལྟ་བུ་ལགས། དེ་ལ་བཀའ་སྩལ་པ།
ཚངས་པ་གཙུག་ཕུད་དེ་ནི་འདི་ལྟ་སྟེ། བདག་འཇིག་རྟེན་གྱི་ཁམས་སུ་སྐྱེ་བ་མི་རུ་
བཞེངས་ནས། དགུང་ལོ་གཅིག་མ་བཞེས་ཀྱི་བར་དུ་རྒྱལ་ས་གནོན་པའི་ཚུལ་མཛད་
ནས། རིག་པའི་གནས་ལྔ་གཏན་ལ་ཕབ་སྟེ། འཇིག་རྟེན་གྱི་ཁམས་ཡོན་ཏན་གྱིས་
བརྒྱན་པར་མཛད་དོ། ། །
ད་ནི་དགུང་ལོ་གཅིག་བཞེས་ནས་གསས་མཁར་ཤམ་པོ་ལྷ་རྩེར་མཆོད་པ་ཕུལ་
ཞིང་། ཡེ་གཤེན་སེམས་དཔའ་བཅུ་གསུམ་ལ་སྤྱི་ཁྱབ་མན་ངག་ལུང་གི་བོན་བསྟན་
ནོ། །དེ་ནས་བར་པོ་སོ་བརྒྱད་དུ་བྱོན་ནས་རྒྱལ་བུའི་བཀའ་ཁྲིམས་བརྩལ་ནས། ཞིང་
ཁམས་ཞི་བདེ་སྙོམས་པར་མཛད་དོ། གཏོ་སུམ་བརྒྱ་དྲུག་ཅུ། དཔྱད་བརྒྱད་ཁྲི་བཞི་
སྟོང་གཏན་ལ་ཕབ་སྟེ། ཕྱ་གཤེན་ལེགས་རྒྱལ་ཐང་པོ་ལ་གཉེར་གཏད། མེ་ཏོག་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མཛེས་པའི་གླིང་ལ། དཀྱིལ་ཕུ་ཝེར་དཀར་པོ་མཆོད་ཅིང་། སྣང་སྲིད་ཁ་ཡོ་སྙོམས་
པའི་གཏོ་དང་དཔྱད་མཛད་ནས། གཏོ་གཞི་འཕྱིང་དཀར་གྱི་འོག་ནས་ས་འཛུལ་སྔོན་
མོ་གཅིག །ལུས་པོ་ཆུང་བ་མྱུར་མགྱོགས་ཆེ་བ། རྔ་མ་རིང་བ་ཞིག་བྱུང་ནས། གསེར་
གྱི་བྱེ་མ་མང་པོ་གཏོ་བཞིའི་ཕྱོགས་ཕྱོགས་སུ་སྤུངས་པས། གཏོ་གཤེན་གྱི་ཞལ་ནས།
ཡ་མཚན་ཅན་གྱི་སེམས་ཅན་སྤུ་མེད་བྱི་བྱི་བོ་འདི། མིང་ཡང་བྱི་བར་ཐོག་གསུངས་
པས། ལོའི་མགོ་བོ་བྱི་བ་ནས་བཟུང་བ་དང་། གཤེན་གྱི་དགུང་ལོ་རྩི་བ་ཡང་དེ་ནས་
བྱུང་ངོ༌། །
དེ་ནས་དགུང་ལོ་གཉིས་བཞེས་ནས། རི་གཡུང་དྲུང་དགུ་བརྩེགས་ཀྱི་ནུབ་ཕྱོགས་སུ།
གསས་མཁར་ཁྲི་སྨོན་རྒྱལ་བཞེད་ལ་མཆོད་པ་ཕུལ་ཏེ། གྱེར་སྒོ་བཞི་དང༌། གཅོང་
སྐད་བརྒྱད་དང་། གཏང་རག་བཞི་བཅུ་རྩ་གཉིས་ཐུགས་སུ་ཆུད་སྟེ། ཐེག་པ་གཉིས་
པ་སྣང་གཤེན་གྱི་བོན་གཏན་ལ་ཕབ་སྟེ། སྣང་གཤེན་གཙུག་ཕུད་ལ་གཏད་དོ། །མི་
ཡུལ་སྐྱི་འཐིང་དུ་བྱོན་ནས། ལྷ་གར་གསས་བཙན་པོ་མཆོད་ཅིང་བསྒོམ་པས། གསེར་
གྱི་གླང་པོ་ཆེ་རུ་སྤྲུལ་ནས་བྱོན་ནོ། །དེ་ལ་སྣང་གཤེན་གྱིས་ཞལ་ནས་ཡ་མཚན་ཅན་གྱི་
སེམས་ཅན་གཞན་དང་མི་འདྲ་བ། བག་ལྷོད་པ་ལྷའི་སྤྲུལ་པ་རབ་ཏུ་བརྟན་པ་ཞིག་
སྣང་བས། གར་གླང་སྟོབས་ཆེན་གསོལ་ལོ། །ཞེས་གསུངས་པས། ལོ་གླང་ལོ་བྱ་བ་དེ་
ནས་བྱུང་ངོ༌། །
དེ་ནས་དགུང་ལོ་གསུམ་བཞེས་ནས། བྱང་ཕྱོགས་གསས་མཁར་ཁོང་མ་ནེའུ་ཆུང་
ལ་མཆོད་པ་ཕུལ་ཏེ། རྫུ་འཕྲུལ་གྱི་བོན་རྣམས་ཐུགས་སུ་ཆུད་དེ། ཐེག་པ་གསུམ་པ་
འཕྲུལ་གཤེན་གྱི་བོན་རྣམས་གཏན་ལ་ཕབ་སྟེ་འཕྲུལ་གཤེན་གཙུག་ཕུད་ལ་གཏད་
དོ། །དབལ་གྱི་བྲག་ཕུག་རོང་ཆེན་དུ་སྟག་ལ་མེ་འབར་དང་ཐབས་ཅིག་ཏུ་བཞུགས་
ནས། ལྷ་དབལ་གསས་རྔམ་པ་མཆོད་ཅིང་བསྒོམ་པས་ནགས་ཚལ་གྱི་གསེབ་ནས་
68

མདོ་སྡེ། དྲི་མེད་རྩ་བའི་མདོ།
བཀྲ་གསལ་སྟག་ཅིག་བྱུང་བ་ལ། དབལ་བོན་གྱིས་ལྗགས་མཆིལ་ཐེབ་གཅིག་བཏབ་
པས། སྟག་གི་ཁ་ལ་མེ་འབར་ཏེ། དབལ་བོན་སྟག་ལ་མེ་འབར་ཞེས་པ་ཡང་དེ་ནས་
བྱུང་། ལོ་སྟག་ལོ་ཟེར་བ་ཡང་དེ་ནས་བྱུང་། །
དེ་ནས་དགུང་ལོ་བཞི་བཞེས་ནས། གྲོང་ཁྱེར་ལང་ལིང་ལ་ཞབས་འཆགས།
གསས་མཁར་ཁོང་མ་རུ་རིང་བཞེངས། ཤི་ཐབས་སུམ་བརྒྱ་དྲུག་ཅུ། འདུར་ཐབས་
བརྒྱད་ཅུ་རྩ་གཅིག་ཐུགས་སུ་ཆུད་ནས། ཐེག་པ་བཞི་པ་སྲིད་གཤེན་གྱི་བོན་གཏན་ལ་
ཕབ་སྟེ། སྲིད་གཤེན་གཙུག་ཕུད་ལ་གཏད་དོ། ། དེ་ནས་སྨྲ་ཡུལ་ཐང་བརྒྱད་དུ། སྲིད་
གཤེན་གཙུག་ཕུད་དང་ཐབས་ཅིག་ཏུ་བཞུགས་ནས། འདུལ་གསས་རྨའོ་མཆོད་ཅིང་
བསྒོམས་པས། ཡས་སྟག་གི་ནང་ནས་ར་བསྙེན་ཟ་རིང་ཞིག་བྱུང་བས། སྲིད་གཤེན་
གྱི་ཞལ་ནས། ལུས་པོ་སྤུང་པ། མགོ་བོ་ཆུང་བ། རྣ་བ་རིང་པ། མི་འདྲ་མི་མཚུངས་
པའི་སེམས་ཅན་ཞིག་སྣང་བས། གང་གི་ཡང་ཡས་སྟགས་སུ་འགྲོ་བ་ཞིག་འདུག་སྟེ།
ཡས་མོ་ཡོད་ཀྱི་མཚུངས་བཟང་གསུངས་ནས། ལོ་ཡོས་ལོའི་གཏན་ཚིགས་དེ་ནས་
བྱུང་ངོ༌། །
དེ་ནས་དགུང་ལོ་ལྔ་བཞེས་ནས། ཤར་ཕྱོགས་གཡུང་དྲུང་བཀོད་པའི་གླིང་དུ།
གཡུང་དྲུང་བཀོད་ལེགས་ཀྱི་མཆོད་རྟེན་བཞེངས་ཏེ། མདོ་སྡེ་ཆེན་པོ་གཞུང་བཞི་
དང་། ཡན་ལག་བཞི་བཅུ་རྩ་གཉིས་ཀྱི་གཞུང་དོན་ལ་འགྲེལ་ནས། ཀུན་རྫོབ་དང་
དོན་དམ་པ་གཉིས་ཀྱི་བོན་ཐུགས་སུ་ཆུད་སྟེ། ཐེག་པ་ལྔ་པ་དགེ་བསྙེན་གྱི་བོན་གཏན་
ལ་ཕབ་སྟེ། དགེ་བསྙེན་གཙུག་ཕུད་ལ་གཏད་དོ། །མཆོད་རྟེན་ལ་ཞལ་སྲོ་ཞིང་ཚངས་
པ་གཙུག་ཕུད་དང་ཐབས་ཅིག་ཏུ་བཞུགས་ཏེ། ལྷ་གཡུང་དྲུང་ཡེ་དབང་གི་རྒྱལ་
པོ་མཆོད་ཅིང་བསྒོམ་ནས། སྤྲིན་ཟིལ་གྱི་གསེབ་ནས་གཡུ་འབྲུག་སྔོན་མོ་གློག་གི་ལྕེ་
འབྱིན་པ་ཞིག་བྱུང་བས། ཚངས་པ་གཙུག་ཕུད་ཀྱི་ཞལ་ནས། འདི་ནི་སྒྲ་སྐད་ཀྱི་རྒྱལ་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པོ་དུས་ཚོད་ཀྱི་ཤན་འབྱེད་ཅིང་དུས་ཚོད་ལ་གྲགས་པ་ཞིག་འདུག་པས། རྒྱུ་འབྲས་ཀྱི་
ཤན་འབྱེད་དང་། སྙན་པ་ཕྱོགས་བཅུར་གྲགས་པ་རུ་འདུག་གསུངས་ཏེ། ལོ་འབྲུག་
ལོའི་གཏན་ཚིགས་དེ་ནས་བྱུང་ངོ༌། ། །
དེ་ནས་དགུང་ལོ་དྲུག་བཞེས་ནས། འདུལ་བ་ཁྲིམས་ཀྱི་གླིང་ལ་བྱོན་ནས། གསས་
ཁང་བ་རབ་གསེར་གླིང་ལ་མཆོད་པ་ཕུལ་ཏེ། འབུམ་སྡེ་ཆེན་པོ་གཞུང་བཞི་ལ། ཕ་
རོལ་ཕྱིན་པའི་སྐྱེས་དགོངས་སྟོང་དང་རྩ་གཉིས་ལ་འགྲེལ་ཏེ། གཡུང་དྲུང་གི་བོན་ཕྱེ་
བ་མེད་པ་ལ་མ་འདྲེས་པ། སུམ་བརྒྱ་དྲུག་ཅུ་ཐུགས་སུ་ཆུད་དེ། ཐེག་པ་དྲུག་པ་དྲང་
སྲོང་གི་བོན་གཏན་ལ་ཕབ་སྟེ། རྣམ་དག་གཙུག་ཕུད་ལ་གཏད་དོ། །ཤར་ཕྱོགས་ཆུ་
བོ་ན་ར་འཛ་རིའི་འགྲམ། ཤིང་ལོ་རྒྱས་ཀྱི་རྩ་བར་དྲང་སྲོང་གཙུག་ཕུད་རྒྱལ་བ་དང་
ཐབས་ཅིག་ཏུ་བཞུགས་ནས། ཡི་གེའི་ལྷ་ཡེ་སྲིད་འཕྲུལ་གྱི་རྒྱལ་པོ་མཆོད་ཅིང་བསྒོམ་
སྟེ། དགའ་མོ་ལ་གཟིམས་ཏེ་བཞུགས་ན། གདུག་པ་ཤ་ཟན་དུག་སྦྲུལ་ཞིག །མགུལ་
གྱི་གསང་རུམ་དུ་འཁྱུད་དེ་གདའ་བ་ལ། གཤེན་གྱི་ཞལ་ནས་འདི་ནི་ཤིན་ཏུ་ཞེ་སྡང་
ཆེ་བའི་སེམས་ཅན་ཞིག་འདུག་པས། ཕ་རོལ་རྒོལ་བའི་ཚོགས་ལ་ཐབས་མཁས་པར་
བྱ་བ་ནི། རྣམ་པར་དག་པ་གཤེན་གྱི་སྤྱོད་པ་ཡིན་གསུངས་ནས། དར་དཀར་གྱི་རྩིབ་
ཀྱིས་བླང་ནས་ཤིན་ཏུ་བདེ་ལ་འཇམ་པར་བྱས་པས། དུག་སྦྲུལ་གྱི་ཁ་ནས། ཁྱེད་ནི་
བྱམས་ལྡན་ལྷའི་སྲས། སྐྱེས་བུ་དཀའ་ཐུབ་སྲུང་བ་ལ། གདུག་པའི་ཚོགས་ཀྱི་གནོད་
མི་སྐྱེལ། ཕན་གདགས་ལན་ལ་ཕན་ཡང་འདོགས། ཁྱེད་ཀྱི་དབེན་གནས་ངས་སྲུང་
ཟེར་ནས་གུས་པ་འདུད་དོ། ། ལོ་སྦྲུལ་ལོའི་གཏན་ཚིགས་དེ་ནས་བྱུང༌།
དེ་ནས་དགུང་ལོ་བདུན་བཞེས་ནས། བདུད་འདུལ་སྔགས་ཀྱི་གླིང་དུ་བྱོན་ནས་
གསས་མཁར་ཁ་རག་བདུད་འདུལ་ལ་མཆོད་པ་ཕུལ་ཏེ། གསས་མཁར་གསང་བ་སྒོ་
དགུ་དང་། གསས་མཁར་ལེའུ་དགུ་ཁྲིའི་གཞུང་ལས་འགྲེལ་ཏེ་བྱང་བའི་བསྙེན་བསྒྲུབ་

མདོ་སྡེ། དྲི་མེད་རྩ་བའི་མདོ། །
ཐུགས་སུ་ཆུད་ནས་ཐེག་པ་བདུན་པ་ཨ་དཀར་གྱི་བོན་གཏན་ལ་ཕབ་སྟེ། དབང་
ལྡན་གཙུག་ཕུད་ལ་གཏད་དོ། །ཤེལ་གྱི་བྲག་དཀར་རྩེ་རྫོང་དྲི་མེད་ཤེལ་གྱི་ཕུག་པ་
རུ། གཤེན་གསང་བ་འདུས་པ་དང་ཐབས་ཅིག་ཏུ་བཞུགས་ཏེ། ལྷ་མཁའ་འགྱིང་ཁྲོ་
བོ་བསྒོམ་ཞིང་བསྒྲུབ་པས། བར་སྣང་གི་ཁམས་ན་ཅང་ཤེས་གྱི་རྟ་ཕོ་སྤྲིན་གྱི་ཤུགས་
ཅན་ཞིག །དངོས་གྲུབ་ཀྱི་རྟགས་སུ་བབ་ནས་བྱུང་བས། དབང་གཤེན་གྱི་ཞལ་
ནས། འདི་ཡ་མཚན་ཆེ་བའི་སེམས་ཅན་སྤྲིན་གྱི་གསེབ་ནས་དངོས་གྲུབ་ཏུ་བྱུང་བས།
དབང་རྟ་སྤྲིན་གྱི་ཤུགས་ཅན་དུ་ཐོག་ཅིག་གསུངས་ཏེ། ལོ་རྟ་ལོའི་གཏན་ཚིགས་དེ་
ནས་བྱུང་ངོ༌། ། ་
དེ་ནས་དགུང་ལོ་བརྒྱད་བཞེས་པའི་དུས་སུ། ལྷོ་ཕྱོགས་ཚད་མེད་བྱང་ཆུབ་ཀྱི་
གླིང་ལ་བྱོན་ནས། གསས་ཁང་སྨོན་པ་དགུ་ཐོག་ལ་མཆོད་པ་ཕུལ་ཏེ། བྱང་ཆུབ་
སེམས་ཀྱི་ལུང་ཆེན་སྡེ་དྲུག །མཚན་བཅས་ཐབས་ཀྱི་རྒྱུད་དྲུག །མཚན་མེད་ཤེས་
རབ་ཀྱི་རྒྱུད་དྲུག ། སྤྱི་རྒྱུག་ལྟ་སྤྱོད་ཀྱི་རྒྱུད་དྲུག །ཡན་ལག་གི་རྒྱུད་ཕྲན་བརྒྱད་ཅུ་རྩ་
གཅིག་ལ་འགྲེལ་ཏེ། ཏིང་འཛིན་གྱི་ཡན་ལག་བརྒྱད་ཅུ་རྩ་ལྔ་དང༌། ཉིང་ལག་སུམ་
བརྒྱ་དྲུག་ཅུ་ཐུགས་སུ་ཆུད་ནས། ཐེག་པ་བརྒྱད་པ་ཡེ་གཤེན་གྱི་བོན་གཏན་ལ་ཕབ་
སྟེ། ཡེ་གཤེན་གཙུག་ཕུད་ལ་གཏད་དོ། །གང་ཁྲོད་མཛེས་པའི་གཞལ་ཡས་སུ། ཡེ་
གཤེན་གཙུག་ཕུད་དང་ཐབས་གཅིག་ཏུ་བཞུགས་ཏེ། ལྷ་འོད་དཀར་གནས་འཛིན་
མཆོད་ཅིང་། བྱང་ཆུབ་ཀྱི་སེམས་བསྒོམ་པས། རིན་པོ་ཆེའི་རྐང་འགྲོས་ལྷ་ལུག་སྨད་
བདུན་བྱུང་ནས། འཚོ་བ་དུས་སུ་སྦྱོར་བྱུང་སྟེ། ཡེ་གཤེན་གྱི་ཞལ་ནས། རིན་པོ་ཆེའི་
རྐང་འགྲོས་དགོས་འདོད་ཀུན་འབྱུང་བ། སྲིད་པ་ལུགས་དང་མཐུན་པ་ཞིག་འདུག་
གསུངས་པས། ལོ་ལུག་ལོ་དང་དགེ་བ་མིའི་སྤྱད་ན། འཚོ་བ་ལྷའི་སྦྱར་ཟེར་བའི་
གཏན་ཚིགས་དེ་ནས་བྱུང་ངོ༌། །

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དེ་ནས་དགུང་ལོ་དགུ་བཞེས་ནས། ནུབ་ཕྱོགས་མི་གཡོ་བསམ་གཏན་གྱི་གླིང་ལ་
བྱོན་ནས། གསས་ཁང་དགུ་ཁྲི་གླིང་མཁར་ལ་མཆོད་པ་ཕུལ་ཏེ། བླ་མེད་ཐེག་པའི་
ཡང་རྩེ་སྡོང་པོ་དགུ་འདུས། རྒྱུད་ཀྱི་རྒྱལ་པོ་ལུང་གི་སྙིང་པོ་མན་ངག་གི་མདོ་སྡུད།
རྫོགས་པ་ཆེན་པོ་ནམ་མཁའ་སྤྱི་གཅོད། ལྟ་བ་ཡེ་ཤེས་རྩེ་རྒྱལ། དགོངས་པ་ནམ་
མཁའ་མཛོད་ཆེན། སྤྱོད་པ་བོན་ཉིད་རོལ་པ། འབྲས་བུ་རང་བཞིན་ལྷུན་གྲུབ། དམ་
ཚིག་གདོད་མ་རྣམ་དག །དཔག་པའི་མཚན་མ་བོན་ཉིད་ངང་ལ་རྫོགས་པ་དེ་ཉིད་
ལས་འགྲེལ་ཏེ། རང་ཤེས་རིག་གི་རྒྱལ་པོ། ཀུན་གཞི་བྱང་ཆུབ་ཀྱི་སེམས་ཡེ་སངས་
རྒྱས་པ་རུ་རྟོགས་ཤིང་། ཐེག་པ་དགུ་པ་བླ་མེད་ཀྱི་དོན་གཏན་ལ་ཕབ་ནས། ཚད་
མེད་གཙུག་ཕུད་ལ་གཏད་དོ། །འདམ་བུ་མེ་ཏོག་གི་ཚལ་བྱང་ཆུབ་ཤིང་གི་སྐྱིལ་པོ་
རུ། ཚད་མེད་འོད་ཀྱི་གཙུག་ཕུད་དང་ཐབས་ཅིག་ཏུ་བཞུགས་ཏེ། ལྷ་ནི་སེམས་རང་
འབྱུང་གི་གཤེན་ལྷ་འོད་དཀར་པོ་བསྒོམས་པས། ནགས་ཚལ་གྱི་གསེབ་ནས། སྤྲེའུའི་
རྒྱལ་པོ་ཧ་ནུ་མ་དྷ་བྱ་བས། ལྗོན་ཤིང་འབྲས་བུ་བཟེད་ཞལ་གང་ཐོགས་ནས། འཁོར་
སྤྲེའུ་དུ་མ་དང་བཅས་ཏེ་དྲུང་དུ་འཁོར་ནས་གུས་པར་འདུད་དོ། ། དེ་ལ་ཚད་མེད་
གཙུག་ཕུད་ངོ་མཚར་སྐྱེས་ནས། ཨ་ལ་ལ་ངོ་མཚར་ཆེ་བའི་སེམས་ཅན། ཤེས་རིག་
དང་ལྡན་པ། ལྷུན་ཆགས་པ། བག་ཡོད་པ། སྤྱོད་ལམ་མཛེས་པ། ལས་སྤྱོད་མི་
དང་འདྲ་བ། ཡ་ཐོད་དང་གདོང་བ་འདི་ཙམ་མི་ངན་ནས། ཁ་མཚུལ་ཐུང་བ། རྔ་
མ་མེད་པ་ཞིག་ཡིན་ན། གོན་པའི་གོས་ཀྱང་མི་དགོས་པ། མི་བས་ཀྱང་ལྷག་པ་ཞིག་
འདུག་གསུངས་ཏེ། སྟོན་པས་ཀྱང་བྱང་ཆུབ་སེམས་ཀྱི་གནས་ལུགས་གཏན་ལ་ཕབས་
ཏེ་བཤད་པས། ཉམས་སུ་བླངས་ནས་སྤྲེའུའི་བྱང་ཆུབ་སེམས་དཔའ་མང་དུ་བྱུང་སྟེ།
བླ་མེད་ཐེག་པའི་འཁོར་དང་པོ་རུ་གྱུར་པས། ལོ་སྤྲེའུ་ལོའི་གཏན་ཚིགས་དེ་ནས་བྱུང་
ངོ༌། །
72

མདོ་སྡེ། དྲི་མེད་རྩ་བའི་མདོ།
དེ་ནས་དགུང་ལོ་བཅུ་བཞེས་ནས། རྒྱལ་ས་བར་བོ་སོ་བརྒྱད་དུ་བཞུགས་ནས།
ཐེག་པ་དགུའི་དོན་ཐུགས་སུ་ཆུད་ནས། གཡུང་དྲུང་བོན་གྱི་བསྟན་པ་གཟུག་པར་
དགོངས་ནས་མདུན་གྱི་བར་སྣང་ལ་འདབ་ཆགས་ཀྱི་རྒྱལ་པོ་ཁྱུང་གཅིག་ལ། བྱ་
བྲན་སུམ་བརྒྱ་དྲུག་ཅུས་བསྐོར་ནས། སངས་པོ་འབུམ་ཁྲིས་སྤྲིངས་པའི་ཡི་གེ་སྙན་དུ་
གསན་ཏེ། བྱ་བྲན་སུམ་བརྒྱ་དྲུག་ཅུ་དང་བཅས་པ། སྐད་རིགས་མི་མཐུན་པ་སུམ་
། བརྒྱད་ཁྲི་བཞི་སྟོང་གི་བོན་
བརྒྱ་དྲུག་ཅུ་དུས་གཅིག་ཏུ་བསྒྱུར་བ་ཐུགས་ལ་མཁྱེན་ཏེ
ལས། གསས་མཁར་སུམ་བརྒྱ་དྲུག་ཅུ་རུ་ཕྱེས་ནས། སྐད་རིགས་མི་མཐུན་པ་སུམ་
བརྒྱ་དྲུག་ཅུའི་སྐད་འགྱུར་དུ་བཤད་དེ། ཡེ་གཤེན་སུམ་བརྒྱ་དྲུག་ཅུ་ལ་བསྟན་པ་
བཞག་སྟེ། ཤེལ་གྱི་རྡོ་རིང་གི་རྩ་བར། གཡུང་དྲུང་འོད་མའི་ཚལ་དུ་རང་བྱུང་རིན་པོ་
ཆེ་ལས་གྲུབ་པའི་སྐུ་གདུང་མཆོད་རྟེན་བརྒྱ་རྩ་བརྒྱད་ཀྱི་གཉེར་དུ་བསྐོས་སོ། །དེའི་
དུས་སུ་ལྟ་བ་གཡུང་དྲུང་ཁྱུང་ཆེན་ལྡིང་བའི་རྒྱུད་བཤད་པས། འདབ་ཆགས་ཀྱི་རྒྱལ་
པོ་ཁྱུང་དང་། ཡེ་ཤེས་ཐིག་ལེ་ལ་སོགས་འཁོར་རྣམས་ཀྱང་། ལྟ་བ་གཡུང་དྲུང་གསང་
བའི་དོན་ཐུགས་སུ་ཆུད་སྟེ། ཤིན་ཏུ་དགའ་ནས་སྟོན་པར་བསྟོད་དོ། །ལོ་བྱ་ལོའི་
གཏན་ཚིགས་ཀྱང་དེ་ནས་བྱུང་ངོ༌། ། །
དེ་ནས་དགུང་ལོ་བཅུ་གཅིག་བཞེས་པའི་དུས་སུ། རྒྱལ་ས་བར་པོ་སོ་བརྒྱད་
དུ་བཞུགས་ཏེ། ཐེག་པ་རིམ་པ་དགུའི་བསྟན་པ་རྒྱལ་ཁམས་ཡོངས་ལ་སྤེལ་བར་
དགོངས་ནས། འོལ་མོ་ལུང་རིང་གི་ཤར་ཕྱོགས། མུ་ཁྱུད་བདལ་པའི་མཚོ་འགྲམ་
ནས། ཁྱི་ཁྱོན་གྱི་རྒྱལ་པོ་སིང་ང་ར་ཙ་རྒྱལ་བློན་དམག་འཁོར་དང་བཅས་ནས། རྒྱལ་
ས་རུ་ཕེབ་ནས་ནན་བསྐྱེད་ནས་ཞུས་པས། ཁྱི་ཁྱོན་གྱི་ཡུལ་དུ་ཕེབས་ཏེ། ཁྱི་ཁྱོན་ལ་
ཆིབས་ཀྱི་རྟ་ཕོ་དང་། གཡུའི་བཀའ་རྟགས་ལ་སོགས་བསྐོས་ནས། མི་རྟ་ཁྱི་གསུམ་
འགྲོ་ན་མཉམ་པོར་འགྲོ་བ། འདུག་ན་ལྷན་ཅིག་འདུག་པ། ཁྱི་དང་རྟ་གཉིས་མཐུན་

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པ་གོང་ན་མི་ཕོ་བཙུན་པ་འོག་ན་རྟ་ཕོ་སྐྱིད་པ། སྐྱིད་སྡུག་མཉམ་པོར་མཐུན་པའི་ཐ་
ཚིག་བགོས་ནས། ལོ་ཁྱི་ལོའི་གཏན་ཚིགས་དེ་ནས་བྱུང་ངོ༌། །དེ་ནས་དགུང་ལོ་བཅུ་
གཉིས་ལོན་ནས་སྐུ་མཁར་བར་པོ་སོ་བརྒྱད་དུ་བཞུགས་ཙ་ན། ལྷོ་ཕྱོགས་ནས་གསེར་
གྱི་བུད་མེད་སེར་མོ་གསེར་གྱི་ཕག་མོ་ལ་ཆིབས་ནས་སྟོན་པའི་དྲུང་དུ་འཁོད་ནས།
སྤྱན་འདྲེན་པའི་ཞུ་བ་ཕུལ་བས། ས་བདག་རྒྱལ་པོའི་བསམ་དོན་འགྲུབ་པར་མཛད་
དེ། སའི་ལྷ་མོ་བརྟན་མ་ལ་བསྟན་པའི་གཉེར་གཏད་པས། སངས་རྒྱས་ཀྱི་བསྟན་པ་
འཛིན་པར་ཞལ་གྱིས་བཞེས་སོ། ། ལོ་ཕག་ལོའི་གཏན་ཚིགས་ཀྱང་དེ་ནས་བྱུང་ངོ༌། །དེ་
ནི་ལོ་མཛོད་བཅུ་གཉིས་ཀྱི་མཛད་པ་ཞེས་བྱ་སྟེ། མི་ལོ་སྟོང་དང་ཉིས་བརྒྱ་ལ་མཐར་
གྲུབ་བོ། །
༧ ད་ལྟ་ནི་དགུང་ལོ་བཅུ་གསུམ་བཞེས་ཏེ། ལྷ་ཀླུ་མི་གསུམ་གྱི་སློབ་མ་རྣམས་ལ།
བེའུ་ཙེ་རྣམ་པ་གསུམ་གྱི་བོན་བསྟན་ནས། བསྟན་པ་སྲིད་པ་གསུམ་ལ་སྒྲོགས་ཤིང་
འདུལ་བ་དབང་གི་མཛད་པའི་དུས་ཡིན་ཏེ། དེ་ཡང་སྟོང་གསུམ་གྱི་འཇིག་རྟེན་ན་
རིགས་དྲུག་གི་སེམས་ཅན་ཉོན་མོངས་པ་བརྒྱད་ཁྲི་བཞི་སྟོང་གི་དབང་དུ་གྱུར་ཅིང་།
དུག་ལྔའི་རྒྱུ་བསྐྱེད་པ་གྲངས་ལས་འདས་ཀྱང་བསྡུས་ན་ཁམས་གསུམ་ལ་འདུས་སོ། །
དེ་དག་འདུལ་བའི་གཉེན་པོ་པེའུ་རྩེ་རྣམ་པ་གསུམ་དུ་བསྟན་སྟེ། བོན་སྒོ་བརྒྱད་ཁྲི་
བཞི་སྟོང་བསྡུས་ན། དུག་གསུམ་གྱི་གཉེན་པོར་འདུས་སྟེ། དེ་ཡང་གསས་མཁར་
སུམ་བརྒྱ་དྲུག་ཅུ་བསྡུས་ན། ཅིར་ཡང་སྤྲུལ་པའི་གསས་མཁར་བརྒྱ་ཉི་ཤུ་བསྟན་པ་
སྐུའི་བེའུ་ཙེ་ལ་བསྡུད། ལོངས་སྤྱོད་རྫོགས་པའི་གསས་མཁར་བརྒྱ་ཉི་ཤུ་བསྒྲགས་པ་
གསུང་གི་བེའུ་ཙེ་ལ་བསྡུད། བོན་ཉིད་དབྱིངས་ཀྱི་གསས་མཁར་བརྒྱ་ཉི་ཤུ་བསྒྲགས་
པ་ཐུགས་ཀྱི་བེའུ་ཙེ་ལ་བསྡུད་དོ། །ཐེག་པ་དགུ་ནི། རྒྱུའི་ཐེག་པ་བཞི་འབྲས་བུ་ལ་
བསྡོམ་སྟེ། 
དགེ་དྲང་གཉིས་སྐུའི་བེའུ་ཙེ་ལ་བསྡུད་ཨ་དཀར་ཡེ་གཤེན་གཉིས་གསུང་
74

དྲི་མེད་རྩ་བའི་མདོ།
མདོ་སྡེ།
གི་བེའུ་ཙེ་ལ་བསྡུད་དོ། །ཐེག་པ་བླ་མེད་ནི་ཐུགས་ཀྱི་བེའུ་ཙེ་ལ་བསྡུད་དོ། ། སྒོ་བཞི་
མཛོད་ལྔ་བསྡུ་ན། ཆབ་ནག་རྒྱུད་ཀྱི་བོན་ནི་སྤྱི་ཁོགས་སུ་འགྲོ་བས་གཞི་རུ་བཞག་
པའོ། །འཕན་ཡུལ་འབུམ་གྱི་བོན་ནི། བསྟན་པ་སྤེལ་བའི་རྒྱུ་རུ་གྱུར་པས། སྐུའི་བེའུ་
ཙེ་ལ་བསྡུད་དོ། །ཆབ་དཀར་སྔགས་ཀྱི་བོན་ནི། གྱེར་དང་སྒྲུབ་པ་ལ་སྔགས་པས།
གསུང་གི་བེའུ་ཙེ་ལ་བསྡུད་དོ། །དཔོན་གསས་ལུང་གི་བོན་ནི། ལྟ་བ་རྟག་ཆད་ཀྱི་
ལ་ལུང་གི་གཅོད་པས་ཐུགས་ཀྱི་བེའུ་ཙེ་ལ་བསྡུད་དོ། །གཙང་མ་མཐོ་ཐོག་སྤྱི་རྒྱུག་ནི།
ཀུན་ལ་ཁྱབ་པར་སྤྱི་རུ་བསྟན་པའོ། །འདུལ་བ་ནི་སྐུའི་བེའུ་ཙེ་འདོད་ཁམས་ལ་བསྟན།
གསུང་གི་བེའུ་ཙེ་གཟུགས་ཁམས་ལ་བསྟན། ཐུགས་ཀྱི་བེའུ་ཙེ་གཟུགས་མེད་པའི་
ཁམས་ལ་བསྟན་ནོ། །གཡུང་དྲུང་བོན་ལ་རྒྱ་ཆེ་གྲངས་མང་ཡང༌། མདོར་བསྡུས་བེའུ་
ཙེ་རྣམ་གསུམ་བསྟན་པ་འདི། ཅི་ལྟར་སྤྱད་ཅིང་གང་ལྟར་སྤེལ་བ་ན། ཚད་གསུམ་
ཟུང་འབྲེལ་བདེན་གཉིས་དོན་མཉམ་སྤྱད། དབང་པོ་རབ་འབྲིང་ཐ་གསུམ་བློ་དང་
སྦྱར། སྲིད་གསུམ་སྒྲོགས་ཤིང་ཁམས་གསུམ་ཡོངས་ལ་སྤེལ། དུག་གསུམ་རང་དག་སྐུ་
གསུམ་འབྲས་མཆོག་ཐོབ། བདག་གི་འཁོར་ལ་རྒྱ་ཆེ་གྲངས་མང་ཡང་། སྲིད་གསུམ་
འགྲོ་བ་འདུལ་བའི་གཤེན་པོ་ཡིན། འདས་པ་སྔོན་གྱི་བསྐལ་པའི་དུས་ན་བདག་གི་
སློབ་མ་རུ་གྱུར་པ། ལྷ་ཡོངས་སུ་དག་པ། ཀླུ་ཡེ་ཤེས་སྙིང་པོ། རྒྱལ་མི་ལུས་བསམ་
ལེགས་ཁྱེད་གསུམ་ཡིན་པས། བསྟན་པ་རྒྱས་འབྲིང་བསྡུས་གསུམ་དུ་སྲིད་པ་གསུམ་
ལ་སྒྲོགས་པར་གྱིས་ཤིག །ཅེས་གསུངས་ནས་ལྷ་ཀླུ་མི་གསུམ་གྱི་འཁོར་ལ་བེའུ་ཙེ་རྣམ་
པ་གསུམ་དུ་གཏན་ལ་ཕབས་ཏེ་བསྟན་པའོ། །
༧ དེ་ཡང་བསྐལ་སྲིད་འབྱུང་བའི་གྲངས་དང་མཚན་ཉིད་བསམ་གྱིས་མི་ཁྱབ་
སྟེ། ད་ལྟ་གནས་པ་ལ་མུན་སྣང་གི་བསྐལ་པ་དྲུག་ཅུ་རྩ་གསུམ་བྱུང་སྟེ། དེ་ཡང་
མུན་པའི་བསྐལ་པ་ལ། འགྲོ་བ་ཉོན་མོངས་རང་ཁར་སྤྱོད་ཅིང་འདྲེན་པའི་སྟོན་པ་
75

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མི་འབྱོན་པའོ། །སྒྲོན་མེའི་བསྐལ་པ་ལ་སངས་རྒྱས་ཁྲི་དང་བདུན་སྟོང་འབྱོན་ནས་
འགྲོ་བ་འདྲེན་ནོ། །དེའི་ནང་ནས་ད་ལྟའི་བསྐལ་པ་བཟང་པོ་འདི་ལ། སངས་རྒྱས་
སྟོང་དང་རྩ་གཉིས་འབྱོན་ཏེ། དེ་དག་གི་ནང་ནས་མཆོག་ཏུ་གྱུར་པ། ཕུལ་དུ་ཕྱིན་
པ། ཐུགས་རྗེ་ཆེ་བ། ཐབས་ལ་མཁས་པ། གདུལ་དཀའ་འདུལ་བ། སངས་རྒྱས་ཀུན་
གྱི་ཐུ་བོར་གྱུར་པ་ནི། རྒྱལ་བ་གཤེན་རབ་མཆོག་ཡིན་པས། འོད་ཟེར་གྱི་སྤྲོ་བསྡུས་
འཇིག་རྟེན་གྱི་ཁམས་ཁྱབ་པ་རུ་སྤྲོ་ནུས་ཤིང་གཞན་ལས་དཔག་པའོ། ། དེ་ཡང་སྤྱི་
རུ་སྤྲོས་པ་ནམ་མཁའི་ཁྱབ་ཚད་དུ་སྤྲོས་སོ། །སྒོས་སུ་སྤྲོས་པ་འགྲོ་བ་རིགས་དྲུག་གི་
གནས་སུ་སྤྲོས་སོ། །བྱེ་བྲག་ཏུ་སྤྲོས་པ་ཚངས་རྒྱུང་རི་རབ་གླིང་བཞི་རུ་སྤྲོས། དེ་ཡང་
སྟོན་པའི་སྐུའི་གནས་དྲུག་ནས་འོད་ཟེར་ཁ་དོག་རྣམ་པ་དྲུག་ཏུ་སྤྲོས་པ། འགྲོ་བ་
རིགས་དྲུག་གི་གནས་སུ་འདུལ་བ་གཤེན་དྲུག་ཏུ་སྤྲུལ་ནས་འགྲོ་བ་འདུལ་ལོ། ། ཁ་ལོ་
བསྒྱུར་རོ། །སྟོན་པའི་ཕྱག་ཞབས་མཐིལ་བཞི་ལས། འོད་ཟེར་ཁ་དོག་རྣམ་པ་བཞི་རུ་
སྤྲོས་ཏེ། ཤར་ལུས་འཕགས་པོའི་རྒྱལ་པོ་གཡུང་དྲུང་བློ་གསལ་གྱི་གླིང་དུ། གཤེན་བ་
རབ་གླིང་བཞི་རུ་སྤྲུལ་ནས་འགྲོ་བ་འདུལ་ལོ། །བསྟན་པ་སྤེལ་ལོ། །བྱང་སྒྲ་མི་སྙན་གྱི་
རྒྱལ་པོ་འཁོར་ལོ་འོད་ཀྱི་གླིང་དུ། གཤེན་བ་རབ་གླིང་རྩོལ་དུ་སྤྲུལ་ནས་འགྲོ་བ་འདྲེན་
ནོ། །བསྟན་པ་སྤེལ་ལོ། །ནུབ་བ་གླང་སྤྱོད་ཀྱི་རྒྱལ་པོ་མེ་ཏོག་ཀུན་དྷ་ལི་མཛེས་པའི་
གླིང་དུ། ཁྲི་རྨང་གཤེན་ཆེན་དུ་སྤྲུལ་ནས་འགྲོ་བ་འདྲེན་ནོ། །བསྟན་པ་སྤེལ་ལོ། །ལྷོ་
འཛམ་བུ་གླིང་གི་རྒྱལ་པོ་ཧོས་རྗེ་གསལ་བ་ཁྲི་ཝེར་གྱི་གླིང་དུ། ལྡེ་བོ་གསུང་ཆེན་དུ་
སྤྲུལ་ནས་འགྲོ་བ་འདྲེན་ནོ། །བསྟན་པ་སྤེལ་ལོ། །དེ་ནས་སྐུ་མཚན་བཟང་པོ་སུམ་
ཅུ་རྩ་གསུམ་གྱི་གནས་ནས། འོད་ཟེར་ཁ་དོག་སྣ་ཚོགས་སུ་སྤྲོས་ནས། གཡེན་ཁམས་
སུམ་ཅུ་རྩ་གསུམ་གྱི་གནས་སུ། གཡེན་ཁམས་འདུལ་བའི་བོན་པོ་སུམ་ཅུ་རྩ་གསུམ་དུ་
སྤྲུལ་ནས་འགྲོ་བ་འདུལ་ལོ། ། དེ་བཞིན་དུ་སྟོན་པའི་དཔེ་བྱད་བཟང་པོ་བརྒྱད་ཅུ་ལས།

མདོ་སྡེ། དྲི་མེད་རྩ་བའི་མདོ།
འ་ཞ་གསང་བ་མདོ་བསྡུད་ལ་སོགས་དགྲ་བཅོམ་པ་བརྒྱད་ཅུ་རྩ་གཅིག་ཏུ་སྤྲུལ་ནས།
སྡེ་གསུམ་འཛིན་ཅིང་སྐྱེས་བུ་འདུལ་ལོ། །ཏིང་འཛིན་ཡན་ལག་སུམ་བརྒྱ་དྲུག་ཅུ་ལས།
ཡེ་ཤེས་ཐིག་ལེ་ལ་སོགས། ཡེ་གཤེན་སུམ་བརྒྱ་དྲུག་ཅུ་རུ་སྤྲོས་ཏེ། གསས་མཁར་སུམ་
བརྒྱ་དྲུག་ཅུའི་བདག་ཏུ་བསྐོས་ཏེ། འགྲོ་བ་འདུལ་ལོ། །གཞན་ཡང་འཛམ་གླིང་བྱེ་བ་
ཕྲག་བརྒྱ་རུ། སྤྲུལ་སྐུ་བྱེ་བ་ཕྲག་བརྒྱ་རུ་སྤྲོས་སོ། །འཛམ་གླིང་འོལ་མོ་གླིང་ཆེན་དུ་
གདུང་རྒྱུད་ཀྱི་རྒྱལ་པོ་སྡེ་དྲུག་འཁོར་དང་བཅས་པ་ལ། སྟོན་པ་ཉིད་ཀྱིས་འདུལ་ལོ། །
ཁ་ལོ་བསྒྱུར་རོ། །དེ་ནས་སྟོན་པས་ཡེ་གཤེན་སུམ་བརྒྱ། དགྲ་བཅོམ་བརྒྱ་དང་རྩ་
བརྒྱད་ཀྱི་གཟུངས་ཆོག་ཡོན་ཏན་དང་བཅས་ཏེ་གསུངས་པས་འཁོར་རྣམས་ཡི་རངས་
ནས་མངོན་པར་བསྟོད་དོ། །དེ་ནས་འོད་ཟེར་གྱི་སྤྲོ་བསྡུ་དེ་དག་ཐུགས་ཀྱི་ཀློང་དུ་
བསྡུད་དེ། མ་བཅོས་མཉམ་པའི་ཏིང་ངེ་འཛིན་ལ་བཞུགས་ཏེ། འཁོར་རྣམས་ལ་རྒྱུ་
འབྲས་རྣམ་པར་འབྱེད་པའི་བོན་བསྟན་ནོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་
ལས། སྟོན་པས་བསྟན་པ་སྤེལ་ཞིང་འོད་ཟེར་བཀྱེས་ནས། རྒྱུ་འབྲས་རྣམ་པར་འབྱེད་
པའི་བོན་བསྟན་པའི་ལེའུ་སྟེ་དྲུག་པའོ།། །།
༧ དེའི་ཚེ་དེའི་དུས་ན། སྲིད་པ་ཡེ་སངས་ཀྱི་ཡུལ། གཙང་མ་རིགས་ལྔའི་གནས་
ན། སྲིད་པའི་རྒྱལ་པོ་སངས་པོ་འབུམ་ཁྲི་ཞེས་བྱ་བ་དེས། དབྱིངས་དང་ཡེ་ཤེས་
མཁའ་ལ་མཉམ་པ་དང༌། ཐབས་དང་ཤེས་རབ་ཟུང་དུ་འབྲེལ་བའི་ཕྱིར། ཡེ་སངས་
སྲིད་པའི་གནས་སུ་འཁོར་སྲིད་པ་ཕོ་ཁྲི་མོ་འབུམ་དང་བཅས་ནས་བཞུགས་ཏེ། དེའི་
ཚེ་སྟོན་པས་བསྟན་པ་སྤེལ་བའི་སྐབས་སུ། འགྲོ་བ་འདུལ་བའི་དུས་ལ་བབ་པར་
དགོངས་ནས་བཞུགས་ནས། སྲིད་པའི་རྒྱལ་པོ་སངས་པོ་འབུམ་ཁྲིའི་ཐུགས་ལས་སྤྲུལ་
པའི་ཁྱེའུ་ཆུང་རིག་པའི་འབྱུང་གནས། ཞེས་བྱ་བ་ཞིག་ལ་བཀའ་སྩལ་པ། ཉོན་ཅིག་
ཡིད་ལས་སྤྲུལ་པའི་ཁྱེའུ་ཆུང་། ཁྱེད་ནི་བདག་གིས་བྱིན་གྱིས་རླབས། འོད་གསལ་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལྷ་ལས་རིམས་ཀྱིས་བབས། སོག་ཀ་བོན་གྱི་འབྱུང་གནས་ན། གནས་མཆོག་འོལ་མོ་
ལུང་རིང་དུ། འགྲོ་འདུལ་སྟོན་པའི་སྤྱན་སྔར་བརྫང་། མགྱོགས་པའི་གཡུ་འབྲུག་ཅིག་
ལ་བཅིབས། གཏོ་སྒྲོ་དཔྱད་སྒོ། རྩིས་སྒྲོ་དང་། ལྷ་སྒྲོ་ཟུང་གསུམ་ཡ་དྲུག་ཁོལ། ཡི་
གེ་འཕྲུལ་གྱི་སླག་པ་གོན། གཤེན་རབ་མི་བོའི་སྤྱན་སྔར་སོང་། ཡེ་སྲིད་བདག་གི་
འཕྲིན་པར་བརྗོད། རྣམ་མཁྱེན་རྒྱལ་པོ་གཤེན་རབ་མཆོག །འགྲོ་འདུལ་བསྟན་པའི་
དབུ་གཟུག་ལ། ཐབས་དང་ཤེས་རབ་ཟུང་དུ་འབྲེལ། འཛམ་གླིང་སོག་ཀའི་གནས་
མཆོག་ཏུ། སྡིག་ཅན་གཏོ་བུ་གཏོ་དེ་དང་། ཁྲི་ཤི་དབང་གི་རྒྱལ་པོ་དང་། ཁྲི་རུ་ར་
ཙ་ལ་སོགས་ཏེ། གདུལ་དཀའི་སེམས་ཅན་ཐར་པར་དྲོངས། གཞན་ཡང་སེམས་ཅན་
ཉོན་མོངས་རྣམས། ཐུགས་རྗེ་ཐབས་ཀྱིས་འདུལ་བར་མཛོད། རབ་ཆད་མ་ནིང་ངག་
བཅག་ནས། ཁབ་ཀྱི་དཔལ་འབར་བཙུན་མོ་བཞེས། སྐུ་ལ་སྲས་སྤྲུལ་འགྲོ་དོན་མཛོད།
གཏོ་དཔྱད་འགྲོ་བ་ཁ་ལོ་བསྒྱུར། བདུད་འདུལ་བསྟན་པའི་བར་ཆོད་སོལ། དེ་ནས་
བསྟན་པ་རྗེས་བཞག་ཏུ། བདག་ཀྱང་འགྲོ་བའི་དོན་ལ་འོང༌། དེ་སྐད་འཕྲིན་པ་
བདག་གི་བརྫང་། སྤྲིང་པའི་ཡི་གེ་སྙན་དུ་ཞུས། རྣམ་མཁྱེན་འཕྲུལ་གྱི་རྒྱལ་པོ་ཡི། ཉེ་
གནས་དམ་པ་ཁྱོད་ཀྱི་གྱིས། ཁྱོད་ནི་ཐུགས་སྲས་དམ་པར་འགྱུར། ཅེས་གསུངས་སོ། །
དེ་ལ་ཁྱེའུ་ཆུང་གིས་གསོལ་པ། ཐུགས་ཟིན་བདག་གི་ཅི་མཆིས་ཏེ། ཡབ་གཅིག་
སངས་པོའི་བཀའ་གཉན་པས། སྟོན་པའི་སྤྱན་སྔར་མཆིས་པ་ལགས། ཞེས་གསོལ་
ནས་ཕྱག་འཚལ་སྟེ། མགྱོགས་པའི་འབྲུག་རྟ་སྔོན་པོ་ལ། མན་ངག་ཟུང་གསུམ་ཡ་
དྲུག་ནི་བཀལ། ཡི་གེ་འཕྲུལ་གྱི་སླག་པ་ནི་གྱོན། སྣང་སྲིད་གསལ་བའི་མེ་ལོང་ནི་
བསྣམས་ནས། སྔོན་སྟོན་པ་འོག་མིན་ནས་ཅི་ལྟར་བྱོན་པ་བཞིན་དུ། ཤམ་པོ་ལྷ་རྩེའི་
སྒོ་དྲུང་དུ། སྟོན་པས་ལྷ་ཀླུ་མི་གསུམ་གྱི་སློབ་བུ་ལ། དཔེའུ་ཙེ་རྣམ་པ་གསུམ་གྱི་བོན་
འཆད་ཅིང་བཞུགས་པའི་སྤྱན་སྔར་ཤར་གྱིས་བྱོན་ནས། སྟོན་པ་ལ་སྐོར་བ་བྱེད་ཅིང་
78

མདོ་སྡེ། དྲི་མེད་རྩ་བའི་མདོ།
ལྷ་ཕྱག་འཚལ་ལོ། ། དེ་ལ་འཁོར་རྣམས་ངོ་མཚར་སྐྱེས་ནས་མདུན་ནས་བསུས་ཤིང་
མངོན་པར་བསྟོད་དོ། །སྟོན་པ་ཐུགས་དགྱེས་ཏེ་བྱུང་ཁུངས་ཀྱི་ལོ་རྒྱུས་རྣམས་དྲིས་
པས། ཁྱེའུ་ཆུང་གིས་གསོལ་པ། རྣམ་མཁྱེན་རྒྱལ་པོ་སྟོན་པ་ལགས། བདག་སྲིད་
པའི་དཀའ་ཐུབ་དག་པའི་ཕུལ། སངས་པོ་འབུམ་ཁྲིའི་ཐུགས་ཀྱི་སྲས། ཡེ་སྲིད་ངང་
ནས་རང་བཞིན་བྱུང་། བར་དུ་བགྲོད་པའི་ཤུལ་ལམ་ནི། སངས་པོ་འབུམ་ཁྲིའི་ལུང་
བསྟན་ནས། ཡེ་སངས་སྲིད་པའི་གནས་ནས་འོང་། གཙང་མ་རིགས་ལྔའི་ཤེས་རྒྱུད་
སྦྱངས། བསམ་གཏན་གཡོ་འཁྲུག་མུན་པ་བསལ། གཟུགས་ཁམས་བག་ཆགས་ཉོན་
མོངས་སྦྱངས། སྤྱི་རྗེ་ཁྱུང་གི་ཞབས་ནས་བཏེགས། ལྷ་དབང་རྒྱལ་གྱིས་ནོར་བུ་ཕུལ།
རྒྱལ་ཆེན་ཞེན་ཆགས་མངོན་སྤྱོད་སྦྱངས། ལྷ་མིན་རྫུ་འཕྲུལ་སྨོན་ལམ་ཕུལ། ཀུ་མ་ར་
ཙའི་གདུག་སེམས་སྦྱངས། རི་བདུན་རོལ་མཚོའི་ལྷ་ཀླུ་ལ། གཡུང་དྲུང་དག་པའི་སྨོན་
ལམ་བཏབ། ད་ལྟ་སྟོན་པའི་སྤྱན་སྔར་འོང་། ཐ་མ་གྲུབ་པའི་འབྲས་བུ་ནི། དབྱིངས་
དང་ཡེ་ཤེས་ལྷུན་གྱིས་གྲུབ། ཐབས་དང་ཤེས་རབ་འབྲལ་མེད་གྲུབ། ཅི་ལྟ་ཇི་སྙེད་
མཁྱེན་པར་གྲུབ། དཀར་དང་ནག་གཉིས་སྲིད་པ་གྲུབ། དགེ་དང་སྡིག་གཉིས་འདྲེན་
པར་གྲུབ། སྐྱོན་དང་ཡོན་ཏན་བསྐོས་པ་གྲུབ། རྒྱུ་དང་འབྲས་བུའི་དབྱེ་བ་གྲུབ། ངང་
དང་རང་བཞིན་འབྲལ་མེད་གྲུབ། དོན་དམ་ངོ་བོ་འབྲལ་མེད་གྲུབ། ཐ་མ་གྲུབ་པའི་
རང་བཞིན་ཡིན། བདག་གི་མཚན་ཉིད་དེ་ལྟར་ལགས། གནས་འདིར་འོང་བའི་དོན་
ཆེད་ནི། སྲིད་པའི་རྒྱལ་པོ་སངས་པོ་ཡིས། སྤྲིང་པའི་ཡི་གེ་སྙན་དུ་ཞུ། ད་ལྟ་འགྲོ་
དོན་དབུ་གཟུག་ལ། ཐབས་དང་ཤེས་རབ་ཟུང་འབྲེལ་ནས། འཛམ་གླིང་སོག་ཀའི་
གནས་མཆོག་ཏུ། སྡིག་ཆེན་གཏོ་བུ་ལ་སོགས་པའི། གདུལ་དཀའི་སེམས་ཅན་འདུལ་
བ་དང་། མཛད་པ་བཅུ་གཉིས་མཐར་ཕྱིན་མཛོད། དེ་སྐད་སངས་པོས་འཕྲིན་པར་
ཞུ་ཞེས་གསུངས་ནས། གཏོ་དཔྱད་ཀྱི་སྒྲོམ་བུ་དྲུང་དུ་ཕུལ་ལོ། །དེ་ལ་སྟོན་པས་ཀྱང་
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 25་
སངས་པོ་ལ་མངོན་པར་བསྟོད་ཅིང་མཆོད་པ་ཕུལ་བས། དེའི་དུས་ན་བདེར་གཤེགས་
སྟོང་དང་རྩ་བཞི་དང་། ལྷ་མོ་སུམ་བརྒྱ་དང༌། ལྷ་གཤེན་བརྒྱ་དང༌། བདེ་བར་
གཤེགས་པ་བསམ་གྱིས་མི་ཁྱབ་པ་གཙོ་འཁོར་གྱི་ཚུལ་དུ་ནམ་མཁའ་ལ་བཞུགས་པའི་
ཞལ་མངོན་པར་མཐོང་ངོ༌། །དེ་ལ་གཡུང་དྲུང་སེམས་དཔའ་རྣམས་ཀྱིས་མཆོད་སྤྲིན་
གྱི་ཕུང་པོ་བསམ་གྱིས་མི་ཁྱབ་པ་ཕུལ་ཏེ། ཁྱེའུ་བཞིའི་མགྲིན་གཅིག་ཏུ་བསྟོད་ཚིག་གི་
ཆོ་ག་བརྗོད་དོ། །དེའི་ཚེ་ཤིན་ཏུ་གྲངས་མང་བའི་སེམས་ཅན་སངས་རྒྱས་ཏེ་སོང་ངོ༌། །
བདེ་བར་གཤེགས་པའི་སྐུ་རྣམས་ཀྱང་རང་བཞིན་གྱིས་སང་ངོ༌། ། །
༧ དེའི་ཚེ་དེའི་དུས་ན། གནས་མཆོག་འོལ་མོ་ལུང་རིང་གི་བྱང་ཕྱོགས་སུ། ཆུ་བོ་
པཀླུའི་འགྲམ། ཡུལ་འོད་མ་འབྱམ་སྐྱའི་གླིང་། གྲོང་ཁྱེར་ཆེན་པོ་འོད་མ་བཀྲ་གླིང་
གི་དབུས། མཁར་དང་བ་རྫོང་ཕུག་གི་ནང་དུ། སྔོན་གཉན་གྱི་རྒྱལ་པོ་འབྱུང་རུམ་
རྒྱལ་བ་དང༌། བདུད་ལྕམ་གུང་རོན་མ་གཉིས་འཚོས་པ་ལས། སྲས་གཉན་རྗེ་བསམ་
གཏན་གསལ་བ་འོད་ལྡན་དང་། གཏོ་རིན་ཆེན་འབྱུང་ལྡན་དང་། དཔྱད་ཁྲི་རྗེ་ཐང་
པོ་གསུམ་འཁྲུངས་སོ། །དེའི་གཅེན་པོ་ནི་གཉན་གྱི་རྒྱལ་ས་འཛིན་ནོ། །གཏོ་དཔྱད་
གཉིས་ནི་བྱང་ཕྱོགས་ཀྱི་རྒྱལ་ས་རུ་བསྐོས་སོ། །དེའི་གཏོ་རིན་ཆེན་འབྱུང་གནས་ཀྱི་
སྲས། གཏོ་རྗེ་འཕྲུལ་སྣང་། དེའི་སྲས་གཏོ་ཡིད་བཞིན་རྒྱལ་པོ། །དེའི་སྲས་གཏོ་ཁྲི་
སྐྱོངས་རྒྱལ་པོ། དེའི་སྲས་གཏོ་ཁྲི་རྗེ་ཐང་པོ་དང་། དཔྱད་ཟ་གུང་བཙུན་ཁྲི་མ་ཐང་བྱ་
བ་གཉིས་ལ། སྲས་གཏོ་བུ་དོད་དེ་བྱ་བ། ཤིན་ཏུ་སྟོབས་ཆེ་ལ་རྩལ་དྲག་པ། རྔམ་པ་
འཇིགས་པ་ཞིག་བྱུང་སྟེ། གཙུག་ལྕམ་དཀར་མོ་ཏིང་བཙུན་མ་བྱ་བ་ཁབ་ཏུ་བཞེས་
སོ། ། དེ་ལ་འཁོར་དང་མངའ་རིས་ལོངས་སྤྱོད་དཔག་ཏུ་མེད་པ་ཡོད། ཕྱི་སྐོར་དང་
ནང་སྐོར་དང་བར་སྐོར་ལ་འབུམ་ཕྲག་མང་པོ་ཡོད་ཅིང༌། ལོངས་སྤྱོད་ཕུན་སུམ་
ཚོགས་པར་རུ་ཡོད་ཀྱང་། སྔོན་གྱི་ཡབ་མྱེས་གོང་མ་རྣམས་དང་མི་འདྲ་བས། རྒྱལ་
80

མདོ་སྡེ། དྲི་མེད་རྩ་བའི་མདོ།
ས་རུ་སྡོད་དུ་མི་ཉན་ནས། དམག་མི་འབུམ་ཚོ་དང་བཅས་ནས། དམག་གི་དེད་
དཔོན་དང་། ཁྲིམས་ཀྱི་ལས་དཔོན་དང་། སྲོག་གི་ཤན་པ་དང༌། སྨྲ་བའི་ཤག་
འདེབས་དང༌། སྦད་པའི་གཅན་ཟན་ལ་སོགས་ངན་ཐབས་སྣ་ཚོགས་བཤམས་ནས།
རྒྱལ་ཁམས་ཕྱི་རོལ་དུ་འགྲོ་ནས། མི་བསད་དོ། །ནོར་ཁྱེར་རོ། །མཁར་སྐྱེལ་ལོ། ། ལོ་
ཐོག་འཇོམ་མོ། ། བཙན་བུ་བཟུང་ངོ༌། །ནང་རོལ་དུ་ཡང་མ་ཉེས་པ་ལ་ཁྲིམས་གཅོད་
དོ། །མི་ཁྱག་པ་ལ་ཁལ་འགེལ་ལོ། །མི་ཟ་བ་ལ་དུག་གཏོང་ངོ༌། །མི་སྲིད་པའི་སྲིད་པ་
སྣ་ཚོགས་བྱེད་དོ། །ཚེ་སྔ་ཕྱི་དང༌། ལས་དགེ་སྡིག་དང་། གནས་མཐོ་དམན་བྱ་བ་
རྫུན་ཡིན་ཟེར་ནས། རྒྱལ་ཁམས་མངའ་རིས་ཀུན་ཀྱང་། དགེ་བ་ལ་སྤྱོད་དབང་མེད་
པར་ནན་འོག་ཏུ་བཅུག་གོ ། །
དེའི་ཚེ་དེའི་དུས་ན། ཡིད་ཀྱི་ཁྱེའུ་ཆུང་གིས་གསོལ་པ། རྣམ་པ་ཐམས་ཅད་མཁྱེན་
པའི་སྟོན་པ་ལགས། གཡུང་དྲུང་བོན་གྱི་འཆད་ཉན་ངོ་མཚར་སྟེ། མ་རིག་ཉོན་
མོངས་འཁྲུལ་པའི་སེམས་ཅན་རྣམས། སྡུག་བསྔལ་འཁོར་བའི་རྒྱ་མཚོ་མཐའ་མེད་ལ།
སྐད་ཅིག་མི་བདེ་དར་ཙམ་ལོང་མེད་སྦྱང་། ལས་ངན་བག་ཆགས་རི་རབ་རྒྱ་མཚོ་
བསགས། འཁྲུལ་པའི་ང་རྒྱལ་ཉོན་མོངས་རང་ཁར་སྤྱད། འཇིག་རྟེན་ཞིང་ཁམས་
མི་བདེ་འཚོལ་བུར་གཏོང་། རང་གཞན་གཉིས་ཀ་དམྱལ་བའི་བཙོན་རར་སྨྱུག །དེ་
འདྲའི་སྡིག་ཅན་གཏོ་བུ་སྙིང་རེ་རྗེ། སྟོན་པའི་སྒྲོན་མས་ཐུགས་རྗེས་མི་གཟིགས་སམ།
སྟོན་པའི་ཐུགས་རྗེས་གཏོ་བུ་བཏུལ་བར་ཞུ། འདི་མ་ཐུལ་ན་སེམས་ཅན་ཀུན་མི་
ཐུལ། ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། མཚན་དང་ལྡན་པའི་ཁྱེའུ་
ཆུང་། སྟོན་པའི་ཐུགས་རྗེ་མཁའ་ལ་ཉི་ཤར་འདྲ། ཀུན་ལ་སྙོམས་ཤིང་ཡོངས་ལ་ཁྱབ་
པ་ལ། སེམས་ཅན་མ་རིག་བྱང་ལྟས་བྲག་ཕུག་འདྲ། རང་གི་རང་བཞིན་ལོག་པར་
གོལ་བ་ལ། དེ་ལ་ཉི་ཟེར་འཆར་བ་མངོན་ལགས་སམ། དཔེར་ན་སྐྱེ་འགྲོ་གསོས་ཀྱི་
8

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཆུ་བོ་ལ། སེམས་ཅན་གང་ཞིག་ཚུར་ལ་བསྙགས་པ་ལ། ཆུ་མིག་ཕར་འཐུང་ཟེར་ནས་
འགྲོ་བ་གཟིགས་ལགས་སམ། སྐོམ་པ་གང་ཞིག་ཆུ་ཁར་མི་འོང་བ། བསྐུགས་ལ་ཕར་
གཤེགས་བྱ་བ་ཁྱེའུ་མི་རིག་ངེས། དུས་ལ་མ་བབ་འགྲོ་དོན་གལ་མི་ཆེ། ཞེས་བཀའ་
བསྩལ་ཏོ། །
ཡང་ཁྱེའུ་ཆུང་གིས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
སྤྱིར་ན་མ་རིག་འཁོར་བའི་སེམས་ཅན་རྣམས། མ་རིག་འཁྲུལ་པའི་སྒོ་ལྕགས་དམ་
པོས་བསྡམས། ཐ་རམ་བསྡམས་ནས་མགར་བ་བཙལ་བ་ལ། བལ་གྱི་སྐུད་པ་ཡིན་
ན་ཀུན་གྱིས་ཁྲོལ། དགེ་བ་ཅན་ནི་བསྐྲད་ཀྱང་སྟོན་པའི་སྤྱན་སྔར་འདུ། སྡིག་པ་ཅན་
ནི་མི་འོང་ཤིན་ཏུ་བྲོས། སྟོན་པ་ཆབ་དང་འདྲ་སྟེ་ཁོ་མ་སྐོམ། ལས་ངན་སེམས་ཅན་
དེ་དག་མ་བཏུལ་ན། ཟླ་ངོ་རེ་ལ་སེམས་ཅན་འབུམ་ཕྲག་བཀུམ། དགེ་བའི་ཁོབས་སུ་
གཏོ་བུ་བཏུལ་ན་ཆེ། ཞེས་གསོལ་ཏོ། །དེ་ལ་སྟོན་པས་ཀྱང་ཐུགས་ཀྱི་དགོངས་པས།
སྲིད་པའི་རྒྱལ་པོའི་བཀའ་གཉན་པ་དང་། ཁྱེའུ་ཆུང་ཞུ་བ་དོས་དྲག་པས། འདུལ་
བའི་དུས་ལ་མ་བབ་ཀྱང་། ཐང་ཅིག་གདུལ་དུ་སོང་ནས། གནས་སྐབས་ཀྱི་སྡིག་འཕྲོ་
ཆོད་པ་ཙམ་ཨེ་འོང་། ལས་ཀྱི་འབྲེལ་བ་ཤིན་ཏུ་གཙོ་ཆེ་བས་ཞལ་མཐོང་ནས། སྦྱང་
ཡུན་མི་རིང་བར་ཐར་པ་ཐོབ་ཙམ་ཨེ་འོང་དགོངས་ནས། གཤེགས་པར་གནང་སྟེ་
གསེར་གྱི་ཤིང་རྟ་འཁོར་ལོ་བརྒྱད་པ་ལ་བཅིབས་ནས། འཁོར་གཡུང་དྲུང་སེམས་
དཔའ་ལྔ་སྟོང་ལྔ་བརྒྱ་དང་ཆས་ནས་ཡུལ་དེའི་བྱང་ཕྱོགས་འོད་མ་འབྱམས་སྐྱའི་ལ་
ཁར་ཕྱིན་ཙམ་ན། ཞིང་ཁམས་དེའི་མི་རྣམས་ཀྱིས་མཐོང་ནས་རྒྱལ་པོ་ལ་གསོལ་པ།
རྒྱལ་པོ་ལགས་འུ་བུའི་རྒྱལ་ཁམས་འདི་ན། སྔ་ན་མ་མཐོང་བའི་སྐྱེས་མཆོག་ཁྱད་པར་
ཅན། ཤིན་ཏུ་ངོ་མཚར་ཆེ་བ་རྒྱལ་པོ་བཅས་དང་ལྟད་མོ་ནི་རྒྱལ་པོ་ཉིད་ལས་ཀྱང་
ཆེ་བ་གཅིག་བྱུང་ནས། ངེད་ཅག་མཇལ་དུ་ནི་མ་ནུས་ནས་ཉིད་ལ་ཞུས་པ་ལགས་
82

མདོ་སྡེ། དྲི་མེད་རྩ་བའི་མདོ།
སོ། །ཞེས་གསོལ་པས། ཁོ་ཡང་ཚིག་པ་ཟོས་ཏེ། ང་ལས་ཆེ་བའི་རྒྱལ་འཁོར་དང་ལྟད་
མོ་སྣང་ན། ང་ལ་རྒོལ་དུ་འོང་བ་ཡིན་པས། མི་བསད་ལ་ནོར་ཕྲོག །མནངས་ཁྱེར་
ལ་བཙོན་འཛིན་ཟེར་ནས། དམག་མི་འབུམ་ཕྲག་གསུམ་དང་བཅས་ནས་སྟོན་པའི་
སྟེང་དུ་ཡར་ལ་རྒྱུག་སྟེ་བྱུང་ངོ༌། ། དེ་སྟོན་པས་ཀྱང་དགོངས་པ་བཏང་ནས། ཞི་བའི་
ངང་གི་མི་འདུལ་བས། དྲག་པོའི་ཚུལ་གྱིས་དབང་དུ་བསྡུ་བར་དགོངས་ནས། སྐུའི་
འོད་ཟེར་ལས་ཁྲོ་བོ་ཆེན་པོ་བཞིར་སྤྲུལ་ཏེ་གཤེགས་སོ། །དེ་ལ་གཏོ་བུའི་དམག་ཚོགས་
རྣམས་ནི་བརྒྱལ་ཏེ་སོང་ངོ༌། །གཏོ་བུ་ཉིད་ཀྱང་བསྔངས་ནས་འདར་ཏེ་བསམ་པ་ལ།
འདི་ལ་བྲོས་པས་ནི་མི་ཐར། འཐབ་པས་ཀྱང་མི་ཐུབ་བསམ་ནས། ལན་གཅིག་གུས་
པ་འདུད་དེ་གསོལ་པ། སྔ་ན་མ་མཐོང་བའི་སྐྱེས་མཆོག་ཁྱད་པར་ཅན། གཟི་བརྗིད་
འབར་བའི་སྐུ་ནི་བཀྲ་ལ་གསལ། འོད་ཟེར་འབར་བའི་འཕྲོ་འདུས་ཡོངས་ལ་ཁྱབ།
འཇིགས་པའི་སྐྱེས་བུ་བཞིའི་མཐའ་སྐོར་ནས། མཚན་ལྡན་ཁྱེའུ་མང་པོའི་ཚོགས་དང་
བཅས། སེང་གླང་སྟག་གཡག་བཞིའི་མཐའ་མནན་ནས། འnགང་ལགས་གར་གཤེགས་
དོན་ཞིག་བཀའ་གནང་འཚལ། ཅེས་གསོལ་ཏོ། ། །
དེ་ལ་སྟོན་པས་བཀའ་སྩལ་པ། ཉོན་ཅིག་ལས་ངན་སེམས་ཅན་སྡིག་པའི་བུ། ཚེ་
གཅིག་སྡིག་བསགས་དམྱལ་བའི་འགྲམ་རྡོར་སྐྱེ། བདག་ནི་འགྲོ་བའི་དཔལ་མགོན་
སྟོན་པ་ཡིན། ད་ལྟ་ཁྱོད་ཀྱི་ཞིང་ཁམས་འདུལ་དུ་འོང་། ཕྱོགས་བཞིའི་སྐྱེས་བུ་ཆེན་
པོ་དྲག་རྩལ་ཅན། ཉེས་ལེགས་ལྟང་འཛིན་ཁྲོ་བོ་ཆེན་པོ་ཡིན། གསོད་པ་བདམ་མམ་
སྡིག་པའི་ལས་སྤྱོད་སྤང༌། ཅེས་གསུངས་པས། དེ་ལ་གཏོ་བུས་སེམས་མ་དད་ཀྱང་
འཇིགས་པའི་དབང་གིས་གསོལ་པ། ཁྱེད་ནི་འགྲོ་བ་ཀུན་གྱི་མགོན་ལགས་ན། བདག་
ཅག་འཁོར་ལ་ཉེ་རིང་ག་ལ་ཡོད། བདག་གི་ཡུལ་དང་ཞིང་འདིར་བྱོན་པ་ལེགས། ཕྱི་
མ་ཅི་གསུངས་ཁྱེད་ཀྱི་བཀའ་མི་གཅོག །བདག་གི་ཕོ་བྲང་གནས་སུ་བྱོན་པར་ཞུ་
83

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། དཔང་པོའི་དྲུང་དུ་ཁས་བླངས་
པས། ཁས་བླང་མ་ཡིན་དམ་བཅའ་ཡིན། དམ་ལ་འགལ་ན་འབྲས་བུ་འཚིགས། སྐྱེ་
བ་ལྔ་བརྒྱར་ངན་སོང་བརྒྱུད། གར་སྐྱེས་བསླུ་བ་རྒྱུན་དུ་འོང་། ད་ནི་དམ་ལ་མ་དྷ་
ཞིག །ཅེས་གསུངས་ནས་འོད་ཟེར་གྱི་སྤྲོ་བསྡུ་མཛད་པས། གཏོ་བུའི་འཁོར་བརྒྱལ་
བ་རྣམས་ཀྱང་སངས་ནས། སྟོན་པ་འཁོར་དང་བཅས་པ་མཁར་དང་བ་རྫོང་ཕུག་
ཏུ་སྤྱན་དྲངས་ནས། གསོལ་ཟས་རོ་མཆོག་བདའ་དགུ་དྲངས་སོ། །རྒྱལ་ཁམས་ཀྱི་མི་
རྣམས་ཀྱང་བཀའ་ཁྲིམས་བཀྲོལ་ནས་དགེ་བ་སྤྱོད་དུ་བཅུག་གོ །གཏོ་བུའི་དགེ་བ་
སྤྱོད་པར་ཀུན་དུ་གྲག་གོ །དེ་ནས་སྟོན་པས་གཏོ་བུ་ལ་སོགས་ཡུལ་དེའི་མི་རྣམས་ལ།
རྒྱུ་འབྲས་ཀྱི་བོན་དང་དགེ་སྡིག་གི་སྐྱོན་ཡོན་རྣམས་བཤད་ཅིང་བསྟན་ནས། ཕྱིའི་
སྤྱོད་ལམ་དང་ཚུལ་ཙམ་ལས་མ་གཏོགས་པ། སེམས་ལ་ཏིལ་འབྲུ་ཙམ་ཡང་ཕན་པར་
མ་ནུས་སོ། །དེ་སྟོན་པས་ཐུགས་ལ་མཁྱེན་ཏེ། ནམ་ཞིག་འདུལ་བའི་སྨོན་ལམ་བཏབ་
ནས། སླར་འོལ་མོ་ལུང་རིང་དུ་གཤེགས་སོ། །
དེའི་ཚེ་དེའི་དུས་ན། གཏོ་བུ་དོད་དེ་ནི་གནམ་ལ་ཟླ་ཐིམ། ས་ལ་ཞག་ཐིམ། དུས་
ཀྱི་བདུད་བྱུང་ནས། འཆི་བའི་ནད་ཀྱིས་ཟིན་ནོ། །སྲས་གཏོ་བུ་ཁ་ཤར་དང་བློན་
འཁོར་རྣམས་ཀྱིས། མོ་གཏོ་དང་སྨན་དཔྱད་མང་པོ་གཉེར་ཀྱང་མ་ཕན་ཏེ་ཤི་ལ་ཐུག་
གོ །དེ་ནས་ཤི་ཁར་ཁོའི་སྣང་ཡུལ་དུ། ལས་ཀྱི་གཤིན་རྗེ་དང་ལན་ཆགས་བསྙེགས་
འདེད་པའི་སེམས་ཅན་མང་པོ་མངོན་སུམ་དུ་བྱུང་སྟེ། ཤིན་ཏུ་ཡང་སྐྲག་པ་དང་མི་
བཟོད་པར་གྱུར་ནས། རྒྱལ་བུ་དང་འཁོར་རྣམས་ལ་ཁ་ཆེམས་སྨྲས་པ། གསན་དང་
རྒྱལ་བུ་ཁ་ཤར་ལ་སོགས་འཁོར། བདག་ནི་འདུ་བའི་ནད་ཀྱིས་གདུང་ནས་སུ། ད་ལྟ་
སྲིན་བུ་བྱེ་ཚན་འདྲེ་བ་ཙམ། བཟའ་བའི་ཡིད་ཁར་ཆུ་ལས་འོང་བ་མེད། བདག་ཀྱང་
ལུས་སྟོབས་དབང་པོ་དར་དུས་སུ། བོན་ཞེས་བྱ་བ་རྫུན་ཡིན་བསམ་པ་དང་། ལས་
84

མདོ་སྡེ། དྲི་མེད་རྩ་བའི་མདོ།
ལ་དགེ་སྡིག་བྱ་བ་མེད་སྙམས་ནས། ང་རང་མིན་པ་མཐོང་མཐོང་དགྲ་རུ་བླངས།
སྡིག་པའི་ལས་ནི་རྩིས་དང་གྲངས་ལ་འདས། དགེ་བ་བྱ་བ་ཏིལ་འབྲུ་ཙམ་མ་སྤྱད།
སྟོན་པའི་སྒྲོན་མ་བྱོན་ཀྱང་ངོ་མ་ཤེས། ཉི་མ་ཀུན་ལ་ཤར་ཏེ་བྱང་དུ་བལྟས། རིན་
ཆེན་གླིང་ལ་ཕྱིན་ཏེ་ནོར་སྐལ་ཆད། ག་བུར་སྨན་སྡོང་རྩ་རུ་ཚ་བས་ཟིན། སྟོན་ཁའི་
ལོ་ཏོག་གསེབ་ཏུ་རྟོགས་པར་ཉལ། རྒྱ་མཚོ་ཆེན་པོའི་གླིང་དུ་སྐོམ་ནས་ཤི། གཙང་མ་
མི་ལུས་ཐོབ་ཀྱང་ཆུད་ལ་ཤོར། འཛམ་གླིང་སོག་ཀ་སྐྱེས་ཀྱང་སྟོང་སྐོར་བྱས། དབང་
ཆེ་རྒྱལ་པོར་སྨིན་ཡང་རང་དོན་འཆུག །ད་ནི་གང་གི་བློ་དང་བྱ་ཐབས་ཟད། ཀྱེ་མ་
ཀྱེ་ཧུད་ཟ་མ་སྙིང་རེ་ན། འདི་འདྲའི་དུས་ཤིག་སྟེང་དུ་འོང་ངེས་ན། གླེན་པ་སྙིང་མེད་
པོ་གཅིག་མ་ཐོན་ན། ད་ཡང་ཁྱེད་རྣམས་འདུས་པས་སྡོང་མི་ཐེབ། ང་ལ་སྡོང་གདབ་
སྙིང་ལ་བརྩེ་བ་ན། འདི་ནས་ལྷོ་ཕྱོགས་ཆུ་བོ་པཀླུའི་གྷོར། བདག་གི་སློབ་དཔོན་སྟོན་
པ་གཤེན་རབ་བཞུགས། གནས་འདིར་སྤྱན་དྲངས་བདག་གི་མཆོད་གནས་གྱིས།
བདག་ལ་སྟོན་པས་ཐུགས་རྗེས་བཟུང་དུ་གསོལ། བདག་གི་ཞུ་སྒྲིང་སྙན་དུ་ཐིངས་
པར་མཛོད། ཞེས་ཟེར་ནས་དབུགས་ཆད་དོ། །ཤི་མ་ཐག་ཏུ་གཤིན་རྗེས་དམྱལ་བའི་
ཡུལ་དུ་ཁྲིད་དེ་སོང་ངོ༌། །དེ་སྟོན་པའི་ཐུགས་རྗེའི་སྤྱན་གྱིས་གཟིགས་ནས་ཐུགས་ཀྱི་
སྤྲུལ་པ། འཕྲུལ་བོན་ངང་དྲག་བྱ་བར་སྤྲུལ་ནས་བཏང་བས། ཨ་ཤི་འདུས་པ་དེལ་
མོ་ཆེའི་རྩར། ངན་སོང་གསུམ་གྱི་དམྱལ་དཔོན་རྣམས་འདུས་ནས། རྩིས་ཀྱི་ཡི་གེ་ལ་
གཏུག་པའི་དུས་སུ་སྟོན་པས་གསུངས་པ། གསན་དང་ངན་སོང་གསུམ་གྱི་དམྱལ་
དཔོན་རྣམས། ལས་ཀྱི་མནར་བའི་སེམས་ཅན་འདི་དག་ལ། གཅོད་སྦྱོང་འདི་ཙམ་
བྱ་བའི་ལུགས་ཡོད་དམ། ཁྱེད་རྣམས་སེམས་ལ་སྙིང་རྗེ་མེད་ལགས་སམ། ཞེས་
གསུངས་པས། གཤིན་རྗེའི་རྒྱལ་པོས་གསོལ་པ། སྟོན་པའི་སྒྲོན་མ་འགྲོ་བའི་དཔལ་
མགོན་ལགས། ལས་ཀྱི་མནར་བའི་སེམས་ཅན་འདི་དག་ལ། གཅོད་སྦྱོང་འདི་ཙམ་
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བྱ་རུ་མི་གྲུབ་སྟེ། རང་གི་ལས་བྱས་རང་ལ་སྨིན་པ་ཡིན། བདག་ཅག་རྣམས་ལ་སྙིང་
རྗེ་མེད་ནས་སུ། སྐྱོན་ཡོན་མི་ཤེས་གོལ་བ་མ་ཡིན་ཏེ། འདི་ཙམ་གཅོད་སྦྱོང་བྱེད་པ་
མི་དགོས་དང་། ལུས་ལ་ཚེར་མ་གཅིག་ཀྱང་མི་བཟོད་དེ། ལན་ཆགས་ལེ་ལན་སྟོང་
དུ་བྱུང་བ་ན། ངེད་རང་རྣམས་ཀྱང་རྗེས་སུ་ཡི་རང་ཕུལ། སྟོན་པའི་ཐུགས་ལ་འཁྲུལ་W
པ་མི་མངའ་བ། བདག་ཅག་རྣམས་ལ་ཐུགས་ཀྱི་ཁྲེལ་ལགས་སམ། ཞེས་ཞུ་ཕྱག་ཕུལ་
ལོ། ། དེ་ལ་སྟོན་པས་ཤགས་མ་བཏབ་པར་གསུངས་པ། ལས་ཀྱི་མནར་བའི་སེམས་
ཅན་འདི་དག་ལ། རང་གི་ལས་བྱས་རང་ལ་སྨིན་པ་ལ། ཤུགས་དང་སྟོབས་སུ་བགྱི་
བ་མ་ལགས་ཏེ། འདིས་ནི་སྔོན་དུ་བདག་ལ་བོན་ཉན་པས། དེ་དག་མཐུན་པར་
འདི་ལ་བོན་ཅིག་བཤད། ཁྱེད་རྣམས་གཅོད་སྦྱོང་འཕྲོ་ཆོད་བོན་གྱི་སྒྲ་ལ་ཉོན། ཞེས་
གསུངས་ནས། སྟོན་པས་གཏོ་བུ་དོད་དེ་བྱས་ནས་བོས་ཏེ། བདག་ནི་ཁྱོད་ཀྱི་སློབ་
དཔོན་སྟོན་པ་གཤེན་རབ་མི་བོ་ཡིན། ངོ་ཤེས་སམ་གསུངས་པས། མགོ་བཏེགས་ནས་
མིག་ལྷབ་ཙམ་ཞིག་ལས་མ་ཐེགས་སོ། །དེ་ལ་སྟོན་པས་ངན་སོང་དོང་སྤྲུག་གི་སྙིང་
པོ་བརྗོད་ཅིང་། ལྗགས་ཀྱི་མཆིལ་མ་བཏབ་པས། གཏོ་བུའི་དབང་པོ་སྒོ་དགུའི་ཁྲག་
དང་ཆུ་སེར་གྱི་རྒྱུན་ཆད་ནས། ལུས་ལ་གཡུང་དྲུང་གི་རི་མོ་ལམ་ལམ་སོང་ངོ༌། །དེའི་
ཚེ་གཏོ་བུ་ལྕགས་ཀྱི་དྲྭ་བའི་ནང་ནས། ཉམ་ཆུང་བར་བྱས་ནས་གསོལ་པ། སྟོན་པའི་
སྒྲོན་མ་གཤེན་རབ་མི་བོ་ལགས། བདག་ཀྱང་འཇིག་རྟེན་མིའི་ཡུལ་དུ་འདུག་ཙམ་
ན། འཁོར་དང་གཉེན་འདུན་དེ་དུས་འབྲེལ་བ་རྣམས། སུན་པར་དོགས་ནས་མཆན་
གྱི་བུ་བཞིན་བསྐྱངས། འབྲལ་བར་དོགས་ནས་ད པྲལ་བའི་མིག་ལྟར་བསྲུང༌། ཡུལ་
མཁར་ས་གཞི་བང་ཁང་ནོར་རྫས་རྣམས། འཇིག་པར་དོགས་ནས་ཆུ་ལ་མཁར་དུ་
བརྩིགས། ཟད་པར་དོག་ནས་རྡུལ་ལ་གྲངས་སུ་བཟུངས། སྒྱུ་ལུས་ཕུང་པོ་ལང་ཚོ་
དར་རྒྱས་ལ། གཅེས་པར་དྲན་ནས་ཞིམ་དགུའི་ཟས་གྱིས་གསོས། བཟང་བར་འདོད་
86

མདོ་སྡེ། དྲི་མེད་རྩ་བའི་མདོ། །
ནས་སྡུག་དགུའི་རྒྱན་གྱིས་བརྒྱན། དགོས་པའི་དུས་སུ་མ་སྡོང་རྫ་ཆགས་འཕྲོ་བཞིན་
བསྐྱུར། བྱམས་པའི་གཉེན་ནི་མི་གཅིག་ཡུལ་ན་འཁོར་བ་མེད། སྡང་བའི་དགྲ་ནི་འདི་
ཀུན་ཙམ་ཞིག་ཀུན་ནས་བྱུང་། གདུག་པའི་ཡུལ་ནི་འདི་ལྟར་ཁྲིད་ནས་འགྲོ། སྟོན་
པའི་ཐུགས་ཀྱིས་བདག་ལ་མི་དགོངས་སམ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཁྱོད་ཀྱང་འཇིག་རྟེན་མི་ཡི་ཡུལ་དུ་འདུག་ཙམ་
ན། སྟོན་པའི་བཀའ་ནི་མི་ཉན་མི་དགེ་ལོག་པར་ཕྱོགས། བདེན་པའི་ཚིག་ནི་མི་
འཛིན་འདུ་བྱེད་ལས་ལ་གཡེང་། དགེ་བའི་ལས་ནི་མི་སྤྱོད་སྡིག་པའི་འཁོར་ལོ་བསྐོར།
ལས་ཀྱི་བྱས་པས་དུས་ཀྱི་བྱུང་བ་ལ། ད་ནི་ངས་ཀྱང་སྡོང་གདབ་ཤིན་ཏུ་དཀའ། ད་
ནི་སྔར་བྱས་ལས་ལ་སུན་ནས་སུ། བག་ཆགས་རྗེས་སུ་དྲན་པའི་བོན་བསྟན་གྱིས།
དབང་པོ་མ་གཡེང་བདག་ལ་ཉོན་མཛོད་དང༌། སྡུག་བསྔལ་བསྲན་ཚུག་ཙམ་ཞིག་
འོང་ལས་ཆེ། དེ་བས་ད་ལྟ་གཏན་དུ་ག་ལ་ཐར། ནམ་ཞིག་བདག་གི་ཐུགས་རྗེས་
དྲང་སྟེ་མཆིས། ཞེས་གསུངས་པས། གཏོ་བུས་གུས་པར་ཉན། དེ་ལ་སྟོན་པས་ཀྱང་
བག་ཆགས་རྗེས་སུ་དྲན་པའི་བོན་རྣམས་བཤད་པས། གཏོ་བུས་ཀྱང་བག་ཆགས་དེ་
རྣམས་རྗེས་སུ་དྲན་ནས། གཞན་གྱི་ལན་པར་མི་འདུག་བསམ་པ་ཚུགས་པ་ཙམ་བྱུང་
ངོ༌། །དེའི་དུས་འོད་མ་འབྱམ་སྐྱའི་མི་རྣམས་གྲོས་སུ་བགྱིས་ནས། རྒྱལ་བུ་རང་ཉིད་
ལ་འཁོར་ཚོགས་དང་ཆས་ནས་སྟོན་པ་སྤྱན་དྲངས་དུ་སོང་ནས་དྲུང་དུ་འཁོད་དོ། །དེ་
ལ་སྟོན་པ་ནི་རྣམ་པ་ཐམས་ཅད་མཁྱེན་ཀྱང་། ལྡེམ་དགོངས་སུ་གསུངས་པ། ཁྱེད་
རྣམས་འཁོར་ཚོགས་ནི་ཅི་ལ་འོང་གསུངས་པ་ལ་རྒྱལ་བུས་གསོལ་པ། བདག་ཅག་
ནི་སྟོན་པ་སྤྱན་འདྲེན་འོང་བ་ལགས། ཉིད་ཀྱི་སློབ་བུ་གཏོ་བུ་དོད་དེ་ནི་གུམ་ལགས་
སོ། །གུམ་པའི་དུས་སུ་བདག་ཅག་རྣམས་ལ་ཁ་ཆེམས་སུ། བདག་ནི་ཤིན་ཏུ་སྡིག་ཆེ་
བས། ངན་སོང་གསུམ་དུ་ཅིས་ཀྱང་སྐྱེ་བས། བདག་གི་སློབ་དཔོན་གཤེན་རབ་མི་བོ་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྤྱན་དྲངས་ལ། བདག་ངན་སོང་གསུམ་གྱི་གནས་ནས་འདྲོང་ཞིག་ཟེར་ནས། ད་ཡང་
སྟོན་པའི་སྒྲོན་མ་མྱུར་དུ་གཤེགས་པར་ཞུ། བདག་གི་རྒྱལ་པོ་ཐུགས་རྗེས་བཟུང་དུ་
གསོལ། ཅེས་གསོལ་ཏོ། །སྟོན་པས་ཀྱང་དུས་ལ་བབ་པར་དགོངས་ནས། གཡུང་དྲུང་
སེམས་དཔའ་ལྔ་སྟོང་ལྔ་བརྒྱ་དང་སུམ་བརྒྱ་དྲུག་ཅུ་དང་བཅས་པ་གཤེགས་སོ། །དེ་
ནས་ཡུལ་འོད་མ་འབྱམ་སྐྱའི་མི་རྣམས་ཀྱིས་མདུན་བསུས་ནས་མཆོད་པ་ཕུལ་ལོ། ། །
དེ་ནས་ཡིད་ཀྱི་ཁྱེའུ་ཆུང་གིས་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས།
སེམས་ཅན་མིའི་བུ་ལ་ཤིན་ཏུ་སྡིག་ཆེ་བ། རྒྱལ་པོ་གཏོ་བུ་དོད་དེ་བྱ་བ་འདི། མ་ཤི་
གསོན་གྱི་ཚེ་ལ་མ་ཐུལ་བས། ཤི་ནས་ངན་སོང་གསུམ་དུ་སྦྱོངས་པ་འདི། སྐད་ཅིག་
ཙམ་ཡང་སྡུག་བསྔལ་བཟོད་གླགས་མེད། འདི་ལ་དྲང་བའི་ཐབས་ནི་ཅི་ལྟར་དགོངས།
སྟོན་པས་གང་གསུངས་བདག་ཅག་གྲུབ་པར་བགྱིས། ཞེས་གསོལ་ཏོ། །དེ་ལ་སྟོན་
པས་བཀའ་སྩལ་པ། མཚན་དང་ལྡན་པའི་ཡིད་ཀྱི་ཁྱེའུ་ཆུང་། འཁོར་བའི་སེམས་ཅན་
སྒྲིབ་པ་སྦྱངས་པ་དང༌། གཏོ་བུ་དོད་དེ་ཐར་པར་དྲང་བ་དང་། ཕྱི་རབས་རྣམས་ལ་
བཀྲིད་དྲང་དཔེར་བསྟན་ཕྱིར། གཡུང་དྲུང་བོན་ལ་རྒྱ་ཆེ་གྲངས་མང་ཡང་། མདོར་
བསྡུས་སྒོ་བཞི་མཛོད་དང་ལྔ་རུ་དབྱེ། གཙང་མ་མཐོ་ཐོག་མཛོད་ཀྱི་བོན་སྒོ་ལས།
གདུལ་དཀའི་སེམས་ཅན་སྒྲིབ་སྦྱོང་ཆོ་ག་བསྟན། བོན་ཉིད་མི་འགྱུར་གཡུང་དྲུང་
དབྱིངས་དཀྱིལ་ནས། རང་བཞིན་དཀྱིལ་འཁོར་མཁའ་ལྟར་ཡོངས་ལ་ཁྱབ། མཁའ་
དབྱིངས་ཡེ་ཤེས་རོལ་པའི་ཕྱག་རྒྱ་ལས། ཡེ་ཤེས་ཆེན་པོ་ལྔའི་ཀློང་དུ་བྱུང་། ཀློང་ལས་
ཐུགས་རྗེས་ལས་སུ་བསྐྱེད་པ་ཡི། ཐབས་དང་ཐུགས་རྗེ་ཟུང་དུ་འབྲེལ་བ་ལས། དུག་
ལྔའི་གཉེན་པོས་མྱུར་དུ་འཇོམས་པ་ཡི། བདེ་གཤེགས་ལྷ་གཤེན་བརྒྱ་དང་རྩ་བརྒྱད་
བྱུང་། གདུལ་དཀའ་ཉོན་མོངས་ཐར་པར་འདྲེན་པར་བྱེད། ལྷ་ནི་གཤེན་ལྷ་འོད་
དཀར་ཐུགས་རྗེ་དང་། གཤེན་རབ་སྟོན་པ་བདག་ཉིད་འདུལ་གཤེན་དྲུག ། ལྷ་གཤེན་
88

མདོ་སྡེ། དྲི་མེད་རྩ་བའི་མདོ།
ཐབས་དང་ཐུགས་རྗེ་སྦྲེལ་ནས་སུ། འགྲོ་འདུལ་ལྷ་གཤེན་བརྒྱ་རྩའི་དཀྱིལ་འཁོར་
གྱིས། རིས་དྲུག་གནས་ངན་བརྒྱུད་པའི་སེམས་ཅན་རྣམས། འཁོར་བའི་གནས་ནས་
ཐར་པར་ཡར་འདེགས་ཏེ། བོན་ཉིད་གཡུང་དྲུང་ཀློང་དུ་ཡར་བསྟིམ་མོ། །དེ་ཡང་
སྒྲིབ་སྦྱོང་ཚོགས་བསགས་ཡན་ལག་གཉིས། སྒྲིབ་སྦྱོང་དམིགས་རྟེན་བདེར་གཤེགས་
མཆོད་པའི་རྟེན། བཞེངས་སུ་གསོལ་ནས་མདུན་དུ་མཆོད་སྦྱིན་དགྲམ། ཚོགས་
བསགས་དག་ལ་དཀྱིལ་འཁོར་ཆོ་ག་དགོས། ཞེས་གསུངས་ནས། མེ་ཏོག་མཛེས་པའི་
ཚལ་ལ་བྱོན་ནས། ལོ་པན་ཤེལ་གྱི་མཆོད་རྟེན་དབུ་གསུམ་པ་ཞིག་བཞེངས་སུ་གསོལ་
ཏེ། གཏོ་བུ་ངན་སོང་ནས་དྲང་བའི་ཆོ་ག་གཞུང་བཞིན་དུ་མཛད་པས། སྟོན་པའི་
ཐུགས་རྗེ་དང་། ལྷ་གཤེན་གྱི་བྱིན་རླབས་དང་། སྔོན་གྱི་སྨོན་ལམ་གྱིས། གཏོ་བུ་ནི་
ཁམས་གསུམ་འཁོར་བའི་གནས་ནས་ཐར་ཏེ་གཡུང་དྲུང་སེམས་དཔའི་གྲལ་དུ་སླེབས་
ནས། ཡུལ་འོལ་མོ་ལུང་རིང་གི་ཤར་ཕྱོགས་སུ། མེ་ཏོག་པདྨའི་ཁ་ལ་ཁྱེའུ་ཆུང་རིན་པོ་
ཆེའི་ཡིག་འབྲུས་བརྒྱན་པ་ཞིག་ཏུ་སྐྱེས་ཏེ། མེ་ཏོག་ཐོག་ནས་ཤམ་པོ་ལྷ་རྩེ་ལ་སྐོར་བ་
བྱེད་དོ། །
དེའི་ཚེ་སྟོན་པས་གསུངས་པ། ཡིད་ཀྱི་ཁྱེའུ་ཆུང་། གཏོ་བུ་ནི་རིགས་དྲུག་གི་ལས་
འཕྲོ་ཟད་ནས། ད་ལྟ་ཤམ་པོ་ལྷ་རྩེའི་སྒོ་དྲུང་དུ་མཆོད་པ་འབུལ་གྱིན་འདུག་པས།
ཁྱོད་ཀྱི་གནས་འདིར་ཁྲིད་ལ་ཤོག་གསུངས་པས། ཁྱེའུ་ཆུང་གིས་འབྲུག་རྟ་ཞོན་ནས་
སོང་བས། གཏོ་བུ་དང་མཇལ་ཏེ་ངོ་ཤེས་ནས་གསོལ་པ། ཡིད་ཀྱི་ཁྱེའུ་ཆུང་སྐུ་ལ་
བསྙུང་མི་མངའ་འམ། སྐུ་ཉམས་དང་ལྡན་ནམ། བདག་གི་སློབ་དཔོན་སྟོན་པ་གར་
བཞུགས། ཞེས་གསོལ་ཏོ། །དེ་ལ་ཁྱེའུ་ཆུང་གིས་གསུངས་པ། གཏོ་བུ་ལགས། ཉིད་
ནི་ངན་སོང་གསུམ་ནས་ཐར་ལགས་སམ། སྡུག་བསྔལ་ནི་ཆེ་བར་མྱོང་ངམ། སྟོན་པ་
ནི་ཉིད་ཀྱི་ཡུལ་དུ་བཞུགས་སོ། །བདག་ནི་ཁྱོད་འདིར་འདུག་པ་ཁྲིད་ལ་ཤོག་གསུངས་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས་མཆིས་པ་ཡིན་ནོ། །གཏོ་བུས་གསོལ་པ། བདག་ནི་ངན་སོང་དུ་སྡུག་བསྔལ་
ཆེ་ཡང་སྟོན་པའི་ཐུགས་རྗེ་དང༌། ཞལ་མཐོང་ཞིང་རྗེས་དྲན་གྱི་བོན་གནང་བས།
བསྲན་བཏུབ་པ་ཙམ་དུ་བྱུང་ལགས། ད་ཡང་སྟོན་པ་བདག་གི་ཡུལ་དུ་བཞུགས་
པ་ནི་ངོ་མཚར་ཆེའོ། །ཟེར་ནས་ཡུལ་དུ་འོང་སྟེ་སྟོན་པ་དང་མཇལ་ལོ། །རྒྱལ་བུ་
དང་གྲོང་ཁྱེར་གྱི་མི་རྣམས་ཀྱིས་གཏོ་བུ་ངོ་ཤེས་སོ། །གཏོ་བུས་ཀྱང་ངན་སོང་གི་སྦྱོང་
ཚད་དང་། རིགས་དྲུག་གི་མཐོང་སྣང་དང༌། དགེ་སྡིག་གི་སྐྱོན་ཡོན་རྣམས་བཤད་
པས། འཁོར་རྣམས་སོ་སོར་གདུང་ནས་ངུས་སོ། །དེའི་ཚེ་ཡང་སྟོན་པས་གསུངས་
པ། ཡིད་ཀྱི་ཁྱེའུ་ཆུང་། གཏོ་བུ་ནི་ངན་སོང་ནས་ཐར་ཞིང་ཉོན་མོངས་ཀྱི་སྒྲིབ་པ་བྱང་
ནས། ཚོགས་ཀྱི་ལམ་སྒོ་རུ་ཞུགས་ཀྱང་། ད་རུང་རྒྱུ་བསོད་ནམས་ཀྱི་ཚོགས་རྫོགས་
ཤིང་། འབྲས་བུ་ཡེ་ཤེས་ཀྱི་ས་ལ་བསྙག་དགོས་གསུངས་ནས། བདེ་བར་གཤེགས་པ་
ལྷ་གཤེན་བརྒྱའི་དཀྱིལ་འཁོར་ཞལ་ཕྱེས་ནས། ཚོགས་གཉིས་ཡོངས་སུ་རྫོགས་པའི་ཆོ་
ག་རྒྱས་པར་མཛད་པས། གཏོ་བུ་དོད་དེ་ལ་སོགས་གྲངས་མང་བ་ཞིག་ཚོགས་རྫོགས་
ནས་སངས་རྒྱས་ཏེ་སོང་ངོ༌། །སྟོན་པ་འཁོར་དང་བཅས་པ་རྣམས་ནི། གཏོ་བུ་དོད་
དེའི་འགྲོ་དོན་མཐར་ཕྱིན་ནས། སླར་འོལ་མོ་ལུང་རིང་དུ་གཤེགས་སོ། །རྒྱལ་བུ་གཏོ་
བུ་ཁ་ཤར་ནི། དཔྱད་ཟ་གུང་བཙུན་འཕྲུལ་མོ་ཐང་བྱ་བ་ཁབ་ཏུ་བཞེས་ནས་གཡུང་
དྲུང་གི་བོན་ལ་མོས་ཤིང་དགེ་བ་ལ་སྤྱད་དོ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་ལུང་རིང་གི་ལྷོ་ཕྱོགས། རྗེ་
རིགས་བཀོད་པའི་གླིང་ཞེས་བྱ་བར། ཆུ་བོ་སི་འདུའི་འགྲམ། གྲོང་ཁྱེར་དབང་སྒྱུར་
བཀོད་པའི་དབུས། སྐུ་མཁར་རྒུ་ར་ཁྱུད་མོའི་ནང་ན། ཡབ་རྗེ་རིགས་ཀྱི་རྒྱལ་པོ་ཁྲི་
བརྟེན་དར་མ་དང་། ཡུམ་རྨང་རིགས་ཀྱི་བུ་མོ་བཙུན་མོ་ཁྲི་མ་ལམ་གསལ་མ་གཉིས་
ལ། སྲས་རྒྱལ་བུ་ཁྲི་ཤི་དབང་གི་རྒྱལ་པོ་བྱ་བ་ཤིན་ཏུ་དཔའ་རྩལ་དང་ཁྲོ་གཏུམ་ཆེ་

མདོ་སྡེ། དྲི་མེད་རྩ་བའི་མདོ།
བ། སྟོབས་དྲག་ལ་བཞིན་བཟློག་པ་ཞིག་བྱུང་སྟེ། དེ་དང་དབང་ལྕམ་སྒྲོན་མ་གཉིས་
ལ། སྲས་ཁྲི་རྗེ་བིང་ཐང་དང་ཁྲི་ལྕམ་མཁར་མོ་དང་ལྕམ་དྲལ་གཉིས་མངའོ། ། དེ་ལ་
འཁོར་དང་མངའ་རིས་དང་ལོངས་སྤྱོད་བསམ་གྱིས་མི་ཁྱབ་པ་ཡོད་ཀྱང་། རྒྱལ་བུ་
དེ་ནི་སྔོན་གྱི་ཡབ་མྱེས་གོང་མ་རྣམས་དང་མི་འདྲ་བར། ཤིན་ཏུ་མི་བསྲུན་ཞིང་དགེ་
བའི་ལས་ལ་ཏིལ་འབྲུ་ཙམ་ཡང་མི་སྤྱོད་པར། སྡིག་པ་ནི་རྩྭའི་མཆོག་མ་ཙམ་བསགས་
སོ། །གཞན་ཡང་དམག་མི་གོ་མཚོན་མང་པོ་དང་བཅས་ནས། ཕྱི་རོལ་དུ་ཡང་དམག་
ཁྱེར་དེ་འཁྲུག་རྩོད་བྱེད་དོ། །གཡུལ་ངོ་རེ་ལ་ཡང་མི་རྟ་བརྒྱ་ཕྲག་མང་པོ་རུ་བསད་
དོ། །གཞན་ཡང་རྒྱལ་ཁྲིམས་ཡིན་ཟེར་ནས། བཀའ་བསྐྱོན་ཞིང་ཁྲིམས་ཀྱི་གཅོད་
ལུགས་ཀྱང་། ཞེ་སྨེས་ལ་སྐྱུག་བྲོ་བ། ཤ་ཚ་ལ་སྐྱི་འཇིགས་པ། ཡ་ང་ལ་རབ་ཏུ་བྱེད་པ་
མང་དུ་བྱེད་དོ། །དེ་ལ་ཡབ་ཀྱི་ཞལ་ནས། རྒྱལ་བུ་དམ་པ་ཁྲི་ཤི་དབང་གི་རྗེ། འོ་སྐོལ་
དམུ་རིགས་རྒྱལ་པོའི་མངའ་འོག་འདིར། གཞན་དག་རྒྱལ་ཕྲན་བསམ་གྱིས་མི་ཁྱབ་
ཀྱང་། འོ་སྐོལ་རྒྱལ་གྱི་མཆིན་ན་བཙུན་གྱི་བློན། རྗེ་རིགས་བཙུན་པ་དབང་ལྡན་རྒྱལ་
པོ་ཡིན། སྔོན་ཆད་རྒྱལ་པོ་རབ་དང་རིམ་པ་བཞིན། བྱས་པ་དགེ་དང་ཇུ་གང་གཉེན་
ལ་སྐྱེལ། མཐོང་མཐོང་དགྲ་རུ་བསླང་བའི་སྒྲིན་པོ་མེད། སྤྱོད་པ་རང་ཁར་བཏང་
བའི་གནས་སྐབས་མེད། རྒྱལ་བུ་འདི་འདྲ་མ་མཛད་རྒྱལ་ཁྲིམས་སྐྱོངས། ཡབ་མྱེས་
གོང་མ་རྣམས་ལས་ཁྱེད་མི་ལྷག །ལྷག་ན་ལྷག་ཁྱད་དགེ་ལ་བསྙེན་ན་ཡིན། སྔོན་གྱི་
སྲོལ་སྣུབ་བཀའ་ཆད་འབྱུང་འདྲེ་ཡིན། ལྷ་ལ་རྒྱབ་ཕྱོགས་བདུད་ཀྱིས་བསླུས་པ་ཡིན།
བོན་ལ་མི་མོས་ལོག་པ་གོལ་བ་ཡིན། དེ་ཕྱིར་རྒྱལ་བུ་སྤྱོད་པ་བག་ཡོད་མཛོད། དེ་
ལ་རྒྱལ་བུས་སྨྲས་པ། གསན་དང་ཡབ་ཅིག་རྒྱལ་པོ་ལགས། སྔོན་གྱི་རྒྱལ་པོའི་མཛད་
སྲོལ་མ་སྤྱོད་ན། ད་ལྟའི་སྤྱོད་པར་རང་ཁར་བཏང་གསུངས་ཏེ། དབང་ཆེན་རྒྱལ་པོ་
སྨིན་པའི་མི་རྣམས་ལ། ཐམས་ཅད་ཀུན་ཀ་མཉམ་པ་འདྲ་འདྲ་མིན། རྒྱལ་པོ་གང་གི་
91

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རིང་ལ་གང་དར་དང་། རྒྱལ་ཁྲིམས་སུའི་རིང་ལ་གང་བཙུག་དང་། ལས་སྤྱོད་གང་
གི་རིང་ལ་གང་སྤྱོད་ཡོད། ང་རང་འཐད་པོར་རང་སྒོ་བཏུབ་པ་ཙམ། འཇིག་རྟེན་
འདིར་བདེན་དར་ཙམ་ཡིད་ཙམ་ལ། རྒྱལ་པོའི་བཀའ་ཁྲིམས་རྣམས་ལ་གང་བརྗིད་
བསམ། རྒྱལ་པོའི་ཁྲིམས་ལ་བསད་གཅད་གཉིས་ལས་མེད། རང་ཁར་བཏང་ན་རང་
རྒྱལ་སྤྱོད་པ་བྱེད། བདག་ནི་ད་ལྟ་རྒྱལ་ས་འདིར་སྐྱེས་ཚེ། ང་རང་སྣང་བས་གར་
བསྒྱུར་བྱེད་པ་ཡིན། ད་ལྟ་རང་དབང་རང་ཆེ་རང་ཡོད་ཡིན། ཟ་བའི་ཟས་སུ་ཤ་ཁྲག་
དོན་སྙིང་ཞིམ། བཏུང་བའི་སྐོམ་ལ་ཡུ་ཏི་ཆང་གིས་ངོམས། གོན་པའི་གོས་སུ་དབྱི་
སྤྱང་སྟག་གཟིག་བཙུན། འགྲོགས་པའི་གྲོགས་ལ་མི་མོ་བཞིན་སྡུག་མཛེས། འཆང་
བའི་ཟོག་ལ་གོ་ཁྲབ་མཚོན་ཆ་རྩི། གཏམ་པའི་རྣ་ལ་ཕོ་རྒོད་ལྟང་མ་རྩི། འཇིག་རྟེན་
ལོངས་སྤྱོད་རྒྱལ་གྱི་སྡེ་འཁྲུག་ཡིན། དེ་ཕྱིར་བདག་ནི་ལྟང་མ་དགྲ་ལ་རྩི། སྔོན་ཆད་
རྒྱལ་པོས་ཅི་མཛད་ངས་མི་ཤེས། ད་ལྟ་ཕ་རོལ་ཞིང་རྣམས་བདག་ལ་འདུན། དེ་ཡང་
ང་རང་དྲག་ཤུལ་གཏུམ་ལས་བྱུང༌། ཞི་བདེ་མཉམ་པར་བཞག་ན་ཚུར་ལ་རྒོལ། བུ་
ཚ་མིག་རྩ་ཞན་ན་དགྲ་ཡིས་བརྙས། རྒྱལ་པོ་རྒྱལ་ཁྲིམས་མེད་ན་རྒྱལ་ཁམས་འཆོལ།
ཕྱི་མ་ཟེར་བ་སྤྲིན་ལ་ཚད་འཛུགས་ཡིན། ཚེ་ལ་དུས་འདེབས་དགེ་བ་ངས་མི་སྤྱོད།
ཅེས་ཟེར་ནས་སྡིག་པ་ཅི་ཚུག་ཏུ་སྤྱོད་དོ། །དེ་ལ་རྒྱལ་པོ་ཡབ་ཡུམ་ནི་ཤིན་ཏུ་ཐུགས་
ཆད་ནས། ཡུལ་དེའི་བྱང་ཤར། རི་བོ་ཁྱུང་སྨན་ལྷ་རི་བྱ་བའི་དགོན་པར། གཡུང་
དྲུང་སེམས་དཔའ་དོན་ཡོད་སྙིང་པོའི་དྲུང་དུ་རབ་དུ་བྱུང་ནས་གཡུང་དྲུང་གི་བོན་
ལ་སྤྱོད་དོ། །དེ་ལ་རྒྱལ་བུ་ཡང་སྙིང་ན་ནས། ཕ་མ་མ་ཡིན་སྤུན་ཟླ་ཡིན་མོད་ཀྱང་།
ད་ཙམ་ཁྲིམས་ལ་གཏུགས་ནས་གཅོད་སྦྱོང་བྱེད། ཕ་མ་རེད་པས་འཇིག་རྟེན་རྣ་ལ་
ཁྲེལ། རྒན་རྒོན་གཅོས་པ་བྱིས་སྦ་དབང་ལོག་ཡིན། ཕ་མ་རེད་པས་གང་འཐད་བྱ་
རུ་ཆུག །ཁྱེད་རང་བློན་དང་འབངས་འཁོར་བཅས་པ་རྣམས། གཅིག་ཀྱང་དེའི་རྗེས་
92

མདོ་སྡེ། དྲི་མེད་རྩ་བའི་མདོ།
སུ་མ་འབྲེང་ཞིག །ཟེར་ནས་ཡབ་ཡུམ་གཉིས་ནི་གང་འཐད་དུ་གློད་དོ། །གཞན་དག་
མངའ་འོག་ནི་སྡིག་པའི་ལས་ལ་ཁྲིམས་ཀྱི་འོག་ཏུ་ཞུགས་ཏེ། སྡིག་པའི་ལས་སྣ་ཚོགས་
སྤྱོད་དོ། །
དེའི་ཚེ་དུས་རེ་ཞིག་ཙམ་ན། ཁྲི་ཤི་དབང་གི་རྒྱལ་པོ་ཡང་། རང་གི་ལས་བྱས་རང་
ལ་སྨིན་པ་དང༌། རྒྱལ་ཁམས་ཀྱི་དགེ་བ་བསྣུབ་པ་དང་། ཕ་མའི་བཀའ་བཅག་པ་
དང་། གཤེན་རབ་ཀྱི་བཀའ་ལ་རྒྱབ་ཀྱི་ཕྱོགས་པའི་རྣམ་སྨིན་གྱིས། ལྷ་དང་སྲུང་མའི་
དབུ་ཡོག་ནི་ཕབ། བདུད་དང་སྲིན་པོའི་ཁྲམ་ལ་ནི་བཏབ། བཙན་དང་མ་མོའི་ཟ་
རེས་ནི་བབ། གདུག་པ་གཤིན་རྗེའི་ཁ་རུ་ཆུད་ནས། གནམ་ལ་ཟླ་ཐིམ། ས་ལ་ཞག་
ཐིམ། ཚེའི་བདུད་བྱུང༌། འཆི་བའི་ནད་ཀྱིས་ཟིན་ནས། འདུ་བ་རྣམ་བཞི་འཁྲུགས་
ནས། ཤིན་ཏུ་མི་བདེ་བ་དང་། སྡུག་བསྔལ་ནི་ཉ་བྱེ་ཚན་དུ་འགྲོ་བ་ཙམ་མོ། །དེའི་
ཚེ་རྒྱལ་པོས་སྲས་བློན་དང་བཙུན་མོ་རྣམས་ལ་གསུངས་པ། ཉོན་ཅིག་རྒྱལ་པོ་
བཙུན་མོ་བློན་འཁོར་རྣམས། འཇིག་རྟེན་ཁམས་ན་མངའ་དབང་མང་ལགས་ཀྱང་།
སྟོབས་དང་རྫུ་འཕྲུལ་ང་ལས་ཆེ་མེད་དེ། ད་ལྟའི་སྐབས་སུ་འདུ་བའི་ནད་ཀྱིས་བཏབ།
སེམས་ལ་ཉམས་པ་མེད་ཀྱང་ལུས་མི་སྙོམས། འདི་ལ་ཕན་པའི་གཏོ་ཐབས་ཅི་འདྲ་
ཡོད། ཁྱོད་རྣམས་ལ་འུར་དེའི་གཏོ་ཐབས་གྱིས། དེ་ནས་མི་ཁོམས་རྒྱལ་སྲིད་ཁ་ཡོ་
སྙམ་དགོས་ཟེར་རོ། །དེ་ལ་རྒྱལ་བུ་ཁྲི་རྗེ་བིང་ཐང་གིས་སྨྲས་པ། གསོན་ཅིག་རྒྱལ་
པོ་དམ་པ་ཡབ་ཅིག་ལགས། རྒྱལ་པོའི་བྱ་བ་ནོན་ཞིང་མ་ཐལ་ཙམ། བློན་པོའི་བྱ་
བ་མཁས་ཞིང་མ་ཐལ་ཙམ། བཙུན་མོའི་བྱ་བ་མཛའ་ཞིང་མ་བསླད་ཙམ། དམག་
དཔོན་བྱ་བ་རྒྱལ་ཞིང་ཚོད་ཟིན་ཙམ། ཚོང་དཔོན་བྱ་བ་ཁུག་ཅིང་རན་ཐང་ཙམ།
དེས་ན་རྒྱལ་གྱི་བྱ་བ་ཅུང་ཐལ་ཙམ། རྒྱལ་པོ་ཁྱོད་ལས་བསམ་པ་ཆེ་མེད་དེ། ད་ལྟ་
དགོས་པའི་ལྟང་མ་སྡིག་ལ་བསྒྱུར། ཕྱི་མ་དགོས་པའི་དགེ་བ་ཁྲིམས་ལ་གཏུག །ཉེས་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཆེན་སྡིག་ལ་མི་འཛེམ་ངོ་སོར་ཆེ། གོང་ན་གཉན་པའི་གཤེན་ལ་གཤེའ་བསྐུར་བཏབ།
མགོན་དང་སྐྱོབས་པའི་ལྷ་ལ་རྒྱབ་ཀྱིས་ཕྱོགས། ལུས་བསྐྱེད་དྲིན་ཅན་ཕ་མ་རྒྱབ་ཏུ་
སྨྱུག །ཉེས་མེད་སེམས་ཅན་མང་པོ་ཁྲིམས་ལ་གཏུག །ཕ་རོལ་རྒྱལ་ཁམས་རྣམས་
ཀྱང་མི་བདེ་བསླང་། རང་གི་རྒྱལ་ཁམས་དེ་བས་བཙོན་དུ་བསྡམ། རྒྱལ་པོ་བྱ་བ་
ཐལ་བའི་ནད་ཡིན་མོད། འདི་ལ་ཕན་པའི་ཐབས་ལ་དགེ་ལས་མེད། དེ་སྟེ་དགེ་བྱེད་
ཡུལ་དུ་འདུག་མ་སྟེར། དེ་ཡང་ནད་ལ་གཏོ་དང་དཔྱད་ཕན་ཀྱང་། གཏོ་དཔྱད་
བོས་ཀྱང་སྣང་བ་ལོག་པ་ཡིན། ཅི་འདྲའི་ཕན་ཤིག་ཐོག་ནས་འོང་སྙམ་མེད། འོན་
ཀྱང་གཏོ་དཔྱད་བསྙག་དང་ཕན་ཐོགས་བྱེད་ཟེར་བ་ལ། རྒྱལ་པོས་ཀྱང་གཏོ་དཔྱད་
བསྙག་ན་རེས་ཤིག་ཨེ་ཕན་སྙམ་ནས། རྒྱལ་བུ་ལ་དེ་དེ་བཞིན་ནོ། །ད་ཡང་འཕྲལ་
དུ་ཕན་པའི་ཐབས་གྱིས་ཤིག་ཟེར་རོ། །དེ་ནས་རྒྱལ་ཁམས་གཞན་ནས་མོ་བོན་མང་
པོ་བོས་ནས། གཏོ་དང་དཔྱད་བྱས་པས། རྩིས་ལ་བཟུང་ནས། རྒྱལ་པོའི་ལྷུང་འདི་
ནི། ལས་སྡིག་པ་ལ་ཕྱོགས་པའི་སྐྱོན་གྱིས་ལྷའི་བཀའ་ཆད་དང་། སྲུང་མའི་དབུ་ཡོག་
དང༌། སྡེ་བརྒྱད་ཀྱི་བྱོལ་ཁ་རྣམས་དུ་ནས་ལས་དབང་གི་ནད་དུ་འདུག་པས། ཕན་
པའི་ཐབས་ནི་མི་སྣང་སྟེ་དེ་ཡང་གནས་སྐབས་ཀྱི་ཅུང་བདེ་ཙམ་དུ། ལྷ་ལ་བཤགས་
གསོལ་དང་། སྲུང་མ་ལ་བསྐང་གསོལ་དང་། ལྷ་སྲིན་ལ་བྱོལ་མདོས་དང༌། འབྱུང་
པོ་ལ་གླུད་གཏོར་ལ་སོགས་མཆོད་སྦྱིན་དུ་བྱས་ན། ཅུང་ཙམ་ཞིག་བདེ་མ་གཏོགས་པ་
གཏན་དུ་ཕན་པར་ནི་མི་སྣང་ཟེར་ནས་ཁ་མར་བཏག་གོ །དེ་ལྟར་བྱས་ཀྱང་མ་ཕན་
པར་ཕྱིར་ལ་ཐུའོ། །དེའི་ཚེ་རྒྱལ་པོ་རང་གི་སྣང་ཡུལ་དུ་ཡང་མི་དགེ་བའི་རྟགས་མང་
པོ་བྱུང་སྟེ་བསམ་པ། མོ་བོན་རྣམས་ཀྱིས་ཡང་མོ་བཀྲ་ལ་བཟུང་ལུགས་དང་རང་གི་
ཡང་སྣང་ཡུལ་དུ་ལན་ཆགས་བསྙག་པ་རྣམས་བྱུང་བ་འདི། ང་རང་སྣང་བ་འཁྲུལ་
པ་ནི་མིན། ལས་དགེ་སྡིག་ཟེར་བ་ཡང་ཡོད་པ་ཨེ་ཡིན། ཅིས་ཀྱང་སྐྱོན་ཞིག་ཡོད་
94

མདོ་སྡེ། དྲི་མེད་རྩ་བའི་མདོ།
པར་འདུག །བསམ་ནས་སྨྲས་པ། གསོན་དང་རྒྱལ་བུ་བཙུན་མོ་བློན་འཁོར་རྣམས།
བདག་ནི་ནད་ཀྱི་བསྐལ་པས་གདུང་བ་ལ། མོ་གཏོ་སྨན་དཔྱད་བྱས་ཀྱང་མ་ཕན་
ནས། ཇེ་ཆེར་ཕྱིར་ཕྱིར་ཐུ་ནས་འགྲོ་ལུགས་ཀྱིས། གལ་ཏེ་མི་འཚོ་འཆི་བར་ཨེ་གྱུར་ན།
ཡབ་ཡུམ་གཉིས་དང་ལན་གཅིག་འཕྲད་དུ་འདོད། སྡིག་པའི་ལས་ལ་དགེ་བའི་ཕན་
ཐོགས་ཅིང་། ང་ཉིད་ཅིས་ཀྱང་སྡིག་པའི་ནད་ཡིན་ན། གཤེན་རབ་སེམས་དཔའ་དེ་
ཡང་སྤྱན་དྲོངས་དང་། ཁོང་གི་ཚེ་གཅིག་དགེ་བའི་ལས་སྤྱོད་པས། ད་ལྟ་ང་ལ་མི་
ཕན་སུ་ལ་སྡོང་། ད་ཡང་དགེ་སྡིག་གང་ཡིན་ཐང་གཅིག་བརྟགས། སྡིག་པའི་ལས་ལ་
ང་བས་ཆེ་བ་མེད། ང་ལ་ཕན་ན་ཐག་ཆོད་ངེས་པ་ཡིན། མ་ཕན་གྱུར་ན་དགེ་ཡང་དེ་
འདྲ་བ། ཞེས་སྨྲས་སོ། །དེ་ལ་སྲས་བློན་རྣམས་ཀྱིས་ཀྱང་། རྒྱལ་པོ་འདི་ནི་ཅིས་ཀྱང་
མི་འཚོ་བར་འདུག་པས། ཁོ་རང་གི་ཡང་སྣང་ཡུལ་དུ། ཡབ་ཡུམ་ལ་འཕྲད་འདོད་
དང༌། དགེ་སྡིག་ལ་ཐེ་ཚོམ་འཕྲིག་འདུག་པས། གཤེན་པོ་སྤྱན་དྲངས་ནས་འདི་རུ་
སྲོག་མ་སྐྱོབས་ཀྱང༌། ཕྱི་མ་ཨེ་ཕན་བསམ་ནས། ཡབ་ཡུམ་དང་གཡུང་དྲུང་སེམས་
དཔའ་རྣམས་སྤྱན་དྲངས་སོ། ། དེ་ལ་ཡབ་ཡུམ་དང་གཡུང་དྲུང་སེམས་དཔའ་རྣམས་
ཀྱང་། ཤིན་ཏུ་སྙིང་རྗེ་ཞིང་ཉམ་ཐག་པར་གཟིགས་ནས། སྤྱན་ནས་མཆི་མ་བྱུང་སྟེ།
རྒྱལ་པོ་ཡབ་ཀྱིས་གསུངས་པ། ལས་ངན་སེམས་ཅན་ཉོན་མོངས་སྙིང་རེ་རྗེ། གདུག་
རྩུབ་རྒྱལ་བུ་ནད་ཀྱི་གདུང་ལགས་སམ། རྒྱལ་བུའི་བྱ་བ་རན་ཚོད་མ་བཟུང་བས།
ལས་ཀྱི་རྣམ་སྨིན་ད་ལྟ་ཉིད་ནས་སུ། ལུས་ལ་ན་ཚ་ཟུག་གཟེར་ཅི་ཙམ་ཡོད། སེམས་
ལ་སྡུག་བསྔལ་ཉོན་མོངས་ཅི་ཙམ་ཡོད། ཅེས་གསུངས་པས། རྒྱལ་བུ་ཡང་ལངས་ནི་
མ་ནུས་ཏེ། ཙོག་བུ་རུ་བསྔས་ནས་སྨྲས་པ། འཇིག་རྟེན་ཁམས་ན་གཉན་པའི་ཡབ་
ཡུམ་དང༌། སྲིད་པའི་གོང་ན་གཉན་པའི་གཤེན་པོ་ལགས། བདག་ཀྱང་ལང་ཚོ་
སྟོབས་ཤད་དར་དྲག་ཅིང་། རྒྱལ་པོ་གཞན་དང་མི་འདྲ་སྟོབས་ཆེ་བས། སྐྱེས་པའི་ཕོ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཁྱད་གཏམ་དང་རྣ་ལ་བསམ། རྒྱལ་ཁམས་མངའ་རིས་མང་པོ་འོག་ཏུ་བཙུད། རྒྱལ་
པོའི་ཁྲིམས་ལ་བསད་བཅད་གཉིས་ཡིན་བསམ། དགེ་བ་སྟབས་དང་ཞོར་ལ་ལུས་
ནས་སོང་། སྡིག་པའི་ལས་ལ་ཚད་ཀྱིས་བཟུང་དུ་མེད། ལས་ལ་དགེ་སྡིག་བྱ་བ་ཡོད་
སྙམ་མེད། ལུས་ལ་དར་རྒུད་བྱ་བ་ཡོད་སྙམ་མེད། གཞན་དབང་རྐྱེན་གྱི་བདག་
ལ་འཇིག་སྙམ་མེད། དེ་དག་དྲན་པའི་རྩིས་ཀྱིས་མ་ཟིན་པས། བྱ་བ་དག་ཀྱང་ཅུང་
ཙམ་ཐལ་བར་སྣང་། ད་ལྟ་གློ་བུར་ནད་ཀྱིས་གདུང་ནས་སུ། ན་ཚ་སྡུག་བསྔལ་ཉོན་
མོངས་བསམ་མི་ཁྱབ། གློ་སྙིང་དོན་སྣོད་རྫ་སོ་མེར་བཏང་འདྲ། རྒྱུ་ལོང་ནང་གྲོལ་
ཆབ་རོམ་དབང་བཏབ་འདྲ། ལུས་ཉམས་མི་བདེ་བྱེ་ཚན་སྲིན་བུ་འདྲ། ངག་ཉམས་
མི་བདེ་མྱ་ངན་ངུ་སྒྲ་འབྱིན། ཡིད་ཉམས་མི་བདེ་ཟི་བསྒྱུར་འདྲེའི་དེད་འདྲ། ནད་
ཀྱི་གདུང་ཕྱིན་ཅུང་ཙམ་བསམ་པས་ཟིན། མོ་གཏོ་སྨན་དཔྱད་རྣམས་ཀྱང་ཕན་མ་
ཐོགས། མི་འཚོ་ལུས་སེམས་བྲལ་བར་འདུག་བསྙམས་ནས། ཁྱེད་ཅག་ཡབ་ཡུམ་དག་
ལ་སྐྱབས་པ་དང་། གཡུང་དྲུང་སེམས་དཔའ་འདི་ཡང་བྱོན་པ་ན། འདི་དང་ཕྱི་མའི་
སྡུག་བསྔལ་ཨེ་སྐྱོབ་བསམ། དེས་ན་ཡབ་ཡུམ་གཤེན་གསུམ་ཇི་ལྟར་དགོངས། འདི་
ལ་ཐབས་དང་ཐུགས་རྗེ་ཇི་ལྟར་མཆིས། ཞེས་ཟེར་བ་ལ། གཤེན་པོ་དོན་ཡོད་ཀྱིས་
གསུངས་པ། རྒྱལ་བུ་དམ་པ་རིགས་ཀྱི་བུ། བདག་ནི་མི་ཡེངས་ཏིང་འཛིན་སྒོམ་པ་ལ།
སྐད་ཅིག་ཡེངས་པའི་ཐབས་ཀྱང་མ་མཆིས་ཏེ། རྒྱལ་བུ་སྡུག་བསྔལ་ནད་ཀྱིས་གདུང་
བ་ལ། རྒྱུ་འབྲས་དགེ་སྡིག་སྐྱོན་ཡོན་བསྟན་དུ་ཡོང་། ད་ནི་དྲན་པ་རྩིས་ཀྱི་ཅུང་ཟིན་
ནས། ཐེ་ཚོམ་ཙམ་དུ་སྣང་བ་ངོ་མཚར་ཆེ། ད་ཡང་སྡུག་བསྔལ་ནད་ལས་ཨེ་འཚོ་
འམ། མོ་གཏོ་སྨན་དཔྱད་ད་རུང་སྤྱད་ལ་བྱ། གལ་ཏེ་འདི་ལ་འཚོ་བར་མ་གྱུར་ན།
བདག་གིས་བཤད་བའི་བཀའ་ལ་མ་གཡེང་ཞིག །རྒྱུ་འབྲས་ལས་ལ་ཐག་ཆོད་འགྱོད་
བསྐྱེད་དང༌། ཕ་རོལ་འཇིགས་པ་ཅུང་ཙམ་ངས་ཀྱང་སྐྱོབ། དེ་མིན་རྒྱལ་པོ་ཤིན་ཏུ་
96

མདོ་སྡེ། དྲི་མེད་རྩ་བའི་མདོ།
སྡིག་ཆེ་བས། ཞིང་ཁམས་འདིའི་བྱང་ཕྱོགས་རྒྱལ་ས་ན། བདག་གི་སློབ་དཔོན་སྟོན་
པ་གཤེན་རབ་བཞུགས། དེ་དག་མིན་པ་དྲོངས་པར་མི་འགྱུར་བས། དེའི་ཐབས་དང་
སྡོང་གྲོགས་བདག་གིས་བྱ། ཞེས་གསུངས་ནས། རྒྱུ་འབྲས་ཀྱི་བོན་མང་པོ་བསྟན་པས།
རྒྱལ་པོ་ཡང་ལས་རྒྱུ་འབྲས་ལ་གོ་བ་སྐྱེས་ནས། སྔར་བྱས་ཀྱི་ལས་ལ་འགྱོད་པ་ཙམ་
བྱུང་ངོ༌། །
དེའི་ཚེ་རྒྱལ་པོ་ཡང་ཚེའི་དུས་ལ་ཐུག་སྟེ། ཁོ་རང་གི་སྣང་ཡུལ་དུ་གཤིན་རྗེའི་ལས་
དཔོན་བཞི་ནི། མི་ལུས་གླང་གི་མགོ་ཅན་དང་། སྤྲེལ་གྱི་མགོ་ཅན་དང་། ཕག་གི་
མགོ་ཅན་དང༌། དུར་བྱའི་མགོ་ཅན་དང་བཞིས་དམག་དཔོན་བྱས་ནས། ལན་
ཆགས་བསྙགས་པའི་དམག་མི་འབུམ་ཕྲག་མང་པོ་མངོན་སུམ་དུ་བྱུང་ངོ༌། །གཤིན་
རྗེའི་ལག་ཆ་མང་པོ་ཐོགས་ཏེ་གཏུམ་པའི་ཚུལ་དང་། རྔམ་པའི་ང་རོ་དང་དྲག་པོའི་
རྐན་སྒྲ་བཏབ་ཅིང་། ལས་དཔོན་བཞིས་སྨྲས་པ། གསོན་དང་རྒྱལ་པོ་ཁྲི་ཤི་དབང་གི་
རྗེ། གསོན་པོའི་དུས་ན་ཁྱེད་ལས་དབང་ཆེ་མེད། ད་ལྟ་ན་བའི་དུས་ན་ཅི་ཙམ་རང་
དབང་སྣང་། ཤི་བའི་དུས་ན་དབང་བྱ་ཅི་འདྲ་ཡོད། བདག་ཅག་རྣམས་ནི་དགེ་སྡིག་
ལས་དཔོན་ཡིན། དགེ་བ་སྤྱད་ན་ད་རུང་འདུག་པས་ཆོག །སྡིག་པ་སྤྱད་ན་ལ་འུར་
ད་འགྲོ་དགོས། གསད་བཅད་འཕྲོག་རློམ་རྡུང་བརྡེག་བྱས་པ་རྣམས། ཐམས་ཅད་
འཚོགས་ནས་ཁྱེད་ཉིད་བསྒུག་ནས་ཡོད། རྒྱལ་པོ་སྟོབས་དང་ཤེད་མོང་ཆེ་ལགས་ཏེ།
འཐབ་པས་མི་ཐུབ་བྲོས་པས་མི་ཐར་ཞིང་། ཞུས་པས་མི་འབྱུང་གཏམ་པས་ཚང་པ་
མེད། ལས་ལ་དགེ་སྡིག་ལྟས་དང་མངོན་པ་ཡིན། བཙན་དང་ཁས་ཞན་སྟེང་འོག་
བརྗེ་རེས་ཡིན། ཕམ་དང་རྒྱལ་གཉིས་ལེ་ལན་སྐོར་རེས་ཡིན། བཟང་དང་ངན་
གཉིས་ལན་ཆགས་སྙགས་རེས་ཡིན། རྒྱལ་པོ་འགྲོ་དང་ཁས་དམན་ཞུ་བ་འབུལ། ད་
ལན་རྒྱལ་ན་རྒྱལ་ཆེན་ཐོབ་པ་ཡིན། ད་ལན་ཕམ་ན་ཕམ་ཆེན་ཁུར་བ་ཡིན། ཞེས་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཟེར་ཏེ་ཀུན་གྱིས་བསྐོར་ནས་འདུག་གོ ། དེ་ལ་རྒྱལ་བུ་ཡང་ཤིན་ཏུ་བྲེད་དེ། ལས་སྡིག་
པ་ཅི་ཙུགས་སུ་སྤྱད་ཅིང་། ལས་དགེ་བ་ཏིལ་འབྲུ་ཙམ་ཡང་མ་སྤྱད་པས། གཤིན་རྗེ་
ལ་ཤག་ནི་མ་ཐེབ་ཏེ། འཇིགས་པའི་སྐད་ངན་ཤོར་ཏེ་བརྒྱལ་ནས་སོང་ངོ༌། །དར་
ཅིག་ཙམ་ན་བརྒྱལ་བ་སངས་ཏེ་བལྟས་པས། གཤིན་རྗེ་རྣམས་གར་ཡང་མེད་པར་
འཁོར་རྣམས་ཀྱིས་བསྐོར་ནས་འདུག་པ་ལ་སྨྲས་པ། གསོན་དང་ཡབ་ཡུམ་བཙུན་མོ་
སྲས་བློན་འཁོར། བདག་ནི་ནད་ཀྱིས་ཟིན་པས་འཆི་ལ་ཕར་ཕར་ཉེ། མི་མཆི་འཚོ་
ནས་འདུག་སྙམས་ད་མི་གདའ། ཁྱེད་རྣམས་བདག་ལ་བསྐོར་ནས་འདུག་པ་དེ།
རང་རེ་གདུང་སེམས་ཆགས་པ་མ་གཏོགས་པ། བདག་ནི་ཕ་རོལ་གཅིག་བུར་འགྲོ་
བའི་དུས། ཁྱེད་རྣམས་ཀྱིས་ཀྱང་སྡོང་ཅིག་མི་ཐེབས་ཚད། འོན་ཀྱང་ད་ལྟ་འགྱོད་པས་
ད་མི་ཕན། དཔའ་བོ་གཅེན་ཁ་བསམ་ན་སྡར་མ་ཡིན། རྣོན་པོ་འདེབས་ཁ་ཚད་ན་
རྡུལ་བ་ཡིན། མགྱོགས་པ་རྒྱུག་ཁ་ཚད་ན་བུལ་བ་ཡིན། དེ་ཕྱིར་དེ་ཙམ་རྟིང་ལ་ཐུག་
པ་ན། སྐྲག་སྐྲག་བྱས་ཀྱང་སྙིང་རྗེ་ད་མི་སྐྱེ། འགྱོད་འགྱོད་བྱས་ཀྱང་བདེན་ཁ་ད་མི་
སྟེར། འཛང་འཛང་བྱས་ཀྱང་འདུན་མ་ད་མི་ཐོན། ཆུང་ཆུང་བྱས་ཀྱང་ནོར་ལ་ད་མི་
ལྟ། ཞུ་ཞུ་བྱས་ཀྱང་གཡོག་པོར་ད་མི་བསྐོ། ཉམ་ཆུང་བྱས་ཀྱང་ཡིན་མིན་ད་མི་ནོར།
ཇི་ལྟར་བྱས་ཀྱང་ཐང་ཅིག་འགྲོ་དགོས་སྣང་། གང་ལྟར་ཡིན་ཀྱང་ཐེང་གཅིག་གསད་
ལས་ཆེ། གཏན་དུ་ཚེ་ཤི་རོ་མེད་མ་བྱུང་ན། ཐང་གཅིག་མི་དགོས་ཐང་གཉིས་ཤི་ཡང་
བཟོད། ཐང་གསུམ་བཞི་དང་ལྔ་དྲུག་ཡིན་ཀྱང་ཁྱག །གཏན་དུ་ཐར་མེད་གཅོད་སྦྱོང་
བྱུང་གྱུར་ན། ཅུང་ཙམ་མི་བདེ་ཡོང་སྟེ་རང་བྱས་ཡིན། འདི་ནས་ཕ་རོལ་ལན་ཆགས་
མི་དགོས་དང་། འཇིག་རྟེན་འདིར་ཡང་རང་ལ་ལག་ལེན་ཡོད། བཟང་བྱས་ལེན་ལ་
བཟང་གཅིག་མ་ཐིངས་ན། བཟང་པོ་ཡིད་ཆད་དོག་ནས་ཞེ་རྩ་འཐིང་། ངན་པའི་
ལན་ལ་ངན་ཅིག་མ་ཐིངས་ན། ངན་པ་ཤེད་སྐྱེད་བསམ་ནས་ཞེ་སྡང་འཆང་། ནོར་
9898

མདོ་སྡེ། དྲི་མེད་རྩ་བའི་མདོ།
ལ་ནོར་ལན་སྲོག་ལ་སྲོག་ལན་བླངས། ཚིག་ལ་ཚིག་གི་བརྡ་ཚིག་ཚིམ་པར་བྱས། ལོན་
ནས་སྙིང་ནད་ཅུང་ཙམ་ཞི་བར་སོང་། དེ་ཕྱིར་དེ་དང་ཆ་མཐུན་ཡོད་པ་ན། ཁོང་
རྣམས་ང་ལ་ལན་ཆགས་ཅི་བསྙག་ཀྱང་། ལེ་ལན་བདེན་པ་གང་ཡོད་ཆེ་ཆུང་གི།
སྙིང་ཚིམ་ཙམ་ན་ཅུང་ཙམ་ཨེ་མི་གློད། མི་གློད་གལ་མེད་གཏན་དུ་བསྙག་པ་ན།།
གལ་མེད་ཁྲིམས་ལ་ངས་ཀྱང་གཏུག་མ་མྱོང་། བདེན་དྲང་གཟུ་བོ་ཡོད་ན་དེས་ཀྱང་
འབྱེད། དེ་ཕྱིར་ཉེར་ལེན་རྒྱུ་མཚན་ང་རང་ཞིབ། ཁོང་རྣམས་ཕྱི་མའི་ལག་ལེན་
མཁས་ལགས་ཏེ། ང་ཡང་འདི་བདེན་ལག་ལེན་མཁས་པ་ཡིན། མཁས་གཉིས་ཐད་
སོར་འཛོམ་ནས་གཅིག་བསླད་ན། གཅིག་གིས་གཅིག་ལ་ཞེ་ཁྲེལ་དཔྱ་བར་འོང་།
དེས་ན་བདེན་དྲང་གཟུ་བོ་སུ་ཡིས་བྱེད། དེ་རྣམས་རང་བཞིན་མཚན་ཉིད་འདྲ་ཚུལ་
ཡིན། ད་ཡང་ཚུར་བསྡུས་མདོ་དོན་གཞལ་ཙམ་ན། སོས་དལ་མི་ཁོམ་ཤུལ་རིང་
མགྲོན་གྱི་གཏུག །ད་ཡང་སླད་ན་ལུས་པའི་ཡབ་ཡུམ་དང་། བཙུན་མོ་སྲས་དང་བློན་
འཁོར་བཅས་པ་རྣམས། བདག་ནི་ཕ་རོལ་གནས་སུ་སོང་བའི་དུས། གདུང་སེམས་མྱ་
ངན་མ་བྱེད་རང་སྡུག་ཡིན། བྱས་ཀྱང་མི་ཕན་ཡར་ལ་ལྡོག་རྒྱུ་མེད། དབང་མེད་ཁྲིད་
ནས་གར་འགྲོ་ཅི་ཆར་ཡོད། གལ་ཏེ་ཐར་ནས་ལུས་ཞིག་ལེན་ན་ཡང་། ལུས་འདིར་
ཞུགས་ནས་འོང་སྙམས་ད་མི་འདུག །སྙིང་རྗེ་བསྐྱེད་དང་གདུང་སེམས་དེ་ཡིན་མོད།
བདག་གི་ཤུལ་དུ་ལུས་པའི་ཟས་ནོར་ལ། རྒྱུ་འབྲས་ལས་དེ་ཅིས་ཀྱང་བདེན་ནས་སུ།
དགེ་སྤྱོད་སྡིག་ལ་ཕན་པ་ཡིན་གྱུར་ན། ཅི་ཡོང་མཚན་ཉིད་ད་བཟོད་ང་རང་ཤེསOIR
དགེ་བའི་ལས་ལ་ཅི་དང་ཅི་དགོས་རྣམས། གཤིན་གྱི་ར་མདའ་ཡིན་པས་མ་ཕྱི་ཞིག །
གསོན་གྱི་ངོ་སོ་ཡིན་པ་མ་ཞན་ཞིག ། ཤི་གསོན་འབྲེལ་ཐག་ཡིན་པས་མ་བཅད་ཅིག །
གྲོགས་ཀྱི་བསྐུལ་ན་ཡིན་པས་མ་ཆུང་ཞིག །ལས་དང་བྱ་བ་ཡིན་པས་མ་གཡེལ་ཅིག །
གཏམ་དང་རྣ་སྙན་ཡིན་པས་མ་སྐུང་ཞིག །ཁྲེལ་དང་ངོ་ཚ་ཡིན་པས་མ་སྐྱུར་ཅིག །
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྣ་དང་གཞུང་དུ་ཡིན་པས་མ་བརྗེད་ཅིག །རང་གི་ཕ་མ་དག་ལ་ཅི་བྱས་པ། རྗེས་སུ་
བུས་ཀྱང་རང་ལ་དེ་བཞིན་བྱེད། དེས་ན་རྗེས་སུ་ཕྱི་ཐག་རིང་བར་གྱིས། བདག་ནི་
ཤིན་ཏུ་སྡིག་པའི་སྟོབས་ཆེ་བས། དགེ་བའི་དེད་དཔོན་དེ་བཞིན་སྟོབས་ལྡན་དགོས།
གཤེན་ཕྲན་ཕལ་གྱིས་བདག་ལ་ཕན་མི་ཐོགས། དཔེར་ན་དུག་སྦྲུལ་ཤུན་པ་བུད་ཙམ་
ན། ཞེ་སྡང་ངར་དང་ཆས་ནས་འགྲོ་བ་ལ། བསེའི་ཕག་རྒོད་དམར་པོ་མ་གཏོགས་པ།
གདུག་པ་གཅན་ཆེན་ཡིན་ཀྱང་འཇུ་མི་ནུས། དེ་བཞིན་ཕྲན་གྱིས་བདག་ལ་འཇུས་པ་
ན། ཟིན་པ་མི་དགོས་རང་ཡང་མཐའ་ལ་ཡར། དེ་ཕྱིར་གཤེན་ཕྲན་དག་གི་དགོས་པ་
ཆུང༌། འོན་ཀྱང་སྡོང་གདབ་ཡིན་པས་མ་ཉུང་ཞིག །བརྒྱ་སྟོང་ཁྲི་འབུམ་ཡིན་ཀྱང་
ཞབས་ནས་ཐེག ། སྒྱུ་མའི་ནོར་རྫས་ཞབས་ནས་ཐེག་པ་ཡོད། ཤུལ་དུ་ལུས་པའི་རྒྱལ་
བློན་བཙུན་མོ་རྣམས། སེམས་ལ་རྩོལ་བ་ཡོད་ན་ནོར་ལ་ཟད་པ་མེད། རྩོལ་བ་ཟད་
ན་རི་བོ་ཡིན་ཀྱང་ཆུང་། གཡུ་འབྲུག་སྔོན་པོ་ངར་སྐད་འཕྲོ་བ་ལ། སེང་གེ་དཀར་མོ་
མིན་པས་གོང་མི་ནོན། གྱི་ལིང་ཁ་དཀར་འདབ་གཤོག་རྒྱས་པ་ལ། མི་བུ་རིན་ཆེན་
མིན་པས་བཤུལ་མི་ནོན། བན་གླང་དམར་པོ་མཚོན་ཆ་བསྐོར་བ་ལ། ལྷ་དབང་སྲས་
པོ་མིན་པས་གཙུག་མི་ཟིན། ཤ་ཟན་སྟག་མོ་གྲ་སྦུང་གཟེང་པ་ལ། ལྷ་གཡག་ངར་བ་
མིན་པས་སྦར་མི་སྙིལ། གཅན་གཟན་ཁྲོམ་པའི་གླིང་ཆེན་འཕྱོ་བ་ལ། ཁས་དྲག་
བསེའུ་མིན་པས་སྒྲ་མི་ནོན། ཁྱུང་ཆེན་གཤོག་རྒྱང་འུར་གྱིས་འགེངས་པ་ལ། གསུང་
སྙན་ཁུ་བྱུག་མིན་པས་ཉན་མི་བཏུབ། ཁྲི་ཤི་རྒྱལ་པོ་དམྱལ་བར་ལྷུང་པ་ལ། དུས་
གསུམ་སྟོན་པ་མིན་པས་ང་མི་དྲོངས། དེ་ཕྱིར་རྒྱལ་ས་འོལ་མོ་གླིང་ཆེན་ནས། སྟོན་
པའི་སྒྲོན་མ་སྤྱན་དྲངས་མཆོད་གནས་གྱིས། བདག་ལ་མྱ་ངན་མ་མཛད་ཡབ་ཡུམ་
ལགས། སྐྱེས་པའི་རྗེས་སུ་རྒས་པ་ཀུན་ཀ་ཡིན། ཚེ་ཕུགས་མཐའ་རུ་ཕྱིན་པ་བསོད་
ནམས་ཡིན། དེས་ན་ན་དང་འཆི་བ་ལོས་སུ་སྲིད། བདག་ནི་ནམ་ཡང་འགྲོ་དགོས་
100

མདོ་སྡེ། དྲི་མེད་རྩ་བའི་མདོ།
འཚེར་བ་མེད། ཁྱོད་རྣམས་སྟོན་པའི་སྒྲོན་མ་སྤྱན་དྲངས་ན། འཕྲལ་དུ་ཐུགས་རྗེས་
ཟིན་ཞིང་སྐྱབ་ཀྱང་སྲིད། ད་ལྟ་གཤེན་པོ་དོན་ཡོད་སྙིང་པོ་ཡིས། བདག་ལ་ཐུགས་
རྗེས་བཟུང་ཞིང་སྐྱབས་སུ་གསོལ། ཞེས་ཟེར་ནས་དབུགས་ཆད་དོ། །ཤི་མ་ཐག་ཏུ་
གཤིན་རྗེའི་ལས་དཔོན་རྣམས་ཀྱིས། ལྕགས་ཀྱི་དྲྭ་བའི་ནང་དུ་བཀྱིག་སྟེ། ལན་
ཆགས་བསྙག་པའི་སེམས་ཅན་མང་པོས་བསྐོར་ནས། ངན་སོང་གསུམ་དུ་ཁྲིད་ནས་
སོང་ངོ༌། ། དེ་ནས་ངན་སོང་དམྱལ་དཔོན་རྣམས་སོ་སོར་མ་འཆམས་པའི་དུས་སུ་
རྒྱལ་བུ་ནི་ཤིན་ཏུ་སྡིག་ཆེ་ཡང་། འཆི་ཁའི་བསམ་སྦྱོར་མ་ལོག་ཅིང་། གཡུང་དྲུང་
སེམས་དཔའ་དེ་ཉིད་ཀྱི་ཞལ་མཐོང་ཞིང་གསུང་ཐོས་པས། དད་པ་དང་ཐུགས་རྗེ་
ཟུང་དུ་འབྲེལ་བས། ཁོང་རྣམས་ཀྱི་བསད་བཅད་བརྡུང་བརྡེག་ཅི་བྱས་ཀྱང་། ལུས་
ལ་སྡུག་བསྔལ་ཡོད་ཀྱང་སེམས་ཀྱི་ལན་ཆགས་ཀྱི་སྐོར་ཟློག་ཏུ་ཤེས་ནས་སྲན་བཏུབ་
པ་ཙམ་ཡོད་དེ་སྨྲས་པ། ཉོན་ཅིག་གསོན་དང་དམྱལ་བའི་ལས་དཔོན་རྣམས། ཁྱེད་
རྣམས་དགེ་སྡིག་དཔང་པོ་ཡིན་ནས་སུ། ལས་ཀྱི་གཤིན་རྗེ་བཀའ་ཁྲིམས་བཙན་པ་ན།
འདི་འདྲ་བྱས་པས་དགེ་སྡིག་དཔང་མི་འོང༌། ཁྱེད་རང་རང་ཁྲིམས་སོ་སོར་མ་
འཇགས་པར། གཞན་དག་ཁྲིམས་ལ་གཏུག་པས་ག་ལ་འཇགས། སྲིད་པའི་ལུགས་
དང་བསྐོས་པ་དེ་མ་མཐུན། ང་ལ་ཅི་ལྟར་བྱས་ཀྱང་བཏུབ་ལགས་ཏེ། ཁྱེད་རང་
རྣམས་ཀྱི་ཁྲིམས་ལ་བཟོ་མ་བྱེད། ཅེས་སྨྲས་པས། ཁོང་རྣམས་ཀྱང་ཁ་ཅིག་སེམས་
གཉིས་ཟོས་ནས། རྡེག་བརྡུང་གི་འཕྲོ་བཅད་ནས་ཉན་ནོ། །དེ་ལ་ཡང་སྨྲས་པ། ཡང་
ཅིག་གསོན་དང་དམྱལ་བའི་ལས་དཔོན་རྣམས། ལྟས་ངན་མ་མཐོང་ཆོལ་མིན་དམག་
ཚོགས་ཁྱོད། ལུས་པོ་མི་ལ་རིག་པས་དམག་ཁྲལ་བབ། མགོ་བོ་ཕྱུགས་ལ་རིག་པས་ཞེ་
རྩ་བླུན། ཁྱེད་རྣམས་ང་ལ་ལན་ཆགས་བསྙགས་པ་ནི། དར་ཙམ་མི་དགོས་གཏན་དུ་
བསྙགས་ལོང་ཡོད། ད་ལྟ་བདག་གིས་སྨྲ་བ་མ་གཅོམ་དང་། དམྱལ་དཔོན་རྣམས་ལ་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བདག་གིས་འདྲ་གཅིག་བཤད། ཁྱེད་རྣམས་ཤི་བའི་ཡུལ་ན་དབང་ཆེ་སྟེ། ང་ཡང་
གསོན་པའི་ཡུལ་ན་དབང་ཆེ་ཡིན། ངེད་རང་དབང་ཆེན་འདྲ་འདྲ་བསྟུན་ཙམ་ན།
ཁྱོད་ཀྱི་ཁྲིམས་ཀྱང་བསད་བཅད་བརྡུང་རྡེག་རེད། ངེད་ཀྱི་ཁྲིམས་ཀྱང་གསད་བཅད་
བརྡེག་རྡུང་ཡིན། དེ་ཡང་ཁྲིམས་ཀྱི་གཅོད་ལུགས་མཐུན་འདུག་པས། ཁྱེད་ཀྱང་དགེ་
སྡིག་རྒྱུ་འབྲས་གཞལ་ནས་སུ། གང་དུ་ཉེས་ལ་ཆད་པ་གཅོད་ལས་ཆེ། ངས་ཀྱང་
བདེན་རྫུན་རྩ་བ་བཤེར་ནས་སུ། མི་བདེན་པ་ལ་ཆད་པ་གཅོད་པ་ཡིན། ཁྲིམས་ལ་
བདག་པོ་ཡོད་ན་དེ་རུ་བཤེར་དུ་འགྲོ། ཁྱེད་རྣམས་སོ་སོར་འཕྲོག་འཐེན་མི་དགོས་
དང༌། འདི་ལྟར་གྱིས་ཤིག་བཀའ་གནང་ཡོང་ལས་ཆེ། མེད་ན་དགེ་སྡིག་དཔང་པོ་སུ་
ལ་གཏད། ལས་དཔོན་ཡིན་རྒྱུས་གོང་ན་གཉན་མེད་དང་། ཁྲིམས་བདག་ཡིན་རྒྱུས་
གོང་ན་ཤེས་མེད་པའི། གླེན་པ་ང་རྒྱལ་ཀུ་ཆོ་ཆེ་བ་ཡིས། ཆོལ་མིན་ཁྱེད་རྣམས་
བདག་ལ་ཡིད་མ་ཆེས། ཁྱོད་ཀྱི་ཡུལ་ན་འདི་འདྲའི་ཁྲིམས་ཡོད་ཀྱང་། ངེད་ཀྱི་ཡུལ་ན་
འདི་འདྲའི་ཁྲིམས་ལུགས་མེད། ཉེས་ཆེན་བཟུང་ནས་འོང་བའི་ལུགས་ཡོད་སྟེ།
བདེན་རྫུན་རྒྱལ་པོའི་དྲུང་དུ་བཤེར་བ་ལས། ལམ་དུ་རྩོད་ཅིང་བརྡུང་བཙོག་བྱས་པ་
ན། གལ་ཏེ་ཉེས་པ་ཆེ་ཆུང་མ་བཤེར་བར། སྡུག་བསྔལ་བཙོན་བུ་ལམ་དུ་གྱ་ཉེས་ན།
རྒྱལ་པོའི་བཀའི་བཀྱོན་པ་གནང་ནས་སུ། ལས་དཔོན་རྣམས་ལ་ཁྲིམས་ཀྱི་ཞལ་ལྕེ་
འཐོག །ལར་ཡང་སྲིད་པའི་གཏམ་རྒྱུད་དག་ལས་ཀྱང་། ལས་དཔོན་བྱ་བ་རྩིང་ན་
རྒྱལ་ཁྲིམས་ཕོག །ཕོ་ཉ་དྲག་ཐལ་བྱས་ན་རང་སྲོག་ཆད། ཕྲིན་ལས་ཞུ་བ་མང་ན་
རྫུན་ལ་འཐོག །སྡར་མ་བྱིན་འདར་བཙོན་བུའི་སྟེང་ན་དཔའ། གླེན་པ་ནོར་འདོད་
མང་པོའི་དཀྱིལ་ན་ལྕེབ། ལྐུག་པ་ཁ་འབྱར་ཕ་མའི་མཆན་ན་སྒམ། དེ་ཡང་སྲིད་པའི་
གཏམ་རྒྱུད་ཡིན་པར་སྣང་། ང་ལ་ལེ་ལན་གང་འདོད་བསྙག་པས་ཆོག །ཁྱེད་རང་
ནང་དུ་བློ་གྲོས་འཆམས་པར་གྱིས། ཞེས་སྨྲས་པས། གཤེན་པོ་དོན་ཡོད་སྙིང་པོའི་བྱིན་
102

མདོ་སྡེ། དྲི་མེད་རྩ་བའི་མདོ།
རླབས་ཀྱིས། ཁོང་རྣམས་ཀྱང་ལན་གཅིག་སྐྱེངས་པ་འདྲ་བ་ཞིག་བྱུང་ནས། མི་ལུས་
གླང་གི་མགོ་ཅན་གྱིས། ད་ཁྱེད་རྣམས་སོ་སོར་མ་རྩོད་པར། ངེད་རང་རྣམས་ལན་
གཅིག་རྒྱལ་པོའི་མདུན་དུ་ཁྲིད་ལ། གང་གསུང་གི་ལན་ཆགས་བསྙག །དེའི་བར་ལ་
རྡུང་བརྡེག་དེ་ཙམ་མ་བྱེད་ཅིག་ཟེར་ནས། དམྱལ་ཁམས་བཅོ་བརྒྱད་ཀྱི་གནས་སུ་
ཁྲིད་དེ་སོང་ངོ༌། །རྒྱལ་བུས་བལྟས་པས། ཞིང་ཁམས་དེ་ནི་ཤིན་ཏུ་ཡ་ང་ལ་སྐྱི་
འཇིགས་པ། ཟངས་ལྕགས་ཀྱི་ཐང་ལ་བྱེ་མའི་གླིང་བདལ་པ། ཁྲོ་ཆུའི་ཞུན་མཁར་
དང༌། ཟངས་ལྕགས་ཀྱི་ཁང་པ་དང་། གྲོང་དང་གྲོང་རྡལ་སྟོང་དང་ཁྲི་འབུམ་དུ་
ཆགས་པ། ཐལ་ཚན་ཆུ་བོ་རབ་མེད་དང་། རོ་མྱག་འདམ་དོང་དང་། ཤལ་མ་རིའི་
སྡོང་པོ་དང་། རལ་གྲིའི་ནགས་ཚལ་དང་། གདུག་པ་སྐྱེར་ཚེར་ལ་སོགས་པས་བསྐོར་
བ་རུ་སྣང་ངོ༌། །གཞན་ཡང་འབུ་སྲིན་དང་། གཅན་གཟན་དང་། སྦལ་སྦྲུལ་རྣམས་
ཀྱང་། ཞེ་གཙོག་ལ་སྐྱུག་བྲོ་བ། ཡ་ང་ལ་སྐྱི་འཇིགས་པ། མང་པོས་སྒྲ་སྐད་གདུག་པ་
སྣ་ཚོགས་སྒྲོགས་ཤིང་། སེམས་ཅན་སྣ་ཚོགས་བསད་པ་དང་། ཟ་བ་དང༌། འདེད་པ་
ལ་སོགས་བྱེད་དོ། །དེ་ནས་དེའི་གླིང་དཀྱིལ་གཅིག་ཏུ། ཕོ་བྲང་ཆེན་པོ་གཅིག་གི་ནང་
དུ་ཁྲིད་ནས་སོང་ཛ། ཐམས་ཅད་ཀུན་གྱིས་ཁྲི་ཤི་དབང་གི་རྒྱལ་པོ་ཁྲིད་ནས་བྱུང་ཟེར་
ནས། མིའི་ལུས་པོ་ལ་སེམས་ཅན་སྣ་ཚོགས་ཀྱི་མགོ་བོ་ཅན། ཁྲི་འབུམ་དུང་ཕྱུར་ཙམ་
གྱིས། འཇིགས་པའི་ཆ་ལུགས་དང་། གདུག་པའི་མཚོན་ཆ་ཐོགས་ནས། ཁོའི་སྟེང་དུ་
རྒྱུག་ནས་བྱུང་ངོ༌། །དེ་ནས་ཕོ་བྲང་དེའི་དབུས་སུ་རིན་པོ་ཆེའི་ཁྲི་སྟེང་དུ། མི་ཆེན་པོ་
གཟི་བརྗིད་དང་ལྡན་པ། ཕྱག་ན་སྐོས་ཀྱི་ཆག་ཤིང་བསྣམས་པ། འཇིགས་སུ་རུང་བ་
ཞིག་སྣང་ངོ༌། ། དེ་ནས་རྒྱལ་པོ་ཡང་ལྕགས་ཀྱི་དྲྭ་བའི་ནང་ནས་བཏོན་ཏེ་མདུན་དུ་
བཞག་པ་ལ། མི་དེའི་ཞལ་ནས་གསོན་དང་ཁྲི་ཤི་དབང་གི་རྒྱལ་པོ་རྗེ། རང་དབང་
རང་ལ་ཡོད་པའི་དུས་ཚོད་ལ། དགེ་བ་མི་སྤྱོད་སྡིག་པ་ཅི་ལ་སྤྱོད། བཟང་དབང་མི་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བསྒྱུར་ངན་དབང་ཅི་ལ་བསྒྱུར། རྒྱལ་བའི་ཚེ་ན་རྒྱལ་ཚོད་མི་ཟིན་ཞིང་། ངན་པའི་
དུས་ན་བྱ་བ་མི་འཇོག་པར། ད་ལྟ་ཐ་མལ་འབངས་དང་ཅི་མི་ཁྱད། འགྱོད་པ་རྗེས་
སུ་དྲན་པ་ཨེ་འགྱུར་ན། ཉིན་གཅིག་ནང་དུ་བདག་གི་རྣ་ལམ་དུ། ཁྱོད་ཀྱི་མིང་ནས་
འབོད་པ་ཁྲི་འབུམ་ཙམ། དེ་འདྲའི་བྱ་བའི་ཁྱོད་ལ་ཅི་ཕན་ཡོད། ཕན་པ་ཡོད་ན་ད་
ལྟ་དགོས་པར་ཡོད། དགེ་བ་མི་སྤྱོད་ཁྱེད་ཀྱི་ཅི་ཞིག་དྲན། དམྱལ་ཁམས་བཅོ་བརྒྱད་
རེས་མོས་འགྲིམ་པ་ན། དེ་ལ་ཁྱེད་ཀྱི་ཡི་རང་ཨེ་ནུས་སམ། ང་ནི་གཤིན་རྗེ་ཁྲིམས་
སྐྱོང་རྒྱལ་པོ་ཡིན། དགེ་སྡིག་དཔང་པོར་སྲིད་པས་བསྐོས་པ་ཡིན། ཞེས་ཟེར་བ་ལ།
རྒྱལ་བུས་ཀྱང་སྐྲག་པ་དང་འཇིགས་པའི་ཚུལ་མ་བསྟན་ཏེ་སྨྲས་པ། གསོན་དང་
ཁྲིམས་ཀྱི་མངའ་བདག་གཤིན་རྗེ་དཔོན། ཁྱོད་ཀྱི་མཆིད་ལན་སྨྲ་བ་མ་ཡིན་ཏེ། མི་རྗེ་
ཁྲི་ཤི་དབང་གི་རྒྱལ་པོ་ང་། མངའ་དབང་རྒྱལ་པོའི་བུ་རུ་སྐྱེས་པ་ཡིན། ཐད་སོར་
རྒྱལ་ཁྲིམས་སྐྱོང་བ་མ་གཏོགས་པ། རབ་ཏུ་བྱུང་ནས་བཙུན་པ་ངས་མ་བྱས། རྒྱལ་
སྲིད་བསྐྱུར་ནས་གཅིག་བུ་ངས་མ་བསྒྲུབ། བསྒྲུབ་ན་ཁོང་རྣམས་ཙམ་ཞིག་ཡོང་ལས་
ཆེ། དེ་ཡང་བསྐོས་པའི་ལས་ངོ་མ་གཏོགས་པ། མ་བསྐོས་ལས་ལ་མ་འཇུས་ཁྲིམས་
འགལ་བསམ། ཁྱེད་བཞིན་དམྱལ་བའི་ཡུལ་ན་མ་སྐྱེས་པས། ཤི་བའི་ལོ་རྒྱུས་དེ་དུས་
ངས་མི་ཤེས། ཤེས་ན་ངས་ཀྱང་བྱེད་རྒྱུ་ཡོད་ལས་ཆེ། རྒྱུ་འབྲས་ལས་ལ་བདེན་པ་
ཡོད་བསམ་ནས། རྒྱལ་ཁྲིམས་སྤྱོད་ནས་ཞིང་ཁམས་ཨེ་འཇག་བསམ། རྒྱལ་ཁྲིམས་
གསོད་གཅོད་ལས་བས་མེད་ལགས་པས། དེ་ལ་ཉེས་པ་ཡོད་ན་མང་དུ་བྱས། ལར་
ཡང་ཁྱེད་ཀྱིས་གསོན་ལ་ལེ་བདའ་ན། ང་ལས་མ་གཏོགས་ཁྱེད་ལ་གཏུག་པ་རྣམས།
ཤི་བའི་ལོ་རྒྱུས་ཤེས་མི་ཅི་ཙམ་སྣང་། རྗེས་སུ་ཅི་འོང་སྔོན་དུ་ཤེས་མོད་ཅིང༌། རང་
དབང་རང་ལ་ཡོད་དུས་གཟབ་ཡོད་ན། སྲིད་པས་ཁྱོད་ལ་བསྐོ་བཞག་བྱས་པའི་དུས།
ཅི་བྱེད་ཁྱེད་རང་གདམ་དུ་ཡོད་པ་ལ། འཇིག་རྟེན་ཁམས་ན་གདམ་རྒྱུ་གསུམ་ཡོད་
I04

མདོ་སྡེ། དྲི་མེད་རྩ་བའི་མདོ།
པས། ལྷ་ཀླུ་མི་གསུམ་རྒྱལ་ས་མི་གདམ་པར། ཀུན་གྱི་མར་ཞབས་རི་རབ་གཏན་གཞི་
འདིར། སྡུག་པའི་ཡུལ་དུ་འཇིགས་པའི་མི་དང་འགྲོགས། སྐད་ཅིག་མི་དལ་བཙོ་སྲེག་
བཤའ་གཏུབ་ལས། འདིའི་ཆེད་གལ་ཁྱེད་ལ་ཅི་ཞིག་བྱུང༌། ཁྲིམས་ཀྱི་གཅོད་ལུགས་
འོ་སྐོལ་འདྲ་བར་འདུག །གང་ཡང་གསད་བཅད་རྡུང་རྡེག་ལས་སུ་སྣང་། དེ་ཡང་
ངེད་ཀྱི་འཚོད་ཅིང་མི་ཟ་ཙམ། དམྱལ་བའི་བུ་ཕོ་ལས་ཀྱི་སྡུག་པ་ལ། དེའི་སྡུག་རོགས་
ཁྱེད་ཀྱི་ཅི་ལ་བྱེད། གསད་བཅད་ལས་ལ་ཡ་ང་མེད་པ་ལ༢
 ། དེའི་ལས་ལ་ཁྱེད་ཀྱི་ཅི་ལ་
འཇུ། ངན་སོང་གསུམ་བས་གནས་ངན་མེད་པ་ལ། དེའི་བདམ་སྤུས་ཁྱེད་ཀྱི་ཅི་ལ་
འཇོག །ང་ལ་གཅོད་སྦྱོང་བྱས་ཀྱང་འགྱོད་པ་མེད། རང་གི་ལས་བྱས་རང་ལ་སྨིན་པ་
ལ། ང་རང་ཁུ་རུ་ལྕི་བ་མ་གཏོགས་པ། གཞན་དག་སུ་ལ་དེའི་ལེ་ལན་མེད། རྒྱལ་པོ་
རང་ཁྲིམས་འགལ་ན་རང་ཁྲིམས་གཅོད། གཞན་དག་ཁྲིམས་བས་དགུ་འགྱུར་ཆེ་བར་
བྱ། དགེ་བ་མ་བྱས་རྗེས་སུ་འགྱོད་མོད་དེ། ད་ལྟ་འགྱོད་ཀྱང་ཁྱོད་ཀྱིས་བདེན་མི་སྟེར།
རྒྱུ་འབྲས་མ་བསྟན་བར་དུ་ཤེས་པ་མེད། བསྟན་ནས་ངས་ཀྱང་ཡིན་ཚུལ་ཅུང་ཙམ་
ཤེས། གཅོད་སྦྱོང་ཉོན་མོངས་སྡུག་བསྔལ་ཅི་བྱས་ཀྱང་། དེ་ལ་བདག་གི་ཡི་རང་སུ་ལ་
འབུལ། དེས་ན་ངེད་ཀྱི་གསད་བཅད་ལས་བྱས་ལ། ཁྱེད་ཀྱི་ཡི་རང་མི་འབུལ་ཅི་ལ་
དཔྱལ། ཁྱོད་ཀྱི་རྒྱུ་འབྲས་སྔོན་ནས་ཤེས་པ་ན། ཤེས་ཤིང་དུག་ལ་འཐུང་བ་ཅིའི་ཕྱིར།
གསད་བཅད་ལས་འདི་དགེ་ལ་འགྱུར་བ་ན། དེ་ནི་ངའི་སྡིག་པ་གང་དུ་ཐལ། ཡང་
ན་སྡིག་ལ་དཀར་ནག་ཡོད་ལགས་སམ། ལར་ཡང་རྒྱལ་པོས་བསམ་ཞིང་སྨྲ་བ་ཡིན།
ཚིག་གཅིག་ཐང་ན་སོང་ན་བླང་རྒྱུ་མེད། ཁྱེད་ལ་རྒོལ་བའི་ཞུ་བ་མ་ཡིན་ཏེ། ལར་
བཞིན་འདྲ་འཐད་བཤད་པའི་གླེང་སློང་ཡིན། དེ་ཕྱིར་ཞིབ་ཀྱིས་ལེགས་ཉེས་ཚད་
འཛིན་འཐད། ཅེས་སྨྲས་པས། གཤིན་རྗེའི་རྒྱལ་པོའི་ཞལ་འཛུམ་པར་མཛད་དོ། །དེ་
ནས་ལས་དཔོན་རྣམས་ཀྱིས་མེ་ལོང་དང་། རྩིས་ཀྱི་ཡི་གེ་དང་དཀར་ནག་གི་རྡེའུ་
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྣམས་ལ་གཏུག་པས། གཏོ་བུ་དོད་དེ་དང་ཁྲི་ཤི་དབང་གི་རྒྱལ་པོ་གཉིས་ལས་སྡིག་
ཆེ་བ་མེད་ཀྱང་། ཁྲི་ཤི་དབང་གི་རྒྱལ་པོ་འཆི་ཁའི་བསམ་སྦྱོར་མ་ལོག་ཅིང་། དགེ་
སྡིག་གི་སྐྱོན་ཡོན་དང་རྒྱུ་འབྲས་ཀྱི་རྩ་བ་གོ་བས། སྡུག་བསྔལ་ཆུང་བ་ཙམ་བྱུང་ངོ༌། །
དེའི་ཚེ་རྒྱལ་པོ་ཡབ་ཡུམ་དང་། བཙུན་མོ་སྲས་བློན་རྣམས་གྲོས་སུ་བགྱིས་
ཏེ། རྒྱལ་བུ་དེ་གཙོ་འཁོར་སྟོང་དང་ཆས་ནས་སོང་སྟེ། རྒྱལ་ས་བར་པོ་སོ་བརྒྱད་
དུ་ཕེབས་སོ། །སྟོན་པ་དང་ཞལ་མཇལ་ཏེ། གུས་པ་འདུད་ཅིང་གསོལ་པ། སྟོན་པ་
ལགས། བདག་ཅག་མཆིས་པའི་དོན་ནི། བདག་གི་ཡབ་རྒྱལ་པོ་དེ་ཡབ་མྱེས་གང་
དང་ཡང་མི་འདྲ་བར་སྟོབས་ཆེ་ལ་རྩལ་དྲག་པ་ཞིག་བྱུང་སྟེ། སྡིག་པ་སྣ་ཚོགས་སྤྱོད་
པས་དེའི་ལེ་ལན་གྱིས། ཚེའི་དུས་ལ་ཐུག་སྟེ་གུམ་ལགས་སོ། །དེ་ཡང་ཤི་ཁར་འགྱོད་
པ་དྲག་པོ་སྐྱེས་ནས། ཁོ་ཤིན་ཏུ་སྡིག་ཆེ་བས་གཞན་དག་སུས་ཀྱང་མི་དྲོངས་པས།
སྟོན་པའི་སྒྲོན་མ་སྤྱན་དྲོངས་ཤིག་ཟེར་ནས་དབུགས་ཆད་དོ། །བདག་གི་མཆོད་
གནས་དམ་པར་གཤེགས་པར་ཞུ། འགྲོ་བ་ཉོན་མོངས་ཐུགས་རྗེས་དྲོང་དུ་གསོལ།
ཞེས་གསོལ་ཏོ། དེ་ནས་སྟོན་པས་ཀྱང་འདུལ་བའི་དུས་ལ་བབ་པར་དགོངས་ནས།
གཤེགས་པའི་ཞལ་མར་གནང་སྟེ། གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་
ཆས་ནས་རྒྱལ་པོའི་ཡུལ་དུ་ཕེབས་སོ། །དེ་ནས་ཡུལ་དེའི་མི་རྣམས་ཀྱིས་རོལ་མོ་སྣ་
ཚོགས་ཀྱིས་བསུས་ནས། རྒྱལ་ས་ཡང་ཐོག་ཏུ་སྤྱན་དྲངས་ནས། མཆོད་པ་སྣ་ཚོགས་
ཕུལ་ལོ། ། དེ་ནས་རྒྱལ་པོ་ཁྲི་བརྟེན་དར་མས་གསོལ་པ། སྟོན་པའི་སྒྲོན་མ་འགྲོ་བའི་
དཔལ་དང་མགོན། བདག་གི་ཡུལ་དང་གནས་འདིར་བྱོན་པ་ལེགས། རྒྱལ་བུ་ཐུགས་
རྗེའི་སྤྱན་གྱིས་གཟིགས་ལགས་སམ། ངན་སོང་གསུམ་གྱི་གནས་ནས་དྲོང་དུ་གསོལ།
ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་ཁྲི་བརྟེན་དར་མ་རྗེ། བདག་ནི་ད་
106

མདོ་སྡེ། དྲི་མེད་རྩ་བའི་མདོ།
ལྟ་སྐུ་ཡིས་འདུལ་བའི་དུས། ལས་ངན་སེམས་ཅན་ཉོན་མོངས་སྡིག་ཆེ་ཡང་། བདག་
གི་ཐུགས་རྗེས་བཟུང་ཞིང་དྲངས་པར་བྱ། འཁོར་རྣམས་མི་རྟག་མྱ་ངན་རྒྱུན་ཆོད་ལ།
དགེ་བའི་སྡོང་གདབ་ལས་ལ་འབད་པར་གྱིས། ཞེས་བཀའ་སྩལ་ནས། སྟོན་པས་འགྲོ་
བ་སེམས་ཅན་ཉོན་མོངས་པ་རྣམས་ཀྱི་སྒྲིབ་པ་སྦྱང་པའི་ཕྱིར། ཀུན་རིག་སྒྲོན་མའི་
དཀྱིལ་འཁོར་ཞལ་ཕྱེས་ནས། ངན་སོང་སྒྲིབ་སྦྱོང་གི་ཆོ་ག་བསྟན་ཏེ། དབྱིངས་སུ་ལ་
བཟླ་བར་མཛད་པས། ཁྲི་ཤི་དབང་རྒྱལ་ལ་སོགས་ཡུལ་ཁམས་དེའི་སེམས་ཅན་ཐམས་
ཅད་ནམ་མཁའ་ལ་གཞའ་ཚོན་གྱི་འོད་དུ་འཕྲོས་ནས་སངས་རྒྱས་ཏེ་སོང་ངོ༌། །སྟོན་པ་
འཁོར་དང་བཅས་པ་རྣམས་ནི། རྒྱལ་པོ་རྗེ་རིགས་ཀྱི་འགྲོ་དོན་མཐར་ཕྱིན་ནས། སླར་
འོལ་མོ་ལུང་རིང་དུ་གཤེགས་སོ། ། །
༧ དེའི་ཚེ་དེའི་དུས་ན་སྟག་གཟིག་འོལ་མོ་ལུང་རིང་གི་ལྷོ་ཤར། ཡུལ་ནི་ཁྲི་འབུམ་
ཐང་གི་དབུས། གྲོང་ཁྱེར་ཆེན་པོ་ཤ་འབལ་ཁྲི་རྩེ་མཁར་གྱི་གླིང་། མཁར་ན་ར་སྲིན་
རྫོང་གི་ནང་ན། ཡབ་རྗེ་རིགས་ཀྱི་རྒྱལ་པོ་འཁོར་ལོ་རབ་དགའ་དང་། ཡུམ་སྨྲ་ཟ་
ནེ་གུང་ལྕམ་གཉིས་ལ་སྲས་དྲག་བྱེད་ཧ་ལ་ར་ཙ་ཞེས་བྱ་བ་ཞིག་འཁྲུངས་ཏེ། རྒྱལ་
བུ་དེ་ནི་གཞན་དང་མི་འདྲ་བར་འཁྲོ་ལ་གཏུམ་པ་ཞེ་ལ་བརྣག་པ་ཆེ་བ་ཞིག་བྱུང་
སྟེ། དཔོ་ཟ་ཁྲི་བཙུན་བྱ་བ་ཁབ་ཏུ་བཞེས་སོ། །འཁོར་དང་མངའ་རིས་ལོངས་སྤྱོད་
བསམ་གྱིས་མི་ཁྱབ་པ་མངའོ། །དེར་རྒྱལ་བུས་སྨྲས་པ། གསོན་ཅིག་རྒྱལ་པོ་ཡབ་ཡུམ་
བློན་འཁོར་རྣམས། དབང་ཆེན་རྒྱལ་པོར་སྐྱེས་པའི་དུས་འདི་ལ། སྐྱེས་པའི་ཕོ་ཁྱད་
རྣ་དང་གཏམ་ཡིན་མོད། ཟ་མ་མོ་ཁྱད་ཁྲེལ་དང་གཞུང་ཡིན་མོད། རྒྱལ་པོའི་མངའ་
ཁྱད་ནོན་དང་ཟིལ་ཡིན་མོད། བློན་པོ་འཇིང་ཁྱད་ཆགས་དང་ཤེས་ཡིན་མོད། དེད་
དཔོན་འཛང་ཁྱད་ཐབས་དང་སྟོབས་ཡིན་མོད། རང་ས་ཟིན་ཙམ་ཕ་མལ་བུ་འདུག་
ཡིན། སྔོན་ཆད་རྒྱལ་པོ་གོང་མ་རྣམས་ཀྱིས་ནི། མངའ་དབང་ཞིང་འདིར་འདུག་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པ་མ་གཏོགས་པ། གཞན་དག་ཞིང་ལ་བརྒལ་བའི་གཏམ་མི་གདའ། བདག་ནི་དེ་
ལས་དཔག་པ་མ་ཡིན་ཏེ། མཉམ་གཉིས་དྲང་པོར་འཐབ་ན་གང་རྒྱལ་ཅིག །གཞན་
དག་ཞིང་ཁམས་གཅིག་ལ་ཚད་དུ་འགྲོ། རྒྱལ་བློན་དེད་དཔོན་རྣམས་ཀྱིས་བློ་གྲོས་
ཤོམས། ཞེས་སྨྲས་སོ། །དེ་ལ་ཡབ་ཀྱིས་གསུངས་པ། ཉོན་ཅིག་རྒྱལ་པོ་དམ་པ་སྙན་
གསོན་དང་། རྒྱལ་པོ་མང་ཡང་འཆོལ་བའི་རྒྱུ་ཡིན་ཏེ། བདག་ཅག་གཉིས་ལ་རྒྱལ་
བུ་ཁྱེད་ལས་མེད། ཅི་ཙམ་མ་གསུངས་རྒྱལ་སར་བཞུགས་པར་ཞུ། རྒྱལ་པོ་རྒྱལ་སར་
བཞུགས་ན་ཀུན་ལས་ཆེ། ཕ་རོལ་ཞིང་དུ་ལྷག་ན་ཚོང་པའི་མགྲོན། བཙུན་མོ་གནས་
མལ་བཟུང་ན་རང་ས་ཟིན། གྱ་གྱུ་འགྲོ་འདུག་མང་ན་རང་སྨ་འབབ། བློན་པོ་སོས་
དལ་བྱས་ན་དོན་ཆེན་འགྲུབ། མི་འཕྲོད་བློ་སྣ་མང་ན་ཆབ་སྲིད་འཆོལ། དབང་ཡོད་
ང་རྒྱལ་ཆེ་ན་སྐུ་ཚེ་ཐུང་། གཅོལ་ཆུང་བྱ་ལག་མང་ན་བྱུར་གྱི་བརྩེ། ཕ་མལ་བུ་ཡིས་
ཟིན་ན་ཆོས་ཀྱི་རབ། རང་ས་ཟིན་ན་སོ་ཐུབ་རབ་མ་ཡིན། རང་སྐྱོན་རིག་ན་མཛངས་
པ་ཕུལ་ཕྱིན་ཡིན། ཕ་རོལ་ཞིང་ལ་བརྒལ་བའི་དོན་མ་མཆིས། བདག་ནི་བློ་གྲོས་དེ་
ལས་མ་གཏོགས་སོ། །ཞེས་གསུངས་སོ། །བློན་པོ་རྣམས་ཀྱིས་ཡང་དེ་ལྟར་ཞུས་ཀྱང་
མ་གསན་ཏེ། དམག་མི་འབུམ་ཕྲག་ཙམ་དང་ཆས་ནས་ཕྱི་རོལ་གྱི་རྒྱལ་ཁམས། སྲིན་
ཚ་གུ་ཝེར་བྱ་བའི་ཡུལ་དུ་སོང་ནས། རྫས་ཀྱི་ནོར་བུ་རིན་པོ་ཆེ། ཁ་དོག་རྣམ་པ་
བརྒྱད་དང་ལྡན་པ་ཨརྱ་བེན་སྤུང་བྱ་བ། རྩེ་མོ་གསུམ་ཡོད་པ་གཅིག་དང༌། གླང་པོ་
ཆེ་གཉིས། ཐབས་དང་སྒྱུའི་བླངས་ནས། རྒྱལ་བུ་སོའུ་ར་ཙ་དང་བློན་པོ་དེད་དཔོན་
མང་པོ་བཙོན་དུ་བཟུང་། མི་རྟ་སྟོང་ཕྲག་མང་པོ་བསད་དོ། །
དེའི་ཚེ་རྒྱལ་བུ་དེ་ནི་ཤིན་ཏུ་ང་རྒྱལ་ནས། མཐའི་རྒྱལ་བློན་རྣམས་ཀྱང་བཙོན་དུ་
བཅུག་གོ །གཞན་ཡང་སེམས་ཅན་མང་པོ་བསད་བཅད་དང་། བརྡུང་བརྡེག་མང་
པོ་བྱེད་ཅིང་དགེ་བའི་ལས་ལ་ཏིལ་འབྲུ་ཙམ་ཡང་མི་སྤྱོད་པར། སྡིག་པ་སྣ་ཚོགས་
108

མདོ་སྡེ། དྲི་མེད་རྩ་བའི་མདོ།
སྤྱོད་དོ། །དེ་ནས་ཡང་རྒྱལ་བུ་དེས་དམག་མི་དང་གོ་མཚོན་བསགས་ནས་ཕྱི་རོལ་དུ་
ཆས་ཙམ་ན། དོ་མོད་གཉིད་ལོག་པའི་སྣང་བ་ལ། ཁོའི་སྔོན་དུ་མི་ནག་པོ་རལ་པ་
ཅོད་པཎ་དུ་བཅིངས་པ་ཞིག་གིས། རྒྱལ་པོ་ཧ་ལ་ར་ཙ་ཡར་ལངས་དང་ལ་མོར་འགྲོ་
དགོས་ཟེར་རོ། །དེ་ལ་རྒྱལ་བུ་ཡང་ཚིག་པ་ཟ་ནས། རལ་གྲི་རྣོ་དབལ་དེ་བླངས་ནས་
གཅིག་བཏབ་པའི་སྣང་བ་ལ། དེ་མ་ཡིན་པའི་ཁྲོ་ཆུའི་མི་ནག ། ལྷུ་ཐུང་ལ་ཡན་ལག་
རགས་པ་མང་པོས། ལག་ཆ་སྣ་ཚོགས་ཐོགས་པས་བསྐོར་ནས། ཙིར་གྱིས་བཟུང་
ནས། སྔོན་གྱི་མི་ནག་པོ་དེས་སྨྲས་པ། ང་ནི་ཁྱེད་ཀྱི་ལྷན་ཅིག་སྐྱེས་པའི་བདུད་ཡིན།
ཁྱེད་ཀྱི་ལས་ནག་པོ་རྐྱང་དེད་དུ་སོང་ཡོད་པས། ད་ནི་ལས་ཀྱི་གཤིན་རྗེའི་མདུན་དུ་
ཁྲིད་ནས། གཅོད་སྦྱོང་བྱེད་ཟེར་ནས། སྐད་ཅིག་ལོང་ཁོམ་མེད་པར་ལྕགས་ཀྱི་དྲྭ་བའི་
ནང་དུ་བཅུག་ནས། གཤིན་རྗེའི་ཡུལ་དུ་ཁྲིད་ནས་སོང་ངོ༌། །ཁོས་བལྟས་པས། ཡུལ་
ཤིན་ཏུ་རོང་ལ་རྩུབ་པ། ཡ་ང་བ་སྐྱི་འཇིགས་པ། སྦྲུལ་དང་སྡོམ་སྡིག་ལ་སོགས་ཞེ་
བཙོག་ལ་སྐྱུག་བྲོ་བ། དེ་འདྲ་བ་མང་པོ་བརྒལ་ནས་སོང་ངོ༌། །དེ་ནས་གྲོང་ཁྱེར་ཆེན་
པོ་ཞིག་གི་དབུས་སུ་གསེར་གྱི་ཁྲི་ཆེན་པོ་གཅིག་གི་སྟེང་ན། མི་དཀར་པོ་སྐུ་ལ་ཟ་འོག་
གི་འགྱིང་བེར་གསོལ་པ། དེའི་མདུན་དུ་ཁྲིད་ནས་དྲྭ་བའི་ནང་དུ་ཤིན་ཏུ་ཉམ་ཆུང་
བར་ཡོད་པ་ལ། ཕྱོགས་མཚམས་ནས་མི་མང་པོས་རྒྱལ་པོ་ཧ་ལ་ར་ཙ་འདིར་བྱུང་
ཟེར་ནས། རྣོ་མཚོན་མང་པོ་ཐོགས་ནས་བྱུང་ངོ༌། །དེ་ལ་མི་ཆེན་པོ་དེས་གསུངས་པ།
ཁྱོད་འཇིག་རྟེན་མིའི་ཡུལ་ན་ལས་དགེ་བ་ཅི་སྤྱད། འདྲེན་པའི་སློབ་དཔོན་སུ་བསྟེན།
སྡིག་པ་ཅི་འདྲ་སྤང་། ཞེས་ཟེར་བ་ལ། རྒྱལ་བུས་སྨྲ་བའི་ལོང་མེད་པར་མི་ནག་པོ་
དེས་སྨྲས་པ། རྒྱལ་པོ་ལགས་འདི་འཇིག་རྟེན་མིའི་ཡུལ་དུ་འདུག་ཙམ་ན། ལས་དགེ་
བ་ཏིལ་འབྲུ་ཙམ་ཡང་མི་དྲན་པར། ནག་པོའི་སྡིག་པ་རྐྱང་དེད་དུ་སྤྱོད་པ་ཞིག་ཡིན།
ཐར་པར་འདྲེན་པའི་སློབ་དཔོན་ནི་བསྟེན་པ་མི་དགོས་དང་། མཐོང་ན་ཡང་གཤེ་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྐུར་དང་ཡ་ག་བྱེད་དོ། །རང་གི་ལས་བྱས་རང་ལ་སྨིན་པ་ཡིན་པས། སྡུག་བསྔལ་
སྦྱང་པ་ལས་མེད་ཟེར་རོ། །ཡང་མི་དཀར་པོ་དེས་སྨྲས་པ། རྒྱལ་པོ་ལགས། རྒྱལ་བུ་
འདི་ནི་འཇིག་རྟེན་མིའི་ཡུལ་དུ་འདུག་ཙམ་ན། ན་སོ་ཡང་ཆུང་བ་དང་དགེ་བ་འདི་
སྤྱད་ཙམ་མེད་དེ། ད་རུང་སངས་རྒྱས་ཀྱི་ཞིང་དུ་སྐྱེས་པ་དང་། སྔ་མ་ཡང་དགེ་བ་
སྤྱད་པའི་བག་ཆགས་ཞིག་སྙོག་པར་ཡོད་པ་དང་། ཚེའི་དུས་ལ་ཡང་མི་ཕྱིན་ཏེ། ཁོ་
ལྷན་ཅིག་སྐྱེས་པའི་འདྲེས་དབང་བྱས་པ་ཡིན། ད་ཡང་སྡིག་པ་སྤང་ནས་དགེ་བ་སྤྱད་
པ་ན། དུས་ལ་མ་བབ་བར་དུ་གཏོང་བར་ཞུ། ཞེས་སྨྲས་པས། རྒྱལ་པོའི་ཞལ་ནས།
ཁོང་གཉིས་ཁ་འཛིན་ཁ་ཁར་སྣང་བས། ལས་ཀྱི་མེ་ལོང་དང༌། རྩིས་ཀྱི་ཡི་གེ་ལ་གཏུག་
དང་། རྒྱལ་བུ་རང་ཡང་ཡིད་ཆེས་ནས་འོང་གི་གསུངས་པས། དེ་ནས་མི་དཀར་པོ་
དེས་སྒོ་ཅིག་ཕྱེས་པའི་ནང་དུ་རྩིས་ཀྱི་ཡི་གེ་བྱེ་མའི་ལ་ཙམ་ཞིག་སྣང་བའི་ནང་ནས།
བྱང་བུ་ཞིག་ཤབ་ནས་བཀླགས་པས། ཁོའི་དགེ་སྡིག་ཅི་བྱས་པ་ཐམས་ཅད་ཏིལ་འབྲུ་
ཙམ་ཡང་མ་སྒྲིབ་པར་གསལ་འདུག་གོ །དེ་ལ་རྒྱལ་བུ་ཡང་འགྱོད་པ་སྐྱེས་ནས་ཞུས་
པ། རྒྱལ་པོ་ལགས་བདག་ནི་རྗེ་རིགས་ཀྱི་རྒྱལ་པོ་ལགས་ཏེ། ལས་དགེ་བ་ནི་འདི་སྤྱད་
བསམ་པ་ཙམ་མེད། ཡབ་ཡུམ་དང་བློན་འཁོར་རྣམས་ཀྱིས་ཀྱང་དགེ་བ་སྤྱོད་དགོས་
ཟེར་ཡང་། སྔོན་དུ་རྒྱལ་ཁམས་དང་མངའ་རིས་ཅི་ཙམ་ཞིག་ཞབས་སུ་འཛུད། དེ་
ནས་དགེ་བ་ལ་བདེན་པ་ཡོད་ན་སྤྱོད་དགོས་བསམ་པའི་སྣང་བ་ནི་ཡོད། འཕྲལ་དུ་
ནི་རྒྱུ་འབྲས་དང་དགེ་སྡིག་ལ་འདི་ཙམ་གྱི་སྐྱོན་ནི་ཨེ་ཡོད་མི་ཤེས་པས། དགེ་བ་སྤྱད་
པ་ནི་མེད། ཐར་ལམ་འདྲེན་པའི་སློབ་དཔོན་ནི་ཡུལ་དེ་ན་སུ་མེད་པས་བསྟེན་པ་མེད།
སྡིག་པ་ཡང་ན་སོ་གཞོན་པ་དང༌། དྲན་པས་མ་ཟིན་པས། སྤང་བླང་གི་ཤན་མ་ཕྱེད།
ད་ནི་ཉིད་ཀྱི་དྲུང་དུ་སྡིག་པ་སྤང་ནས་དགེ་བ་སྤྱོད་པར་བགྱིས་དུས་ལ་མ་བབ་ཡིན་
ན་ཡུལ་དུ་གཏོང་བར་ཞུ་ཟེར་བ་ལ། མི་ཆེན་པོ་དེའི་ཞལ་ནས། ཁྱོད་ཀྱང་ཚེ་འདིར་
110

མདོ་སྡེ། དྲི་མེད་རྩ་བའི་མདོ།
སྡིག་པ་སྤྱོད་ཀྱང་། སྔོན་སངས་རྒྱས་དང་འབྲེལ་བ་ཆ་ཙམ་འདུག་པས། ཞིང་ཁམས་
སུ་སྐྱེས་པ་ཡིན། ད་ཡང་འགྱོད་བཤགས་བྱས་ན་གདུལ་བའི་ཞིང་དུ་གྱུར་ནས་ཐར་པ་
ཐོབ་སྟེ་འགྲོ། སྡིག་པའི་འཕྲོ་མཐུད་ན་ནི་དམྱལ་ཁམས་བཅོ་བརྒྱད་དུ་སྦྱོང་བར་འགྱུར་
རོ། །ད་ལན་ནི་ཚེའི་དུས་ལ་མ་ཕྱིན་པས་དགེ་བ་སྤྱོད་དང་བར་ཆོད་བདུད་ལས་རྒྱལ་
བར་བྱའོ། །ད་ཡང་སྡུག་བསྔལ་སུན་ཕྱུང་བའི་ཕྱིར་དུ། སྦྱངས་པའི་ཞིང་ཁམས་སུ་
ཁྲིད་ལ་ལྟ་རུ་ཆུགས་ཟེར་ནས། མི་མང་པོས་ཁྲིད་ནས་དམྱལ་ཁམས་རྣམས་སུ་ཁྲིད་
དོ། །དེ་ལ་རྒྱལ་བུ་ཡང་ཤིན་ཏུ་ཡ་ང་བ་དང་སྐྱི་འཇིགས་པར་གྱུར་ནས་བརྒྱལ་ཏེ་
སོང་ངོ༌། །དར་ཅིག་ནས་མི་དཀར་པོ་དེས་མ་བརྒྱལ་བར་ཡར་ལངས་དང་། དགེ་
བ་དྲན་ནམ། སྡིག་པ་སྤོང་ངམ་རྗེའི་དྲུང་དུ་འགྲོ་ཟེར་བ་ལ། དབུགས་ཅུང་ཙམ་བྱུང་
ནས་མི་དཀར་པོ་དང་འགྲོགས་ནས་ཡར་ལ་ལོག་ནས་འོང་བའི་སྣང་བ་ལ་གཉིད་
སད་དོ། །ཕྱི་དེའི་ནང་པར་རྒྱལ་བུ་ནི་ཤིན་ཏུ་ཡང་བཤུམས་སོ། ། །
དེ་ལ་བློན་འཁོར་རྣམས་ཀྱིས། རྒྱལ་བུ་ཅི་ལགས་ཞུས་པས། སྨྲས་པ། འོ་སྐོལ་འཇིག་
རྟེན་ཁམས་ཀྱི་ཡུལ་འདི་ན། དལ་འབྱོར་མི་ལུས་རིན་ཆེན་ཐོབ་གྱུར་ཡང་། འཁོར་བའི་
ལས་སྤྱོད་དུག་གི་འདམ་རྫབ་རེད། གླེན་པ་རང་རྒྱལ་དུག་སྦྲུལ་མེར་མཆོང་རེད། ཕྱི་
མ་ཟེར་བ་ཤིན་ཏུ་བདེན་པར་འདུག །ཡབ་ཡུམ་བློན་འཁོར་མཆིད་ལ་མ་ཉན་པས། །
རྒྱལ་བུ་རང་བློ་བྱས་པས་ཐལ་བར་སྣང་། མ་ཤི་གསོན་པོར་འདུག་ཀྱང་དེ་འདྲ་ན། ཤི་
ནས་སྡུག་བསྔལ་སྟེང་དུ་ཅི་འདྲ་འོང་། འཇིག་རྟེན་ཁམས་ན་སྒྲོན་མ་ཇི་འདྲ་བཞུགས།
རི་མཚོ་བྲག་དང་མུན་པས་མ་ཆོད་ན། གང་ན་གནས་ཀྱང་དེའི་སྤྱན་སྔར་འགྲོ། རྒྱལ་
བློན་བཙུན་མོ་ཇི་ལྟར་དགྱེས་དགྱེས་མཛོད། འབངས་འཁོར་རྣམས་ཀྱང་རང་རང་
གང་དགའ་མཛོད། བདག་ནི་མི་ཚེ་དར་ཙམ་ཡུད་ཙམ་ལ། རང་མགོ་མི་ཐོན་གཞན་
མགོ་ཅི་ལ་བསླུ། གཉིས་ཕུང་ངན་སོང་གྲམ་རྡོ་ཅི་ལ་བྱེད། སོའུ་ར་ཙ་ཉིད་ཀྱང་རང་
111

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཡུལ་ལོག །རྫས་ཀྱི་ནོར་བུ་འདོད་ཀྱང་ཁྱེད་རང་ཁྱེར། ཞེས་ཟེར་ནས་གཅིག་བུར་བོན་
ལ་འགྲོ་བའི་བློ་ཐག་བཅད་དོ། །
དེ་ལ་བཙུན་མོ་དཔོ་ཟ་ཁྲི་བཙུན་གྱིས་སྨྲས་པ། རྒྱལ་བུ་དམ་པ་བདག་ལ་སྙན་
གསོན་དང༌། སྔོན་ཆད་རྒྱལ་བུའི་བྱ་བ་མ་མཐུན་ཏེ། སེམས་ལ་དྲན་པ་ཡོད་ཀྱང་
མཆིད་མ་སྨྲས། ཕོ་བློ་མོས་བསྒྱུར་ཚུལ་དང་འགལ་ལམ་བསམ། ད་ནི་རྒྱལ་བུ་རང་
ཚོད་རང་གི་ཟིན། ཤེས་ཆེན་བརྒྱའི་ཁ་ཏ་བྱས་པ་བས། རང་བློ་ཉེས་པ་ཞིག་གི་འགྱོད་
པས་ལྷག །དེ་ཕྱིར་ད་ནི་ཐལ་མེད་ལུས་མེད་ཙམ། རྒྱལ་བུ་གཅིག་བུ་དགེ་བས་དགེ་
བ་མིན། རྒྱལ་ཁམས་ཐམས་ཅད་དགེ་ན་དགེ་བ་ཡིན། བདག་ནི་སྟངས་དབྱལ་བྲལ་
དོགས་མ་ཡིན་ཏེ། གཏིང་ནས་དགེ་བ་བསམ་པའི་བློ་གྲོས་ཡིན། ཁོ་མོ་བདག་གིས་
གྲོས་ལ་གསན་པ་ན། སྟོན་པའི་སྒྲོན་མ་ཞིང་ཁམས་འདི་ན་བཞུགས། རྒྱལ་བུ་གཙོ་
འཁོར་ཆོས་ལ་དྲུང་དུ་གཏུག །ཞིང་ཁམས་འདི་རུ་སྤྱན་དྲངས་མཆོད་གནས་གྱིས།
ངེད་རང་རྒྱལ་འཁོར་བཅས་རྣམས་དགེ་ལ་བཙུད། གུ་ཝེར་རྒྱལ་བུ་དག་ཀྱང་ད་རུང་
བཞག །སྟོན་པའི་སྒྲོན་མ་བྱོན་ནས་རང་ཡུལ་གཏོང་། རྫས་ཀྱི་ནོར་བུ་དབང་སྐལ་སུ་
ཡོད་ལྟ། རྒྱལ་བློན་གཙོ་འཁོར་དེ་ལྟར་འཐད་ལགས་སམ། ཞེས་སྨྲས་པས། ཀུན་གྱི་
དེ་ལྟར་རིག་པར་བཅད་དེ། རྒྱལ་བུ་གཙོ་འཁོར་མང་པོ་རོལ་མོ་དང་བཅས་ནས་སྟོན་
པའི་དྲུང་དུ་གཤེགས་ཏེ་གསོལ་པ། སྟོན་པའི་སྒྲོན་མ་ཐམས་ཅད་མཁྱེན་པ་ལགས།
བདག་ཅག་འདི་རུ་མཆིས་པའི་དོན་ཆེད་ནི། བདག་ནི་སྡིག་པའི་ལས་སྣ་ཚོགས་སྤྱོད་
པ་ཞིག་ཡིན་ཏེ། དུས་རེ་ཞིག་ན་སྡིག་པ་ལ་འགྱོད་པ་སྐྱེས། དགེ་བ་ལ་བྲོད་པ་སྐྱེས་
ནས། རང་གཞན་གྱི་སྒྲིབ་པ་སྦྱང་བའི་ཕྱིར་དུ། སྟོན་པ་སྤྱན་འདྲེན་དུ་མཆིས་པས་
གཤེགས་པར་ཞུ་འཚལ།
དེ་ལ་སྟོན་པས་བཀའ་སྩལ་པ། རྒྱལ་བུ་ཧ་ལ་ར་ཙ་ཁྱོད་ཀྱི་སྔོན་ལས་དང་། ད་
112

མདོ་སྡེ། དྲི་མེད་རྩ་བའི་མདོ།
ལྟའི་སྡིག་པ་ཅི་བགྱིས་བདག་གིས་ཐུགས་ལ་གསལ། ད་ཡང་ཁྱོད་ཀྱི་ཡུལ་དུ་འགྲོ་བའི་
དོན་ལ་འགྲོ་གསུངས་ནས། གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་བཅས།
རྒྱལ་བུའི་ཡུལ་དུ་ཕེབས་སོ། །རོལ་མོ་སྣ་ཚོགས་ཀྱིས་བསུས་ནས། རྒྱལ་ས་ཡང་ཐོག་
ཏུ་སྤྱན་དྲངས་ནས་མཆོད་པ་སྣ་ཚོགས་ཕུལ་ལོ། །དེ་ནས་སྟོན་པས་འཁོར་རྣམས་ལ་
བཀའ་སྩལ་པ། གཡུང་དྲུང་སེམས་དཔའ་རྣམས་རྒྱལ་བུ་དམག་འཁོར་དང་བཅས་པ་
འདི་རྣམས་ནི། ཤིན་ཏུ་སྡིག་ཆེ་ལ་རབ་ཏུ་འབྱོང་དཀའ་བ་ཡིན་པས། ད་ཡང་ཀུན་ཏུ་
བཟང་པོ་རྒྱལ་བ་རྒྱ་མཚོའི་དཀྱིལ་འཁོར་དང་ཆོ་ག་ལ་འཇུག་པར་བྱའོ་གསུངས་ནས།
ཚོགས་རྫོགས་སྒྲིབ་སྦྱོང་གི་ཆོ་ག་མཛད་པས། དེའི་རྒྱལ་པོ་འཁོར་ལོ་རབ་དགའ་ལ་
སོགས་ཡུལ་ཁམས་སྟོང་པ་ཙམ་ཞིག་ཀུན་ཏུ་བཟང་པོ་རྒྱལ་བ་རྒྱ་མཚོའི་ཞལ་མཐོང་
ནས་སངས་རྒྱས་ཏེ་སོང་ངོ༌། ། །
དེའི་ཚེ་ཧ་ལ་ར་ཙས་སྟོན་པ་ལ་གསོལ་པ། སྟོན་པ་ལགས། དགེ་བའི་སྟོབས་ཀྱིས་
ཐམས་ཅད་སངས་རྒྱས་ནས། བདག་ནི་སངས་མ་རྒྱས་པ་འདི་སྐྱོན་ཅི་ལགས། སྔོན་
གྱི་འཕྲོ་མེད་ན་ཉིད་དང་ཅི་ལ་མཇལ། གུ་ཝེར་རྒྱལ་པོ་ནོར་དང་བཅས་པ་ཕུལ་སྙམ་
ན། ནོར་བུ་ཁོའི་དབང་ངམ་ངའི་དབང་། འདིའི་རྒྱུ་འབྲས་ཅི་ལྟར་ལགས། དེ་ལ་
སྟོན་པས་བཀའ་སྩལ་པ། རིགས་ཀྱི་བུ་དེ་ནི་འདི་ལྟ་སྟེ། སྔོན་ཡུལ་ནི་ཛ་ར་འདི་དྲི་བྱ་
བར། རྒྱལ་པོ་དགའ་བ་སྣང་དང་། བཙུན་མོ་ཡ་གོན་མ་གཉིས་ལ། སྲས་དབང་ལྡན་
མཆོག་དང་། དབང་སྲེད་གཉིས་འཁྲུངས་ཏེ། ཤིན་ཏུ་དགེ་ལ་དད་པས། གཤེན་རབ་
འོད་ཟེར་མཆོག་ལྡན་གྱི་དྲུང་དུ། གཡུང་དྲུང་ལེགས་སྤྱོད་ཀྱི་བོན་ཞུས་ནས། རྒྱལ་ས་
རུ་བོན་སྤྱོད་ཅིང་ཡོད་པ་ལ། ཕྱི་རོལ་ནས་མཐའི་རྒྱལ་པོ་སླེ་བ་དྲ་དྲེ་བྱ་བས། དམག་
དྲངས་ནས་མི་བསད་ནས་དཀོར་ནོར་ཁྱེར་རོ། །དེ་ལ་གཅེན་པོ་ནི་ཕྱི་རོལ་གྱི་གྲོང་
རྡལ་ཙམ་ལ་ལྟོས་མེད་བཟོད་པ་སྒོམ་ཟེར། གཅུང་པོས་ནི། འོ་སྐོལ་མི་ལུས་མཉམ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པོར་སྐྱེས་པ་ལ། གཅིག་གིས་གཅིག་ལ་དགྲ་དང་སྡང་ཤོམ་པ། འདི་ལ་བཟོད་པ་
བསྒོམ་པས་དགེ་བ་མིན། ང་ནི་མཐའ་དམག་བརྒལ་བའི་ལེ་ལན་སྙོག་ཟེར་ནས།
དགེ་བའི་འཕྲོ་བཅད་ནས་འཐབ་པས། མཐའ་དམག་གི་ཅུང་རྒྱལ་ཙམ་མོ། །དེ་
ནས་རྒྱལ་བུ་དེ་གུམ་པའི་དུས་ན་སྨོན་ལམ་བཏབ་བོ། །གཅེན་པོས་ནི་གཅུང་པོ་དང་
མཐའ་མིའི་རྒྱལ་པོ་དང་བཅས་པ་ནམ་ཞིག་བདག་གིས་གདུལ་ནས་ཐར་པ་ཐོབ་པར་
གྱུར་ཅིག །ཅེས་སྨོན་ལམ་བཏབ་བོ། །རྒྱལ་བུ་ལགས། དེ་ཡང་སྨོན་ལམ་གྱིས་མཐའ་
བཙན་ནས། སྔོན་གྱི་ཡབ་ཡུམ་གཉིས་ནི་ད་ལྟ་ཁྱོད་ཀྱི་ཡབ་ཡུམ་གཉིས་སོ། །གཅེན་པོ་
ནི་ད་ལྟ་བདག་ཉིད་དོ། །སྔོན་གྱི་གཅུང་པོ་ནི་ད་ལྟ་རྒྱལ་བུ་ཉིད་དོ། །སྔོན་གྱི་མཐའ་
མི་ནི་ཀུ་ཝེར་རྒྱལ་པོ་ཉིད་དོ། །རྒྱལ་བུ་སངས་མ་རྒྱས་པ་ནི། ད་རུང་བདག་གི་བསྟན་
པ་ལ་གནས་ནས། བསྟན་པ་རྗེས་བཞག་གི་དུས་སུ་ཐར་པ་ཆེན་པོ་ཐོབ་སྟེ་འགྲོའོ། །
རྫས་ཀྱི་ནོར་བུ་ནི་ཁྱེད་ཀྱི་དབང་སྐལ་དུ་སྣང་ངོ༌། །ངོ་མཚར་གླང་པོ་དང་རྒྱལ་བུ་
གཉིས་ནི་རང་ཡུལ་དུ་སྐྱོལ་ཅིག །ཅེས་བཀའ་བསྩལ་ལོ། ། དེ་ལ་སྤྲོ་བ་སྐྱེས་ནས་བོན་
ལ་སྤྱོད་དོ། །ཀུ་ཝེར་རྒྱལ་བུ་ནི་སྔོན་གྱི་དགྲ་ལ་ད་ལྟའི་གཉེན་དུ་བྱས་ཏེ། དཔོ་ཟ་
ཁྲི་བཙུན་གྱི་བུ་མོ་རྗེ་རིགས་ཀྱི་མི་མོ་འཕྲུལ་ལྡན་མ་ཁབ་ཏུ་བྱིན་ནས། རྫས་ཀྱི་ནོར་
བུ་མང་པོ་དང་། གླང་པོ་དང་བྲན་འཁོར་མང་པོ་བརྫོང་ནས་ཧ་ལ་ར་ཙས་སྨྲས་པ།
གསོན་དང་རྒྱལ་བུ་སོའུ་ར་ཙ་ལགས། ངས་ཀྱང་སྔ་བློ་མ་རིག་འཁྲུལ་པ་ཡིས། མི་དགེ་
སྡུག་བསྔལ་འཁོར་བའི་ལས་ལ་སྤྱོད། ཕྱི་བློ་རིག་པས་ཟིན་ནས་དགེ་བ་དྲན། འཇིག་
རྟེན་འཁོར་བ་སྤང་ཙམ་མ་གྲུབ་ཀྱང་། རྒྱལ་ཁམས་དགེ་བའི་དེད་དཔོན་དགའ་རབ་
གྲུབ། ཁྱེད་ཀྱང་འདི་ནས་ཁྱེད་རང་ཡུལ་ཕྱིན་ནས། ཡབ་ཡུམ་མཆེད་དང་བློན་འཁོར་
འབངས་རྣམས་ལ། འོ་སྐོལ་ལས་དང་བྱ་བ་ལོ་རྒྱུས་གླེང་། སྡིག་སྤང་དགེ་ལ་སྤྱོད་པའི་
བྲོད་ཁ་ཐིངས། ངན་འགྲོ་དམྱལ་བར་ལྟུང་བའི་གཡང་སར་ཤོད། སྟོན་པའི་སྒྲོན་མ་
T14

མདོ་སྡེ། དྲི་མེད་རྩ་བའི་མདོ།
སྤྱན་དྲང་དགེ་བ་བསྐུལ། ངེད་རང་སྔོན་གྱི་དགྲ་ལ་ད་ལྟའི་གཉེན། འཁྲུལ་པའི་བྱ་བ་
བློ་སེམས་གཏན་ནས་སྤང་། སོ་སོར་སངས་རྒྱས་བསྟན་པ་རྗེས་འཇུག་ཅིང་། དཀར་
པོའི་ལས་དང་དགེ་ལ་འདུན་སྤྱོད་བྱ། ངེད་རང་གཉེན་སྲིད་འདི་ནས་འདི་བར་དུ།
ཚོང་དང་དགའ་བཤེས་གྲོགས་དང་སྲིད་འབྲེལ་གྱིས། སངས་རྒྱས་བསྟན་པ་མཉམ་
འཛིན་མཉམ་དུ་སྐྱོངས། དཀར་པོ་དགེ་ལ་ཕྱོགས་གཅིག་འདུན་པར་སྤྱོད། བདག་
གི་བུ་མོ་རིགས་ཀྱི་མི་མོ་འདི། རྒྱལ་བུ་དམ་པ་དགེ་སྤྱོད་གྲོགས་སུ་འབུལ། འདི་ནས་
ཕ་རོལ་སྐུ་ཁམས་བདེ་མོར་བཞུགས། དེ་ནས་ཅི་སྔ་བཀྲ་ཤིས་དགེ་དང་མཇལ། ཞེས་
སྨྲས་སོ། །
དེ་ལ་སོ་འུ་ར་ཙས་སྨྲས་པ། རྒྱལ་བུ་དམ་པ་དྲག་བྱེད་ར་ཙ་ལགས། རྒྱལ་བུ་
ཁྱེད་ནི་གཞན་དང་མི་འདྲ་བས། སྡིག་ལ་ཅི་ལྟར་རྟུལ་ཞུགས་ཆེ་དྲག་བཞིན། དགེ་
ལ་དེ་བཞིན་སྟོབས་ཤུགས་དྲག་ཐལ་བས། གང་དང་མི་འདྲ་ཀུན་ལས་ཁྱད་པར་
འཕགས། དག་པའི་ཡུལ་ནས་སངས་རྒྱས་མངོན་སྤྱན་དྲང་། མ་དག་མཐའ་འཁོབ་
མི་ཡིས་ལྷ་ཞལ་མཐོང་། སྡིག་ཅན་ཉོན་མོངས་ཐར་པ་མངོན་སངས་རྒྱས། དགེ་བའི་
སྟོབས་མཆོག་དེ་ལ་རྗེས་ཡི་རངས། ད་ལྟ་བདག་ལ་ཁབ་ཀྱི་བཙུན་མོ་དང་། ཟས་
ནོར་ལོངས་སྤྱོད་འཁོར་འབངས་ཕུན་སུམ་ཚོགས། འོན་ཀྱང་འདི་ཙམ་ལོངས་སྤྱོད་མི་
དགོས་དང་། སྲོག་དང་མ་བྲལ་དྲིན་ལན་འཁོར་དུ་མེད། ད་ཡང་རྫས་ཀྱི་ནོར་བུ་རིན་
ཆེན་འདི། སྔོན་ལས་བསོད་ནམས་ཤུགས་ཀྱིས་ལག་ཏུ་ཕེབས། དེ་ཕྱིར་རྒྱལ་བུ་ཁྱེད་
ཀྱི་བདག་ཏུ་མཛོད། ཅེས་སྨྲས་ནས་ནོར་བུ་རྒྱལ་བུ་ལ་ཕུལ་ནས། སོ་སོར་ཁམས་བདེ་
བྱས་ནས་རང་ཡུལ་དུ་ལོག་སྟེ་ཕྱིན་ནས། ཅི་ལྟ་བའི་ལོ་རྒྱུས་རྣམས་བཤད་པས། ཡབ་
ཡུམ་བློན་འཁོར་རྣམས་ཀྱང་ཤིན་ཏུ་འཇིགས་ནས་སྐྱི་བུང་གི་སོང་ངོ༌། །ཀུན་ཀྱང་དགེ་
བ་སྤྱོད་པར་བཅད་ནས་སྟོན་པ་སྤྱན་དྲང་ནས་མཆོད་པ་ཕུལ་ལོ། །དེ་ནས་སྟོན་པས་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཀུ་ཝེར་རྒྱལ་པོ་འཁོར་དང་བཅས་པ་ལ། རྒྱུ་འབྲས་ཀྱི་བོན་དང་། ཚོགས་རྫོགས་ཡན་
ལག་གི་ཆོ་ག །དགྲ་བཅོམ་པ་བརྒྱ་དང་རྩ་བརྒྱད་ཀྱི་མཚན་ཡང་དག་པར་བརྗོད་པའི་
ཆོ་ག་བསྟན་པས། རྒྱལ་པོ་ཡབ་ཡུམ་ལ་སོགས་ཡུལ་དེའི་མི་རྣམས་ལས་གྲངས་མང་
བ་ཞིག་སངས་རྒྱས་ཏེ་སོང་ངོ༌། །སྟོན་པ་འཁོར་དང་བཅས་པ་འགྲོ་བའི་དོན་མཐར་
ཕྱིན་ནས། སླར་འོལ་མོ་ལུང་རིང་དུ་གཤེགས་སོ། །འདུས་པ་རིན་པོ་ཆེའི་དྲི་མེད་རྩ་
བའི་རྒྱུད་ལས་གདུལ་དཀའི་སེམས་ཅན་ཐར་པར་དྲངས་ནས་བདེ་ལ་བཀོད་པའི་
ལེའུ་སྟེ་བདུན་པའོ།། །།
༧ དེའི་ཚེ་དེའི་དུས་ན། རྒྱལ་བུ་སྟོན་པ་གཤེན་རབ་མི་བོ་དེས། འགྲོ་བ་སེམས་ཅན་
གྱི་དོན་མཛད་པ་ལ། མཛད་པ་བཅུ་གཉིས་ཀྱི་དོན་གཏན་ལ་དབབ་པར་དགོངས་པ་
ལ། དེ་ཡང་ཚད་རྣམ་པ་བཞི་རུ་འཛིན་ཏེ། མི་ལོ་བརྒྱ་དེ་གཤེན་ལོ་གཅིག །གཤེན་
ལོ་གཅིག་ལ་རྩི་བ་ཡི། ལྔ་གསུམ་བཅོ་ལྔ་རྒྱལ་བུའི་ཚད། འགྲོ་བ་འདུལ་བའི་བཀྲིད་
དྲང་མཛད། ལྔ་གསུམ་བཅོ་ལྔ་ཁབ་བཞེས་ཚད། རབས་ཆད་མ་ནིང་ངག་བཅག་
ཅིང་། སྲས་སྤྲུལ་འགྲོ་བ་ཐར་པར་དྲངས། བདུད་འདུལ་བསྟན་པ་རྗེས་སུ་བཞག །
ལྔ་གསུམ་བཅོ་ལྔ་རབ་བྱུང་ཚད། འདུལ་བའི་བསྟན་པ་རྗེས་སུ་བཞག ། ལྔ་གསུམ་
བཅོ་ལྔ་དགོན་པའི་ཚད། སྐྱེ་བ་གཅིག་གི་མངོན་སངས་རྒྱས། ཚེ་གཅིག་སངས་རྒྱས་
བསྒྲུབ་པའོ། །དེ་ལྟར་དགུང་ལོ་དྲུག་ཅུ་ལ། མཛད་པ་དྲུག་ཅུ་རྩ་གཅིག་རྫོགས། དེ་
ནས་བརྒྱད་ཅུ་རྩ་གཉིས་མ་ལོན་གྱི་བར་དུ། མཐར་ཕྱིན་དགེ་བ་བདེ་ལྡན་གྱི་མཛད་
པ་ཞེས་བྱ་སྟེ། མདོ་གཟུངས་མན་ངག་ལ་སོགས་ཞི་བདེའི་བོན་རྣམས་འབྱུང་
ངོ༌། །ད་ལྟའི་མཛད་པ་ནི་ངོ་མཚར་བཀྲ་ཤིས་ཀྱི་མཛད་པ་སྟེ། དེ་ཡང་རྒྱལ་ས་བར་
པོ་སོ་བརྒྱད་ཀྱི་དབུས་སུ་གདན་སེང་གེའི་ཁྲི་ལ་བཞུགས་ཏེ། ཐུགས་ལས་འོད་ཟེར་
ཕྱོགས་བཞི་དབུས་ལྔ་རུ་སྤྲོས་པས། འཁོར་བའི་སེམས་ཅན་ལམ་རྒྱུད་ལྔའི་སྒོ་བཅད་
I16

མདོ་སྡེ། དྲི་མེད་རྩ་བའི་མདོ།
པའི་དོན་དུ། འབྱུང་བའི་གཤེན་ཆེན་པོ་ལྔ་ལ་སྒོ་བཞི་མཛོད་ལྔའི་བོན་བསྟན་ཅིང་
བཞུགས་སོ། །
༧ དེའི་དུས་ན་སྟག་གཟིག་འོལ་མོ་གླིང་ཆེན་གྱི་ཤར་ཕྱོགས། ཆུ་བོ་ན་ར་ཛ་རའི་
འགྲམ་དུ། ཡུལ་ཧོས་མོ་གླིང་དྲུག་བྱ་བ། རྒྱལ་གྱི་མངའ་རིས་གླིང་དྲུག་ཡོད་དོ། །དེའི་
དབུས་སུ་ཧོས་ཀྱི་རྒྱལ་ས་ནི། ལུ་མ་འབྲི་མིག་སྟོང་སྐོར་གྱི་ནང་གྲོང་ཁྱེར་རྡལ་ཁྱབ་
ཀུན་སྤྲོ་ཞེས་བྱ་བ། ཁྱིམ་བདག་འབུམ་ཕྲག་བཅུ་དྲུག་གི་དབུས་སུ། སྐུ་མཁར་འབར་
བ་རྩེ་དགུའི་ནང་ན། གདུང་རྒྱུད་ཀྱི་རྒྱལ་པོ་སྡེ་དྲུག་གི་ནང་ནས། གསས་རྗེ་ཧོས་
ཀྱི་གདུང་རབས་ལས་ཧོས་ཡིད་བཞིན་འབྱུང་གནས་ཞེས་བྱ་བ་དང༌། དམུ་རྗེ་ཀུན་
དགའ་འཕྲུལ་སྣང་གི་བུ་མོ། དམུ་ཟ་ལེགས་བཙུན་གཉིས་ལ་སྲས་ཤིག་འཁྲུངས་པ།
ཀུན་ལས་ཁྱད་པར་དུ་འཕགས་པ་ཞིག་བྱུང་སྟེ། མཚན་ཡང་ཧོས་རྗེ་དང་བ་ཡིད་རིང་
དུ་གསོལ་ལོ། །དེ་ལ་རྒྱལ་པོ་ཁྲི་པ་ཁྲི་བཙུན་གྱི་བུ་མོ། འགུ་ལིང་མ་ཏི་མ་བྱ་བ་ཁབ་ཏུ་
བཞེས་པ་ལ། སྲས་ལྕམ་དྲལ་གཉིས་འཁྲུངས་ཏེ། ལོངས་སྤྱོད་ཕུན་སུམ་ཚོགས་པ་རུ་
གནས་སོ། །
དེའི་ཚེ་རྒྱལ་བུ་དེས་ཡབ་ཡུམ་རྒྱལ་བློན་རྣམས་ལ་གསུངས་པ། ཡབ་ཡུམ་གྲོགས་
དང་བློན་འབངས་འཁོར་རྣམས་ཀུན། རང་རེ་ལྷོ་རྒྱལ་འཛམ་གླིང་སོག་ཀ་འདིར།
དབང་ཆེན་རྒྱལ་པོའི་ལུས་སུ་སྐྱེས་པ་ལ། ལས་དང་བྱ་བ་གཞན་ལས་དཔག་པ་ཞིག །
འདི་དང་ཕྱི་མ་གཉིས་ཀའི་དོན་ཞིག་བསམ། རྒྱལ་པོ་དམ་པ་ཡབ་ཀྱིས་བཀའ་གནང་
འཚལ། ཞེས་ཞུས་སོ། །དེ་ལ་ཡབ་ཀྱིས་བཀའ་སྩལ་པ། ཉོན་ཅིག་རྒྱལ་བུ་དང་བ་ཡིད་
རིང་ལགས། ཁྱེད་ནི་བདག་ཅག་ཡབ་མྱེས་དག་ལས་དཔག །དེ་ཡང་རྒྱལ་བུ་དཔག་
པའི་མཚན་ཉིད་དང༌། འདི་དང་ཕྱི་མའི་སྟོབས་ལ་འཇུག་པ་དང༌། རྒྱལ་ཁམས་
མངའ་རིས་དགེ་ལ་བཙུད་འདོད་ན། རྒྱལ་གྱི་གོང་ན་བླའི་མཆོད་གནས་བརྩི། ཆེན་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པོའི་གོང་དུ་བཙུན་པོའི་གཤེན་ཞིག་དགོས། དེ་གཉིས་འཛོམས་ན་གནམ་ལ་ཉི་ཟླ་
དང་། ས་ལ་རྒྱལ་གཤེན་བསྟན་པ་མཉམ་ཆགས་འབྱུང༌། འུ་བུའི་ཞིང་ཁམས་འདིའི་
ནུབ་ཕྱོགས་ན། དམུ་རིགས་དབང་ལྡན་འཕྲུལ་གྱི་རྒྱལ་ས་ཡོད། སྟོན་པའི་སྒྲོན་མ་
གཤེན་རབ་མི་བོ་བཞུགས། ཐུགས་རྗེ་ཐབས་ལྡན་རྒྱལ་པོ་དེ་ཡིན་པས། སྟོན་པའི་
སྒྲོན་མ་དེ་ཉིད་སྤྱན་དྲངས་དང་། འདི་དང་ཕྱི་མ་གཉིས་ཀའི་དོན་རྣམས་འབྱུང་། ཆེ་
རྟགས་ཡིག་ཚང་དམུ་རིགས་འཕྲུལ་ལ་ཡོད། གནམ་ནས་བསྐོས་པའི་རྒྱལ་པོ་དེ་ཡིན་
མོད། ཅེས་གསུངས་སོ། །དེ་ལ་རྒྱལ་བུ་ཡང་ཤིན་ཏུ་དགའ་བ་སྐྱེས་ཏེ། རྒྱལ་བློན་
རྣམས་དེ་ལྟར་གྲོས་སུ་བཅད་ནས། རྒྱལ་པོ་དང་བ་ཡིད་རིང་དེ་རྒྱལ་འཁོར་སྟོང་ཕྲག་
བཅུ་གསུམ་དང་བཅས་ནས་སྟོན་པའི་དྲུང་དུ་འཁོད་དོ། །གུས་པ་འདུད་ནས་གསོལ་
པ། འགྲོ་བའི་དཔལ་མགོན་མི་རྗེ་དབང་པོའི་མཆོག །བདག་ཅག་གནས་འདིར་
མཆིས་པའི་དོན་ཆེད་ནི། བདག་ཀྱང་གདུང་རྒྱུད་ཀྱི་རྒྱལ་པོ་ཡིན་ཞིང༌། བསོད་
ནམས་ལོངས་སྤྱོད་རན་ཐང་ཙམ་ཡོད་ཀྱང་། འདི་རུ་མངའ་དབང་གི་རྒྱལ་པོ་ཀུན་
ལ་བཀའ་བཙན་པ་ཞིག་གྲགས་པས་ཞལ་མཇལ་དུ་འོང་བ་ལགས་ན། སྐྱེས་བུ་ཆེན་
པོ་མཚན་དང་ལྡན་པ་དཔེ་ཡོངས་སུ་ཚོགས་པ། ཐམས་ཅད་ཟིལ་གྱིས་གནོན་པ་ཞིག་
སྣང་བས་ཤིན་ཏུ་གློ་བ་དགའོ། ། ཞེས་གསོལ་ནས། རྫས་ཀྱི་ནོར་བུ་རིན་པོ་ཆེ་ཞིག་
དར་དཀར་གྱི་ཁུད་དུ་དྲིལ་ཏེ་སྟོན་པ་ལ་ཕུལ་ཏེ་ལྷ་ཕྱག་ལན་བདུན་འཚལ་ནས་ཡང་
གསོལ་པ། སྟོན་པ་ལགས་བདག་གི་ཡུལ་དུ་ལོངས་སྤྱོད་ཕུན་སུམ་ཚོགས་པ་རུ་ཡོད་
ཀྱང་། ཐར་ལམ་འདྲེན་པའི་སྟོན་པ་ཞིག་མེད་ནས། ད་ལྟར་སྤྱན་འདྲེན་དུ་མཆིས་པ་
ལགས་ན། བདག་གི་ཡུལ་དང་གནས་དེར་གཤེགས་པར་ཞུ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་དང་བ་ཡིད་རིང་། བདག་ནི་འབྱུང་
བའི་གཤེན་ཆེན་པོ་ལྔ་ལ་སྒོ་བཞི་མཛོད་ལྔའི་བོན་འཆད་པ་འདི་འཕྲོ་བཅད་དུ་མི་རུང་
118

མདོ་སྡེ། དྲི་མེད་རྩ་བའི་མདོ།
བས། སངས་པོ་འབུམ་ཁྲིའི་སྤྲུལ་པ། བདག་གི་ཐུགས་དང་འདྲ་བའི་སློབ་མ་ཡིད་
ཀྱི་ཁྱེའུ་ཆུང་འདི། རྒྱལ་པོའི་མཆོད་གནས་སུ་བཏང་བས་བཀུར་སྟི་དང་རིམ་གྲོ་ཆེར་
གྱིས་ཤིག་གསུངས་པས། རྒྱལ་པོ་ཡང་ཡི་རང་སྟེ་གསོལ་པ། སྟོན་པའི་སྒྲོན་མ་འགྲོ་
བའི་དཔལ་མགོན་ལགས། མཚན་དང་ལྡན་པ་ཡིད་ཀྱི་ཁྱེའུ་ཆུང༌། ཉིད་དང་དབྱེར་
མེད་ལགས་པ་གར་མཆིས་ཏེ། ཅིས་ཀྱང་སྤྲུལ་པའི་སྐུ་ཞིག་ཡིན་པར་ངེས། སྔོན་གྱིས་
ལས་འཕྲོ་དབང་སྐལ་ཡིན་ཡང་སྲིད། བདག་གི་སྤྱི་བོའི་གཙུག་ཏུ་བཀུར་བར་བྱ།
ཞེས་གསོལ་ཏོ། །
ཁྱེའུ་ཆུང་གིས་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས། སྲིད་པའི་
རྒྱལ་པོ་སངས་པོའི་བཀའ་གཉན་ཅིང་། སྟོན་པ་ཉིད་ཀྱིས་གང་བསྐོས་སྒྲུབ་གསུངས་
པས། ད་ལྟ་སྟོན་པའི་བཀའ་གཉན་བཅག་མི་རུང༌། ཅི་ལྟར་བསྐོས་བཞིན་བདག་
གིས་སྒྲུབ་ལགས་ཏེ། མི་བཅད་ཞིང་ཁམས་ཤིན་ཏུ་གདུལ་དཀའ་ཞིང་། གང་ཞིག་
སེམས་ཅན་ཉོན་མོངས་ལོག་སྲེད་ཅན། དགེ་ལ་མི་མོས་སྡིག་ལ་དད་པ་དང་། བོན་
ལ་མི་མོས་ལོག་པར་ལྟ་བ་དང་། བཀའ་ལ་མི་ཉན་སྐུར་པ་འདེབས་པ་དང་། བསྟན་
པ་ཁྱད་དུ་གསོད་པ་བྱུང་གྱུར་ན། དེ་དག་ཐུགས་རྗེའི་རྒྱུན་གྱིས་ངང་བསྲིང་འདུལ།
གལ་ཏེ་ངང་གིས་ཐུལ་བར་མ་གྱུར་ན། ཉིད་ཀྱི་ཐུགས་རྗེས་གར་ཁྱབ་མ་གཏོགས་
པ། བདག་ནི་སླར་ལ་སྤྱན་སྔར་ལྡོག་ནས་མཆིས། རྒྱལ་པོ་ཉིད་ཀྱང་དེ་བཞིན་ཐུགས་
ལ་ཞོག །ཅེས་གསོལ་ཏོ། །སྟོན་པས་ཀྱང་དེ་དེ་བཞིན་ནོ་གསུངས་ནས། ཡིད་ཀྱི་ཁྱེའུ་
ཆུང་དང་རྒྱལ་པོ་གཙོ་འཁོར་རྣམས་ནི། ཆུ་གྱིམ་ཤང་ནག་པོ་བརྒལ་ནས་རྒྱལ་པོའི་
ཡུལ་དུ་ཕེབས་སོ། །རྒྱལ་པོས་ཀྱང་ཡབ་ཡུམ་ལ་སོགས་ལ་ཅི་ལྟར་གྱི་ལོ་རྒྱུས་རྣམས་
སྨྲས་པས། ཡུལ་ཁམས་དེའི་སེམས་ཅན་ཐམས་ཅད་ཀྱིས་མདུན་བསུས་ནས་ལྷ་ཕྱག་
འཚལ་ལོ། །དེ་ནས་སློབ་དཔོན་དེའི་ཞིང་ཁམས་དེ་རུ་ལོ་གསུམ་བཞུགས་ནས་རྒྱུ་
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འབྲས་ཀྱི་བོན་རྣམས་གཏན་ལ་ཕབས་ཏེ་བཤད་པས། ཕ་རོལ་ཏུ་ཕྱིན་པ་ལྔའི་དོན་
ལ་སྤྱོད་པ་དང་། ཞིང་ཁམས་བཀྲ་ཤིས་པ་ལ་སོགས་བྱུང་ངོ༌། །དེ་ལྟར་ཐམས་ཅད་
དགེ་བ་སྤྱོད་ཅིང་ཡོད་པ་ལ། དུས་རེ་ཞིག་ཙམ་ན། རྒྱལ་པོའི་བཙུན་མོས་སློབ་དཔོན་
ལ་སྐུར་པ་ཆེན་པོ་བཏབ་པས། སློབ་དཔོན་ཡང་ཞིང་ཁམས་ལ་སྨོན་ལམ་བཏབ།
བཙུན་མོ་ལ་དམོད་བཙུག་ནས། ཡུལ་དེའི་ལྷོ་ཕྱོགས་རི་གཙུག་རུམ་འབར་བའི་
ནགས་ཚལ་དུ་གཤེགས་ནས་དགོངས་པ་ལ་བཞུགས་སོ། །དེའི་ཚེ་བཙུན་མོ་ནི་སློབ་
དཔོན་ལ་སྐུར་པ་བཏབ་པའི་སྐྱོན་བྱུང་ནས། ནད་ཙི་ཏི་ཛྭ་ལས་ཟིན་ནས་ཅི་བྱས་ཅིས་
ཀྱང་མ་ཕན་ནོ། །དེའི་ཚེ་མོ་མ་ཀུན་ཤེས་ཐང་པོ་བྱ་བ་ཞིག་རྒྱལ་པོའི་ཡུལ་དུ་ཕེབས་
ནས་མོ་བཏབ་པས། རྒྱལ་པོ་ཁྱེད་ཀྱི་བཙུན་མོ་ནི་ཁ་ལག་གཉིས་ཀས་མི་ཐུབ་པའི་མི་
ཞིག་ལ་ལྟོ་བརླུང་དང་སྐུར་པ་ཆེན་པོ་བཏབ་པའི་སྐྱོན་ཡིན་པར་འདུག་གོ །གནོད་
པའི་ཀླུ་ནག་པོ་འཛིན་པ་ལག་མང་བྱ་བས་གནོད་པར་འདུག་གོ །ཐབས་ནི་སྟོན་པ་
གཤེན་རབ་མི་བོ་སྤྱན་དྲངས་ནས་གནོང་འགྱོད་བཤགས་པ་ཕུལ་ན་ཕན་པར་འདུག་
གོ ། ཅེས་སྨྲས་སོ། །དེ་ལ་རྒྱལ་པོས་ཀྱང་འཕྲོག་ནས་བཙུན་མོ་ལ་ནན་བསྐྱེད་ནས་དྲིས་
པས། བཙུན་མོ་ཡང་ནད་ཀྱིས་སྡུག་བསྔལ་བས་ཁས་བླངས་སོ། ། དེ་ནས་རྒྱལ་པོས་
འཁོར་རྣམས་ལ་གསུངས་པ། འཁོར་རྣམས་འོ་སྐོལ་ད་ལྟའི་སྐབས་སུ། བཙུན་མོ་ཡང་
ནད་ཀྱིས་ཟིན། རྒྱལ་ཁམས་ཡང་མི་བདེ་བར་གྱུར་པ་འདི། ཁར་སང་མོ་བས་ཟེར་
ལུགས་དང་། སློབ་དཔོན་ཉིད་ཀྱིས་གསུངས་ལུགས་དང་། བདག་མེད་པའི་སྐབས་
སུ་ཁྱེད་རྣམས་ཀྱིས། སློབ་དཔོན་གྱི་ཐུགས་དང་འགལ་བར་བགྱིས་པའི་ཆད་པ་བྱུང་
བ་ནི། བདེན་པར་སྣང་ངོ༌། །ད་ཡང་སྟོན་པའི་སྒྲོན་མ་དང་། སློབ་དཔོན་གཉིས་
སྤྱན་སྔར་དྲངས་ན་ཕན་ཟེར་བས། རྒྱལ་བུ་ལྕམ་དྲལ་གཉིས་ནི་སློབ་དཔོན་སྤྱན་
དྲངས་སུ་སོང་ཞིག །བདག་ནི་སྟོན་པའི་སྒྲོན་མ་སྤྱན་དྲངས་སུ་འགྲོའོ་གསུངས་ནས།
120

མདོ་སྡེ། དྲི་མེད་རྩ་བའི་མདོ། །
ཕྱོད་ཀྱི་རྟ་ཕོ་ཤུགས་ལྡན་ལ་བཅིབས་ནས། འཁོར་མང་པོ་དང་ཆས་ནས་གཤེགས་ཏེ།
སྟོན་པའི་དྲུང་དུ་ཕྱིན་ནས་གུས་པས་འདུད་དེ་གསོལ་པ། སྟོན་པ་ལགས། བདག་
གི་ཡུལ་དུ་སློབ་དཔོན་གྱིས་བོན་གྱི་འཁོར་ལོ་བསྐོར་བས། སློབ་མ་ཡང་སྟོང་ཕྲག་
ཙམ་དུ་བྱུང་ནས་གཡུང་དྲུང་གི་བསྟན་པ་གཉེར་ཤིང་དར་བར་ཡོད་པ་ལ། རེ་ཞིག་
ཙམ་ན། བདག་གི་བཙུན་མོས་སློབ་དཔོན་ལ་སྐུར་པ་བཏབ་པས། སློབ་དཔོན་ཀྱང་
བཞུགས་སུ་མ་བཞེད་པར་གཞན་དུ་གཤེགས་སོ། །དེའི་ཤུལ་དུ་བཙུན་མོ་ནི་ནད་
ཙི་ཏི་ཛྭ་ལས་ཟིན་ནས་ཤིན་ཏུ་སྡུག་བསྔལ་ལོ། ། དེ་ལ་མོ་བ་ཀུན་ཤེས་ཐང་པོས་མོ་
བཏབ་པས། སྟོན་པའི་སྒྲོན་མ་སྤྱན་དྲངས་ན་ཕན་ནོ་ཟེར་ནས། བདག་སྤྱན་དྲངས་
སུ་མཆིས་པ་ལགས། བདག་གི་ཡུལ་དང་གནས་སུ་གཤེགས་སུ་གསོལ། ཞེས་གསོལ་
ཏོ། ། དེ་ལ་སྟོན་པས་ཀྱང་འདུལ་བའི་དུས་ལ་བབ་པར་མཁྱེན་ནས། ཡེ་གཤེན་གཡུང་
དྲུང་སེམས་དཔའ་ཁྲི་དྲུག་སྟོང་དང་ཆས་ནས་གཤེགས་སོ། །དེ་ནས་ཡུལ་ཧོས་མོ་གླིང་
དྲུག་དུ་ཕེབས་ནས། ཡུལ་དེའི་སེམས་ཅན་ཐམས་ཅད་ཀྱིས་མདུན་བསུས་སོ། །རིན་
པོ་ཆེའི་ཁྲི་ལ་བཞུགས་སུ་གསོལ་ནས་མཆོད་པ་སྣ་ཚོགས་ཕུལ་ཏེ། བཙུན་མོས་མཐོལ་
བཤགས་ཕུལ་ལོ། །དེ་ལ་སྟོན་པས་གསུངས་པ། རྒྱལ་པོ་ལགས་ད་ཡང་ཐུགས་དམ་
རྩ་བར་བསྐང་དགོས་པས། ཡིད་ཀྱི་ཁྱེའུ་ཆུང་ནི་ཞིང་ཁམས་འདིའི་ལྷོ་ནུབ། ཡུལ་
འོལ་ཕུག་དགའ་ལྡན་གྱི་དབུས། རི་གཙུག་རུམ་འབར་བའི་ནགས་ཚལ་དུ་སོ་གསོད་
ལ་སྐྱིད་པར་འདུག་པས། གཡུ་ལོས་གཡུ་འབྲུག་ཞོན་ལ། ཡུལ་འདིར་སྤྱན་དྲངས་
ཤིག །ཅེས་གསུངས་ནས། གཡུ་ལོས་འབྲུག་རྟ་བཅིབས་ནས་སོང་སྟེ་ཁྱེའུ་ཆུང་དང་
མཇལ་ནས། ལོ་རྒྱུས་རྣམས་ཞིབ་ཏུ་ཞུས་པས་མཉེས་ནས། སྟོན་པའི་དྲུང་དུ་ཕེབས་
སོ། །སྟོན་པ་དང་ཞལ་མཇལ་ནས། ཞེ་ས་དགུ་ཕྲུག་ཕུལ་ནས་བསྙུང་དྲི་བ་མཛད་
དོ། །དེ་ནས་རྒྱལ་པོ་འཁོར་དང་བཅས་པས། སློབ་དཔོན་ལ་ཞེ་ས་ཕུལ་ནས་གསོལ་
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཟས་བདའ་དགུ་དྲངས་སོ། །དེ་ནས་བཙུན་མོས་ཀྱང་སློབ་དཔོན་གྱི་སྤྱན་སྔར་མཐོལ་
བཤགས་ཕུལ་བས། དེའི་ཡོན་ཏན་དང་སྟོན་པའི་ཐུགས་རྗེ་དང་། སློབ་དཔོན་གྱི་བྱིན་
རླབས་ཀྱིས། བཙུན་མོ་ཡང་ནད་དང་བྲལ་ལོ། །
དེའི་ཚེ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་ཡབ་ཡུམ་བཙུན་མོ་འཁོར།
འཁོར་བའི་སེམས་ཅན་ཐར་པར་དྲངས་པའི་ཕྱིར། ཉོན་མོངས་བརྒྱད་ཁྲི་བཞི་སྟོང་
གཉེན་པོ་རུ། ཡེ་ཤེས་བརྒྱད་ཁྲི་བཞི་སྟོང་རྩལ་བསྐྱེད་ནས། བོན་སྒོ་བརྒྱད་ཁྲི་བཞི་
སྟོང་གཏན་ལ་ཕབ། དེ་ལ་འཇུག་སྒོ་བསམ་གྱིས་མི་ཁྱབ་ཀྱང་། མདོར་བསྡུས་སྒྲིབ་
སྦྱང་ཚོགས་བསགས་གཉིས་སུ་སྟོན། རྒྱལ་པོ་བཙུན་མོ་འཁོར་རྣམས་ཀུན། སྒྲིབ་སྦྱང་
ཚོགས་བསགས་ལས་ལ་འབད་པ་བསྐྱེད། མྱུར་དུ་ཐར་པའི་གོ་འཕང་ཐོབ་སྟེ་མཆིས།
ཞེས་བཀའ་སྩལ་ནས། གཡུང་དྲུང་སེམས་དཔའ་རྣམས་དང་ཆས་ནས། ཡུལ་དེའི་
ལྷོ་ཕྱོགས་མཚོ་འབྲི་མིག་དགུ་སྐོར་གྱི་གླིང་བྱ་བ། རྒྱ་མཚོ་ཆེན་པོ་གཅིག་ལ་རྒྱ་མཚོ་
ཆེན་པོ་བརྒྱད་ཀྱིས་བསྐོར་བ། རིན་པོ་ཆེའི་གྲམ་པ་ཡོད་པ་ཨ་ཀ་རུ་དང་ཙན་དན་གྱི་
ནགས་ཚལ་རྒྱས་པ། དེའི་བྱང་ངོས་ཨ་པར་ལྗོན་པའི་ཚལ་ཞེས་བྱ་བ་ན། བཟོ་རྒྱལ་
གར་མ་ལི་ཤོ་ལ་སོགས་མཁས་པ་རྒྱན་དྲུག་ལ་ཤོམས་མཛད་ནས། བཟོ་སྣ་སུམ་བརྒྱ་
དྲུག་ཅུ་དཔེ་བླངས་ནས་གསས་ཁང་པད་མ་བཀྲ་གླིང་ཞེས་བྱ་བ། དབུ་རྩེ་བཅུ་བདུན་
པ་ཞིག་བཞེངས་སུ་གསོལ་ཏེ། ལྷ་མོ་སུམ་བརྒྱའི་དཀྱིལ་འཁོར་ཞལ་ཕྱེས་ནས། མངའ་
དབུལ་དང་ཞལ་བསྲོ་མཛད་དོ། ། །
༧ དེའི་ཚེ་བཙུན་མོ་ཡང་སྒྲིབ་པ་བྱང་བའི་རྟགས་དངོས་སུ་བྱུང་སྟེ། དགའ་བའི་
སེམས་སྐྱེས་ནས་སྟོན་པ་ལ་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས།
ཉིད་ནི་འགྲོ་བ་སེམས་ཅན་དཔལ་དང་མགོན། ནམ་མཁའ་བཞིན་དུ་ཐུགས་རྗེས་
ཡོངས་ཁྱབ་ཅིང་། ཉི་འོད་བཞིན་དུ་ཀུན་ལ་སྙོམས་ལགས་ཀྱང་། དཔག་པའི་ཉི་ཟེར་
122

མདོ་སྡེ། དྲི་མེད་རྩ་བའི་མདོ།
བདག་ཅག་རྣམས་ལ་དྲོ། ཐུགས་རྗེའི་ཡུལ་དུ་ཐམས་ཅད་གོ་མཉམ་སྟེ། བདག་ཅག་
སྤྱིའི་ནང་ནས་སྒོས་སུ་གྱུར། རྒྱལ་ཁམས་མི་བདེ་སྡུག་བསྔལ་ནད་ཡམས་ཆད། ཁོ་
མོ་བདག་གི་བྲོ་ནད་ངན་པ་སོས། རྒྱལ་པོའི་ཐུགས་དགོངས་ད་ལྟ་དུས་འདིར་རྫོགས།
སྟོན་པའི་བཀའ་དྲིན་ལན་གྱིས་འཁོར་ཐབས་མེད། སྟོང་ཁམས་གསེར་གྱི་བཀང་ནས་
ཕུལ་གྱུར་ཡང་། བ་སྤུ་ཉག་གཅིག་ཏིལ་གྱིས་བྱུག་པ་ཙམ། དེ་བས་དེ་ལ་རྩིས་དང་
བགྲང་དུ་མེད། ད་ཡང་དྲིན་ལན་ཁོ་མོ་དངོས་ཀྱི་ལྡོན། རྒྱལ་པོའི་གདུང་རྒྱུད་མི་
འཆད་པའི་ཕྱིར། བདག་གི་བུ་མོ་གཏན་གྱི་གྲོགས་སུ་འབུལ། བུ་མོའི་མིང་ཡང་རྒྱལ་
མེད་མ་རུ་འདོག །ཅེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ལེགས་སོ་ལེགས་སོ་བཙུན་མོས་ཞུས་པ་ལེགས།
སྡུག་བསྔལ་སུན་ནས་དགེ་ལ་འདུན་སྤྱོད་དང་། བཀའ་དྲིན་རྗེས་སུ་དྲན་པ་ཤིན་ཏུ་
ལེགས། སྟོང་གསུམ་གསེར་གྱིས་བཀང་ནས་ཕུལ་བ་བས། ལོག་ལྟ་ཁ་ཅིག་དགེ་ལ་
ཚུད་པར་དྲིན། དེ་ཕྱིར་བཀའ་དྲིན་ཚོར་བ་ངོ་མཚར་ཆེ། བུ་མོ་ཁབ་ཏུ་བཞེས་པ་
ཅང་འོང་ངམ། རྒྱལ་པོའི་གདུང་རྒྱུད་དུས་ཀྱིས་གར་བསྒྱུར་ལས། རང་རེའི་རྩོལ་བ་
བྱས་པའི་ཁ་ན་མེད། མེ་ཏོག་གླིང་ལ་ཨུད་འབར་རྒྱུན་མི་འཆད། ཅེས་གསུངས་པ་
ལ། ཀུན་ཤེས་ཐང་པོས་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས། རྒྱལ་
པོའི་གདུང་རྒྱུད་ཆད་ནས་སེམས་ཅན་འཚོལ་བུར་འགྲོ། སེམས་ཅན་འཆོལ་བུར་སོང་
ན་དུད་འགྲོ་ཕྱུགས་དང་འདྲ། བཙུན་མོའི་དྲིན་ལན་ལྡོན་ནས་བུ་མོ་ཕུལ་བ་འདི། དད་
པ་མི་བཟློག་ཁབ་ཏུ་བཞེས་པར་ཞུ། བདག་གིས་ཁ་མར་སྨྲང་དུ་བཏག་པས་ཀྱང་།
གཡོན་གྱི་མོ་སྐོར་སྲིད་ཀྱི་དལ་ཕྱ་ལ། རྒྱལ་བུ་རང་གི་ཡུལ་དུ་ཆེ་བ་དང་། བུ་མོ་མིའི་
རྒྱལ་སྲིད་ཟིན་པར་ཡོད། དེ་ཕྱིར་ཅིས་ཀྱང་ཁབ་ཏུ་བཞེས་པར་ཞུ། ཞེས་གསོལ་ཏོ། །
དེ་ལ་སྟོན་པས་ཀྱང་དགོངས་པ་བཏང་བས། བུ་མོ་ཡང་ཕྱིའི་ཡུལ་བཟང་ལ། ནང་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གི་སེམས་དགེ་བ་ཞིག་སྣང་བ་དང་། མཛད་པ་ཡང་དཔལ་འབར་ཁབ་ཀྱི་མཛད་
པའི་དུས་ལ་བབ་པར་དགོངས་ནས། ཁབ་ཏུ་བཞེས་པའི་ཞལ་མར་གནང་ངོ༌། །དེ་
ལ་འཁོར་རྣམས་ཀྱང་དགའོ། །དེའི་ཚེ་རྒྱལ་པོ་ཡབ་ཡུམ་ལ་སོགས་ཡུལ་ཁམས་དེའི་
མི་རྣམས་ལས་གྲངས་མང་བ་ཞིག་སངས་རྒྱས་ཏེ་སོང་ངོ༌། །དེ་ནས་རྒྱལ་པོ་དང་བ་
ཡིད་རིང་གི་བུ་མོ་སྟོན་པའི་ཁབ་ཏུ་ཕུལ་བ་ལ། རྫོང་བ་བྱས་ཏེ། དར་དང་ཟ་འོག་
གི་སྦུབས་སུ་བཅུག །གསེར་གཡུ་མུ་ཏིག་གི་རྒྱན་མང་པོ་བཏགས། ཟངས་ཀྱི་ཤིང་རྟ་
འཁོར་ལོ་བརྒྱད་པ་ལ་བསྐྱོན། ཁྱེའུ་དང་བུ་མོ་སྟོང་ཕྲག་ལྔ་བརྒྱས་བསྐྱལ་ནས། སྟོན་
པ་འཁོར་དང་བཅས་པ་འོལ་མོ་གླིང་ཆེན་དུ་གཤེགས་སོ། །དེའི་ཚེ་འོལ་མོ་གླིང་ཆེན་
གྱི་རིགས་བཞིའི་མི་རྣམས་ཀྱིས་མདུན་བསུས་སོ། །དེ་ནས་གྲོང་ཁྱེར་ཆེན་པོ་ངོ་མཚར་
ལྟད་མོ་ཅན་གྱི་དབུས་དཀྱིལ་དུ་བྱོན་ནས། སྣ་བོན་ལི་བྱིན་གྱིས། གསེར་གྱི་གླང་པོ་ལ་
ཡས་སྟགས་སྣ་ཚོགས་བཀལ་ནས། སྣ་གཅོག་པའི་གཏོ་ཐབས་བྱས་སོ། ། ཀླུ་བོན་གྱེར་
མཁས་ཀྱིས་ལྷ་མ་སྲིན་སྡེ་བརྒྱད་ལ་གླུད་དང་རིན་ཚང་འཇལ་ལོ། །སྐོས་བོན་གཙུག་
སྲས་ཀྱིས། བསྐོས་ཀྱི་བཞེན་འདེབས་བྱས་སོ། །སྨན་བོན་འཐང་འབྲང་གིས་གཙང་
མའི་ཁྲུས་གསོལ་ལོ། །གཡང་བོན་ཐུགས་ཀར་གྱིས་དཔལ་གྱི་ཕྱྭ་གཡང་སྐྱོབ། ཕྱུ་བོན་
ཐེའུ་ལོག་གིས་ཕྱུའི་དམུ་ཐག་བཏགས་སོ། །ལྷ་བོན་ཐོད་དཀར་གྱིས་ཡར་ལ་ལྷ་གསོལ་
ལོ། །སྲིད་བོན་མུ་འཕེན་གྱིས་མར་ལ་སྲི་མནན་ནོ། །བདུད་བོན་ཆབ་ལྕག་གིས་ཐད་
དུ་བདུད་བཅད་དོ། །སྲིད་བོན་མུ་ཆོས་སྲིད་པའི་སྨྲང་བཀྲོལ་ཏེ། ལྷ་མདའ་སྒྲོ་དཀར་
གྱི་མགུལ་དུ་དར་དཀར་པོ་བཏག་སྟེ། གཡུ་འབྲང་གི་མངོན་ཆ་དང་ནས་དཀར་མོ་
འབྲུ་བདུན་གྱིས་མཆོད་ཅིང་སྨྲང་བཀྲོལ་ལོ། །བྲམ་ཟེའི་བུ་འགྱུར་བ་བློ་གསལ་གྱིས་
ཕྱི་ནང་གི་མཚན་རྣམས་བརྟགས་ཏེ། ཁ་མར་བཟང་པོ་བཏགས་སོ། །དེ་ནས་གསས་
མཁར་ཁྲི་སྨོན་རྒྱལ་བཞད་ཀྱི་ནང་དུ་སྟངས་དབྱལ་འཚོགས་ནས། བཀྲ་ཤིས་ཀྱི་
124

དྲི་མེད་རྩ་བའི་མདོ།
མདོ་སྡེ།
གཡང་བླན་དང་དགའ་སྟོན་རྒྱ་ཆེན་པོ་རུ་མཛད་དོ། །གཞན་ཡང་རིག་པ་དང་ལྡན་
པའི་མི་མོ་ངོ་མཚར་ཡོན་ཏན་གྱིས་བརྒྱན་པ་སུམ་བརྒྱ་དྲུག་ཅུ་ཁབ་བཞེས་སོ། །དེ་
ནས་ལྷ་ཀླུ་མི་གསུམ་གྱི་མངའ་བོ་ཆེ་རྣམས་ཀྱིས། བཀྲ་ཤིས་དཔལ་འབར་རྒྱན་གྱི་ཆོ་ག་
མཛད་པས། བཀྲ་ཤིས་ཀྱི་དགེ་རྟགས་མང་དུ་འཕེལ་ལོ། །འདུས་པ་རིན་པོ་ཆེ་དྲི་མེད་
རྩ་བའི་རྒྱུད་ལས་ཁབ་ཀྱི་དཔལ་འབར་བཞེས་པའི་ལེའུ་སྟེ་བརྒྱད་པའོ། །། །
༧ དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས།
བཀྲ་ཤིས་དཔལ་འབར་གྱི་མཛད་པ་ལས། རབས་ཆད་དང་མ་ནིང་ངག་བཅག་
པའི་ཕྱིར། གྲོང་ཁྱེར་སུམ་བརྒྱ་དྲུག་ཅུ་རུ། ཡུམ་ལྷ་མོ་སུམ་བརྒྱ་དྲུག་ཅུས་བྱིན་གྱིས་
བརླབས་པའི། རྒྱལ་ཕྲན་སུམ་བརྒྱ་དྲུག་ཅུའི་བུ་མོ་མཚན་དང་ལྡན་པའི་མི་མོ་སུམ་
བརྒྱ་དྲུག་ཅུ་བཞེས་སུ་གསོལ་ནས། དགའ་བདེ་ཕུན་སུམ་ཚོགས་པ་རུ་གནས་སོ། ། །
༧ དེའི་ཚེ་གདུང་རྒྱུད་ཀྱི་རྒྱལ་པོ་ཆེན་པོ་ཧོས་དང་བ་ཡིད་རིང་གི་སྲས་མོ། ཧོས་
ཟ་རྒྱལ་མེད་ལ་ལུག་ལོ་དཔྱིད་ཟླ་ར་བའི་བཅོ་ལྔ་ལ་སྲས་རྒྱལ་བུ་ཞིག་འཁྲུངས་ཏེ། དེ་
ཡང་ཤིན་ཏུ་མཚན་ལྟས་བཟང་ཞིང་བདེ་བ་དང་བཅས་ནས་བྱོན། དེ་ནས་རྒྱལ་བུ་དེ་
དགུང་ཟླ་ངོ་བཅུ་ལོན་ནས། ལྷ་ཀླུ་མི་གསུམ་གྱི་རྒྱལ་པོ་རྣམས་དང་། ཕྱ་སྲིད་བསྐོས་
ཀྱི་རྗེ་བོ་རྣམས་འཚོགས་ནས། བྲམ་ཟེའི་བུ་འགྱུར་བ་བློ་གསལ་གྱིས་རྒྱལ་བུ་དེའི་
མཚན་བརྟགས་ཏེ། ཤིན་ཏུ་མཚན་བཟང་བའི་ཁ་མར་བཏགས་སོ། །དེ་ནས་རྒྱལ་བུ་
དམ་པ་དེ་ལ་ལྷ་ཚངས་པས་དབང་གི་གཙུག་ཕུད་ནི་བཅིངས། དབང་པོ་བརྒྱ བྱིན་
གྱིས་ཚེའི་ལན་ཕྲན་ནི་སླས། གཙུག་ན་རིན་ཆེན་གྱིས་རིན་པོ་ཆེའི་སྲོག་ཞུ་ནི་གསོལ།
གཤེན་འདོད་པ་དགུ་འགྱུར་གྱིས་མི་འགྱུར་བའི་དབང་རྒྱས་ནི་བཏབ། བྲམ་ཟེའི་བུ་
འགྱུར་བ་བློ་གསལ་གྱིས། མཚན་གཏོ་བུ་འབུམ་སངས་སུ་བཏགས་སོ། །དེའི་ཚེ་རྒྱལ་
བུ་དེ་ཡང་དགུང་ལོ་གཅིག་བཞེས་ནས་ཤེས་རབ་ཀྱི་ཚད་དུ་སླེབ། གཉིས་ནས་སྙིང་རྗེ་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སེམས་དང་ལྡན། གསུམ་ནས་ཡབ་ལ་ཐེ་ཚོམ་ཕེར་ཞིང་། འཕྲུལ་ངག་གི་བོན་སྡེ་སྣོད་
ཟུང་གསུམ་ཡ་དྲུག་གཏན་ལ་ཕབས་ཏེ། གཏོ་རབ་ཤིང་ལོ་རྒྱས་པའི་སྡེ་རྣམས་གསན་
ཅིང་ཞུས་སོ། །
༧ ཡང་དེའི་ཚེ་དེའི་དུས་ན། མཚན་དང་ལྡན་པའི་ཧོས་ཟ་རྒྱལ་མེད་ལ། སྤྲེལ་ལོ་
སྟོན་ཟླ་ཐ་ཆུང་གི་དགུང་ཚེས་བཅོ་ལྔ་ལ། སྲས་རྒྱལ་བུ་ཞིག་བལྟམས་ཏེ། དེ་ཡང་གོང་
དུ་གཅེན་པོ་འཁྲུངས་པ་བཞིན་དུ། མཚན་དང་དཔེ་བྱད་ལྡན་ནས། བྲམ་ཟེའི་བུས་
མཚན་བརྟགས་ཏེ། མིང་དང་མཚན་ནི་དཔྱད་བུ་ཁྲི་ཤེས་སུ་གསོལ་ལོ། །དེའི་ཚེ་གཏོ་
བུ་དང་མཐུན་པར་དགུང་ལོ་གསུམ་ནས་ཡབ་ལ་འཕྲུལ་ངག་བདེན་པའི་བོན་དཔྱད་
རྒྱུད་བདུད་རྩི་བུམ་པ་ལས། དཔྱད་ཀྱི་རྒྱུད་སྡེ་ཆེན་པོ་གཞུང་ལྔ། མདོ་སྡེ་ཆེན་པོ་སྡེ་
དགུ། མན་ངག་ཡན་ལག་བརྒྱད་ལྡན། ཉིང་ལག་ཉིས་ཁྲི་ཆིག་སྟོང་དུ་གཏན་ལ་ཕབ་
སྟེ་བཤད་དོ། ། །
༧ དེའི་ཚེ་དེའི་དུས་ན། མཚན་དང་ལྡན་པའི་ཧོས་ཟ་རྒྱལ་མེད་ལ། བྱ་ལོ་དཔྱིད་
ཟླ་ར་བའི་བཅོ་ལྔ་ལ། མཚན་དང་ལྡན་པའི་སྲས་མོ་ཞིག་བལྟམས་སོ། །དེ་ཡང་གོང་
དུ་དྲལ་པོ་གཉིས་དང་མཚུངས་པར་མཚན་བརྟགས་ཤིང་ཆེ་བའི་ཡོན་ཏན་དང་
ལྡན་པས། མཚན་ཡང་གཤེན་ཟ་ནེའུ་ཆེན་དུ་བཏགས་སོ། །དེ་ནས་སྟོན་པས་བྱམས་
སེམས་གསལ་བའི་སྒྲོན་མ། མཐར་ཕྱིན་རྒྱུན་གྱི་མདོ་རྩ། ལམ་ལྔ་ཡེ་ཤེས་མཆོག་སྒྲོན།
སྐུ་གསུམ་འབྲས་བུ་དོན་དམ་བཞི་ལ་སོགས་གཏན་ལ་ཕབ་སྟེ། ནེའུ་ཆེན་ལ་སོགས་
འཁོར་རྣམས་ལ་བཤད་དེ། ཤེས་རབ་ཀྱི་བློ་རྩལ་སྦྱོང་གིན་བཞུགས་སོ། །
༧ དེའི་ཚེ་དེའི་དུས་ན། གསས་ཆེན་རིགས་ལྔ་ཡང་ཐུགས་རྗེས་རྫུ་འཕྲུལ་གྱི་རྟ་ལྔ་
ལ་བཅིབས་ནས། འཁོར་ལྷ་སྲས་ལྕམ་དྲལ་ཁྲི་དྲུག་སྟོང་དང་ཆས་ནས། མེ་ཏོག་གི་
ཆར་དང་འགྲོགས་ཏེ་གཤེན་གྱི་ཕོ་བྲང་ཆེན་པོ་ཐུགས་རྗེ་རང་འབྱུང་གྲུབ་པའི་རྩེ་མོར་
126

མདོ་སྡེ། དྲི་མེད་རྩ་བའི་མདོ།
ཕེབས་སོ། །དེ་ལ་སྟོན་པ་འཁོར་དང་བཅས་པས་བླ་ན་མེད་པའི་མཆོད་པ་རྒྱ་ཆེན་
པོ་ཕུལ་ཏེ་བསྟོད་དོ། །དེ་ལ་གསས་ལྔས་གསུངས་པ། ལེགས་སོ་སྐྱེས་མཆོག་དམ་པ་
སྤྲུལ་པའི་སྐུ། སྔོན་ཡང་འགྲོ་བའི་དོན་མཛད་ངོ་མཚར་ཆེ། ད་ཡང་མཛད་པ་བཅུ་
གཉིས་མཐར་ཕྱུང་ཞིང་། གདུལ་དཀའ་འདུལ་ཞིང་བསྟན་པ་སྤེལ་བ་འཐད། སྤྲུལ་
པའི་སྐུ་ལ་ཐོགས་ཆགས་མེད་ནས་སུ། སྟོང་གསུམ་སྐད་ཅིག་ཡུད་ཀྱིས་བསྐོར་ལགས་
ཀྱང་། འགྲོ་བ་རང་མཐུན་ཆ་ལུགས་བསྟན་པའི་ཕྱིར། ཆིབས་ཀྱི་ཁ་ལོ་གཤེན་གྱི་རྟ་
བདུན་བཅིབས། ལྷ་ཀླུ་མི་དང་གསུམ་གྱི་གནས་མཆོག་དང་། འཛམ་གླིང་ཕྱོགས་
བཞིར་བསྟན་པ་སྤེལ་བར་མཛོད། བདག་ཅག་ལྷ་གསས་རྣམས་ཀྱང་མཐུ་སྟོབས་
བསྐྱེད། ཅེས་གསུངས་ནས་རང་བཞིན་སྤྲུལ་པའི་ཆིབས་ལྔ་གནང་སྟེ། ལྷ་རྟ་གེ་རུ་
སྙན་དཀར་དང་། གར་རྟ་འཕྱོ་བ་བང་མགྱོགས་དང་། རྒོད་རྟ་ལྡིང་བ་གསེར་ལོ་
དང་། གསས་རྟ་མཚལ་བུ་བང་ཆེན་དང་། གནམ་རྟ་གྱི་ལིང་འགྲོས་ཆེན་ལྔ། སྟོན་
པའི་ཆིབས་སུ་ཕུལ་ལོ། །ལྷ་སྲིད་གཤེན་གསུམ་ཡང་བསྟན་པ་གཅིག་པའི་གཉེར་
བཞེས་ནས་གསས་ཀྱི་ཡུལ་དུ་གཤེགས་སོ། །དེ་ནས་སྟོན་པ་ཡང་བསྟན་པ་གླིང་བཞི་
རུ་བཞག་པར་དགོངས་ནས། རང་བཞིན་སྤྲུལ་པའི་ཆིབས་ལྔ། དབང་རྟ་སྤྲིན་གྱི་
ཤུགས་ཆེན། འབྲུག་རྟ་སྔོན་པོ་དང་བདུན་སྟེ། ཆིབས་བདུན་ཆས་ཏེ། གཡུང་དྲུང་
སེམས་དཔའ་ཁྲི་དྲུག་སྟོང་། ལྔ་སྟོང་ལྔ་བརྒྱ་སུམ་བརྒྱ་དྲུག་ཅུ་དང་ཆས་ནས་རི་རབ་
གླིང་བཞི་རུ་གཤེགས་ཏེ། ཤར་ལུས་འཕགས་པོའི་ཡུལ་དཀྱིལ། རི་བོ་འོད་དེ་ཤེན ཆེན་
གྱི་དྲུང་དུ། གསས་ཁང་གཡུང་དྲུང་ཁྲི་གླིང་ཞེས་བྱ་བ་བཞེངས་སུ་གསོལ་ནས། རྒྱལ་
པོ་གཡུང་དྲུང་འོད་གསལ་ལ་བསྟན་པ་བཞག་གོ །འདུལ་བའི་གཤེན་བ་རབ་གླིང་
བཞི། སྤྲུལ་པའི་གཤེན་ཏོད་དེ་རྒྱལ་བ་ལ་གཉེར་གཏད་དོ། །བྱང་དབང་བསྒྱུར་སྙན་
པ་ཅན་གྱི་དབུས་དཀྱིལ། རི་བོ་ཏ་ལའི་དྲུང་དུ། གསས་ཁང་འཁོར་ལོ་གླིང་ཆེན་བྱ་
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བ་བཞེངས་ནས། རྒྱལ་པོ་འཁོར་ལོ་འོད་གསལ་ལ་བསྟན་པ་བཞག་ནས། འདུལ་
བའི་གཤེན་བ་རབ་གླིང་རྩོལ། སྤྲུལ་པའི་གཤེན་བྱམས་པ་མི་ཆུང་ལ་གཉེར་གཏད་
དོ། །ནུབ་གླིང་ཀུན་ཚིམ་སྦྱིན་པ་ཅན་གྱི་དབུས་དཀྱིལ། རི་བོ་ན་ནམ་རྩེ་མཐོན་གྱི་
དྲུང་དུ། གསས་ཁང་རྩེ་གླིང་པད་མ་སྤུངས་པ་ཞེས་བྱ་བ་བཞེངས་སུ་གསོལ་ནས། རྩེ་
རྗེ་རྒྱལ་པོ་ཀུན་དྷ་མཛེས་ལ་བསྟན་པ་བཞག །འདུལ་བའི་གཤེན་ཁྲི་རྨང་རྒྱལ་བ་དང་།
སྤྲུལ་པའི་གཤེན་འོད་དེ་གསལ་སྒྲོན་ལ་གཉེར་གཏད་དོ། ། ལྷོ་གླིང་ཞང་ཞུང་གི་ཡུལ་
པདྨ་རྒྱས་པའི་དབུས་དཀྱིལ་རི་བོ་གངས་ཆེན་ཏི་ཙེའི་དྲུང་དུ། གསས་ཁང་རིན་ཆེན་
རྩེ་གླིང་བྱ་བ་བཞེངས་སུ་གསོལ་ནས། ཞང་ཞུང་གི་རྒྱལ་པོ་ཧོས་ཁྲི་ཝེར་ལ་བསྟན་པ་
བཞག །འདུལ་བའི་གཤེན་ལྡེ་བོ་གསུང་ཆེན་དང་། སྤྲུལ་པའི་གཤེན་ཐེག་དགུ་གཙུག་
གཤེན་ལ་གཉེར་གཏད་དོ། །དེ་ནས་སླར་འོལ་མོ་ལུང་རིང་དུ་བྱོན་ནས། རྩྭ་མེ་ཏོག་
སྣ་ཚོགས་ཀྱི་ཚལ་ལ་སྲས་གཏོ་བུ་འབུམ་སངས་དང་ཐེ་ཚོམ་གཅོད་ཅིང་བཞུགས་སོ། །
༧ དེའི་ཚེ་གནས་མཆོག་འོལ་མོ་ལུང་རིང་གི་ལྷོ་ཕྱོགས། ཡུལ་ཁྲི་ཐང་འབྱམས་པའི་
གླིང་གྲོང་ཁྱེར་ཆེན་པོ་ལྷུན་གྲུབ་འདུས་པའི་དཀྱིལ། སྐུ་མཁར་སྟོང་རི་འབུམ་གླིང་
གི་ནང་ན། སྔོན་གདུང་རྒྱུད་ཀྱི་རྒྱལ་པོ་དཔོ་རིན་ཆེན་འབར་བའི་གདུང་རྒྱུད། དཔོ་
དབང་ལྡན་འབར་སྒྲོན་བྱ་བ་དང༌། རྒྱལ་པོ་ཀ་དྷ་ལ་གསེར་གྱི་མདོག་ཅན་གྱི་ལྕམ་
མོ། །རྒྱལ་མོ་གསལ་སྒྲོན་གཉིས་ལ། སྲས་རྒྱལ་བུ་འབར་བའི་སྒྲོན་མ་ཅན་བྱ་བ་ཞིག་
འཁྲུངས་སོ། །དེ་ལ་སྨྲ་རྗེ་རྒྱལ་པོའི་སྲས་མོ་སྨྲ་ཟ་གུང་བཙུན་མོ་བྱ་བ་ཁབ་དུ་ཕུལ་
ཏེ། སྲས་ལྕམ་དྲལ་གསུམ་བལྟམ་སྟེ། དཔོ་རྗེ་ཐང་པོ་དང་། དཔོ་བུ་ལག་ངན་དང་།
དཔོ་ཟ་ཐང་མོ་གསུམ་འཁྲུངས་ཏེ། བསོད་ནམས་དང་ལོངས་སྤྱོད་ཕུན་སུམ་ཚོགས་
པ་རུ་ཡོད་དོ། །
དེའི་ཚེ་དེའི་དུས་ན། ཡུལ་དེའི་ནུབ་ཕྱོགས་རྒྱལ་ཕྲན་སྡེ་དྲུག་གི་གླིང་བྱ་བ་ཡོད་དོ། །
128

མདོ་སྡེ། དྲི་མེད་རྩ་བའི་མདོ།
དེའི་ནང་ནས་སྐུ་མཁར་འཕྱོ་ར་རྩེ་བརྒྱད་ཀྱི་ནང་དུ། ཡབ་རྒྱལ་པོ་ཁྲི་འོད་བྱ་བ་དང་།
མ་ཆུ་སྨད་ཀྱི་རྒྱལ་པོ་དབང་ཟུར་ཅན་གྱི་བུ་མོ་དམུ་འཛ་ལ་མ་གཉིས་ལ། སྲས་ཁྲི་ཤང་
བྱ་བ་ཞིག་འཁྲུངས་པ་འདུ་བའི་ནད་ཀྱིས་ཟིན་ནས། ཅི་བྱས་ཅིས་མ་ཕན་ནོ། །དུས་རེ་
ཞིག་ཙམ་ན། མཐའ་མིའི་ནང་ན། མོ་མ་ལྡིང་ང་ལྡིང་ལུམ་བྱ་བ་ཞིག་བྱུང་བས། སྲིད་
པའི་ཇུ་ཏིག་དང་། པྲ་ལྟས་དང་ལྷ་མཐོང་དང་རྩིས་གཞི་གང་ཡང་མིན་པས། གཡང་
མོ་ལུག་གི་སོག་པ་ལ་མཐོང་ལྟ་བ་ཞིག་བྱུང་ནས། མོ་བཏབ་པས། དཀར་དམར་གྱི་
ཐིག་ལེ་དགུ་འདུག་སྟེ། མོ་མས་ཀྱང་དཔྱད་པས། ཕུང་གསུམ་གྱོད་ཀྱི་རོ་དགུ་འབྱུང་།
དྲི་རི་ངར་མ་སྤུན་དགུ་རེད། ཡོད་ཀྱི་རྒྱལ་ཁམས་རེ་ཞིག་ཕྱུང་། རྒྱལ་པོ་གདན་དང་
བྲལ་བ་ཡིན། ཕུང་གསུམ་གྱོད་སྒོ་ཕྱེ་བ་ཡིན། མཐུན་གསུམ་མདུན་མ་རལ་བ་ཡིན།
ཅི་བཏབ་ཅིའི་མོ་ལ་ངན། ཞེས་བྱ་བ་བབ་ཀྱང་། ཟ་འདོད་པའི་དབང་གིས་རྫུན་དུ་
སྨྲས་ཏེ། ཁྱེད་ནང་རོལ་གྱི་རྒྱལ་ཁམས་ན། ཤིན་ཏུ་གཅེས་པའི་མི་ན་ནས་ཤི་ལ་ཐུག་
ཀྱང་། གཏོ་དང་ཡས་སྟགས་ལ་དབུག་མེད་གཏོང་བར་འདུག་པས། དེས་རྒྱལ་བུ་ག་
ལ་འཚོ། ལར་ཡང་མཉམ་གཉིས་བརྗེས་ན་གླུད་རེ་བཟང་། མཚུངས་གཉིས་བསོར་
ན་སྐྱིན་རེ་གདམ་བྱ་བ་ཡིན་པས། གཞན་དག་གི་མི་ལ་ཡིན་ན་རྐང་འགྲོས་དང་
འདབ་ཆགས་སོགས་ཀྱི་ཆོག་སྟེ། རྒྱལ་བུ་ནི་སྐུ་སྲོག་གཅེས་པས་མི་གླུད་དུ་གཏོང་ཤེས་
པའི་བོན་པོ་འཚོལ་དང༌། རྒྱལ་བུ་ནི་མྱུར་དུ་སོས་ཏེ་འོང་ངོ་ཟེར་ནས། རྨོད་བཏང་
བས་སྤ་གྱིམ་ཤང་གོང་གོང་བྱ་བ་ཞིག་རྙེད་ནས། གྷ་ཧ་དྷ་ནག་པོ་བྱ་བ་ཞིག་བོས་ནས་
ཤན་པར་བསྐོས་ནས། བྲན་སྙིང་དང་འདྲ་བ་ཞིག་གླུད་དུ་བཏང་ངོ༌། །དེར་ཁྱིམ་དུ་
ཕྱིན་ནས་རྒྱལ་བུ་ནད་པ་ནི་ཤི་ནས་འདུག་གོ །རྒྱལ་བུའི་ཕ་མ་གཉིས། མོ་བོན་གཉིས་
དང་བཞི་ནི་ལྕེབ་སྟེ་གུམ་མོ། །དེར་བྲན་ཕྲུག་གི་ཕ་མ་གཉིས་ནི། བྲན་མང་ཁ་གཟེ་མ་
མཆུ་སྤུན་མང་པོ་བསྡུས་ནས། གྷ་ཧ་དྷ་ནག་པོ་བསད་ནས་ཕོ་བྲང་བཟུང་སྟེ་འདུག་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གོ །དེ་ལ་རྒྱལ་ཕྲན་ཕྲ་མོ་མང་པོ་འདུས་ནས་ཉེས་པའི་ཆད་པ་བསྙག་ཀྱང་གླགས་མ་
རྙེད་སྟེ་དཔོའི་རྒྱལ་ས་ཆེན་པོ་རུ་ཞུས་པས། དཔོ་འབར་བའི་སྒྲོན་མ་ཅན་གྱིས་ངན་
པའི་སྐྱོན་གྱི་དམིགས་བག་ཆགས་ཕྱིར་དུ། དམག་མི་སུམ་སྟོང་བཟློག་ནས། བྲན་
སྟོང་དང་ལྔ་བརྒྱ་དུས་གཅིག་ཏུ་ཁྲིམས་ལ་གཏུག་གོ །དེ་ནས་རྒྱལ་པོ་འབར་བའི་སྒྲོན་
མ་ཅན་ཡང་ཤིན་ཏུ་འགྱོད་པ་སྐྱེས་ཏེ་དགོངས་པ་བཏང་ནས། ང་ཡང་དབང་ཆེན་
རྒྱལ་པོར་སྐྱེས་ཀྱང་སྡིག་པའི་ལས་དཔོན་དུ་འདུག་པས། འདི་ལ་འདུས་བྱས་ཀྱི་དགེ་
བ་ཅི་ཙམ་གྱི་མི་ཕན་པས། སྟོན་པའི་སྒྲོན་མ་སྤྱན་དྲངས་ནས་ཚོགས་བསགས་པ་རུ་
དགོངས་ནས་འཁོར་རྣམས་ལ་བཀའ་སྩལ་པ། གསོན་དང་བཙུན་མོ་སྲས་དང་བློན་
འཁོར་རྣམས། བདག་ཀྱང་སྔོན་ནས་བསོད་ནམས་ཚོགས་བསགས་ཤིང་། ད་ལྟའི་
དུས་འདིར་དབང་ཆེན་རྒྱལ་པོར་སྨིན། བསོད་ལྡན་ལོངས་སྤྱོད་ཕུན་སུམ་འཚོགས་
པ་ལ། བླ་མེད་ཐར་པའི་འབྲས་བུ་སྒྲུབ་སྙམས་ནས། གཞན་དབང་རྐྱེན་ཀྱིས་བསླད་
ནས་སྡིག་ལ་འདྲེས། མི་བུ་རིན་ཆེན་སྟོང་དང་ལྔ་བརྒྱ་སོང༌། གཞན་དག་སེམས་ཅན་
རྩིས་དང་གྲངས་ལས་འདས། བྲན་ཕྲུག་ཕ་མ་ཁྲིམས་ཀྱི་ཤིང་ལ་བསྐྱོན། ཤིན་ཏུ་ཤ་
ཚ་སྙིང་རྗེའི་གསོད་ལུགས་བྱས། ཚེ་གཅིག་ལས་སུ་དགེ་བ་སྤྱད་མོད་ཀྱང་། སྐད་ཅིག་
སྡིག་པའི་བ་མོས་འཇོམ་པར་སྣང༌། སྡིག་པའི་རྩ་བ་སྡིག་ཆེན་མི་དགུ་སྟེ། ཐམས་
ཅད་ལེ་ལན་བདག་གིས་ཁུར་བར་འདུག །ད་ནི་འདི་བྱང་ཐབས་ཤིག་བཤམས་པ་ན།
བདག་ནི་སྟོན་པའི་སྒྲོན་མའི་སྤྱན་སྔ་རུ། སྡིག་ཆེན་མི་དགུ་ཐར་པར་ཨེ་དྲངས་དང་།
སྟོང་དང་ལྔ་བརྒྱ་དགེ་ལ་ཨེ་འཁོད་དང༌། དམག་མི་སུམ་སྟོང་སྒྲིབ་པ་ཨེ་བྱང་དང་།
བདག་ཉིད་གར་སྐྱེ་ལུང་ཞིག་ཞུ་རུ་འགྲོ། སླད་ན་བཙུན་མོ་སྲས་འཁོར་བཅས་པ་
རྣམས། བདག་གཞན་སྒྲིབ་པ་དུས་ཅིག་སྦྱང་བའི་ཕྱིར། རྫས་དང་ཡོ་བྱད་ཕུན་སུམ་
ཚོགས་པར་སོགས། ཞེས་གསུངས་ནས། འཁོར་ཚོགས་སྟོང་དང་ཆས་ནས་སྟོན་པ་
130

མདོ་སྡེ། དྲི་མེད་རྩ་བའི་མདོ།
སྤྱན་དྲངས་སུ་བྱོན་ནོ། །
དེའི་ཚེ་སྟོན་པ་ནི་རྩྭ་མེ་ཏོག་སྣ་ཚོགས་ཀྱི་གླིང་ལ་བོན་འཆད་ཅིང་བཞུགས་པའི་
དྲུང་དུ་ཕྱིན་ནས་གུས་པས་འདུད་དེ་གསོལ་པ། སྟོན་པའི་སྒྲོན་མ་ལགས། འཛམ་བུ་
གླིང་དུ་གདུང་རྒྱུད་ཀྱི་རྒྱལ་པོ་སྡེ་དྲུག་རྒྱལ་ཕྲན་སུམ་བརྒྱ་དྲུག་ཅུའི་ནང་ནས། མཆོག་
ཏུ་གྱུར་པ། རིགས་སུ་དཔག་པ། ཆེན་པོར་གྱུར་པ། སྨྲ་མིའི་མགོན་པོ། གནས་
ཀྱི་རྒྱལ་པོ། དམུ་རིགས་འཕྲུལ་གྱི་གདུང་རྒྱུད། དགུང་སྔོན་པོའི་གནམ་དང་འདྲ་
བ་ལ། འཇིག་རྟེན་སྟོན་པའི་སྒྲོན་མ་མཁའ་ལ་ཉི་མ་ཤར་བ་འདྲ་བ་ཞིག་བཞུགས་
ནས། འགྲོ་བ་སེམས་ཅན་གྱི་དཔལ་མགོན་དུ་ཆེ་བར་ཐོས་ནས། ད་ལྟ་འཇིག་རྟེན་
འདིའི་ཆེ་རྟགས་ཡིག་ཚང་དང་། ཕྱི་མ་ངན་སོང་འཁོར་བ་བསྒྲོལ་ཞིང་། ཐུགས་རྗེའི་
སྐྱབས་གནས་ཞུ་བ་ལ་འོང་བ་ཡིན། ཞེས་གསོལ་ནས་ལོ་རྒྱུས་ཚིག་རྣམས་ཞིབ་ཏུ་
ཞུས་སོ། །དེ་ལ་སྟོན་པས་ཀྱང་དགེ་སྡིག་རྒྱུ་འབྲས་དང་། གནས་མཐོ་དམན་གྱི་སྦྱོང་
ཚད་རྣམས་གསུངས་པས། རྒྱལ་པོ་ཡང་ཡ་ང་བར་གྱུར་ཏེ་གསོལ་པ། རྣམ་པ་ཐམས་
ཅད་མཁྱེན་པའི་སྟོན་པ་ལགས། སྡིག་ཆེན་མི་དགུ་ཐར་པར་དྲངས་པ་དང་། རྒྱལ་པོ་
བདག་དང་དམག་མི་སུམ་སྟོང་རྣམས། སྡིག་སྒྲིབ་དུས་གཅིག་ཁོ་ནར་སྦྱང་བའི་ཕྱིར།
བདག་གི་ཡུལ་དུ་ཅིས་ཀྱང་འབྱོན་པར་ཞུ། ཞེས་གསོལ་ཏོ། ། །
དེ་ལ་སྟོན་པས་ཀྱང་སྐབས་ལ་བབ་པར་དགོངས་ནས། གཡུང་དྲུང་སེམས་དཔའ་
ཁྲི་དྲུག་སྟོང་དང་ཆས་ནས། རྒྱལ་པོའི་ཡུལ་དུ་ཕེབས་སོ། །དེ་ནས་རྒྱལ་ས་ཕོ་བྲང་
ཡང་ཐོག་ཏུ་སྤྱན་དྲངས་ནས། ཕུན་སུམ་ཚོགས་པའི་མཆོད་པ་སྣ་ཚོགས་ཕུལ་ལོ། །
དེ་ནས་སྟོན་པས་ཀྱང་སྒྲིབ་སྦྱོང་ཚོགས་རྫོགས་ཐར་ལམ་ཕྱེད་པའི་བོན་བསྟན་པས།
འཁོར་བ་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །སྟོན་པ་ཡང་དོག་ལ་བབ་སྟེ་
རིན་པོ་ཆེའི་ཁྲི་ལ་བཞུགས་སོ། ། དེ་ལ་རྒྱལ་པོ་འབར་བའི་སྒྲོན་མ་ཅན་གྱིས་གསོལ་པ།
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྣམ་པ་ཐམས་ཅད་མཁྱེན་པའི་སྟོན་པ་ལགས། ཞིང་ཁམས་སྟོང་པ་ཙམ་ཞིག་སངས་
རྒྱས་ཏེ་སོང་ན། རྒྱལ་པོ་བདག་དང་བཙུན་མོ་སྲས་ལྕམ་དྲལ་རྣམས། སངས་མི་
རྒྱས་པ་འདི་སྐྱོན་ཅི་ལགས། བཀའ་སྩལ་པ། ཁྱོད་རྣམས་ནི་སངས་རྒྱས་པའི་རྒྱུ་ཡིན་
ཡང་། ད་རུང་བསོད་ནམས་ཚོགས་བསགས་དགོས་པའོ། །གསུངས་ནས་ཡུལ་དེའི་
ལྷོ་ཤར། འདུ་ན་འདུ་རིའི་མཚོ་འགྲམ་དུ་བྱོན་ནས། གསས་ཁང་འོད་ཟེར་འབུམ་གླིང་
བྱ་བ་བཞེངས་སུ་གསོལ་ནས། བདེར་གཤེགས་སྟོང་དང་རྩ་བརྒྱད་ཀྱི་དཀྱིལ་འཁོར་
ཞལ་ཕྱེས་ནས། མངའ་དབུལ་དང་རབ་གནས་མཛད་དོ། །དེའི་ཚེ་རྒྱལ་པོ་འབར་
བའི་སྒྲོན་མ་ཅན་ལ་སོགས་ཡུལ་དེའི་མི་རྣམས་གཅིག་ཀྱང་མ་ལུས་པར་སངས་རྒྱས་ཏེ་
སོང་ངོ༌། །དེའི་ཚེ་དཔོ་རྗེ་ཐང་པོས་གསོལ་པ། སྟོན་པ་ལགས། བདག་གི་ཡབ་ཡུམ་
ལ་སོགས་ཀུན་སངས་རྒྱས་ནས། བདག་ཅག་མིང་སྲིང་སླད་ནས་ལུས་པ་འདི་སྐྱོན་ཅི་
ལགས། དེ་ལ་སྟོན་པས་བཀའ་སྩལ་པ། རྒྱལ་པོ་དཔོ་རྗེ་ཐང་པོ་ཁྱོད། ད་རུང་བསྟན་
པའི་ཆ་ལ་གནས། རྒྱལ་ས་ཟུངས་ལ་དགེ་བ་སྤྱོད། བདག་ཉིད་འཁོར་སྤང་མཛད་
ཙམ་ན། ཐར་པ་མངོན་སངས་རྒྱས་ཏེ་འགྲོ། །གཅུང་བོ་དཔོ་བུ་ལག་ངན་འདི། སྐྱེ་བ་
ལྔ་བརྒྱར་སྡིག་སྦྱངས་པས། དུས་འདིར་སྟོན་པ་བདག་ཞལ་མཐོང་། ད་ཡང་འདུལ་
ཁྲིམས་སྡོམ་པ་སྲུངས། བདག་ཉིད་མྱ་ངན་འདས་ཙམ་ན། ཐར་པའི་གོ་འཕང་བཟོད་
འཐོབ་བོ། །བུ་མོ་དཔོ་ཟ་ཐང་མོ་འདི། བདག་དང་སྨོན་ལམ་གཅིག་པ་ཡིན། རྒྱལ་
བའི་སྲས་པོ་བསྐྱེད་པའི་ཡུམ། ཁབ་ཀྱི་བཙུན་མོ་དམ་པར་འགྱུར། ཅེས་གསུངས་
པས། རྒྱལ་བུ་ལྕམ་དྲལ་ཡང་དགའོ། །དེ་ནས་སྟོན་པ་འཁོར་དང་བཅས་པ་རྣམས་
ནི་ཡུལ་འོལ་མོ་ལུང་རིང་དུ་གཤེགས་སོ། །དེའི་ཚེ་ཡུལ་འོལ་མོ་ལུང་རིང་གི་མི་རྣམས་
ཀྱིས་གཡང་ཆ་སྣ་ཚོགས་པ་ཐོགས་ནས་བསུ་བ་དང་། རོལ་མོ་དགའ་སྟོན་རྒྱ་ཆེན་པོ་
མཛད་དོ། །དེ་ནས་སྟོན་པས་ཕྲུ་གསས་ཀྱི་གཟུངས་རྣམས་བཤད་པར་མཛད་དོ། །
132

མདོ་སྡེ། དྲི་མེད་རྩ་བའི་མདོ།
༧ དེའི་ཚེ་དེའི་དུས་ན། སྟོན་པ་སྤྲུལ་པའི་སྐུ་དེས། རྒྱལ་པོ་དཔོའི་འགྲོ་དོན་མཐར་
ཕྱིན་ནས། དཔོ་ཟ་ཐང་མོ་ཁབ་ཏུ་བཞེས་ནས། གྲོང་ཁྱེར་ཆེན་པོ་སྒྱུ་འཕྲུལ་དགའ་བ་
ཅན་གྱི་དབུས་དཀྱིལ། རྒྱལ་ས་ཁོ་མ་ནེ་ཆུང་གི་ནང་དུ་སྟངས་དང་དབྱལ་དུ་འཚོགས་
ཏེ་དགའ་བདེ་ཕུན་སུམ་ཚོགས་པ་རུ་བཞུགས་སོ། ། དེ་ནས་དེའི་ཚེ་ཕྱི་དེ་སྟག་ལོ་
དཔྱིད་ཟླ་ར་བའི་བཅོ་ལྔ་ལ། ཡུམ་དཔོ་ཟ་ཐང་མོའི་སྐུ་ལ་སྲས་ཞིག་བལྟམ་སྟེ། དེ་
ཡང་གཅེན་པོ་གཏོ་དཔྱད་གཉིས་འཁྲུངས་པ་བཞིན་དུ། བཀུར་སྟི་དང་རིམ་གྲོ་ཆེར་
བྱས་སོ། །དེའི་ཚེ་རྒྱལ་བུ་དེ་ལ་བྲམ་ཟེའི་བུ་འགྱུར་བ་བློ་གསལ་གྱིས་མཚན་བརྟགས་
ཏེ། མིང་དང་མཚན་ཡང་ལུང་འདྲེན་གསལ་བ་རུ་བཏགས་སོ། །
༧ དེའི་ཚེ་རྒྱལ་བུ་དེ་ཡང་དགུང་ལོ་གསུམ་བཞེས་ནས། ཡབ་ལ་འཕྲུལ་ངག་
བདེན་པའི་བོན་སྤྱི་ལུང་ཆེན་པོ་མན་ངག་སྡེ་དྲུག་ལས། ཕྱི་བསྐལ་སྲིད་ཆགས་གནས་
འཇིག་སྟོང་གི་སྣོད་བཅུད་དང་། ནང་འཁོར་འདས་གྲོལ་འཁྲུལ་ཀུན་གཞིའི་སྣོད་
བཅུད་དང་། གསང་བ་སྐྱོན་ཡོན་ཁམས་དང་ཕུང་པོའི་སྣོད་བཅུད་དང་། ཡང་
གསང་བོན་དང་བོན་ཅན་གྱི་སྣོད་བཅུད་དང་། མངོན་པ་སྡེ་བཞི་རུ་གསུངས་སོ། །དེ་
ལས་སྤྱི་རུ་རྒྱུག་པ་ཚད་གསུམ་ཟུང་འབྲེལ་གྱི་བོན་ལ། སྡེ་བདུན་དུ་གསུངས་ཏེ། དེ་
ཡང་དྲི་བ་རྟགས་གསལ་སྒྲོན་མའི་སྡེ་དང་། རྩོད་པ་སྒྱུ་འཕྲུལ་དྲྭ་བའི་སྡེ་དང་། སྤང་
བ་རྒོལ་བ་ཚར་གཅོད་ཀྱི་སྡེ་དང་། བླང་བ་ཀུན་འབྱུང་ཡང་བའི་སྡེ་དང་། འགལ་བ་
མི་མཐུན་སྤང་བའི་སྡེ་དང་། མཐུན་པ་རང་ལུགས་བཞགས་པའི་སྡེ་དང་། མཐར་
ཕྱིན་བོན་ཉིད་གཏོང་བཅད་ཀྱི་བོན་དང་བདུན་ཏེ། མངོན་པ་སྡེ་བཞི་བདེན་གཉིས་
དོར་མཉམ། ཚད་མ་སྡེ་བདུན། ཚད་གསུམ་ཟུང་འབྲེལ་གྱི་བོན་རྣམས་གཏན་ལ་
ཕབ་སྟེ། རྒྱལ་སྲས་ལུང་འདྲེན་གསལ་བ་ལ་གཉེར་གཏད་དོ། །
༧ དེའི་ཚེ་དེའི་དུས་ན། ཡོས་ལོ་དབྱར་ཟླ་ར་བ་ཡི། དགུང་ཚེས་བཅོ་ལྔ་ལ་ཡུམ་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དཔོ་ཟ་ཐང་མོ་ལ་སྲས་ཤིག་བལྟམས་སྟེ། དེ་ཡང་གཅེན་པོ་བཞིན་དུ་བཀུར་སྟི་དང་
རིམ་གྲོ་ཆེར་བྱས་ཤིང་མཚན་ཡང་རྒྱུད་འདྲེན་སྒྲོན་མ་རུ་བཏགས་སོ། །རྒྱལ་བུ་དེ་ཡང་
དགུང་ལོ་གསུམ་ནས། ཡབ་ལ་འཕྲུལ་ངག་གི་བོན་ཞུས་ཏེ། ཨ་དཀར་སྔགས་ཀྱི་ཐེག་
པ་ལས་སྤྱི་སྒོས་བྱེ་བྲག་གསུམ་དུ་བསྟན། སྤྱིར་ནི་མདོ་འབུམ་གཟུངས་ཀྱི་སྡེ། སྒོས་སུ་
རྒྱུད་ལུང་མན་ངག་གསུམ། བྱེ་བྲག་བསྙེན་སྒྲུབ་ལས་གསུམ་སྟེ། གསང་བ་སྔགས་
ཀྱི་སྒོ་དགུ་བསྟན། རྒྱུད་གཞུང་མན་ངག་ཆ་ལག་སྐབས། ཁྲི་དང་འབུམ་དུ་སྤྲོས་ཏེ་
བསྟན། ཨ་དཀར་སྔགས་ཀྱི་ཐེག་པ་འདི། རྒྱུད་འདྲེན་སྒྲོན་མ་ཉིད་ལ་གཏད། ཅེས་
གསུངས་ནས། ཐེག་པ་ཨ་དཀར་གྱི་བོན་རྣམས་གཏན་ལ་ཕབས་ཏེ། རྒྱུད་འདྲེན་སྒྲོན་
མ་ལ་གཏད་དོ། །
༧ དེའི་ཚེ་དེའི་དུས་ན། འབྲུག་ལོ་སྟོན་ཟླ་ར་བའི་ཚེས་བཅོ་ལྔ་ལ། ཡུམ་དཔོ་ཟ་
ཐང་མོའི་སྐུ་ལ་སྲས་མོ་ཞིག་བལྟམས་སོ། །དེ་ཡང་དྲལ་པོ་གཉིས་བཞིན་དུ། བཀུར་
སྟི་རིམ་གྲོ་ལུགས་བཞིན་བྱས། མཚན་ཡང་གཤེན་ཟ་ནེ་ཆུང་དུ་བཏགས་སོ། །དེ་
ལྟར་ཡབ་དང་སྲས་རྒྱས་པས། སེམས་ཅན་ཀུན་ཀྱང་སྤྲོ་བ་སྐྱེས། བཀྲ་ཤིས་དང་དགེ་
རྟགས་རབ་ཏུ་འཕེལ་ལོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས། འགྲོ་འདུལ་
འོད་ཟེར་གྱི་སྲས་སྤྲུལ་པའི་ལེའུ་སྟེ་དགུ་པའོ། །། །
༧ དེ་ནས་སྟོན་པ་སུམ་ཅུ་རྩ་གསུམ་གྱི་གནས་སུ་བྱོན་ནས། ཁམས་གསུམ་གྱི་ལྷ་
རིགས་རྣམས་ལ། རྩུབ་འགྱུར་དྲེགས་པའི་ཚལ་ལ་བྱོན་ནས། གསང་སྔགས་མེ་རི་
འབར་བའི་ཐིས་རྒྱུད་ལེའུ་སུམ་ཅུ་རྩ་བདུན་པ་གཏན་ལ་ཕབ་སྟེ། ཀུ་བྱི་མང་ཀེ་ལ་
གཏད་དོ། །དེ་ནས་ཡང་སྟོན་པ་ཤིང་རྟ་ཚལ་གྱི་དབུས་སུ་བྱོན་ནས། མདོ་སྡེ་དམ་པ་
ཏོག་དང་། འབུམ་སྡེ་དམ་པ་རྒྱན་པ་དང་། གཟུངས་སྡེ་དམ་པ་མཆོག་དང༌། མན་
ངག་དམ་པ་ཐོས་དང་། བཀའ་ལུང་གཞུང་བཞི། ཀུན་དབྱིངས་དཀྱིལ་འཁོར་བརྒྱ་
134

མདོ་སྡེ། དྲི་མེད་རྩ་བའི་མདོ།
དང་རྩ་ལྔ་གཏན་ལ་ཕབ་སྟེ་བཤད་དོ། །དེ་ནས་ལྷའི་དབང་པོ་བརྒྱ་བྱིན་གྱི་བུ་མོ་ལྷ་
ལྕམ་མེ་ལོང་རྒྱལ་ཁབ་ཏུ་བཞེས་ཏེ། སྟོན་པ་འཁོར་དང་བཅས་པ་འོལ་མོ་ལུང་རིང་དུ་
ཕེབས་སོ། །
༧ དེའི་ཚེ་དེའི་དུས་ན། སྟག་གཟིག་གི་ཡུལ་ནེ་སེང་དྲ་བའི་གྲོང་ཁྱེར་ཞེས་བྱ་བ་
ན། རྒྱལ་པོ་འོད་ལྡན་དུང་སྐྱོང་ཞེས་བྱ་བ། ཤིན་ཏུ་ཁྲོ་གཏུམ་དང་ང་རྒྱལ་ཆེ་བ་ཞིག་
བྱུང་སྟེ། ལྷ་ལ་དོ་བསྡོ་བ་དང༌། འཇིག་རྟེན་ལྷ་རྒོད་གཙང་མའི་མིང་ནས་འབོད་
ཅིང་ཐབ་གཞོབ་ཏུ་བྱེད་པ་ལ་སོགས་མི་དགེ་བ་སྣ་ཚོགས་པ་སྤྱོད་དོ། །དེའི་སྐྱེ་མཆོད་
ཀྱི་ཞིང་ཁམས་དེ་རུ་ནད་མུག་མཚོན་གསུམ་གྱི་བསྐལ་པ་དར་སྟེ་བཀྲ་མི་ཤིས་པ་སྣ་
ཚོགས་བྱུང་ངོ༌། །རྒྱལ་པོ་ཉིད་ཀྱང་ལྷའི་བཀའ་ཆད་ནི་བབ། སྲུངས་མའི་དབུ་ཡོག་
ནི་སྡིག །བདུད་ཀྱི་ཁྲམ་ལ་ཐེབས། བཙན་གྱི་ཤོད་ལ་ནི་མནན། གཞན་ཡང་སྲིད་
པའི་སྡེ་བརྒྱད་བྱོལ་ཁ་བཏང་ནས། ནད་འདུ་བ་རྣམ་པ་བཞི་ཁ་འཁྲུགས་ཏེ། ནད་
བཞི་བརྒྱ་རྩ་བཞིས་ནི་ཟིན། རྐྱེན་ཉིས་ཁྲི་ཆིག་སྟོང་ནི་ལྡང་། གདོན་སྟོང་ཕྲག་བརྒྱད་
ཅུས་ནི་བཏབ། ཡེ་འདྲོག་སུམ་བརྒྱ་དྲུག་ཅུ་ནི་ཕྱོས་ཏེ། ཤིན་ཏུ་ཉམ་ཐག་པར་འགྱུར་
རོ། །དེའི་ཚེ་ཡུལ་དེའི་མོ་མས་མོ་བཏབ། དཔྱད་མཁན་གྱིས་དཔྱད་བྱས། གཏོ་ཐབས་
སུམ་བརྒྱ་དྲུག་ཅུ་བྱས་ཀྱང་ཕན་པར་མ་གྱུར་རོ། །དེ་ལ་རྒྱལ་པོ་ཉམ་ཐག་པ་དང་
ཡི་མུག་པར་གྱུར་ནས་འཁོར་རྣམས་ལ་སྨྲས་པ། ཉོན་ཅིག་བཙུན་མོ་སྲས་བློན་གཙོ་
འཁོར་རྣམས། བདག་ཉིད་ཚ་གྲང་དམྱལ་བའི་ནད་ཀྱིས་ཟིན། འཇིག་རྟེན་འདི་ན་
བདེན་པ་ཡོད་ཟེར་བས། མོ་གཏོ་སྨན་དཔྱད་བྱས་ན་ཕན་ཟེར་བ། བདེན་པ་ཡོད་
མེད་དངོས་པོ་ཤག་བཏབ་ཡིན། ལོངས་སྤྱོད་ནོར་ཟས་ཆུད་ལ་གསན་པའི་རྒྱུ། སྒྱུ་
ལུས་མ་སྙོམས་ཚིག་ལ་ཉན་མཁན་མེད། ཡོད་ན་མོ་བོན་སྨན་པ་འདི་རྣམས་ལ། མི་
བདེན་ཉེས་པའི་ཁྲིམས་ལ་གཏུག་ལ་ཞོག །ཀྱེ་མ་ཀྱི་ཧུད་ཟ་མ་སྙིང་རེ་ན། ཞེས་ཟེར་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས་མྱ་ངན་གྱི་ངུ་སྒྲ་ཕྱུང་ངོ༌། །དེ་ལ་བློན་པོ་བདེ་བ་འཁོར་ལོས་སྨྲས་པ། ཀྱེ་མ་རྒྱལ་
པོ་ཆེན་པོ་སྙན་གསོན་དང༌། འོ་སྐོལ་རྒྱལ་ས་ཆེན་པོ་འདི་དག་ན། སྔོན་ཆད་གོང་དུ་
རྒྱལ་པོ་མང་དུ་འཁྲུངས། རྒྱལ་ཁྲིམས་བསད་བཅད་ལས་བས་མེད་མོད་ཀྱང་། དྲན་
པའི་ཚད་འཛིན་ཤེས་ལྡན་ཆག་ཤེས་བཤེར། དབང་ཆེ་རང་ལ་ཡོད་ཀྱང་གཞན་དྲི་
ཙམ། འཐད་པར་བྱུང་ནས་རྒྱལ་བློན་ཞལ་འཆམ་བྱ། མ་འཐད་མི་ལེགས་རྒྱལ་པོའི་
བཀའ་ཡིས་བཅད། བློན་འབངས་འཁོར་གྱིས་དེ་ལ་བརྒལ་དུ་མེད། མས་ཤག་ཡར་ལ་
མི་འདེབས་ཁྲིམས་ལ་འགལ། གཞན་ཁྲིམས་བསྡམ་ན་རང་ཁྲིམས་ཐབས་ཀྱིས་བཅོས།
ཐུགས་དམ་མི་བདེར་བཞུགས་ཀྱང་སྙན་གྱིས་གསོན། སྔོན་ཆད་རྒྱལ་པོ་རྣམས་ཀྱིས་
འདི་མ་སྤྱད། དགེ་སྡིག་རྒྱུ་འབྲས་མིན་པས་བཀའ་མ་གནང༌། བོན་ལ་མོས་ཤིང་
གཤེན་ལ་བཀུར་སྟི་ཆེ། དགེ་ལ་དད་ཅིང་སྡིག་ལ་ཤིན་ཏུ་འཛེམ། རྒྱལ་ཁམས་མངའ་
རིས་གཡུང་དྲུང་བོན་ལ་བཙུད། རྒྱལ་པོ་རྣམས་ཀྱང་ཐམས་ཅད་བོན་ལ་བརྩོན། རྒྱལ་
སློད་ལོངས་སྤྱོད་ཡོ་བྱད་དགེ་ལ་གཏོང་། སངས་རྒྱས་བསྟན་པའི་བཀའ་ལ་ངེས་པར་
འཛིན། དགེ་འདུན་ཞིང་དག་འཚོགས་པའི་རྒྱ་མཚོ་བརྟེན། གནམ་གྱི་ལྷ་རྒོད་གཙང་
མ་ཕུད་ཀྱིས་མཆོད། ས་བདག་ཀླུ་གཉན་དཀར་མངར་སྨན་གྱིས་གསོས། བཀའ་
སྐྱོང་བརྟེན་འཛུག་སྲུང་མ་རྒྱུན་དུ་བརྟེན། དེའི་སྟོབས་ཀྱིས་རྒྱལ་ཁམས་མངའ་རིས་
དར། ནད་ཡམས་འཁྲུགས་པ་མུ་གེའི་སྒྲ་མ་མཆིས། རྒྱལ་པོ་རྣམས་ཀྱང་སྐུ་ཚེ་མཐའ་
རུ་ཕྱིན། འཇིག་རྟེན་དགའ་བདེ་བཀྲ་ཤིས་བདེ་ལེགས་བྱུང་། འོ་སྐོལ་བྱ་བ་དེ་ལས་
བཟློག་ནས་སུ། བོན་ལ་གཤེ་བསྐུར་གཤེན་ལ་འགྲན་སེམས་དང༌། ལྷ་ལ་ཕྲག་དོག་
བསགགསས་ལ་རུ་ང་ཞིང་། མི་མཐུན་ལོག་པའི་སྤྱོད་པ་བྱས་པས་ལན•
 ། རྒྱལ་པོ་རང་རྒྱལ་
ཆེ་ན་བྱ་བ་ལད། བློན་པོ་གྱ་གྱུ་མང་ན་ཆབ་སྲིད་འཆོར། བཙུན་མོ་འགྲོ་འདུག་མང་
ན་རྒྱལ་རྒྱུད་བསླད། རྒྱལ་བུ་གཅེས་སྤྲས་དྲག་ན་བདུད་དུ་བརྫུ། འཁོར་འབངས་བྱ་
136

མདོ་སྡེ། དྲི་མེད་རྩ་བའི་མདོ།
ལག་མང་ན་རང་སྲོག་འཆད། རྒྱལ་པོ་མཁས་ཀྱང་བློན་པོའི་ཆག་ལ་བཤེར། བློན་པོ་
མཁས་ཀྱང་རྒྱལ་པོའི་བཀའ་ལ་ཉན། བཙུན་མོ་འཛངས་ཡང་རྒྱལ་བློན་མཆིད་ལ་དྲི།
རྒྱལ་བུ་གཅེས་ཡང་བྱིས་སྦ་ཆུང་ནས་བཅོས། འཁོར་འབངས་སྐྱིད་ཀྱང་རང་ཚོད་རན་
པར་བཟུང་། དེ་རྣམས་རང་ཚོད་ཟིན་ན་ཉེས་པ་མེད། ཉེས་པ་འདི་རྣམས་རྒྱལ་པོ་
རང་གིས་ལན། མོ་བོན་སྨན་ལ་ཁྲིམས་གཅོད་ག་ལ་ཞིག །རྒྱལ་པོ་རང་ཉིད་སྡུག་ཚིག་
ཟ་ལས་ཆེ། སྔོན་ཡང་བྱ་བ་འདི་འདྲ་བྱས་པས་ལན། ལེ་ལན་རྣམ་སྨིན་བཀའ་ཆད་
དུས་འདིར་བྱུང་། རྒྱལ་པོ་རང་ཡང་སྡུག་བསྔལ་ནད་ཀྱིས་གདུང༌། བདག་ཅག་རྒྱལ་
འཁོར་མྱ་ངན་ཐང་ཤ་ཆད། འདི་ལྟར་བསྡད་ཀྱང་ཕན་ཐབས་ད་མ་མཆིས། གཤེན་
པོ་དོན་ལྡན་ཡེ་ཤེས་འབྱུང་གནས་ལ། འདིའི་རྒྱུ་འབྲས་གང་ཡིན་ཞུ་རུ་འགྲོ། ཞེས་
ཟེར་ནས། ཡུལ་དེའི་ཕ་རོལ་ལྗང་ལོ་གྲིབ་གདན་ཚལ་ཞེས་བྱ་བར། གཤེན་པོ་དོན་
ལྡན་གྱི་སྤྱན་སྔར་མཆིས་ནས་ཞུས་པས། གཤེན་དེའི་ཞལ་ནས། བློན་པོ་བདེ་བ་འཁོར་
ལོ་དེ་ཡང་སྔོན་གྱི་ལས་དབང་གཙོ་ཆེ་སྟེ། འཕྲལ་གྱི་རྐྱེན་ལས་བྱུང་བ་ཡིན་ནོ། །དེ་
ཡང་ཁྱེད་ཀྱི་རྒྱལ་པོ་དེ་ནི་བྱ་བྱེད་ཀྱི་སྤྱོད་པ་ངན་པར་འདུག་པས། དེའི་ལེ་ལན་གྱིས་
རྒྱལ་པོ་བསྙུང་གིས་ཟིན་པ་དང༌། མི་མཐུན་པའི་ལྟས་རྣམས་བྱུང་བ་ཡིན་ནོ། ། དེ་
ཡང་དེ་ལ་སངས་རྒྱས་སྟོན་པ་སྤྱན་དྲངས་ནས་མཆོད་གནས་སུ་བཏེག་ན་ཕན་ནོ། །
ཞེས་གསུངས་ནས། བློན་པོ་ཡང་དགའ་སྟེ་སླར་ལོག་ནས་རྒྱལ་བློན་གྲོས་སུ་བཅད་
ནས། རྒྱལ་བུ་ཁྲི་མ་བརྟེན་སྐྱོང་འཁོར་འབངས་ལྔ་བརྒྱ་དང་ཆས་ནས་སྟོན་པ་སྤྱན་
དྲངས་སུ་གཤེགས་སོ། ། །
དེ་ནས་སྟོན་པ་ནི་གསས་མཁར་ཁྲི་སྨོན་རྒྱལ་བཞད་དུ་བཞུགས་པའི་དྲུང་དུ་འཁོད་
དེ། ཞེ་ས་ལུགས་བཞིན་དུ་ཕུལ་ནས་གསོལ་པ། རྣམ་པ་ཐམས་ཅད་མཁྱེན་པའི་སྟོན་
པ་ལགས། བདག་གི་ཡབ་གཅིག་འདུ་བའི་ནད་ཀྱིས་གདུང༌། མོ་གཏོ་དཔྱད་རྣམས་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བྱས་ཀྱང་ཕྱིར་ལ་ཐུ་། རྒྱལ་ཁམས་མངའ་རིས་སྡུག་བསྔལ་ཤིན་ཏུ་ཆེ། ནད་མུག་
མཚོན་གྱི་བསྐལ་པས་བརླག་ལ་ཁད། གཤེན་གྱི་དྲང་སྲོང་གཅིག་ལ་ལུང་ཞུས་པས།
རྒྱལ་པོའི་དྲུང་དུ་འཁོད་ན་མ་གཏོགས་པ། གཞན་གྱི་འདི་ལ་ཕན་པའི་ཐབས་མེད་
གསུངས། གཤེན་རབ་ཆེན་པོ་འགྲོ་བའི་དོན་མཛད་ལགས། འགྲོ་བའི་དོན་ལ་གཤེན་
རབ་སྐུ་མི་འཕང་། བདག་གི་ཡུལ་མཆོག་གནས་དེར་གཤེགས་པར་ཞུ། ཞེས་གསོལ་
ཏོ། །དེ་ལ་སྟོན་པས་བཀའ་སྩལ་པ། འོ་རྒྱལ་བུ་དམ་པ་བདག་ནི་འགྲོ་བ་སེམས་ཅན་
གྱི་དོན་ལ་ཐང་ཆད་དང་ངལ་དུབ་མེད་པར། ཚད་མེད་པ་བཞི་དང་ལྡན་པ་ཡིན་
པས། ཁྱོད་ཀྱི་བསམ་པ་འགྲུབ་པར་བྱའོ་གསུངས་ནས། གཡུང་དྲུང་སེམས་དཔའ་ལྔ་
སྟོང་ལྔ་བརྒྱ་དང་ཆས་ནས་རྒྱལ་པོའི་ཡུལ་དུ་ཕེབས་སོ། །དེ་ནས་ཡུལ་དེའི་མི་རྣམས་
ཀྱིས་མདུན་བསུས་ནས་རྒྱལ་ས་ཡང་ཐོག་ཏུ་སྤྱན་དྲངས་བདའ་དགུའི་མཆོད་པ་སྣ་
ཚོགས་ཕུལ་ལོ། །དེའི་ཚེ་རྒྱལ་པོ་ནད་པ་ཡང་བཏེག་སྟེ་སྟོན་པའི་ཞལ་ལྟ་རུ་བཅུག་གོ །
དེ་ནས་རྒྱལ་པོ་ནད་པས་གསོལ་པ། སྟོན་པ་འགྲོ་བའི་དོན་མཛད་ལྷ་མིའི་གཙོ།
འཕགས་པའི་སངས་རྒྱས་གནས་འདིར་བྱོན་པ་ལེགས། ཉིད་ཀྱི་ཞལ་མཐོང་བརྒྱ་ལ་
རེ་གྷ་ཙམ། མི་དགེ་ལས་སྤྱོད་སྡིག་པ་ཅི་བགྱིས་པ། རྒྱལ་བ་ཉིད་ཀྱི་སྐུ་ལ་མཐོལ་ལོ་
བཤགས། བདག་སོགས་མ་རིག་ཐུགས་རྗེས་བསྐྱབ་ཏུ་གསོལ། དེ་ལས་སྨྲ་མ་ནུས་སོ། །
དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་འོད་ལྡན་དུང་སྐྱོང་ཉོན། སྔར་བྱས་
ལས་ལ་འགྱོད་བསྐྱེད་སྡིག་སྤང་ནས། སྟོན་པའི་བཀའ་ཉན་དང་དུ་ལེན་པ་ན། ཁྱོད་
ཀྱི་ལུས་སྲོག་བདག་གིས་སྐྱབ་པར་བྱ། ཞེས་གསུངས་ནས་ཁྲོ་བོ་རྣམ་པར་འཇོམས་
པའི་དཀྱིལ་འཁོར་ཞལ་ཕྱེས་ནས། གཡུང་དྲུང་སེམས་དཔའ་རྣམས་ཀྱིས་ཞག་བདུན་
གྱི་བར་དུ་རྒྱལ་པོ་ལ་བྱབ་ཁྲུས་ཀྱི་ཆོ་ག་བྱས་པས། རྒྱལ་པོ་ཡང་ནད་ལས་གྲོལ་ལོ། །
རྒྱལ་ཁམས་ཡང་ནད་མུག་མཚོན་གསུམ་ལས་ཐར་ནས་དལ་འབྱོར་ཕུན་སུམ་ཚོགས་
138

མདོ་སྡེ། དྲི་མེད་རྩ་བའི་མདོ།
པར་གྱུར་ཏོ། །
དེའི་ཚེ་རྒྱལ་པོས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་
ལབ།ལགས། བདག་ཅག་སྔོན་ནས་མ་རིག་མནར་བ་ཡིས། མ་རིག་ཉོན་མོངས་དུག་ལྔའི་
ནད་ཀྱིས་གདུང་། རྣམ་མཁྱེན་སྟོན་པའི་ཐུགས་རྗེ་མ་ལགས་ན། སྐྱེ་བ་འདི་ནས་ངན་
སོང་སྡུག་བསྔལ་མྱོང༌། སྔོན་ལས་འཕྲལ་རྐྱེན་རྒྱུ་འབྲས་ཅི་ལྟར་ལགས། ཞེས་གསོལ་
ཏོ། ། དེ་ལ་སྟོན་པས་བཀའ་སྩལ་པ། རྒྱལ་པོ་དེ་ནི་འདི་ལྟར་རོ། །སྔོན་འདས་པ་
མང་པོའི་གོང་དུ་སྣང་བྱེད་སྒྲོན་མའི་གླིང་བྱ་བ་ན། སྟོན་པ་མི་ཆགས་རྡུལ་ཤུགས་བྱ་
བས་འཚོ་སྐྱོང་ངོ༌། །དེའི་ཡུལ་བདེ་གླིང་པདྨ་མཁར་བྱ་བ་ན། ཡབ་རྒྱལ་པོ་འོད་སྲུང་
དང་། ཡུམ་བྲམ་ཟེ་མོ་གཟི་ལྡན་མ་གཉིས་ལ། སྲས་རྒྱལ་བུ་སྣང་ལྡན་དང་གཟི་ལྡན་
བྱ་བ་གཉིས་མངའོ། །གཅེན་པོ་སྣང་ལྡན་ནི་ལྷ་མོ་ནེ་ཏིང་གསལ་མ་ཁབ་ཏུ་བཞེས་
ནས་རྒྱལ་ས་འཛིན་ནོ། །གཅུང་པོ་ནི་ཤིན་ཏུ་གཏུམ་ཤིང་སྡིག་ལ་དད་པ་ཞིག་བྱུང་
ངོ༌། ། དེ་ནས་གཅེན་པོས་ནི་གཤེན་གྱི་དྲང་སྲོང་དྲུག་བླ་ཡི་མཆོད་གནས་སུ་བཏེག་
ནས། གཅེན་པོ་ཡབ་ཡུམ་དང་བཅས་པ་ནི། སངས་རྒྱས་ཀྱི་བསྟན་པ་ལ་འཇུག་ཅིང་
གཡུང་དྲུང་གི་བོན་ལ་སྤྱོད་དོ། །དེ་ལ་རྒྱལ་བུ་གཟི་ལྡན་ནི་གཅེན་པོ་ལ་སྣང་བ་ལོག་
ནས། བསམ་སྦྱོར་ངན་པ་འཆང་ངོ་། །དེ་ལ་གཅེན་པོས་སྨྲས་པ། ཉོན་ཅིག་རྒྱལ་བུ་
གཟི་ལྡན་སྙན་གསོན་དང་། འོ་སྐོལ་སྤུན་ཟླ་མཉམ་དུ་སྐྱེས་པ་ལ། རྒྱལ་པོ་ཡབ་ཡུམ་
གཉིས་ཀྱི་ཁྱད་བྱས་མིན། སྔོན་ནས་རྒྱལ་ས་བཟུང་བའི་གཤོ་སྲོལ་ཡིན། མི་འཐད་
ཁྱོད་རང་བཟུང་ཡང་འགལ་བ་མེད། བདག་ནི་ཕྱི་རོལ་གཅིག་ཏུ་དགེ་བ་སྤྱད། ཕྱི་
མའི་དོན་ཞིག་གྲབས་སུ་ཚུད་པ་ན། ད་ལྟ་གང་ལྟར་བྱས་ཀྱང་གང་བསྐོར་བདེ། ཕྱི་
མའི་དོན་ཞིག་གྲབས་སུ་མ་ཚུད་ན། ད་ལྟ་མངའ་ཐང་ཆེ་ཡང་རང་སླུ་ཡིན། རྒྱལ་
བུ་ལོག་པར་མ་ཕྱོགས་བོན་ལ་སྤྱོད། གཤེན་གྱི་དྲང་སྲོང་འདི་རྣམས་བཀའ་ལ་ཉོན།
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྒྱལ་པོ་ཡབ་ཡུམ་སྐུ་དྲིན་མཉམ་དུ་བསབ། ཅེས་སྨྲས་པ། ཁོས་ལན་དུ། འོ་སྐོལ་སྤུན་
ཟླ་མཉམ་དུ་སྐྱེས་པ་ལ། ཕ་མས་ཁྱད་བྱས་ཁྱོད་ལ་འགྲན་བཙལ་མེད། རྒྱལ་ཁམས་
མངའ་རིས་གཅིག་ཏུ་འདུག་པ་ལ། བྱ་བ་མི་མཐུན་སྤྱོད་པ་སོ་སོར་གོལ། བདག་གི་
ཁྲིམས་ཀྱིས་རྒྱལ་ས་གནོན་དགོས་བསམ། བསགས་པའི་ནོར་གྱི་བང་མཛོད་བཀང་
དགོས་བསམ། སྐྱེས་པའི་ཕོ་ཁྱད་གཞན་དང་འགྲན་དགོས་བསམ། ཁྱོད་ཀྱི་དོན་མེད་
དགེ་བ་སྤྱད་བོན་ཟེར། ཟས་ནོར་ལོངས་སྤྱོད་མུན་ཁྲོད་ནང་དུ་བླུག །མཐོང་རྒྱུ་མེད་
པར་རྒྱལ་སློད་ཆུད་ལ་གསན། ད་ལྟ་དུས་འདིར་ལོངས་སྤྱོད་ཅི་ཡོད་པ། ཕྱི་མའི་
དུས་ཀྱང་དེ་བཞིན་སྤྱོད་པར་འདོད། ལར་ཡང་སྒྱུ་ལུས་འཇིག་ཙམ་མ་གཏོགས་པ།
སེམས་ཀྱི་ལུས་མི་ལེན་ནས་འདུག་ཐབས་མེད། སྔོན་ཡང་རྟག་པ་དེ་ཡང་དེ་བཞིན་
ཏེ། གལ་ཏེ་དགེ་བ་སྤྱོད་པས་སངས་རྒྱས་ན། སྐྱེས་ལུས་མི་ལེན་སྐད་ཅིག་ཡལ་བར་
འདོད། དེ་ལ་བདེན་པ་ཡོད་ན་ད་ཙམ་དུ། གཅིག་ཀྱང་མ་ལུས་འཁོར་བ་སྟོང་པར་
འདོད། བདག་ནི་གཞན་གྱིས་བསྒྱུར་དུ་ག་ལ་བཏུབ། གཅེན་པོ་ཅུང་ཙམ་གླེན་པས་
གཞན་དབང་བསྒྱུར། འོན་ཀྱང་སྤུན་ཟླ་རེད་པས་ཁྲེལ་གྱིས་འཇིགས། མི་དབང་གྲལ་
དུ་བསྒྲིག་པ་མི་འཐད་པས། རྒྱལ་ཁམས་འཆོལ་བུར་སོང་ཡང་ཁྱོད་རང་ཤེས། བདག་
ནི་གཞན་དག་རྒྱལ་ཁམས་གཅིག་ཏུ་འགྲོ། ཞེས་ཟེར་ནས་བོན་ལ་ལྟ་བ་ལོག་ཅིང་།
གཤེན་ལ་སྐུར་པ་བཏབ་སྟེ། ཕྱི་རོལ་མུ་སྟེགས་རྒྱང་འཕེན་ཁྲི་གླིང་བྱ་བ་རུ་སོང་ནས་
ལོག་པའི་ལས་སྤྱོད་བྱེད་དོ། །རྒྱལ་བུ་སྣང་ལྡན་ནི་དགེ་བའི་རྩ་བ་མཐར་ཕྱིན་པར་
གྲུབ་བོ། །རྒྱལ་པོ་ལགས་དེ་ཡང་སྔོན་གྱི་ལས་དབང་གཙོ་ཆེ་བས། སྔོན་གྱི་རྒྱལ་བུ་
སྣང་ལྡན་ནི། ད་ལྟ་སྟོན་པ་བདག་ཉིད་དོ། །སྔོན་གྱི་གཟི་ལྡན་ནི་ད་ལྟ་རྒྱལ་པོ་ཁྱེད་
ཉིད་དོ། །དེ་ཡང་བདག་གི་སྙིང་རྗེའི་ཡུལ་དུ་བསྐྱེད་ནས། གཤེན་གྱི་དྲང་སྲོང་དྲུག་
དང་སྨོན་ལམ་ཕྱོགས་གཅིག་ཏུ་བཏབ། ད་ལྟ་བདག་གི་གདུལ་བྱར་གྱུར་པ་ཡིན་ནོ། །
140

མདོ་སྡེ། དྲི་མེད་རྩ་བའི་མདོ།
སྔོན་གྱི་དྲང་སྲོང་དྲུག་ནི། ད་ལྟའི་གཡུང་དྲུང་སེམས་དཔའ་དྲུག་གོ །སྔོན་གཅེན་གྱི་
བཙུན་མོ་ནི་ད་ལྟའི་བཙུན་མོ་འདི་ཉིད་དོ། །སྔོན་གྱི་བློན་པོ་སྣང་བྱེད་ནི་དགེ་བའི་
སྡོང་གདབ་ཆེ་བའི་ད་ལྟ་རྒྱལ་བུ་ཉིད་དོ། །སྔོན་གྱི་རིག་བྱེད་ནི་ད་ལྟ་གཤེན་པོ་ཡེ་ཤེས་
འབྱུང་གནས་ཉིད་དོ། །སྔོན་གྱི་ཉེ་དབང་ནི་ད་ལྟའི་བདེ་བ་འཁོར་ལོ་ཉིད་དོ། །སྔོན་
གྱི་བྱི་ཏ་ཧ་ནི་ད་ལྟའི་དེད་དཔོན་ཉིད་དོ། །རྒྱལ་པོ་ལགས་སྔོན་གྱི་རྒྱུ་འབྲས་དེ་ལྟར་
རོ། །ཞེས་གསུངས་དེ་ལ་རྒྱལ་པོ་ལ་སོགས་འཁོར་རྣམས་ཀྱང་། ཡིད་ཆེས་པའི་དད་པ་
དང་ལྡན་པར་གྱུར་ནས། རྒྱལ་ཁམས་དགེ་བ་ལ་བཀོལ་ནས། གཡུང་དྲུང་གི་བོན་ལ་
སྤྱོད་དོ། །སྟོན་པ་སྐུ་འཁོར་དང་བཅས་པ་རྣམས་ནི། རྒྱལ་པོ་འོད་ལྡན་དུང་སྐྱོང་གི་
འགྲོ་དོན་མཐར་ཕྱིན་ནས། སླར་འོལ་མོ་ལུང་རིང་གི་དམུ་རིགས་འཕྲུལ་གྱི་རྒྱལ་ས་རུ་
གཤེགས་སོ། ། །
༧ དེའི་ཚེ་དེའི་དུས་ན། གནས་མཆོག་འོལ་མོ་ལུང་རིང་གི་བྱང་ཕྱོགས་མུ་ཁྱུད་རྒྱ་
མཚོའི་ནང་རོལ། ཡུལ་འདའ་བ་རུ་སྟེང་གྲོང་ཁྱེར་ཆེན་པོ་བིང་ཐང་གི་དབུས། སྐུ་
མཁར་མེ་རུ་རྩེ་བརྒྱད་ཀྱི་ནང་ན། རྨང་རིགས་གདོལ་པའི་རྒྱལ་པོ་སྒྲ་གཅན་འོད་སྲུང་
བྱ་བ་ལ། བུ་སྒྲ་གཅན་འཁོར་ལོ་བྱ་བ་ཞིག་ཡོད་པ། ཆུང་ནས་ཡབ་མྱེས་དང་མི་འདྲ་
བར་སྟོབས་ཆེ་ལ་རྩལ་དྲག་པ། གསོད་དང་གཅོད་ལ་དགའ་བ། སྡིག་པའི་ལས་ལ་
དད་པ་ཞིག་བྱུང་སྟེ། དེ་ལ་བྲམ་ཟེའི་རྒྱལ་པོ་དབང་དོན་མཆོག་བྱ་བའི་བུ་མོ་བྷི་དྷ་
ཧ་ལོ་བྱ་བ་ཁབ་ཏུ་བཞེས་སོ། །དེ་ལ་བུ་ཁྱེའུ་ལྕམ་དྲལ་གསུམ་དང་ལོངས་སྤྱོད་ཕུན་
སུམ་ཚོགས་པ་རུ་ཡོད་ཀྱང་སྡིག་པ་ཅི་ཚུགས་སུ་སྤྱོད། དེའི་ཚེ་རེ་ཞིག་ཙམ་ན། ཡུལ་
དེའི་ཕྱི་རོལ་ནས་མུ་སྟེགས་གི་སྟོན་པ། ཕྱི་ཚུལ་དང་ནང་ཁྲིམས་མི་མཐུན་པ། ཟས་
ཤ་ཁྲག་ལ་དད་པ། སྐོམ་ཡུ་ཏི་ལ་དགའ་བ། ལས་སྲོག་གཅོད་ལ་བྱེད་པ། རྩལ་དང་
རྫུ་འཕྲུལ་ཆེ་བ། བོན་དང་གཤེན་ལ་གཤེ་བ། སངས་རྒྱས་ཀྱི་བསྟན་པ་སྨད་པ། ལུང་
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འགལ་ལོག་པར་སྟོན་པ་བདུན་བྱུང་ནས། རྒྱལ་བུ་ལོག་པར་ཕྱོགས་པ་དེའི་སྣང་བ་
བསྒྱུར་ནས་མུ་སྟེགས་རྟག་པའི་ལྟ་བ་བསྟན་ཏེ། མུ་སྟེགས་ཀྱི་མཐུ་དང་རྫུ་འཕྲུལ་
རྣམས་བསྒྲུབས་སོ། །སྔོན་གྱི་བདེ་བར་གཤེགས་པའི་སྐུ་གདུང་རྣམས་བཤིག་པ་དང་།
ཕྱི་རོལ་གྱི་ལས་སྤྱོད་རྣམས་བྱེད་དུ་བརྩམ་པ་ལ། ཡབ་ཡུམ་དང་བློན་འཁོར་རྣམས་
ཀྱིས་ཅི་ལྟར་གྲོས་སུ་བླུག་ཀྱང་མ་གསན་ཏེ། ལོག་པའི་གསས་ཁང་ཞིག་བརྩིགས་པར་
ཤོམ་ནས། མཐའ་མིའི་བཟོ་བོ་མང་པོ་ཁྲིད་ནས་རྨང་བཏིང་པས། དུས་རེས་ཞིག་ཙམ་
ན། འཇིག་རྟེན་གྱི་ཁམས་རྣམས་འུར་བ་དང༌། ཐུག་པ་དང༌། ཆེམ་པ་དང་། མེར་བ་
དང༌། ལྡེག་པ་དང་། གསལ་བའི་འོད་དང༌། སྙན་པའི་སྒྲ་གྲགས་པ་ལ་སོགས་བྱུང་
ངོ༌། །དེ་ལ་རྒྱལ་པོ་ལ་སོགས་དགེ་བ་ལ་མོས་པ་རྣམས་ནི་ཤིན་ཏུ་ཡང་དགའོ། །རྒྱལ་
བུ་ལ་སོགས་ལོག་པར་ཕྱོགས་པ་རྣམས་ནི་ཤིན་ཏུ་ཡང་བྱེད་དོ། །དེ་ལ་མུ་སྟེགས་ཀྱི་
སྟོན་པ་རྣམས་ནི་རབ་ཏུ་ཡང་བྲེད་ནས། རྒྱལ་བུ་ལ་ཐབས་ཀྱི་བྱས་ནས་རང་ཡུལ་དུ་
ཆས་སོ། ། དེ་ལ་རྒྱལ་བུས་བཤོལ་ཐབས་མང་པོ་བྱས་ཏེ་སྨྲས་པ། སློབ་དཔོན་དམ་པ་
ཐུགས་དམ་མ་དབེན་ནམ། གལ་ཏེ་ཅིས་ཀྱང་མི་བཞུགས་འབྱོན་པ་ན། ང་ལ་གསང་
བའི་མན་ངག་མི་གནང་ངམ། ཞེས་སྨྲས་པས། འདི་སྐད་ཟེར་རོ། །རྒྱལ་བུ་དམ་པ་
འཕགས་པ་ནག་པོ་གསོན། འདི་རུ་ཐུགས་དམ་མི་དབེན་མ་ལགས་ཏེ། བདག་ཅག་
བསྟན་པའི་བདག་པོ་ཡིན་པས་ན། ཁྱེད་ཀྱི་ཞིང་འདིར་རྟག་པར་ག་ལ་འོང༌། བདག་
ཅག་རྣམས་ནི་ཅིས་ཀྱང་འགྲོ་བ་ཡིན། ཁྱོད་ལ་གསང་བའི་མན་ངག་ལོས་སུ་སྦྱིན།
སྙིང་དང་འདྲ་བའི་སློབ་བུ་དམ་པ་ཡིན། ཞིང་ཁམས་འདི་རུ་བསྟན་པའི་རྒྱལ་ཐེབས་
མཛོད། ཅེས་ཟེར་ནས། བདུད་ཀྱི་དུག་ནག་མྱོས་ཐུན་བྱ་བ་མང་པོ་བྱིན་ནས། འདི་
ནི་བདུད་རྩི་ཨ་བ་འདུ་ཏི་བྱ་བ་ཡིན་པས། དུས་བཟང་དག་ཏུ་སེམས་ཅན་ལ་བྱིན་
པས། ཁ་ཟས་ཀྱང་མི་དགོས་པར་བདེ་མོར་ཉལ་ནས་ཞག་བདུན་ནས་ཞིང་ཁམས་
142

མདོ་སྡེ། དྲི་མེད་རྩ་བའི་མདོ།
དབང་ལྡན་འོད་ཟེར་གྱི་གླིང་དུ་སྐྱེའོ། །རྒྱལ་བུ་ཉིད་ནི་སེམས་ཅན་བདེ་ལ་མ་འཁོད་
ཀྱི་བར་དུ། དམ་ཚིག་ཡིན་པས་མ་རེག་ཅིག །དེ་ནས་ཐུན་ཅིག་རེག་ལ་ལ་བུར་ཤོག་
ཅིག་དང་། ཞིང་ཁམས་དེ་ན་དབང་ཆེན་འཐོབ་བོ། །མངའ་དབང་བཙན་ནོ་ཟེར་
ནས་ཐུན་ཚོད་དུ་བཅད་ནས་བཞག་གོ ། ཁོ་རང་བདུན་ནི་བར་སྣང་ལ་འོད་ནག་
པོ་ཞིག་ཏུ་བརྫུས་ཏེ་བྱང་ཤར་དུ་ཐལ་ལོ། །དེར་རྒྱལ་བུས་ཀྱང་བདུད་རྩི་འདི་སྦྱར་
ལུགས་ནི་མི་ཤེས། ཤིན་ཏུ་དམར་བ་ཡིན་པས་ཞིང་ཁམས་ཐམས་ཅད་ལ་བཀྱེ་བསམ་
ནས། ཐུན་ཚད་བྱས་པ་བས་ཀྱང་བཅུ་ཆ་ཙམ་རེ་ཁོ་རང་ཕྱོགས་སུ་ཉེ་བ་རྣམས་ལ་
བྱིན་ནོ། །ཡབ་རྒྱལ་པོ་དང་བཙུན་མོ་དང༌། སྲས་བློན་རྣམས་ནི་ཁོའི་ཕྱོགས་སུ་ཡང་
མ་འགྲིམ་པར་ལོགས་སུ་དགེ་བ་སྤྱོད་དོ། །དེ་ནས་ཁོ་རང་ཡང་དད་པ་བྱས་ནས་བཅུ་
ཆ་ཙམ་ཞིག་རེག་སྟེ་ང་རྒྱལ་ནས་ཡོད་པ་ལ། དུས་རེས་ཤིག་ཙམ་ན་བདུད་ཀྱི་མྱོས་
དུག་ལང་སྟེ་ཤིན་ཏུ་མྱོས་པར་གྱུར་ཏོ། །རྒྱལ་བུ་ཁོ་རང་ཡང་བློ་ཕྱིན་ཅི་ལོག་ཏུ་བལྟས་
ཤིང་། མི་དགེ་སྣ་ཚོགས་སྤྱོད་པས་ཕྱི་མའི་རྣམ་སྨིན། ཚེ་འདི་ཉིད་ལ་སྨིན་ཏེ། རོ་སྟོད་
ཚ་བའི་ནད་ཀྱི་མེ་འབར། རོ་སྨད་གྲང་བའི་ནད་ཀྱིས་ཆུར་འཁྱག །སྐེད་པ་འདུ་བའི་
ནད་ཀྱིས་མཚོན་བསྣོལ། ལང་ན་བལ་འདབ་གསེར་རྡོས་མནན་པ་ཙམ་མོ། །ཉལ་
ན་སྲིན་བུ་བྱེ་ཚན་དུ་འདྲེ་བ་ཙམ་མོ། །ཐར་དུ་མི་རེ་བ་དོང་ནང་གི་ཤ་བཙོན་དང་
འདྲའོ། ། ཟ་འཐུང་གི་དང་ཁ་འགགས་པ་ནི་ཡི་དྭགས་ཁ་འབར་མ་དང་འདྲའོ། །ལུས་
ཀྱི་སྡུག་བསྔལ་ནི་ཉ་སྐམ་ལ་བསྐྱུར་བ་དང་འདྲའོ། །ངག་གི་སྡུག་བསྔལ་ནི་རྔ་མོང་གི་
ཇེའུ་སྟོར་བ་དང་འདྲའོ། །ཡིད་ཀྱི་སྡུག་བསྔལ་ནི་སྲིན་མོའི་བུ་སྟོར་བ་དང་འདྲའོ། ། དེ་
ལ་རྒྱལ་བློན་རྣམས་ཀྱང་རྒྱལ་བུ་ལོག་པར་ཕྱོགས་པ་ལ་སྙིང་ན་ཡང་། ནད་ཀྱི་སྡུག་
བསྔལ་གྱིས་གདུང་བ་ལ་སྙིང་རྗེའི་སེམས་སྐྱེས་ནས། དྲུང་དུ་སོང་སྟེ་ཡབ་ཀྱིས་སྨྲས་
པ། ལས་ངན་སེམས་ཅན་ཉོན་མོངས་འཁྲུལ་པའི་དབང་། མི་ལུས་ཐོབ་ཀྱང་རང་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཕུང་དོན་མེད་ལས། རྒྱལ་པོར་སྐྱེས་ཀྱང་ཅི་འདྲ་ཨེ་རེ་སྙིང་། ལར་ཡང་མི་རྗེ་དབང་
པོ་ཆེ་ལས་སུ། བློན་པོས་བཤེར་ཅིང་གཅོད་དུ་ཡོད་པ་ལ། རྒྱལ་བུ་རང་བློ་རྟུལ་ཞུགས་
ཆེ་བས་ལན། གཡུང་དྲུང་བོན་ནི་མཁའ་ལ་ཉི་ཤར་ལ། དེ་ལ་སྨད་ཅིང་མུན་ཁང་
འགྲིམ་པས་ལན། སངས་རྒྱས་སྟོན་པ་འགྲོ་བའི་དེད་དཔོན་ལ། བཀའ་ལ་སྨོད་ཅིང་
གཤེ་སྐུར་བཏབ་པས་ལན། གཡུང་དྲུང་བོན་སྤྱོད་ཡིད་བཞིན་ནོར་བུ་ལ། དེ་དག་
སྤང་ནས་ལོག་སྤྱོད་བྱས་པས་ལན། ཁྱོད་ཀྱི་སློབ་དཔོན་དམ་པ་གང་དུ་ཐལ། བདུད་
རྩི་ཨ་བའི་བཅུད་དེ་ཅི་འདྲ་རེད། རྩལ་དང་རྫུ་འཕྲུལ་ཡོད་ན་ད་དགོས་རན། ཞིང་
ཁམས་ཀུན་ཀྱང་བདེ་མོར་ཡོད་ལགས་སམ། ལན་པ་ཐམས་ཅད་རྒྱལ་བུ་ཉིད་ཀྱི་ལན།
དེ་ཡང་སྔོན་གྱི་ལན་ཆགས་དོས་དྲག་ཀྱི། ཕ་མ་བུ་གཉེན་དག་ཏུ་གྱུར་པ་ཡི། ལུས་
ཉམས་མཐོང་ཙ་སྙིང་རྗེས་མཆི་མ་འཆོར། འདི་ལ་ཅི་འདྲའི་ཐབས་ཤིག་ཡོད་དམ་ཅི།
གཏོ་དང་དཔྱད་ཀྱི་ཕན་པར་ཨེ་ནུས་སམ། རྒྱལ་བུ་རང་གི་ཉམས་ལ་ཇི་ལྟར་ཡོད།
ཅེས་སྨྲས་པ། དེ་ལ་རྒྱལ་བུ་ཡང་ཉམ་ཐག་པས་གཏམ་ཡང་འབྱིན་མི་ནུས་ཏེ། ཆེད་
དུ་བརྗོད་ནས་སྨྲས་པ། ཀྱེ་མ་གསོན་དང་རྒྱལ་བློན་བཙུན་མོ་སྲས། བདག་ཀྱང་རང་
རེའི་རྒྱལ་ས་འདི་རུ་སྐྱེས། དབང་བསྒྱུར་རྒྱལ་ཞིག་ཀུན་གྱི་ཨེ་ཡིན་བསམ། བདག་
རང་ཉིད་ཀྱང་ཡིན་ནོ་བསམ་པ་བྱུང་། རློམ་སེམས་རང་ལ་གང་ན་བྲི་འདོད་ཡིན།
བཅོ་ལྔའི་ཉ་ཆེན་རྒྱས་ན་འགྲིབ་འདོད་ཡིན། ཤ་རྒྱས་རུ་དར་སངས་ན་བོག་འདོད་
ཡིན། ཁས་དམན་འགྲོ་འདུག་མང་ན་ཉེས་འདོད་ཡིན། བློན་པོ་ཁ་སྒམ་ཆེ་ན་དལ་
འདོད་ཡིན། བཙུན་མོ་རང་མཐོང་གང་ན་ཆུང་འདོད་ཡིན། རྒྱལ་པོ་གདན་ཁྲི་བྲལ་
ན་ཆུང་འདོད་ཡིན། སྲིད་པའི་གཏམ་རྒྱུད་དེ་ཡང་བདེན་པར་འདུག །རང་ལ་སྔོན་
བསགས་ལས་འཕྲོ་མེད་པ་ན། དབང་ཆེ་རྒྱལ་པོར་སྨིན་ཀྱང་སྒྱུ་མར་སྣང་། བདག་
ཀྱང་སྔོན་ནས་ཤེད་མོང་རྫོགས་པས་ལན། ཅིས་ཀྱང་ལོག་པར་ཡིད་ཕྱོགས་མ་ཡིན་
144

མདོ་སྡེ། དྲི་མེད་རྩ་བའི་མདོ། །
ཏེ། ལོག་བསླུ་མཁན་པོའི་སྣང་བསྒྱུར་རྩལ་མཐོང་བས། དེ་ལ་གཅོལ་ཆུང་སྣང་བ་
འགྱུར་བས་ལན། ད་ལྟའི་སྐབས་སུ་ཤིན་ཏུ་ཉམ་ཐག་པའི། ལེ་ལན་དེད་ཀྱང་ང་རང་
ལོས་སུ་ཁུར། ཡིན་ཀྱང་ཉེས་པ་ཅན་ལ་མཚང་འབྲུ་བ། རྣོ་མཚོན་མེད་པར་ཐབས་
ཀྱིས་བསད་ལུགས་ཡིན། ཐལ་བའི་ལས་ལ་འགྱོད་པས་བཅོས་སུ་མེད། འོན་ཀྱང་གཏོ་
དཔྱད་བདག་པོ་བྱེད་ཚུལ་ཙམ། ནངས་པར་འཆི་ཡང་དོ་ནུབ་གཏོ་དཔྱད་བྱ། ད་ལྟ་
གསོད་ཀྱང་ད་ལྟ་ལྟོ་བ་ཟ། བདག་ཡོད་ཡིན་པས་གཏོ་དཔྱད་བྱེད་ཚུལ་གྱིས། ཞེས་
ཟེར་རོ། །དེ་ལ་ཡབ་ཡུམ་བཙུན་མོ་ལ་སོགས་ཀྱིས་གཏོ་དཔྱད་རིམ་འགྲོ་ཅི་བྱས་ཀྱང་
མ་ཕན་ནོ། །གཞན་ཡང་དུག་ལ་རེག་པ་ཐམས་ཅད་ནི་ཤིན་ཏུ་སྡུག་བསྔལ་ལོ། །མ་
རེག་པ་རྣམས་ཀྱང་གྲིབ་ཀྱིས་ཕོག་ནས་མི་བདེ་བར་གྱུར་ཏོ། །དེའི་ཚེ་རྒྱལ་པོའི་བཙུན་
མོས་སྨྲས་པ། གསོན་དང་རྒྱལ་པོ་ཡབ་སྲས་འཁོར་བཅས་རྣམས། ལར་ཡང་འཇིག་
རྟེན་འཁོར་བའི་སེམས་ཅན་ལ། གཉན་པར་བྱ་བ་དྲིན་ཅན་ཕ་མ་ཡིན། གདུང་བར་
བྱ་བ་ལུས་ཀྱི་ཟླ་རོགས་ཡིན། གཅེས་པར་བྱ་བ་མཆན་གྱི་བུ་ཚ་ཡིན། གསང་ཚིག་
ཡིན་ཀྱང་དེ་ལ་སྨྲ་མོད་དེ། རྒྱལ་བུའི་བྱ་བ་སྤྱོད་ལམ་བརྟག་ཙམ་ན། རྒྱལ་ཁམས་
ཅིས་ཀྱང་འཆོལ་བུར་གཏོང་བདོ་བས། འདི་ལ་མི་འབག་ཁོ་མོ་རང་དབང་ཆེ། བློ་
ཕུགས་མོ་ཡི་བྱས་ཟེར་ཁ་མདའ་འཕོག ། དེ་བས་རྒྱལ་བུ་བྱོལ་བསམ་ཟུར་དུ་བསྡད།
ད་ནི་རྒྱལ་བུ་འཆི་བའི་ནད་ཀྱིས་ཟིན། ཅི་ཙམ་མཆིད་ཚིག་མི་སྨྲ་མནའ་དང་གཞུང་།
རྒྱལ་བུ་རང་ཉིད་ལན་ཏེ་ལེ་མི་འདེད། རྒྱལ་བུ་ཉིད་ཙམ་སྡུག་བསྔལ་སྦྱངས་པ་ལས།
གཞན་དག་འདི་རྣམས་ཉོན་མོངས་སུ་ཡིས་ཁུར། ཅིས་ཀྱང་རྒྱལ་བུ་རང་ཉིད་ཁ་རུ་
ལྗིད། འདི་ལ་གཞན་དག་ཅིས་ཀྱང་མི་ཕན་པས། རྒྱལ་བློན་དེད་དཔོན་བློ་དང་ཤོམ་
མཛད་ལ། སྟོན་པའི་སྒྲོན་མ་དེ་ཉིད་སྤྱན་དྲོངས་ན། རྒྱལ་ཁམས་ནད་ཀྱང་ཞི་བདེ་
ཨེ་འབྱུང་བསམ། རྒྱལ་བུ་རང་ཡང་མི་སྟོ་འཚོ་ཡང་སྲིད། གལ་ཏེ་མ་འཚོ་ཕྱི་མ་དེ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བས་དགོས། ནམ་ཡང་སེམས་ཅན་སྐྱེ་འཆི་རང་བཞིན་ཡིན། ཞེས་ཟེར་བ་ལ་རྒྱལ་
བློན་ཀུན་ཀྱང་དེ་ལྟར་ཡིན་པར་བཅད་ནས། རྒྱལ་བུའི་སྲས་པོ་ཁྲི་བརྟེན་འཁོར་ལོ་
བྱ་བ་དེ། དམག་མི་དེད་དཔོན་མང་པོ་དང་བཅས་ནས། ཡུལ་འོལ་མོ་ལུང་རིང་དུ་
གཤེགས་སོ། །དེའི་ཚེ་སྟོན་པ་ནི་རི་གཡུང་དྲུང་དགུ་བརྩེག་གི་བྱང་ནུབ། བདུད་རྩི་
སྨན་གྱི་ནགས་ཚལ་དུ། དཔྱད་བུ་ཁྲི་ཤེས་ལ་སོགས་འཁོར་རྣམས་ལ། ཉོན་མོངས་
ནད་སེལ་རྒྱལ་པོ་སྨན་གྱི་མདོ་འཆད་ཅིང་བཞུགས་པའི་མདུན་དུ་འཁོད་དོ། །རྒྱལ་བུ་
གཙོ་འཁོར་རྣམས་ཀྱང་ཤིན་ཏུ་གུས་པས་འདུད་དེ་གསོལ་པ། སྟོན་པ་རྣམ་པ་ཐམས་
ཅད་མཁྱེན་པའི་ཐུགས། འགྲོ་བའི་མ་རིག་མུན་པ་སེལ་མཛད་པ། བདེ་ཆེན་རྒྱལ་
པོ་ཁྱེད་ལ་བདག་འདུད་དེ། ངེད་ཀྱི་ཞིང་ཁམས་མི་བདེ་སྡུག་བསྔལ་ཆེ། ལས་ངན་
སེམས་ཅན་ཉོན་མོངས་སྦྱང་ཚད་ལ། སྐད་ཅིག་ཙམ་ཡང་བཟོད་གླགས་མ་མཆིས་
ཤིང་། དམྱལ་བའི་ལོ་བརྒྱད་ལྷ་ཡི་ལོ་གཅིག་ཚེ། དེ་བཞིན་སྡུག་བསྔལ་ཉམས་སུ་མྱོང་
བར་ཡོད། དེ་ཕྱིར་འགྲོ་བའི་དོན་ལ་ཐུགས་དགོངས་ལ། བདག་གི་ཡུལ་དུ་ཅིས་ཀྱང་
གཤེགས་པར་ཞུ། ཞེས་གསོལ་ཏེ། ལོ་རྒྱུས་ཀྱི་ཚིག་རྣམས་ཞུས་པས།
དེ་ལ་སྟོན་པས་ཀྱང་སེམས་ཅན་ཉོན་མོངས་པ་དེ་དག་འདུལ་བའི་དུས་ལ་བབ་
པར་དགོངས་ནས། གཡུང་དྲུང་སེམས་དཔའ་མང་པོ་དང་ཆས་ནས་མེ་ཏོག་གི་ཆར་
དང་འགྲོགས་ནས་རྒྱལ་བུའི་ཡུལ་དུ་ཕེབས་སོ། །ཡུལ་དེའི་རྒྱལ་བློན་ལ་སོགས། མི་
རྣམས་ཀྱིས་མདུན་བསུས་ནས་རྒྱལ་ས་ཡང་ཐོག་ཏུ་སྤྱན་དྲང་ནས། ཞལ་ཟས་རོ་
མཆོག་བདའ་དགུ་དྲངས་སོ། །དེའི་དུས་སུ་རྒྱལ་བུ་ནད་པ་ནི་སྟོན་པའི་ཕྱོགས་སུ་མགོ་
བསྟན་ནས་ཞལ་ལྟ་བ་ཙམ་ལས་མ་ནུས་སོ། །དེ་ལ་སྟོན་པས་བཀའ་སྩལ་པ། ལས་
ངན་སེམས་ཅན་ཉོན་མོངས་སྙིང་རེ་རྗེ། མཁའ་གསལ་ཉི་མ་ཡོངས་ལ་སྙོམས་མོད་
ཀྱང་། བྲག་ཕུག་བྱང་བལྟས་དག་ལ་འཆར་མི་མངོན། གཡུང་དྲུང་བསྟན་པ་ཀུན་ལ་
146

མདོ་སྡེ། དྲི་མེད་རྩ་བའི་མདོ།
སྨྲ་མོད་ཀྱང་། མ་རིག་རྨོངས་པ་ཅན་ལ་དུག་དུ་འགྱུར། དེ་ཕྱིར་ལོག་པར་ཕྱོགས་པའི་
རྒྱལ་པོའི་བུ། མུ་སྟེགས་ལོག་པའི་ཕྱོགས་སུ་འབྲང་བ་དང༌། ཚེ་གཅིག་ལས་སུ་སྡིག་
པ་སྤྱོད་པ་ཡི། ལས་ཀྱི་དབུ་ཡོག་དུས་ཀྱི་རྣམ་སྨིན་དུ། ན་ཞིང་ཚ་བའི་སྡུག་བསྔལ་
བསམ་མི་ཁྱབ། ད་ལྟའི་སྡུག་བསྔལ་འདི་དག་ཕྲ་མོ་ཙམ། ཕྱི་མའི་སྡུག་བསྔལ་འདི་
བས་བརྒྱ་འགྱུར་ཆེ། དེ་ཕྱིར་སྔར་བྱས་ལས་ལ་ཨེ་འགྱོད་དམ། ཕྱིས་སུ་མི་བགྱིས་ཁས་
ལེན་ཨེ་ནུས་སམ། ཞེས་གསུངས་པས། རྒྱལ་བུ་ཡང་ཤིན་ཏུ་འགྱོད་པས་སྔར་བྱས་
ཀྱི་ལས་ལ་བཤགས་པ། ད་ཕྱིས་དགེ་བ་སྤྱོད་པར་དམ་བཅས་སོ། ། དེ་ནས་སྟོན་པས་
ཀྱང་འགྲོ་བ་ནད་ཀྱི་སྡུག་བསྔལ་ལས་གྲོལ་བ་དང་། ཕྱི་རབས་རྣམས་ལ་དཔེ་བསྟན་
པའི་ཕྱིར། སངས་རྒྱས་སྨན་ལྷའི་དཀྱིལ་འཁོར་ཞལ་ཕྱེས་ནས། ཆོ་ག་མཛད་པས་རྒྱལ་
བུ་ལ་སོགས་ཡུལ་ཁམས་དེའི་མི་རྣམས་ཀྱང་། ནད་ཀྱི་སྡུག་བསྔལ་ལས་གྲོལ་ཏེ་ཐམས་
ཅད་བདེ་བ་ལ་གནས་སོ། །དེའི་ཚེ་རྒྱལ་པོ་ཡབ་ཡུམ་དང་། དེད་དཔོན་རྒད་པོ་
དཔལ་མཆོག་ལ་སོགས་གྲངས་མེད་ཅིག་སངས་རྒྱས་ཏེ་སོང་ངོ༌། །
དེའི་ཚེ་རྒྱལ་བུ་སྒྲ་གཅན་འཁོར་ལོ་འཛིན་གྱིས་གསོལ་པ། སྲིད་གསུམ་སྟོན་པ་འགྲོ་
བ་ཡོངས་ཀྱི་མགོན། སྟོང་གསུམ་མ་རིག་མུན་སེལ་སྒྲོན་མའི་མཆོག །རྣམ་པ་ཐམས་
ཅད་མཁྱེན་པའི་ཐུགས་རྗེ་ཅན། འཇིག་རྟེན་ཁམས་ན་གདུལ་བྱ་གྲངས་མང་ཡང་།
ཐུགས་རྗེ་བྱིན་རླབས་བདག་ཅག་རྣམས་ལ་དྲིན། སྐུ་དྲིན་ལན་གྱི་མེ་ཏོག་མཚོན་པའི་
ཕྱིར། བདག་ཅག་རྒྱལ་སློད་འཁོར་དང་བཅས་ནས་འབུལ། ཉིད་ཀྱི་བཀའ་དྲིན་རྗེས་
སུ་དྲན་པར་བགྱིས། བདག་ཅག་ཐུགས་རྗེས་སྐྱབས་འོག་ཚུད་པ་འདི། ལས་དང་རྒྱུ་
འབྲས་ཅི་ལགས་བཀའ་གནང་འཚལ། ཞེས་གསོལ་ཏོ། །དེ་ལ་སྟོན་པས་བཀའ་སྩལ་
པ། རིགས་ཀྱི་བུ་རྒྱུ་འབྲས་ལ་བློ་མོས་ཤིང་བཀའ་དྲིན་རྗེས་སུ་དྲན་པ་ནི་ངོ་མཚར་
ཆེའོ། །དེ་ཡང་འདི་ལྟ་སྟེ། སྔོན་ཚེ་ལོ་མང་པོའི་གོང་དུ། སྟོང་གསུམ་སྤོས་ལྡན་ངད་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པ་ཚལ་བྱ་བ་ཞིག་ན། སྟོན་པ་ཐུགས་རྗེ་ཀུན་འབྱུང་བྱ་བས་སྟོན་པ་མཛད་དོ། །དེའི་
མངའ་འོག་ཏུ་ཡུལ་ན་ཀ་དྲན་བྱ་བ་ན། རྒྱལ་པོ་ཡོངས་འཛིན་དཔལ་དང༌། བཙུན་
མོ་བྲམ་ཟེ་མོ་ཚུལ་ལྡན་མ་བྱ་བ་གཉིས་ལ། སྲས་རྒྱལ་བུ་ཡོངས་འཛིན་དང༌། ནོར་
སྐྱོང་དང༌། དབང་ལྡན་དང་། ལྕམ་མོ་མེ་ཏོག་ལ་བ་མ་དང་བཞི་མངའ་འོ། །དེའི་ཚེ་
ཡབ་ཀྱིས་བཀའ་སྩལ་པ། རྒྱལ་བུ་ནོར་འཛིན་ནི་རབ་ཏུ་བྱུང་ཞིག །གཅུང་པོ་གཉིས་
ནི་རྒྱལ་སྲིད་ཟུང་ལ་ཞབས་ནས་ཐེག་ཅིག །རྒྱལ་སློད་ནི་མཉམ་པོར་བགོས་ཤིག་
གསུངས་ནས་ལུང་ཕོགས་སོ། ། དེ་ནས་གཅེན་པོ་ནི་གཡུང་དྲུང་སེམས་དཔའ་སྒྲིབ་པ་
རྣམས་སེལ་བྱ་བའི་དྲུང་དུ་རབ་ཏུ་བྱུང་ནས་གཡུང་དྲུང་གི་བོན་ལ་སྤྱོད་པས། གཡུང་
དྲུང་སེམས་དཔའ་ལྔ་སྟོང་ལྔ་བརྒྱའི་ཚོགས་དཔོན་དུ་གྱུར་རོ། །ལྕམ་མོ་ནི་ཁྱིམ་ཐབས་
ལ་འགྲོར་མ་འདོད་ནས་གཅེན་པོའི་རྗེས་སུ་འབྲེང་ནས་རབ་ཏུ་བྱུང་ངོ༌། །གཅུང་པོ་
གཉིས་ནི་རྒྱལ་སློད་འཛིན་པ་ལ། གཅུང་པོ་ནི་ཤིན་ཏུ་ལྟ་སྤྱོད་མ་མཐུན་ནས། ཁ་ལ་
མ་ཉན་ནས་ཕྱི་རོལ་གྱི་རྒྱལ་པོ་འཁྲོ་བ་གདོང་བཟང་བྱ་བ་དང་སྲིད་སྦྲེལ་ནས། ལོག་
པར་ཕྱོགས་སོ། །དེའི་ཚེ་ཕྱི་རོལ་གྱི་རྒྱལ་པོ་ཡི། སྦྱོར་བའི་སྨན་པ་ཚ་ནག་པོ་བྱ་བ་འདི་
ཁྱེར་ལ། ཁྱོད་ཀྱི་གཅེན་པོ་དྲང་སྲོང་མངའ་ཐང་ཅན་དེ་ལ་ཐོང་ཞིག་ཟེར་ནས་བསྐུར་
རོ། །དེ་ནས་ཁོ་ཡང་གཅེན་པོའི་མདུན་དུ་སོང་ནས། གཅེན་པོ་ལགས་བདག་ནི་
ཁོང་རྒྱལ་བློན་རྣམས་ཀྱིས་འདུག་ཏུ་མ་སྟེར་ནས། ཕྱི་རོལ་དུ་སོང་བ་ལགས། ད་ནི་
ཡབ་ཡུམ་གཅིག་པས་ཅི་ཙམ་དུ་སོང་ན། དམེ་རུ་འགྲོ་བ་འདུག་པས། ད་ནི་གཅེན་
པོའི་དྲུང་དུ་རབ་ཏུ་བྱུང་ནས་དགེ་བ་སྤྱད་པ་ལགས་ཟེར་ནས། སྦྱོར་བའི་སྨན་ཤིང་
འབྲས་ཀྱི་ཁུ་བ་དང་སྦྱར་ནས་དྲངས་སོ། །དེ་རྒྱལ་པོ་དྲང་སྲོང་གི་ཐུགས་ལ་དགོངས་
ཏེ། བྱང་ཆུབ་ཀྱི་སེམས་འབྱོང་ཤིང་བཟོད་པ་དང་ལྡན་པས། ཤིན་ཏུ་སྙིང་རྗེ་བར་
དགོངས་ནས། བདག་ནམ་ཀྱང་ཚེ་འཕོ་བ་ལ་སྔ་ཕྱི་ཙམ་ཡིན་པས་ལོག་པར་གོལ་
148

མདོ་སྡེ། དྲི་མེད་རྩ་བའི་མདོ།
བ་འདི་ལ་སྨོན་ལམ་གཅིག་མ་ཐེབས་ན། བསྐལ་པར་ཡང་མི་ཐར་བར་འདུག་པས།
བཟང་ངན་གང་གི་འབྲེལ་ཡང་། ད་ལྟ་སྨོན་ལམ་ཐེབས་པའི་དུས་ཡིན་དགོངས་ནས།
རིགས་ཀྱི་བུ་དགེ་བ་སྤྱོད་པ་ནི་ངོ་མཚར་ཆེའོ། །ཁྱོད་ཀྱི་བསམ་པ་ནི་བདག་གིས་འགྲུབ་
པར་བྱའོ། །གསུངས་ནས་གསོལ་ལོ། ། དེ་ལ་ཁོ་ཡི་རངས་ནས་བྲོས་ཏེ་སོང་ངོ༌། །དེ་
ནས་དུས་རེས་ཤིག་ན་རྒྱལ་བུ་དེ་ཡང་གྲོངས་བར་དགོངས་ནས། འཁོར་རྣམས་ལ་
གསུངས་པ། ད་བདག་ནི་ནམ་ཀྱང་མི་འཚོ་བར་འདུག་པས། ཁྱེད་རྣམས་ཀྱང་དགེ་
བ་ལ་ཤིན་ཏུ་བརྩོན་པར་གྱིས་ཤིག །བདག་ནི་མི་མཇེད་འཇིག་རྟེན་འདུལ་བའི་སྟོན་
པ་ཞིག་ཏུ་བྱུང་ནས། ལོག་པར་ཕྱོགས་པའི་རྒྱལ་བུ་འདི་གདུལ་བྱའི་ཞིང་དུ་གྱུར་ཅིག །
བདག་གི་བཀའ་ལ་ཉན་ཞིང་གཡུང་དྲུང་བོན་ལ་སྤྱོད་པ་ཁྱེད་རྣམས་ཀྱང༌། འདིར་
ཡང་ལོག་པའི་ཚོགས་ཀྱིས་མི་ཚུགས་པར་དགེ་བ་མཐར་ཕྱིན་པར་གྱུར་ཅིག ། ནམ་
ཞིག་སངས་རྒྱས་ཀྱི་ཞིང་དུ། སྐྱེ་ནས་བདག་གི་གདུལ་བྱར་གྱུར་ནས་སངས་རྒྱས་པར་
གྱུར་ཅིག །བདག་གི་བསྙུང་གཡོག་ཏུ་དྲིན་པ་ཁྱེའུ་ལྷ་སྲས་འདི་ནི། ཉིས་ཁྲི་ཆིག་
སྟོང་དཔྱད་ཀྱི་བསྟན་པ་འཛིན་པའི་ཐུགས་སྲས་དམ་པ་ཞིག་ཏུ་གྱུར་ཅིག །བདག་
གི་ཡབ་ཡུམ་གཉིས་ནི་སངས་རྒྱས་བསྐྱེད་པའི་ཡབ་ཡུམ་དུ་གྱུར་ཅིག །ཅེས་གསུངས་
ནས་གྲོངས་སོ། །རྒྱལ་བུ་གཅུང་པོ་ཡང་མལ་དུ་ནད་ཀྱིས་ཟིན་ཏེ་གྲོངས་སོ། ། ཤི་ཁར་
དམོད་པ་བོར་ཏེ། ཁོང་རྣམས་ནི་དགེ་བ་སྤྱད་པས་མཐོ་རིས་སུ་སྐྱེ་ལས་ཆེ། དེའི་
དུས་སུ་བདག་ཀྱང་སྟོབས་དང་རྫུ་འཕྲུལ་ཆེ་བ་ཞིག་ཏུ་སྐྱེས་ནས། ཁོང་རྣམས་ཀྱི་
དགེ་བ་ལ་བར་ཆད་བྱེད་པར་གྱུར་ཅིག །ཅེས་ཟེར་ནས་དབུགས་ཆད་དོ། །རྒྱལ་བུ་
དམ་པ་དེ་ཡང་སྔོན་གྱི་རྒྱུ་འབྲས་དང་སྨོན་ལམ་གཙོ་ཆེ་བས། སྔོན་གྱི་རྒྱལ་པོ་ཡོངས་
འཛིན་དཔལ་དང་བཙུན་མོ་ཚུལ་ལྡན་མ་གཉིས་ནི་ད་ལྟ་བདག་གི་ཡབ་ཡུམ་གཉིས་
སོ། །སྔོན་གྱི་རྒྱལ་བུ་ནི་སྟོན་པ་བདག་ཉིད་དོ། །སྔོན་གྱི་ནོར་སྐྱོང་ཡབ་ཡུམ་ནི། ད་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལྟ་འོད་སྲུང་ཡབ་ཡུམ་ཉིད་དོ། །རྒྱལ་བུ་དབང་ལྡན་ནི་ད་ལྟ་ཁྱོད་ཉིད་དོ། །སྔོན་གྱི་
ལྕམ་མོ་ནི། ད་ལྟའི་དྷ་བྷུ་ཧ་ལོ་ཉིད་དོ། །སྔོན་གྱི་ལྕམ་དྲལ་གསུམ་ནི། ད་ལྟ་ལྕམ་དྲལ་
གསུམ་པོ་ཉིད་དོ། །སྔོན་གྱི་བློན་པོ་དྲག་དཔལ་ནི། དེད་དཔོན་རྒོད་པོ་ཉིད་དོ། །སྔོན་
གྱི་འཁྲོ་བ་གདོང་བཟང་ནི། མུ་སྟེགས་ཀྱི་སྟོན་པ་ཉིད་དོ། །སྔོན་རྒྱལ་པོ་ནོར་སྐྱོང་
གི་འཁོར་རྣམས་ནི། ད་ལྟ་སྔོན་དུ་སངས་རྒྱས་པ་རྣམས་སོ། །སྔོན་རྒྱལ་བུ་ལོག་པའི་
རྗེས་སུ་ཕྱོགས་པ་རྣམས་ནི། ད་རུང་སངས་མ་རྒྱས་པ་རྣམས་སོ། །སྔོན་དགེ་འདུན་
འཚོགས་པའི་རྒྱ་མཚོ་རྣམས་ནི། ད་ལྟ་གཡུང་དྲུང་སེམས་དཔའ་རྣམས་སོ། །སྔོན་གྱི་
ནོར་བུ་ལྷ་སྲས་ནི་ད་ལྟ་དཔྱད་བུ་ཁྲི་ཤེས་ཉིད་དོ། །བདག་ནི་དེའི་དུས་སུ་དག་པའི་
སྐྱེ་བ་ངན་པ་སྐྱོན་གྱི་འབྲེལ་བ་ཡོན་ཏན་ལ་བསྒྱུར་ནུས་པའི་སྨོན་ལམ་ལ་དབང་བ་
ལགས་སོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་རོ། །ཞེས་གསུངས་ནས། རྒྱལ་པོ་
འཁོར་དང་བཅས་པ་རྣམས་ནི་རྒྱུ་འབྲས་ལ་ཡིད་ཆེས་ནས་དགེ་བ་ལ་སྤྱོད་དོ། །སྟོན་
པ་འཁོར་དང་བཅས་པ་རྣམས་ནི་སླར་འོལ་མོ་ལུང་རིང་དུ་གཤེགས་སོ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་གླིང་ཆེན་གྱི་ནུབ་ཕྱོགས་
ཚངས་སྤྱོད་བྲམ་ཟེའི་གླིང་ཞེས་བྱ་བར་ཡུལ་བ་ར་འཛོ་ཏི། གྲོང་ཁྱེར་ཆེན་པོ་ཚངས་
པ་འབུམ་གླིང་། སྐུ་མཁར་སྨོན་རྗེ་གླིང་ཐོག་གི་ནང་ན། བྲམ་ཟེའི་རྒྱལ་པོ་རིག་མཆོག་
དཔལ་གྱི་བློ་གྲོས་དང་། རྗེ་རིགས་ཀྱི་རྒྱལ་པོ་བཟང་སྐྱོང་གི་བུ་མོ་སང་ནེ་ཏིང་བཙུན་
གཉིས་ལ། སྲས་ལྕམ་དྲལ་གཉིས་འཁྲུངས་ཏེ། རྒྱལ་བུ་ནི་རིག་ལྡན་འཁོར་ལོ་བྱ་
བ་བཏག་གོ །དེའི་ཚེ་རྒྱལ་པོ་ནི་ཚེའི་དུས་བྱས་ནས་སུམ་ཅུ་རྩ་གསུམ་གྱི་གནས་སུ་
གཤེགས་སོ། །གཤེགས་ཁར་འཁོར་རྣམས་ལ་གསུངས་པ། བཙུན་མོ་དང་སྲས་བློན་
པོ་ལ་སོགས་འཁོར་རྣམས། བདག་གི་རིགས་རྒྱུད་འདི་ཤིན་ཏུ་རྨད་ཅིང་དཀོན་པས་
གཅིག་རྒྱུད་དུ་བྱུང་བ་ཡིན་པས། བདག་འགྲོངས་བའི་ཤུལ་དུ་ཁྱེད་རྣམས་ཀྱི་ཡིད་
150

མདོ་སྡེ། དྲི་མེད་རྩ་བའི་མདོ།
རྨོངས་པ་མ་བྱེད་ལ། རྒྱལ་བུ་འདི་ལོ་བརྒྱད་མ་ལོན་གྱི་བར་དུ་སྐུ་མཁར་གྱི་རྩེ་ལ་སྦོས་
ཤིག །ལོ་བརྒྱད་ལོན་ནས་རྒྱལ་ས་རུ་ཐོན་དང༌། ཡུལ་ལ་ཡང་བཀྲ་ཤིས་ཤིང་རྒྱལ་ས་
ཟིན་པ་རུ་འོང༌། བུ་མོ་ནི་དམུ་རིགས་རྒྱལ་པོ་ལ་ཕུལ་ཅིག །བདག་ཅག་བྲམ་ཟེ་ལ་
གཉིས་སུ་ཆད་དེ། གཅེན་པོ་བློ་ལྡན་ལ་མཚན་མཁན་གྱི་རྒྱུད་དུ་གྲོལ་ལོ། །རིག་མཆོག་
ལ་རྒྱལ་པོའི་གདུང་དུ་གྲོལ་ཏེ། རིག་མཆོག་རྒྱལ་གྱི་གདུང་རྒྱུད་བྱ་བ་རྒྱལ་ས་ཆེན་པོ་
རུ་གཏོགས་ཏེ། ཁྱེད་རྣམས་ཀྱང་དཀར་པོ་དགེ་བ་ལ་སྤྱོད་ཅིག །སྡིག་པ་མི་དགེ་བ་
སྤོང་ཞིག །རྒྱལ་བུ་འདི་རྒྱལ་སར་མ་ཕྱུང་གི་བར་དུ། འབངས་འཁོར་རང་ཁྲིམས་
སོ་སོ་རུ་སྡོམས་ཅིག །ཅེས་གསུངས་ནས་རྒྱལ་པོ་ནི་དགུང་དུ་གཤེགས་སོ། ། དེ་ནས་
འཁོར་རྣམས་ནི་རྒྱལ་པོས་བསྐོས་པ་བཞིན་དུ་རང་ཁྲིམས་སོ་སོ་རུ་བསྡམ་ནས་ཡོད་
པ་ལ། དུས་རེས་ཤིག་ཙམ་ན་བཙུན་མོ་ནི་སྙིང་དུ་བདུད་ཞུགས་ནས། བློན་འཁོར་
རྣམས་ཀྱི་གྲོས་སུ་བླུག་ཀྱང་མ་ཉན་པར། རྒྱལ་བུ་ལྕམ་དྲལ་གཉིས་བོར་ནས། ཕ་རོལ་
གྱི་རྒྱལ་པོ་སྲིན་ཚ་ལག་དྲུག་བྱ་བའི་རྗེས་སུ་འབྲེང་སྟེ་སོང་ངོ༌། །དེ་ལ་འཁོར་རྣམས་ནི་
མ་དགའ་ནས་སྨྲེ་སྔགས་བྱེད་དོ། །དེ་ལ་རྒྱལ་བུ་ནི་ལོ་གསུམ་ངོ་བཞི་ལས་མ་ལོན་པས།
གཞན་དག་བློན་འཁོར་གང་ལ་ཡང་མ་འཁོར་བར་ལྕམ་མོའི་རྗེས་སུ་འབྲེང་ངོ༌། །ལྕམ་
ནི་ན་སོ་ཆུང་ཡང་མི་མོ་ཤེས་རིག་དང་ལྡན་པས། བཙུན་མོའི་བྱེད་ལས་ཀྱིས་ཡེ་འདྲོག་
དང་ཐོབ་ཤོར་འོང་དགོངས་ནས། གང་ལ་ཡང་བློ་མི་གཏོད་པར་རྒྱལ་བུ་སྐུ་བཙས་
ཏེ། ཉིན་ཤིང་མེ་ཏོག་གི་གླིང་ལ་གབ། མཚན་ཤིང་རྒྱལ་མཁར་གྱི་རྩེ་ལ་བྲོས་ཏེ་སྦས་
སོ། ། དེ་ལ་འཁོར་རྣམས་ཀྱིས་བུ་མོ་ལ་རྒྱལ་བུ་རྒྱལ་ས་རུ་སྡོད་མི་བཅུག་པར། མེ་ཏོག་
གི་གླིང་ལ་ཁྲིད་པ་ཉེས་པ་ཆེ་ཟེར་བ་ལ།
བུ་མོས་སྨྲས་པ། གསན་དང་རྒྱལ་གྱི་བློན་འཁོར་འབངས་ལ་སོགས། ཁོ་མོ་བདག་
ལ་སྨྲ་བ་མ་བྱེད་དང༌། རྒྱལ་བུ་ན་ཆུང་བྱིས་སྦ་དབང་ལོག་འདི། བདག་གི་སྡོད་དུ་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མ་བཅོལ་མ་ཡིན་ཏེ། རྒྱལ་སར་བཞག་པས་སྡོད་དུ་མ་བཏུབ་ནས། བདག་བས་ཁོང་
ལ་གཞན་ནས་བྱམས་པ་ཡི། ཕ་མ་བུ་གཉེན་ལོགས་སུ་མི་འདུག་པས། ཅིས་ཀྱང་
བདག་གི་རྗེས་སུ་འབྲེང་ནས་བྱུང་། མིང་གཅིག་སྲིང་གཅིག་སེམས་ལ་མ་བཟོད་པས།
གཅིག་བུར་མེ་ཏོག་གླིང་ལ་སྐྱོ་རོགས་བྱས། བདག་ནི་ཕོ་བྲང་གནས་འདིར་སྡོད་རྒྱུ་
ལ། མངའ་རིས་ཞིང་དང་འཁོར་དང་ལོངས་སྤྱོད་དང་། ཕོ་བྲང་གནས་དང་གདན་
ཁྲི་མཐོང་ཙམ་ན། བདག་མེད་དཀོར་མཛོད་གླིང་དུ་ཕྱིན་པ་བཞིན། ཤིན་ཏུ་སྡོད་
སྙིང་མ་འདོད་ལུས་སེམས་འཕར། ཁྱེད་ཅག་གོང་ན་རྒྱལ་པོ་མི་བཞུགས་ཀྱང༌། བློན་
འཁོར་འོག་ན་དལ་དང་བདེ་མོར་འདུག །ཕ་མ་སྤུན་ཟླ་ཉེ་དྲུང་འབྲེལ་བ་འཚོགས།
མཚར་བཞད་རྩེད་མོ་ལོངས་སྤྱོད་དཀོར་ནོར་གཞལ། ཕྱི་མ་གར་འགྲོ་ཅི་འོང་ངས་མི་
ཤེས། འཇིག་རྟེན་འདི་བདེན་ལུགས་ལ་སྐྱིད་པར་སྣང་། རྒྱལ་པོ་ཡོད་ཀྱང་འདི་བས་
ལྷག་མི་འབྱུང་༌། བདག་ཅག་མིང་སྲིང་མེ་ཏོག་གླིང་ལ་འཁྱམས། རྒྱལ་པོ་ཡབ་ཅིག་
ཡོད་པ་དགུང་དུ་གཤེགས། བཙུན་མོ་ཡུམ་ཅིག་ཡོད་པ་ལོག་པར་ཕྱོགས། གདུང་
བའི་གཉེན་ནི་མི་གཅིག་ཡུལ་ན་མེད། རྒྱལ་བུ་མེ་ཏོག་གླིང་ལ་རྩེད་མོ་རྩེ། བདག་ནི་
གཅིག་བུར་ངུས་པས་ཐང་ཤ་ཆད། རྒྱལ་བུའི་སྙིང་ལ་མ་སྡུག་མཆི་མ་ཕྱིས། ཕ་མ་དྲིས་
པས་གནམ་ལ་མཛུབ་མོ་བཙུགས། ཉེ་དྲུང་དྲིས་པས་རི་ལ་གད་མོ་བཞད། འཁོར་
འབངས་དྲིས་པས་ས་ལ་རྐང་པ་རྡེབ། བདེ་སྡུག་དྲིས་པས་བར་སྣང་མཛུབ་ཡུག་བྱེད།
འཁྱག་ན་མེ་ཏོག་འདབ་མ་གཡོར་ཞིང་གོན། རྟོགས་ན་གེ་སར་འབྲས་བུ་བསིལ་ཞིང་
ཟ། སྐོམ་ན་ཆར་པའི་ཆུ་ལ་རྔུབ་ཅིང་འཐུང་། སྐད་ཅིག་ཙམ་ཡང་བདག་དང་འབྲལ་
མི་བཟོད། ལྷག་པར་མྱ་ངན་དགུ་འགྱུར་དེའི་བསླང་། རྒྱལ་པོ་ཡབ་ཅིག་གནམ་གྱིས་
མ་བསྐོས་ཀྱང་། ལུས་ཀྱི་སྒྲོམ་བུ་མ་ཅིག་མེད་པ་འདི། བདག་ཅག་མིང་སྲིང་སྔོན་
ནས་ཅིའི་མནར། ཞེས་ཟེར་ནས་ངུས་སོ། །དེ་ལ་འཁོར་རྣམས་ཀྱང་ངུས་སོ། །རྒྱལ་བུ་
152

མདོ་སྡེ། དྲི་མེད་རྩ་བའི་མདོ།
ཡང་དགའ་ནས་བགད་དོ། །ལྕམ་མོ་དུ་བ་ལ་མཆི་མ་ཕྱི་ཞིང་བྲིད་པའི་ཚུལ་བྱེད་དོ། །
དེ་ནས་འཁོར་རྣམས་ཀྱང་ད་རུང་བྱིས་སྦ་དབང་ལོག་ཏུ་འདུག་པས། གང་དགར་
གཡེང་དུ་ཆུག་ཟེར་ནས་རང་ཁྲིམས་སོ་སོར་བསྡམ་ནས་ཡོད་པ་ལ། དེ་ནས་རྒྱལ་
བུ་དེ་ཡང་དགུང་ལོ་ངོ་བརྒྱད་ལོན་ནས་ཡོད་པ་ལ། རེས་ཤིག་རྒྱལ་བུ་དེས་སྨྲས་པ།
ལྕམ་མོ་ལགས་བདག་ནི་མདང་གསུམ་རྨི་ལམ་ལ། འོ་སྐོལ་རྒྱལ་མཁར་གྱི་རྩེ་ལ་རང་
རེ་མིང་སྲིང་འདུག་ན། ཤར་ཕྱོགས་ནས་འོད་དཀར་པོ་ཞིག་བྱུང་ནས་འོ་སྐོལ་གྱི་ཡུལ་
འདི་ན་མུན་པ་འཁྲིགས་ནས་འདུག་པ་གསལ་བར་རྨིས་སོ། །ཟེར་ནས་དེ་ལ་སོགས་
པའི་ངོ་མཚར་གྱི་རྨིས་ལྟས་མང་པོ་བཤད་དོ། །
དེ་ལ་ལྕམ་མོ་ཡང་དགའ་ནས། སྨྲས་པ་རྨི་ལམ་དེ་ནི་བཟང་བར་འདུག་སྟེ། འོ་
སྐོལ་མིང་སྲིང་ལ་དེ་ལྟ་བུའི་དབང་བྱ་ཅི་ཆ། འོན་ཀྱང་རྒྱལ་བུའི་རྨིས་ལྟས་བཟང་
པ་ལ་ཉེ་ཡིན་པས། བར་ཆད་ཀྱི་རྐྱེན་ཁར་ཡང་མ་ཤོར། ད་ནི་སྨྲ་བསམ་ཡང་ཤེས།
མདང་གསུམ་གྱི་རྨི་ལམ་འདྲ་ཡིན་ན། ད་ནི་རྒྱལ་ས་ནོན་པ་ཨེ་ཡིན་ད་ལན་ཆུ་ཚོད་
བྱས་པས་མི་འོང་། རྒྱལ་བུ་འདི་བསྐོས་པའི་མི་གཅིག་གིས་བསྐོ་ཞིང་། རྒྱལ་ཁམས་
ཀྱང་ཞི་བདེ་ཨེ་འབྱུང་ན། དམུ་རིགས་ཀྱི་རྒྱལ་པོ་ལ་ལུང་ཞིག་ཞུ་དགོས་པར་འདུག་
སྙམས་ནས། བློན་པོ་ལྷ་དབང་ལ་སྨྲས་པ། གསན་དང་བློན་པོ་ཤེས་ལྡན་ལྷ་དབང་
ལགས། འཛམ་གླིང་མི་ལ་ཁྱེད་བས་ཤེས་ཆེ་མེད། ཤེས་པའི་ཤེས་དྲིན་ད་ལྟ་ཆོད་
པར་བྱུང༌། ད་ནི་རྒྱལ་བུ་དགུང་ལོ་བརྒྱད་ལོན་ནས། སྨྲ་བསམ་བླ་བོ་ལོ་རྒྱུས་མཆིད་
གླེང་དང་། རྒྱལ་ས་ཡིན་ཀྱང་ཨེ་ནོན་ཙམ་དུ་སྣང་། ཡབ་ཀྱིས་གསུངས་པའི་དུས་
དང་ཚད་ལ་ཕྱིན། ད་ནི་རྒྱལ་བུ་རྒྱལ་སར་ཕྱུང་བ་ལ། འདི་ལ་གནམ་ནས་བསྐོས་
པའི་མི་ཞིག་དགོས། དེ་དག་མིན་པས་མངའ་དབང་བཙན་མི་འགྱུར། དེས་ན་དམུ་
རིགས་རྒྱལ་གཤེན་སྤྱན་འདྲེན་གྱིས། བདག་ཅག་ཁོང་གི་མངའ་དབང་ཡིན་པས་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སུ། ཐུགས་ཀྱི་དགོངས་ནས་ཅིས་ཀྱང་འབྱོན་ཏེ་མཆིས། ཤེས་ལྡན་མ་འདུག་མྱུར་དུ་
བྱ་བ་སྒྲུབ། ཅེས་ཟེར་བ་ལ། བློན་པོས་སྨྲས་པ། ལེགས་སོ་ལེགས་སོ་མི་མོ་རིགས་སྲས་
ལེགས། སྐྱེས་པའི་ལུས་ལ་འདྲ་འདྲ་མང་ལགས་ཏེ། མཉམ་པའི་བུ་ལ་དཀོན་པ་རེ་
རེ་ཡིན། གཞན་དག་བུ་མེད་ལུས་དང་ཁྱོད་མི་འདྲ། རྒྱལ་བུ་མེ་ཏོག་སད་ལ་མ་ཤོར་
དང་། རྒྱལ་ཁམས་ལོ་ཐོག་བ་མོས་མ་འཇོམ་དང་། ཕོ་བྲང་གཉན་མཁར་ཐོག་གི་མ་
བཤིགས་པ། རིགས་དང་ལྡན་པ་མི་མོ་ཁྱོད་ཀྱིས་དྲིན། ད་ཡང་རྒྱལ་གྱི་ཆེ་བ་ལེན་པ་
ལ། བསོད་ལྡན་མི་ཞིག་མིན་པས་ཨེ་འོང་བསམ། བདག་ནི་ཐབས་དང་ཤེས་རིག་
བཟོ་ལགས་ཀྱང༌། ཁྱོད་ཉིད་མི་མོ་རིགས་ཀྱི་བུ་ཡིན་པས། རྒྱལ་པོའི་སྤྱན་སྔར་ཁྱོད་
ཉིད་འགྲོ་བ་འཐད། ཁྱོད་ཀྱིས་བྱེས་ཀྱི་དོ་གལ་ཆོད་པར་མཛོད། བདག་གིས་གཞིའི་
གནས་བརྟེན་ཐུབ་པར་བགྱིས། ཞེས་སྨྲས་ནས་བློན་པོའི་གྲོས་ལ་བསྡུས་སོ། །
དེར་བུ་མོས་རྒྱལ་བུ་མེ་ཏོག་གི་གླིང་ལ་ཁྲིད་དེ་སྨྲས་པ། གསོན་དང་རྒྱལ་བུ་དམ་
པ་རིགས་ཀྱི་བུ། བདག་ནི་རྒྱལ་པོའི་ཕོ་བྲང་དག་ཏུ་འགྲོ། ཡུན་རིང་མི་ཐོག་འཕྲལ་ལ་
འཁོར་ནས་འོང་། དེའི་བར་ལ་ལྷ་སྲས་རྒྱལ་བུ་ཁྱེད། ཉིན་ཤིང་མེ་ཏོག་གླིང་ལ་གབ་
ཅིང་གཞོལ། མཚན་ཤིང་རྒྱལ་མཁར་རྩེ་ལ་གཅིག་པུར་བྲོས། ཁྱེད་ལ་བརྩེ་ཤིང་གདུང་
བ་ང་བས་མེད། མ་བས་བྱམས་པ་མེད་ཀྱང་དགྲ་རུ་ལང་། གང་ལ་ཡིད་ཆེས་ཨེ་ཡོད་
དེ་ལ་དཔྱོད། ང་ཉིད་མ་གཏོགས་ཕ་རོལ་དགྲ་དང་འདྲ། དེ་ཕྱིར་རྒྱལ་བུ་སྐུ་སྲོག་
བཙའ་བར་གྱིས། རྨང་པོ་རང་སྲོག་བཙའ་བར་བསྡར་མ་མིན། ཤེས་ལྡན་ཆགས་ལ་
གཞལ་བ་རྨོངས་པ་མིན། དེ་ཕྱིར་རྒྱལ་བུ་སྐུ་སྲོག་བཙའ་བར་མཛོད། དེ་ལ་རྒྱལ་བུས་
ཀྱང་དེ་དེ་བཞིན་ནོ། །ཞེས་གསུངས་སོ། །
དེ་ནས་བུ་མོ་དེ་ནི་ལུས་རྒྱན་དང་འཁོར་ཚོགས་ལ་སོགས་མཛེས་པར་བྱས་ནས།
དུང་གི་གླང་པོ་ཆེ་གཡུའི་གཙུག་ཕུད་ཡོད་པ་ཞིག་ལ་བཅིབས་ཏེ། སྟོན་པ་སྤྱན་འདྲེན་
154

མདོ་སྡེ། དྲི་མེད་རྩ་བའི་མདོ།
དུ་གཤེགས་སོ། །དེ་ལ་སྟོན་པའི་འཁོར་རྣམས་ངོ་མཚར་སྐྱེས་ནས་གསོལ་པ་སྟོན་པ་
ལགས། འུ་བུའི་ནུབ་ཕྱོགས་ནས་སྔར་ལྷ་ཀླུའི་རྒྱལ་པོ་རྣམས་མཇལ་དུས་ལས་ཀྱང་ངོ་
མཚར་ཆེ་བ་ཞིག་བྱུང་བ་ཅི་ལགས་ཞུས་པས། དེ་ནི་བྲམ་ཟེ་རྒྱལ་པོའི་བུ་མོ། ཡུམ་
ཚུལ་ཁྲིམས་བྱམས་མའི་སྤྲུལ་པ་མངོན་དུ་བྱོན་པ་ཡིན་པས་མདུན་ནས་བསུས་ཤིག་
གསུངས་ནས། ཀུན་གྱིས་མདུན་བསུས་ཏེ་སྟོན་པའི་དྲུང་དུ་མཇལ་ལོ། །དེར་བུ་
མོས་པུས་བཙུག་ཐལ་མོ་སྦྱར་ནས་གསོལ་པ། རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ། སྔོན་དང་མ་འོངས་དུས་གསུམ་མཁྱེན་པ་ཡི། བདག་གི་གནས་དང་མཚན་
ཉིད་ཐུགས་ལ་གསལ། རྒྱལ་པོ་རིགས་མཆོག་དཔལ་གྱི་བློ་གྲོས་ལ། བདག་ཅག་རྒྱལ་
བུ་མིང་སྲིང་གཉིས་ཡོད་ནས། རྒྱལ་པོ་ཡབ་ཅིག་མི་རྟག་དགུང་དུ་གཤེགས། ཡུམ་
ཅིག་བཙུན་མོ་ལོག་པའི་ཕྱོགས་སུ་ཐལ། ཕ་རོལ་དགྲས་ཡང་གནོད་ཅིང་འཚེ་བ་བྱས།
རྒྱལ་ཁམས་ནད་ཡམས་འཁྲུགས་པ་མི་བདེ་འབྱུང༌། བདག་གི་རིགས་རྒྱུད་ཤིན་ཏུ་
རྨད་ནས་སུ། རྒྱལ་བུ་གཅིག་བུ་གཞོན་པས་བཙའ་བའི་ཚུལ། རྒྱལ་པོ་ཆེན་པོ་སྤྱན་
འདྲེན་བྱེད་པ་ལ། བདག་ཅག་ཤིན་ཏུ་འོང་བར་མི་རིག་ཅིང་། མི་རྣམས་སྔོན་དུ་རང་
ངོ་ཚ་མོད་ཀྱང་། ལས་ཐབས་ཤིན་ཏུ་འདི་ལས་མ་རྙེད་ལགས། འགྲོ་དྲུག་ཐུགས་
རྗེའི་ཡུལ་དུ་གོ་མཉམ་ཀྱང་། བདག་ཅག་མིང་སྲིང་ཤིན་ཏུ་ཉམ་ཐག་པས། བདག་
གི་ཡུལ་དང་གནས་དེར་གཤེགས་པར་ཞུ། རྒྱལ་ཁམས་མངའ་རིས་བདེ་ལ་བཀོད་
པ་དང༌། རྒྱལ་བུ་དམ་པ་བསྐོ་བཞག་མཛད་པ་དང་། དོན་དམ་བོན་གྱི་འཁོར་ལོ་
བསྐོར་དུ་གསོལ། ཞེས་གསོལ་ཏོ། །
དེ་ལ་སྟོན་པས་ཀྱང་འདུལ་བའི་དུས་ལ་བབ་པར་གཟིགས་ནས། ཡེ་གཤེན་སུམ་
བརྒྱ་དྲུག་ཅུ་དང་ཆས་ནས་བྲམ་ཟེའི་ཡུལ་དུ་གཤེགས་སོ། །དེ་ནས་རྒྱལ་བུ་དང་བློན་
འཁོར་རྣམས་ཀྱིས་མདུན་བསུས་ནས་རྒྱལ་ས་ཡང་ཐོག་ཏུ་སྤྱན་དྲངས་སོ། །གསོལ་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཟས་རོ་མཆོག་བདའ་དགུ་དྲངས་ནས་རྒྱལ་བུས་གསོལ་པ། སྟོན་པའི་སྒྲོན་མ་འགྲོ་
བའི་དཔལ་དང་མགོན། བདག་གི་ཞིང་དང་གནས་འདིར་བྱོན་པ་ལེགས། ད་ཡང་
བདག་ཅག་མངའ་དབང་བཙན་པ་དང་། རྒྱལ་ཁམས་མངའ་རིས་བདེ་ལ་བཀོད་པ་
དང་། མཐོ་རིས་གོ་འཕང་ཐོབ་པར་མཛད་དུ་གསོལ། ཞེས་གསོལ་ཏོ། ། དེ་ནས་སྟོན་
པས་གསུངས་པ། ཉོན་ཅིག་རྒྱལ་བུ་དམ་པ་རིགས་ཀྱི་སྲས། ཁྱེད་ཅག་རྒྱལ་བུ་མིང་
སྲིང་ལྕམ་དྲལ་དང་། བདག་དང་སྔོན་ནས་ལས་འཕྲོ་སྨོན་ལམ་མཐུས། རྒྱལ་བུ་དམ་
པ་རྒྱལ་ས་ནོན་པ་དང༌། རྒྱལ་ཁམས་མངའ་རིས་དར་ལ་རྒྱས་པར་འབྱུང་། ཞེས་
གསུངས་ནས་སེམས་ཅན་ཉོན་མོངས་པ་རྣམས་ཀྱི་ཟུག་རྔུ་བསལ་བ་དང་། སྒྲིབ་སྦྱང་
ཚོགས་གཉིས་བསགས་པའི་ཕྱིར། བདེར་གཤེགས་སྨོན་ལམ་མཐའ་ཡས་ཀྱི་དཀྱིལ་
འཁོར་ཞལ་ཕྱེས་ནས། རྒྱལ་ཁམས་ལ་མངའ་དབང་བཙན་པ་དང་། རྒྱལ་བུ་སྐུ་ཚེ་
རིང་བ་དང་། བྲམ་ཟེའི་གདུང་རྒྱུད་དར་བ་དང་། ལྕམ་མོའི་དགོས་འདོད་འགྲུབ་
པར་མཛད་དེ། སྨོན་རྗེ་རྒྱལ་པོ་ལེགས་སྤྱོད་ཀྱི་བུ་མོ། སྨོན་ལྕམ་འཕྲུལ་མོ་བྱ་བ་རྒྱལ་
བུའི་ཁབ་ཏུ་སྒྲོག་ནས་རྒྱལ་ས་རུ་བཏོན་ནོ། །རྒྱལ་བུས་ཀྱང་ལྕམ་མོ་སྟོན་པའི་ཁབ་ཏུ་
ཕུལ་ནས། སྟོན་པ་འཁོར་དང་བཅས་པ་འོལ་མོ་ལུང་རིང་དུ་གཤེགས་སོ། །རྒྱལ་བུ་ནི་
དགེ་བ་ལ་ཡིད་གཞུང་བར་སྤྱོད་དོ། །མངའ་ཐང་ཕུན་སུམ་ཚོགས་པ་རུ་གྱུར་ཏོ། ། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། ཀླུ་ཡུལ་
ན་ར་ནེ་སེང་གི་ལྗོངས། རིན་པོ་ཆེའི་དྲ་མ་སྤུངས་པའི་གླིང་སྟོད། གྲོང་ཁྱེར་ཆེན་པོ་
བར་ཁམས་གླིང་བརྒྱད་ཀྱི་དབུས། རྒྱལ་ས་པད་མ་གཟི་ལྡན་གྱི་ནང་དུ་བྱོན་ནས། ཀླུ་
ཡེ་ཤེས་སྙིང་པོ་ལ་སོགས་ཀླུའི་གཡུང་དྲུང་སེམས་དཔའ་རྣམས་ལ། ཕ་རོལ་ཕྱིན་པའི་
འབུམ་སྡེ་དང་ཐེག་པ་ཆེན་པོའི་གཟུངས་སྡེ་དང་། རིགས་པ་ཆེན་པོའི་སྔགས་སྡེ་དང་།
ལྷ་མོ་རིགས་ལྡན་མའི་གཟུངས་སྡེ་དང་། ཀླུ་ཆེན་པོ་བརྒྱད་དང་། ཀླུ་མོ་བརྒྱད་ཁྲི་
156

མདོ་སྡེ། དྲི་མེད་རྩ་བའི་མདོ།
བཞི་སྟོང་ལ་སོགས་ཀྱི་གཟུངས་སྡེ་རྣམས་གཏན་ལ་ཕབ་སྟེ་བཤད་དོ། །གསས་ཁང་
གེ་སར་འབུམ་གླིང་ཞེས་བྱ་བ་བཞེངས་ནས། རྣམ་དག་པདྨ་ཡུམ་གྱི་དཀྱིལ་འཁོར་
ཞལ་ཕྱེས་ནས་རབ་གནས་དང་ཞལ་སྲོས་མཛད་དོ། །མདོ་འབུམ་གཟུངས་གསུམ་གྱི་
བསྟན་པ་ཀླུ་ཆེན་བརྒྱད་ལ་བཞག །ཀླུ་མོ་འོད་ལྡན་ཉི་མ་ཁབ་ཏུ་བཞེས་ནས། སླར་
འོལ་མོ་ལུང་རིང་དུ་གཤེགས་སོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས། སྟོན་
པས་ལྷ་ཀླུ་མི་གསུམ་ལ་བསྟན་པ་བཞག་པའི་ལེའུ་སྟེ་བཅུ་པའོ། །། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། སྐུ་སྐྱེ་
བ་བཞེས་ནས་སྲས་སྤྲུལ་གྱི་འགྲོ་དོན་མཛད་པའི་བར་ལ། ལོག་པར་ཕྱོགས་པ་དང་།
གོལ་བའི་ཆ་ཙམ་ལས་མ་གཏོགས་པ། མི་མཇེད་སྟོང་གསུམ་གྱི་འཇིག་རྟེན་སྟོང་པ་
ཙམ་ཞིག །ཞལ་མཐོང་བ་དང༌། གསུང་ཐོས་པ་དང་། བསྟན་པ་བཞག་པ་ཙམ་
གྱིས་སངས་རྒྱས་ཏེ་སོང་ངོ༌། །གཞན་ཡང་མཐོ་རིས་གསུམ་གྱི་སེམས་ཅན་ལ། གྲུབ་
པ་སྙེམས་པ་དང་། གྲོལ་བ་ཐོབ་པ་དང་། རྫུ་འཕྲུལ་ལྡན་པ་དང་། སྤྲུལ་བསྒྱུར་ནུས་
པའི་གཡུང་དྲུང་སེམས་དཔའ་མང་པོ་བྱུང་ངོ༌། །རིགས་དྲུག་གི་སེམས་ཅན་རྣམས་
ཀྱང་སྡུག་བསྔལ་དང་བྲལ་ནས། བདེ་བའི་ཆ་ལ་གནས་སོ། །ཡོད་ཁམས་དཀར་པོའི་
སྲིད་པ་ཆགས་ནས་དགེ་བ་འཕེལ་ལོ། །
༧ དེའི་ཚེ་དེའི་དུས་ན། འཛམ་གླིང་སོག་ཁའི་ཕར་མཐའ་རི་མུ་ཁྱུད་འཛིན་ལ་ཉེ་
བའི་སར། གནས་མཆོག་འོལ་མོ་ལུང་རིང་གི་བྱང་ཤར་ཟད་མཚམས་མེ་ཏོག་གི གླིང་
ནས། དཔག་ཚད་བརྒྱ་རྩ་བརྒྱད་ཀྱི་མཚམས་ན། བདུད་ཡུལ་མུན་པའི་གླིང་ཞེས་བྱ་
བ་ཡོད་དེ། དེ་ཡང་རི་བོ་བདུད་སོལ་ནག་པོའི་ར་བ། མུན་པ་སྨུག་ནག་འཁྲིགས་པའི་
ནང༌། རྒྱ་མཚོ་དུག་ནག་མེར་པའི་གླིང་། རི་བོ་མུན་པ་བཀྲག་ལྡན་གྱི་རྩ་བ་ཆུ་བོ་ཏིང་
ཤི་ནག་པོའི་འགྲམ། རྩྭ་ཨ་བ་དུད་ཏིའི་ཚལ་ལ། བདུད་ཀྱི་ཕོ་བྲང་ཆེན་པོ་ཁྲི་བརྒྱད་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གླིང་ཆེན་བྱ་བ། ལྕགས་རི་དཔག་ཚད་བཅུ་གཉིས་ཀྱི་ནང་དུ། དབུས་སུ་སྐུ་མཁར་སྒོ་
བརྒྱད་རྩེ་བརྒྱ་ཞེས་བྱ་བ། ཁྲོ་ཆུ་ཞུན་མའི་སྐུ་མཁར་ལ། པུ་ཟངས་དམར་པོའི་ཁ་བད་
ཅན། གསེར་གྱི་ཏོག་ཆེན་བརྒྱ་ཡོད་པ། ལོགས་བཞི་ལ་བྱི་རུ་དམར་པོའི་སྒོ་འགྲམ་
ལ། ལོ་ཕྲོམ་བསེའི་སྒོ་བརྒྱ་བཙུག་པ། དེའི་ཕྱི་རོལ་དུ་བདུད་སྲིན་ལོག་པའི་གྲོང་ཁྱེར་
འབུམ་ཕྲག་བཞི་བཅུ་རྩ་གཉིས་འཁྲིགས་པ། ལྕགས་རིའི་སྒོ་བཞི་ལ་ལས་དཔོན་བཞིའི་
ཕོ་བྲང་བཅས་པ། དེ་ནི་མུན་པ་གཡུང་དྲུང་ཟེར་ལྡན་གྱི་གླིང་ཞེས་བྱའོ། །དེའི་ཕྱི་རོལ་
དུ་གླིང་ཆེན་པོ་བཞི་ཡོད་དེ། ཤར་ན་མུན་པ་རྡོ་རྗེ་བརྟེན་པའི་གླིང་ཞེས་བྱ་བ། གྲོང་
ཁྱེར་སྒྱུ་མ་འབུམ་གླིང་གི་དབུས་སུ། སྐུ་མཁར་རྡོ་རྗེ་སྲ་མཁྲེགས་ཀྱི་ནང་དུ། བདུད་
རྒྱལ་ང་མིན་འཆོས་པོ་བྱ་བས། བོན་ལ་ལོག་པར་འཆོས་པའི་ལས་སྤྱོད་ཅིང་སྐྱེ་འགྲོ་
ལ་དབང་བསྒྱུར་རོ། །བྱང་ན་མུན་པ་དབང་བསྒྱུར་འཁོར་ལོའི་གླིང་ཞེས་བྱ་བ། གྲོང་
ཁྱེར་ཤ་ཟ་འབུམ་གླིང་གི་དབུས་སུ། སྐུ་མཁར་འཁོར་ལོ་སྨོན་རྗེའི་ནང་ན། བདུད་
རྒྱལ་འཁོར་བ་གཏིང་ནག་གིས་ལོག་པའི་སྟོབས་བཤམས་ནས། གོ་མཚོན་དམག་གི་
ལས་བྱེད་དོ། །ནུབ་ཏུ་མུན་པ་ཟེར་ལྡན་པདྨའི་གླིང་བྱ་བ། གྲོང་ཁྱེར་དབང་པོ་རབ་
བརྟེན་གྱི་དབུས་སུ། སྐུ་མཁར་ལྕགས་འོད་ཟེར་བའི་ནང་དུ། བདུད་རྒྱལ་འགྲན་ཏེ་
ཡ་བོ་བྱ་བས། ལྷ་གསས་གཤེན་ལ་འགྲན་ཚོལ་བ་དང་། དོ་བསྡོ་བའི་སྟོབས་བསྐྱེད་
དོ། ། ལྷོ་ཕྱོགས་སུ་མུན་པ་སྨུག་ནག་འཁོར་ལོའི་གླིང་བྱ་བ། གྲོང་ཁྱེར་གཟི་བསྒྱུར་པ་
ཏྲའི་དབུས་སུ། སྐུ་མཁར་མུན་པ་གླིང་རྫོང་གི་ནང་དུ། བདུད་རྒྱལ་རམ་པ་དུག་
འགྱེད་བྱ་བས་ནད་དང་དུག་མཚོན་རྐུ་དུག་གཡོ་སྒྱུའི་ལས་བྱེད་ནས་སྐྱེ་འགྲོ་ལ་དབང་
བསྒྱུར་རོ། །དེའི་བྱང་ཤར་ན་ལྟ་ཉན་རྣ་གསང་གི་གླིང་རི་རོང་དགུ་བརྒྱ་ནས་ལྟ་ཉན་
ཚོར་བ་ཡོད་དོ། ། ལྷོ་ཤར་ན་ཤོར་བ་རྐྱ་བདུན་འཇབ་བུའི་གླིང་། རྣམ་པར་རྒྱལ་བའི་
ཁང་བཟང་གི་ནང་ནས་ཀྱང་ནོར་ཐོབ་པ་ཡོད་དོ། །ལྷོ་ནུབ་ན་ཨ་ཀ་རུ་རྩེ་སྲོག་གི་
158

མདོ་སྡེ། དྲི་མེད་རྩ་བའི་མདོ།
ཤན་པའི་གླིང་། དུས་རེ་ལ་སེམས་ཅན་འབུམ་ཕྲག་གི་སྲོག་དབུགས་ལེན་པ་ཡོད་
དོ། །བྱང་ནུབ་ན་པད་ལོ་སྡོང་པོ་བླ་བོན་གྱི་གླིང་བྱ་བ། བདུད་བོན་ཆབ་ལྕག་རྒྱལ་བ་
བཞུགས་པའི་གླིང་དག་པ་ཡོད་དོ། །དེའི་ཕྱི་རིམ་དུ་བདུད་སྲིན་རོ་ལངས་ཤ་ཟའི་གྲོང་
དང་གྲོང་རྡལ་བསམ་གྱིས་མི་ཁྱབ་པ་ཡོད་དོ། །དེའི་ཚེ་སྐུ་མཁར་སྒོ་བརྒྱད་རྩེ་བརྒྱའི་
ནང་དུ། སྔོན་མེད་ཁམས་མུན་པ་ཟེར་ལྡན་དང་། སྟོང་ངམ་ནག་མོ་གཉིས་ཀྱི་རྒྱུད་
ལས། མྱེས་ཆེན་དགའ་རབ་དབང་ཕྱུག་ཞེས་བྱ་བའི་སྲས་པོ། བདུད་རྒྱ་ལག་ཐོད་རྗེ་
དང་། མ་སྲིན་ཐུན་མ་མོ་གཉིས་ལ། སྲས་ཡབ་མྱེས་གང་དང་ཡང་མི་འདྲ་བ་སྤྲུལ་པ་
རྫུ་འཕྲུལ་ལྡན་པ་ཞིག་འཁྲུངས་ཏེ། བདུད་རྗེ་ཁྱབ་པ་ལག་རིང་དུ་བཏགས་སོ། །དེ་
ལ་བློན་འཁོར་ཤན་པ་འབུམ་སྡེ་དང་བཅས་ནས་ཡོད་པ་ལ། དུས་རེས་ཤིག་ཙམ་ན།
བདུད་ཀྱི་རྒྱལ་བུ་དེ་ནི་ཤིན་ཏུ་ཡང་མ་དགའ་བའི་སེམས་སྐྱེས་ནས་འཁོར་རྣམས་ལ་
སྨྲས་པ། ནག་པོ་བདུད་ཀྱི་སྡེ་རིགས་རྣམས། འོ་སྐོལ་འཇིག་རྟེན་ཁམས་འདི་ན། ནག་
པོ་བདུད་ལས་ཁས་དྲག་མེད། ནག་པོ་བདུད་ཀྱི་ནང་རིགས་ལས། ཁྱབ་པ་ང་ལས་
དབང་ཆེ་མེད། ངའི་གོང་ན་དབང་ཆེ་བ། རྫུན་ཆེན་གཤེན་རབ་མི་བོ་བྱུང༌། གཤེན་
རབ་མི་བོ་བྱ་བ་འདིས། ངའི་མེད་ཁམས་སྟོང་པར་བཏང་། གཤེན་གྱི་ཡོད་ཁམས་
གང་ལ་ཁད། ལྟ་བ་མིག་རྣོ་རྣམས་ཀྱིས་ལྟོས། ཉན་པའི་རྣ་གསང་རྣམས་ཀྱིས་ཉོན་
ཞེས་སྨྲས་སོ། །དེར་ལྟ་བ་མིག་རྣོ་རྣམས་ཀྱིས་ལྟས་ནས་སྨྲས་པ། བདུད་རྗེས་གསུངས་
པ་ལོས་སུ་མད། བདག་ཅག་རྣམས་ཀྱིས་ཕྱོགས་བཅུར་བལྟས། བདུད་ཀྱི་ཡོད་ཁམས་
སྟོང་པར་མཐོང་། གཤེན་གྱི་མེད་ཁམས་གང་བར་མཐོང་། རིགས་དྲུག་གནས་སུ་
བལྟས་པ་ལ། གཅོད་སྦྱོང་སྡུག་བསྔལ་བཀྲེས་སྐོམ་ཉུང་། འཇིག་རྟེན་ཁམས་སུ་
བལྟས་པ་ལ། བདུད་ཀྱི་སྤྱོད་པ་བྱེད་པ་ཉུང་། གཤེན་གྱི་དགེ་སྤྱོད་བྱེད་པ་མང་།
བདུད་ཁམས་ཟས་དང་བྲལ་དུ་ཐོས། ཟེར་ནས་ཀུན་ཀ་ངུས་སོ། ། དེ་ལ་བདུད་ཁྱབ་
159

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པ་ལག་རིང་གིས་སྨྲས་པ། གསན་དང་བདུད་རྒྱལ་འཁོར་བཅས་རྣམས། བདག་གིས་
སྨྲས་པ་བདེན་ནམ་རྫུན། བདུད་ཀྱི་ཡོད་ཁམས་སྟོང་ལ་ཁད། གཤེན་རབ་མི་བོ་མ་
སོད་ན། བདུད་ཀྱི་འཐབ་ཟླ་ཅི་ལ་བྱེད། སྐྱེ་རྒས་ན་འཆི་མ་འཁྲུག་ན། བདུད་ཀྱི་ཟས་
སྐལ་ཅི་ལ་བྱེད། ཡབ་ཅིག་མ་བཞུགས་དམག་བསྐོས་མཛོད། ཞེས་ཟེར་ནས་ཡབ་ཀྱིས་
སྨྲས་པ། བདུད་རྗེ་ཁྱབ་པ་ལག་རིང་ཁྱོད། སྐྱེས་ཆེན་དགའ་རབ་དབང་ཕྱུག་གིས།
སྨོན་ལམ་བཏབ་པ་རིགས་ཀྱི་སྲས། མ་འོངས་དུས་ཀྱི་བསྐལ་པ་ལ། བདུད་སྲིན་མགོ་
ལོ་དམའ་ནས་སུ། ལྷ་མི་བསྟན་པ་དར་བའི་དུས། ལྷ་བདུད་བསྟན་པ་རྩོད་པ་དང་།
གཤེན་ལ་འགྲན་དུ་འཚོལ་བ་དང་། བོན་ལ་དོ་རུ་བསྡོ་བ་ཡི། རྒྱལ་བུ་ཁྱོད་ལ་དམོད་
བཙུག་པས། ཁྱོད་ནི་མཐུ་རྩལ་སྟོབས་དང་ལྡན། རྩལ་དང་རྫུ་འཕྲུལ་རྟུལ་ཞུགས་
དྲག །བདུད་རྗེས་གསུངས་པ་ལོས་སུ་མད། འོན་ཀྱང་ཕལ་དང་འདི་མི་འདྲ། དགེ་
སྡིག་བསྟན་པ་རྩོད་པ་ལ། བྱ་བ་ཐམས་ཅད་བརྟག་གིན་གཟབ། མ་བརྟག་མ་གཟབ་
ཐོ་ཅོ་ནི། རང་ཕུང་རྒྱུ་རུ་འགྲོ་ཉེས་ཡོད། འགྲོ་ཚོད་གོམ་གྱིས་མ་ཟིན་ཞིང་། གོམ་ཚོད་
སེམས་ཀྱིས་མ་འཇལ་ན། དཔའ་བོ་གཡང་ལ་ལྟུང་བ་མང་། འཛང་མ་ཁ་མདའ་ཕོག་
པ་མང་། ཐབས་ལ་མཁས་པ་སྐྱེས་བུའི་མཆོག །གཏམ་ལ་ཉན་ན་མཛངས་བའི་ཕུལ།
བསམ་ཁོམ་མདུན་མ་ལྡད་དོགས་མེད། འདི་ལ་ཐབས་ཤིག་མ་གཟབ་ན། དཀར་
ནག་བསྟན་པ་རྩོད་པ་ལ། ཆོ་འཕྲུལ་སྣ་དགུ་བསྟན་པར་གྱིས། ལྷ་དང་སློབ་དཔོན་ཕ་
དང་མ། སྐྱེས་བྲན་ན་ཆུང་སྤུན་དང་བུ། སྣ་དགུའི་ཐ་མ་དྲག་པོའི་དམག །ཐབས་ལ་
མཁས་པས་བསླུས་ལ་འགྲོ། ཞེས་ཟེར་བ་ལ་དེ་ལྟར་དུ་བཅད་དོ། ། །
དེ་ནས་བདུད་སྡིག་ཏོ་ཅན་དེས། བདུད་རྗེ་ཡབ་ཀྱི་བཀའ་ཉན་ནས། གཤེན་ཡུལ་
འོལ་མོ་ལུང་རིང་དུ། གཤེན་རབ་མི་བོ་བསླུ་རུ་སོང་། ཆོ་འཕྲུལ་སྣ་དགུ་བསྟན་པ་ལ།
ཞི་བས་བསླུས་པ་སྣ་བརྒྱད་སྡུག །ཤིན་ཏུ་ཡིད་མུག་ག་ཆད་ཀྱང་། རྒྱལ་ལག་ཐོད་རྗེ་
160

མདོ་སྡེ། དྲི་མེད་རྩ་བའི་མདོ།
བཀའ་གཉན་པས། སྣ་དགུའི་ཐ་མ་དྲག་པོའི་དམག །བདུད་དམག་གཤེན་གྱི་ཡུལ་
དུ་དྲངས། ཕྱོགས་བཞི་མཚམས་བརྒྱད་སྟེང་འོག་ནས། སྒྲ་འོད་ཟེར་གསུམ་མུན་པ་
འཁྲིགས། སེམས་ཅན་ཐམས་ཅད་འཇིགས་ཤིང་སྐྲག །དེ་ལ་སྟོན་པས་བཀའ་སྩལ་
པ། དྲག་པོའི་སྒྲ་དང་འོད་བྱུང་བ། སྡིག་ཆེན་བདུད་ཀྱི་དམག་ཚོགས་ཡིན། འཇིགས་
སེམས་མ་སྐྱེ་སྙིང་རྗེ་བསྐྱེད། ཁྱེད་རྣམས་ཀུན་ལ་ཡོང་མི་ཚུགས། བར་ཆད་བཟློག་
བྱེད་གཟུངས་འདི་བརྗོད། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ།
བསྭོ་ཨཱི་གེ་དུ་གེ་ཞི་ཏྲི་ལ་ཨ་པར་མུ་མར་ཙ་ཀྲ་རཾ་རཾ་བྷོ་བཟློག ། དེ་སྐད་འཁོར་གྱིས་
བརྗོད་པ་ཡིས། མི་འཇིགས་པའི་སྟོབས་དང་ལྡན་ནོ། །དེ་ནས་སྟོན་པ་ཉིད་ནི་བདུད་
ཁམས་དབང་དུ་བསྡུ་བའི་སྤྲུལ་པ་མཛད་དེ། སྐུ་མདོག་རིན་པོ་ཆེ་ཁ་དོག་རྣམ་པ་
བརྒྱད་དང་ལྡན་པ། ཞལ་གཅིག་ཕྱག་གཉིས་རྫོགས་སྐུའི་ཆ་ལུགས་སུ་བཞུགས་ནས།
བདུད་ཀྱི་དམག་ཚོགས་ནི་ང་རྒྱལ་ནས། བདུད་དམག་བྱེ་བ་དུང་ཕྱུར་དངོས་སུ་ལྷག་
ནས་བྱུང་ངོ༌། །དེའི་ཚེ་སྟོན་པ་ནི་བདུད་འདུལ་གསང་བའི་དགོངས་པ་ལ་བཞུགས་ཏེ།
ཞལ་ནས་རྩ་བའི་སྔགས་བརྗོད་པ། བསྔོ་ཨོཾ་ཨ་མ་ཁྲོ་ཏ་ཉེ་ལོ་ཡོ་ཤྲཱི་ཧེ་རུ་ན་སྤུངས་སོ་
ཐད་དོ་ཐུན་བྷོ། མ་ར་ཡ་ཧཱུྃ་ཕཊ༔ ཅེས་གསུངས་པས། སྐད་ཅིག་ཉིད་ལ་ཁྲོ་བོའི་རྒྱལ་
པོ་བདུད་འདུལ་མཁའ་འགྱིང་ཁ། དབུ་དགུ་ཕྱག་བཅོ་བརྒྱད་པ། སྐུ་མདོག་མཐིང་
ནག་བསྐལ་པའི་མེ་རི་འབར་བ། དེའི་ཕྱི་རིམ་དུ་རིགས་ཀྱི་ཁྲོ་བོ་བཞི་དང་། དབལ་གྱི་
ཁྲོ་བོ་བཞི་འཁོར་དབལ་ཚོགས་བྱེ་བ་ས་ཡ་དུང་ཕྱུར་གྱིས་བསྐོར་ནས་མངོན་དུ་བྱུང་
སྟེ། ཞལ་ནས་དྲག་པོའི་གཟུངས་བརྗོད་པ། བསྭཱ་ཨཱི་ཨ་མ་ཁྲོ་ཏ་ཉེ་ལོ་ཡོ་ཤྲཱི་ཧེ་རུ་ན་མ་
མུ་ཡེ་སྤུངས་སོ་ཐད་དོ། །དྲུང་མུ་ཁྲོ་ཏ་མ་མ་སླ་ཞི། གར་མ་པོ་ཏ་མ་མ་ལི་སེག །བྷུད་
དྷ་ཚིན་དྷ་མ་མ་ནེ་རཾ། རད་ན་ཏི་སྟ་མ་མ་ཏིང་ནཾ། ཁྲ་རཾ་ཁྲ་རཾ། ཁྲི་རཾ་ཁྲི་རཾ། ཁྲུ་རུ་ཁྲུ་
རུ། ཁྲ་ཏྲ་ཁྲ་ཏྲ། ཉེ་ལོ་ཡོ་སྤུངས་སོ་ཐད་དོ་རྒྱུང་ནེ་ཧབས་སོ། །གེ་དུ་གེ་ཞི་དྲི་ལ་ཨ་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པར་མ་ར་ཡ་མྱོག་མྱོག །ཙ་དུར་སརྦ་སྤོ་ཏ་བྲ་མ་ནེ་རྒྱུང་སྤུངས་སོ་གྷ་རུ་ན་རཾ་རཾ། ཛ་
ལ་ཛ་ལ་སརྦ་བྷིག་ནན། གེ་དུ་ཞི་ལ་ཨ་པར་མྱལ་མྱལ། མ་ར་ཡ་ཧཱུྃ་ཛ་ཧཱུཾ་ཤི་ཧཱུཾ་ཐུན་ས་
མ་ཡ་ཧཱུྃ་ཕཊ༔ ཅེས་གསུངས་པས། ཁྲོ་བོ་དང་ཁྲོ་མོ་མེ་རི་མཚོན་ཆ་སྐར་ལྟར་འཁྲུགས་
ནས། ནག་པོ་བདུད་ཀྱི་དམག་ཚོགས་ནི། བརྒྱལ་བ་དང་རེངས་བ་དང་། སྡང་བ་
དང་འདར་བ་དང༌། མིག་བུད་པ་དང༌། ལྷུ་གྲུབ་པ་དང་། སྙིང་གས་པ་དང་། རང་
བཞིན་གྱིས་བརྒྱལ་ཏེ་སོང་ངོ༌། །བདུད་རྗེ་ཁྱབ་པ་ཉིད་གཅིག་བུ་མཐའི་མུན་པ་ལ་
བྲོས་ཏེ་སོང་ངོ༌། །
དེའི་ཚེ་བདུད་ཀྱི་བཀའ་བློན་ཀ་ལ་རུ་ཏྲས་གསོལ་པ། རྣམ་པ་ཐམས་ཅད་མཁྱེན་
པ་སྤྲུལ་པའི་སྐུ། ཐུགས་རྗེ་དྲག་ཚད་ཁྲོས་པ་ཁྲོ་བོའི་མཆོག །སྲིད་པ་གསུམ་གྱི་གདོན་
བགེགས་ལྟར་མི་བཟོད། འབར་བའི་རྒྱལ་པོ་ཁྱེད་ལ་བདག་འདུད་དོ། །སྤྲུལ་པའི་སྐུ་
མཆོག་དེ་ལྟར་མ་སྟོན་ལ། བདག་ཅག་ཅུང་ཙམ་ཀློད་ལ་དབུགས་ཕྱུང་དང༌། སྟོན་
པས་གང་གསུངས་བདག་ཅག་བཀའ་བཞིན་བསྒྲུབ། ཅེས་གསོལ་ནས་གུས་པས་
འདུད་དོ། །དེ་ལ་སྟོན་པས་བཀའ་སྩལ་པ། ལེགས་སོ་ལེགས་སོ་བདུད་ཀྱི་དམག །
འཇིག་རྟེན་མི་རྟག་སྒྱུ་མ་ཡིན། ང་རྒྱལ་དྲེགས་པ་རང་སླུ་ཡིན། ལོག་པའི་ལས་སྤྱོད་
ལྟུང་འདྲེ་ཡིན། གཤེན་རབ་སྟོན་པའི་བཀའ་ལ་ཉོན། གཡུང་དྲུང་འཕྲུལ་ངག་བོན་ལ་
སྤྱོད། འདིར་སྐྱིད་ཕྱི་མའི་དོན་དང་ལྡན། ཞེས་གསུངས་ནས་རྫུ་འཕྲུལ་གྱི་སྐུ་རྣམས་
བཤིགས་སོ། །དེ་ལྟར་སྟོན་པས་བདུད་འཁོར་དབང་དུ་བསྡུས་ནས་དགེ་བ་ལ་བཀོལ་
ལོ། །དེའི་ཚེ་ལྷ་ཀླུ་མི་གསུམ་གྱི་འཁོར་རྣམས་འདུས་ནས་སྟོན་པ་ལ་གུས་པས་འདུད་
ཅིང་། མཆོད་པ་དང་བསྟོད་ཚིག་འབུལ་ལོ། །དེའི་ཚེ་སྟོན་པས་བདུད་འཇོམས་
གསང་བའི་གཟུངས་སྡེ་ཆེན་པོ་གཏན་ལ་ཕབ་སྟེ་བཤད་ཅིང་། གཡུང་དྲུང་བོན་གྱི་
འཁོར་ལོ་བསྐོར་རོ། །
162162

མདོ་སྡེ། དྲི་མེད་རྩ་བའི་མདོ།
༧ དེའི་ཚེ་དེའི་དུས་ན། རི་རབ་ཀྱི་ཁ་ཁྱེར། རྣམ་རྒྱལ་ཁང་བཟང་གི་ལྷོ་ནུབ།
ཤེལ་གྱི་ཅོག་ཆེན་གྱི་རྩ་བ། ཕྱ་ཡུལ་སྣང་དང་གཡུ་རྩེ་བྱ་བ་ན། ཕྱ་ཁ་རྗེ་ཐང་པོའི་སྲས་
པོ། ཡེ་རྗེ་ཐང་པོ་བྱ་བ་དེ། ཕྱ་སྲས་ཁྱེའུ་སྟོང་དང་ཆས་ནས། སྟོན་པའི་དྲུང་དུ་ལྷག་
ནས་གསོལ་པ། སྟོན་པ་རྣམ་པ་ཐམས་ཅད་མཁྱེན་པའི་སྤྲུལ་པའི་སྐུ། ཉིད་ཀྱི་ཐུགས་
རྗེས་སེམས་ཅན་ཡོངས་ལ་ཁྱབ། གང་དག་སངས་རྒྱས་ཡིད་ལ་གང་བྱེད་པ། དེའི་
མདུན་དུ་སྟོན་པ་སངས་རྒྱས་བཞུགས། སྟེང་ཕྱོགས་ལྷ་ཁམས་འགྲོ་བ་འདུལ་བ་དང་།
བདག་ཅག་ཕྱའི་སྐུ་འཚོར་གཤེགས་པར་ཞུ། ཞེས་གསོལ་ཏོ། །སྟོན་པས་ཀྱང་སྐབས་
ལ་བབ་པར་མཁྱེན་ནས། འཁོར་རྣམས་ལ་གསུངས་པ། གཏོ་བུ་ལ་སོགས་འཁོར་
རྣམས། བདག་མ་འོང་གི་བར་དུ་མཆོད་པ་རྒྱུན་མ་བཅད་ཅིག །ཆོ་འཕྲུལ་དང་བསླུ་
བའི་རྗེས་སུ་མ་འབྲེང་ཞིག །གསུངས་ནས་ཕྱ་ཡུལ་དུ་གཤེགས་སོ། །དེ་ནས་ཕྱ་སྲས་
ལེགས་གྲུབ་ལ་སོགས་འཁོར་རྣམས་ལ། རྒྱུ་འབྲས་ཀྱི་བོན་དང་། གསས་ཁང་གཡུ་
རྩེ་འོད་འབར་བཞེངས་ནས། གསས་ཆེན་རིགས་ལྔའི་དཀྱིལ་འཁོར་ཞལ་ཕྱེས་ཏེ་ཞལ་
སྲོས་དང་མངའ་དབུལ་མཛད་དོ། །
༧ དེ་ནས་ཕྱ་ཡེ་རྗེ་ཐང་པོའི་སྲས་མོ་ཕྱ་ཟ་གོང་དྲུག་ཁབ་ཏུ་བཞེས་པ་ལ། སྲས་
རྒྱལ་བུ་ཞིག་འཁྲུངས་ཏེ་ལྷ་ཀླུ་མི་གསུམ་ཕྱི་སྲིད་སྐོས་གསུམ་གྱི་མངའ་བོ་ཆེ་རྣམས་
ཀྱིས་སྐུ་སྲུང་དང་མཚན་བཏགས་ནས། མཚན་ཡང་མུ་ཆོ་ལྡེམ་དྲུག་ཏུ་གསོལ་ལོ། །
དེའི་ཚེ་ཕྱ་སྲས་རྒྱལ་བུ་དེ་ནི་བོན་སྒོ་བརྒྱད་ཁྲི་བཞི་སྟོང་ཐུགས་སུ་ཆུད་པའི་བློ་དང་
ལྡན་པས། ཡབ་ཀྱི་སྔོན་འབུམ་ཁྲི་གློག་གི་ལྕེ་ཅན་གྱིས། སྲིད་པ་སྟོང་རྩིས་ཀྱི་བོན་
གསུངས་པ་ཐམས་ཅད་གཏན་ལ་ཕབ་སྟེ་བཤད་དེ་ཤེས་པའི་རྒྱུད་སྦྱང་ཞིང་བཞུགས་
༧ དེའི་ཚེ་བདུད་ཁྱབ་པ་ནི་གཤེན་ལ་ཆོ་འཕྲུལ་སྣ་དགུ་རྡུག་ནས་ཤིན་ཏུ་ཡང་མྱ་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ངན་གྱིས་གདུང་སྟེ་མྱ་ངན་ཁང་བར་ཞུགས་ནས་འདུག་གོ །དེའི་ཚེ་མ་སྲིན་ལང་ག་
མགྲིན་བཅུའི་སྲིང་མོ། སྲིན་མོ་ཐུན་དང་མ་མོས་བདུད་ཁྱབ་པའི་སྔས་སུ་སོང་ནས་
སྨྲས་པ། བདུད་རྗེ་ཁྱབ་པ་ལག་རིང་གསོན། བདུད་ཁམས་ཁྲིམས་ལ་མ་གནོན་ལ།
མྱ་ངན་མ་བྱེད་སེམས་བསྐྱེད་དང༌། མི་སྲིད་སྲིད་པའི་དཔེ་བཞག་མིན། དཀར་ནག་
གཉིས་ལ་རྗེ་རེས་སྲིད། དགེ་སྡིག་གཉིས་ལ་རྩི་རེས་སྲིད། བདུད་གཤེན་གཉིས་ལ་
དར་རེས་སྲིད། ཕམ་རྒྱལ་གཉིས་ལ་རྗེ་རེས་སྲིད། བདུད་ཁམས་ལན་ཅིག་ཕམ་གྱུར་
ཀྱང་། མྱ་ངན་མ་བྱེད་སེམས་ཐེག་དང་། ད་རུང་ཆོ་འཕྲུལ་བསྟན་དུ་ཡོད། སྟོན་པ་
གཤེན་རབ་མི་བོ་དེའི། བུ་དང་ཆུང་མ་བུ་མོ་དང་། ནོར་དང་སློབ་བུ་ཚུན་ཆོད་ལ།
ཆོ་འཕྲུལ་ཚུག་ཚད་ཡོ་ལ་སྟོན། ལོ་དང་ཟླ་བ་ཉུག་ཏུ་སྲིང༌། ཐབས་དང་བསླུ་བྲིད་
མཁས་པར་མཛོད། ཞེས་ཟེར་བ་ལ། ཁོས་ཀྱང་བདེན་པར་བསམ་ནས། མྱ་ངན་ཁང་
བ་ནས་བྱུང་སྟེ་ཆོ་འཕྲུལ་སྟོན་དུ་སོང་ནས། མས་སྨྲས་པའི་ངག་བཞིན་དུ་གཤེན་རབ་
འཁོར་དུ་གྱུར་པ་ཡི། གཏོ་བུ་དཔྱད་བུ་ནེ་ཆེན་དང་། ལུང་འདྲེན་རྒྱུད་འདྲེན་བཙུན་
མོ་སོགས། ཀུན་ལ་ཆོ་འཕྲུལ་བསྟན་པ་ལ། སྟོན་པའི་ཐུགས་རྗེ་བྱིན་རླབས་ཀྱིས། ཆོ་
འཕྲུལ་མ་ཚུགས་ཡོ་ཀ་རྡུགས། རེས་ཤིག་གཤེན་ཟ་ནེའུ་ཆུང་དེ། སེམས་ལ་དགེ་སྡིག་
རྒྱུར་ཆུང་ནས། མེ་ཏོག་གླིང་ནས་བདུད་ཕྱིར་འབྲེང་། ཞེ་སྡང་བདུད་དང་འཁོར་བ་
སྤེལ། སྟག་བུ་ཐུང་དང་གཟིག་བུ་ཐུང་། གཤེན་ཟ་ནེའུ་ཆུང་ལུས་ལས་ཆད། སྟག་
བས་རྔམས་ལ་གཟིག་བས་གཏུམ། སྤྲོ་ཐུང་ཤིན་ཏུ་མཚན་མ་ངན། སེམས་ཅན་བརྒྱ་
བརྒྱའི་སྲོག་བཅད་ཟ། བདུད་ཀྱི་མེད་ཁམས་བརླགས་སུ་ཐོ། དེ་ལ་ཁྱབ་པས་བཀའ་
སྩལ་པ། བདུད་བུ་གཤེན་ཚ་ལྟས་ངན་གཉིས། ཁྱེད་གཉིས་ཡབ་ལ་སྙན་གསོན་དང༌།
བདུད་བུ་ཤིན་ཏུ་གཏུམ་ལགས་ཀྱང་། གཉན་པར་བྱ་བ་ཕ་དང་མ། གདུང་བར་
བྱེད་པ་སྤུན་དང་གྲོགས། བྱམས་པར་བྱ་བ་གཉེན་དང་འཁོར། འདི་ལ་རྟུལ་ཤུགས་
164

མདོ་སྡེ། དྲི་མེད་རྩ་བའི་མདོ།
བསྐྱེད་མི་ཉན། དེ་མིན་ཡོད་ཁམས་སྲིད་པ་ལ། ཤིན་ཏུ་དྲག་རྩལ་གཏུམ་པ་དགོས།
མྱེས་ཆེན་དགའ་རབ་ཐུགས་རྒྱུད་ཟུངས། ཡབ་ཅིག་ཁྱབ་པའི་བཀའ་མ་བཅག །ཡུམ་
ཅིག་ནེའུ་ཆུང་ཡིད་མ་གཅོད། བྲན་དང་འཁོར་ལ་སྡང་མ་དྲག །ཞེས་སྨྲས་པས་བུས་
ལན་བཏབ་པ། ཡབ་ཅིག་ཁྱབ་པ་ལག་རིང་ལགས། བདག་ཅག་བདུད་བུ་གཤེན་
ཚ་གཉིས། མཚན་ངན་ཟས་སྐོམ་གདུང་བ་ལ། ཞིང་དང་དལ་གྱི་རང་དབང་མེད།
འཇིག་རྟེན་ཁམས་ཀྱི་སེམས་ཅན་ལ། སོ་སོར་ཟས་སྐལ་རེ་རེ་སྣང་། འོ་སྐོལ་ཤ་ཁྲག་
ཟ་བ་ལ། གཞན་ཤ་ཡིན་པས་ཞིམ་རྒྱུ་མེད། རང་ཤ་ཡིན་པས་ཁ་རྒྱུ་མེད། ཤ་ཁྲག་རྩ་
བ་སྲོག་ཡིན་པས། གཞན་སྲོག་ཡིན་པས་དགེ་རྒྱུ་མེད། རང་སྲོག་བཅད་པའི་སྡིག་རྒྱུ་
མེད། བཀྲེས་ན་ཕའི་སྲོག་ཀྱང་གཅོད། སྐོམ་ན་མའི་དབུག་ཀྱང་ལེན། སྲོག་ལ་ཁྱད་
པར་ཡོད་པ་ན། ལས་ལ་དཀར་ནག་རྒྱུ་འབྲས་ཡོད། དེ་ཕྱིར་ངེད་ལ་བོན་བཤད་པས།
ཁྱེད་རང་ཉིད་ལ་བོན་ཞིག་ཤོད། ཡོད་མེད་བསྟན་པ་རྩོད་པ་ཡི། ཡོད་ཀྱི་ངེད་ལ་ཉེས་
མ་བྱས། མེད་ཀྱི་ངེད་ལ་ཕན་མ་བཏག །ལོག་པའི་ལས་ལ་དཀར་ནག་མེད། བདུད་
རྗེ་རང་ཉིད་ཆོས་མཛོད་དང་། དེས་ན་ངེད་གཉིས་དྲང་སྟེ་འོང་། ཞེས་ཟེར་རོ། །དེ་
ལ་ཡུམ་གྱིས་བྲིད་པའི་ཚུལ་དུ་སྨྲས་པ། ཀྱེ་མ་སེམས་ཅན་ལས་ངན་པ། བདག་འདྲ་
ལས་ངན་སྡིག་མོ་ཆེ། ལས་ངན་འབྲས་བུ་ད་ལྟ་སྨིན། བུ་གཉིས་མ་ལ་ཚུར་ཉོན་དང་།
མའི་སེམས་ལ་ཟུག་རྔུ་མེད། རྩི་བཅུད་མར་ལ་རྩུབ་དེ་མེད། མ་ངག་བུ་ཡིས་མི་ཉན་
མེད། རྟུལ་ཞུགས་གསད་བཅད་ལས་བོར་དང༌། ངེད་རང་གཤེན་གྱི་ཡུལ་དུ་འགྲོ།
བཀྲེས་ན་དཀར་གསུམ་ཟས་ལ་ཟ། སྐོམ་ན་མའི་ནུ་ཞོ་འཐུང༌། ངེད་རང་ཞང་གི་
ཡུལ་དུ་འགྲོ། ཞེས་སྨྲས་པ་ལ་བུ་གཉིས་ཀྱིས་ལན་བཏབ་པ། གསན་དང་ཡུམ་ཅིག་
ནེའུ་ཆུང་སྨན། མ་ཡི་སེམས་ལ་ཟུག་མེད་དེ། སྨྲས་པའི་ཚིག་དེ་འདྲ་མ་མཐུན། ཁྱོད་
ལ་སྐྱིད་པའི་ཡུལ་ཡོད་ན། གདུག་པའི་ཡུལ་འདིར་ཅི་ལ་འོང་། ཡབ་ཅིག་རྒྱལ་གྱི་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཤེན་ཡོད་ན། རྒྱ་ལག་ཐོད་རྗེ་ཅི་ལ་བཀུར། མིང་པོ་དྲལ་གྱི་དབང་ཡོད་ན། བདུད་
ཕྲུག་ཤོར་བ་ཅི་ལ་བརྟེན། སྡིག་པའི་ལས་ལ་ཡ་ང་ན། བདུད་ཀྱི་སྡིག་གྲོགས་ཅི་ལ་
བྱེད། བདག་ཅག་གཉིས་ལ་སྐྱི་འཇིགས་ན། སྡུག་བསྔལ་འཁོར་བ་ཅི་ལ་སྤེལ། ད་ལྟ་
སེམས་ལ་འགྱོད་སྐྱེ་ན། སྔོན་ཆད་དྲན་པར་ཅི་ལ་སྟོར། བཅོལ་པའི་དུས་སུ་གཟབ་པ་
ཡིན། འགྱོད་པའི་དུས་ན་ཐལ་བ་ཡིན། མ་ངག་བཅག་པ་མ་ཡིན་ཏེ། ད་རུང་ཞང་
མྱེས་ཡུལ་མི་སྙོག །ད་ལྟ་མེད་ཁམས་གདུག་པ་ཟ། དེ་ནས་ཡོད་ཁམས་གླིང་ལ་འགྲོ།
ད་གཟོད་ཞང་མྱེས་རྣམས་དང་མཇལ། ཞེས་ཟེར་རོ། །དེ་ལ་ཁྱབ་པས་ཀྱང་མྱ་ངན་གྱི་
ཚིག་སྨྲས་པ། ཀྱེ་མ་ཀྱི་ཧུད་སྙིང་རེ་ན། བདུད་རྗེ་ཁྱབ་པ་ལག་རིང་ངས། ཕ་བློ་བྱས་
པས་ཐང་དགུ་ཉེས། མ་བློ་བྱས་པས་ཐང་གསུམ་སྐྱིངས། གཤེན་ལ་བྱ་སྐྱེལ་དོགས་པ་
རྩི། རང་བློ་བྱས་པས་རང་བདུད་ཕབ། ད་ནི་མེད་ཁམས་བརླག་ཏུ་ཐོ། བསད་ན་བུ་
སྟེ་དམེ་རུ་འགྲོ། བཞག་ན་དགྲ་སྟེ་མེད་ཁམས་བརླག །སྨྱུག་ཀྱང་མི་ཉན་རྫུ་འཕྲུལ་ཆེ།
མིའི་ལུས་ལ་གཅན་གྱི་རིགས། བཀྲེས་ན་རང་ཤ་རང་གིས་ཟ། འཁྲོས་ན་དགྲ་མིན་
ཟུན་ཡང་བརླག །འདི་ལ་ཅི་ལྟར་བྱས་ན་བཏུབ། བདུད་རྒྱལ་ཚོགས་རྣམས་ཅི་ལྟར་
དགོངས། ཞེས་ཟེར་བ་ལ་ང་མིན་འཆོས་པོ་ལ་སོགས། བདུད་རྒྱལ་རྣམས་ཀྱིས་བྲིད་
པའི་ཚུལ་ལ་སོགས་ཅི་ལྟར་བྱས་ཀྱང་མ་བཏུབ་བོ། །དེ་ནས་བདུད་རྒྱ་ལག་ཐོད་རྗེའི་
གྲོས་ལ་བསྡུས་ཏེ། ཐབས་ཀྱིས་ལྕགས་ཐག་སྔོན་མོའི་རྒྱུད་ལ་བཟུང་ནས་ཁྲོ་ཆུའི་རྡོ་ལ་
བཏགས་ནས་བཞགས་སོ། ། །
༧ དེའི་ཚེ་ནེའུ་ཆུང་ཡང་། བདུད་ཀྱི་ལས་སྤྱོད་དང་། ལན་ཆགས་ཀྱི་བུ་ཚ་དང་།
འཁོར་བའི་གདོས་ཐག་ལ། ཤིན་ཏུ་ཡ་ང་ཞིང་རབ་ཏུ་ཡང་འགྱོད་པ་སྐྱེས་སོ། །དེའི་ཚེ་
ཡུམ་དཔོ་ཟ་ཐང་མོས་གཤེན་རབ་ལ་གསོལ་པ། རྣམ་པ་ཐམས་ཅད་མཁྱེན་པའི་སྟོན་
པ་ལབ་སཔ་ལགས།། སྟོན་པས་སེམས་ཅན་ཐམས་ཅད་ཀུན་འདྲེན་ན། བུ་མོ་ནེའུ་ཆུང་བདུད་
166

མདོ་སྡེ། དྲི་མེད་རྩ་བའི་མདོ། །
ཀྱིས་བསླུས་པ་དེ། སྟོན་པའི་ཐུགས་རྗེས་བཟུང་བར་མི་མཛད་དམ། ཞེས་གསོལ་ཏོ། །
དེ་ལ་སྟོན་པས་ཀྱང་དྲོངས་བའི་དུས་ལ་བབ་པར་དགོངས་ནས། གཡུང་དྲུང་སེམས་
དཔའ་ལྔ་སྟོང་ལྔ་བརྒྱ་དང་ཆས་ནས་བདུད་ཡུལ་དུ་བྱོན་ཏེ། ཐབས་དང་རྫུ་འཕྲུལ་
གྱི་སྤྲུལ་པས་བུ་མོ་བདུད་ཀྱི་ཡུལ་ནས་དྲངས་སོ། །དེ་ནས་རྒྱལ་ས་བར་པོ་སོ་བརྒྱད་
དུ་ཡུམ་དང་མཇལ་ལོ། །དེ་ནས་བུ་མོ་ནེའུ་ཆུང་མ་ཡང་སྡུག་བསྔལ་ལས་སུན་ཕྱུང་།
འཁོར་བ་ལ་སྐྱིད་ལུགས་ནས་སྟོན་པ་ཡབ་ལ་ལུང་ཞུས་ནས། གསས་མཁར་ཤམ་པོ་
ལྷ་རྩེ་ལ། འགྱོད་བཤགས་གདུང་བའི་མཆོད་པ་ཕུལ་ནས། ཚོགས་ཀྱི་ལམ་ལ་ཞུགས་
ཏེ་མངོན་པར་དགའ་བ་མང་དུ་བྱུང་ངོ༌། །དེ་ལ་སྤྲོ་བ་སྐྱེས་ནས་ཡབ་ལ་སངས་རྒྱས་
ཀྱི་ས་རུ་འགྲོ་བར་ཞུས་ནས། དེ་ལ་ཡབ་ཀྱིས་བཀའ་སྩལ་པ། བུ་མོ་གཤེན་ཟ་ནེའུ་
ཆུང་ཁྱོད། སངས་རྒྱས་འབྲས་བུ་ཐོབ་རྒྱུ་ལ། ཚོགས་ཀྱིས་ལམ་སྒོ་བདུད་ཀྱིས་བཀགས།
བདུད་ཀྱི་བུ་གཉིས་མཁར་ནས་བརྐུས། མ་བཞིན་བུ་ཡང་དགེ་བ་སྤྱོད། སྡོད་ཅིག་
སངས་རྒྱས་འབྲས་བུ་ཐོབ། ཅེས་གསུངས་ནས། ཡབ་སྲས་གཉིས་བདུད་ཡུལ་མུན་
པའི་གླིང་དུ་བྱོན་ནས། བདུད་ཁམས་ཟིལ་གྱིས་མནན་ཏེ། ཡབ་སྲས་གཉིས་བྱ་ཁྱུང་
སུམ་གྲུས་པ་གཉིས་སུ་སྤྲུལ་ནས། བདུད་ཀྱི་བུ་གཉིས་འཕོངས་སུ་བསྐྱོན་ནས་བྱོན་ནས།
འ་ཞ་གསང་བ་མདོ་སྡུད་ལ། ནན་ཏན་གསང་བར་བཅོལ་ནས་བཞག་གོ །བདུད་ཀྱི་
བུ་གཉིས་ཀྱང་འ་ཞའི་བཀའ་ལ་ཉན་ཅིང་གཡུང་དྲུང་གི་བོན་ལ་བློ་སྦྱོང་ངོ༌། །
༧ དེའི་ཚེ་དེའི་དུས་ན། བདུད་ཡུལ་མུན་པའི་གླིང་ནས། བདུད་ཀྱི་བུ་གཉིས་རྐུ་
རུ་ཤོར་བས་ཤིན་ཏུ་ཡང་མྱ་ངན་གྱིས་ཟིན་ཀྱང་། ད་རུང་བློ་དང་གྲོས་སུ་བགྱིས་ནས་
བདུད་ཤོར་བ་རྐྱ་བདུན་གྱིས། གཤེན་གྱི་རྟ་བདུན་བརྐུས་ནས་བདུད་ཀྱི་དམག་ཚོགས་
ཀོང་པོའི་ཡུལ་དུ་ལྷག་སྟེ་སོང་ངོ༌། །དེའི་ཚེ་དེའི་དུས་ན། སྟོན་པ་གཤེན་རབ་མི་བོ་
ནི། མཚན་ལྡན་ཁྱེའུ་བཞི་དང་བཅས། རྟ་རྗེས་རྐོང་པོའི་ཡུལ་དུ་བྱོན། བདུད་གཤེན་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྐོང་པོའི་ཡུལ་དུ་འཁྲུགས། དཀར་ནག་སོ་སོར་དམག་བསྐུལ་ཏེ། བདུད་ཀྱིས་ཕྲོམ་
དང་གེ་སར་ཧོར། མོན་དང་གྲུ་གུ་འཇང་དང་སོག །བོད་དང་གློའི་དམག་རྣམས་
བསྐུལ། གཤེན་གྱིས་ནམ་མཁའི་དབྱིངས་རུམ་ནས། ཐུགས་ཀར་ལྷའི་དམག་ཚོགས་
དང༌། སྒྲ་ལྷ་ཝེར་མ་དཔའ་ཁྲོམ་དང༌། ཅང་སེང་གཉན་གྱི་དམག་ཚོགས་བསྐུལ།
བདུད་གཤེན་ལྷ་རིའི་ཞོལ་ལ་འཁྲུགས། བདུད་རྗེ་རྒྱ་ལག་གཡུལ་ཟིན་བྱས། ལྷ་བདུད་
གཡུལ་སོ་གནམ་གྱི་རྒྱལ། ཧོར་སོག་གྲུ་གུའི་ཡུལ་དུ་བྲོས། གེ་སར་གཡུལ་ཉེས་མཐའ་
རུ་ལོག །མོན་འཇང་གློ་ནི་ནགས་ལ་བདས། ཉང་དག་རྐང་གསུམ་ནན་འོག་བཙུད།
ལྷ་དམག་གསས་དམག་དབྱིངས་སུ་བསྐྱོད། དེ་རུ་ནན་གྱིས་མདུན་མ་བྱས། རྟ་
བདུན་ཁལ་གསུམ་བཅས་ནས་ཕུལ། རྐོང་རྗེ་ལ་སོགས་བདུད་འཁོར་རྣམས། ཐམས་
ཅད་ཀུན་ཀ་གཤེན་ཕྱིར་འབྲེང་། ནག་པོ་བདུད་དང་རྩལ་འགྲན་པས། སྐུ་ཚབ་སྐུ་
ཤུག་ལྡེམ་དྲུག་དང་། ཐུགས་སྤྲུལ་བོན་རི་ཆེན་པོ་དང་། གསུང་དབྱངས་འཕར་ཆེན་
འཕར་ཆུང་རྣམས། མ་འོངས་འགྲོ་བའི་དོན་དུ་བཞག །ཞལ་ནས་བདེན་པའི་སྨོན་
ལམ་བཏབ། རྒྱུ་འབྲས་བདེན་པའི་བོན་རྣམས་ནི། ད་ལྟ་བཞག་པའི་གནས་མེད་
པས། མཐའ་འཁོབ་མིས་ལུང་མི་གོ ། མི་གོ་ཕྱིར་ན་མ་བསྟན་ནོ། །ཐུགས་སྤྲུལ་བོན་རི་
ཆེན་པོ་འདི། བཀྲ་ཤིས་ས་གནས་བྱིན་ཆེ་ཞིང་། ནམ་ཞིག་ཁ་བ་ཅན་ལྗོང་དུ། ཐེག་པ་
རིམ་དགུའི་བོན་དར་ནས། གཡུང་དྲུང་བོན་ལ་སྤྱོད་པར་ཤོག །བདག་གི་བཀྲ་ཤིས་
ས་རྟགས་ལ། བསེ་ཕུབ་ལྕགས་གཞུ་ལྕགས་མདའ་དང་། བསེའི་ཕུབ་མོ་གླིང་ཆེན་
རྣམས། བསྐྱེད་བྱེད་སའི་སྙིང་པོར་ཤོག །གསུང་དབྱངས་འཕར་པོ་འཕར་དྲག་གཉིས།
བདག་གི་གསུང་གི་བསྟན་པའི་དུས། རང་འབྱུང་འགྲོ་བ་འདྲེན་པར་ཤོག །ཅེས་
གསུངས་ནས་སྨོན་ལམ་བཏབ་སྟེ། ཀོང་བཙུན་དེ་མོ་བསྟན་པ་བསྲུང་བར་བསྐོས།
དེ་ནས་སྟོན་པ་འཁོར་དང་བཅས་པ་སྐད་ཅིག་མ་བདུན་གྱི་ཡུད་ཀྱིས་འོལ་མོ་ལུང་
168

མདོ་སྡེ། དྲི་མེད་རྩ་བའི་མདོ།
རིང་དུ་གཤེགས་སོ། །དེ་ནས་སྟོན་པའི་འཁོར་རྣམས་ཀྱིས་མདུན་བསུས་ནས་མཆོད་
པ་སྣ་ཚོགས་ཕུལ་ལོ། །དེའི་ཚེ་བདུད་རྒྱ་ལག་ཐོད་རྗེ་དང་རྐོང་རྗེ་དཀར་པོ་ལ་སོགས།
བདུད་དམག་བྱེ་བ་དུང་ཕྱུར་དང་བཅས་པ་ཚོགས་རྫོགས་ཏེ་སངས་རྒྱས་ནས་སོང་
ངོ༌། །བདུད་རྗེ་ཁྱབ་པ་ལག་རིང་ཡང་དགེ་བསྙེན་གྱི་སྒོ་རུ་ཞུགས་ནས་གཡུང་དྲུང་གི་
བོན་ལ་སྤྱོད་ཚུལ་སྟོན་ནོ། ། །
༧ དེའི་ཚེ་དེའི་དུས་ན། ལྷ་སྲས་ཀྱི་ཁྱེའུ་མཚན་དང་ལྡན་པ་ཞིག །འཁོར་མང་
པོས་བསྐོར་ནས་སྟོན་པའི་དྲུང་དུ་འཁོད་དེ་གསོལ་པ། རྣམ་པ་ཐམས་ཅད་མཁྱེན་
པའི་སྟོན་པ་ལགས། བདག་ཅག་གར་ཆེན་གསས་ཀྱི་ཡུལ་ནས་མཆིས། བདག་གི་
ཡུལ་དུ་མྱུར་དུ་གཤེགས་པར་ཞུ། ཞེས་གསོལ་ཏོ། ། དེ་ལ་སྟོན་པས་ཀྱང་དུས་ལ་བབ་
པར་དགོངས་ནས་གཤེགས་སོ། །རྣམ་པར་རྒྱལ་བའི་ཁང་བཟང་གི་བྱང་ནུབ་དེ་
ནས་གར་ཆེན་རིགས་བཞིའི་ལྷ་རྣམས་ཀྱིས་བསུས་ནས་མཆོད་པ་ཕུལ་ཏེ། གསས་རྗེ་
རྒྱལ་པོ་གཙུག་ཏོར་རྒྱལ་པོས་གསོལ་པ། སྟོན་པའི་སྒྲོན་མ་འགྲོ་བ་ཡོངས་ཀྱི་མགོན།
བདག་ཅག་ལྷ་ཁམས་འགྲོ་བ་འདུལ་བ་དང༌། ཕྱི་རབས་རྣམས་ལ་བསྟན་པ་རྗེས་
བཞག་ཕྱིར། འཕྲུལ་ངག་བདེན་པའི་བོན་ཅིག་བཀའ་སྩལ་འཚལ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་གཙུག་ཏོར་རྒྱལ་བ་དང་། འདུས་
པའི་འཁོར་རྣམས་མ་ཡེང་གུས་པར་ཉོན། འཕྲུལ་ངག་བདེན་པ་བཀའི་བོན་བཤད་
ཀྱིས། མ་བརྗེད་ཐུགས་ཀྱི་དཀྱིལ་དུ་བཟུངས་སུ་ཟུངས། ཞེས་གསུངས་ནས་སྒྲིབ་སྦྱང་
ཚོགས་རྫོགས་ཀྱི་བོན་ལ། འཕན་ཡུལ་འདོན་མཆོད་ཀྱི་བོན་རྣམས་གཏན་ལ་ཕབ་
སྟེ་བཤད་དོ། །གསས་ཁང་ཁྱུང་རུམ་གཡུ་རྩེ་བྱ་བ་བཞེངས་ནས། དེའི་ནང་དུ་བདེ་
བར་གཤེགས་པ་མཚན་འབུམ་རྒྱས་པའི་དཀྱིལ་འཁོར་བཀོད་པ་མཛད་ནས། མངའ་
དབུལ་བཀྲ་ཤིས་གསོལ་ལོ། །གསས་རྗེ་རྒྱལ་པོ་གཙུག་ཏོར་གྱི་བུ་མོ་གསས་ཟ་ངང་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དྲུག་མ་བྱ་བ་ཁབ་ཏུ་ཕུལ་ནས། གསས་ཁངས་རྣམས་ལ་བོན་གྱི་འཁོར་ལོ་བསྐོར་ཅིང་
བཞུགས་སོ། །
༧ དེའི་ཚེ་བདུད་ཁྱབ་པས་བུ་གཉིས་མ་དང་གསུམ་ལ་བསླུ་ཚིག་མང་པོ་སྨྲས་པ་
ལ། ནེའུ་ཆུང་གིས་སྨྲས་པ། སྐྱོན་གྱི་ཕུང་པོ་ལ་ཡོན་ཏན་མི་རེ། སོལ་བའི་དུམ་བུ་ལ་
ལྗོན་ཤིང་མི་སྐྱེ། ས་བོན་མེས་ཚིག་ལ་འབྲས་བུ་མི་སྨིན། བདུད་རྗེ་ཁྱབ་པ་ལ་དུལ་
དུས་ད་མི་འོང་། བདག་ཅག་སྨད་གསུམ་ནི་གླུ་ཚིག་ད་མི་ཉན་ནོ། །ཟེར་ནས་བྲོས་ཏེ་
སོང་ངོ་། །དེ་ལ་ཁྱབ་པ་ནི་ཤིན་ཏུ་ཡང་མྱ་ངན་གྱིས་ཟིན་ཏེ། བསམ་པ་ངན་པ་བཏང་
ནས། འབྲུ་སྨིན་དང་གཏེར་མཛོད་ལ་སོགས་ལ་ཆོ་འཕྲུལ་ཚུགས་ཚད་དུ་བསྟན་ཀྱང་།
སྟོན་པའི་ཐུགས་རྗེ་དང་བྱིན་རླབས་ཀྱིས། གང་ལ་ཡང་ཉེ་བར་མ་ནུས་ནས། རེ་ཞིག་
བཙུན་མོ་གཉིས་བསླུས་ནས་བཀའི་གཏོ་སྒྲོམ་ཞུགས་ལ་བཞེན་ནས། ཁྱབ་པ་ནི་རང་
ཡུལ་མུན་པའི་གླིང་དུ་བྲོས་ཏེ་སོང་ངོ༌། །དེའི་ཚེ་སྟོན་པ་འཁོར་དང་བཅས་པ་མེ་ཏོག་
གི་ཆར་དང་འགྲོགས་ནས། འོལ་མོ་ལུང་རིང་དུ་གཤེགས་སོ། །དེ་ལ་ཡིད་ཀྱི་ཁྱེའུ་ཆུང་
གི་བེ་བུམ་ཚིག་འཕྲོ་སྤར་གང་ཐོབ་པ་སྟོན་པ་ལ་ཕུལ་ཏེ་ལོ་རྒྱུས་རྣམས་གསོལ་ཏོ། །
དེ་ལ་སྟོན་པས་བཀའ་སྩལ་པ། འཁོར་རྣམས་མྱ་ངན་མ་བྱེད་དང་། ལོག་ལྟ་
བདུད་ཀྱི་ཆོ་འཕྲུལ་གྱིས། ཆ་ཙམ་འཕེལ་འགྲིབ་བྱུང་འགྱུར་ཡང༌། གཏན་དུ་ནུབ་
པར་ག་ལ་འགྱུར། བསྐལ་ཆེན་གཏིང་ནས་མ་ཞིག་ན། ཆགས་འཇིག་འཕྲ་མོ་བཟོད་
ཙམ་འབྱུང༌། མཁའ་གསལ་སྒྲོན་མ་མ་ནུབ་ན། སྐར་ཕྲན་འཐོར་ཙམ་བཟོད་ཙམ་
འབྱུང༌། མི་བརྗེད་གཟུངས་ཆེན་མ་སྟོར་ན། སྒྲ་ཚིག་བྱེ་བྲག་བཟོད་ཙམ་འབྱུང༌།
དཔའ་བོ་འབྲུ་ལྔ་མ་ཚིག་ན། ཡིག་འབྲུ་ཁྲི་འབུམ་བཟོད་ཙམ་འབྱུང་། ཁྱེད་རྣམས་མྱ་
ངན་མ་བྱེད་དང༌། གཡུང་དྲུང་བོན་འདི་ནུབ་མི་འགྱུར། ཅེས་གསུངས་ནས་དཔའ་
བོ་འབྲུ་ལྔ་ཕྱག་ཏུ་བསྣམས་ནས་སྨོན་ལམ་བཏབ་པས། གཏོ་སྒྲོམ་ཞུགས་ལ་བཞེན་པ་
170

མདོ་སྡེ། དྲི་མེད་རྩ་བའི་མདོ།
ལས། རྒྱུ་རིན་པོ་ཆེ་དལ་ཟངས་ལྗོན་པ་ལས་གྲུབ་པའི་གཞལ་ཡས་ཁང་། དེའི་དབུས་
སུ་སྐུ་གསུང་ཐུགས་ཀྱི་མེ་ལྷ་ལ། མེ་ལྷ་བཞི་བཅུ་རྩ་གཉིས་རང་བཞིན་གྱིས་གསལ་བ་
རུ་གྱུར་ཏོ། །དུ་བ་དང་མེ་ལྕེ་ལས་འདུལ་བའི་བོན་པོ་འབུམ་ཕྲག་མཐའ་ཡས་པ་བྱུང་
ནས། སེམས་ཅན་གྱི་དོན་བྱེད་དོ། །དེ་ནས་འཁོར་རྣམས་ངོ་མཚར་སྐྱེས་ནས། དགའ་
སྟོན་དང་མཆོད་པ་རྒྱ་ཆེན་པོ་ཕུལ་ལོ། ། །
༧ དེའི་ཚེ་བདུད་ཁྱབ་པ་ནི་ལྕགས་མཁར་རྩེ་བརྒྱའི་ནང་དུ་འདུག་ནས། བདུད་
ཀྱི་རྒྱལ་པོ་བཞི་ལ་ལས་སོ་སོར་བསྐོས་ཏེ་སྨྲས་པ། ཁྱེད་ཅག་བདུད་ཀྱི་རྒྱལ་པོ་བཞི།
ང་མེན་འཆོས་པོའི་བོན་རྣམས་འཆོས། ལོག་པར་ཆོས་ཞིང་ཆོས་ཞེས་ཐོག །གོས་སུ་
གཡང་གཞི་སེར་པོ་གྱོན། དེའི་མིང་ལ་འཕྱར་བུ་ཐོག །མགོ་ལ་སློའི་དྲོད་བུ་གྱོན། དེའི་
མིང་ལ་དོ་ཕྱི་ཐོག །ལག་ན་པྲ་ཕུད་མཚོན་ཆ་བཟུང་། དེའི་མིང་ལ་རྡོ་རྗེ་ཐོག །ཁ་
ནས་བྷ་ཛ་པ་ནི་ཐོན། དེའི་མིང་ལ་ཟབ་ཆོས་ཐོག །དཔོན་སློབ་བདུན་པ་ཆ་ལུགས་
ཅན། དེའི་མིང་ལ་འདུལ་འཛིན་ཐོག །ཤ་ལ་མི་ཟ་སྲོག་ལ་འབག །དེའི་མིང་ལ་དགེ་
སློང་ཐོག །དོན་ལ་མི་སྒོམ་ཚིག་ལ་ཁྲིད། དེའི་མིང་ལ་མཚན་ཉིད་ཐོག །ཡོད་ལ་མེད་
འཛིན་ངོ་བོ་སྟོང་། དེའི་མིང་ལ་དབུ་མ་ཐོག །མེད་ལ་ཡོད་འཛིན་དངོས་པོ་སྟོན།
དེའི་མིང་ལ་གཉུག་མ་ཐོག །ཆུ་ཆེན་ཕབ་ཅིང་གང་འདོད་སྤྱོད། དེའི་མིང་ལ་གནང་
བ་ཐོག །འཇིག་རྟེན་འདི་ལ་གཡེང་བ་སྤྱད། དེའི་མིང་ལ་དབང་ཕྱུག་ཐོག །སྲིད་པ་
ལས་གྱུར་འབྱུང་གཞུང་སྦུབ། དེའི་མིང་ལ་ཆོས་ཉིད་ཐོག །འབྱུང་བ་ལས་གྱུར་ཀློང་
འགྱུར་རྩིས། དེའི་མིང་ལ་མངོན་པ་ཐོག །ཕྱི་མ་ལྷ་ལ་ཚད་འཇུག་གྱིས། དེའི་མིང་ལ་
སྐལ་ལྡན་ཐོག །ཤི་ནས་སྐྱེ་བ་མེད་པར་སྟོན། དེའི་མིང་ལ་སངས་རྒྱས་ཐོག །ལོག་
ཆོས་གསལ་ཞིང་བཀའ་རྒྱ་སྡོམ། དེའི་མིང་ལ་དམ་ཚིག་ཐོག །འཇིག་རྟེན་དབང་ཕྱུག་
སྦྱོར་བ་གྱིས། དེའི་མིང་ལ་ཆ་རྐྱེན་ཐོག །མང་པོ་འཚོགས་ཤིང་གཡེང་བ་བསྐྱེད། དེའི་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མིང་ལ་དགེ་འདུན་ཐོག །དེ་ལྟར་ལོག་པའི་ཚིག་བསྡེབ་ལ། སླུ་བའི་ཐབས་ལ་མཁས་
པར་གྱིས། འོན་ཀྱང་དཀར་དང་ནག་ཡོད་པས། ཁྱོད་ལ་ལྷ་བུ་དམ་པ་འཇིགས།
ཁྱོད་ཀྱི་ལོག་པར་འཆོས་པ་ལ། ལྷ་བུ་དམ་པས་ཆོས་ཞེས་སྒྱུར། ཁྱེད་གཉིས་བསྟན་
པ་རྩོད་པར་འབྱུང༌། དེ་དུས་ཁྱོད་ལ་འཁོར་གཉིས་འཆད། ཕོ་རྣམས་ལོག་སྤྱོད་རྒྱལ་
པོར་འགྱུར། མོ་རྣམས་ལོག་སྤྱོད་བསེན་མོར་འགྱུར། དེ་གཉིས་ལོག་སྤྱོད་མཐུན་སྡེབ་
ལ། འཇིག་རྟེན་གཙང་ལྷ་མནོལ་གྱི་འཕོག །སྟོང་ཁམས་རྒྱལ་བསེན་ཕོ་མོས་འགེང་།
རྒྱལ་ཁམས་མི་བདེ་ནད་ཡམས་དར། གྲི་དང་འཁྲུག་པའི་ས་བོན་འདེབས། སེམས་
ཅན་གཡེང་སྐྱོན་ལེ་ལོ་ཡི། དགེ་ལ་ཐང་བཅད་མི་སྤྱོད་པས། སྙིང་ལ་རྒྱལ་བསེན་
བདུད་ཞུགས་ནས། དགེ་སློང་ཚུལ་འཛིན་དམག་དཔོན་བྱེད། ཆོས་གོས་ཞབས་ནས་
དུག་མདའ་འཕེན། ཆོས་སྤྱོད་ནང་དུ་མངན་སེམས་འཆང༌། ཕྱི་ཚུལ་གཟབ་ཅིང་
ནང་ཁྲིམས་འཆོར། དགེ་ལ་འདུན་སྤྱོད་དམག་སྣ་སྡང་། གོ་ཁྲབ་མཚོན་ལ་རིན་ཐང་
རྩི། ཚུལ་འཛིན་གྲི་དང་མཚོན་དུ་འཆི། དེ་དུས་ད་ལྟ་མི་མཉམ་པས། མར་འགྲིབ་
ནག་པོ་བདུད་ཁམས་དར། འཆོས་པ་ཁྱོད་ཀྱི་བསྟན་པ་འབྱུང་། བདུད་རྒྱལ་འཁོར་
བ་གཏིང་ནག་ཉོན། ཁྱོད་ལ་གཏོ་བུ་འབུམ་སངས་འཇིགས། ཁྱེད་ཀྱི་བགེགས་ཞེས་བྱ་
བ་ལ། གཏོ་བུས་གཏོ་ཞེས་བྱ་བར་སྟོན། ན་ཐབས་སུམ་བརྒྱ་དྲུག་ཅུ་ལ། གཏོ་ཐབས་
སུམ་བརྒྱ་དྲུག་ཅུ་སྟོན། སྡུག་བསྔལ་ཉོན་མོངས་འཁོར་བ་ལ། ཡང་དག་ཐར་པའི་བདེ་
ལམ་སྟོན། ཁྱེད་གཉིས་བསྟན་པ་སོ་སོར་རྩོད། འཁྲུག་པ་ཕམ་རྒྱལ་རིམ་གྱིས་འོང་།
ཟུར་ཙམ་བོན་གྱི་ཁ་དྲག་སྟེ། ཁྱོད་ཉིད་བསྟན་པ་ནུབ་མི་འགྱུར། བདུད་རྒྱལ་རམ་
པ་དུག་འགྱེད་ཉོན། ཁྱོད་ལ་དཔྱད་བུ་ཁྲི་ཤེས་འཇིགས། ཁྱོད་ཀྱི་ནད་ཀྱི་བསྐལ་བ་ལ།
དཔྱད་བུས་སྨན་གྱི་སྦྱོར་བ་བྱེད། ནད་རིགས་བཞི་བརྒྱ་རྩ་བཞི་ལ། དཔྱད་སྡེ་ཉིས་ཁྲི་
ཆིག་སྟོང་སྟོན། ན་བ་རྣམས་ལ་སྨན་པར་བྱེད། ཁྱོད་གཉིས་བསྟན་པ་སོ་སོར་རྩོད།
172

མདོ་སྡེ། ། དྲི་མེད་རྩ་བའི་མདོ།
ཅི་ལྟར་སྨན་གྱི་ཁས་དྲག་ཀྱང༌། ཁྱོད་ཀྱི་བསྟན་པ་ནུབ་མི་འགྱུར། བདུད་རྒྱལ་འགྲན་
དེ་ཡ་འོ་ཉོན། ཁྱོད་ལ་གསང་བའི་བདག་པོ་འཇིགས། གསང་བའི་བདག་པོ་གསང་
བ་འདུས། སྤྲུལ་པ་རྫུ་འཕྲུལ་བྱེ་བ་འགྱེད། ཐུགས་སྤྲུལ་སྟག་ལ་མེ་འབར་འབྱུང་།
བདུད་འདུལ་གསང་བ་འདུས་པ་སྟེ། སྲིན་ལ་སྟག་ལ་མེ་འབར་གཤེད། ཁྱོད་ཀྱིས་ཆོ་
འཕྲུལ་ཅི་བསྟན་ལྟར། དེས་ཀྱང་རྫུ་འཕྲུལ་དེ་ལྟར་སྟོན། ཅུང་ཙམ་སྐྲག་འདར་བྱེད་
པ་འབྱུང་། བྱུང་ཡང་ཚད་ལ་བརྟགས་ཤིང་བྱ། མ་ཐུབ་གྱུར་ན་གུས་པར་ཐུད། ཐུབ་
པར་གྱུར་ན་བརླག་པར་བྱེད། འཐད་པར་བསྟུན་ནས་ཐ་ཚིག་གིས། མཆོད་པའི་དུས་
ན་འགོ་བར་གྱིས། བསྐྲད་པའི་དུས་སུ་བྲོས་པར་གྱིས། བཀར་བའི་དུས་ན་འགྲོ་བར་
གྱིས། མིང་ནི་ལྷ་དང་འདྲེ་ཞེས་བཏག ། ལྷ་འདྲེ་ཡིད་ཀྱི་གཟུགས་ཅན་ལ། འཆི་ཞེས་
བྱ་བ་ག་ལ་ཡོད། བདུད་རྗེ་མྱ་ངན་འདས་གྱུར་ཀྱང་། བསྟན་འཛིན་བདུད་རྒྱལ་ཁྱེད་
བཞི་ཡོད། འཐབ་ཡུན་བསྲིང་དང་རྒྱལ་ཁ་འབྱུང་། གཏིང་ནས་རྒྱལ་བར་མ་གྱུར་
ཀྱང་། མ་བརྗེད་ཙམ་གྱི་ཡ་མི་ཆགས། འཐབ་ཡུན་བསྲིང་ལ་དེས་ཀྱང་ཆོག །བདུད་
རྒྱལ་དེ་བཞིན་བསྐོས་པ་བཞེས། ཞེས་སྨྲས་པས། བདུད་སྲིན་ལོག་པའི་སྡེ་རྣམས་ཡི་
རང་ངོ༌། །དེའི་ཚེ་བདུད་ཁྱབ་པ་ཡང་། གཤེན་ལ་སྙིང་ཚིམས་ནི་ལོན། བདུད་ཀྱི་
བསྐོ་བཞག་ནི་ཚར། བདུད་ཡུལ་མུན་པའི་གླིང་བཟུང་ནས་འདུག་གོ །
༧ དེའི་ཚེ་དེའི་དུས་ན། མཚན་དང་ལྡན་པའི་གསས་ཟ་ངང་དྲུག་གི་སྐུ་ལ་སྲས་
ཤིག་བལྟམ་སྟེ། དེ་ཡང་གཅེན་པོ་རྣམས་འཁྲུངས་པ་བཞིན་དུ། རིམ་འགྲོ་བཀུར་
སྟི་ལུགས་བཞིན་བྱས་ཏེ། མཚན་ཡང་འོལ་དྲུག་ཐང་པོ་བྱ་བར་བཏགས་སོ། །སྲས་
དེ་ཡང་ཐབས་དང་ཤེས་རབ་སྤྲུལ་པའི་སྐུ་ཡིན་པས། དགུང་ལོ་གསུམ་ནས་ཡབ་ལ་
འཕྲུལ་ངག་བདེན་པའི་བོན་ཞུས་པས། ལྷ་རྒྱུད་ཡེ་ཤེས་མདོའ་སྦྱར་གྱི་བོན་རྣམས་
གཏན་ལ་ཕབ་སྟེ་བཤད་དོ། །ཐོས་བསམ་སྒོམ་གསུམ་ལ་རྒྱུད་སྦྱོང་གིན་བཞུགས་སོ། །
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བདུད་སྡིག་ཏོ་ཅན་གྱི་ཡང་བར་ཆད་རང་ས་རུ་ཞི་ནས། ཞི་བདེ་མཉམ་པའི་ཆ་ལ་
གནས་ནས། སྣང་སྲིད་ཀྱི་དགེ་བ་ཡོངས་སུ་འཕེལ་ལོ། །འདུས་པ་རིན་པོ་ཆེ་དྲི་མེད་
རྩ་བའི་རྒྱུད་ལས། སྟོན་པས་བདུད་འདུལ་བར་ཆད་བསལ་བའི་ལེའུ་སྟེ་བཅུ་གཅིག་
པའོ།། །། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེ་ནི། ཡེ་ནས་
ཆགས་མེད་རྣམ་པར་དག་ཅིང་། གདོད་ནས་ཡེ་སངས་རྒྱས་པའི་ངོ་བོར་གནས་ཀྱང་།
འགྲོ་བ་སེམས་ཅན་གྱི་དོན་དུ། སྐུ་ལས་སྲས་སྤྲུལ་པའི་ཚུལ་བསྟན་ཏེ། དེ་ཡང་མི་རྗེ་
སྲིད་པའི་སྲས་སྤྲུལ་པའི་ཞིང་ས་དམ་པ་ནི། སྤྱི་རུ་ཁབ་ཀྱི་དཔལ་འབར་སུམ་བརྒྱ་
དྲུག་ཅུ་བཞེས་ཏེ། དེ་ཡང་འཁོར་བ་རང་རྒྱུད་པ་ལྟ་བུ་མ་ཡིན་ཏེ། སྔོན་ནས་དཀའ་
བ་སྤྱོད་པ། སྒྲིབ་པ་སྦྱངས་པ། བསོད་ནམས་བསགས་པ། ཚོགས་གཉིས་རྫོགས་པ།
ཆགས་སྐྱོན་བྲལ་བ། རྣམ་པར་དག་པ། རིགས་སུ་དག་པའི་མི་མོ་དབྱིངས་ཡེ་ཤེས་
ཀྱི་ལྷ་མོ་སུམ་བརྒྱ་དྲུག་ཅུའི་སྤྲུལ་པ་དངོས་སུ་བྱུང་ནས། ད་ལྟ་སྟོན་པའི་སྒྲོན་མ་ཉིད་
དང་ཐབས་ཤེས་ཀྱི་ཚུལ་དུ་བྱོན་པ་ཡིན་ཞིང་། དེ་དག་གི་ནང་ནས། ཁབ་ཀྱི་ཡང་
ཁྱད་བཅུ་ནི། ཕ་རོལ་ཏུ་ཕྱིན་པའི་ཡུམ་བཅུའི་སྤྲུལ་པ་དངོས་སུ་བྱུང་ནས། སྤྲུལ་པའི་
སྲས་བསྐྱེད་པ་དང་། ནང་ཁྲིམས་ཀྱི་གྲོགས་དང་། དགེ་བའི་སྡོང་དང་། འགྲོ་བའི་
དོན་ལ་ནམ་མཁའ་དང་ཉི་མ་ལྟ་བུར་ཟུང་འབྲེལ་དུ་བྱོན་པའོ། །དེའི་ནང་ནས་ཀྱང་
སྟོན་པའི་ཆབ་སྲིད་འཛིན་ཅིང་། རྒྱལ་པོའི་སྲས་པོ་བསྐྱེད་ནས། བསྐལ་བཟང་སངས་
རྒྱས་ཐམས་ཅད་ཀྱི་ཡུམ་བསྐྱེད་པའི་གཞི་རུ་གྱུར་པ་ནི། གནས་མཆོག་དམ་པ་འོལ་མོ་
ལུང་རིང་གི་ལྷོ་ཤར། རི་བོ་གངས་ཆེན་ཏི་ཙེའི་མདུན་དྲུང་། ཆུ་བོ་ཆེན་པོ་པག་ཤུའི་
འགྲམ། རི་བོ་ལྷ་རི་གྱང་ཏོའི་མདུན། རྒྱལ་ས་རྐོང་ཡུལ་བྲེ་སྣའི་དབུས། ཕོ་བྲང་རྩེ་བླ་
ཡང་ཐོག་གི་ནང་ན། སྔོན་ལྷ་སྲས་སད་ཝེར་ཐོག་ཐོག་ཞེས་བྱ་བ། དགུང་ནས་དོག་
174

མདོ་སྡེ། ། དྲི་མེད་རྩ་བའི་མདོ།
ལ་ཉང་དག་རྐང་གསུམ་གྱི་རྗེ་བོར་བྱོན་པའི་གདུང་རྒྱུད། རྐོང་རྗེ་དཀར་པོ་ཞེས་བྱ་
བ་དང་། རྩང་རྗེ་རྒྱལ་པོའི་སྲས་མོ། རྩང་ལྕམ་དཀར་མོ་གཉིས་ལ་སྲས་ལྕམ་དྲལ་ལྔ་
བལྟམ་སྟེ། རྐོང་རྗེ་འོད་འབར་དང་། བཙན་འབར་དང་། གཉན་འབར་དང་གསུམ།
རྐང་བཙུན་ལྷ་མོ་དང་། རྐོང་ཟ་ཁྲི་ལྕམ་གཉིས་ཏེ་ལྔའོ། །དེ་ལ་རྐང་རྗེ་ཡབ་ཡུམ་སྲས་
རྣམས་ནི། སྟོན་པའི་ཞལ་མཐོང་བས་ཚོགས་རྫོགས་ཏེ་སངས་རྒྱས་ནས་སོང་ངོ༌། །
༧ རྐོང་ཟ་ཁྲི་ལྕམ་ནི་ཤིན་ཏུ་མཚན་དང་ལྡན་པ། སྟོན་པའི་ཁབ་ཏུ་བཞེས་ཏེ།
རྒྱལ་ས་བར་པོ་སོ་བརྒྱད་དུ་བཞུགས་ནས། ལོ་གོས་ཤིང་ཕོ་བྱི་བ་ཡི། དཔྱིད་ཟླ་ར་བའི་
བཅོ་ལྔ་ནམ་ལངས་པའི་དུས་སུ། རྐོང་ཟ་ཁྲི་ལྕམ་གྱི་སྐུ་ལ་སྲས་ཤིག་འཁྲུངས་ཏེ། དེ་
ཡང་གོང་དུ་གཅེན་པོ་རྣམས་འཁྲུངས་པ་བཞིན་དུ། བཀུར་སྟི་དང་རིམ་གྲོ་ཆེར་བྱས་
ཏེ། སྲིད་པ་གསུམ་གྱི་མངའ་བོ་ཆེ་རྣམས་ཀྱིས་བཏེག་ནས། མཚན་ཀྱང་གཡུང་དྲུང་
དབང་ལྡན་དུ་གསོལ་ནས་ཡབ་ཀྱི་རྒྱལ་ས་ཆེན་པོར་བསྐོས་ནས། ཕྱི་རབས་ཀྱི་རྒྱལ་
པོའི་གདུང་རྒྱུད་འཛིན་པར་མཛད་དོ། །དེ་ནས་རྒྱལ་བུ་དེ་ཡང་དགུང་ལོ་གསུམ་ནས་
ཤེས་རབ་ཀྱི་ཚད་དུ་སླེབས་སྟེ། ཡབ་ལ་འཕྲུལ་ངག་བདེན་པའི་བོན་གསན་ཏེ། དགེ་
སྡིག་རྩ་བ་ཤན་འབྱེད་ཀྱི་བོན་རྣམས་གཏན་ལ་ཕབ་སྟེ་བཤད་ཅིང་བཞུགས་སོ། ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་གླིང་ཆེན་གྱི་བྱང་ཤར། གར་
ཆེན་ཤག་གི་ཡུལ་བྱ་བ་ན། གྲོང་ཁྱེར་ཆེན་པོ་ཀུན་དགའ་ར་བའི་དབུས། སྐུ་མཁར་
མང་བ་རྩེ་བརྒྱད་ཀྱི་ནང་ན། སྔོན་ཤག་རིགས་ཀྱི་རྒྱལ་པོ་འཁོར་ལོ་ཅན་དང༌། བྲམ་
ཟེའི་བུ་མོ་འོད་མཛེས་གཉིས་ལ། སྲས་གསུམ་འཁྲུངས་ཏེ། ཆེ་བ་མུ་ཁྱུད་འཛིན་དང་།
དེ་འོག་ནོར་བུ་འཛིན་དང༌། དེ་འོག་དཔལ་མཆོག་འཛིན་དང་གསུམ་མོ། །དེའི་
གཅེན་དང་གཅུང་གཉིས་ནི་ཕྱི་རོལ་གྱི་རྒྱལ་ས་འཛིན་ནོ། །འབྲིང་བ་ནོར་བུ་འཛིན་
གྱི་སྲས་གཡུང་དྲུང་ཡོད་འཛིན། དེའི་སྲས་འཁོར་ལོ་དབང་འཛིན། དེའི་སྲས་ཨུད་
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དཔལ་ཟུར་འཛིན། དེའི་སྲས་རིག་དབང་བརྟེན་པ་དང་དམུ་ཟ་མཁར་སྐྱིད་གཉིས་
ལ། སྲས་རྒྱལ་བུ་མཚན་དང་ལྡན་པ་ཞིག་འཁྲུངས་ཏེ། མཚན་ཀྱང་ཤག་གི་རྒྱལ་པོ་
གཙུག་ཐོར་རྣམ་རྒྱལ་བྱ་བར་བཏགས་སོ། །དེས་གཏོ་རྗེ་ཁ་ཤར་གྱི་བུ་མོ་གཏོ་ལྕམ་
འཕྲུལ་མོ་ཁབ་ཏུ་བཞེས་པ་ལ། སྲས་ལྕམ་དྲལ་ལྔ་བདོག་གོ །
དེའི་ཚེ་རྒྱལ་པོ་དེའི་འཁོར་རྣམས་ལ་སྨྲས་པ། གསོན་དང་རྒྱལ་པོ་ཡབ་ཡུམ་བཙུན་
མོ་བློན། བདག་ནི་འདི་དང་ཕྱི་མ་གཉིས་ཀའི་དོན། བདག་གཞན་སྒྲིབ་སྦྱོང་ཚོགས་
གཉིས་རྫོགས་པའི་ཐབས། བྱ་བ་རླབས་པོ་ཆེ་ཞིག་བརྩལ་པར་བསམ། ཐམས་ཅད་
གྲོས་སུ་བླུག་ནས་ཙམ་པར་འཐད། ཅེས་གསུངས་པ་ལ། བཙུན་མོས་སྨྲས་པ། ཀྱེ་མ་
རྒྱལ་པོ་ཡབ་ཡུམ་སྲས་བཅས་འཁོར། འོ་སྐོལ་རྒྱལ་ས་ཆེན་པོར་སྐྱེས་ནས་སུ། མངའ་
དབང་ལོངས་སྤྱོད་ཕུན་སུམ་འཚོགས་དུས་འདིར། བྱ་བ་བོན་དང་ལྟང་མ་དགེ་ཡིན་
པས། ཆེན་པོ་ཡིན་ཡང་རྒྱལ་གྱི་མི་ཁྱག་མེད། བསམ་པའི་གྲོས་ལ་བཅད་ན་མི་ཆོད་
མེད། རྫས་དང་ཡོ་བྱད་རྐྱེན་གྱི་མི་འཛོམ་མེད། བྱ་བ་ལས་སྤྱོད་བསྒྲུབ་ན་མི་འགྲུབ་
མེད། གཞན་དག་ཕལ་གྱི་རྒྱལ་དང་མི་འདྲ་བས། དེ་ཕྱིར་ལས་དང་བྱ་བ་རྒྱ་བསྐྱེད་
དགོས། གོང་ན་གཉན་པའི་གཤེན་ཞིག་སྤྱན་འདྲེན་འཚལ། གཤེན་ཡང་འོས་པ་ཙམ་
གྱིས་མི་ཆོག་སྟེ། དམུ་རྒྱལ་སྟོན་པ་སྤྱན་དྲངས་མཆོད་གནས་གྱིས། མངའ་དབང་རྒྱལ་
ཞིག་མ་གཏོགས་ཐེག་པ་དཀའ། དེ་ཕྱིར་སྟོན་པའི་སྒྲོན་མ་སྤྱན་དྲངས་གྱིས། ཞེས་ཟེར་
བ་ལ་ཀུན་གྱི་རིག་པར་བཅད་ནས། གཙུག་ཐོར་རྣམ་རྒྱལ་ནི་དམག་མི་དེད་དཔོན་
དྲུག་སྟོང་དང་ཆས་ནས་སྟོན་པ་སྤྱན་འདྲེན་དུ་གཤེགས་སོ། །དེ་ནས་སྟོན་པའི་དྲུང་དུ་
འཁོད་ནས། གསེར་གྱི་གཡུང་དྲུང་གི་ལྟེ་བ་ལ། ཨ་རུ་ར་རྣམ་པར་རྒྱལ་བ་ཟུར་བརྒྱ་
རྩ་བརྒྱད་དཔངས་སུ་ཁྲུ་གང་། མཐའ་ལ་མཐོ་སྐོར་དྲུག་ཡོད་པ་ཞིག་བཞག་ནས་ཕུལ་
ཏེ་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་ཅག་གནས་
176

མདོ་སྡེ། དྲི་མེད་རྩ་བའི་མདོ།
འདིར་འོང་བའི་དོན་ནི། ཐར་ལམ་སྟོན་པའི་གཤེན་རབ་ཆེན་པོ་ཞིག་མ་མཆིས་ནས།
ད་ལྟ་སྟོན་པའི་སྒྲོན་མ་ཉིད་སྤྱན་འདྲེན་དུ་མཆིས་པ་ལགས་སོ། །བདག་གི་ཡུལ་དང་
གནས་འདིར་གཤེགས་སུ་གསོལ། ཞེས་གསོལ་ཏོ། །
༧ དེ་ལ་སྟོན་པས་ཀྱང་བསྟན་པ་བཞག་པའི་གནས་སུ་དགོངས་ནས་གཤེགས་
པར་གནང་ནས། གཡུང་དྲུང་སེམས་དཔའ་ཁྲི་ཕྲག་དྲུག་སྟོང་དང་ཆས་ནས་གཤེགས་
སོ། །དེ་ནས་གར་ཆེན་ཤག་གི་ཡུལ་དུ་ཕེབས་ནས། ཡུལ་དེའི་མི་རྣམས་ཀྱི་རོལ་མོ་སྣ་
ཚོགས་ཀྱིས་མདུན་བསུས་ནས། རྒྱལ་ས་ཡང་ཐོག་ཏུ་སྤྱན་དྲངས་ནས་མཆོད་པ་སྣ་
ཚོགས་ཕུལ་ནས། རྒྱལ་པོ་རིག་དབང་བརྟེན་པས་གསོལ་པ། སྟོན་པ་རྣམ་འདྲེན་ཡེ་
ཤེས་དཔལ་གྱི་སྒྲོན། ཐམས་ཅད་མཁྱེན་གྱུར་རྒྱལ་བ་གཤེན་རབ་ལགས། བདག་གི་
གནས་འདིར་བྱོན་པ་ངོ་མཚར་ཆེ། ད་ཡང་བདག་ཅག་ཐུགས་རྗེས་བཟུང་བའི་ཕྱིར།
སྟོན་པའི་བཀོད་པ་རྣམ་དག་བསམ་མཐའ་ཡས། དེའི་ནང་ནས་ཕུན་སུམ་ཚོགས་
པའི། ཡང་དག་བདེན་པའི་བོན་ཞིག་བསྟན་དུ་གསོལ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། གསོན་དང་གར་ཆེན་ཤག་གི་རྒྱལ་པོ་ལགས། ཞུས་
པའི་དོན་དེ་སྐབས་ལ་རན་གྱིས་ཕོག །སྤྱིར་ན་བདག་གི་བསྟན་པ་རྗེས་བཞག་ལ། བྱེ་
བ་ས་ཡ་བསམ་གྱིས་མི་ཁྱབ་ཀྱང༌། སྒོས་སུ་སོག་ཀ་བོན་གྱི་འབྱུང་གནས་འདིར། རྣམ་
དག་བཀོད་པ་སུམ་བརྒྱ་དྲུག་ཅུ་གཉེར། བསྟན་པའི་བོན་ཡང་སུམ་བརྒྱ་དྲུག་ཅུ་
བསྟན། འདུལ་བའི་གཤེན་པོ་སུམ་བརྒྱ་དྲུག་ཅུ་གཉེར། རྒྱལ་དང་རྒྱལ་ཕྲན་སུམ་བརྒྱ་
དྲུག་ཅུ་ལ། བསྟན་པ་རྗེས་བཞག་སུམ་བརྒྱ་དྲུག་ཅུ་སྟེ། དེ་དག་སྤྲུལ་པས་འགྲོ་བ་ཁ་
ལོ་བསྒྱུར། སྤྱིར་ནི་བསྟན་པ་རྗེས་བཞག་མཛད་ཚུལ་ལོ། །སྒོས་སུ་ད་ལྟའི་དུས་དང་
གནས་སྐབས་འདིར། རྒྱལ་པོ་ཡབ་སྲས་ཤིན་ཏུ་བསོད་ནམས་ཆེ། བསྟན་པའི་དོན་
ལ་རྣམ་པ་གསུམ་ཡིན་ཏེ། འཛིན་དང་སྐྱོང་དང་སྤེལ་དང་རྣམ་པ་གསུམ། དེ་དག་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཐབས་ལ་རྣམ་པ་གསུམ་ཡིན་ཏེ། སྐུ་གདུང་རྩིག་གིན་སྐུ་གཟུགས་བཞེངས་པ་དང་།
གསུང་རབ་ཡི་གེའི་རྒྱུད་བྲིས་ཐར་པ་ཐོབ། བསྐལ་པར་བསགས་པའི་བག་ཆགས་སྒྲིབ་
པ་བྱང༌། བསོད་ནམས་ཚོགས་ཆེན་རབ་ཏུ་རྫོགས་ནས་ཀྱང་། འབྲས་བུ་སྐུ་གསུམ་
སངས་རྒྱས་ཐོབ་པ་ཡི། སྣང་ཞིང་སྲིད་པའི་འཁོར་ལོ་བསྐོར་བར་འགྱུར། དེ་ཕྱིར་
རྒྱལ་པོ་ལ་སོགས་འཁོར་རྣམས་ཀུན། བདེ་བར་གཤེགས་པའི་ཞལ་སྐྱིན་རྣམ་གསུམ་
གྱི། བསྟན་པའི་དོན་ལ་རབ་ཏུ་གནས་པར་མཛོད། ཅེས་གསུངས་ནས། ཐེག་པ་རིམ་
པ་དགུ་གཏན་ལ་ཕབས་ནས་བསྟན་ཏེ། གསས་ཁང་ཆེན་པོ་དགུ་བཞེངས་སུ་གསོལ་
ཏེ། དབུས་སུ་སྒྲོན་མ་དགུ་ཐོག་གི་གསས་ཁང་བཞེངས་ནས། ཀུན་དབྱིངས་རྒྱལ་བའི་
དཀྱིལ་འཁོར་གྱི་ལྷ་རྣམས་བཞུགས་སུ་གསོལ་ལོ། །ཤར་དུ་གཡུང་དྲུང་བཀོད་ལེགས་
ལ་འཕྲུལ་སྣང་ཞི་བའི་ལྷ་ཚོགས་བཞུགས་སུ་གསོལ་ལོ། །བྱང་དུ་བ་རབ་གསེར་གླིང་
ལ་ཕ་རོལ་ཕྱིན་པའི་དཀྱིལ་འཁོར་གྱི་ལྷ་རྣམས་དཀོད་དོ། །ནུབ་གླིང་ཁ་རག་བདུད་
འདུལ་ལ་ཡང་དག་སྐུ་ལྔའི་ལྷ་ཚོགས་རྣམས་བཀོད་དོ། ། ལྷོ་རུ་གཡུང་དྲུང་ལྷ་རྩེ་ལ་
རབ་འབྱམས་དཀྱིལ་འཁོར་ལྷ་ཚོགས་རྣམས་བཀོད་དོ། །ལྷོ་ཤར་སྟེང་བ་གཡུ་རྩེ་ལ།
ཡེ་དབང་དཀྱིལ་འཁོར་གྱི་ལྷ་ཚོགས་རྣམས་བཀོད་དོ། །བྱང་ཤར་དུ་སྣང་ལྡན་གཡུ་རྩེ་
ལ་ཀུན་དབང་དཀྱིལ་འཁོར་གྱི་ལྷ་ཚོགས་རྣམས་བཀོད་དོ། །བྱང་ནུབ་ཏིང་མུར་གཡུ་
རྩེ་ལ་བདེར་འདུས་དཀྱིལ་འཁོར་གྱི་ལྷ་ཚོགས་རྣམས་བཀོད་དོ། །ལྷོ་ནུབ་སྔོ་བ་གཡུ་རྩེ་
ལ་ཀུན་རིག་དཀྱིལ་འཁོར་ལྷ་ཚོགས་རྣམས་བཀོད་དོ། །དེ་ལྟར་གསས་མཁར་གསང་
བ་སྒོ་དགུ་ལ། དཀྱིལ་འཁོར་ཆེན་པོ་སྡེ་དགུའི་མངའ་དབུལ་ཞལ་བསྲོས་རྒྱས་པར་
མཛད་ནས། དོན་གཏན་ལ་ཕབ་སྟེ་བཤད་པར་མཛད་དོ། །ཡེ་གཤེན་སྤང་ལ་གནམ་
གཤེན་ལ་གཉེར་གཏད་དོ། །གསས་མཁར་གསང་བ་སྒོ་དགུའི་བདག་ཏུ་བསྐོས་སོ། །
སྟོན་པ་འཁོར་དང་བཅས་པ་རྣམས་ནི། རྒྱལ་པོ་ཤག་གི་འགྲོ་དོན་མཐར་ཕྱིན་ནས།
178

མདོ་སྡེ། དྲི་མེད་རྩ་བའི་མདོ།
འོལ་མོ་ལུང་རིང་དུ་གཤེགས་སོ། ། །
༧ དེའི་ཚེ་དེའི་དུས་ན། གནས་མཆོག་འོལ་མོ་གླིང་ཆེན་གྱི་དབུས་སུ། རྒྱལ་ས་ཕོ་
བྲང་གླིང་བརྒྱད་ཀྱི་ཤར་ཕྱོགས། རྒྱལ་རིགས་རྒྱལ་ས་འཛིན་པའི་གླིང་ཞེས་བྱ་བ་ན།
གྲོང་ཁྱེར་ཆེན་པོ་བཀྲ་ཤིས་དཔལ་འབར་གྱི་དབུས། སྐུ་མཁར་རྒྱལ་ས་བཀྲ་ཤིས་སྒོ་
མང་གི་ནང་ནས། ཡབ་རྒྱལ་རིགས་ཀྱི་རྒྱལ་པོ་ཁྲི་སྐྱོང་ཡོན་ཏན་དང་། ཡུམ་ཤག་གི་
བུ་མོ་འབུམ་ལྡན་གཉིས་ལ་སྲས་རྒྱལ་བུ་རིག་པ་དང་ལྡན་པ་ཞིག་འཁྲུངས་ཏེ། རྒྱལ་
བུ་དགེ་བ་འཁོར་ལོ་ཞེས་བྱ་བར་བཏགས་ནས། སྤྱད་ཟ་ལེགས་གྲུབ་མ་ཁབ་ཏུ་བཞེས་
ནས་སྲས་ལྕམ་དྲལ་ལྔ་རུ་བདོག་གོ །
དེའི་ཚེ་རྒྱལ་བུ་དེའི་ཡབ་ཡུམ་ལ་སོགས་འཁོར་རྣམས་ལ་སྨྲས་པ། གསོན་དང་ཡབ་
ཡུམ་བཙུན་མོ་ལ་སོགས་འཁོར། འཇིག་རྟེན་ཁམས་ན་དབང་ཆེན་རྒྱལ་མང་ཡང་།
ཆེ་གཉན་བཙུན་གསུམ་འཛོམ་པ་རེ་རེ་ཡིན། འོ་སྐོལ་རྒྱལ་སྲིད་མངའ་ཐང་དར་མོད་
ཀྱང༌། གོང་ན་གཉན་པའི་གཤེན་ཞིག་མེད་པ་ན། མངའ་ཐང་ཆེ་ཡང་མུ་གེ་རང་རྒྱལ་
ཡིན། རྒྱལ་ཁྲིམས་དམ་ཡང་ལས་ངན་སྡིག་པའི་དཔོན། ལོངས་སྤྱོད་ལྡན་ཡང་ཡི་
དྭགས་གཏེར་ལ་ཆགས། དེ་ཕྱིར་འཇིག་རྟེན་འདི་བདེན་སྣང་བ་ལ། ཅི་ལྟར་བརྟག་
ཀྱང་སྙིང་པོ་མི་ཆེ་འདུག །འདི་ལ་ཕྱི་མའི་བརྒྱག་ཕྱེ་མ་བཏག་ན། ཤི་བའི་ནངས་པར་
ལག་སྟོང་བསྒྲེན་མོར་འགྲོ། དེས་ན་གཉན་པའི་གཤེན་ཞིག་སྤྱན་འདྲེན་ནས། རྒྱལ་
ཁམས་མངའ་རིས་དགེ་ལ་བཀོལ་བ་དང༌། རྒྱལ་པོ་ཡབ་ཡུམ་ཐུགས་དགོངས་རྫོགས་
པ་དང་། རྒྱལ་བུ་བདག་གི་བསམ་པ་མཐར་ཕྱིན་ཕྱིར། དགེ་བ་རླབས་པོ་ཆེ་ཞིག་ཙམ་
པར་འཐད། ཅེས་སྨྲས་སོ། །དེ་ལ་ཡབ་ཀྱིས་གསུངས་པ། ལེགས་སོ་ལེགས་སོ་རྒྱལ་
བུ་ཁྱོད་ལེགས་སོ། །ཁྱོད་ནི་སྔོན་ནས་བསོད་ནམས་བསགས་ལྡན་པས། ད་ལྟའི་དུས་
འདིར་དབང་ཆེན་རྒྱལ་པོ་སྨིན། ཁྱོད་ནི་སྔོན་ནས་དགེ་ལ་འདུན་སྤྱོད་པས། ད་ལྟའི་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དུས་འདིར་དཀར་པོ་དགེ་ལ་མོས། ཁྱོད་ནི་སྔོན་ནས་སྨོན་ལམ་གཅིག་གྱུར་པས། ད་
ལྟའི་དུས་འདིར་གཉན་པའི་གཤེན་ལ་སྤྲོ། དེས་ན་རྒྱལ་བུའི་གླེང་སློང་ཤིན་ཏུ་ལེགས།
དེ་ནས་འོ་སྐོལ་རྒྱལ་གྱི་བླ་མཆོད་ལ། གཤེན་ཕྲན་ཕལ་པ་དག་གིས་མི་འོང་བས། སྟོན་
པའི་སྒྲོན་མ་གཤེན་རབ་སྤྱན་འདྲེན་དགོས། རྒྱལ་བུ་རིག་ལྡན་འཁོར་བཅས་སྤྱན་
འདྲེན་གཤེགས། དགེ་བའི་ལས་ལ་ཐང་ཆོད་མྱུར་ལ་འབོད། ཅེས་གསུངས་ནས་རྒྱལ་
བུ་དེ་གཙོ་འཁོར་ལྔ་བརྒྱ་དང་ཆས་ནས་སྟོན་པ་གཤེན་རབ་སྤྱན་འདྲེན་དུ་གཤེགས་
སོ། །
དེའི་ཚེ་སྟོན་པ་ནི་གསས་མཁར་ཤམ་པོ་ལྷ་རྩེའི་སྒོ་དྲུང་དུ་བཞུགས་པའི་སྤྱན་སྔར་
མཆིས་ཏེ། རྫས་ཀྱི་ནོར་བུ་རིན་པོ་ཆེ་མེ་ཤེལ་ལས་གྲུབ་པ། བང་རིམ་གསུམ་ཡོད་པ་
ཞིག་ཕུལ་ནས་གསོལ་པ། སྟོན་པ་ལགས། བདག་གི་ཞིང་ཁམས་དེ་ནི་སྤྱིར་ནི་དགེ་
བ་ལ་སྤྱོད་ཙམ་ཡོད་ཀྱང་། དགེ་བ་རླབས་པོ་ཆེ་ལ་འཇུག་པ་དང་། འདྲེན་པའི་སྟོན་
པ་གཞན་ལས་དཔག་པ་ཞིག་མ་མཆིས་པས། སྟོན་པའི་སྒྲོན་མ་སྤྱན་འདྲེན་དུ་འོང་
བ་ལགས་ན་གཤེགས་པར་ཞུ་འཚལ། ཞེས་གསོལ་པས་སྟོན་པས་ཀྱང་། བསྟན་པ་
བཞག་པའི་ས་རུ་དགོངས་ནས་གཤེགས་པར་གནང་སྟེ། གཡུང་དྲུང་སེམས་དཔའ་
ལྔ་སྟོང་ལྔ་བརྒྱ་དང་ཆས་ནས་གཤེགས་སོ། ། དེ་ནས་རྒྱལ་རིགས་ཀྱི་ཡུལ་དུ་ཕེབ་ནས།
མདུན་བསུས་ནས་རྒྱལ་ས་ཡང་ཐོག་ཏུ་སྤྱན་དྲངས་ནས། གསོལ་ཟས་རོ་མཆོག་
བདའ་དགུ་དྲང་ནས། རྒྱལ་པོ་ཁྲི་སྐྱོང་ཡོན་ཏན་གྱིས་གསོལ་པ། སྟོན་པའི་སྒྲོན་མ་
འགྲོ་བའི་དཔལ་མགོན་ལགས། བདག་གི་གནས་འདིར་བྱོན་པ་ངོ་མཚར་ཆེ། ད་ཡང་
བདག་ཅག་ལ་སོགས་སེམས་ཅན་གྱི། སྒྲིབ་གཉིས་སྦྱངས་དང་ཚོགས་གཉིས་རྫོགས་
པའི་ཕྱིར། བསྟན་པ་རྗེས་བཞག་མཐར་རྒྱས་འཚལ་བར་ཞུ། ཞེས་གསོལ་ཏོ། །དེ་ལ་
སྟོན་པས་བཀའ་སྩལ་པ། ལེགས་སོ་ལེགས་སོ་རྒྱལ་བུ་དམ་པ་ལེགས། ཞུས་པའི་དོན་
180

མདོ་སྡེ། དྲི་མེད་རྩ་བའི་མདོ།
དེ་སྐབས་ལ་རན་གྱིས་ཕོག །བསྟན་པ་རྗེས་བཞག་རྣམ་པ་གསུམ་ཡིན་ཏེ། སྐུ་གདུང་
སྐུ་གཟུགས་གསུང་རབ་གླེགས་བམ་གསུམ། ཐོག་མར་སྐུ་གདུང་བསྟན་པ་རྗེས་
བཞག་འབྱུང༌། སྐུ་གདུང་དག་ཀྱང་རྣམ་པ་གསུམ་ཡིན་ཏེ། སྐུ་གསུང་ཐུགས་ཀྱི་དོན་
དང་སྦྱར་ནས་བསྟན། ཕོ་བྲང་གཞལ་ཡས་བདེར་གཤེགས་སྐུའི་རྒྱུད། འཛབ་བསྙེན་
ཚ་ཚ་བདེར་གཤེགས་གསུང་གི་རྒྱུད། རྣམ་དག་མཆོད་རྟེན་བདེར་གཤེགས་ཐུགས་
ཀྱི་རྒྱུད། དེ་ལྟར་རྒྱུད་གསུམ་བདེར་གཤེགས་དཀྱིལ་འཁོར་ལ། སྤྱོད་འཇུག་རྟོགས་
དང་ཤེས་རབ་རྣམས་སྦྱངས་ཤིང་། བརྩོན་པ་ཕུལ་ཕྱིན་དཀའ་བ་མཐར་བསྐྱལ་ནས།
བདེར་གཤེགས་སྐུ་གདུང་གླེགས་བམ་བཞེངས་བྱེད་པ། བསྐལ་པར་བསག་པའི་བག་
ཆགས་སྒྲིབ་པ་དང༌། མཚམས་མེད་ལས་གྱུར་སྡིག་དང་སྒྲིབ་པ་བྱང་། བསོད་ནམས་
ཡེ་ཤེས་ཚོགས་ཆེན་མྱུར་དུ་རྫོགས། འབྲས་བུ་སྐུ་གསུམ་སངས་རྒྱས་ཐོབ་པར་འགྱུར།
བདེར་གཤེགས་སྐུ་གདུང་བཞེངས་བརྩོན་གྲུབ་གྱུར་ན། མཚམས་མེད་ལྔའི་སྡིག་ཀྱང་
བྱང་བར་འགྱུར། ལོག་པར་ལྟ་བའི་སྡིག་ལ་བཤགས་མེད་ཀྱང་། གསེར་ལས་གྲུབ་
པའི་མཆོད་རྟེན་བཞེངས་ན་བྱང་། དེ་ཕྱིར་བདེར་གཤེགས་སྐུ་གདུང་བཞེངས་པ་
གཅེས། ཕྱི་རབས་རྗེས་འབྲེང་གང་ཟག་རིགས་ཀྱི་བུ། སྒྲིབ་གཉིས་བྱང་ཞིང་ཚོགས་
གཉིས་རྫོགས་འདོད་ན། བདེར་གཤེགས་སྐུ་གདུང་གཞལ་ཡས་བཞེངས་སོགས་
འཚལ། སྤྱིར་ནི་བདེར་གཤེགས་སྐུ་གདུང་ལ་རྣམ་པ་གསུམ་དུ་དབྱེ་བ་སྟེ། བོན་ཉིད་
དབྱིངས་དང་རང་བཞིན་མཁའ། ཀློང་ལས་སྤྲུལ་པ་རྣམ་པ་གསུམ། དབྱེ་ན་བརྒྱ་
དང་ཉི་ཤུ་རེ། དབྱིངས་ཀྱི་མཆོད་རྟེན་བརྒྱ་ཉི་ཤུ། རྣམ་གྲངས་ཚིག་གི་གདག་བྱ་ཙམ།
བྲི་བཀོལ་བཞེངས་ནས་སྒྲུབ་མ་མཆིས། མཚན་ཉིད་འདི་ཞེས་བརྗོད་དུ་མེད། ལྷུན་
གྲུབ་མཆོད་རྟེན་བརྒྱ་ཉི་ཤུ། བཀོད་དང་བཞེངས་སུ་མ་མཆིས་ཏེ། བོན་ཉིད་དབྱིངས་
ལ་ལྷུན་གྲུབ་རྫོགས། སྤྲུལ་པའི་མཆོད་རྟེན་བརྒྱ་ཉི་ཤུ། རིས་སུ་བྲིས་དང་འབུར་དུ་
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དོད། ལུགས་སུ་བླུག་དང་རྩོལ་བས་བསྒྲུབ། བཀྲ་ཤིས་སྒོ་མང་མཆོད་པའི་རྟེན། ཀུན་
གྱི་སྤྱི་ཕུད་བཀུར་སྟི་ཞིང་། སྤྱིར་ནི་བརྒྱ་དང་ཉི་ཤུ་སྟེ། སྤོས་ཀྱི་བརྒྱན་པའི་གནས་
སུ་བཞེངས། ཞེས་གསུངས་ནས། མཆོད་རྟེན་སུམ་བརྒྱ་དྲུག་ཅུ་གཏན་ལ་ཕབ་སྟེ།
བཞེངས་ནས་སྐུ་ལྔ་ཡོངས་སུ་རྫོགས་པའི་སྐུ་གདུང་རྒྱལ་བའི་དཀྱིལ་འཁོར་ཞལ་ཕྱེས་
ནས། མངའ་དབུལ་དང་ཞལ་བསྲོས་མཛད་དོ། །དེའི་ཚེ་རྒྱལ་པོ་ཡབ་ཡུམ་ལ་སོགས་
གྲངས་མང་བ་ཞིག་སངས་རྒྱས་ཏེ་སོང་ངོ༌། །སླད་ན་ལུས་པ་རྣམས་ཀྱང་དགེ་བ་ལ་
ཡིད་གཞུང་བར་སྤྱོད་དོ། །སྟོན་པ་འཁོར་དང་བཅས་པ་ནི། སླར་ཡང་འོལ་མོ་ལུང་
རིང་དུ་གཤེགས་སོ། ། །
༧ དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པའི་སྐུ་དེས། བསྟན་
པ་རྗེས་བཞག་གི་མཛད་པ་ལ། ཐོག་མར་སྐུ་གདུང་གི་བསྟན་པའི་སྐབས་ལ། རྨངས་
རིགས་ཀྱི་རྒྱལ་པོ་ཁྲི་སྐྱོང་དོན་བཟང་ལ། བླ་མེད་གོ་འཕང་སྒྲུབ་ཐབས་ཀྱི་མདོ་གཏན་
ལ་ཕབ་སྟེ་བཤད་དོ། །དེ་ནས་འཁོར་དུ་གཏོགས་པའི་ལྷ་ཀླུ་མི་གསུམ་གྱི་སློབ་མ་
རྣམས་ལ། བཀའ་ཤེས་རབ་ཀྱི་ཕ་རོལ་ཏུ་ཕྱིན་པ། ཐེག་པ་ཆེན་པོ་ཡུམ་གྱི་མདོ་གཏན་
ལ་ཕབས་ཏེ་བཤད་དོ། །གནས་མཆོག་འོལ་མོ་གླིང་ཆེན་གྱི་བྱང་ནུབ། དགེ་རྒྱས་ཡོན་
ཏན་གྱི་གླིང་ལ་གསས་ཁང་ཆེན་པོ་པདྨ་གླིང་ཆེན་ཞེས་བྱ་བ་བཞེངས་སུ་གསོལ་ནས།
དེའི་ནང་དུ་བདེར་གཤེགས་སྐུ་གཟུགས་མཐའ་ཡས་པ་དང༌། གསུང་རབ་འབུམ་སྡེ་
བཀའ་རྒྱུད། ཐེག་པ་ཆེན་པོ་ཡུམ་གྱི་དོན་གཏན་ལ་ཕབ་པ་རྣམས། རིན་པོ་ཆེ་སྣ་ལྔའི་
གླེགས་བམ་དུ་བཞུགས་སུ་གསོལ་ནས། ཐེག་པ་ཆེན་པོ་ཡུམ་གྱི་དཀྱིལ་འཁོར་ཞལ་
ཕྱེས་ནས། མངའ་དབུལ་དང་ཞལ་བསྲོས་དང་དགའ་སྟོན་རྒྱ་ཆེན་པོ་མཛད་དོ། །དེ་
ནས་གནོད་སྦྱིན་ནོར་གྱི་གླིང་དུ་བྱོན་ནས་འཁོར་དུ་གཏོགས་པ་རྣམས་ལ། བཻཌཱུརྱ་འོད་
དམ་པའི་གཟུངས་སྡེ་ཆེན་པོ་གཏན་ལ་ཕབ་སྟེ་བཤད་པར་མཛད་དོ། །
182

མདོ་སྡེ། དྲི་མེད་རྩ་བའི་མདོ།
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་ལུང་རིང་གི་བྱང་ནུབ།
ཡུལ་སྣང་ལྡན་འབུམ་གླིང་གྲོང་ཁྱེར་ཆེན་པོ་ན་རན་འཛའི་དབུས། སྐུ་མཁར་སྨོན་
པ་གཡུ་རྩེའི་ནང་དུ། ཡབ་གཉན་གྱི་རྒྱལ་པོ་བསམ་གཏན་རྒྱལ་བ་དང༌། ཡུམ་བྲམ་
ཟེའི་བུ་མོ་ཁྲི་མ་འབུམ་སྐྱོང་མ་གཉིས་ལ། སྲས་རྒྱལ་བུ་ལྕམ་དྲལ་གཉིས་འཁྲུངས་ཏེ་
དེ་ཡང་དྲལ་པོ་ནི་ཤེས་རབ་ཀྱི་མཆོག་ཏུ་གྱུར་པ་ཞིག་བྱུང་བས། མཚན་ཡང་གཞོན་
ནུ་བློ་གྲོས་སུ་བཏགས་ནས། རྒྱལ་ས་རུ་བཏོན་ནས་རྗེ་རིགས་ཀྱི་སྲས་མོ་མུ་ཏིང་བཙུན་
ཁབ་ཏུ་བཞེས་སོ། །བུ་མོ་ནི་གཉན་ལྕམ་འོད་གསལ་བྱ་བར་བཏགས་ནས། རྒྱ་ཀོང་ཙེ་
འཕྲུལ་གྱི་རྒྱལ་པོ་ལ་ཕུལ་ལོ། །
དེའི་ཚེ་རྒྱལ་བུ་དེའི་བསམ་པ། བདག་ནི་མངའ་དབང་གི་རྒྱལ་པོར་སྨིན་ཅིང་།
འབྱོར་པ་ཕུན་སུམ་ཚོགས་པའི་དུས་འདིར། བྱང་ཆུབ་མཆོག་གི་དོན་ཞིག་མ་བསྒྲུབ་
ན། ཕྱི་མ་ངན་སོང་འཁོར་བར་འཁྱམ་ཉེས་འདུག་དགོངས་ནས། ཡབ་ཡུམ་ལ་གསོལ་
པ། གསོན་དང་བཀའ་དྲིན་ཅན་གྱི་ཡབ་ཡུམ་ལགས། འོ་སྐོལ་དབང་ཆེན་རྒྱལ་པོར་
སྨིན་པ་འདི། འཁོར་འབངས་མངའ་རིས་ལོངས་སྤྱོད་ཅི་ཡོད་ཀྱང་། བྱང་ཆུབ་མཆོག་
གི་དོན་ལ་མ་ཞུགས་ནས། རྩེ་གཅིག་ཕྱི་མའི་དོན་ཞིག་མ་འགྲུབ་ན། ངན་དབང་ཆེ་
བ་དྲེགས་པ་རང་ཁ་ཡིན། ཟང་ཟིང་མང་པ་ཕྱི་མའི་ཆགས་རྐྱེན་ཡིན། བྱ་བ་མང་
བ་འབྲེལ་པ་མཐའ་འཁོབ་ཡིན། འཁོར་འབངས་མང་བ་སྡུག་བསྔལ་བཙོན་ར་ཡིན།
གཞན་དོན་བྱེད་པ་རང་དོན་སྟོར་འདྲེ་ཡིན། དེ་ཕྱིར་བདག་ནི་བྱང་ཆུབ་སྒྲུབ་ཏུ་
འགྲོ། ཡབ་ཡུམ་རྒྱལ་འཁོར་ལོངས་སྤྱོད་ཅི་བདེར་སྤྱོད། བཙུན་མོ་རང་ཡང་རང་ཡུལ་
གནས་སུ་སྙོག །སེམས་ལ་ཆགས་པ་མེད་ན་བྱང་ཆུབ་བསྒྲུབ། གཉེན་དང་ཉེ་འབྲེལ་
ཚོང་དུས་མགྲོན་དང་མཚུངས། ཤི་བའི་ཡུལ་ན་རོགས་མེད་གཅིག་བུར་འགྲོ། གཅིག་
ལ་གཅིག་འབྲེལ་གང་གིས་སུ་ཞིག་བཟུང་། ཞེས་སྨྲས་པ། དེ་ལ་ཡབ་ཀྱིས་གསུངས་པ།
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཉོན་ཅིག་རྒྱལ་བུ་དམ་པ་སྙན་གསོན་དང་། འོ་སྐོལ་དབང་ཆེན་རྒྱལ་པོར་སྨིན་པ་འདི།
དཔལ་འབྱོར་དམ་པ་སྨོན་ལམ་འགྲུབ་པར་འདོད། སྔོན་ཚོགས་མ་བསགས་ད་ལྟ་ག་
ལ་སྨིན། རང་དོན་མ་བསྒྲུབ་གཞན་དོན་ག་ལ་འབྱུང་། དེས་ན་ཕྱི་མ་ཟེར་ལ་ལོས་སུ་
མད། འོན་ཀྱང་གཅིག་བུར་འགྲོ་བ་ག་ལ་ཡོང་། གཅིག་ཙམ་བདེ་བས་བདེ་བ་རང་
ཁ་ཡིན། ཐམས་ཅད་བདེ་ན་བདེ་བ་ཆེན་པོ་ཡིན། དེ་ཕྱིར་རྒྱལ་ཁྲིམས་དོར་བ་ཅི་ཞིག་
མཆིས། ཞིང་ཁམས་བདེ་ན་བདེ་བ་ཆེན་པོ་ཡིན། ཕྱི་མ་ཟེར་བ་རྒྱལ་བུ་ལོས་བདེན་ཏེ།
འོན་ཀྱང་གཅིག་བུར་རོགས་མེད་ག་ལ་འཐད། དགེ་བ་ཅི་སྤྱད་རྒྱལ་བློན་བཀའ་གྲོས་
བསྟུན། རང་ཁར་གཅིག་བློ་བྱས་པས་ཆོད་ཆེན་མིན། གལ་མེད་རང་སྲོག་སྐྱེལ་བ་
དཔའ་བོ་མིན། རྨང་པོ་རང་སྒོ་སྲུང་བ་མཛངས་པ་མིན། ཤེས་ལྡན་ཆག་ཚད་གཞལ་
བ་སྡར་མ་མིན། དེ་ཕྱིར་བྱ་བ་ཐམས་ཅད་གྲོས་ལ་བླུག །བཙུན་མོ་དོར་བ་རྒྱལ་པོའི་
ལུགས་ལ་མེད། མ་ཉེས་པ་ལ་རང་གནས་ཅི་ལ་སྙོག །དགེ་བ་སྤྱོད་ན་མཉམ་པོར་
སྤྱོད་པས་ཆོག །དེ་ཕྱིར་རྒྱལ་བུ་ཤེས་རྒྱུད་རྣལ་དུ་ཞོག །ཅེས་གསུངས་སོ། ། དེ་ལ་ཡུམ་
གྱིས་སྨྲས་པ། ཉོན་ཅིག་རྒྱལ་པོ་ཡབ་སྲས་བཙུན་མོ་གསོན། རང་བློ་ཉེས་ཁ་དུང་དུང་
བྱ་བ་བྲོད། རང་སྲོག་ཆད་ཁ་ཙོག་ཙོག་གཞུ་རྡུང་རྐྱེན། རང་དོན་ཤོར་ཁ་ཙེན་ཙེན་
འགྲོ་འདུག་མང་། རྒྱལ་སྲིད་འཐོར་ཁ་རྒྱལ་བུས་ཅི་ཡང་དྲན། བཀའ་ཁྲིམས་འཆུག་ཁ་
བློན་པོས་གང་ཡང་བྱེད། གནས་མལ་སྟོར་ཁ་བཙུན་མོས་ཅི་ཡང་སྨྲ། བསོད་ནམས་
ཟད་ཁ་བྱ་བ་ཕྱིན་ཅི་ལོག །སྔོན་ཆད་རྒྱལ་པོ་རྣམས་ཀྱིས་འདི་མ་ཤོམ། དགེ་བ་བྱ་བ་
ཅི་ནས་ཡོད་སྲིད་ཀྱང་། གཅིག་བུར་འགྲོ་ཟེར་སྣང་བ་འཁྲུལ་པ་ཡིན། ཡང་ན་གདོན་
གྱི་རློམ་པ་ཡིན་ངོ་ཤེས། དབང་ཆེན་རྒྱལ་པོའི་ཚིག་ལ་བབ་ལྷུང་ཆེ། རྒྱལ་བུ་བྱ་བ་མ་
མང་ཁ་རོག་བཞུགས། ཞེས་ཟེར་རོ། །
དེ་ལ་བཙུན་མོས་སྨྲས་པ། ཀྱེ་མ་རྒྱལ་པོ་ཡབ་ཡུམ་སྲས་བཅས་གསོན། འཇིག་
184

མདོ་སྡེ། དྲི་མེད་རྩ་བའི་མདོ།
རྟེན་ཁམས་ན་བསོད་ཆེན་རྒྱལ་པོ་ཡིན། ཡིན་ཀྱང་བསོད་ནམས་རོ་ལ་དང་ཆགས་
ནས། ཚེ་གཅིག་ཕྱི་མ་མི་དྲན་གླེན་པ་ཡིན། ཅ་ཅོལ་མང་པོ་དགེ་བ་བཤོལ་བའི་རྐྱེན།
རྒྱལ་བུས་དགེ་བ་ཟེར་བ་མོད་ལས་ཆེ། འོན་ཀྱང་རྒྱལ་བློན་གཙོ་འཁོར་བཀའ་གྲོས་
མཛོད། ཁོ་མོ་བདག་ནི་ཅི་ལྟར་བྱས་ཀྱང་རུང་། རྒྱལ་བུའི་དགེ་བཤོལ་སྡིག་པ་སུ་
ཡིས་ཁུར། ལར་ཡང་དམན་པའི་ཟ་མ་མོ་ལུས་ལ། ཅི་ཙམ་གྲུང་ཡང་རང་ཕུང་རྒྱུ་རུ་
སྣང་། བདག་ལ་འདོད་པ་ཡོད་པར་མ་ཡིན་ཏེ། ཡབ་ཡུམ་བཀའ་བཙན་གཅོག་པ་
འཐད་ལགས་སམ། རང་སངས་རྒྱས་པའི་དགེ་བ་ཐུན་མོང་མིན། འཁོར་ལོ་བསྒྱུར་
རྒྱལ་དགེ་བ་ཐུན་མོང་མིན། བསོད་ལྡན་རྒྱལ་པོ་གཅིག་གི་བྱ་རྒྱུ་ཡིན། དེ་ཕྱིར་གཞན་
ལས་ཁྱད་པར་དཔག་པ་ཡི། དགེ་བ་རླབས་པོ་ཆེ་ཞིག་བརྩམ་པར་འཐད། ཁོ་མོ་
བདག་གི་སེམས་ལ་ཤར་ཚུལ་ཡིན། འཐད་པར་འདུག་ན་རྒྱལ་བུའི་ཐུགས་ལ་ཞོག །
མི་འཐད་སྣང་ན་ཁྱེད་རང་གང་མོས་མཛོད། ལར་ཡང་བུད་མེད་སྨྲ་བ་མང་ན་ལད།
བློ་ཕུགས་མོ་ལ་དྲིས་ན་ཕོ་ཡི་མཚང་། སྟང་དབྱལ་གྲོས་སུ་བླུག་ཀྱང་འགྱོད་མེད་ཡིན།
ཞེས་ཟེར་ཞིང་ཤེལ་གྱི་སྒོང་རྡོ་རྩེའོ། །
དེ་ནས་རྒྱལ་བུས་ཀྱང་ཡབ་ཡུམ་དང་བཙུན་མོའི་མཆིད་ཚིག་གྲོས་སུ་བླུག་ནས་
འཐད་ནི་བཙུན་མོའི་གྲོས་ལ་བཅད་དོ། །དེ་ལ་རྒྱལ་བུས་དགོངས་ནས། བདག་ནི་
བསོད་ལྡན་གྱི་རྒྱལ་པོ་ཡིན་པས། ཁྱད་པར་དུ་འཕགས་པའི་གསས་ཁང་ཞིག་བཞེངས་
ནས། དེ་ཡང་འཇིག་རྟེན་གྱི་མི་ལ་བཞེངས་པས་གཞན་དང་ཁྱད་མེད་དུ་འདུག་པས།
ལྷ་ཀླུའི་བཟོ་བོ་ཞིག་ལ་བཅོལ་ན་གཞན་ལས་དཔག་པ་ཞིག་ཡོངས་སྙམ་ནས། ཕྱི་སྲིད་
སྐོས་གསུམ་གྱི་བཟོ་བོ་མང་པོ་སྤྱན་དྲངས་ནས། ཡུལ་དེའི་བྱང་ཤར། རི་བོ་མ་དྷ་ལའི་
རྩ་བ། ནེ་གསེང་འདམ་བུའི་ཚལ་དུ། གསས་ཁང་ཆེན་པོ་བཀྲ་ཤིས་དཔལ་འབར་
ལྷུན་པོ་རྩེ་ཞེས་བྱ་བ་བཞེངས་སུ་གསོལ་ཏོ། །དེ་ནས་སྟོན་པའི་སྒྲོན་མ་གཙོ་འཁོར་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལྔ་སྟོང་ལྔ་བརྒྱ་གདན་དྲངས་ནས། བྱམས་མ་རྩ་བའི་དཀྱིལ་འཁོར་ཞལ་ཕྱེས་ནས།
མངའ་དབུལ་དང་ཞལ་བསྲོས་དང་གཞི་བརྟན་པའི་བཀྲ་ཤིས་གསོལ་ནས། བྱམས་
མ་ཉེར་གཅིག་གི་བསྟོད་པ་དང་བཅས་པ་གཏན་ལ་ཕབ་སྟེ་བསྟན་ནས། ཚངས་པ་
གཙུག་ཕུད་ལ་གཉེར་གཏད་དོ། །སྟོན་པ་འཁོར་དང་བཅས་པ། རྒྱལ་པོ་གཉེན་གྱི་
འགྲོ་དོན་མཐར་ཕྱིན་ནས། འོལ་མོ་ལུང་རིང་དུ་གཤེགས་སོ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་ལུང་རིང་གི་ནུབ་ཕྱོགས།
ཆུ་གྱིམ་ཤང་ནག་པོའི་འགྲམ། རི་བོ་ཆེན་པོ་ཏ་ལ་པོ་ཤན་གྱི་རྩ་བ། རྒྱ་མཚོ་དང་ར་
འཁྱིལ་ཆེན་གྱི་འགྲམ་ན། རྒོད་རྗེ་རྒྱའི་ཡུལ་ཞེས་བྱ་བ་ཡོད་དོ། །དེ་ལ་ཞིང་གསུམ་
དུ་ཡོད་དོ། །ཕྱི་སྐོར་འབངས་ཀྱི་ཞིང་ལ། ཡུལ་ཕྲན་བཅུ་དྲུག་ཏུ་ཡོད། དེ་དག་ལ་
ཡང་རྒྱལ་བློན་འབངས་འཁོར་དང་བཅས་པ་རེ་རེ་ཡོད། བར་གྱི་རྒྱལ་ས་གླིང་བརྒྱད་
ལ། ཁྱིམ་བདག་འབུམ་ཕྲག་བཅུ་དྲུག་ཡོད་དོ། །དེའི་ནང་དུ་རྒྱལ་གྱི་ཕོ་བྲང་ཆེན་པོ་
གྲོང་ཁྱེར་འཕྲུལ་བསྒྱུར་བཀོད་པ་ལ། འབུམ་ཕྲག་ཉི་ཤུ་རྩ་ལྔ་རུ་ཡོད་པའི་དབུས་སུ།
རྒྱལ་གྱི་ཕོ་བྲང་ཆེན་པོ་ཁྲི་སྒོ་རྩེ་བརྒྱ་ལ། བེང་ཙེ་ཏིང་ཁྱིམ་གྱི་དབུ་རྩེ་བརྒྱད་ལ། གེ་
ཚང་ཕྱི་ནང་གི་སྒོ་མོ་ཁྲི་ཕྲག་ཏུ་ཡོད་དོ། །དེ་དག་ལ་མངའ་དབང་བསྒྱུར་བའི་རྒྱལ་
པོ་ནི། སྔོན་རྒྱ་རྗེ་རྒོད་གསས་ཀྱིས་བྱིན་གྱིས་རླབས་པའི་སྲས་ལ། ཡེ་མཁྱེན་འཕྲུལ་གྱི་
དབང་ཡིག་ཅན་བྱ་བ་དང་། རྗེ་རིགས་ཀྱི་ལྕམ་མོ་ཡིད་བཞིན་མ་གཉིས་ལ། སྲས་རྒྱ་
ཀུན་མཁྱེན་སྐོས་ཀྱི་དབང་ཡིག་ཅན་དང༌། དམུ་ཟ་མཁར་ལྕམ་མ་གཉིས་ལ། དྲང་
མཁྱེན་གནམ་གྱི་དབང་ཡིག་ཅན། དེའི་སྲས་ཡེ་རྗེ་གཙུག་ལག་གི་དབང་ཡིག་ཅན།
དེའི་སྲས་སྨོན་རྗེ་སྨོན་པའི་དབང་ཡིག་ཅན། དེའི་སྲས་རྩེ་རྗེ་རྒྱལ་གྱི་དབང་ཡིག་ཅན།
དེའི་སྲས་ཀ་དྷ་ལ་གསེར་གྱི་དབང་ཡིག་ཅན། བྲམ་ཟེའི་བུ་མོ་མུ་ཏྲི་གསལ་འོད་མ་
གཉིས་ལ། སྲས་རྒྱལ་བུ་ཞིག་འཁྲུངས་ཏེ། རྒྱལ་བུ་དེ་ནི་ཡབ་མྱེས་གང་དང་ཡང་མི་
186

མདོ་སྡེ། དྲི་མེད་རྩ་བའི་མདོ།
འདྲ་བར། ངང་ཞི་ལ་རྒྱུད་དལ་བ། ཁ་དམ་ལ་ཁོང་ལྷོད་པ། ཕྱག་མཐིལ་ལ་འཕྲུལ་གྱི་
ཡི་གེ་སུམ་ཅུ་བྲིས་པ་ཞིག་སྣང་བས། མཚན་ཀྱང་ཀོང་ཙེ་འཕྲུལ་གྱི་དབང་ཡིག་ཅན།
བྱ་བར་བཏགས་ནས་རྒྱལ་ས་རུ་བཏོན་པས། འཇིག་རྟེན་གྱི་ཁམས་སུ་བཀྲ་ཤིས་ཀྱི་
དགེ་རྟགས་མང་དུ་འཕེལ་ལོ། །
དེ་ནས་རྒྱལ་བུ་དེས་བསམ་པ། བདག་ཀྱང་སྔོན་གྱི་བསོད་ནམས་དང་སྦྱིན་ཤུགས་
སྟོབས་ཀྱིས་ཞིང་དག་པ་འཛམ་གླིང་སོག་གར་ནི་སྐྱེས། རིགས་དག་པ་གདུང་རྒྱུད་ཀྱི་
རྒྱལ་པོ་ནི་སྨིན། ལས་དག་པ་གཡུང་དྲུང་གི་བོན་ལ་སྤྱོད། བསོད་ནམས་དང་ལོངས་
སྤྱོད་ཕུན་སུམ་ཚོགས་པར་ཡོད་པའི་དུས་འདིར། དགེ་བའི་རྩ་བ་རྒྱ་ཆེ་ལ་སྟོབས་དྲག་
པ་ཞིག་བསྒྲུབ་པ་ཨེ་འགྲུབ། དེའང་སྔོན་གྱི་བསོད་ནམས་དང་དབང་བྱ་ཅི་ཙམ་དུ་
འདུག་གིས། ཚད་ཀྱིས་བཟུང་བའི་སྨོན་ལམ་ཞིག་འདེབས་དང༌། དེ་འགྲུབ་ན་དགེ་
བའང་འགྲུབ་སྟེ་འོང་དགོངས་ནས། སང་ཉི་མའི་རྩེ་ལ་སྨོན་ལམ་བཏབ། ཅི་ལྟར་
བཏབ་པ་བཞིན་དུ་དུས་ལ་ཁྲིག་གི་འགྲིགས་སོ། ། དེ་ལ་རྒྱལ་བུ་ཡང་ངོ་མཚར་སྐྱེས་ཏེ།
ད་ནི་དགེ་བའི་རྩ་བ་ཡང་གཞན་ལས་ཁྱད་པར་དུ་འཕགས་པ། གང་གི་ཡང་འགྲན་
ཟླ་མེད་པ། སུས་ཀྱང་མི་སྤོབ་པ། གང་དང་ཡང་མི་འདྲ་བ་ཞིག་སྒྲུབ་དགོངས་ནས།
མུ་ཧ་ལ་མུན་པའི་གླིང་རྒྱ་མཚོ་གླིང་ཐོག་འབར་དཀྱིལ་དུ། སྲིན་པོ་བརྒྱ་དང་མནའ་
ཐོ་བཅད་ནས། གསས་ཁང་ཆེན་པོ་ཞིག་བཞེངས་སུ་གསོལ་ནས། སྔོན་ལས་དང་
འཕྲལ་རྐྱེན་གྱིས་ཆ་ཙམ་ཞིག་ལུས་པ་ལ། ཕྱི་སྲིད་སྐོས་གསུམ་དང་ལྷ་ཀླུ་མི་གསུམ་
གྱི་བཟོ་བོ་རྣམས་འཚོགས་ནས། ལྷ་ཀེང་རྩེ་ལེན་མེད་ཀྱིས་བསྐོས་མཁན་མཛད་
ནས། འཇིག་རྟེན་ཡོན་ཏན་གྱིས་བརྒྱན་པ་རྣམས་སོ་སོ་ནས་བཟོ་སྣ་སུམ་བརྒྱ་དྲུག་
ཅུ་ལ་དཔེ་བླངས་ནས། དགུང་ཟླ་གསུམ་གྱི་མགོ་མཇུག་ལ། གསས་ཁང་སྣོད་བཅུད་
ཕོ་བྲང་ཞིང་ས་དང་བཅས་པ་གྲུབ་བོ། །དེ་ལ་རྒྱལ་པོ་ཀོང་ཙེ་འཕྲུལ་གྱི་རྒྱལ་པོ་ལ་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སོགས་དེར་འཚོགས་པ་ཐམས་ཅད་སྤྲོ་བ་སྐྱེས་ནས། འཇིག་རྟེན་ཡོན་ཏན་བརྒྱན་པ་
རྣམས་ལ། བསྙེན་བཀུར་དང་དགའ་སྟོན་རྒྱ་ཆེན་པོ་མཛད་ནས། ཀོང་ཙེས་གསོལ་
པ། འཇིག་རྟེན་ཡོན་ཏན་ཚོགས་ཀྱིས་རབ་བརྒྱན་ཅིང་། རྒྱལ་བའི་ཐུགས་སྲས་དམ་
པར་གྱུར་པ་ཡི། འཛམ་གླིང་རྒྱན་དྲུག་དཔལ་དུ་ངོ་མཚར་ཆེ། མི་རྗེ་དབང་པོ་རིག་
པའི་འབྱུང་གནས་དཔལ། རིག་སྲས་གཙོ་འཁོར་སྟོང་ལ་བདག་འདུད་དོ། ། ལྷ་ཀླུ་མི་
གསུམ་གནས་པའི་ཞིང་ཁམས་སུ། འདི་འདྲའི་གཞལ་ཡས་དཔག་པ་ག་ལ་མཆིས། ཨེ་
མ་ངོ་མཚར་བདག་ཉིད་རྨད་དུ་བྱུང༌། ད་ཡང་བདེ་གཤེགས་ཕོ་བྲང་གསས་ཁང་ལ།
གཞན་ལས་དཔག་པའི་བཟོ་གནས་ཅི་བཞིན་དུ། དེ་བཞིན་དག་པའི་མཚན་གཅིག་
གདག་པ་ཞུ། ཞེས་གསོལ་ཏོ། །དེ་ལ་ཕྱི་ཀེང་རྩེ་ལེན་མེད་ཀྱིས་གསས་ཁང་དེའི་མཚན་
དཀར་ནག་བཀྲ་གསལ་རྒྱ་མཚོའི་གླིང་ཐོག་འབར་དུ་གདགས་སོ། །
དེའི་ཚེ་ལྷ་ཀླུ་མི་གསུམ་ལ་སོགས་ཡོན་ཏན་གྱིས་བརྒྱན་པ་རྣམས་ནི་སོ་སོར་ཡུལ་
དུ་གཤེགས་སོ། །སླད་ན་རྒྱལ་པོ་འཁོར་དང་བཅས་པ་ནི། དགའ་བདེ་ཕུན་སུམ་
འཚོགས་པ་རུ་གནས་སོ། །དེའི་ཚེ་དེའི་དུས་ན། བདུད་སྲིན་ལོག་པའི་སྡེ་རྣམས་ཀྱིས་
ཆོ་འཕྲུལ་བསླང་ནས། གསས་ཁང་ནི་ཇེ་དམའ་ཆུ་སྲིན་གྲེ་བར་དྷ་ལ་ཁད་དོ། །དེ་
ལ་རྒྱལ་པོ་ཡང་ཡིད་མུག་སྐྲག་པར་གྱུར་ནས། མིག་ནས་མཆི་མ་བྱུང་ཞིང་སྨྲེ་སྔགས་
བཏོན་པས། དེ་སུའི་སྙན་དུ་གསན་ཞིང་ཐུགས་སུ་བྱོན་ན། སྟོན་པ་གཤེན་རབ་མི་
བོའི་སྙན་དུ་གསན་ནས། གཡུང་དྲུང་སེམས་དཔའ་ཆེན་པོ་ཁྲི་དྲུག་སྟོང་དང་། ལྔ་
སྟོང་ལྔ་བརྒྱ་དང༌། སྟོང་ལྔ་བརྒྱ་དང༌། སུམ་བརྒྱ་དྲུག་ཅུ་དང་ཆས་ནས་མེ་ཏོག་གི་
ཆར་དང་འགྲོགས་སྟེ། གསས་ཁང་དཀར་ནག་བཀྲ་གསལ་གྱི་ལྕགས་རིའི་ནང་དུ་
ཕེབས་སོ། །དེ་ལ་ཀོང་ཙེ་འཕྲུལ་གྱི་རྒྱལ་པོ་ཡང་སྤྲོ་བར་སྐྱེས་ནས་ལྷ་ཕྱག་འཚལ་ཞིང་
མེ་ཏོག་གཏོར་རོ། ། དེ་ལ་སྟོན་པས་བཀའ་སྩལ་པ། རྒྱལ་པོ་ཀོང་ཙེ་འཕྲུལ་གྱི་རྒྱལ་པོ་
188

མདོ་སྡེ། དྲི་མེད་རྩ་བའི་མདོ།
ཁྱོད་ནི། སྔོན་ལས་ཀྱི་སྒྲིབ་པ་སྦྱངས་ནས། ད་ལྟ་དཀའ་བ་སྤྱད་པས་དགེ་བའི་ཚོགས་
བསགས་པས། སྐྱེ་བ་འདི་ལ་ད་ནི་བསོད་ནམས་ཚོགས་ཀྱང་རྫོགས་སུ་ཉེ། བདག་
ནི་སེམས་ཅན་དཔལ་མགོན་སྟོན་པ་གཤེན་རབ་མི་བོ་ཡིན། ད་ལྟ་ཁྱོད་ཀྱི་སྡོང་དང་
གྲོགས་ལ་འོང་། བདུད་སྲིན་ལ་སོགས་དགེ་བའི་བར་ཆོད་ཀུན། བདག་གི་བྱིན་
རླབས་ཀྱིས་ཁྱོད་ལ་མི་ཚུགས་པར་བྱའོ། །སྐྲག་པ་མ་སྐྱེ་ཡིད་མུག་ད་མ་བྱེད། དང་
བའི་སེམས་དང་དད་པའི་འདུན་པ་བསྐྱེད། ཅེས་གསུངས་ནས་རྣམ་པར་རྒྱལ་བའི་
དགོངས་པ་ལ་བཞུགས་ནས། ཐུགས་ཀྱི་འོད་ཟེར་བཀྱེས་པས། ཕྱི་ནང་གི་རྒྱན་དྲུག་
དང་ཁྲོ་བོ་བཞི་རུ་བཀྲ་ལམ་གྱིས་སོང་བས། བདུད་དང་སྲིན་པོ་ལ་སོགས་དགེ་བའི་
བར་ཆད་ཐམས་ཅད་སོ་སོར་དེངས་སོ། །དེའི་ཚེ་སྟོན་པས་རྫོགས་པའི་རྒྱན་ན་དྲུག་
དང་། སྤྲུལ་པའི་རྒྱན་ཟ་དྲུག་གི་དབྱེ་བ་དང༌། གཡུང་དྲུང་ཐེག་པའི་མདོ་སྡེ་ཡིད་
བཞིན་ནོར་བུ་རྣམ་པར་རྒྱལ་བའི་རྒྱུད་ཆེན་སྒྱུར་འཕྲུལ་དྲ་བ་ལས། གཟུངས་སྡེ་ཆེན་
པོ་ལྔ་རུ་དབྱེ་སྟེ་ཉོན་མོངས་འཁོར་བ་དོང་སྤྲུག་ཞི་བའི་གཟུངས་དང༌། ཐུགས་རྗེ་
མངོན་རྫོགས་རྒྱས་པའི་གཟུངས་དང་། བྱིན་རླབས་རྨད་འབྱུང་གསང་བ་དབང་གི་
གཟུངས་དང་། མངོན་སྤྱོད་བར་ཆོད་བཟློག་པའི་དྲག་པོའི་གཟུངས་དང་། ཚེ་ནོར་
དབང་ཐང་སྤེལ་བ་དཔལ་མགོན་གྱི་གཟུངས་དང་། ཡན་ལག་བཅུ་གཉིས་སུ་གཏན་
ལ་ཕབ་སྟེ་བཤད་པར་མཛད་དོ། ། །
༧ དེའི་ཚེ་སྟོན་པས་ཡིད་ཀྱི་ཁྱེའུ་ཆུང་ལ་བཀའ་སྩལ་པ། ཉོན་ཅིག་མཚན་དང་
ལྡན་པའི་ཁྱེའུ་ཆུང༌། ཁྱོད་ནི་ཐབས་ཤེས་ཟུང་འབྲེལ་རིགས་ཀྱི་སྲས། སྟེང་ཕྱོགས་
དགའ་ལྡན་འོག་མིན་གནས་མཆོག་ནས། ཐབས་ཤེས་ཟུང་འབྲེལ་བསྟན་པ་རྗེས་
བཞག་ཕྱིར། ཐབས་མཆོག་སངས་པོ་སྤྱན་འདྲེན་གྱིས་ལ་ཤོག །ཅེས་གསུངས་པས།
ཁྱེའུ་ཆུང་གི་རྫུ་འཕྲུལ་གྱི་ཤུགས་ཀྱིས་སངས་པོའི་སྤྱན་སྔར་མཆིས་ནས་གསོལ་པ།
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཐབས་ཀྱི་རྒྱལ་པོ་སྟོན་པ་ལགས། ཐབས་ཀྱི་མཆོག་དང་ཤེས་རབ་ཕུལ། བསྟན་པ་
གཅིག་ལ་གནས་ལགས་པས། བསྟན་པ་རྗེས་བཞག་དོན་དགོངས་པས། མ་ཐོག་མྱུར་
དུ་གཤེགས་པར་ཞུ། ཞེས་གསོལ་པས། སངས་པོས་ཀྱང་དུས་དང་སྐབས་ལ་བབ་པ་
དགོངས་ནས། འཁོར་སྲིད་པ་ཕོ་ཁྲི་མོ་འབུམ་དང་ཆས་ནས་གཤེགས་སོ། །དེའི་ཚེ་
སྟོན་པ་འཁོར་དང་བཅས་པས་རོལ་མོ་སྣ་ཚོགས་ཀྱིས་བསུས་ཏེ། གསས་ཁང་དཀར་
ནག་བཀྲ་གསལ་གྱི་ནང་དུ་སྤྱན་དྲངས་ནས། རྒྱལ་པོས་ཀྱང་ཕུན་སུམ་འཚོགས་པའི་
མཆོད་པ་ཕུལ་ནས། དོན་དང་ཡོན་ཏན་གྱི་སྒོ་ནས་བསྟོད་དོ། ། །
དེ་ནས་སྟོན་པས་སངས་པོ་ལ་གསོལ་པ། ཐབས་ཀྱི་རྒྱལ་པོ་སངས་པོ་ལགས། ལྷ་
དང་གཤེན་དང་སྲིད་པ་གསུམ། བསྟན་པ་གཅིག་ལ་གནས་ལགས་པས། ཐབས་དང་
ཤེས་རབ་ཟུང་འབྲེལ་ནས། བསྟན་པ་རྣམ་གསུམ་རྗེས་བཞག་པས། གོ་རིམ་མཚན་
ཉིད་ཅི་ལྟར་ལགས། ཐབས་ཀྱི་རྒྱལ་པོས་བཀའ་སྩལ་འཚལ། ཞེས་གསོལ་ཏོ། །དེ་ལ་
སངས་པོས་གསུངས་པ། ཤེས་རབ་ཕུལ་ལྡན་སྟོན་པ་ལགས། མཛད་པ་བཅུ་གཉིས་
རིམ་པ་ལས། ད་ལྟ་བསྟན་པ་རྗེས་བཞག་ཚད། དེ་ལ་རྣམ་པ་གསུམ་ཡིན་ཏེ། བཞག་
པའི་གནས་དང་བཞག་པའི་ཚད། བཞག་པའི་ཐབས་དང་རྣམ་པ་གསུམ། ཐོག་མར་
བསྟན་འཛིན་རྒྱལ་པོ་ནི། མངའ་དབང་ལྡན་པ་བཅུ་དྲུག་ནི། བསྟན་པ་བཞག་པའི་
གནས་སུ་བཟང་། བསྟན་སྐྱོང་རྒྱལ་པོ་བཅུ་དྲུག་དང་། བསྟན་སྤེལ་གཤེན་པོ་བཅུ་
དྲུག་སྟེ། དེ་གསུམ་ཟུང་འབྲེལ་ཐབས་མཆོག་གི། བསྟན་པ་མཐའ་རུ་རྒྱས་པར་འབྱུང་།
གཉིས་པ་བཞག་པའི་དོན་ཆེད་ནི། ད་ལྟ་དུས་ཀྱི་བསྐལ་པ་དང་། ཕྱི་རབས་བསྐལ་པ་
མི་ཉམས་པས། དུས་ཀྱི་བསྐལ་པ་མར་འགྲིབ་དུས། སེམས་ཅན་ལས་དབང་ཆ་ཞན་
པས། ཕྱི་རབས་གང་ཟག་འགྲོ་བ་རྣམས། སྒྲིབ་སྦྱོང་ཚོགས་རྫོགས་འབྲས་ཐོབ་ཕྱིར།
སྐུ་གདུང་བརྩིགས་དང་སྐུ་གཟུགས་བཞེངས། གསུང་རབ་ཡི་གེའི་རྒྱུད་བྲིས་ནས།
190

མདོ་སྡེ། དྲི་མེད་རྩ་བའི་མདོ།
འབྲས་བུ་ཐར་པ་ཐོབ་ཕྱིར་རོ། །གསུམ་པ་བཞག་པའི་ཐབས་ལས་སུ། ཕོ་བྲང་གཞལ་
ཡས་ཐོགས་སུ་ཕུབ། མཆོད་རྟེན་ཁྲི་འཕང་བང་རིམ་བརྩིགས། སྐུ་གཟུགས་རིས་སུ་
བྲིས་པ་དང་། ལུགས་སུ་བླུག་དང་འབུར་དུ་དོད། རྒྱལ་བའི་ཞལ་ནས་གསུངས་པ་ཡི།
བཀའ་ལ་ཐོག་མཐའ་བར་དང་གསུམ། དང་པོ་ཀུན་རྫོབ་བདེན་པར་གསུངས། བར་
དུ་བདེན་གཉིས་དོར་མཉམ་གསུངས། ཐ་མ་དོན་དམ་བདེན་པར་གསུངས། དེ་ཡང་
མཛད་པ་བཅུ་གཉིས་ཀྱི། བསྟན་སྤེལ་ཡན་ཆད་ཀུན་རྫོབ་ཚུལ། རྗེས་བཞག་ཡན་
ཆད་བདེན་གཉིས་ཚུལ། མྱང་འདས་ཡན་ཆད་དོན་དམ་ཚུལ། བསྟན་སྤེལ་ཡན་ལ་
རྣམ་པ་གསུམ། ཐོག་མར་རིག་པའི་གནས་ལྔ་དང་། གཉིས་པ་བོན་ལ་རྣམ་པ་གསུམ།
སྤྱི་རུ་བརྒྱད་ཁྲི་བཞི་སྟོང་དང༌། སྒོས་སུ་གསས་མཁར་སུམ་བརྒྱ་དང་། ཡང་སྒོས་ཐེག་
པ་རིམ་དགུའོ། །དེ་ཡང་སོ་སོར་དབྱེ་བ་ནི། མདོ་འབུམ་གཟུངས་དང་རྣམ་པ་གསུམ།
རྒྱུད་ལུང་མན་ངག་གསུམ་དང་དྲུག །བཀའ་རྒྱུད་ཟུང་གསུམ་ཡ་དྲུག་དང་། སྡེ་སྣོད་
ཟུང་གསུམ་ཡ་དྲུག་དང་། ཟུང་འབྲེལ་བཅུ་གཉིས་སྤྱི་རུ་ཁྱབ། བར་པ་བདེན་གཉིས་
ཟུང་འབྲེལ་ལོ། །ཐ་མ་ཕྱི་ནང་གསང་བ་གསུམ། ཕྱི་རྒྱུད་འདུལ་བ་ཁྲིམས་ཀྱི་བོན།
ནང་རྒྱུད་གསང་བ་སྔགས་ཀྱི་བོན། གསང་རྒྱུད་བླ་མེད་དོན་གྱི་སྡེ། ཡང་གསང་དོན་
དུ་གསུངས་པ་སྟེ། བཀའ་ལུང་ཐོག་མཐའ་བར་གསུམ་མོ། །དེ་ལྟར་བཀའ་ཡི་བསྡུ་བ་
ལས། ད་ལྟར་བསྟན་པ་རྗེས་བཞག་དུས། ཐབས་དང་ཤེས་རབ་ཟུང་འབྲེལ་ནས། མི་
བརྗེད་གཟུངས་ཐོབ་གཤེན་རྣམས་དང་། འཕྲུལ་གྱི་ཡི་གེ་མཁན་རྣམས་ཀྱིས། རིན་
ཆེན་སྣ་ཚོགས་གླེགས་བམ་བརྩམས། སྒོ་བཞི་མཛོད་དང་ལྔ་རུ་དབྱེ། ཕྱི་རབས་བསྟན་
པ་རྗེས་སུ་བཞག །ཅེས་གསུངས་སོ། །
དེ་ནས་སྟོན་པ་འཁོར་དང་བཅས་པ་རྣམས་ཀྱིས། རིན་པོ་ཆེའི་གླེགས་བམ་
བརྩམས་སོ། །རིན་པོ་ཆེ་སྣ་ལྔའི་ཤོག་གུ་ལ། རིན་པོ་ཆེ་སྣ་ལྔའི་སྣག་ཚ་དང་། སྙུག་གུ་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་ཐིག་དང་ཐིག་སྐོར་རྣམས་བཅས་ཏེ། དེ་ཡང་སངས་པོ་དང་སྟོན་པ་གཉིས་ཀྱིས།
བཀའ་ཐོག་མཐའ་བར་གསུམ་གྱི་ཞལ་བསྐོས་རྣམས་མཛད། རྨ་ལོ་གཡུ་ལོ་དང་། གཏོ་
བུ་འབུམ་སྲས་དང་། ཡིད་ཀྱི་ཁྱེའུ་ཆུང་དང་། ཚངས་པ་གཙུག་ཕུད་དང་། སྤང་ལ་
གནམ་གཤེན་དང་། ཁ་སྟེ་མུ་ཡ་དང་། འཕྲུལ་བོན་གསང་བ་དང་། མི་བསྙེལ་བའི་
གཟུངས་ཐོབ་པ་རྣམས་ཀྱིས། བཀའ་ལུང་དང་མཛད་སྲོལ་རྣམས་ཀྱི་ངེས་ཚིག་ནི་
བཏོན་ནོ། །གར་མ་ལི་ཤོ་དང་། ཡི་གེ་འཕྲུལ་ཆུང་ལ་སོགས་རྣམས་ཀྱིས། རིན་ཆེན་
སྣ་ལྔས་བྲིས་ཏེ། སྒོ་བཞི་མཛོད་དང་ལྔ་རུ་ཕྱེས་ནས། རིན་ཆེན་སྣ་ལྔའི་གླེགས་བམ་དུ་
སྦམས། དེ་ཡང་དཔོན་གསས་སྡེ་རུ་བྲིས་ནས་གསེར་གྱི་གླེགས་བམ་ནང་དུ་བཅུག །
ཆབ་ནག་སྡེ་རུ་བྲིས་ནས་ལྕགས་ཀྱི་གླེགས་བམ་ནང་དུ་བཅུག །ཆབ་དཀར་སྡེ་རུ་བྲིས་
ནས་ཟངས་ཀྱི་གླེགས་བམ་ནང་དུ་བཅུག །འཕེལ་ཡུལ་སྡེ་རུ་བྲིས་ནས་གཡུའི་གླེགས་
བམ་ནང་དུ་བཅུག །མཛོད་ཀྱི་སྡེ་རུ་བྲིས་ནས་བཻཌཱུརྱའི་གླེགས་བམ་ནང་དུ་བཅུག །
དེ་ཡང་སྟོང་གསུམ་གྱི་འཇིག་རྟེན། འཛམ་གླིང་བྱེ་བ་ཕྲག་བརྒྱ་རུ། སྤྲུལ་སྐུ་བྱེ་བ་
ཕྲག་བརྒྱ་རུ་བཀྱེས་ནས་སེམས་ཅན་གྱི་དོན་མཛད་པ་བཞིན་དུ། དེ་དང་མཐུན་པར་
གསུང་གིས་འདུལ་བའི་དུས་སུ། གསུང་རབ་ཀྱི་འབྲུ་བརྟག་ཅིང་། ཚིག་དང་ཡི་གེ་
ཡིས་བཀྲིད་དགོས་པའི་ཕྱིར། སྒོ་བཞི་མཛོད་ལྔའི་བོན་ལ་རིན་པོ་ཆེའི་གླེགས་བམ་བྱེ་
བ་ཕྲག་བརྒྱ་རུ་སྦམ་ནས། གསས་ཁང་དཀར་ནག་བཀྲ་གསལ་དུ་བཞུགས་སུ་གསོལ་
ཏེ། གཡུང་དྲུང་ཀློང་རྒྱས་ཀྱི་དཀྱིལ་འཁོར་ཞལ་ཕྱེས་ནས། བསྟན་པ་རྣམ་གསུམ་
གྱི་མངའ་དབུལ་ཞལ་བསྲོས་རྒྱས་པར་མཛད་པས། དེའི་ཚེ་ཀོང་ཙེའི་ཡབ་ཡུམ་ལ་
སོགས་ཡུལ་ཁམས་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །དེའི་ཚེ་འཕྲུལ་གྱི་རྒྱལ་
པོས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་
ཅག་དགོས་དོན་བསམ་པ་མཐའ་རུ་ཕྱིན། བསྟན་པ་རྣམ་གསུམ་རྗེས་བཞག་གནས་
192

མདོ་སྡེ། དྲི་མེད་རྩ་བའི་མདོ།
སུ་མཛད། རྒྱལ་བའི་སྐུ་དྲིན་རྗེས་སུ་བསམ་པའི་ཕྱིར། རྒྱལ་སློད་ལོངས་སྤྱོད་འཁོར་
དང་མངའ་རིས་དང་། བདག་གི་བུ་མོ་ཁབ་ཀྱི་དམ་པར་འབུལ། ཞེས་གསོལ་ཏོ། །དེ་
ལ་སྟོན་པས་ཐུགས་དགྱེས་པར་མཛད་ནས། ཀོང་ཙེ་འཕྲུལ་གྱི་རྒྱལ་པོའི་འགྲོ་དོན་
མཐར་ཕྱིན་ནས། སླར་འོལ་མོ་གླིང་ཆེན་གྱི། གསས་མཁར་ཁྲི་སྨོན་རྒྱལ་བཞད་ཀྱི་ནང་
དུ་ཕེབས་སོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས་སྟོན་པས་བསྟན་པ་རྣམ་
པ་གསུམ་རྗེས་སུ་བཞག་པའི་ལེའུ་སྟེ་བཅུ་གཉིས་པའོ།། །།
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། བསྟན་
སྤེལ་གྱི་མཛད་པ་རྫོགས་ནས། མི་ལོ་སུམ་སྟོང་གཅིག་བརྒྱ་ནི། གཤེན་ལོ་སུམ་ཅུ་
སོ་གཅིག་བཞེས་ནས། རབ་བྱུང་གི་དུས་ལ་བབ་པར་དགོངས་ཏེ། སྤྲུལ་པའི་སྐུ་ལ་
སྤང་བླང་མི་མངའ་ཞིང་། ཡེ་ནས་སྦྱངས་ཐོབ་རྟགས་དང་ལྡན་མོད་ཀྱང་། སེམས་
ཅན་ས་ལམ་རིམ་པར་བགྲོད་ནས་སུ། གཡུང་དྲུང་ཐེག་པའི་ལམ་ལ་འཇུག་པའི་ཕྱིར།
དེའང་དང་པོ་སྐྱེ་རྒས་ན་འཆི་བཞི་ལ་གཟིགས་ནས་མི་རྟག་པའི་ཚུལ་བསྟན་པ་དང་།
འཁོར་བའི་ས་ལ་གཡང་ས་བསྐུར་བ་དང་། ཐར་པའི་ལམ་ལ་བྲོད་ཁ་བསྐྱེད་པའི་ཕྱིར།
རྒྱུ་འབྲས་ཀྱི་བོན་རྣམས་གཏན་ལ་ཕབས་ཏེ་གསུངས་སོ། ། །
དེ་ནས་སྟོན་པ་ཉིད་ཀྱང་འཁོར་དང་ཟང་ཟིང་རྒྱན་དང་ལོངས་སྤྱོད་ཐམས་ཅད་
སྤང་བར་མཛད་དེ། ཆགས་མེད་སྦྱིན་བཏང་ནུས་མཐུ་ཡི། ཡེ་ཤེས་ལྷའི་ཐུགས་རྗེ་
ལས། རིན་ཆེན་གནང་བའི་རྫས་ལྔ་བསྣམས། ཐབས་མཆོག་སངས་པོའི་ཐུགས་
རྗེ་ལས། ན་བཟའ་བླངས་བའི་གོས་དྲུག་མནབ། ཉིད་ལ་ཉིད་ཀྱིས་རབ་ཏུ་བྱུང་སྟེ།
འཁོར་བའི་ཁྱིམ་ཐབས་སྤངས་ནས། སྤང་བླང་གི་གནང་དགག་མཛད་དེ། དེ་ཡང་
དཀར་མངར་ཕྱག་གི་འཁྱོར་གང་དང་། གནམ་ཕྱིར་གོང་རྒྱལ་བྱིན་བརླབས་པའི། །
དྲུམ་ཤིང་མིའི་ལོངས་སྤྱོད་རྒྱུད། བང་རིམ་གསུམ་པར་ཚལ་སྐྱེས་པ། དེ་ལ་ཡུ་མར་ཇ་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཤིང་བྱུང༌། ཁ་དོག་རྣམ་པ་དྲུག་ཏུ་འཆར། དཀར་ལྗང་དམར་སྔོ་ཐོན་ཁ་སེར། ལོ་མ་
མེ་ཏོག་འབྲས་བུ་དང་། དྲི་ངད་རོ་མཆོག་དྲུག་དང་ལྡན། རྒྱུ་ནི་ཡོངས་འདུས་ཤིང་
ལས་བྱུང་། གཏོགས་ནི་དྲུམ་ཤིང་རིགས་ལ་གཏོགས། དེ་ལ་ཇའི་རྒྱུ་རུ་སྲིད། བཏུང་
བ་ཀུན་གྱི་མཆོག་ཡིན་ཏེ། ཤིང་ལ་བྱུང་བས་ཉེས་པ་ཆུང་། བཏུང་བའི་རྒྱུ་རུ་བསྟན་
པའོ། ། དེ་མིན་ཤ་ཆང་སྒོག་ཙོང་དང་། དུས་མིན་ཁ་ཟས་རིགས་སྤངས་ནས། སྐུ་ལ་
རྩལ་དྲུག་གཤོག་རྒྱས་ཏེ། བར་སྣང་སྟོང་པར་འཕུར་ཏེ་གཤེགས།
༧ འོག་མིན་ལྷའི་ཕོ་བྲང་དུ། རང་འབྱུང་མཆོད་རྟེན་བཞིའི་དྲུང་དུ། སྔོན་གྱི་སྟོན་
པ་གཏོ་རྒྱལ་གྱི་གདུང་སོབ་ཆེན་པོ་དྲང་སྲོང་ལེགས་ལྡན་རྒྱལ་བ་ནི། རྣམ་དག་འདུལ་
བའི་གཤེན་པོ་དྲུག་ཅུ་རྩ་གཅིག་དང་ཐབས་ཅིག་ཏུ་བཞུགས་པའི་དྲུང་དུ་གཤེགས་
ཏེ། དེ་ཡང་སྟོན་པ་ནི་དབྱིངས་ཀྱི་ལྷ་རྣམས་མ་གཏོགས་པ། གཞན་དག་གང་ལ་
ཡང་གུས་པ་འདུད་པར་མི་རིག་སྟེ། གདུལ་བའི་ཐབས་ལ། བསྟན་པ་འཆད་ཉན་
གྱི་མཛད་སྲོལ་དུ་དགོངས་ནས། ལེགས་ལྡན་རྒྱལ་བའི་དྲུང་དུ་གུས་པར་འདུད་ནས་
གསན་པའི་ཚུལ་མཛད། དེ་ལ་ལེགས་ལྡན་རྒྱལ་བས་ཀྱང་། སྔོན་གྱི་སྟོན་པའི་བཀའ་
སྲོལ་ཇི་ལྟ་བ་བཞིན་དུ། ཕྱི་ཉོན་མོངས་བག་ཆགས་གདར་ཐག་གཅོད་པ། ཕྱིའི་ཚུལ་
སུམ་བརྒྱ་དྲུག་ཅུ་དང༌། ནང་ཁྲིམས་ཉིས་བརྒྱ་ལྔ་བཅུ་ཟུང་དུ་འབྲེལ་བ། དཀའ་
ཐུབ་སྲུང་ཁྲིམས་ཀྱི་སྡེ་དང་། ནང་བག་ཆགས་གདར་ཐག་གཅོད་པ་གསང་སྔགས་
ཐེག་པའི་དམ་ཚིག་ས་མ་ཡ་འབུམ་སྡེ། བསླབ་པ་མཐར་རྒྱས་ཀྱི་སྡེ་དང་། གསང་བ་
གཡུང་དྲུང་སེམས་དཔའི་སྤྱོད་ལམ་བྱང་ཆུབ་སེམས་ཀྱི་བསླབ་བྱ་རྣམ་གྲོལ་ཞི་བའི་སྡེ་
དང་། གསུམ་དུ་གཏན་ལ་ཕབ་སྟེ་སྙན་དུ་གསོལ་པར་མཛད་དེ། མཚན་ཡང་ཡང་
དག་པར་རྫོགས་པའི་སངས་རྒྱས་ཁྲི་གཙུག་རྒྱལ་བར་གསོལ་ལོ། །
༧ སྟོན་པས་ཀྱང་སྲུང་བྱ་སྲུང་བྱེད་ཀྱི་རྩ་བ་དང་། དོན་གྱི་ཡོན་ཏན་དང་རྟགས་
194

མདོ་སྡེ། དྲི་མེད་རྩ་བའི་མདོ།
ཀྱི་སྦྱང་ཐོབ་དང་། བསླབ་པ་སུམ་ལྡན་གྱི་བོན་སྡེ་རྣམས་ཐབས་ཀྱིས་བཞེས་པའི་ཚུལ་
མཛད་ནས། དཀའ་ཐུབ་རྣམ་གསུམ་གྱི་དོན་མཐར་ཕྱིན་པར་མཛད་པར་དགོངས་
ནས། རྣམ་པར་རྒྱལ་བའི་ཁང་བཟང་གི་བྱང་ཕྱོགས། གླིང་དགུ་མེ་ཏོག་མཛེས་པའི་
ཚལ་ལ་བྱོན་ནས། བྱ་ངང་པའི་ཆ་བྱད་དུ་བཞུགས་ནས། བྱའི་དཀའ་ཐུབ་ལོ་གཅིག་
མཛད་ནས། དེའི་ཚེ་ངང་པའི་རྒྱལ་པོ་ཁྲི་བརྟེན་ཚུལ་མཛེས་ལ་སོགས་ཁྲི་དྲུག་སྟོང་
རབ་ཏུ་བྱུང་ནས། དཀའ་བ་ཐུབ་པའི་དོན་ལ་གནས་སོ། ། དེ་ནས་སྟོན་པ་རི་བོ་གཉའ་
ཤིང་འཛིན་གྱི་ཁ་ཁྱེར་མུ་ལེ་དྲུམ་ཤིང་གི་ཚལ་ལ་བྱོན་ནས། སྤྲེའུ་རྒྱལ་པོ་ཧ་ནུ་མ་དྷའི་
ཆ་བྱད་དུ་བཞུགས་ནས་སྤྲེའུའི་དཀའ་ཐུབ་ལོ་གཅིག་མཛད་པས། དེའི་ཚེ་སྤྲེའུའི་རྒྱལ་
པོ་འོད་བཟང་དཔལ་མཛེས་ལ་སོགས། གཙོ་འཁོར་ལྔ་སྟོང་ལྔ་བརྒྱ་རབ་ཏུ་བྱུང་ནས།
དཀའ་ཐུབ་ཀྱི་དོན་དང་ལྡན་ནོ། །དེ་ནས་ཀྱང་སྟོན་པ་འོལ་མོ་ལུང་རིང་གི་ནུབ་བྱང་།
ཟད་འཚམས་དྷམ་བུ་མེ་ཏོག་གི་ཚལ་ལ་བྱོན་ནས། ཤང་ཤང་གི་རྒྱལ་པོ་མཁའ་ལྡིང་
དེ་བུའི་ཆ་བྱད་དུ་བཞུགས་ནས། མིའི་དཀའ་ཐུབ་ལོ་གཅིག་མཛད་པས། དེའི་ཚེ་ཤང་
ཤང་གི་རྒྱལ་པོ་ཚུལ་ལྡན་ངང་རིང་ལ་སོགས་གཙོ་འཁོར་སུམ་བརྒྱ་དྲུག་ཅུ་རབ་ཏུ་
བྱུང་ནས་དཀའ་ཐུབ་ཀྱི་དོན་ལ་གནས་སོ། །
༧ དེའི་ཚེ་དེའི་དུས་ན། བདུད་སྲིན་མུ་སྟེགས་ལོག་པའི་སྡེ་ཚོགས་ཐམས་ཅད་
འདུས་ནས། སྟོན་པ་ལ་གུས་པར་འདུད་ཅིང་སྐྱབས་སུ་གསོལ་ནས། ཕྱི་རོལ་གྱི་ལས་
སྤྱོད་སྤངས་ནས། ནང་རོལ་གྱི་བསྟན་པ་ལ་འཇུག་པ་ཁས་བླངས་ནས། སྡོམ་གསུམ་
རྣམ་དག་ནོད་པའི་ཞུ་དོན་གསོལ་ཏོ། །དེ་ལ་སྟོན་པས་ཀྱང་འདུས་པའི་འཁོར་སྡེ་
དང་པོ་དེ་རྣམས་ལ། གཙང་མ་གཙུག་ཕུད་ཀྱི་སྡོམ་པ་གནས་པར་མཛད་ནས། བླ་
མེད་བྱང་ཆུབ་ཀྱི་རྒྱུན་ལ་ཞུགས་ཏེ། མ་ནོར་ངེས་པའི་སེམས་མཆོག་བསྐྱེད་པའི་བོན་
རྣམས་གཏན་ལ་ཕབ་སྟེ་བཤད་པར་མཛད་དོ། །
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
༧ དེའི་ཚེ་སྟོན་པའི་སྲས་འཁོར་རྣམས་ཀྱང་། སྡེ་རིགས་གཉིས་སུ་མེད་པར་སྡེ་བཞི་
ཡ་བརྒྱད་དང་བཅས་པ། རོལ་མོ་དཔུང་དང་བཅས་ནས་སྟོན་པའི་ཞལ་བལྟ་བ་དང་།
མདུན་བསུ་བ་ལ་གཤེགས་སོ། །དེ་ནས་སྟོན་པའི་ཞལ་མཇལ་ནས། སྐོར་བ་ནི་བྱེད།
ལྷ་ཕྱག་ནི་འཚལ། མཆོད་པ་སྣ་ཚོགས་ནི་ཕུལ་ལོ། །དེའི་ཚེ་སྟོན་པས་འཁོར་དེ་རྣམས་
ལ་བཀའི་འཁོར་ལོ་ཚིག་བཞི་ཚིགས་སུ་བཅད་པ་དང༌། དེའི་ངེས་ཚིག་དང་རྩོད་པ་
བོན་གྱི་འཁོར་ལོའི་ངེས་ཚིག །རྩོམ་པ་བོན་གྱི་འཁོར་ལོའི་ངེས་ཚིག །སྤྱོད་པ་བོན་གྱི་
འཁོར་ལོའི་ངེས་ཚིག་དང་། བྱང་ཆུབ་སེམས་ཀྱི་བསླབ་བྱ་རྣམས་གཏན་ལ་ཕབ་སྟེ་
བཤད་དོ། །དེ་ནས་དུས་ཁྲིམས་གཙང་མའི་མདོ་དང་། སྲུང་ཁྲིམས་ངོས་བསྟན་གྱི་སྡེ་
རྣམས་གཏན་ལ་ཕབ་སྟེ་བཤད་པར་མཛད་དོ། །དེ་ནས་ལྷོ་ཤར་འདུལ་བ་ཁྲིམས་ཀྱི་
གླིང་ལ་བྱོན་ནས། འཁོར་རྣམས་ཁྱིམ་སྤངས་རབ་ཏུ་བྱུང་བའི་ཕྱིར། ཐོག་མར་བསླབ་
བྱ་ཁྲིམས་ཀྱི་ཡིན་ཚུལ་དང་། འདུལ་བ་རྒྱུད་དྲུག་དང༌། སྲུང་ཁྲིམས་རྣམ་པར་དག་
པ་རྩ་བའི་མདོ་དང༌། སྲུང་ཁྲིམས་རྣམ་དག་ཡན་ལག་གི་མདོ་དང་། གཞུང་ཆེན་སྡེ་
བཞི་རུ་གཏན་ལ་ཕབ་སྟེ་བཤད་པར་མཛད་དོ། །
༧ དེ་ནས་ནུབ་བྱང་མཆོད་རྟེན་རྣམ་དག་དཀར་པོའི་དྲུང་དུ་བྱོན་ནས། འཁོར་
སྤྱི་སྡེ་གཉིས་ལ་སྒོས་སྡེ་བཞི་རུ་ཕྱེས་ཏེ། དེ་ལས་སོ་སོར་ཞིབ་ཏུ་དབྱེ་བ་ཉི་ཤུ་རྩ་བཞི་
དུས་ཆེན་གྱི་སྡེ་དང་ཉི་ཤུ་རྩ་ལྔ་རུ་ཕྱེས་ཏེ། དེ་ཡང་དག་པ་དྲང་སྲོང་གི་སྡེ་ལ་གཉིས་
ཏེ། དག་པ་དྲང་སྲོང་གི་སྡེ་དང༌། གཙང་མ་གཙུག་ཕུད་ཀྱི་སྡེ་གཉིས་སོ། །ཁྱིམ་པ་
ལ་ཡང་སྡེ་གཉིས། ཚུལ་གནས་དགེ་བསྙེན་གྱི་སྡེ་དང་། བསྙེན་གནས་ཡན་ལག་གི་
སྡེ་གཉིས་སོ། །དེ་ལྟར་རྩ་བའི་ཁྲིམས་ཆེན་སྡེ་བཞི་ལས། ཡན་ལག་བརྒྱད་དུ་དབྱེ་སྟེ།
དག་པ་དྲང་སྲོང་གི་སྡེ་ལ་གཉིས་ཏེ། དག་པ་དཀའ་ཐུབ་ཀྱི་སྡེ་དང་། སོ་སོར་ཐར་
པའི་སྡེ་གཉིས་སོ། །གཙང་མ་གཙུག་ཕུད་ཀྱི་སྡེ་ལས། ཚངས་སྤྱོད་མཚུངས་པའི་སྡེ་
196

མདོ་སྡེ། དྲི་མེད་རྩ་བའི་མདོ།
དང་། གཙང་གཙུག་དག་པའི་སྡེ་གཉིས་སོ། །ཚུལ་གནས་དགེ་བསྙེན་གྱི་སྡེ་ལ་གཉིས་
ཏེ། ཚུལ་ལྡན་དགེ་བསྙེན་གྱི་སྡེ་དང་། ཚུལ་ཞུགས་དགེ་ཚུལ་གྱི་སྡེ་གཉིས་སོ། །བསྙེན་
གནས་ཡན་ལག་གི་སྡེ་ལ་གཉིས་ཏེ། ཡན་ལག་གཏན་སྲུང་གི་སྡེ་དང་། ཡན་ལག་
དུས་འཛིན་གྱི་སྡེ་གཉིས་སོ། ། དེ་ལྟར་རྩ་བའི་སྡེ་བཞི་ལས་ཡན་ལག་བརྒྱད་དུ་དབྱེ་སྟེ།
དེ་རེ་རེ་ལ་ཡང་གསུམ་གསུམ་དབྱེ་སྟེ། དག་པ་དཀའ་ཐུབ་ཀྱི་སྡེ་ལ་གསུམ་སྟེ། སྙོམས་
འཇུག་འགོག་པའི་སྡེ་དང༌། དག་པ་མཐར་ཕྱིན་གྱི་སྡེ་དང༌། བསླབ་གསུམ་ཚད་
རྫོགས་ཀྱི་སྡེ་དང་གསུམ་མོ། ། སོ་སོར་ཐར་པའི་སྡོམ་པ་ལ་གསུམ་སྟེ། དག་པ་གཏན་
གཅིག་གི་སྡེ་དང་། དག་པ་གཞི་བཟུང་གི་སྡེ་དང༌། དག་པ་ཚུལ་འཛིན་གྱི་སྡེ་དང་
གསུམ་མོ། །ཚངས་སྤྱོད་མཚུངས་པའི་སྡེ་ལ་གསུམ་སྟེ། བྲམ་ཟེ་མཚུངས་སྤྱོད་ཀྱི་སྡེ་
དང་། ཚངས་པ་མཚུངས་སྤྱོད་ཀྱི་སྡེ་དང་། ངང་པ་མཚུངས་སྤྱོད་ཀྱི་སྡེ་དང་གསུམ་
མོ། །གཙང་གཙུག་དག་པའི་སྡེ་ལ་གསུམ་སྟེ། བསླབ་གསུམ་དག་པའི་སྡེ་དང་། སྡོམ་
ཚུག་དག་པའི་སྡེ་དང་། རབ་བྱུང་དག་པའི་སྡེ་དང་གསུམ་སྟེ་བཅུ་གཉིས་སོ། །
གཉིས་པ་ཁྱིམ་ལ་བརྟེན་པའི་སྡེ་གཉིས་ལས། ཚུལ་ལྡན་དགེ་བསྙེན་གྱི་སྡེ་ལ་གསུམ་
སྟེ། དག་པ་དགེ་བསྙེན་དང༌། དག་པ་འདུལ་བ་དགེ་བསྙེན་དང་། རང་རྒྱུད་སྦྱོང་བ་
དགེ་བསྙེན་གྱི་སྡེ་དང་གསུམ་མོ། །ཚུལ་ཞུགས་དགེ་ཚུལ་གྱི་སྡེ་ལ་གསུམ་སྟེ། བྱམས་
པ་དགེ་ཚུལ་གྱི་སྡེ་དང༌། སྦྱིན་པ་དགེ་ཚུལ་གྱི་སྡེ་དང་། ཞི་བ་དགེ་ཚུལ་གྱི་སྡེ་དང་
གསུམ་མོ། །ཡན་ལག་གཏན་སྲུང་གི་སྡེ་ལ་གསུམ་སྟེ། སྨེ་བ་གཏན་སྤང་དང་། འཆལ་
བ་གཏན་སྤང་དང༌། དྲི་མ་གཏན་སྤང་གི་སྡེ་དང་གསུམ་མོ། །ཡན་ལག་དུས་འཛིན་
གྱི་སྡེ་ལ་གསུམ་སྟེ། ཡན་ལག་བརྒྱད་པའི་སྡེ་དང༌། ཡན་ལག་གསུམ་པ་དང་། ཡན་
ལག་གཅིག་པའི་སྡེ་དང་བཅུ་གཉིས་སོ། །ཁྱིམ་ལ་བརྟེན་པའི་སྡེ་རུ་དབྱེ་བའོ། །དེ་
ལྟར་རྩ་བའི་ཁྲིམས་ཆེན་སྡེ་བཞི་ལས། ཡན་ལག་བརྒྱད། དེ་ནས་ཉིང་ལག་ཉི་ཤུ་རུ་
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དབྱེ་ནས། ཕྱིའི་ཚུལ་ཅི་ལྟར་སྤྱོད་པ། ནང་གི་ཁྲིམས་ཅི་ལྟར་སྲུང་བ་རྣམས་སོ་སོ་རུ་
དབྱེ་ནས་བཤད་པར་མཛད་དོ། ། དེ་ནས་སྟོན་པ་ཡིས་སློབ་དཔོན་མཛད། ཡིད་ཀྱི་
ཁྱེའུ་ཆུང་གིས་རྣམ་བཞི་ཁྲིམས་ཀྱི་མཁན་པོ་མཛད། འ་ཞ་གསང་བ་མདོ་སྡུད་ཀྱིས་
དཔང་པོ་མཛད་ནས། དེའི་དྲུང་དུ་འཁོར་སྡེ་བཞི་སོ་སོ་རུ་ཕྱེས་ནས། ཕོ་གྲལ་གཡས་
སུ་འགྲིག་ཅིང་མོ་གྲལ་གཡོན་དུ་ཕྱེས་ནས། ཁྲིམས་རྣམས་སོ་སོར་རུ་ཕོག་སྟེ་རྗེས་ཀྱི་བྱ་
བ། སློབ་དཔོན་གྱི་གསང་བ་གཡུང་དྲུང་སེམས་དཔའི་སྤྱོད་ལམ། བྱང་ཆུབ་སེམས་ཀྱི་
བསླབ་པ། རྣམ་གྲོལ་ཞི་བའི་སྡེ་རྣམས་གཏན་ལ་ཕབ་སྟེ་བཤད་པར་མཛད་དོ། །དེ་
ལྟར་སྟོན་པས་མཁན་སློབ་དཔང་པོ་དང་བཅས་ནས། འཁོར་དག་པ་དྲང་སྲོང་ཕོ་
མོའི་སྡེ་རྣམས་ལ། བསྲུང་བྱ་སྲུང་བྱེད་ཀྱི་རྩ་བ། བསྲུང་བས་དོན་གྱི་ཡོན་ཏན། མ་
བསྲུང་བ་འཁྲུལ་བའི་སྐྱོན་དང༌། མཐར་ཕྱིན་རྟགས་ཀྱི་སྦྱང་ཐོབ། དེ་རྣམས་རྒྱས་
པར་གཏན་ལ་ཕབ་སྟེ་བཤད་པས། འཁོར་རྣམས་ཀྱང་སྟོན་པའི་བཀའ་དང་། ལས་
རྒྱུ་འབྲས་ལ་ཡིད་ཆེས་ནས། དོན་གྱི་ཡོན་ཏན་དང་། རྟགས་ཀྱི་སྦྱང་ཐོབ་ལ་སྤྲོ་བ་
སྐྱེས་སོ། །དེ་ནས་དག་པ་དྲང་སྲོང་ཕོ་མོའི་སྡེ་རྣམས་ནི། ཕོ་གླིང་ཁྲི་སྨོན་རྒྱལ་བཞད་
གནས་སུ་བརྩེགས། མོ་གླིང་ཁོང་མ་ནེའུ་ཆུང་གནས་སུ་བརྩིགས། དཔག་ཚད་བཞིའི་
བར་ན་སྟོན་པ་ཡི། གཡུང་དྲུང་བོན་གྱི་འཁོར་ལོ་སྐོར་བར་མཛད། ཁྱིམ་ལ་བརྟེན་
པ་རྣམས་ནི་དགའ་དད་སོ་སོར་འཐོར། རང་རང་གནས་སུ་གཡུང་དྲུང་བོན་ལ་སྤྱོད་
པའོ། །དེ་ནས་སྟོན་པས་འཁོར་སྡེ་བཞི་ཡ་བརྒྱད་དེ་རྣམས་ལ། གཤེན་གྱི་དགེ་སྤྱོད་
རྣམ་པར་དག་པའི་མདོ་དང་། པང་ཀོང་རྒྱལ་པོ་ན་རག་སྒྲིབ་སྦྱང་གི་མདོ་རྣམས་
གཏན་ལ་ཕབ་སྟེ་བཤད་པར་མཛད་པས། ཕོ་མོ་གཉིས་ཀ་ཤེས་པའི་རྒྱུད་གྲོལ་བས་
ཤེས་རབ་ཀྱི་ཚད་དུ་ཕྱིན་ནོ། །འདུས་པ་རིན་པོ་ཆེ་དྲི་མེད་རྩ་བའི་རྒྱུད་ལས། སྟོན་པ་
ཁྱིམ་སྤང་རབ་ཏུ་བྱུང་ནས། དཀའ་བ་ཐུབ་པའི་དོན་དང་ལྡན་ཏེ། འདུལ་བ་ཁྲིམས་
198

མདོ་སྡེ། དྲི་མེད་རྩ་བའི་མདོ། །
ཀྱི་མཛད་པའི་ལེའུ་སྟེ་བཅུ་གསུམ་པའོ།། །། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། འདུལ་
བ་ཁྲིམས་ཀྱི་མཛད་པ་རྫོགས་ནས། དགོན་པའི་གནས་སུ་གཤེགས་པའི་དུས་ལེགས་
པར་དགོངས་ནས། སེང་གེའི་གདན་དྲུང་དུ་འཁོར་རྣམས་ལ་བཀའ་སྩལ་པ། ཉོན་
ཅིག་འདུས་པའི་འཁོར་རྣམས་ཐམས་ཅད་ཀུན། བདག་ཀྱང་སྔོན་ནས་སྒྲིབ་སྦྱང་
ཚོགས་རྫོགས་མཐུས། ད་ལྟའི་དུས་འདིར་འདྲེན་པའི་སྟོན་པ་འོང་། མཛད་པ་བཅུ་
གཉིས་བཀོད་པས་འགྲོ་བ་དྲངས། བདག་གི་འཁོར་ལ་ཤེས་རབ་ཚད་སླེབས་མང༌།
ཤེས་རབ་རྩལ་ཞན་ལྟ་དམན་ཤེས་རྒྱུད་ཁྲོལ། འདུལ་ཁྲིམས་སྡེ་ཟུང་སྡེ་བཅུའི་འཁོར་
ལོ་སྐོར། ཤེས་རབ་ཚད་སླེབས་ཤེས་རྒྱུད་གྲོལ་བར་མཛད་དོ། །བདག་ནི་སྐྱེ་བ་གཅིག་
གི་བླ་མེད་སྒྲུབ་པའི་ཕྱིར། དམ་པའི་འཁོར་སྤང་གཅིག་པུར་དགོན་པར་འགྲོ། ལར་
ཡང་འཇིག་རྟེན་འདུ་འཛིས་གཡེང་བའི་རྒྱུད། བཟང་པོའི་འདུ་འཛི་བཟང་རྐྱེན་
དཀོར་ལ་ཆགས། ངན་པའི་འདུ་འཛི་ངན་རྐྱེན་གྲོགས་ལ་ཆགས། ཆགས་ན་ནམ་ཀྱང་
འཁོར་བར་ལྟུང་བའི་རྒྱུ། མ་ཆགས་མི་ལེན་བོན་ཉིད་དག་པའི་དབྱིངས། དེ་ཕྱིར་
ཟང་ཟིང་འཁོར་དང་རྒྱང་ཐག་སྲིང་། རང་དག་ཙམ་ན་གཞན་ཀྱང་དག་པ་སྟེ། རང་
འདུལ་ཙམ་ན་གཞན་ཡང་འདུལ་བ་ཡིན། དེ་ཕྱིར་རང་ཉིད་གཞལ་ལ་ཕན་གདག་ན།
རང་གི་རང་རྒྱུད་དྲེགས་པའི་བདུད་བཅོམ་ནས། གཞན་རྒྱུད་དྲེགས་པའི་སྐུ་མཁར་དེ་
ནས་འཇིགས། མཉམ་ཉིད་ཐང་ལ་བདེ་ཆེན་རྟ་ཕོ་དཀྱུ། དེ་ཕྱིར་རང་རྒྱུད་དྲེགས་པ་
གདུལ་བར་བྱ། སྦྱིན་པའི་རྩ་བ་རང་ཁྲེལ་མེད་པ་ཡིན། ཚུལ་ཁྲིམས་རྩ་བ་རང་སེམས་
དག་པ་ཡིན། བཟོད་ཐོབ་རྩ་བ་གཉིས་མེད་མཉམ་པ་ཡིན། བརྩོན་འགྲུས་རྩ་བ་ལེ་ལོ་
མེད་པ་ཡིན། བསམ་གཏན་རྩ་བ་གཡོ་འཁྲུལ་མེད་པ་ཡིན། སྟོབས་མཆོག་རྩ་བ་རྟུལ་
ཤུགས་ལྡན་པ་ཡིན། སྙིང་རྗེའི་རྩ་བ་བདག་ཕྱོགས་བྲལ་བ་ཡིན། སྨོན་ལམ་རྩ་བ་རེ་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དོགས་མེད་པ་ཡིན། ཐབས་མཆོག་རྩ་བ་མ་རྨོངས་གསལ་བ་ཡིན། ཤེས་རབ་རྩ་བ་
འཁྲུལ་བ་མེད་པ་ཡིན། དེ་ཕྱིར་བླ་མེད་ཕ་རོལ་ཕྱིན་བཅུ་ཡང་། རྩ་བ་རང་སེམས་དྲི་
མེད་རྒྱུ་ལས་བྱུང༌། དེས་ན་གཞན་དག་འགྲོ་བ་འདུལ་བ་ལ། རང་དག་ཐབས་དང་
ལམ་ལ་བརྟེན་པ་ཙམ། དེ་ཕྱིར་བདག་ནི་དགོན་པའི་གནས་ཤིག་བསྙག །ཅེས་བཀའ་
བསྩལ་ཏོ། །
དེ་ལ་མུ་སང་ཚུལ་འབར་གྱིས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་
ལགས། དེ་ལྟར་གཞན་དོན་ཐབས་ཀྱིས་བཀྲིད་ཐབས་ལ། ནགས་ཚལ་གླིང་དུ་དགོན་
པར་གཤེགས་པ་ན། བདག་ཅག་འཁོར་ལ་དབྱེ་ཤག་མཛད་ནས་སུ། རབ་ཏུ་བྱུང་
བ་སྐུ་ལ་འཁོར་བ་ཡི། ཞལ་ནས་བཀའི་གནང་བར་མཛད་དུ་གསོལ། ཞེས་གསོལ་
ཏོ། །དེ་ལ་སྟོན་པས་བཀའ་སྩལ་པ། ཁྱབ་པ་ལ་སོགས་འདུས་པའི་འཁོར། གཡེང་
བའི་ཚོགས་སྤང་དབེན་པའི་གནས་བརྟེན་ནས། སྐྱེ་བ་གཅིག་གི་བླ་མེད་སྒྲུབ་པ་འདི།
རིག་པ་ཅན་གྱི་སྨན་ཏེ་རྨོངས་པ་ཅན་གྱི་དུག །དེ་ཕྱིར་ཀུན་དང་ཀུན་གྱི་ཐུན་མོང་
མིན། འདུས་པའི་འཁོར་ལ་སྡེ་རིས་གཉིས་སུ་དབྱེ། ཤེས་རབ་དམན་དང་བློ་རྩལ་
མ་འབྱོངས་རྣམས། གནས་འདིར་འདུག་ལ་རིག་པའི་བློ་རྩལ་སྦྱོངས། འཆད་རྩོད་
རྩོམ་གསུམ་བོན་གྱི་འཁོར་ལོ་བསྐོར། ཤེས་རབ་རྩལ་ལྡན་ཤེས་པ་ཡང་དག་འཁོར།
དབེན་པའི་གནས་བསྙག་བདག་གི་མཛད་པ་བཞིན། སྐྱེ་བ་གཅིག་གི་བླ་མེད་དོན་
སྒྲུབ་དགོས། ཞེས་གསུངས་ནས། དབང་པོ་ཡང་རབ་ཀྱི་འཁོར་མང་པོ་དང་ཆས་
ཏེ། ནགས་ཚལ་དབེན་པའི་གནས་སུ་གཤེགས་ནས། འཁོར་རྣམས་ཀུན་གཞི་རྣམ་
པར་ཤེས་པའི་བྱེ་བྲག་དང་། བཅུ་གསུམ་གནམ་སྐས་གྱེན་ལ་རྩི་བའི། གོ་རིམ་རྣམས་
བཀའ་སྩལ་ནས་ཤེས་པའི་རྒྱུད་དཀྲོལ་ལོ། །
༧ དེ་ནས་ཡང་སྟོན་པའི་འཁོར་དབང་པོ་ཡང་རབ་ཏུ་གྱུར་པ། དགུ་ཁྲི་བདུན་
200

མདོ་སྡེ། དྲི་མེད་རྩ་བའི་མདོ།
སྟོང་དང་ཆས་ནས། ནུབ་ཕྱོགས་མི་གཡོ་བསམ་གཏན་གླིང་དུ་བྱོན་ནས། ཐེག་པ་
ཆེན་པོའི་དོན་ལས། ཐོག་མར་གཞིའི་གནས་ཚུལ་དང༌། བར་དུ་ལམ་གྱི་བགྲོད་ཚུལ་
དང་། ཐ་མ་འབྲས་བུའི་གྲུབ་ཚུལ་རྣམས་གཏན་ལ་ཕབ་སྟེ་གསུངས་ནས། འཁོར་
རྣམས་ཀྱང་རང་རང་དབེན་པའི་གནས་སུ་ཚིག་བོར་དོན་ལ་ཞུགས་ནས་བསྒོམ་
མོ། །སྟོན་པ་ཉིད་ཀྱང་དགོངས་པ་ཐང་བཅད་ནས། གཞན་དག་གདུལ་བའི་ཐབས་
དང་། ཕྱི་རབས་རྣམས་ལ་དཔེར་བསྟན་པའི་ཕྱིར་དགུང་ལོ་གསུམ་དུ་བསྒོམ་པས།
འཁོར་རྣམས་ཀྱང་བདེ་སྟོང་གསལ་གསུམ་ལམ་གྱི་དྲོད་ཚད་དང་ལྡན་ནས། རིག་
པའི་བདག་ཞལ་གཟིགས་ཤིང་འཁོར་འདས་དུ་མ་རོ་གཅིག་ཏུ་རྟོགས་པའི། ལྷ་ཀླུ་
མི་གསུམ་གྱི་སློབ་མ་འབུམ་ཕྲག་དྲུག་ཅུ་རུ་བྱུང་ངོ༌། །གཞན་ཡང་དབེན་པའི་འཁོར་
སྤངས་ནས་ཚིག་བོར་དོན་ལ་བསྒོམ་པའི་གང་ཟག་བྱེ་བ་གྲངས་མེད་པ་རུ་བྱུང་ངོ༌། །
དེ་ནས་སྟོན་པ་ཡང་མི་དམིགས་པའི་ཏིང་འཛིན་ལས་བཞེངས་ཏེ། ཐེག་པ་ཆེན་
པོ་རྒྱུད་སྡེ་བཞི་གཏན་ལ་ཕབ་སྟེ། རྫོགས་པ་ཆེན་པོ་གནས་ལུགས་གཞིའི་རྒྱུད་དང་།
ཕྱག་རྒྱ་ཆེན་པོ་སྒོམ་པ་ལམ་གྱི་རྒྱུད་དང༌། གཉུག་མ་ཆེན་པོ་བདེ་བ་དོན་གྱི་རྒྱུད་དང་།
དབུ་མ་ཆེན་པོ་མཐའ་བྲལ་དབྱིངས་ཀྱི་རྒྱུད་དང་བཞིའོ། །དེ་ལས་ཡན་ལག་གི་རྒྱུད་
བཞི་སྟེ། ལྟ་བ་མཐའ་བྲལ་ནམ་མཁའ་སྤྱི་གཅོད་ཀྱི་རྒྱུད་དང་། སྒོམ་པ་འོད་གསལ་
གཉུག་མ་ཆེན་པོའི་རྒྱུད་དང་། སྤྱོད་པ་བླང་དོར་ཤུགས་འབྱུང་ཆེན་པོའི་རྒྱུད་དང༌།
འབྲས་བུ་བདག་མེད་ཐིག་ལེ་ཉག་གཅིག་གི་རྒྱུད་དང་བཞི་སྟེ། དེ་ལས་ཉིང་ལག་ཏུ་
གྱུར་པ་ཨ་ཝ་དྷུ་ཏི་རྩ་ཡི་རྒྱུད་དང་། ལི་ཡང་འུ་སེག་རླུང་གི་རྒྱུད་དང་། བྱང་སེམས་
འཛིན་པའི་ཐིག་ལེའི་རྒྱུད་དང་། མཐའ་སྐྱོན་བསལ་བ་གག་སེལ་གྱི་རྒྱུད་དང་། རྒྱུད་
སྡེ་ཆེན་པོ་བཅུ་གཉིས་སུ་གཏན་ལ་ཕབ་སྟེ། དགུང་ལོ་དྲུག་ཏུ་བོན་གྱི་འཁོར་ལོ་བསྐོར་
ཏེ། བཀའ་ཐ་མ་ཕྱི་ནང་གསང་གསུམ། ལྟ་སྤྱོད་སྒོམ་པ་རུ་དྲིལ་བའི་མདོ་རྩ་དང་
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བཅས་པ་གཏན་ལ་ཕབ་སྟེ་བཤད་པར་མཛད་པས། འཁོར་རྣམས་ཀྱང་རྗེས་སུ་ཡི་
རངས་ནས། མཛད་པ་དྲུག་ཅུའི་སྒོ་ནས་བསྟོད་ཅིང་མཆོད་པ་ཕུལ་བས། མི་མཇེད་
སྟོང་གསུམ་གྱི་འཇིག་རྟེན་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །འདུས་པ་རིན་
པོ་ཆེ་དྲི་མེད་རྩ་བའི་རྒྱུད་ལས། སྟོན་པས་འཁོར་སྤངས་དགོན་པར་མཛད་པའི་ལེའུ་
སྟེ་བཅུ་བཞི་པའོ། །། །
༧ དེའི་ཚེ་དེའི་དུས་ན། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ། བསྐལ་སྟོང་
སངས་རྒྱས་ཀྱི་ཐུ་བོར་གྱུར་པ་དེ་ཉིད། ཤིན་ཏུ་གདུལ་དཀའ་ཞིང་རབ་ཏུ་མི་མཇེད་པ།
ཚེ་ལོ་བརྒྱ་པའི་སྟོན་པར་བྱོན་ནས། དེ་ཡང་དགུང་ལོའི་ཚད་དང་མཛད་པའི་དུས་སུ་
དགོངས་ཏེ། ཐོག་མར་དགུང་ལོ་གཅིག་མ་བཞེས་ཀྱི་བར་དུ། སངས་རྒྱས་གཞོན་ནུ་
རོལ་རྩེད་དང་། རྒྱལ་ས་གནོན་པ་དང་། བཟོ་རིག་ལ་སོགས་འཇིག་རྟེན་ཡོན་ཏན་གྱི་
བརྒྱན་ཞིང་། ཞིང་ཁམས་ཀྱི་བཀོད་པ་མཐའ་ཡས་པ་མཛད་དོ། །
དེ་ནས་ལྔ་གསུམ་བཅོ་ལྔ་རྒྱལ་བུའི་བར་ལ། ཐེག་པ་རིམ་དགུའི་དོན་གཏན་ལ་
ཕབ་པ་དང༌། ཞིང་ཁམས་འཆགས་པ་དང་། བསྟན་པ་སྤེལ་བ་དང་། འགྲོ་བ་འདུལ་
བ་དང༌། འགྲོ་བ་དྲངས་པ་དང་། གདུལ་དཀའ་བཏུལ་བ་ལ་སོགས་མཛད་དོ། །དེ་
ནས་ལྔ་གསུམ་བཅོ་ལྔ་ཁྱིམ་པའི་ཚད་ལ། ཁབ་བཞེས་པ་དང་། སྲས་སྤྲུལ་པ་དང་།
བདུད་བཏུལ་བ་དང་། བསྟན་པ་རྗེས་སུ་བཞག་པའི་རིམ་པ་མཛད་དོ། ། དེ་ནས་ལྔ་
གསུམ་བཅོ་ལྔ་རབ་བྱུང་གི་ཚད་ལ། ཁྱིམ་སྤང་བ་དང་། རབ་ཏུ་བྱུང་བ་དང་། དཀའ་
བ་སྤྱོད་པ་དང་། བདུད་སྲིན་བཏུལ་བ་དང་། བཀའ་འཁོར་བསྐོར་བ་དང་། འཁོར་
རྣམས་རབ་ཏུ་བྱུང་བ་དང་། ཁྲིམས་ཀྱི་དབྱེ་བ་ལ་སོགས། དག་པའི་བོན་ཁྲིམས་
བསྐོར་བ་ལ་སོགས་མཛད་དོ། ། །
དེ་ནས་ལྔ་གསུམ་བཅོ་ལྔ་དགོན་པའི་ཚད་ལ། འཁོར་སྤང་བ་དང་། དགོན་པ་
202

མདོ་སྡེ། དྲི་མེད་རྩ་བའི་མདོ། །
མཛད་པ་དང་། ཐེག་པ་ཆེན་པོ་གཏན་ལ་ཕབ་པ་དང་། གསང་སེམས་གཉིས་སུ་
མེད་པའི་དོན་དང་། ཐེག་པ་ཟུང་འཇུག་ཕྱག་རྒྱའི་སྤྱོད་ལམ་རྣམས་གཏན་ལ་ཕབ་སྟེ་
རྒྱས་པར་མཛད་དོ། ། །
ལྔ་གསུམ་བཅོ་ལྔ་མཐར་ཕྱིན་གྱི་ཚད་ལ། མཐར་ཕྱིན་དགེ་བ་བདེ་ལྡན་གྱི་སྤྱོད་
ལམ་དང༌། ནང་གི་གླིང་ཆེན་དང་། དབེན་པའི་དགོན་པ་དང་། དགེ་བའི་རི་ཁྲོད་
དང་། ནགས་ཚལ་དང་མེ་ཏོག་གི་གླིང་རྣམས་སུ་ཞབས་ཀྱིས་བཅགས་ཤིང་། སྔོན་
འབྱུང་གི་ལོ་རྒྱུས་དང་། མ་འོངས་བསྟན་པའི་འབྱུང་ཚུལ་དང་། ད་ལྟར་སྦྱོང་ཐོབ་ཀྱི་
ཡོན་ཏན་དང༌། དག་དང་མ་དག་གི་སྐྱེ་བ་དང་། ལུང་དོན་མཚན་ཉིད་ཀྱི་རྩོད་སྤང་
དང་། མཚན་དཔེ་ཡོན་ཏན་གྱི་མདོ་རྩ་དང་། ཕྱིས་འབྱུང་སྤྲུལ་སྐུའི་བཀྱེ་ཚུལ་དང་
འཛམ་གླིང་བསྟན་པ་སྤེལ་ལུགས་དང༌། སྲིད་གསུམ་བསྟན་པའི་སྒྲོན་ཚུལ་དང༌།
གཡུང་དྲུང་སེམས་དཔའི་འགྱུར་ཚུལ་དང༌། བསྐལ་པ་དྭངས་སྙིག་གི་འབྱུང་ཚུལ་
དང༌། དེ་ལ་སོགས་མང་འབྲེལ་ཁ་འཐོར་གྱི་བོན་ལ་བསམ་གྱིས་མི་ཁྱབ་པ་ཞིག་གཏན་
ལ་ཕབ་སྟེ་རྒྱས་པར་མཛད་དོ། ། །
དེ་ལྟར་དུ་མཐར་ཕྱིན་དགའ་བ་བདེ་ལྡན་གྱི་མཛད་པ་རྫོགས་པའི་རྟིང་ལ
༧ 
མིའི་ལོ་ནི་བདུན་སྟོང་ལྔ་བརྒྱ་ལ། གཤེན་གྱི་ལོ་ནི་བདུན་ཅུ་རྩ་ལྔའི་དུས་སུ། རྒྱལ་ས་
ཕོ་བྲང་གླིང་བརྒྱད་ཀྱི་ནུབ་ཕྱོགས། གྲོང་ཁྱེར་ཆེན་པོ་ངོ་མཚར་ལྟད་མོ་ཅན་གྱི་དབུས་
དཀྱིལ་གསས་མཁར་ཁྲི་སྨོན་རྒྱལ་བཞད་ཀྱི་ནང་དུ། བཀའ་རྒྱུད་རིན་པོ་ཆེ་བསྟན་པ་
བོན་གྱི་ལོ་རྒྱུས་དང་། བསྟན་པ་བོན་གྱི་རྗེས་བཞག་གཉིས་གོང་དུ་སོང་ནས། ཐ་མ་
བསྟན་པ་བོན་གྱི་གཉེར་གཏད་ཀྱི་དུས་ལ་བབ་པར་དགོངས་ཏེ། འཁོར་སྡེ་བཞི་ཡ་
བརྒྱད་ལ་བཀའི་བསྡུ་བ་མཛད་ནས། གདན་སེང་གེའི་ཁྲི་ལ་བཞུགས་ཏེ། ཡེ་གཤེན་
གཡུང་དྲུང་སེམས་དཔའ་ཆེན་པོ་འ་ཞ་གསང་བ་མདོ་སྡུད་དང་། རྨ་ལོ་གཙུག་ཕུད་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཙུག་སྲས་རྨ་བོ་དང་། གཡུ་ལོ་གཙུག་ཕུད་ཁྲི་ལྡེ་གུང་གྲགས་དང་། ཡིད་ཀྱི་ཁྱེའུ་ཆུང་
གཙུག་གཤེན་རྒྱལ་བ་དང་། གཏོ་བུ་འབུམ་སངས་དྲང་སྲོང་རྒྱལ་བ་དང་། དཔྱད་
བུ་ཁྲི་ཤེས་ཚུལ་འབར་ཁྲི་ཤེས་དང་། ལུང་འདྲེན་ཁྲི་འོད་སྒྲོན་མ་རྒྱུད་འདྲེན་གུང་ཁྲི་
གསལ་འོད་དང་། འོལ་དྲུག་ཐང་པོ་ཁྲི་རྒྱལ་ཐང་པོ་དང་། རྐང་ཚ་དབང་ལྡན་དང་།
རྐང་ཚ་འཕྲུལ་བུ། གཙུག་སྲས་འཕྲུལ་བུ། ལ་སོགས་གསང་འཁོར་སུམ་བརྒྱ་དྲུག་ཅུ་
དང་། གསང་བ་ངང་རིང་དང་། ཚངས་པ་གཙུག་ཕུད་དང་། སྤང་ལ་གནམ་གཤེན་
དང་། སྤོས་ཀྱི་གླང་པོ་དྲི་མེད་རབ་བརྟན་དང་། སྤོས་ཀྱི་ཐིམ་པ་དྲི་མེད་ལམ་གསལ་
དང༌། དབང་པོ་རབ་སྦྱིན་དང་། སེང་གེ་ཟབ་མོ་དྲི་མེད་གཟི་བརྗིད་དང་། གསལ་
བ་འོད་ལྡན་ཚུལ་ཁྲིམས་དགོངས་རྒྱན་དང་། མེད་ཁམས་སྟོང་པ་རྗེ་མུ་སངས་ཚུལ་
འབར་དང་། གང་གྷའི་ལྷ་མོ་དང་། ཀླུ་མོ་མ་མ་དེ་ལ་སོགས་ཞུ་འཁོར་སྤོབ་པའི་
གཤེན་རྣམས་དང་། ཡེ་ཤེས་ཐིག་ལེ་དང༌། གཡུང་དྲུང་འོད་གསལ་ལ་སོགས་ནང་
འཁོར་ལྔ་སྟོང་ལྔ་བརྒྱ་དང་། གཡེན་འདུལ་སུམ་ཅུ་ལ་སོགས་འཁོར་གྱི་དམ་པ་ཁྲི་
དྲུག་སྟོང་དང༌། ལྷ་ཀླུ་མི་གསུམ་ལ་སོགས་ཕྱི་འཁོར་བྱེ་བ་དྲུག་ཁྲི་དང༌། གཞན་ཡང་
ལྷའི་དབང་པོ་ཚངས་པ་བརྒྱ་བྱིན། ཀླུའི་རྒྱལ་པོ་དགའ་བོ་འཇོག་པོ། ལྷ་མིན་རྒྱལ་
པོ་སྡེ་ལྔ། རྒྱལ་པོ་ཆེན་པོ་སྡེ་བཞི། ཕྱོགས་སྐྱོང་བ་བཅུ་ལ་སོགས་ལྷ་སྲིན་སྡེ་བརྒྱད་ཀྱི་
འཁོར་བྱེ་བ་དུང་ཕྱུར་དང་། གཞན་ཡང་དམུ་རྒྱལ་རིགས་ལྔའི་སེམས་དཔའ་དང༌།
གདུང་རྒྱུད་ཀྱི་རྒྱལ་པོ་རྣམས་དང་། བོན་གཤེན་རྔ་ཐོགས་དང་། སྡེ་བཞི་ཡ་བརྒྱད་
ལ་སོགས་རྣམས་དང་ཐབས་ཅིག་ཏུ་བཞུགས་སོ། །དེའི་ཚེ་སྟོན་པས་འཁོར་རྣམས་ལ་
བཀའ་སྩལ་པ། འ་ཞ་གསང་བ་མདོ་སྡུད་སོགས། འདུས་བའི་འཁོར་རྣམས་མ་ཡེངས་
ཉོན། བདག་གི་མཛད་པའི་རིམ་པ་ཡི། བཀའ་ལ་ཐོག་མཐའ་བར་གསུམ་སྟེ། ཀུན་
རྫོབ་བདེན་གཉིས་དོན་དམ་གྱི། བོན་ལ་གཏིང་དཔག་ཚད་ལས་འདས། འདའ་
204

མདོ་སྡེ། དྲི་མེད་རྩ་བའི་མདོ།
ཁའི་ཞལ་ཆེམ་མ་གཏོགས་པ། ཚད་ཀྱིས་མི་ཟིན་བཀའ་ལུང་འབུམ་སྡེ་རྫོགས། ད་
ལྟའི་དུས་སུ་གཏད་གཉེར་དུས་ལ་བབ། འཁོར་དུ་གཏོགས་པའི་གཡུང་དྲུང་སེམས་
དཔའ་རྣམས། བསྟན་པའི་གཉེར་གཏད་བསྟན་པ་ཟུང་ཐུབ་མཛོད། ཅེས་བཀའ་
སྩལ་ཏོ། ། དེ་ལ་འ་ཞ་གསང་བ་མདོ་སྡུད་ཀྱིས་གསོལ་པ། རྣམ་པ་ཐམས་ཅད་མཁྱེན་
པའི་སྟོན་པ་ལགས། ད་ལྟ་བསྟན་པ་གཏད་གཉེར་དུས་ལགས་ན། བདག་ཅག་གང་
ལ་གང་འཚལ་དང་། ཅི་ལྟར་གཉེར་དུ་བཞེས་པ་དང༌། ཁྱོད་ཉིད་མྱ་ངན་འདས་རྗེས་
སུ། བཀའི་བསྡུ་བ་ཅི་ལྟར་དང་། བོན་སྒོ་བརྒྱད་ཁྲི་བཞི་སྟོང་རྣམས། ཅི་ལྟར་བསྒྱུར་
ཞིང་སྤེལ་བ་དང་། འཁོར་གྱི་གཡུང་དྲུང་སེམས་དཔའ་རྣམས། འགྲོ་དོན་ཅི་ལྟར་
འགྱུར་ཚུལ་དང་། ཉིད་ཀྱི་བསྟན་པའི་བོན་འདི་དག །ཡུན་དུ་ཅི་ལྟར་གནས་ཚུལ་གྱི།
བཀའི་གནང་བ་སྩལ་དུ་གསོལ། དེ་ལ་སྟོན་པས་བཀའ་སྩལ་པ། ཞུས་པ་ལེགས་སོ་
རིགས་ཀྱི་བུ། དེ་དོན་བདག་གིས་བཤད་པར་བྱ། དང་པོ་ཀུན་རྫོབ་བདེན་པའི་བོན།
ཐེག་པ་རིམ་པ་དགུ་རུ་ཕྱེས། བར་པ་བདེན་གཉིས་ཟུང་དུ་འབྲེལ། སྒོ་བཞི་མཛོད་
དང་ལྔ་རུ་གསུངས། ཐ་མ་ཕྱི་ནང་གསང་བ་གསུམ། དོན་དམ་མི་འཁྱར་ལམ་དུ་ངེས།
ཅི་ལྟར་གཉེར་དུ་བཞེས་པ་ནི། ཕྱ་གཤེན་ཐེག་པའི་བོན་སྒོ་རྣམས། ཕྱ་གཤེན་གཙུག་
ཕུད་ཉིད་ལ་གཏད། སྣང་གཤེན་ཐེག་པའི་བོན་སྒོ་རྣམས། སྣང་གཤེན་གཙུག་ཕུད་
ཉིད་ལ་གཏད། འཕྲུལ་གཤེན་ཐེག་པའི་བོན་སྒོ་རྣམས། འཕྲུལ་གཤེན་གཙུག་ཕུད་
ཉིད་ལ་གཏད། སྲིད་གཤེན་ཐེག་པའི་བོན་སྒོ་རྣམས། སྲིད་གཤེན་གཙུག་ཕུད་ཉིད་ལ་
གཏད། དགེ་བསྙེན་ཐེག་པའི་བོན་སྒོ་རྣམས། ཚངས་པ་གཙུག་ཕུད་ཉིད་ལ་གཏད།
དྲང་སྲོང་ཐེག་པའི་བོན་རྣམས་ནི། དྲང་སྲོང་རྒྱལ་བ་ཉིད་ལ་གཏད། ཨ་དཀར་
ཐེག་པའི་བོན་རྣམས་ནི། གསང་བ་འདུས་པ་ཉིད་ལ་གཏད། ཡེ་གཤེན་ཐེག་པའི་
བོན་རྣམས་ནི། ཡེ་གཤེན་གཙུག་ཕུད་ཉིད་ལ་གཏད། བླ་མེད་ཐེག་པའི་བོན་རྣམས་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནི། ཚད་མེད་འོད་ལྡན་ཉིད་ལ་གཏད། གཉིས་པ་སྒོ་བཞི་མཛོད་དང་ལྔ། ཐོག་མར་
དཔོན་གསས་ལུང་གི་བོན། བ་རབ་གླིང་བཞི་ཉིད་ལ་གཏད། ཆབ་ནག་རྒྱུད་གྱི་བོན་
སྒོ་རྣམས། བ་རབ་གླིང་རྩོལ་ཉིད་ལ་གཏད། འཕན་ཡུལ་རྒྱས་པའི་བོན་སྒོ་རྣམས།
ཁྲི་རྨང་རྒྱལ་བ་ཉིད་ལ་གཏད། ཆབ་དཀར་སྔགས་ཀྱི་བོན་སྒོ་རྣམས། ལྡེ་བོན་གསུང་
ཆེན་ཉིད་ལ་གཏད། མཐོ་ཐོག་མཛོད་ཀྱི་བོན་སྒོ་རྣམས། མང་གཤེན་རྒྱལ་བ་ཉིད་ལ་
གཏད། གསུམ་པ་ཕྱི་ནང་གསང་གསུམ་ལས། ཐོག་མར་ཕྱི་རྒྱུད་འདུལ་ཁྲིམས་བོན།
གཙུག་གཤེན་རྒྱལ་བ་ཉིད་ལ་གཏད། གཉིས་པ་ནང་རྒྱུད་སྔགས་ཀྱི་བོན། གསང་བ་
དོན་གྲུབ་ཁྱོད་ལ་གཏད། གསུམ་པ་གསང་རྒྱུད་བླ་མེད་བོན། བཙུན་པ་ཁྱབ་པ་ཉིད་
ལ་གཏད། དེ་ལྟར་སོ་སོར་གཉེར་བཞེས་ལ། དུས་ཀྱི་ཐ་མར་གྱུར་པའི་ཚེ། ཕྱི་རབས་
གང་ཟག་རྗེས་འབྲེང་རྣམས། རང་རང་བོན་ལ་གང་སྤྱོད་པ། རང་རང་སྤྲུལ་པར་
བྱིན་རློབས་ལ། འགྲོ་བ་ཐེག་པ་རིམ་དགུ་དང་། སྒོ་བཞི་མཛོད་ལྔ་ཕྱི་ནང་གསང་།
གང་འདུན་བོན་ལ་རབ་སྤྱོད་ཅིང་། ལྟ་སྤྱོད་རྒྱུད་ལུང་མན་ངག་དང་། ཕྱི་ནང་གསང་
གསུམ་གང་སྤྱོད་རྣམས། བླ་མེད་ཐར་པར་འཁོད་པར་མཛོད། དེ་ལྟར་ཐོག་མཐའ་
བར་གསུམ་གྱི་བཀའི་གཏད་གཉེར་བཅོལ་བའོ། །སྐུ་གདུང་སུམ་བརྒྱ་དྲུག་ཅུ་ནི། ཡེ་
གཤེན་སུམ་བརྒྱ་དྲུག་ཅུ་ལ། བསྟན་པ་གཉེར་གཏད་ལས་དཔོན་མཛོད། སྐུ་གདུང་
བདེར་གཤེགས་ཞལ་སྐྱིན་དང་། མཆོད་རྟེན་ཚ་ཚའི་རིམ་པ་རྣམས། ཁ་སྟེ་མུ་ཡ་ཉིད་
ལ་གཏད། བཀའ་རྒྱུད་རབ་འབྱམས་གླེགས་བམ་དང་། མཆོད་སྦྱིན་དཀྱིལ་འཁོར་
རིམ་པ་རྣམས། དོན་ལྡན་ཚངས་པ་གཙུག་ཕུད་དང་། སྤང་ལ་གནམ་གཤེན་ཉིད་ལ་
གཏད། གང་ལ་གང་འདུལ་དེར་སྟོན་གྱིས། བསོད་ནམས་ཚོགས་གཉིས་རྫོགས་པ་
དང་། སྒྲིབ་གཉིས་བག་ཆགས་སྦྱང་བའི་ཕྱིར། མཆོད་སྦྱིན་མཐའ་རུ་རྒྱས་པར་མཛོད།
གཏད་གཉེར་རིམ་པ་དེ་ལྟར་ནས། །
206

མདོ་སྡེ། དྲི་མེད་རྩ་བའི་མདོ།
བདག་ཉིད་མྱ་ངན་འདས་རྗེས་སུ། བཀའི་བསྡུ་བ་འདི་ལྟར་ཏེ། བདག་གི་བཀའ་
ལ་རྣམ་པ་གསུམ། ཞལ་ནས་གསུངས་དང་རྗེས་སུ་གནང་། བྱིན་གྱིས་རླབས་དང་
རྣམ་པ་གསུམ། ཕུན་སུམ་ཚོགས་པ་ལྔའི་སྒོས། གཏན་ལ་ཕབ་སྟེ་བསྡུ་བར་མཛོད།
མདོ་སྡེར་གྱུར་པ་ཐམས་ཅད་ནི། གསང་བ་མདོ་བསྡུད་ཉིད་ཀྱིས་སྡུས། འབུམ་སྡེར་
གྱུར་པ་ཐམས་ཅད་ནི། རྨ་ལོ་གཙུག་ཕུད་དག་གིས་སྡུས། གཟུངས་སྡེར་གྱུར་པ་
ཐམས་ཅད་ནི། གཡུ་ལོ་ཟུར་ཕུད་དག་གིས་སྡུས། འདུལ་རྒྱུད་གྱུར་པ་ཐམས་ཅད་ནི།
ཡིད་ཀྱི་ཁྱེའུ་ཆུང་དག་གིས་སྡུས། རྒྱུ་འབྲས་ཐེག་པར་འབྱེད་པ་དང་། མཆོད་སྦྱིན་
ཚོགས་བསགས་སྒྲིབ་སྦྱང་དང་། ཐེག་རིམ་ཕ་རོལ་ཕྱིན་པ་རྣམས། ཚངས་པ་གཙུག་
ཕུད་དག་གིས་སྡུས། གཏོ་རྒྱུད་འབུམ་སྡེར་གྱུར་པ་རྣམས། གཏོ་བུ་འབུམ་སངས་
དག་གིས་སྡུས། དཔྱད་རྒྱུད་ཉིས་ཁྲི་ཆིག་སྟོང་རྣམས། དཔྱད་བུ་ཁྲི་ཤེས་དག་གིས་
སྡུས། མངོན་པ་ཚད་མེད་རྣམ་འགྲེལ་རྣམས། ལུང་འདྲེན་གསལ་བ་དག་གིས་སྡུས།
ཨ་དཀར་གསང་བ་སྔགས་ཀྱི་བོན། རྒྱུད་སྡེར་གྱུར་པ་ཐམས་ཅད་ནི། རྒྱུད་འདྲེན་
སྒྲོན་མ་དག་གིས་སྡུས། ལྷ་རྒྱུད་ཡེ་ཤེས་མཉམ་སྦྱོར་བོན། འོལ་དྲུག་ཐང་པོ་དག་གིས་
སྡུས། དབང་ལྡན་དུས་ཀྱི་འཁོར་ལོ་དང་། ཅུ་ཞག་རྩིས་སྡེར་གྱུར་པ་རྣམས། ཀོང་ཚ་
འཕྲུལ་བུ་དག་གིས་སྡུས། ཆབ་ནག་སྲིད་པ་རྒྱུད་གྱི་བོན། མང་འབྲེལ་ཉི་མའི་ཟེར་ལྟ་
བུ། རྐང་ཚ་དབང་ལྡན་དག་གིས་སྡུས། མུ་ཆོ་ལྡེམ་དྲུག་རྒྱལ་ཚབ་སྟེ། ད་ལྟ་ལྷ་མིན་
གནས་སུ་བཞུགས། བདག་ཉིད་མྱ་ངན་འདས་རྗེས་སུ། མི་ལོ་སྟོང་དང་བརྒྱད་བརྒྱའི་
དུས། གསུང་གི་བསྟན་པའི་ལས་དཔོན་མཛོད། རྒྱལ་འཕགས་བཀའི་བསྡུ་ཚུལ་ལོ། །
༧ གཤེན་རབ་གཡུང་དྲུང་སེམས་དཔའ་རྣམས། མ་འོངས་འགྲོ་དོན་མཛད་
ཚུལ་ནི། འ་ཞ་གསང་བ་མདོ་སྡུད་ཁྱོད། བདག་ཉིད་མྱ་ངན་འདས་རྗེས་སུ། གདུང་
འཚོབ་མུ་ཆོ་མ་བྱོན་བར། སྐུ་གདུང་རིང་བསྲེལ་ཞབས་བསྟོག་དང་། རང་འབྱུང་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མཆོད་རྟེན་གནས་སུ་བཞུགས། དེ་ནས་གདུང་སོབ་བྱོན་པའི་དུས། མདོ་རྒྱུད་རྐྱང་
བཤད་ལོ་གསུམ་མཛོད། དེ་ནས་ཕྱི་རབས་མ་བྱོན་བར། གཡུང་དྲུང་དགུ་བརྩེགས་
གནས་མཆོག་ཏུ། ཏིང་འཛིན་འགོག་པའི་ངང་ལ་བཞུགས། དེ་ནས་བདག་གི་བསྟན་
རྫོགས་དུས། འཇིག་རྟེན་འདིའི་ཤར་ཕྱོགས་སུ། སྟོང་གསུམ་འདུལ་བའི་སྟོན་པ་
ནི། མི་འགྱུར་སྙིང་པོ་བྱ་བར་འབྱུང༌། གསས་བུ་རྨ་ལོ་གཡུ་ལོ་དང༌། མཚན་ལྡན་
ཡིད་ཀྱི་ཁྱེའུ་ཆུང་གསུམ། བདག་ཉིད་མྱ་ངན་འདས་ནས་སུ། གདུང་སོབ་ཆེན་པོ་མ་
བྱོན་བར། ཤམ་པོ་ལྷ་རྩེའི་གནས་མཆོག་ཏུ། བདེ་བར་གཤེགས་པར་མཆོད་འབུལ་
གྱིས། དེ་ནས་གདུང་སོབ་བྱོན་པའི་དུས། རྒྱལ་སྲས་རྨ་ལོ་གཡུ་ལོ་གཉིས། གཟུངས་སྡེ་
འབུམ་སྡེ་ལོ་དྲུག་ཤོད། དེ་ནས་ཕྱི་རབས་མ་བྱོན་བར། གཡུང་དྲུང་དགུ་བརྩེགས་རི་
ལ་གཤེགས། དེ་ནས་བདག་གི་བསྟན་རྫོགས་དུས། བདག་དང་དབྱེར་མེད་གཅིག་ཏུ་
མཉམ། ཡིད་ཀྱི་ཁྱེའུ་ཆུང་བློ་རྩལ་ཅན། འདུལ་བ་རྒྱུད་དྲུག་ལོ་གསུམ་ཤོད། དེ་ནས་
བདག་གི་བསྟན་རྫོགས་དུས། སྐུ་གསུམ་རྫོགས་པའི་སངས་རྒྱས་ཐོབ། མ་འོངས་པ་ཡི་
དུས་གཅིག་ན། གདུལ་དཀའ་ལན་ཅིག་ཁྱོད་ཀྱིས་འདུལ། དེ་ནས་བོན་ཉིད་དབྱིངས་
སུ་གྲུབ། གཤེན་རབ་གཏོ་བུ་དཔྱད་བུ་གཉིས། གདུང་སོབ་ཆེན་པོ་མ་བྱོན་བར། ཁྲི་
སྨོན་རྒྱལ་བཞད་གནས་སུ་བཞུགས། དེ་ནས་གདུང་སོབ་བྱོན་པའི་དུས། གཏོ་རྒྱུད་
དཔྱད་རྒྱུད་ལོ་དྲུག་ཤོད། གཏོ་བུ་ལྷ་རིའི་རྩེ་ལ་བཞུགས། དཔྱད་བུ་དགའ་ལྡན་
གནས་སུ་གཤེགས། དེ་ནས་བདག་གི་བསྟན་རྫོགས་དུས། གཏོ་བུ་འདིའི་ཤར་ཕྱོགས་
ཀྱི། མེ་འོད་ཚལ་གྱི་སྟོན་པར་འགྱུར། དཔྱད་བུ་བདག་གི་བསྟན་རྫོགས་དུས། སྤོས་
ཀྱིས་བརྒྱན་པའི་འཇིག་རྟེན་འདུལ། རྒྱལ་སྲས་ལུང་འདྲེན་རྒྱུད་འདྲེན་གཉིས། ཁོ་མ་
ནེའུ་ཆུང་གནས་སུ་བཞུགས། དེ་ནས་གདུང་སོབ་བྱོན་པའི་དུས། རྒྱུད་ལུང་མན་ངག་
ལོ་དྲུག་ཤོད། དེ་ནས་ཕྱི་རབས་མ་བྱོན་བར། ལུང་འདྲེན་ཁྲི་སྨོན་མཁར་ལ་བཞུགས།
208

མདོ་སྡེ། དྲི་མེད་རྩ་བའི་མདོ།
རྒྱུད་ལུང་མན་ངག་དཔང་པོ་མཛོད། དེ་ནས་བདག་གི་བསྟན་རྫོགས་དུས། འོག་
མིན་གནས་སུ་མངོན་པར་གྲུབ། རྒྱུད་འདྲེན་འོག་མིན་གནས་སུ་གཤེགས། རྒྱལ་སྲས་
འོལ་དྲུག་ཐང་པོ་ནི། སངས་རྒྱས་སྐུ་ཚབ་དྲུང་དུ་བཞུགས། བདེར་གཤེགས་མཆོད་
པའི་གཙོ་བོ་མཛོད། དེ་ནས་གདུང་སོབ་བྱོན་པའི་དུས། ལྷ་རྒྱུད་ཡེ་ཤེས་ལོ་གསུམ་
ཤོད། དེ་ནས་བར་ལྷ་འོད་གསལ་དུ། ཡེ་གཤེན་སེམས་དཔའ་གཙོ་བོར་བཞུགས། དེ་
ནས་བདག་གི་བསྟན་རྫོགས་དུས། རྡུལ་དང་བྲལ་བའི་ཞིང་ཁམས་སུ། དབང་བསྒྱུར་
འཁོར་ལོ་བསྒྱུར་བྱེད་ནས། ཐབས་དང་ཐུགས་རྗེས་འགྲོ་བ་འདྲེན། རྒྱལ་སྲས་ཀོང་ཚ་
འཕྲུལ་བུ་ནི། དཀར་ནག་བཀྲ་གསལ་གཉེར་དཔོན་མཛོད། དེ་ནས་གདུང་སོབ་བྱོན་
པའི་དུས། དུས་འཁོར་གབ་ཙེ་ལོ་གསུམ་ཤོད། དེ་ནས་ཕྱི་རབས་མ་བྱོན་བར། རྩ་
གསུམ་ལྷའི་གནས་སུ་གཤེགས། ལི་ལི་བང་བང་མངའ་བདག་མཛོད། དེ་ནས་བདག་
གི་བསྟན་རྫོགས་དུས། བཀོད་པ་བར་མའི་འཇིག་རྟེན་དུ། སྟོང་གསུམ་འདུལ་བའི་
སྟོན་པར་གཤེགས། རྒྱལ་སྲས་ཀོང་ཚ་དབང་ལྡན་ཁྱོད། བར་པོ་སོ་བརྒྱད་མངའ་
བདག་མཛོད། དེ་ནས་གདུང་སོབ་བྱོན་པའི་དུས། ཆབ་ནག་བཞེད་མང་ལོ་གསུམ་
ཤོད། དེ་ནས་ཕྱི་རབས་མ་བྱོན་བར། མི་རྗེ་སྲིད་པའི་གདུང་རྒྱུད་སྤེལ། རྒྱལ་རིགས་
དམུའི་རྒྱལ་ས་ཟུངས། དེ་ནས་ཕྱི་རབས་བྱོན་པའི་དུས། ཉིད་ཀྱི་དབྱིངས་སུ་སངས་
རྒྱས་འགྱུར། གཤེན་རབ་ཚངས་པ་གཙུག་ཕུད་ནི། ཁོ་མ་རུ་རིང་མངའ་བདག་མཛོད།
དེ་ནས་གདུང་སོབ་བྱོན་པའི་དུས། རྒྱུ་འབྲས་རྣམ་འབྱེད་ལོ་གསུམ་ཤོད། དེ་ནས་
ཕྱི་རབས་མ་བྱོན་བར། དཀར་ནག་བཀྲ་གསལ་མངའ་བདག་མཛོད། གདུང་སོབ་
བསྟན་པའི་རྒྱལ་ཐེབས་མཛོད། དེ་ནས་ཕྱི་རབས་བྱོན་པའི་དུས། སྐུ་གསུམ་ཡེ་ཤེས་
འབྲས་ཐོབ་ནས། མུ་ཁྱུད་དང་པོའི་འཇིག་རྟེན་དུ། སྟོང་གསུམ་ཉི་ཤུ་རྩ་ལྔ་འདུལ།
བཙུན་པ་ཁྱབ་པ་གཡུང་དྲུང་ཁྱོད། རྣམ་དག་དཀར་པོའི་བདག་ཏུ་བསྐོ། དེ་ནས་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གདུང་སོབ་བྱོན་པའི་དུས། སྲིད་པ་ཡེ་སངས་ཡུལ་དུ་གཤེགས། གྲོང་ཁྱེར་ཆེན་པོར་བློ་
རྩལ་སྦྱོངས། དེ་ནས་མ་འོངས་པ་ཡི་དུས། གདུལ་དཀའ་འདུལ་བའི་སྟོན་པར་འགྱུར། །
ཡེ་གཤེན་སུམ་བརྒྱ་དྲུག་ཅུ་ནི། འོག་མིན་རྫོགས་སྐུའི་ཞིང་དུ་གཤེགས། གཞན་ཡང་
གཡུང་དྲུང་སེམས་དཔའ་རྣམས། རྒྱུན་ཞུགས་འབྲས་ཐོབ་ཕྱིར་མི་ལྡོག །དགྲ་བཅོམ་
འབྲས་ཐོབ་མངོན་སངས་རྒྱས། འཁོར་གྱི་གཡུང་དྲུང་སེམས་དཔའ་དང་། ཐུགས་སྲས་
དམ་པའི་འགྱུར་ཚུལ་ལོ། །བདག་ཉིད་མྱ་ངན་འདས་ནས་སུ། འཛམ་གླིང་བསྟན་པ་
སྤེལ་ཚུལ་ནི། དེ་ནས་མི་ལོ་བརྒྱད་ཅུའི་དུས། ལྷ་བུ་དམ་པ་ཏོག་དཀར་ཁྱེད། འདི་
ནས་འཛམ་གླིང་ལྷོ་ཕྱོགས་ཀྱི། རྒྱ་གར་བ་ར་ན་སེ་རུ། རྒྱལ་པོ་ཤག་གི་སྲས་སུ་འཁྲུངས།
ང་མིན་འཆོས་པོས་བསྒྱུར་བ་ཡི། བོན་ལ་འཆོས་པའི་ལོག་བསླུ་ལ། ཡང་དག་ཆོས་
ཞེས་བྱ་བར་སྒྱུར། མི་ལོ་བརྒྱད་བརྒྱ་ཉི་ཤུ་ལ། རབ་འབྱམས་བཀའི་འཁོར་ལོ་སྐོར།
བསྟན་པ་མཐའ་རུ་ཕྱིན་པར་མཛད། དེ་ནས་འོག་མིན་གནས་སུ་གྲུབ། ཁྲུས་བདག་
སྤང་ལ་གནམ་གཤེན་ཁྱོད། ཤར་ཕྱོགས་ཀ་བཅུའི་རྒྱལ་ས་རུ། ཅི་ཙེ་འཕྲུལ་གྱི་རྒྱལ་
པོར་སྤྲུལ། འཁོར་བས་བསྒྱུར་བའི་ལོག་བསླུ་ལ། གཙུག་ལག་འཕྲུལ་གྱི་གབ་ཙེར་སྒྱུར།
དྲང་སྲོང་ཡིད་ལས་སྤྲུལ་པ་ཁྱོད། དེ་དང་དུས་མཉམ་ཨུ་རྒྱན་ཡུལ། འཚོ་མཛད་ཡེ་
ཤེས་བྱ་བར་སྤྲུལ། རམ་པས་བསྒྱུར་བའི་དུག་སྦྱོར་ལ། སྨན་བསྒྱུར་དཔྱད་ཀྱི་འཁོར་
ལོ་བསྐོར། གཤེན་རབ་ཁ་སྟེ་མུ་ཡ་ཁྱོད། དེ་དུས་དེ་དང་དུས་མཉམ་དུ། བྱང་ཕྱོགས་
ཕྲོམ་གྱི་རྒྱལ་པོར་འཁྲུངས། འགྲན་དེས་བསྒྱུར་བའི་དམུ་རྫོང་དང་། འཇིག་རྟེན་
སྣང་བའི་གཡེང་སྐྱོན་ལ། ཡང་དག་སྐུ་གདུང་བསྟན་པ་སྤེལ། ནམ་མཁའ་སྣང་བའི་
མདོག་ཅན་ཁྱོད། དེ་དང་དུས་མཉམ་བོད་ཡུལ་དུ། ལྷ་རི་གྱང་ཏོ་བྱ་བ་རུ། ཁྲི་བདུན་
བར་མ་བདུན་ཚིགས་དང༌། རྒྱལ་གཤེན་བསྟན་པ་མཉམ་ཆགས་མཛོད། གསང་བ་
སྔགས་ཀྱི་བསྟན་པ་སྤེལ། དེ་ནས་ཕྱི་རབས་མ་བྱོན་བར། གསང་སྤྱོད་བོན་གྱི་འཁོར་ལོ་
210

མདོ་སྡེ། དྲི་མེད་རྩ་བའི་མདོ།
སྐོར། དེ་རྣམས་སྐུའི་བསྟན་རྟིང་ཡིན། དེ་ནས་གདུང་འཚོབ་མུ་ཆོ་བྱོན། སྒྲ་བསྒྱུར་
ལོ་ཙཱ་ཕུལ་ཕྱིན་པའི། སྟག་གཟིག་རྒྱལ་པོའི་མངའ་འོག་ཏུ། དམུ་ཚ་དྲ་ཧེ་བྱ་བ་དང་།
འགུ་ཧུ་ལི་སྤར་ཡ་བྱ་བ་དང་། ཁྲི་ཐོག་སྤར་ཙ་བྱ་བ་འབྱུང༌། རྒྱ་གར་ཆུ་བོ་བཞི་
འདུས་ན། ལྷ་བདག་སྔགས་གྲོལ་བྱ་བ་འབྱུང༌། རྒྱ་ནག་ཏིང་ཤང་ཁྲི་སྒོ་ན། ལེགས་
ཏང་རྨང་པོ་བྱ་བ་འབྱུང་། ཕྲོམ་ཡུལ་གངས་གླིང་ར་བ་རུ། གསེར་ཐོག་ལྕེ་འབྱམས་
བྱ་བ་འབྱུང་། ལོ་ཙཱ་ཆེན་པོ་དེ་དྲུག་ལས། ཞང་བོད་མཁས་པ་མི་བཞི་འབྱུང་། དེ་
དག་སྒྲ་བསྒྱུར་ལོ་ཙཱ་ཡི། ཕྱོགས་བཅུར་བསྟན་པ་དར་རྒྱས་སྤེལ། ལྔ་བརྒྱ་དུས་ཀྱི་ཐ་
མ་ལ། ང་ཉིད་མི་འབྱོན་ཡིག་འབྲུ་འབྱོན། ཕྱི་རབས་གང་ཟག་རྗེས་འབྲེང་རྣམས།
གསུང་རབ་ཡི་གེའི་འབྲུ་རྟོགས་ལ། བཀའ་ལས་ཅི་ལྟར་བྱུང་བཞིན་སྤྱོད། སྒྲིབ་སྦྱོང་
ཚོགས་གཉིས་རབ་རྫོགས་ནས། འབྲས་བུ་བླ་མེད་གོ་འཕང་ཐོབ། དུས་ཀྱི་བསྟན་པ་
གནས་ཚུལ་ནི། བདག་ཉིད་མྱ་ངན་འདས་ནས་སུ། མི་ལོ་སྟོང་དང་བརྒྱད་བརྒྱ་ནས།
སངས་རྒྱས་སྐུའི་བསྟན་རྟིང་རྫོགས། དེ་ནས་གདུང་སོབ་བྱོན་ནས་སུ། བདག་ཉིད་
གསུང་གི་བསྟན་པ་ནི། མི་ལོ་སྟོང་ཕྲག་བཅུ་ལ་གནས། དེ་ནས་ཐུགས་ཀྱི་བསྟན་པ་ནི།
མི་ལོ་སྟོང་ཕྲག་ལྔ་ལ་གནས། ཚེ་ལོ་གྲངས་ལ་གཞལ་བ་ནི། བདག་ཉིད་སྐུ་བཞུགས་
ཚེ་ལོ་བརྒྱ། སྐུའི་བསྟན་རྟིང་བརྒྱད་ཅུ་སྟེ། གསུང་ལ་དྲུག་ཅུ་ཐུགས་ལྔ་བཅུ། ཐུགས་
ཀྱི་བསྟན་པ་རྫོགས་ནས་སུ། དེ་ནས་ཚེ་ལོ་བཅུ་ལ་ཐུག །ཕྱི་རབས་སྟོན་པ་འབྱོན་ཏེ་
འོང་། དེ་དུས་བདག་ལ་འབྲེལ་བ་དང་། བདག་གི་སློབ་མར་གྱུར་པ་རྣམས། ཕྱིར་མི་
ལྡོག་པའི་ས་ནོན་ནས། བོན་ཉིད་དབྱིངས་སུ་འཁོད་པར་འགྱུར། ཞེས་བཀའ་བསྩལ་
ཏོ། །དེ་ལ་འཁོར་རྣམས་ཀྱིས་མཛད་པ་བཅུ་གཉིས་ཀྱི་སྒོ་ནས་བསྟོད་ཅིང་། མཆོད་པ་
ཕུལ་བས་དེའི་ཚེ་སྟོང་གསུམ་གྱི་འཇིག་རྟེན་སྟོང་པ་ཙམ་ཞིག །ནམ་མཁའ་ལ་གཞའ་
ཚོན་གྱི་འོད་དུ་འཕྲོས་ནས་སངས་རྒྱས་ཏེ་སོང་ངོ༌། །
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
༧ དེ་ནས་སྟོན་པ་སྐུ་འཁོར་དང་བཅས་པ་རྣམས་ཀྱང་། སྟོན་པའི་ཞལ་ནས་
གསུངས་པའི་བཀའ་ཐམས་ཅད་དོན་དམ་དུ་གསུངས་པ་རྣམས། གཏན་ལ་ཕབ་
ནས། རིན་པོ་ཆེའི་གླེགས་བམ་ཁྲི་དྲུག་སྟོང་སྦམས་ནས། གསས་མཁར་ཁྲི་སྨོན་རྒྱལ་
བཞད་ཀྱི་ནང་དུ་བཞུགས་སུ་གསོལ། སྟོན་པས་ཀྱང་མཐར་ཕྱིན་དགའ་བ་བདེ་ལྡན་
གྱི་མཛད་པ་རྫོགས་ནས། བཀའ་ཐོག་མཐའ་བར་གསུམ། བསྟན་པ་གཏད་གཉེར་
མཛད་ནས། མཛད་པའི་དོན་ཐམས་ཅད་མཐར་ཕྱིན་པར་མཛད་དོ། །འདུས་པ་རིན་
པོ་ཆེ་དྲི་མེད་རྩ་བའི་རྒྱུད་ལས། སྟོན་པས་བསྟན་པ་བོན་གྱི་གཏད་གཉེར་མཛད་པའི་
ལེའུ་སྟེ་བཅོ་ལྔ་པའོ། །དགེའོ། ། །
༧ འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་རྩ།
ལེའུ་བཅོ་ལྔ་པ་འདིའི་རྒྱུད་རིམ་ནི། ཡང་དག་པར་རྫོགས་པའི་སངས་རྒྱས། བསྟན་
པའི་གཙོ་བོ་སྟོན་པ་གཤེན་རབ་མི་བོ། ཀུན་ལས་རྣམ་པར་རྒྱལ་བ་ཞེས་བྱ་བ་དེས།
འཁོར་གྱི་དམ་པ་གཤེན་རབ་གཡུང་དྲུང་སེམས་དཔའ་ཆེན་པོ་ཉིད་ལས་མི་ཞན་པའི་
འ་ཞ་གསང་བ་མདོ་སྡུད་དང་། ༧ སྐུའི་སྲས་གཏོ་བུ་འབུམ་སངས་དཔྱད་བུ་ཁྲི་ཤེས།
ལུང་འདྲེན་གསལ་བ། རྒྱུད་འདྲེན་སྒྲོན་མ། མུ་ཆོ་ལྡེམ་དྲུག །འོལ་དྲུག་ཐང་པོ། ཀོང་
ཚ་དབང་ལྡན། ཀོང་ཚ་འཕྲུལ་སྒྱུར་རོ། །༧ གསུང་གི་སྲས། ཡིད་ཀྱི་ཁྱེའུ་ཆུང་། ལྷ་བུ་
དམ་པ། གསལ་བ་འོད་ལྡན། འཕྲུལ་བོན་གསང་བ། ཚངས་པ་གཙུག་ཕུད། སྤང་
ལ་གནམ་གཤེན། ཁ་སྟེ་མུ་ཡ། སྤོས་ཀྱི་གླང་པོ། སྤོས་ཀྱི་ཐིམ་པ། སེང་གེ་ཟབ་མོ།
སེང་གེ་ང་རོ། གསང་བ་འོད་འབར། རིན་ཆེན་འབྱུང་གནས་སོ། །༧ ཐུགས་ཀྱི་སྲས།
རྨ་ལོ་གཙུག་ཕུད། གཡུ་ལོ་ཟུར་ཕུད། དབལ་བོན་སྟག་ལྷ་མེ་འབར། ཡེ་ཤེས་ཐིག་
ལེ། གཡུང་དྲུང་འོད་གསལ། བདུད་རྩི་གྲུབ་པ། བདུད་རྩི་མཉམ་སྦྱོར། འོད་མ་རིང་
སེལ་རྣམས་དང་། ༧ ཡོན་ཏན་གྱི་སྲས། ཕྱ་གཤེན་ལེགས་རྒྱལ། སྣང་གཤེན་གཙུག་
212

མདོ་སྡེ། དྲི་མེད་རྩ་བའི་མདོ།
ཕུད། སྲིད་གཤེན་གཙུག་ཕུད། ལྷ་སྲས་གར་མ། བཟོ་རྗེ་ལྷ་དབང་། བླུག་ཐོག་བ་ཝ།
ཡི་གེ་འཕྲུལ་ཆུང་། ལྷ་སྲས་པད་མ། མགར་ལྷ་ཡུག་པ། སྒྱུ་འཕྲུལ་དགའ་བ། ཀུན་
ཤེས་ཐང་པོ་ལགས་སོ། །༧ འཇིག་རྟེན་ཡོན་ཏན་གྱི་བརྒྱན་པ་རྣམས་དང་། ༧ ཕྲིན་
ལས་ཀྱི་སྲས། ལྷ་གཤེན་ཡོངས་སུ་དག་པ། རྒྱལ་གཤེན་མི་ལུས་བསམ་ལེགས། ཀླུ་
གྲུབ་ཡེ་ཤེས་སྙིང་པོ། ནམ་མཁའ་སྣང་བའི་མདོག་ཆེན། ལྷའི་དབང་པོ་བརྒྱ་བྱིན། ཀླུ་
རྒྱལ་གཙུག་ན་རིན་ཆེན། གཤེན་རབ་འདོད་པ་དགུ་འགྱུར། དམུ་རྒྱལ་རིགས་ལྔའི་
སེམས་དཔའ། གདུང་རྒྱུད་རྒྱལ་པོ་སྡེ་ལྔ། ལྷ་ཀླུ་མི་གསུམ་གྱི་སློབ་མ། བོན་གཤེན་
རྔ་ཐོགས་མཐའ་ཡས། བསླབ་པ་འཆད་ཉན་གྱི་སྡེ་དང་། མི་རྟག་ཤིང་དྲུང་པའི་སྡེ་
དང༌། རི་ཁྲོད་ཅོག་བུའི་སྡེ་དང་། བྲག་རྒོན་རྐ་ཐུབ་པའི་སྡེ་དང་། དག་པ་དྲང་སྲོང་
གི་སྡེ་དང༌། གཙང་མ་གཙུག་ཕུད་ཀྱི་སྡེ་དང༌། ཚུལ་གནས་དགེ་བསྙེན་གྱི་སྡེ་དང་།
བསྙེན་གནས་ཡན་ལག་གི་སྡེ་དང་། རྟག་པར་སྐུ་ལ་འཁོར་བའི་སེམས་དཔའ་སྟོང་
དང་ལྔ་བརྒྱ། ཐུགས་སྲས་དམ་པར་གྱུར་པའི་ཡེ་གཤེན་སུམ་བརྒྱ་དྲུག་ཅུ། གསང་
འཁོར་ལྔ་སྟོང་ལྔ་བརྒྱ། ནང་འཁོར་ཁྲི་དང་དྲུག་སྟོང་། བར་འཁོར་འབུམ་ཕྲག་ཉི་
ཤུ། ཕྱི་འཁོར་བྱེ་བ་དུང་ཕྱུར། དགྲ་བཅོམ་འབྲས་བུ་ཐོབ་པ་ཡི་འཁོར་ཚོགས་བསམ་
ys]
གྱིས་མི་ཁྱབ་པ་རྣམས་ལ་བཤད་པར་མཛད་དོ། ། དེ་ནས་བཀའི་བསྡུ་བ་མཛད་པ་
ནི། སྐུ་ལས་སྤྲུལ་པའི་སྲས་བརྒྱད་དང་། ཐུགས་སྲས་རྨ་ལོ་གཡུ་ལོ་དང་། གསུང་སྤྲུལ་
ཡིད་ཀྱི་ཁྱེའུ་ཆུང་དང་། དོན་ལྡན་ཚངས་པ་གཙུག་ཕུད་དང༌། ཐུགས་དང་འདྲ་བའི་
འ་ཞ་དང་། སྔོན་ནས་སྒྲིབ་པ་རྣམས་བྱང་ཞིང་། བསོད་ནམས་ཚོགས་ཆེན་རྫོགས་
པའི། ད་ལྟ་རྒྱལ་བའི་སྲས་གྱུར་ནས། མི་རྗེ་དབང་པོ་ཆེའི་མཆོག །མངའ་དབང་
སྨོན་ལམ་བརྩོན་པའི། གཙོ་འཁོར་བཅུ་གསུམ་དག་གིས་བསྡུས་ནས། གདུང་སོབ་
མུ་ཆོ་ལྡེམ་དྲུག་ལ་བརྒྱུད། དེས་མཁས་པ་ཆེན་པོ་དམུ་ཙ་ཏྲ་ཧེ་དང་། ཁྲི་ཐོག་སྤར་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཙ་དང་། འགུ་ཧུ་ལི་སྤར་ཡ་གསུམ་ལ་བརྒྱུད་དོ། །༧ དེ་ནས་ལོ་ཙཱ་བ་ཆེན་པོ་དྲན་པ་
ནམ་མཁའ་དེ་ཉིད། རྫུ་འཕྲུལ་ཤུགས་ཀྱིས་སྟག་གཟིག་འོལ་མོ་གླིང་ཆེན་དུ་བྱོན་ནས།
མཁས་པ་ཆེན་པོ་དམུ་ཙ་ཏྲ་ཧེ་ལ། ཕྱི་ནང་གི་བོན་སྡེ་མང་པོ་ཞུས་ཤིང་། ཁྱད་པར་དུ་
གསས་མཁར་ཁོ་མ་ནེའུ་ཆུང་གི་ནང་དུ། མདོ་སྡེ་ཆེན་པོ་བཞི་བཅུ་བཞུགས་པའི་ནང་
ནས། ༧ ཡང་སྙིང་གི་མདོ་སྡེ་བཞི་ཞུས་ཏེ། དྲི་མ་མེད་པ་གཟི་བརྗིད་རབ་ཏུ་འབར་
བའི་མདོ། ལེའུ་དྲུག་ཅུ་རྩ་གཅིག་པ་དང་། དུས་གསུམ་མི་ནུབ་མཚན་མདོ་ལེའུ་བཅུ་
བདུན་པ་དང་། ལྷུན་པོ་རྩེགས་པ་རྒྱུད་ཀྱི་མདོ་ལེའུ་བཅུ་གསུམ་པ་དང་། བཀྲ་ཤིས་
དཔའ་འབར་རྒྱན་གྱི་མདོ་ལེའུ་ཉི་ཤུ་རྩ་ལྔ་པ་དང་། གཞན་ཡང་ཕྱི་ནང་གསང་བའི་
བོན་སྡེ་མང་པོ་སྒྲོས་འདོག་བཅད་ནས་ཞུས་ཏེ། ཀང་ཀ་དང་ཤང་ཤང་ལ་བཀལ་ནས།
ཁྱུང་ལུང་དངུལ་མཁར་དུ་ཕེབས་ཏེ། ལོ་པཎ་བརྒྱད་དང་བཀའ་སྡེབ་ནས། ཞང་བོད་
གཉིས་སུ་ལོ་ཙཱ་བསྒྱུར་རོ། །༧ དེ་ནས་གཤེན་ཚངས་པ་གཙུག་ཕུད་ཀྱི་སྤྲུལ་པ། གྱེར་
སྤུངས་ཆེན་པོའི་ཐུགས་སྲས་མུ་ལ་རད་ན་ཞེས་བྱ་བ། དགུང་ལོ་ཉི་ཤུ་རྩ་བཞིའི་དུས་
སུ། གདན་ས་དཔལ་གྱི་སྟེང་ཆེན་དུ་བཞུགས་ཙམ་ན། འཛམ་གླིང་ཉི་མ་ནུབ་ཕྱོགས་
ནས། བུད་མེད་དཀར་མོ་ལ་དམར་བའི་མདངས་ཆགས་པ། གཟི་བྱིན་མདངས་
དང་ལྡན་པ་གཉིས་ཀྱིས། སེང་གེ་གཉིས་ཆབ་གཡུ་འབྲུག་ཅིག་རོལ་དུ་ཁྲིད་ནས་བྱུང་
སྟེ། ལོ་རྒྱུས་ཀྱི་ཞུ་བ་མང་པོ་ཕུལ་ནས། གཡུ་འབྲུག་ལ་ཆིབ་ནས་གཞའ་ཚོན་གྱི་རྒྱུད་
ལམ་ལ་གཤེགས་ཏེ། ནུབ་ཕྱོགས་ཨུ་རྒྱན་གྱི་ཡུལ་དུ། རིག་འཛིན་མཁའ་འགྲོའི་ཚོགས་
གྲལ་གྱེར་སྤུངས་ཆེན་པོའི་མདུན་དུ་ཕེབས་སོ། །དེ་ལ་གྱེར་སྤུངས་ཆེན་པོའི་ཞལ་ནས།
ཉོན་ཅིག་སྐལ་ལྡན་རིགས་ཀྱི་གཤེན། ཁྱོད་ནི་རིག་འཛིན་ཐུགས་སྲས་མཆོག །འཆི་
མེད་ཡུམ་སྲས་བོན་ལ་དབང་། བདག་གི་བཀའི་བོན་འདི་དག །ཕྱི་ནང་གསང་བ་
ཡང་གསང་བཞི། ཕྱི་རྒྱུད་མདོ་སྡེ་ཆེན་པོ་བཞི། ༧ གཉིས་པ་སྔགས་ལ་རྣམ་པ་བཞི།
214

མདོ་སྡེ། དྲི་མེད་རྩ་བའི་མདོ།
རོལ་པ་གཟུངས་སྔགས་ཕྱིའི་སྔགས། ཕུར་པ་རིགས་སྔགས་ནང་གི་སྔགས། རྩོད་
བཟློག་དྲག་པོ་གསང་བའི་སྔགས། ཞི་ཁྲོ་རབ་འབྱམས་ཡང་གསང་སྔགས། ༧ གསུམ་
པ་མཆོག་ཐུན་གསང་བའི་བོན། རིག་པ་ཁུ་བྱུག་ཡབ་ཀྱི་རྒྱུད། བ་ག་གློང་ཆེན་ཡུམ་གྱི་
རྒྱུད། རིག་འཛིན་འདུས་པ་ཐབས་ཀྱི་རྒྱུད། མཁའ་འགྲོའི་ཡང་སྙིང་ཤེས་རབ་རྒྱུད། ༧
གཉིས་པ་ཡང་གསང་ཐིག་ཆེན་བོན། རྫོགས་པ་ཆེན་པོ་མཐར་ཐུག་དོན། ནམ་མཁའ་
སྤྱི་གཅོད་ལྟ་བའི་ཀློང༌། འཁོར་འདས་དབྱེར་མེད་ལ་བཟླའི་བོན། བདེར་གཤེགས་
དགོངས་རྒྱུད་ཟམ་མ་ཆད། དགོངས་པ་མདོར་བསྡུས་བདག་ལ་གནང་། བདག་གི་
རྣལ་འབྱོར་སྙན་དུ་བརྒྱུད། ལུང་ནི་དཔོན་གསས་བདག་གིས་གནང་། བཀའ་རྒྱ་ཡེ་
ཤེས་དབལ་མོས་སྡོམ། སྙན་དུ་སྟོང་ཆེན་དམུ་ཚས་བརྒྱུད། ཅེས་གསུངས་ནས་སྟོང་
དམུ་ཚ་གྱེར་མེད་ཀྱིས་སྤྲུལ་སྐུ་བློ་ལྡན་སྙིང་པོ་ལ་སྙན་དུ་བརྒྱུད་དོ། །དེས་ལས་ཆེན་
གྱི་སློབ་མ་བྷེ་ཚ་དྲགས་པ་རྒྱལ་མཚན་ལ་བརྒྱུད་དོ། །དེས་སྒོ་རིགས་རྒྱལ་མཚན་འོད་
ཟེར་ལ་བརྒྱུད། དེས་ཁྱུང་ཆེན་ཡོན་ཏན་ལྷུན་གྲུབ་རིན་ཆེན་ལ་བརྒྱུད། དེས་མཁས་
གྲུབ་ནམ་མཁའ་རིན་ཆེན་ལ་བརྒྱུད། དེས་གསས་འཕེན་བསམ་གཏན་རྒྱལ་མཚན་ལ་
བརྒྱུད། དེས་རྒྱའོ་རིན་ཆེན་འོད་ཟེར་ལ་བརྒྱུད། དེས་ཕྱི་དྲང་སྲོང་ནམ་མཁའ་རྒྱལ་
མཚན་ལ་བརྒྱུད། དེས་ཧྲིམ་ཚང་ཚུལ་ཁྲིམས་སམ་ཡེ་ཤེས་ལ་བརྒྱུད། དེས་མཚམས་
པ་བསོད་ནམས་རྒྱལ་མཚན་ལ་བརྒྱུད། དེས་འགྲོ་མགོན་དབང་གི་རྒྱལ་མཚན་ལ་
བརྒྱུད། དེས་ལྷུན་གྲུབ་དཔལ་བཟང་ལ་བརྒྱུད། དེས་སྤྲུལ་སྐུ་རྣམ་རྒྱལ་གྲགས་པ་ལ་
བརྒྱུད། དེས་དྲང་སྲོང་འོད་ཟེར་རྒྱལ་མཚན་ལ་བརྒྱུད། དམ་པ་དེའི་དྲུང་དུ་བདག་
གིས་ཞུས་སོ། །ཡང་རྣམ་འཇོམ་ནི། རིན་ཆེན་འོད་ཟེར་ནས། གཅུར་བློ་གྲོས་བཟང་པོ།
དེས་འཛམ་གླིང་ནམ་མཁའ་ལྷུན་གྲུབ། དེས་རྩ་བའི་བླ་མ། དེའི་དྲུང་དུ་བདག་གིས་
ཞུས་སོ། །༧ དེ་ལྟར་སངས་རྒྱས་ཀྱི་རྣམ་ཐར་གསལ་བྱེད་རིན་ཆེན་ཕྲེང་བ་ཞེས་བྱ་བ།
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དྲིན་ཆེན་དམ་པའི་གསུང་ལ་བརྟེན་ནས། སངས་རྒྱས་སྟོན་པའི་བཀའ་ལ། བདག་གི་
རྣམ་དཔྱོད་ཀྱི་བློའི་བརྟག་ཅིང་། བདག་གཞན་གྱི་དོན་གཉིས་འབྱུང་སྲིད་སྙམ་ནས།
དོན་གྱི་མདོ་རྩ་རྣམས་བཏུས་ཏེ་བཀོད་པ་འདི་ཡི་མཐུས། མཁའ་མཉམ་འགྲོ་ཀུན་
སངས་རྒྱས་ས་ཐོབ་ནས། སྐུ་གསུམ་སྤྲུལ་པས་འགྲོ་བའི་དོན་བྱེད་ཤོག །དགེའོ། བཀྲ་
ཤིས་དར་ལ་རྒྱས་པར་ཤོག །ཅེས་གར་ཆེན་ཤག་རིགས་ཀྱི་རུས་རྒྱུད་ཞུ་གཡས་ཞང་
སྟོན་པ་ཉི་མ་ཁྲི་འོད་དབང་གི་རྒྱལ་མཚན་ཞེས་པའི་ཐུགས་དམ་རྟེན་དུ། བདག་རུ་
ཚ་བསོད་ནམས་རིན་ཆེན་པས་ཟ་འདོད་འགུལ་འཚེར་མ་བྱས་ནས། ལུས་སེམས་མ་
བྲལ་ལྟ་བུའི་ཆད་ལྷག་མེད་པར་བྱས་ནས་ཧྲག་ཧྲིག་བྲིས་ངན་བྱས་སོ། ། །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་དབལ་ཁྱུང་དགོན་
པའི་བཀའ་འགྱུར་གྲས་སུ་ཡོད་པ། ཕྱིས་སུ་འཕྲུལ་དཔར་བྱས་པ་ཅན་ཞིག་གཞི་
བཞག་བྱས་ཐོག །སྨན་རིའི་དྲང་སྲོང་ཚུལ་ཁྲིམས་འོད་ཟེར་ཀྱིས་ལག་བྲིས་ཡིག་ནག་
དཔེ་རྙིང་ཞིག་དཔེ་ཞུས་མཁོ་འདོན་དུ་གཡར་པོ་གནང་བ་དེ་དང་འདྲ་བསྡུར་བྱས་
པས་རྩ་དཔེ་ལ་ཆད་ལྷག་མངོན་གསལ་ཅན་འགའ་ཁ་བསྐངས་བྱས་ཡོད་ནའང་།
གཞན་རྣམས་མ་དཔེ་སོར་བཞག་ལས་བཅོས་བསྒྱུར་མ་བྱས་པར་༼གསུང་རབ་སྒོ་
མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༢༥ པར་ཞུས་བསྒྲིགས་བྱས་ཡོད་
ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་
སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་
བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་
དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་
ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་
སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང༌། སྒོས་སུ་
216

མདོ་སྡེ། དྲི་མེད་རྩ་བའི་མདོ།
ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་
མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་
ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་
ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་
དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་
དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧
བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
217

མདོ་འདུས་པ་རིན་པོ་ཆེའི་རྒྱུད་ཐམས་ཅད་
མཁྱེན་པའི་བཀའ་ཚད་མ་
བཞུགས་སོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
219

སྤྱིའི་དེབ་གྲངས། 25 སྤྱིའི་པོད་གྲངས། 28
< < མདོ་འདུསས>>
>>
2 བཀའ།
3 མདོ་སྡེ།
4 གཏེར་མ།།
5 གཏེར་སྟོན་ཨ་ཙ་ར་མི་གསུམ།
6 གཏེར་གནས་བསམ་ཡས་མཆོད་རྟེན་དམར་པོ།
7 ལེའུ། 24

མདོ་འདུས་པ་རིན་པོ་ཆེའི་རྒྱུད་ཐམས་ཅད་
མཁྱེན་པའི་བཀའ་ཚད་མ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ། ཨ་དྲུང་སད་གྱེར་དྲུང་མུ་རད་ན་ཏན་ཏྲ་ད་
དོད་ཅི། གཙང་མ་བོད་སྐད་དུ། གཡུང་དྲུང་ལྷ་ཡི་བོན། མདོ་འདུས་པ་རིན་པོ་ཆེའི་
རྒྱུད་ཅེས་བྱ་བ། སྟོན་པ་ཀུན་ཏུ་བཟང་པོ་ཐམས་ཅད་མཁྱེན་པ་ལ་ཕྱག་འཚལ་ལོ། །
༧ འདི་སྐད་བདག་གིས་ཐོས་པའི་དུས་ཅིག་ན། གནས་ཕུན་སུམ་ཚོགས་པ་འོག་
མིན་རི་རབ་ཀྱི་རྩེ། རི་གཡུང་དྲུང་དགུ་བརྩེགས་ཀྱི་རྩེ་མོ་ནས། སྟོན་པ་ཕུན་སུམ་
ཚོགས་པ་ཀུན་ཏུ་བཟང་པོ་བོན་གྱི་སྐུ་དང་། རིགས་ལྔ་ལོངས་སྤྱོད་རྫོགས་པའི་སྐུ་
དང་། སྤྲུལ་པའི་སྐུ་ཐམས་ཅད་མཁྱེན་པའི་སྟོན་པ་གཤེན་རབ་མི་བོ། སྐུ་གསུམ་
དབྱེ་བ་མེད་པ་བདེ་བ་ཆེན་པོ། ཡེ་ཤེས་ལྔ་ལྡན་ངང་ལ་མི་གཡོ་མཉམ་གསལ་ཏིང་
ངེ་འཛིན་ལ་ལྷན་ནེ་ལྷང་ངེར་བཞུགས་སོ། །འཁོར་ཕུན་སུམ་ཚོགས་པ་ཕྱོགས་བཅུའི་
སངས་རྒྱས་རྣམས་དང་། ས་བཅུའི་གཡུང་དྲུང་སེམས་དཔའ་རྣམས་དང་། འཁོར་
བ་སྤོང་བའི་གཤེན་བརྒྱད་དང་། མྱ་ངན་མེད་པའི་གཤེན་བརྒྱད་དང༌། གསས་ཆེན་
རུ་བཞི་དང༌། ཚངས་པ་གཙུག་ཕུད་དང་། དབང་པོ་བརྒྱ་བྱིན་དང་། ཐུགས་སྲས་
རྨ་ལོ་གཡུ་ལོ་དང་། སྐུ་ཡི་སྲས་གཏོ་བུ་དཔྱད་བུ་དང་། གསུང་གི་སྲས་ལུང་འདྲེན་
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྒྱུད་འདྲེན་དང༌། ཡིད་ཀྱི་ཁྱེའུ་ཆུང་དང་། གསང་བ་མདོ་སྡུད་དང་། མུ་ཆོ་ལྡེམ་
དྲུག་དང་། སའི་ལྷ་མོ་བརྟན་མ་དང༌། ཀླུ་མོ་ཀུན་ཤེས་མ་དང་། མེའི་ལྷ་མོ་གསལ་ལ་
སྲེག་མ་དང་། རླུང་གི་ལྷ་མོ་ཡང་གཡོ་མ་དང་། སྤྲུལ་པའི་ལྷ་མ་སྲིན་སྡེ་བརྒྱད་ཀྱིས་
བསྐོར་ནས་བཞུགས་སོ། །
དེའི་ཚེ་དེའི་དུས་ན། ལྷ་ཚངས་པ་གཙུག་ཕུད་ཀྱིས་རིན་པོ་ཆེའི་འཁོར་ལོ་རྩིབས་
སྟོང་དང་ལྡན་པ་ཞིག་ཕུལ་ཏེ། བོན་གྱི་འཁོར་ལོ་བླ་ན་མེད་པ་བསྐོར་བར་བསྐུལ་མ་
གདབ་སྟེ། ཨེ་མ་གཤེན་རབ་ཕུལ་བྱུང་སྟོན་པ་བླ་ན་མེད། བདུད་བཏུལ་འགྲོ་དོན་
སངས་རྒྱས་ནས། འགྲོ་བ་སེམས་ཅན་ཀུན་དོན་དུ། ཐེག་མཆོག་བོན་གྱི་འཁོར་ལོ་
ནི། བླ་ན་མེད་པ་བསྐོར་བར་བསྐུལ། ཅེས་ཞུས། སྟོན་པ་རབ་ཏུ་དགྱེས། དེ་ནས་
ལྷ་དབང་བརྒྱ་བྱིན་གྱིས། གླང་ཆེན་ས་ལ་རབ་བརྟན་ཕུལ། བྱ་ཁྱུང་ཁ་ན་ཀླུ་ཕྲུག་
ཟ། ནམ་མཁའི་ལྡིང་གིས་རྒྱལ་པོ་ཕུལ། སེང་གེའི་ཁ་ན་གཡུ་འབྲུག་ཟ། ལྷ་མ་ཡིན་
གྱི་རྒྱལ་པོས་ཕུལ། ཆུ་སྲིན་ཁ་ན་བྲམ་ཟེ་ཟ། དེ་ནི་ཀླུའི་རྒྱལ་པོས་ཕུལ། ལྷའི་རིན་
ཆེན་སྣ་བདུན་ཕུལ། དྲི་ཟས་རོལ་མོ་སྣ་ཚོགས་ཕུལ། མཆོད་སྤྲིན་ཆེན་པོ་མངོན་པར་
བཤམས། དང་པོར་ལྷ་ཕྱག་འཚལ་བའི་མདོ། སྟོན་པ་ཀུན་ཏུ་བཟང་པོ་བོན་གྱི་སྐུ་ལ་
ཕྱག་འཚལ་ལོ། །རིགས་ལྔ་བདེར་གཤེགས་ལོངས་སྤྱོད་རྫོགས་པའི་སྐུ་ལ་ཕྱག་འཚལ་
ལོ། །ཐམས་ཅད་མཁྱེན་པའི་སྟོན་པ་གཤེན་རབ་མི་བོ་སྤྲུལ་པའི་སྐུ་ལ་ཕྱག་འཚལ་
ལོ། །ཤར་ཐར་ལམ་བདེ་འབྱེད་ལ་ཕྱག་འཚལ་ལོ། ། ལྷོ་ལེགས་པ་ཀུན་འབྱུང་ལ་ཕྱག་
འཚལ་ལོ། །ནུབ་སྙོམས་པ་ལྷུན་གྲུབ་ལ་ཕྱག་འཚལ་ལོ། །བྱང་སྲིད་པ་སྐོས་འདེབས་
ལ་ཕྱག་འཚལ་ལོ། །ཤར་ལྷོ་ས་མཁན་ལམ་མཆོག་ལ་ཕྱག་འཚལ་ལོ། ། ལྷོ་ནུབ་མ་རིག་
མུན་སེལ་ལ་ཕྱག་འཚལ་ལོ། །ནུབ་བྱང་ཐམས་ཅད་མཁྱེན་གཟིགས་ལ་ཕྱག་འཚལ་
ལོ། །བྱང་ཤར་ཡེ་ཤེས་འབྱུང་གནས་ལ་ཕྱག་འཚལ་ལོ། །སྟེང་སྡུག་བསྔལ་ནད་སེལ་
222

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལ་ཕྱག་འཚལ་ལོ། །འོག་ཆུ་བོ་བཞི་སྒྲོལ་ལ་ཕྱག་ལ་འཚལ་ལོ། །དབུས་ཕྱོགས་ན་མ་
པང་དབྱིངས་ཆེན་ལ་ཕྱག་འཚལ་ལོ། །ཤར་ཕྱོགས་ན་འོད་དཀར་གནས་འཛིན་ལ་
ཕྱག་འཚལ་ལོ། །བྱང་ཕྱོགས་ན་ཡེ་དབང་རྒྱལ་པོ་ལ་ཕྱག་འཚལ་ལོ། །ནུབ་ཕྱོགས་ན་
ཡེ་སྲིད་ལྷ་ཆེན་ལ་ཕྱག་འཚལ་ལོ། ། ལྷོ་ཁྲི་རྒྱལ་ཁུག་པ་ལ་ཕྱག་འཚལ་ལོ། །ཤར་ལྷོ་
གར་གསས་བཙན་པོ་ལ་ཕྱག་འཚལ་ལོ། ། ལྷོ་ནུབ་གསས་རྗེ་རྨང་པོ་ལ་ཕྱག་འཚལ་
ལོ། །ནུབ་བྱང་གནམ་གསས་དབྱིངས་རུམ་ལ་ཕྱག་འཚལ་ལོ། །བྱང་ཤར་རྒོད་གསས་
ཁམས་པ་ལ་ཕྱག་འཚལ་ལོ། །སྟེང་ཕྱོགས་མཁའ་འགྱིང་དཀར་པོ་ལ་ཕྱག་འཚལ་
ལོ། །ས་བཅུའི་གཡུང་དྲུང་སེམས་དཔའ་ཐུགས་རྗེ་བྱམས་གསལ་ལ་ཕྱག་འཚལ་ལོ། །
ཤེས་རབ་གསལ་སྒྲོན་ལ་ཕྱག་འཚལ་ལོ། །མཐུ་དབང་སྟོབས་ཆེན་ལ་ཕྱག་འཚལ་
ལོ། །གསེར་འོད་འབར་བ་ལ་ཕྱག་འཚལ་ལོ། །ནམ་མཁའ་སྣང་བྱེད་ལ་ཕྱག་འཚལ་
ལོ། ། མི་ཤེས་མུན་སེལ་ལ་ཕྱག་འཚལ་ལོ། །སྲིད་པ་ཀུན་ཤེས་ལ་ཕྱག་འཚལ་ལོ། ། སྨོན་
ལམ་མཐའ་ཡས་ལ་ཕྱག་འཚལ་ལོ། །ཡེ་ཤེས་དབང་ཐོབ་ལ་ཕྱག་འཚལ་ལོ། །འཁོར་
བ་སྤོང་བའི་གཤེན་བརྒྱད་ནི། ཤར་ཕྱོགས་ཡེ་ཤེས་སྙིང་པོ་ལ་ཕྱག་འཚལ་ལོ། །བྱང་
བདུད་རྩི་གྲུབ་པ་ལ་ཕྱག་འཚལ་ལོ། །ནུབ་ཐུགས་རྗེ་འགྱུར་མེད་ལ་ཕྱག་འཚལ་ལོ། །
ལྷོ་ཐུགས་རྗེའི་སྒྲོན་མ་ལ་ཕྱག་འཚལ་ལོ། །ཤར་ལྷོ་ཚངས་པ་གསལ་འདོན་ལ་ཕྱག་
འཚལ་ལོ། །བྱང་ཤར་ལྕེ་རྒྱལ་པར་ཏི་ལ་ཕྱག་འཚལ་ལོ། །ནུབ་བྱང་ཏི་སངས་རང་ཞི་
ལ་ཕྱག་འཚལ་ལོ། ལྷོ་ནུབ་སྣང་བ་མདོག་ཅན་ལ་ཕྱག་འཚལ་ལོ། ། ཨཱ་ཨ་དཀར་སལེ་
འོད་ཨ་ཡང་ཨོཾ་འདུ། ཨ་ཨ་ཨད་ཨོཾ་སལ་སལ་ཧ་འ་ཧཱུྃ་འོ་ལམ་ལམ་ཡཾ་ཡཾ་རཾ་རཾ་ཁཾ་ཁཾ་
ཧཱུྃ་ཧཱུྃ་ཨོཾ་ཨོཾ་ཨ་ལོ་སྤར་ཨ་ལམ་གསལ་ཟེར་སྤྲོས་འོད་རུམ་ཁྱབ་བདལ་སྤྲོས་པ་མཁའ་
ལ་མཉམ་སྟེ་གདལ་གདལ། ཨཱ་ལས་ཨ་བྱུང་སྐྱེ་མེད་ཐུགས་རྗེ་ཆེ། ཨ་དཀར་མ་རིག་
མུན་པ་སངསསང
 ། སལེ་རང་དོན་འོད་ནི་གཞན་དོན་ཏེ། ཨ་ནི་ཐིག་ལེ་བྱང་ཆུབ་སེམས།
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཡཾ་ནི་འདེགས་པར་བྱེད་པའོ། ། ཨོཾ་ནི་ཡེ་ཤེས་ལྔ་ཤར་བ། འདུ་ནི་རིག་པ་བྱང་ཆུབ་
སེམས། ཨ་ལ་ཨ་སྐྱེ་དབྱིངས་ལས་ཡེ་ཤེས་སྐྱེས། ཨ་དབྱིངས་ཡེ་ཤེས་གཉིས་མེད་ཡིན།
ཨོཾ་ནི་དབྱིངས་ཡུམ་ཡེ་ཤེས་ལྷ། སལ་སལ་འགྲོ་དོན་མཛད་པའོ། །ཧ་ལས་འ་བསྐྱེད་
ཐབས་དང་ཤེས་རབ་བོ། །ཧཱུཾ་འོ་ཐབས་དང་ཤེས་རབ་ཟུང་འཇུག་གོ །ལམ་ལམ་འགྲོ་
དོན་མཛད་པའོ། ། ཡཾ་རཾ་ཁཾ་ལམ་ཧཱུཾཡེ་ཤེས་ལྔ་ཤར་དཔའ་བོ་འབྲུ་ལྔའོ། །ཨ་དཀར་
ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ་སཱཧཱ རིགས་དྲུག་འཁོར་བ་དོང་སྤྲུགས་
སོ། ། སྣོད་བཅུད་འཇིག་རྟེན་མཐའ་ཡས་པ། ནམ་མཁའ་ཅི་བཞིན་ཐུགས་རྗེས་ཁྱབ། །
འགྲོ་བ་འདྲེན་སྟོན་ཉི་ཟླ་ལྟར། འཁོར་བ་མ་སྟོང་བར་དུ་འབྱུང་། ཐུགས་རྗེ་རྒྱུན་ཆད་
མེད་པའོ། །སྟོན་པས་དེ་སྐད་གསུང་མ་ཐག །ས་ཡང་རྣམ་པ་དྲུག་ཏུ་གཡོས། འོད་
དང་འཇའ་དང་མེ་ཏོག་ཆར། ལྷ་ཡི་ལོངས་སྤྱོད་ཆར་དུ་བབས། འཁོར་རྣམས་ཤེས་
རབ་སྤོབས་པར་ལྡན། ཀུན་ཀྱང་དགའ་བདེ་རབ་ཏུ་ཐོབ། རི་རབ་རིའི་རྩེ་མོ་རུ།
འགྲོ་བ་འདུལ་བའི་གཤེན་དྲུག་སྤྲུལ། གནས་རིགས་སུམ་ཅུ་རྩ་གསུམ་དུ། འདུལ་
བའི་བོན་པོ་སུམ་ཅུ་རྩ་གསུམ་སྤྲུལ། འགྲོ་བ་འདུལ་བའི་ཆོ་འཕྲུལ་དུ། བོན་ཀྱང་
སྐད་འགྱུར་རེ་རེ་བཞག །གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས།
གླེང་གཞི་ཕུན་སུམ་ཚོགས་པའི་ལེའུ་སྟེ་དང་པོའོ།། །།
༧ དེ་ནས་སྟོན་པ་ཕུན་སུམ་ཚོགས་པ་ལ། ཕུན་སུམ་ཚོགས་པའི་འཁོར་རྣམས་
ཀྱིས། ཕུན་སུམ་ཚོགས་པར་ཞུས་པའི་མདོ། དེ་ཡང་ཚངས་པ་གཙུག་ཕུད་ཀྱིས། ཀྱེ་
མ་སྟོན་པ་ཐམས་ཅད་མཁྱེན། གཤེན་རབ་མི་བོ་སྤྲུལ་པའི་སྐུ། སྣོད་བཅུད་འཇིག་
རྟེན་མཐའ་ཡས་པ། ཅི་ལྟར་ཆགས་ཤིང་ཅི་ལྟར་གནས། ཅི་ལྟར་འཇིག་ཅིང་ཅི་ལྟར་
སྟོང་། སྟོན་པ་ཉིད་ཀྱིས་བཤད་དུ་གསོལ། ཅེས་ཞུས། སྟོན་པས་བཀའ་བསྩལ་པ།
ཨེ་མ་ཚངས་པ་གཙུག་ཕུད་སོགས། ཕུན་སུམ་ཚོགས་པའི་འཁོར་རྣམས་ཉོན། སྣོད་
224

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བཅུད་འཇིག་རྟེན་མཐའ་ཡས་ཏེ། ནམ་མཁས་ཁྱབ་ཚད་རྒྱ་དང་མཉམ། དེའི་གླིང་
བཞི་རི་རབ་ཉི་ཟླ་ལ། འདོད་ལྷ་ཚངས་རིས་སྟོང་ལ་ནི། སྟོང་ཆུང་སྤྱི་ཕུད་འཇིག་
རྟེན་ཏེ། དེ་ཙམ་སྟོང་ལ་སྟོང་གཉིས་པ། སྟོང་འབྲིང་བར་མའི་འཇིག་རྟེན་ནོ། །དེ་
སྟོང་སྟོང་གསུམ་ཆེན་པོའོ། །མཉམ་དུ་འཇིག་ཅིང་མཉམ་དུ་ཆགས། དེ་ཕྱིར་སྟོང་གི་
འཇིག་རྟེན་ཡིན། དུས་མཐའི་སྐད་ཅིག་མ་ལ་ཐུག །སྐད་ཅིག་དྲུག་ཅུ་ཐང་གཅིག་སྟེ།
ཐང་གཅིག་སུམ་ཅུ་ཡུད་གཅིག་སྟེ། ཡུད་གཅིག་སུམ་ཅུ་ཞག་གཅིག་གོ །ཞག་སུམ་
ཅུ་ཟླ་གཅིག་གོ །བསྐལ་པ་ཡ་ཐོག་རིང་པོ་དང་། བར་གྱི་ཁུག་ཐུང་བཅོ་བརྒྱད་དང་།
མ་ཐོག་ཐུང་དུ་གྱུར་པ་སྟེ། གནས་པའི་བསྐལ་པ་ཉི་ཤུ་པའོ། །མ་ཐོག་རིང་པོ་ཚེ་
ལོ་དཔག་མེད་ཐུབ། བར་ཀྱི་ཁུག་ཐུང་བཅོ་བརྒྱད་ནི། ཚེ་ལོ་བརྒྱད་ཁྲི་ཐུབ་པ་
ནས། ཐ་མ་བཅུ་ནས་གཅིག་ལ་ཐུག །བཅུ་ནས་ཡར་སྐྱེད་བརྒྱད་ཁྲིའི་བར། ཁུག་
པ་གཅིག་ཏུ་རྩི་བའི། ཁུག་པ་བཅོ་བརྒྱད་རེ་རེ་ལ། སྟོན་པ་དགུ་གཉིས་བཅོ་བརྒྱད་
འབྱོན། སེམས་ཅན་ལས་ཀྱི་དབང་གིས་ཀྱང་། འཇིག་ཆགས་སྟོང་གནས་བཞི་
འབྱུང་སྟེ། འཇིག་སྟོང་ཆགས་གནས་བཞི་མཉམ་སྟེ། བསྐལ་པ་ཉི་ཤུ་བཞི་རྣམས་ཏེ།
བར་ཀྱི་བསྐལ་པ་བརྒྱད་ཅུ་རྫོགས། དེ་དག་བསྐལ་ཆེན་གཅིག་ཡིན་ནོ། །བསྐལ་
ཆེན་རེ་ལ་འཇིག་པ་རེ། མེ་ཡིས་བདུན་ནོ་ཆུ་ཡིས་གཅིག །བསྐལ་པ་བཅུ་དགུར་
བཅུད་འཇིག་གོ །བསྐལ་ཕྲན་གཅིག་ཏུ་སྣོད་འཇིག་གོ །བསྐལ་པ་ཉི་ཤུར་སྟོང་
རྗེས་ལ། སྣོད་བཅུད་འཇིག་རྟེན་ཆགས་པ་ནི། ཕྱི་སྣོད་བསྐལ་པ་གཅིག་ཏུ་ཆགས།
ནང་བཅུད་བསྐལ་པ་བཅུ་རྒུར་ཆགས། དེ་ལ་ཕྱི་སྣོད་ཆགས་ལུགས་ནི། གཟུགས་
ཀྱི་མཐའ་ནི་རྡུལ་ལ་ཐུག །རྡུལ་ཕྲན་ལྕགས་རྡུལ་ཆུ་དང་རི་བོང་ལུག་དང་གླང་། ཉི་
ཟེར་རྡུལ་དང་སྲོ་མ་ཤིག ། དེ་ལ་དཔག་ཚད་བགྲང་བའོ། །འགྲོ་བའི་སྤྱི་མཐུན་ལས་
ཀྱིས་ནི། འོད་ཀྱི་འཁོར་ལོ་རང་བསྒྱུར་ལས། འབྱུང་བ་བཞི་པོ་རིམ་གྱིས་ཆགས། ནམ་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མཁའ་སྟོང་པས་གོ་ཕྱེས་ཏེ། དེ་ལ་ཕྱི་སྣོད་འཇིག་རྟེན་གྱི། འོག་གཞིར་གནས་པ་བཞི་
ཡི་རླུང་། མི་ཤིག་རླུང་གི་དཀྱིལ་འཁོར་གྱུར། རླུང་རྔམས་དཔག་ཚད་ས་ཡ་དྲུག་
འབུམ་སྟེ། དེ་སྟེང་སྤྲིན་གྱི་ཕུང་པོ་ལས། ཆར་བབས་ཆུ་ཡི་དཀྱིལ་འཁོར་ཆགས། ཆུ་
རྔམས་དཔག་ཚད་འབུམ་ཕྲག་བཅུ་གཅིག །དཔག་ཚད་སྟོང་ཕྲག་ཉི་ཤུའོ། ། ཆུ་ཉིད་
རླུང་གིས་བཀྲུགས་པ་ལས། དྲོད་ལས་གསེར་གྱི་ས་གཞི་ཆགས། རྔམས་སུ་དཔག་
ཚད་འབུམ་ཕྲག་བརྒྱད། ལྷག་མ་རིན་ཆེན་གསེར་དུ་འགྱུར། ཁོར་ཡུག་དག་ནི་སུམ་
འགྱུར་ཡིན། དེ་ལྟར་འབྱུང་བཞི་ཆགས་རྗེས་སུ། འབྱུང་བ་ལྔའི་ལྷ་མོར་གྲུབ། གཡོ་
བསྐྱེད་བརྟན་དྲོ་གོ་འབྱེད་དོ། །དེ་ནས་འབྱུང་བའི་འཇིག་རྟེན་དག ། ཀླུ་རྣམས་
ཅི་ལྟར་གྲུབ་ཅེ་ན། འོད་གསལ་སྨན་པའི་རྒྱལ་པོ་ཡིས། འབྱུང་བ་འདི་བཞིའི་སྙིང་
པོ་ལས། འཇིག་རྟེན་བདག་པོ་མཐུ་དབང་ཅན། འབྱུང་བར་སྨོན་ལམ་བཏབ་པ་
ལས། ས་ཆུ་མེ་རླུང་འབྱུང་བཞི་ལས། ཀླུ་རྣམས་རྫུ་འཕྲུལ་ལས་ལ་སྐྱེས། ས་ལ་རྒྱལ་
རིགས་ཆུ་ལས་རྗེའུ་རིགས་བྱུང་། མེ་ལས་བྲམ་ཟེ་རླུང་ལས་རྨང་རིགས་བྱུང་། དེ་
ཚེ་རིགས་བཞི་ཀླུ་ཆེན་བརྒྱད། དེ་སྟེང་སྤྲིན་ཆེན་བརྒྱད་དུ་ལྡིང༌། བསྐལ་པ་གཅིག་
ཏུ་ཆར་བབས་པས། རྒྱ་མཚོ་ཆེན་པོ་མཐའ་མེད་འབྱུང་། དེ་ཚེ་ཀླུ་ཆེན་བརྒྱད་ཀྱིས་
ནི། རྒྱ་མཚོ་གཏིང་རྣམས་དབུས་ཉིད་དུ། རིགས་བཞི་ཀླུ་ཆེན་བརྒྱད་ཀྱིས་ནི། ཕོ་
བྲང་གདན་ཐབས་བཅས་པ་ཡི། སེམས་ཅན་ཆེན་པོ་གཅིག་གྱུར་ཅིག །ཅེས་སྨོན་
ལམ་རྒྱ་མཚོ་དྭངས་མ་ལ། གསེར་གྱི་རུ་སྦལ་ཆེན་པོ་གྱུར། མགོ་པ་ལྷོ་ཕྱོགས་བསྟན་
ནས་ནི། གན་རྐྱལ་འདུག་པའི་ལྟོ་བའི་སྟེང་། ཆུ་ཤེལ་ཁང་པ་དཔག་ཚད་ལྔ་བརྒྱ་
པ། ཀླུའི་དེད་དཔོན་འབྱུང་བ་གྲུབ། བརྫུས་སྐྱེས་ཀླུའི་གཞལ་ཡས་སོ། །གསེར་གྱི་རུ་
སྦལ་ཡན་ལག་བཞི། དུས་བཞི་རྒྱལ་མོ་བཞི་དབང་བས། ནམ་ཟླ་དུས་བཞི་རྒྱུ་རྐྱེན་
བྱེད། ཕྱོགས་མཚམས་པར་འཁམས་༼སྤར་ཁམས་༽ཆེན་པོ་བརྒྱད། འབྱུང་ལྔ་ལོ་སྐོར་
226

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བཅུ་གཉིས་ཆད། ལོ་ཟླ་ཞག་དང་ཟ་མ་ཡི། ཅི་ལྟར་ཆགས་ནི་འབྱེད་བར་མཛད། དེ་
ནས་རི་མཚོ་གླིང་དང་ལྕགས་རི་བསྟན། དབུས་སུ་རི་བོ་མཆོག་རབ་ནི།༼ཤར་༽ཤེལ་
དང་ལྷོ་༽བེ་དུར་ནུབ༽ཟངས་དང་བྱང་༽ཨིན་རྔ་ལྗང་། རིན་ཆེན་སྣ་བཞིར་གྲུ་བཞི་
གྲུབ། དཔག་ཚད་བརྒྱད་ཁྲི་ཆུ་ཞེང་མཉམ། གསེར་གྱི་རི་བདུན་རོལ་མཚོ་བདུན།
རིམ་བཞིན་ཕྱེད་ཕྱེད་བྲི་བའོ། །དེ་ཡང་ལྷུན་པོ་གཉའ་ཤིང་འཛིན། གཤོལ་མདའ་
འཛིན་རི་སེང་ལྡིང་ཅན། རྟ་རྣ་རི་དང་རྣ་མདུད་ཅན། མུ་ཁྱུད་འཛིན་རི་དེ་ནས་ནི།
གླིང་རྣམས་སྣམ་བུ་རྡོ་པས་ཏེ། རི་བདུན་བར་ན་རོལ་མཚོ་བདུན། ཤ་མཆོག་མཚོ།
གཉལ་༼གཉའ་༽མ་མཚོ། མདའ་འཕང་མཚོ། གསེར་མཚོ། སྒྲ་སྙན་མཚོ། མཛེས་
མཚོ། མུ་ཁྱུད་མཚོ། ལྷོ་ཕྱོགས་ཤིང་ནི་འཛམ་བུས་མཚོན། འཛམ་བུ་གླིང་ནི་སོག་ཀ་
ལ། དཔག་ཚད་དྲུག་སྟོང་ལྔ་བརྒྱ་འཁོར། གཡོག་ལྡན་ལམ་མཆོག་གླིང་ཕྲན་གཉིས།
ཤར་དུ་ལུས་འཕགས་ཟླ་གམ་དབྱིབས། དཔག་ཚད་བདུན་སྟོང་མཐའ་བསྐོར་ཡོད།
ལུས་དང་ལུས་འཕག་གླིང་ཕྲན་ནོ། །ནུབ་ཏུ་བན་གླང་སྤྱོད་ཀྱི་གླིང་ཟླུམ་པོ། དཔག་
ཚད་བདུན་སྟོང་ལྔ་བརྒྱས་འཁོར། དབུས་སུ་ཆུ་བོ་སེང་གྷ་འབབ། རྔ་ཡབ་ལྔ་རྔ་༽
གཡོག་གླིང་ཕྲན་གཉིས། བྱང་གི་སྒྲ་མི་སྙན་གྲུ་བཞི་པ། དཔག་ཚད་བརྒྱད་སྟོང་དག་
གིས་འཁོར། སྒྲ་སྙན་སྒྲ་མི་སྙན་གྱི་ཟླ། དེ་གཉིས་གླིང་གཡོག་ཡ་ཡོར་ཡོད། དེ་ཡང་
ཁྱད་པར་འཛམ་གླིང་དབུས། རི་བོ་གངས་ཆེན་ཏི་ཙེ་ནི། གཡུང་དྲུང་དགུ་བརྩེགས་
རི་ཞེས་བྱ། ཆུ་ཞེང་དཔག་ཚད་ལྔ་བརྒྱའོ། ། རི་ནི་སྤོས་རི་ངད་ལྡན་དང༌། བར་ན་
མཚོ་ནི་མ་དྲོས་པའི། ཆུ་ཞེང་དཔག་ཚད་ལྔ་བཅུ་པ། ཕྱོགས་བཞི་མཚོ་བཞི་ཡོད་པ་
ནི། མ་པང་མོ་བྱ་གཡུ་མཚོ། ལ་ངད་གསེར་མཚོ། གུང་ཆུང་དངུལ་མཚོ། ཟོམ་ཤང་
ལྕགས་མཚོ། རྫིང་བུ་དལ་གྱིས་འབབ། སེམས་ཅན་བཞིའི་ཁ་ནས་ཆུ་བཞི་འབབ་པ་
ནི། གང་ཀ་ཤར་ཕྱོགས་གླང་ཆེན་ཁ་ནས་འབབ། སིན་འདུ་ལྷོ་ཕྱོགས་ཁྱུ་མཆོག་ཁ་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས་འབབ། པག་ཤུ་ནུབ་ཕྱོགས་རྟའི་ཁ་ནས་འབབ། སི་ཏ་བྱང་ཕྱོགས་རྨ་བྱའི་ཁ་
ནས་འབབ། ཆུ་ཀླུང་རབ་མཆོག་བཞི་པོ་དག་ནི། རེ་རེ་ལ་ཡང་ཆུ་གཡོག་ལྔ་བརྒྱ་
དང་བཅས་པར། ཆུའི་རྒྱུན་རྣམས་ཕྱོགས་བཞིར་རྒྱ་མཚོར་འགྲོ། རྫིང་བུ་དལ་གྱིས་
འབབ་དང་། ཤིང་ནི་ས་ལ་རབ་བརྟན་བྱ་བ་ཡོད། དེའི་ནུབ་བྱང་གཤེན་ཡུལ་འོལ་
མོ་གླིང་། དཔག་ཚད་སྟོང་ཕྲག་གཞི་བཞི༽ གནས་ཡོད། ཆུ་བོ་པག་ཤུ་སི་ཏིས་རབ་
བཅད་དེ། རི་ནག་པོ་དགུས་བཅད་པའོ། །ནུབ་ཕྱོགས་དམུའི་ཡུལ། ཤར་ཕྱོགས་
རྒྱའི་ཡུལ། ལྷོ་ཕྱོགས་མོན་གྱི་ཡུལ། ཤར་ལྷོ་འཇང་གི་ཡུལ། བྱང་ཕྱོགས་ལི་བལ་ཕྲོམ།
བྱང་ཤར་ཧོར་གྱི་ཡུལ། གངས་ཅན་བོད་ཀྱི་ཡུལ། མི་རིགས་སུམ་བརྒྱ་དྲུག་ཅུ་གནས།
ཡུལ་ཆེན་བཅུ་དྲུག་དང་། ཡུལ་ཕྲན་སྟོང་དང་བཅས། དེ་དག་འཛམ་བུ་གླིང་ཡིན་
ནོ། །གཡུང་དྲུང་ལྷའི་བོན། མདོ་འདུས་པ་རིན་པོ་ཆེའི་རྒྱུད་ལས། ཕྱི་སྣོད་ཅི་ལྟར་
ཆགས་པའི་ལེའུ་སྟེ་གཉིས་པའོ།། །། །
༧ དེ་ནས་ལྷ་དབང་བརྒྱ་བྱིན་གྱིས། སྟོན་པ་ལ་ནི་འདི་སྐད་ཞུས། ཨེ་མ་སྟོན་པ་
ཐུགས་རྗེ་ཅན། ཐུགས་རྗེའི་གནས་སུ་གྱུར་པའི། ནང་བཅུད་སེམས་ཅན་ཅི་ལྟར་
གྲོལ། སྐྱེ་འཆི་ལས་འབྲས་ཅི་ལྟར་གྲོལ། འདུས་པའི་འཁོར་རྣམས་བཤད་དུ་གསོལ།
ཅེས་ཞུས། སྟོན་པས་བཀའ་སྩལ་པ། ཀྱེ་མ་འདུས་པའི་འཁོར་རྣམས་ཉོན། སྣོད་ནི་
འབྱུང་བཞི་ནམ་མཁའ་སྟེ། སྤྱི་མཐུན་ལས་ལ་གྲུབ་པའོ། །བཅུད་ནི་དར་གནས་སྐྱེ་
འགྲོ་སྟེ། སྐྱེ་འགྲོ་ཅི་ལྟར་གྲོལ་བ་ནི། ཡེ་མེད་ཡེ་སྲིད་ཡེ་གནས་ཡེ་སྟོང་སྟེ། ཡེ་མེད་
བོན་སྐུ་མཚན་མ་མེད། དཔེ་ནི་ནམ་མཁའ་སྟོང་པའོ། ། ཡེ་སྲིད་སྐྱེ་འགྲོ་གཟུགས་སྣང་
ངོ༌། །ཡེ་གནས་འཁོར་འདས་གཉིས་སུ་གནས། ཡེ་སྟོང་ནམ་མཁའ་གོ་ཕྱེས་པའོ། །ཡེ་
མེད་དབྱིངས་ལས་ཡེ་སྲིད་ཡེ་ཤེས་སོ། །ཡེ་གནས་ཐབས་ལ་ཡེ་སྟོང་ཤེས་རབ་བོ། ། ཡེ་
མུ་གདོད་མཐའ་དག་པ་ཡི། ཤེས་རིག་བསམ་དྲན་བཅུད་བསྡུས་ཏེ། སྲིད་པ་གསུམ་
228

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
དུ་རྒྱུ་རྐྱེན་གྲུབ། འགྲོ་བ་དྲུག་ཏུ་རྐྱེན་ལས་འཁོར། དུག་ལྔ་འཁོར་བའི་བཞེན་བཏབ་
བོ། །ཡེ་ཤེས་ལྔ་ཤར་ཐུགས་རྗེ་ཡིས། དགེ་བའི་སྐུལ་མ་བཏབ་པའོ། །སེམས་ཅན་སྤྱི་
མཐུན་ལས་ཀྱིས་ནི། ཕྱི་སྣོད་འཇིག་རྟེན་ཡས་བབས་ཆགས། འབྱུང་བཞིར་རི་རབ་
གླིང་བཞིར་གྲུབ། དེ་ལ་སྐྱེ་དགུའི་གཏན་གཞིར་གྲུབ། ནང་བཅུད་སེམས་ཅན་མས་
བབས་གྲོལ། དང་པོ་འོད་གསལ་གཙང་མའི་ལྷ་རྣམས་ནི། སྟོན་པའི་ཞལ་མཐོང་
ཐམས་ཅད་ནི། གནས་གཙང་རིགས་ལྔར་ཐར་པ་ཐོབ། སྟོན་པའི་བསྟན་པ་མ་ཐོབ་
པ། བསམ་གཏན་ལྷ་ནས་རི་རབ་ལྷ་རུ་བབས། ལྷའི་སྤྱན་གྱིས་གཟིགས་པའི། རི་
རབ་གླིང་བཞི་ཉམས་དགར་མཐོང་། ཤེད་ཅན་ཤེད་བདག་ཤེད་འབུམ་བུ་༽ཤེད་
ལས་སྐྱེས། གླིང་བཞི་ཚལ་བཞི་ཉམས་དགར་བབས། བདུད་རྩི་ས་ཞག་རོ་མྱངས་
ཟོས། ཕུང་པོ་ལྕི་སྟེ་འོད་ཀྱང་ནུབ། སྐྱེས་བུ་ལག་པ་བརྐྱང་བསྐུམ་མི་མཐོང་གྱུར།
གླིང་བཞི་མུན་ཁྲོད་ལུས་པ་ལ། སྟོན་པ་ཁྲི་རྒྱལ་ཁུག་པ་བྱོན། ལས་དང་ཐུགས་རྗེས་
འདུ་དབང་གིས། སྲིད་པ་ཡོངས་ལ་ཆ་བསྙམས་ཏེ། ཕྱོགས་བཅུའི་བདེར་གཤེགས་
ཀུན་བསྐུལ་ཏེ། རི་རབ་ལྷུན་པོའི་སྲུབ་ཤིང་གིས། ཀླུ་ཆེན་བརྒྱད་ཀྱི་སྲུབ་ཐག་གིས།
རྒྱ་མཚོ་ཞོ་ལྟར་བསྲུབས་པ་ལ། མེ་ཤེལ་སྙིང་པོ་ཉི་མ་དང༌། ཆུ་ཤེལ་སྙིང་པོ་ཟླ་བ་
བྱུང་། མཁའ་ལ་ཉི་ཟླའི་སྒྲོན་མ་ཤར། ཉིན་དང་མཚན་མོ་གཉིས་སུ་འབྱེད། ཉི་མ་
དཔག་ཚད་ལྔ་བཅུ་གཅིག་སྟེ། ཟླ་བ་དཔག་ཚད་ལྔ་བཅུ་སྟེ། ཉི་མ་རླུང་རྟ་བདུན་
ཡིན་ཏེ། ཟླ་བ་རླུང་རྟ་བཅུ་གཉིས་སོ། །ཉི་ཟླ་ལྷུན་པོའི་ཕྱེད་དུ་འཁོར། ཤར་བྱང་
ནུབ་དང་ལྷོ་རུ་ཕྱེས། ཉི་མ་དང་ནི་ཉེ་བ་ལ། ཟླ་བ་རང་གི་གྲིབ་མས་བསྒྲིབས།
གནམ་སྟོང་དུས་ན་ཉི་ཟླ་འཕྲད། ཟླ་བ་ཐབས་ཏེ་སྟེང་དུ་ཕྱིན། ཉི་མ་ཤེས་རབ་འོག་
གདན་ནོ། །ཉི་ཟླ་འཕྲད་པའི་འོད་ཟེར་ལས། སྐར་མའི་ཚོགས་སུ་འབྱུང་བའོ། །ས་
ཞག་མིད་པས་མི་ཞེས་ཐོག །མི་ནི་ཡེ་སྨོན་རྒྱལ་པོ་བྱས། ཁ་ཡིས་ཟས་ཟོས་རོ་ལ་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཆགས། ལུས་ཀྱི་འོད་ནུབ་གཤང་ལྕིའི་སྒོ་ཡང་དོད། དབང་པོ་སྒོ་སྤྲོད་འདོད་ལོག་
སྤྱད། འདོད་སྤྱད་ཉེས་པ་ཆར་རྒྱུན་བབས། བདུད་རྩི་ས་ཞག་གཤའ་ཡིས་ཁྱེར།
ཚལ་རྣམས་རི་བྲག་སུལ་དུ་དོད། དེ་ཚེ་ལྷའི་ཐུགས་རྗེ་ཡིས། འབྲས་ནི་ས་ལུ་སོར་
བཞི་བབས། འབྲས་ཟོས་བཅུད་རྒྱས་མངལ་སྐྱེས་བྱུང་། ཕྱི་ལ་བུད་པས་བུ་ཞེས་
བཏགས། བུ་ཡིས་ཨ་ཕ་ཨ་མ་སྨྲ། ཡེ་སྨོན་རྒྱལ་པོས་འབྲས་བགོས་ཚེ། གཅིག་གིས་
བརྐུས་ཏེ་གཅིག་གིས་བདམས། རྒྱལ་པོས་ཞལ་ལྕེ་ཁྲིམས་ཀྱིས་བཅད། ངས་མ་
བརྐུས་ཞེས་བརྫུན་བསྙོན་བྱས། བདག་པོས་ཞེ་སྡང་མཚོན་དབྱུང་བྱུང་། རྐུན་མ་
བསད་དེ་རོ་ཡང་ཕྱུང་། མ་དེ་བུ་དེ་མེད་ཅེས་ངུས། ཕ་དེས་ད་རུང་སྐྱེའོ་ཟེར། དེར་
བུད་མེད་སྐྱེས་པ་བྱ་བར་ཐོག ། ཡེ་སྨོན་ངན་དུ་སོང་ཞེས་སྨྲས། བདམས་པོ་བྱོལ་དུ་
སོང་བ་ནི། ཕྱིའི་རྒྱ་མཚོར་བྱོལ་སོང་རེ། རྐུན་མ་ཡི་དྭགས་གནས་སུ་སྐྱེས། བདག་པོ་
ཞེ་སྡང་དམྱལ་བར་ལྟུང༌། སྡིག་པ་རྩ་བ་བཞིའི་རྒྱུས། འབྲས་ནི་ས་ལུ་ས་ཞག་ནུབ།
དེ་ནི་ས་ལུ་ལྗང་དུ་འཁྲུངས། ས་ལུ་ལྗང་པ་ཉག་རེ་ཟོས། དེ་དུས་སྐྱེ་གཟུགས་བཟང་
ངན་བརྩད། དེ་ནས་ས་ལུ་འབྲས་བུ་འཁྲུངས། ཉི་མ་རེ་ལ་ཕུལ་རེ་ཡོད། ནུབ་རྨོས་
ནང་ནི་སྨིན་པ་འབྱུང་། དེ་ཚེ་སྒྲིན་པོས་གསོག་འཇོགས་བྱས། ཆགས་ཞེན་ཉེས་པས་
ནུབ་བཏབ་ནང་མ་སྐྱེས། ཟླ་བ་དྲུག་ནས་གྲ་ཕུབ་བཅས་པར་སྨིན། དེ་ཚེ་ཚེ་ལོ་
འབུམ་ཐུབ་དུས། མར་ལ་འགྲིབ་པའི་འགོ་ཟུག་གོ །དེ་དུས་མི་ནི་ཡེ་སྨོན་རྒྱལ་པོ་ཁོ་
ནའོ། ། དེ་ནི་འཛམ་གླིང་མི་རྒྱུད་གྲོལ། ཕྱ་དམུ་གཙུག་རྒྱུད་གསུམ་དུ་བྱུང་། འཛམ་
བུ་གླིང་དུ་གང་སྐྱེས། ལས་ཀྱིས་ས་ལ་ཞེས་བྱའོ། །ཤར་གྱི་ལུས་འཕག་སྐྱེ་བྱད་བཟང་།
ལུས་ཀྱི་ཚད་ནི་ཁྲུ་བརྒྱད་པ། ལོ་ནི་ཉིས་བརྒྱ་ལྔ་བཅུ་ཐུབ། སྒྲ་མི་སྙན་ནི་ལོ་སྟོང་ཐུབ།
ལུས་ཚད་ཁྲུ་ནི་སུམ་ཅུ་སོ་གཉིས། བན་གླང་སྤྱོད་ནི་ལྔ་བརྒྱ་ཐུབ། ལུས་ཚད་ཁྲུ་ནི་
བཅུ་དྲུག་གོ ། དེ་ནི་གླིང་བཞིའི་མི་ཞེས་བྱ། འཁོར་ལོ་སྒྱུར་བའི་མི་དག་ནི། གསེར་
230

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
དངུལ་ཟངས་ལྕགས་འཁོར་ལོ་བསྒྱུར། དྲུམ་ཤིང་བཅུད་འཐུང་མི་དག་ནི། རི་རབ་
ཁོང་སིང་དཔག་བསམ་ཁུ་བ་འཐུང་། མེ་ཏོག་སྦུབས་གནས་མི་དག་ནི། ཨུ་དུ་
འབར་བའི་སྦུབས་ན་སྐྱེས། གཡུང་དྲུང་ཁྱིམ་བདུན་མི་དག་ནི། མུ་ཁྱུད་འཛིན་གྱི་ཁ་
ལ་གནས། བསྐལ་པ་ནི་བརྗེས་པ་ན། གནས་གཙང་ལྷ་རུ་སྐྱེ་བ་ཡིན། དེ་ནས་ཕྲག་
དོག་ལྷ་མིན་ཏེ། རི་རབ་ཆེན་པོའི་ཁོང་གསེང་ནས། ལྷ་མིན་རྒྱལ་པོ་ཐག་བཟང་རིང་།
དེའི་སྡེ་འཁོར་གྱུར་པ་ནི། སྲིད་སྐོས་ཕྱ་དང་གསུམ། དབལ་གཡོག་ཁྲིན་དང་གསུམ།
དམུ་བདུད་མཚམས་དང་གསུམ། གཉེར་འོར་བཙན་དང་གསུམ། གཉེན་པོ་ལྷ་དང་
ཡར་གཡེན་བཅུ་གསུམ་སྟེ། བར་གཡེན་གཏོད་པོ་དགུ་སྟེ། ཉི་ཟླ་སྐར་དང་གསུམ།
སྤྲིན་དལ་གཞའ་དང་གསུམ། ཟེར་ལོ་རྫི་དང་གསུམ་སྟེ་དགུའོ། །ས་གཡེན་ཆེ་བ་
བཅུ་གཅིག་སྟེ། ས་བདག་ཀླུ་གཉན་དང་གསུམ། འདྲེ་སྲིན་བྱུར་དང་གསུམ། སྨན་
གཟེད་སྲི་དང་གསུམ། གཤིན་རྗེ་ཆུད་དང་བཅུ་གཅིག་གོ ། དེ་ནས་འདོད་ལྷ་རིས་
དྲུག་ནི། ལྷུན་པོ་བང་རིམ་བཞི་ལ་ནི། དང་པོ་ལག་ན་གཞོང་ཐོགས་དང་༼དབྱུག་
ཐོགས༽ཕྲེང་ཐོགས་རྡ་མྱོངས་རྟག་མྱོས༽། རྒྱལ་ཆེན་བཞིའི་ལྷ་རྣམས་གནས། གསེར་རི་
བདུན་གྱི་ཁ་ལ་ཡང་། རྒྱལ་ཆེན་བཞི་ཡི་ལྷ་རྣམས་གནས། རི་གཉའ་ཤིང་འཛིན་གྱི་
རྩེ་མོ་བཞིར། རྒྱལ་པོ་ཆེན་པོ་སྡེ་བཞི་གནས། དེ་ལ་རྒྱལ་པོ་ཆེན་པོ་སྡེ་བརྒྱད་ནི། རི་
རབ་རྩེ་མོ་ལྷ་དབང་བརྒྱ་བྱིན་གནས། བྱང་ཤར་དཔག་བསམ་ཤིང་རྩེ་རུ། མཁའ་
ལྡིང་རྒྱལ་པོ་གསེར་མིག ། ལྷོ་ནུབ་ལྷ་མིན་པྲ་ཕུག་ཏུ། ལྷ་མིན་རྒྱལ་པོ་ཐག་བཟང་
རིང་། བྱང་འབྲོག་དགོན་པ་དག་ཏུ་ནི། གནོད་སྦྱིན་འབྲོག་གནས་མཆེད་ལྔ་གནས།
རི་རབ་ཤར་གྱི་ཁྲི་འཕང་ལ། དྲི་ཟའི་རྒྱལ་པོ་ཟུར་ཕུད་ལྔ་པ་གནས། རི་རབ་དག་གི་
ཁོང་གསེང་ལ། མིའམ་ཅིའི་རྒྱལ་པོ་ལྗོན་པ་སྐྱེས། མེ་ཏོག་འབྲས་ཟ་རྒྱ་མཚོ་ཁ་ཞག་
འཐུང་། སྐྱེས་དྲུག་དབྱར་སྐྱེས་རྒུན་༼དགུན༽ན་སྐམ། དིང་གཙུག་མཚོན་ཐོགས་སྲིན་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་འཐབ། མགོ་བརྙན་གླིང་དང་གླིང་བར་རྫུ་འཕྲུལ་འགྲོ། ནུབ་ཕྱོགས་ཁྲི་འཕང་
དང་པོ་ལ། ལྟོ་ཕྱེ་རྒྱལ་པོ་སྦྲུལ་མགོ་བདུན་པ་གནས། ནུབ་ཕྱོགས་རྒྱ་མཚོ་ཆེན་པོ་རུ།
ཀླུའི་རྒྱལ་པོ་འཇོག་པོ་གནས། གསེར་རི་ངོས་བཞི་རྒྱལ་པོ་བཞི། རི་རབ་ཅོག་བཞི་
བདུད་སྤུ་གནོད་སྦྱིན་དང༌། རྒྱལ་པོ་ཉི་པང་སད་གནས་སོ། །རི་རབ་ལྷུན་པོའི་རྩེ་མོ་
རུ། སུམ་ཅུ་རྩ་གསུམ་གནས་ཡོད་དེ། ངོས་ལ་དཔག་ཚད་བརྒྱད་ཁྲི་ཡོད། ལྷའི་
འདུན་ས་ཆེན་པོ་དང་། དབུས་རྣམ་པར་རྒྱལ་བའི་ཁང་པ་བཟང་པོ་བྱ་བ་ཡོད། ཕྱི་
རོལ་གྲོང་ཁྱེར་ལྟ་མཛེས་དང་། ཚལ་བཞི་སྐྱེད་མོ་དཔག་བསམ་ཤིང་། ཨར་མོ་ལི་
ཀའི་རྡོ་ལེབ་ཡོད། དེར་ནི་ལྷའི་དབང་པོ་བརྒྱ་བྱིན་དང༌། ཉེ་དབང་སུམ་ཅུ་རྩ་
གཉིས་གནས། དེའི་སྟེང་མཐའ་བྲལ་དགའ་ལྡན་དང་། འཕྲུལ་དགའ་གཞན་འཕྲུལ་
དབང་བྱེད་གནས། གཟུགས་ཁམས་གནས་རིགས་བཅུ་བདུན་ཏེ། ཚངས་པའི་རྒྱལ་
པོ་གཙུག་ཕུད་ནི། སྲིད་པའི་སྐོས་མཁན་ཡིན་པ་སྟེ། གནས་གཙང་ས་ལ་གནས་
པའོ། ། ཚངས་རིས་ཚངས་ཆེན་ཚངས་པ་འདུན་དང་འདོན། འོད་ཆུང་ཚད་མེད་
འོད་དང་འོད་གསལ་ལོ། དགེ་ཆུང་ཚད་མེད་དགེ་དང་དགེ་རྒྱས་སོ། །སྤྲིན་མེད་
འོད་དང་བསོད་ནམས་སྐྱེས་དང་འབྲས་བུ་སྐྱེས། འབྲས་བུ་ཆེ་བའི་ཕྱོགས་ཅིག་ནས།
འདུ་ཤེས་མེད་པའི་ལྷ་གནས་སོ། ། དེ་སྟེང་གནས་གཙང་རིགས་ལྔ་སྟེ། མི་ཆེ་སྲིད་པ་
གུང་སངས་གནས། མི་གདུང་སྲིད་པ་ཡེ་སངས་གནས། གྱ་ནོམ་སྣང་བ་བར་ལྷ་འོད་
གསལ་གནས། ཤིན་ཏུ་མཐོང་བ་མགོན་བཙུན་ཕྱྭ་ཡི་གྲོང་། འོག་མིན་ལྷའི་གནས་མོ་
མཆོག །གཟུགས་ཁམས་ལུས་ཚད་དཔག་ཚད་དང་། ཚེ་ཚད་བསྐལ་པའི་གྲངས་
མཉམ་སྟེ། གཟུགས་ཅན་དང་པོ་དཔག་ཚད་ཕྱེད། དེའི་གོང་གོང་གཉིས་ཕྱེད་ཕྱེད་
སྐྱེས། ཚད་མེད་འོད་ནི་ཡས་ཆད་དོ། །ལུས་དང་ཚེ་ཚད་གཉིས་འགྱུར་སྐྱེད། སྤྲིན་
མེད་དཔག་ཚད་བསྐལ་གསུམ་འདོད། འོག་མིན་དཔག་ཚད་ཁྲི་དྲུག་སྟོང་། ཚེ་ཚད་
232

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བསྐལ་པ་ཁྲི་དྲུག་སྟོང་། གཟུགས་མེད་ལུས་ཚད་མི་སྨོས་ཏེ། ནམ་མཁའ་མཐའ་ཡས་
སྟོང་ཕྲག་བསྐལ་པ་ཉི་ཤུའོ། །རྣམ་ཤེས་མཐའ་ཡས་བསྐལ་པ་ནི། སྟོང་ཕྲག་བཞི་
བཅུར་གནས་པའོ། །ཅི་ཡང་མེད་པ་སྟོང་ཕྲག་དྲུག་ཅུའོ། །སྲིད་རྩེ་བསྐལ་པ་བརྒྱ་
༼བརྒྱད་༽བཅུ་སྟེ། བསྐལ་པ་བརྒྱད་ཁྲི་ཐུབ་པའོ། ། དེ་རྣམས་བདེ་འགྲོའི་གནས་ཡིན་
ནོ། །དེ་རྒྱུ་དགེ་བའི་རྒྱུ་འབྲས་སོ། །དགེ་བཅུ་ཚད་མར་སྤྱོད་པ་དང༌། སྡོམ་བསྲུང་
རྒྱན་འགྱེད་འདུས་ལྟ་ཡང་། ཡིད་འོང་སྦྱིན་ཅིང་འགྱོད་པ་མེད་པ་ནི། འདོད་ལྷར་
སྐྱེས་པའི་རྒྱུ་ཡིན་ནོ། །ཚད་མེད་རྣམ་བཞི་བསོད་ནམས་དགེ་ཚོགས་སྤྱོད། གཟུགས་
འཁམས་ལྷ་རིགས་སྐྱེ་བའི་རྒྱུ། བདེ་བ་གསལ་བའི་མི་རྟག་༼རྟོག་༽ཞི་བདེར་གནས།
དེ་ནི་གཟུགས་མེད་ས་ལ་སྐྱེས། དེ་ནས་ངན་འགྲོའི་གནས་བཤད་པ། མ་དྲོས་མཚོའི་
འོག་ཏུ་ནི། དཔག་ཚད་སྟོང་ཕྲག་ཉི་ཤུ་ནས། དམྱལ་བའི་རྒྱལ་པོ་གཤིན་རྗེ་སྟེ། དེ་
ཡང་ཚ་བའི་དམྱལ་བ་བརྒྱད། མནར་མེད་པ་དང༌། ཚ་བ་དང༌། རབ་ཏུ་ཚ་བ་དང་།
ངུ་འབོད་ཆེན་པོ་དང་། ངུ་འབོད་དང་། བསྡུས་འཇོམས། ཐིག་ནག །ཡང་སོས་སོ། །
ཚ་བའི་དམྱལ་བའི་ཕྱོགས་བཞི་ནས། གཉིས་འཁོར་བའི་དམྱལ་བ་ནི། མེ་མ་མུར་
དང་རོ་མྱག་དང༌། སྤུ་གྲི་ལོ་མ་སོག་ཆུ་བོའོ། ། དེ་ནས་གྲང་བའི་དམྱལ་བ་བརྒྱད། ཆུ་
བུར་ཅན་དང་ཆུ་བུར་རྡོལ་བ་དང་། ཨ་ཆུ་ཟེར་བ་སོ་འཐམ་དང་། ཀྱི་ཧུད་ཟེར་བ་
དང༌། ཨུད་དཔལ་ལྟར་དུ་གས། པད་མ་ལྟར་གས། པད་མ་ཆེན་པོ་ལྟར་དུ་གས་
པའོ། །གཉིས་ཚེའི་དམྱལ་བ་ནི། ཁ་འཐོར་གནས་ལ་ངེས་པ་མེད། ཞེ་སྡང་བསད་
བཅད་རྒྱུ་འབྲས་སོ། །དེ་ནས་རི་བོ་གངས་ཅན་ཞབས། དཔག་ཚད་བརྒྱའི་ཞབས་
དག་ནི། ཡི་དྭགས་རྒྱལ་པོའི་གནས་ཡོད་དེ། མུན་པའི་ཁྲོད་ནས་བཟའ་བཏུང་བྲལ།
ཕྱི་ནང་སྒྲིབ་དང་སྣོད་བཅུད་སྒྲིབ་པ་ཅན། སྤྱི་མཐུན་སྒྲིབ་པ་འཇུར་འགག་གོ །བྱོལ་
སོང་དམྱལ་བའི་རྒྱ་མཚོ་དང་། ཁ་འཐོར་གནས་ལ་ངེས་པ་མེད། ལུས་ཚད་ཚེ་ཚད་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ངེས་པ་མེད། མི་ལོ་ལྔ་བརྒྱ་དག་ལ་ནི། རྒྱལ་ཆེན་བཞིའི་ཉིན་ཞག་ཅིག །དེ་ལས་
རྩིས་པའི་ལོ་ལྔ་བརྒྱ་ལ། ཞག་ཅིག་རྩིས་པའི་ལོ་ལྔ་བརྒྱ། ཡི་དྭགས་དག་གི་ཚེ་ཚད་དེ།
དེ་ལ་གཉིས་འགྱུར་ཡང་སོས་ཚད། དེ་བཞིན་མནར་མེད་བསྐལ་པ་གཅིག །འདོད་
ཆགས་རྐུ་འཕྲོག་སེར་སྣ་ཆེ། དེ་དག་ཡི་དྭགས་སྐྱེ་བའི་གནས། གཡུང་དྲུང་ལྷའི་བོན།
མདོ་འདུས་པ་རིན་པོ་ཆེའི་རྒྱུད་ལས། ནང་བཅུད་སེམས་ཅན་སྐྱེ་འཆི་ལས་འབྲས་
བསྟན་པའི་ལེའུ་སྟེ་གསུམ་པའོ། །། །
༧ དེ་ནས་སྟོན་པ་གཤེན་རབ་ལ། ཐུགས་སྲས་རྨ་ལོ་གཡུ་ལོ་ཡིས། ཨེ་མ་སྟོན་པ་
ཐམས་ཅད་མཁྱེན། ནམ་མཁས་ཁྱབ་པའི་འགྲོ་བ་ལ། སྟོན་པའི་ཐུགས་རྗེ་ཅི་ལྟར་
ཤར། གཤེན་རབ་ཡབ་ཀྱིས་བཤད་དུ་གསོལ། ཅེས་ཞུས། སྟོན་པས་བཀའ་བསྩལ་
པ། ཀྱེ་མ་འདུས་པའི་འཁོར་རྣམས་ཉོན། མུ་རྒྱུང་ཆགས་པའི་དང་པོ་ལ། ཏིང་ནམ་
མུར་ཟངས་སྟེང་དུ་ནི། གསེར་གྱི་པད་མ་འདབ་མ་སྟོང་། གཡུ་ཡི་གཡུང་དྲུང་བཀྲ་
བ་བརྡོལ། དེ་ལ་གནས་གཙང་ལྷ་རྣམས་ཀྱིས། བསྐལ་པ་འདི་ནི་བཟང་པོའོ། །འགྲོ་
བ་འདྲེན་པའི་དོན་གྱི་ཕྱིར། བདེ་བར་གཤེགས་པ་སྟོང་རྩ་བརྒྱད། འབྱུང་བའི་སྔ་
ལྟས་ཆེན་པོའོ། །དགེའོ་དགེའོ་རབ་ཏུ་དགེའོ། ། ཨེ་མ་ངོ་མཚར་ཆེ་ཞེས་བརྗོད། མུ་
རྒྱུང་བསྐལ་བཟང་དང་པོ་ལ། ཡུལ་ནི་མུན་བྲལ་ས་ལེ་འོད། རང་འབྱུང་བདེ་བའི་
གནས་རབ་ནི། འཁོར་བའི་ཁྲི་མུན་སངས་གནས་སུ། ཡེ་མུ་མེད་སྲིད་པ་རྒྱུད་དུ་
གྲོལ། ཚེ་ལོ་བསྐལ་པ་བདུན་འབུམ་ཐུབ། འཁོར་ལོ་སྒྱུར་བའི་རྒྱལ་པོ་དུང་འོད་དང་།
བཙུན་མོ་རིན་ཆེན་གསལ་འོད་མ། སྨོན་ལམ་རྒྱ་ཆེན་ཞིག་ཏུ་བཏབ། མེ་ཏོག་པད་
མ་ཧ་སྤུངས་རྙེད། པད་མ་ཁ་ཕྱེ་འདབ་བརྒྱད་དབུས། སྲས་སྟོང་རང་འབྱུང་དག་
ཏུ་འཁྲུངས། བློན་པོ་ཆེན་པོ་བཞི་ཡང་འཁྲུངས། དེར་རྒྱལ་པོ་ཡབ་སྲས་སྟོང་རྩ་
བརྒྱད། རང་འབྱུང་སྟོན་པ་འཁོར་བ་ཀུན་འདྲེན་ལ། བདུན་འབུམ་བསྐལ་པ་ཚོགས་
234

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བསགས་པས། སྟོན་པས་སྨོན་ལམ་རྒྱ་ཆེན་བཏབས། རྒྱལ་པོ་ཆེན་པོ་དུང་འོད་ཁྱོད།
བསྐལ་པ་ཆེན་པོ་བདུན་འབུམ་དུ། སྲས་སྟོང་བདེར་གཤེགས་སྟོང་དུ་ནི། འགྲོ་བ་
འདྲེན་པར་རིམ་པར་བྱོན། དེ་རྣམས་ཡབ་ཏུ་རྟག་ཏུ་འབྱུང་བར་ཤོག །བཙུན་མོ་
རིན་ཆེན་གསལ་འོད་ཁྱོད། བདེར་གཤེགས་སྟོང་གི་ཡུམ་གྱུར་ཅིག །རིགས་སུ་སྐྱེས་
པའི་སྲས་བཞི་ཡང་། མཚན་ལྡན་ཁྱེའུ་བཞིར་འབྱུང་བར་ཤོག །རྒྱལ་པོ་ཁྱོད་ཀྱི་བློན་
པོ་བཞི། གསས་ཆེན་རུ་བཞིར་འབྱུང་བར་ཤོག །ཅེས་བརྗོད་སྨོན་ལམ་བཏབ་ནས་
ནི། རིན་པོ་ཆེའི་བུམ་པ་རུ། སྲིད་པ་སྐོས་ཀྱིས་བྱང་བུ་ལ། མཚན་གྱི་བྱང་བུ་སྟོང་
བྲིས་བཅུགས། སྨོན་ལམ་བཏབ་ཅིང་རིམ་པར་ཕྱུང༌། ཅི་ལྟར་འབྱུང་བཞིན་བདེར་
གཤེགས་སྟོང་། འགྲོ་བའི་དོན་དུ་རིམ་འབྱུང་སྟེ། ཁྱེད་རྣམས་རེ་རེ་སངས་རྒྱས་དུས་
དག་ཏུ། མེ་ཏོག་ཨུད་དུ་འབར་བ་རེ་རེ་དང༌། ཤིང་མཆོག་འབྲས་བུ་ཅན་རེ་རེ་
དང༌། སྨན་མཆོག་ར་ས་ཡ་རེ་རེ་དང་། ནོར་བུ་རིན་ཆེན་རེ་རེ་དང་། རིན་ཆེན་སྣ་
བདུན་འབྱུང་འགྱུར་ཅིག །ཅེས་བརྗོད། དང་པོ་མཚན་དགུ་འབྱུང༌། རང་འབྱུང་
ཐུགས་རྗེ་ཅན་དང་། འཁོར་བ་ཀུན་འདྲེན་དང་། ཉོན་མོངས་དུག་སྲེག་དང་། ཚད་
མེད་ཐུགས་རྗེ་ཅན་ཐམས་ཅད་མཁྱེན་གཟིགས་ཀུན་ཤེས་ཐང་པོ་དང་། གཏོ་རྒྱལ་
ཡེ་མཁྱེན་སྟོན་པ་གཤེན་རབ་དང་། སྟོན་པ་ཡེ་གནས་སྲིད་བུ་ཆུང་། མཚན་ཀྱི་བྱང་
བུ་དང་པོའོ། །གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས། བདེར་
གཤེགས་སྟོང་གི་ལུང་བསྟན་པའི་ལེའུ་སྟེ་བཞི་པའོ།། །། །
༧ དེ་ནས་སྟོན་པ་གཤེན་རབ་ལ། སྐུ་སྲས་གཏོ་བུ་དཔྱད་བུ་ཡིས། ཨེ་མ་སྟོན་
པ་ཡབ་གྱུར་མཆོག །སྟོན་པ་ཐུགས་རྗེ་ཆེ་ལྡན་པ། བསྐལ་པ་ཡ་ཐོག་རིང་པོ་ལ།
འགྲོ་དོན་བདེར་གཤེགས་སྟོང་འཚོགས་ཏེ། མཚན་ཀྱི་བྱང་བུ་དང་པོ་ལ། སྟོན་པ་
རབ་དགུ་འབྱུང་བ་ཡི། རིམ་པར་ཡབ་ཀྱིས་བཤད་དུ་གསོལ། ཅེས་ཞུས་སྟོན་པས་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བཀའ་བསྩལ་པ། ཕུན་སུམ་ཚོགས་པའི་འཁོར་རྣམས་ཉོན། བསྐལ་པ་ཡ་ཐོག་རིང་
པའི་དུས། ཚེ་ལོ་དཔག་མེད་ཐུབ་དུས་སུ། གཟུགས་ཁམས་གོང་མའི་ལྷ་གནས་
ཀྱི། གནས་གཙང་རིགས་ལྔའི་དང་པོ་ནི། སྲིད་པ་གུང་སངས་གནས་དག་ཏུ། ཡབ་
ལྷ་ཡི་རྒྱལ་པོ་ཁྲི་འོད་དང་། ཡུམ་ནི་གསས་ཟ་ཀུན་ཤེས་མ། སྲས་སྣང་བ་དགེ་བ་
ཀུན་ཤེས་གསུམ། ལེགས་པ་སྙོམས་པ་བྱམས་པ་གསུམ། དག་པ་གསལ་བ་ཤེས་པ་
གསུམ། སྲས་རྒྱལ་ལྷ་རབས་ཐེན་དགུ་བྱུང་། རྡུལ་ཤུགས་ཅན་དང་བཅུ་རུ་བྱུང༌།
དགུ་པོ་དད་པ་རབ་སྐྱེས་ཏེ། ལྷའི་ཐུགས་རྗེས་ཆེར་བཟུང་ནས། སྲིད་པ་ཡེ་སངས་
གནས་དག་ཏུ། ཡེ་ལྷ་སེམས་ཀྱི་སྒྲོན་མ་ཅན། ཡིད་ཀྱི་སྦུ་གུ་ཅན་གྱིས་བཟུང་། སྲས་
རྣམས་ཐུགས་རྗེ་ཆེར་སྐྱེས་ཏེ། འབུམ་ཁྲི་གློག་གི་ལྕེ་ཅན་ལ། འོད་གསལ་ལྷ་ཡི་སྒྲོན་
མ་ཕུལ། སེམས་བསྐྱེད་གཏོ་རྗེ་བློན་པོ་སློབ་དཔོན་༽ཞུས། ཤེས་རབ་བསྐྱེད་དེ་བློ་རྩལ་
སྦྱངས། སྲིད་པ་སྟོང་རྩིས་བོན་ཉན་ཏེ། འགྲོ་ལ་སྙིང་རྗེའི་མཆི་མ་ཤོར། ཀྱེ་མ་སྟོན་པ་
བླ་ན་མེད། བདག་ཅག་ལྷ་ཡི་རྒྱལ་སྲས་དགུ། ནམ་མཁས་ཁྱབ་ཚད་འགྲོ་བའི། སྡུག་
བསྔལ་སེལ་བའི་སྟོབས་ལྡན་ཅིང་། ཐམས་ཅད་མཁྱེན་པའི་འདྲེན་སྟོན་ཤོག །དེ་ཚེ་
འབུམ་ཁྲིའི་ཞལ་ནས་ནི། ཨེ་མ་ངོ་མཚར་འདི་རེ་ཆེ། ལྷའི་ཁྱེའུ་ཙེ་ཁྱེད་དགུ་ནི། སྙིང་
རྗེ་ཆེན་པོ་སྐྱེས་ཚོད་ཀྱིས། ཚད་མེད་བཞི་དང་ལྡན་པར་ངེས། འགྲོ་ལ་མ་ལྟར་བྱམས་
པར་གྱིས། སྙིང་རྗེ་བུ་ལྟར་གདུང་བར་གྱིས། རྒ་བ་ནད་པ་ནད་སེལ་བཞིན། བཏང་
སྙོམས་བདག་གཞན་མཉམ་པ་ཉིད། ཚད་མེད་བཞི་ཡིས་འགྲོ་རྣམས་དྲོངས། སྐྱེ་
རྒ་ན་འཆིའི་འཇིགས་པ་སྐྱོབས། གཞན་ཕན་འབྲས་བུ་དོན་དུ་གཉེར། དེ་ནས་བླ་
མེད་གནས་རབ་ཕྱིན། བསྟན་པ་གཅིག་ལ་སྟོན་པ་གཅིག །གླིང་བཞི་གཅིག་ལ་ཉི་
མ་གཅིག །དེ་བཞིན་འགྲོ་དོན་རིམ་པར་འབྱུང་། སྣང་བ་རང་འབྱུང་ཐུགས་རྗེ་ཅན།
དགེ་བ་འཁོར་བ་ཀུན་འདྲེན་ཉིད། ཀུན་ཤེས་ཉོན་མོངས་དུག་སྲེག་འགྱུར། ལེགས་
236

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
པ་ཚད་མེད་ཐུགས་རྗེ་ཅན། སྙོམས་པ་ཐམས་ཅད་མཁྱེན་གཟིགས་འགྱུར། བྱམས་
པ་ཀུན་ཤེས་ཐང་པོར་འབྱུང༌། དག་པ་གཏོ་རྒྱལ་ཡེ་མཁྱེན་འགྱུར། གསལ་བ་སྟོན་
པ་གཤེན་རབ་འབྱུང་། ཤེས་པ་ཡེ་གནས་སྲིད་བུ་ཆུང་། འགྲོ་དོན་སྟོན་པ་འབྱུང་བ་
ཡང་། ལྷ་རབས་དགུ་ཡི་སེམས་བསྐྱེད་ཐོབ། བར་ལྷ་འོད་གསལ་གནས་རབ་ཏུ། ཡེ་
གཤེན་གཡུང་དྲུང་སེམས་དཔའ་རྣམས། ཤེས་བྱའི་སྒྲིབ་པ་མ་ལུས་སྦྱོངས། མགོན་
བཙུན་པའི་གྲོང་ཁྱེར་དུ། ཡེ་ཤེས་ལྷའི་སྟོན་པ་ལ། ཤེས་རབ་བསྐྱེད་ལ་བློ་རྩལ་སྦྱོངས།
འོག་མིན་ལྷའི་གནས་མཆོག་ཏུ། རྫོགས་སྐུ་གཤེན་ལྷ་འོད་དཀར་ལ། འགྲོ་བ་འདུལ་
བའི་བོན་ལུང་ཞུས། རི་རབ་རི་ཡི་རྩེ་མོ་རུ། འགྲོ་བ་འདུལ་བའི་གཤེན་དྲུག་སྤྲུལ།
གནས་རིས་སུམ་ཅུ་རྩ་གསུམ་དུ། འདུལ་བའི་གཤེན་པོ་སུམ་ཅུ་རྩ་གསུམ་སྤྲུལ། དེ་
ནས་འགྲོ་དོན་མངོན་འགྱུར་རོ། །འོལ་མོ་གླིང་དུ་མཛད་པ་རྫོགས་ནས། རྟུལ་ཤུགས་
ཅན་ནི་བདུད་རྗེ་ཁྱབ་པར་བྱུང༌། གཤེན་ལ་འདྲེན་སྟོན་དོ་བསྡོས་ནས། ཆོ་འཕྲུལ་སྣ་
དགུ་རྟུལ་ཤུགས་འགྱུར་ནས། མཐར་ནི་བསྟན་པ་ལ་གནས་འགྱུར་ཏེ། བདུད་སེམས་
ལྷ་རུ་གྱུར་ནས་ཀྱང་། འཁོར་བ་དོང་ནས་སྤྲུག་འགྱུར་ཏེ། སྟོན་པ་མུན་གུང་སངས་
འབྱུང་། ལྷ་བུ་སྲས་ཚ་རབས་དགུ་ཡང་། བླ་མེད་འདྲེན་སྟོན་འབྱུང་དུས་སུ། དབོན་
ཞང་གསས་ཆེན་རུ་བཞི་ཡང་། སྟོན་པའི་སྒོ་བཞི་མཛོད་རྒྱས་བྱེད། འོལ་དྲུག་ཐང་པོ་
རྒྱུད་འདྲེན་བྱེད། མུ་ཆོ་ལྡེམ་དྲུག་ལུང་འདྲེན་བྱེད། ཅེས་གསུངས་ལུང་བསྟན་རབ་
ཏུ་ཐོབ། མདོ་འདུས་པ་རིན་པོ་ཆེ་ལས། གྲུབ་པའི་གཤེན་དགུས་སེམས་བསྐྱེད་ལུང་
བསྟན་ཐོབ་པའི་ལེའུ་སྟེ་ལྔ་པའོ།། །། །
༧ དེ་ནས་སྟོན་པ་གཤེན་རབ་མི་བོ་ལ་རྒྱུད་འདྲེན་སྲས་ཀྱིས་ཞུས་པ་ནི། ཨེ་མ་
སྟོན་པ་དུས་གསུམ་མཁྱེན། བསྐལ་པ་བཟང་པོ་ཡ་ཐོག་ལ། མཚན་གྱི་བྱང་བུ་དང་
པོ་དང་། འབུམ་ཁྲིའི་ལུང་བསྟན་དུས་གསུམ་དུ། བདེར་གཤེགས་རབ་དགུ་ཅི་ལྟར་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བྱུང་། ཐམས་ཅད་མཁྱེན་པ་ཡབ་ཀྱིས་གསུངས། ཞེས་ཞུས། སྟོན་པས་བཀའ་བསྩལ་
པ། ཀྱེ་མ་རྒྱུད་འདྲེན་ལ་སོགས་འཁོར། ཕུན་སུམ་ཚོགས་པ་རབ་ཏུ་ཉོན། སངས་
རྒྱས་སེམས་ཅན་དབྱེར་མེད་དེ། སངས་རྒྱས་ཚོགས་བསགས་མ་འཁྲུལ་རྒྱས། སེམས་
ཅན་སྡིག་སྤྱོད་འཁྲུལ་པས་འཁོར། ཐོག་མའི་སངས་རྒྱས་མངོན་སངས་རྒྱས། རང་
འབྱུང་སངས་རྒྱས་དེར་སངས་རྒྱས། དེ་ལ་སངས་རྒྱས་རབ་དགུ་འབྱུང༌། ཚེ་ལོ་
འབུམ་ཐུབ་དུས་ལ་ནི། ས་བདག་རྒྱལ་པོས་མངའ་མཛད་དེ། ཏིང་འཛིན་ཟས་སུ་ཟ་
བའི་དུས། འོད་གསལ་གོས་སུ་གོན་པའི་དུས། དུག་ལ་གཏན་ནས་མི་སྐྱེ་སྟེ། བསྐལ་
པ་ཡ་ཐོག་བཟང་པོའི་དུས། ཚེ་ལོ་འབུམ་ཐུབ་དུས་ལ་ནི། ཡུལ་ནི་སྲིད་པ་སྐོས་ཀྱི་
ཡུལ། ལྷ་ནི་ཡེ་སངས་རྒྱལ་པོ་བྱུང་། སྲིད་པ་མི་གནས་མྱངས་༼མྱ་༽ངན་སངས།
གཤེན་ནི་གཤེན་རབ་རྫོགས་པ་འབྱུང་། ཡབ་ནི་རྒྱབ་པོ་རབ་གསལ་དང་། ཡུམ་ནི་
ལྷ་མོ་བྱམས་ཆེན་མ། སྲས་སྣང་བ་རང་འབྱུང་ཐུགས་རྗེ་ཅན་དུ་གྱུར། བདུད་ནི་ཡ་
བོ་འདྲེན་ཏེ་བཏུལ། ཕོ་བྲང་པདྨ་ཀློང་ཆེན་བཞེངས། བོན་ནི་སྲིད་པའི་གསས་འབུམ་
བཞེངས། བསྟན་པ་ལོ་ནི་དགུ་འབུམ་ཐུབ། ཐམས་ཅད་རང་འབྱུང་མངོན་སངས་
རྒྱས། ཚེ་ལོ་བརྒྱད་ཁྲི་ཐུབ་དུས་སུ། ལྷ་རྗེ་རྒྱལ་པོས་མངའ་མཛད་དེ། བདུད་རྩི་ས་
ཞག་ཟས་སུ་ཟ། ཉི་ཟླ་གོས་སུ་གོན་པའི་དུས། སེམས་ཅན་རྣམས་ནི་མངལ་ནས་
སྐྱེ། ཡུལ་ནི་སྲིད་པ་ཕྲུ་ཡི་ཡུལ། ལྷ་ནི་ཡིད་ཀྱི་སྦུ་གུ་ཅན། གཤེན་ནི་གཙུག་ཕུད་ཐོབ་
པའི་གཤེན། ཡབ་ནི་ཕ་རྗེ་གུང་སངས་དང་། ཡུམ་ནི་དམུ་བཙུན་འཕྲུལ་མོ་ལ། དགེ་
བ་འཁོར་བ་ཀུན་འདྲེན་འཁྲུངས། ཕོ་བྲང་བདེ་གནས་ལྷུན་གྲུབ་བཞེངས། བོན་ནི་
རིན་ཆེན་ཀློང་འབུམ་བྱུང༌། བདུད་ནི་ནག་པོ་གདུག་བྱེད་བཏུལ། ལྷག་བཅས་ས་ལ་
མངོན་རྫོགས་ཏེ། བསྟན་པ་ལོ་ནི་བརྒྱད་ཁྲི་གནས། ཚེ་ལོ་དྲུག་ཁྲི་ཐུབ་དུས་སུ། དམུ་
རྗེ་རྒྱལ་པོས་མངའ་མཛད་དེ། འབྲས་ནི་ས་ལུ་ལྗང་པ་ཟ། ཤིང་ནི་ལོ་བཟང་གོས་སུ་
238

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
གོན། ཡུལ་ནི་སྲིད་པ་དམུ་ཡི་ཡུལ། ལྷ་ནི་བར་ལྷ་འོད་གསལ་དེ། གཤེན་ནི་སྲིད་
པའི་གཤེན་བཞིའོ། །ཡབ་ཅིག་དམུ་རྗེ་ཨ་བ་ད་ར་དང༌། ཡུམ་ནི་རྩྭ་ཟ་ངང་བཟང་
མ། སྲས་ཀུན་ཤེས་ཉོན་མོངས་དུག་སྲེག་འགྱུར། ཕོ་བྲང་ལྷ་རྩེ་དགུ་བསྐོར་བཞེངས།
བོན་ནི་གཡུང་དྲུང་ལྷ་འབུམ་བྱུང་། བདུད་ནི་བསམ་ངན་གདུག་བྱེད་བཏུལ། འོད་
ལྷ་སངས་པར་མངོན་རྫོགས་སོ། །བསྟན་པ་ལོ་ནི་དྲུག་ཁྲི་གནས། ཚེ་ལོ་བཞི་ཁྲི་ཐུབ་
དུས་སུ། རྒྱལ་རིགས་དྲ་མས་མངའ་མཛད་དེ། དྲུམ་ཤིང་བདུད་རྩི་བཅུད་ལ་སྤྱོད།
ལྷ་ནི་ཡེ་ཤེས་སྣང་ལྡན་དང༌། གཤེན་ནི་ས་ལེ་སྒྲོན་མ་སྟེ། ཡབ་ནི་རྒྱལ་པོ་འོད་འབར་
དང་། ཡུམ་ནི་བཙུན་མོ་གསལ་འོད་མ། སྲས་ལེགས་ཚད་མེད་ཐུགས་རྗེ་ཅན། ཕོ་
བྲང་བཀྲ་ཤིས་བརྩེགས་པ་སྟེ། བོན་ནི་མཐའ་བྲལ་རྒྱ་ཆེན་བྱུང་། བདུད་ནི་འདོད་
པའི་དུག་མདའ་བཏུལ། མཐའ་བྲལ་ས་ལ་མངོན་རྫོགས་སོ། །བསྟན་པ་ལོ་ནི་བཞི་
ཁྲི་གནས། ཚེ་ལོ་ཉི་ཁྲི་ཐུབ་དུས་སུ། རྗེའུ་རིགས་དྲ་མས་མངའ་མཛད་དེ། འབྲུ་སྣ་
དགུ་ལ་ལོངས་ཀྱང་སྤྱད། ལྷ་ཅིག་ལྷ་བོ་སྒོམ་ལྷ་སྲས། གཤེན་ཅིག་ཐུགས་རྗེ་རྨད་
འབྱུང་སྟེ། ཡབ་ནི་རྗེའུ་རིགས་ལྷ་ལུས་ཏེ། ཡུམ་ནི་ཀུན་ཤེས་དྲང་མཁན་མ། སྲས་
བྱམས་པ་ཐམས་ཅད་མཁྱེན་གཟིགས་བྱུང་། བོན་ནི་ཐུགས་རྗེ་ཀློང་འབུམ་བྱུང༌།
ཕོ་བྲང་ལྷུན་གྲུབ་བརྩེགས་པ་བཞེངས། བདུད་ནི་རྐུ་དུག་ནག་པོ་བཏུལ། མཐའ་
ཡས་རྨད་བྱུང་མངོན་སངས་རྒྱས། བསྟན་པ་ལོ་ནི་བཞི་ཁྲིར་གནས། ཚེ་ལོ་སྟོང་
ཐུབ་དུས་སུ་ནི། སྲིད་པ་སྟོང་རྗེས་མངའ་མཛད་བྱུང་། ལྷའི་ཐུགས་རྗེ་གང་བཟུང་
ནས། ཡེ་ལྷ་སེམས་ཀྱི་སྒྲོན་མ་ཅན། གཤེན་ནི་ཁྲི་གཟིགས་སྟོང་ཐུབ་བོ། ། ཡེ་མུ་རྒྱུང་
དཀར་པོ་སྲིད་པ་རྒྱུད་དུ་གྲོལ། གནས་གུང་དྲུག་ལྷ་རྩེ་ནས། སྔོན་བུ་ཕོ་བྲང་ཤེལ་
མཁར་གཡུ་རྩེ་རུ། ཡབ་གཏོ་ཅང་ཤེས་འཕྲུལ་ཀྱི་རྒྱལ་པོ་དང་། ཡུམ་ནི་ཡེ་ལྕམ་ཀུན་
གྲགས་མ། སྲས་སྟོན་པ་གཏོ་རྒྱལ་ཡེ་མཁྱེན་འཁྲུངས། རྒྱལ་སྲས་ཤེས་རབ་ལྷ་འབུམ་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བལྟམས། བདུད་ལས་ངན་སྡིག་ཏོ་ཅན་བཏུལ་ལོ། །སྐྱེ་བ་གཅིག་གིས་མངོན་སངས་
རྒྱས། བོན་སྐུ་གསུང་གི་པེའུ་ཙེ་བཞག ། ཕོ་བྲང་ལྷ་རྩེ་ཀུན་རྫོགས་བཞེངས། བོན་ནི་
ས་ནག་ཀློང་འབུམ་བྱུང་། བསྟན་པ་ལོ་ནི་སུམ་སྟོང་གནས། ཚེ་ལོ་བརྒྱ་ཐུབ་དུས་ལ་
ནི། མ་སངས་རྒྱལ་པོས་མངའ་མཛད་དེ། ལྷ་ཡི་ཐུགས་རྗེས་གང་བཟུང་ན། ལྷ་ནི་
གཤེན་ལྷ་འོད་དཀར་པོ། གཤེན་ནི་སྲིད་པ་སངས་པོ་འབུམ་ཁྲིའོ། །གནས་ནི་འཛམ་
གླིང་འོལ་མོ་གླིང་། མཁར་ནི་བར་པོ་སོ་བརྒྱད་དུ། ཡབ་མྱེས་གདུང་རྒྱུད་དམུ་ཡི་
རིགས། དམུ་རྒྱལ་ལམ་གྱི་ཐེམས་པ་སྐས། མ་བཙུན་འཕྲུལ་མོ་མནད་༼མན་ཆད་༽
པའི་ཚ། ཕྲ་ཟ་ངང་འབྲང་མ་ཡི་སྲས། ཡབ་མི་བོན་ལྷ་བོན་རྒྱལ་བོན་ཐོད་དཀར་
དང་། ཡུམ་མི་ཕྱི་ལྷ་ཕྱིའི་རྒྱལ་བཞད་མ། སྲས་གཅེན་གསུམ་གང་དུ་བྱུང་བ་ནི། ཕ་
གཤེན་སྣང་གཤེན་སྲིད་གཤེན་གསུམ། འབྲིང་གསུམ་འཕྲུལ་གཤེན་ཡེ་གཤེན་གཙུག་
གཤེན་གསུམ། གཅུང་གསུམ་གྲུབ་གཤེན་གྲོལ་གཤེན་གཤེན་རབ་གསུམ། སྲིང་མོ་
གཤེན་ཟ་ངང་རིང་མ། གཅེན་གསུམ་ལྷ་གནས་གསུམ་གྱི་སྟོན་པ་མཛད། འབྲིང་
གསུམ་གཡེན་གསུམ་འདུལ་དཔོན་མཛད། གཅུང་གསུམ་མི་ཕྱིའི་སྐུ་འཚོ་གཤེགས།
གཤེན་བཟའ་ངང་རིང་མ། སྲིང་མོ་ཨན་ཙེ་མན་མེད་ཕྲུ་དང་རོལ། ཡིད་ཀྱི་ཁྱེའུ་
ཆུང་ཐུགས་སྲས་འཁྲུངས། དེར་སྟོན་པ་གཤེན་རབ་རྒྱལ་ས་བཟུང་། གཅེན་གསུམ་
འབྲིང་གསུམ་ལྷར་ཤེས་པ། རྨ་ལོ་གཡུ་ལོ་སྤྲུལ་པའི་གཅུང་། ཧོས་ཟ་རྒྱལ་མེད་ཁབ་
ཏུ་བཞེས། སྲས་ནི་གཏོ་བུ་འབུམ་སངས་དང༌། དཔྱད་བུ་ཁྲི་ཤེས་གཉིས་འཁྲུངས་
སོ། ། བུ་མོ་གཤེན་ཟ་ནེའུ་ཆེན་འཁྲུངས། དཔོ་བཟའ་ཐང་མོ་ཁབ་བཞེས་པ། སྲས་
ནི་ལུང་འདྲེན་རྒྱུད་འདྲེན་དང་། བུ་མོ་གཤེན་ཁྱེའུ་ཆུང་གཤེན་ཟ་ནེའུ་ཆུང་༽འཁྲུངས།
དེ་ནས་མགོན་གསུམ་ཕྱྭ་ཡུལ་དུ། གཤེན་རབ་ཐུགས་ཀྱི་དགྱེས་སྡེ་མོ། ལྷ་བཟའ་
གུང་དྲུག་ཁབ་ཏུ་བཞེས། མུ་ཆོ་ལྡེམ་དྲུག་སྲས་སུ་འཁྲུངས། དེ་ཡང་མུ་མེད་བོན་ལ་
240

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
མཁས་པས། གྲངས་མེད་ཆོ་རབ་ཤེས། དུང་གི་ལྡེམ་ཤིང་འཛིན། མངོན་ཤེས་དྲུག་
ལྡན་ནོ། །གསས་བཟའ་ངང་དྲུག་ལེགས་པའི་ཁབ། སྲས་གཅིག་འོལ་དྲུག་ཐང་པོ་
འཁྲུངས། འོལ་མོ་ལུང་རིང་དུ་སྡེ་དྲུག་བོན་ལ་མཁས། སྲིད་པའི་ཐང་ཆད་མཁས་
པའོ། །ཤེས་རབ་ལམ་གྱི་དགྱེས་སྡེ་མོ། བདུད་ཀྱི་རྟ་འཕྲོག་པའི་ཆལ། ཀོང་བཟའ་
ཁྲི་ལྕམ་སླང་། གཤེན་བུ་ཀོང་ཚ་འཁྲུངས། མི་རྒྱུད་དེ་ལས་གྲོལ། ཡ་ངལ་གྱིམ་གང་
ལགས། མུ་ཁྱུད་བདལ་པའི་མཚོ་གླིང་དུ། ཀོང་ཙེ་འཕྲུལ་གྱི་རྒྱལ་པོ་ཡིས། དགེ་སྐོས་
ཨན་(ཀེང་༽ཙེ་ཕྱུས་བྱས་ཏེ། སྟོན་པ་གཤེན་རབ་མི་བོས། བསྟན་པ་རྣམ་གསུམ་རྗེས་
བཞག་མཛད། ཀོང་ཙེས་བུ་མོ་འཕྲུལ་སྒྱུར་ཕུལ། གཤེན་བུ་འཕྲུལ་བུ་ཐུང་འཁྲུངས་
ཏེ། འཕྲུལ་བསྒྱུར་རྩིས་ལ་མཁས་པའོ། །སྟོན་པས་ཁྱིམ་སྤངས་རབ་ཏུ་བྱུང་། བཙུན་
མོ་སྲས་དང་སྲས་མོར་བཅས། ཁྱབ་པ་ལག་རིང་བདུད་ཀྱི་རིགས། ཐམས་ཅད་མ་
ལུས་རབ་ཏུ་བྱུང་། འཁོར་བ་སྤངས་ཏེ་ཐར་པ་ཐོབ། བསྟན་པ་ལོ་ནི་ལྔ་སྟོང་གནས།
ཚེ་ལོ་བཅུ་ཐུབ་དུས་སུ་ནི། ས་གཞི་རིན་ཆེན་གསེར་གླིང་མཉམ། སྲིད་པ་གུང་སངས་
ཀློང་བདལ་མངའ། ལྷའི་ཐུགས་རྗེས་གང་བཟུང་ནས། འོད་ལྷ་གསལ་འབར་ཐུགས་
རྗེས་བཟུང༌། གཤེན་རབ་ཐང་མ་མེ་སྒྲོན་བྱུང་། ཡེ་མུ་རྒྱུང་དཀར་པོ་སྲིད་པ་ཁོད་
སྙོམས། གནས་གསེར་འོད་མུ་མེད་རྩེ། ཡབ་རྒྱལ་པོ་དུང་དཀར་གསལ་ལྡན་འོད་
དཔག་དང་། ཡུམ་ཕྱུ་བཙུན་མུ་ཟེར་ཐང་མོ་གསལ། སྲས་བསྟན་པ་ཡེ་ནས་སྲིད་བུ་
ཆུང་། ཕྱྭ་བཙུན་ཀློང་བདལ་ཁབ་ཏུ་བཞེས། སྲས་སྲིད་པ་ཁོད་སྙོམས་སྲིད་པ་འཛིན།
བོན་ནི་ཀློང་འབྱམས་གསལ་བ་གསང་། བདུད་ནི་བསྙོན་པ་ཐོགས་མེད་བཏུལ། སྐྱེ་
བ་དག་པར་མངོན་སངས་རྒྱས། བསྟན་པ་ལོ་ནི་བརྒྱད་ཁྲིར་གནས། གཡུང་དྲུང་ལྷ་
ཡི་བོན་མདོ་འདུས་པ་རིན་པོ་ཆེའི་རྒྱུད་ལས། དུས་གསུམ་སྟོན་པ་ཅི་ལྟར་བྱུང་བའི་
ལེའུ་སྟེ་དྲུག་པའོ།། །།
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
༧ དེ་ནས་སྟོན་པ་གཤེན་རབ་མི་བོ་ལ། སྲས་བུ་རྒྱུད་འདྲེན་གྱིས་ཞུས་པ། ཨེ་མ་
སྟོན་པ་ས་ལམ་རྫོགས། ཐམས་ཅད་མངོན་རྫོགས་ཡབ་ལ་ཞུས། སྲིད་གསུམ་ལས་
ཀྱིས་ཁ་བརྒྱུད་ནས། སྟོན་པ་ཉིད་ཀྱི་སྐྱེས་རབས་གང༌། ལམ་ལྔའི་རིམ་པ་ཅི་ལྟར་
སྦྱངས། ས་བཅུའི་རིམ་པ་ཅི་ལྟར་བགྲོད། འདུས་པའི་འཁོར་རྣམས་ལ་བཤད་དུ་
གསོལ། ཅེས་ཞུས། སྟོན་པས་བཀའ་བསྩལ་པ། ཀྱེ་མ་འདུས་པའི་འཁོར་རྣམས་ཉོན།
བདག་ནི་འདྲེན་པའི་སྟོན་པ་སྟེ། ཐུགས་རྗེ་ཐབས་མཆོག་རྣམ་འཕྲུལ་གྱིས། འགྲོ་
བའི་དོན་ལ་ཅི་ཡང་སྤྲུལ། སྐྱེ་འཆི་བར་དོ་ཁ་ཡང་བརྒྱུད། དགེ་སྡིག་གསལ་གྱིས་
དབང་བཙན་པས། སྲོག་གཅོད་ཞེ་སྡང་རྣམ་སྨིན་གྱིས། དམྱལ་བ་གྱད་བུ་ཐུང་དུ་
སྐྱེས། ཁྱབ་པ་ཞེ་སྡང་གྱད་གྲོགས་སྐྱེས། སོག་ལེ་དམར་ནག་འདྲེན་པར་བྱེད། བཅད་
གཏུབ་ལས་ལ་སྙིང་རྗེ་སྐྱེས། ཁྱབ་པས་དམྱལ་བ་རྣམས་ལ་བཟླས་ཏེ། དེ་ལ་ཨ་བ་
གླང་མགོ་འཁྲོས། ཁྱོད་ཀྱང་སྲོག་བཅད་རྣམ་སྨིན་གྱིས། དམྱལ་བར་གྱད་བུ་ཐུང་
དུ་སྐྱེས། བཅད་གཏུབ་བྱེད་པའི་དམྱལ་བ་རྣམས། རང་གིས་ལས་བྱས་རྣམ་སྨིན་
ལ། ཁྱོད་ཀྱི་སྙིང་རྗེ་ཅིའི་ཕྱིར་སྐྱེ། ཞེས་སྨྲས་ཐོ་བས་སྤྱི་ནས་བཅོམ། དེ་ནས་ཚེ་འཕོས་
ཡི་དྭགས་གནས་སུ་སྐྱེས། བཀྲེས་སྐོམ་ཅན་དུ་གྱུར་པའི་ཚེ། བཀྲེས་སྐོམ་གདུང་བ་ལ་
སྙིང་རྗེ་སྐྱེས། བཟའ་བཏུང་ཇི་སྙེད་རོགས་ལ་བྱིན། དེ་ཡང་ཁྱབ་པའི་ལམ་དུ་འཕྲོག །
དེ་ནས་ཚེ་འཕོས་བྱོལ་སོང་དུ། ནེ་ཙོ་སྨྲ་མཁས་ཞིག་ཏུ་སྐྱེས། ཁྲ་གླག་གཞན་ལ་སྙིང་
རྗེ་སྐྱེས། ཁྱབ་པ་བྱ་ཁྲ་ཧོར་པར་སྐྱེས། སྙིང་རྗེ་བྱམས་སྐྱེས་ལས་དབང་གིས། ཚེ་
འཕོས་ལྷ་ཡི་ལུས་ཐོབ་སྟེ། ལྷའི་ཁྱེའུ་གསལ་བར་སྐྱེས། འབུམ་ཁྲི་ཀློག་གི་ལྕེ་ཅན་ལས།
འགྲོ་བའི་དོན་དུ་སེམས་བསྐྱེད་ཐོབ། མི་རྣམས་ཚེ་ལོ་འབུམ་ཐུབ་དུས། མིའི་ནང་དུ་
བྲམ་ཟེའི་ཁྱེའུ། ཐམས་ཅད་བློ་གསལ་བྱ་བར་སྐྱེས། རང་འབྱུང་ཐུགས་རྗེའི་སྟོན་པ་
ལ། མེ་ཏོག་ཨུད་དུ་བྷ་ར་ཕུལ། ཚོགས་ལམ་དང་པོ་རྫོགས་འགྱུར་ཏེ། སྦྱིན་རྫོགས་
242

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
སེར་སྣའི་དྲི་བྲལ་ཏེ། ས་ནི་དང་པོ་རབ་རྒ་ཐོབ། ས་ཐོབ་གཡུང་དྲུང་སེམས་དཔའ་
འོ། །མི་རྣམས་ཚེ་ལོ་བརྒྱད་ཁྲིའི་དུས། རྒྱལ་བུ་དགེ་རྒྱལ་བྱ་བར་སྐྱེས། སྟོན་པ་འཁོར་
བ་ཀུན་འདྲེན་ལ། བདུད་རྩི་ས་ཞག་སྐྱོགས་གང་དྲངས། མི་གཙང་སྐྱོན་བྲལ་ཚུལ་
ཁྲིམས་རྫོགས། རིན་ཆེན་ཀློང་འབུམ་ཡི་གེར་བྲིས། ས་ནི་གཉིས་པ་དྲི་མེད་ཐོབ། ཚེ་
ལོ་དྲུག་ཁྲི་ཐུབ་དུས་སུ། ཚོང་དཔོན་བུ་ནི་འདོད་སྦྱིན་གྱུར། སྟོན་པ་ཉོན་མོངས་དུག་
སྲེག་ལ། འབྲས་ནི་ས་ལུ་ལྗང་པ་ཕུལ། འབྲས་རྩོད་གཞན་ལ་བཟོད་པ་སྐྱེས། ས་ནི་
གསུམ་པ་འོད་བྱེད་ཐོབ། ཚེ་ལོ་བཞི་ཁྲི་ཐུབ་དུས་སུ། སྟོན་པ་བྲམ་ཟེའི་དཀར་བདག་
ནི། དལ་འབྱོར་སྐྱེས་ཞེས་བྱ་བར་འགྱུར། སྟོན་པ་ཚད་མེད་ཐུགས་རྗེ་ཅན། མུ་ལེ་
གྲུམ་ཤིང་ཉག་རེ་ཕུལ། དགེ་ལ་སྤྲོ་བའི་བརྩོན་འགྲུས་ཐོབ། སྦྱོར་ལམ་ཀུན་བཟང་ཡེ་
ཤེས་ཐོབ། ས་ནི་བཞི་པ་འོད་འཕྲོ་ཐོབ་པར་འགྱུར། ཚེ་ལོ་ཉི་ཁྲི་ཐུབ་དུས་སུ། སྟོན་པ་
རྗེའུ་རིགས་བློ་ལྡན་འགྱུར། སྟོན་པ་ཐམས་ཅད་མཁྱེན་གཟིགས་ལ། འབྲས་བུའི་ཕུང་
པོ་ཆེན་པོ་ཕུལ། ཐམས་ཅད་མཁྱེན་པའི་ལུང་བསྟན་པ། ཀྱེ་མ་རྗེའུ་རིགས་བློ་གྲོས་
ལྡན། ཁྱོད་ནི་ཚེ་ལོ་བརྒྱའི་དུས། མི་བཅེད་འཇིག་རྟེན་འཛམ་གླིང་གི། ནུབ་བྱང་
འོལ་མོའི་གླིང་ཞེས་བྱ་བར། མཁར་ནི་བར་པོ་སོ་བརྒྱད་དུ། བདེར་གཤེགས་ཐམས་
ཅད་མཁྱེན་པ་ཡི། སྟོན་པ་གཤེན་རབ་མི་བོ་འབྱུང་། འགྲོ་བའི་འདྲེན་སྟོན་བྱེད་པར་
འགྱུར། ཞེས་གསུངས་ལུང་བསྟན་ཐོབ་གྱུར་ནས། མི་འཇིགས་ལུང་བསྟན་ཐོབ་པ་
ཡིན། འགྱུར་མེད་བསམ་གཏན་མཐར་ཕྱིན་དེ། ས་ལྔས་སྦྱང་རྐ་མངོན་འགྱུར་རོ། །
ཚེ་ལོ་སྟོང་ཕྲག་ཐུབ་དུས་སུ། གཤེན་རབ་གཏོའུ་༼གཏོ་བུ་༽བློ་གསལ་འགྱུར། སྟོན་
པ་གཏོ་རྒྱལ་ཡེ་མཁྱེན་ལ། རིན་ཆེན་གཏེར་གྱི་བུམ་པ་ཕུལ། བསྟན་པ་རྣམ་གསུམ་
དཔེའུ་ཙེ་བཞག །མཐོང་ལམ་དེ་ནི་མངོན་དུ་གྱུར། ཉན་བསམ་སྒོམ་པའི་ཤེས་རབ་
སྐྱེས། ས་དྲུག་པ་མངོན་དུ་གྱུར་པ་ཐུབ། དེ་ནས་གཏོ་བུ་བློ་གསལ་དེ། ཚེ་འཕོས་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བར་ལྷ་འོད་གསལ་དུ། གཤེན་འཆི་མེད་གཙུག་ཕུད་བྱ་བར་འཁྲུངས། ཕ་ནི་འཕྲུལ་
གཤེན་སྣང་ལྡན་དང༌། མ་ནི་བཟང་བཟའ་རིང་བཙུན་ནོ། །འོག་མིན་ལྷ་ཡི་ཕོ་
བྲང་དུ། སྟོན་པ་གཤེན་ལྷ་འོད་དཀར་ལ། ཡེ་ཤེས་ཚོགས་བསགས་མོས་པ་བསྐྱེད།
ཐབས་དང་སྟོབས་དང་སྨོན་ལམ་སྦྱངས། ས་བདུན་རིང་དུ་སོང་བ་དང༌། ས་བརྒྱད་
པ་མི་གཡོ་བའི་ས། དགུ་པ་ལེགས་པའི་བློ་གྲོས་ལ། ལུས་ངག་ཡིད་གསུམ་གྱི་སྒྲིབ་
པ་སྦྱངས། འོག་མིན་ལྷ་ཡི་ལུང་བསྟན་པ། བློ་གསལ་འཆི་མེད་གཙུག་ཕུད་ཁྱོད།
ས་བཅུ་ཤེས་བྱའི་སྒྲིབ་པ་བྱང་། ཡེ་ཤེས་མཆོག་གིས་ཕ་རོལ་ཕྱིན། ས་བཅུ་གཡུང་
དྲུང་སེམས་དཔའ་ཁྱོད། སྐྱེ་བ་གཅིག་ལ་མི་ཐོགས་ཏེ། འོད་ཀྱི་ལྷ་རི་སྤོས་མཐོན་དུ།
གཤེན་རབ་མི་བོར་མངོན་སངས་རྒྱས། ཅེས་གསུངས་སྒོམ་ལམ་ས་བཅུ་ལ། བོན་གྱི་
སྤྲིན་གྱི་ས་ལ་གནས། དེ་ནས་ཚེ་ལོ་བརྒྱ་པའི་དུས། བློ་གསལ་འཆི་མེད་གཙུག་ཕུད་
ཀྱང་། གཏོ་རྒྱལ་བསྟན་པ་རྫོགས་མཛད་ཕྱིར། བསམ་ཞིང་སྐྱོ་དང་འཕྲུལ་མཛད་དེ།
སྟོན་པ་གཤེན་རབ་མི་བོར་གྱུར། འགྲོ་བའི་འདྲེན་སྟོན་མཛད་པའོ། །གཡུང་དྲུང་
ལྷའི་བོན། མདོ་འདུས་པ་རིན་པོ་ཆེའི་རྒྱུད་ལས། སྟོན་པ་གཤེན་རབ་ཀྱི་སྐྱེས་རབས་
ཀྱི་ལེའུ་སྟེ་བདུན་པའོ།། །། །
༧ དེ་ནས་སྟོན་པ་གཤེན་རབ་ལ་གསང་བ་མདོ་སྡུད་ཀྱིས་ཞུས་པ། ཨེ་མ་སྟོན་
པ་གཤེན་རབ་རྫོགས། འགྲོ་བའི་དོན་ལ་ཅི་ཡང་སྤྲུལ། བྱེ་བ་ཕྲག་བརྒྱའི་འགྲོ་དོན་
མཛད། ཅིར་ཡང་སྤྲུལ་པའི་སྐུ་ལ་བསྟོད། སེམས་དཔའ་འཆི་མེད་གཙུག་ཕུད་
ནི། གཤེན་རབ་སྟོན་པ་ཅི་ལྟར་འཁྲུངས། མཛད་པ་ཐམས་ཅད་བཤད་དུ་གསོལ།
ཅེས་ཞུས། སྟོན་པས་བཀའ་བསྩལ་པ། ཀྱེ་མ་འདུས་པའི་འཁོར་རྣམས་ཉོན། གོང་
གི་གཏོ་རྒྱལ་ཡེ་མཁྱེན་པའི། བསྟན་པ་སྟོང་པ་རྫོགས་འགྱུར་ནས། འོག་མིན་ལྷའི་
གནས་མཆོག་ཏུ། སྟོན་པ་གཏོ་རྒྱལ་ཡེ་མཁྱེན་ཉིད། བདག་དྲི་མེད་གཙུག་ཕུད་སྤྱན་
244

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
སྔར་བྱོན། ང་ཡི་འཛམ་གླིང་བྱེ་བ་རུ། འགྲོ་བ་འདྲེན་པར་རྫོགས་འགྱུར་པས། མྱ་
ངན་འདས་པའི་ཚུལ་ཡང་བསྟན། གསལ་བ་དྲི་མེད་གཙུག་ཕུད་ཁྱོད། ཐམས་ཅད་
མཁྱེན་གཟིགས་ལུང་བསྟན་དགོངས་མཛོད་ལ། གཟིགས་པ་ལྔ་དང་དགོངས་པ་
ལྔ། མཛམ་གླིང་སྟོན་པ་གཤེགས་པར་མཛོད། གླིང་ལ་དགོངས་པ་འཛམ་བུ་གླིང་།
ཡུལ་ལ་དགོངས་པ་འོལ་མོའི་ལུང་། རི་ནི་གཡུང་དྲུང་དགུ་བརྩེགས་རི། མཁར་ནི་
བར་པོ་སོ་བརྒྱད་དུ། རིགས་ལ་དགོངས་པ་རྒྱལ་རིགས་ཏེ། དུས་ནི་ཚེ་ལོ་བརྒྱ་པའི་
དུས། ཡབ་ནི་རྒྱལ་བོན་ཐོད་དཀར་ཡབ། ཡུམ་ནི་ཡོ་ཕྱི་རྒྱལ་བཞད་ཡུམ། ཞེས་
གསུངས་དྲི་མེད་གཙུག་ཕུད་ཀྱིས། གཅུང་ཤེས་པ་དག་ལ་དབུ་རྒྱན་བསྐོན། ངའི་
ཚབ་ཏུ་གཅུང་ཁྱོད་ཀྱིས། ལྷ་རྣམས་འདྲེན་པའི་སྟོན་པ་གྱིས། ངའི་འཛམ་བུའི་གླིང་
དུ་ནི། བསྟན་པ་རྣམ་གསུམ་རྫོགས་རྗེས་ལ། ཤེས་པ་ཡེ་གནས་སྲིད་བུ་ཆུང་། ཚེ་
ལོ་བཅུ་པ་འདྲེན་པར་ཤོག །ཅེས་བརྗོད་རང་གི་ལུས་པོ་ཡང་། རི་རབ་ཁ་ལ་བཞག་
པར་གྱུར་ཏེ། བསམ་ཞིང་སྐྱེ་བའི་འཆི་འཕོ་མཛད། ང་ནི་ལོངས་སྤྱོད་རྫོགས་གྱུར་ཚེ།
ལུས་འདི་སེང་གེ་པད་གདན་གྱུར། སྨོན་ལམ་བཏབ་ཏེ་ལུས་དོར་རོ། །ཐུགས་ནི་འོད་
ཀྱི་ཡེ་ཤེས་སྐུ། ཀུན་བཟང་གཤེན་ལྷའི་ཐུགས་ཀར་ཐིམ། བློ་གསལ་འཆི་མེད་གཙུག་
ཕུད་ཀྱང་། ཐུགས་རྗེ་ཐབས་ཀྱི་སྤྲུལ་པ་ཞིག །གཟུངས་ནི་ཡི་གེ་ཨ་དཀར་གྱུར། སེང་
གེའི་ལྟ་སྟངས་ཀྱིས་གཟིགས་ཏེ། རི་རབ་རི་ཡི་རྩེ་མོ་ནས། དབང་པོ་དྲུག་ལས་སྤྲོས་
པའི། འགྲོ་བ་འདྲེན་པའི་གཤེན་དྲུག་སྤྲུལ། ལྷ་ལ་གསལ་འབར་ཀུན་ཤེས་དང་། ལྷ་
མིན་མུ་སངས་ལྕེ་འབར་དང་། མི་ལ་གཤེན་རབ་མི་བོ་དང་། བྱོལ་སོང་ལ་ཏི་སངས་
སྒྲོན་མ་དང་། ཡི་དྭགས་གྲང་འཛིན་བྱིན་སྤུངས་དང་། དམྱལ་བ་ལ་བྱམས་པ་ངང་
འཇམ་མོ། །གནས་རིགས་སུམ་ཅུ་རྩ་གསུམ་ལ། འདུལ་བའི་བོན་པོ་སུམ་ཅུ་རྩ་
གསུམ་སྤྲུལ། འཁོར་གྱི་དང་པོ་འདུལ་བའི་ཕྱིར། ནམ་མཁའི་བ་དན་དང༌། ཁྱུང་གི་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རུ་མཚོན་ཅན་དང་། རྨ་བྱའི་ལྡེམ་རྒྱང་ཅན། རྒོད་ཀྱི་འཕར་འདབ་ཅན། ཟོ་བོ་སྦར་
ཤད་ཅན་དང་། དབལ་སོ་མདུང་རྩེ་ཅན་དང་། གསས་མདའ་དུང་ཡུག་དབྱུག་༽
ཅན་དང༌། རྔ་སྟོང་རི་ཆེམ་པ་ཅན། གཤང་ཁྲི་ལོ་གནམ་གྲགས་ཅན། དུང་འཕར་
པོ་འཕར་གྲགས་ཅན་དང་། ཡང་རྒྱལ་འབྲུག་སླག་ཅན་དང་། ཆེ་རྒྱལ་རྒོད་ཞུ་ཅན་
དང་། གཅོད་པ་ཁྲ་སླག་ཅན་དག་གོ །འཁོར་གྱི་བར་པ་འདུལ་བའི་ཕྱིར། དབལ་
བོན་རོམ་པོ་ཡོག་བོན་གཏོ་རྒྱལ་དང༌། ཁྲིན་བོན་ཕྲུ་སངས་དང་གཉེར་བོན་གཏོ་
ཆེན་དང་། འོར་བོན་འབྲང་གཟུ་རྩིས་བོན་ཡེ་ཁྲུ་དང་། བདུད་བོན་ཆུ་ལྕགས་དམུ་
བོན་ཡེའུ་ཏན་དང་། བཙན་བོན་མཚལ་ལྕགས་སྲིད་བོན་མུ་ཆོ་དང་། སྐོས་བོན་
གཙུག་སྲས་ཕ་བོན་ཐོད་དཀར་དང༌། ཟླ་བོན་ཚེས་པ་ཉི་བོན་དྲང་མ་དང་། སྐར་
བོན་གདང་བཀྲ་སྤྲིན་བོན་ས་ཐུབ་དང་། གཞའ་བོན་ཁུད་ཏད་དལ་བོན་དབུ་གར་
དང་། ཟེར་བོན་གདང་སྙན་ལོ་བོན་གཏོ་ཆེན་དང་། རྫི་བོན་དང་དྲུག་དང་། བར་
གཡེན་གཏོད་དགུ་འདུལ། འཁོར་གྱི་ཐ་མ་འདུལ་བའི་ཕྱིར། ཀླུ་བོན་དབྱར་སྙན་གྱིམ་
བུ་དང༌། གཉན་བོན་ཐང་ཐང་ཁྲོལ་བ་དང༌། རྒྱལ་བོན་བོང་པོ་སྨན་བོན་འབྲིང་
དངས་དང་། གཟེད་བོན་ལ་ཚ་སྲིན་བོན་ཡ་ངལ་དང༌། གླུད་བོན་གྱེར་མཁས་བྱུར་
བོན་ལི་བྱིན་དང་། གཤིན་བོན་སྒྲིག་པ་གཏའ་བོན་བྱིན་ཁྲི་དང་། ཐར་བོན་གྲུ་སྐྱོལ།
དེ་ལྟར་སུམ་ཅུ་རྩ་གསུམ་སྤྲུལ། གཤེན་རབ་བཀའ་ལ་ཐམས་ཅད་བཏགས། འཛམ་
གླིང་ནུབ་བྱང་ཕྱོགས་འོལ་མོ་ལུང་རིང་དུ། ཡབ་མྱེས་གདུང་རྒྱུད་དམུའི་རིགས། སྐྱེས་
དམུ་རྒྱལ་ལན་གྱི་ཐེམ་པ་སྐས། ཕྱུ་ཨ་ལྡེ་ཁྱབ་པའི་སྲས་མོ་ནི། ཕྱ་བཟའ་ངང་འབྲང་
མ་ལ་ནི། སྲས་མི་བོན་ལྷ་བོན་རྒྱལ་བོན་ཐོད་དཀར་འཁྲུངས། དེས་འཕྲུལ་གཤེན་
སྣང་ལྡན་ལ། གཏོ་རྒྱུད་དཔྱད་རྒྱུད་མཁས་པར་བསླབ། མཚོ་མུ་ལེ་སྟོང་ལྡན་འགྲམ་
ནས་ནི། ཡབ་ནི་རྒྱལ་པོ་ས་ལ་དང་། ཡུམ་ནི་བཙུན་མོ་གྷིར་ཏི་མ། སྲས་ནི་རྒྱལ་བུ་
246

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གསལ་ཁྱབ་མཚན། སྲས་མོ་གསལ་བའི་འོད་ལྡན་མ། རྒྱལ་བོན་ཐོད་དཀར་བཙུན་
མོར་བྱིན། མི་ཕྱི་ལྷ་ཕྱི་ཡོ་ཕྱི་རྒྱལ་བཞད་མ་རུ་ཐོགས། ཡབ་ཡུམ་མཚན་ལྡན་བར་པོ་
སོ་བརྒྱད་དུ། འགྲོ་དོན་ཐུགས་དགོངས་གཟིམས་མལ་བྱས་པ་གཟིགས། ཐུགས་ཉིད་
ཡི་གེ་ཨ་དཀར་པོ། འོད་ཀྱི་གསང་ལམ་དཀར་པོ་ལ། ཡབ་ཀྱི་སྤྱི་བོའི་གཙུག་ཏུ་ཐིམ།
ཚངས་པ་ལྷ་ལམ་དཀར་པོ་ཞུགས། བྱང་ཆུབ་སེམས་ཀྱི་ཐིག་ལེར་ཞུགས། ཡུམ་ཀྱི་
མཁའ་རུ་ཆགས་པ་ལ། གཡུང་དྲུང་དཀར་པོ་འོད་འབར་གྱུར། ཡུམ་གྱི་ལྷུམས་སུ་
ཞུགས་པའོ། །དེ་དུས་རྨི་ལམ་ནོར་བུ་རིན་ཆེན་གཟི་འབར་རྙེད། སེང་གེ་དཀར་པོ་
མཁའ་ལས་བྱུང་ནས་ཐིམ། ཨ་དཀར་འོད་ཀྱི་ཉི་ཟླ་གསལ་ཤར་བས། འཇིག་རྟེན་
མུན་པ་ཐམས་ཅད་བསལ་བ་དང༌། གཡུང་དྲུང་དཀར་པོ་རྙེད་དང་དགེ་རྟགས་
མང་དུ་བྱུང་། མཁར་སྒོ་གཡས་སུ་ཨུ་དུ་འབར་བ་འཁྲུངས། དབུས་མཁར་སྒོ་གཡོན་
དུ་འཛམ་བུའི་ཤིང་ཡང་བརྡོལ། རྨད་དུ་བྱུང་བའི་ཆོ་འཕྲུལ་སྣ་ཚོགས་བྱུང་། ལྷུམས་
སུ་ཟླ་བཅུ་བློ་གྲོས་ལྡན་ཅིང་སྐུ་བལྟམས་ཏེ། བར་པོ་སོ་བརྒྱད་བཀྲ་ཤིས་མཁར་
བར་རིན་ཆེན་ཀ་བ་བརྟན་ཏེ། འབྱུང་བཞི་ལྷ་མོས་སྐུ་བརྟེན་མཆན་ཁུང་གཡས་སུ་
བལྟམས། ཚངས་པ་བརྒྱ་བྱིན་ཕྱག་གི་དར་དཀར་ལྕིབ་ཀྱིས་སྐུ་ཕྱིས་བླངས། ཀླུ་མོ་
ཀུན་ཤེས་མ་ཡིས་སྐུ་ཁྲུས་གསོལ། ལྷ་མི་གཤེན་གྱིས་བཀྲ་ཤིས་གཡང་བླན་ལྷས་ནབ་
བཟའ་གསོལ། ས་ལ་གཤེགས་ཙ་གཡུང་དྲུང་པད་མ་ཕྱོགས་བཞིར་བཀྲ། ཁྲི་སྨོན་
རྒྱལ་བཞད་སྒོ་དྲུང་བྲམ་ཟེ་གསལ་བས་མཚན་ལྟས་བརྟགས་ཏེ། མཚན་ལྟས་ཤིས་པ་
བརྗོད། གཤེན་རབ་སྟོན་པ་འབྱུང་ངོ་ཞེས། བྲམ་ཟེའི་རྒྱལ་རིགས་ཀུན་འདུས་རྒྱན་
དང་གཙུག་ཕུད་བཏགས། འབྱུང་བའི་གཤེན་ལྔས་བཀྲ་ཤིས་དཔལ་བསྐྱེད་དེ་ལེགས་
པ་བརྗོད། ནམ་མཁའི་བ་དན་ཅན་ལ་སོགས་པ་ཡང་། བར་པོ་སོ་བརྒྱད་མཁར་ལ་
བསྐོར་གྱིན་ཤིས་པ་བརྗོད། ལྷ་ཀླུ་དྲི་ཟའི་བུ་དང་བུ་མོས་མཁའ་ལ་མེ་ཏོག་ཆར་ཕབ་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བོ། །བཀྲ་ཤིས་ཞལ་དྲོ་མཛད་པ་དང་པོ་ཡིན། གཞོན་ནུར་གྱུར་ཚེ་ཡིག་རྩིས་འཕོང་
རྩལ་ཀུན་ལ་སྦྱངས། དགུང་ལོ་གསུམ་ལ་གྲོང་ཁྱེར་ལང་ལིང་ལ་སྐུ་འཆགས་ཏེ། རྒྱ་
མཚོ་མུ་ལེ་ཧད་དུ་ཁྲུས་བྱས། རྒྱལ་པོ་ས་ལ་ཕྱག་འཚལ་ཏེ། ས་ཆུ་མེ་རླུང་ནམ་མཁའི་
ལྷ་མོས་འདུད་ཅིང་འདུ། རླུང་བོན་སྤྱོད་དེས་སངས་རྒྱས་གཡུ་རྔ་ཕུལ། ཆུ་བོན་
བདུད་རྩི་ཟིལ་པ་ཅན་གྱིས་བུམ་པ་ཕུལ། ས་བོན་རིན་ཆེན་ཐོར་ཙུག་ཅན་གྱིས་ཞལ་
ཟས་ཕུལ། མེ་བོན་འོད་ཀྱི་ལྗང་ལོ་ཅན་གྱིས་བ་དན་ཕུལ། འབྱུང་བ་ལྔ་རྣམས་ཐམས་
ཅད་བོན་དུ་བསྒྱུར། སྟོན་པ་བྱང་ཕྱོགས་སྒྲ་མི་སྙན་དུ་གཤེགས་གྱུར་ཏེ། བདུད་རྩི་
ཟ་ཞིང་ཤིང་ལོ་གྱོན་པ་དང་། མི་རྣམས་ཚེ་ལོ་སྟོང་ཐུབ་སྨོན་ལམ་བཏབ། ང་དང་
བདག་ཏུ་འཛིན་པ་མེད་པའི་བོན་བཤད། བན་གླང་སྤྱོད་བྱོན་ལོངས་སྤྱོད་ཆེ་བ་
དང༌། སྦྱིན་པ་རབ་ཏུ་གཏོང་བའི་བོན་བཤད་དོ། །ཚེ་ལོ་ལྔ་བརྒྱ་ཐུབ་པའི་སྨོན་
ལམ་བཏབ། དེ་ནས་ཤར་ཕྱོགས་ལུས་འཕགས་པོ་རུ་བྱོན། བཟོད་པ་སྒོམས་ཤིག་
གཟུགས་བཟང་ཐོབ་ཅེས་བོན་བཤད་དོ། །ཚེ་ལོ་གཉིས་བརྒྱ་ལྔ་བཅུ་ཐུབ་པའི་སྨོན་
ལབ་བཏབ། དེ་ནས་འོལ་མོ་གླིང་དུ་བྱོན་གྱུར་ནས། གཤེན་རབ་དགུང་ལོ་བཅུ་ལ་
རྒྱལ་སར་ཕྱུང་། འོལ་མོ་ལུང་གི་མི་རྣམས་ཐམས་ཅད་རབ་ཏུ་འདུས། སྤོས་དྲི་མེ་
ཏོག་ཆར་བབ་འཇའ་ཚོན་འཁྲིགས། དེ་དུས་སྐྱེས་རྒྱལ་ལན་ཀྱི་ཐེམ་པ་སྐར། རྒྱལ་
པོ་ས་ལ་འཁོར་དང་བཅས་པ་རྣམས། ཕུང་པོ་ལྷག་མེད་ས་ལ་མངོན་རྫོགས་སོ། །
གཡུང་དྲུང་ལྷའི་བོན། མདོ་འདུས་པ་རིན་པོ་ཆེའི་རྒྱུད་ལས། གཤེན་རབ་སྟོན་པ་སྐུ་
ཅི་ལྟར་འཁྲུངས་པའི་ལེའུ་སྟེ་བརྒྱད་པའོ།། །།
༧ དེ་ནས་སྟོན་པ་གཤེན་རབ་ལ། ཧོས་དང་བ་ཡིད་རིང་གིས་ཞུས་པའི་མདོ། དེ་
ནས་སྟོན་པ་གཤེན་རབ་ཉིད་ཡབ་རྒྱལ་བོན་ཐོད་དཀར་ལ། རིན་པོ་ཆེའི་ན་བཟའ་
ཕུལ། ལྷའི་ཞལ་ཟས་ཕུལ་བྱས་ཏེ། ཡབ་མྱེས་རྒྱུད་ཀྱི་བོན་རྣམས་ཉོན། སྨྲང་རྒྱུད་
248

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
འབུམ་ལ་མཁས་པར་གྱུར། དེ་ནས་གཅུང་པོ་རྨ་ལོ་གཡུ་ལོ་འཁྲུངས། བཀྲ་ཤིས་ཞལ་
བསྲོ་མཛད་པ་ལ། ཤར་ཕྱོགས་གླིང་ནས་སྐྱེས་བུ་ཞིག །སངས་པོ་འབུམ་ཁྲིའི་སྤྲུལ་
པ་སྟེ། གཤེན་བཟའ་ངང་རིང་མའི་སྲས། ཡིད་ཀྱི་ཁྱེའུ་ཆུང་རྫུ་འཕྲུལ་ཅན། ཡི་གེ་
འཕྲུལ་སླག་སྐུ་ལ་གྱོན། སྐོས་ཀྱི་ཆག་ཤིང་ཕྱག་ན་བསྣམས། འབྲུག་རྟ་སྔོན་པོ་ཆིབས་
སུ་བཅིབ། སྟོན་པའི་མདུན་དུ་ཤར་གྱིས་བྱུང་། ལྷ་ཕྱག་འཚལ་ནས་ཆག་ཤིང་ཕུལ།
ཨེ་མ་སྟོན་པ་ཐམས་ཅད་མཁྱེན། མི་ཤེས་མུན་སེལ་ཡེ་ཤེས་སྒྲོན། གསལ་བའི་འོད་
ལྡན་ཡེ་ཤེས་སྤྱན། འགྲོ་དོན་གཟིགས་ལ་ཕྱག་འཚལ་ལོ། །བདག་ནི་ཡིད་ཀྱི་ཁྱེའུ་ཆུང་
ཡིན། གཤེན་རབ་ཚངས་པ་ཕྱིའི་རྒྱུད། སངས་པོ་འབུམ་ཁྲིའི་སྤྲུལ་པ་སྟེ། འགྲོ་བ་
འདྲེན་པའི་ཐར་ལམ་ཅན། བདག་ལ་ཐར་པའི་ལམ་སྟོན་ཞུ། ཞེས་ཞུས། སྟོན་པས་
བཀའ་བསྩལ་པ། ཡིད་ཀྱི་ཁྱེའུ་ཆུང་ཐུགས་རྗེ་ཅན། ཐབས་ཀྱི་སྤྲུལ་པའི་རྫུ་འཕྲུལ་
ལྡན། འགྲོ་བ་འདྲེན་པ་ཐར་པའི་བོན། གཡུང་དྲུང་མི་འགྱུར་སྙིང་པོ་ལོངས། ཐེག་
པ་ཆེན་པོའི་བོན་ལ་སྤྱོད། ལུང་འདྲེན་རྒྱུད་འདྲེན་གྲོལ་བར་གྱིས། རྒྱལ་པོ་ཧོས་ཀྱི་
འགྲོ་དོན་སྤྱོད། འགུ་ལིང་མ་ཏིའི་སྒྲིབ་པ་སྦྱོངས། དེ་ནས་ཐོགས་མེད་མངོན་སངས་
རྒྱས། ཅེས་གསུངས་ལུང་བསྟན་རབ་ཏུ་ཐོབ། དེ་རྗེས་ནུབ་ཕྱོགས་གླིང་ན་ནས། རྒྱལ་
པོ་འཁོར་ཚོགས་མངོན་དུ་བྱོན། ལྷ་རྟ་དཀར་པོ་སྟོན་པར་ཕུལ། ལྷ་ཕྱག་འཚལ་ནས་
ཞུས་པའི་མདོ། ཨེ་མ་སྟོན་པ་ལྷ་མིའི་གཙོ། བདག་ནི་རྒྱལ་པོ་ཧོས་ཀྱི་རིགས། དང་བ་
ཡིད་རིང་བྱ་བ་ལགས། ཡུལ་ཧོས་མོ་གླིང་དྲུག་དག་ནས་འོངས། རྒྱུ་ལས་དྭངས་བའི་
སེམས་བསྐྱེད་དེ། ལམ་དུ་ཚོགས་བསགས་སྒྲིབ་སྦྱོང་ཕྱིར། སྟོན་པ་གཤེན་རབ་གདན་
འདྲེན་འོངས། ཡུན་གྱི་མཆོད་གནས་དག་ཏུ་ཞུས། སྟོན་པའི་ཐུགས་རྗེས་འཛིན་པར་
ཞུ། ཞེས་ཞུས་སྟོན་པས་བཀའ་བསྩལ་པ། ཀྱེ་མ་རྒྱལ་པོ་དད་པ་ཅན། བདག་ནི་བར་
པོ་སོ་བརྒྱད་དུ། བཀྲ་ཤིས་ཞལ་བསྲོ་བྱེད་པའི། ང་དང་འདྲ་བའི་སློབ་བུ་གཅིག །
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རྒྱལ་པོའི་མཆོད་གནས་ལོ་གསུམ་གྱིས། ཞེས་གསུངས། ཡིད་ཀྱི་ཁྱེའུ་ཆུང་ཚུལ་བཟང་
སྨྲ་མཁན་ཁྱེའུ་ཆུང་ཁྱོད། གཡུང་དྲུང་གཙུག་གཤེན་རྒྱལ་བ་སྟེ། ཧོས་རྒྱལ་དང་བ་
ཡིད་རིང་གི། ལོ་གསུམ་ཚོགས་བསགས་མཆོད་གནས་གྱིས། ཞེས་གསུངས། ཁྱེའུ་
ཆུང་ཞལ་ནས་ནི། སློབ་དཔོན་ལྷ་ཡི་བཀའ་བྱུང་ན། དམྱལ་བར་གཏོང་ཡང་ཆ་
སེམས་མེད། བདེན་པའི་བཀའ་བསྩལ་སྟོན་པའི་བཀའ། བདུད་དང་སྲིན་པོས་མི་
གཅོགས་ནས། རང་གི་སྲོག་ལ་བབ་གྱུར་ཀྱང་། སློབ་དཔོན་བཀའ་བཅག་མི་སྲིད་
པས། བདག་ནི་སྟོན་པའི་གསུངས་ལྟར་བགྱི། ཞེས་གསུངས། འབྲུག་རྟ་སྟོན་པ་ལ་
ཕུལ། ཤིང་རྟ་འཁོར་ལོ་ཆིབས་སུ་བཅིབས། ཁྱེའུ་ཆུང་ཧོས་མོ་གླིང་ལ་གཤེགས། ཆུ་
བོ་གྱིམ་ཤང་བྱ་ལྟར་བརྒལ། ཡུལ་ནི་ཧོས་མོ་གླིང་དྲུག་བྱོན། མཁར་ནི་འབར་བ་རྩེ་
རྒུ་ནས། རྒྱལ་པོའི་འཁོར་གྱིས་བསུ་བ་བྱས། ཚོགས་བསགས་བསྙེན་བཀུར་རྒ་སྟོན་
བྱས། དེ་ནས་གཡུང་དྲུང་གཙུག་གཤེན་རྒྱལ་བ་དེས། ཀ་འདའ་ཤེལ་གྱི་བྲག་ཕུག་ཏུ།
ལོ་གསུམ་ཧོས་ཀྱི་བླ་མཆོད་བྱས། ཧོས་འཁོར་ཁྲིམས་དམག་སོང་བའི་ཚེ། བཙུན་
མོ་འགུ་ལིང་མ་ཏི་མས། སློབ་དཔོན་གཅིག་པུ་དྲོ་ལ་དྲང་། དྲོ་གསོལ་བསྔོ་བ་བྱས་
པ་ནི། བདག་གཡུང་དྲུང་གཙུགས་གཤེན་རྒྱལ་བ་ངས། དཔང་པོ་མེད་པར་དྲོ་མི་
གསོལ། དེ་རིང་དཔང་མེད་དྲོ་གསོལ་བའི། དཔང་པོ་དྲང་སྲོང་ནེ་ཙོས་གྱིས། འདོད་
ཆགས་དུག་གི་རུ་མ་ཡིན། འཁོར་བའི་སྡུག་བསྔལ་སྐྱེད་ཤིང་སྟེ། སྒྱུ་མའི་ལུས་ཀྱི་
ཆགས་པ་སྤངས། ཞེས་བརྗོད་སློབ་དཔོན་བྲོས་ནས་སོང༌། བཙུན་མོས་རང་གི་སྐྲ་
བལ་ནས། རྒྱལ་པོ་ལ་ནི་ཕྲ་མ་སྨྲས། ཁྱོད་ཀྱི་བླ་མཆོད་ཚོད་ཡོད་དེ། དྲོ་དྲངས་དུས་
ལ་ང་ལ་འཇུས། སྐྱེངས་ནས་ཁོ་བདག་བྲོས་སོ་ཟེར། རྒྱལ་པོས་སློབ་དཔོན་བཞེས་པ་
ནས། འགུ་ལིང་མ་ཏི་འབུལ་དགོངས་ཚེ། དྲང་སྲོང་ནེ་ཙོས་སྨྲས་པ་ནི། ཧེ་ཧེ་དང་
བ་ཡིད་རིང་ཀྱེ། ཧོས་ཁང་ནང་དུ་ཧོས་རུ་ཅན། བཙུན་མོས་དྲོ་ནི་དྲངས་དུས་སུ། ང་
250

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལ་འབྲས་ཅན་བྱིན་ནས་ནི། བདག་གཡུང་དྲུང་གཙུག་གཤེན་རྒྱལ་བ་ནི། དཔང་པོ་
མེད་པར་དྲོ་གསོལ་བ་ནི། དཔང་པོ་དྲང་སྲོང་ནེ་ཙོས་གྱིས་ཟེར་ནས། གཅིག་པུར་
གཤེགས་ཀྱི་ཐལ། བཙུན་མོ་གཅིག་པུར་སྐྲ་བལ་ཅིང་། གོས་ནི་རང་གི་སེན་མོས་
བཀྲལ། མ་ཉེས་དཔང་པོ་ནེ་ཙོ་ཡོད། རྒྱལ་པོ་བཙུན་མོའི་རྫུན་ལ་བདེན་པ་མེད།
དྲང་པོ་འཇིག་རྟེན་ཀུན་དུ་བདེན། གཡོ་སྒྱུ་གྱ་གྱུས་མཛའ་བཤེས་བསླུ། ཞེས་ཟེར་
ནེ་ཙོ་འཕུར་ནས་སོང་། དེ་རྒྱལ་པོ་སློབ་དཔོན་བདའ་རུ་སོང་། སློབ་དཔོན་གཙུག་
རུམ་འབར་ཚལ་གཤེགས། ལམ་དུ་གསེར་མགར་ལ་དྲོ་བསླང་ཚེ། གསེར་སྦྲམ་རྒན་
མོས་བརྐུས་དེ་བསྐུངས། ད་ཅི་དྲོ་གསོལ་བཙུན་པས་ཁྱེར་རོ་ཞེས། སློབ་དཔོན་དག་
ལ་ཀློང་བཏབ་སྟེ། མགར་བས་མགར་གྲི་ཕྱུང་ནས་བདལ། མགར་བའི་མིག་ལ་ཧོ་
རུ་དྲུད། མགར་བར་མིག་གི་མངོན་ཤེས་གྲུབ། མགར་མོས་གསེར་སྦྲམ་བརྐུས་པ་
མཐོང་། ཧོས་རུས་མགར་གྲི་ལ་གཏུགས་བྱས། ང་ནི་གཙུག་གཤེན་རྒྱལ་བ་ཡིན།
ངས་བཙུན་མོ་འགུ་ལིང་མ་ཏི་ལ། མི་གཙང་པ་ཡང་མ་སྤྱད་ན། མགར་བ་ཁྱོད་ཀྱི་
གསེར་སྦྲམ་ལ། མ་བྱིན་པར་ཡང་མ་བླངས་ན། མགར་གྱི་བྱེ་བོ་གསེར་དུ་ཤོག །
ཅེས་བརྗོད་མགར་གྲི་གསེར་དུ་གྱུར། མགར་བས་ཕྱི་ཕྱག་འཚལ་ནས་ལོག །འཕྲུལ་
མགར་གུར་ཆུང་ཁྱོད་ཉིད་ནི། རྒྱལ་པོ་ཧོས་ནི་ང་བདའ་དང་འཕྲད་པ་ན། སློབ་
དཔོན་གཙུག་གཤེན་རྒྱལ་བ་ནི། རི་གཙུག་རུམ་འབར་བའི་ནགས་ཚལ་དུ། བྱ་ཁྲ་
གཟན་ལ་འཇུམ་བཞིན་ཐལ། གྱིམ་ཤང་ཆུ་ལ་བྱ་ལྟར་ལྡིང་ནས་ཐལ། ཐལ་ལོ་ཞེས་
ཅི་འཕྲིན་སྨྲས་སོ་གསུངས། ཅེས་གྱིས་གསུངས་ནས་དེ་བྱས་པས། ཆུ་བོ་གྱིམ་ཤང་
འགྲམ་ནས་ནི། རྒྱལ་པོ་འཁོར་ཚོགས་ཕྱིར་ལ་ལོག །བཙུན་མོས་ཀླན་བཏབ་ཉེས་པ་
ཡིས། འགུ་ལིང་མ་ཏི་ཀླུའི་མཛེས་ཟིན། དེ་ལ་གཙུག་གཤེན་སྙིང་པོ་ཐུགས་རྗེ་སྐྱེས།
དྲང་སྲོང་ནེ་ཙོའི་རྣམ་འཕྲུལ་དེ། མོ་མ་ཀུན་ཤེས་ཐང་པོ་བཏངས། བཙུན་མོ་འགུ་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལིང་མཛེས་ཟིན་པས། གཡུང་དྲུང་གཙུག་གཤེན་རྒྱལ་བ་ལ། ཀླན་བཏབ་ཉེས་པས་
ཀླུ་ཡིས་ཟིན། མཛེ་ནད་རབ་ཏུ་མི་བཟད་པ། དེ་ལ་ཕན་ཅིང་སོས་པའི་ཐབས། སྟོན་
པ་གཤེན་རབ་གདན་དྲངས་ནས། ཚོགས་བསགས་སྒྲིབ་པ་སྦྱངས་ནས་ཕན་ཟེར།
དེར་སྟོན་པ་འཁོར་བཅས་གདན་དྲངས་ནས། སྟོན་པས་འགུ་ལིང་མ་ཏི་ལ། ཁྱོད་
ཀྱིས་གཙུག་གཤེན་རྒྱལ་བ་ནི། སྤྱན་དྲངས་ཚོགས་བསགས་ལྷ་ཕྱག་འཚོལ། སྤྱན་སྔར་
ཉེས་པ་བཤགས་ནས་བྱང་། དེ་མིན་ཀླུས་གཏོང་མི་འགྱུར་ཅེས་གསུངས། ཀུན་ཤེས་
ཐང་པོ་ཡིས། གཙུག་གཤེན་རྒྱལ་བ་སྤྱན་དྲངས་ཏེ། ཉེས་པ་བཤགས་བྱང་བྱས་ཤིང་།
ལྷ་མོ་སུམ་བརྒྱ་ལ་ཕྱག་འཚལ་ཏེ། ཚོགས་བསགས་ལས་ངན་མཛེ་ནད་སོས། དེར་
བཙུན་མོས་རིན་ཆེན་གཅལ་བཀྲམ་ཕུལ། ཧོས་རྒྱལ་དང་བ་དགའ་མགུ་ནས། བུ་མོ་
ཧོས་ཟ་རྒྱལ་མེད་མ། རིན་ཆེན་རྒྱན་ཀྱིས་བཏབ་ནས་ནི། སྟོན་པ་གཤེན་རབ་ཁབ་
ཏུ་ཕུལ། བྲམ་ཟེ་བློ་གསལ་མཚན་བལྟས་ནས། མཚན་བཟང་བཀྲ་ཤིས་ལེགས་སོ་
བརྗོད། ཁྲི་སྨོན་རྒྱལ་བཞད་དག་ཏུ་བྱོན། རྒ་སྟོན་ལྷ་གསོལ་ཆེ་རུ་བྱས། སྲས་ནི་གཏོ་
བུ་འབུམ་སངས་དང་། དཔྱད་བུ་དེ་ནི་ཁྲི་ཤེས་འཁྲུངས། བུ་མོ་གཤེན་ཟ་ནེའུ་ཆེན་
འཁྲུངས། དེ་ནས་ཡིད་ཀྱི་ཁྱེའུ་ཆུང་གིས། འབྲུག་རྟ་སྔོན་པོ་ཆིབས་སུ་བཅིབ། མྱུར་
མགྱོགས་རྫུ་འཕྲུལ་ལྕག་གིས་བྲབས། གློག་འགྱུ་སྐད་ཅིག་ཅི་བཞིན་བར། གསས་ཆེན་
རུ་བཞི་གདན་ཡང་དྲངས། ཤར་ནས་གར་གསས་བཙན་པོ་བྱོན། བྱང་ནས་རྒོད་
གསས་ཁམས་པ་བྱོན། ནུབ་ནས་གསས་རྗེ་རྨང་པོ་བྱོན། ལྷོ་ནས་གནམ་གསས་ཁྱུང་
རུམ་བྱོན། བར་པོ་སོ་བརྒྱད་ཕྱོགས་བཞི་རུ། བཀའ་རྟགས་རྔ་གཤང་དུང་གླིང་བཞི།
རང་བཞིན་མཁའ་ནས་གནམ་བབས་བྱུང༌། ས་གདུག་བླ་རེས་རྒྱལ་མཚན་བཞི།
འཁོར་ལོ་དཔལ་བྱེའུ་དུང་དང་ཉ། པད་མ་བུམ་པ་རྒྱལ་མཚན་གདུགས། རིན་ཆེན་
སྣ་བདུན་གཏེར་དང་བརྒྱད། མེ་ཏོག་མཛེས་དགུ་ཆར་དུ་བབས། སྒོ་བཞི་མཛོད་
252

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལྔ་ཀློག་བཤད་མཛད། དེ་ནས་གསས་ཆེན་རུ་བཞི་ཡིས། ཀར་རྟ་འཕྱོ་བ་དུང་གི་
མདོག །རྒོད་རྟ་ལྡིང་བ་གསེར་ལོ་དང༌། གསས་རྟ་བང་ཆེན་མཚལ་བུ་དང་།
གནམ་རྟ་གྱི་ལིང་འགྲོས་པོ་ཆེ། སྟོན་པ་གཤེན་རབ་བཅིབ་པར་ཕུལ། དེ་ཚེ་སྟོན་པའི་
sཞལ་ནས་ནི། བོན་ནི་སྒོ་བཞི་མཛོད་དང་ལྔ། ཆབ་དཀར་སྔགས་རྒྱུད་ཕྱི་ནང་དང་།
ཆབ་ནག་སྲིད་རྒྱུད་ཆེ་ཆུང་དང་། དཔོན་གསས་ལུང་རྒྱུད་ཆེ་ཆུང་དང༌། འཕན་
ཡུལ་འབུམ་སྡེ་རྒྱས་བསྡུས་དང༌། གཙང་མ་མཐོ་ཐོག་ཟབ་དོན་མཛོད། གཟུངས་སོ་
དག་ལ་འཛིན་ཤེས་གྱིས། བདགས་སྒོ་དག་ལ་མིང་ཡང་ཐོགས། གོ་ལམ་དག་ལ་དོན་
རྙེད་མཛོད། ཅེས་བརྗོད། སྒོ་བཞི་མཛོད་ལྔ་གཏན་ལ་ཕབ། དེ་ནས་གུང་ལ་བྲག་
སེང་གེ་བརྒྱ་བསྣོལ་དུ། བདུད་མ་ཏང་རུ་རིང་བཏུལ། ཐོ་རེངས་ཁྲི་སྨོན་རྒྱལ་བཞད་
རྩེར། རྒྱལ་པོ་ཧོས་ཀྱི་འགྲོ་དོན་རྫོགས་སོ། །
དེ་ནས་མགོན་བཙུན་ཕྱ་ཡི་ཡུལ་དུ། སྣང་ལྡན་གཡུ་རྩེ་བྱ་བ་རུ། ཡེ་ཤེས་ལྷའི་སྟོན་
པ་ལ། འགྲོ་བ་འདུལ་བའི་བོན་རྣམས་ཞུས། དེ་ནས་ཤར་ལྷོ་ནུབ་བྱང་ཕྱོགས་བཞི་
རུ། སྟོན་པས་འབྲུག་རྟ་སྔོན་པོ་བཅིབས། ལྷ་རྟ་ཀེ་རུ་སྙན་ཀར་ལ། གཏོ་སྒྲོ་སྤྱད་སྒྲོ་
རྩིས་སྒྲོ་སྨན་སྒྲོ་དང་། ལྷོ་སྒྲོ་གཤེན་སྒྲོ་ཟུང་གསུམ་ཡ་དྲུག་བཀལ། རྔ་གཤང་དུང་
སླང་བཞི་དང་ཆས། གསས་ཆེན་བཞི་རུ་འདྲེན་སྟོན་བྱས། ཡིད་ཀྱི་ཁྱེའུ་ཆུང་གིས་
སྣ་འདྲེན་བྱས། སྲས་བུ་ཟུང་གསུམ་ཡ་དྲུག་དང༌། མོ་མ་ཀུན་ཤེས་ཐང་པོ་དང་།
བོན་གྱི་འཁོར་ལོ་ཕྱོགས་བཞིར་བསྐོར། གཏོ་དཔྱད་འབུམ་སྡེ་གཏན་ལ་ཕབ། དེ་
ནས་འཛམ་བུ་གླིང་བཞི་རུ། སྐད་རིགས་མི་གཅིག་སུམ་བརྒྱ་དྲུག་ཅུ་ལས། བོན་སྐད་
འགྱུར་མི་གཅིག་པ་རེ་རེ་བཞག ། སླར་ཡང་འོལ་མོ་གླིང་དུ་བྱོན། བར་པོ་སོ་བརྒྱད་
མཁར་དུ་ཐམས་ཅད་ཀུན་འདུས། གཡུང་དྲུང་ལྷ་ཡི་བོན། མདོ་འདུས་པ་རིན་པོ་
ཆེའི་རྒྱུད་ལས། སྟོན་པ་གཤེན་རབ་མི་བོ་དང༌། རྒྱལ་པོ་ཧོས་དང་བ་ཡིད་རིང་ཞུ་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དོན་ཀྱི་མདོ། ཧོས་བཟའ་རྒྱལ་མེད་ཁབ་ཏུ་བཞེས་ནས། སྲས་འཁྲུངས་པའི་ལེའུ་སྟེ་
དགུ་པའོ།། །།
༧ དེ་ནས་ཤེས་རབ་ཕུལ་དུ་བྱུང་བའི། སྟོན་པ་གཤེན་རབ་མི་བོ་དང་། དཔོ་རྒྱལ་
འབར་སྒྲོན་ཞུ་དོན་མདོ། སྡིག་ཅན་མི་དགུ་དྲངས་པའི་ལེའུ། སྟོན་པ་གཤེན་རབ་མི་
བོ་གནས་མཆོག་འོལ་མོ་ལུང་རིང་དུ། མེ་ཏོག་ཚལ་དུ་བཞུགས་ཤིང་། སྲས་ནི་གཏོ་
བུ་འབུམ་སངས་དང་། ཡབ་སྲས་མཇལ་ཅིང་བོན་བཤད་ཚེ། ལྷོ་ཕྱོགས་གླིང་ནས་སྒྲ་
སྙན་གྲགས། དེ་ཚེ་རྒྱལ་པོ་འཁོར་ཚོགས་ཤིག །སྟོན་པའི་སྤྱན་སྔར་ཤར་གྱིས་ཕྱིན།
འདོད་པ་དགུ་འགྱུར་ནོར་བུ་ཕུལ། ལྷ་ཕྱག་དགུ་འཚལ་འདི་སྐད་ཞུས། འགྲོ་བའི་
དཔལ་མགོན་གཤེན་རབ་མཆོག །འཇིག་རྟེན་སྒྲོན་མ་སྐྱེས་བུའི་ཕུལ། རྣམ་པ་
ཐམས་ཅད་མཁྱེན་པའི་ཐུགས། ཅིར་ཡང་ས་ལེ་སྤྲུལ་པའི་སྐུ། ཞལ་མཐོང་ཞུས་པའི་
དོན་ཆེན་ནི། བདག་ནི་རྒྱལ་པོ་དཔོ་ཡི་རིགས། དཔོ་རྒྱལ་འབར་བའི་སྒྲོན་མ་ཅན།
ཡུལ་ནི་ཁྲི་ཏང་འབྱམས་པའི་གླིང༌། དགེ་བ་ཤ་སྟག་སྤྱོད་པའི་ས། དེའི་ནུབ་གླིང་
ཁྲིམ་བུ་ཆུང་། རྒྱལ་པོ་འཕྲ་མོ་ཁྲི་འོད་དང་། བཙུན་མོ་ཁྲི་བཙུན་གསལ་མོ་ལ། རྒྱལ་
བུ་ཁྲི་ཤང་བྱ་བ་སྐྱེས། རྒྱལ་བུ་མི་སོས་ནད་ཀྱིས་ཟིན། མོ་མ་སྡིག་ང་སྡིག་ལོམ་
བསྙགས། མོ་མས་རྫུན་ལབ་འཕྲ་བཅུག་ནས། རྒྱལ་བུ་ཁྲི་ཤང་གླུད་དུ་ནི། བྲན་ཕྲུག་
ཁྲི་ཤེས་བསད་དགོས་སྐད། སྤ་གྱིམ་ཤང་གོང་གོང་བོན་པོར་བསྙགས། ཧ་དྷ་ནག་པོ་
གསོད་མི་བྱས། རྒྱལ་བུ་ནད་པས་སྨྲས་པ་ནི། ཕ་མ་ངན་པས་བདག་ལ་ཕན་དུ་རེ་
བ་དང༌། མོ་བོན་རྫུན་མས་ཟ་འདོད་བྱས་པ་དང་། ཧ་དྷ་ནག་པོ་ཤིན་ཏུ་གླེན་པ་
དང་། བྲན་ཕྲུག་དག་ལ་རང་དབང་མེད་པ་ཡིས། འདི་ལྟ་བུ་ལས་ངན་སྤྱད་པ་ཡི་
རེ་མུག །མ་རིག་གཏི་མུག་མུན་པའི་རྒྱུ། མོ་བོན་གཅིག་རྫུན་རྣམ་སྨིན་གྱིས། རྒྱལ་བུ་
ཁྲི་ཤང་ཤི་རྒྱུ་ལ། སྡིག་ཅན་མི་དགུ་རོ་དགུ་བྱུང་། དམག་མི་སུམ་སྟོང་ལས་དབང་
254

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གྱུར། ཨེ་མ་ལས་ངན་མུན་བྱས་ཡི་རེ་མུག །ཅེས་སྨྲས་ཡི་མུག་སྐྱེས་ཏེ་ངུས། བྲན་
ཕྲུག་དག་གིས་འདི་སྐད་དོ། །ཀྱེ་མ་སེམས་ཅན་སྐྱེས་ནས་ཤི་བ་ལ། ཅི་སྟེ་མོ་བོན་
བདེན་གྱུར་ན། རྒྱལ་བུའི་གླུད་དུ་ང་འགྲོ་ནས། རྒྱལ་བུ་མི་ཤི་སོས་པ་ན། བྲན་ཕྲུག་
སྡུག་པ་ཤི་བ་རུང༌། ཞེས་པའི་ཚིག་ཀྱང་བརྗོད་དེ་འདུག ། དེ་ལ་རྒྱལ་བུ་དག་གི་ཕ་
མ་ཡིས། བྲན་ཕྲུག་སྡུག་པ་སྙིང་རྗེ་སྟེ། རྒྱལ་བུ་ཤི་ནས་རྒྱལ་རབས་ཆད། རྒྱལ་བུ་
སོས་པའི་ཐབས་ཡོད་ན། བྲན་ཕྲུག་གླུད་དུ་གཏོང་བས་ལེགས། ཅེས་སྨྲས་བྲན་ཕྲུག་
གླུད་དུ་བཏང་། བྲན་ཕྲུག་ཤ་བཙོན་བཞིན་དུ་བཟུང་། མོ་མས་རྐང་པ་གཡས་པ་
འཐེན། བོན་པོས་ལག་པ་གཡས་པ་འཐེན། ཧ་དྷ་ནག་པོས་སྙིང་ཕྱུང་སྟེ། ཤ་རྣམས་
གླུད་དུ་ཕྱོགས་བཞིར་གཏོར། མོ་བོན་ཁྱིམ་དུ་ཕྱིན་ཙ་རྒྱལ་བུ་ཤི་ནས་འདུག ། མོ་བོན་
སྐྱེངས་ཏེ་ལྕེབ་ནས་ཤི། དེ་རྗེས་བྲན་ཕྲུག་དག་གི་ཕ་མས། ཧ་དྷ་ནག་པོའི་སྙིང་ཕྱུང་
བསད། དེ་ནས་བྲན་ཕྲུག་ཕ་མ་དེས། རྒྱལ་པོ་འཕྲ་མོ་ཁྲི་འོད་ཀྱི། མཁར་དང་རྩེ་
མཐོན་དག་ལ་ཞུགས། དེར་བྲན་གྱིས་རྒྱལ་ས་བཟུང་བ་ལ། བདག་རྒྱལ་པོ་འབར་
སྒྲོན་ཕྲག་དོག་སྐྱེས། འཁོར་གྱི་དམག་མི་སུམ་སྟོང་བསྡུས། མཁར་ཕབ་བྲན་ཕྲུག་ཕ་
མ་བསད། སྡིག་པ་དམག་མི་སྤྱི་ཡིས་ཁུར། དེ་འདྲའི་ལས་ངན་བྱུང་བ་འདི། ཅི་ཡི་
རྒྱུ་དང་ཅིའི་རྒྱུ་རྐྱེན། འབྲས་བུ་ངན་པ་ཅི་ལྟ་བུ་འབྱུང་། དྲངས་ན་དྲངས་ཐབས་ཅི་
ལྟར་ལགས། གཤེན་རབ་སྟོན་པ་ཉིད་ལ་ཞུ། ཞེས་ཞུས་སྟོན་པས་ལན་གསུངས་པ།
རྒྱལ་པོ་འབར་བའི་སྒྲོན་མ་ཅན། ཁྱོད་ནི་ཞུ་དོན་ཐབས་ལ་མཁས། འགྲོ་དོན་མཛད་
པའི་བསམ་པ་ཅན། དགེ་ལྡན་སེམས་ལ་སྡིག་མི་འགྱུར། དེ་ལ་ནམ་ཡང་ངན་སོང་
མེད། ཅི་ལྟར་སྡིག་ཅན་མི་དགུ་ཡང༌། སྔོན་དུས་ལས་སྤྱོད་ངན་པ་ལས། སྨོན་ལམ་
མ་དག་རྒྱུ་ལས་བྱུང་། རྐྱེན་ནི་སྡིག་པའི་རྣམ་སྨིན་ཚོགས། འབྲས་བུ་ངན་པ་སྨིན་པ་
ནི། དེ་ལ་རྒྱལ་བུ་ཁྲི་ཤང་ནི། བསམ་པ་བཟང་པོའི་སྟོབས་དག་གིས། སུམ་ཅུ་རྩ་
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གསུམ་ལྷ་རུ་སྐྱེས། ལྷ་བུ་དྲི་མ་མེད་པར་སྐྱེས། བྲན་ཕྲུག་ཁྲི་ཤེས་བསམ་བཟང་སྟེ།
དགའ་ལྡན་ལྷར་སྐྱེས། ཁྲི་ཤང་ཕ་ནི་བསམ་པ་འབྲིང་ཙམ་སྟེ། ལྕེབས་པས་ཆུ་བུར་
ཅན་གྱིས་དམྱལ་བར་སྐྱེས། ཁྲི་ཤང་མ་ནི་བསམ་ངན་སྟེ། ལྕགས་ཀྱི་སོག་ལེས་ལུས་པོ་
གཏུབ་པར་སྐྱེས། མོ་མ་སྡིང་ང་སྡིང་ལམ་ནི། ཡང་ཤི་ཡང་སོས་དམྱལ་བ་རུ། བུད་
མེད་ལུས་ལ་དྲེད་མོང་མགོ་ཅན་ཅིག་ཏུ་སྐྱེས། སྦྲུལ་གྱིས་མིག་ཟ། སྡིག་པས་སྣ་ནས་
ཟ། རྩང་པས་ལྕེ་ལ་ཟ། སྡོམ་ནག་པོས་སྙིང་ལ་ཟ། སྦལ་པས་ལྟེ་བ་ཟ་ཞིང་། མེ་མ་
མུར་ལ་འབོག །དེ་འདྲའི་དམྱལ་བར་སྐྱེས། བོན་པོས་ཟ་འདོད་དབང་གིས་མི་ཤེས་
ཤེས་བྱས་རྫུན་དུ་སྨྲས། ལྕེབ་པས་དམྱལ་བ་ཐིག་ནག་གནས་སུ་སྐྱེས། དེ་ཡང་སྦྲུལ་
ནག་མགོ་གསུམ་པ་ཅིག་ཏུ་སྐྱེས། མགོ་གཅིག་སོག་ལེས་གཅོད་ཅིང་། མགོ་གཅིག་ཐོ་
བས་བརྡུང་། མགོ་གཅིག་སྟ་རེ་ཅན་གྱིས་གསེས། མཇུག་མ་ཆུར་བཙོ། རྐེད་པ་མེ་རུ་
སྲེག །ཡང་ཤི་ཡང་སོས་དེར་སྐྱེས། གྷ་ཧ་དྷ་ནག་པོ་ནི། བྱོལ་སོང་མུན་ནག་གླིང་
ཆེན་དུ། ལུས་ནི་ཕག་ནག་ཅིག་ཏུ་སྐྱེས། སྡུག་བསྔལ་ནི་ལྕགས་ཀྱི་ཕུར་བཞི་མནན་
ནས། ལྕགས་ཀྱི་སྡིག་པ། དྲན་ཕྲུག་དག་གི་ཕ་མ་ནི། བཤའ་གཏུབ་བྱེད་པའི་དམྱལ་
བར་སྐྱེས། མི་ལུས་ར་ལུག་མགོ་ཅན་ལ། སྲིན་པོ་ཕོ་མོས་སྤུ་གྲི་རྣོན་པོ་ཡིས། སྲོག་
ཁུང་ཁ་ཕྱེས་སྙིང་ཕྱུང་ཟ་བར་སྐྱེས། རྒྱལ་པོ་དམག་མི་སྟོང་དང་ཆས། ད་ལྟ་ཤི་ནས་
ལྷ་མ་ཡིན་དང་འཐབ་རྩོད་ཆེན་པོ་བྱེད་པར་སྐྱེ། སྡིག་སྦྱང་དགེ་བ་སྤྱད་ནས།
དགའ་ལྡན་ལྷའི་གནས་སུ་སྐྱེ། དྲང་ན་དྲང་ཐབས་འདི་ལྟ་སྟེ། རྒྱལ་བུ་བྲན་ཕྲུག་ཕ་
མ་དང༌། མོ་བོན་ཧ་དྷ་ནག་པོ་དགུ། རྒྱལ་པོ་དམག་མི་སུམ་སྟོང་རྣམས། སྡིག་སྒྲིབ་
དུས་གཅིག་སྦྱང་པར་འགྱུར། ཞེས་གསུངས། རྒྱལ་པོ་དགའ་བ་སྐྱེས། ཨུ་དུ་འབར་
བའི་མེ་ཏོག་ཕུལ། འཇིག་རྟེན་སྒྲོན་མ་གཤེན་རབ་ལགས། སྔར་བྱས་སྡིག་ལ་འགྱོད་
ཚད་བགྱི། ཕྱིན་ཆད་དགེ་བ་གཞུང་བཞིན་བསྲང་། ཅི་ལྟར་བགྱི་ན་སྒྲིབ་སྦྱང་ཞུས།
256

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ཞེས་ཞུས། སྟོན་པས་བཀའ་བསྩལ་པ། རྒྱལ་པོ་འབར་སྒྲོན་བརྟུལ་ཤུགས་ཅན། དགེ་
སྤྱོད་མྱུར་དུ་བརྩམ་ནས་འགྲུབ། བསམ་གཏན་གཞུ་བརྡུང་ཤེས་རབ་མདའ་འཕངས་
ནས། རྣམ་ཤེས་ཡུལ་བརྒྱད་ཉོན་མོངས་དགྲ་གསོད་རྒོས། བདེར་གཤེགས་ལྷ་གཤེན་
སྲིད་པ་ལ། མཚན་བྱང་ཕྱག་འཚལ་ནས་མྱུར་དུ་འབྱོང་། འགྲོ་ལ་སྦྱིན་གཏོང་རྡུལ་
ཞུགས་བསྐྱེད། ཡུན་དུ་མི་ཐོགས་སྒྲིབ་པ་འབྱོང་། ཞེས་གསུངས། རྒྱལ་པོས་ཡང་
ཞུས་པ། ལྷ་མིའི་སྟོན་པ་སྒྲོན་མའི་མཆོག ། ས་ལེར་གསལ་བའི་ཡེ་ཤེས་སྤྱན། སྣང་
སྲིད་བཀྲ་བའི་མཁྱེན་རྒྱ་ཅན། བདག་དང་བདག་འདྲའི་སྒྲིབ་སྦྱོང་ཕྱིར། བདག་གི་
གནས་སུ་འབྱོན་པར་ཞུ། ཞེས་ཞུས། སྟོན་པ་གཤེན་རབ་ཉིད། གསེར་གྱི་ཆག་ཤིང་
ཕྱག་ཏུ་འཛིན། གསེར་གྱི་ཤིང་རྟའི་ཁྲི་ལ་བཞུགས། གཡུང་དྲུང་སེམས་དཔའ་སྟོང་
དང་ལྔ་བརྒྱ་དང༌། འཁོར་བཅས་ཁྲི་ཐང་འབྱམས་པའི་གླིང་། གྲོང་ཁྱེར་ལྷུན་གྲུབ་
འདུས་པར་བྱོན། ཕྱག་དང་རིམ་འགྲོ་བསུ་བ་བགྱིས། མཁར་ནི་ཤོད་པ་བརྩེགས་པ་
རུ་། སྲས་བུ་རྨ་ལོ་གཡུ་ལོ་ཡིས། ཉི་ཟླ་གཉིས་ཀྱི་གུར་ཡང་ཕུབ། གསང་བ་ཡིད་ཀྱི་
ཁྱེའུ་ཆུང་གིས། པད་མ་རིས་ཀྱི་གདན་ཡང་བཏིང་། རྒྱལ་པོ་འབར་བའི་སྒྲོན་མས།
གསོལ་ཟས་རོ་མཆོག་བརྒྱ་དང་ལྡན། ནོར་བུ་གཟི་འབར་ཕུལ། ཀྱེ་མ་སྟོན་པ་ཐུགས་
རྗེ་ཅན། རྣམ་པ་ཐམས་ཅད་མཁྱེན་པའི་གཤེན་རབ་མི་བོ་སྒྲོན་མའི་མཆོག །རྒྱལ་
ཕྲན་ཁྲི་ཤང་ནད་ཀྱིས་ཟིན། ནད་དེ་ཅིས་ཀྱང་མ་སོས་པར། ཕ་མ་མོ་བོན་བྲན་ཕྲུག་
ཧ་དྷ་དང་། དམག་མི་ཚུན་ཆད་སྡིག་ལ་གནས་པ་འདི། ཅིའི་རྒྱུ་དང་ཅིའི་རྐྱེན། སྟོན་
པའི་སྒྲོན་མས་བདག་ལ་བཤད་དུ་གསོལ། ཅེས་ཞུས། སྟོན་པས་བཀའ་བསྩལ་པ།
སྔོན་ཚེ་སྔ་མ་རྒྱལ་བུ་དེ། ཚེ་སྟོད་དམག་དཔོན་བསད་བཅད་བྱས། ཚེ་སྨད་གཏོ་
རྒྱལ་ཡེ་མཁྱེན་ལ། སྲོག་གཅོད་སྤང་བའི་སྡོམ་པ་བླངས། དགེ་བཅུ་ཚད་མར་སྤྱོད་པ་
ཡིས། འདིར་ནི་རྒྱལ་བུ་སྐྱེས་པའོ། །ཚེ་ཐུང་སྔོན་གྱི་སྲོག་བཅད་རྣམ་སྨིན་ཡིན། ཕ་མ་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མོ་བོན་ཧ་དྷ་རྣམས། རྒྱལ་བུས་དགེ་ལ་སྤྱོད་པ་ལ། མོ་མས་སྡིག་སྤྱོད་འཁོར་བ་ཡིན།
རྒྱལ་པོ་ཁྱོད་ནི་སྔ་མ་འདུར་གཤེན་སྐྱེས། དམག་མི་རྣམས་ནི་ལྟད་མོ་བ། བདག་ནི་
འདུར་གསས་ཡིན་ཞེས་བྱས། དེ་རྣམས་རྣམ་སྨིན་དུས་འདིར་འཚོགས། དེ་བས་སྒྲིབ་
པ་དུས་འདིར་སྦྱང་། ཞེས་གསུངས། རྒྱལ་པོ་འཁོར་བཅས་ཀྱིས། སྟོན་པའི་ཞབས་ལ་
ཕྱག་འཚལ་ཏེ། བདེར་གཤེགས་སྟོང་གི་མཆོད་པ་བཤམས། སྙིང་པོ་བརྗོད་ཅིང་
བསྟོད་པ་བྱས། འཁོར་བ་དོང་སྤྲུགས་སྙིང་པོ་བརྗོད། རིས་དྲུག་གླུད་ཀྱིས་ཚིམ་པར་
བྱས། བདེན་པའི་དོན་ཡང་བསྟན་པ་ཡིན། ལྟས་དང་ཆོ་འཕྲུལ་ཆེན་པོ་བྱུང་། རྒྱལ་
པོ་དམག་མི་སུམ་སྟོང་བཅས། མཁའ་ལ་འོད་བཞིན་མངོན་སངས་རྒྱས། འཇིག་རྟེན་
ཁམས་ནི་བདེ་ལ་བཀོད། སླད་ནས་རྒྱལ་པོ་འབར་སྒྲོན་སྲས། དཔོའུ་ལག་ངན་བྱ་བ་
དང་། དཔོ་བཟའ་ཐང་མོ་ཤུལ་དུ་ལུས། དེ་ལ་མཚན་ལྡན་ཁྱེའུ་བཞི་ཡིས། གཤེན་
རབ་དག་ལ་སླར་ཞུས་པས། ཨེ་མ་ཡབ་ཅིག་གཤེན་རབ་མཆོག །འཇིག་རྟེན་སྟོང་
པར་གྱུར་ཙམ་གྱིས། འགྲོ་བ་ལྷག་མེད་སངས་རྒྱས་ནས། རྒྱལ་པོ་ལྕམ་དྲལ་ལུས་པ་
འདི། ཅིའི་རྒྱུ་དང་ཅིའི་རྐྱེན། དབྱིངས་དང་ཡེ་ཤེས་ཐབས་ཀྱི་སྐུ། སྐུ་གསུམ་མཁའ་
ལ་ཡལ་བ་ཞིག །ཅེས་ཞུས། སྟོན་པས་བཀའ་བསྩལ་པ། དཔོ་རྒྱལ་སྡུན་དུས་སངས་
རྒྱས་པ། ཚོགས་བསགས་སྒྲིབ་པ་སྦྱངས་པ་ཡིན། རྒྱལ་བུ་མིང་སྲིང་ལུས་པ་འདི།
རྒྱལ་བུ་སྐྱེ་བ་ལྔ་བརྒྱ་རུ། མཚམས་མེད་སྡིག་པ་སྤྱོད་པ་ཡིན། དུས་འདིར་རྒྱལ་བུ་
སྐྱེས་པ་སྟེ། ད་རུང་ལྷག་མ་མ་དག་པས། བདག་ཉིད་མྱ་ངན་འདས་ཙམ་ནས།
ཐར་པའི་གོ་འཕང་བཟོད་ཐོབ་བོ། །སྲིང་མོ་དཔོ་བཟའ་ཐང་མོ་ནི། སྔོན་ནས་བདག་
ལ་མེ་ཏོག་འཐོར། སྨོན་ལམ་ལྷན་ཅིག་བཏབ་པ་ཡིས། བདག་གི་གྲོགས་སུ་འཕྲད་པ་
ཡིན། དེ་ཕྱིར་རྒྱལ་པོས་ཕུལ་བ་ལགས། ཅེས་གསུངས་དཔོ་བཟའ་ཐང་མོ་ནི། སྟོན་
པ་གཤེན་རབ་ཁབ་ཏུ་བཞེས། ཁོ་མ་ནེའུ་ཆུང་བདག་ཏུ་བསུས། དགའ་སྟོན་བཀྲ་
258

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
ཤིས་ལྷ་གསོལ་བྱས། ནོར་སྦྱིན་དག་གིས་གཡང་ཡང་བླངས། སྲས་བུ་ལུང་འདྲེན་
རྒྱུད་འདྲེན་འཁྲུངས། བུ་མོ་གཤེན་བཟའ་ནེའུ་ཆུང་བལྟམས། མི་ནོར་སྣ་དགུ་ཕོགས་
སུ་བྱིན། གཏོ་སྒྲོ་དཔྱད་སྒྲོ་བཀའ་རུ་གཏད། དེ་ནས་ཕྱི་རོལ་ཚལ་བཞི་རུ། ལྷ་རྒྱུད་
གཤེན་རྒྱུད་སྲིད་རྒྱུད་དང་། དོན་རྒྱུད་རྒྱུད་སྡེ་བཞི་རྣམས་དང་། དོན་བཅུ་བོན་གྱི་
འཁོར་ལོ་བསྐོར། ལུང་འདྲེན་རྒྱུད་འདྲེན་དག་ལ་གཏད། རྒྱལ་པོ་དཔོ་ཡི་འགྲོ་དོན་
མཐར་ཕྱིན་ནོ། །གཡུང་དྲུང་ལྷ་ཡི་བོན། མདོ་འདུས་པ་རིན་པོ་ཆེའི་རྒྱུད་ལས། རྒྱལ་
པོ་དཔོའི་འགྲོ་དོན་མཛད་ཅིང་དཔོ་བཟའ་ཐང་མོ་ཁབ་ཏུ་བཞེས་པའི་ལེའུ་སྟེ་བཅུ་
པའོ། །།
༧ དེ་ནས་སྟོན་པ་གཤེན་རབ་ལ། གསང་བ་མདོ་སྡུད་ཀྱིས་ཞུས་པ། ཨེ་མ་ཤེས་
རབ་ཕུལ་ཕྱུང་བའི། སྟོན་པ་ཐམས་ཅད་མཁྱེན་པ་ཉིད། ཀོང་ཙེ་འཕྲུལ་གྱི་རྒྱལ་པོའི།
དགོངས་པ་ཡོངས་སུ་གྲུབ་པའི། རྒྱུ་དང་རྐྱེན་རྣམས་ཅི་ལྟར་ལགས། ཞེས་ཞུས།
སྟོན་པས་བཀའ་བསྩལ་པ། ཀྱེ་མ་འདུས་པའི་འཁོར་རྣམས་ཉོན། གང་དུ་འཛམ་
གླིང་ལྷོ་ཕྱོགས་ནས། རྒྱལ་པོ་སའི་སྙིང་པོ་ལ། བུ་ནི་ཆེ་བ་སྟག་བློ་གསལ། དེས་ཕའི་
མགོ་བོ་བཅད། འབྲིང་བ་སྡང་སེམས་མཆོག །དེས་མའི་ནུ་མ་བཅད། བུ་ཆུང་
གསལ་མཆོག་དགེ་བ་སྤྱད། སྡུན་དུ་ཕུ་བོ་གཉིས་ཚེ་འཕོས་ཏེ། བདག་ནི་རྒྱལ་བུ་
སྡིག་པ་ཅན། ཀླུ་སྲིན་ནག་པོར་སྐྱེས་གྱུར་ནས། གཅུང་པོ་དགེ་བ་སྤྱོད་པའི། གྲོགས་
ཅིག་བྱེད་པའི་སྨོན་ལམ་བཏབ། རྒྱལ་པོ་གསལ་མཆོག་ཚེ་འཕོས་པས། འོལ་མོ་
གླིང་གི་ནུབ་ཕྱོགས་སུ། ཡུལ་ནི་རྒྱལ་ལག་འོད་མའི་གླིང་། མཁར་ནི་ཁྲི་སྒོ་རྩེ་བརྒྱ་
ནས། གྲོང་ཁྱེར་འཕྲུལ་བསྒྱུར་བཀོད་པ་རུ། ཡབ་ཀ་དྷ་ལ་གསེར་འོད་དང་། བཙུན་
མོ་མུ་ཏྲི་༼ཏྲིག་༽གསས་འོད་མའི། སྲས་ཀོང་ཙེ་འཕྲུལ་གྱི་རྒྱལ་པོར་སྐྱེས། དེ་དད་པ་
བསོད་ནམས་དགེ་སྟོབས་ཀྱིས། མུ་ཁྱུད་བདལ་བའི་མཚོ་གླིང་དུ། སྲིན་པོ་སྟོང་གི་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གྲོགས་བྱེད་དེ། གསས་ཁང་ཆེན་པོ་བཞེངས་པའི། རླུང་རྡོར་རྒྱ་གྲམ་གཞི་ལ་རྨིང་
བྲིས། མཚོ་ཁར་རྨིང་ཐོན་གྲུབ་ལ་ཉེ་བ་ལ། བཙུན་མོ་གཉན་ལྕམ་འོད་མ་གསལ།
གཡོག་འཁོར་བཅས་པས་ཚོར་ནས་མཐོང་། གསང་ཚིག་ཡུམ་ལ་ཤོར་བའི་ཉེས་པ་
ཡིས། སྲིན་པོའི་དམག་སྟོང་ཐེ་ལེས་བཏབ་ནས་ཁྱེར། དེ་ཚེ་མགོན་བཙུན་ཕྱུའི་གྲོང་
ཁྱེར་ནས། རྩྭ་ཨེན་ཀེང་༽ཙེ་ལེན་མེད་ཐུགས་རྗེ་སྐྱེས། ཀོང་ཙེ་འཕྲུལ་གྱི་རྒྱལ་པོ་ཡིས།
དགེ་སྐོས་མཐའ་རུ་ཕྱིན་བྱའི་ཕྱིར། ཁྱེའུ་ཆུང་ཙི་བེར་དུང་ཕྲེང་ཅན་དུ་བྱོན། ལྷ་སྲིན་
འཚམས་ཀྱི་གཟུའོ་༼བོ་༽མཛད། དགེ་དང་མི་དགེའི་ཤན་ཕྲག་ཕྱེས། དགེ་བའི་སྐོས་
ཐབས་ལྷ་མི་རྒྱལ་གྱུར་ཏེ། ཀོང་ཙེ་རྒྱལ་པོ་ཡི་རངས་རབ་ཏུ་ཐོབ། དགེ་བའི་སྐོས་
མཁན་ཨན་ཙེའི་ཕྲུ་ལ་ཞུས། དེ་ཚེ་ལྷ་བུ་ཡིད་ནི་སྨོན་ལམ་སྐྱེས། སྐྱིན་གྱི་རལ་ག་
གྱོན་ཞིང་གསེར་གྱི་རལ་གྲི་ཐོགས། ཀླུའི་བུ་ཙ་དུང་སྤྲུལ་ཐོར་ཙུག་ཅན། གསས་ཁང་
བརྩེགས་པའི་ལས་ནི་ངེད་ཀྱི་བྱེད་དོ་ཟེར། དེ་ཚེ་སྲིན་པོ་མྱ་ངན་དམོད་པ་ཅན་གྱིས་
ནི། སྲིན་གྱིས་གསས་ཁང་བརྩེགས་༼དུས་༽སུ། རྒྱལ་ཉིད་གསང་ཚིག་ཉམས། ཁྱེའུ་
ཆུང་ཙི་བེར་ཅན་ཁྱོད། སློབ་དཔོན་དགོས་སམ་ཅི། ཅེས་པས། ཨ་༼ཨེ་༽ཙས་ལན་
གསུངས་པས། ལུས་རིན་པོ་ཆེ་འོད་ཀྱིས་དཔེའི་གཞི་བཏིང་སྟེ། ཐུགས་འཕྲུལ་གྱི་བང་
མཛོད་ཀྱིས་དོན་ཁོག་ཕུབ་སྟེ། དབང་པོ་ཉི་མའི་ཟེར་ལ་བདེན་ལམ་དྲང་། རིག་
པ་གར་སྤྱིན་འདྲ་བས་ཚིག་གི་འབྲུ་སྦྱར་ཏེ། བློ་རིག་པའི་ཡེ་ཤེས་ཐམས་ཅད་མཁྱེན་
པར་ཤར། ལྗགས་འཕྲུལ་ལྡེས་ཕྱེས་པས་སློབ་དཔོན་དགོས་སམ་ཅི། ཞེས་པས་སྲིན་
པོ་སྐྱེངས་དེ་སོང་། དེར་ལྷ་ཀླུ་ལྷ་མ་ཡིན་གྱིས་བརྩེགས། དེ་རྨིང་རྩལ་ལྡན་སྲིན་གྱིས་
བརྩེགས་པས་བརྟན། བར་གཉེན་པོ་ལྷས་བཏགས་པས་བརྗིད། ནང་རྫུ་འཕྲུལ་ཀླུས་
བྲིས་པས་བཀྲ། སྐོས་སྒམ་པོ་ཕྱུས་མཛད་པས་ལེགས། ལག་བསོད་ལྡན་མིས་བླངས་
པས་གྲུབ། བྱིན་བདེར་གཤེགས་ལྷས་བརླབས་པས་རྒྱས། བསྟན་པ་རྣམ་གསུམ་
260

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
རྗེས་བཞག་མཛད་པས་ནི་ངོ་མཚར་ཆེ། དེ་ཡང་གསས་ཁང་ཞལ་བསྲོས་སུ། སྟོན་
པ་གཤེན་རབ་འཁོར་བཅས་སྤྱན་དྲངས་ནས། སྐུ་ཡོན་གསེར་གྱི་བན་གླང་ལ། རིན་
ཆེན་སྣ་ཚོགས་བསྟད་པ་དང་། དར་མཚོན་མཛེས་པའི་རྨད་གོས་ཕུལ། བཀྲ་གསལ་
མཛེས་པའི་མཆོད་སྤྲིན་བཤམས། དཀར་ནག་བཀྲ་གསལ་ཞལ་བསྲོས་མཛད། དེ་
ཚེ་བདུད་ནི་གདུག་པའི་ཚོགས། ཕྱོགས་བཞི་དག་ནས་བར་ཆོད་བརྩམས། དེའི་ཚེ་
མཚན་ལྡན་ཁྱེའུ་བཞི་ཡང་། རྔམ་པའི་ཁྲོ་ཆེན་རུ་བཞིར་སྤྲུལ། ཤར་ནས་ཟོ་བོ་དབུ་
དགུ་བྱུང་། བྱང་ནས་གཟེ་མ་དབུ་དགུ་བྱུང༌། ནུབ་ནས་རུ་ཅོ་དབུ་དགུ་བྱུང་། ལྷོ་
ནས་རོམ་པོ་དབུ་དགུ་བྱུང༌། འཇིགས་པའི་དབུ་དང་ཞལ་གྱི་བསྔོ་སྒྲ་ཡིས། བདུད་
སྲིན་བར་ཆོད་དམག་རྣམས་རྒྱང་མཚམས་བཅད། མཐའ་ཡི་ལྕགས་རི་རྒྱབ་ཏུ་
ཐམས་ཅད་མ་ལུས་བདས། བསྭཱ་རག་ཤེག་ཞི་ཐུན། གེ་རླུང་མྱལ་ཐུམ/གེ་རྒྱུང་མྱལ་མྱལ་
ཐུམ།༽། ཞེས་བརྗོད་བདུད་དང་སྲིན་པོ་བཏུལ། དེ་རྗེས་གཙོ་བཞི་བདེར་གཤེགས་
སྟོང་རྩ་བརྒྱད། མཁའ་ལ་སྤྲིན་དཔུང་གཏིབ་པ་ལྟར་བྱོན། བྱིན་རླབས་རྨད་བྱུང་ཆོ་
འཕྲུལ་བསྟན། ས་ཡང་རྣམ་པ་དྲུག་ཏུ་གཡོས། དེ་ཚེ་ཀོང་ཙེ་འཕྲུལ་རྒྱལ་གྱིས། སྟོན་
པ་ལ་ནི་ངེས་ཞུས་པ། ཤེས་རབ་ཕུལ་བྱུང་སྟོན་པའི་མཆོག །ཕོ་བྲང་ལྷུན་གྱིས་གྲུབ་
པ་དང་། གཙོ་བཞི་བདེར་གཤེགས་སྟོང་རྩ་བརྒྱད། མཁའ་ལ་སྤྲིན་བཞིན་གཏིབ་
ནས་ཀྱང་། བྱིན་རླབས་ཆར་དུ་བབས་པ་དང༌། མཆོད་པ་སྤྲིན་དཔུང་འབྱུང་བ་ཡི།
རྒྱུ་དང་རྐྱེན་རྣམས་ཅི་ལྟར་ལགས། སྟོན་པས་འཁོར་ལ་བཀའ་བསྩལ་པ། ཕོ་བྲང་
ལྷུན་གྱིས་གྲུབ་པ་ནི། རྒྱལ་པོ་དད་པ་སྐྱེས་པ་དང་། བསོད་ནམས་བསགས་པའི་རྒྱུ་
ལས་བྱུང་། རྐྱེན་ནི་ཀུན་བཟང་ཐུགས་སྤྲུལ་པའི། ཨེན་ཀེན་༽ཙེ་ལན་མེད་ཕྲུ་ཡིས་
བྱས། མཁའ་ལ་བདེར་གཤེགས་སྤྲིན་ལྟར་འདུས། ཐུགས་རྗེས་འགྲོ་དོན་གཟིགས་པ་
སྟེ། རྒྱལ་པོ་དག་པའི་སྣང་བ་ཡིན། བདེ་བར་གཤེགས་པ་གཙོ་བཞི་ནི། དབྱིངས་
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་ཡེ་ཤེས་མཁའ་ལ་མཉམ། ཐབས་དང་ཤེས་རབ་ཟུང་དུ་འབྲེལ། ཚད་མེད་
བཞི་ཡི་ཐུགས་རྗེ་བྱུང་། དེང་འདིར་ཡོན་བདག་བྱེད་པ་ནི། སྔོན་དུ་རྒྱལ་པོ་གསལ་
མཆོག་གིས། བདག་ལ་དགེ་ཚོགས་བསགས་པ་ཡི། སྔ་མའི་ལས་འབྲེལ་བཞག་པ་
ཡི། བསྟན་པ་རྣམ་གསུམ་རྗེས་བཞག་ནི། འགྲོ་དོན་མཐའ་རུ་ཕྱིན་པའོ། ། ཞེས་
གསུངས་བཀྲ་ཤིས་ཞལ་བསྲོ་དང༌། དེང་འདིར་རྒྱུ་སྦྱོར་ཡོན་གྱི་བདག །སྒོས་བཙན་
ཀོང་ཙེ་འཕྲུལ་རྒྱལ་དང༌། སྤྱི་བཙན་རིས་དྲུག་སེམས་ཅན་རྣམས། གསས་ཁང་ཆེན་
པོ་བཞེངས་པ་དང་། བདེར་གཤེགས་སྟོང་གི་མཚན་བརྗོད་ཅིང་། བསྟན་པ་རྣམ་
གསུམ་རྒྱས་གྱུར་ནས། དགེ་བ་མཐའ་རུ་རྒྱས་འགྱུར་ཏེ། ཀུན་གྱིས་༼ཀྱང་༽བླ་མེད་
འབྲས་བུ་ཐོབ་པར་ཤོག །ཅེས་གསུངས་སོ། །ཀོང་ཙེ་ལ་སོགས་འཁོར་རྣམས་དགའ་
མགུ་རྗེས་སུ་ཡི་རངས་ནས། རྒ་སྟོན་མཆོད་པ་ཆེར་བྱས་སོ། །དེ་ནས་ཀོང་ཙེ་འཕྲུལ་
རྒྱལ་གྱི་བུ་མོ་འཕྲུལ་བསྒྱུར་ཁབ་ཏུ་ཕུལ། སྲས་བུ་འཕྲུལ་བུ་ཆུང་འཁྲུངས་ཏེ། གཙུག་
ལག་རྩིས་ཀྱི་བོན་ལ་མཁས། དེ་ལ་སྟོན་པ་གཤེན་རབ་ཀྱིས། རྫུ་འཕྲུལ་རྐང་པ་བཞི་
ལྡན་པས། ཁྲི་སྨོན་རྒྱལ་བཞད་དག་ཏུ་བྱོན། བཀྲ་ཤིས་ཞལ་བསྲོ་ཆེར་བྱས་སོ། །
གཡུང་དྲུང་དག་པའི་བོན། མདོ་འདུས་པ་རིན་པོ་ཆེའི་རྒྱུད་ལས། བསྟན་པ་རྣམ་
གསུམ་རྗེས་བཞག་མཛད་པའི་ལེའུ་སྟེ་བཅུ་གཅིག་པའོ།། །།
༧ དེ་ནས་སྟོན་པ་གཤེན་རབ་ལ། གཤེན་བཟའ་ནེའུ་ཆུང་གིས་ཞུས་པ། མཆོད་
པ་ཕུལ་ནས་ཞུས་པའི་མདོ། ཨེ་མ་ཡབ་ཅིག་སྟོན་པ་གཤེན་རབ་མཆོག །དཔའ་
བརྟན་འགྱུར་མེད་ཐམས་ཅད་མཁྱེན། རྒྱལ་བོན་སྐྱེས་ཀྱི་ས་ཡང་ནོན། ཐུགས་རྗེས་
འགྲོ་དོན་མཛད་ལ་བསྟོད། བདག་ནི་ཁྱབ་པས་བློ་བརྐུས་ཏེ། ལན་ཅིག་འཁྲུལ་པའི་
བློ་རེ་འགྱོད། སྟག་བུ་ཐུང་དང་གཟིག་བུ་ཐུང་། ལས་ངན་འབྲེལ་བས་སྙིང་རེ་རྗེ།
ལན་ཆགས་འཇལ་ཏེ་ནུ་མ་བྱིན། འདི་ལས་འབྲེལ་བ་ཅི་ལྟར་ལགས། དང་པོ་བདུད་
262

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
རྣམས་གང་ནས་བྱུང་། བར་དུ་བདུད་དེ་གང་དུ་གནས། སྟོན་པའི་བདེན་པའི་བར་
ཆད་ཅི། ཐ་མར་བདུད་རྣམས་ཅི་ལྟར་འགྱུར། ཞེས་ཞུས། སྟོན་པས་བཀའ་བསྩལ་
པ། ནེའུ་ཆུང་ལ་སོགས་འཁོར་རྣམས་ཉོན། གཤེན་རབ་ཐུགས་ལ་འཁྲུལ་པ་མེད།
མངོན་ཤེས་གསལ་བས་བསླུ་མི་ནུས། བདེན་པའི་དོན་ལ་རྫུན་པ་མེད། ཉི་མའི་
དཀྱིལ་ན་མུན་པ་མེད། སྐྱེ་འགྲོ་རླུང་ལ་མི་བརྟེན་མེད། སྲོག་ཆགས་ཆུ་ལ་མི་འཐུང་
མེད། བདེར་གཤེགས་བཀའ་ལ་མི་ཉན་མེད། གཡུང་དྲུང་བོན་ལ་མི་སྤྱོད་མེད།
བསླུ་བའི་ཁ་ལ་ཉན་པ་མེད། གཤེན་རབ་གཅིག་པུར་མངོན་སངས་རྒྱས། ཁྱབ་པས་
འགྲན་ཏེ་དོ་བསྡོས་ནས། བདག་གི་འགྲན་ཟླར་སོང་བ་ཡིན། ནེའུ་ཆུང་བདུད་ཀྱིས་
བསླུས་པ་དེ། སྔོན་གྱི་བཟའ་འབྲེལ་སྨོན་ལམ་ཡོད། སྟག་བུ་ཐུང་དང་གཟིག་བུ་ཐུང་
ཡོད་པ་དེ། ཁྲ་བོ་རྒོད་དང་ཁྲ་མོ་རྒོད། སྔ་མའི་བཟའ་འབྲེལ་ཡོད་པ་ཡིན། དང་པོ་
བདུད་རྣམས་གང་ནས་བྱུང༌། མ་རིག་མ་རྟོགས་རྒྱུ་ལས་བྱུང་། བདུད་ལ་རྣམ་པ་ལྔ་
ཡོད་དེ། ཀུན་ནས་ཉོན་མོངས་པའི་བདུད། ཕུང་པོ་ཉེ་བར་ལེན་པའི་བདུད། འཆི་
བདག་ལས་བཙན་དག་གི་བདུད་དང་། སྒྱུ་མ་འཁྲུལ་པ་གཟུགས་བརྙན་གྱི་བདུད།
ལྷའི་བུའི་བདུད་དང་ལྔ། དེ་ཡང་ཉོན་མོངས་བདུད་ལ་ལྔ། འདོད་ཆགས་ཆུ་བོའི་
བདུད། ཞེ་སྡང་མེ་འབར་བདུད། གཏི་མུག་མུན་འཐིབ་བདུད། ང་རྒྱལ་བྲག་རིའི་
བདུད། ཕྲག་དོག་རླུང་འཚུབ་བདུད་དག་གོ །ཉོན་མོངས་བདུད་ཀྱིས་བཞེན་བཏབ་
པ། ཕུང་པོ་ལྔ་ནི་ཉེ་བར་བླངས། ཟག་བཅས་ཕུང་པོ་རྣམ་ལྔ་ལ། མངོན་པར་ཞེན་
པ་ཕུང་པོའི་བདུད། སྔ་མའི་ལས་དང་ཕྱི་མའི་ལས། སྲོག་ནི་རྐྱེན་གྱིས་འགག་པ་ལ།
འཆི་བདག་ལས་བཙན་བདུད་ཅེས་བྱ། འདོད་པའི་ཡོན་ཏན་ལྔ་རྣམས་ནི། སྒྱུ་མ་
ཡིན་ཏེ་དེ་ལ་ཞེན། སྒྱུ་མ་གཟུགས་བརྙན་བདུད་དག་གོ །ཁྱབ་པ་སྒྱུ་མ་གཟུགས་
བརྙན་བདུད། ཚངས་རིས་མ་ཏའི་བྱང་ཕྱོགས་ནས། བདུད་ཡུལ་མུན་པའི་གླིང་ཆེན་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས། བདུད་ནི་དགའ་རབ་དབང་ཕྱུག་བུ། བདུད་ནི་རྒྱ་ལག་ཐོད་རྗེ་དང་། ཆུང་མ་
གཏུམ་མོ་དུག་འཐུང་ལ། བུ་ནི་བདུད་རྗེ་ཁྱབ་པ་ལག་རིང་བྱུང་། སྲིན་མོ་ཁྲག་
འཐུང་སྙིང་རི་བླངས། བུ་བདུད་ཕྲུག་འཇིག་རྟེན་སྐྱོང་བ་བཞི། འཐབ་བྱེད་ཆགས་
བྱེད་གཡེང་བྱེད་དང་། རྨོངས་པར་བྱེད་པ་བཞི་པོའོ། །མཚོན་དུ་འདོད་པའི་མདའ་
ལྔ་ཐོགས། སྲིང་མོ་འདོད་པའི་དྲུག་འགྱུར་དྲུག །གཡོ་སྒྱུ་སུམ་ཅུ་རྩ་གཉིས་འཆང་།
འཁོར་ནི་བདུད་བྱེ་བ་དགུ་ཁྲིར་བཅས། དེ་ནི་བདུད་ཀྱི་བྱུང་ཁུངས་ལགས། དེ་ལ་
བདུད་ཀྱི་གནས་ས་ནི། འཇིག་རྟེན་དྲེགས་དང་སྒྲིབ་པ་ཅན། མི་དགེ་ལོག་པར་སྤྱོད་
པ་རྣམས་ལ་ནི། དེ་ལ་བདུད་ནི་རྟག་ཏུ་གནས། འཇིག་པ་ཕུང་པོ་རྟེན་ལ་རྣམ་ཤེས་
སོ། །དྲེགས་ནི་དུག་ལྔས་དྲེགས་པའོ། །སྒྲིབ་པ་རྣམ་པ་གསུམ་ཡིན་ཏེ། ཉོན་མོངས་
སྒྲིབ་དང་ལས་ཀྱི་སྒྲིབ། ཤེས་བྱའི་སྒྲིབ་པ་ཅན་ལ་ནི། བདུད་ནི་ལྔ་པོ་རྟག་ཏུ་གནས།
སྟོན་པར་བདུད་ཀྱི་བར་ཆོད་ནི། སྔོན་གྱི་ལས་ཀྱིས་འབྲེལ་བ་སྟེ། རྒྱལ་པོ་ཀ་དྷ་ལ་
གསེར་འོད་དང་། ཀླུ་མོ་མ་དེ་ལས་སྐྱེས། བུ་རྒྱ་དམ་འབྱོར་སྐྱེས་དང་ནི། རབ་
གསལ་རྡུལ་ཤུགས་ཅན་དང་བཞི། གཅེན་གསུམ་བྲག་ཀ་དྲི་ལ་ཤེལ་གྱི་བྲག་ཕུག་ཏུ་
བསྒོམ། གཅུང་པོས་རྒྱལ་ས་བཟུང་བ་ལ། ཡབ་ཀྱིས་རྒྱལ་སྲིད་གསུམ་དུ་བགོས། ཆ་
གཅིག་གཅེན་གསུམ་སྒོམ་རྒྱགས་གྱིས། ཆ་གཅིག་གཅུང་གྱི་རྒྱལ་སྲིད་གྱིས། ཆ་གཅིག་
གཞན་ལ་སྦྱིན་པ་ཐོངས་ཞེས་བྱས། གཅུང་གིས་མ་བྱིན་ཏེ། མུ་གེ་བྱུང་དུ་མཁར་དུ་
ཞེན། དེར་འཕང་གིས་རྒྱལ་བུ་མའི་༼མདའ་ཡིས་༽བསད། ཕུ་བོ་གསུམ་གྱིས་བདུད་
གྱུར་དམོད། གཅེན་གསུམ་དུས་གསུམ་གཤེན་རབ་མྱུར་གྱུར༽། གཅུང་པོ་བདུད་རྗེ་
ཁྱབ་པའོ། ། དེ་ཕྱིར་ལས་ཀྱི་འབྲེལ་བའོ། །ཡང་སྟོན་པས་བདེན་པའི་བར་ཆོད་ནི།
སྟོན་པ་བདེ་བར་གཤེགས་པ་ལ། བདུད་ཀྱི་བར་ཆོད་མི་སྲིད་དོ། །བདེན་པའི་བོན་
གཡུང་དྲུང་བོན། དེ་ལས་བདུད་ཀྱི་ལས་འབྲས་དེ། གཡུང་དྲུང་བོན་ལ་སྤྱོད་པ་ཡི།
264

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
འགྲོ་བ་རྣམས་ལ་བར་ཆོད་དེ། འགྲོ་བ་འཁྲུལ་པས་རང་བདུད་བྱེད། ཉོན་མོངས་
སྒྲིབ་པས་བསྒྲིབས་པ་ལ། བདུད་ཀྱི་འདོད་པའི་མདའ་ལྔ་ཕོག །ལས་ཀྱི་སྒྲིབ་པས་
བསྒྲིབས་པ་ལ། བདུད་ཀྱི་འཇིག་རྟེན་སྐྱོང་བཞི་བསྲུང་། ཤེས་བྱའི་སྒྲིབ་པས་
བསྒྲིབས་པ་ལ། ལྷའི་བུའི་བདུད་ཀྱིས་བསླུས། མདའ་ལྔ་ཕོག་པ་ཉོན་མོངས་བདུད།
འཇིག་རྟེན་སྐྱོང་བཞིས་སྲུང་བ་ཕུང་པོ་བླངས། ཆགས་ཤིང་ཞེན་པ་ཕུང་པོའི་བདུད། །
ཡང་ཡང་ཕུང་པོ་ཉིང་མཚམས་སྦྱོར། རྣམ་ཤེས་ཞེན་ཡུལ་ལྔ་ལ་ཆགས། ཞེན་པ་སྒྱུ་
མ་གཟུགས་བརྙན་བདུད། འདུས་བྱས་འཇིག་པའི་འཆི་བདག་བདུད། རྣམ་རྟོག་ལྷ་
ཡི་བུ་ཡི་བདུད། ང་བདག་འཛིན་པ་བདུད་ཡིན་ནོ། །དེ་ནས་གཤེན་བཟའ་ནེའུ་
ཆུང་མས། གཤེན་རབ་ཡབ་ལ་ཡང་ཞུས་པ། ཡབ་ཅིག་གཤེན་རབ་མི་བོ་ལགས།
གཤེན་རབ་བདེན་པར་སྤྱོད་པ་ལས། མི་བདེན་བདུད་ཀྱིས་བསླུ་བའི་བདུད། ཆོ་
འཕྲུལ་བསྟན་ཚུལ་ཅི་ལྟར་ལགས། གཤེན་རབ་ཡབ་ཀྱིས་བཀའ་བསྩལ་པ། ཉོན་
ཅིག་གཤེན་བཟའ་ནེའུ་ཆུང་ལ། སྣང་བ་དང་ནི་མུན་པ་བཞིན། འབྲེལ་མེད་སོ་སོར་
སྣང་འགྱུར་ཀྱང་། འབྲེལ་བཅས་བདུད་ནི་སེམས་ལས་བྱུང་། སེམས་ལ་དགེ་སྡིག་
གཉིས་མི་སེམས། དགེ་བ་ཐར་པར་བླ་མེད་ལམ། མི་དགེ་སྡིག་ཏོ་བདུད་ཀྱི་ལས།
རང་གི་རྣམ་རྟོག་ལས་ལ་བྱུང་། རྣམ་རྟོག་ཆོམ་ནས་བདུད་དང་བྲལ། དེ་ལས་རྣམ་
པར་རྟོག་བྲལ་བྱ། དེ་ལ་བདུད་རྗེ་ཁྱབ་པ་ཡིས། བདག་གྲོང་ཁྱེར་ལང་ལིང་སྐུ་འཆག་
ཚེ། རི་དང་ཆུ་དང་མེ་འོབས་སྤྲུལ། བདག་བཟོད་པ་བསྒོམས་པས་རི་དང་ཆུ། མེ་
འོབས་པད་མའི་ཚལ་དུ་གྱུར། གཤེན་རབ་ཡབ་ལ་བོན་ཉན་དུས། ཁྱབ་པས་ཡབ་ཀྱི་
ཚུལ་བསྟན་ནས། སྲས་ཅིག་གཤེན་རབ་མི་བོ་ཁྱོད། ཡབ་ཀྱི་བཀའ་ངག་ཚིག་གསུམ་
ཉོན། རྒྱལ་བུ་རྒྱལ་སྲིད་སྐྱོང་བ་ལ། རྒྱལ་སྲིད་བོན་དུ་མ་བསྒྱུར་ཅིག །བོན་སླུ་བྱེད་
རྫུན་གྱི་ཚིག །ཡབ་མྱེས་གོང་མས་འདི་མ་བྱས། འདི་མ་བྱས་པ་ལ་རྒྱལ་སྲིད་བསྐྱངས།
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཞེས་ཟེར། སྟོན་པས་ལན་སྨྲས་པ། བདུད་རྗེ་ཁྱབ་པ་ཚུར་ཉོན་དང་། ང་ནི་ཐབས་
དང་ཤེས་རབ་ལས། སྐྱེས་པས་ང་ལ་ཡབ་གཞན་མེད། གཡུང་དྲུང་འགྱུར་མེད་བོན་
ལ་ནི། རྫུན་ཞེས་ཟེར་མི་ཁྱོད་བས་མེད། ཁྱོད་རང་ལ་རང་རྫུན་མ་འདེབས་ཤིག །
ཅེས་བྱས། བདུད་རྗེ་ལྡོག་ནས་སོང་། གཤེན་རབ་ཡུམ་ལ་མེ་ཏོག་འཐོར། ཁྱབ་པ་
ཡུམ་ཏུ་སྤྲུལ་ནས་བྱུང་། སྲས་གཅིག་གཤེན་རབ་ལྷ་ཡི་བུ། ཡུམ་ལ་བདེན་ཚིག་ཅི་
ཡོད་ཉོན། ཡབ་རྒྱལ་བོན་འཁྲུལ་པའི་བོན་ཡང་ཟིན། ཡབ་རྒྱལ་བོན་འཁྲུལ་པའི་
བོན་འདི་སྤོངས། ཁྲི་ཐོག་ཁྲ་ཐོགས་༽ཁྱི་ཁྱེས་༼བཀྱེས་༽རི་དྭགས་བཤོར། གཞོན་ནུ་ཀུན་
གྱི་ལས་དེ་ཡིན། ཅེས་མི་དགེ་སྡིག་ལ་བསྐུལ་མ་བཏབ། དེ་ལ་གཤེན་རབ་ལན་
བཏབ་པ། བདུད་ཕྲུག་ཤོར་བ་གཞོན་ནུ་ཉོན། ངས་འཁྲུལ་པའི་བོན་འདི་གདོད་
ནས་སྤོངས། མ་འཁྲུལ་བདེན་པའི་བོན་ལ་སྤྱོད། གཡུང་དྲུང་མི་འགྱུར་རྒྱལ་སྲིད་
སྐྱོངས། ཁྲི་ཐོག་ཁྲ་ཐོགས་༽ཁྱི་འགྱེད་བདུད་ཀྱི་ལས། ངན་སོང་འཁོར་བའི་བཞེན་
འདེབས་ཡིན། ཁྱོད་བདུད་ཕྲུག་རང་བདུད་རང་ལ་འབེབས། གཤེན་རབ་བདེན་
པའི་དོན་སྤྱད་པས། དགེ་ལྡན་སེམས་ལ་སྡིག་མི་འགོས། ཞེས་གསུངས། བདུད་ཕྲུག་
སྐྱེངས་ནས་སོང་། གཤེན་རབ་སྒོ་བཞི་མཛོད་འཆད་དུས། ཁྱབ་པ་གསས་ཆེན་རུ་
བཞིར་སྤྲུལ། ཀྱེ་མ་སྟོན་པ་གཤེན་རབ་ཉིད། ངེད་གསས་ཆེན་རུ་བཞི་བྱ་བ་ཡིན། ཉི་
མ་ཕྱོགས་བཞིའི་དཔོན་གསས་ལགས། གཤེན་རབ་མི་བོ་འདི་ལྟར་གྱིས། བོན་ནི་
འདོད་པ་དགུ་འགྱུར་ལགས། གོ་མཚོན་དམག་གི་དཔུང་ཆོས་ལ། ཉི་མ་ཕྱོགས་
བཞིར་རྒྱལ་སྡེ་ཐུལ། གླིང་བཞིའི་ནོར་ལ་རྒྱལ་གོར་གྱིས། ཞེས་སྨྲས། གཤེན་རབ་ལན་
བཏབ་པས། ཀྱེ་མ་ཁྱབ་པ་ལག་རིང་པོ། གསས་བཞི་མ་ཡིན་འཇིག་རྟེན་སྐྱོངས།
འཁོར་བ་ཟོ་ཆུའི་རྒྱུན་ལྟར་འཁོར། གཤེན་རབ་མ་རུ་མ་འགྱུར་མེད། དྲིན་ཆེན་མ་ལ་
སྡང་བ་དེ། བདུད་མིན་གཞན་ལ་ག་ལ་ཡོད། ང་ཞེ་སྡང་སྤངས་པས་དམག་མི་ལེན།
266

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
འདོད་ཆགས་སྤངས་པས་ནོར་མི་ལེན། ང་རྒྱལ་སྤངས་པས་སྡེ་མི་འཇོམས། རྒྱལ་ས་
སྡེ་བཞི་རང་གི་སྡེ། ཁྱབ་པ་རྨོངས་པས་བསླུ་ཚིག་ཟད། ཅེས་གསུངས་སྲས་བཞི་
མངའ་འོག་ཆུད། གཤེན་རབ་ཕ་ཡི་སྐུ་འཚོ་ཚེ། ཁྱབ་པ་ལྷ་ཡི་བུ་འདྲ་སྤྲུལ། བཙུན་
མོ་རྣམས་ལ་བསླུ་ཚིག་སྨྲས། གཤེན་རབ་ཕྱུའི་སྐུ་འཚོ་ཚེ། ངོ་༼ངེད་༽ཕྱུའི་བུ་མོ་བཙུན་
མོར་བླངས། དེ་གཏོ་སྒྲོ་དཔྱད་སྒོ་ཞུགས་ལ་སྲེགས། དུ་བ་ཕྱུའི་ཡུལ་དུ་འགྲོ། གཤེན་
རབ་མི་བོ་འདིར་དགོངས་ངེས། ཞེས་པས་དཔོ་བཟའ་ཐང་མོ་བློ་བསྒྱུར་ནས། གཏོ་
སྒྲོ་དཔྱད་སྒྲོ་ཞུགས་ལ་བསྲེགས། གཏོ་བུ་དཔྱད་བུས་སྤར་དོ་ཟིན། ཡིག་གེ་དཔའ་བོ་
འབྲུ་ལྔ་དང་། གཏོ་ཡི་བྱང་བུ་སུམ་བརྒྱ་དང་། གཏོ་ཡི་བྱང་བུ་དགུ་བཀྲ་ཟིན། གཏོ་
དཔྱད་འབུམ་སྡེ་ཞུགས་ལ་སོང་། དཔོ་བཟའ་ཐང་མོ་ཁྱབ་པས་བསླུས། བུ་ནི་བདུད་
བུ་གོ་བོ་ཆུང་། ཡུལ་ནི་བྲ་མ་ཁྲི་འོད་དང་། སེམས་ཅན་བསོད་ནམས་སོགས་པ་
༼བསད་ནས་སོག་པ་བྱུང་༽བྱུང་། མོ་མ་སྡིང་ང་སྡིང་ལོམ་སྨྲས། བསླུ་བའི་བོན་གྱིས་བསླུ་
བྱས་ཏེ། སྔ་དྲོ་གཤེན་ལ་མེ་ཏོག་འཐོར། ཕྱི་དྲོ་ཡིང་ཡེངས་༽བསྒབ་སྤུ་གྲི་བརྒྱབ། །
བསླུ་བའི་བདུད་བུ་གོང་༼གོ་༽ཆུང་གུམ། དཔོ་བཟའ་དེ་ལ་མྱ་ངན་སྨྲ། དེ་ལ་གཤེན་
རབ་ཀྱིས་སྨྲས་པ། དཔོ་བཟའ་ཐང་མོ་མ་སྨྲ་ཞིག །བུ་འདི་བདུད་ཀྱིས་བསླུ་བའི་བུ།
ལ་ལ་སྲིན་གྱིས་དམོད་པའི་བུ། ལ་ལ་བགེགས་ཀྱི་བར་ཆོད་བུ། ལ་ལ་ལན་ཆགས་
བསྙགས་པའི་བུ། ལྷ་ཡི་ཐུགས་རྗེའི་བུ་རྐའོ། །ཞེས་གསུངས། དཔོ་བཟས་དྲན་པ་
རྙེད། གཤེན་བཟའ་ནེའུ་ཆུང་ཁྱབ་པས་བསླུས། བདུད་ཕྲུག་སྟག་བུ་ཐུང་དང་གཟིག་
བུ་ཐུང༌། ཤ་ལ་རྔམ་ཞིང་ཁྲག་ལ་འཐུང་། ནེའུ་ཆུང་དེ་ལ་བློ་འགྱུར་ནས། ནུ་མ་
བཅད་ནས་གཟན་དུ་བསྒྱུར། མོ་གླིང་ཁོ་མ་ནེའུ་ཆུང་སླེབས། ལུང་འདྲེན་རྒྱུད་
འདྲེན་དྲལ་དང་མཇལ། སྲས་ཡུམ་གཤེན་རབ་དགའ་སྤྲོ་སྐྱེས། དེ་ནས་ཁྱབ་པ་ལག་
རིང་གིས། གཤེན་རབ་དཀོར་ལ་ཆོ་འཕྲུལ་བསྟན། བདུད་ཕྲུག་ཤོར་བ་སྐྱ་བདུན་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གྱིས། གཤེན་རབ་རྟ་བདུན་ཁྱེར་ནས་སོང་། རྐོང་ཀོང་པོ་༽ཡུལ་དུ་རྟ་རྗེས་བསྟན།
ཁ་བ་སུབ་མས་རྟ་རྗེས་བཅད། ཉི་མ་དགུ་ཤར་ཁ་བ་བཞུས། བདུད་རི་ནག་པོ་བོན་
རིར་བསྒྱུར། ལ་དོར་བྲག་འཕྲང་རྟ་ལམ་གཏོད། ལྕགས་ཕུབ་དགུ་ཕུད་བྲག་རི་ཕུག །
མདའ་དྲངས་ཆུ་མིག་དཀར་པོ་དྲངས། རྐོང་རྗེ་དཀར་པོའི་མཁར་སྒོར་སླེབས།
བྲག་འཕྲང་ཆུ་དོར་མདའ་ལམ་བཏོད། རྟ་བརྐུས་ལེ་ལན་ཀོང་ཀོང༽རྗེ་ཡིས། རྐང་
ཀོང་༽བཟའ་ཁྲི་ལྕམ་གཤེན་ལ་ཕུལ། ཤུལ་ལམ་ཡར་ཆབ་རྩང་པོ་ཕྱུང་། ལྷ་རི་གྱང་
དོར་ཞག་བདུན་བཞུགས། ཤུལ་དཀར་རྩང་བྱེ་མ་གཡུང་དྲུང་ཁར། སྟོན་པའི་
ཞབས་རྗེས་བཏོད། ཁྱུང་ལུང་རྔུལ་༼དངུལ་༽མཁར་བརྩིགས། གཤེན་བུ་ཀོང་ཚ་དེ་རུ་
འཁྲུངས། དེ་ནས་མ་པང་མཚོ་ལ་ཆགས། ཀླུ་ཡི་སྟོན་པ་ལོ་གཅིག་མཛད། ཏི་ཙེ་
གངས་ཀྱི་རྩེ་མོ་རུ། མ་སངས་ལྷའི་ཞལ་དྲོ་དྲངས། དེ་ནས་སླར་ཡང་འོལ་མོ་གླིང་།
ཁྲི་སྨོན་རྒྱལ་བཞད་དག་ཏུ་བྱོན། སྟོན་པས་ཁྱིམ་སྤངས་རབ་ཏུ་བྱུང༌། དེ་ཚེ་ཁྱབ་
པས་འདི་སྙམ་དུ། གཤེན་རབ་མི་བོ་འཁྲུལ་ཏེ་སོང་། རྒྱལ་སྲིད་ནོར་དང་ཆུང་མ་
དང༌། བུ་དང་བུ་མོ་འཁོར་སྤངས་ཏེ། གཅིག་པུར་འཁྱམས་པ་རེ་རྒ་སྙམ། འོན་ཀྱང་
དེ་རུ་སུན་དབྱུང་ཕྱིར། བདུད་ཀྱི་བུ་མོ་དྲུག་པོ་ནི། མཛེས་པའི་རྒྱན་ཆ་མང་པོས་
བརྒྱན། སྟོན་པའི་མདུན་དུ་འོང་ནས་ནི། གླུ་ལེན་གར་བྱེད་བཞིན་མཛེས་བསྟན།
ངེད་དྲུག་ལྷའི་བུ་མོ་དགའ་མཛེས་མ། མེ་ཏོག་ཁ་ཕྱེ་པད་མ་མཛེས་པ་ལ། ཆགས་
ཤིང་སྤྱད་དགའ་ཕུན་སུམ་འཚོགས། གཏན་གྱི་དྲོགས་༼གྲོགས་༽སུ་བགྱིས་ཀྱང་ཉེས་པ་
མེད། ཚུལ་ཁྲིམས་གཙང་མའི་གོས་འདི་སྤངས་ལ། ན་བཟའ་མཛེས་དགུ་སྐུ་ལ་
གསོལ་ཡང་མཛོད། བྱང་ཆུབ་སྤྱོད་པའི་བློ་ནི་ཡང་བསྒྱུར་ལ། དགྱེས་ཤིང་རོལ་པ་
མཛོད་ཅིག་སྐྱེས་བུ་མཆོག །ཅེས་སྨྲས། སྟོན་པས་ལན་གསུངས་པ། ལྷའི་བུ་མོ་
བཞིན་གྱི་པད་མ་དེ། ངན་སྐྱུག་མི་གཙང་སྣོད་དེ་ང་མི་ཆགས། མ་རྒན་བརྒྱ་བཅུ་ལོ་
268

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
པའི་རྒན་མོ་རྣམས། འདོད་པའི་འདོད་ཆགས་ངན་པ་སྤྱད་ཅིང་འདོད། དེའི་གཉེན་
པོ་མི་སྡུག་བསམ་གཏན་བཟང༌། རྔོ་ཅན་ནད་ནི་ཕྲུག་ཅིང་ཕྱི་ཕྱིར་ཟ། མ་ཕྲུག་
བཞག་ན་དེ་ལ་ཟ་བ་མེད། ལན་ཚྭའི་ཆུ་འཐུང་འཐུང་ཞིང་ཕྱིར་ཕྱིར་སྐོམ། འདོད་
པའི་ཡོན་ཏན་སྒྱུ་མ་དེ་ལ་ང་མི་ཆགས། ཆོ་འཕྲུལ་བསླུ་བ་སེམས་སུ་ངོ་ཤེས་ཆགས་
པ་མེད། སེ་གོལ་བརྡབ་ཙམ་གྱིས་བུ་མོ་དྲུག་ནི་མི་སྡུག་རྒན་མོ་དྲུག་ཏུ་རེད། དེ་ནས་
རྒན་མོ་དྲུག་གིས་སྟོན་པ་ལ་བསྟོད་པ། ཨེ་མ་ངོ་མཚར་སྟོན་པ་རབ་ཏུ་བྱུང་། རྒྱལ་
སྲིད་ཁྱིམ་ལ་ཆགས་པ་མེད། ཁྱེད་ནི་ཆགས་མེད་སྒྱུ་མ་ལྟ་བུར་གཟིགས། ཆུ་ཡི་པད་
མ་ལྟ་བུ་གནས་པ་ལ། བསླུ་བའི་ཚུལ་གྱིས་ངོ་ཚ་ཁྲེལ་བརྗོད་པས། བཀའ་ཆད་
འཕྲལ་ལ་བྱུང་སྟེ། རྒས་ཤིང་འཁོབ་པར་གྱུར། སྟོན་མཆོག་སྐུ་ལ་བཟོད་གསོལ་
གནོང་ཞིང་བཤགས། སྟོན་མཆོག་ཐུགས་ནི་ནམ་མཁའ་ལྟ་བུ་སྟེ། ཆུ་ཡི་པད་མ་
བཞིན་དུ་དྲི་མེད་དག །གཤེན་རབ་མི་བོ་མཚན་དང་དཔེ་བྱད་འབར། ཡོན་ཏན་
མཆོག་ལྡན་ཁྱོད་ལ་ཕྱག་འཚལ་བསྟོད། བདག་ལ་ཐུགས་རྗེས་བཟུང་ནས་སྡུག་
བསྔལ་སྐྱོབས་པར་ཞུ། ཞེས་ཞུས། བུ་མོ་དྲུག་གྱུར་མེ་ཏོག་མངོན་པར་གཏོར།
བདུད་ཀྱི་བུ་མོ་དྲུག་རབ་བྱུང་སྟེ། མོ་གླིང་ཁོ་མ་ནེའུ་ཆུང་གནས་སུ་བཀོད། ཤར་པ་
རྐྱ་བདུན་རབ་བྱུང་ཕོ་གླིང་བཀོད། དེར་ཁྱབ་པ་སྡུག་བསྔལ་ཁང་པར་ཞུགས། རྒྱལ་
བོན་ཐོད་དཀར་བུ་གཅིག་གཤེན་རབ་འདི། ཅིས་ཀྱང་མ་ཐུབ་བདུད་འཁོར་ཟད་ལ་
ཐུག །ད་ནི་མྱེས་ལ་བཟློག་ལ་བདུད་དམག་བསྡུས་སྙམ་དྲན། ཁྱབ་པ་དགའ་རབ་
དབང་ཕྱུག་དྲུང་དུ་ཕྱིན་ནས། སྐྱེས་ཅིག་དགའ་རབ་དབང་ཕྱུག་གསོན། རྒྱལ་བོན་
ཐོད་དཀར་བུ་ཅིག་གཤེན་རབ་འདི། ཅིས་ཀྱང་མ་ཐུབ་བདུད་འཁོར་ཟད་ལ་ཐུག །
གཤེན་རབ་མངོན་པར་རྫོགས་སངས་རྒྱས་ནས། ཡོ་༼འོ་༽སྐོལ་བདུད་ཀྱི་འཇིག་རྟེན་
སྟོང་པར་ངེས། འདི་ལ་ད་རེས་གནག་ཕྱིར་བདུད་ཀྱི་དམག་དྲང་དགོས། ཅེས་པས་
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དགའ་རབ་དབང་ཕྱུག་གིས། ཁྱབ་པ་གཤེན་རབ་བདེན་པ་ཐུབ་རྐ་སྟེ། རྐ་༼དཀའ་༽
ཡང་ལྷའི་བུའི་བདུད། དམག་ནི་བྱེ་བ་ས་ཡ་བསྡུས། བདུད་ཀྱི་འཁྲུལ་འཁོར་སྒྲོགས་
ཆེན་ཆོས། ཅེས་ཟེར་ཁྱབ་པས་ལུང་ཐོབ་ནས། བདུད་དམག་བྱེ་བ་ས་ཡ་བསྡུས།
མཚོན་ཆ་མདའ་མདུང་རལ་གྲི་དང་། འཁོར་ལོ་སྐྱོགས་ཆེན་གཟུ་བ་བཅས། བར་པོ་
སོ་བརྒྱད་མཁར་ལ་དྲངས། དེ་ཚེ་སྟོན་པ་གཤེན་རབ་ཉིད། བྱམས་པ་ལྷའི་ཏིང་ངེ་
འཛིན། སྟོང་ཉིད་མི་གཡོ་ཏིང་འཛིན་བསྒོམ། བདུད་ཀྱི་མདའ་འཕང་མེ་ཏོག་གྱུར།
རྡོ་རྣམས་རིན་ཆེན་ཆར་དུ་བབས། སྐྱོགས་ནི་འོད་ཀྱི་འཁོར་ལོ་གྱུར། མཚོན་ཆ་ལྷའི་
རོལ་མོ་གྱུར། བདུད་སེམས་བྱམས་པའི་ངང་དུ་བསྒྱུར། དེ་ཚེ་ཟ་བྱེད་བདུད་བཞིའི།
སེང་གེ་གླང་ཆེན་ཆུ་སྲིན་འབྲུག་གི་མགོ །ཞལ་གདངས་བར་པོ་སོ་བརྒྱད་ཕྱོགས་
བཞིར་བསྐོར། ཀླུ་འབྲུག་སྟོང་ལྡིར་བདུད་དམག་ཀུས་བཏབ་སྟེ། དེ་ཚེ་ཁྲོ་ཆེན་རུ་
བཞིས། བར་པོ་སོ་བརྒྱད་རྩེ་མོ་ནས། སྟོན་པ་བདུད་ལ་རྒྱལ་ཞེས་བསྔོ་སྒྲ་བཏབ། ཨ་
པར་ཐུམ་མུ་པར་ཞི་ཀྲི་ལ་གེ་གོད་སྤུངས་དྲི་པར་མྱལ་མྱལ། ཞེས་བརྗོད་བདུད་
དམག་རྣམས་སྤ་སྐོང་བརྒྱལ། བརྒྱལ་སངས་བདུད་དམག་བྱེ་བ་གྱེས། དེ་ནས་སྟོན་
པ་གཤེན་རབ་ཀྱིས། དུག་ལྔ་འདུལ་བའི་སྙིང་པོ་བརྗོད། ཨ་དུན་འདུས་མུ་རུམ་སྤྲོས་
ཁ་ཏིལ་ཞི། ཞེས་གསུངས་བདུད་ཀྱི་དུག་ལྔ་ཞི། རྒྱ་ལག་ཐོད་རྗེ་འབངས་སུ་བྱུང་།
རབ་ཏུ་བྱུང་སྟེ་ཕོ་གླིང་བཀོད། ཁྱབ་པ་གཅིག་པུ་མྱ་ངན་ཁང་པར་སོང༌། གཞན་
ཡང་སྟོན་པ་གཤེན་རབ་ལ། མ་བརྟགས་པའི་དགྲ་བཞི་བྱུང་། ཕ་སྤུན་མ་བརྟགས་
གཉའ་ནོན་དགྲ། བདུད་རྗེ་ཁྱབ་པ་གཉའ་ནོན་དགྲ། གཤེན་རབ་ཆུས་དང་སྲིད་ལ་
རྒོལ། དེར་སྟོན་པས་བཀའ་ཡི་བྱ་ར་མངགས། སྲིད་པའི་རྒྱལ་མོ་ཐུགས་འཁྲོས་པས།
བདུད་རྗེ་ཁྱབ་པ་ནག་པོ་བསྒྲལ། བསྟན་སྲུང་སྲིད་པ་རྒྱལ་མོ་བྱས། བསྟན་པ་བོན་
གྱི་སྒོ་བཞི་བསྲུངས། ཆུང་མ་མ་བརྟགས་སྲིད་ཀྱི་དགྲ། རྐོང་ཀོང༽ལྕམ་དཀར་མོ་
270

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
སྲིད་ཀྱི་དགྲ། རྒྱའི་གེ་མོའི་ཟླ་ལ་སོང་། སྟོན་པས་ཕོ་ཉ་དམུ་བཙན་མངག །རྒྱ་རྗེ་
རིང་བདུད་ཕབ་སྟེ་བསྒྲལ། སློབ་བུ་མ་བརྟགས་བཅུད་ཀྱི་དགྲ། གཉེན་ཐེའུ་ནག་པོ་
བཅུད་ཀྱི་དགྲ། སྟོན་པའི་རྩིས་སྒྲོ་སྨན་སྒྲོ་བརྐུས། ས་འོག་དགུའི་ཞབས་སུ་ཁྱེར།
སྟོན་པས་སྒྲ་བླའི་རྒྱལ་མོ་མངགས། སྒྲ་བླའི་རྒྱལ་མོ་འཁྲོས་པས། གཉེན་ཐེའུ་ནག་པོ་
བསྒྲལ་བར་བྱས། ཡིད་ཀྱི་ཁྱེའུ་ཆུང་སྤྲུལ་པ་ཡིས། ས་འོག་དགུ་ནས་རྩིས་སྒྲོ་སྨན་སྒྲོ་
ལོན། གྲོགས་པོ་མ་བརྟགས་ལམ་གྱི་དགྲ། ཧོར་ཕྲུག་ཤོར་བ་རྐྱ་བདུན་གྱིས། སྟོན་
པའི་རྟ་བདུན་ཁྱེར་ནས་སོང་། ཕོ་ཉར་གས་བཙན་རྒྱལ་པོ་མངག །ནེ་ཝེར་རྒྱལ་པོ་
ཐུགས་འཁྲོས་པས། ཧོར་གྱི་ཡ་བ་རྐྱ་བདུན་བསྒྲལ། དེ་ནི་བསྟན་པའི་བཀའ་སྲུང་
བཞི། གཡུང་དྲུང་བོན་སྒོ་བཞི་བསྲུངས་སོ། །གཡུང་དྲུང་ལྷའི་བོན་མདོ་འདུས་པ་
རིན་པོ་ཆེའི་རྒྱུད་ལས། སྟོན་པ་ལ་བདུད་ཀྱི་ཆོ་འཕྲུལ་བསྟན་པ་བཏུལ་བའི་ལེའུ་སྟེ་
བཅུ་གཉིས་པའོ། །། །
༧ དེ་ནས་སྟོན་པ་གཤེན་རབ་ལ། རྨ་ལོ་གཡུ་ལོས་ངེས་ཞུས་པ། ཨེ་མ་གཤེན་
རབ་རྨད་འབྱུང་གཙོ། དྲང་སྲོང་ཆེན་པོ་བསླབ་རྫོགས་ཤིང་། རྒྱུད་དྲུག་འདུལ་བ་
ཀུན་མཁྱེན་པ། སྲས་ཀྱིས་ཡབ་ལ་མངོན་པར་བསྟོད། སྟོན་པ་གཤེན་རབ་རྨད་བྱུང་
བ། ཅི་ལྟར་ཁྱིམ་སྤངས་སྡོམ་པ་བླངས། འདུས་པའི་འཁོར་རྣམས་བཤད་དུ་གསོལ། །
ཅེས་ཞུས། སྟོན་པས་བཀའ་བསྩལ་པ། ཀྱེ་མ་འདུས་པའི་འཁོར་རྣམས་ཉོན། ང་
ཉིད་སྟོན་པ་བླ་ན་མེད། ཐོག་མའི་སེམས་བསྐྱེད་ཐོབ་དུས་ནས། རྒྱུད་དྲུག་འདུལ་
བ་རབ་ཏུ་སྦྱངས། ངེས་འབྱུང་ལེགས་སྨོན་འཇིགས་སྐྱོབ་གྱིས། བཅས་པའི་སྡོམ་པ་
གཞི་རྩ་བཅད། རང་བཞིན་དགེ་བའི་སྡོམ་དང་ལྡན། གདོད་ནས་ཁྱིམ་སྤངས་རབ་
ཏུ་བྱུང་། འཁོར་བའི་ས་ལ་མི་གནས་ཏེ། གང་ལ་གང་འདུལ་ཅིར་ཡང་སྤྲུལ། སྤྲུལ་
སྐུ་སྟོན་པ་གཤེན་རབ་མི་བོར་གྲགས། རྒྱལ་སྲིད་འཁོར་དང་ཁྱིམ་ཐབས་དང་། སྲས་
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དང་ལོངས་སྤྱོད་སྦྱིན་པར་བཏང་། ཆགས་མེད་པ་ལ་གཤེན་རབ་གནས། སྟོན་པས་
དགུང་ལོ་སུམ་ཅུ་སོ་གཅིག་ལ། ཁྱིམ་སྤང་རབ་ཏུ་བྱུང་བ་སྟེ། ཁྲི་སྨོན་རྒྱལ་བཞད་སྒོ་
བཞིར་བྱུང་། སྐྱེ་རྒ་ན་འཆི་བཞི་ལ་གཟིགས། ཆུ་བོ་བཞི་ལ་བརྒལ་བའི་ཕྱིར། སྒྱུ་མ་
ལྟ་བུའི་ཏིང་འཛིན་གྱིས། རྒྱལ་སྲིད་མ་ལུས་གཏན་སྤངས་ནས། ཁྱིམ་སྤངས་རབ་ཏུ་
བྱུང་བར་དགོངས། བཙུན་མོ་སྲས་དང་འཁོར་འབངས་ཀྱིས། བཤོལ་བཏབ་ཀུན་
གྱིས་བསྲུང་གྱུར་ཀྱང་། གཤེན་རབ་དུང་རྟ་དཀར་པོ་བཅིབས། གཤེན་འབངས་
གུས་པས་ཁ་ཁྲིད་དེ། གསས་ཆེན་རུ་བཞིས་རྨིག་བཞི་བཏེགས། རྐ་ཐུབ་གླིང་ལ་
གཤེགས་ཤིང་དུས། སྡུག་བསྔལ་ཆུ་བོ་བཞི་ལ་བརྒལ་བའི་ཤུལ་ཀ་རུ། དྲང་སྲོང་ཚུལ་
ལྡན་གཅིག་དང་འཕྲད་གྱུར་ཏེ། དེ་ལ་རྗེས་སུ་ཡི་རངས་སྐྱེས་ཏེ་ཞུས་པ་ནི། ཁྱེད་ནི་
དྲང་སྲོང་ཚུལ་ཁྲིམས་ལྡན་པའི་བརྗིད། སེང་གེ་གངས་ལ་འགྱིང་འདྲ་དྲང་ལ་བརྟན།
ཁྱེད་ནི་རང་བཞིན་གཞན་ལ་ཕན་ཏེ་བསོད། ངོ་མཚར་རྨད་བྱུང་རིན་ཆེན་རི་བོ་འདྲ།
བདག་ཀྱང་ཁྱིམ་སྤངས་རབ་ཏུ་བྱུང་བར་གནང་ལགས་སམ། ཞེས་གསུངས། དྲང་
སྲོང་དེའི་ཞལ་ནས་ཀྱང་། ང་ནི་དྲང་སྲོང་ལེགས་ལྡན་རྒྱལ་བ་སྟེ། སྟོན་པ་གཏོ་རྒྱལ་
ཡེ་མཁྱེན་སློབ་བུ་ཡིན། སྟོན་པ་ཁྱིམ་སྤངས་རབ་ཏུ་བྱུང་བ་ཤིན་ཏུ་ལེགས། སྔོན་
བྱུང་སྟོན་པ་རྣམས་ཀྱང་ཁྱིམ་སྤངས་རབ་ཏུ་བྱུང་། རྨད་གོས་བླ་མེད་བཅས་པའི་
སྡོམ་པ་བསྲུངས། རྐ་སྤྱད་བདུད་ལྔ་དགྲ་ལ་རྒྱལ་བ་ཨེ་མ་ཧོ། ཞེས་གསུངས་དྲང་
སྲོང་ལུང་བསྟན་ཐོབ་དུས་སུ། སྟེང་ནས་ལྷ་ཁམས་ཀུན་གྱིས་ལེགས་སོ་བྱིན། འདུལ་
བའི་གཤེན་དང་འདུལ་བོན་སུམ་ཅུ་སོ་དྲུག་གིས། མེ་ཏོག་ཆར་བབས་རབ་ཏུ་ལེགས་
པ་བྱིན། རང་འབྱུང་མཆོད་རྟེན་དྲུང་དུ་གཙུག་ཕུད་དབུ་སྐྲ་བྲེགས། ཚངས་པ་བརྒྱ་
བྱིན་ལྷའི་སྐྲ་གཞོང་བཟེད། ནམ་མཁའི་ལྷ་མོས་བདུད་རྩིའི་ཁྲུས་ཆབ་གསོལ། ལྷ་
རྣམས་རྫུ་འཕྲུལ་སྐོས་འདེབས་རྨད་གོས་རྣམ་དྲུག་ཕུལ། རྨད་གོས་རྨད་ཞུ་རྨད་ཤམ་
272

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
པད་ལྷམ་དང་། པད་ཤུན་གདིང་བ་སྐུ་ལ་མཛེས་པར་གསོལ། ཧོས་རུ་བསིལ་ཡབ་
པད་ཕོར་རང་བཞིན་ཕྱག་ཏུ་བབས། མཁའ་ལ་བདེར་གཤེགས་སྤྲིན་བཞིན་འདུས་
འགྱུར་ཏེ། མེ་ཏོག་གཏོར་ཞིང་བཀྲ་ཤིས་ལུང་བསྟན་བརྗོད། དུང་རྟ་འབངས་ལ་
བསྐུར་ཏེ་རྒྱལ་བོན་ཡབ་ལ་ཕུལ། རྣམ་དག་ཁྲིམས་ཀྱི་གླིང་དུ་འདུལ་ཁྲིམས་རྫོགས།
ཆུ་བོ་གླིང་གྱིམ་ཤང་འགྲམ་དུ་ལོ་གཅིག་མི་ཡི་རྐ་ཐུབ་བྱས། ཆུ་ཐིགས་ཉག་མ་རེ་རེ་
གསོལ་བར་བྱས། རྒྱལ་ཆེན་རིགས་བཞིའི་གནས་སུ་ལོ་གཅིག་སྤྲེའུ་ཡི་རྐ་ཐུབ་བྱས།
ཤིང་ཐོག་འབྲུ་མ་རེ་རེ་གསོལ་བར་བྱས། སུམ་ཅུ་རྩ་གསུམ་གནས་སུ་ལོ་གཅིག་བྱ་
ཡི་རྐ་ཐུབ་བྱས། ཅི་ཡང་མི་གསོལ་བསྙུང་བ་ཉིད་དུ་བྱས། ལྷ་ལས་བབས་ཏེ་འོལ་མོ་
གླིང་དུ་བྱོན། བྲམ་ཟེ་ས་ལའི་བུ་མོས་འོ་མའི་འཇམ་དྲང་སྟེ། འབོང་བུང་༽བའི་རྒྱལ་
པོས་སྦྲང་རྩིས་པད་ཕོར་དྲངས། དེ་ནས་རྒྱལ་བོན་ཡབ་དང་མཇལ་འགྱུར་ཏེ། ཡབ་
ཀྱིས་སྲས་ལ་སྨྲས་པ་ནི། ཀྱེ་མ་སྲས་གཅིག་གཤེན་རབ་སྟོན་པ་ཁྱོད། ཆུང་ལོ་བཅུ་ལ་
རྒྱལ་སར་རབ་ཏུ་བཏོན། བཅོ་ལྔ་ལོན་ནས་ཁབ་ཀྱིས་སྐུ་བཙའ་ཞིང་། བཅོ་བརྒྱད་
ལོན་ནས་ཡབ་ལ་བོན་རྣམས་ཉོན། ཉི་ཤུ་རྩ་ལྔ་དག་ལ་ཕྱུའི་སྟོན་པ་མཛད། ད་
ལྟ་རྒུང་ལོ་སུམ་བཅུ་སོ་གཅིག་ལ། རྒྱལ་པོ་ཁྲི་ལ་ཕབ་ནས་འབངས་ཀྱིས་བཟུང་བ་
བཞིན། རྒྱལ་སྲིད་མ་ལུས་བཙུན་མོ་འཁོར་སྤངས་ནས། གཅིག་པུར་མེ་ཏོག་གླིང་ལ་
གཤེགས་པ་ཅི། རྟ་དང་གླང་པོ་ཤིང་རྟ་མི་བཅིབས་པར། ཚེར་ཁྲོད་རྩུབ་པའི་ལམ་
ལ་ཞབས་རྗེན་འོ་རེ་བརྒྱལ། སྔར་ཁྱོད་དར་བེར་རས་བཟང་ཀ་ཤའི་གོས་བརྒྱན་ན།
རྨད་གོས་ངུར་སྨྲིག་རྩུབ་པ་ཅི་ལྟར་བཟོད། ཁྱེད་སྔོན་གསེར་སྐྱོགས་དངུལ་སྐྱོགས་སུ།
ཞལ་ཟས་བཟང་པོ་ཕུན་ཚོགས་གསོལ་བ་ལ། ད་ལྟར་ཆུ་ཐིགས་རེ་ཙམ་བསྙུངས་བ་
ག་ལ་བཟོད། ཁྱོད་བཙུན་མོ་སྲས་དང་འཁོར་བཟང་ཀུན་སྤངས་ནས། གཅིག་པུར་
རབ་ཏུ་བྱུང་བ་འདི་ནི་ཅི་མནོས་ན། ཞེས་སྨྲས། སྟོན་པས་ལན་སྨྲས་པ། ཀྱེ་མ་ཡབ་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཅིག་སློབ་དཔོན་རྒྱལ་པོ་ཀྱེ། བདག་ནི་སྔོན་ནས་རབ་ཏུ་བྱུང་བ་ཡིན། འདིར་མི་
ཆོས་ལུགས་སུ་རྒྱལ་སྲིད་བཙུན་མོ་བསྐྱངས། ཕོ་བྲང་སྒོ་བཞི་བྱུང་སྟེ་ཆུ་བོ་བཞི་ལ་
བརྒལ། དྲང་སྲོང་ལེགས་ལྡན་རྒྱལ་བའི་ལུང་ཐོབ་ནས། གཅིག་པུར་རྐ་ཐུབ་གླིང་ལ་
རབ་བྱུང་སྡོམ་པ་བླངས། རྐ་བ་མཛད་པ་ལོ་གསུམ་མཛད་གྱུར་ནས། འདིར་ནི་རྒྱལ་
པོ་ཡབ་ལ་ཞེ་ས་འབུལ་དུ་འོངས། བདག་ནི་གཤེན་རབ་རྫུ་འཕྲུལ་རྐང་པས་འགྲོ།
རྟ་དང་གླང་པོ་ཤིང་རྟ་སྒྱུ་མའི་རྟ། གཤེན་རབ་ཏིང་འཛིན་ཟས་མཆོག་སྟེ། ཞལ་
ཟས་ཕུན་ཚོགས་ཟག་བཅས་རོ་ལ་ཆགས། གཤེན་རབ་རྨད་གོས་ཚུལ་ཁྲིམས་དྲི་མེད་
གོས། ཁྲེལ་མེད་ངོ་ཚའི་གོས་དང་བྲལ་བ་ཀ་ཤའི་གོས་མི་འཚལ། འཇིག་རྟེན་སྙིང་
རྩའི་གྲོགས་ཕྱིར་བདག་མི་མཆི། ནགས་ཚལ་དགོན་པའི་གནས་སུ་བླ་མེད་བྱང་ཆུབ་
ཉིད། རྒྱལ་པོ་རྒྱལ་སྲིད་སྤངས་པ་མཐར་ཐུག་རྒྱལ་ས་ཡིན། ཅེས་གསུངས། རྒྱལ་བོན་
རབ་ཏུ་དགྱེས། ཀྱེ་མ་དང་པོ་སྐྱེས་ཚེ་ས་ཡང་རྣམ་པ་དྲུག་ཏུ་གཡོས། ཨུ་དུ་འབར་ར་
འཛམ་བུའི་གླིང་འཁྲུངས་དང༌། སྔར་མེད་ལྷ་དང་ཀླུ་ལ་སོགས་ཀུན་འཚོགས་དང་།
རྒྱལ་སྲིད་རིན་ཆེན་སྣ་བདུན་མཁའ་ལ་ཆར་ཕབ་དང༌། ཁྱེད་ནི་སྔར་འདས་སྟོན་
པའི་རྒྱལ་ཚབ་ཡིན་པར་ངེས། ད་ནི་ཡབ་ཀྱང་སྲས་ལ་གུས་པས་རབ་ཏུ་བསྟོད། ཅེས་
གསུངས། ཀུན་གྱིས་ཕྱག་རྒྱས་བསྟོད། མེ་ཏོག་གཏོར་ཏེ་ཡབ་སྲས་མཇལ་བའོ། །དེ་
ནས་མི་གཡོ་བའི་བརྟན་༼མི་གཡོ་བསམ་གཏན་༽གླིང་། ནགས་ཚལ་དགོན་པ་དབེན་པ་
རུ། སྟོན་པས་འཁོར་སྤངས་དགོན་པ་མཛད། སྟོང་ཉིད་སྟོང་པ་ཆེན་པོ་ཞེས། ཞི་བ་
ཆེན་པོའི་ཏིང་འཛིན་བསྐྱེད། དེ་ཚེ་ཕྱོགས་བཅུའི་བདེ་བར་གཤེགས། བསམ་གཏན་
གླིང་ནི་གང་བར་བྱོན། ཀྱེ་སྟོན་པ་གཤེན་རབ་ཉིད། སྟོང་སྟེ་སྟོང་ཆེན་དེ་མ་ཡིན། ཞི་
བ་འདི་ལ་ཕྱོགས་གཅིག་པས། ཅི་ཡང་མེད་པའི་སྐྱེ་མཆེད་གོལ། ཏིང་འཛིན་འདི་
ལས་བཞེངས་ནས་ནི། འོག་མིན་བོན་སྐུའི་ཞིང་དེར་ནི། རྫུ་འཕྲུལ་ལུས་ཀྱིས་བཀོད་
274

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
པས་བཤེགས། སྟོན་པ་ཀུན་བཟང་བོན་སྐུ་ལ། མཐར་ཐུག་བོན་གྱི་སྒྲོས་འདོགས་
ཆོད། རང་འབྱུང་ཀུན་བཟང་དགོངས་པ་ལོན་ནས། ཞེས་བསྐུལ་འོག་མིན་གནས་
སུ་གཤེགས། སྟོན་པ་ཀུན་བཟང་བོན་སྐུ་ལ། བོན་དབང་སེམས་ལ་ཐོབ་གྱུར་ནས།
ཡང་དག་དོན་གྱིས་སྒྲོས་འདོགས་ཆོད། དེ་ནས་འོད་ཀྱི་ལྷ་རི་རྩེ་མཐོན་དུ། སྟོན་
པ་བསམ་གཏན་དགོངས་པ་མཛད། དགོངས་པ་དེ་བཞིན་ཉིད་དུ་གྱུར། དེ་ནས་
བདུད་ཀྱི་བུ་མོ་དྲུག །སྟོན་པ་གཡོ་སྒྱུས་བསླུ་བའི་ཕྱིར། གཡོ་སྒྱུ་སུམ་ཅུ་སོ་དྲུག་བྱས།
སྒྱུ་མ་ལྟ་བུའི་ཏིང་འཛིན་གྱིས། རྒན་མོ་དྲུག་ཏུ་གྱུར་པའོ། ། དེ་ནས་གཡུང་དྲུང་དགུ་
བརྩེགས་རིར། སེང་གེ་རྣམ་རྩེའི་ཏིང་འཛིན་གྱིས། དགའ་རབ་དབང་ཕྱུག་བདུད་
ཀྱི་སྡེ། བྱེ་བ་ས་ཡའི་དམག་ལས་རྒྱལ། ཐུགས་དགོངས་མཁའ་ལྟར་དག་འགྱུར་
ཏེ། ནམ་མཁའ་ལྟ་བུའི་ཏིང་འཛིན་གྱིས། ཤེས་བྱའི་སྒྲིབ་པ་ཀུན་དག་ནས། མཉམ་
བཞག་དཀྱིལ་དཀྲུང་མི་གཡོ་བ། ནམ་ལངས་ཉི་ཤར་དུ་མངོན་སངས་རྒྱས། དེ་
ཚེ་ཁྱབ་པས་འདི་སྐད་དུ། སྟོན་པ་གཅིག་པུ་སངས་རྒྱས་ནས། ཁྱོད་ལ་དཔང་པོ་
སུ་ཡོད་གྱུར། དེ་ཚེ་ས་ཡི་ལྷ་མོ་ནི། སྐུ་ཕྱེད་ཐོན་ཏེ་འདི་སྐད་དུ། སྟོན་པ་གཅིག་པུ་
མངོན་སངས་རྒྱས། དཔང་པོ་དམ་པ་ང་ཡིན་པས། བདུད་ནི་སྡིག་ཏོ་མ་སྨྲ་ཞིག །
དེའི་ཚེ་དེའི་དུས། ས་ཡང་རྣམ་པ་དྲུག་ཏུ་གཡོས། ལྷའི་བུ་ནི་བྱེ་བ་ཡང་། མི་སྐྱེ་བོན་
ལ་བཟོད་པ་ཐོབ། གཡུང་དྲུང་སེམས་དཔའ་འབུམ་ཕྲག་བཅུ། ཤེས་བྱའི་སྒྲིབ་པ་
ཐམས་ཅད་དག །ཕྱིར་མི་ལྡོག་པའི་ས་ལ་འཁོད། གཤེན་ཕྲན་སྟོང་དང་ལྔ་བརྒྱ་ཡང་།
བླ་ན་མེད་པའི་ལམ་རྙེད་དོ། །ཕྱིར་མི་འོང་བའི་འབྲས་བུ་ཐོབ། ཡབ་ཅིག་རྒྱལ་བོན་
ཐོད་དཀར་ཡང་། བར་པོ་སོ་བརྒྱད་རྩེ་མོ་རུ། ཕུང་པོ་ལྷག་མ་མ་ལུས་པར། རྒྱུན་དུ་
ཞུགས་པའི་འབྲས་བུ་ཐོབ། འོལ་མོ་གླིང་དུ་རིན་ཆེན་མེ་ཏོག་བབས། སྔར་མེད་དགེ་
རྟགས་མང་དུ་བྱུང་། གཡུང་དྲུང་དག་པའི་བོན། མདོ་འདུས་པ་རིན་པོ་ཆེའི་རྒྱུད་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལས། སྟོན་པས་ཁྱིམ་སྤངས་རབ་བྱུང་ནས། མངོན་པར་རྫོགས་སངས་རྒྱས་པའི་ལེའུ་
སྟེ་བཅུ་གསུམ་པའོ།། །།
༧ དེ་ནས་གཤེན་བུ་རྐང་༼ཀོང་༽ཚ་མ་གཏོགས་པ། སྲས་དང་འཁོར་རྣམས་རབ་ཏུ་
བྱུང་། གཤེན་རབ་བོན་ལ་བསྐུལ་བའི་རྔ། འབད་པ་མེད་པར་རང་གྲགས་ཏེ། འཁོར་
རྣམས་ཐམས་ཅད་བསྡུས་པར་མཛད། འཁོར་བ་སྤངས་པའི་གཤེན་བརྒྱད་དང༌།
མྱ་ངན་མེད་པའི་གཤེན་བརྒྱད་དང༌། ཞེ་དོན་སྤངས་པའི་ཞུ་དོན་སྤོབ་པའི་༽ཞུ་བ་
པོ། བརྒྱད་སོགས་འཁོར་རྣམས་ཐམས་ཅད་འདུས། གཡུང་དྲུང་བཀོད་པའི་གླིང་
དུ་ནི། འོད་ཀྱི་ལྷ་རི་སྤོས་མཐོན་དུ། རིན་ཆེན་ཁྲི་སྟེང་སྟོན་པའི་གདན་བཤམས་ནས།
ལྷ་དང་མི་ཡི་མཆོད་པའི་ལོངས་སྤྱོད་བཤམས། སྟོན་པ་ཁྲི་ལ་བཞུགས་ཏེ་རྨ་ལོ་
གཡུ་ལོས་བརྟེན། གསལ་བ་འོད་ཀྱི་འཇའ་གུར་ཕུབ། ན་དྲུག་རྒྱན་བཀྲ་མཚན་དཔེ་
བརྗིད། བོན་རྣམས་ཐམས་ཅད་ཅིར་ཡང་དམིགས་སུ་མེད་པའི། མ་བཅོས་ཐིག་ལེ་
གཅིག་ལ་མཉམ་པར་བཞག །ཚངས་པས་རིན་ཆེན་སྣ་བདུན་འཁོར་ལོ་ཕུལ། འགྲོ་
དོན་བོན་གྱི་འཁོར་ལོ་བསྐོར་བར་བསྐུལ། ཨེ་མ་སྟོན་པ་ཐུགས་རྗེའི་བདག །བོན་
རྣམས་ཐམས་ཅད་མཚན་མ་མེད། དམིགས་པ་མེད་པས་ཤེས་རབ་ཆེ། མ་བཅོས་
ཐིག་ལེ་བཤད་དུ་གསོལ། ཅེས་ཞུས། སྟོན་པས་ཞལ་ནི་འཛུམ་པར་མཛད། སྟོན་
མཆོག་ནམ་མཁའ་ལྟ་བུའི་ཏིང་འཛིན་གྱིས། སྤྱི་གཙུག་ཨུ་དུ་འབར་རའི་འོད་སྤྲོས་
ཏེ། སྐུ་ལ་འོད་ཟེར་བྱེ་བ་ཁྲག་ཁྲིག་སྤྲོས་པ་ལ། པད་མ་འདབ་མ་སྟོང་དང་ལྡན་པའི་
འཇིག་རྟེན་ཁྱབ། བདེར་གཤེགས་སྟོང་གི་སྐུ་རུ་བཞུགས། བོན་འཆད་ཅིང་སྟོན་པ་
ཉིད་ཀྱང་ཁམས་བརྒྱད་རབ་དབྱེ་ཞིང་། མཚན་མ་མེད་པ་བོན་གྱི་འཁོར་ལོ་བསྐོར།
སྟོན་པའི་ཞལ་གྱི་དཀྱིལ་འཁོར་ནས། འཕྲུལ་གྱི་ལྗགས་ནི་བརྐྱངས་མཛད་དེ། ཚངས་
པའི་གསུང་ནི་སྙན་པ་ཡིས། སྟོང་གསུམ་འཇིག་རྟེན་ཀུན་བཀང་ནས། བདུད་ལྔ་
276

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
དུག་ལྔ་འདུལ་ཕྱིར་དུ། འཕྲུལ་ངག་བདེན་པའི་བོན་བཤད་པ། ཀྱེ་མ་འདུས་པའི་
འཁོར་རྣམས་ཉོན། འབྱུང་བ་ཆེན་པོ་ལྔ་རྣམས་དང་། ཕུང་པོ་ལྔ་ཁམས་དང་བརྒྱད་
དང་། སྐྱེ་མཆེད་བཅུ་གཉིས་རྟེན་འབྲེལ་འབྱུང༌། གཤེན་རབ་ས་དང་ལམ་ལྔ་དང་།
འཁོར་བ་མྱ་ངན་འདས་པའི་བོན། ཐམས་ཅད་མཚན་མ་མེད་པ་སྟེ། ཅིར་ཡང་
དམིགས་སུ་མེད་པའོ། ། མ་བཅོས་ཐིག་ལེ་གཅིག་ལ་བཞག་པར་གྱིས། ཨ་ཨ་ནི་མ་
བཅོས་ཐིག་ལེའོ། །ཨ་ལས་ཡིག་འབྲུ་ཐམས་ཅད་བྱུང་། ཨ་མ་སྐྱེས་སྐྱེ་མེད་རྣམ་པར་
དག །ཅེས་གསུངས། འཁོར་རྣམས་ཤེས་ཐག་ཆོད། དེ་ནས་བརྒྱ་བྱིན་ལྷ་ཡིས་བདུད་
རྩི་ཕུལ། སྟོན་པ་ལ་ནི་ཞུས་པའི་མདོ། ཀྱེ་མ་གཤེན་རབ་སྟོན་པའི་མཆོག །སྲིད་པའི་
བོན་གྱི་རྣམ་གྲངས་དང་། རང་བཞིན་དག་པའི་རྣམ་གྲངས་དང་༼བོན་རྣམས་གང་༽།
ཞེས་ཞུས་སྟོན་པས་བཀའ་བསྩལ་པ། ཉོན་ཅིག་ལྷ་ཡི་དབང་པོ་ཉོན། རང་བཞིན་
ཡེ་ནས་སྲིད་པ་དང༌། རྫུ་འཕྲུལ་བྱེད་པས་བྱས་པ་དང་། རྒྱུ་མཐུན་སོ་སོར་འབྱུང་
བ་དང་། སྟོབས་ལྡན་རྩལ་ཤུགས་དབང་གི་སྲིད་པ་དང་། དགེ་སྡིག་རྣམས་ནི་སྲིད་
པ་དང༌། དྲི་ཟ་ཉེ་བར་འཁོར་བ་དང་། སྒྱུ་མ་ལྟ་བུའི་ཐང་དང་ཡུད་བྱུང་བའི་སྲིད་
པའོ། །དེ་ལ་བོན་གྱི་རྣམ་གྲངས་ནི། འདུས་བྱས་འཁོར་བའི་བོན་རྣམས། འདུས་མ་
བྱས་པ་མྱ་ངན་ལ་འདས་པའི་བོན། ཐུགས་རྗེ་རྒྱ་ཆེན་པོའི་བོན་རྣམས། འཕྲུལ་ངག་
བདེན་པའི་བོན། སྲིད་པར་བརྒྱུད་པའི་བོན། དགེ་སྡིག་འབྱེད་པའི་བོན། སྟོན་པའི་
བཀའ་ནི་གནམ་བབས་བོན། རང་ཤར་རིག་པ་རང་བརྡོལ་བོན། རྒྱུ་མཐུན་རང་
ལུགས་བོན། རྡོ་ཤིང་རང་འགྱུར་བོན། སྐྱེ་མེད་གདོད་ནས་དག་པའི་བོན། སྣང་མེད་
དཔེ་ལས་འདས་པའི་བོན། ཚད་མེད་ལྷུན་ལ་རྫོགས་པའི་བོན། ཟད་མེད་གཡུང་
དྲུང་དབྱིངས་སུ་གནས་པའི་བོན། བརྩལ་མེད་ལྷུན་གྱིས་གྲུབ་པའི་བོན། འགྱུར་མེད་
གཡུང་དྲུང་ཐོབ། འཆི་མེད་སྐྱེས་ནས་བཙན། ཆགས་མེད་རྣམ་པར་དག །རྔོས་
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མེད་ཡོངས་ལ་ཁྱབ། ཉིད་ལ་ཅིར་ཡང་སྤྲུལ་པའི་སྐུ། བྱེ་བ་ཕྲག་བརྒྱ་འབྱུང་བ་ནི།
འགག་པ་མེད་པར་གཞན་དོན་མཛད། ལྷ་དབང་བོན་རྣམས་ཤེས་པར་གྱིས། ཞེས་
གསུངས་ལྷ་དབང་རྒ་བ་ཐོབ། །
དེ་ནས་གཤེན་རབ་སྟོན་པ་ལ། གསལ་བ་ལེགས་གྲུབ་ཀྱིས་ཞུས་པ། སྟོན་མཆོག་
ཐམས་ཅད་ཀུན་འབྱེད་པ། ཕུང་པོ་ལྔ་གནས་བཤད་དུ་གསོལ། དེ་ནས་སྟོན་པས་
རྣམ་གྲངས་བཤད་པ། ཕུང་པོ་རྣམ་པ་གཉིས་ཡིན་ཏེ། ཟག་བཅས་དང་ནི་ཟག་མེད་
དོ། །ཟག་མེད་ཕུང་པོ་རྣམ་ལྔ་ནི། ཚུལ་ཁྲིམས་གཉིས་བརྒྱ་ལྔ་བཅུ་ནི། ཟག་མེད་
ཚུལ་ཁྲིམས་ཕུང་པོའོ། །ཏིང་འཛིན་ཡན་ལག་དྲུག་ཅུ་ནི། ཟག་མེད་ཏིང་འཛིན་ཕུང་
པོའོ། །མི་དམིགས་ཤེས་རབ་རྣམ་པ་དགུ། ཟག་མེད་ཤེས་རབ་ཕུང་པོའོ། །རྣམ་པར་
གྲོལ་བའི་ཡན་ལག་བརྒྱད། ཟག་མེད་རྣམ་གྲོལ་ཡེ་ཤེས་ཕུང་པོའོ། །རྣམ་གྲོལ་ཡེ་ཤེས་
གསལ་མཐོང་དྲུག །ཟག་མེད་རྣམ་གྲོལ་ཕུང་པོའོ། །ཟག་བཅས་ཕུང་པོ་རྣམ་ལྔ་ནི།
གཟུགས་དང་། ཚོར་བ་དང་། འདུ་ཤེས་དང་། འདུ་བྱེད། རྣམ་ཤེས་ཕུང་པོའོ། །
གཟུགས་ཀྱི་ཕུང་པོ་གསུམ་ཡིན་ཏེ། རྒྱུའི་གཟུགས་ནི་འབྱུང་བ་བཞི། འབྲས་བུའི་
གཟུགས་ནི། ཡུལ་ལྔ་དབང་པོ་ལྔ། རྣམ་པར་རིག་བྱེད་མ་ཡིན་བཟོ་རྩལ་ལོ། །ཚོར་
བ་བདེ་སྡུག་བཏང་སྙོམས་གསུམ། འདུ་ཤེས་རྒྱ་ཆེ་ཆུང་ཚད་མེད་གསུམ། འདུ་བྱེད་
ལྔ་བཅུ་རྩ་གཅིག་སྟེ། རྣམ་ཤེས་ཕུང་པོ་རྣམ་ཤེས་དྲུག །མིག་དང་། རྣ་བ་སྣ་ལྕེ་ལུས་
ཡིད་དོ། །ཕུང་པོ་དེ་ལྟར་ཤེས་པར་མཛོད། རང་བཞིན་མཚན་མ་མེད་པའོ། །ཞེས་
གསུངས། ཕུང་པོའི་གནས་ལུགས་སོ། །
དེ་ནས་སྟོན་པ་གཤེན་རབ་ཉིད། འོད་ཀྱི་ལྷ་རི་སྤོས་མཐོན་རྩེར། འཕྲུལ་སྣང་
འོད་ཀྱི་གཞལ་ཡས་སུ། སེང་གེ་ཉི་ཟླའི་གདན་སྟེང་དུ། མི་གཡོ་མཉམ་པར་དཀྱིལ་
དཀྲུང་བཞུགས། འཁོར་གཡུང་དྲུང་སེམས་དཔའ་ལྔ་བརྒྱ་དང༌། ཡེ་གཤེན་སུམ་
278

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བརྒྱ་དྲུག་ཅུས་བསྐོར་ཏེ་བཞུགས། འདུས་པའི་འཁོར་གྱི་ནང་ནས་ཀྱང་། ཡིད་ཀྱི་
ཁྱེའུ་ཆུང་གཏོ་བུ་འབུམ་སངས་དང་། མེད་ཁམས་སྟོང་པ་རྗེ་དང༌། གསལ་བ་འོད་
ལྡན་དང་། ཚངས་པ་གཙུག་ཕུད་དང༌། ཀླུ་མོ་མ་མ་དེ་དང༌། གཡུང་དྲུང་གཙུག་
གཤེན་རྒྱལ་བ་དང་། གསང་བ་ངང་རིང་དང་རྣམ་བརྒྱད་ཀྱིས། མགྲིན་གཅིག་ཏུ་
སྟོན་པ་ལ། མཚན་མ་མེད་པའི་དོན་ཞུས་པ། ཀྱེ་མ་སྟོན་པ་ཐམས་ཅད་མཁྱེན། བོན་
རྣམས་ཀུན་གྱི་ངོ་བོ་ཉིད། མཚན་མ་མེད་པ་བཤད་དུ་གསོལ། ཅེས་ཞུས། སྟོན་པས་
བཀའ་བསྩལ་པ། བོན་རྣམས་ཐམས་ཅད་སྤྲོས་པའི་མཚན་མ་ཀུན་དང་རྣམ་བྲལ་བ།
རྣམ་པར་རྟོག་པ་ཅི་ཡང་མེད་པ། མཉམ་པ་ཉིད་ཀྱི་ངང་ལ་འདུས་པ་དེ། ང་ཡིས་
བཤད་ཀྱིས་རབ་ཏུ་ཉོན། ཀྱེ་མ་གཡུང་དྲུང་སེམས་དཔའ་རྣམས། བོན་རྣམས་ཀུན་
གྱི་ངོ་བོ་ཉིད། ཅིར་ཡང་དམིགས་སུ་མེད་པ་སྟེ། མ་བཅོས་ཐིག་ལེ་གཅིག་ལ་བཞག་
པར་གྱིས། གཟུགས་དང་ཚོར་བ་འདུ་ཤེས་དང་། འདུ་བྱེད་རྣམ་པར་ཤེས་པ་དང༌།
མིག་དང་རྣ་བ་སྣ་ལྕེ་དང་། ལུས་དང་ཡིད་ཀྱི་རྣམ་པར་ཤེས་པ་དང་། གཟུགས་སྒྲ་
དྲི་རོ་རེག་བྱའི་བོན་རྣམས་ཀྱི། ངོ་བོ་ཉིད་ནི་དམིགས་སུ་མེད་པ་སྟེ། མ་བཅོས་པའི་
ཐིག་ལེ་གཅིག་ལ་བཞག་པར་བྱ། ས་ཆུ་མེ་རླུང་ནམ་མཁའི་ཁམས། ངོ་བོ་ཉིད་ནི་
ཅིར་ལྟར་ཡང་དམིགས་སུ་མེད་པ་སྟེ། མ་བཅོས་ཐིག་ལེ་གཅིག་ལ་བཞག་པར་བྱ།
མ་རིག་འདུ་བྱེད་རྣམ་ཤེས་དང༌། མིང་དང་གཟུགས་དང་སྐྱེ་མཆེད་དྲུག །རེག་པ་
ཚོར་བ་སྲེད་ལེན་དང༌། སྲིད་པ་སྐྱེ་བ་རྒ་ཤི་ལ་སོགས་འཁོར་བའི་བོན་རྣམས། ངོ་བོ་
ཉིད་ནི་ཅིར་ཡང་དམིགས་སུ་མེད་པ་སྟེ། མ་བཅོས་ཐིག་ལེ་གཅིག་ལ་བཞག་པར་བྱ།
སྦྱིན་པ་ཚུལ་ཁྲིམས་བཟོད་པ་དང་། བསམ་གཏན་ཐབས་དང་སྟོབས་དང༌། སྨོན་
ལམ་ཡེ་ཤེས་ཤེས་རབ་བླ་མེད་ཕྱིན་པའི། ངོ་བོ་ཉིད་ནི་ཅིར་ཡང་དམིགས་སུ་མེད་པ་
སྟེ། མ་བཅོས་ཐིག་ལེ་གཅིག་ལ་བཞག་པར་བྱ། དྲན་པ་ཉེ་བར་བཞག་པ་བཞི་དང་།
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཡང་དག་པར་སྤོང་བ་བཞི་དང༌། རྫུ་འཕྲུལ་གྱི་རྐང་པ་བཞི་དང་། དབང་པོ་ལྔ་
དང༌། ཏིང་ངེ་འཛིན་དང་ནི་ཡེ་ཤེས་ཤེས་རབ་ལམ། སྟོབས་དང་མི་འཇིགས་ཐར་
ལམ་བརྒྱད། ལན་ཅིག་ཕྱིར་མི་འོང་དང་ཕྱིར་མི་ལྡོག །རྒྱུན་དུ་ཞུགས་དང་གཡུང་
དྲུང་ཡན་ལག་དགུ། ཚད་མེད་བཞི་དང་མ་འདྲེས་དགུ། སོ་སོ་ཡང་དག་རིག་པ་
དང༌། མི་བསྙེལ་གཟུངས་དང༌། སྙོམས་འཇུག་དགུ། མཚན་མ་མེད་པ་བཞི་སྙོམས་
པར་འཇུག་པ་བཞི། བོན་གྱི་དབྱིངས་དང་རྒྱུན་དུ་གནས་པའི་ཐུགས་རྗེ་དང་། ཡེ་
རྟོགས་ཆེན་པོའི་ལྟ་བ་དང༌། བསྲུང་དུ་མེད་པའི་དམ་ཚིག་དང་། ལྷུན་གྱིས་གྲུབ་
པའི་འཕྲིན་ལས་དང་། རྣམ་པར་དག་པའི་སྤྱོད་པ་དང་། ལེགས་པར་འབྱུང་བའི་
ཡོན་ཏན་དང་། སྙོམས་པར་གནས་པའི་ངང་ཉིད་དང་། འགྱུར་བ་མེད་པའི་སྐུ་
དང༌། རང་བཞིན་མེད་པའི་གསུང་དང༌། མཉམ་ཉིད་འཁྲུལ་པ་མེད་པའི་ཐུགས་
དང་། ཐམས་ཅད་མཁྱེན་པའི་ཡེ་ཤེས་དང་། བླ་མེད་འབྲས་བུ་ལ་སོགས་པ། མྱ་
ངན་འདས་པའི་བོན་རྣམས་ཀྱི། ངོ་བོ་ཉིད་ནི་དམིགས་སུ་མེད་པ་སྟེ། མ་བཅོས་ཐིག་
ལེ་གཅིག་ལ་བཞག་པར་བྱ། ཞེས་གསུངས་ཁམས་བརྒྱད་གཏན་ལ་ཕབ། དེ་ལྟར་
མཚན་མ་མེད་པའི་ཁམས་ཆེན་པོ་གསུངས་སོ། །དེ་ནས་ཕོ་གླིང་མོ་གླིང་དུ། འདུལ་
བ་རྒྱུད་དྲུག་བཤད་པ་སོ་སོའི་གླིང་དུ་མདོ་སྡེ་བཤད། བདུད་འདུལ་གླིང་དུ་སྔགས་
སྡེ་བཤད། གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས། སྟོན་པས་
བོན་གྱི་འཁོར་ལོ་བསྐོར་བའི་ལེའུ་སྟེ་བཅུ་བཞི་པའོ།། །།
༧ དེ་ནས་སྟོན་པ་གཤེན་རབ་ལ། གཏོ་བུ་འབུམ་སངས་ཀྱིས་ཞུས་པ། ཨེ་མ་སྟོན་
པ་ཐམས་ཅད་ཤེས། ཀུན་འབྱུང་འཁོར་བའི་རྒྱུ་འབྲས་གང་། ལས་འབྲས་འབྲེལ་བ་
བཤད་དུ་གསོལ། ཞེས་ཞུས། སྟོན་པས་བཀའ་བསྩལ་པ། གཏོ་བུ་ལ་སོགས་ལེགས་
པར་ཉོན། ལས་ལ་དགེ་སྡིག་གཉིས་བས་མེད། འབྲས་བུ་མཐོ་རིས་ངན་སོང་སྟེ།
280

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལེགས་པར་དགེ་སྤྱོད་ཐར་པ་ཐོབ། སེམས་བསྐྱེད་དགེ་བའི་རྣམ་སྨིན་གྱི། མཐོ་རིས་
ཐར་པ་ཐོབ་པ་ཡིན། བསོད་ནམས་ཚོགས་བསགས་སྤྲུལ་སྐུ་ཐོབ། དགེ་བའི་ཚོགས་
བསགས་ལོངས་སྤྱོད་རྫོགས། ཡེ་ཤེས་ཚོགས་བསགས་བོན་སྐུ་ཐོབ། རྒྱུ་ལས་མ་བྱུང་
འབྲས་བུ་ནི། སངས་རྒྱས་རྣམས་དང་ངས་མ་བཤད། མི་དགེ་བའི་རྣམ་སྨིན་གྱིས།
འཁོར་བ་ངན་སོང་གནས་སུ་སྐྱེ། ཞེ་སྡང་ཅན་དང་སྲོག་གཅོད་པ། ངན་སོང་དམྱལ་
བའི་གནས་སུ་སྐྱེ། འདོད་ཆགས་ཅན་དང་སེར་སྣ་ཅན། ངན་སོང་ཡི་དྭགས་གནས་
སུ་སྐྱེ། གཏི་མུག་ཅན་དང་བླུན་ཞིང་རྨོངས། ངན་སོང་བྱོལ་སོངས་གནས་སུ་སྐྱེ། ཁྲ་
ཐོགས་ཁྱི་ཐོགས་ཁྲ་དང་ཁྱི། རྒྱ་ཁུར་རྙི་འཛུག་སྡོམ་གྱི་ལུས། རྐུན་མ་བྱི་བའི་མངལ་དུ་
སྐྱེ། རྐུ་འཕྲོག་བརྡེག་བཅོམ་གཅན་སྤྱང་ཁྱི། འཕྲང་བསྒག་བགག་༽ལམ་བཅད་ཁྱིའི་
ལུས། བཀོལ་སྤྱོད་ངལ་དུབ་མི་ཁྱག་བཀལ། མཛོ་དང་རྟ་གླང་བོང་བུར་སྐྱེ། རྟག་
ཏུ་གཞན་ལ་སྡང་སྤྱོད་པས། བྲན་དང་ཡང་ཁོལ་དག་ཏུ་འགྱུར། ཕྲག་དོག་འཐབ་
རྩོད་ལྷ་མ་ཡིན། ལེ་ལོས་དགེ་སྤྱོད་ལྷ་ཡི་ལུས། བསམ་གཏན་ཞེན་པས་གཟུགས་མེད་
ལྷ། གཏོ་བུ་ལས་གྱི་འབྲས་བུ་དེ། རིག་པ་བཀའ་ལུང་ཚད་མས་ཤེས་པ་གྱིས། དེ་
ནས་སྟོན་པ་གཤེན་རབ་ལ། གཏོ་བུ་འབུམ་སངས་ཀྱིས་ཞུས་པའི་མདོ། ཨེ་མ་སྟོན་པ་
བདེན་དོན་སྟོན། སྒོ་བཞི་མཛོད་ལྔ་བོན་གྱི་སྒོ། མ་འཁྲུལ་བདེན་དོན་སྤྱོད་པ་གང་།
འཁྲུལ་ནས་ལོག་པར་སྤྱོད་པ་གང་། སྟོན་པ་ཉིད་ཀྱིས་བཤད་དུ་གསོལ། ཅེས་ཞུས་
སྟོན་པས་བཀའ་བསྩལ་པ། ཀྱེ་མ་ཉོན་ཅིག་འདུས་པའི་འཁོར། ཐོག་མཐའ་མེད་པའི་
འཁོར་བ་རུ། སེམས་ཅན་འཁྲུལ་ཞིང་འཁོར་བ་ལ། གཤེན་རབ་འཁྲུལ་པར་སྤྱོད་མ་
མྱོང་། ཆབ་ནག་སྲིད་སྒོ་སྤྱོད་པ་ལ། མ་འཁྲུལ་བདེན་དོན་སྤྱོད་པ་ནི། ཕྱྭ་གཤེན་
དགེ་སྡིག་ཕན་གནོད་མཐོང་། མཐོ་རིས་ངན་སོང་གར་འགྲོ་ཤེས། རིག་པའི་རྒྱལ་པོ་
རང་དབང་ཐོབ། སྣང་གཤེན་ལྷ་ལ་ཡོན་ཕུལ་ཞིང་། བགེགས་ལ་ལན་ཆགས་གླུད་
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འདོར་ཏེ། དགེ་སྤྱོད་སྡིག་སྤང་ཕན་པ་བསྒྲུབ། གཞན་ཕན་དོན་དུ་གཉེར་བའོ། །
སྲིད་གཤེན་གསོན་ཤི་གཉིས་ལ་ནི། ཚེ་འདི་ཕྱི་གཉིས་ལ་གང་ཕན་བསྒྲུབ། ཚེ་འདིར་
ཚོགས་བསགས་སྒྲིབ་པ་སྦྱོང་། ཕྱི་མར་སྦྱིན་པའི་རྒྱགས་ཕྱེ་བཏག །སྒྲིབ་པ་སྦྱང་ཞིང་
མ་རིག་འདུར། ཡང་དག་འདུར་གཤེན་འཁྲུལ་པ་མེད། འཕྲུལ་གཤེན་ཐུགས་རྗེས་
ཆེར་འཕྲུལ་ཞིང་། གང་ལ་གང་ཕན་ཐབས་མཁས་པ། ཐུགས་རྗེས་འགྲོ་བ་འདུལ་
བའོ། །གཤེན་རབ་འཁྲུལ་པ་མེད་པ་ལ། བདུད་ནི་འཁྲུལ་ནས་ལོག་པར་སྤྱད་པ་
སྟེ། གཤེན་ཆུང་གོ་བོ་ཆུང་ནི་བདུད་ཀྱི་བུ། མོ་མ་སྡིག་ང་སྡིང་ལོམ་བསླུ་བའི་རྫུན།
ཕུ་གཤེན་ཚུལ་སྟོན་སེམས་ཅན་སྲོག་ལ་རྒོལ། སྲོག་རྩ་ལྟ་ཞིང་སྡིག་རྫུན་དམྱལ་བའི་
རྒྱུ། སྣང་གཤེན་ཡས་ལ་ཞེན་པ་གྱིམ་ཤང་གོང་གོང་བཞིན། མ་མཐོང་ལྷ་འདྲེ་སྲོག་
གིས་བརྔན་དགོས་ཟེར། མ་ཉེས་སེམས་ཅན་མང་པོའི་སྲོག་དང་ཕྲལ། མི་རྒས་གཏོ་
བྱེད་ནོར་ལྷག་རི་ལ་བསྐྱལ། བླུན་པོ་རྨོངས་པ་མགོ་སྐོར་བསླུ་བ་ཕྲ་མོ་ཁྲི་འོད་འདྲ།
རྫུན་གྱི་ཕུགས་ཐུག་ཁྲི་ཤང་ཤི་བ་བཞིན། སྡིག་པ་རོགས་སུ་ངན་པ་ཧ་འདའི་( དྷ་༽ཕ་
མ་འདྲ། བོན་བླུན་རྨོངས་པ་ཧ་དྷ་ནག་པོ་འདྲ། སྡིག་པའི་རྣམ་སྨིན་འཕྲལ་དུ་སྨིན་
པ་མོ་བོན་ལྕིབས་པ་བཞིན། སྲིད་གཤེན་འཁྲུལ་པ་བདུད་ཀྱི་ལས་སྤྱོད་པ། འཁོར་
བ་ཟོ་ཆུའི་རྒྱུན་འདྲ་སྐྱེ་ཤི་ལམ་མ་རྟོགས། འདིར་ཤི་ཕ་རོལ་ཅིག་ལ་ཡང་ནས་འདི་
བཞིན་ཡོད་རྫུན་སྨྲ། རྟ་ལུག་ཟས་ནོར་མང་པོ་མུན་ནག་ཁྲོད་དུ་བླུག །གྱེར་སྒོ་འདི་
ནི་འདུར་གཤེན་བདུད་ཀྱི་ལས། དོན་མེད་ལས་ལ་སྡིག་པ་རི་ཙམ་བསགས། རྣམ་
སྨིན་ལྕགས་ཀྱུས་དམྱལ་བའི་གནས་སུ་འདྲེན། རང་དབང་མེད་པ་བཙོན་དུ་ཁྲིད་པ་
བཞིན། འཕྲུལ་གཤེན་འཁྲུལ་པ་བདུད་ཀྱི་ལས། སྤྱོད་པ་རག་ཤ་འདྲེ་རྡུང་སྲིན་པོ་དྲ་
ཏེ་ལྷ་༼པྲ་ཏི་ཧ༽མཆོད་བཞིན། ཞེ་སྡང་རང་རྒྱུད་བསྲེགས་པས། སེང་གེ་མཚོར་མཆོང་
བཞིན། ལྷ་མཚུན་སྒྲ་བླ་ཟེར་ཞིང་ལ་ཁའི་ཐོ་ཡོར་མཆོད། འཐོར་གསས་བདར་
282

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
གསས་ཟེར་ཞིང་དྲན་དྲན་བོན་དུ་གྱེར། འདྲེ་སྲིན་བཀར་ཟེར་རང་ཕུང་ཆུ་ནང་
འབེབ། མེད་ལ་ཡོད་པར་འཁྲུལ་པ་རི་དྭགས་སྨིག་རྒྱུ་སོགས། དགེ་སྡིག་བསྲེ་ཞིང་
སྤྱོད་པ་མགོ་གཉིས་བྱ་ཡིས་ཡས་དུག་སྒུམ་བུ་འཐུ་བ་འདྲ། བདག་གཞན་གཉིས་ཀ་
ཕུངས་བ་རྦད་ཀྱིས་རྦད་བསླང་འདྲ། དེ་འདྲའི་སྲིད་གཤེན་གྱེར་སྒོ་ཁྱབ་པའི་བདུད་
ཀྱི་ལས། མ་རིག་རྨོངས་པའི་ལས་ལ་མ་སྤྱོད་ཅིག །སྙིགས་མ་ལྔའི་སེམས་ཅན་འདུལ་
ཀ་ལོག་པ་མང་། བདུད་དང་བདུད་ལ་ཕྱོགས་ཤིང་ལམ་ལ་གོལ་བ་མང་། མཐའ་
ཡི་མུ་སྟེགས་རྟག་ཆད་ཕྱལ་བར་གོལ། ནང་པ་སངས་རྒྱས་ལམ་ལ་གོལ་བ་མེད། མུ་
སྟེགས་རྟག་དང་ཆད་པའི་ཡོད་མེད་མཐའ། ཡོད་ལ་མེད་པར་གོལ་འཁྲུལ་ཏེ། མེད་
ལ་ཡོད་པར་བརྟག་པར་འཁྲུལ་ལོ། །འཁྲུལ་པས་འཁྲུལ་པ་བསླུ་ཞིང་བསྒྲུབ། འཁྲུལ་
པས་ཡང་དག་དོན་མ་རྟོགས། འཁྲུལ་པས་ཁམས་གསུམ་འཁོར་བར་གྲུབ། མེད་
པར་ལྟ་བའི་ཆད་ལྟ་བས། ཤི་ནས་མེ་ཤི་ཐལ་བར་ལྟར། སྐྱེ་ཞིང་ཚེ་ནི་སྔ་ཕྱི་མེད།
མ་ཤི་བར་དུ་རབ་ཏུ་བདེ་བའི་ཕྱིར། ཕྱྭ་གཤེན་འཕྲུལ་གཤེན་རྗེས་ཞུགས་ནས། ལྷ་
གསོལ་འདྲེ་སྲིན་མནན་བྱས་ནས། བཙན་ཕྱུག་འཕན་དར་ཐོབ་པའི་རྒྱུ། དེ་དག་
ལོགས་པས་སྨྲ་བ་དེ། དཔེར་ན་ས་བོན་གང་བཏབ་དང་། མ་ལས་བུ་སྐྱེ་སྐྱེས་མ་
ཐག །ནུ་མ་ནུ་དང་མ་ཕྱིར་འབྲེང་། དེ་ཕྱིར་སྐྱེ་བ་སྔ་ཕྱི་ཡོད་པར་བདེན། རྨོངས་པ་
ཁ་ཅིག་རྒྱུ་ལས་མ་བྱུང་སྟེ། སྲན་ཟླུམ་ཚེར་མའི་སོ་དང་རྨ་བྱའི་སྒྲོ། ཉི་ཤར་ཆུ་རླངས་
འཇའ་ཚོན་འོངས་བ་རྣམས། རྒྱུ་ལ་མ་བྱུང་འབྱུང་བ་ག་ལ་རིགས། ཞེས་སྨྲ་དེ་དག་
རྨོངས་པར་སྨྲ་བ་སྟེ། ཅི་ལྟར་ནམ་མཁའ་རྟེན་མེད་པར། འཇའ་ཚོན་རྐྱེན་གྱིས་སྣང་
བ་ལྟར། རྒྱུ་མེད་ངོ་བོ་ཉིད་མི་བདེན། ཁ་ཅིག་ཕྱྭ་དང་ལྷས་བྱས་ཞེས་སྨྲས། ཕྱྭ་དང་
ལྷ་ཡིས་བྱ་མེད་དགེ་སྡིག་དབང༌། ཁ་ཅིག་ཤེས་པར་རང་དབང་ཡོད་སྨྲ་བ། རྫ་
ཆག་བྱེའུ་འཕུར་བ་ཅི་བཞིན་དུ། མཐོ་རིས་ངན་སོང་གར་འགྲོ་བ། རིག་པའི་རྒྱལ་པོ་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རང་དབང་ཆེ། རྒྱུ་རྐྱེན་གཞན་ལ་རྟེན་མི་དགོས། ཅེས་སྨྲས་པའི་རྨོངས་པ་ཚུར་ཉོན་
དང་། བྱེའུ་བཞིན་རང་དབང་ཆེ་འགྱུར་ན། རྐྱེན་རྣམས་ཁྲ་དང་འདྲ་བ་འོངས། ཕྱེ་
ལེབ་མེ་ལ་འོད་གསལ་འདོད། དེ་བས་དགེ་སྡིག་དབང་ཡིན་ཏེ། རིག་པའི་རྒྱལ་པོ་
རང་དབང་ཆེ། དེ་བས་མཐོ་རིས་ངན་སོང་དུ། གར་འགྲོ་དགེ་སྡིག་ལས་དབང་ཆེ།
ཁ་ཅིག་འཇིག་རྟེན་རྟག་བློ་བཟུང་། དབྱར་དགུན་ཉིན་མཚན་འགྱུར་བའི་ཕྱིར། མི་
འགྱུར་རྟག་པའི་བློ་ནི་ནམ་ཡང་མིན། མེད་ལ་ཡོད་པར་འཁྲུལ་པ་ནི། བདག་ཅེས་
བྱ་བ་བྱེད་པ་པོ། །བདེ་སྡུག་མྱོང་བའི་ཤེས་མཐོང་པོ། །དེ་ཡོད་དེ་ནི་ཐམས་ཅད་བྱེད།
རྟག་པ་གཅིག་པུ་ཡིན་པར་སྨྲ། དེ་རྨོངས་ངེས་པ་མ་ཡིན་ཏེ། ཐག་གུ་སྦྲུལ་དང་ཐོ་
ཡོར་མིར་འཛིན་ལྟར། དངོས་པོ་ཐམས་ཅད་བདག་མེད་རང་བཞིན་ནོ། །མཐོང་བ་
མ་དག་མུ་སྟེགས་བདག་ཏུ་རྨོངས། ཁ་ཅིག་རྟག་པར་འདོད་པས་འདིར་སྨྲས་ཏེ། ས་
ཆུ་མེ་རླུང་རྟག་སྟེ་མེད་མི་སྲིད། ཅེས་སྨྲས་དེ་ནི་བདེན་པ་མ་ཡིན་ཏེ། འབྱུང་བཞི་
དུས་ཚད་འགྱུར་དང་མི་རྟག་པ། འཇིག་པ་གསུམ་གྱིས་འདི་དག་མི་རྟག་གོ །ཁ་
ཅིག་སྣང་གཤེན་ལོག་སྨྲ་བ། ཕྲུ་དང་སྲིད་པ་གནམ་གྱིས་བསྐོས། ཚེ་ཚད་ནོར་དང་
བདེ་སྡུག་ཐམས་ཅད་ཀུན། ཕྲུ་སྲིད་སྐོས་པས་བསྐོས་པ་ཡིན། རང་དབང་མི་ཆེ་སོ་
སོར་སྣང་ངོར་སྨྲ། དེ་ཡང་ངེས་པ་མ་ཡིན་འདི་འདྲ་ནས། ཕ་ཡིས་གཞན་གྱིས་བྱེད་
པ་ཀུན་བྱས་ནས། བྱེད་པ་པོ་ཉིད་མི་རྟག་སྡུག་བསྔལ་ཏེ། དེ་བས་སྔ་མའི་ལས་
དབང་བཙན། ཁ་ཅིག་འགྲོ་བ་རིགས་ངེས་རྟག ། སོ་སོ་རང་རང་རིགས་སྐྱེ་ཟེར། དེ་
ཡང་འགྲོ་བ་རིགས་ངེས་ན། མང་ངམ་ཉུང་ངམ་སྡེ་ཅིག་རྟག་པར་རིགས། དེ་བས་
རིགས་སྡིག་སྐྱོན་གྱིས་སོ་སོར་སྐྱེ། དེ་བས་སྲིད་གཤེན་རྒྱུ་བཞི་སྒྲིག་རྒྱུ་ཆུ་སྙོགས་བཞིན།
དཀར་ནག་མི་ཕྱེད་དམུ་ལོང་མིག་ལྟ་བུ། སྒྱུ་མ་མཁན་གྱིས་སྐྱེ་བོ་ཡོངས་བསླུ་བཞིན།
ལྟ་བ་ངན་པས་རྨོངས་པ་བསླུས་པ་སྟེ། བསླུ་བ་མེད་པ་གཤེན་བཀའ་ཚད་མ་ཡིན།
284

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ངེས་པར་རྙེད་པ་བདེར་གཤེགས་ལུང་ཚད་མ་ཡིན། ངེས་པར་རྟོགས་པ་རང་ཤར་
རིག་པ་ཚད་མ་ཡིན། ཚད་མ་གསུམ་གྱིས་བདེན་པའི་བཀའ་ལུང་ཉོན། གཞི་ནི་སྙིང་
རྗེ་ཆེན་པོ་ཚད་མེད་བཞི་ལ་ལོངས། ལམ་ནི་ཕ་རོལ་དུ་ཕྱིན་པ་བཅུ་ས་བཅུ་ལ་སྤྱོད།
སྒྲིབ་པ་གསུམ་སྦྱངས་སྐུ་གསུམ་རྫོགས་པའི་སར་གནས་སོ། །ཞེས་གསུངས། གཏོ་བུ་
ལ་སོགས་འཁོར། ཐེག་དགུ་བོན་གྱི་ངེས་པ་ཐོབ། གཡུང་དྲུང་དག་པའི་བོན་མདོ་
འདུས་པ་རིན་པོ་ཆེའི་རྒྱུད་ལས། གཏོ་བུ་འབུམ་སངས་ཀྱིས་གྱེར་དོན་ཞུས་པའི་ལེའུ་
སྟེ་བཅོ་ལྔ་པའོ། །། །
༧ དེ་ནས་སྟོན་པ་གཤེན་རབ་ལ། རྨ་ལོ་གཡུ་ལོས་ཞུས་པའི་མདོ། ཏི་ཀ་རྒྱ་སེ་
ལིག་མིན་ཏེ། སྲིད་པའི་མཛོད་ཕུགས་ཅི་ལྟར་ལགས། ཐམས་ཅད་མཁྱེན་པས་བཤད་
དུ་གསོལ། ཅེས་ཞུས། སྟོན་པས་བཀའ་སྩལ་པ། ཀྱེ་མ་རྨ་ལོ་གཡུ་ལོ་ཉོན། ཡོད་པ་
མེད་པ་མི་གཡོ་གསལ། ཀུན་གནས་སྐྱེ་འཕེལ་གཅོད་བྱེད་ཕྲ་རྒྱས་དང་། རྟེན་འབྲེལ་
འདུས་པའི་མངོན་རྟོགས་རྒྱ་ཆེའོ། །རང་འཛིན་ལས་སྤྱོད་འགྲོ་བ་ས་གནས་གྲུབ་
འབྲས་སོ། །དེ་ལྟར་མཛོད་གནས་བཅུ་བདུན་གསལ། ཅེས་གསུངས། སྲས་ཀྱིས་
ཡང་ཞུས་པས། ཐམས་ཅད་མཁྱེན་པས་མཛོད་བཤད་ནས། མཛོད་གནས་རབ་ཏུ་
དབྱེ་བར་ཞུ། ཞེས་ཞུས། སྟོན་པས་བཀའ་བསྩལ་པ། ཉོན་ཅིག་མཛོད་གནས་རིམ་
པར་དབྱེ། ཡོད་པ་སྲིད་པ་གསུམ་གྱི་མཛོད། མེད་པ་བསྐལ་པ་དགུ་ཡི་མཛོད། མི་
གཡོ་དབྱིངས་ནི་བཞི་ཡི་མཛོད། གསལ་བ་ཡེ་ཤེས་ལྔ་ཡི་མཛོད། ཀུན་གནས་སྣོད་
ནི་བཞིའི་མཛོད། སྐྱེ་འཕེལ་བཅུད་ནི་གསུམ་གྱི་མཛོད། གཅོད་བྱེད་དབང་པོ་ལྔའི་
མཛོད། ཕྲ་རྒྱས་དུག་ནི་གསུམ་གྱི་མཛོད། རྟེན་ཅིང་འབྲེལ་བ་གཉིས་ཀྱི་མཛོད།
འདུས་པའི་ཕུང་པོ་གཉིས་ཀྱི་མཛོད། མངོན་རྟོགས་སྐྱེ་མཆེད་དྲུག་གི་མཛོད། རྒྱ་ཆེ་
ཁམས་ནི་གསུམ་གྱི་མཛོད། རང་འཛིན་མཚན་ཉིད་གཉིས་ཀྱི་མཛོད། ལས་དང་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
སྤྱོད་པ་ལྔའི་མཛོད། འགྲོ་བའི་ལམ་ནི་བཞིའི་མཛོད། ས་དང་གནས་ནི་གསུམ་གྱི་
མཛོད། གྲུབ་པའི་འབྲས་བུ་བཞིའི་མཛོད། དེ་ལྟར་མཛོད་གནས་བཅུ་བདུན་ཡང་།
རེ་རེ་རྒྱས་པ་གོ་རིམ་བསྟན། ཡོད་པ་སྲིད་པ་གསུམ་པོ་ནི། སྐྱེ་དང་འཆི་དང་སྲིད་
པ་བར་དོ་གསུམ། རྒྱུ་བཞི་རྐྱེན་དང་ལྔ་ལས་བྱུང༌། མེད་པ་བསྐལ་པ་རྣམ་དགུ་
ནི། ནད་མུག་མཚོན་དང་གསུམ། མེ་ཆུ་རླུང་དང་གསུམ། འཇིག་ཆགས་སྟོང་དང་
གསུམ། མི་གཡོ་དབྱིངས་ནི་རྣམ་བཞི་ནི། མུ་བཞི་སྐྱེ་མེད་འགག་མེད་གནས་མེད་དེ།
གསལ་བ་ཡེ་ཤེས་ལྔ་མཛོད་ནི། མེ་ལོང་མཉམ་ཉིད་ཀུན་རྟོགས་བྱ་བ་གྲུབ། བོན་
དབྱིངས་ཡེ་ཤེས་གསལ་བའོ། །ཀུན་གནས་སྣོད་ནི་རྣམ་བཞི་ནི། རླུང་དང་ཆུ་དང་ས་
རི་རབ། སྐྱེ་འཕེལ་བཅུད་ནི་རྣམ་གསུམ་སྟེ། འབྱུང་ལྔའི་བཅུད་དང་། ཡེ་ཤེས་ལྔའི་
བཅུད། འདོད་ཆགས་སྐྱེད་པ་དྲུག་གོ །གཅོད་བྱེད་དབང་པོ་རྣམ་ལྔ་ནི། མིག་དང་
རྣ་བ་སྣ་དང་ལྕེ། ལུས་ཀྱི་དབང་པོ་རྣམ་ལྔའོ། ། ཕྲ་རྒྱས་དུག་གསུམ་བྱ་བ་ནི། འདོད་
ཆགས་ཞེ་སྡང་གཏི་མུག་གོ །རྟེན་ཅིང་འབྲེལ་བ་རྣམ་གཉིས་ནི། ལུགས་འབྱུང་མ་
རིག་རྒ་ཤི་མཐའ་དང་བཅུ་གཉིས་བཟློག་པས་ལུགས་བཟློག་གོ །འདུས་པའི་ཕུང་པོ་
རྣམ་གཉིས་ནི། ཟག་བཅས་ཕུང་པོ་རྣམ་ལྔ་དང༌། ཟག་མེད་ཕུང་པོ་རྣམ་ལྔའོ། །
མངོན་རྟོགས་སྐྱེ་མཆེད་རྣམ་དྲུག་ནི། རྣམ་པར་ཤེས་པ་དྲུག་པོ་ནི། ཡུལ་ལ་སྐྱེ་ཞིང་
མཆེད་པའོ། ། རྒྱ་ཆེ་ཁམས་ནི་རྣམ་གསུམ་ནི། འབྱུང་བ་དབང་པོ་སེམས་ཅན་ཁམས།
འདོད་ཁམས་གཟུགས་ཁམས་གཟུགས་མེད་དོ། །རང་འཛིན་མཚན་ཉིད་རྣམ་གཉིས་
ནི། འཁོར་བ་དང་མྱ་ངན་འདས་པའོ། །ལས་དང་སྤྱོད་པ་རྣམ་ལྔ་ནི། ལས་ནི་དགེ་
དང་མི་དགེ་གཉིས། སྤྱོད་པ་ཉལ་འདུག་འགྲོ་འཆག་ཤེས་པར་བྱ། འགྲོ་བའི་ལམ་
ནི་རྣམ་བཞི་ནི། འཁོར་བ་མེད་པའི་ལམ། རང་གི་རང་བཞིན་དགའ་བའི་ལམ། དེ་
བཞིན་འཁོར་བ་རྒྱུད་པའི་ལམ། ཐུགས་རྗེ་མཐོ་རིས་ཐར་པའི་ལམ་མོ། །ས་དང་
286

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གནས་ནི་གསུམ་པོ་ནི། ཁམས་གསུམ་འཁོར་བའི་ས་དགུ་དང༌། གཡུང་དྲུང་ཐེག་
པའི་ས་བཅུ་དང་། བོན་ཉིད་མཆོག་ཆེན་ས་དག་གོ །གྲུབ་པའི་འབྲས་བུ་རྣམ་བཞི་
ནི། རྒྱུ་མཐུན་པའི་འབྲས་བུ་དང༌། དབང་གི་འབྲས་བུ་དང་། རྣམ་སྨིན་འབྲས་བུ་
དང༌། བླ་ན་མེད་པའི་འབྲས་བུའོ། །མཛོད་གནས་བཅུ་བདུན་རྣམ་དབྱེ་བ། ནམ་
མཁའ་ལྟ་བུ་གོ་བྱེད་ཤེས། མི་ཤེས་མུན་བསལ་ཡེ་ཤེས་གཏན་ལ་ཕབ། ཤེས་རབ་ཞིབ་
པས་གཞིགས་ཏེ་སྤྱོད། གཡུང་དྲུང་དག་པའི་བོན། མདོ་འདུས་པ་རིན་པོ་ཆེའི་རྒྱུད་
ལས། མཛོད་གནས་ལེའུ་སྟེ་བཅུ་དྲུག་པའོ།། །། །
༧ དེ་ནས་སྟོན་པ་གཤེན་རབ་ལ། གསང་བ་མདོ་སྡུད་ཀྱིས་ཞུས་པ་ལ། ཝེར་
གྱེར་སད་དོ་ཨ་བོ་ཉ། རྒྱལ་བོན་སྟོན་པ་གཤེན་རབ་ཉིད། གྱེར་ཆེན་སྒོ་བཞི་མཛོད་
དང་ལྔ། ཧོས་སྒོ་ཐེག་པ་རིམ་པ་དགུ། ཝེར་གྱེར་སྟོན་པས་བསྒྲགས་པ་སྟེ། ཆབ་
དཀར་གྱེར་སྒོ་གྱེར་མན་ཏྲ། གྷོ་རྒྱ་ས་མ་ཡ་དང་བཅས། ཆབ་ནག་གྱེར་སྒོ་གྱེར་དུན་
ཏྲན། གཏོ་དཔྱད་ཏི་ཀ་གྱེར་དང་བཅས། དཔོན་གསས་གྱེར་སྒོ་གྱེ་ཏེ་སང་། འདུལ་
བ་མན་ངག་ལུང་དང་བཅས། འཕེན་ཡུལ་གྱེར་སྒོ་གྱེར་ནི་ཧྲངས། རྒྱས་པ་མདོ་
འབུམ་སྡེ་དང་བཅས། གཙང་མ་མཐོ་ཐོག་གྱེར་དྲུང་ཧྲངས། ཨ་ཏི་གྱེར་ཞིང་ཝེར་
རོ་སྤུངས། ཅེས་ཞུས། སྟོན་པས་བཀའ་སྩལ་པ། མདོ་སྡུད་ལ་སོགས་འཁོར་རྣམས་
ཉོན། ཨ་བོ་ལུང་གི་གྱེར་སྒོ་བཞི། ཐོ་ཐོག་ནང་གི་མཛོད་ཡིན་ཏེ། སྒོ་བཞི་བསྟན་པ་
མདོ་རུ་བསྡུས། ཧོས་སྒོ་ཐེག་པ་རིམ་པ་དགུ། སྡེ་རུ་བསྟན་པ་བརྒྱད་ཁྲི་དང་། བཞི་
སྟོང་དག་ཏུ་དབྱེ་བའོ། །དེ་ཕྱིར་མདོ་སྡེར་བསྟན་པའོ། །རྒྱུད་མ་ཆད་པས་རྒྱུད་
སྡེའོ། །བསྡུས་ན་ཐིག་ལེ་ཉག་གཅིག་གོ །དེ་ལ་བདེན་པ་གཉིས་སུ་དབྱེ། ཀུན་རྫོབ་
མཚན་མ་རྔོས་༼དངོས་༽སུ་བདེན། དོན་དམ་མཚན་མ་མེད་པར་བདེན། བདེན་པ་
གཉིས་པོ་༼དོ་༽མཉམ་པ། གཡུང་དྲུང་མི་འགྱུར་གྱེར་སྒོའོ། །དེ་ཡང་ཚད་མ་གསུམ་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གྱིས་གཏན་ལ་ཕབ། སྟོན་པའི་བཀའ་ཚད་མ་དང༌། དོན་ལྡན་ལུང་གི་ཚད་མ་དང་།
དོན་རྟོགས་རིག་པའི་ཚད་མའོ། །དེ་ཡང་ཤེས་རབ་གསུམ་གྱིས་ཉམས་སུ་ལོངས།
གདག་སྒོ་དག་ལ་མིང་ཐོགས་གྱིས། གཟུངས་སོ་དག་ལ་འཛིན་ཤེས་མཛོད། གོ་ལམ་
དག་ལ་དོན་ཤེས་ཀྱིས། གྱེར་ཆེན་སྒོ་བཞི་མཛོད་དང་ལྔ། ཧོས་སྒོ་ཐེག་པ་རིམ་དགུར་
དབྱེ། ཕྱྭ་གཤེན་སྣང་གཤེན་སྲིད་གཤེན་དང༌། འཕྲུལ་གཤེན་རྒྱུའི་བོན་བཞི་དང༌།
ཆབ་ནག་སྲིད་རྒྱུད་སྒོ་ནས་བྱུང༌། གཏོ་སྤྱད་འབུམ་སྡེས་གཞན་དོན་གྱིས། དགེ་
བསྙེན་དྲང་སྲོང་འདུལ་བའི་སྡེ། དཔོན་གསས་ལུང་གི་སྒོ་ནས་བྱུང༌། རྒྱུད་དྲུག་
མངོན་བཞི་འདུལ་ཁྲིམས་བསྲུངས། ཨ་དཀར་སྔགས་རྒྱུད་ཕྱི་ནང་གསང༌། ཆབ་
དཀར་སྔགས་ཀྱི་སྒོ་བྱུང་ནས། བསྙེན་བསྒྲུབ་ཟབ་མོ་ཉམས་སུ་ལོངས། ཡེ་གཤེན་
མདོ་འབུམ་ལྟ་བའི་སྡེ། འཕེན་ཡུལ་རྒྱས་པའི་སྒོ་ནས་བྱུང༌། དགོངས་རྒྱུད་ཟབ་མོ་
ཉམས་སུ་ལོངས། རྫོགས་ཆེན་ཨ་ཏི་ལྟ་བའི་སྡེ། གཙང་མ་མཐོ་ཐོག་རྒྱུད་ནས་བྱུང་།
ལྟ་དགོངས་འགྱུར་མེད་ཉམས་སུ་ལོངས། ཧོས་སྒོ་བརྒྱད་ཁྲི་བཞི་སྟོང་ནི། མདོ་
འབུམ་རྒྱུད་མཛོད་སྡེ་བཞི་ལས། ཉི་ཁྲི་བཞི་སྟོང་གཅིག་སྟོང་༽བཞིར་དབྱེའོ། །ལྷ་
རྒྱུད་གཤེན་རྒྱུད་སྲིད་རྒྱུད་གསུམ། དུས་ཀྱི་མཐའ་ལ་འོང་བ་ཡིན། དབུ་མ་ཚད་མ་
རྫོགས་ཆེན་གསུམ། བསྟན་པ་དར་སོ་འོང་བ་ཡིན། དགེ་བསྙེན་གཙང་གཙུག་དྲང་
སྲོང་གསུམ། འདུལ་བའི་སྡེ་ལ་འོང་བ་ཡིན། འདུལ་བ་གསང་སྔགས་ལྟ་བ་གསུམ།
མཐའ་མར་ཉམས་སུ་ལེན་པ་ཡིན། གསང་བ་མདོ་སྡུས་གསང་སྒོམ་དགོས། ཞེས་
གསུངས།
མདོ་སྡུད་ཀྱིས་ཡང་ཞུས་པ། ཀྱེ་མ་སྟོན་པ་བླ་མེད་གཤེན། ཤེས་རབ་ཕུལ་དུ་
བྱུང་བའི་མཆོག །ཁྱོད་ཀྱི་གསང་བའི་བོན་རྣམས་ལ། ད་རུང་ཅི་ཙམ་ཡོད་ཅེས་
ཞུས། སྟོན་པས་དེ་ལ་བཀའ་བསྩལ་པ། གསང་བ་མདོ་སྡུད་ཅི་སྐད་ཟེར། རྒྱ་མཚོ་
288

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ཆུའི་འཇིངས་རྣམས་ལ། ཟད་པ་མེད་ཅིང་འཕེལ་བ་མེད། ཤེས་རབ་ཐུགས་ནི་ནམ་
མཁའ་འདྲ། ནམ་མཁའ་འདྲ་བས་ཀུན་ལ་ཁྱབ། ཤེས་རབ་ཐུགས་ནི་ཉི་མ་འདྲ།
གྱེར་སྒོ་བོན་ནི་ཉི་ཟེར་འདྲ། འདུལ་བྱ་གང་ལ་གང་འདུལ་བའི། བདེན་པའི་དོན་
དུ་བོན་བཤད་པའི། འཛམ་གླིང་བྱེ་བ་ཕྲག་བརྒྱ་ནས། བྱང་ཕྱོགས་འོལ་མོ་ལུང་རིང་
དེར། གཤེན་རབ་བྱེ་བ་ཕྲག་བརྒྱ་ཡིས། བོན་སྒོ་བསམ་གྱིས་མི་ཁྱབ་བཤད། དེ་ཕྱིར་
གཤེན་རབ་བོན་ལ་ཟད་པ་མེད། རབ་ཏུ་དག་པ་གསང་བ་དྲི་མེད་དག་པའི་བོན།
ཉི་ཟེར་ཆུ་ཤེལ་ནོར་བུའོ། །གསང་རྒྱུད་ཟབ་མོ་ཅིག་ནི་མཆིས་འགྱུར་ཏེ། མི་སྨྲ་འཁོར་
སྤངས་དགོན་པ་མཛོད་དུ་མཆི། ཞེས་གསུངས།
མདོ་སྡུད་ཀྱིས་ཡང་ཞུས་པ། ཀྱེ་མ་སྟོན་པ་འཁོར་སྤངས་དགོན་པ་མཛད་འགྱུར་
ན། མདོ་སྡུད་བདག་གིས་གསང་སྒོམ་ཅི་ལྟར་བགྱི། གསང་རྒྱུད་ཟབ་མོའི་དོན་དེ་
ནམ་འབྱུང་ཨང་། མཐར་ནི་བོན་རྣམས་ཅི་ལྟར་འདུས་པར་འགྱུར། ཞེས་ཞུས། སྟོན་
པས་དེ་ལ་བཀའ་བསྩལ་པ། མདོ་སྡུད་ཁྱོད་ནི་གསང་སྒོམ་དུས་ལ་བབ། བྲག་ནི་
སེང་གེ་རྒྱབ་བསྣོལ་ཕུག་པ་རུ། ཡབ་ནི་སྤང་ལ་ནམ་གཤེན་བསྐུལ་ཐོབ་ལ། གཅིག་
པུར་སེམས་རྒྱུད་སྦྱོངས་ལ་གསང་སྒོམ་མཛོད། ང་ནི་མྱ་ངན་འདས་ན་སྐུལ་མའོ། །
ངའི་གདུང་སྤུར་རིན་ཆེན་སྒྲོམ་བུར་ཆུགས། སྣང་མེའི་ཞུགས་ལ་སྲོག་བསྲེགས༽དང་
སྐུ་གདུང་མངོན་དུ་འབྱུང་། འོལ་མོ་གླིང་དུ་རིམ་གྲོའི་རྟེན་གྱིས་དགེ་སྐུལ་ཐོབ། མུ་ཆོ་
ལྡེམ་དྲུག་འདྲེན་པའི་གཤེན་དུ་འབྱུང་སྟེ་མཆི། བཀའ་དང་རྗེས་སུ་བསྟན་པའི་བོན་
རྣམས་ཤོད། དེ་ལ་ང་ནི་མྱ་ངན་འདས་འོག་ཏུ། མི་ལོ་སུམ་བརྒྱ་དྲུག་ཅུ་ནས། ལྷ་
དང་ཀླུ་དང་མི་ཡུལ་དུ། བསྒྲགས་པའི་བོན་ཅིག་འབྱུང་འགྱུར་ཏེ། རྒྱལ་པོ་གསུམ་
མངའ་རི་འབྱུང་འགྱུར་ཏེ། ལྷ་རི་གྱང་མ་གྱང་ཏོར་འབྱུང་། མཐར་ནི་ང་ཡི་བསྟན་
པ་ནི། མང་ལ་རྒྱས་པའི་བོན་སྡེ་དང་། ཉུང་ལ་འདུས་པའི་བོན་སྡེ་དང་། གསང་ལ་
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཟབ་པའི་བོན་སྡེ་རྣམས། ལྷ་ཡུལ་ཀླུ་ཡུལ་མི་ཡུལ་དུ། རྒྱུད་ནས་འབྱུང་སྟེ་དར་རྒྱས་
སོ། །དེའི་དུས་ན་གང་ཟག་རིགས་མང་སྟེ། ལ་ལས་བདེར་གཤེགས་བཀའ་ལུང་ཅི་
བཞིན་སྤྱོད། ལ་ལས་ཞེན་ལོག་སྒྲོ་སྐུར་སྒོ་ནས་སྤྱོད། ལ་ལས་འཆལ་སྤྱོད་བསླུ་བའི་སྒོ་
ནས་སྤྱོད། ལ་ལས་འདྲེ་སྲིན་བདུད་ཀྱིས་བསླུ་བ་བཞིན་དུ་སྤྱོད། རྒྱལ་པོ་ལོག་སྤྱོད་སྡེ་
འཁྲུག་ཁྲིམས་འཆོལ་འོང་། ཨེ་མ་མདོ་སྡུད་ང་ནི་མྱ་ངན་འདས་འོག་ཏུ། མདོ་འབུམ་
རྒྱུད་མཛོད་བཞིར་ཕྱེས་ལ། འཁོར་རྣམས་བོན་གྱི་བསྡུ་བ་གྱིས། སྟོན་པ་གནས་དང་
འཁོར་དུས་དང་། བོན་རྣམས་ཕུན་ཚོགས་ལྔས་ཤོད་ཅིག །མདོ་སྡུད་བོན་ལ་སྤོབས་
པར་གྱིས། འོལ་མོ་གླིང་དུ་བོན་རྣམས་འདུས། རྣམ་བཤད་པོ་ཏི་གླེགས་བམ་བྲིས།
དེ་ནས་མཐའ་མར་དར་ཞིང་རྒྱས། ལོ་ལྔ་སྟོང་ཕྲག་བཅུར་བོན་མི་ནུབ། ནད་མུག་
མཚོན་གསུམ་བྱུང་གྱུར་ཡང་། ང་ཡི་བསྟན་པ་མི་ནུབ་བོ། །ལོག་པའི་རྒྱལ་པོ་འཁྲུག་
འགྱུར་ཡང་། དར་ནུབ་ཨེ་རེ་འོངས་འགྱུར་ཏེ། གཤེན་རབ་བོན་ལ་ནུབ་པ་མེད།
ནམ་ཡང་བདེན་པའི་བོན་མི་ནུབ། སྲིད་གཤེན་བོན་གྱིས་སྡིག་སྤྱོད་བོན། སྤྱོད་འགྱུར་
བོན་གྱི་བསྟན་པ་འཇིག །དེ་བས་བདེན་དོན་བཀའ་ལུང་སྤྱོད། གསང་བ་མདོ་སྡུད་
ཁྱོད་ཉིད་ཀྱང་། མཐར་ནི་གཙུག་རུམ་ཕྱུག་པའི་རིར། ཏིང་འཛིན་འགོགས་པའི་ངང་
ལ་བཞུགས། སྟོན་པ་ཡེ་གནས་སྲིད་བུ་ཆུང༌། ཚེ་ལོ་བཅུའི་དུས་བྱུང་སྟེ། རྔ་གཤང་
དུང་གླིང་སྒྲས་བསླང་སྟེ། ཁྱོད་ཀྱང་སྟོན་པའི་སྤྱན་སྔར་འབྱུང་། དེ་ཚེ་གསང་བ་མདོ་
སྡུད་མངོན་སངས་རྒྱས། ཞེས་གསུངས། གསང་བ་མདོ་སྡུད་ཉིད། དགའ་མགུར་
རྗེས་སུ་ཡི་རང་སྟེ། གཤེན་རབ་མི་བོ་མངོན་པར་བསྟོད། ཝེར་གྱེར་བླ་མེད་གཤེན་
རབ་མཆོག ། ས་མཁན་ལམ་མཆོག་དོན་སྟོན་པ། འགྲོ་བའི་འདྲེན་སྟོན་ལྷ་མིའི་གཙོ།
གཤེན་རབ་མི་བོ་ལ་ཕྱག་འཚལ་བསྟོད། ཅེས་བརྗོད། ལུང་གི་རྗེས་འབྲེང་ནས།
གསང་བ་མདོ་སྡུད་བདག་ཉིད་ནི། བྲག་ནི་སེང་གེ་རྒྱབ་བསྣོལ་དུ། གསང་སྒོམ་དོན་
290

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལ་རབ་ཏུ་བཞུད། གཡུང་དྲུང་དག་པའི་བོན། མདོ་འདུས་པ་རིན་པོ་ཆེའི་རྒྱུད་ལས།
སྟོན་པས་གསང་བ་མདོ་སྡུད་ལ་ལུང་བསྟན་པའི་ལེའུ་སྟེ་བཅུ་བདུན་པའོ།། །། །
༧ དེ་ནས་སྟོན་པ་གཤེན་རབ་ཀྱིས། གཡུང་དྲུང་བཀོད་པའི་གླིང་དུ་ནི། དུང་ནི་
འཕར་པོ་རང་གྲགས་ཏེ། འཁོར་རྣམས་བསྡུད་པ་རབ་ཏུ་མཛད། ཞལ་བསྲོ་བདེར་
གཤེགས་ཀུན་འདུལ་གྱིས། ཡོངས་སུ་རྫོགས་པའི་མཆོད་པ་མཛད། དཀྱིལ་འཁོར་
བཀྲ་གསལ་འོལ་མོ་གླིང་། རང་བཞིན་མཚོན་གྱི་གཞི་བཀྲ་གསལ། ཁ་དོག་ཕྱོགས་
མཐུན་མཛད་པའོ། ། །
དེ་ནས་རྒྱན་རྣམས་བཀྲམ་པ་ནི། ཨོཾ་བདེར་གཤེགས་ཕོ་བྲང་ཉམས་རྒ་འདིར།
སྟོན་པ་བཀྲ་ཤིས་ལྷའི་རྫས། འཁོར་ལོ་དཔལ་བྱེའུ་པད་མ་རྒྱལ་མཚན་དང༌།
གདུགས་དང་བུམ་པ་གསེར་ཉ་དུང་། བཀྲ་ཤིས་རྫས་བརྒྱད་ཕྱོགས་མཚམས་བརྒྱད་
དུ་བཀྲམ། ཨ་དཀྱིལ་འཁོར་ལྷའི་ཕོ་བྲང་འདིར། འཁོར་ལོ་བསྒྱུར་བའི་རྒྱལ་སྲིད་
རིན་ཆེན་བདུན། འཁོར་ལོ་རིན་ཆེན་རྟ་མཆོག་གླང་པོ་དང་། བཙུན་མོ་བློན་པོ་
དམག་དཔོན་རིན་པོ་ཆེ། ནོར་བུ་རིན་ཆེན་བུམ་པ་བཟང་པོ་གཏེར། རིན་ཆེན་སྣ་
བརྒྱད་རྒྱན་དུ་ལེགས་པར་བཀོད། མདའ་གཡབ་མེ་ལོང་མེ་ཏོག་འཕྲེང་དང་དར་
བུ་ཁད། མུ་ཏིག་དྲྭ་བ་དྲྭ་ཕྱེད་རིན་ཆེན་ཕྲེང༌། སེང་གེ་གླང་ཆེན་རྨ་བྱ་ཁྱུང་དང་
ཤང་ཤང་དེའུ། རྟ་མཆོག་པད་མ་ཉི་ཟླ་གདན་ལེགས་བརྒྱན། སེང་གེ་ཆུ་སྲིན་ཁྱུང་
དང་བྲམ་ཟེ་ན་དྲུག་བརྒྱན། མཛེས་པའི་རྒྱན་དྲུག་དག་གིས་རབ་ཏུ་བརྒྱན། བླ་བྲེ་
གདུགས་དང་རྒྱལ་མཚན་བ་དན་དང་། རྔ་ཡབ་དར་དཔྱངས་ཕྱེ་མ་འཕུར་མ་ལྡ་ལྡི་
བརྒྱན། དེ་ནས་མཆོད་པ་བཀོད་པ་ནི། མར་མེ་འཕྲེང་དང་མེ་ཏོག་འཕྲེང་བ་དང་།
བདུག་སྤོས་དང་། དྲི་ཆབ་བཟང་དང་ཞལ་ཟས་སིལ་སྙན་སྒྲ། ཡིད་འོང་མཆོད་པ་
སྣ་ཚོགས་བཀྲམ་པར་བྱ། དེ་ནས་རྒྱུ་མཆོག་བྱང་ཆུབ་སེམས་བསྐྱེད་པ། སྣོད་བཅུད་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འཇིག་རྟེན་མཐའ་ཡས་ན། འགྲོ་བའི་རྡུལ་༼འགྲོ་བ་ས་ཡི་རྡུལ༽བས་གྲངས་མང་རྣམས།
བླ་མེད་གཤེན་རབ་ས་མཆོག་ཐོབ་པའི་ཕྱིར། ནམ་མཁའ་ཅི་བཞིན་ཐུགས་རྗེ་ཆེན་
པོའི། འགྲོ་ཀུན་བླ་མེད་གོ་འཕང་ཐོབ་པར་སེམས་བསྐྱེད་དོ། ། །
དེ་ནས་བདུད་བགེགས་མཚམས་བཅད། ཨོ་མི་སྐྱེ་མི་འགག་མཚན་མ་མེད་པ་ཡི།
གཤེན་རབ་དག་པའི་གཡུང་དྲུང་བཀོད་པའི་གླིང་། ལྷའི་གཞལ་ཡས་འོལ་མོ་གླིང་
ཆེན་འདིར། དགེ་ལ་བར་ཆོད་བྱེད་པའི་བདུད་དང་བགེགས། ཁྲོ་ཆེན་རུ་བཞི་རྔམ་
པའི་བྱིན་སྟོབས་ཀྱིས། ངེས་པར་རྒྱང་མཚམས་ཆོད་ལ་ཐལ་བ་རྡུལ་དུ་བརླག །ཤར་
ཕྱོགས་འཇིག་རྟེན་མཐའ་ཡས་ཀུན། ཟོ་བོ་དབུ་དགུ་བསམ་མི་ཁྱབ། སྣང་སྲིད་ཟོ་བོ་
དབུ་དགུས་གང་། ཤར་ཕྱོགས་གདོན་བགེགས་རྒྱང་མཚམས་ཆོད། བསྭོ་གེ་ཞི་མྱལ་
མྱལ་ཆུད། ཨ་པར་ཐུམ་དྲག་མ་རག་མ་གཞོབ་ཏུ་ཐོངས། བྱང་ཕྱོགས་འཇིག་རྟེན་
མཐའ་ཡས་ཀུན། གཟེ་མ་དབུ་རྒུ་བསམ་མི་ཁྱབ། སྣང་སྲིད་གཟེ་མ་དབུ་རྒུས་གང་།
བྱང་ཕྱོགས་གདོན་བགེགས་རྒྱང་མཚམས་ཆོད། བསྭོ་རག་ཤ་གེ་ཞི་ཐུ་དྲག་མ་རེག་
༼ཐུམ། དྲག་མ་རགྷ་༽གཞོབ་ཏུ་ཐོངས། ནུབ་ཕྱོགས་འཇིག་རྟེན་མཐའ་ཡས་ཀུན། རུ་ཅོ་
དབུ་རྒུ་བསམ་མི་ཁྱབ། སྣང་སྲིད་རུ་ཅོ་དབུ་རྒུས་གང་། ནུབ་ཕྱོགས་གདོན་བགེགས་
རྒྱང་མཚམས་ཆོད། བསྭ་གེ་རུད་མྱལ་མྱལ་ཐུམ། དྲག་མ་རག་མ་གཞོབ་ཏུ་ཐོངས།
ལྷོ་ཕྱོགས་འཇིག་རྟེན་མཐའ་ཡས་ཀུན། རོམ་པོ་དབུ་རྒུ་བསམ་མི་ཁྱབ། སྣང་སྲིད་
རོམ་པོ་དབུ་རྒུས་གང་། ལྷོ་ཕྱོགས་གདོན་བགེགས་རྒྱང་མཚམས་ཆོད། བསྭོ་ཡ་མ་
རག་ཤ་རྦད། ཏྲག་མ་རག་མ་གཞོབ་ཏུ་ཐོངས། ཅེས་བརྗོད་མཚེ་ཡུངས་མཚོན་ཆ་སྤྲོ།
བགེགས་རྣམས་ལྕགས་རི་རྒྱབ་ཏུ་དེད་པར་བསམ། བདག་ཉིད་གཤེན་རབ་རྫོགས་
པར་བསྐྱེད། མདུན་དུ་རིན་ཆེན་ས་གཞི་བཀྲ། རིན་ཆེན་ཁྲི་དང་པད་མ་དང་།
སེང་གེ་ཉི་ཟླ་འཇའ་ཚོན་གདན། གཞལ་ཡས་འཇའ་ཚོན་གུར་ནང་དུ། རིགས་ལྔ་
292

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གཙོ་བཞི་སེམས་དཔའི་འཁོར། མཆོད་གནས་དུས་གསུམ་བདེར་གཤེགས་བཅུ།
ཕྱོགས་བཅུའི་སངས་རྒྱས་ས་བཅུའི་གཡུང་དྲུང་སེམས་དཔའ། ཕྱོགས་བཅུ་གཤེན་
རབ་སྒོ་སྲུང་བཞི། ཕྱོགས་སྐྱོང་བཅུ་དང་སྒོ་བ་རྒྱལ་པོ་བཞི། འདུལ་བ་དྲུག་དང་སུམ་
ཅུ་རྩ་གསུམ་རྣམས། བཀྲ་གསལ་ལྷང་ངེ་ལྷན་ནེར་བསམ། །
དེ་ནས་ཐུགས་རྗེ་ལྕགས་ཀྱུས་སྤྱན་དྲངས་ཏེ། ཨོཾ་འོག་མིན་ལྷུན་གྲུབ་ཕོ་བྲང་ནས།
སྐུ་གསུམ་ཡེ་ཤེས་ལྷུན་གྲུབ་ཅིང༌། ཐུགས་རྗེས་འགྲོ་བའི་དོན་མཛད་པ། རིགས་ལྔ་
བདེ་བར་གཤེགས་པ་གཤེགས་སུ་གསོལ། དབྱིངས་ཀྱི་ཡུམ་དང་ཡེ་ཤེས་ལྷ། ཐབས་
ཀྱི་མཆོག་དང་ཤེས་རབ་ཕུལ། སྐུ་གསུང་ཡོན་ཏན་འཕྲིན་ལས་ཀྱི། འགྲོ་བ་སེམས་
ཅན་དོན་མཛད་པ། གཙོ་བཞི་བདེ་གཤེགས་སྟོང་དང་བཅས། འགྲོ་དོན་མཛད་ཕྱིར་
གཤེགས་སུ་གསོལ། འདས་དང་ད་ལྟ་སླད་ནས་བྱོན། བསྐལ་བཟང་སངས་རྒྱས་
ཀུན་འདུས་སྤྲུལ། དུས་གསུམ་བདེར་གཤེགས་གཤེགས་སུ་གསོལ། ཕྱོགས་བཅུ་ནམ་
མཁས་ཁྱབ་ཚད་དང༌། ཐུགས་རྗེས་འགྲོ་བའི་མུན་སེལ་བའི། ཕྱོགས་བཅུའི་སངས་
རྒྱས་གཤེགས་སུ་གསོལ། ལམ་ལྔ་བགྲོད་པ་མཐར་ཕྱིན་ཅིང་། ཕ་རོལ་ཕྱིན་བཅུས་
འགྲོ་དོན་མཛད། ས་བཅུའི་གཡུང་དྲུང་སེམས་དཔའ་གཤེགས་སུ་གསོལ། ཐར་ལམ་
འདྲེན་སྟོན་བླ་ན་མེད། མི་ཤེས་འགྲོ་བའི་མུན་སེལ་བའི། ཕྱོགས་བཅུའི་གཤེན་རབ་
གཤེགས་སུ་གསོལ། སྒོ་སྲུང་བཞི་དང་ཕྱོགས་སྐྱོང་བཅུ། འདུལ་བ་དྲུག་དང་སུམ་ཅུ་
རྩ་གསུམ་སོགས། འཇིག་རྟེན་སྐྱོང་རྣམས་གཤེགས་སུ་གསོལ། ཨ་ཨོཾ་རཾ་ཛ་སྤུངས་
འདུ། ཨ་ཨ་དྲུང་སྲུངས་ཛ་ཛ།
དེ་ནས་གུས་པས་ཕྱག་འཚལ་ཏེ། མེ་ཏོག་འཐོར་ཞིང་ལྷ་ཕྱག་འཚལ། ཨོཾ་བོན་ཉིད་
ཡེ་ཤེས་ཆེན་པོའི་རང་བཞིན་ནི། སྣང་དང་མི་སྣང་མཚན་མ་ཀུན་ལས་འདས། སྐྱེ་
འགག་མེད་པའི་རང་བཞིན་ཉིད། རྣམ་དག་བོན་གྱི་སྐུ་ལ་ཕྱག་འཚལ་ལོ། །འོག་
293

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མིན་གནས་ནས་ས་བཅུའི་སྒྲིབ་པ་སྦྱངས། མཚན་དང་དཔེ་བྱད་འབར་ཞིང་ལོངས་
སྤྱོད་རྫོགས། སྟོང་གསུམ་ནམ་མཁས་ཁྱབ་ཚད་ཐུགས་རྗེ་ཅན། ལོངས་སྤྱོད་རྫོགས་
པའི་སྐུ་ལ་ཕྱག་འཚལ་ལོ། །ཐུགས་རྗེ་ཐབས་ཀྱིས་འཁོར་བ་འདམ་ནས་འདྲེན། བྱེ་
བ་ཕྲག་བརྒྱ་འགྲོ་དོན་ཅིར་ཡང་སྤྲུལ། འགྲོ་བ་འདྲེན་སྟོན་ཅིར་ཡང་སྤྲུལ་པའི་སྐུ་ལ་
ཕྱག་འཚལ་ལོ། །སྐུ་གསུང་ཡེ་ཤེས་ལྔའི་ཐུགས་རྗེ་ཡིས། འགྲོ་བའི་དུག་ལྔ་མ་ལུས་
ཞི་མཛད་པ། ལོངས་སྤྱོད་རྫོགས་སྐུ་མཚན་དང་དཔེ་བྱད་འབར། རིགས་ལྔ་བདེ་
བར་གཤེགས་ལ་ཕྱག་འཚལ་ལོ། །དབྱིངས་དང་ཡེ་ཤེས་ཐབས་དང་ཤེས་རབ་ཕུལ།
སྐུ་གསུང་ཐུགས་དང་ཡོན་ཏན་འཕྲིན་ལས་ཀྱིས། འགྲོ་བ་མ་ལུས་ཐམས་ཅད་དོན་
མཛད་པའི། གཙོ་བཞི་བདེར་གཤེགས་སྟོང་ལ་ཕྱག་འཚལ་ལོ། །ཕྱོགས་བཅུའི་དུས་
དང་མ་ལུས་མཐའ་མེད་པར། ཐར་པའི་ལམ་སྟོན་འགྲོ་བ་འདྲེན་མཛད་པ། འཁོར་
བ་ཁྲི་མུན་སེལ་བའི་འོད་ཟེར་ཅན། ཕྱོགས་བཅུའི་དུས་གསུམ་བདེར་གཤེགས་རྣམས་
ལ་ཕྱག་འཚལ་ལོ། །ཕ་རོལ་ཕྱིན་བཅུའི་སྤྱོད་འདྲེན་བླ་ན་མེད། མི་ལྡོག་གཡུང་དྲུང་
ས་ཐོབ་ཐུགས་རྗེ་ཆེར་ལྡན་པའི། བདེར་གཤེགས་ཐུགས་སྲས་གཤེན་རབ་བླ་ན་མེད།
ས་བཅུའི་གཡུང་དྲུང་སེམས་དཔའ་རྣམས་ལ་ཕྱག་འཚལ་ལོ། །སྣོད་བཅུད་འཇིག་
རྟེན་མཐའ་ཡས་ཀུན་གྱི་བདག །གཤེན་རབ་བསྟན་པ་སྲུང་ཞིང་འཇིག་རྟེན་འདུལ་
བའོ། །སྟོན་པའི་བསྟན་པ་སྲུང་བ་དབང་དང་ལྡན། འདུལ་བ་དྲུག་དང་སུམ་ཅུ་རྩ་
གསུམ་ལ། གུས་པའི་ཚུལ་གྱིས་ཕྱག་འཚལ་ལོ། ། །
དེ་ནས་མཆོད་པ་འབུལ་བ་ནི། ཨོཾ་བདེ་བར་གཤེགས་པ་ཐམས་ཅད་རྣམས། འགྲོ་
བའི་དོན་ལ་རྩེར་དགོངས་ནི། བདག་གི་མཆོད་ཡོན་བཞེས་ཕྱིར་དུ། གཞའ་ཚོན་
བདེ་ལེགས་གདན་ལ་བཞུགས། པད་མ་ཉི་ཟླ་རིན་ཆེན་ཁྲི། སེང་གེ་གླང་ཆེན་རྟ་
འབྲུག་ཁྱུང་། མཛེས་པའི་གདན་ལ་བཞུགས་སུ་གསོལ། ཕྱོགས་བཅུ་འཇིག་རྟེན་
294

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
མཐའ་ཡས་ན། ནམ་མཁའ་མཉམ་པར་མཆོད་པའི་སྤྲིན། བསྐྱེད་ནི་འབྱུང་བ་ལྔ་
ལས་བསྐྱེད། གྲུབ་ནི་ལོངས་སྤྱོད་མཆོད་པར་གྲུབ། བསགས་ནི་དད་ཅིང་མོས་པས་
བསགས། དམིགས་མེད་ཐུགས་རྗེའི་བྱིན་གྱིས་བརླབས། འབུལ་ནི་བདེར་གཤེགས་
ལྷ་ལ་འབུལ། དོན་ནི་འགྲོ་བའི་དོན་བྱོན་བཞེངས། གཟུགས་སྒྲ་དྲི་རོ་རེག་བྱ་རྒྱན།
དབང་པོ་སྤྱོད་ཡུལ་མཆོད་པའི་སྤྲིན། མར་མེ་སྣང་གསལ་ཉི་ཟླའི་འོད། མཛེས་པའི་
མེ་ཏོག་རྒྱན་དང་ལྡན། བདུག་སྤོས་དྲི་ཞིམ་སྤྲིན་དཔུང་འཁྲིགས། དྲི་ཆབ་བསིལ་
བྱེད་ཁྲུས་ཀྱི་ཆུ། ཞལ་ཟས་རོ་མཆོག་ལྷ་ཡི་ཟས། བླ་རེ་འཕེན་གདུགས་རྒྱལ་མཚན་
མཛེས། རོལ་མོ་རྔ་གཤང་སིལ་སྙན་དུང་། མངོན་སུམ་ཡིད་ཀྱིས་སྤྲུལ་ཅིང་བཤམས།
བཀྲ་ཤིས་རྫས་བརྒྱད་རིན་ཆེན་སྣ་བརྒྱད་མཛེས། མཆོད་སྤྲིན་ནམ་མཁའ་མཉམ་པ་
རྣམས། དུས་གསུམ་བདེར་གཤེགས་འཁོར་བཅས་ལ། འཁོར་བའི་དོན་དུ་འབུལ་
ལགས་ན། ཐུགས་རྗེས་བཞེས་ལ་འགྲོ་དོན་ལྷུན་གྲུབ་ཤོག །
དེ་ནས་བཤགས་པ་བྱ་བ་ནི། ཨོཾ་དུས་གསུམ་བདེར་གཤེགས་བླ་མེད་དགོངས་སུ་
གསོལ། བདག་ནི་མི་མཁས་གཏི་མུག་མུན་བློ་ཡི། ལུས་ཀྱི་སྒོ་ནས་སྡིག་སྤྱོད་སོལ་རི་
ལྟ་བུ་ཡི། མི་ཚངས་སྤྱོད་དང་རྐུ་འཕྲོག་བསད་བཅད་སོགས། མི་དགེ་སྡིག་པར་གྱུར་
པ་ཅི་བགྱིས་པ། མི་འཆབ་གནོང་ཞིང་འགྱོད་པས་རབ་ཏུ་བཤགས། བདེར་གཤེགས་
ཐུགས་རྗེས་རབ་ཏུ་བྱང་བར་མཛོད། བདག་ནི་མི་མཁས་འདོད་ཆགས་དབང་གྱུར་
ཏེ། ངག་གིས་སྡིག་བྱས་དུག་ཚེར་ལྟ་བུ་ཡི། རྫུན་དང་དབྱེན་འཕྲ་ངག་འཁྱལ་ཚིག་
རྩུབ་སོགས། མི་དགེ་སྡིག་པ་གྱུར་པ་ཅི་མཆིས་པ། མི་འཆབ་གནོང་ཞིང་འགྱོད་པས་
རབ་ཏུ་བཤགས། བདེར་གཤེགས་ཐུགས་རྗེས་རབ་ཏུ་བྱང་བར་མཛོད། བདག་ནི་
མི་མཁས་ཞེ་སྡང་དབང་གྱུར་པས། ཡིད་ཀྱི་སྡིག་བྱས་མུན་ནག་གླིང་ལྟ་བུའི། བརྣག་
སེམས་གནོད་སེམས་ལོག་པར་ལྟ་ལ་སོགས། མི་དགེ་སྡིག་པར་གྱུར་པ་ཅི་མཆིས་པ།
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མི་འཆབ་གནོང་བའི་འགྱོད་པས་རབ་ཏུ་བཤགས། བདེར་གཤེགས་ཐུགས་རྗེས་རབ་
ཏུ་བྱང་བར་མཛོད། ཕྱི་དྲང་སྲོང་འདུལ་ཁྲིམས་ཉམས་དང་འཆལ་བ་དང༌། བར་
གཡུང་དྲུང་སེམས་ཀྱི་བསླབ་པ་ཉམས་པར་གྱུར་པ་དང་། ནང་ཨ་དཀར་སྔགས་ཀྱི་
དམ་ཚིག་ཆག་ཉམས་པ་དང་། དོན་རྫོགས་ཆེན་ལྟ་སྤྱོད་དང་འཆོལ་བ་དང་། ཐེག་
དགུ་བོན་སྒོ་ལོག་པར་སྤྱོད་གྱུར་པ། ལམ་ཕ་རོལ་ཕྱིན་བཅུའི་མི་མཐུན་སྤྱོད་པ་དང་།
ཉོན་མོངས་སྒྲིབ་པ་མུན་ནག་གླིང་ལྟ་བུ། ལས་ཀྱི་སྒྲིབ་པ་ལྕགས་ལ་བཙའ་ཞེན་འདྲ།
ཤེས་བྱའི་སྒྲིབ་པ་རྣམ་རྟོག་ལ་བོ་ཆེ། སྒོ་གསུམ་ཉམས་པར་གྱུར་པའི་སྡིག་དང་སྒྲིབ།།
མ་རིག་འཁྲུལ་པའི་ལས་སྤྱོད་ཅི་བགྱིས་པ། མཆོད་འོས་བླ་མེད་བདེར་གཤེགས་སྤྱན་
སྔ་རུ། མི་འཆབ་གནོང་བའི་འགྱོད་པས་སོ་སོར་བཤགས། སླད་ཆད་མི་བགྱིད་སྡོམ་
པས་བཟུང་བར་བགྱིས། ཨ་དཀར་ཨ་རྨད་དུ་ཏྲི་སུ་ནག་པོ་སྡིག་སྒྲིབ་མལ་མལ་སྭཱཧཱ།
ཞེས་བརྗོད་སྡིག་པ་ཐམས་ཅད་བཤགས།
དེ་ནས་ཀུན་འདུས་བདེར་གཤེགས་བསྟོད་པ་འབུལ། བོན་སྐུ་ཁྱབ་བདལ་
དམིགས་མེད་རྒྱ་མ་ཆད། རྟོགས་པ་ཆེན་པོ་ལྷུན་གྲུབ་འདུས་མ་བྱས། སྐུ་གསུམ་
འབྱུང་གནས་བ་ག་ཡུམ་གྱི་ཀློང་། སྐྱེ་མེད་བོན་གྱི་སྐུ་ལ་ཕྱག་འཚལ་བསྟོད། བོན་སྐུ་
ཐུགས་རྗེའི་ངང་ལ་འགྲོ་དོན་དུ། གང་ལ་གང་འདུལ་གཟུགས་སྐུ་རྣམ་པ་གཉིས།
ལོངས་སྤྱོད་རྫོགས་སྐུས་ས་བཅུའི་སྒྲིབ་པ་སྦྱངས། ཅིར་ཡང་སྤྲུལ་སྐུས་རིགས་དྲུག་
གནས་ནས་འདྲེན། བདེར་གཤེགས་གཟུགས་ཀྱི་སྐུ་ལ་ཕྱག་འཚལ་བསྟོད། བོན་ཉིད་
ཡེ་ཤེས་དབྱིངས་ཀྱི་རང་བཞིན་ལ། ཀུན་སྣང་ཁྱབ་པ་འཁོར་ལོ་རིགས་ཀྱི་གཙོ། སྐུ་
མདོག་དཀར་འབར་མཚན་དང་དཔེ་བྱད་ལྡན། འཁོར་ལོ་ཞགས་པས་ན་རག་
འདམ་ནས་འདྲེན། བོན་སྐུ་ཀུན་སྣང་ཁྱབ་པར་ཕྱག་འཚལ་བསྟོད། མེ་ལོང་ཡེ་ཤེས་
གཡུང་དྲུང་རིགས་ཀྱི་གཙོ། སྐུ་མདོག་དཀར་གསལ་གཡུང་དྲུང་ལུ་གུ་རྒྱུད། མཚན་
296

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
དང་དཔེ་བྱད་ལོངས་སྤྱོད་རྫོགས། གསལ་བ་རང་འབྱུང་སྐུ་ལ་ཕྱག་འཚལ་བསྟོད།
མཉམ་ཉིད་ཡེ་ཤེས་རིན་ཆེན་རིགས་ཀྱི་གཙོ། སྐུ་མདོག་སྔོ་གསལ་རིན་ཆེན་ཞགས་པ་
འཛིན། མཚན་དང་དཔེ་བྱད་ཀུན་བརྗིད་ལོངས་སྤྱོད་རྫོགས། རྒེ་ལྷ་གར་ཕྱུག་སྐུ་ལ་
ཕྱག་འཚལ་བསྟོད། སོ་སོར་ཀུན་རྟོག་པད་མ་རིགས་ཀྱི་གཙོ། སྐུ་མདོག་དམར་
གསལ་པད་མ་ཐུགས་རྗེ་ཞགས། མཚན་དང་དཔེ་བྱད་ལོངས་སྤྱོད་རྫོགས། བྱེ་བྲག་
དངོས་མེད་སྐུ་ལ་ཕྱག་འཚལ་བསྟོད། བྱ་གྲུབ་ཡེ་ཤེས་ཡོན་ཏན་རིགས་ཀྱི་གཙོ། སྐུ་
མདོག་ལྗང་འབར་རྒྱ་གྲམ་ཞགས་པ་འཛིན། མཚན་དཔེ་ཀུན་བརྗིད་ལོངས་སྤྱོད་
རྫོགས། དགའ་བ་དོན་གྲུབ་སྐུ་ལ་ཕྱག་འཚལ་བསྟོད། རིགས་ལྔ་བདེར་གཤེགས་
ཀུན་འདུས་གཙོ། འཁོར་ནི་རིགས་ཀྱི་སེམས་དཔའ་བཅས། ཐུགས་རྗེ་ལོངས་སྤྱོད་
རྫོགས་པར་བཞུགས། རིགས་ལྔ་བདེར་གཤེགས་འདུས་ལ་ཕྱག་འཚལ་བསྟོད། ཨོཾ་
སྟོང་གསུམ་འཇིག་རྟེན་མཐའ་ཡས་ན། ནམ་མཁའ་ཅི་བཞིན་ཐུགས་རྗེས་ཁྱབ། སྟོན་
པའི་འོད་ཟེར་ཡིག་འབྲུ་གསལ། མདངས་ལྡན་པད་མ་སེར་པོ་ལ། ཡིག་འབྲུ་ཨོཾ་གྱི་
རང་བཞིན་ལ། དབྱིངས་ཀྱི་ཀློང་ནས་བསྐྱེད་པ་ཡི། ཡུམ་ཆེན་ས་ཏྲིག་ཨེར་སངས་ནི།
སྐུ་མདོག་མི་འགྱུར་གསེར་གྱི་སྙིང་པོ་འདྲ། གསེར་ལ་གསེར་གྱི་འོད་འབར་རྒྱན་གྱིས་
སྤྲས། འཇའ་ཚོན་སྤེལ་ལེགས་ཅི་བཞིན་དུ། རྒྱན་དང་ཆ་ལུགས་གཞལ་ཡས་མཛེས།
ཕྱག་མཚན་གཡས་ན་དཔའ་བོ་འབྲུ་ལྔ་བསྣམས། ཡེ་ཤེས་ལྔའི་ཐུགས་རྗེ་ཤར་བའི་
བརྡ་། ཕྱག་གཡོན་སྣང་གསལ་གསེར་གྱི་མེ་ལོང་བསྣམས། འཁོར་འདས་བོན་
རྣམས་ས་ལེ་གསལ་བའི་རྟགས། དབུ་རྒྱན་རྣ་རྒྱན་མགུལ་ཆུ་སེ་མོ་དོ། ཕྱག་གདུག་
ཞབས་གདུག་རིན་ཆེན་ཆུན་པོས་སྤྲས། སྐུ་ལ་མཚན་དང་དཔེ་བྱད་རབ་ཏུ་རྫོགས།
སྐུ་གསུང་ཐུགས་དང་ཡོན་ཏན་འཕྲིན་ལས་ཀྱི། ལྷ་མོ་ཉིས་བརྒྱ་ལྔ་བཅུའི་འཁོར་གྱིས་
བསྐོར། དབྱིངས་ཡུམ་ས་ཏྲིག་ཨེར་ཏི་སངས། དབྱིངས་ཀྱི་ལྷ་མོ་འཁོར་བཅས་ཕྱག་
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འཚལ་བསྟོད། ཨོཾ་སྟོང་གསུམ་འཇིག་རྟེན་མཐའ་ཡས་ན། ནམ་མཁའ་ཇི་བཞིན་
ཐུགས་རྗེས་ཁྱབ། སྟོང་པའི་འོད་ཟེར་ཡིག་འབྲུར་གསལ། མདངས་ལྡན་པད་མ་
དཀར་པོ་ལ། ཡིག་འབྲུ་ཨ་ཡི་རང་བཞིན་ལས། ཡེ་ཤེས་ལྷ་ལས་བསྐྱེད་པའི། ལྷ་
ཆེན་གཤེན་ལྷ་འོད་དཀར་ནི། སྐུ་མདོག་མི་འགྱུར་ཤེལ་གྱི་སྙིང་པོ་འདྲ། ཤེལ་ལ་ཤེལ་
གྱི་འོད་འབར་རྒྱན་གྱིས་སྤྲས། འཇའ་ཚོན་སྤེལ་ལེགས་ཅི་བཞིན་དུ། རྒྱན་དང་ཆ་
ས་གཞལ་ལུགས་གཞལ་ཡས་མཛེས། ཕྱག་མཚན་གཡས་ནས་ཐུགས་རྗེའི་ལྕགས་ཀྱུ་བསྣམས།
འཁོར་བ་འདམ་ནས་འདྲེན་པའི་བརྡའ། ཕྱག་གཡོན་རིན་ཆེན་རྒྱལ་མཚན་འཛིན།
ཐུགས་རྗེ་བཀའ་རྟགས་ནུབ་པ་མེད་པའི་དོན། དབུ་རྒྱན་རྣ་རྒྱན་མགུལ་ཆུ་སེ་མོ་དོ།
ཕྱག་གདུག་ཞབས་གདུབ་རིན་ཆེན་ཆུན་པོས་སྤྲས། སྐུ་ལ་མཚན་དང་དཔེ་བྱད་རབ་
ཏུ་རྫོགས། ན་ཞི་རྒྱན་གྱིས་རབ་ཏུ་བརྒྱན། ལྷ་ཆེན་གཤེན་ལྷ་འོད་དཀར་གྱི། སྐུ་
གསུང་ཐུགས་དང་ཡོན་ཏན་འཕྲིན་ལས་ཀྱི། ལྷ་ཆེན་ཉིས་བརྒྱ་ལྔ་བཅུ་འཁོར་བཅས་
ལ། གུས་པས་ཕྱག་འཚལ་མཚན་བསྟོད་དོ། །ཡེ་ཤེས་ལྷ་ལ་ཕྱག་འཚལ་བསྟོད།
ཐུགས་རྗེ་ཅན་ལ་ཕྱག་འཚལ་བསྟོད། ཨོཾ་སྟོང་གསུམ་འཇིག་རྟེན་མཐའ་ཡས་ན། །
ནམ་མཁའ་ཅི་བཞིན་ཐུགས་རྗེས་ཁྱབ། སྟོང་པའི་འོད་ཟེར་ཡིག་འབྲུ་གསལ།
མདངས་ལྡན་པད་མ་དམར་པོ་ལ། ཡིག་འབྲུ་ཧ་ཡི་རང་བཞིན་ལ། ཐབས་ཀྱི་
མཆོག་ལས་བྱུང་བ་ཡི། སྲིད་པ་སངས་པོ་འབུམ་ཁྲི་ལ། སྐུ་མདོག་མི་འགྱུར་དངུལ་
གྱི་འོད་འབར་རྒྱན་གྱིས་སྤྲས། འཇའ་ཚོན་སྤེལ་ལེགས་ཅི་བཞིན་དུ། རྒྱན་དང་ཆ་
ལུགས་གཞལ་ཡས་མཛེས། ཕྱག་མཚན་གཡས་ན་རིན་ཆེན་རྒྱལ་མཚན་འཛིན།
ཐུགས་རྗེ་ནུབ་པ་མེད་པའི་རྟགས། ཕྱག་གཡོན་གཡུང་དྲུང་འཁོར་ལོ་འཛིན། འགྱུར་
མེད་འཁོར་ལོ་བསྐོར་བའི་རྟགས། དབུ་རྒྱན་རྣ་རྒྱན་མགུལ་ཆུ་སེ་མོ་དོ། ཕྱག་གདུག་
aཞབས་གདུབ་རིན་ཆེན་ཆུན་པོས་སྤྲས། སྐུ་ལ་མཚན་དང་དཔེ་བྱད་རབ་ཏུ་རྫོགས།
298

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
སྲིད་པ་སངས་པོ་འབུམ་ཁྲི་དང་། སྐུ་གསུང་ཐུགས་དང་ཡོན་ཏན་འཕྲིན་ལས་ཀྱི།
སྲིད་པ་ཉིས་བརྒྱ་ལྔ་བཅུ་འཁོར་བཅས་ལ། གུས་པས་ཕྱག་འཚལ་མཚན་བསྟོད་དོ། །
ཐབས་ཀྱི་མཆོག་ལ་ཕྱག་འཚལ་ལོ། ། ཨོཾ་སྟོང་གསུམ་འཇིག་རྟེན་མཐའ་ཡས་ན། ནམ་
མཁའ་ཅི་བཞིན་ཐུགས་རྗེས་ཁྱབ། སྟོང་པའི་འོད་ཟེར་ཡིག་འབྲུ་གསལ། མདངས་
ལྡན་པད་མ་སྔོན་པོ་ལ། ཡིག་འབྲུ་འ་ཡི་རང་བཞིན་ལ། ཤེས་རབ་མཆོག་ལས་
བསྐྱེད་པའི། སྟོན་པ་གཤེན་རབ་མི་བོ་ནི། སྐུ་མདོག་རིན་ཆེན་སྙིང་པོ་འདྲ། རིན་
ཆེན་བེ་དུར་འོད་འབར་རྒྱན་གྱིས་སྤྲས། འཇའ་ཚོན་སྤེལ་ལེགས་ཅི་བཞིན་དུ། རྒྱན་
དང་ཆ་ལུགས་གཞལ་ཡས་ཁང་། ཕྱག་མཚན་གཡས་ན་རིན་ཆེན་ཆག་ཤིང་བསྣམས།
རང་བཞིན་བོན་རྣམས་ནུབ་པ་མེད་པའི་རྟགས། གཡོན་པ་རིན་ཆེན་ཧོས་རུ་འཛིན།
འགྲོ་བའི་ནད་གསོ་རྩི་སྦྱིན་མཛད། དབུ་རྒྱན་རྣ་རྒྱན་མགུལ་ཆུ་སེ་མོ་དོ། ཕྱག་གདུབ་
ཞབས་གདུབ་རིན་ཆེན་ཆུན་པོས་སྤྲས། སྐུ་མདོག་མཚན་དང་དཔེ་བྱད་རབ་ཏུ་
རྫོགས། སྟོན་པ་གཤེན་རབ་མི་བོ་དང་། སྐུ་གསུང་ཐུགས་དང་ཡོན་ཏན་འཕྲིན་ལས་
ཀྱི། གཤེན་རབ་ཉིས་བརྒྱ་ལྔ་བཅུ་འཁོར་བཅས་ལ། གུས་པས་ཕྱག་འཚལ་མཚན་
བསྟོད་དོ། །ཤེས་རབ་ཕུལ་ལ་ཕྱག་འཚལ་ལོ། ། དེ་ནས་ཕྱོགས་བཅུའི་བདེར་གཤེགས་
ལ་ཕྱག་འཚལ་བསྟོད། ལྷོ་ཤར་གྱི་ཐར་ལམ་བདེ་འབྱེད་ནི། དཀར་གསལ་འཁོར་ལོ་
དཔལ་བེའུ་བསྣམས། རྒྱན་དང་ཆ་ལུགས་གཞལ་ཡས་ཁང་། མཚན་དང་དཔེ་བྱད་
རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། ཐུགས་རྗེ་བྱམས་ཀློང་ལ་
སོགས་པའི། གཡུང་དྲུང་རིགས་ཀྱི་སེམས་དཔས་བསྐོར། དེ་ལ་ཕྱག་འཚལ་མཚན་
བསྟོད་དོ། །ལྷོ་ཕྱོགས་ལེགས་པ་ཀུན་འབྱུང་ནི། སྔོན་གསལ་པད་མ་རྒྱལ་མཚན་
བསྣམས། རྒྱན་དང་ཆ་ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་
འབར། སྐུ་ནི་ལོངས་སྤྱོད་རྫོགས་པར་བཞུགས། ཤེས་རབ་གསལ་སྒྲོན་ལ་སོགས་པའི།
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རིན་ཆེན་རིགས་ཀྱི་སེམས་དཔས་བསྐོར། དེ་ལ་ཕྱག་འཚལ་མཚན་བསྟོད་དོ། །ནུབ་
ཕྱོགས་སྙོམས་པར་ལྷུན་གྲུབ་ནི། དམར་གསལ་གདུགས་དང་བུམ་པ་འཛིན། རྒྱན་
དང་ཆ་ལུགས་གཞལ་ཡས་ཁང༌། མཚན་དང་དཔེ་བྱད་རབ་ཏུ་འབར། སྐུ་ནི་
ལོངས་སྤྱོད་རྫོགས་པར་བཞུགས། མཐུ་དབང་སྟོབས་ཆེན་ལ་སོགས་པའི། པད་མ་
རིགས་ཀྱི་སེམས་དཔས་བསྐོར། དེ་ལ་ཕྱག་འཚལ་མཚན་བསྟོད་དོ། །བྱང་ཕྱོགས་
སྲིད་པ་སྐོས་འདེབས་ནི། ལྗང་འབར་དུང་དང་གསེར་ཉ་འཛིན། རྒྱན་དང་ཆ་
ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་
རྫོགས་པར་བཞུགས། གསེར་འོད་འབར་བ་ལ་སོགས་སྟེ། འཁོར་ལོ་རིགས་ཀྱི་སེམས་
དཔས་བསྐོར། དེ་ལ་ཕྱག་འཚལ་མཚན་བསྟོད་དོ། །ཤར་ལྷོ་ས་མཁན་ལམ་མཆོག་ནི།
སྐུ་མདོག་དཀར་སྔོན་སྒྲོན་མེ་འཛིན། རྒྱན་དང་ཆ་ལུགས་གཞལ་ཡས་ཁང་། མཚན་
དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། ནམ་མཁའ་
སྣང་བྱེད་ལ་སོགས་ཏེ། སྣ་ཚོགས་རིགས་ཀྱི་སེམས་དཔས་བསྐོར། དེ་ལ་ཕྱག་འཚལ་
མཚན་བསྟོད་དོ། །ལྷོ་ནུབ་མ་རིག་མུན་སེལ་ནི། དམར་སྔོན་ཉི་མ་ཟླ་བ་འཛིན།
རྒྱན་དང་ཆ་ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་རྒྱས། སྐུ་ནི་
ལོངས་སྤྱོད་རྫོགས་པར་བཞུགས། མི་ཤེས་མུན་སེལ་ལ་སོགས་པའི། དོན་དམ་
རིགས་ཀྱི་སེམས་དཔས་བསྐོར། དེ་ལ་ཕྱག་འཚལ་མཚན་བསྟོད་དོ། ནུབ་བྱང་ཐམས་
ཅད་མཁྱེན་གཟིགས་ནི། སྐུ་མདོག་དམར་ལྗང་གླེགས་བམ་བསྣམས། རྒྱན་དང་ཆ་
ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་
རྫོགས་པར་བཞུགས། སྒྲིབ་པ་ཀུན་སེལ་ལ་སོགས་པའི། དྲི་མེད་རིགས་ཀྱི་སེམས་
དཔས་བསྐོར། དེ་ལ་ཕྱག་འཚལ་མཚན་བསྟོད་དོ། །བྱང་ཤར་ཡེ་ཤེས་འབྱུང་གནས་
ནི། དམར་ལྗང་ཐུགས་རྗེ་ཞགས་པ་བསྣམས། རྒྱན་དང་ཆ་ལུགས་གཞལ་ཡས་ཁང་།
300

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
མཚན་དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། སྨོན་
ལམ་མཐའ་ཡས་ལ་སོགས་ཏེ། སྣ་ཚོགས་ཀུན་འབྱུང་སེམས་དཔས་བསྐོར། དེ་ལ་
ཕྱག་འཚལ་མཚན་བསྟོད་དོ། །སྟེང་ཕྱོགས་སྡུག་བསྔལ་ནད་སེལ་ནི། སྐུ་མདོག་
མཁའ་འདྲ་བ་དན་འཛིན། རྒྱན་དང་ཆ་ལུགས་གཞལ་ཡས་ཁང༌། མཚན་དང་དཔེ་
བྱད་རབ་ཏུ་རྒྱས། སྐུ་ནི་ལོངས་སྤྱོད་རྫོགས་པར་བཞུགས། ཡེ་ཤེས་དབང་ཐོབ་ལ་
སོགས་པའི། ཀུན་ཁྱབ་གཡུང་དྲུང་སེམས་དཔས་བསྐོར། དེ་ལ་ཕྱག་འཚལ་མཚན་
བསྟོད་དོ། །འོག་ཕྱོགས་ཆུ་བོ་བཞི་སྒྲོལ་ནི། སྐུ་མདོག་མཐིང་ནག་བུམ་པ་འཛིན།
རྒྱན་དང་ཆ་ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་རྒྱས། སྐུ་ནི་
ལོངས་སྤྱོད་རྫོགས་པར་བཞུགས། གཡུང་དྲུང་བརྟན་བྱེད་ལ་སོགས་པའི། འགྱུར་
མེད་གཡུང་དྲུང་སེམས་དཔས་བསྐོར། དེ་ལ་ཕྱག་འཚལ་མཚན་བསྟོད་དོ། །དེ་ནས་
ལྷ་གཤེན་རྣམས་ལ་བསྟོད་པ་ནི། དབུས་ཕྱོགས་མ་པང་དབྱིངས་ཆེན་ནི། མཐིང་
སྔོན་རྒྱ་མཚོ་འཆིང་རྣམས་འཛིན། རྒྱན་དང་ཆ་ལུགས་གཞལ་ཡས་ཁང་། མཚན་
དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། ཡེ་ཤེས་དྲི་
མེད་སྙིང་པོ་ལ་སོགས་པའི། འཁོར་བ་སྤངས་པའི་གཤེན་རབ་བཅས། དེ་ལ་ཕྱག་
འཚལ་མཚན་བསྟོད་དོ། །ཤར་ཕྱོགས་འོད་དཀར་གནས་འཛིན་ནི། དཀར་གསལ་
འོད་ཀྱི་འཁོར་ལོ་འཛིན། རྒྱན་དང་ཆ་ལུགས་གཞལ་ཡས་ཁང༌། མཚན་དང་དཔེ་
བྱད་རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། ལྷ་གཤེན་ཡེ་ཤེས་མེ་
ཏོག་སྙིང་པོ་ལ་སོགས་པའི། ལྷ་གཤེན་རྣམས་ལ་ཕྱག་འཚལ་མཚན་བསྟོད་དོ། །བྱང་
ཕྱོགས་ཡེ་དབང་རྒྱལ་པོ་ནི། ལྗང་འབར་དབང་གི་གབ་རྩེ་འཛིན། རྒྱན་དང་ཆ་
ལུགས་གཞལ་ཡས་ཁང་། མཚན་དང་དཔེ་བྱད་རབ་ཏུ་འབར། སྐུ་ནི་ལོངས་སྤྱོད་
རྫོགས་པར་བཞུགས། ལྷ་གཤེན་བདུད་རྩི་གྲུབ་པ་ལ་སོགས་ཏེ། ལྷ་གཤེན་རྣམས་ལ་
301

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཕྱག་འཚལ་མཚན་བསྟོད་དོ། །ནུབ་ཕྱོགས་ཡེ་སྲིད་ལྷ་ཆེན་ནི། དམར་འབར་པད་
མའི་སྡོང་པོ་བསྣམས། རྒྱན་དང་ཆ་ལུགས་གཞལ་ཡས་ཁང༌། མཚན་དང་དཔེ་བྱད་
རབ་ཏུ་འབར། སྐུ་ནི་ལོངས་སྤྱོད་རྫོགས་པར་བཞུགས། ལྷ་གཤེན་ཐུགས་རྗེ་འགྱུར་
མེད་སོགས། ལྷ་གཤེན་རྣམས་ལ་ཕྱག་འཚལ་བསྟོད། ལྷོ་ཕྱོགས་ཁྲི་རྒྱལ་ཁུག་པ་ནི།
གསེར་འོད་སྐོས་འདེབས་ཆག་ཤིང་འཛིན། རྒྱན་དང་ཆ་ལུགས་གཞལ་ཡས་ཁང་།
མཚན་དང་དཔེ་བྱད་རབ་ཏུ་རྒྱས། སྐུ་ནི་ལོངས་སྤྱོད་རྫོགས་པར་བཞུགས། ཡེ་ཤེས་
ཐུགས་རྗེ་ཀུན་སྒྲོལ་སོགས། ལྷ་གཤེན་རྣམས་ལ་ཕྱག་འཚལ་བསྟོད། ཤར་ལྷོ་གར་
གསས་བཙན་པོ་ནི། དཀར་འབར་སྟོང་རི་ཆེམ་པ་འཛིན། རྒྱན་དང་ཆ་ལུགས་
གཞལ་ཡས་ཁང་། མཚན་དང་དཔེ་བྱད་རབ་ཏུ་རྒྱས། སྐུ་ནི་ལོངས་སྤྱོད་རྫོགས་པར་
བཞུགས། ཡེ་ཤེས་ཚངས་པ་གསལ་ལོངས་སོགས། ལྷ་གཤེན་རྣམས་ལ་ཕྱག་འཚལ་
བསྟོད། ལྷོ་ནུབ་གསས་རྗེ་རྨང་པོ་ནི། དམར་འབར་ཁྲི་ལོ་གནམ་གྲགས་འཛིན།
རྒྱན་དང་ཆ་ལུགས་གཞལ་ཡས་ཁང་a
 ། མཚན་དང་དཔེ་བྱད་རབ་ཏུ་རྒྱས། སྐུ་ནི་
ལོངས་སྤྱོད་རྫོགས་པར་བཞུགས། ཡེ་གཤེན་ལྕེ་རྒྱལ་པར་ཏི་སོགས། ལྷ་གཤེན་རྣམས་
ལ་ཕྱག་འཚལ་བསྟོད། ནུབ་བྱང་གནམ་གསས་ཁྱུང་རུམ་ནི། ལྗང་འབར་འཕར་པོ་
འཕར་གྲགས་འཛིན། རྒྱན་དང་ཆ་ལུགས་གཞལ་ཡས་ཁང་། མཚན་དང་དཔེ་བྱད་
རབ་ཏུ་རྒྱས། སྐུ་ནི་ལོངས་སྤྱོད་རྫོགས་པར་བཞུགས། ཏི་སངས་རང་ཞི་ལ་སོགས་པ།
ལྷ་གཤེན་རྣམས་ལ་ཕྱག་འཚལ་བསྟོད། བྱང་ཤར་རྒོད་གསས་མཁའ་འགྱིང་ཁ།
དཀར་སེར་ཉི་ཟླ་ཞལ་ཟས་བསྣམས། རྒྱན་དང་ཆ་ལུགས་གཞལ་ཡས་ཁང་། མཚན་
དང་དཔེ་བྱད་རབ་ཏུ་རྒྱས། སྐུ་ནི་ལོངས་སྤྱོད་རྫོགས་པར་བཞུགས། ཡེ་གཤེན་སྣང་
བ་མདོག་ཅན་ལ་སོགས་པ། ལྷ་གཤེན་རྣམས་ལ་ཕྱག་འཚལ་བསྟོད། སྟེང་ཕྱོགས་
མཁའ་འགྱིང་དཀར་པོ་ནི། དཀར་འབར་རིན་ཆེན་གདུག་པ་འཛིན(ཁྲི་གདུགས་འཛིན༽།
302

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
རྒྱན་དང་ཆ་ལུགས་གཞལ་ཡས་ཁང༌། མཚན་དང་དཔེ་བྱད་རབ་ཏུ་རྒྱས། སྐུ་ནི་
ལོངས་སྤྱོད་རྫོགས་པར་བཞུགས། ཚངས་པ་གསལ་སྒྲོན་ལ་སོགས་པ། ལྷ་གཤེན་
རྣམས་ལ་ཕྱག་འཚལ་ལོ། །དེ་ནས་གཤེན་རབ་བཀའ་འཁོར་བསྟོད་པ་ནི། འོལ་མོ་
གླིང་ཆེན་ཡེ་ནས་གྲུབ་པའི་གནས། ལྷ་བོན་རྒྱལ་བོན་ཡེ་ནས་གྲུབ་པའི་གཤེན། ཡོ་ཕྱི་
རྒྱལ་བཞད་ཐུགས་རྗེ་འབྱུང་བའི་གནས། སྟོན་པ་གཤེན་རབ་འཁོར་བ་གནས་འདྲེན་
གཤེན། སྟོན་པ་ལོངས་སྤྱོད་རྫོགས་ལ་ཕྱག་འཚལ་བསྟོད། ལྷ་བཟའ་བཟང་དྲུག་
གསས་བཟའ་ངང་དྲུག་དང༌། དཔོ་བཟའ་ཐང་མོ་ཧོས་བཟའ་རྒྱལ་མེད་མ། ཀོང་
བཟའ་འཕྲུལ་བསྒྱུར་ཀོང་བཟའ་ཁྲི་ལྕམ་དང༌། བདེར་གཤེགས་འབྱུང་བའི་ཡུམ་ལ་
ཕྱག་འཚལ་བསྟོད། རྨ་ལོ་གཡུ་ལོ་ཐུགས་རྗེ་སྲས། གཏོ་བུ་དཔྱད་བུ་སྐུའི་སྲས། ལྷ་བུ་
སྲས་བུ་ཕྲུ་ཡི་སྲས། ལུང་འདྲེན་རྒྱུད་འདྲེན་ཧོས་རྒྱུད་སྲས། འཕྲུལ་བུ་ཀོང་བུ་ཀླུའི་
སྲས། སྟོན་པའི་རྒྱལ་ཚབ་རྣམས་ལ་ཕྱག་འཚལ་ལོ། །ཧོས་སྒོ་འབྱེད་ཅིང་གྱེར་སྒོ་
འཛིན། གཤེན་རབ་རྒྱུད་འཛིན་བསྟན་པ་འཛིན། ལོ་ཙ་དྲུག་དང་མཁས་པ་བཞི།
རྒྱལ་ཐེབས་བླ་མ་རྣམས་ལ་ཕྱག་འཚལ་བསྟོད། ནམ་མཁའི་བ་དན་ལ་སོགས་པ། ཡེ་
གཤེན་བཅུ་གསུམ་ཚོགས་ལ་ཕྱག་འཚལ་བསྟོད། དབལ་བོན་རོམ་པོ་ལ་སོགས་ཏེ།
ཡར་གཡེན་ཁམས་རྣམས་འདུལ་མཛད་པའི། འདུལ་བ་བཅུ་གསུམ་ཚོགས་ལ་ཕྱག་
འཚལ་བསྟོད། ཉི་བོན་དྲང་མ་འོད་དྲོ་ལ་སོགས་ཏེ། བར་གཡེན་ཁམས་རྣམས་
འདུལ་མཛད་པ། འདུལ་བ་དགུ་ལ་ཕྱག་འཚལ་ལོ། ། ཀླུ་བོན་དབྱར་སྙན་གྱིམ་བུ་ལ་
སོགས་ཏེ། ས་གཡེན་ཁམས་རྣམས་འདུལ་མཛད་པའི། འདུལ་བ་བཅུ་གཅིག་ལ་
ཕྱག་འཚལ་བསྟོད། རིགས་དྲུག་ཁམས་རྣམས་འདུལ་མཛད་པའི། གསལ་འབར་
ཀུན་ཤེས་ལ་སོགས་ཏེ། འདུལ་བའི་གཤེན་པོ་དྲུག་ལ་ཕྱག་འཚལ་བསྟོད།
དེ་ནས་འཛབ་བསྟོད་པ་ནི། ཨ་ཨཱ་ཧཱུཾ་རཾ་ཛ་སལེ་ལྷན་ནེ་འདུ། ཨ་ཨོཾ་ཧཱུྃ་རཾ་ཛ་ཉི་
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
རི་འབར་ར་སྤུངས། ཨ་ཨོཾ་ཧཱུྃ་རཾ་ཛ་ཨག་ཤོ་མུ་ཡེ་ཁང་། ཨ་ཨོཾ་ཧཱུྃ་རཾ་ཛ་ཤེ་ཐུན་དྲང་
མ་སྤུངས། ཨ་ཨོཾ་ཧཱུྃ་རཾ་ཛ་ཉི་རི་འབར་ར་ཧ་ར་ཁི་ཁར་སྤུངས། ཨ་ཨོཾ་ཧཱུྃ་རཾ་ཛ་སྐྱེ་མི་
དྲུང་མུ་སྤུངས། ཨ་ཨོཾ་ཧཱུྃ་རཾ་ཛ་སད་གྱེར་འོད་དེ་འདུ། ཨ་ཨོཾ་ཧཱུྃ་རཾ་ཛ་བིང་ང་སད་
སྲུང་སྤུངས། ཨ་ཨཱ་ཧཱུཾ་རཾ་ཛ་ཡཾ་རཾ་ཁཾ་སྲུ་འདུ། སྐུ་གསུང་སྙིང་པོ་དགུ་འཛབ་རྒྱུད། སྐུ་
ནི་པྲ་ཕུད་ལྷའི་སྐུ། གསུང་ནི་བིང་ང་ཚངས་པའི་གསུང་། ཐུགས་ནི་མུ་ཡེ་ཡེ་ཤེས་
ཐུགས། ཡོན་ཏན་ཉི་མ་ཀུན་འབྱུང་ཞིང་། འཕྲིན་ལས་གར་མ་མཐོང་ཁྱབ་ཉིད། དེ་
བཞིན་སྐུ་གསུང་རྒྱུན་འཛབ་འདི། འབུལ་ནི་རིགས་ལྔ་ལྷ་ལ་འབུལ། བཞེས་ནི་
གཉིས་མེད་ཐུགས་རྗེས་བཞེས། དགོངས་ནི་འགྲོ་བའི་དོན་ལ་དགོངས། སྐུ་ནི་མཚན་
དང་དཔེ་བྱད་འབར། གསུང་ནི་ཚངས་པའི་དབྱངས་ཀྱི་གསུང་། ཐུགས་ནི་ཡེ་ཤེས་
འོད་དུ་གསལ། ཡོན་ཏན་ནོར་བུ་རིན་ཆེན་ཚུལ། འཕྲིན་ལས་ཐོགས་མེད་ལྷུན་གྱིས་
གྲུབ། སྐུ་གསུང་ཡོན་ཏན་འཕྲིན་ལས་ལྔ། མ་བརྩལ་ལྷུན་གྱིས་གྲུབ་པར་མཛད་དུ་
གསོལ། དེ་ནས་ཨ་དཀར་དགུ་འཛབ་བརྗོད། ཨཱ་ཨ་དཀར་སལེ་འོད་ཨ་ཡང་ཨོཾ་འདུ།
ཨོཾ་དབྱིངས་དང་ཡེ་ཤེས་མཁའ་ལ་མཉམ། ཐབས་དང་ཤེས་རབ་ཟུང་དུ་འབྲེལ། སྐུ་
ནི་མཚན་དང་དཔེ་བྱད་སྐུ། གསུང་ནི་ཚངས་པ་དབྱིངས་ཀྱི་གསུང༌། ཐུགས་ནི་ཡེ་
ཤེས་འོད་གསལ་ཐུགས། ཡོན་ཏན་བདེ་ལེགས་ཀུན་འབྱུང་བ། འཕྲིན་ལས་ཐོགས་
མེད་ལྷུན་གྱིས་གྲུབ། ལྷུན་གྲུབ་རང་འབྱུང་བདེར་གཤེགས་སྟོང་། དབྱིངས་སུ་གྲུབ་
ཅིང་བདེར་གཤེགས་ཡེ་ཤེས་གསལ། ཐབས་ལས་བྱུང་ཞིང་ཤེས་རབ་ཤར། བདེར་
གཤེགས་གཙོ་བོ་བཞི་རྣམས་ལ། ཨ་དཀར་གསལ་བའི་དགུ་འཛབ་འབུལ། ཕར་
འཕྲོས་ཐུགས་རྗེའི་འགྲོ་དོན་གྲུབ། ཚུར་འདུས་རང་དོན་ལྷུན་གྱིས་གྲུབ། གཉིས་མེད་
རིག་པ་བྱང་ཆུབ་སེམས། གཉིས་སུ་མེད་པར་གྲུབ་གྱུར་ཅིག །མཚན་མ་མེད་པར་
གསལ་འགྱུར་ཅིག ། ཨོཾ་ཨེ་ཀློང་ཁྱབ་གདལ་གསལ་བ་འོད་དུ་འདུས། ཡུམ་གྱི་ཀློང་
304

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གི་དབྱིངས་སུ་འབུལ། ཨ་ཨ་དཀར་སལེ་འོད་ཨ་ཡང་ཨོ་འདུ། ཡེ་ཤེས་ལྷའི་ཐུགས་
རྗེར་འབུལ། ཧ་མུ་ཡེ་ཨ་ཨ་ཨད་ཡང་སྤུངས་འདུ། ཐབས་ཀྱི་མཆོག་གི་རོལ་པར་
འབུལ། ཧོ་ལམ་ལམ་ཧཱུཾ་སྲུ་སལེ་ལྷན་ནེ་འདུ། ཤེས་རབ་ཕུལ་གྱི་ངང་དུ་འབུལ། ཨོཾ་
ཡཾ་རཾ་ཁཾ་ཧཱུཾ། གཙོ་བོ་བཞི་དང་བདེར་གཤེགས་སྟོང་། སྙིང་པོ་འཛབ་དགོངས་གསལ་
གྱུར་ཤོག །དེ་ནས་ཨ་དཀར་དགུ་འཛབ་འབུལ། ཨཱ་ཨ་དཀར་སལེ་འོད་ཨ་ཡང་ཨོ་
འདུ། ཨཱ་ཨ་དཀར་སལེ་འོད་ཧ་ར་ཁི་ཁར་འདུ། ཨཱ་ཨ་དཀར་སལེ་འོད་ཐུགས་རྗེ་
འོད་འདུས། ཨཱ་ཨ་དཀར་ཟེར་འཕྲོ་འདུ། ཨཱ་ཨ་དཀར་མུ་སྤུངས་འདུ། ཨཱ་ཨ་དཀར་
ཐིག་ལེ་འདུ། ཨཱ་ཨ་དཀར་སྤུངས་སོ་འདུ། ཨཱ་ཨ་དཀར་དྲི་མེད་འདུ། ཨ་དཀར་
གསལ་བ་རྒྱུན་འཛབ་འདི། ཀུན་བཟང་བདེར་གཤེགས་ལྷ་ལ་འབུལ། ཐུགས་རྗེ་འགྲོ་
བའི་སྡུག་བསྔལ་སེལ། བདག་དང་འགྲོ་དྲུག་སེམས་ཅན་རྣམས། ཨཱ་དཀར་གསལ་
བའི་ལམ་བསྒྲོད་ནས། སྐྱེ་མེད་ཀ་དག་གནས་མཆོག་ཏུ། རང་འབྱུང་སངས་རྒྱས་
ཀུན་ཏུ་བཟང་། འགག་མེད་ས་ལ་མངོན་རྫོགས་ཤོག ། དེ་ནས་སྙིང་པོ་འཛབ་བསྟོད་
དོ། །དེ་ནས་སྨོན་ལམ་གདབ་པ་ནི། ཨོཾ་ཞི་བར་གྱུར་ཅིག་ཁྱབ་པ་བདུད་ཀྱི་སྡེ། སྟོང་
པར་གྱུར་ཅིག་འཁོར་བ་ངན་སོང་གསུམ། དག་པར་གྱུར་ཅིག་སྡིག་པ་སྒྲིབ་པ་རྣམས།
བྱང་བར་གྱུར་ཅིག་ན་རག་སྡུག་བསྔལ་རྣམས། འཕེལ་བར་གྱུར་ཅིག་དཀར་པོ་
དགེ་བའི་ཚོགས། དར་ཞིང་རྒྱས་པར་གྱུར་ཅིག་དུས་གསུམ་བདེར་གཤེགས་བཀའ།
མཐར་ཕྱིན་ཐོབ་པར་གྱུར་ཅིག་ཁམས་གསུམ་སེམས་ཅན་དང་། སྒོས་བཙན་རྒྱལ་
པོ་ཡོན་གྱི་བདག ། སྤྱི་བཙན་མཐའ་ཡས་སེམས་ཅན་རྣམས། བླ་མེད་དུས་གསུམ་
བདེར་གཤེགས་དང་། དབྱེར་མེད་གཅིག་ཏུ་གྱུར་ནས་ནི། བླ་མེད་འབྲས་བུ་ཐོབ་
པར་ཤོག །ཅེས་བརྗོད་ལྷ་རྣམས་བདག་ལ་བསྡུ། དམིགས་མེད་ཐུགས་རྗེས་ཟིན་
པར་བྱས། བསྔོ་བ་བཀྲ་ཤིས་དགའ་བདེ་བསྐྱེད། དེ་ཚེ་འོལ་མོ་ལུང་དུ་ནི། གནས་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
པའི་གཤེན་པོ་གྲངས་མེད་པ། ཐམས་ཅད་ཚོགས་རྫོགས་སྒྲིབ་བྱང་སྟེ། མེ་ཏོག་ཆར་
མང་མངོན་པར་བབས། གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས།
བདེར་གཤེགས་ཀུན་འདུས་ཡོངས་རྫོགས་པའི་མཆོད་པ་ཞེས་བྱ་བ་གསང་བ་མདོ་
བསྡུད་ཀྱིས་བཀོད་པའི་ལེའུ་སྟེ་བཅོ་བརྒྱད་པའོ།། །། །
༧ དེ་ནས་སྟོན་པ་གཤེན་རབས་ལ་གསང་བ་མདོ་སྡུད་ཀྱིས། སྟོན་པ་ལ་ནི་ངེས་
ཞུས་པས། ཨེ་མ་སྟོན་པ་བླ་ན་མེད། སྤྱི་བཙན་ཁམས་གསུམ་སེམས་ཅན་དང་།
སྒོས་བཙན་རྒྱུ་སྦྱོར་ཡོན་བདག་གི། དགེ་བ་མཐའ་རུ་རྒྱས་པའི་ཕྱིར། སྟོན་པས་བསྔོ་
བ་མཛད་པར་ཞུ། ཞེས་ཞུས་སྟོན་པས་བཀའ་བསྩལ་པ། གསང་བ་མདོ་སྡུད་ཞུས་
པ་ལེགས། དགེ་བ་ཆེའམ་ཆུང་ཡང་རུང་། ཇི་ལྟར་བསྔོས་པ་དེ་ལྟར་འབྱུང༌། མ་
བསྔོས་དགེ་བ་ཟད་པ་དང་། ལོག་པར་བསྔོས་ནས་དགེ་བ་གཏོར། རང་དོན་བསྔོས་
ན་རྒྱ་ཆུང་ཞིང་། གཞན་དོན་བསྔོ་ན་རྒྱ་ཆེར་འཕེལ། དེས་ན་རྒྱ་ཆེར་བསྔོ་བར་བྱ།
ན་མོ་ཕྱོགས་བཅུ་དུས་གསུམ་གྱི་བདེ་བར་གཤེགས་པ་ཐམས་ཅད་དང་། ས་ཆེན་པོ་
ལ་རབ་ཏུ་ཞུགས་པའི་གཡུང་དྲུང་སེམས་དཔའ་ཐམས་ཅད་དང་། ཕྱོགས་བཅུའི་
གཤེན་རབ་དགོངས་སུ་གསོལ། དུས་གསུམ་བདེ་བར་གཤེགས་པ་དང༌། ཕྱོགས་
བཅུའི་གཤེན་རབ་ཐམས་ཅད་དང་། འཁོར་ལོ་བསྒྱུར་བའི་རྒྱལ་པོ་དང་། ལྷ་དང་
མིའི་ཡོན་བདག་དང་། སྤྱི་བཙན་ཁམས་གསུམ་སེམས་ཅན་དང་། སྒོས་བཙན་རྒྱུ་
སྦྱོར་ཡོན་བདག་གིས། དང་པོ་ཐོག་མ་མེད་པ་ནས། ཐོག་མ་མེད་ནས་ད་ལྟ་ཐུག་གི་
བར། ལུས་ངག་ཡིད་གསུམ་སྒོ་ནས། སྡིག་པ་མི་དགེ་སྤང་བ་དང༌། སྤང་དུ་འཇུག་
དང་རྗེས་སུ་ཡི་རང་ངོ༌། །དཀར་པོ་དགེ་ལ་སྤྱོད་པ་དང་། སྤྱོད་དུ་འཇུག་དང་རྗེས་
ཡི་རང་། ཕྱི་དྲང་སྲོང་སྡོམ་པ་བསྲུང་བ་དང་། བསྲུང་དུ་འཇུག་དང་རྗེས་ཡི་རང་།།
བར་གཡུང་དྲུང་བསླབ་པ་སྲུང་བ་དང་། བསྲུང་དུ་འཇུག་དང་རྗེས་ཡི་རང་། ནང་
306

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ཨ་དཀར་དམ་ཚིག་བསྲུང་བ་དང༌། བསྲུང་དུ་འཇུག་དང་རྗེས་ཡི་རང་། གསང་བ་
རྫོགས་ཆེན་ལྟ་སྤྱོད་དང༌། སྤྱོད་དུ་འཇུག་དང་རྗེས་ཡི་རང་། སྦྱིན་པ་རྒྱ་ཆེན་བཏང་
བ་དང༌། བཏང་དུ་འཇུག་དང་རྗེས་ཡི་རང་། སྦྱིན་པའི་བླ་ན་མེད་པར་ཕྱིན་པ་
དང་། ཚུལ་ཁྲིམས་དྲི་མེད་སྲུང་བ་དང་། བསྲུང་དུ་འཇུག་དང་རྗེས་ཡི་རང་། ཚུལ་
ཁྲིམས་ཀྱི་བླ་ན་མེད་པར་ཕྱིན་པ་དང༌། བཟོད་པ་དམ་པར་བསྒོམ་པ་དང་། སྤྱོད་
དུ་འཇུག་དང་རྗེས་ཡི་རང་། བཟོད་པའི་བླ་ན་མེད་པར་ཕྱིན་པ་དང་། དགེ་བའི་
ལས་ལ་བརྩོན་པ་དང༌། བརྩོན་འགྲུས་བསྐྱེད་དང་རྗེས་ཡི་རང་། བརྩོན་འགྲུས་བླ་
ན་མེད་པར་ཕྱིན་པ་དང༌། བསམ་གཏན་བསྒོམས་དང་བསྒོམ་དུ་འཇུག །རྗེས་སུ་ཡི་
རང་བསྐྱེད་པ་དང་། བསམ་གཏན་བླ་ན་མེད་པར་ཕྱིན་པ་དང༌། ཤེས་རབ་བསྐྱེད་
དང་བསྐྱེད་དུ་འཇུག །ཤེས་རབ་བླ་ན་མེད་པར་ཕྱིན་པ་དང་། ཐབས་དང་སྟོབས་
དང་ཡེ་ཤེས་སྨོན་ལམ་རྣམས། རྒྱུད་ལ་བསྐྱེད་པ་ལ་རྗེས་ཡི་རང༌། ཐབས་དང་
སྟོབས་དང་རྗེས་༼སྙིང་རྗེ༽། ཡེ་ཤེས་སྨོན་ལམ་གྱི་བླ་ན་མེད་པའི་དགེ་རྩ་དང༌། རྒྱུ་
བསོད་ནམས་ཚོགས་ནི་བསགས་པ་དང་། བསགས་པ་འཇུག་དང་རྗེས་ཡི་རང་། རྒྱུ་
བསོད་ནམས་བླ་ན་མེད་པར་ཕྱིན་པ་དང་། འབྲས་བུ་ཡེ་ཤེས་ཚོགས་ནི་བསགས་པ་
དང་། བསགས་དང་འཇུག་དང་རྗེས་ཡི་རང་། འབྲས་བུ་ཡེ་ཤེས་ཀྱི་ཚོགས་བླ་ན་
མེད་པར་ཕྱིན་པ་དང་། འདུས་བྱས་དགེ་བའི་རྩ་བ་དང་། འདུས་མ་བྱས་ཀྱི་དགེ་
བའི་རྩ་བ་རྣམས། གཤེན་རབ་དག་པས་རྒྱ་ཆེར་སྤེལ། ནམ་མཁས་ཁྱབ་པའི་དགེ་
བ་རྣམས། ཐུགས་རྗེ་ཆེན་པོས་དབང་བསྒྱུར་ཏེ། བླ་མེད་དགེ་བའི་རྩ་བ་འདི། སྤྱི་
བཙན་ཁམས་གསུམ་སེམས་ཅན་དང་། སྒོས་བཙན་བདག་དང་ཡོན་བདག་རྣམས།
བསོད་ནམས་ཡེ་ཤེས་ཚོགས་རྫོགས་ཤིང་། ཉོན་མོངས་ཤེས་བྱའི་སྒྲིབ་པ་སྦྱང་། བླ་
མེད་འབྲས་བུ་ཐོབ་པར་ཤོག ། སྐྱེ་མེད་བོན་སྐུ་ཐོབ་པར་ཤོག ། སྐྱེ་མེད་བོན་སྐུ་ཐོབ་
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས་ཀྱང་། གཟུགས་མེད་ཁམས་རྣམས་སྦྱང་འགྱུར་ཅིག །བླ་མེད་རྫོགས་སྐུ་ཐོབ་
འགྱུར་ཅིག །བླ་མེད་རྫོགས་སྐུ་ཐོབ་ནས་ཀྱང་། གཟུགས་ཁམས་གནས་རིགས་སྦྱང་
འགྱུར་ཅིག །ཅིར་ཡང་སྤྲུལ་སྐུ་ཐོབ་འགྱུར་ཅིག །ཅིར་ཡང་སྤྲུལ་སྐུ་ཐོབ་ནས་ཀྱང༌།
འདོད་ཁམས་སེམས་ཅན་སྦྱང་འགྱུར་ཅིག །ཅེས་བརྗོད་མི་དམིགས་པས་རྒྱས་གདབ་
བོ། །གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས་དགེ་བའི་རྩ་བ་རྒྱ་
ཆེར་བསྔོ་བའི་ལེའུ་སྟེ་བཅུ་དགུ་པའོ།། །།
༧ དེ་ནས་འོལ་མོ་ལུང་རིང་གླིང་དུ་ནི། འ་ཞ་གསང་བ་མདོ་སྡུད་ཀྱིས། སྟོན་
པ་གཤེན་རབ་མི་བོ་ལ། ཞལ་དྲོ་བཀྲ་ཤིས་མཛད་པའི་མདོ། ཨོཾ་དུས་གསུམ་བདེར་
གཤེགས་ཁྱད་པར་རྨད་བྱུང་བ། སྟོན་མཆོག་སངས་པོ་འབུམ་ཁྲི་གློག་གི་ལྕེ་ཅན་
ལ། འོད་གསལ་སྒྲོན་མེ་ཕུལ་ནས་སྟོན་པར་སེམས་བསྐྱེད་པས། བཀྲ་ཤིས་གཡུང་
དྲུང་སེམས་མཆོག་ཐོབ་པའི་བཀྲ་ཤིས་ཤོག །སྟོན་མཆོག་དང་པོ་གསལ་བ་འོག་མིན་
ཕོ་བྲང་དམ་པ་རུ། གཏོ་རྒྱལ་ཡེ་མཁྱེན་དག་གིས་འགྲོ་དོན་དུ། ལུང་བསྟན་ཅིང་
དགོངས་པ་ལྔ་ལྡན་འཛམ་གླིང་ཡི་གེར་སྤྲུལ་ཅིང་གཤེགས། བཀྲ་ཤིས་སྟོན་པ་ལྷ་ལ་
བབས་པའི་བཀྲ་ཤིས་བདེ་ལེགས་ཤོག །འོལ་མོ་གླིང་དུ་བར་པོ་སོ་བརྒྱད་མཁར་དུ་
རྒྱལ་བོན་ཐོད་དཀར་ཡབ། མི་ཕྱི་ལྷའི་ཡོ་ཕྱི་རྒྱལ་བཞད་མཚན་ལྡན་ཡུམ། ལྷུམས་
སུ་ཟླ་དགུ་ངོ་བཅུ་བློ་གྲོས་ལྡན་ཅིང་སྐུ་བལྟམས་ཏེ། བཀྲ་ཤིས་ཞལ་དྲོ་སྐྱེ་དགུ་རྣམས་
ལ་ཕན་པའི་བཀྲ་ཤིས་ཤོག །བར་པོ་སོ་བརྒྱད་བཀྲ་ཤིས་ཁང་པ་ཀ་བ་ལ་བརྟེན་ནས་
འབྱུང་བའི་ལྷ་མོས་བརྟེན། སྟོན་མཆོག་སྐུ་བལྟམས་ཚངས་པས་ཕྱིའི་དར་དཀར་སྐུ་
ཕྱེས་བླངས། དགའ་བའི་ཚལ་དུ་གཤེགས་ནས་གཡུང་དྲུང་པད་མ་བཀྲ། བཀྲ་ཤིས་
སྐུ་བལྟམས་གཞོན་ནུ་རོལ་བའི་བཀྲ་ཤིས་ཤོག ། ཁྲི་སྨོན་རྒྱལ་བཞད་སྒོ་དྲུང་བྲམ་ཟེས་
མཚན་བལྟས་ཏེ། མཚན་ལྟས་བཀྲ་ཤིས་བརྗོད་དེ་གཤེན་རབ་འབྱུང་ངོ་ཞེས། རྒྱལ་
308

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
རིགས་ཀུན་འདུས་མེ་ཏོག་གཏོར་ཞིང་རྒྱན་བཏགས་པ། བཀྲ་ཤིས་ཞལ་དྲོ་མཛད་
བཞིན་བཀྲ་ཤིས་བདེ་ལེགས་ཤོག །གཞོན་ནུར་གྱུར་ཚེ་རྩལ་དང་ཡིག་རྩིས་སྟོབས་
ལྡན་ཞིང་། གཞོན་ནུར་ཀུན་གྱི་རབ་ཏུ་གྱུར་ལྷ་མི་ཀུན་གྱིས་བསྟོད། རྒྱལ་རིགས་རྒྱལ་
སྲིད་སྐྱོང་ཕྱིར་ཧོས་བཟའ་དཔོ་བཟའ་ཁབ་ཏུ་བཞེས། རྨ་ལོ་གཡུ་ལོ་གཏོ་བུ་དཔྱད་
བུ་སྤྲུལ་པའི་སྲས་བུ་བལྟམས། གཏོ་སྒྲོ་དཔྱད་སྒྲོ་རྩིས་སྒྲོ་སྨན་སྒྲོ་འགྲོ་བའི་ཕན་ཡོན་
མཛད། སྒོ་བཞི་མཛོད་ལྔ་བོན་སྒོ་དབྱེ་བའི་བཀྲ་ཤིས་ཤོག །ཁྲི་སྨོན་རྒྱལ་བཞད་སྒོ་
བཞིར་སྐྱེ་རྒ་ན་འཆིར་གཟིགས། གཅིག་པུ་དཀའ་ཐུབ་གླིང་ལ་ལྷས་བཏེགས་ནས་
རང་བྱུང་མཆོད་རྟེན་དྲུང་དུ་གཙུག་ཕུད་སྐྲ་བྲེག །ལྷ་དང་ལྷའི་བུ་མོས་བདུད་རྩིའི་
ཁྲུས་ཆབ་གསོལ། སྟོན་པ་ཁྱིམ་སྤངས་རབ་ཏུ་བྱུང་བའི་བཀྲ་ཤིས་ཤོག །ལྷ་རྣམས་རྫུ་
འཕྲུལ་སྐོས་འདེབས་བླ་གོས་རྣམ་ལྔ་ཕུལ། ཆུ་བོ་གྱིམ་ཤང་འགྲམ་དུ་དཀའ་ཐུབ་མ་
ལུས་རྫོགས། འཁོར་སྤངས་དགོངས་པ་མཛད་ནས་བསམ་གཏན་མཛད། བཀྲ་ཤིས་
འོ་མ་གསོལ་ནས་བུང་བས་བདུད་རྩིར་དྲངས། ཡང་དག་ཚུལ་ཁྲིམས་རྫོགས་པའི་
བཀྲ་ཤིས་ཤོག །སྟོན་པ་བསམ་གཏན་བཞེངས་ནས་མགོན་གསུམ་ཕྱྭ་ཡུལ་དུ། ཀུན་
བཟང་བསྒོམས་པའི་དོན་གྱི་དགོངས་པ་ཐག་བཅད་དོ
། །གཡུང་དྲུང་དགུ་བརྩེགས་
རི་ལ་སེང་གེའི་ཁྲི་ལ་བཞུགས། སྲོད་ལ་བདུད་བཏུལ་ནམ་ལངས་ཉི་ཤར་རྩེ་ལ་
སངས་རྒྱས་པའི། སྟོན་མཆོག་ཐར་པ་རབ་ཏུ་ཐོབ་པའི་བཀྲ་ཤིས་ཤོག །འོལ་མོ་གླིང་
དུ་སྟོན་པས་བོན་གྱི་འཁོར་ལོ་བསྐོར། རྒྱུད་དྲུག་མངོན་བཞི་བདེན་གཉིས་སྡེ་བཞི་
ཡ་བརྒྱད་འཁོར་ལ་བསྟན། ལྷ་དང་ཀླུས་བསྟོད་འགྲན་ཟླ་མེད་པའི་སྟོན་པར་གྱུར།
སྟོན་མཆོག་གཤེན་རབ་མི་བོ་གྱུར་པའི་བཀྲ་ཤིས་ཤོག །བདུད་རྗེ་ཁྱབ་པ་སོགས་ནི་
ནག་པོའི་བདུད་རིགས་བཏུལ། སེང་གེ་ཆུ་སྲིན་མི་བཟད་བདུད་ཀྱི་སྤྲུལ་པ་བཏུལ།
སྤྲེལ་གྱིས་ཤིང་ཏོག་ཕུལ་ཏེ་རྩི་ཤིང་ལྷ་མོས་སྡུད། འདུལ་བ་སུམ་ཅུ་ལ་སོགས་རིགས་
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
དྲུག་ཐར་པའི་ལམ་དུ་བཀོད། གཡུང་དྲུང་དགུ་བརྩེགས་རི་ལ་དགོངས་པ་མ་ལུས་
རྫོགས། འོལ་མོ་གླིང་དུ་མཛད་པ་རྫོགས་པའི་བཀྲ་ཤིས་ཤོག །གཡུང་དྲུང་ལྷའི་བོན་
མདོ་འདུས་པ་རིན་པོ་ཆེའི་རྒྱུད་ལས་མཛད་པ་བཅུ་གཉིས་བཀྲ་ཤིས་ཤོག །འོལ་མོ་
གླིང་དུ་མཛད་པའི་ལེའུ་སྟེ་ཉི་ཤུ་པའོ།། །།
༧ དེ་ནས་ཀོང་ཙེ་འཕྲུལ་རྒྱལ་གྱིས། སྟོན་པ་གཤེན་རབ་མི་བོ་ལ། རྒྱལ་སྲིད་ཕུལ་
ནས་ཞུས་པའི་མདོ། ཨེ་མ་སྟོན་པ་གཤེན་རབ་ཕུལ། དབྱིངས་ཀྱི་ཡུམ་དང་ཡེ་ཤེས་
ལྷ། ཐབས་ཀྱི་མཆོག་དང་ཤེས་རབ་ཕུལ། སྟོན་པ་བླ་མེད་གཤེན་རབ་ལ། ཀོང་ཙེས་
དྭངས་བས་གུས་ཕྱག་འཚལ། སྟོན་པས་བདུད་བཏུལ་མངོན་སངས་རྒྱས། འགྲོ་བ་
འདུལ་བའི་ཐབས་མཆོག་ཏུ། ཆོ་འཕྲུལ་ཆེན་པོ་བསྟན་པ་གང་། འཁོར་རྣམས་ཀུན་
ལ་བཤད་དུ་གསོལ། ཞེས་ཞུས་སྟོན་པས་བཀའ་བསྩལ་པས། འགྲོ་བ་འདུལ་བའི་ཆོ་
འཕྲུལ་ལས། ཆོ་འཕྲུལ་ཆེན་པོ་ལྔ་བསྟན་ཏེ། རང་བཞིན་གྱི་ནི་ཆོ་འཕྲུལ་དང་། བྱིན་
གྱིས་བརླབས་པའི་ཆོ་འཕྲུལ་དང་། རྫུ་འཕྲུལ་གྱི་ནི་ཆོ་འཕྲུལ་དང་། རྗེས་སུ་བསྟན་
པའི་ཆོ་འཕྲུལ་དང་། བསྟན་པ་རྗེས་བཞག་ཆོ་འཕྲུལ་ལོ། །རང་བཞིན་གྱི་ནི་ཆོ་
འཕྲུལ་ནི། འོག་མིན་ལྷ་ཡི་ཕོ་བྲང་ནས། རྫོགས་སྐུ་གཤེན་ལྷ་འོད་དཀར་ལ། གཡུང་
དྲུང་སེམས་དཔའ་འབུམ་གྱིས་བསྐོར། གསང་བ་བླ་མེད་དོན་རྣམས་བཤད། ལྟ་
བ་བོན་གྱི་འཁོར་ལོ་བསྐོར། ས་བཅུ་ཤེས་བྱའི་སྒྲིབ་པ་སྦྱངས། བར་ལྷ་འོད་གསལ་དལ་
གནས་ཞེས་བྱ། མགོན་གསུམ་ཕྱུའི་གྲོང་ཁྱེར་དུ། འགྲོ་བ་འདུལ་བའི་འཕྲིན་ལས་
ལ། གང་ལ་གང་འདུལ་སྤྲུལ་པ་འགྱེད། ཉི་མ་དང་ནི་འོད་ཟེར་ལྟར། བོན་གྱི་སྐུ་ལ་
མ་གཡོས་ཀྱང་། ལོངས་སྤྱོད་རྫོགས་ལ་ཅིར་ཡང་སྤྲུལ། འོག་མིན་གནས་སུ་མངོན་
རྫོགས་ཀྱང་། ཅིར་ཡང་སྤྲུལ་སྐུ་འཛམ་གླིང་དུ། སྟོན་པ་གཤེན་རབ་མངོན་སངས་
རྒྱས། འདུལ་བ་དྲུག་དང་སུམ་ཅུ་སོ་གསུམ་སོགས། འཛམ་གླིང་བྱེ་བ་ཕྲག་བརྒྱ་རུ།
310

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
གཤེན་རབ་བྱེ་བ་ཕྲག་བརྒྱ་འབྱུང་། ཐེག་པ་དགུའི་རིགས་རྣམས་ལ། ཐེག་སྒོ་བྱེ་བྲག་
བོན་རྣམས་བཤད། རང་བཞིན་སྟོན་པའི་ཆོ་འཕྲུལ་ལོ། །བྱིན་གྱིས་བརླབས་པའི་
ཆོ་འཕྲུལ་ནི། སྟོན་པའི་ཞབས་ཀྱི་ལོང་བུ་དང་། དབང་པོ་དྲུག་དང་ཕྱག་དང་དབུ།
དེ་ལས་འོད་ཟེར་བྱེ་བ་བྱུང༌། དེ་ལ་སྟོན་པ་རེ་རེ་འབྱུང༌། ཀུན་ཀྱང་ཚད་མེད་བོན་
བཤད་ཅིང་། འགྲོ་བའི་དོན་རྣམས་བྱེད་པ་དང་། སྟོན་པས་སྐུ་གཅིག་བསྟན་པ་ལ།
ནམ་མཁའི་ཟླ་གཟུགས་ཆུར་གསལ་བཞིན། སེམས་ཅན་རྣམས་ནི་རེ་རེ་བཞིན། རང་
རང་གང་མོས་སྟོན་པ་སྣང་། རང་རང་མོས་པའི་བོན་འཆད་དང༌། བཀའ་རྟགས་
བྱ་དང་ཤིང་རྣམས་དང་། འབྱུང་བ་བཞི་དང་རི་དང་བྲག །དེ་ལས་བོན་གྱི་སྒྲ་ཡང་
འབྱུང་། གསུང་གིས་བྱིན་གྱིས་བརླབས་པའོ། །ཐུགས་ཀྱིས་བྱིན་གྱིས་བརླབས་པ་
ནི། སྟོན་པ་དགོངས་པ་ལ་བཞུགས་ཚེ། ཀོང་རྩེ་འཕྲུལ་རྒྱལ་ལ་སོགས་པས། སྟོན་
པའི་དགོངས་པ་ལ་བསྒྲུབ་པའོ། ། སྐུ་ཡིས་བྱིན་གྱིས་བརླབས་པ་ནི། རྒྱལ་པོ་ས་ལ་ལ་
སོགས་པ་ལ། སྟོན་པས་ཕྱག་གི་སྤྱི་བོར་བཞག །སྟོན་པའི་སྐུས་བྱིན་གྱིས་བརླབས་
བཞུགས་པའོ། །ལུང་བསྟན་བྱིན་གྱིས་བརླབས་པ་ནི། སྟོན་པས་ཡིད་ཀྱི་ཁྱེའུ་ཆུང་
ལ་། རྒྱལ་པོ་ཧོས་ཀྱི་འགྲོ་བའི་དོན་གྱིས་ཤིག་དང༌། འ་ཞ་གསང་བ་མདོ་སྡུད་ལ་
གསང་བོན་དུས་ལ་མ་གཡོས་པ་ལ། ངའི་གདུང་གཉེར་གྱིས་ཤིག་དང་། མུ་ཆོ་ལྡེམ་
དྲུག་སྲིད་པ་གུང་སངས་ཡུལ། སྟོན་པ་གཤེན་རབ་ལྷའི་ཞལ་ལྟོས་དང་། ངའི་རྒྱུད་
འཛིན་ནི་འདྲེན་པ་ཤོག་ཅེས་པའོ། །རྫུ་འཕྲུལ་གྱིས་ནི་ཆོ་འཕྲུལ་ནི། ས་ཡང་དྲུག་ཏུ་
གཡོས་པ་དང༌། བདུད་ཀྱི་ཆོ་འཕྲུལ་སྣ་དགུ་བཏུལ། འདུལ་བ་དྲུག་དང་སུམ་ཅུ་སོ་
གསུམ་གྱིས། འཇིག་རྟེན་དྲེགས་པ་ཅན་རྣམས་བཏུལ། ནད་མུག་དུག་མཚོན་མེ་ཆུ་
རླུང་གཡོས་ས་དང་ཐོག་འབེབས་པ། འཇིགས་པ་བརྒྱད་ལས་འཁོར་རྣམས་བསྐྱབས།
སྟོན་པའི་སྐུ་ནི་བྱེ་བ་སྤྲུལ། བདུད་ནི་གར་ཡིན་མ་ཤེས་དང་། སྟོན་པའི་བ་སྤུ་བུ་ག་
3II

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ནས། ཁྲོ་འགྱེད་སྤྲུལ་པ་བྱེ་བ་སྤྲོས། བདུད་རྣམས་སྤ་སྐོང་༼བཀོང་༽བགེགས་རྣམས་
བསྐྲད། མེ་འོབས་པད་མ་ཚལ་དུ་བསྒྱུར། བདུད་ཀྱི་མདའ་འཕང་མེ་ཏོག་གྱུར། རྫུ་
འཕྲུལ་དག་གི་ཆོ་འཕྲུལ་ལོ། །རྗེས་སུ་བསྟན་པའི་ཆོ་འཕྲུལ་ནི། འབྲོག་མོ་ལྔ་བརྒྱ་རྩ་
གཅིག་ལ། ཆང་བུ་བྱིན་ཏེ་ཤ་ཁྲག་ལ། མི་ཟ་བའི་སྡོམ་པ་ཕོག །སྟག་སྨད་ལྔ་ལ་བླ་
ཤ་བྱིན། ཕྱིས་ནི་འབྲོག་གནས་ལྔ་རུ་གྱུར། འོལ་མོ་གླིང་དུ་བཀོད་པ་རྫོགས། འཕང་
གསལ་བདུད་རི་བོན་རི་བསྒྱུར། ཁྱུང་ལུང་དངུལ་མཁར་བརྩེགས་པ་དང་། ལྷ་རི་
གྱང་ཏོར་བསྟན་པ་བཞག །བསྟན་པ་བཞག་པའི་ཆོ་འཕྲུལ་ནི། སྐུ་གཟུགས་ཞལ་སྐྱིན་
སྐུའི་རྟེན། གསུང་རབ་འབུམ་སྡེ་གསུང་གི་རྟེན། སྐུ་གདུང་རིང་བསྲེལ་ཐུགས་ཀྱི་རྟེན།
འགྲོ་དོན་བསྟན་པ་རྣམ་གསུམ་བཞག་པའོ། །གཡུང་དྲུང་ལྷའི་བོན་མདོ་འདུས་པ་
རིན་པོ་ཆེའི་རྒྱུད་ལས། ཆོ་འཕྲུལ་བསྟན་པའི་ལེའུ་སྟེ་ཉི་ཤུ་རྩ་གཅིག་པའོ།། །། །
༧ དེ་ནས་སྟོན་པ་གཤེན་རབ་ལ། གཤེན་བུ་རྐོང་ཀོང་༽ཚས་ཞུས་པ་ནི། ཨེ་མ་
སྟོན་པ་བདེ་བར་གཤེགས། དུས་གསུམ་བདེར་གཤེགས་འབྱུང་བའི་གནས། གཤེན་
རབ་ཞིང་ཁམས་བཀོད་པ་ནི། ཅི་ལྟར་ལེགས་པར་བཤད་དུ་གསོལ། ཅེས་ཞུས་སྟོན་
Vཔས་བཀའ་བསྩལ་པ། ཀྱེ་མ་མདོ་སྡུད་ལ་སོགས་འཁོར། སྣང་མེད་ནམ་མཁའ་བོན་
སྐུའི་ཞིང་། འཛམ་གླིང་བྱེ་བ་ཕྲག་བརྒྱ་སྤྲུལ་སྐུའི་ཞིང་། འོག་མིན་ས་བཅུའི་འོལ་
མོའི་གླིང༌། སྐུ་གསུམ་ཞིང་ཁམས་བསམ་མི་ཁྱབ། གཤེན་ཡུལ་འོལ་མོ་ལུང་རིང་
ནི། དཔག་ཚད་ལྔ་བཅུ་ཆུ་ཞེང་མཉམ། གླིང་བཞི་རི་རབ་ཚུལ་དུ་གྲུབ། ལྷོ་འཛམ་
བུ་གླིང་གི་ནུབ་བྱང་ནས། མུ་ཁྱུད་འཛིན་གྱི་ལྷོ་ཡི་ཕྱོགས། འཛམ་གླིང་སྒྲིག་ཤ་ཤིང་
གི་རྩར། རི་བོ་གངས་ཅན་ཏི་ཙེའི་དྲུང༌། མཚོ་ནི་མ་པང་གཡུ་མཚོའི་འགྲམ། ཆུ་བོ་
ཆེན་པོ་བཞི་འདུས་འགོ །རི་བོ་སྤོས་རི་ངད་ལྡན་ཉེ་བའི་ས། རི་ནག་པོ་དགུ་འདུས་
ཀྱི་ར་བ་སྟེ། ཆུ་བོ་པག་ཤུ་༼པཀླུ་༽དང་ནི་སི་འདུས་༼སི་ཏཱས་༽བཅད་པ་སྟེ། དུས་གསུམ་
312

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
སྟོན་པ་འབྱུང་བའི་གནས། ངོ་མཚར་རྨད་དུ་བྱུང་བའི་ས། ས་ནི་པད་མ་འདབ་
བརྒྱད་བཀྲ། བཀྲ་ཤིས་མེ་ཏོག་ཨུ་དུ་འབར་ར་སྐྱེས། རི་ནི་གཡུང་དྲུང་དགུ་བརྩེགས་
རི། གནམ་ནི་འཁོར་ལོ་རྩིབས་བརྒྱད་འདྲ། ཉི་མ་དྲོ་ཞིང་ཟླ་བ་གསལ། ནམ་མཁའ་
གཡུ་ཡི་ལྡིང་ཁང་གོ་འགྱེད་བྱེད། གླིང་བཞི་གླིང་ཕྲན་ལྕགས་རི་བཅས། དཔག་ཚད་
སྟོང་དང་ལྔ་བརྒྱས་བསྐོར། དབུས་ནི་གཡུང་དྲུང་དགུ་བརྩེགས་རི། རིན་ཆེན་སྣ་
བཞི་ལས་གྲུབ་པ། ཆུ་ཞེང་དཔག་ཚད་ལྔ་བཅུ་ཡོད། ཕྱི་རོལ་ཚལ་ཆེན་བཞི་ཡིས་
བསྐོར། ཤར་ན་དགའ་བའི་ཚལ། ལྷོ་ཕྱོགས་སྐྱེད་མོ་ཚལ། ནུབ་ན་པད་མའི་ཚལ།
བྱང་ན་རིན་ཆེན་ཚལ། དེ་རྒྱབ་རོལ་པའི་མཚོ། དེའི་ཕྱི་རོལ་གླིང་བརྒྱད་དེ། ཤར་
ནས་ཤམ་པོ་ལྷ་རྩེ་ནི། རིན་ཆེན་རྣམ་པ་བརྒྱད་བཀྲ་བ། ལྕགས་རི་དཔག་ཚད་
བདུན་གྱིས་བསྐོར། ཕོ་གླིང་མོ་གླིང་སྟོན་པ་གཤེན་རབ་གནས། གཅུང་རྨ་ལོ་གཡུ་
ལོ་འཁྲུངས་སོ། །ལྷོ་ནས་བར་པོ་སོ་བརྒྱད་ནི་བེ་དུར་རིན་ཆེན་སྣ་ལྔ་བཀྲ། ལྕགས་
རི་དཔག་ཚད་བདུན་གྱིས་བསྐོར། ཡབ་མྱེས་རྒྱལ་བོན་ཐོད་དཀར་ཁབ། སྟོན་པ་
གཤེན་རབ་སྐུ་འཁྲུངས་པ། ནུབ་ནི་ཁྲི་སྨོན་རྒྱལ་བཞད་ནི། པད་མ་རག་ག་ཟངས་
ལས་གྲུབ། རིན་ཆེན་གཞི་བཀྲ་དཔག་ཚད་བདུན། ཧོས་བཟའ་རྒྱལ་མེད་དེའི་ཁབ།
གཏོ་བུ་དཔྱད་བུ་འཁྲུངས་པའི་ས། བྱང་ནས་ཁོ་མ་ནེའུ་ཆུང་ནི། ཨིན་ཏྲ་ནི་ལ་གཡུ་
ལས་གྲུབ། རིན་ཆེན་གསེར་གྱི་ས་གཞི་བཀྲ། ལྕགས་རི་དཔག་ཚད་བདུན་གྱིས་
བསྐོར། དཔོ་བཟའ་ཐང་མོའི་གླིང་སྟེ། སྲས་ནི་ལུང་འདྲེན་རྒྱུད་འདྲེན་དང་། གཤེན་
བཟའ་ནེའུ་ཆུང་འཁྲུངས་པའོ། །ཤར་ལྷོ་བདེ་བ་རང་གྲུབ་ནི། དཔག་ཚད་གསུམ་པ་
ཤེལ་ལས་གྲུབ། བདེར་གཤེགས་སྟོང་གི་གསུང་དང་ནི། ཤེལ་གྱི་ཚ་ཚ་སྟོང་བཞུགས་
སོ། །ལྷོ་ནུབ་ཐུགས་རྗེ་འབྱུང་བ་ནི། དཔག་ཚད་གསུམ་པ་ཁྲོ་ཆུ་སྟེ། འདྲེ་སྲིན་སྟོང་
ལ་རྨིང་རྡོ་བྱས། ནུབ་བྱང་རྣམ་དག་དཀར་པོ་ནི། དཔག་ཚད་གསུམ་པ་ཤེལ་ལས་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གྲུབ། རིན་པོ་ཆེའི་གཏེར་ཆེན་ཡོད། བྱང་ཤར་གཤེན་རབ་སྐུ་ཚད་ནི། རིན་ཆེན་བེ་
དུར་སྔོན་པོ་ལས་གྲུབ། དཔག་ཚད་གསུམ་པ་རང་བྱུང་གི། བུམ་པ་གཤེན་རབ་སྐུ་
བཞུགས་སོ། །གསེར་ལ་བྱས་ཏེ་འོད་འབར་རོ། །དེ་རྒྱབ་རི་རབ་རི་བདུན་ཏེ། རིན་
ཆེན་ལྔ་དང་ཆུ་ཏེ་དྲུག །རྩི་ཤིང་པད་མའི་ར་བའོ། ། དེ་རྒྱབ་གླིང་ཆེན་བཅུ་གཉིས་ཏེ།
ཤར་ནས་གཡུང་དྲུང་བཀོད་པའི་གླིང་། རིན་ཆེན་བཞི་བཀྲ་མཛེས་པ་སྟེ། འོད་ཀྱི་ལྷ་
རི་སྤོས་མཐོན་ཡོད། ཨར་མོ་ལི་ཀའི་རྡོ་ལེབ་དང་། རིན་ཆེན་ཁྲུས་ཀྱི་རྫིང་བུ་དང་།
དཔག་བསམ་ཤིང་གི་ལོ་བཟང་དང་། འདོད་ཞོ་འབྱུང་བའི་བ་མོ་དང་། མ་རྨོས་
འབྲས་བུའི་ལོ་ཏོག་དང་། རིན་ཆེན་གཞི་བཀྲ་སྟོན་པའི་གདན། ཙན་དན་ཤིང་གི་
སྡོང་པོ་དང་། བཀྲ་ཤིས་རྟགས་ཀྱི་རྫས་བརྒྱད་དང་། རྒྱལ་རྟགས་རིན་ཆེན་སྣ་བདུན་
དང་། གསལ་བ་ཧོས་ཀྱི་འོད་གུར་དང་། འཇའ་ཚོན་རིས་ཀྱི་རྒྱབ་ཡོལ་རྣམས། སྟོན་
པའི་ལོངས་སྤྱོད་རྒྱ་ཆེན་ཡོད། གཡས་ན་དགའ་ལྡན་ལྷའི་གླིང་། ངོ་མཚར་བཀོད་པ་
ལྡན་པ་དང་། སྟོན་པས་ལྷ་ལ་བོན་བཤད་ས། གཡོན་ན་འདུལ་བ་ཁྲིམས་ཀྱི་གླིང་།
རང་འབྱུང་མཆོད་རྟེན་ཤིང་གིས་བརྒྱན། སྟོན་པས་ཁྱིམ་སྤངས་རབ་ཏུ་བྱུང་ནས།
འདུལ་བ་རྒྱུད་དྲུག་དེ་བཤད་ས། ལྷོ་ན་ཚད་མེད་བྱང་ཆུབ་གླིང་། བེ་དུར་ས་གཞི་
མཛད་པ་ལས། གསེར་གྱི་མེ་ཏོག་པད་མ་བཀྲ། རང་རྒྱུད་ཚད་མེད་བཞི་སྦྱངས་
གནས། གཡས་ན་བདུད་འདུལ་སྔགས་ཀྱི་གླིང་། ཨ་དཀར་སྔགས་རྒྱུད་བཤད་པའི་
ས། སྟོན་པས་བདུད་ནི་བཏུལ་བའི་ས། གཡོན་པ་སྦྱིན་པ་མཐའ་རྒྱས་གླིང་། སྟོན་
པས་རིགས་དྲུག་སྦྱིན་པའི་བསྡུས། འོལ་མོ་གླིང་དུ་སྦྱིན་རྫོགས་པ། ནུབ་ན་མི་གཡོ་
བསམ་གཏན་གླིང་། རིན་ཆེན་རིས་དྲུག་ནགས་ཚལ་བཀྲ་བ་ཡོད། སྟོན་པས་འཁོར་
སྤངས་བསམ་གཏན་མཛད་པའོ། །གཡས་ན་དགེ་རྒྱས་ཡོན་ཏན་གླིང་། མཆོད་
སྦྱིན་ལོངས་སྤྱོད་བྱེད་པའམ། བསོད་ནམས་དགེ་ཚོགས་བསགས་སའོ། །གཡོན་ན་
314

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ཚད་མེད་བྱམས་པའི་གླིང་། བྱང་ཆུབ་སེམས་བསྐྱེད་བྱམས་པར་བསྐྱེད་པའོ། །བྱང་
ནས་གནོད་སྦྱིན་ནོར་གྱི་གླིང་། གནོད་སྦྱིན་འཛམ་བྷ་ལ་གནས་སོ། །གཡས་ན་དྲང་
མ་སྤུངས་པའི་གླིང་། སྟོན་པ་ཁབ་ནས་བྱུང་བའོ། །གཡོན་ན་རིན་ཆེན་སྤུངས་པའི་
རི། ནོར་གྱི་སྦྱིན་པ་གཏོང་བ་སྟེ། སྟོན་པའི་སྐུ་ནི་འཆགས་སའོ། །དེ་རྒྱབ་ཡན་ལག་
བརྒྱད་ལྡན་མཚོ། མུ་ཁྱུད་མཛེས་མཚོ་ཤིང་བསིལ་གྲིབ། དྲང་སྲོང་འགོག་པ་སྒོམ་
པའི་གནས། དེ་རྒྱབ་གླིང་ནི་བཅུ་གཉིས་ཏེ། ཤར་རྒྱལ་རིགས་རྒྱལ་ས་འཛིན་པའི་
གླིང་། ཆུ་བོ་ན་ར་ཛ་ར་བབས། གཡས་སུ་གསེར་གླིང་གསེར་རྒྱུད་གནས། གཡོན་དུ་
ཟངས་གླིང་བཀྲ་ཤིས་གནས། ལྷོ་ཕྱོགས་རྗེའུ་རིགས་བཀོད་པའི་གླིང་། ཆུ་བོ་སི་ཏི་སི་
དྷུ་འབབ། གཡས་དྲང་སྲོང་འགྲོ་བ་འདུལ་བའི་གླིང་། རང་འབྱུང་མཆོད་རྟེན་སྟོང་
དང་ལྡན། གཡོན་ན་བྲམ་ཟེ་མྱ་ངན་མེད་པའི་གླིང་། དུར་བུ་གླིང་དུ་མྱ་ངན་ལས་
འདས་པའོ། །ནུབ་ཕྱོགས་བྲམ་ཟེ་གཙང་མའི་གླིང་། ཆུ་བོ་གྱིམ་ཤང་ཕྱི་ནང་འབབ།
གཡས་ན་བྲམ་ཟེ་ཧོས་མོ་གླིང་། རི་ནི་ཧོས་རུ་རྩེ་མཐོ་ཡོད། གཡོན་ན་འབྲི་མིག་དགུ་
སྐོར་མཚོ་ཡི་གླིང་། སྟོན་པས་ཀླུ་ལ་བོན་བཤད་ས། བྱང་ན་རྨང་རིགས་གདོལ་བའི་
གླིང་། ཆུ་བོ་པག་ཤུ་རྩང་པོ་བབས། གཡས་ན་སྟོབས་ཆེན་གྱད་ཀྱི་གླིང༌། གཡོན་
ན་གཙུག་རྗེ་རྒྱལ་པོའི་གླིང་། རི་ནི་གཙུག་རི་ཕྱུག་པོ་ཡོད། དེ་རྒྱབ་འཁོར་མོ་གླིང་གི་
མཚོ། དེ་རྒྱབ་གླིང་ཆེན་བཅུ་དྲུག་ཡོད། ཤར་དུ་དམུ་ཨ་བ་ད་རའི་ཡུལ། གཡས་སུ་
བྲག་སེང་གེ་རྒྱབ་བསྣོལ་ཕུག་པ། རི་ལྷ་རི་རྩེ་མཐོན་ཤེལ་གྱི་བྲག་ཕུག་བརྒྱ་རྩ་བརྒྱད་
ཡོད་པ་བདུད་མ་ཏྲང་ཁ་ཆེན་བཏུལ་བའི་སའོ། །གཡོན་ན་འགྲོ་བ་འདུལ་བའི་
མཆོད་རྟེན་བརྒྱ་རྩ་བརྒྱད། ཤར་ལྷོ་ན་ཡུལ་རྒྱ་ལག་འོད་མ་གླིང་། རྒྱ་ཀོང་ཙེ་འཕྲུལ་
གྱི་རྒྱལ་པོ་གནས། ལྷོ་ན་ཡུལ་ཁྲི་ཏིང་འབྱམ་པ་རིན་ཆེན་སྤུངས་རི། གཡས་ན་སྨྲ་མི་
གྲོང་བདུན། གཡོན་ན་ཡུལ་ཕྲ་མོ་ཁྲི་འོད་སྡིག་ཅན་མི་དགུ་དྲངས་སའོ། །ལྷོ་ནས་རི་
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
གཙུག་རུམ་འབར་བ། ནུབ་མཚོ་མུ་ལེ་སྟོང་ལྡན་འགྲམ། གྲོང་ཁྱེར་ཆེན་པོ་ལང་ལིང་
ན། རྒྱལ་པོ་ས་ལ་གནས་པའོ། །གཡས་ན་རྒྱལ་མོ་མོ་ཁྲོམ་གླིང་། གཡོན་ན་མཁའ་
འགྲོ་མི་རྐུན་གླིང་། ནུབ་བྱང་མིའམ་ཅིའི་གླིང་། བྱང་ཕྱོགས་ཧོས་མོ་གླིང་དྲུག་སྟེ།
ཧོས་དང་བ་ཡིད་རིང་གནས། གཡས་སུ་ཧ་ནུ་མན་རྟ་མ་དྷ་༽སྤྲེལ་གྱི་གླིང་། གཡོན་
དུ་ཡུལ་ཕྲ་མོ་གླིང་དྲུག་གོ །གཏོ་བུ་འཁོར་བ་ནས་དྲངས་བའོ་༼སའོ༽། །བྱང་ཤར་ཀ་
དྷ་ལ་ཤེལ་གྱི་བྲག་ཕུག་གོ ། དེ་རྒྱབ་མུ་ཁྱུད་བདལ་བའི་མཚོ། ལྕགས་རི་དཔག་ཚད་
སྟོང་དང་ལྔ་བརྒྱས་བསྐོར། ཟངས་རི་ནམ་མཁའ་འལ་འོལ་ཏེ། གནམ་ནི་འཁོར་ལོ་
རྩིབས་བརྒྱད་འདྲ། ཤར་ན་ཡར་གཡེན་བཅུ་གསུམ་སྟེ། སྲིད་སྐོས་ཕྲུ་དང་གསུམ།
དབལ་ཡོག་ཁྲིན་དང་གསུམ། དམུ་བདུད་འཚམས་དང་གསུམ། གཉེར་འོར་བཙན་
དང་གསུམ། གཉེན་པོ་ལྷ་དང་བཅུ་གསུམ་གནས། ལྷོ་ནུབ་མཚམས་ན་བར་གཡེན་
གཏོད་པོ་དགུ། ཉི་ཟླ་གཟའ་སྐར་གསུམ། སྤྲིན་གཞའ་དལ་དང་གསུམ། ཟེར་ལོ་རྫི་
དང་གསུམ། ནུབ་བྱང་ཕྱོགས་ནས་ས་གཡེན་པ་བཅུ་གཅིག་སྟེ། ས་བདག་ཀླུ་གཉན་
གསུམ། འདྲེ་སྲིན་བྱུར་དང་གསུམ། སྨན་གཟེད་སྲི་དང་གསུམ། གཤིན་རྗེ་ཆུད་དང་
བཅུ་གཅིག་གནས་སོ། །རི་ནི་གཡུང་དྲུང་དགུ་བརྩེགས་རི། ཕྱོགས་བཞིར་གྲོང་ཁྱེར་
ཕོ་བྲང་བཞི། ཕྱི་རོལ་ར་བ་རིམ་བདུན་དང་། རིན་ཆེན་སྣ་ལྔ་མཛེས་པ་ཡོད། ཤིང་
འཇའ་ཚོན་འོད་འབར་ར་བ་བདུན། གསེར་དང་དངུལ་གྱི་མདའ་ཡབ་དང༌། རིན་
ཆེན་ཕྲ་ཚིག་དར་བུ་ཁད། མུ་ཏིག་དྲྭ་བ་དྲྭ་ཕྱེད་སྤྲས། མེ་ཏོག་འོད་འབར་བཀྲ་བ་
དང་རིན་པོ་ཆེའི་རྫིང་བུ་བཞི། བྱ་ཡི་སྐད་སྙན་མཛེས་པ་དང་། རིན་ཆེན་བཞི་བཀྲ་
སྒོ་བཞི་མཛེས། རིན་ཆེན་སྐས་དང་ལྟ་བབས་མཛེས། གྲོང་གི་བཞི་མདོ་ཆེན་པོ་
བཞིར། གཤེན་རབ་འདུན་ས་ཚལ་ཆེན་བཞི། གསེར་དངུལ་ཤེལ་དང་བཻཌཱུརྱ། ཁྲི་
བརྩེག་དར་གྱི་འབོལ་གདན་བཏིང༌། དར་མཚོན་མཛེས་པའི་སྤྱོད་༼སྤོས་༽དང་
316

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
བཅས། འཇའ་མཚོན་སྣ་ལྔའི་རྒྱབ་ཡོལ་བཅས། གསལ་བ་འོད་ཀྱི་ཧོས་གུར་ཕུབ།
མེ་ཏོག་མཛེས་པའི་རྒྱང་འཕན་བཀྲ། སིལ་སྙན་སྒྲ་སྒྲོགས་སྤོས་ངད་ལྡན། དེ་ནི་སྟོན་
པའི་བོན་བཤད་པ༼ས༽། ཧོས་སྒོ་མཛོད་ལྔ་འབྱུང་བའོ། །གསས་ཆེན་རུ་བཞི་བྱོན་
པའོ། ། དེ་ནས་གཉན་ཕྲན་སྟོང་༼གཤེན་ཕྲན་སྟོང་༽དང་ལྔ་བརྒྱ་དང༌། ཧོས་དང་ལྷ་
མི་བྱེ་བ་རྣམས། སྟོན་པའི་བཀའ་ལུང་རིན་པོ་ཆེ། ལུང་སྟོན་ཁ་ཐོན་བྱེད་པ་དང་།
ཡི་གེ་བྲིས་དང་ཉན་བསམ་བྱེད། ཡིད་ལ་བྱེད་དང་དོན་ལ་རྟོགས། ཧོས་ཀྱི་སྒོ་མོ་
བསླབ་པའོ། །འོལ་མོ་གླིང་གི་སེམས་ཅན་རྣམས། ལོག་པར་མི་ལྟུང་བོན་ལ་སྤྱོད།
དགེ་བ་སྤྱོད་པ་ཤ་སྟག་སྟེ། ཀུན་ཀྱང་བླ་མེད་རྫོགས་སངས་རྒྱས། རི་ནི་གཡུང་དྲུང་
དགུ་བརྩེགས་རི། བདེར་གཤེགས་ཀུན་གྱིས་བྱིན་རླབས་ནས། རང་འབྱུང་རིན་ཆེན་
ལྔ་ལས་གྲུབ། དེར་ནི་གང་གནས་འགྲོ་བ་རྣམས། ནད་མུག་མཚོན་གསུམ་མེ་ཆུ་
རླུང་། མེ་བདུན་ཆུ་གཅིག་འཇིག་དང་བྲལ། དེ་ནི་ཕྱི་རོལ་ཕོ་བྲང་བཞི། ཐར་པ་ཐོབ་
པའི་གྲོང་ཆེན་ཡིན། ཞིང་མཆོག་འོལ་མོ་ལུང་རིང་འདིར། སྟོན་པ་བདེར་གཤེགས་
སྟོང་འབྱུང་ངོ༌། གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་ལས་སྟོན་པ་
གཤེན་རབ་ཞིང་གི་བཀོད་པ་འོལ་མོ་གླིང་བཀོད་པའི་ལེའུ་སྟེ་ཉི་ཤུ་རྩ་གཉིས་པའོ།། །།
༧ དེ་ནས་སྟོན་པ་གཤེན་རབ་ལ། བདུད་རྗེ་ཁྱབ་པས་ཞུས་པའི་མདོ། ཨེ་མ་
སྟོན་པ་གཤེན་རབ་མཆོག །སྟོན་པས་ཅི་ཡང་མ་བྱས་པར། ངས་མ་བྱས་དགུ་བྱས་
ལ། སྟོན་པའི་བ་སྤུ་སྤྱོད་གཅོད་༽མ་ནུས། ཅི་ཡང་མ་བྱས་བདེན་པར་སོང༌། མ་
བྱས་དགུ་བྱས་རྫུ་འཕྲུལ་ཟད། ཁྱབ་པ་བདག་ལ་བོན་ཅིག་ཤོད། ཅེས་སྨྲས་སྟོན་པས་
བཀའ་བསྩལ་པ། བདུད་རྗེ་ཁྱབ་པ་ཅུང་ཟད་ཚུར་ཉོན་དང༌། ང་དང་ཁྱོད་དང་
པོ་ནི། དམྱལ་བར་སོག་ལེ་དྲང་དུས་སུ། ང་བཅད་གཏུབ་ལས་ལ་སྙིང་རྗེ་སྐྱེས། ཡི་
དྭགས་བཀྲེས་སྐོས་གདུང་དུས་སུ། བཟའ་བཏུང་རྙེད་ཚད་རོགས་ལ་བྱིན། བྱོལ་སོང་
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བྱ་ཁྱུར་སྐྱེས་ཙམ་ན། བྱ་ཡི་དགེ་བསྙེན་བདག་གིས་བྱས། བདག་གནས་གཙང་ལྷ་
བུར་གསལ་བར་སྐྱེས། དེ་ཚེ་འབུམ་ཁྲི་ཀློག་སྒྲོན་ལ། སྟོན་པར་འབྱུང་བར་སེམས་
བསྐྱེད་ཐོབ། ཁྱོད་ནི་བདུད་རྗེ་དགའ་རབ་དྲུང༌། བདུད་ཕྲུག་རྟུལ་ཤུགས་ཅན་གྱུར་
ཚེ། བདག་ལ་འགྲན་ཏེ་དམོད་པ་བོར། དེ་དུས་བདག་གིས་བཟོད་པ་ཐོབ། བདག་
ནི་མི་ཡུལ་བྲམ་ཟེ་སྣང་བྱེད་གྱུར། རང་བྱུང་ཐུགས་རྗེའི་སྟོན་པ་ལ། མེ་ཏོག་གཏོར་
ཏེ་སེམས་བསྐྱེད་ཐོབ། ཁྱོད་བྲམ་ཟེ་རྐུ་དུག་ཅན་དུ་གྱུར། ང་ལ་རྐུ་དུག་ཁྱོད་ཀྱིས་
བཏང་། ངས་བྱམས་སེམས་བསྐྱེད་དེ་བཟོད་པ་ཐོབ། བདག་རྒྱལ་བུ་དགེ་རྒྱས་གྱུར་
དུས་སུ། སྟོན་པ་འཁོར་བ་ཀུན་འདྲེན་ལ། བདུད་རྩིའི་ས་ཞག་དྲང་པར་གྱུར། ཁྱོད་
ནི་རྨང་བུ་ཤན་པར་གྱུར། བདག་ལ་མཚོན་ཆས་བརྡེག་པ་ལ། མཚོན་ཆ་མ་ཟུག་
ཞིག་པར་གྱུར། བདག་ཚོང་དཔོན་བུ་རུ་སྐྱེས་ཙམ་ན། རང་ཕམ་རོགས་ལ་དྲང་
རྒྱལ་བགྱིས། ཁྱོད་རྒྱུད་གཏུམ་པར་གྱུར་པའི་ཚེ། ང་ནི་མི་ནོར་རྐུ་འཕྲོག་ཟེར། རྒྱལ་
པོས་ཁྱོད་ལ་ཆད་པ་བཅད། བདག་བྲམ་ཟེར་བཀོར་ཕྱུག་བུར་སྐྱེས་ཚེ། སྟོན་པ་
ཚད་མེད་ཐུགས་རྗེ་ལ། མུ་ལེ་དྲུང་ཤིང་གཙུག་ཕུད་ཚེ། ཁྱོད་རྟུལ་ཤུགས་ཅན་དུ་
སྐྱེས་ཙམ་ན། བདག་གི་དཀོར་ལ་བརླམ་དུས་སུ། ཡུལ་མིས་ཁྱོད་ལ་ཁྲིམས་ཀྱང་
བཅད། བདག་རྗེའུ་རིགས་བློ་གྲོས་གྱུར་དུས་སུ། སྟོན་པ་ཐམས་ཅད་མཁྱེན་གཟིགས་
ལ། ལོངས་སྤྱོད་འབྲས་བུའི་ཕུང་པོ་ཕུལ། བདག་གཤེན་རབ་མི་བོར་ལུང་བསྟན་
དུས། ཁྱོད་རྨང་རིགས་ཤན་དམར་ཅན་དུ་གྱུར། འབྲས་བུའི་ཕུང་པོ་གཏོར་བ་ལ།
གཏོར་བ་ཙམ་གྱིས་མང་དུ་འཕེལ། ཁྱོད་དེ་ལ་ཕྲག་དོག་སྐྱེས་གྱུར་ཏེ། ང་སྟོན་པ་
གཤེན་རབ་གྱུར་དུས་སུ། ཁྱོད་བདུད་རྗེ་ཀུན་ཁྱབ་གཅིག་གྱུར་ལ། ཁྱོད་ལ་འགྲན་
དང་དོར་བསྡོས་ཤོག །ཁོས་དམོད་པ་བོར་ཏེ་ང་ལ་ནི། ཕྲག་དོག་མེད་པ་བཟོད་པ་
ཐོབ། བདག་གཏོ་བུ་བློ་གསལ་གྱུར་པའི་ཚེ། སྟོན་པ་གཏོ་རྒྱལ་ཡེ་མཁྱེན་ལ། རིན་པོ་
318

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ཆེའི་གཏེར་མཛོད་ཕུལ། སྟོན་པས་དཔེའུ་ཙེ་རྣམ་གསུམ་བཞག །ཁྱོད་བདུད་ཕྲུག་
རྙབ་པ་ལག་རིང་གྱུར། ང་ལ་བར་ཆོད་སྣ་དགུ་བྱས། བདག་ནི་བྱམས་ཆེན་བཟོད་
པ་བསྒོམས། ཁྱོད་གདུལ་བྱར་གཟུག་པར་སེམས་བསྐྱེད་དོ། །བདག་ནི་གཤེན་རབ་
མི་བོ་འཁྲུངས་དུས་སུ། ཁྱོད་ཨུ་དུ་འབར་རའི་རྩ་བ་བཅད། བཅད་པ་ཙམ་གྱིས་ལོ་
འདབ་རྒྱས། འཛམ་བུ་ཤིང་ནི་སྐྱེས་དུས་སུ། རྩ་བ་བཅད་དེ་ལོ་འདབ་རྒྱས། བདག་
དང་པོ་ལྷུམས་སུ་ཞུགས་དུས་སུ། ཡུལ་ལ་ནད་ཀྱི་མུན་པ་ཕབ། ལྷའི་བདུད་རྩིས་
ནད་སོས་གྱུར། དེ་ནས་སྐུ་ནི་བལྟམས་དུས་སུ། མངལ་སྒོ་སྲིན་གྱིས་བསྒག་ཙམ་
ན། བདག་མའི་མཆན་ཁུང་གཡས་ནས་བྱུང༌། ཁྱོད་མྱ་ངན་ཐང་ལ་སྒྱུར་མཆིས་
ཙ། རྒྱལ་པོའི་ཕྱག་གིས་སྐུ་ཕྱིས་བླངས། ཁྱོད་དུག་ཆུ་ནག་པོ་མཐོར་མཆིས་ཙ། ལྷ་
དང་ཀླུས་སྐུ་ཁྲུས་གསོལ། བདག་ཕྱོགས་བཞི་གོམ་པ་འདོར་དུས་སུ། ཁྱོད་ལྕགས་
ཀྱི་ཏར་ཚན་བཀོད་པ་ལ། རྗེས་ལ་མེ་ཏོག་པད་མ་འཁྲུངས། བདག་བྲམ་ཟེ་གསལ་
བས་བལྟས་པའི་ཚེ། ཁྱོད་མྱ་ངན་སྡིག་པ་བུ་ཡང་བཏང་། བདག་ཡབ་ཀྱི་རྒྱལ་སར་
ཕྱུང་ཙམ་ན། ཁྱོད་འབངས་རྣམས་བྱེར་བ་རིགས་སོ་ཟེར། བདག་དགུང་ལོ་གསུམ་
ལ་སྐུ་འཆགས་དུས། ཁྱོད་རི་དང་མེ་འོབས་སྤྲུལ་པ་ལ། མེ་འོབས་པད་མའི་ཚལ་དུ་
གྱུར། བདག་ཡབ་ལ་བོན་ནི་ཉན་དུས་སུ། ཁྱོད་ཡབ་ཀྱི་ཆས་སུ་ཞུགས་ནས་བསླུས།
ཡུམ་ལ་མེ་ཏོག་གཏོར་དུས་སུ། ཡུམ་གྱི་ཚུལ་དུ་ཞུགས་ནས་བསླུས། བདག་གཤེན་
རབ་སློབ་དཔོན་མཛད་དུས་སུ། སློབ་དཔོན་ཆས་སུ་ཞུགས་ནས་བསླུས། བདག་སྒོ་
བཞི་མཛོད་ལྔ་བཤད་དུས་སུ། ཁྱོད་གསས་ཆེན་རུ་བཞིར་སྤྲུལ་ནས་བསླུས། གཤེན་
རབ་ཁབ་ནི་བཞེས་དུས་སུ། ཁྱོད་གཤེན་རབ་བཙུན་མོར་སྤྲུལ་ནས་བསླུས། བདག་
ལས་སྲས་བུ་འཁྲུངས་པའི་ཚེ། ཁྱོད་ལྷ་བུ་ཀླུ་བུར་སྤྲུལ་ནས་བསླུས། བདག་པའི་སྟོན་
པར་གཤེགས་དུས་སུ། ཁྱོད་ཀྱིས་བཙུན་མོ་རྣམས་ཀྱང་བསླུས། གཏོ་སྒྲོ་དཔྱད་སྒྲོ་
319

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བསྲེགས་སུ་བཅུག །དཔོ་བཟའ་ཐང་མོ་བསླུས་པའི། བདུད་བུ་གོ་བོ་ཆུང་ཡང་སྤྲུལ།
མོ་བོན་སྡིག་ཏོ་བདུད་ལས་བྱས། ཁྱོད་གཤེན་བཟའ་ནེའུ་ཆུང་བསླུས་ནས་ཁྱེར། བུ་
སྟག་བུ་ཐུང་དང་གཟིག་བུ་ཐུང་། ཚ་བོ་བཅས་པ་བསླུས་པར་སེམས། ཁྱོད་དཀོར་
ལ་ཆོ་འཕྲུལ་བསྟན་དུས་སུ། ཁྱོད་རྟ་བདུན་ཁྱེར་ནས་རྐོང་/ཀོང་༽པོ་ཡུལ་ལ་ཁྱེར།
བདག་རྐང་༼ཀོང་༽ལྕམ་ཁབ་ཏུ་བཞེས་ཙམ་ན། ཁྱོད་རྐོང་རྗེ་བཅས་ཏེ་བར་ཆོད་
བྱས། བདག་ཀོང་ཙེ་ལྷ་ཡི་དོན་བགྱིས་ཚེ། ཁྱོད་ཀླུ་སྲིན་བསྟོད་ནས་དམག་ཀྱང་བྱས།
བདག་ཁྱིམ་སྤངས་རབ་ཏུ་བྱུང་ཙམ་ན། བདུད་ཀྱི་བུ་མོ་བསླུ་བར་བཏང་། བདག་
གཡུང་དྲུང་དགུ་བརྩེགས་རྩེར་བྱུང་ཚེ། ཁྱོད་བདུད་དམག་བྱེ་བ་ས་ཡ་དྲོང་། བདག་
བར་པོ་སོ་བརྒྱད་བཞུགས་པའི་ཚེ། ཁྱོད་ཕྱོགས་བཞི་དག་ནས་དམག་ཡང་བཅས།
ཁྱོད་བདུད་ཀྱི་རིགས་རྣམས་སྟོང་དོགས་སྡུག །བདག་གཤེན་རབ་འཁོར་བ་སྟོང་ལ་
དགའ། འཁོར་རྣམས་ཐམས་ཅད་སངས་རྒྱས་འགྱུར། གཤེན་རབ་འགྲོ་བའི་དོན་ལ་
དགོངས། ངས་འགྲོ་དོན་ཀུན་བྱས་ཀྱང་། ཁྱབ་པ་ཁྱོད་ཀྱི་དོན་ལ་གཏད། བདུད་
སེམས་ལྷ་རུ་གྱུར་པ་ན། གཤེན་རབ་མྱ་ངན་ཡོངས་འདས་སོ། །ཁྱབ་པ་གཅིག་པུར་
རབ་ཏུ་བྱུང༌། འཁོར་སྤངས་ད་ལྟ་དགོངས་པ་གྱིས། འཕྲུལ་ངག་བདེན་པའི་བོན་
ལ་སྤྱོད། སྡིག་ཏོ་བདུད་ཀྱི་ལས་རྣམས་སྤོངས། གཤེན་རབ་བཀའ་ལ་འདའ་མ་བྱེད།
བཀའ་ལ་འདའ་ན་དམྱལ་བར་འགྲོ། ཁྱབ་པ་སྔར་བྱས་སྡིག་ལ་འགྱོད་ཚངས་གྱིས།
འགྱོད་པ་ཚངས་དག་ཐོབ་པ་ཡིན། དག་པས་ཐར་ལམ་ཐོབ་པ་ཡིན། ཞེས་གསུངས་
ཁྱབ་པའི་སེམས་ཉིད་དེ་བདུད་སེམས་ལྷ་རུ་གྱུར་ཙམ་ན། གཤེན་རབ་མྱ་ངན་འདས་
པ་ལ་དགའ་བ་སྐྱེས་ནས་རབ་ཏུ་བྱུང༌། བཙུན་པ་རྟུལ་ཤུགས་ཅན་དུ་བཏགས།
སྟོན་པའི་བསྟན་པ་རྗེས་སུ་བསླབ། གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་
རྒྱུད་ལས་བདུད་རྗེ་ཁྱབ་པ་རབ་ཏུ་བྱུང་སྟེ་སྟོན་པའི་བསྟན་པ་རྗེས་སུ་བསླབ་པའི་
320

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
ལེའུ་སྟེ་ཉི་ཤུ་རྩ་གསུམ་པའོ།། །། །
༧ དེ་ནས་བདུད་རྗེ་ཁྱབ་པས་གཤེན་རབ་ལ་འདི་སྐད་སྨྲས། སྟོན་པ་གཤེན་རབ་
ཅུང་ཚུལ་གསོན། ཁྱོད་ཀྱི་འཛམ་བུའི་གླིང་འདི་རུ་འགྲོ་བའི་དོན་རྣམས་རྫོགས་ཟིན་
ན། སྟོན་པ་མྱ་ངན་འདས་བར་རིག །ཅེས་སྨྲས་སྟོན་པས་བཀའ་བསྩལ་པ། རེའུ་
རྨིག་གང་གི་ཆུ་དང་ནི། རྒྱ་མཚོ་ཆུ་དང་གང་མང་དྲིས། བདུད་ཀྱི་རྒྱ་མཚོའི་ཆུ་མང་
སྨྲས། འོ་ན་བདག་གིས་དོན་བྱས་སེམས་ཅན་ནི། རེའུ་རྨིག་གང་གི་ཆུ་དང་ནི། དོན་
མ་བྱས་པའི་སེམས་ཅན་རྒྱ་མཚོ་ཙམ། དེ་བས་མྱ་ངན་འདའ་མི་བཏུབ། ཅེས་པས་
བདུད་ཀྱང་ལོག་ན་སོང་། དེ་ནས་སྟོན་པ་གཤེན་རབ་ལ། གཤེན་བུ་རྒྱུད་འཛིན་གྱིས་
ཞུས་པ། ཨ་བོ་ཡབ་གཅིག་གཤེན་རབ་ལགས། སྟོན་མཆོག་འོལ་མོ་གླིང་བཞུགས་
ནས། དུར་བུ་གླིང་འདི་ཉམས་མི་དགའ། ཨུ་དུ་འབར་རའི་མེ་ཏོག་རྙེད། འཛམ་
བུའི་ཤིང་གི་ལོ་མ་སྐམ། སྐྱེད་མོ་ཚལ་གྱི་མེ་ཏོག་སད། ཕོ་གླིང་མོ་གླིང་ཉམས་མི་
དགའ། བར་པོ་སོ་བརྒྱད་བཀྲག་ཀྱང་ཆུང་། སྟོན་པ་ཉིད་ཀྱི་ཞལ་ནས་ཀྱང་། བདུད་
སེམས་ལྷ་རུ་གྱུར་པ་ན། གཤེན་རབ་མྱ་ངན་འདའ་གསུངས་ནས། ཁྱབ་པ་དགའ་
འགྱུར་རབ་ཏུ་བྱུང་། གཤེན་རབ་སྨྲ་བ་ཚིག་གཅིག་ཡིན། བརྟུལ་ཤུགས་ཅན་གྱི་
དབང་གྱུར་ནས། གཤེན་རབ་མྱ་ངན་འདས་འགྱུར་རམ། འོན་ཀྱང་མྱ་ངན་མ་
འདས་བཞུགས། སྟོན་པས་བདག་ལ་བཤད་དུ་གསོལ། ཞེས་ཞུས་པས་སྟོན་པས་
བཀའ་སྩལ་པ། ཀྱེ་མ་རྒྱུད་འཛིན་ལ་སོགས་འཁོར། གཤེན་རབ་དུས་གསུམ་མཉམ་
གྱུར་ཀྱང་། མི་ལོ་བརྒྱ་དང་གཤེན་ཞག་གཅིག །ཞག་ནི་སུམ་བརྒྱ་དྲུག་ཅུ་ལོ། གཤེན་
ལོ་བརྒྱ་ཅུ་ཐམ་པ་ལ། བདུད་ཀྱིས་མྱ་ངན་འདས་ཞུས་ཏེ། འཆི་བདག་ལས་བཙན་
དབང་དུ་ནས། མྱ་ངན་འདས་པའི་དུས་ཡིན་ཏེ། འཆི་བདག་བདུད་ལས་ཟློག་པ་
དང༌། བདུད་སེམས་ལྷ་རུ་བསྒྱུར་བའི་ཕྱིར། ལོ་ནི་གཉིས་ཕྱི་བཤོལ་བཏབ་པ་ཡིན།
321

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ད་ནི་བརྒྱད་ཅུ་རྩ་གཉིས་ལོན། གཤེན་རབ་རྫུ་འཕྲུལ་རྐང་པ་ལྡན། འདའ་དང་མི་
འདའ་རང་དབང་ཆེ། ཡེ་ཤེས་རྫུ་འཕྲུལ་རང་དབང་ཆེ། རང་དབང་ཆེ་བར་གྱུར་
ན་ཡང་། སེམས་ཅན་རྨོངས་པའི་ལས་ངན་ནི། གཤེན་རབ་མཐུ་ཡང་རྡུག་པ་ཡིན།
འཛམ་བུ་གླིང་དུ་མཛད་པ་རྫོགས། རྟག་འཛིན་ཅན་གྱི་རིགས་རྣམས་ལ། འཁོར་
བ་མི་རྟག་ཚུལ་བསྟན་ཕྱིར། བདག་ནི་ཡོངས་སུ་མྱ་ངན་འདས། མྱ་ངན་མ་བྱེད་
ཞེན་རྟག་ཅན། གདུང་བར་མ་བྱེད་རྒྱུད་འཛིན་དག །ང་ནི་འགྲོ་བ་མཐའ་དག་ལ།
འདའ་བ་རབ་ཏུ་ཕན་པར་དགོངས། ཅེས་གསུངས་དུར་བུ་གླིང་དུ་བཞུགས། སྟོན་
པ་མྱ་ངན་འདའོ་ཞེས་ནམ་མཁའ་ལ་སྒྲ་བྱུང་ནས། ཡ་བཞི་ཟུང་བརྒྱད་འཁོར་རྣམས་
ཚོགས། སྟོན་པ་བསྙུང་བའི་ཚུལ་བསྟན་ཏེ། དཔྱད་བུ་ཁྲི་ཤེས་དཔྱད་བྱས་ཀྱང་། ཕྱི་
ཡུལ་དབང་པོ་སྒོ་དཔྱད་ཀྱང་། སྟོན་པའི་དབང་པོ་གཟི་མདངས་གསལ། རེག་
བྱས་རྩ་སྤྱོད་བྱས་ཀྱང་ཡང་། ལུས་ཀྱི་རེག་བྱ་རྩ་ནི་སྙོམས། ཡབ་ཀྱིས་༼ཡབ་གཅིག་༽
ཅི་ན་ཞུས་ན་ཡང་། ཨ་བོ་ཨ་ནས་ཅེས་ཀྱང་གསུངས། དེར་དཔྱད་བུས་དཔྱད་སྒོ་
མ་ཚུགས་ཏེ། ཡབ་གཅིག་གཤེན་རབ་བསྙུང་བ་ལ། དཔྱད་བུས་བསྙུང་ནི་ངོས་མ་
ཟིན། ཡབ་གཅིག་ཨ་བོ་ཨ་ནི་ཅི། དེ་ལ་སྟོན་པས་བཀའ་བསྩལ་པ། ཉོན་ཅིག་དཔྱད་
བུ་ཁྲི་ཤེས་དག །སྤྱིར་ན་སེམས་ཅན་ན་བ་དག་ཐོག་མ་མེད་པ་ནས། ད་ལྟ་བར་
དུ་མ་རིག་མ་རྟོགས་འཁྲུལ་པས་ན། བདག་གཤེན་རབ་སྟོན་པ་ལན་ཆགས་བྱང་།
དབང་པོ་སྒོ་བསལ་ལན་ཆགས་འཇལ། ཉོན་མོངས་བརྒྱད་ཁྲི་རྩལ་སྦྱང་པ། སེམས་
ཀྱི་ཟུག་ངུ་ནད་ཟུག་མེད། ཨ་བོ་ཡབ་གཅིག་གཤེན་རབ་ཡིན། ཨ་ནི་སྐྱེ་བ་མེད་པ་
ཡིན། བོ་ནི་འགག་པ་མེད་པ་ཡིན། ན་བ་འཁོར་བའི་སྡུག་བསྔལ་ཡིན། གཤེན་རབ་
འཁོར་བ་མྱ་ངན་འདས། འཁོར་བའི་སྡུག་སྔལ་ནད་སྦྱོང་ཡིན། སྐྱེ་དང་འཆི་དང་ན་
བར་བསྟན། ཕུང་པོ་ནད་ཀྱི་རྒྱུ་ཡིན་ཏེ། ནད་ཀྱི་རྩ་བ་མ་རིག་པ། དུག་གསུམ་རྒྱུད་
322

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
ལས་ནད་གསུམ་བྱུང༌། རླུང་དང་འཁྲིས་པ་བད་ཀན་གསུམ། ཁམས་གསུམ་འཁོར་
བའི་སྡུག་བསྔལ་ཡིན། གཤེན་རབ་འཁོར་བའི་སྡུག་བསྔལ་སངས། སྡུག་བསྔལ་མྱ་
ངན་ལས་འདས་པ། བདེ་བ་ཆེན་པོ་བོན་སྐུ་ཡིན། ས་བཅུའི་འདུལ་དཔོན་ལོངས་
སྤྱོད་རྫོགས། ཅིར་ཡང་སྤྲུལ་སྐུའི་རིགས་དྲུག་སྦྱོང་། མྱ་ངན་འདའ་བར་ཡོད་མ་
བསམ། འདའ་ཀ་ཡེ་ཤེས་མདོ་འདི་ཟུངས་། ལུས་ཅན་འཆི་བ་དུས་ཀྱི་ནད། ནད་
གཞི་འབྱུང་བ་སོ་སོ་འཁྲུགས། ལུས་གཟུགས་དབང་པོ་ཀུན་ཡང་ཉམས། སྲོག་གི་
དབང་པོ་རླུང་ཡང་འགགས། ཕྱིའི་འབྱུང་བ་དུས་ཀྱིས་ཐིམ། ནང་གི་དབང་པོ་ཀུན་
གཞིར་འདུས། རང་འབྱུང་རིག་པའི་ཡེ་ཤེས་ཐིམ། ལུས་སེམས་བེམ་རིག་སོ་སོར་
ཕྲལ། བར་དོ་བག་ཆགས་རྟེན་ལ་ཞེན། ལས་དབང་སྐྱེ་སྒོ་བཟང་ངན་ལེན། ཅི་སྲིད་
འཁོར་བར་བརྒྱུད་པའི་འཕྲོ། རབ་ཀྱིས་གཤེན་རབ་རྟོགས་པས་ཆོད། འབྲིང་གིས་
དགེ་བའི་འཕེན་ཤུགས་བསྐྱེད། ཐ་མ་ཨུ་དུ་འབར་རའི་ལམ། ཀྱེ་མ་རང་སེམས་དག་
ལ་གཤེན་རབ་སྟེ། སངས་རྒྱས་གཞན་དུ་མ་བཙལ་ཏེ། སེམས་ནི་སྐྱེ་མེད་དོན་རྟོགས་
པ། རང་འབྱུང་ཡེ་ཤེས་ཤར་བའོ། །སེམས་ཅན་ཐམས་ཅད་མར་གྱུར་པས། བྱམས་
པ་སྙིང་རྗེ་རྩེ་གཅིག་བསྒོམས། སྲིད་པ་འཆི་བ་མི་དགེ་བའི། ལས་ངན་སྡིག་པ་རབ་
ཏུ་སྤངས། མཐོ་རིས་གྲོལ་བའི་རྒྱུ་ཡིན་ཏེ། དགེ་བ་ཀུན་གྱིས་རྗེས་སུ་ཞུགས། ནོར་
རྫས་འཇིག་རྟེན་སྒྱུ་མ་སྟེ། ཆགས་མེད་སྦྱིན་པ་རབ་ཏུ་བཏང་། ཕུང་པོ་འདུས་བྱས་
འཇིག་པའི་རྒྱུ། ཞེན་པ་རབ་ཏུ་མེད་པར་རྫོགས། དུས་གསུམ་གཅིག་ཏེ་དབྱེར་མེད་
པས། འདས་དང་མི་འདའ་མེད་པར་བསྒོམས། སེམས་ནི་སངས་རྒྱས་རྒྱུ་ཡིན་པས།
མ་བཅོས་ཀུན་གཞི་བོན་སྐུར་བཞག །འདའ་ཀ་ཡེ་ཤེས་འཕོ་བ་ཡིན། རང་སེམས་
འོད་ཀྱི་ཐིག་ལེ་བསྡུ། དཀར་གསལ་དྲི་མེད་ཉུངས་དཀར་ཙམ། མ་ཆགས་ཀུན་གཞི་
ཚངས་པའི་ལམ། འོག་མིན་བོན་སྒོ་སྤྱི་གཙུག་འཕོ། འཕོས་རྐྱེན་གནམ་དུ་མདའ་
323

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
འཕང་འདྲ། འདའ་ཁ་ཡེ་ཤེས་དེ་ཤེས་ཀྱི། སྟོན་པས་འདའ་ཀ་ཡེ་ཤེས་གསུང་མ་ཐག །
འཇའ་འོད་འོལ་མོའི་གླིང་དུ་འཁྲིགས། ས་ཡང་རྣམ་པ་དྲུག་ཏུ་གཡོས། ལྷ་ཀླུ་མཆོད་
པའི་ཚོགས་ཀྱང་སྤུངས། འདུལ་བ་དྲུག་དང་སུམ་ཅུ་རྩ་གསུམ་དང་། ཕྱོགས་སྐྱོང་
སྡེ་བརྒྱད་ཐམས་ཅད་ཕྱོགས་སུ་འཚོགས། སྒྲ་སྙན་གྲགས་ཤིང་མེ་ཏོག་ཆར་དུ་བབས།
སྟོན་པ་ཉིད་དཀྱིལ་ཀྲུང་མཉམ་བཞག་མཛད། སྐུ་གསུང་ཕྱོགས་བཅུར་གཤེན་རབ་
གཟིགས། ཞལ་ནས་ཨ་ཨ་དྲུང་མུ་འོད། ཁྱབ་བདལ་ཟེར་འཕྲོ་མུ་རུམ་གསལ། སྐྱེ་
བ་མེད་པར་མངོན་སངས་རྒྱས། འགག་པ་མེད་པ་ཐུགས་རྗེ་ཤར། རྩལ་མེད་འགྲོ་
དོན་རྒྱ་ལག་ཕྱད། ཅེས་བརྗོད་འདའ་བའི་ཚུལ་བསྟན་ནོ། ། སྤྱི་གཙུག་ཨ་དཀར་སྐར་
མདའ་བཏང་བ་ལྟར། མི་མངོན་ནམ་མཁའི་དབྱིངས་ཐིམ་ཀུན་ལ་གསལ། ལ་ལས་
སྟོན་པ་མྱ་ངན་འདས་ཞེས་བརྗོད། ལ་ལས་སྟོན་པ་གཤེན་རབ་གཤེགས་ཞེས་དྲོད་
ཀྱང་ཉུལ། དྲོད་དང་འོད་དང་ནི་སྤྱི་བོའི་གཙུག་ཏུ་འདུས། ལ་ལས་སྐྱོ་བ་ཆེར་སྐྱེས་
འཇུས་ནས་ངུས། ལ་ལས་མཉམ་པའི་དོན་རྟོགས་བཞུགས། ཞག་བདུན་བར་དུ་
འོད་ཀྱིས་གདུང་ཡང་གཡོགས། གདུང་གཉེར་ཅི་ལྟར་བྱས་ཞེས་གླེང་བ་ལ། སེང་གེ་
བརྒྱད་བསྣོལ་ཕུག་ནས་མདོ་སྡུད་དགོངས་པས་ཤེས། བཙུན་པ་བརྟུལ་ཤུགས་ཅན་
གྱིས་མདོ་སྡུད་གདན་དྲངས་ཏེ། གཤེན་རབ་གདུང་གཉེར་མཛད་པར་ཀུན་གྱིས་
ཞུས། གསེར་གྱིས་ཞུགས་ཁང་གཡུ་རྩེ་བཞེངས་པ་རུ། སྟོན་པའི་གདུང་བཞུགས་
རྒྱན་སྤྲས་ཏེ། དགུང་ཞག་བཞི་བཅུ་རྩ་དགུ་མདོ་འབུམ་རྒྱུད་ཀློག་མཛད། མུ་ཆོ་ལྡེམ་
དྲུག་འདྲེན་པར་བྱོན་འགྱུར་ན། བདེར་གཤེགས་སྟོང་གི་གདུང་ཁང་དཀྱིལ་འཁོར་
བྲིས། རིན་ཆེན་ཁྲི་བཏིང་ལ། ཙན་དན་མེ་ལ་སྟོན་པའི་གདུང་བཞུས། གདུང་
མཆོད་བྱས། རིན་ཆེན་སྣ་ལྔ་ཡང་བྱུང༌། དེ་ནས་སྐུ་གདུང་བགོས་པ་ནི། གདུང་རྟེན་
ལྔ་ནི་སུས་ཀྱང་སྒུལ་མ་ཐུབ། མདོ་སྡུད་ཕྱག་གིས་བླངས་ཏེ་ཕོ་བྲང་ལྔ་རུ་བཞུགས།
324

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
སྟོན་པ་མཛེས་པའི་གླིང་དུ་མཆོད་རྟེན་བཅུ་གཉིས་བཞེངས། ཐུགས་ལྗགས་རིང་
བསྲེལ་གདུང་ཁང་བར་པོ་སོ་བརྒྱད་བཞུགས། ཡ་སོ་ལྷ་དང་མ་སོ་ཀླུས་གདན་
དྲངས་ཏེ། གདུང་སྐལ་སོ་སོར་འོལ་མོ་གླིང་བསྐོར་དུ། མཆོད་པའི་རྟེན་ཡང་རེ་རེ་
བཞེངས། ཐལ་བ་འདྲེ་སྲིན་དག་གིས་ཁྱེར། དེ་ལྟར་སྐུ་གདུང་བགོས་པའོ། །དེ་ནས་
སྟོན་པའི་འཁོར་རྣམས་ཀྱིས། བོན་རྣམས་སྡུད་པར་རབ་ཏུ་མཛད། སྟོན་པ་མྱ་ངན་
ལས་འདས་ནས་ལོ་གཅིག་ནས། གཡུང་དྲུང་བཀོད་པའི་གླིང་དུ་འཚོགས། གསང་
བ་མདོ་སྡུད་གསུངས་པའི་མདོ། སྟོན་པ་གཤེན་རབ་མི་བོ་ཡི། རྨ་ལོ་གཡུ་ལོ་ཐུགས་
ཀྱི་སྲས། གཏོ་བུ་དཔྱད་བུ་སྐུའི་སྲས། ལྷ་བུ་སྲས་བུ་སྤྲུལ་པའི་སྲས། ལུང་འདྲེན་
རྒྱུད་འདྲེན་གཤེན་རབ་སྲས། འཕྲུལ་བུ་རྐོང་/ཀོང་༽བུ་ཕྱྭའི་སྲས། བདུད་བུ་བསླུས་
བུ་འདིར་མི་གནས། སྟོན་པ་གཤེན་རབ་མྱ་ངན་འདས། སྔོན་ཆད་སྐུ་གདུང་བཀོད་
པ་རྫོགས། ད་ནི་བོན་རྣམས་བསྡུ་བར་མཛད། བཀའ་དང་རྗེས་སུ་བརྟེན་པའི་བོན།
བོན་རྣམས་ཐམས་ཅད་དེ་རུ་འདུས། བཀའ་དང་རྗེས་སུ་བསྟན་པའི་བོན། བཀའ་
ནི་སྟོན་པས་གསུང་པ་སྟེ། བདེ་བར་གཤེགས་པའི་བཀའ་ཞེས་བྱ། བཀའ་ནི་ཕུན་
སུམ་ཚོགས་ལྔར་བཤད། སྟོན་པ་གནས་དང་འཁོར་དུས་བོན། རྗེས་སུ་བསྟན་པའི་
བོན་ཅེས་པས། སྟོན་པ་ལྷའི་རྗེས་སུ་ཞུགས་ནས། སྟོན་པའི་འཁོར་གྱིས་གསུངས་
པའོ། །དེ་ཡང་རྩིས་འགོ་ལྔ་འཆད་དེ། ཕྱོགས་གར་གཏོགས་དང་། རྒྱུད་གར་གནས་
དང་། གང་ཟག་གང་གིས་མཛད་དང་མཚན་ཅིར་གསོལ། དགོས་ཆེད་ཅིའི་ཕྱིར་
བརྩམས་པའོ། ། སྡེ་སྣོད་ཟུང་གསུམ་ཡ་དྲུག་སྟེ། ཟུང་དུ་འབྲེལ་བའི་ཚད་མ་གསུམ།
དོ་རུ་མཉམ་པའི་བདེན་པ་གཉིས། གཟུངས་སོ་དག་ལ་འཛིན་ཤེས་ཤིང་། གདག་
སྒོ་དག་ལ་མིང་ཐོགས་པ། གོ་ལམ་དག་ལ་དོན་རྙེད་མཛོད། མདོ་སྡེ་གྱུར་པ་ཐམས་
ཅད་ནི། མདོ་སྡུད་དག་གིས་བསྡུ་བར་མཛོད། འབུམ་སྡེ་གྱུར་པ་ཐམས་ཅད་ནི། རྨ་
325

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལོ་གཡུ་ལོས་བསྡུ་བར་མཛོད། འདུལ་བ་རྒྱུད་དྲུག་གཙུག་གཤེན་རྒྱལ་བས་བསྡུས།
མདོ་སྡེ་ལུང་འདྲེན་དག་གིས་བསྡུས། གཏོ་རྒྱུད་འབུམ་སྡེ་གཏོ་བུས་བསྡུས། སྨན་
དཔྱད་ཉི་ཁྲི་དཔྱད་བུས་བསྡུས། རྒྱུད་འདྲེན་ཨ་དཀར་སྔགས་རྒྱུད་བསྡུས། གསུང་
རབ་འབུམ་སྡེ་ངེས་པའི་དོན་རྟགས་ཀྱིས། རགས་རིས་ལེགས་སྐུ་བདེར་གཤེགས་ཞལ་ལ་་
སྐྱིན་གྱི། སྐུ་གདུང་རིང་བསྲེལ་ཐུགས་ཀྱི་རྟེན་དུ་གྱིས། འོལ་མོ་ལུང་རིང་དུ་བསྟན་
པ་རྣམ་གསུམ་རྗེས་བཞག་མཛོད། མདོ་སྡུད་བདག་ཉིད་གསང་སྒོམ་འགོག་པར་
གཤེགས། མུ་ཆོ་ལྡེམ་དྲུག་སྟོན་པའི་རྒྱལ་ཚབ་གྱིས། བོན་གྱི་འཁོར་ལོ་ལོ་གསུམ་ཀློག་
བཤད་མཛོད། ཅེས་གསུངས་ཐམས་ཅད་ཡི་རང་ངོ་། དེ་ལྟར་གསང་སྡུད་གསུང་གི་
རྗེས་སུ་བསྒྲུབ་བོ། །གསང་སྡུད་གཙུག་རུམ་འབར་བའི་རི་ལ་གཤེགས། མུ་ཆོ་ལྡེམ་
དྲུག་བསྟན་པའི་ཀློག་བཤད་མཛད་དེ་ལོ་གསུམ་བཞུགས། དེ་ནས་མགོན་གསུམ་ཕུ་
ཡི་གྲོང་དུ་ནི། འཇའ་ཚོན་འོད་དང་ཆས་པར་གཤེགས། དེ་ནས་འོལ་དྲུག་ཐང་པོས་
ལོ་གསུམ་ཀློག་བཤད་མཛད། ལྷ་རྒྱུད་ཡེ་ཤེས་རྒྱུད་བཤད་མཛད། འོད་དྲུག་བར་
ལྷ་འོད་གསལ་གཤེགས། དེ་ནས་རྨ་ལོ་གཡུ་ལོས་ལོ་དྲུག་ཀློག་བཤད་མཛད། གསུང་
རབ་འབུམ་སྡེ་ཚིལ་བུ་༼སིལ་བུ་༽རྐྱང་བཤད་མཛད། རྨ་ལོ་གཡུ་ལོ་གཡུང་དྲུང་དགུ་
བརྩེགས་རི་ལ་གཤེགས། དེ་ནས་གཏོ་བུ་དཔྱད་བུས་ལོ་དྲུག་ཀློག་བཤད་མཛད།
གཏོ་རྒྱུད་གཏོ་རབ་གཡུ་ལོ་ལྗོན་ཤིང་བཤད། དེ་ནས་ཉི་ཟེར་རྟ་ལ་ཞོན། དགའ་ལྡན་
ལྷའི་གནས་ནས་གཤེགས། དེ་ནས་ལུང་འདྲེན་རྒྱུད་འདྲེན་སྟོན་པ་བཤད། ཨ་དཀར་
སྔགས་རྒྱུད་མདོ་འགྲེལ་བཤད། འོག་མིན་ལྷའི་གནས་སུ་གཤེགས། དེ་ནས་འཕྲུལ་བུ་
རྐོང་བུས་ཀློག་བཤད་མཛད། དེ་ནས་རྩིས་དང་ལྷ་རྒྱུད་མདོ་སྦྱར་བཤད། དེ་ནས་
སུམ་ཅུ་རྩ་གསུམ་གཤེགས། སྟོན་པ་འདས་རྗེས་ལོ་ནི་ཉི་ཤུ་རྩ་བརྒྱད་ནས། ལྷ་བོན་
ཡོངས་སུ་དག་པ་དང་། ཀླུ་བོན་ཡེ་ཤེས་སྙིང་པོ་དང༌། རྒྱལ་ནི་མི་ལུས་བསམ་ལེགས་
326

མདོ་སྡེ། ། སྟོན་པའི་མཛད་མདོ་བསྡུས་པ་མདོ་འདུས།
དང༌། བོན་རྣམས་འོལ་མོའི་གླིང་དུ་འབྱུང་། སྟོན་པ་འཁོར་བ་མྱ་ངན་འདས་རྗེས་ལ།
འོལ་མོ་ལུང་དུ་བོན་རྣམས་འདུས་ཞེས་གསུངས་སོ། །དེ་ནས་འོལ་མོ་ལུང་དུ་བཀའ་
དང་རྗེས་སུ་བསྟན་པའི་བོན། ལོ་ཙཱ་དྲུག་གིས་གཡུང་དྲུང་ལྷའི་སྐད་ལས། རང་རང་
ཡུལ་དུ་སྐད་རིགས་སོ་སོར་བསྒྱུར། དེར་སྟག་གཟིག་ལོ་ཙཱ་མུ་ཙ་ཏྲ་ཧེ་དང་། ཞང་
ཞུང་ཁྲི་ཐོག་སྤར་ཚ་དང་། སུམ་པ་འགུ་ལིང་སྤར་ཡ་དང༌། རྒྱ་གར་ལྷ་བདག་སྔགས་
གྲོལ་དང་། རྒྱ་ནག་ལེགས་ཏང་རྨང་པོ་དང་། ཕྲོམ་ལ་གསེར་ཐོག་ལྕེ་འབྱམས་དང་།
དེ་ནས་བོད་དུ་རྒྱལ་ཕྲན་བཅུ་གཉིས་རིང༌། བོད་ཀྱི་མཁས་པ་མི་བཞི་ལ་བརྒྱུད། ལྡེ་
བོན་གྱིམ་ཚ་རྨ་ཆུང་དང་། མེ་ཉག་ལྕེ་ཚ་མཁར་བུ་དང་། སུམ་པ་མུ་སྤུང་གསང་
གསལ་ཏང་༽དང་། ཞང་ཞུང་སྟོང་རྒྱུང་མཐུ་ཆེན་ནོ། །བོད་ལ་བོན་གྱི་འདུ་གནས་
སུམ་ཅུ་རྩ་བདུན་འཕེལ། དེ་ནས་སྟོན་པའི་བསྟན་པ་མཐའ་རྒྱས་སོ། །གཡུང་དྲུང་
ལྷའི་བོན་མདོ་འདུས་པ་རིན་པོ་ཆེ་ལས། སྟོན་པ་མྱ་ངན་ལས་འདས་པའི་བོན་ལེའུ་
སྟེ་ཉི་ཤུ་བཞི་པའོ།། །།
མདོ་འདུས་པ་རིན་པོ་ཆེ་ཡི་རྒྱུད་ལས། གཡུང་དྲུང་ལྷ་ཡི་སྐད། སྙ་ལི་ཤུ་སྟག་རིང་
གིས་བོད་སྐད་དུ་བསྒྱུར་བའོ། །གཡུང་དྲུང་ལྷའི་བོན་མདོ་འདུས་པ་རིན་པོ་ཆེའི་རྒྱུད་
ལས། ལེའུ་ཉི་ཤུ་རྩ་བཞི་པ། སྟོན་པ་གཤེན་རབ་མི་བོ་ཡིས་གསུངས་པ་རྫོགས་སོ། །
བཀྲ་ཤིས། ཁྲི་བརྟན་ནོར་བུ་རྩེའི་དཔེ་མཛོད་ཁང་གིས་ཞུ་བསྒྲིགས་བྱས།
༧ བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་
ཤར། ལྷ་བཅས་འགྲོ་བའི་བླ་མར་ཕྱག་འཚལ་ལོ། །གང་གིས་རླབས་ཆེན་རྣམ་དཀར་
བསོད་ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་
327

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ཅིག་བརྩོན་དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་
ཅིག །འདི་ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་
ཚོགས་རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་
ཐོབ་ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་
དུས་སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་
ཆུང་ནི། སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་
ཡོད། བོན་གྱི་ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་
ཀྱིས་བླངས་ལ་ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་
ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་
ཆུང་ཕྲད་ཀྱིས་སད། སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་
པ་ལས། བཙུན་མོ་དཔོ་བཟའ་ཐང་མོ་དང་། བཙུན་མོ་རྐོང་བཟའ་ཁྲི་ལྕམ་གཉིས།
བདུད་རྗེ་ཁྱབ་པ་ལག་རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་
ཡང་ཆུང་བསྲེག་གིན་སྣང་། ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་
དུ་བྲོས་ཏེ་སོང་། ཡིད་ཀྱི་ཁྱེའུ་ཆུང་མེར་བརྙབས་པས། བེའུ་བུམ་ཚིག་འཕྲོ་སྤར་གང་
ཐོབ། དེ་དུས་བསྟན་སྐྱོང་ཁྱེའུ་ཆུང་། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་
བོན་ལ་དགྲ་བྱུང་དུས། སྣང་བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་
བཙད་པོའི་དུས། གཡུང་དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་།
དྲན་པ་ནམ་མཁའ་ལས་སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་
བཙལ་ཏེ་བསྲུངས་བསྐྱབས་མཛད། དེ་རྗེས་མཁན་སློབ་ཆོས་གསུམ་དུས། གཡུང་
དྲུང་བོན་ལ་དགྲ་བྱུང་བས། ལི་ཤུ་དམུ་གཤེན་དྲན་པ་དང་། བཅོ་བཟའ་གྱེར་ཆེན་
ཟླ་མེད་དང༌། རྒྱལ་སྲས་མུ་ཏུག་བཙད་པོ་སོགས། སྐྱེས་མཆོག་རྣམས་ཀྱིས་བོན་
328

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
འགའ་བསྲུངས། དེ་རྗེས་བྷོ་ཊེ་ཀླ་ཀློ་དང་བསྡོང་སྟེ། སངས་རྒྱས་གཡུང་དྲུང་བོན་
བསྟན་བཤིག་པའི་ཚེ། དུས་མཐུན་འགྲོ་བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་
མཁའ་ལ་ཡན་པར་གྱུར། མཁའ་སྤྱོད་ཞིང་ནས་ཕེབས་པའི་མཁའ་འགྲོ་སྟེ། མཁའ་
སྤྱོད་དབང་མོ་ཉག་མི་སྐུ་འཁོར་གྱིས། གསུང་རབ་རིན་ཆེན་སྣ་མང་འདུས་པ་ཡི།
རྒྱལ་བསྟན་སྲོག་དང་བསྡོས་ཏེ་བསྐྱངས་མཛད་པ། ཁྱེད་རྣམས་བསྟན་པ་རིན་ཆེན་
སྲོག་འཛིན་ཏེ། བསྟན་པ་འཛིན་པའི་སྐྱེས་མཆོག་ངེས་བྱོན་ལ། བདག་ཅག་བོན་ལ་
དད་པའི་སྐྱབས་ཀྱི་ཡུལ། ཁྱེད་རྣམས་ཡུལ་དུས་རང་བཞིན་གང་ལྟར་རུང་། དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། དྲིན་ལེན་གཏང་རག་ཚུལ་དུ་དགྱེས་
པར་བཞེས། རྒྱལ་བསྟན་ཡིད་བཞིན་ནོར་བུའི་བྱིན་སྟོབས་ཀྱིས། གོང་ཁྱེད་དགོངས་
བཞེད་མ་ལུས་འགྲུབ་གྱུར་ཅིག དེ་ལ་བརྟེན་ནས་གཤེན་བསྟན་འདོད་འབྱུང་ནོར།
འབྱོར་ལྡན་ཚོགས་ཀྱིས་རིན་ཆེན་སྣ་ཚོགས་ཀྱིས། དག་བཞེངས་པར་བསྐྲུན་བགྱི་བ་
སྣ་ཚོགས་ཀྱིས། རྣམ་པ་དཀར་བའི་ལེགས་བྱས་བསམ་མི་ཁྱབ། ཚུལ་འདི་ལྟར་ན་
གཤེན་བསྟན་ཡིད་བཞིན་ནོར། རིན་ཆེན་གདུགས་དཀར་སྲིད་ཞིའི་བླར་འདེགས་
པའི། ལས་ཀྱི་འཁོར་ལོས་འབྲེལ་ཡུལ་ཉི་མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་
ལ། མོས་པས་ཡི་རང་གུས་པས་ཕྱག་བྱ་དང༌། ནོམ་པ་ཡོན་གྱི་མཆོད་པ་ཇི་སྙེད་པ།
ལོག་འཚོའི་དྲི་མེད་གཙང་མཆོད་འབུལ་ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་
ལས་སུ། གང་ལ་འཆད་པས་བློ་སྒྲོམ་སྒོ་བརྒྱ་འབྱེད། ཡང་དག་ཟབ་མོའི་གཞུང་དོན་
ལ་དཔྱད་དེ། རྩོད་པས་ཐེ་ཚོམ་དྲྭ་བ་ཡོངས་སུ་བཀྲལ། བསྟན་པའི་གསལ་བྱེད་སྒྲོན་
བཞིན་བརྩམས་པ་རྒྱས། ཐོས་པས་རྒྱ་ཆེའི་གཞུང་གི་དགོངས་པ་གསལ། བསམ་པས་
ཐོས་དོན་དཔྱད་པས་སྒྲོ་འདོགས་ཆོད། སྒོམ་པས་དོན་གྱི་རྟོགས་པས་ས་ལམ་བགྲོད།
རྒྱལ་བསྟན་འཛིན་པས་ས་ཆེན་འགེངས་གྱུར་ཅིག །གཞན་ཡང་བཀའ་རུ་གྱུར་པའི་
329

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བོན་གང་ལ། འདོན་དང་ཀློག་དང་འཆང་ཞིང་བྱི་དོར་ལ། གུས་པས་བརྩོན་ཞིང་
མཆོད་དེ་བཀུར་བྱེད་པའི། སྐལ་ལྡན་གང་ལ་མོས་ཤིང་ཡི་རང་ངོ༌། སྒོ་གསུམ་གུས་
པས་བསྟན་ལ་མཆོད་བྱེད་ཅིང་། བཀུར་བསྟི་རིམ་གྲོ་སྒྲུབ་པ་གང་གནས་སར། ཆར་
ཆུ་དུས་འབེབ་ལོ་ཕྱུག་རྟག་ཏུ་ལེགས། དུས་ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་
དགུའི་སྣང་བ་བོན་ལ་འགྱུར་བ་དང་། ཚེ་བསོད་དཔལ་འབྱོར་ལས་ཀླུང་རབ་ཏུ་རྒྱས།
རླབས་ཆེན་རྣམ་དཀར་བསྒྲུབས་པའི་བསོད་ནམས་ནི། མདོ་རྒྱུད་གང་ལས་གསུང་
བའི་ཕན་ཡོན་ནི། སྐབས་འདིར་ཡན་ལག་བརྒྱད་མདོའི་ལུང་དོན་ནི། བོན་སྒོ་སྤྱི་ཡི་
ཕན་ཡོན་འགྲེས་བྱེད་ཡིན། དེ་ནས་གཤེན་རབས་གཏོ་བུ་འབུམ་སྲས་ཀྱིས། རྒྱན་དང་
ཆ་ལུགས་མཛེས་པར་བྱས་ནས། མེ་ཏོག་གཏོར། ཕྱག་བྱས་འདི་སྐད་གསོལ། སྲིད་
གསུམ་སྟོན་པ་གཤེན་རབ་ལགས། མདོ་འདིའི་མིང་དང་མཚན་ཉིད་ཇི་ལྟ་བུ། བཏོན་
དང་བཟུང་དང་བཅང་བའི་ཡོན་ཏན་གང་། འདི་ལ་བཀུར་བསྟི་རིམ་གྲོའི་བསོད་
ནམས་གང་། འདི་ཉིད་རྗེས་འཇུག་བསྒྲུབས་པའི་བསོད་ནམས་གང་། སྟོན་པ་ཐུགས་
རྗེ་ཆེན་པོས་བཤད་དུ་གསོལ། དེ་ནས་གཤེན་རབ་མི་བོས་བཀའ་བསྩལ་པ། གཏོ་བུ་
འབུམ་སངས་གཤེན་གྱི་བུ་ཁྱོད་ལ། བསྟན་པར་བྱ་ཡི་གུས་པའི་ཚུལ་གྱིས་ཉོན། མདོ་
འདིའི་མིང་ནི་ཡན་ལག་བརྒྱད་པའི་མདོ། གདམས་ངག་དམ་པ་བསྒྲུབ་པའི་གཞུང་
ཆེན་པོ། རྗེས་སུ་བསྒྲུབ་ཅིང་ཡི་དམ་དུ་འདོན་ན། བོན་གྱི་སྒྲ་སྒྲོགས་བོན་གྱི་སྦྱིན་པ་
མཆོག །དགའ་དད་སེམས་ཀྱིས་ཕྱག་བྱ་ལས་སོགས་ཏེ། སྨོན་ལམ་དམ་པ་འདི་དག་
འདེབས་པ་ལ། གང་གིས་སྐད་ཅིག་དེ་ལ་རབ་མོས་ན། སྟོང་གསུམ་འཇིག་རྟེན་མ་
ལུས་ཐམས་ཅད་ལ། ཟས་སྐོམ་ཚིམས་པར་བྱས་པ་དག་དང་འདྲ། གང་ཞིག་དད་
པའི་སེམས་ཀྱིས་འཛིན་བྱེད་པ། དུས་གསུམ་གཤེན་རབ་མ་ལུས་ཐམས་ཅད་ལ།
ཞབས་ནས་བཏེགས་པའི་མཆོད་པ་བྱས་དང་འདྲ། གང་ཞིག་དད་པས་འདི་ལ་འབྲི་
330

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
བྱེད་ན། ཡི་གེ་འབྲུ་རེས་བསྐལ་པ་གྲངས་སྙེད་དུ། འཁོར་ལོ་བསྒྱུར་བའི་རྒྱལ་པོའི་
ལུས་ཐོབ་ནས། འགྲོ་བ་རྣམས་ལ་ཇི་ལྟར་འཚམས་པར་འདུལ། གང་ཞིག་དད་པས་
འདི་ལ་བཀུར་བསྟི་བྱེད། སྐད་ཅིག་ཙམ་ལ་བསོད་ནམས་དཔག་མེད་དོ། བསྐལ་པ་
ཞིང་གིས་རྡུལ་སྙེད་བགྲངས་པ་ཡང་། གཤེན་རབ་ཞལ་མཐོང་ངན་སོང་གནས་ནས་
དཔག །རིམ་གྲོ་ཕུད་དུད་བྱས་པའི་བསོད་ནམས་ལ། དད་པའི་སེམས་ཀྱིས་མདོ་
འདི་གནས་པའི་སར། གོམ་གཅིག་བོར་བའི་སྐད་ཅིག་སེམས་དང་ནི། ཁམས་གསུམ་
གང་བའི་སེམས་ཅན་ཐམས་ཅད་ལ། སྲོག་བྱིན་དགའ་བ་བྱས་པས་ཆར་མི་ཉེ། གང་
ཞིག་མདོ་འདི་ཤེས་ནས་བསྒྲུབ་བྱེད་ན། ངན་སོང་གསུམ་པོ་གཏན་ནས་སྤང་བ་དང་།
འཁོར་བའི་རྒྱ་མཚོ་གཏིང་ནས་བསྐམ་པར་འགྱུར། མཐའ་འཁོབ་གླིང་དགུ་རྣ་བས་
ཐོས་མི་འགྱུར། བདུད་ཀྱིས་མི་བསླུ་གྲོགས་ངན་གཏན་ནས་སྤང༌། གཤེན་ལྷ་འོད་
དཀར་ཞལ་ཡང་མྱུར་མཐོང་འགྱུར། གང་དུ་སྐྱེས་པ་བསོད་ནམས་ལོངས་སྤྱོད་རྒྱས།
འགྲོ་བ་འདྲེན་པའི་སྟོན་པ་མྱུར་ཐོབ་འགྱུར། གང་ཞིག་ཡིད་བཞིན་ནོར་བུས་སེམས་
ཅན་གྱི། དགོས་འདོད་རེ་བ་ཡིད་བཞིན་བསྐང་བ་དང་། གང་ཞིག་ཡན་ལག་བརྒྱད་
པ་འདི་བརྗོད་ན། དེ་ཉིད་བསོད་ནམས་ཆེ་བར་འདི་བརྗོད་འགྱུར། གང་དུ་སྐྱེ་བ་
བླངས་པ་དེ་དང་དེར། ཉོན་མོངས་དབང་གིས་ལེན་པར་མི་འགྱུར་ཏེ། ཐུགས་རྗེས་
སེམས་ཅན་རྣམས་ལ་འཚམས་པར་སྟོན། ཁམས་གསུམ་ཉེས་པས་རྒུད་པ་མི་འགྱུར་
ཏེ། པདྨ་འདམ་ནས་སྐྱེས་པ་ཇི་བཞིན་འགྱུར། གཞན་ཡང་འདི་ཡི་ཡོན་ཏན་བསམ་
དཔག་དཀའ། གཤེན་རབ་སྒམ་པོའི་དགོངས་པས་དཔོག་དཀའ་ན། གང་ཟག་
སྒྲིན་པོས་དཔོག་པ་ག་ལ་འགྱུར། འདི་ཡི་དོན་འདི་གང་གིས་བསྒྲུབ་བྱས་ན། གཤེན་
རབ་གྲལ་ཐོབ་སངས་རྒྱས་གདོན་མི་ཟ། གཞན་ཡང་ཡོན་ཏན་རྣམ་གྲངས་འདི་ལྟ་
སྟེ། འདོན་པས་ངག་སྙན་བཟུང་བས་ལོངས་སྤྱོད་འཕེལ། བྲིས་པས་ལག་བཟོ་བཀུར་
331

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བསྟིས་དབང་ཕྱུག་ཐོབ། རིམ་གྲོ་ཕུད་དུད་བྱས་པས་གཟུགས་བཟང་དགོས་པ་འགྲུབ།
འདི་ཡི་དོན་བསྒྲུབ་འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་བ་དང་།
ཀློག་དང་འཆང་བ་ལས་སོགས་སུས་བྱས་པ། འདི་དང་ཕ་རོལ་གཉིས་ཀར་དགོས་
པའི་དོན། འགྲུབ་པར་འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་བཀུར་བསྟི་
མ་མོས་ན། སྐད་ཅིག་རེ་ལ་ན་རག་རྒྱུ་བསགས་ཏེ། ཁ་ཚིག་སྙིང་འདྲུལ་ངན་སོང་
གནས་སུ་ལྟུང་། སླར་སྨྲས་པ། འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་
ནས་བཏེགས་པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་
ཀླུང་རྣམས། དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་
སྦྱོར་བ་རྣམ་དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་
དང་བརྒྱུད་པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ།
ཀུན་མཁྱེན་ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་
པོ་ཆེར། བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་
པས་ས་ཆེན་འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་གསས་བླ་
མ་རྒྱ་མཚོའི་ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་པོ་ཆེ་དག་
བཞེངས་པར་བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་པོས་རྩེ་
གཅིག་ཏུ་སྨོན་པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་སྟི་གནས་ནས་
ཕུལ། །ཆུ་སྦྲུལ་ཟླ་བཅུ་གཅིག་པའི་ཚེས་ ༡༣ ༢༠༡༤ ༣ ༡༣
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
332

མདོ་སྡེ། སྟོན་པའི་མཛད་མདོ་བསྡུས་པ་མདོ་འདུས།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། ཁྲི་བརྟན་ནོར་
བུ་རྩེའི་དཔེ་མཛོད་ཁང་ནས་ཞུས་བསྒྲིགས་གནང་བ་དེ་གཞིར་བཞག་ཐོག །གངས་
ཅན་རིག་མཛོད་དེབ་གྲངས་ ༥༥ པ་བོན་གྱི་ལོ་རྒྱུས་ཡིག་ཆ་ཕྱོགས་བསྒྲིགས་ནང་དུ་
མདོ་འདུས་ཅིག་འདུག །དེའི་མ་དཔེ་ནི་ནག་ཆུ་ས་ཁུལ་སྨན་རྩིས་ཁང་གི་ལྷ་རྗེ་ཨ་
རྒྱ་ལགས་ཀྱིས་མཁོ་འདོན་གནང་བའི་དཔེ་རྙིང་ཁྱད་འཕགས་ཅན་གྱི་མངོན་མཚན་
ཡོད་ཚུལ་དེབ་དེའི་གླེང་གཞི་ལས་གསལ་བཤད་གནང་འདུག་པས། དེབ་དེ་དང་
འདྲ་བསྡུར་བྱས་ཏེ། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་
ནའང་མ་དཔེ་ལ་གང་བྱུང་གིས་བཅོས་ཐལ་མ་བྱས་པར། ༼གསུང་རབ་སྒོ་མཛོད་
རིན་པོ་ཆེའི་གླེགས་བམ་༽གྱི་དེབ་གྲངས་ ༢༥ པར་ཞུས་བསྒྲིགས་བྱས་ཡོད་ཀྱང་ད་
དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་
ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་
དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་
ཟིན་ནའང༌། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་
ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་
333

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་
བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་
རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན།
ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་
ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་
སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་
གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧
བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
334

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
། སྟོན་པ་
གཤེན་རབ་མི་བོ་མཆོག་དང་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ 
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
དམ་པ་མུ་ཆོ་ལྡེམ་དྲུག་དང་། 
ལས་བསོད་མར་འགྲིབ་ཀྱི་ལོག་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
། ཞང་བོད་མེས་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས
། བརྟན་གཡོའི་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཚོད་དུ་སྣང་ལ། 
རྒྱལ་ཁབ་ཅིག་གི་དར་རྒུད་བཅས་
ཆབ་སྲིད་པ་འགའི་གཡོ་བྱུས་དང་
ཡོན་ཚད་དང་། 
ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད
དང་འབྲེལ་བ་ལས། 
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
335

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
བོ་གང་ཡིན་པ་དང་། 
རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ
། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ
། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི
། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། 
བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ 
མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང༌
། ད་ལྟའི་བོན་གྱི་གནས་
བབ། 
མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས
། སྤྱི་ལོ་ ༢༠༠༦
ལོ་ནས་བཟུང་སྟེ་(
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། 
བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་
། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། 
རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་
རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་
། འདི་དག་ནི་རྒྱལ་ཁབ་དང་མི་
336

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང༌། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
། <<གསུང་རབ་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད
སྒོ་མཛོད་རིན་པོ་ཆེའི་གླེགས་བམ>> ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང༌། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
337

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
338

༧ བཀྲ་ཤིས་ཁྲི་སྐོས་མཆོད་པའི་རྟེན།

གསུང་རབ་སྒོ་མཛོད་རིན་པོ་ཆེའི་གླེགས་བམ། 25
༧ བསྟན་སྲུང་རྒྱལ་པོ་ཉི་པང་སད།

མདོ་སྡེ།
གསུང་དཔ་སྒོ་མཛོད་རིན་པོ་ཆེའི་གླེགས་བམ
{25}
མདོ་འདུས 
དྲི་མེད་རྩ་མདོ
གཡུང་དྲུང་བོན་གྱི་བགའ་བརྟེན་དཔེ་རྙིང་ཕྱོགས་བསྒྲིགས་ཁང་ནས།

