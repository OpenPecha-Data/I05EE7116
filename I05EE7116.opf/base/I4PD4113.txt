༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4113
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: | 142
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

བོ་འཇའཐལ་རྗེ་ཡབཛ ཞུ་གི་ཝན
གསུང་རབ་སྡེ་མཛོད་རིན་པོ་ཆེའི་གླེགས་བམ།
{142}
གསེར་མདོ།
ཅུང་འབམ་
ག་: 31:ཁྱེན་གཡུང་དྲུང་བོན་
ཀན་སུའུ་མི་རིགས་དཔེ་སྐྲུན་ཁང༌།

ཀྱི 
གེ 
གསུང་རབ་སྒྲོནཙོ་
གས་བམ
Dabao 
Ji
Jingliani 
clas
18SSIC 
doo
or 
library
གསུང་རབ་སྒོ་མཛོད་རིན་པོ་ཆེའི་གླེགས་བམ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
༄༅། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ཚེ་གཡང་
དཔལ་གསུམ་འབྱུང་བའི་སྙིང་པོ་ཉེ་ལམ་
ཟབ་མོ་གཟུངས་ཀྱི་རྒྱལ་པོ་ཞེས་
བྱ་བ་བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
སྒྲ
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌། །
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང༌། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན། །
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།

༧ ནོར་ལྷ་ཨརྱ་འཛམ་བྷ་ལྷ་ཡི་ཞལ་ཐང་།

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང༌།

༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ། །
002 འདུལ་བ་རྒྱུད་དྲུག 042 མདོ་ཀ་བ་གླིང་དགུ། །
003 དྲུང་མུ་བསྐལ་བཟང༌། 043 རྫུ་འཕྲུལ་རིག་པ་ཁུ་བྱུག་གི་མདོ།
004
 དྲུང་མུ་བསྐལ་བཟང་། གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང་། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང༌། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
Y
008 གོ་ལྡེ་བསྐལ་བཟང༌། ། 046 རྣམ་དག་འདུལ་འབུམ། 
༽ 
009 ཁྲོ་གཉེར་བསྐལ་བཟང༌། 048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། ༼སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་། སྟོད]
 ། ཚེ་མདོ་གཟུངས། གཟུངས་སྡེ་ཉི་ཤུ་པ།
2
on 
] 
012 གླིང་གཤེན་བསྐལ་བཟང་། 
2
 050 ཕྱ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། གསོ་བྱད་དཔྱད་འབུམ་ཁྲ་བོ། །
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ། །
རིན་པོ་ཆེ་གཏོར་ཟློག་གི་མདོ། ། 073 ཁམས་འབྲིང་དུམ་བུ་དྲུག་པ།།
029 མི་ནུབ་མཚན་མདོ། 078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ། ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ། ༼བར
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། ༼སྨད་
གཡུ་ལོའི་རིགས་དྲུག་ཐར་ལམ་གྱི་མདོ། ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ། ༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ། ༼སྟོད 133 ཀུན་འབུམ་རྩ་རྒྱུད།
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། བར 135 
ཞང་ཞུང་སྙན་རྒྱུད།
ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ། 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག་ 144 གསང་འདུས་ཡབ་རྒྱུད། །
121 བྱང་གཏེར་ཁྲོ་བོའི་རྒྱུད་དྲུག བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། 147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

བཀསབས（བྱམལསཇགསངའཆམཐོ་མན་ཐགསརྡཐོ། ལས་
xརྡོ། ཐཀན་8རྒྱལཡ། མཐཞི། མནོ། སདྲང་བ། མཐོགས
མགལསོ། མཇམ་པ༣༠མཛེསལཚགཡཐ
༈པཆསགལམ་3བྱུཕཐམསྣ།ཐཐོ།ཆུ་
ལམརྦསམོ་བཟླཐས་ཀྱི་སྒྲསམོས
ཞལ་བྱསཇཆ་གལས། ༈
གཡཐཐཱཐཐོ།མགྱི་བཀཨཐཏྟམཐཱ་གྷཐཕྱོགསརྦཉྫ།གསཎཕཥ

སྤྱིའི་དེབ་གྲངས། 142 སྤྱིའི་པོད། 186
1 << གསེར་མདོ>>
2 མདོ་སྡེ། །
3 ལེའུ། 108

དཀར་ཆག་
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་
བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་ཚེ་གཡང་དཔལ་གསུམ་
འབྱུང་བའི་སྙིང་པོ་ཉེ་ལམ་ཟབ་མོ་གཟུངས་ཀྱི་རྒྱལ་པོ་ཞེས་བྱ་བ་བཞུགས།………..1
ལེའུ་དང་པོ། ཉེ་ལམ་ཟབ་མོ་གཟུངས་ཀྱི་རྒྱལ་པོ་ལས་གླེང་གཞི་བསྟན་པ།.….……..1
ལེའུ་གཉིས་པ། བཀའ་བབ་གཉེར་བཅོལ་ཆེ་བའི་ཡོན་ཏན་ངེས་པའི་དགོས་
དོན་བསྟན་པ།.. ..........….....………….13
ལེའུ་གསུམ་པ། གསེར་འོད་དམ་པའི་མདོ་སྡེ་ལས་ཡེ་ཤེས་ལྷའི་གཙུག་གཟུངས།
.. ............20
ལེའུ་བཞི་པ། གཤེན་རབ་མི་མགོན་རྒྱལ་པོ་འདོད་པ་དགུ་འགྱུར་གྱི་མདོ་
གཟུངས།... ..………….………....….……..…..…….……….32
ལེའུ་ལྔ་པ། གནོད་སྦྱིན་རྒྱལ་པོ་བཱ་ཏི་ཧ་ཡི་གཟུངས། ......
ལེའུ་དྲུག་པ། གནོད་སྦྱིན་རྒྱལ་མོ་ནོར་རྒྱུན་མའི་མདོ་གཟུངས། 
..........42
ལེའུ་བདུན་པ། གནོད་སྦྱིན་གྱི་རྒྱལ་མོ་ཁ་འབར་མ་ཡི་གཟུངས།
ལེའུ་བརྒྱད་པ། ནོར་ལྷའི་རྒྱལ་པོ་ཨརྱ་ཛམྦྷ་ལྷའི་མདོ་གཟུངས།… ...….….….....…..47
ལེའུ་དགུ་པ། གནོད་སྦྱིན་གྱི་ཁྲོ་བོ་མི་གཡོ་རྒྱལ་བའི་མདོ་གཟུངས།…..…..…….….…….51
ལེའུ་བཅུ་པ། གནོད་སྦྱིན་གྱི་ཁྲོ་བོ་གྱད་ཀྱི་བདག་པོའི་མདོ་གཟུངས།…….…..….….…….53

ལེའུ་བཅུ་གཅིག་པ། གནོད་སྦྱིན་གྱི་ཁྲོ་བོ་གྱ་གྱི་བའི་མདོ་གཟུངས།….….……..….…..56
ལེའུ་བཅུ་གཉིས་པ། གནོད་སྦྱིན་གྱི་ཁྲོ་བོ་བདུད་རྩི་རྒྱལ་བའི་མདོ་གཟུངས། 58
ལེའུ་བཅུ་གསུམ་པ། ནོར་ལྷའི་རྒྱལ་པོ་གང་བ་བཟང་པོའི་མདོ་གཟུངས།. ..61
ལེའུ་བཅུ་བཞི་པ། ནོར་ལྷའི་རྒྱལ་པོ་ཨརྱ་ནོར་བུ་བཟང་པོའི་མདོ་གཟུངས།...64
ལེའུ་བཅོ་ལྔ་པ། རྟ་བདག་ཀུ་བཱི་ར་ཙའི་མདོ་གཟུངས། 
.. .........66
ལེའུ་བཅུ་དྲུག་པ། གནོད་སྦྱིན་ཡང་དག་ཤེས་པའི་མདོ་གཟུངས།…........…..69
ལེའུ་བཅུ་བདུན་པ། གནོད་སྦྱིན་ལྔ་ཙེ་འཛིན་པའི་མདོ་གཟུངས། 
...................71
ལེའུ་བཅོ་བརྒྱད་པ། གནོད་སྦྱིན་ནོར་བདག་མཛོད་ལྡན་གྱི་མདོ་གཟུངས།. ..74
ལེའུ་བཅུ་དགུ་པ། གནོད་སྦྱིན་ནོར་བདག་མཛོད་སྲུང་གི་མདོ་གཟུངས།…....…..76
ལེའུ་ཉི་ཤུ་ཐམ་པ། གནོད་སྦྱིན་རྒྱལ་པོ་འབྲོག་གནས་ཀྱི་མདོ་གཟུངས།...….…....78
ལེའུ་ཉེར་གཅིག་པ། ནོར་གྱི་ལྷ་མོ་དཔལ་འབར་མའི་མདོ་གཟུངས།….....….....80
ལེའུ་ཉེར་གཉིས་པ། ནོར་གྱི་ལྷ་མོ་ཆེན་མོ་འདོད་ཁམས་རྒྱལ་མོའི་གཟུངས།..83
ལེའུ་ཉེར་གསུམ་པ། ནོར་གྱི་ལྷ་མོ་ཆེན་མོ་འདོད་པའི་དབང་ཕྱུག་མའི་མདོ་
གཟུངས། ...….......…......85
ལེའུ་ཉེར་བཞི་པ། ནོར་གྱི་ལྷ་མོ་ཆེན་མོ་གླིང་བཞི་སྤྱི་ཕུད་མའི་མདོ་གཟུངས།. .
.…………….….…....87
ལེའུ་ཉེར་ལྔ་པ། ནོར་གྱི་ལྷ་མོ་ཆེན་པོ་ཀུན་གྲགས་མའི་མདོ་གཟུངས།.……….….…..90
ལེའུ་ཉེར་དྲུག་པ། ནོར་གྱི་ལྷ་མོ་ཆེན་མོ་ཉི་ཟླ་ཐོད་ཕྲེང་མའི་མདོ་གཟུངས། 92
ལེའུ་ཉེར་བདུན་པ། ནོར་གྱི་ལྷ་མོ་ཆེན་མོ་ཁམས་གསུམ་རྣམ་ཁྲོས་མའི་མདོ་
གཟུངས། …….…............ ......................................95
ལེའུ་ཉེར་བརྒྱད་པ། ནོར་གྱི་ལྷ་མོ་དཔལ་བཟང་མའི་མདོ་གཟུངས།……..…...…...97

ལེའུ་ཉེར་དགུ་པ། ལྷ་ཆེན་ཚོགས་ཀྱི་བདག་པོའི་མདོ་གཟུངས།..............100
ལེའུ་སུམ་ཅུ་པ། བསོད་ནམས་ལྷ་མོ་བསམ་འགྲུབ་མའི་མདོ་གཟུངས།……….….…..102
ལེའུ་སོ་གཅིག་པ། ནོར་ལྷའི་རྒྱལ་པོ་ཨརྱ་ཁྲོ་བདག་གདོང་གི་མདོ་གཟུངས།
.….…..……....…....…..….…....….…..….…..………...….…..….…..…..….…....105
ལེའུ་སོ་གཉིས་པ། དཔལ་མོ་ཆེན་མོ་སྲིད་འཛིན་མའི་མདོ་གཟུངས།… …………..108
ལེའུ་སོ་གསུམ་པ། ནོར་ལྷའི་རྒྱལ་པོ་ཨརྱ་པྲ་ཕུད་ཅན་གྱི་མདོ་གཟུངས།.…….…..110
ལེའུ་སོ་བཞི་པ། སྨོན་ལམ་ལྷ་མོ་ཡིད་བཞིན་མའི་མདོ་གཟུངས།.... 
........113
ལེའུ་སོ་ལྔ་པ། ནོར་ལྷའི་རྒྱལ་པོ་ཨརྱ་རེ་མན་ཏ་ཡི་མདོ་གཟུངས།…….....…...115
ལེའུ་སོ་དྲུག་པ། བཀྲ་ཤིས་ལྷ་མོ་ཆར་འབེབ་མ་ཡི་མདོ་གཟུངས།….......….…..118
ལེའུ་སོ་བདུན་པ། དཔལ་མགོན་ལྷ་དབང་བརྒྱ་བྱིན་གྱི་མདོ་གཟུངས།...….….….121
ལེའུ་སོ་བརྒྱད་པ། དཔལ་གྱི་ལྷ་བརྒྱད་གསང་བའི་མདོ་གཟུངས།.… ..........123
ལེའུ་སོ་དགུ་པ། དཔལ་མགོན་ཡིད་ལ་སེམས་དཔའི་མདོ་གཟུངས།
།.....…………………..126
ལེའུ་བཞི་བཅུ་པ། དཔལ་མགོན་དྲེགས་པའི་རྒྱལ་པོའི་མདོ་གཟུངས།………..……..128
ལེའུ་ཞེ་གཅིག་པ། དཔལ་མགོན་སྲིད་རྗེ་འབྲང་དཀར་གྱི་མདོ་གཟུངས།.……..131
ལེའུ་ཞེ་གཉིས་པ། དཔལ་མགོན་ལྷ་རབ་འོད་རུམ་གྱི་གཟུངས།……….….....…..133
ལེའུ་ཞེ་གསུམ་པ། དཔལ་མགོན་ཀླུ་རྒྱལ་གཙུག་ན་རིན་ཆེན་གྱི་མདོ་གཟུངས།
....................136
ལེའུ་ཞེ་བཞི་པ། དཔལ་མགོན་ཀླུ་བརྒྱད་བཀྲ་ཤིས་ཀྱི་མདོ་གཟུངས།……..….…..139
ལེའུ་ཞེ་ལྔ་པ། དཔལ་མགོན་རྒྱལ་རིགས་འོད་ལྡན་གྱི་མདོ་གཟུངས།…...….….…..142
ལེའུ་ཞེ་དྲུག་པ། དཔལ་མགོན་རྗེ་རིགས་ཟེར་འཕྲོའི་མདོ་གཟུངས།….….....….…..144
ལེའུ་ཞེ་བདུན་པ། དཔལ་མགོན་བྲམ་ཟེ་རལ་ཆེན་གྱི་མདོ་གཟུངས།….…....…..147

ལེའུ་ཞེ་བརྒྱད་པ། དཔལ་མགོན་གདོལ་པ་འཛིན་པའི་མདོ་གཟུངས།.……..…...149
ལེའུ་ཞེ་དགུ་པ། དཔལ་མགོན་ཐང་བཟང་རིང་སྐྱེས་ཀྱི་མདོ་གཟུངས།…......152
ལེའུ་ལྔ་བཅུ་པ། དཔལ་མགོན་གཟའ་བརྒྱད་ཀིང་ཀང་ཞི་བའི་མདོ་གཟུངས།
............155
ལེའུ་ང་གཅིག་པ། དཔལ་མགོན་ཤིང་སྐར་ལྷ་མོ་བདུན་གྱི་མདོ་གཟུངས།.……..…..
ལེའུ་ང་གཉིས་པ། དཔལ་མགོན་ཆུ་ལྕམ་བདུན་གྱི་མདོ་གཟུངས།….. .. ...160
ལེའུ་ང་གསུམ་པ། དཔལ་མགོན་ལྕགས་ལྕམ་བདུན་གྱི་མདོ་གཟུངས།.….….….…..163
ལེའུ་ང་བཞི་པ། དཔལ་མགོན་མེ་ལྕམ་བདུན་གྱི་མདོ་གཟུངས། 
…………… .....165
ལེའུ་ང་ལྔ་པ། དཔལ་མགོན་གསང་བ་ལག་ཆེན་གྱི་མདོ་གཟུངས།.….….…...…...168
ལེའུ་ང་དྲུག་པ། དཔལ་མགོན་ལྷ་མོ་བརྟན་མའི་མདོ་གཟུངས།…….….…………...171
ལེའུ་ང་བདུན་པ། དཔལ་མགོན་ཁམས་ཀྱི་ལྷ་བརྒྱད་ཀྱི་མདོ་གཟུངས།……….……..173
ལེའུ་ང་བརྒྱད་པ། དཔལ་མགོན་དཔལ་ཆེན་འཇིགས་མེད་ཀྱི་མདོ་གཟུངས།
ལེའུ་ང་དགུ་པ། དཔལ་མགོན་སྟོབས་ཆེན་གཏུམ་པོའི་མདོ་གཟུངས།.… ….……..180
ལེའུ་དྲུག་ཅུ་པ། དཔལ་མགོན་རླབས་ཆེན་མགྱོགས་བྱེད་ཀྱི་མདོ་གཟུངས། 183
ལེའུ་རེ་གཅིག་པ། དཔལ་མགོན་གྲགས་ཆེན་གྲགས་པའི་མདོ་གཟུངས།….….…..185
ལེའུ་རེ་གཉིས་པ། དཔལ་མགོན་དྲལ་རྩལ་སྙིང་པོའི་མདོ་གཟུངས།.…….……….…..188
ལེའུ་རེ་གསུམ་པ། དཔལ་མགོན་ཆུ་དབང་རྒྱལ་པོའི་མདོ་གཟུངས།….…......191
ལེའུ་རེ་བཞི་པ། དཔལ་མགོན་རྒྱལ་པོ་དཔའ་འབྱོར་དབང་ལྡན་གི་གཟུངས།
.....193
4

ལེའུ་རེ་ལྔ་པ། དཔལ་མགོན་རྒྱལ་པོ་ཡིད་བཞིན་བློ་ལྡན་གྱི་གཟུངས།......…..195
ལེའུ་རེ་དྲུག་པ། དཔལ་མགོན་རྒྱལ་པོ་སྨྲ་བསམ་དགུང་ལྡན་གྱི་གཟུངས།……….198
ལེའུ་རེ་བདུན་པ། དཔལ་མགོན་སྟོབས་མཆོག་མཐའ་ཡས་ཀྱི་གཟུངས། 200
དཔལ་མགོན་འབྲོག་གནས་དཔལ་ལྡན་གྱི་གཟུངས།.....203
ལེའུ་རེ་བརྒྱད་པ། 
ལེའུ་རེ་དགུ་པ། དཔལ་མགོན་ཡོ་ལྡན་ཤེས་དབང་གི་གཟུངས།.……..….….….….…. .205
ལེའུ་བདུན་ཅུ་པ། དཔལ་མགོན་ཚད་མེད་དཔལ་མཆོག་གི་གཟུངས།..….….….…..207
ལེའུ་དོན་གཅིག་པ། དཔལ་མགོན་མཐའ་ཡས་ཟེར་འཕྲོའི་གཟུངས།.…….….….……...210
ལེའུ་དོན་གཉིས་པ། དཔལ་མགོན་ནོར་སྒྲུབ་རྗེ་བོའི་གཟུངས།…..….…...…....…...212
ལེའུ་དོན་གསུམ་པ། དཔལ་མགོན་ལྷ་མོ་ཆེན་མོ་དཔལ་ཆེན་མའི་གཟུངས།
...............215
དཔལ་མགོན་ལྷ་མོ་དཔལ་སྦྱིན་མ་ཡི་གཟུངས།.......…...217
ལེའུ་དོན་བཞི་པ། 
ལེའུ་དོན་ལྔ་པ། དཔལ་མགོན་ལྷ་མོ་ཆེན་མོ་དཔལ་འབྱོར་མ་ཡི་གཟུངས།…….…..
…….……...…...…............….…...219
ལེའུ་དོན་དྲུག་པ། དཔལ་མགོན་ལྷ་མོ་ཆེན་མོ་སྒྲ་དབྱངས་མ་ཡི་གཟུངས།...…..
..……………...……....……………...…......221
དཔལ་མགོན་དབང་ཕྱུག་ཆེན་པོའི་གཟུངས།… ....…...224
ལེའུ་དོན་བདུན་པ། 
ལེའུ་དོན་བརྒྱད་པ། དཔལ་མགོན་ལྷ་མོ་ནོར་བདག་བཱི་ཤྭ་མའི་གཟུངས།....226
ལེའུ་དོན་དགུ་པ། དཔལ་མགོན་ལྷ་མོ་བརྟན་ནམ་མའི་གཟུངས།..…….…..…..….…..229
ལེའུ་བརྒྱད་ཅུ་པ། དཔལ་མགོན་ལྷ་མོ་ཆེན་མོ་གཙུག་འཛེས་མའི་གཟུངས།……...
………...………....….....…..231
ལེའུ་གྱ་གཅིག་པ། དཔལ་མགོན་ལྷ་མོ་ཧ་རི་མའི་གཟུངས།. ..............234

ལེའུ་གྱ་གཉིས་པ། དཔལ་མགོན་ནོར་ལྷའི་རྒྱལ་པོ་ཨ་པར་ཙི་རྟའི་གཟུངས།
.…………………....……....………….…...236
ལེའུ་གྱ་གསུམ་པ། ལྷ་མོ་སྐར་མ་དུན་ཏིང་མའི་གཟུངས། 
..........239
ལེའུ་གྱ་བཞི་པ། ལྷ་མོ་ཆེན་མོ་ནོར་འཛིན་མའི་གཟུངས། ..............241
ལེའུ་གྱ་ལྔ་པ། ལྷ་མོ་ཆེན་མོ་པུ་པེ་ལུག་མཆོག་མའི་གཟུངས།……...…..…..…...…..244
ལེའུ་གྱ་དྲུག་པ། ལྷ་མོ་ཆེན་མོ་བྷི་དྷ་བྷ་རི་མའི་གཟུངས། 
..........246
ལེའུ་གྱ་བདུན་པ། དཔལ་མགོན་རྒྱལ་པོ་སྣང་སྲིད་ཁྱབ་བདལ་གྱི་གཟུངས།
..........248
ལེའུ་གྱ་བརྒྱད་པ། དཔལ་མགོན་ལྷ་མོ་དཔྱིད་ཀྱི་རྒྱལ་མོའི་གཟུངས།… ….…..….…..251
ལེའུ་གྱ་དགུ་པ། དཔལ་མགོན་ལྷ་མོ་ཆེན་མོ་དབྱར་གྱི་རྒྱལ་མོ་ལྷུན་གྲུབ་མ་ཡི་ག
ཟུངས།.. .............253
ལེའུ་དགུ་ཅུ་པ། དཔལ་མགོན་ལྷ་མོ་ཆེན་མོ་སྟོན་གྱི་རྒྱལ་མོ་རྒྱ་ཆེ་མའི་གཟུངས།
.....256
ལེའུ་གོ་གཅིག་པ། དཔལ་མགོན་ལྷ་མོ་ཆེན་མོ་དབང་བསྒྱུར་རྒྱས་འདེབས་མའི་
གཟུངས། ...…...…… ...…..…...….…………… 258
ལེའུ་གོ་གཉིས་པ། དཔལ་མགོན་ཀླུ་དབང་འཇོག་པོའི་གཟུངས།……..…..….…...261
ལེའུ་གོ་གསུམ་པ། དཔལ་མགོན་ཀླུ་མོ་རྟ་བླ་དབང་མོའི་གཟུངས།..….....…..264
ལེའུ་གོ་བཞི་པ། དཔལ་མགོན་ཀླུ་མོ་ཆེན་མོ་དཔལ་མོ་ནོར་ཕྱུག་མའི་གཟུངས།..
.....................266
ལེའུ་གོ་ལྔ་པ། དཔལ་མགོན་ཀླུ་མོ་ལུག་ཕྱུག་མའི་གཟུངས། ་་་་་་་་268
ལེའུ་གོ་དྲུག་པ། དཔལ་མགོན་ཀླུ་མོ་ཟས་མཆོག་སྲིད་ཕྱུག་མའི་གཟུངས།….….271

ལེའུ་གོ་བདུན་པ། དཔལ་མགོན་རྒྱལ་པོ་ཁྲི་ཁྱབ་བསྟན་པའི་གཟུངས།...….…...273
ལེའུ་གོ་བརྒྱད་པ། དཔལ་མགོན་རྒྱལ་པོ་ས་འཛིན་ལྔ་བཅུ་རྩ་བརྒྱད་ཀྱི་གཟུངས།
...…………………………………………………..276
ལེའུ་གོ་དགུ་པ། དཔལ་མགོན་སྨན་གྱི་ལྷ་མོ་གྲུབ་པའི་བློ་གྲོས་མའི་གཟུངས།
...…................…......279
ལེའུ་བརྒྱ་ཐམ་པ། དཔལ་མགོན་ལྷ་མོ་སྙེ་མ་འཁྲུངས་མའི་གཟུངས།.….. ..282
ལེའུ་བརྒྱ་དང་གཅིག་པ། དཔལ་མགོན་གཙུག་ལག་ལྷ་མོ་མཛེས་ལྡན་མའི་གཟུངས།
....…….……… …. ………… ..284
ལེའུ་བརྒྱ་དང་གཉིས་པ། ཤེས་རབ་ལྷ་མོ་བློ་ལྡན་མའི་གཟུངས།…......….……. 287
ལེའུ་བརྒྱ་དང་གསུམ་པ། དཔལ་མགོན་རྒྱལ་པོ་ཕྱོགས་སྐྱོང་བ་བཅུའི་གཟུངས།
.…………........…........289
ལེའུ་བརྒྱ་དང་བཞི་པ། དཔལ་མགོན་སྲིད་པའི་སྡེ་བརྒྱད་ཀྱི་མདོ་གཟུངས།
.....……… .….…………………...292
ལེའུ་བརྒྱ་དང་ལྔ་པ། དཔལ་མགོན་རྒྱལ་པོ་ཆེན་པོ་ཡུལ་འཁོར་སྲུང་བའི་གཟུངས།
................295
ལེའུ་བརྒྱ་དང་དྲུག་པ། དཔལ་མགོན་རྒྱལ་པོ་རྣམ་ཐོས་སྲས་ཀྱི་གཟུངས། 297
ལེའུ་བརྒྱ་དང་བདུན་པ། དཔལ་མགོན་རྒྱལ་པོ་སྤྱན་མི་བཟང་གི་གཟུངས།….….…..
....................…...300
ལེའུ་བརྒྱ་དང་བརྒྱད་པ། རྒྱལ་པོ་ཆེན་པོ་འཕགས་སྐྱེས་པོའི་གཟུངས
ངས།།…..………..… .302
དཔར་བྱང་སྨོན་ཚིག ....….…..............…...311
ཞུས་བསྒྲིགས་ཚན་པའི་གསལ་བཤད། 
......313
GKC

བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ཚེ་གཡང་དཔལ་
གསུམ་འབྱུང་བའི་སྙིང་པོ་ཉེ་ལམ་ཟབ་མོ་
གཟུངས་ཀྱི་རྒྱལ་པོ་ཞེས་བྱ་བ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ན་མ་མུ་ཡེ་སྤུངས་ལ་རདྨ་པུམ་ལོ་ཀ་ཏིང་
གསལ་ཕྱེད་མིན་ནི། ཀུ་ཅི་ཧ་ར་པྲ་པ་ཏ། གང་ཟག་མི་ཡི་སྐད་དུ་ན། བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་
གསེར་འོད་དམ་པའི་མདོ་སྡེ། ཚེ་གཡང་དཔལ་གསུམ་འབྱུང་བའི་སྙིང་པོ་ཉེ་ལམ་
ཟབ་མོ་གཟུངས་ཀྱི་རྒྱལ་པོ་ཞེས་བྱ་བ། རྒྱུད་ལུང་ཡོངས་ཀྱི་སྙིང་པོ། མན་ངག་དོན་གྱི་
མདོ་རྩ། ཤེས་རབ་ཀྱི་ཕ་རོལ་ཏུ་ཕྱིན་པའི་སྐྱེ་དགོངས། བསྐལ་སྟོང་སངས་རྒྱས་
ཐུགས་ཀྱི་སྙིང་ཁུ། སྒོ་བཞི་མཛོད་ལྔ་བོན་གྱི་ཐབས་ཞགས། སྲིད་པ་སྟོང་རྩིས་བོན་གྱི་
མདོ་བསྡུས། ཕྱྭ་གཡང་དཔལ་གསུམ་འབྱུང་བའི་རྩ་བ། ཆབ་ནག་སྲིད་པ་རྒྱུད་ཀྱི་
ལས་ཚོགས། འཕན་ཡུལ་རྒྱས་པ་འབུམ་གྱི་རྣོ་སོ། །ཆབ་དཀར་དྲག་པོ་སྔགས་ཀྱི་ཁ་
ཚར། དཔོན་གསས་མན་ངག་ལུང་གི་ཕྲུ་ཚེ། མཐོ་ཐོག་སྤྱི་རྒྱུག་མཛོད་ཀྱི་དངོས་གྲུབ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཕྱི་རྒྱུད་ཐེག་པ་བཞི་ཡི་ཐབས་ཞགས། ནང་རྒྱུད་ཐེག་པ་བཞི་ཡི་གསང་ཞགས།
གསང་རྒྱུད་རྫོགས་པ་ཆེན་པོའི་ཚོགས་ཞིང་། སྤྱི་ཁྱབ་ཡོངས་ལ་བདལ་བའི་ནམ་
མཁའ། བསྟན་པ་ཕུན་སུམ་ཚོགས་པའི་མདོ་རྩ། ཐུགས་རྗེ་ཀུན་ལ་ཁྱབ་པའི་ཉི་མ།
སྲིད་པ་ཀུན་བརྟན་རིན་ཆེན་ས་གཞི། དགོས་འདོད་ཐམས་ཅད་འབྱུང་བའི་ནོར་བུ།
སྡུག་བསྔལ་དབུལ་བ་སེལ་བའི་དམུ་ཡད། འགྲོ་ཀུན་འཕོངས་པ་དམ་པའི་དཀོར་
མཛོད། སྡུག་བསྔལ་འདོད་པ་བསྐང་བའི་དཔག་བསམ། བདེ་སྐྱིད་རྒྱ་མཚོ་རྡོལ་བའི་
སྒྲུབ་ཐབས། དཔལ་ཚོགས་ལག་ཏུ་ལེན་པའི་རྒྱལ་པོ། ཕྱོགས་ལས་རྣམ་པར་རྒྱལ་
བའི་བ་དན། དབང་ཐང་དཔལ་ཁ་བསྐྱེད་པའི་རི་རྒྱལ། ཁ་རྗེ་ཁ་གཡེལ་སྤེལ་བའི་
དམུ་ཐག །བསོད་ནམས་རྒྱ་མཚོ་བསྐྱེད་པའི་མ་གྲོས། སྙན་གྲགས་ཀུན་དུ་འཕེལ་བའི་
གཡུ་འབྲུག །གཟི་བརྗིད་ཟིལ་གནོན་རྒྱལ་པོ་སེང་གེ །འགྲོ་དོན་ཕྱོགས་མེད་རྫོགས་
པའི་རྒྱལ་པོ། བཀའ་བཙན་སྤྱི་རྒྱ་གཅོད་པའི་ཁྱུང་ཆེན། འཁོར་བའི་རྒྱ་མཚོ་སྒྲོལ་
བའི་གྲུ་གཟིངས། མ་རིག་མུན་པ་སངས་པའི་སྒྲོན་མེ། ཉོན་མོངས་དུག་ལྔ་སྲེག་པའི་
མེ་ཆེན། ངན་སོང་སྐྱེ་སྒོ་གཅོད་པའི་ཐ་རམས། མཐོ་རིས་ཐར་ལམ་བསྒྲོད་པའི་འཇུ་
ཐག །ལོག་ལྟ་བར་ཆད་སྲུང་བའི་གུར་ཁང་། ཕ་རོལ་བདུད་དཔུང་འཇོམས་པའི་ཛ་
དབལ། གཡུང་དྲུང་བསྟན་པར་ཞུགས་པའི་ཆ་རྐྱེན། སྔ་རབས་འདས་པ་རྣམས་ཀྱི་
ཐུགས་དགོངས། ད་ལྟ་བཞུགས་པ་རྣམས་ཀྱི་སྤྱོད་ཡུལ། མ་འོངས་བྱོན་པ་རྣམས་ཀྱི་
གསུང་འགྱུར། འདི་དང་ཕྱི་མ་གཉིས་ཀའི་དོན་ཡོངས་སུ་འགྲུབ་པར་བྱེད་པའི་གསང་
བ་གཟུངས་ཀྱི་རྒྱལ་པོ་ཞེས་བྱ་བ། གཤེན་རབ་མཆོག་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས། དུས་གསུམ་ན་བཞུགས་པའི་ཡུམ་
དང་ལྷ་གཤེན་སྲིད་གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་
གཅིག་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེ་ཉིད་འགྲོ་བ་སེམས་
2

གསེར་འོད་དམ་པའི་མདོ་སྡེ།
ཅན་གྱི་དོན་ལ་དགོངས་ནས། འོག་མིན་དགའ་ལྡན་དག་པའི་གནས་ཀྱི་ཞིང་ཁམས་ན།
། མི་
དབྱིངས་དང་ཡེ་ཤེས་ཐབས་དང་ཤེས་རབ་ཟུང་དུ་འབྲེལ་བའི་སྐུར་བཞེངས་ཏེ
འཇེད་ཀྱི་འཇིག་རྟེན་སྟོང་གསུམ་གྱི་སྟོང་ཆེན་པོའི་དབུས་ཀྱི། ཚང་རྒྱུང་ཉི་ཤུ་རྩ་ལྔའི་
དབུ་མ། དབང་སྒྱུར་དབང་ཆེན་གསེར་གྱི་ས་གཞི། ལྷོ་འཛམ་བུ་གླིང་གི་དམིག །སོག་
ཀ་བོན་གྱི་འབྱུང་གནས། དབལ་སོ་གངས་ཀྱི་ར་བའི་ནང་། རྟག་གཟིགས་ནོར་གྱི་
བང་མཛོད། གཅན་གཟན་ཁྲོམ་གྱི་གླིང་ཆེན། སྤོས་ཀྱི་བརྒྱན་པའི་ཞིང་ཁམས།
གནས་མཆོག་དམ་པ་འོལ་མོ་གླིང་ཆེན་གྱི་དབུས་དཀྱིལ། གནམ་འཁོར་ལོ་རྩིབས་
བརྒྱད་ཀྱི་འོག །ས་པདྨ་འདབ་བརྒྱད་ཀྱི་སྟེང༌། ཆུ་བོ་བཞི་འདུས་ཀྱི་འགོ །རི་རྒྱལ་
ལྷུན་པོའི་ཞོལ། མཚོ་ཡན་ལག་བརྒྱད་ལྡན་གྱི་ཁྱུད། རི་གཡུང་དྲུང་དགུ་བརྩེགས་ཀྱི་
རྩ་བ། ཤིང་གཞའ་ཚོན་འོད་འབར་གྱི་ཚལ། བྲག་སེང་གེ་བརྒྱད་བསྣོལ་གྱི་བར། རྩེ་
མེ་ཏོག་སྣ་ཚོགས་ཀྱི་ནང་། གསོས་བདུད་རྩི་སྨན་གྱི་གསེབ། རྒྱལ་ས་ཆེན་པོ་གླིང་
བརྒྱད་ཀྱི་ལྷོ་ཕྱོགས། གྲོང་ཁྱེར་ཡངས་པ་ཅན་གྱི་དབུས་དཀྱིལ། སྐུ་མཁར་བར་པོ་སོ་
བརྒྱད་ཀྱི་ནང་། ཡབ་རྒྱལ་བོན་ཐོད་དཀར་དང་། ཡུམ་ཡོ་ཕྱི་རྒྱལ་བཞད་མ་གཉིས་
ཀྱི་སྲས་སུ། འགྲོ་དོན་རང་མཐུན་གྱི་ཆ་ལུགས་སྐུ་སྐྱེ་བ་མི་རུ་བཞེངས་ཏེ། མཛད་པ་
བཅུ་གཉིས་ཀྱི་དོན་མཐར་ཕྱིན་པར་མཛད་དེ། དེ་ཡི་ནང་ནས་བསྟན་པ་རྣམ་གསུམ་
རྗེས་སུ་བཞག་པའི་མཛད་པ་ལས། ཕྱི་རབས་འགྲོ་བ་ཉམ་ཐག་སྡུག་བསྔལ་དུ་མས་
གཟེར་ཞིང་། སྒྲིབ་གཉིས་མ་བྱང་པ། ཚོགས་གཉིས་མ་རྫོགས་པ་ཐམས་ཅད་ཀྱི་དོན་
དུ། སྡུག་བསྔལ་བསལ་བ་དང་། སྒྲིབ་གཉིས་སྦྱང་བ་དང༌། ཚོགས་གཉིས་རྫོགས་
པའི་ཚེ་གཡང་དཔལ་གསུམ་འབྱུང་བའི་ཐབས་ལ་དགོངས་ཏེ། རི་ཡི་རྒྱལ་པོ་གཡུང་
དྲུང་དགུ་བརྩེགས་ཀྱི་བྱང་ནུབ། རི་དགའ་ལྡན་འོད་རུམ་འབར་གྱི་དགོན་པར་
བཞུགས་ཏེ། དེ་ཡི་ཚེ་དེ་ཡི་དུས་ན། སངས་རྒྱས་ཉིད་གདན་སོར་མོ་སྟོང་ཚོ་ཁྲི་ཡི་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྟེང་ན། སྐུ་རིན་པོ་ཆེ་བརྒྱད་ཀྱི་མདོག་གཅིག་ཏུ་ཆགས་པ་བཻཌཱུརྱ་འོད་ཀྱི་གཟི་བྱིན་
འཕྲོ་བ་ལ། མཚན་དཔེའི་ཚུལ་རྣམས་ལྟ་བས་ཆོག་མི་ཤེས་ཤིང་། མཚན་བཟང་པོ་
སུམ་ཅུ་རྩ་གཅིག་དང་། དཔེ་བྱད་བཟང་པོ་བརྒྱད་ཅུ་རྩ་གཉིས་ཡོངས་སུ་རྫོགས་པ།
སྐུ་གཟི་བརྗིད་དང་ལྡན་པ། ཞལ་འཛུམ་བག་དང་ལྡན་པ། ཐུགས་མཁྱེན་བརྩེ་དང་
ལྡན་པ། དེ་ཡང་དབུ་ལ་རིན་པོ་ཆེ་ཡི་སྲོག་ཞུ་དང་། སྙན་ཆ་དང་། སྟོད་གཡོག་
དང༌། སྨད་ཤམ་དང༌། རིན་པོ་ཆེའི་རྒྱན་ཆ་དུ་མའི་བརྒྱན་པ། ཕྱག་ན་གསེར་གྱི་
ཆག་ཤིང་ལ་གཡུའི་གཡུང་དྲུང་རིས་ཅན་སོགས་བསྣམས་ནས། སྐྱེས་བུ་ཆེན་པོ་དེ་
ཉིད་ཐབས་མཁས་པ། ཐུགས་རྗེ་ཆེ་བ། སྟོབས་དང་ལྡན་པ། རྨད་དུ་བྱུང་བ། དོན་
མི་བསྙེལ་བའི་གཟུངས་དང་ལྡན་པ། སོ་སོའི་སྒོ་གང་ལ་ཡང་མ་འགག་པ། བཀའ་རྒྱ་
ཆེ་བ། ལུང་གྲངས་མང་བ། མན་ངག་མདོར་བསྡུས་པ། ལྕེ་དཀར་བ། རྐན་གྲགས་
པ། ཚིག་གི་སྒྲ་དལ་བ། གསུང་སྙན་པ་ལྷང་ལྷང་སྒྲོགས་པ། འགྲོ་བ་སེམས་ཅན་གྱི་
དོན་ལ་དགོངས་པ་དེ་ཉིད། འཁོར་དུ་གཏོགས་པའི་ཡེ་གཤེན་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་ཐབས་གཅིག་ཏུ་བཞུགས་སོ། །དེ་ཡང་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། རྨ་ལོ་གཙུག་ཕུད་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། གཡུ་ལོ་ཟུར་ཕུད་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། གཏོ་བུ་འབུམ་སྲས་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཡིད་ཀྱི་
ཁྱེའུ་ཆུང་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། འ་ཞ་གསང་བ་དང་ཐབས་གཅིག་ཏུ་བཞུགས་སོ། །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། དཔྱད་བུ་ཁྲི་ཤེས་དང་ཐབས་

གསེར་འོད་དམ་པའི་མདོ་སྡེ།
གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
འོལ་དྲུག་ཐང་པོ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ལུང་འདྲེན་གསལ་བ་དང་ཐབས་གཅིག་ཏུ་བཞུགས་
སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། རྒྱུད་འདྲེན་སྒྲོན་མ་
དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། འོད་མ་རིང་སེལ་དང་ཐབས་གཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཐིག་ལེ་དང་ཐབས་གཅིག་
ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
གཡུང་དྲུང་འོད་གསལ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། བྱམས་པ་འབྱམས་པ་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། བྱམས་པ་
མི་ཆུང་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། བྱམས་ལྡན་ཁྲི་སྲས་དང་ཐབས་གཅིག་ཏུ་བཞུགས་སོ། །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། གཤེན་སྲས་འཕྲུལ་བུ་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ཡིད་བཞིན་འབྱུང་གནས་དང་ཐབས་གཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། འཕྲུལ་རྗེ་བློ་གསལ་དང་ཐབས་
གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
བློ་གསལ་རབ་འབར་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། བློ་གྲོས་རབ་བརྟན་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཨུ་འབར་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བློ་ལྡན་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། ཁྲི་འོད་གུང་གྲགས་དང་ཐབས་གཅིག་ཏུ་བཞུགས་སོ། །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཡིད་བཞིན་བདེ་མཆོག་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ཚངས་པ་གཙུག་ཕུད་དང་ཐབས་གཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། ཚངས་པ་སྒྲིབ་སེལ་དང་ཐབས་
གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
ཚངས་པ་གསལ་ལོན་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། གསལ་བ་འོད་ལྡན་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། སྤོས་ཀྱི་
གླང་པོ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། བདུད་རྩིའི་མཉམ་སྦྱོར་དང་ཐབས་གཅིག་ཏུ་བཞུགས་སོ། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། མེ་ཏོག་འོད་ཀྱི་སྙིང་པོ་
དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། སྤོས་ཀྱི་ཐིག་ལེ་དང་ཐབས་གཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། སྤང་ལ་གནམ་གཤེན་དང་ཐབས་
གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
དྲི་ཞིམ་ངད་ལྡན་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ཀླུ་ཡི་སྙིང་པོ་དང་ཐབས་གཅིག་ཏུ་བཞུགས་སོ། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། སེང་གེ་ཟབ་མོ་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་

གསེར་འོད་དམ་པའི་མདོ་སྡེ།
ཆེན་པོ། ཐོ་ཐོ་བོན་བོན་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། སེང་གེ་ང་རོ་དང་ཐབས་གཅིག་ཏུ་བཞུགས་སོ། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། དྲི་མེད་ལམ་གསལ་དང་
ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ཡེ་ཤེས་སྙིང་པོ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། ཀོང་ཚ་དབང་ལྡན་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། འདོད་པ་
དགུ་འགྱུར་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ཡེ་གཤེན་སུམ་བརྒྱ་དྲུག་ཅུ་དང་ཐབས་གཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་གཤེན་
ལྔ་སྟོང་ལྔ་བརྒྱ་དང་ཐབས་གཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ཡེ་གཤེན་ཁྲི་དྲུག་སྟོང་དང་ཐབས་གཅིག་ཏུ་བཞུགས་
སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་གཤེན་བྱེ་བ་
དགུ་ཁྲི་དང་ཐབས་གཅིག་ཏུ་བཞུགས་སོ། །གཞན་ཡང་ལྷ་ཡི་རྒྱལ་པོ་བརྒྱ་བྱིན་དང་།
ཚངས་པ་འབུམ་ཁྲི་དང་། མ་ཧ་དེ་བ་དང་། ཁྱབ་འཇུག་ཆེན་པོ་དང༌། གཞོན་ནུ་
གར་ཏི་དང་། འབྲིང་གི་རི་ཏི་དང་། འདོད་པའི་དབང་ཕྱུག་དང༌། ཕྱ་རྗེ་རིང་
དཀར་དང་། བསྐོས་རྗེ་དྲང་དཀར་དང་། ཡིད་ལ་སེམས་དཔའ་དང༌། དྲེགས་པའི་
རྒྱལ་པོ་དང་། སྲིད་རྗེ་འབྲང་དཀར་དང་། ལྷ་རབ་འོད་རུམ་དང་། ཚོགས་ཀྱི་བདག་
པོ་དང་། དབང་ཕྱུག་ཆེན་པོ་དང༌། དཔལ་འབར་ནག་པོ་དང༌། ལྷ་མོ་ཨུ་མ་དེ་བ་
དང༌། སྣང་སྲིད་ཁྱབ་བརྡལ་དང་། སྲིད་པ་ཀུན་བདག་དང༌། བསྐོས་ཀྱི་དབང་ཕྱུག་
ལ་སོགས་ལྷ་ཡི་སྡེ་རིགས་བྱེ་བ་དུང་ཕྱུར་དང་ཐབས་གཅིག་ཏུ་བཞུགས་སོ། །གཞན་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡང་ལྷ་མ་ཡིན་གྱི་རྒྱལ་པོ་ཐག་བཟང་རིང་སྐྱེས་དང་། གོ་ཆ་འཛིན་དབང་དང་།
དབང་པོ་རབ་འབྱིན་དང་། དབང་པོ་འགུལ་རིང་དང་། དབང་པོ་རབ་གནོན་དང་།
གྷ་དྷ་སླག་ཆེན་དང་། གཟའ་བརྒྱད་དང་། རྒྱུ་སྐར་ཉེར་བདུན་ལ་སོགས་ལྷ་མ་ཡིན་
གྱི་སྡེ་རིགས་བྱེ་བ་དུང་ཕྱུར་དང་ཐབས་གཅིག་ཏུ་བཞུགས་སོ། །གཞན་ཡང་གནོད་
སྦྱིན་གྱི་རྒྱལ་པོ་ཨརྱ་ཛམ་བྷ་ལྷ་དང་། དཔལ་གྱི་ནོར་རྒྱུན་མ་དང་། གཏེར་བདག་ཁ་
འབར་མ་དང༌། ཕྱྭ་གཡང་སྐྱོང་བརྒྱད་དང་། བསྐལ་པའི་མ་བརྒྱད་དང་། ནོར་སྒྲུབ་
རྗེ་བོ་དང་། དྲག་རྩལ་སྙིང་པོ་དང་། ཆུ་དབང་རྒྱལ་པོ་དང་། ཁྲོ་བདག་གདོང་དང་།
པྲ་ཕུད་ཅན་དང༌། རེ་མན་ཎ་དང༌། དཔལ་འབྱོར་ལྡན་དབང་དང༌། སྨྲ་བསམ་
གུང་ལྡན་དང༌། ཡིད་བཞིན་བློ་ལྡན་དང་། དཔལ་གྱི་མ་བཞི་ལ་སོགས་མཛོད་
བདག་གཡང་བདག་ནོར་བདག་མཁར་ལྷ་འབྲུ་ལྷ་ཕྱུགས་ལྷ་གནོད་སྦྱིན་གྱི་སྡེ་རིགས་
བྱེ་བ་དུང་ཕྱུར་དང་ཐབས་གཅིག་ཏུ་བཞུགས་སོ། །གཞན་ཡང་ཀླུ་ཡི་རྒྱལ་པོ་གཙུག་
ན་རིན་ཆེན་དང༌། དགའ་བོ་དང་། འཇོག་པོ་དང་། མ་དྲོས་དང་། གཟི་ལྡན་དང་།
དུང་སྐྱོངས་དང༌། མཐའ་ཡས་དང་། རིགས་ལྡན་དང༌། སྟོབས་རྒྱུ་དང་། རྒྱལ་
རིགས་དང་། རྗེ་རིགས་དང༌། བྲམ་ཟེ་དང་། གདོལ་པ་དང་། ཀླུ་མོ་ཁྱུ་མཆོག་དང་།
ཀླུ་མོ་ནོར་ཕྱུག་དང༌། ཀླུ་མོ་གཡང་མཆོག་དང་། ཀླུ་མོ་ཟས་མཆོག་སྲིད་ཕྱུག་མ་ལ་
སོགས་ཀླུའི་སྡེ་རིགས་བྱེ་བ་དུང་ཕྱུར་དང་ཐབས་གཅིག་ཏུ་བཞུགས་སོ། །གཞན་ཡང་
ས་བདག་གི་རྒྱལ་པོ་གསང་བ་ལག་ཆེན་དང་། ལྷ་མོ་བརྟན་མ་དང་། ཁྱབ་པ་དབང་
ཆེན་དང་། ཁྲི་ཁྱབ་བརྟན་པ་དང་། ས་འཛིན་ལག་པ་དང་། ཁམས་བརྒྱད་དང་།
ས་དབང་ལྔ་བཅུ་དང་། གླིང་བཞི་ས་བདག་དང་། ལོ་སྐོར་ལོ་རྒན་ལ་སོགས་ལོ་ཟླ་
ཞག་དུས་ལ་མངའ་མཛད་པའི་ས་བདག་གི་སྡེ་རིགས་བྱེ་བ་དུང་ཕྱུར་དང་ཐབས་
གཅིག་ཏུ་བཞུགས་སོ། །གཞན་ཡང་གཉན་གྱི་རྒྱལ་པོ་གཉན་རྗེ་གོང་སྔོན་དང་། པར་

གསེར་འོད་དམ་པའི་མདོ་སྡེ།
བ་དུང་མགོ་དང༌། གཉེན་རྗེ་ཐོག་རུམ་དང་། ཕྱོགས་སྐྱོང་བ་བཅུ་དང་། སྲིད་པའི་
སྡེ་བརྒྱད་དང་། རྒྱལ་པོ་ཆེན་པོ་སྡེ་བཞི་དང་། ཤ་ཟ་དང༌། སྲིན་པོ་དང༌། རོ་ལངས་
དང་། ལུས་སྲུལ་དང༌། ནམ་ཀ་ལྡིང་དང༌། མཁའ་འགྲོ་མ་ལ་སོགས་འཇིག་རྟེན་གྱི་
ཚོགས། ཕྱི་འཁོར་དང་། ནང་འཁོར་དང་། བར་འཁོར་དུ་དབྱེ་ནས་བསམ་གྱིས་མི་
ཁྱབ་པ་བརྗོད་ཀྱིས་མི་ལང་པ་རྣམས་དང་ཐབས་གཅིག་ཏུ་བཞུགས་སོ། །དེའི་ཚེ་དེའི་
དུས་ན། འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་རྣམས་དང་།
ལྷ་དང་། ཀླུ་དང་། མི་དང་། ལྷ་མ་ཡིན་དང་། གནོད་སྦྱིན་དང་། ནོར་བདག་དང་།
ནོར་སྲུང་དང་། ས་བདག་དང་། འཁོར་ཕུན་སུམ་ཚོགས་པ་རྣམས་ཀྱིས། སྟོན་པ་
ལ་མཆོད་པའི་ལོངས་སྤྱོད་ཇི་སྙེད་མཐའ་ཡས་པ་བཤམས་ཤིང་ཕུལ་ཏེ། ལ་ལ་ཞིག་
ནི་དར་ཕྱར་རོ། །ལ་ལ་ཞིག་ནི་དུང་འབུད་དོ། ལ་ལ་ཞིག་ནི་རྔ་བརྡུང་ངོ༌། །ལ་ལ་
ཞིག་ནི་གཤང་ཁྲོལ་ལོ། ། ལ་ལ་ཞིག་ནི་གླིང་བུ་འབུད་དོ། ། ལ་ལ་ཞིག་ནི་པི་ཝང་
དཀྲོལ་ལོ། །ལ་ལ་ཞིག་ནི་ཏམ་བུ་ར་འབུད་དོ། ། ལ་ལ་ཞིག་ནི་གླིང་བུ་འབུད་དོ། ། ལ་
ལ་ཞིག་ནི་གདུགས་ཁྱེར་རོ། །ལ་ལ་ཞིག་ནི་རྒྱལ་མཚན་ཕྱར་རོ། ། ལ་ལ་ཞིག་ནི་ཕྱེ་མ་
ཁྱེར་རོ། ། ལ་ལ་ཞིག་ནི་འཕུར་མ་རློབས་སོ། ། ལ་ལ་ཞིག་ནི་བླ་གུར་དབུབས་སོ། ། ལ་
ལ་ཞིག་ནི་ཡོལ་བ་བྲེའོ། །ལ་ལ་ཞིག་ནི་མར་མེ་བལྟམ་མོ། །ལ་ལ་ཞིག་ནི་སྤོས་མེ་
བཏུལ་ལོ། ། ལ་ལ་ཞིག་ནི་ཕྲེང་བ་འཁྱེར་རོ། ། ལ་ལ་ཞིག་ནི་གདུག་སྤོས་འབུལ་ལོ། །
ལ་ལ་ཞིག་ནི་ཚན་ཆབ་འབུལ་ལོ། །ལ་ལ་ཞིག་ནི་ཞལ་ཟས་འབུལ་ལོ། ། ལ་ལ་ཞིག་ནི་
དཀར་གསུམ་འབུལ་ལོ། ། ལ་ལ་ཞིག་ནི་མངར་གསུམ་འབུལ་ལོ། །ལ་ལ་ཞིག་ནི་རིན་
པོ་ཆེའི་མཆོད་པ་འབུལ་ལོ། །ལ་ལ་ཞིག་ནི་ལོ་ཏོག་འབུལ་ལོ། ། ལ་ལ་ཞིག་ནི་འབྲུ་
བཅུད་འབུལ་ལོ། ། ལ་ལ་ཞིག་ནི་སྐུ་ཁྲུས་གསོལ་ལོ། ། ལ་ལ་ཞིག་ནི་ན་བཟའ་འབུལ་
ལོ། ། ལ་ལ་ཞིག་ནི་དར་དཔྱངས་འབུལ་ལོ། ། ལ་ལ་ཞིག་ནི་ལྷ་ཡི་གར་བྱེད་དོ། །ལ་ལ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཞིག་ནི་བྲོ་བརྡུང་ངོ༌། །ལ་ལ་ཞིག་ནི་ཤོན་འཁྲབ་བོ། ། ལ་ལ་ཞིག་ནི་གླུ་དབྱངས་སྒྲོགས་
སོ། ། ལ་ལ་ཞིག་ནི་དཀོར་ཆས་འབུལ་ལོ། ། ལ་ལ་ཞིག་ནི་ཅང་ཤེས་རྟ་ཕོ་འབུལ་ལོ། །
ལ་ལ་ཞིག་ནི་དུང་གི་གླང་པོ་འབུལ་ལོ། ། ལ་ལ་ཞིག་ནི་མ་ཧེའི་མཛོ་མོ་འབུལ་ལོ། །ལ་
ལ་ཞིག་ནི་འདོད་འཇོའི་བ་མོ་འབུལ་ལོ། །ལ་ལ་ཞིག་ནི་འདོད་འབྱུང་གི་གཡང་མོ་
འབུལ་ལོ། །ལ་ལ་ཞིག་ནི་རིན་པོ་ཆེ་ཡི་རྐང་འགྲོས་འབུལ་ལོ། །ལ་ལ་ཞིག་ནི་གསེར་གྱི་
སེང་གེ་འབུལ་ལོ། ། ལ་ལ་ཞིག་ནི་མཐིང་གི་རྨ་བྱ་འབུལ་ལོ། །ལ་ལ་ཞིག་ནི་མུ་མེན་གྱི་
གཡུ་འབྲུག་འབུལ་ལོ། ། ལ་ལ་ཞིག་ནི་གཡུ་ཡི་ནེ་ཙོ་འབུལ་ལོ། ། ལ་ལ་ཞིག་ནི་རི་
དྭགས་འབུལ་ལོ། ། ལ་ལ་ཞིག་ནི་མཁའ་ལྡིང་ཤང་ཤང་འབུལ་ལོ། ། ལ་ལ་ཞིག་ནི་ཁྱེའུ་
བུ་མོ་འབུལ་ལོ། །དེ་ལྟར་དུ་མཆོད་པའི་ཡོ་བྱད་མ་ཚང་བ་དང་མ་འཚོགས་པ་མེད་
པར་ཡོངས་སུ་ཕུལ་བས། མཆོད་པ་དེ་དག་སངས་རྒྱས་ཀྱི་ཐུགས་རྗེ་བྱིན་གྱིས་
བརླབས་པས་མཆོད་པའི་རྫས་ཀུན་ཏུ་བཟང་པོའི་སྤྲིན་ཞེས་བྱ་བ་ནམ་མཁའི་མཐའ་
ལ་ཁྱབ་པ། བརྒྱ་སྟོང་ཁྲི་འབུམ་བྱེ་བ་ས་ཡ་གྲངས་མེད་པར་གྱུར་ཏེ། ནམ་མཁའ་ལ་
སྤྲིན་དུ་ཆགས་སོ། །བར་སྣང་ལ་གུར་དུ་ཕུབ་བོ། །ས་གཞི་ལ་རྩི་ལྟར་བཀྲའོ། །གཞན་
ཡང་སངས་རྒྱས་ཀྱི་ཞིང་དང་། འོག་མིན་གྱི་གནས་རྣམས་སུ་ཡང་། བདེ་བར་
གཤེགས་པ་རྣམས་ཀྱི་སྤྱན་ལམ་དུ། ཤིན་ཏུ་མཛེས་པ་ཡིད་དུ་འོང་བ། བལྟ་ན་སྡུག་
པ། དགྱེས་ཞིང་སྤྲོ་བ། དགའ་ཞིང་མགུ་བ། རོ་བརྒྱ་ལྡན་པ། ཟད་མེད་འདོད་འཇོ།
འོད་དུ་གསལ་བ། སྒྲོགས་ཤིང་སྙན་པ། དང་ཀ་སྤྲོ་བ། ཡིད་ཀ་འབྱེད་པ། འཁོར་
བར་བློ་ལྡོག་པ། དེ་ལྟ་བུར་གྱུར་ནས་ཐམས་ཅད་ཤིན་ཏུ་དགྱེས་པར་གྱུར་ཏེ། གཞན་
ཡང་འཇིག་རྟེན་གྱི་ཁམས་རབ་འབྱམས་སྟོང་གསུམ་གྱི་སྟོང་ཆེན་པོ། ཕྱོགས་བཅུའི་
ཞིང་ཁམས་ཕར་འདས་པ་རྣམས་སུ་ཡང་། མེ་ཏོག་གི་ཆར་མངོན་སུམ་བབ་སྟེ། སྣང་
བ་ཆེན་པོས་ཡོངས་སུ་ཁྱབ་པར་གྱུར་ཏོ། །དེའི་ཚེ་སངས་རྒྱས་ཀྱི་ཐུགས་གཡོ་བ་མེད་

གསེར་འོད་དམ་པའི་མདོ་སྡེ།
པ་དེ་ལས་ཀུན་ཁྱབ་ཀློང་བདལ་གྱི་ཏིང་ངེ་འཛིན་ཞེས་བྱ་བའི་དགོངས་པར་བཞུགས་
པ། བཞུགས་མ་ཐག་ཏུ་ཏིང་འཛིན་གྱི་འོད་ཟེར་སྤྲོ་ཞིང་བཀྱེ་བར་མཛད་དེ། སྐུ་
ཞབས་ཀྱི་མཐིལ་རུམ་དང་། གསང་བའི་མཁའ་རུམ་དང་། ལྟེ་བའི་ཀློང་རུམ་དང་།
ཐུགས་ཀྱི་མཛོད་རུམ་དང་། མགུལ་གྱི་གསང་རུམ་དང༌། ད པྲལ་བའི་དཀྱིལ་རུམ་
དང་། ལྟག་པའི་རྒྱབ་རུམ་དང༌། སྤྱི་བོའི་གཙུག་རུམ་དང་། སྐུ་ཡི་གདིང་རུམ་ནས་
ཀྱང་འོད་ཟེར་བྱེ་བ་དྲུག་ཅུ་དྲུག་ཅུ་མཐའ་ཡས་པ་སྤྲོས་སོ། ། དེ་བཞིན་དུ་ཞལ་གྱི་
དཀྱིལ་འཁོར་དང་། ཕྱག་གི་སོར་མོ་བཅུ་དང་། ཞབས་ཀྱི་སོར་མོ་བཅུ་དང་། ཕྱག་
ཞབས་ཡན་ལག་གི་ལྷུ་ཚིགས་རྣམས་དང་། སྐུ་ཡི་གནས་རྣམས་སུ། འོད་ཟེར་བྱེ་བ་
དྲུག་ཅུ་དྲུག་ཅུ་མཐའ་ཡས་པ་སྤྲོས་སོ། །འོད་ཟེར་དེ་དག་ནི་ཁ་དོག་རྣམ་པ་སྣ་ཚོགས་
དང་ལྡན་པ་ཉི་མའི་གུར་ཁྱིམ་ལྟ་བུ་དང་། འོད་ཀྱི་འཁོར་ལོ་ལྟ་བུ་དང༌། གདུགས་ཀྱི་
རྩིབས་ཤིང་ལྟ་བུ་དང་། ཆུ་ཟླའི་འོད་ལྟ་བུ་དང་། རྒྱ་མཚོའི་གཟའ་སྐར་ལྟ་བུ་དང༌།
གཞའ་ཚོན་གྱི་རྒྱུད་ལམ་ལྟ་བུ་གྲངས་མེད་པ་ལ། དབྱིབས་ནི་རྒྱལ་མཚན་གཡུང་དྲུང་
འཁོར་ལོ་པདྨ་ནོར་བུ་ལྟར་གཟུགས་སུ་སྣང་བ། སྤྲོས་པའི་འོད་ཟེར་དེ་ནི་མི་མཇེད་
འཇིག་རྟེན་དང་། འཇིག་རྟེན་དང་འཇིག་རྟེན་ལས་ཕར་འདས་པའི་མཐའ་གཏུག་པོ་
བཀོད་པའི་འཇིག་རྟེན་ཀུན་ཁྱབ་བོ། །ཁྱབ་པའི་འོད་ཀྱིས་འཇིག་རྟེན་པ་ཀུན་གྱི་སྡུག་
བསྔལ་དང་ནད་ཡམས་དང་། འཁྲུག་པ་དང་། མུ་གེའི་རྒྱུན་ཆད་ནས། ཞི་བདེ་དང་
མཉམ་པ་ཆེན་པོའི་ཆ་ལ་གནས་ཤིང་། ཉོན་མོངས་སྤ་བཀོང་སྟེ། ཡང་དག་པའི་སྣང་
བ་ངང་གིས་རྒྱས་པར་མཛད་དོ། །དེ་ཡི་དུས་སུ་འཇིག་རྟེན་གྱི་ཁམས་རྣམས་ཀྱང་།
གཡོ་བ། འགུལ་བ། འུར་བ། ཐུག་པ། ཆེམ་པ། མེར་བ། ལྡེག་པ་ལ་སོགས་དོག་པ་
ཆེར་གཡོས་སོ། །ནམ་མཁའ་ནས་གསལ་བའི་འོད་མང་པོ་ཤར་རོ། །བར་སྣང་ལ་
སྙན་པའི་སྒྲ་མང་པོ་གྲགས་སོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཞིང་
L1

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང་ཞིང་ཁམས་ཐམས་ཅད་ཁ་དོག་བཟང་པོ་གསེར་འོད་དུ་འཕྲོ་བས། འོད་གཞན་
མ་ལུས་ཟིལ་གྱིས་གནོན་པ། དེའི་ཚེ་སེམས་ཅན་ལྟ་བ་ཅན་རྣམས་ནི་ཤིན་ཏུ་སྤྲོ་བ་
སྐྱེས་སོ། ། ལྟ་བ་དམན་པ་རྣམས་ནི་རབ་ཏུ་ཡང་འཇིགས་ཤིང་སྐྲགས་སོ། །དེ་ནས་
འོད་ཟེར་བསྡུས་པའི་སྙིང་པོ་ཚོན་གང་པ་སྟོན་པ་ཉིད་ཀྱི་ཐུགས་ཀར་བསྡུས་ན་མི་
བསྙེལ་གསེར་འོད་འབར་བའི་ཏིང་ངེ་འཛིན་ཞེས་པར་མཉམ་པར་བཞག་ནས་
གནས་ཏེ་བཀའ་སྩལ་པ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་རྣམས་དང་། ལྷ་དང་། ཀླུ་དང༌། མི་དང་། ལྷ་མ་ཡིན་དང༌། ནམ་
མཁའ་ལྡིང་དང༌། དྲི་ཟ་དང་བཅས་ཏེ་ཕུན་སུམ་ཚོགས་པའི་འཁོར་གྱི་སྡེ་རིགས་
རྣམས་ཀྱང་། བདག་གི་བཀའ་རྣམ་པར་དག་པ་དྲི་མ་མེད་པ་དགོས་འདོད་འབྱུང་བ།
བསོད་ནམས་བསྐྱེད་པ་འདི་ལ་ཉོན་ཅིག །གཉན་ཞིག །སྤྱོད་ཅིག །སློབས་ཤིག །
སྒྲུབས་ཤིག །རྟོགས་ཤིག །འཆང་ཞིག །ཀློགས་ཤིག །མོས་པར་གྱིས་ཤིག །དེ་ཡང་
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། དྲི་ཟ་དང་བཅས་པའི་
འཁོར་ཕུན་སུམ་ཚོགས་པའི་སྡེ་རིགས་ཚེ་དང་ལྡན་པ་དག་འཇིག་རྟེན་འདིར་ཡང་
འདོད་པ་འགྲུབ་པ། བསོད་ནམས་བསྐྱེད་པ། དཔལ་འབྱོར་རྒྱས་པ། ཚེ་དང་ལྡན་པ་
ལ་སོགས་ཡོངས་སུ་འགྲུབ་ཅིང་། ཕྱི་མ་ཡང་སྒྲིབ་གཉིས་བྱང་ཞིང་། ཚོགས་གཉིས་
རྫོགས་ནས་མངོན་པར་སངས་རྒྱས་ཀྱི་འབྲས་བུ་གདོན་མི་ཟ་བ་ཐོབ་པ་ཤ་སྟག་གོ །
དེ་ཡི་ཕྱིར་དུ་འཇིག་རྟེན་གསུམ་གྱི་འཇིག་རྟེན་ན་གནས་པའི་གཡུང་དྲུང་སེམས་
དཔའ་སེམས་དཔའ་རྣམས་དང་། ལྷ་དང༌། ཀླུ་དང་། མི་དང༌། ལྷ་མ་ཡིན་རྣམས་
དང་། 
དྲི་ཟ་དང་བཅས་པའི་འཁོར་ཕུན་སུམ་ཚོགས་པའི་སྡེ་རིགས་རྣམས་ཀྱིས་ཀྱང་
ཟབ་མོ་འདོད་པ་འགྲུབ་པ། བསོད་ནམས་བསྐྱེད་པ། དཔལ་འབྱོར་རྒྱས་པ། ཚེ་
12

གསེར་འོད་དམ་པའི་མདོ་སྡེ།
དང་ལྡན་པར་བྱེད་པའི་དོན་དམ་པ་འདི་ལ་ཉན་པར་བྱའོ། །གཉན་པར་བྱའོ། །
སྤྱོད་པར་བྱའོ། །བསླབ་པར་བྱའོ། །སྒྲུབ་པར་བྱའོ། །རྟོགས་པར་བྱའོ། །འཆང་བར་
བྱའོ། །ཀློག་པར་བྱའོ། །མོས་པར་བྱའོ། །བརྩོན་པར་བྱའོ། །དེས་ན་འདིར་ཡང་
འདོད་པའི་དོན་ཐམས་ཅད་ཡོངས་སུ་འགྲུབ་པ། ཕྱི་མ་ཡང་སྒྲིབ་གཉིས་བྱང་ཞིང་
ཚོགས་གཉིས་རྫོགས་ནས་མངོན་པར་སངས་རྒྱས་ཀྱི་འབྲས་བུ་རིན་པོ་ཆེ་ཐོབ་པར་
འགྱུར་རོ། །ཅེས་བཀའ་བསྩལ་ཏོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ།
ཚེ་གཡང་དཔལ་གསུམ་འབྱུང་བའི་སྙིང་པོ། ཉེ་ལམ་ཟབ་མོ་གཟུངས་ཀྱི་རྒྱལ་པོ་ལས་
གླེང་གཞིའི་ལེའུ་སྟེ་དང་པོའོ།། །།
༧ དེ་ནས་དེའི་ཚེ་དེའི་དུས་ན། འཁོར་དུ་གཏོགས་པའི་གཡུང་དྲུང་སེམས་དཔའ་
སེམས་དཔའ་ཆེན་པོ་གཤེན་རབ་འདོད་པ་དགུ་འགྱུར་ལ་སོགས་སྟོང་གསུམ་མངའ་
བོ་ཆེ་གསུམ་གྱིས་སངས་རྒྱས་ཀྱི་ཆེ་བའི་བསྟོད་པ་མི་ནུབ་གསེར་གྱི་རྒྱལ་མཚན་མཐོན་
པོ་ཞེས་བྱ་བ་འདི་དག་མགྲིན་གཅིག་ཏུ་གསོལ་པ། ཁྱེད་སྐུ་རབ་བརྗིད་རིན་ཆེན་བྱེ་བ་
བསྐྲུན་མིན་མཛེས་པའི་དཔལ་མཆོག་ལ། འཆི་མེད་རི་བོ་གང་གིས་འགྲན་པས་མི་
བཟོད་བལྟ་བས་ངོམ་མི་ཤེས། བསྐལ་པ་དུ་མའི་མཐའ་ཀླག་འགྱུར་མེད་མཚན་དཔེ་
དཔལ་འབར་ལྷང་ངེ་བ། སངས་རྒྱས་སྟོང་གི་ཐུ་བོ་སྐལ་བཟང་སྟོན་པའི་སྐུ་ལ་ཕྱག་
འཚལ་བསྟོད། ཁྱེད་གསུང་བཙུན་སྙན་ཡན་ལག་དྲུག་ཅུའི་གསུང་དབྱངས་ཀུན་
གྲགས་རྒྱ་ཆེ་ལ། དྲི་ཟའི་ངག་གི་ཟླ་བ་མི་ཕོད་བོན་སྒོ་མཐའ་དག་ཚིག་གཅིག་བཟློ།
འབྱུང་པོའི་བྱ་བ་མི་སྙེད་བདུད་རྩིའི་སྨན་མཆོག་གང་གི་བསྙེད་ཅི་བཞིན། རྣམ་གྲོལ་
འཕྲིན་ལས་ཕུང་པོ་སངས་རྒྱས་སྟོན་པའི་གསུང་ལ་ཕྱག་འཚལ་བསྟོད། ཁྱེད་ཐུགས་
ཁྱབ་བདལ་ནམ་མཁའ་གཏིང་དཔག་བརྟག་དཀའ་འགྱུར་མེད་ངོ་བོ་ལ། སྲིད་ཞིའི་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཐིག་ལེར་དཔལ་གྲགས་འོད་རིས་རྫོགས་ཀྱང་ཆར་ཡང་བསྐྲུན་མི་ནུས། འཁོར་དང་
མྱང་འདས་མཐའ་དག་སྐད་ཅིག་གསལ་བར་མཁྱེན་པའི་དམིགས་མེད་གཏེར།
མཁྱེན་གཟིགས་ཀུན་ཏུ་བཟང་པོ་གཡོ་མེད་སྟོན་པའི་ཐུགས་ལ་ཕྱག་འཚལ་བསྟོད།
ཐར་ལམ་རིང་ནས་དཀའ་བ་དུ་མར་གོམས་པའི་ཚད་མེད་མཛད་པ་སྟོན། རྒྱུན་ཏུ་
བརྩེ་བའི་ཐུགས་རྗེས་རྐང་གཉིས་ལམ་ཞུགས་འཇིག་རྟེན་ཀུན་གྱི་ཕ། མཐའ་ཡས་ངོ་
བོ་བོན་སྐུའི་དབྱིངས་སུ་རོ་གཅིག་དགོངས་པའི་སྐལ་བཟང་གཤེན། སྐད་ཅིག་མི་
བསྙེལ་མཁྱེན་རབ་སྟོན་པའི་ཡོན་ཏན་ཉིད་ལ་ཕྱག་འཚལ་བསྟོད། གཟུང་བའི་ལས་
དང་འཛིན་པའི་ཉོན་མོངས་ཤུགས་ལྡན་བདུད་དཔུང་གཅིག་ཏུ་མཐར། མཐར་
འཛིན་རྒོལ་བའི་ཚོགས་ཀུན་ངང་གིས་བཅོམ་མཛད་མི་ཡི་སེང་གེ་བ། དུས་གསུམ་
མཁྱེན་པའི་ཟེར་ཕྲག་རེ་བའི་ས་གསུམ་དུས་གཅིག་གཡོ་བྱེད་པ། སྲིད་གསུམ་མཆོད་
རྟེན་དམུ་སྲས་མགོན་པོའི་འཕྲིན་ལས་ཉིད་ལ་ཕྱག་འཚལ་ལོ། ། རྫུ་འཕྲུལ་གོམ་པས་མ་
བསྒྲོད་ཡིད་ཀྱི་བཀོད་པས་འཇིག་རྟེན་ཀུན་ཏུ་ཡང་། མཐོ་རིས་མ་ཤིའི་རྗེས་ཁྱབ་ལྟ་
བུའི་སྟོབས་ཀྱི་བདེན་བཞིའི་དོན་སྟོན་པའི། གྲངས་མེད་དུ་མའི་ལྷ་ཡི་རེ་སྐོང་ལྷ་དང་
ལྷ་མིན་ཅོད་པན་གཅིག་ཏུ་བ། ཚད་མེད་ཐུགས་རྗེས་སྐུ་བཞིའི་དོན་མཛད་ཉིད་ལ་
ཕྱག་འཚལ་བསྟོད། རྗེས་དྲན་དྲུག་གི་སྟོབས་ལས་དབང་པོའི་སྤྱོད་ཡུལ་མཉམ་བཞག་
མི་མངའི་ཐུགས། ཏིང་འཛིན་དམ་པ་གསེར་འོད་འབར་བའི་བཀའ་དྲིན་མི་བསྙེལ་
རྒྱལ་མཚན་ལྟར། ཕྱོགས་བཅུའི་སངས་རྒྱས་ཀུན་གྱི་སྲས་གཅིག་ལྷ་དང་མི་ཡི་གཙོ་བོ་
ཆེ། གཙུག་རྒྱན་དམ་པ་འཕྲིན་ལས་མཐར་ཕྱིན་སྟོན་པ་ཉིད་ལ་ཕྱག་འཚལ་ལོ། །ཐེག་
པར་མི་ནུས་ཞབས་པད་སྲིད་འདིར་ཁོམ་པ་ཁྱོན་འདི་ཨེ་མ་ཧོ། སྟོན་པའི་མཁྱེན་
བརྩེའི་རང་གཟུགས་གྱུར་པ་བདག་སོགས་བློ་ཡུལ་ཤོང་དཀའ་བས། སྐྱོན་གྱི་གོ་སྐབས་
བྲལ་བའི་སྒོ་གསུམ་རབ་གུས་ཡིད་ཀྱིས་མཆོག་བསྟོད་པས། བརྩེ་བའི་ཉི་མས་བདག་
4

གསེར་འོད་དམ་པའི་མདོ་སྡེ།
སོགས་སྙིང་མུན་བྲལ་ཏེ་རྣམ་མཁྱེན་སྩལ་དུ་གསོལ། ཞེས་ཀྱི་བསྟོད་པ་འདིའི་སྒྲ་ཀུན་
ཏུ་གྲགས་པར་བཏང་ནས། སྟོན་པའི་སྐུ་ཡི་གཡས་ནས་གཡོན་དུ་བསྐོར་ཏེ་སྟོན་པས་
མདུན་དུ་འཁོད་དོ། །དེ་ནས་འཁོར་ཕུན་སུམ་ཚོགས་པ་ཡེ་གཤེན་གཡུང་དྲུང་སེམས་
དཔའ་སེམས་དཔའ་ཆེན་པོ་ཉིས་བརྒྱ་ལྔ་བཅུ་དང་། སུམ་བརྒྱ་དྲུག་ཅུ་དང་། སུམ་
སྟོང་སུམ་བརྒྱ་དང༌། ཁྲི་སྟོང་དྲུག་དང༌། བྱེ་བ་དགུ་ཁྲི་དང་། གཞན་ཡང་ལྷ་དང་།
ཀླུ་དང་། མི་དང་། ལྷ་མ་ཡིན་དང༌། དྲི་ཟ་དང་བཅས་པའི་འཁོར་ཕུན་སུམ་ཚོགས་
པ་རྣམས་ཀྱིས་ཀྱང་། སངས་རྒྱས་ཀྱི་ཆེ་བའི་བསྟོད་པ་མི་ནུབ་གསེར་གྱི་རྒྱལ་མཚན་
མཐོན་པོའི་ཚིག་བརྗོད་དེ་སངས་རྒྱས་ཀྱི་སྐུ་ལ་སྐོར་བ་ནི་བྱས། ལྷ་ཕྱག་ནི་འཚལ།
མཆོད་པ་ནི་ཕུལ་ཏེ་དྲུང་དུ་འཁོད་དོ། ། དེ་ནས་ཡང་འཁོར་དེ་ཡི་ནང་ནས་གཤེན་
འདོད་པ་དགུ་འགྱུར་དང་། ལྷ་ཡི་དབང་པོ་བརྒྱ་བྱིན་དང་། ཀླུ་ཡི་རྒྱལ་པོ་གཙུག་ན་
རིན་ཆེན་གསུམ་རང་རང་གི་གདན་ལས་ལངས་ཏེ། རྒྱན་དང་ཆ་ལུགས་མཛེས་པར་
བྱས་ནས་སྟོན་པའི་དྲུང་དུ་པུས་གཙུག་ཐལ་མོ་སྦྱར་ནས་བཏུད་དེ་གསོལ་པ། སངས་
རྒྱས་སྟོན་པ་གཤེན་རབ་ལགས། བདག་ཅག་འཁོར་དུ་གཏོགས་པ་རྣམས་ཀྱི། སྟོན་
པའི་བཀའ་རྣམ་པར་དག་པ་དྲི་མ་མེད་པ། དགོས་འདོད་འབྱུང་བ། བསོད་ནམས་
བསྐྱེད་པ་འདི་ལ་ཉན་ཅིང་གཉན་པར་བགྱི་བ་ན། ཅི་ལྟ་བུ་གཅིག་ལ་སྤྱོད་པ་ལགས།
ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་ཚེ་དང་ལྡན་པ། ཚོགས་གཉིས་ལམ་གྱི་དོན་མཐར་ཕྱིན་པ། སངས་རྒྱས་
ཀྱི་ཐུགས་རྗེ་ལས་སྤྲུལ་པའི་གཟི་བྱིན་ཅན་མི་ཡི་དབང་པོ་གཤེན་འདོད་པ་དགུ་འགྱུར་
དང༌། སྐལ་བཟང་སངས་རྒྱས་ཡོངས་ཀྱི་ཐུགས་སྲས་བསྟན་པའི་ཞབས་སྲིད་སྐྱོང་བ་
ལྷ་ཡི་དབང་པོ་བརྒྱ་བྱིན་དང་། སངས་རྒྱས་སྟོན་པ་གཤེན་རབ་རྣམས་ཀྱི་བསྟན་པ་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཆགས་པའི་དཔུང་གཉེན་དམ་པ་ཀླུ་ཡི་རྒྱལ་པོ་གཙུག་ན་རིན་ཆེན་ལ་སོགས་སྟོང་
གསུམ་མངའ་བོ་ཆེ་གསུམ་དེ་ནི་འདི་ལྟ་སྟེ། འཁོར་བའི་སེམས་ཅན་དུག་ལྔའི་ས་བོན་
ཅན། རིག་པའི་ཡེ་ཤེས་དོན་དང་མི་ལྡན་ཞིང་། ཐོག་མ་མེད་ནས་ཐ་མའི་དུས་ཀྱི་བར། །
མ་རིག་མ་རྟོགས་ལོག་རྟོག་འཁྲུལ་པ་ཡི། མེད་ལ་ཡོད་བཟུང་ཡོད་ལ་རེ་འཛིན་འཁྲུལ།
འཁྲུལ་པ་རྒྱ་འབྱམས་རིགས་དྲུག་བར་མ་དོ། བར་དོའི་སེམས་ཅན་མཁའ་ལས་ཆར་
འབབ་འདྲ། འགྲོ་བ་རིགས་དྲུག་རྒྱ་མཚོ་ཆེན་པོའི་ཞིང་། སྐྱེ་རྒ་ན་འཆི་ཟོ་ཆུའི་ཁྱུད་མོ་
འཁོར། སྡུག་བསྔལ་ཟུག་ངུའི་ཆུ་བོ་རྦ་རླབས་འཁྲུག །དེ་ལ་བཀྲིད་དྲངས་ཐབས་དང་
ཐུགས་རྗེའི་སྟོབས། རང་རིག་ཡེ་ཤེས་སྒྲོན་མེ་སྤར་བ་དང་། སྡུག་བསྔལ་ཉོན་མོངས་
རྦ་རླབས་ཞི་བ་དང་། སྐྱེ་རྒ་ན་འཆི་ཆུ་བོ་བཅད་པ་དང་། སྒྲིབ་གཉིས་བྱང་ཞིང་
ཚོགས་གཉིས་རྫོགས་པ་དང་། མཐར་ཐུག་བླ་མེད་འབྲས་བུ་ཐོབ་བྱའི་ཕྱིར། བསྟན་
པའི་བོན་ཀྱང་དེ་བཞིན་ཉིད་བརྗོད་དེ། མདོར་ན་ཐེག་དགུར་འདུས་བཞིན་དེ་དག་
ལ། སྒོ་བཞི་མཛོད་ལྔ་མདོ་འབུམ་གཟུངས་ལ་སོགས། གྲངས་མེད་མཐའ་ལས་འདས་
པ་འདོག་པ་སྟེ། ངས་བསྟན་བཀའ་ལ་ཐེ་ཚོམ་ཡེ་མེད་དོ། ། དེ་ཡི་ནང་ནས་ཁྱད་པར་
འཕགས་པའི་བོན། རིན་ཆེན་ནང་ནས་གསེར་གྱི་སྙིང་པོ་བཞིན། བོན་གྱི་སྙིང་པོ་ཉེ་
ལམ་གཟུངས་ཀྱི་དོན། བཀའ་ཡི་སྙིང་ཁུ་སྟོན་པའི་ཐུགས་ཀྱི་བཅུད། མ་ནོར་ངེས་པའི་
དོན་དམ་སྙིང་པོ་གཟུངས། དགོས་འདོད་ཀུན་འབྱུང་ཡིད་བཞིན་ནོར་བུ་སྟེ། གསེར་
འོད་རྒྱན་པའི་མདོ་གཟུངས་དམ་པ་འདི། བོན་ཉིད་སྐྱེ་བ་མེད་པའི་དབྱིངས་དཀྱིལ་
ནས། རང་བཞིན་འགག་པ་མེད་པའི་མཚན་མ་ཤར། མཁའ་ལ་ཆར་བབ་རྒྱ་མཚོའི་
རུ་མ་བཞིན། སྡུག་བསྔལ་ཉོན་མོངས་ཐ་བ་རབ་བརླན་ན། ཡང་དག་ཐར་པར་
བསྐྱེད་པའི་འབྲས་བུ་ཡིན། དེ་ཕྱིར་གཡུང་དྲུང་སེམས་དཔའ་ཆེན་པོ་དང༌། ཕྱི་
རབས་རྗེས་སུ་འབྲིང་བ་གང་ཟག་རྣམས། མ་ཡེངས་འདི་ཡི་དོན་ལ་བརྩོན་པར་བྱ།།
16

གསེར་འོད་དམ་པའི་མདོ་སྡེ།
ཅེས་བཀའ་བསྩལ་ཏོ། །དེ་ནས་གཤེན་འདོད་པ་དགུ་འགྱུར་གྱིས། སྟོན་པ་ལ་གསོལ་
པ། སྟོན་པ་ལགས་བོན་སྒོ་ཐེག་པ་ཆེན་པོའི་ནང་ནས་ཁྱད་པར་འཕགས་པའི་རིན་པོ་
ཆེ་གསེར་གྱི་སྙིང་པོ་ལྟ་བུའི། ཉེ་ལམ་ཟབ་མོ་གཟུངས་ཀྱི་རིམ་པ་དགོས་འདོད་ཀུན་
འབྱུང་། ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་གཟུངས་བདག་
ཅག་འཁོར་ལ་བཀའ་སྩལ་བ་ཡི་རངས་ལ། གསེར་འོད་དམ་པའི་མདོ་སྡེ་རིན་ཆེན་
གསེར་གྱི་སྙིང་པོ་ལྟ་བུའི། ཉེ་ལམ་ཟབ་མོའི་གཟུངས་སྡེ་དེ་ལ་ངེས་པའི་དགོས་དོན་ཅི་
ལྟ་བུ་གཅིག་ལས་འབྱུང་བ་ལགས་ན། བདག་ཅག་འཁོར་ལ་བཀའ་སྩལ་དུ་གསོལ།
ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་གཤེན་འདོད་པ་དགུ་
གཞན་ཡང་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
འགྱུར་དང༌། 
དང་། ལྷ་དང་། ཀླུ་དང་། མི་དང་། ལྷ་མ་ཡིན་ལ་སོགས་ཚེ་དང་ལྡན་པ་རིགས་ཀྱི་
བུའམ། རིགས་ཀྱི་བུ་མོ་དག །ཕུན་སུམ་ཚོགས་པའི་འཁོར་གྱི་སྡེ་རིགས་རྣམས་དེ་ནི་
འདི་ལྟ་སྟེ། མ་དག་སྲིད་ཞི་འཁོར་བའི་སེམས་ཅན་རྣམས། ཕུང་པོ་ལྔ་ཡི་ལྐོག་དང་མ་
བྲལ་ཚེ། བཟུང་འཛིན་འཁྲུལ་པའི་ཐ་རམས་དམ་པ་ལ། སྲིད་པའི་ཕུང་པོ་སྲིན་བུའི་
ཁ་ཆུ་འཐུམ། མ་རིག་ལུས་ཅན་འགྲོ་བ་སྒོ་ངའི་སྦུབ། མི་ཤེས་རྨོངས་གྱུར་སྡུག་བསྔལ་
ཉོན་མོངས་ཚོགས། ཞེ་སྡང་ཆེན་པོ་མཚོན་ཆའི་རྣོ་དབལ་སྐྱོན། རང་གཞན་སྲོག་
གཅོད་དམྱལ་བའི་རྒྱུ་རུ་བསགས། འདོད་ཆགས་ལོག་པའི་ཡི་དྭགས་ཁ་མེ་འབར།
བཀྲེས་སྐོམ་ཉོན་མོངས་ལས་ཀྱི་འདོད་པས་གདུང་། གཏི་མུག་མུན་པས་མ་རིག་སྦུབ་
ན་གནས། བྱོལ་སོང་གླེན་ལྐུགས་གླིང་བར་མུན་ཁྲོད་འཐོམ། ང་རྒྱལ་དྲག་པོ་རི་བོའི་
མཐོ་གཟར་རྦབ། སྲོག་གཅོད་འཐབ་རྩོད་མྱ་ངན་རྒྱ་མཚོ་རྡོལ། ཕྲག་དོག་དབང་གྱུར་
ཚེར་མའི་ནེ་ཐང་འོབས། མཐའ་འཁོབ་གནས་སུ་མ་དག་སྡུག་བསྔལ་སྦྱོངས། འདུ་
17

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤེས་མེད་མིན་རྟག་ཆད་ལོག་པར་གོལ། ཕམ་ལྟུང་ལེ་ལོ་གཡེང་སྐྱོན་ལྷ་ཡི་ལུས།
ཁམས་གསུམ་རིགས་དྲུག་སྡུག་བསྔལ་རབ་ཏུ་གདུང་། ལས་ཀྱི་དབང་གྱུར་སེམས་
ཅན་སྙིང་རེ་རྗེ། བསྐལ་པ་དཔག་མེད་སྡུག་བསྔལ་ཉམས་སུ་མྱོང་། བསྐལ་པར་ཐར་
མེད་མི་ཐར་ཆུ་བཞི་བརྒྱུད། སྐྱེ་རྒ་ན་འཆི་བསྐལ་པའི་རྦ་ཀློང་འཁྲུག །གཅིག་ནས་
གཅིག་བརྒྱུད་ཟོ་ཆུའི་ཁྱུད་མོ་འདྲ། ཡང་ནས་ཡང་འཁོར་ཤིང་རྟའི་འཕང་ལོ་འདྲ། ཞེ་
སྡང་དབང་གྱུར་དམྱལ་བ་ཡ་རེ་ང་། འདོད་ཆགས་ཞེན་པའི་རྒྱ་མཚོ་གཏིང་རེ་ཟབ།
གཏི་མུག་མུན་པའི་གླིང་ཆེན་ཡི་རེ་མུག །ང་རྒྱལ་དྲེགས་པའི་མཚོན་ཆ་སྐྱི་རེ་འཇིགས།
ཕྲག་དོག་ཚེར་མའི་འོབས་ཆེན་གཡང་རེ་ཟ། མ་རིག་འཁྲུལ་པའི་ལས་སྤྱོད་ཞེ་རེ་
འཚེར། ཉོན་མོངས་ནད་ཀྱིས་གདུང་བ་ཚབས་རེ་ཆེ། དེ་ལ་བཀྲིད་དྲང་ཐབས་དང་
སྦྱིན་པའི་སྟོབས། དུག་གསུམ་གཉེན་པོ་སྐུ་གསུམ་འབྲས་བུ་བསྟན། དུག་ལྔའི་གཉེན་
པོར་ཡེ་ཤེས་ལྔ་རུ་བསྟན། ཚོགས་དྲུག་ཡུལ་དྲུག་ཕ་རོལ་ཕྱིན་དྲུག་བསྟན། སྐྱེ་རྒ་ན་
འཆི་འཕྲིན་ལས་རྣམ་བཞི་བསྟན། མ་རིག་འཁྲུལ་རྟོག་སུམ་བརྒྱ་དྲུག་ཅུ་ལ། གསས་
མཁར་སུམ་བརྒྱ་དྲུག་ཅུའི་དབྱེ་བ་བསྟན། མ་རྟོགས་ཉོན་མོངས་བརྒྱད་ཁྲི་བཞི་སྟོང་
ལ། བོན་སྒོ་བརྒྱད་ཁྲི་བཞི་སྟོང་དབྱེ་བ་བསྟན། རྣམ་རྟོག་ཉོན་མོངས་བྱེ་བ་རབ་
འབྱམས་ལ། གང་འདུལ་བོན་སྒོ་དེ་བཞིན་མཐའ་ཡས་བསྟན། དེ་སོགས་སེམས་ཅན་
ལས་ཀྱི་བྱེ་བྲག་ལ། བཀྲོལ་བའི་བོན་ཀྱང་དེ་བཞིན་ཉིད་བརྗོད་དེ། མདོར་ན་ཐེག་
དགུར་འདུས་བཞིན་དེ་དབྱེ་ན། སྒོ་བཞི་མཛོད་ལྔ་མདོ་འབུམ་གཟུངས་ལ་སོགས།
གྲངས་མེད་མཐའ་ལས་འདས་པ་འདུག་པ་སྟེ། ངས་བསྟན་བཀའ་ལ་ཐེ་ཚོམ་ཡེ་མེད་
དོ། །དེ་ཡི་ནང་ནས་ཁྱད་པར་འཕགས་པའི་བོན། རིན་ཆེན་ནང་ན་གསེར་གྱི་སྙིང་པོ་
བཞིན། ཉེ་ལམ་ཟབ་མོ་མདོ་གཟུངས་དམ་པའི་ཕུལ། དགོས་འདོད་ཀུན་འབྱུང་ཡིད་
བཞིན་ནོར་བུ་སྟེ། གསེར་འོད་རྒྱན་པའི་མདོ་གཟུངས་དམ་པ་འདི། དོན་དམ་འགྱུར་

གསེར་འོད་དམ་པའི་མདོ་སྡེ།
མེད་དོན་གྱི་མཆོག་ཐོབ་ཉིད། མ་རིག་མུན་སེལ་རང་རིག་ཡེ་ཤེས་སྒྲོན། རིག་པའི་ལྡེ་
མིག་བཀའ་ལུང་བང་མཛོད་སྲོག །གསང་རིགས་གཟུངས་གསུམ་ཐུགས་རྗེ་ཐབས་ཀྱི་
སྔགས། བླ་མེད་ཐེག་པ་སྲིད་པ་སྟོང་རྩེའི་བོན། འདོད་དགུ་འབྱུང་བ་ཆབ་ནག་སྲིད་
པའི་རྒྱུད། ཚོགས་རྫོགས་སྒྲིབ་སྦྱོང་འཕན་ཡུལ་རྒྱས་པའི་འབུམ། ལུས་སེམས་ལྷར་
གྱུར་ཆབ་དཀར་དྲག་པོའི་སྔགས། བླ་མེད་འབྲས་ཐོབ་དཔོན་གསས་མན་ངག་ལུང་།
དངོས་གྲུབ་ཕུན་ཚོགས་མཐོ་ཐོག་སྤྱི་རྒྱུག་མཛོད། ངན་སོང་གནས་འདྲེན་ཐར་ལམ་
ཐུགས་རྗེའི་སྐས། རིན་ཆེན་ནང་ནས་གསེར་གྱི་སྙིང་པོ་བཞིན། འདོད་དགུ་འབྱུང་
གནས་མན་ངག་གཟུངས་ཆེན་འདི། བསྟན་པ་རིན་ཆེན་བསྐྱེད་པའི་གཞི་རྩ་ཡིན།
སྡུག་བསྔལ་བྲེལ་བ་སེལ་བའི་དམུ་ཡད་མཚོ། འགྲོ་ཀུན་ཕམ་པ་སྐོང་མཛད་དཀོར་གྱི་
མཛོད། འདོད་དགུ་ཐམས་ཅད་འབྱུང་བ་ཡིད་བཞིན་ནོར། རྒྱུད་ལུང་མན་ངག་
ཡོངས་ཀྱི་ཕྲུ་ཚེ་གཡང་། སྡུག་བསྔལ་འདོད་པ་སྐོང་བའི་དཔག་བསམ་ཤིང་། སྤྱི་རྒྱ་
རླབས་ཀྱིས་གཅོད་པའི་ཟིལ་གནོན་ཁྱུང་། དུག་ལྔ་ཉོན་མོངས་བཤིགས་པའི་དབལ་གྱི་
ཐོག །བདེ་སྐྱིད་རྒྱ་མཚོ་བརྡོལ་པའི་ཁྲུས་ཀྱི་ཆུ། དཔལ་ཚོགས་ལག་ཏུ་ལོན་པའི་ལྡེ་
མིག་ཡིན། དབང་ཐང་དཔལ་ཁ་བསྐྱེད་པའི་རི་རྒྱལ་ལྷུན། ཁ་རྗེ་ཁ་གཡེལ་སྤེལ་བའི་
དམུ་ཐག་སྲོག །བསོད་ནམས་རྒྱ་མཚོ་བསྐྱེད་པའི་མ་དྲོས་ལུ། སྙན་གྲགས་ཀུན་ཏུ་
སྤེལ་བའི་སྒྲ་རྒྱལ་འབྲུག །རྒོལ་བ་ཚར་གཅོད་ཟིལ་གནོན་གཟི་བརྗིད་སེང་། མན་
ངག་གབ་ཆེན་མ་ཧཱ་གསེར་གྱི་སྦལ། འགྲོ་དོན་ཚོགས་རྫོགས་ཕྱོགས་ལས་རྣམ་པར་
རྒྱལ། དཀོན་པའི་མཆོག་གྱུར་དཀོན་ཚད་རབ་ཏུ་ལྡན། སྔ་རབས་འདས་པ་རྣམས་ཀྱི་
ཐུགས་དགོངས་ཡིན། ད་ལྟ་བཞུགས་པ་རྣམས་ཀྱི་སྤྱོད་ཡུལ་ཡིན། མ་བྱོན་སངས་
རྒྱས་རྣམས་ཀྱི་གསུང་འགྱུར་ཡིན། ཕྱི་རབས་གང་ཟག་རྣམས་ཀྱི་དོན་ཆེད་དུ། སྒྲིབ་
གཉིས་སྦྱང་ཞིང་ཚོགས་གཉིས་རྫོགས་པ་དང༌། མཐར་ཐུག་བླ་མེད་འབྲས་བུ་ཐོབ་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བྱའི་ཕྱིར། བཀའ་ལུང་ཕུན་ཚོགས་རབ་ཏུ་དབྱེ་བར་བྱ། སྟོང་གསུམ་བདག་པོ་གསུམ་
ལ་གཉེར་དུ་གཏད། བློ་གྲོས་ཤུགས་འབྱུང་རབ་ཏུ་ལྡན་པར་བྱའོ། །ཞེས་བཀའ་
བསྩལ་ཏོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་བཀའ་བབ་གཉེར་
བཅོལ་ཆེ་བའི་ཡོན་ཏན་ངེས་པའི་དགོས་དོན་བསྟན་པའི་ལེའུ་སྟེ་གཉིས་པའོ། །། །
༧ དེའི་ཚེ་དེའི་དུས་ན། འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་འདོད་པ་དགུ་འགྱུར་དང་། དབང་པོ་བརྒྱ་བྱིན་དང་།
གཙུག་ན་རིན་ཆེན་དང༌། གཞན་ཡང་ལྷ་དང་། ཀླུ་དང༌། མི་དང་། ལྷ་མ་ཡིན་
དང་། དྲི་ཟ་དང་ཕུན་སུམ་ཚོགས་པའི་སྡེ་རིགས་རྣམས་ཀྱིས་གུས་པས་ཕྱག་འཚལ་
དང་བས་མཆོད་པ་ཕུལ་ནས་མཛད་པའི་བསྟོད་པ་མི་ནུབ་རྒྱལ་མཚན་མཐོན་པོ་ཞེས་
བྱ་བ་འདི་དག་མགྲིན་གཅིག་ཏུ་གསོལ་པ། རབ་འབྱམས་ཕྱོགས་བཅུའི་སངས་རྒྱས་
ཐམས་ཅད་ཀྱི། འཕགས་པའི་རྒྱལ་བ་བདེར་གཤེགས་ཐུ་བོ་བ། སྲིད་གསུམ་མཆོད་
རྟེན་དམུ་སྲས་མགོན་པོ་ལ། བསྟོད་པའི་རྒྱལ་པོ་དོན་མཚུངས་ཚིག་འདི་བརྗོད། རྒྱལ་
བ་ཁྱོད་ལས་ལྷག་པའི་བདེར་གཤེགས་ནི། བདག་སོགས་འཕགས་པ་གང་གིས་མཁྱེན་
མ་གྱུར། དེ་བས་ཆ་ཤས་གཅིག་ལ་རྡུལ་ཕྲག་ཙམ། འདུ་ཤེས་རྣམ་གསུམ་དག་པས་
འདི་ལྟར་བསྟོད། བརྩེ་ཆེན་ཁྱེད་ཀྱིས་སྔོན་གྱི་གོང་རོལ་ན། འཁོར་བ་མཐའ་ཅན་
བཙན་པའི་ཐུགས་བསྐྱེད་ཀྱིས། མཐའ་ཡས་ཡོན་ཏན་དཔལ་གྱི་རྫུ་འཕྲུལ་གྱིས།
མཁའ་ཡང་ཆུབ་པར་མཛད་ལ་ཕྱག་འཚལ་བསྟོད། སྦྱིན་སོགས་ཕར་ཕྱིན་བཅུ་པོའི་
རང་བཞིན་དང་། རྒྱ་ཆེ་རྒྱུ་དང་ཡོངས་སུ་ཡུལ་གྱི་དངོས། བྱམས་ཆེན་དག་གི་རབ་
ཏུ་མཚོན་པའི་རྒྱུ། མ་གོད་འགྲོ་བའི་འདྲེན་པ་ཁྱོད་ལ་བསྟོད། ཕྱི་ནང་མ་ཡིན་སྟོང་པ་
མ་ཆགས་པར། མི་རྟོག་མི་ཞེན་ངོ་བོ་གྲུབ་མཐའ་དང་། མཆོག་ལྡན་ཡོད་མེད་སྟོང་
20

གསེར་འོད་དམ་པའི་མདོ་སྡེ།
ཉིད་བཅོ་བརྒྱད་ཀྱིས། བླ་མེད་འབྲས་བུའི་རྒྱལ་པོ་ཁྱོད་ལ་བསྟོད། ལུས་སེམས་ཚོར་
བ་བོན་ཀྱང་སྟོང་པ་སྟེ། སྒྱུ་མ་གསལ་ཆ་རྟོག་མེད་བདེ་བ་ཆེ། སྐྱེ་མེད་གསལ་བ་ཡེ་
ཤེས་ཐིག་ལེ་རྣམས། དྲན་པ་ཉེར་རྟོགས་རྒྱལ་པོ་ཁྱོད་ལ་བསྟོད། ཡོད་མེད་རྟག་ཆད་
སྐྱེ་འགག་སྣང་སྟོང་གཞི། འཁྲུལ་སྤངས་ཟག་མེད་ཤེས་རབ་ཕུང་པོ་ཉིད། མཐའ་བྲལ་
ནམ་མཁའི་གདོས་ཐེབ་མི་དམིགས་པ། ཡང་དག་སྤངས་པའི་རྒྱལ་པོ་ཁྱོད་ལ་བསྟོད།
ཏིང་འཛིན་རྫུ་འཕྲུལ་འཁྲུལ་སྤངས་སེམས་དཔའ་ཆེ། ཟག་མེད་ཤེས་རབ་ཕུང་པོ་
ལོངས་སྤྱོད་དེ། འདུས་པ་གསལ་རྟོགས་མཉམ་འཇོག་ཏིང་འཛིན་གྱི། རྫུ་འཕྲུལ་རྐང་
བཞི་རྒྱལ་པོ་ཁྱོད་ལ་བསྟོད། ཟག་མེད་ཤེས་རབ་ཕུང་པོའི་ངོ་བོ་ལ། གསལ་གཅོད་
སྲོག་འཛིན་ཤེས་རབ་རྟོགས་པ་དང༌། ཤེས་རིག་མ་སྒྲིབ་རང་གི་མཚན་འཛིན་པ།
གཟུངས་དོན་དབང་དྲུག་རྒྱལ་པོ་ཁྱོད་ལ་བསྟོད། ཟག་མེད་གདོས་པ་མ་གཡོས་
འཛིན་པ་ཉིད། ལུས་པ་མེད་པ་ཡོངས་རྫོགས་ཏིང་ངེ་འཛིན། རྒྱུ་དང་ཀུན་བཟང་དེ་
བཞིན་ཅིར་མི་གསལ། ཏིང་འཛིན་དྲུག་རྟོགས་རྒྱལ་པོ་ཁྱོད་ལ་བསྟོད། འགག་མེད་
ཐུགས་རྗེ་ཅིར་ཡང་རྒྱུན་དུ་ཞུགས། འཁོར་བ་ལས་བརྒལ་དབུ་མ་བླ་རུ་ཕྱིན། རྣམ་
དག་ཉམས་ང་མེད་ཅིང་ཕྱིར་མི་ལྡོག །བསྒྲོད་མེད་ལམ་བཞིའི་རྒྱལ་པོ་ཁྱོད་ལ་བསྟོད།
མི་འཇིགས་སྟོབས་ཆེན་བཅུ་དྲུག་ངོ་བོ་ཡི། ལོག་པའི་དགྲ་ཚོགས་མ་ལུས་ཟིལ་གནོན་
ཏེ། འཁོར་བའི་བོན་གྱི་མཚན་མའི་འཇིག་པ་བྲལ། གྲུབ་མཐའ་ཁྱབ་བདལ་རྒྱལ་པོ་
ཁྱོད་ལ་བསྟོད། ཁམས་གསུམ་འཁོར་བ་ཞེན་པ་གཏིང་ནས་ལོག །མཐར་ཐུག་གཏན་
གྱི་བདེར་གཤེགས་འོག་མིན་མགོན། བླ་མེད་གྲུབ་མཐའ་འཁོར་བའི་ཆུ་རྒྱུན་གཅོད།
ཕྱིར་མི་ལྡོག་པའི་རྒྱལ་པོ་ཁྱོད་ལ་བསྟོད། བདག་དོན་མ་བྱས་ཁྱབ་བདལ་ལྷུན་གྲུབ་སྐུ།
སྨོན་ལམ་དབང་གི་གཞན་དོན་བཀྲིད་དྲང་ཕྱིར། ཕྱིར་འོང་འབྲས་བུ་བཅུ་གཅིག་
མཚན་ཉིད་ཀྱིས། རྣམ་བཞིའི་འགྲོ་འདྲེན་རྒྱལ་པོ་ཁྱོད་ལ་བསྟོད། ཉོན་མོངས་འཁོར་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བའི་བག་ཆགས་ཀུན་སྤངས་ཏེ། ཤེས་བྱ་ཐམས་ཅད་བོན་ཉིད་བཟོད་པ་བརྒྱད།
མཐོང་སྒོམ་ངོ་བོའི་ཚུལ་གྱིས་གཤེན་རབ་མིང་། རྒྱུན་ཞུགས་འགྲོ་བའི་རྒྱལ་པོ་ཁྱོད་ལ་
བསྟོད། བྱམས་པ་སྙིང་རྗེ་དགའ་བ་བཏང་སྙོམས་ཀྱིས། གཞན་དག་བླ་མེད་འབྲས་བུ་
སྒྲུབ་པའི་ཕྱིར། ཐུགས་རྗེ་ཀུན་ཁྱབ་འཁོར་བ་རྒྱུན་མར་འདྲེན། མི་གཡོ་མཉམ་པའི་
རྒྱལ་པོ་ཁྱོད་ལ་བསྟོད། ཉག་གཅིག་ངོ་བོ་ཉིད་ལ་མི་དབྱེ་ནའང་། མི་སྐྱེ་མི་འགག་
གདོད་ནས་རྣམ་པར་དག །ཕྱེ་བ་མེད་པ་ཁྱབ་བདལ་དགུ་རུ་འཆིབ། གཡུང་དྲུང་
བོན་གྱི་རྒྱལ་པོ་ཁྱོད་ལ་བསྟོད། སྐྱེ་འགག་གཉིས་མེད་རང་བཞིན་རིག་པ་ནི། རང་
སེམས་བདེ་བ་ཆེན་པོ་དབྱིངས་ཉིད་ལ། སོ་སོར་གསལ་བ་ཤེས་རབ་སྤྱོད་ཡུལ་གྱིས།
ནམ་མཁའ་ལྟ་བུའི་རྒྱལ་པོ་ཁྱོད་ལ་བསྟོད། དོན་དམ་བདེན་པས་ཀུན་རྫོབ་ཀྱིས་མི་
བསླུ། གཏན་ཕབ་ཐེ་ཚོམ་ཚད་མ་བཅོས་བསླད་ཀྱི། ཡང་དག་གསུང་བ་གང་གིས་
ཀྱང་མི་བསླུ། བདེན་བཞིའི་མཚན་ཉིད་རྒྱལ་པོ་ཁྱོད་ལ་བསྟོད། བོན་སྐུའི་གནས་
ལུགས་གཅེར་མཐོང་གཅེར་གྲོལ་ཕྱིར། བརྗོད་མེད་ཡོན་ཏན་མ་འགག་གཞི་ལ་རྫོགས།
མཚན་ཉིད་སྒོ་ལྔའི་གཟུང་བ་བརྡའ་དང་གོ །ཡང་དག་རིག་པའི་རྒྱལ་པོ་ཁྱོད་ལ་
བསྟོད། མཁའ་འདྲའི་དགོངས་པ་གོལ་མེད་མཉམ་བཞག་གི། ངོ་བོ་མངོན་གྱུར་ཤེས་
བྱ་ཅི་ལྟ་བ། མཁྱེན་པའི་ཡེ་ཤེས་རྟོགས་པའི་ས་བོན་ཟད། མི་བསྙེལ་གཟུངས་ཐོབ་
རྒྱལ་པོ་ཁྱོད་ལ་བསྟོད། མཉམ་ཉིད་ཞི་གནས་སྤངས་པའི་ཕ་རོལ་དུ། དགེ་དང་མི་
དགེ་ལྷག་མེད་བོན་ཉིད་དབྱིངས། ལྟ་བའི་དོན་མཐར་ཕྱིན་པས་སྙོམས་པར་འཇུག །
སྙོམས་འཇུག་དགོངས་པའི་རྒྱལ་པོ་ཁྱོད་ལ་བསྟོད། ཕྱི་ནང་མཚན་མ་མེད་པ་བདེ་བ་
ཆེ། བོན་ཉིད་ཕྱོགས་རིས་བྲལ་བ་བག་ཆགས་བཅས། རྟོགས་པའི་ངོ་བོ་དཔེ་མེད་
ནམ་མཁའ་ལྟར། མཚན་མ་མི་སྣང་རྒྱལ་པོ་ཁྱོད་ལ་བསྟོད། འགྲོ་དོན་ཆད་ཞེས་རྒྱུན་
མེད་ཐུགས་རྗེ་ཞེས། སྤངས་རྟོགས་མཐར་མ་རིག་པའི་ཚུལ་མཐུན་གྱིས། ཟད་མེད་རྒྱུ་
22

གསེར་འོད་དམ་པའི་མདོ་སྡེ།
ལ་མ་རིག་སྙོམས་པའི་ངང་། འདི་ཞེས་གཟའ་གཏད་བྲལ་བ་ཁྱོད་ལ་བསྟོད། བོན་
ཉིད་སེམས་ཉིད་ཇི་ལྟ་ཇི་སྙེད་པ། རྟོགས་ཚོགས་བསྡུས་པ་གཞི་ཡི་མཁྱེན་གྱུར་གང་།
གང་ཡང་རང་གྲོལ་རོལ་པའི་མཚན་ཉིད་འཛིན། དབྱིངས་དབྱེ་ཡེ་ཤེས་རྒྱལ་པོ་ཁྱེད་
ལ་བསྟོད། སུན་བྱེད་འགལ་བའི་གྲོང་ཁྱེར་གཏན་སྤངས་ནས། རེ་དོགས་རྩེ་གཉིས་བློ་
ཡི་སྤང་བླང་ཟད། ཡེ་སྲུང་ཆེན་པོའི་དམ་ཚིག་བྱ་རྩོལ་བྲལ། གཉིས་མེད་མཉམ་པའི་
རྒྱལ་པོ་ཁྱེད་ལ་བསྟོད། བྱ་བ་བྱས་ཟིན་འགྲོ་དོན་འབད་མེད་གྲུབ། ཐར་གྲོལ་སྨིན་པ་
བསྡུ་དངོས་གཞི་མཐར་ཕྱིན། འདུ་ཤེས་མེད་པའི་མཚན་ཉིད་སོ་སོར་བསྒྱུར། ལྷུན་
གྲུབ་འཕྲིན་ལས་རྒྱལ་པོ་ཁྱོད་ལ་བསྟོད། འདམ་ནས་སྐྱེས་པའི་པདྨོ་ཅི་བཞིན་དུ།
ཆགས་བྲལ་ཐབས་ཀྱི་སྤྱོད་པ་རྣམ་པར་དག ། ཅི་མི་སྣང་བ་རང་བཞིན་ངེས་པའི་སྡེ།
རྣམ་དག་སྤྱོད་པའི་རྒྱལ་པོ་ཁྱོད་ལ་བསྟོད། བོན་རྣམས་ཐམས་ཅད་འདམ་གྱི་ཕུར་པ་
ལྟར། མ་འགག་གར་བསྐོར་བདེ་བའི་ཡོན་ཏན་བཞིན། གཟུགས་སྐུ་གཉིས་ལས་
འབྱུང་གྱུར་ཇི་སྙེད་བཞིན། ཡོན་ཏན་ཡོངས་རྫོགས་རྒྱལ་པོ་ཁྱོད་ལ་བསྟོད། ཤེལ་གྱི་
མེ་ལོང་བྱད་གཟུགས་རིས་མེད་འཆར། སྐྱོན་མེད་ཕུང་པོར་བདག་གཞན་དགྲ་གཉེན་
མེད། མི་གཡོ་བདེ་བ་ཆེན་པོའི་ཕྱག་རྒྱར་འཆང་། སྙོམས་འཇུག་ངང་ཉིད་རྒྱལ་པོ་
ཁྱོད་ལ་བསྟོད། ནམ་མཁའི་ངོགས་ལྟར་ཤེས་བྱའི་གདག་བྱ་ཟད། སྲོག་དང་བཅས་
པའི་ས་བོན་གདོད་ནས་སྤངས། གཡུང་དྲུང་འཆི་མེད་སྐྱེས་བཙན་རྒྱུ་རྐྱེན་བྲལ། སྲོག་
མེད་སྐུ་བཞིའི་བདག་ཉིད་ཁྱོད་ལ་བསྟོད། མ་སྒྲིག་མི་སྒྲགས་འགག་མེད་བསྒྲགས་
པའི་གསུང་། ཚངས་པའི་སྒྲ་ལྡན་གླིང་གྲགས་དབྱངས་སྙན་ཞིང་། འགག་འཛེར་སྤང་
བྲལ་མི་ནུབ་རྒྱལ་མཚན་ལྟར། གསུང་དབྱངས་བཞི་ལྡན་རྒྱལ་པོ་ཁྱོད་ལ་བསྟོད།
དུས་གསུམ་བོན་རྣམས་ཡེ་ཤེས་ཆེན་པོ་ཉིད། མཉམ་ཉིད་འཁྲུལ་པ་མེད་པའི་ཐུགས་
མངའ་བའི། བདག་གཞན་ཆེ་ཆུང་བྲལ་བའི་ཉག་མ་གཅིག ། མི་ཤིག་དཀྱིལ་འཁོར་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འཛིན་པ་ཁྱོད་ལ་བསྟོད། རྣམ་མཁྱེན་ཡེ་ཤེས་ཇི་ལྟ་ཇི་སྙེད་དུ། ཤེས་བྱ་མཐའ་ཡས་བླ་
གབ་མཐའ་བྲལ་གྱི། ཡེ་ཤེས་ཉིད་དུ་ཡན་ལག་སུམ་བརྒྱ་དྲུག །འཁོར་བ་ཆགས་མེད་
རྒྱལ་པོ་ཁྱོད་ལ་བསྟོད། མ་བཅོས་བཟོད་ནས་ཕྱག་རྒྱ་གཞོམ་གཞིག་བྲལ། འཁོར་བ་
ཟིལ་གནོན་མྱང་འདས་འབྲས་བུ་གང་། ས་བོན་འབྱུང་དུ་མེད་པའི་ཐིག་ལེར་གཅིག །
ཨ་གསལ་ཀུན་བཟང་རྒྱལ་པོ་ཁྱོད་ལ་བསྟོད། བསྟོད་པའི་རྒྱལ་པོ་ཕྱོགས་ལས་རྣམ་
པར་རྒྱལ། ཡོན་ཏན་ཕུང་པོ་བསམ་མཐའ་ཡས་པའི་ཚོགས། གང་གི་དེ་ཉིད་དེ་ནི་
བརྗོད་བྱའི་ཡུལ། ལྷ་མི་མགོན་པོ་ཁྱོད་ལས་སུ་འང་མིན། ཕྱོགས་བཅུའི་རྒྱལ་བ་
མགྲིན་གཅིག་ལྷག་བྱས་ན། གསུང་དབྱངས་ཡན་ལག་འདྲ་ཀུན་སྨྲས་ནས་ཀྱང་།
བསྟོད་པའི་རྒྱལ་པོ་འདི་ལྟར་གང་གིས་བརྗོད། གང་ཞིག་རྒྱལ་བ་ཁྱོད་ཀྱི་ཡོན་ཏན་
ཡང་། བརྩེ་བ་ཆེན་པོའི་ཐུགས་རྗེ་རྐྱང་ཐག་གིས། སྐྱེས་ནས་སྐྱེ་བའི་རྫོགས་སངས་
རྒྱས་ཀྱི་བར། གང་གི་བོན་རྣམས་ཐམས་ཅད་རྗོད་བྱེད་དང༌། བསོད་ནམས་ཆེ་བ་
འདོད་པ་ཀུན་འགྲུབ་ཤོག །ཡན་ལག་བརྒྱད་ལྡན་འདོད་འཇོ་ལྗོན་ཤིང་ལྟར། དཔེ་
དང་བྲལ་ལོ་རྒྱལ་བ་བྱམས་མགོན་མཁྱེན། རྒྱལ་བ་ལྔ་དང་དྲུག་པ་འོད་དཀར་འཆང་།
ལྷར་བཅས་ཡོངས་ཀྱི་ཅོད་པཎ་ཁྱབ་བདག་ཉིད། བསྟོད་པའི་རྒྱལ་པོ་དམ་པ་འདི་
འཆང་གང༌། འབྲལ་བ་མེད་པ་ཐུགས་རྗེས་འཛིན་པར་ཞུ། གུས་པའི་ཕྱག་འཚལ་
གཤེན་རྒྱལ་ཞབས་ལ་བསྟོད། སྟོང་གསུམ་སྟོང་དང་ཕ་རོལ་འཇིག་རྟེན་དང་། ཚང་
རྒྱུང་འཇིག་རྟེན་བྱེ་བ་གྲངས་ལས་འདས། གླིང་བཞི་གླིང་ཕྲན་ཉི་མ་ཟླ་བས་བརྒྱན།
རིན་ཆེན་ནོར་བདུན་བཀྲ་ཤིས་རྫས་བརྒྱད་སོགས། རྒྱལ་སྲིད་དཀོར་ནོར་ལོངས་སྤྱོད་
ཕུན་སུམ་ཚོགས། ཕ་མ་ཤ་ཉེ་ནོར་རྫས་ཡུལ་ཞིང་བཅས། དངོས་ཡིད་མཆོད་པའི་བྱེ་
བྲག་བསམ་འདས་འདི། མཆོད་ཡུལ་དམ་པ་རྗེ་ལ་བདག་གིས་མཆོད། བདག་
སོགས་དུས་འདིར་བཟུང་ནས་ནམ་ཞིག་བར། རྒྱལ་བ་སངས་རྒྱས་ཁྱོད་ཀྱི་རྗེས་འབྲེང་
24

གསེར་འོད་དམ་པའི་མདོ་སྡེ།
ན། བླ་མེད་ཕ་རོལ་ཕྱིན་བཅུ་དགེ་བའི་ཚོགས། ལུས་ངག་ཡིད་གསུམ་རྩོལ་བས་
འབད་པར་བགྱི། གྲུབ་མཐའི་རྒྱལ་པོ་སངས་རྒྱས་གཡུང་དྲུང་བོན། གཡར་བླང་
སེམས་དཔའི་སྤྱོད་པར་དམ་བཅས་ཀྱང་། གཟུགས་འཛིན་འཁྲུལ་པའི་ཉོན་མོངས་
དབང་གྱུར་སོགས། འགྱོད་སྡོམ་དྲག་པོས་རྩེ་གཅིག་བཤགས་པར་བགྱི། མཐས་ཡས་
སངས་རྒྱས་དབུས་ནས་མིའི་སེང་གེ། དུས་འདིར་བཟུང་ནས་འཁོར་བ་མ་སྟོང་པར།
སྐྱོ་ངས་མེད་པར་སེམས་ཅན་དོན་མཛད་ཅིང་། མྱ་ངན་མི་འདའ་བཞུགས་པར་
གསོལ་བ་འདེབས། ཐུགས་རྗེས་ཀུན་བཟང་སྒྲིབ་མེད་དགོངས་གསང་རྣམས། འཇིག་
རྟེན་ཞིང་འདིར་རབ་ཏུ་བྱོས་པ་ཡིས། འགྲོ་ཀུན་རྣམས་ལ་ཟབ་རྒྱས་བོན་འཁོར་
བསྐོར། བསོད་ནམས་དེ་ལ་བདག་ཅག་ཡི་རང་ངོ༌། །བདེར་གཤེགས་སྒྲུབ་པའི་ཡན་
ལག་ཇི་སྙེད་ཀྱི། འཕྲིན་ལས་དག་གི་དགེ་བ་ཅི་བསགས་པ། བདག་གཞན་གཉིས་
མེད་ཀུན་བཟང་ཐོབ་ཕྱིར་དུ། བླ་ན་མེད་པར་ཡོངས་སུ་བསྔོ་བར་བགྱི། དགེ་བ་
སྟོབས་ཆེན་དེ་ཡི་མཐུ་དཔལ་དང༌། སངས་རྒྱས་འཕགས་པ་ཁྱེད་ཀྱི་ཐུགས་རྗེ་ཡིས།
སྒྲིབ་གཉིས་བྱང་ཞིང་ཚོགས་གཉིས་རབ་རྫོགས་ནས། བླ་མེད་འབྲས་བུ་ཀུན་བཟང་
ངང་མཉམ་ཤོག །གལ་ཏེ་དེ་མ་ཐོབ་ཀྱི་བར་དུ་ཡང་། ཚེ་རབས་འདི་དང་དུས་
རྣམས་ཐམས་ཅད་དུ། གཞོན་ནུར་གྱུར་ཞིང་རབ་ཏུ་བྱུང་བ་དང་། ཤེས་ལྡན་བསླབ་
རྫོགས་བོན་ལ་རྒྱུན་སྤྱོད་ཤོག །འཁྲུལ་པའི་ལས་སྤངས་བརྩོན་འགྲུས་དྲག་པོའི་སྟོབས།
འཆད་དང་བརྩོམ་དང་བརྩོད་དང་བསྡུ་བ་དང་། འབྲི་དང་ཀློག་དང་འཆང་དང་
ཉེར་ལེན་སོགས། སྐད་ཅིག་ཡེངས་མེད་དོན་ལ་སྤྱོད་པར་ཤོག །ཤེས་བཞིན་ལོག་
པའི་རྗེས་སུ་མི་འཕྲེང་བར། བཀའ་ལུང་མན་ངག་ཟད་མེད་རྒྱ་མཚོ་ལ། བརྟག་
གཞིག་རིག་རྟོགས་བསྙེན་སྒྲུབ་སྒོམ་ལ་སོགས། ཐང་ཆོད་ཉམས་ལེན་མཐའ་རུ་ཕྱིན་
པར་ཤོག །དེ་དག་དེ་ཡི་དུས་དང་གནས་སྐབས་སུ། དབུལ་ཕོངས་ལས་སྒྲོལ་དཔལ་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འབྱོར་ཡོ་བྱད་ལྡན། བྱང་ཆུབ་སྒྲུབ་པའི་མཐུན་རྐྱེན་འཚོགས་པ་དང་། ཐར་ལམ་
བསྒྲོད་པའི་འགལ་རྐྱེན་མེད་པར་ཤོག །བདུད་དང་སྲིན་པོ་མུ་སྟེགས་བསམ་སྦྱོར་
དང༌། དགེ་ལ་མི་མོས་བོན་ལ་གཤེ་སྐུར་དང་། མི་དད་ལོག་པར་སྦྱོར་བ་ལ་སོགས་པ།
ནམ་ཞིག་བདག་གིས་ཞི་ཞིང་དུལ་བར་ཤོག །སྦྱིན་པ་ཚུལ་ཁྲིམས་བཟོད་པ་བརྩོན་
འགྲུས་དང༌། མི་འཁྲུལ་བསམ་གཏན་སྟོབས་མཆོག་སྙིང་རྗེ་དང་། སྨོན་ལམ་ཐབས་
མཆོག་ཤེས་རབ་འཁྲུལ་པ་མེད། བླ་མེད་ཕ་རོལ་ཕྱིན་བཅུའི་དོན་ལྡན་ཤོག །རབ་
དགའ་དྲི་མེད་འོད་ཟེར་ཕྱག་རྒྱ་བསྒྱུར། བོན་ཉིད་བདེ་ལྡན་ཡིད་བཞིན་མ་ཆགས་
དག །ཡི་གེ་ཚོགས་ཆེན་མི་འགྱུར་ཀུན་ཏུ་འོད། ལམ་ལྔ་ས་བཅུའི་ཡོན་ཏན་མཐར་
རྫོགས་ཤོག །འཇིག་རྟེན་ཞིང་འདིར་བཀྲ་ཤིས་བདེ་ལེགས་དཔལ། ནད་མུག་དུག་
མཚོན་མི་མཐུན་ཉེར་ཞི་ནས། དཔལ་དང་འབྱོར་ཚོགས་པྲ་ལྟས་ཕུན་སུམ་ཚོགས།
སྣང་སྲིད་དགེ་བ་ཡོངས་སུ་འཕེལ་བར་ཤོག །དགེ་བའི་ལས་ལ་ཐང་བཅད་བརྩོམ་པ་
ཡི། གྲུབ་པའི་རྟགས་དང་ཡོན་ཏན་གོང་འཕེལ་ནས། འགྲོ་ཀུན་འདུལ་ཞིང་འདུད་
པའི་ཞིང་གྱུར་ཞིང༌། རྟག་ཏུ་གཡུང་དྲུང་བོན་ལ་འཇུག་པར་ཤོག །བདག་གི་མཛད་
སྤྱོད་ཡོན་ཏན་འཕྲིན་ལས་ལ། འགྲོ་བ་གང་དག་དགའ་ཞིང་འགུ་བ་དང་། ཀུན་གྱི་
དགའ་བའི་ཞིང་དུ་སྨོན་བྱེད་ཅིང་། ཐོས་བསམ་སྒོམ་སྒྲུབ་བོན་འཁོར་བསྐོར་བར་
ཤོག །ཕྱོགས་བཅུའི་ཞིང་ཁམས་ཇི་སྙེད་ཐམས་ཅད་ཀུན། དེ་སྙེད་རྣམ་དག་ཞིང་དུ་
སངས་རྒྱས་དང་། སངས་རྒྱས་སྲས་ཀྱི་ཡོངས་སུ་གང་བ་ཡི། སྨོན་ལམ་དག་པའི་བདེ་
བ་ཅན་དུ་ཤོག །རབ་འབྱམས་གནས་པའི་འགྲོ་བ་མ་ལུས་ཀུན། བདག་གི་གདུལ་
བྱའི་ཞིང་དུ་གྱུར་པ་ལ། ཐུགས་རྗེ་ཚད་མེད་བཞི་དང་ལྡན་པ་ཡི། འགྲོ་བའི་མུན་སེལ་
སྒྲོན་མེ་འདེགས་པར་ཤོག །འཇིག་པ་བརྒྱད་ལ་གཡང་ས་ཆེ་བ་ཡིས། གང་ཞིག་
འཁོར་བའི་རྒྱ་མཚོར་བྱིང་བ་ལ། ཐབས་དང་ཐུགས་རྗེ་ཟུང་དུ་འབྲེལ་བ་ཡིས།
26

གསེར་འོད་དམ་པའི་མདོ་སྡེ།
དཔག་མེད་འགྲོ་བའི་དད་དཔོན་བྱེད་པར་ཤོག །དེ་དག་འདྲེན་པའི་ཐུགས་རྗེ་ངང་
སྲིང་ནས། གང་འདུལ་དེར་སྟོན་དཔལ་གྱི་འོད་ཟེར་གྱིས། མཐའ་ཡས་བསྡུད་པའི་
རྒྱལ་པོར་ཉིད་གྱུར་ཏེ། འགྲོ་ཀུན་བོན་ཉིད་དབྱིངས་སུ་འཁོད་པར་ཤོག །ཕྱིར་མི་ལྡོག་
དང་ལན་གཅིག་ཕྱིར་འོང་དང་། རྒྱུན་ཞུགས་འབྲས་ཐོབ་དགྲ་བཅོམ་སངས་རྒྱས་སྐུ།
སྐུ་གསུམ་ཡེ་ཤེས་ཟུང་འབྲེལ་འགྲོ་བའི་དོན། སྐྱོ་ངས་མེད་པར་སེམས་ཅན་དོན་བྱེད་
ཤོག །དུས་གསུམ་ཀུན་ཏུ་བདུད་ལས་རྣམ་རྒྱལ་ཏེ། སྒྲིབ་མེད་ཡེ་ཤེས་སེམས་དཔའི་
དཔལ་ཐོབ་ནས། སྐུ་དང་ཞིང་ཁམས་རྒྱ་མཚོའི་རང་བཞིན་གྱིས། བཅུ་གཉིས་མཛད་
པ་དུས་གསུམ་དོན་བྱེད་ཤོག །ལུང་རྟོགས་རྒྱ་མཚོ་ཇི་ལྟ་ཇི་སྙེད་པར། འཁོར་བའི་རྒྱ་
མཚོ་སྐེམ་པར་མ་གྱུར་བར། སྨོན་ལམ་བཟང་པོ་ཟད་པ་མེད་པ་ཡིས། རྣམ་གྲོལ་རྒྱ་
མཚོ་དེ་བཞིན་འཕེལ་བར་ཤོག །མཐར་ཡང་བདག་གཞན་འགྲོ་དོན་ལྷུན་གྲུབ་སྟེ།
སངས་རྒྱས་ཀུན་གྱི་ནང་ནས་རྒྱལ་མཚན་ལྟར། ཁྱད་པར་འཕགས་པ་གདོད་མའི་
ཀུན་བཟང་ཀློང་། མཁའ་མཉམ་ཀློང་བདལ་བོན་ཉིད་ངང་མཉམ་ཤོག །ཅེས་བསྟོད་
པའི་སྒྲ་ཀུན་ཏུ་ཁྱབ་པར་བརྗོད་ཅིང་། རེ་དོགས་མེད་པའི་སྨོན་ལམ་རྒྱ་ཆེན་པོ་རུ་
བཏབ་ནས། སྟོན་པའི་སྐུ་ལ་སྐོར་བ་ནི་བྱས། ལྷ་ཕྱག་ནི་འཚལ། མེ་ཏོག་ནི་འཐོར། །
མཆོད་པ་ནི་ཕུལ། གཡས་ནས་གཡོན་དུ་བསྐོར་ལ་མདུན་དུ་འཁོད་དོ། དེ་ལ་སྟོན་པ་
ཡང་ཤིན་ཏུ་ཐུགས་དགྱེས་པར་གྱུར་ནས། ཞལ་འཛུམ་པར་མཛད་ནས་གསུངས་པ།
ཕུན་སུམ་ཚོགས་པའི་སྡེ་རིགས་རྣམས། མ་ནོར་ངེས་པའི་མཆོད་བརྗོད་དང་། སྨོན་
ལམ་རེ་དོགས་མེད་པར་འདེབས་པ་དེ་ནི། ཤིན་ཏུ་ཡང་ལེགས་སོ། །རབ་ཏུ་ཡང་
ལེགས་སོ། །ཨེ་མ་ངོ་མཚར་ཆེའོ། །དེ་ཡང་སྨོན་ལམ་དམ་པ་དེ་དག་གིས། མཐའ་
ཡོངས་སུ་བཙན་པར་གྱུར་ཅིག །ཞེས་གསུངས་ཞིང་ལེགས་པའི་བྱ་བ་བྱིན་ནོ། །དེ་
ནས་ལྷ་ཡི་དབང་པོ་བརྒྱ་བྱིན་དེ་གདན་ནས་ལང་སྟེ་སྟོན་པའི་དྲུང་དུ་པུས་བཙུག་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཐལ་མོ་སྦྱར་ནས་བཏུད་དེ་གསོལ་པ། སྟོན་པ་གཤེན་རབ་ལགས། ཉིད་ཀྱི་བཀའ་
རབ་འབྱམས་ཐེག་པ་ཆེན་པོ། མན་ངག་དགོས་འདོད་ཀུན་འབྱུང་ཡིད་བཞིན་ནོར་
བུ་རིན་པོ་ཆེ་གསེར་འོད་དམ་པའི་མདོ་གཟུངས་ཚེ་གཡང་དཔལ་གསུམ་འབྱུང་བའི་
དོན་ཟབ་མོ་ཁ་དོག་བཟང་པོ་གསེར་དུ་སྣང་བའི་གཟུངས་ཟབ་མོ་བསྟན་དུ་གསོལ་
ལོ། །དེ་ལ་སྟོན་པས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་ལྷ་ཡི་དབང་པོ་བརྒྱ་བྱིན་དང་། གཞན་ཡང་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་ལྷ་དང༌། ཀླུ་དང༌། མི་དང་། ལྷ་མ་
ཡིན་ལ་སོགས་ཚེ་དང་ལྡན་པ་རིགས་ཀྱི་བུ་དང༌། རིགས་ཀྱི་བུ་མོ་དག །དེ་རྣམས་ནི་
འདི་ལྟར་ཏེ། ཡིད་བཞིན་གྱི་ནོར་བུ་རིན་པོ་ཆེ་གསེར་འོད་དམ་པའི་མདོ་གཟུངས་ཀྱི་
སྙིང་པོ་ནི། དང་པོ་སངས་རྒྱས་ཐམས་ཅད་ཀྱི་མཐུ་སྟོབས་དང་དོན་དམ་ལས་བྱུང་
བའི་གཡུང་དྲུང་ཡེ་སེལ་སྲིད་པ་གཙུག་གི་གཟུངས་བླ་ན་མེད་པའི་མཆོག་རྨད་དུ་བྱུང་
བའི་ཕུལ། ཐབས་ཆེན་གྱི་དཔལ་ཆེན་པོ། སྡིག་པ་བྱང་བར་བྱེད་པ། སྒྲིབ་པ་དག་
པར་བྱེད་པ། ངན་སོང་སྤྲུག་པར་བྱེད་པ། སྐྱེ་སྒོ་གཅོད་པར་བྱེད་པ། ཐར་ལམ་ཕྱེད་
པར་བྱེད་པ། བར་ཆད་ཞི་བར་བྱེད་པ། མི་མཐུན་འཇོམ་པར་བྱེད་པ། མཐུན་རྐྱེན་
འཚོགས་པར་བྱེད་པ། བདེན་པར་སྟོན་པར་བྱེད་པ། ཉེས་ལྟུང་བཤགས་པར་བྱེད་པ།
སྨོན་ལམ་འགྲུབ་པར་བྱེད་པ། དངོས་གྲུབ་སྩལ་བར་བྱེད་པ། ཐམས་ཅད་ཡོངས་སུ་
རྫོགས་པ། དོན་གཉིས་འགྲུབ་པར་བྱེད་པའི་གཟུངས་ཀྱི་རྒྱལ་པོ་འདི་བརྗོད་པ། ཨ་
ཨོཾ་ཧཱུཾ་རཾ་ཛ། ཨ་ཨཱ་ཧཱུཾ། བསྭཱ་ཨོཾ་ཨ་ཧཱུཾ་སལེ་སྤུངས་སོ་ནིར་མ་ཁྲི་སངས་ལྷང་། ཧ་སད་
ཀོ་ཡེ་ཧོ་ཧེ་ཛྷ་ན་སལ། ཧ་ར་སལ་ལ་མ་ཧེ་ཤག་ལ་དུལ། ཨ་ཏ་མུན་ཏྲི་མུན་ཏྲི། ཧ་
ཧྲིག་ཏྲི་ཤར་དུམ་པ་ལི། ས་ར་མ་ཎི་ཨ། ས་ར་མ་ཎི་ཨཱི། ས་ར་མ་ཎི་ཧཱུྃ། ས་ར་མ་ཎི་
རཾ། ས་ར་མ་ཎི་ཛ། བ་རྟ་མུ་ཡེ་ཨ། བ་རྟ་མུ་ཡེ་ཨཻ། བ་རྟ་མུ་ཡེ་ཧཱུཾ། བ་རྟ་མུ་ཡེ་རཾ།
28

གསེར་འོད་དམ་པའི་མདོ་སྡེ།
བ་རྟ་མུ་ཡེ་ཛ། ཨེ་ཏྲི་མ་མ་ཧ་ར་ཧཱུཾ། ཨེ་ཏྲི་མ་མ་ཤེ་ཙུ་འདུ། ཨེ་མ་ཧོ། དུ་པར་དུ་ལ་
སལ། ཨ་མ་ལམ་རམ་ཨེ་མ་ཧོ། ཨ་ཨཱ་ཧཱུྃ་རཾ་ཛ། དུས་གསུམ་འབྱོན་པ་རྒྱལ་བ་སྟོང་།
བདག་སོགས་འགྲོ་ལ་དགོངས་འཚལ་གསོལ། གཡོ་མེད་གཡོ་བ་ཡེ་ཤེས་འོད། སྐུ་
གསུང་མཐར་ཕྱིན་སྐུ་ལྔ་འཆང་། འགྲོ་འདུལ་ཆེད་བཞིན་དམ་པའི་ཕུལ། དུས་གསུམ་
ཉིད་ནི་དཔལ་མགོན་མཛད། སྙིང་རྗེ་ཆེན་པོ་གདོང་གི་ནི། རང་གི་རང་བསྐུལ་
ཐུགས་རྗེ་ཅན། འཇིག་རྟེན་འདོད་མེ་མ་མཛད་ན། རྒྱལ་བའི་ཐུགས་རྗེ་མཐའ་ཀླས་
བྲལ། ཚངས་པ་དང་ནི་བརྒྱ་བྱིན་ལས། ཞབས་ཀྱི་རྡུལ་ཕྲན་ཆ་ཤས་ཀྱང༌། སྤྱི་བོར་
གུས་ཆེན་མ་རྨད་པ། དགའ་དང་དགའ་བ་ཆེན་པོ་སྟེ། མགུ་ཞིང་མགུ་རབ་མཆོག་
ཉིད་དོ། །དེས་ཀྱང་ཐེག་པ་དཀའ་བའི་ལྷ། ངེས་འཚལ་གིས་ཀྱང་དམ་པ་ངེས། དེ་
བས་མཁྱེན་རབ་ཐུགས་འདེགས་ཕྱིར། བརྩེ་ཆེར་བཞེས་དགོངས་བདག་ཕྱག་འཚལ།
རྣམ་བཏུད་ལུས་ཀུན་རྡུལ་སྤྲུག་སྟེ། རབ་གུས་ཕྱག་འཚལ་བསྟོད་པར་བྱ། དེ་བསྟོད་
རང་བྱོས་ཡུལ་ཀུན་ཏུ། ཀུན་བཟང་མཆོད་པའི་སྤྲོ་བ་སྤྲོས། ལེགས་ཕུལ་དུས་སུ་ཁྱོད་
གསོལ་པ། མི་གཡོ་ངེས་ཀྱང་གཡོ་མཛད་དགོངས། ཐུགས་རྗེའི་ཉི་མ་དྲོ་བ་བཞིན། །
བདག་སོགས་སྙིང་ལ་འཆར་མཛད་ཚེ། དུས་གསུམ་སྡིག་པའི་མུན་པ་སངས། ལྟུང་
བ་ཡང་ལ་བདག་ཐར་གསོལ། ཨེ་མ་ཡི་རང་ཡི་རང་ངོ༌། །གང་ཞིག་དངས་བའི་ཡིད་
ཅན་སྒོ། སངས་རྒྱས་དོག་ཕེབས་གདུང་བ་སེལ། གསོལ་བ་བཏབ་པ་བཏང་མི་ལྷོད།
མ་རིག་སྒྲོན་མེ་ཁྱེད་རབ་འགུ། ཡེ་ཤེས་མཆོག་ཆེན་གཡུང་དྲུང་དབྱིངས། ཉིད་ནི་
རྟག་ཆད་མི་མངའ་སྟེ། འཁོར་བའི་སེམས་ཅན་རྟག་ཆད་ཅན། འདུ་འཕྲོའི་རྦ་ལ་མི་
བཟོད་པའི། དད་པ་ཆེན་པོ་ཁྱེད་ཉིད་དྲན། དྲན་པ་པོ་ཡི་རྒྱུ་བཞི་ཉིད། ཡེ་ཤེས་ཤེས་
བྱའི་སྐུ་ལུས་ནོད། ལྔ་བཅུ་རྩ་གཉིས་སྡིག་ལྟུང་སོགས། བྱང་ཐོབ་རྣམ་གྲོལ་འབྲས་བུ་
ཉིད། ངེས་འཆང་འཕགས་པ་ལས་བསྒྲལ་ཏེ། འདོད་པའི་དབང་ཕྱུག་འདོད་པ་གང་།
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྐྱབས་མཛད་འདོད་རྒྱལ་ཉིད་འཐོབ་སྟེ། འཇིག་པ་བརྒྱ་དང་རྩ་བརྒྱད་སོལ། འཇིག་
རྟེན་བདེ་ལྡན་རབ་ཏུ་ཞི། འཇིག་མེད་དཔལ་འབྱོར་བཀྲ་ཤིས་ཚོགས། འཇིག་རྟེན་
མགོན་པོའི་རྩལ་ལགས་གསོལ། སྲིད་པར་རྒྱུ་བ་འགྲོ་མཐའ་ཀུན། གཉིས་སྒྲིབ་མུན་པ་
ཀུན་སངས་ནས། ཚོགས་གཉིས་ནམ་མཁའི་མཐའ་མཉམ་འཐོབ། ས་ལམ་བསྒྲོད་
མེད་གཅིག་ཆར་ནོན། གཡུང་དྲུང་འོད་ཀྱི་བརྒྱན་པའི་ཞིང་། གསེར་གྱི་རྒྱལ་མཚན་
ཅན་གྱི་དབུས། གསེར་མདོག་ཅན་གྱི་ཞབས་དྲུང་དུ། སྐྱེས་ནས་མདོ་སྡེ་གསེར་འོད་
ཅན། མཉམ་སྟེ་ཐེག་པའི་དཔལ་སྤྱོད་ཤོག །གང་ཞིག་མི་གཡོ་མཉམ་ཐོབ་ནས། རྒྱུན་
ཞུགས་འགྲོ་བའི་མགོན་པོ་ཡི། སྟོང་གསུམ་བོན་པོར་གཙོ་གྱུར་ནས། མཁའ་མཉམ་
འགྲོ་བ་མཆིས་གྱུར་རྣམས། སངས་རྒྱས་དེ་ཡི་ཞིང་ཁམས་སུ། ཐེག་པ་ཆེན་པོའི་དོན་
རྟོགས་ནས། ཕྱིར་མི་འོང་བའི་འབྲས་བུ་དེ། བདག་དང་གཙོ་འཁོར་ལྷན་ཅིག་
འདོགས། དེ་འཐོབ་ལན་གཅིག་ཕྱིར་འོང་སྟེ། ཐམས་ཅད་འཇིག་རྟེན་འཇིག་རྟེན་
དང་། འཇིག་རྟེན་བསམ་མཐའ་ཡས་པ་ཀུན། གཤེན་རབ་སོ་སོའི་ཕུལ་ནས་ཀྱང་།
འཁོར་འདས་བོན་ཉིད་ངང་མཉམ་ཤོག །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། ལྷ་ཡི་དབང་པོ་བརྒྱ་བྱིན་དེ་ལྟར་དུ་གཡུང་དྲུང་ཡེ་སེལ་སྲིད་
པ་གཙུག་གི་གཟུངས་དམ་པ་འདི་ནི་དུས་གསུམ་བདེ་བར་གཤེགས་པ་ཐམས་ཅད་ཀྱི་
ཐུགས་ལས་བྱུང་བའི་ཐུགས་འཛབ་ཏུ་གྱུར་པ་གསེར་འོད་དམ་པ་ཡེ་ཤེས་ལྷ་ཡི་
གཟུངས་ལྟ་བ་སྤྱི་གཅོད་གཉིས་མེད་ལ་བཟླའི་དོན་དམ་ཆེན་པོ་སྟེ། གང་ཞིག་རིགས་
ཀྱི་བུ་དང་རིགས་ཀྱི་བུ་མོ་དག །གང་ལ་ལ་ཞིག་གིས་མོས་པ་གཏིང་ནས་སྐྱེས་པའི་སྒོ་
ནས་ཆེད་དུ་བརྗོད་དེ། འཛིན་པ་དང༌། འཆང་བ་དང༌། ཀློག་པ་དང་། ཁ་ཏོན་
དང༌། ནན་ཏན་དང་། ཕུད་དུད་རྒྱུན་དུ་བྱ་བ་བྱེད་པ་དེ་ཉིད་ནི་མི་ཕལ་བ་ཉིད་དུ་
མི་འགྱུར་ཏེ། འཁོར་ལོ་བསྒྱུར་བའི་རྒྱལ་པོ་ཉིད་དུ་འགྱུར་རོ། །དབང་པོ་ཐ་མལ་ཅན་
30

གསེར་འོད་དམ་པའི་མདོ་སྡེ།
དུ་མི་འགྱུར་ཏེ་ཤེས་རབ་རིག་པའི་བློ་རྩལ་རྫོགས་པར་འགྱུར་རོ། །རིག་འཛིན་པ་ཙམ་
ནི་མི་འགྱུར་ལ་མི་བསྙེལ་བའི་གཟུངས་དང་ལྡན་ཏེ་སྐྱེ་བ་དྲན་པ་ཉིད་དུ་འགྱུར་རོ། །
སངས་རྒྱས་ཀྱི་རྗེས་སུ་འགྲོ་བ་ཙམ་མ་ཟད་བསྟན་པའི་བདག་པོ་འགྱུར་རོ། །གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག་འདི་ལ་འཛིན་པར་བྱའོ། །འཆང་བར་བྱའོ། །
ཀློག་པར་བྱའོ། །མོས་པར་བྱའོ། །ཁ་ཏོན་བྱའོ། །ཕུད་དུད་བྱའོ། །ནན་ཏན་བྱའོ། །བླ་
མར་བྱའོ། །མཆོད་པར་བྱའོ། །རྟོགས་པར་བྱའོ། །རིམ་འགྲོ་བྱའོ། །བསྐུར་སྟི་བྱའོ། །
འདུན་པར་བྱའོ། །དད་པར་བྱའོ། །འབྲི་བར་བྱའོ། །བྲིས་འཇུག་པར་བྱའོ། །དེ་ཡི་
ཡོན་ཏན་ནི་གྲངས་ཀྱིས་ཀྱང་མི་ལོང་། སྤོབ་ཀྱིས་མི་ཕོད་དོ། །དཔེར་ན་རི་རབ་རི་ཡི་
རྒྱལ་པོ་རི་བོ་མཆོག་རབ་ཀྱི་རྡུལ་ཕྲ་རབ་བརྩིགས་པ་རྣམས་ནི། རྒྱལ་བ་རྣམས་ཀྱི་
བརྩི་ནུས་ཏེ། གཟུངས་ཀྱི་ཡོན་ཏན་ནི་བརྗོད་མི་ནུས་སོ། །འཇིག་རྟེན་ཁམས་འདི་
རིན་ཆེན་སྣ་ཚོགས་བཏང་སྟེ་མཆོད་སྦྱིན་བཏང་ཡང་། དེ་དག་དངོས་རྫས་གྱ་ནོམ་གྱི་
སྣང་བ་གསོལ་བ་བྲི་གང་ཅན་དུ་ཡིན་པས། འདི་ཡི་ཡོན་ཏན་གཟུངས་དམ་པ་ཚིགས་
སུ་བཅད་པ་ལན་གཅིག་བརྗོད་པས་དེ་ཡི་ཡོན་ཏན་ནི་ཟད་པ་མེད་པའི་རང་བཞིན་
བསྐལ་པ་བརྒྱ་སྟོང་བྱེ་བ་ཕྲག་ཁྲིག་ཏུ་ཡང་བསོད་ནམས་ཡེ་ཤེས་ཀྱི་ཚོགས་ཆེན། བོན་
ཉིད་དག་པའི་རྒྱ་མཚོ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
འོད་ཅན་གྱི་དགོངས་པར་འདྲེས་ནས་གསེར་འོད་དམ་པའི་མདོ་སྡེའི་ངང་དུ་རོ་གཅིག་
ཕྱིར་བོན་ཉིད་དབྱིངས་དང་མཉམ་པར་འཕོས་ཏེ་ནུབ་པར་མི་འགྱུར་རོ། །གང་ཞིག་སོ་
སོའི་སྐྱེ་བོ་དག་གིས་མོས་པར་དད་པའི་སྒོ་ནས་བརྗོད་ཅིང་ཀླག་ན། ཉེ་བ་ལྔ། ལོག་པ་
བརྒྱད། འཁྲུལ་པ་དགུ། ལྕི་བ་བཞི། སྡིག་པ་བཅུ། མཚམས་མེད་ལྔ་སོགས་བྱས་པ་
ཡང་བྱང་བར་འགྱུར་རོ། །གཞན་ཡང་ནད་དང༌། གདོན་དང༌། རྐྱེན་དང་། ཡེ་
འདྲོག་དང་། གློ་བུར་དང་། དགྲ་དང༌། བྱད་དང་། དུས་མ་ཡིན་པའི་བདུད་དང་
31

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བར་ཆད་ཐམས་ཅད་ལས་འདི་བརྗོད་པ་ཉིད་ལས་ཐར་བར་འགྱུར་རོ། །འདི་དག་
བརྗོད་པའི་ཕྱོགས་ཐམས་ཅད་ཀྱང་ནད་ལས་གྲོལ་ལོ། །གདོན་ལས་གྲོལ་ལོ། །རྐྱེན་
ལས་གྲོལ་ལོ། ། ཡེ་འདྲོག་ལས་གྲོལ་ལོ། ། གློ་བུར་ལས་གྲོལ་ལོ། །དགྲ་ལས་གྲོལ་ལོ། །
བྱད་ལས་གྲོལ་ལོ། །དུས་ཡམས་ལས་གྲོལ་ལོ། །མུ་གེ་ལས་གྲོལ་ལོ། །འཁྲུག་པ་ལས་
གྲོལ་ལོ། །འཇིག་རྟེན་ཐམས་ཅད་བདེ་ལེགས་དང་ལྡན་ནོ། །བཀྲ་ཤིས་དང་ལོངས་
སྤྱོད་འཐོབ་པར་འགྱུར་རོ། །
ཕྱི་མ་ཡང་སངས་རྒྱས་ཀྱི་འབྲས་བུ་དམ་པ་སངས་རྒྱས་
གསེར་འོད་ཅན་གྱི་ཁ་དོག་གསེར་དུ་སྣང་བའི་མདུན་དུ་འཁོད་པར་འགྱུར་རོ། །དེ་ཡི་
ཕྱིར་དུ་འདི་ལ་རབ་ཏུ་དད་པར་གྱིས་ཤིག །ཅེས་སྟོན་པས་བཀའ་སྩལ་པ། འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་ལྷ་ཡི་དབང་
པོ་བརྒྱ་བྱིན་དང་། གཞན་ཡང་ལྷ་དང་། ཀླུ་དང་། མི་དང་། ལྷ་མ་ཡིན་དང༌། ནམ་
མཁའ་ལྡིང་དང་དྲི་ཟ་བཅས་ཏེ་འཇིག་རྟེན་པ་ཀུན་ཡི་རངས་ཏེ། སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ། མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་ཡེ་
ཤེས་ལྷའི་གཙུག་གཟུངས་དམ་པ་བསྟན་པའི་ལེའུ་སྟེ་གསུམ་པའོ།། །།
༧ དེ་ནས་ཀླུ་ཡི་རྒྱལ་པོ་གཙུག་ན་རིན་ཆེན་དེ་རྒྱན་དང་ཆ་ལུགས་མཛེས་པར་བྱས་
ནས་རང་གི་གདན་ལས་ལངས་ཏེ་སྟོན་པའི་དྲུང་དུ་པུས་བཙུག་ཐལ་མོ་སྦྱར་ནས་
གསོལ་པ། སྟོན་པ་ལགས། ཉིད་ཀྱི་བཀའ་རབ་འབྱམས་ཐེག་པ་ཆེན་པོ། མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་
གཟུངས་ཚེ་གཡང་དཔལ་གསུམ་འབྱུང་བའི་དོན་ལ་ངེས་པའི་བཅུད་དུ་གྱུར་པའི་
དོན་ཟབ་མོ་ཞིག་བདག་ཅག་འཁོར་དུ་གཏོགས་པ་རྣམས་ལ་སྩལ་དུ་གསོལ་ལོ། །ཞེས་
གསོལ་པ། དེ་ལ་སྟོན་པས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་

གསེར་འོད་དམ་པའི་མདོ་སྡེ།
སེམས་དཔའ་ཆེན་པོ་ཀླུ་ཡི་རྒྱལ་པོ་གཙུག་ན་རིན་ཆེན་དེ་ནི་ཡང་འདི་ལྟར་རོ། །ཡིད་
བཞིན་གྱི་ནོར་བུ་རིན་པོ་ཆེ་གསེར་འོད་དམ་པའི་མདོ་གཟུངས་ལས་ངེས་པའི་བཅུད་
དུ་གྱུར་པའི་ཚེ་གཡང་དཔལ་གསུམ་འབྱུང་བའི་ཕྱིར་དུ། དུས་གསུམ་གྱི་སངས་རྒྱས་
བདེ་བར་གཤེགས་པ་ཐམས་ཅད་ཀྱི་སྲས་མཆོག་ཏུ་གྱུར་པའི། རྒྱལ་བ་འཕགས་པའི་
ཐུ་བོ། དགྲ་བཅོམ་པའི་རྒྱལ་པོ་སྟོང་གསུམ་གྱི་གཏེར་མཛོད། ཁམས་གསུམ་གྱི་བསོད་
ནམས་ཀུན་ལས་རྨད་དུ་བྱུང་བ། ཕུལ་དུ་ཕྱིན་པ། བླ་ན་མེད་པ། རྨད་དུ་འབྱུང་བ།
ཡིད་བཞིན་གྱི་ནོར་བུ་རིན་པོ་ཆེ། དགོས་འདོད་འབྱུང་བ། བསམ་དོན་འགྲུབ་པ།
བསོད་ནམས་རྫོགས་པ། མཆོག་ཐུན་གྲུབ་པ། ཚེ་གཡང་ལྡན་པ། དཔལ་འབྱོར་
འཚོགས་པ། ཐོས་པས་ཆོག་པ། སྨོན་པས་འགྲུབ་པ། ངན་སོང་སྦྱོང་པ། སྐྱེ་སྒོ་གཅོད་
པ། ཐར་ལམ་འབྱེད་པ། བར་ཆད་ཞི་བ། མི་མཐུན་འཇོམ་པ། རྐྱེན་ཟེར་ཟློག་པ།
འདི་ཕྱིའི་དོན་གཉིས་མཐར་ཕྱིན་གྲུབ་པའི། གཤེན་རབ་ཆེན་པོ་མི་མགོན་རྒྱལ་པོ་
འདོད་པ་དགུ་འགྱུར་གྱི་གཟུངས་ཀྱི་རྒྱལ་པོ་ཡིད་བཞིན་གྱི་ནོར་བུ་རིན་པོ་ཆེའི་དོན་ནི་
འཛིན་པ་དང་། འཆང་བ་དང༌། ཀློག་པ་དང་། འབྲི་བ་དང་། སྒྲུབ་པ་དང་། སྤྱོད་
པ་དང་། སྨོན་པ་དང༌། ཁ་ཏོན་དང་། ཕུད་དུད་དང་། ནན་ཏན་དང༌། བླ་མར་
དང་། རབ་ཏུ་སྤྱོད་པ་དང་། ཡོངས་སུ་སྤྲོས་པ་དང༌། ཀུན་ལ་ཡོངས་སུ་སླབ་པར་
གྱིས་ཤིག །དེ་ཡི་དོན་ནི་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ།
སྤུངས་ལ་རད་ན་པུ་ཙམ་མེ་ཀ་དམུ་ར་ཛ་ལེན་ཏྲམ་ཡེ། ཨ་ཏི་ཨ་ཏི། སརྦ་ཨ་ཏི། པྲ་
སྟི་པྲ་སྟི། པུ་ཧོ་པྲ་ཏི། ཨ་ལ་ལ་ཧོ། བསྭཱ་ཨོཾ་ན་མ་རདྨ་དྲུང་མུ་མུ་ཡེ་ཧ་ར་ཧཱུཾ་འདུ།
བསྭོ་ཨཱ་ན་མ་རདྨ་ཙ་ཀྲ་མུ་ཡེ་ཧ་ར་ཧཱུཾ་འདུ། བསྭཱ་ཨཱ་ན་མ་རདྨ་བྷུདྷ་མུ་ཡེ་ཧ་ར་ཧཱུཾ་
འདུ། བསྔོ་ༀ་ན་མ་ར༴་རདྨ་མུ་ཡེ་ཧ་ར་བྲོ་འདུ། བསྭོ་ཨཱ་ན་མ་ར་ྩ་ཝེར་ཞི་མུ་ཡེ་ཧ་
ར་བྲོ་འདུ། བསྭཱ་ཨཱ་ན་མ་རདྨ་ཐོ་ཡེ་མུ་ཡེ་ཧ་ར་བྲོ་འདུ། བསོ་ཨོཾ་ན་མ་རདྨ་ཧ་ར་མུ་ཡེ་
ན

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཧ་ར་ཧཱུཾ་འདུ། བསྭཱ་ཨཱ་ན་མ་ར་ྩ་ཆ་ལ་མུ་ཡེ་ཧ་ར་བྲོ་འདུ། བསྭཱ་ཨཱ་ན་མ་རདྨ་སྤུངས་
སོ་མུ་ཡེ་ཧ་ར་ཧཱུཾ་འདུ། བསྭོ་ༀ་ན་མ་རདྨ་ཐད་དོ་མུ་ཡེ་ཧ་ར་བྲོ་འདུ། བསྭོ་ༀ་ན་མ་
རཏྣ་ཙ་དུར་མུ་ཡེ་ཧ་ར་ཧཱུཾ་འདུ། བསྭོ་ༀ་ན་མ་རཏྭ་ཙ་ཏྲི་མུ་ཡེ་ཧ་ར་བྲོ་འདུ། བསྭོ་ཨོཾ་
ན་མ་རདྨ་སྨྲི་ཏ་མུ་ཡེ་ཧ་ར་བྲོ་འདུ། བསྭཱ་ཨཱ་ན་མ་རདྨ་ཧ་ལ་མུ་ཡེ་ཧ་ར་བྲོ་འདུ། བསྭོ་
ཨོཾ་ན་མ་རདྨ་དྷ་ཏྲ་མུ་ཡེ་ཧ་ར་བྲོ་འདུ། བསྭཱ་ཨོཾ་ན་མ་རདྨ་ཤི་ཀ་མུ་ཡེ་ཧ་ར་ཧཱུཾ་འདུ།
བསྭཱ་ཨཱ་ན་མ་རདྨ་ཀ་ཤི་མུ་ཡེ་ཧ་ར་བྲོ་འདུ། བསྭཱ་ཨཱ་ན་མ་རཏྱཱ་ཡཀྵ་མུ་ཡེ་ཧ་ར་བྲོ་འདུ།
བསྭོ་ཨོཾ་ན་མ་རཏྱཱ་སརྦ་པྲ་ཏི་མུ་ཡེ་ཧ་ར་བྲོ་འདུ། བསྭོ་ༀ་ན་མ་རདྡྷ་སརྦ་པུས་ཏིང་མུ་
ཡེ་ཧ་ར་ཧཱུཾ་འདུ། བསྭཱ་ཨཱ་ན་མ་རདྡྷ་སརྦ་དྷ་ཀྲི་མུ་ཡེ་ཧ་ར་བྲོ་འདུ། བསྭོ་ༀ་ན་མ་རདྨ་
སརྦ་པ་ཤང་ཀུ་རུ་མུ་ཡེ་ཧ་ར་ཧཱུཾ་འདུ། བསྭཱ་ཨཱ་ན་མ་རཏྟ་སརྦ་པྲ་ཏེ་ཨེ་མུ་ཡེ་ཧ་ར་ཧཱུཾ་
འདུ། བསྭོ་ༀ་ན་མ་ར་ྩ་སརྦ་ས་ཏི་མུ་ཡེ་ཧ་ར་ཧཱུཾ་འདུ། བསྭོ་ༀ་ན་མ་ར་ྩ་སརྦ་ཨུ་ཡ་
འགུ་ལི་མུ་ཡེ་ཧ་ར་ཧཱུཾ་འདུ། བསྭཱ་ཨཱ་ན་མ་ར་ྩ་ཨུ་ཏ་གླུ་ལུ་ཧཱུྃ་ཛ་བྲུ་འདུ། བསྭོ་ༀ་ན་མ་
རདྨ་ཨ་ཡུ་ཚེ་རྫི་རྫི་ཛ་རདྨ་ར་ཡོ་ཛ་བྲུ་འདུ། བསྭོ་ༀ་ན་མ་རདྨ་ཨེ་ཧྲིམ་ས་མ་ཡ་ཨེ་ཛ་
བྲོ་འདུ། བསྭོ་ༀ་ན་མ་རཏྟ་ཕྲུ་རྒྱལ་ལེ་ལོ་ཕྲུ་སངས་ན་ཁུ་ཡེ་མུ་ཡེ་ཧཱུཾ་འདུ། བསྭོ་ཨཱ་ན་
མ་རདྨ་ཨ་ཏི་ཨ་ཏི་ས་མ་ཡ་པྲ་ཏི་པུ་ཙམ་མེ་ཀ། ད་ར་ཡ། ད་ར་ཡ། ཨ་དཱ་ར་ཡ། ཨ་
དཱ་ར་ཡ། དུ་སྟི་དུ་སྟེ། སརྦ་དུ་སྟི། རདྨ་དུ་སྟེ། ས་མ་ཡ་དུ་སྟི། སི་ལི་སི་ལི། བྷ་བ་བྷོ་
ཏ། ས་མུན་ཏ། ས་ར་ས་ར། ས་ད་ར་ས་ད་ར། སད་དོ་ས་ར་ས་མ་ཡ་སྭཱཧཱ། ཨ་ཏི་
དར་མ་མི་ཏ། ཀྲོ་ཏ་དར་ཡ། རདྨ་མུ་ཡེ་ཧ་ར་དམ་ཚིག་ས་མ་ཡ་སད་དོ་ཁུ་ཡེ་མུ་ཡེ་
བྲུ་སྤུངས་སཱཧཱ། འཛམ་གླིང་རིན་ཆེན་གྲམ་པའི་གནས། ཡིད་བཞིན་ནོར་བུའི་གླིང་
དཀྱིལ་གྱི། གྲུབ་པ་གཤེན་གྱི་གནས་མཆོག་གི། ཨ་མོ་ལི་ཀའི་གདན་སྟེང་ན། དུས་
གསུམ་སངས་རྒྱས་ཐུགས་ཀྱི་སྲས། འདོད་པ་དགུ་འགྱུར་མི་ཡི་མགོན། འཁོར་ལོ་
དབང་བསྒྱུར་རྫུ་འཕྲུལ་གར། བསམ་པ་ཡིད་བཞིན་འབྱུང་བའི་དཔལ། འདོད་དགུ་
34

གསེར་འོད་དམ་པའི་མདོ་སྡེ།
བསམ་པ་རྫོགས་མཛད་པ། གསེར་མདོག་བྱང་ཆུབ་སེམས་དཔའི་ཚུལ། ཁྲོ་འཛུམ་
གནོད་སྦྱིན་སྟབས་འགྱིང་ཅན། འདོད་དགུ་རྫོགས་པའི་དཔལ་མགོན་ཏེ། སྨོན་ལམ་
རྣམ་པར་དག་པའི་གཤེན། ནོར་སྦྱིན་དཔལ་འབྱོར་ལྡན་པ་ཡི། བྱང་ཆུབ་སེམས་
དཔའ་ལྔ་སྟོང་བསྐོར། ཁྱེད་ནི་འགྲོ་བའི་དཔལ་དང་མགོན། བདག་ཅག་དབུལ་
ཕོངས་ལས་གྱུར་པའི། འཇིག་རྟེན་ཁམས་ན་སྡུག་བསྔལ་ཅན། མ་རིག་རྨོངས་པར་
གྱུར་བ་ལ། ཐུགས་རྗེའི་སྤྱན་གྱིས་རབ་གཟིགས་ཤིང་། དབུལ་ཕོངས་སྡུག་བསྔལ་ཞི་
བ་དང༌། བཀྲེས་སྐོམ་དབང་གྱུར་ངོམས་དང་ཚིམས། མཐུན་རྐྱེན་དམ་པ་སྩལ་བ་
དང་། དཔལ་ཀུན་གྱིས་ནི་རབ་བརྒྱན་ཞིང་། འདོད་པའི་དོན་ཀུན་འགྲུབ་པ་ཡི། རེ་
བའི་བསམ་པ་འགྲུབ་པར་མཛོད། རྒྱལ་བའི་དབང་པོ་འགྲོ་བའི་མགོན། ལྷ་མིའི་གཙོ་
བོ་འགྱུར་མེད་སྐུ། འགྱུར་བ་མེད་པའི་སྐུ་འཆང་བ། འཆི་མེད་སྐྱེས་བཙན་གཡུང་
དྲུང་དབྱིངས། ཁྱེད་ནི་བསམ་པ་འགྲུབ་པའི་ལྷ། དོན་འགྲུབ་རྣམ་པར་རྒྱལ་འགྱུར་
གསོལ། རབ་འབྱམས་དག་དང་ཅི་སྙེད་དུ། དེ་སྲིད་ནམ་ཀར་ཁྱབ་གྱུར་ལ། དེ་དག་
སྡུག་བསྔལ་ལས་སྐྱོབས་ཤིང་། ཚེ་འདོད་པ་ལ་ཚེ་སྲིང་ཞིང་། ནོར་འདོད་པ་ལ་ནོར་
སྟེར་ནས། དཔལ་འདོད་པ་ལ་དཔལ་བཞིན་བྱེདདམ
 ། བུ་འདོད་པ་ལ་རྒྱལ་ཐོབ་ནས།
གང་དག་འགྲོ་བ་ཐམས་ཅད་རྣམས། དེ་ལ་ངེས་སྐྱོན་རབ་མཛད་གཡོ། གང་དག་
འདོད་པར་གྱུར་པ་རྣམས། དེ་ཉིད་འདོད་པ་རབ་ཐོབ་ནས། སྡུག་བསྔལ་ཉོན་མོངས་
རབ་བརྒལ་ཞིང་། བདེ་ཐོབ་དོན་རབ་བརྟན་པར་མཛོད། ཅི་བསམ་མཐར་ཕྱིན་བཀྲ་
ཤིས་ཤིང་། བོན་དང་མཐུན་པའི་ལེགས་ཚོགས་གང་། སྨོན་པ་ཅི་བཞིན་འགྲུབ་པ་ནི།
ཡིད་བཞིན་ནོར་བུ་རིན་ཆེན་ལ། སྨོན་ལམ་ཐོབ་པ་ཅི་ལྟ་བུ། མཁྱེན་གྱུར་ཉིད་ལ་
འདུད་པ་ཡི། འགྲོ་བའི་དབུལ་ཕོངས་སེལ་བ་ཡི། དེ་དག་དེ་བཞིན་འགྲུབ་པར་
མཛོད། སྲིད་ཁམས་ལ་གནས་སྐྱེ་འགྲོའི་ཚོགས། མི་མཐུན་རྣམས་སུ་གྱུར་པ་ཡི།
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འཇིག་པ་བརྒྱད་ལས་རབ་སྐྱོབས་ཤིང་། ཞི་བ་བཀྲ་ཤིས་བདེ་ལེགས་དཔལ། འབྱོར་
ལྡན་ཡོ་བྱད་ཕུན་སུམ་ཚོགས། དཔལ་འབྱོར་དམ་པ་བསོད་ནམས་ཚོགས། ཀུན་ནས་
རབ་ཏུ་འཕེལ་བའི་བདག །ལེགས་གྲུབ་བསམ་པ་ཅི་ལྟ་བ། དེ་དག་ཀུན་འགྲུབ་ངེས་
འབྱུང་ལམ། འདོད་པ་དགུ་འགྱུར་ནོར་འཆང་ནས། མཐུན་སྤྱོད་མཐར་ཕྱིན་འབྲས་
ཐོབ་ཤོག །སྒྲིབ་པ་རྣམ་པར་བྱང་དག་ནས། བསོད་ནམས་ཡེ་ཤེས་ཚོགས་རྫོགས་ཏེ།
ལམ་ལྔ་ས་བཅུ་རིམ་བསྒྲོད་དེ། གསེར་འོད་འཕྲོ་བའི་ཞིང་ཁམས་སུ། གསེར་མདོག་
མི་མགོན་རྒྱལ་པོའི་དྲུང༌། རྫུས་ཏེ་དག་པའི་སྐྱེ་བ་ཡིས། འགྲོ་བ་སེམས་ཅན་མགོན་
གྱུར་ནས། ཐམས་ཅད་རྫོགས་སངས་རྒྱས་པར་ཤོག །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་ཀླུ་ཡི་རྒྱལ་པོ་གཙུག་ན་རིན་ཆེན་དེ་ལྟར་ན། དུས་གསུམ་
སངས་རྒྱས་ཐམས་ཅད་ཀྱི་ཐུགས་ཀྱི་སྲས་མཆོག་ཏུ་གྱུར་པའི་གཤེན་རབ་མི་མགོན་
རྒྱལ་པོ་འདོད་པ་དགུ་འགྱུར་གྱི་ཐུགས་འཛབ་འདི་དག །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །གང་ལ་ལ་ཞིག་གིས་གསང་བ་གཟུངས་ཀྱི་རྒྱལ་པོ་འདོད་དགུ་
ལྷུན་གྲུབ་འདི་ལ་དད་པ་ཆེད་དུ་བསྐྱེད་པའི་སྒོ་ནས། འཛིན་པ་དང་། འཆང་བ་
དང་། ཀློག་པ་དང་། ཁ་ཐོན་དང་། ནར་མར་དང་། ནན་ཏན་དང་། ཕུད་དུད་
དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་གྱི་ཁམས་འདིར་ཡང་། དཔལ་
འབྱོར་དང་ལོངས་སྤྱོད་ཕུན་སུམ་ཚོགས་ཤིང་། བསོད་ནམས་དང་ཡོ་བྱད་མཐའ་
ཡས་པར་ཐོབ་པར་འགྱུར་རོ། །གཞན་ཡང་ཚེ་འདོད་པ་རྣམས་ཀྱི་ཚེ་བསྲིང་བ་དང་།
དཔལ་འདོད་པ་རྣམས་ལ་དཔལ་ཆེ་བ། བུ་འདོད་པ་རྣམས་ལ་རྒྱལ་ཐོབ་པ། ནོར་
འདོད་པ་རྣམས་ལ་ནོར་བྱིན་པ། འདོད་པའི་དོན་ཐམས་ཅད་ཡོངས་སུ་འགྲུབ་ཅིང་།
གཞན་ཡང་འཇིག་རྟེན་གྱི་ཁམས་སུའང་། ནད་ཡམས་མུ་གེ་མཚོན་འཁྲུག་གི་རྒྱུན་
36

གསེར་འོད་དམ་པའི་མདོ་སྡེ།
ཆད་ནས། ཞི་བ་བདེ་ལེགས་ཆེན་པོས་ཡོངས་སུ་ཁྱབ་ཅིང་བཀྲ་ཤིས་དཔལ་འབྱོར་
ཕུན་སུམ་ཚོགས་པར་འགྱུར་རོ། །གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །
གང་ལ་ལ་ཞིག་རྣམས་གཟུངས་ཀྱི་རྒྱལ་པོ་འདི་ཉིད་ནི། འཛིན་པར་བྱའོ། །འཆང་
བར་བྱའོ། །ཀློག་པར་བྱའོ། ། ཁ་ཐོན་དུ་བྱའོ། །ཕུད་དུད་བྱའོ། །ནན་ཏན་དུ་བྱའོ། །
བཀུར་སྟིར་བྱའོ། །རིམ་འགྲོ་བྱའོ། །མཆོད་པར་བྱའོ། །བརྗོད་པར་བྱའོ། །མོས་པར་
བྱའོ། །འདུན་པར་བྱའོ། །དེས་ན་དེ་ཡི་ཡོན་ཏན་ནི། གྲངས་ཀྱི་མི་ལོངས་བརྗོད་ཀྱིས་
མི་ནུས་སོ། །དཔེར་ན་འཇིག་རྟེན་གྱི་ཁམས་འདིར་རིན་པོ་ཆེ་སྣ་བདུན་གྱི་གང་བར་
བྱས་ནས། བྱ་བ་བྱིན་ན་དེ་དག་ནི་ཟད་པ་དང་འཐོར་བ་ཅན་ཡིན་པ་ལ། གཟུངས་
འདི་ནི་ཚིགས་སུ་བཅད་ནས་བརྗོད་པ་ཙམ་གྱིས་བསྐལ་པ་མཐའ་ཀླས་ཀྱི་བར་དུ་ཟད་
པ་དང་འཐོར་བར་མི་འགྱུར། འཕེལ་སྒྲིབ་གང་ཡང་མེད་ཅིང་། བསོད་ནམས་ཡེ་
ཤེས་ཀྱི་ཚོགས་དཔག་ཏུ་མེད་པར་རྫོགས་པར་འགྱུར་རོ། །སོ་སོའི་སྐྱེ་བོ་ཕོ་མོ་རྣམས་
ཀྱིས་ཀྱང་ཀླག་པ་དང་དྲན་པ་ཙམ་གྱིས། མཚམས་མེད་ལྔ་དང་ཉེ་བ་ལྔ་དང་ལྗི་བ་
བཞི་དང་། ལོག་པ་བརྒྱད་དང་། འཁྲུལ་པ་དགུ་དང་། མི་དགེ་བཅུ་ཡི་སྒྲིབ་པ་
ཐམས་ཅད་དག་པར་འགྱུར་རོ། །གཞན་ཡང་བྱད་དང་སྦོད་གཏོང་། ནད་དང་
གནོད་པ། ཐན་དང་ཡེ་འདྲོག་མི་མཐུན་རྐྱེན་ངན་ཐམས་ཅད་སྐད་ཅིག་ཏུ་གྲོལ་བར་
འགྱུར་རོ། །ཕྱི་མར་ཡང་སྒྲིབ་གཉིས་བྱང་ཞིང་ཚོགས་གཉིས་རྫོགས་ནས། ལམ་ལྔ་ས་
བཅུའི་ཡོན་ཏན་རྒྱུད་ལ་སྐྱེ་སྟེ་མི་འགྱུར་གསེར་འོད་འཕྲོ་བའི་ཞིང་ཁམས་སུ་སངས་
རྒྱས་གསེར་མདོག་མི་མགོན་རྒྱལ་པོ་འདོད་པ་དགུ་འགྱུར་གྱི་གོ་འཕང་ཐོབ་པར་
འགྱུར་རོ། །དེ་ཡི་ཕྱིར་དུ་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། རིགས་ཀྱི་བུ་དང་རིགས་ཀྱི་བུ་མོ་དག །བླ་ན་མེད་པ་ཚོགས་གཉིས་
རྫོགས་པ་དོན་གཉིས་འགྲུབ་པར་བྱེད་པའི་མདོ་གཟུངས་ཟབ་མོ་འདི་ལ་རབ་ཏུ་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བརྩོན་པར་གྱིས་ཤིག །འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
ཅེས་སྟོན་པས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་ཀ་ལྡིང་དང་། དྲི་ཟ་དང་བཅས་པའི་ཚོགས་རྣམས་ཀྱིས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ། མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། གཤེན་རབ་མི་མགོན་རྒྱལ་པོ་འདོད་པ་དགུ་
འགྱུར་གྱི་མདོ་གཟུངས་དམ་པ་བསྟན་པའི་ལེའུ་སྟེ་བཞི་པའོ། །།
༧ དེ་ནས་ཡང་དེའི་ཚེ་དེའི་དུས་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། སྟེང་གི་ལྷ་དང་། འོག་གི་ཀླུ་དང་།
བར་གྱི་མི་དང༌། གཟའ་དང་། རྒྱུ་སྐར་དང༌། ས་བདག་དང་། གནོད་སྦྱིན་དང་།
ནོར་སྲུང་དང་། ནོར་བདག་དང་། རྒྱལ་པོ་བཞི་དང་། སྟོང་གསུམ་མངའ་བོ་ཆེ་
ཚོགས་རྣམས་ཀྱི་སྟོན་པ་ལ་བླ་ན་མེད་པའི་མཆོད་པ་ཕུལ་ཏེ་མགྲིན་གཅིག་ཏུ་གསོལ་
པ། སྟོན་པ་ལགས་བདག་ཅག་འཇིག་རྟེན་གྱི་ཁམས་འདིར་མངའ་དབང་བསྒྱུར་
བའི་ཚོགས་རྣམས་ཀྱིས་དུས་འདི་ནས་བཟུང་ཞིང་། ཇི་སྲིད་སངས་རྒྱས་ཀྱི་བསྟན་པ་
རིན་པོ་ཆེ་གནས་ཀྱི་བར་དུ་སངས་རྒྱས་ཀྱི་བསྟན་པ་ལ་གནས་ཤིང་། རབ་ཏུ་བརྟན་
པ་དང་། ཡོངས་སུ་འཛིན་པར་བྱེད་དོ། །རྒྱལ་བ་ཉིད་ཀྱི་བཀའ་ལ་ཉན་ཞིང་གཡུང་
དྲུང་གི་བོན་ལ་རབ་ཏུ་མོས་ཏེ། ཡང་གསང་གཟུངས་ཀྱི་རྒྱལ་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་འདི་དག་ནི་ཡོངས་སུ་འཛིན་པར་བྱེད་
དོ། །འཆང་པར་བྱེད་དོ། །མོས་པར་བྱེད་དོ། །གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དང་། གང་ལ་ལ་ཞིག་གི་གསང་བ་གཟུངས་ཀྱི་རྒྱལ་པོ་འདི་དག་ཡོངས་སུ་
38

གསེར་འོད་དམ་པའི་མདོ་སྡེ།
འཛིན་པར་བྱེད་དོ། །འཆང་བར་བྱེད་དོ། །ཀློག་པར་བྱེད་དོ། །བཀུར་སྟི་དང་རིམ་
འགྲོ་དང་ཕུད་དུད་དང་ནན་ཏན་དང་བླ་མར་ཆེར་བགྱི་བར་བྱེད་དོ། །དེ་དག་གིས། །
ཚེ་དང་བསོད་ནམས་འཕེལ་བར་མཛོད་ཅིག །རིགས་ཐོབ་པར་མཛོད་ཅིག །དཔལ་
ཆེ་བར་མཛོད་ཅིག །དགྲ་དང་། བྱད་དང་། ནད་དང་། ཡེ་འདྲོག་དང༌། གདོན་
དང་། དུག་དང་། མཚོན་ལ་སོགས་མི་མཐུན་པའི་ཕྱོགས་རྣམས་ཞི་བར་མཛོད་ཅིག །
གཞན་ཡང་རྒྱལ་བའི་བཀའ་དང་། འཕགས་པའི་ལུང་ལ་ཉན་ཅིང་སྤྱོད་པར་བྱེད་
དོ། །དེ་ཡི་ཆེད་དུ་བདག་ཅག་རྣམས་ཀྱི་གཟུངས་ཀྱི་སྙིང་པོ་དང་། སྔགས་ཀྱི་བདེན་
པ་དང་། ཡོན་ཏན་འཕྲིན་ལས་ཅི་ལྟར་འཆིས་པའི་དོན་དེ་དག་ཐམས་ཅད་བཤད་
པར་འཚལ་ལོ། །དེ་ནས་བདག་ཅག་རྣམས་ཀྱིས་སྙིང་པོ་བརྗོད་པ་དང་། ཕྲིན་ལས་
བཅོལ་བ་ཅི་ལྟར་ཡོངས་སུ་སྒྲུབ་པར་བགྱིའོ། །ཞེས་གསོལ་ཏེ་འཁོར་དེ་དག་ཀུན་གྱིས་
སྟོན་པའི་སྐུ་ལ་གཡས་ནས་གཡོན་དུ་བསྐོར་ཞིང་མདུན་དུ་པུས་བཙུག་ཐལ་མོ་སྦྱར་
ཏེ་ཕྱོགས་གཅིག་ཏུ་འཁོད་དོ། །དེ་ནས་ཡང་སྟོན་པས་འཁོར་རྣམས་ལ་བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་
མདོ་སྡེ་ལས། ཚེ་གཡང་དཔལ་གསུམ་འབྱུང་བའི་ཕྱིར་དུ་གནོད་སྦྱིན་རྒྱལ་པོ་བཱ་ཏི་
ཧའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། བསོད་ནམས་ཀྱི་དཔལ་དུ་གྱུར་པ། སྟོབས་ཆེ་བ། ལོངས་སྤྱོད་
འཚོགས་པ། འབྱོར་ཚོགས་ལྡན་པ། ཕུན་སུམ་ཚོགས་པ། ཕྲིན་ལས་ལྡན་པ། དཔལ་
ཚོགས་སྟེར་བར་བྱེད་པའི་བདག་པོ་རྒྱལ་ཆེན་བཱ་ཏི་ཧ་རྣམ་ཐོས་སྲས་ཀྱི་གཟུངས་
ཞེས་བྱ་བ་འདི་ལྟར་ཏེ། བསྭཱ་ཨཱི་ན་མ་དམུ་ར་ཏ་ཧན་སད་ལ་བ་ད་ཡ། བཱི་ཤ་ཝ་ཎ་
30

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡེ་སད་ལ་ཝེར་རོ། ཞི་ལྕུམ་ཏྲ་སེ་ཡེ་ཧཱུཾ་འདུ། ཕུ་ཏ་ཏྲ་པ་ཡེ་ཧཱུཾ་འདུ། ཡགྷ་ཏྲ་པ་ཡེ་
བྲོ་འདུ། ཡ་མ་ར་ཙ་ཏྲ་པ་ཡེ་ཧཱུཾ་འདུ། ཀཱ་བྷི་ཏྲ་པ་ནི་བྲུ་འདུ། ཀཱ་ཡ་ཏྲ་མ་ཡེ་ཧཱུཾ་འདུ།
ཏྲི་ཤུ་ཏྲ་མ་ནི་བྲུ་འདུ། ཞི་ལོ་ཏྲ་མ་ནི་བྲོ་འདུ། ཕུ་ཏི་ཏྲ་མ་བི། ཏི་སྟ་ཏི་སྟ། ཧེ་ལི་ཏི་
སྟེ། ཧེ་ལི་ཏི་སྟ། བྷ་དྷ་ན་མ། ཧུ་ལུ་ཧུ་ལུ། ཀེ་ལེ་ཧུ་ལུ། ཀེ་ལེ་ཧུ་ལུ། ཁྲོ་ཏ་སརྦ་ཡཀྵ་
ས་མ་ཡ། ཨི་སྟེ་མི་སྟི། སྟི་ལི་སི་ལི། ཧུ་རུ་ཧུ་རུ། བྷུད་ཏ་ནི། ཙུ་རུ་ཙུ་རུ། ཏྲ་ཙར་
ཡ། ཀུ་རུ་ཀུ་རུ། ན་ག་མ་ཏྲི། ཡཀྵ་ཡཀྵ། ཏི་ར་ཡཥྛ། བྷན་དྷ་ཡཉྩ། བྷེ་ཏྲ་བྷུ་ཏྲ་ཁ་
རོ་སུམ་ཏྲི་ས་མ་ཡ་གྱེར་ལ་བྲོ་བྲོ་འདུ་སཱཧཱ། ལྷུན་པོ་དག་ལ་གནས་བཅས་ཤིང༌། རི་
རབ་ཆེན་པོའི་བྱང་ཕྱོགས་ན། གཉའ་ཤིང་འཛིན་གྱི་རྩེ་མོ་ཡི། གནོད་སྦྱིན་ནོར་གྱི་
གྲོང་ཁྱེར་དབུས། ཕོ་བྲང་ཆེན་པོ་ལྕང་ལོ་ཅན། རྒྱལ་པོ་ཆེན་པོ་བཱ་ཏི་ཧ། རྣམ་ཐོས་བུ་
ཕོ་ཆེ་བ་ནི། གསེར་མདོག་རྒྱལ་མཚན་ནེའུ་ལེ་བསྣམས། དཔལ་ཚོགས་ཁེང་བརློམས་
ང་རྒྱལ་ཅན། རྒྱུ་མའི་རྣམ་རོལ་རྡུལ་ཤུགས་གར། གཡས་སུ་ཟོལ་ལྡན་གནོད་སྦྱིན་
གཙོ། བདེར་གཤེགས་ངལ་བསོས་དཔལ་མགོན་གཟུགས། སངས་རྒྱས་བསྟན་སྐྱོང་
བགེགས་ཀྱི་དཔོན། འདོད་དགུ་དཔལ་ཚོགས་རྒྱས་པ་ཡི། ནོར་བདག་སྲས་ཡུམ་
འབུམ་འཁོར་བཅས། ཁྱེད་ནི་ནོར་མཆོག་འབྱུང་བའི་ཁུངས། བདག་ནི་སངས་རྒྱས་
བསྟན་འཛིན་ན། ཁྱོད་ནི་སངས་རྒྱས་བསྟན་སྐྱོང་པ། ཉིད་ཀྱི་མཐུ་དབང་མ་ལུས་པ།
དབུལ་ཕོངས་ལས་གྱུར་སེམས་ཅན་ལ། རེ་བའི་བསམ་པ་ཁྱོད་ལ་སྨོན། རྟ་དང་གླང་
པོ་མ་ཧེ་དང༌། དཀོར་ནོར་སྣ་ཚོགས་ཁྱོད་ཀྱིས་སྟེར། དར་ཟབ་གོས་རས་ཐེལ་ཕྲུག་
དང༌། ལྷབ་ལྷུབ་སྣ་ཚོགས་ཁྱོད་ཀྱིས་སྩོལ། བཻཌཱུརྱ་དང་ཡིད་བཞིན་དང་། རིན་ཆེན་
སྣ་ཚོགས་ཁྱོད་ཀྱིས་སྩོལ། ནས་དང་གྲོ་སོགས་འབྲས་སྲན་དང་། འབྲུ་ཆེན་སྣ་ཚོགས་
ཁྱོད་ཀྱིས་སྩོལ། ཕམ་པའི་སྡུག་བསྔལ་ཞི་བ་དང་། བཀྲེས་སྐོམ་དབང་གྱུར་ངོམས་
དང་ཚིམས། འགྲོ་ཀུན་དགའ་ཞིང་འགུ་བ་བསྐྱེད། མྱ་ངན་འདས་པའི་དོན་རབ་རྒྱས།
40

གསེར་འོད་དམ་པའི་མདོ་སྡེ། །
ཡེ་ཤེས་སྣང་བ་འགྲོ་ཀུན་སྣང་། རྫོགས་མཛད་ཐབས་ཆེན་རྒྱལ་པོའི་སྐུ། དེ་དག་ཀུན་
ལ་བརལ་གང་དག་སྒྱུར། དབང་སྒྱུར་འགྲོ་བའི་དམིགས་འཕྲུལ་ཆེ། དབང་བྱེད་དབང་
ལྡན་དབང་བསྒྱུར་དཔལ། དབང་ཕྱུག་མངའ་དབང་འཁོར་ལོ་བསྒྱུར། འཇིག་རྟེན་
ཀུན་གྱི་དབང་ནོན་བྱེད། སྣང་ཞིང་སྲིད་པ་དབང་ལ་འདེབས། དགའ་བདེ་མཆོག་
གི་དཔལ་འབར་ཞིང་། འདོད་པའི་དོན་འགྲུབ་དམ་པར་མཛོད། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་།
མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས།
དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་ཕྱྭ་གཡང་དཔལ་ཚོགས་འཛིན་
པའི། གནོད་སྦྱིན་རྒྱལ་པོ་བཱ་ཏི་ཧ་ཡི་གཟུངས་འདི་དག་འཛིན་པ་དང་། འཆང་བ་
དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང༌། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་འདོད་པ་དང་བསམ་པའི་འདོད་དོན་
ཐམས་ཅད་ལྷུན་གྱིས་གྲུབ་སྟེ། འཇིག་རྟེན་གྱི་ཁམས་རྣམས་སུའང༌། རྟ་མཆོག་དང་།
གླང་པོ་དང་། ཕྱུགས་ནོར་དང༌། དར་ཟབ་དང༌། རིན་ཆེན་དང༌། ཟས་དང་། གོས་
དང་། རྒྱན་དང༌། འབྲུ་ལ་སོགས་དཔལ་འབྱོར་འཚོགས་པ་སྟོང་གསུམ་གྱི་གཏེར་
མཛོད་འཆང་བར་འགྱུར་རོ། །མཐར་ཡང་དེ་ནི་བླ་མེད་བྱང་ཆུབ་སྒྲུབ་པའི་རྐྱེན་དུ་
འགྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་
པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །
དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་
དང༌། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་དང་
4]

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བཅས་པའི་ཚོགས་རྣམས་ཀྱིས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། གནོད་སྦྱིན་རྒྱལ་པོ་
བཱ་ཏི་ཧ་ཡི་གཟུངས་སྡེ་དམ་པ་བསྟན་པའི་ལེའུ་སྟེ་ལྔ་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ་གནོད་སྦྱིན་གྱི་རྒྱལ་མོ་ལྷ་མོ་ནོར་རྒྱུན་མའི་གཟུངས་
འདི་བཀའ་བསྩལ་ཏོ། ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། ཡིད་བཞིན་གྱི་ནོར་བུའི་གཏེར་ལ་མངའ་མཛད་ཅིང་། དཔལ་དང་། འབྱོར་
བ་དང༌། ཟས་ནོར་དང་། དཀོར་མཛོད་དང་། ལོངས་སྤྱོད་ཐམས་ཅད་ཐོབ་པར་
བྱེད་པའི་ལྷ་མོ་ནོར་རྒྱུན་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་
བ་དཱ་ཡ། བྷུ་དྷ་ས་མུན་ཏེ། བྷ་སུ་དྷ་རེ་སད་དོ་ས་མ་ཡ། གྷི་ཡ་གྷི་ཡ། པུ་རད་གླུ་ཡ།
ཏི་སྟ་ཏི་སྟ། ནེ་སུམ་ནེ་སུམ། གྷ་ཏྲི་གྷ་ཏྲི། རདྨ་གྷ་ཏྲི། རདྨ་གྷ་ཏྲི། ཏི་ལི་སྙིབ་ཏ། བྷ་
མ་ལི་བྷ་ས་ཏ་ཀི། གྱེར་ལ་དེ་ཙོ། གུ་དུན་དྷ་རི། བྷི་ཤོ་བྷི་ཤོ། བྷ་བ་བྷ་བ། ཏན་ཏྲ་
ཨ་བ་ནི་ཧྲིང་ལ་བྲོ་འདུ། སད་གྱེར་སྤུངས་ལ་ས་མ་ཡ། གྱེར་རོ་གླང་ངོ༌། །པྲ་མ་དུན་
ཙེ། མ་མ་ཀི་ཏ། བྷ་ཡུ་ཤོ་རན། གུ་གེ་ཧ་ལོ། ཧོར་སྟི་ཡོལ་སྟེང་། ཡཀྵ་པྲ་དུན་ཕྱུ་ཡེ་
ལོ། ། ཕ་སྨར་ལོ། །ཁུ་ཡེ་ཁུ་ཡེ། བྲུ་འདུ་བྲོ་འདུ། ཡགློ་ཡགྷཾ། དྲུང་མུ་ཙ་ཀྲ་པདྨ་རདྨ་
སི་དྷི་ས་མ་ཡ་རཀྵ་རཀྵ་ཧཱུཾ་སྭཱཧཱ། འཛམ་གླིང་དཔལ་མཆོག་བདལ་བ་ཡི། དགའ་
ལྡན་དག་པའི་གནས་མཆོག་གི། རིན་ཆེན་གཏེར་གྱི་ཕོ་བྲང་ནས། གཏེར་ལ་མངའ་

གསེར་འོད་དམ་པའི་མདོ་སྡེ།
མཛད་འདོད་ཁམས་རྒྱལ། འདོད་པའི་དབང་ཕྱུག་མངའ་བདག་སྟེ། དཔལ་གྱི་ལྷ་
མོ་ནོར་རྒྱུན་ཡུམ། སེར་མོ་གསེར་གྱི་གཟི་འབར་ཞིང་། དཀར་མོ་མེ་ཏོག་བཀྲག་ལྡན་
མ། ཧ་ལོ་ལྗང་ཀུའི་དབུ་སྐྲ་འཁྱུད། ཙམ་པ་དཀར་པོའི་ཕྲེང་བས་བརྒྱན། དཀར་ལ་
དམར་བའི་མདངས་ཆགས་མཛེས། ཕྱག་གཡས་འབྲས་ཀྱི་སྙེ་མ་འཛིན། གཡོན་པའི་
ཡིད་བཞིན་ནོར་བུ་བསྣམས། ལན་རེ་ནོར་བུ་བུམ་བཟང་བསྣམས། རིན་ཆེན་ནོར་ལ་
མངའ་མཛད་ཅིང་། ནོར་རྒྱུན་ལྷ་མོ་འབུམ་གྱིས་བསྐོར། ཁྱེད་ནི་མཐུན་རྐྱེན་འཚོགས་
པའི་ཡུམ། སངས་རྒྱས་བསྟན་པ་དག་ལ་གནས། བདག་ཅག་བསྟན་པའི་རྗེས་འབྲེང་
ནས། དབུལ་ཕོངས་ལས་གྱུར་སེམས་ཅན་རྣམས། འདོད་པའི་བསམ་པ་ཁྱོད་ལ་
སྨོན། བདག་ལ་མཐུན་ཞིང་འཚོགས་པ་ཡིས། མཐུན་རྐྱེན་དངོས་གྲུབ་སྩལ་དུ་གསོལ།
དཔལ་དང་འབྱོར་བ་ལོངས་སྤྱོད་དང༌། ཟད་མེད་རིན་ཆེན་མཛོད་ལ་སོགས།
དགའ་ཞིང་མགུ་བ་ཆེན་པོ་ཡི། ཕྱྭ་གཡང་དམུ་ཡད་རབ་ཐོབ་ནས། མི་མཐུན་འགལ་
བར་གྱུར་པ་རྣམས། ལྷ་མོ་ཁྱོད་ཀྱིས་ཞི་བར་མཛོད། འཇིག་རྟེན་འཇིག་རྟེན་ཁམས་
འདི་དག །འདོད་དགུའི་བསམ་པ་ཡོངས་འགྲུབ་པའི། ཡིད་བཞིན་ནོར་བུའི་ཆར་
འབེབ་ཅིང་། ཕམ་པའི་སྡུལ་བསྔལ་བསལ་དུ་གསོལ། མཐར་ཡང་ཚོགས་རྫོགས་སྒྲིབ་
བྱང་སྟེ། བླ་མེད་བདེ་ཆེན་འབྲས་ཐོབ་ཤོག །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང༌། གང་ཞིག་རིགས་
ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་
བསྟན་པ་ལ་གནས་ཤིང་ཡིད་བཞིན་ནོར་བུའི་གཏེར་ལ་མངའ་མཛད་པའི། ལྷ་མོ་
ནོར་རྒྱུན་མའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་
ཏོན་དང༌། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་
རྟེན་འདིར་ཡང་སངས་རྒྱས་ཀྱི་བསྟན་པ་ལ་གནས་ཤིང་། བླ་མེད་ཐར་པའི་གོ་འཕང་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྒྲུབ་པ་ལ། བར་ཆད་གང་གིས་མི་ཚུགས་པ། མཐུན་རྐྱེན་རྫས་དང་ཡོ་བྱད་ཕུན་
སུམ་ཚོགས་ནས། རྒྱུ་བསོད་ནམས་ཀྱི་སྐལ་པ་ལ་ལོངས་སུ་སྤྱོད་ཅིང་རྒྱུན་མི་ཆད་
པར་འགྱུར་རོ། །གང་ཞིག་འགྲོ་བ་དབུལ་ཕོངས་དུ་གྱུར་བ་རྣམས་ཀྱང་། གཟུངས་སྡེ་
འདི་ལ་རབ་ཏུ་བརྩོན་པར་བྱས་ནས། དེ་དག་ཡང་དབུལ་བ་དང་ཕོངས་པའི་སྡུག་
བསྔལ་ལས་གྲོལ་སྟེ་བསོད་ནམས་ཀྱི་སྐལ་པ་དང་ལྡན་པར་འགྱུར་རོ། །མཐར་ཡང་
དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ། གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་ལྷ་མ་ཡིན་དང༌།
ནམ་མཁའ་ལྡིང་དང་། དྲི་ཟ་དང་བཅས་པའི་ཚོགས་རྣམས་ཀྱིས་ཡི་རངས་ནས་སྟོན་
པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་
མདོ་སྡེ་ལས། གནོད་སྦྱིན་རྒྱལ་མོ་ནོར་རྒྱུན་མའི་མདོ་གཟུངས་དམ་པ་བསྟན་པའི་
ལེའུ་སྟེ་དྲུག་པའོ། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། གནོད་སྦྱིན་རྒྱལ་མོ་ཁ་འབར་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
44

གསེར་འོད་དམ་པའི་མདོ་སྡེ།
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པའི་མཆོག་ཏུ་གྱུར་པ། མངའ་ཆེ་བ། སྟོབས་གྲགས་པ། ལས་མགྱོགས་པ།
དོན་མྱུར་བ། དཔལ་མངའ་བ། ནོར་ཐོབ་པ། དཀོར་གྱི་མངའ་བདག་བྱེད་པའི་ལྷ་
མོ་ཁ་འབར་མ་ཡི་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། བྷུ་
3D1
 དྷ་ས་མུན་ཏ། སད་གྱེར་སྤུངས་ལ་སྨར་ཞི་སད་ལ་ཧ་ར་ཧྲུན་ནོ། །ཡཀྵ་མ་མ། ཡགློ་
ཁ་རཾ་ཧཱུཾ། མ་མུན་གྲུ་ཡ་ཙི་ཏ། དམ་ཚིག་ས་མ་ཡ། མུ་ཀ་པྲ་ཏ། ར་ཡོ་ཛ་བྲོ་འདུ། དི་
R
 རོ་དི་རོ། ། ཁ་རོ་ཤན་ཏ། གྱེར་རོ་ཤན་ཏ། ན་མ་ཡགྷ། པྲ་ཙར་ས་དུ། ཞུང་ནེ་ཞུང་
ནེ། ཁ་རོ་ཤན་ཏིང་། གྱེར་རོ་ཤན་ཏིང་། བྷ་ར་བྷ་ར། ཁ་འབར་ར། ཁ་འབར་ར།
ཨ་དཀར་ཞི་ལ། ཙུ་ཧུ་རུ། ཙུ་ཧུ་རུ། དེ་ཛ་ར། དེ་ཛ་ར། ཁ་འུ་ཏེ། ཁ་འུ་རྟེ། རུ་
ལ་མ་མ། ཨུ་དུག་ཞི་བ། མ་མ་མུ་ལ་ཁི་ཁར་ནི། ཨེ་བམ་བྲ་མ་རདྨ་སི་དྷི། ཨེ་ལི་ས་
པྲ། དྲུང་ཟད་མུ་གང་། མུ་ཡང་བྷ་མ་ལི། གྱེར་ལ་ད་ན། པུ་རད་སི་དྷི། དུན་ཏིང་
ཧ་ར། ལོ་ཀ་ཛྙཱ་ན་ཨ་དཀར། དྲི་རྟ་ན་ཏྲ་བ་ཡེ། བྷུ་ལི་བྷུ་ལི། བྲུ་མ་ལི། གུ་ར་གུ་
རེ་ར་ཡོ། ཨ་དུར་སྟི་ར་མ་ཏྲ་ནི། ཨོཾ་ན་མ་ཡག། གྱེར་ཞི་ཏ་ཀ་ནི་ནེ། མ་མ་ལུ་སྟི་
སརྦ། དུར་བྱེད་དུར་བྱེད། མུ་ལ་ཁི་ཁར། བྷུ་དྷ་ཝེར་རོ། སད་ལ་ཝེར་རོ། པྲ་ཏ་
ཝེར་རོ། མ་མ་ལི་གྱུ་ཧ་ར། བྷ་རོན་ཀོ་ཏ་ཧ་ར། བྷི་དྷ་བྷ་ཏི། ཁ་འབར་མ། གྱེར་ལ་
ཤུད་དྷོ། ཡ་མ་ཡགློ། རཀྵ་སྲི་ཤུ་པ་ལ། ཡགློ་ཁ་རཾ་ཧཱུཾ། གཉའ་ན་སི་ཏི་བྲོ་བྲོ་འདུ་སཱཧཱ།
བྱང་ཕྱོགས་ཡི་དྭགས་སྲིང་རྒྱུད་ཀྱི། ཉེ་འཁོར་གླིང་གི་གཏེར་མཛོད་ནས། གཏེར་གྱི་
བདག་མོ་རིན་ཆེན་འཛིན། དོན་འགྲུབ་རྒྱལ་མོ་ཁ་འབར་མ། དམར་མོ་གསེར་མདོག་
ཉི་མའི་མདངས། ལན་རེ་སེར་མོའི་རང་བཞིན་སྤྲུལ། ཕྱག་གཡས་ཞལ་ཟས་རྒྱལ་བུ་
དང་། གཡོན་པས་ཡིད་བཞིན་ནོར་བུ་བསྣམས། ལན་རེ་ཁ་ཊཾ་རྩེ་གསུམ་བསྣམས།
གསེར་མདོག་ན་བཟའ་གཡུ་ཡི་གོང་། མཐའ་སྐོར་འཕྲ་མེན་རྡོ་རྗེ་རིས། གནོད་སྦྱིན་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འབར་མ་ཆིབས་སུ་བཅིབས། དྲག་ཤུལ་དཔལ་ལ་མངའ་བ་ཡི། གནོད་སྦྱིན་འབར་
མ་འབུམ་གྱིས་བསྐོར། ཁྱོད་ནི་འབར་མའི་ཕྲིན་ལས་བདག ར
 །སངས་རྒྱས་བསྟན་
སྲུང་དཀོར་གྱི་བདག །བདག་ཉིད་བསྟན་པའི་རྗེས་འབྲེང་ནས། དུ་ཁས་སྦྲེལ་བའི་
སེམས་ཅན་ལ། མི་མཐུན་རྐྱེན་གཟེར་བར་ཆོད་ཚོགས། འབར་མ་ཁྱོད་ཀྱིས་བཟློག་ཏུ་
གསོལ། མཐུན་རྐྱེན་དངོས་གྲུབ་མ་ལུས་པ། འབར་མ་ཁྱོད་ཀྱི་སྩལ་དུ་གསོལ། གཞན་
ཡང་ལྷ་མོ་ཁྱོད་ཀྱི་རྩལ། འཇིག་རྟེན་ཁམས་ནས་གནས་པ་ཡི། མ་རིག་རྨོངས་གྱུར་
བཀྲེས་སྐོམ་དབུལ། ཕམ་པ་ལས་གྱུར་སེམས་ཅན་ལ། བརྩེ་བ་ཆེན་པོ་རབ་དགོངས་
ཏེ། སྐྱོབས་མགོན་མཐུ་དབང་དཔག་མེད་ཀྱིས། ཕྲུ་གཡང་ཚེ་དཔལ་ནོར་ལོངས་
སྤྱོད། བཀྲ་ཤིས་ཕུན་སུམ་ཚོགས་པ་ཡི། དབྱིངས་ལ་རྒྱུ་ཞིང་མཁའ་ལ་འགྲོ། དུས་ལ་
རུབ་ཞིང་དོན་ལ་གཟེར། ལས་ལ་མངའ་ཞིང་དམ་ལ་འཁྲིག །དཔལ་མགོན་དམ་
པར་མཛད་དུ་གསོལ། མཐར་ཡང་ཚོགས་རྫོགས་སྒྲིབ་སྦྱང་ན། བོན་ཉིད་གཡུང་དྲུང་
འོད་ཀྱི་ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་མདོག་ཆགས་པའི་
སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་
ཞིག་རིགས་ཀྱི་བུ་དང༌། རིགས་ཀྱི་བུ་མོ་དག་གང་ལ་ལ་ཞིག་གིས། དུས་གསུམ་སངས་
རྒྱས་ཀྱི་བསྟན་པ་ལ་གནས་ཤིང་བསྟན་པའི་དཔལ་མཆོག་ཏུ་གྱུར་པའི། གནོད་སྦྱིན་
གྱི་རྒྱལ་མོ་ཁ་འབར་མའི་གཟུངས་འདི་དག་འཛིན་པ་དང༌། འཆང་བ་དང་། ཀློག་
པ་དང་། ཁ་ཏོན་དང༌། ཕུད་དུད་དང༌། ནན་ཏན་དང༌། ཆེད་དུ་བརྗོད་པ་དེ་
ཉིད་ནི། འཇིག་རྟེན་འདིར་སངས་རྒྱས་ཀྱི་བསྟན་པ་ལ་འཇུག་པ་དང་། སངས་རྒྱས་
ཀྱི་གོ་འཕང་སྒྲུབ་པ་ལ། བར་དུ་གཅོད་པའི་རྐྱེན་དང་། གློ་བུར་བགེགས་ཀྱིས་མི་
ཚུགས་ཤིང་། མཐུན་རྐྱེན་དངོས་གྲུབ་མ་ལུས་ཐོབ་པར་འགྱུར་རོ། །གང་དག་འགྲོ་
46

གསེར་འོད་དམ་པའི་མདོ་སྡེ།
བ་སྟོབས་ཆུང་ཉམ་ཐག་བཀྲེས་སྐོམ་གདུང་བ་རྣམས་ཀྱིས་འདི་ལ་བརྩོན་པར་བྱས་
ནས། སྟོབས་ཆེ་བར་འགྱུར་རོ། །མངའ་བཙན་པར་འགྱུར་རོ། །བཀའ་གཉན་པར་
འགྱུར་རོ། །རིགས་བཟང་བར་འགྱུར་རོ། །བུ་ཐོབ་པར་འགྱུར་རོ། །ནོར་ཐོབ་པར་
འགྱུར་རོ། །ཟས་ཐོབ་པར་འགྱུར་རོ། །གོས་ཐོབ་པར་འགྱུར་རོ། །མཐར་ཡང་དེ་ཡི་
བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང༌། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཀྱིས་ཡི་རངས་ནས་སྟོན་པས་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས་གནོད་སྦྱིན་གྱི་རྒྱལ་མོ་ཁ་འབར་མ་ཡི་མདོ་གཟུངས་དམ་པ་བསྟན་པའི་ལེའུ་སྟེ་
བདུན་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། ནོར་ལྷའི་རྒྱལ་པོ་ཨརྱ་ཛམྦྷ་ལྷ་ཡི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཟད་པ་མེད་པའི་རིན་པོ་ཆེ་ཡི་མཛོད་ལ་མངའ་སྲུང་ཞིང་། དབུལ་ཕོངས་སེལ་བ། རེ་
བ་སྐོང་པ། བསོད་ནམས་ཆེ་བ། ནོར་གྱི་བདག་པོ། ལོག་ཚོགས་བྲལ་བ། གཏེར་
ཆེན་ཡོད་པ། ཕྱྭ་གཡང་སྤེལ་བ། དངོས་གྲུབ་སྩལ་བར་བྱེད་པའི་ཨརྱ་འཛམྦྷ་ལྷ་ཡི་
གཟུངས་འདི་ལྟ་སྟེ། བསྔོ་ༀ་ན་མ་སད་གྱེར་སྨར་ལ་བ་ད་ཡ། སད་གྱེར་སྤུངས་སོ། །
སད་དོ་ཧུན་ནོ། །ན་མ་ཨརྱ་ཛམྦྷ་ལ། གླུ་ཡ་ཙི་ཏ་རདྨ་ར་ཡོ་ཛ། ཡག་མ་ཧ། ཨ་པར་
ཤེ་ཤ། ཁེ་ལེ་ན་ཡ་སི་དྷི་སྭཧཱ། བསྭོ་ཨཱ་ཛམྦྷ་ལ་ཨརྱ་ཏྲ་ཏི་ཏྲ་ཡེ་ཧཱུཾ་འདུ་སྭཧཱ། བསྭོ་ཨོ་
ཛམྦྷ་ལ་ཨརྱ་ས་སྟི་ཏི་ར་བྲོ་འདུ་སཱཧཱ། བསྭོ་ཨཱ་ཛམྦྷ་ལ་པྲ་ཏ་གོ་ཏོ་བྲོ་འདུ་སཱཧཱ། བསྭོ་
ཨོཾ་ཛམྦྷ་ལ་བྷ་བ་ཏད་ཏ་ཧྲི་འདུ་སཱཧཱ། བསྭོ་ཨཱ་ཛམྦྷ་ལ་ཨ་པར་ཙི་ཏ་བྲོ་འདུ་སཱཧཱ། བསྭོ་
ཨོཾ་ཛམྦྷ་ལ་རད་ན་བུ་སྤེ་ན་བྱོ་འདུ་སཱཧཱ། བསྭོ་ཨཱ་ཛམྦྷ་ལ་ཨ་པར་ཤེ་ཐུན་ན་ཧཱུཾ་འདུ་
སཱཧཱ། བསྭོ་ཨཱ་ཛམྦྷ་ལ་ཀི་ལི་བྷ་མ་ན་བྲོ་འདུ། བསྭོ་ཨཱ་ཛམྦྷ་ལ་པ་ཤང་ཀུ་རུ་ན་བྲོ་འདུ་
སཱཧཱ། བསྭོ་ཨཱ་ཛམྦྷ་ལ་པ་ཤང་པུཊྚཾ་ན་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་དྷ་མ་མེ་དད་ན་
བྲོ་འདུ་སཱཧཱ། བསྭོ་ཨཱ་ཛམྦྷ་ལ་ལོ་ཏྲི་ག་ན་བྲོ་འདུ་སཱཧཱ། བསྭོ་ཨཱ་ཛམྦྷ་ལ་རདྨ་ཙིའུ་ཙེ་
ན་བྲོ་འདུ་སཱཧཱ། བསྭོ་ཨཱ་ཛམྦྷ་ལ་མྲྀ་ཏ་མུ་ཏ་ནི་བྲུ་འདུ་སཱཧཱ། བསྭོ་ཨཱ་ཛམྦྷ་ལ་ཏྲི་ཛ་
ཏྲི་ཛ་ན་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་སི་བྷི་སི་བྷི་ན་བྲོ་འདུ་སཱཧཱ། བསྭོ་ཨཱ་ཛམྦྷ་ལ་ཅི་
ཏ་ཙི་ཏ་ན་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་ཨཱི་སྟེ་མི་སྟི་ན་བྲོ་འདུ་སཱཧཱ། བསྭོ་ཨཱ་ཛམྦྷ་ལ་
སརྦ་བྷེ་ཀཱ་ནི་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་སི་ཏི་སི་ཏི་ཨརྱ་ན་བྲོ་འདུ་སཱཧཱ། བསྭཱ་ཨཱི་
ཛམྦྷ་ལ་ཨརྱ་རདྨ་བ་ལ་མི་ཏྲ་ནི་བྲོ་འདུ་སཱཧཱ། བསྭོ་ཨཱ་ཛམྦྷ་ལ་ནེ་ཙ་ཡགྷ་ན་བྲུ་འདུ་
སྭཧཱ། བསྭོ་ཨཱ་ཛམྦྷ་ལ་མ་ནི་པ་པྲ་ཡ་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་རཏྣ་པྲ་ཏ་ཡ་ཧཱུཾ་
འདུ་སཱཧཱ། བསྭོ་ཨོཾ་ཛམྦྷ་ལ་ནེ་སུམ་པ་ཏྲ་ཡ་ཧྲི་འདུ་སཱཧཱ། བསྭོ་ཨཱ་ཛམྦྷ་ལ་ལོ་ཀ་པ་
པྲ་ཡ་ཧཱུྃ་འདུ་སཱཧཱ། བསྭོ་ཨཱ་ཛམྦྷ་ལ་བྷིན་དྷ་པ་པྲ་ཡ་བྲོ་འདུ་སཱཧཱ། བསྭོ་ཨཱ་ཛམྦྷ་ལ་བྷ་
རོ་པ་པྲ་ཡ་ཧཱུྃ་འདུ་སཱཧཱ། བསྭོ་ཨཱ་ཛམྦྷ་ལ་བྷིན་དྷ་བྷ་ར་ཡ་ཧཱུཾ་འདུ་སཱཧཱ། བསྭོ་ཨཱ་ཛམྦྷ་
48

གསེར་འོད་དམ་པའི་མདོ་སྡེ།
ལ་གྱེར་གྱི་སི་ཏི་ཡ་ཧཱུཾ་འདུ་སཱཧཱ། བསྭོ་ཨཱ་ཛམྦྷ་ལ་ཙི་བི་ཀུན་དྷ་ཡ་བྲོ་འདུ་སཱཧཱ། བསྭོ་
ༀ་ན་མ་ཨརྱ་ཛ་ལེན་ཏྲ་ཡེ། རདྨ་རདྨ། པུ་རདྨ། པུ་རདྨ། སུམ་མེ་སུམ་མེ། ཀི་ལི་
ཀི་ལི། ནི་སུམ་ཡེ། ཨོཾ་ཛམྦྷ་ལ་ཛ་ཡེ་རྣམ་པར་རྒྱལ་ཡེ་སྭཱཧཱ། རི་རབ་ཆེན་པོའི་བར་
སྐབས་ན། རིན་ཆེན་གཏེར་ལ་མངའ་མཛད་ཅིང་། དཔལ་འབྱོར་གསུམ་དང་ཐབས་
གཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་། འདོད་དགུའི་བསམ་པ་རྫོགས་
མཛད་པའི། གཏེར་བདག་ཨརྱ་ཛམྦྷ་ལྷ། མཐིང་སྔོན་ཁྲོ་འཛུམ་བུམ་པའི་ལྟོ། ཨ་རུ་
ར་ཡི་ག་ཤ་དང་། ཡིད་བཞིན་ནོར་བུའི་ཕྲེང་བས་བརྒྱན། ཕྱག་གཡས་རིན་ཆེན་ནོར་
འབར་དང་། གཡོན་པས་ནེའུ་ལེའི་རྐྱལ་པ་འཛིན། ཞབས་ཀྱང་འགྱིང་བག་གདན་
ལ་བརྗིད། བརྐྱང་བསྐུམ་ཚུལ་དུ་ནོར་རྐུན་མནན། རིན་ཆེན་གཏེར་ལ་མངའ་མཛད་
པའི། དངོས་གྲུབ་ནོར་ལྷའི་ཚོགས་ཀྱིས་བསྐོར། ཁྱོད་ནི་སངས་རྒྱས་བསྟན་པ་འཛིན།
བསོད་ནམས་རིན་ཆེན་དཀོར་མཛོད་བདག །བདག་ཅག་བསྟན་པའི་རྗེས་འབྲེང་
ནས། མཐུན་རྐྱེན་དཔལ་འབྱོར་དངོས་གྲུབ་རྣམས། དཔལ་མཆོག་ཁྱོད་ཀྱི་སྟེར་དུ་
གསོལ། ས་དེར་གོམ་པས་མ་བསྒྲོད་ཅིང་། གནས་ཅིག་དག་ཏུ་གདན་ཆགས་པ། དེ་
ཉིད་གཡོ་བའི་ཡིད་ལས་སུ། དེ་དག་འདོད་པར་སེམས་པ་སྟེ། ཡིད་བཞིན་ནོར་བུ་
དམ་པ་དང་། རིན་ཆེན་གཏེར་དང་གྲང་མའི་ཁྲོད། མ་དྷ་ར་བ་པུས་ནུབ་ཙམ། ཟས་
དང་གོས་དང་མཐུར་བ་དང་། བཞིན་དང་ལེན་དང་བཅང་བའི་རྫས། འབྲུ་སྣ་ལྔ་ཡི་
ཕུང་པོ་དང༌། རིན་ཆེན་རྐང་འགྲོས་གཞོན་མ་དང་། པུ་ཤུན་དར་ཟབ་ན་བཟའ་གོས།
གསེར་དངུལ་ཟངས་ལྕགས་མུ་མེན་གཡུ། ནེ་སྤུངས་ཏིང་ལན་ཨརྱ་སྤུག །བེ་དུ་རྒྱ་
འོད་ཀེ་ཀེ་རུ། མུ་ཏིག་གྲམ་པ་བྱི་རུ་རྒྱས། གང་དག་འདོད་པར་གང་གྱུར་ན། དེ་ཉིད་
མྱུར་དུ་ལག་བཅང་སྩོལ། དཔལ་འབྱོར་ཡོ་བྱད་འཚོགས་པ་ཡི། མཐུན་རྐྱེན་དགེ་བའི་
སྡོང་གྲོགས་མཛོད། འཇིག་རྟེན་ཁམས་འདི་དབུལ་ཕོངས་ཚོགས། དེ་ཉིད་དབུལ་བ་
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རབ་བསལ་ཏེ། རིན་ཆེན་གྲམ་པའི་ཆར་ཆེན་ཕོབས། རེ་བ་ཐམས་ཅད་སྐོང་འགྱུར་
ཅིག །མཐར་ཡང་ཚོགས་རྫོགས་སྒྲིབ་སྦྱང་ནས། བོན་ཉིད་གཡུང་དྲུང་འོད་ཀྱི་ཞིང་།
གསེར་གྱིས་རྒྱལ་མཚན་འཛུགས་པའི་དབུས། གསེར་མདོག་ཆགས་པའི་སངས་རྒྱས་
དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང༌། མི་དང་། གང་ཞིག་རིགས་
ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་
བསྟན་པ་ལ་གནས་ཤིང་། ཟད་པ་མེད་པའི་རིན་པོ་ཆེ་ཡི་མཛོད་ལ་མངའ་སྲུང་བའི།
ནོར་ལྷའི་རྒྱལ་པོ་ཨརྱ་ཛམྦྷ་ལྷ་ཡི་གཟུངས་འདི་དག་འཛིན་པ་དང་། འཆང་བ་དང་།
ཀློག་པ་དང༌། ཁ་ཏོན་དང་། ཕུད་དུད་དང༌། ནན་ཏན་དང༌། ཆེད་དུ་བརྗོད་པ་དེ་
ཉིད་ནི། འཇིག་རྟེན་འདི་རུ་ཡང་ཚེ་གཡང་ནོར་དང་། དབང་ཐང་བསོད་ནམས་རབ་
ཏུ་འཕེལ་ཏེ། འཇིག་རྟེན་གྱི་ཁམས་སུ་ནོར་རྫས་དཔལ་འབྱོར་འཚོགས་ནས། ནོར་གྱི་
དབང་ཕྱུག་དམ་པ་རུ་གྱུར་ཏེ། རིན་པོ་ཆེ་ཡི་མཛོད་ལ་མངའ་འཛིན་པར་འགྱུར་རོ། །
གང་ཞིག་འགྲོ་བ་དཔལ་འབྱོར་མ་འཚོགས་པ་རྣམས་ཀྱི་འདི་ལ་རབ་ཏུ་དད་པར་བྱས་
ན། དེ་ཡང་འདོད་པའི་དོན་ཐམས་ཅད་ཡོངས་སུ་ལྷུན་གྱིས་འགྲུབ་སྟེ། ཟད་མེད་ཀྱི་
གཏེར། བསོད་ནམས་བཟང་པོའི་སྐལ་པ་དང་ལྡན་ནོ། །མཐར་ཡང་དེ་ཡི་བླ་མེད་
བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་
གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་ལྷ་མ་ཡིན་དང་། ནམ་
50

གསེར་འོད་དམ་པའི་མདོ་སྡེ།
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་
ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་
ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་ནོར་ལྷའི་
རྒྱལ་པོ་ཨརྱ་ཛམྦྷ་ལྷའི་མདོ་གཟུངས་དམ་པ་བསྟན་པའི་ལེའུ་སྟེ་བརྒྱད་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། གནོད་སྦྱིན་གྱི་ཁྲོ་བོ་མི་གཡོ་རྒྱལ་བའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པ་ལ་གནས་ཤིང་། བསྟན་
པའི་དཔལ་མགོན་དུ་གྱུར་པ། བྱམས་པ་ཆེན་པོའི་ཕ་རོལ་ཏུ་ཕྱིན་པ། ཞེ་སྡང་གི་
མེ་དབལ་འཇོམས་པ། སྐྱེ་བའི་སྒོ་གཅོད་པ། བར་ཆད་ཞི་བ། མཆོག་ཐུན་འགྲུབ་
པ། ཚེ་གཡང་འཚོགས་པ། དཔལ་འབྱོར་ལྡན་པ། མི་མཐུན་འཇོམས་པ། ཀེག་ངན་
ཞི་བ། འདི་ཕྱིའི་དོན་གཉིས་འགྲུབ་པར་བྱེད་པའི་གནོད་སྦྱིན་གྱི་ཁྲོ་བོ་མི་གཡོ་རྒྱལ་
བའི་གཟུངས་འདི་ལྟ་སྟེ། བསྭཱ་ཨཱི་ཨ་མ་ཀྲོ་ཏ་གྱེར་ཡང་ཐུན་ནོ། ། ཧ་ལ་སད་ནི་ཉེ་ལོ་
ཡོ་ཐུན། ཀྲོ་ཏ་ཧ་ན་ཧ་ན། ཀྲི་རཾ་ཀྲི་རཾ། ཝེར་ལ་ཤུདྷོ། དར་ཡ་དར་ཡ། ཧོ་རཾ་སི་ཏི།
ཡག་ཀྲོ་ཏ། ཀྲི་ཛ་ཀྲི་ཛ། སྤོ་ཏ་སྤོ་ཏ། གྱེར་ལ་རཾ་ནི། ནིར་ཛ་ནིར་ཛ། དུ་ལ་ཁོད་དོ། །
དམུ་ར་སྤུངས་སོ། །བྷིན་དྷ་ཧེ་རུ། ཉི་ཧ་སྤུངས་ཉི་ཧ་སྤུངས། དུ་ལ་ཉེར་སྤུངས། དུ་
ལ་ཉེར་སྤུངས། སྤུངས་སོ་སྤུངས་སོ། །ཐོ་ཡེ་སྤུངས་སོ། །གར་མ་གར་མ། ཡགྷ་གར་
མ། ས་དུ་ས་དུ། ཏྲི་ཁོད་ས་དུ། ཁྲ་ཀྲ་ཁྲ་ཀྲ། ཁྲི་རུམ་ཁྲི་རུམ། གྷ་ཙ་གྷ་ཙ། སད་
གྷ་ཙ། ཙ་ལེ་མ་ཧ་ཀྲོ་ཏ་ཨེ་ལམ་བྱོ་བྱོ་ཧཱུྃ་ཧཱུྃ་ཕཊ་ཕཊ༔ ༠༠
 ཁྲོ་བོའི་རྒྱལ་པོ་གནོད་སྦྱིན་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རྒྱལ། ལོག་ལྟ་ཉོན་མོངས་བགེགས་ཀྱི་གཤེད། གདང་དྲག་རྒྱལ་པོ་གར་གྱི་སྟབས། ཡེ་
ཤེས་མེ་དཔུང་རབ་འབར་ཀློང་། ཐུགས་ཉིད་ཞི་བའི་ངང་ཚུལ་དུ། བྱམས་པ་ཆེན་
པོའི་ངང་ལ་གནས། ཐུགས་རྗེ་འཁྲོས་པའི་ཚུལ་སྟོན་པ། ཁྲོ་བོའི་རྒྱལ་པོ་མི་གཡོ་
རྒྱལ། དཀར་པོ་ཁྲོ་འཛུམ་གནོད་སྦྱིན་ཆས། རིན་ཆེན་ནོར་བུའི་དོ་ཤལ་འཕྱང་། ཕྱག་
གཡས་དུང་གི་དབྱུག་ཏོ་དང་། གཡོན་པས་བདུད་རྩིའི་ཞལ་ཟས་བསྣམས། འདོར་
ཐབས་ཞབས་གཉིས་ནོར་རྐུན་གནོན། བྱམས་པའི་ཕ་རོལ་ཕྱིན་པ་ཡི། ཞི་བའི་ལས་
ལ་མངའ་མཛད་ཅིང་། སེམས་དཔའ་ཉེར་ལྔའི་འཁོར་གྱིས་བསྐོར། ཁྱོད་ནི་རྒྱལ་བ་
འཕགས་པའི་ཚོགས། མཁྱེན་པ་བརྩེ་ལྡན་བདག་ཉིད་ཅན། ཁྱོད་ཉིད་ཡེ་ཤེས་ལྔ་ལྡན་
གྱིས། དེ་ཉིད་དེ་དགོངས་མཁྱེན་བརྩེ་ལྡན། ཐུགས་དམ་དབྱིངས་ནས་བརྒྱུད་བསྐུལ་
གྱིས། མི་མངོན་དབྱིངས་ནས་ཆེར་དགོངས་ལ། བདག་སོགས་འགྲོ་བའི་ཉོན་མོངས་
སྦྱོང་། ཞེ་སྡང་བོན་ཉིད་དབྱིངས་སུ་བསྟིམ། གང་དག་འདོད་པར་གྱུར་པའི་ཚོགས།
སྡིག་པ་ཀུན་ལས་རྣམ་པར་ཐར། དབུལ་ཕོངས་རབ་སེལ་དགའ་མགུའི་ཚོགས། ཡིད་
ལ་དེ་འབྱུང་དེ་ཐུབ་མཛོད། ལོག་པར་མི་དད་གོལ་བའི་རིགས། འཇིག་པ་བརྒྱད་
ལ་རབ་སྐྱོབས་ཤིང༌། ཀུན་ནས་ཡོངས་སུ་བདེ་ལེགས་དཔལ། འབྱོར་ལྡན་ཡོ་བྱད་
ཕུན་སུམ་ཚོགས། འཇུག་སྤྱོད་མཐར་ཕྱིན་འབྲས་ཐོབ་ཤོག །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་
སངས་རྒྱས་ཀྱི་བསྟན་པ་ལ་གནས་ཤིང་། འདི་ཕྱིའི་དོན་གཉིས་འགྲུབ་པར་བྱེད་པའི།
གནོད་སྦྱིན་གྱི་ཁྲོ་བོ་མི་གཡོ་རྒྱལ་བའི་གཟུངས་འདི་དག་འཛིན་པ་དང༌། འཆང་
བ་དང༌། ཀློག་པ་དང་། ཁ་ཏོན་དང༌། ཕུད་དུད་དང༌། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདི་རུ་ཡང་འདོད་པའི་དོན་ཐམས་ཅད་ཡོངས་
52

གསེར་འོད་དམ་པའི་མདོ་སྡེ།
སུ་འགྲུབ་སྟེ། བདུད་སྲིན་བར་ཆད་གང་གིས་མི་ཚུགས་ཤིང་། ཉོན་མོངས་ཞེ་སྡང་
གི་སྒོ་བཅད་ནས་བྱམས་པའི་ཕ་རོལ་ཏུ་ཕྱིན་པར་འགྱུར་རོ། །རི་བོ་འམ་མཁར་གྱི་
རྩེ་རུ་ཕྱར་ན་འཇིག་རྟེན་གྱི་ཁམས་རྣམས་སུ། ནད་དང་། དུག་དང་། མཚོན་དང་།
དགྲ་དང་། བྱད་དང༌། མི་མཐུན་པའི་ཚོགས་རྣམས་བཏག་པ་ཙམ་གྱིས་ཞི་བ་བདེ་
ལེགས་སུ་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་
ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་
ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་
དང་། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་
ཀྱིས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། གནོད་སྦྱིན་གྱི་ཁྲོ་བོ་མི་གཡོ་རྒྱལ་བའི་མདོ་
གཟུངས་དམ་པ་བསྟན་པའི་ལེའུ་སྟེ་དགུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། གནོད་སྦྱིན་གྱི་ཁྲོ་བོ་གྱད་ཀྱི་བདག་པོའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པ་ལ་གནས་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤིང་བསྟན་པའི་དཔལ་མགོན་དུ་གྱུར་པ། ཞི་བ་ཆེན་པོའི་ཕ་རོལ་ཏུ་ཕྱིན་པ། ང་
རྒྱལ་གྱི་རི་བོ་གཞོམ་པ། རྒས་པའི་སྒོ་གཅོད་པ། བར་ཆད་སེལ་བ། ཚེ་ནོར་རྒྱས་པ།
མཆོག་ཐུན་གྲུབ་པ། དཔལ་འབྱོར་ལྡན་པ། མི་མཐུན་སེལ་བ། འདི་ཕྱིའི་དོན་ཐམས་
ཅད་འགྲུབ་པར་བྱེད་པའི་གནོད་སྦྱིན་གྱི་ཁྲོ་བོ་གྱད་ཀྱི་བདག་པོའི་གཟུངས་འདི་ལྟ་སྟེ།
བསྭཱ་ཨཱི་ཨ་མ་ཀྲོ་ཏ་གྱེར་ཡང་ཐུན་ནོ། །ཀྲོ་ཏ་སྙིབ་ཏ་སྙིབ་ཏ། ཏྲི་ཧྲི་ཏྲི་ཧྲི། ཁྲོ་ཏ་གར་
མ། མ་ཧ་ཡཀྵ། སྤོ་ཏ་སྤོ་ཏ། བྷིན་དྷ་གར་མ། ཨེ་རཾ་ཡཀྵ། ཤུད་དོ་ཤུད་དོ། །ཝེར་
ཞི་གར་མ། གྷ་རུ་ཡཀྵ། ད་ན་ད་ན། སྤུང་ནི་སྤུང་ནི། གྱེར་ཡང་ལིང་སད། སད་ལ་
ཝེར་ནི། སད་ལ་ཝེར་ནི། ཁྲི་རྣ་ཁྲི་ན། ཨུ་རྒྱུང་ཉེ་ལོ། ཏྲི་ཤུ་མ་མ། སྙིང་ཏྲི་སྟིང་ཏཱི།
ཤྲཱི་བྷ་བ། ཁ་ཊཾ་ཁ་ཊཾ། སད་དོ་ཁ་ཊཾ། ཉེ་ལོ་ཉེ་ལོ། ཡོ་ཐུན་ཉེ་ལོ། ཁྲ་ཀྲ་ཁྲ་ཀྲ། ཝེར་
ལ་ཁྲ་ཀྲ། གྷ་རུ་སད་ལ། ཏི་ཏ་མ་ཧ་ཀྲོ་ཏ་ཨེ་ལམ་ཧཱུཾ་ལ་བློ་བྷོ་ཧཱུཾ་ཧཱུཾ་ཕཊ༔ཕཊ༔ ཁྲོ་བོའི་
རྒྱལ་པོ་གནོད་སྦྱིན་རྒྱལ། ལོག་ལྟ་ཉོན་མོངས་བགེགས་ཀྱི་གཤེད། གདང་དྲག་རྒྱལ་
པོ་གར་གྱི་སྟབས། ཡེ་ཤེས་མེ་དཔུང་རབ་འབར་ཀློང་། ཐུགས་ཉིད་ཞི་བའི་ངང་ཚུལ་
དུ། ཞི་བ་ཆེན་པོའི་ངང་ལ་གནས། ཐུགས་རྗེ་འཁྲོས་པའི་ཚུལ་སྟོན་པ། ཁྲོ་བོའི་རྒྱལ་པོ་
གྱད་ཀྱི་རྒྱལ། མཐིང་ནག་ཁྲོ་འཛུམ་གནོད་སྦྱིན་ཆས། མེ་ཏོག་ནོར་བུའི་དོ་ཤལ་འཕྱང་།
ཕྱག་གཡས་རིན་ཆེན་རྩེ་གསུམ་དང༌། གཡོན་པས་ནོར་སྐྱུག་ནེའུ་ལེ་བསྣམས། འདོར་
ཐབས་ཞབས་གཉིས་ནོར་རྐུན་བསྒྲད། ཞི་བའི་ཕ་རོལ་ཕྱིན་པ་ཡི། ཕྱྭ་གཡང་ལོངས་
སྤྱོད་རྒྱས་མཛད་པའི། སེམས་དཔའ་ཉེར་ལྔའི་འཁོར་གྱིས་བསྐོར། ཁྱོད་ནི་རྒྱལ་བ་
འཕགས་པའི་ཚོགས། མཁྱེན་པ་བརྩེ་ལྡན་བདག་ཉིད་ཅན། ཁྱོད་ཉིད་ཡེ་ཤེས་ལྔ་ལྡན་
གྱིས། དེ་ཉིད་དེ་དགོངས་མཁྱེན་བརྩེ་ལྡན། ཐུགས་དམ་དབྱིངས་ནས་བརྒྱུད་བསྐུལ་
གྱིས། མི་མངོན་དབྱིངས་ནས་ཆེར་དགོངས་ལ། བདག་སོགས་འགྲོ་བའི་ཉོན་མོངས་
སྦྱོང་། ང་རྒྱལ་ཞི་བའི་དབྱིངས་སུ་བསྟིམ། གང་དག་འདོད་པར་གྱུར་པའི་རིགས།
54

གསེར་འོད་དམ་པའི་མདོ་སྡེ།
དེ་ཉིད་ཁྱོད་ལས་མངོན་རབ་རྒྱས། རྒྱས་ཞིང་རྒྱས་མཛད་དམ་པའི་དཔལ། རྒྱས་
པ་ལས་ཀྱི་འགྲོ་དོན་ཆེ། འཇིག་རྟེན་དགའ་བྱེད་ཡེ་ཤེས་སྐྱོངས། བསྐལ་པའི་མཐའ་
མར་འབར་བའི་མེ། ནུབ་པ་མེད་པ་ཐུབ་པ་མེད། རབ་ཏུ་འབར་བས་མཐའ་ཀླག་
ཏུ། སངས་རྒྱས་བསྟན་པ་འོད་རབ་རྒྱས། འོད་གཞན་ལོག་ཚོགས་ཟིལ་གྱིས་གནོན།
ཕྱྭ་གཡང་རིན་ཆེན་ཆར་ཆེན་དབབ། འགྲོ་ཀུན་དགའ་ཞིང་མགུ་བ་བསྐྱེད། མྱ་ངན་
འདས་པའི་དོན་རབ་རྫོགས། ཡོངས་རྫོགས་མཐར་ཕྱིན་འབྲས་ཐོབ་ཤོག །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་ཀླུ་དང༌།
མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས།
དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པ་ལ་གནས་ཤིང་དཔལ་ཚོགས་རྒྱས་
པ་འདི་ཕྱིའི་དོན་གཉིས་འགྲུབ་པར་བྱེད་པའི་གནོད་སྦྱིན་ཁྲོ་བོ་གྱད་ཀྱི་བདག་པོའི་
གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདི་རུ་
ཡང་ཕྲུ་གཡང་ལོངས་སྤྱོད་རྒྱས་ཤིང་། བདུད་སྲིན་བར་ཆད་གང་གིས་མི་ཚུགས་ཤིང་།
ཉོན་མོངས་ང་རྒྱལ་གྱི་སྒོ་བཅད་ནས། ཞི་བའི་ཕ་རོལ་ཏུ་ཕྱིན་པར་འགྱུར་རོ། །གཞན་
ཡང་དར་སེར་ལ་མཚལ་གྱིས་བྲིས་ནས། མཁར་གྱི་རྩེ་ལ་བཏག་ནས་སྨོན་ལམ་བཏབ་
ན། དོན་དང་ཡོན་ཏན་ཐམས་ཅད་ཅི་བཞིན་དུ་འགྲུབ་ཅིང་རྒྱས་པར་འགྱུར་རོ། །
མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེའི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཀྱིས་ཡི་རངས་
ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་
ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་
དམ་པའི་མདོ་སྡེ་ལས་གནོད་སྦྱིན་གྱི་ཁྲོ་བོ་གྱད་ཀྱི་བདག་པོའི་མདོ་གཟུངས་དམ་པ་
བསྟན་པའི་ལེའུ་སྟེ་བཅུ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། གནོད་སྦྱིན་གྱི་ཁྲོ་བོ་རྒྱ་ཤྲི་བའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པ་ལ་གནས་ཤིང་བསྟན་
པའི་དཔལ་མགོན་དུ་གྱུར་བ། སྦྱིན་པ་ཆེན་པོའི་ཕ་རོལ་ཏུ་ཕྱིན་པ། འདོད་ཆགས་
ཀྱི་ཁྲག་མཚོ་སྐེམ་པ། ན་བའི་སྒོ་གཅོད་པ། བར་ཆད་འཇོམས་པ། དབང་དུ་བསྒྱུར་
བ། མཆོག་ཐུན་ཚོགས་པ། དཔལ་འབྱོར་ལྡན་པ། མི་མཐུན་འཇོམས་པ། འདི་ཕྱིའི་
དོན་ཐམས་ཅད་འགྲུབ་པར་བྱེད་པའི་གནོད་སྦྱིན་ཁྲོ་བོ་རྒྱ་ཤྲི་བའི་གཟུངས་འདི་ལྟ་
སྟེ། བསྭཱ་ཨཱི་ཨ་མ་ཀྲོ་ཏ་གྱེར་ཡང་ཐུན། ཀྲོ་ཏ་ཤྲཱི་ན་གྲི་ན། ཙ་ཀྲ་མ་ར་ཡ། ཐོ་ཡེ་གར་
མ། ད་ཧ་ད་ཧ། ད་ན་ད་ན། དྷ་ར་དྷ་ར། དྷ་ར་དྷ་རུ། དྷ་ཙ་དྷ་ཙ། ཨེ་ལཾ་ཧཱུྃ་ཕཊ༔
བྷ་དྷ་ཤུ་ཏྲི། ཡག་མ་ཎི། པ་ཙ་ཁོད་དོ། ཧ་ལ་རཾ་ཛ། ཆ་ཡེ་ཐུན་འདུ། ཤྲཱི་བ་ཁྲི་འདན་
མ་ཧེ་རཾ། མ་ཧ་ཀྲོ་ཏ། གར་ཤེར་ཐུན་འདུ། ཉེ་ལོ་ཡོ་ནི། སྤུངས་སོ་ཐུན་འདུ། ཧེ་རཾ་
ཀྲོ་ཏི། ཧ་ལ་ཡ། ཧ་ལ་ཡ། ཧབ་སོ་ཧབ་སོ། ཤེལ་ལོ་ཤེལ་ལོ། སྟི་ར་ཡ། སྟི་ར་ཡ། ཧུ་
66

གསེར་འོད་དམ་པའི་མདོ་སྡེ།
ཧཱུྃ་ཧཱུྃ་ཧཱུྃ། ཀུ་རུ་ཀུ་རུ། ཨ་དཀར་ཀ་ཡ། ལོ་ལོ་བྷོ་བྷོ། ཧ་ལ་ཡོ་ཐུན། ཝེར་ཞི་ཐུན་འདུ།
ཏྲི་ཙ་ཙི་ཏ། ཨེ་རཾ་ཧཱུྃ་ལ་བློ་བྷོ་ཧཱུྃ་ཧཱུྃ་ཕཊ་ཕཊ༔ ཁྲོ་བོའི་རྒྱལ་པོ་གནོད་སྦྱིན་རྒྱལ། ལོག་
ལྟ་ཉོན་མོངས་བགེགས་ཀྱི་གཤེད། གདང་དྲག་རྒྱལ་པོ་གར་གྱི་སྟབས། ཡེ་ཤེས་མེ་
དཔུང་འབར་བའི་ཀློང་། ཐུགས་ཉིད་ཞི་བའི་ངང་ཚུལ་དུ། སྦྱིན་པ་ཆེན་པོའི་ངང་ལ་
གནས། ཐུགས་རྗེ་འཁྲོས་པའི་ཚུལ་སྟོན་པ། ཁྲོ་བོའི་རྒྱལ་པོ་རྒྱ་གླི དམར་པོ་ཁྲོ་འཛུམ་
གནོད་སྦྱིན་ཆས། ཨརྱ་ནོར་བུའི་ཕྲེང་བས་བརྒྱན། ཕྱག་གཡས་པད་རག་ལྕགས་ཀྱུ་
དང་། གཡོན་པས་བདུད་རྩིའི་ཞལ་ཟས་བསྣམས། འདོར་ཐབས་ཞབས་གཉིས་ནོར་
རྐུན་གནོན། སྦྱིན་པའི་ཕ་རོལ་ཕྱིན་པ་ཡི། སྣང་ཁམས་དབང་ལ་བསྒྱུར་བའི་དཔལ།
སེམས་དཔའ་ཉེར་ལྔའི་འཁོར་གྱི་བསྐོར། ཁྱོད་ནི་རྒྱལ་བ་འཕགས་པའི་ཚོགས། མཁྱེན་
པར་བརྩེ་ལྡན་བདག་ཉིད་ཅན། ཁྱོད་ཉིད་ཡེ་ཤེས་ལྔ་ལྡན་གྱིས། དེ་ཉིད་དེ་དགོངས་
མཁྱེན་བརྩེ་ལྡན། ཐུགས་དམ་དབྱིངས་ནས་བརྒྱུད་བསྐུལ་གྱིས། མི་མངོན་དབྱིངས་
ནས་ཆེར་དགོངས་ལ། བདག་སོགས་འགྲོ་བའི་ཉོན་མོངས་སྦྱོང་། འདོད་ཆགས་སྦྱིན་
པའི་དབྱིངས་སུ་བསྟིམ། འཇིག་རྟེན་འཇིག་རྟེན་ཁམས་རྣམས་ཀུན། དེ་དག་ཀུན་
ལས་གང་དབང་བསྒྱུར། དབང་སྒྱུར་འགྲོ་བའི་དམིགས་འཕྲུལ་ཆེ། དབང་བྱེད་དབང་
ལྡན་དབང་བསྒྱུར་དཔལ། དབང་ཕྱུག་མངའ་དབང་འཁོར་ལོ་བསྒྱུར། འཇིག་རྟེན་
ཀུན་གྱི་དབང་དོན་ཤེས། སྣང་ཞིང་སྲིད་པ་དབང་ལ་འདེབས། ཡེ་ཤེས་འཇིག་རྟེན་
དབང་གི་དཔལ། དབང་ཆེན་དབང་པོས་མངའ་དབང་བསྒྱུར། སྤྱི་རྒྱ་རླབས་གཅོད་
བྱ་རྒྱལ་ཁྱུང་། འཇིག་རྟེན་གསུམ་པོ་དབང་ལ་འདེབས། སྲིད་པ་གསུམ་གྱི་ཕྱུ་གཡང་
དཔལ། བདག་ཅག་རབ་ཏུ་དབང་ཐོབ་པའི། དབང་བསྒྱུར་དམ་པ་ཁྱོད་ཀྱི་སྩལ།
དཔལ་འབྱོར་དམ་པ་རབ་ཚོགས་ནས། བླ་མེད་འབྲས་བུའི་ས་ཐོབ་ཤོག །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་
གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྣང་སྲིད་དབང་ལ་བསྒྱུར་བ་འདི་
ཕྱིའི་དོན་གཉིས་འགྲུབ་པར་བྱེད་པའི་གནོད་སྦྱིན་གྱི་ཁྲོ་བོ་རྒྱ་གླི་བའི་གཟུངས་འདི་དག་
འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང༌། ཕུད་དུད་དང་། ནན་
ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སྣང་ཁམས་དབང་
དུ་བསྡུད་པ་ཕྱྭ་ཚེ་ལོངས་སྤྱོད་ཚོགས་པ། བར་ཆད་གང་གིས་མི་ཚུགས་ཤིང་། ཉོན་
མོངས་འདོད་ཆགས་ཀྱི་སྒོ་བཅད་ནས། སྦྱིན་པའི་ཕ་རོལ་དུ་ཕྱིན་པར་འགྱུར་རོ། །མི་
ནུབ་རྒྱལ་མཚན་གྱི་རྩེ་ལ་བཏགས་ནས། ཞིང་ཁམས་ཀྱི་དབུས་སུ་ཕྱར་ནས། སྣང་
ཞིང་སྲིད་པ་དབང་དུ་འདུས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེའི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་
དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང་། ལྷ་དང༌། ཀླུ་དང་། མི་དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་
བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་
དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་
བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་གནོད་སྦྱིན་གྱི་ཁྲོ་བོ་གྱ་གྱི་
བའི་མདོ་གཟུངས་དམ་པ་བསྟན་པའི་ལེའུ་སྟེ་བཅུ་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
58

གསེར་འོད་དམ་པའི་མདོ་སྡེ།
དཔལ་གསུམ་འབྱུང་བའི་ཕྱིར་དུ། གནོད་སྦྱིན་ཁྲོ་བོ་བདུད་རྩི་འཁྱིལ་བའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། བསྟན་པའི་དཔལ་མགོན་དུ་གྱུར་བ། ཡངས་པ་ཆེན་པོའི་ཕ་རོལ་ཏུ་ཕྱིན་པ།
ཕྲག་དོག་གི་ཐ་རམས་གཤིག་པ། འཆི་བའི་སྒོ་གཅོད་པ། བར་ཆད་ཟློག་པ། དྲག་
པོར་འཁྲོས་པ། རྔམ་ཞིང་བརྗིད་པ། ལས་ལ་མངའ་བ། འབྱོར་ཚོགས་སྟེར་བ། མི་
མཐུན་བརླག་པར་བྱེད་པའི་གནོད་སྦྱིན་ཁྲོ་བོ་བདུད་རྩི་འཁྱིལ་བའི་གཟུངས་འདི་
ལྟ་སྟེ། བསྭཱ་ཨཱི་ཨ་མ་ཀྲོ་ཏ་གྱེར་ཡང་ཐུན། ཀྲོ་ཏ་རུ་ལུ་རུ་ལུ། ཧེ་རི་ཁྲོ་ཏ། སད་དོ་
སྤུངས་སོ། རུ་རུ་རུ་རུ། སྤུ་རུ་སྤུ་རུ། དུ་རུ་དུ་རུ། གྷ་རུ་གྷ་རུ། སང་གྷ་རུ་ན། སང་
གྷ་རུ་ན། ཛ་ལ་ཛ་ལ། ཡ་མུ་ཛ་ལ། ཡ་མུ་ཛ་ལ། རུ་ལུ་རུ་ལུ། རཀྵ་བོ་རུ་ལུ། རཀྵ་
ཐཾ་རུ་ལུ། དྷ་རུ་དྷ་རུ། བྷན་དྷ་ཧུ་ཡ། བྷན་དྷ་ཧུ་ཡ། ཙ་ལེ་ཙ་ལེ། མ་ཧ་ཙ་ལེ་ཡ།
མ་ཧ་ཙ་ལེ་ཡ། ཛ་ཧཱུཾ་བཾ་ཧོ། ཁྲ་རཾ་ཁྲ་རཾ། ཡ་མ་ཁྲི་རི་ཡ། ཡ་མ་ཁྲི་རཾ་ཡ། ཕུ་ལི་ཕུ་
ལི། ཡགྷ་ཕུ་ལི་ཕུ་ལི། ཁྲི་རཾ་ཁྲི་རཾ། ཁྲི་རུམ་ཁྲི་རུམ། ཁྲ་ཀྲ་ཁྲ་ཀྲ། ཁྲ་རཾ་ཁྲ་རཾ། སྭ་
སྟི་སཱ་རྨ། ཨེ་ལཾ་ཧཱུྃ་ལ་བློ་བྷོ་ཧཱུྃ་ཧཱུྃ་ཕཊ་ཕཊ༔ ཁྲོ་བོའི་རྒྱལ་པོ་གནོད་སྦྱིན་རྒྱལ། ལོག་
ལྟ་ཉོན་མོངས་བགེགས་ཀྱི་གཤེད། གདང་དྲག་རྒྱལ་པོ་གར་གྱི་སྟབས། ཡེ་ཤེས་མེ་
དཔུང་རབ་འབར་ཀློང་། ཐུགས་ཉིད་ཞི་བའི་ངང་ཚུལ་དུ། ཡངས་པ་ཆེན་པོའི་ངང་
ལ་གནས། ཐུགས་རྗེ་ཁྲོས་པའི་ཚུལ་སྟོན་པ། ཁྲོ་བོའི་རྒྱལ་པོ་བདུད་རྩི་འཁྱིལ། སེར་
པོ་ཁྲོ་འཛུམ་གནོད་སྦྱིན་ཆས། ཀེ་ཀེ་རུ་ཡི་ཕྲེང་བས་བརྒྱན། ཕྱག་གཡས་རེག་གཅོད་
འབར་བ་དང་། གཡོན་པས་ནོར་སྐྱུག་ནེའུ་ལེ་བསྣམས། འདོར་ཐབས་ཞབས་གཉིས་
ནོར་རྐུན་གནོན། ཡངས་པའི་ཕ་རོལ་ཕྱིན་པ་ཡི། མངོན་སྤྱོད་ལས་ལ་མངའ་མཛད་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པའི། སེམས་དཔའ་ཉེར་ལྔའི་འཁོར་གྱིས་བསྐོར། ཁྱོད་ནི་རྒྱལ་བ་འཕགས་པའི་ཚོགས།
མཁྱེན་པར་བརྩེ་ལྡན་བདག་ཉིད་ཅན། ཁྱོད་ཉིད་ཡེ་ཤེས་ལྔ་ལྡན་གྱིས། དེ་ཉིད་དེ་
དགོངས་མཁྱེན་བརྩེ་ལྡན། ཐུགས་དམ་དབྱིངས་ནས་བརྒྱུད་བསྐུལ་གྱིས། མི་མངོན་
དབྱིངས་ནས་ཆེར་དགོངས་ལ། བདག་སོགས་འགྲོ་བའི་ཉོན་མོངས་སྦྱོང་། ཕྲག་དོག་
ཡངས་པའི་དབྱིངས་སུ་བསྟིམ། ཁྱོད་ཉིད་ཁྲོས་པའི་དབལ་འབར་བ། དབལ་འབར་
དྲག་པོ་དགྲ་བགེགས་གཤེད། ཧ་ཧའི་སྒྲ་སྒྲོགས་ཧཱུྃ་ཆེན་དཔལ། ཧཱུཾ་ཆེན་གད་མོ་ཆེར་
སྒྲོགས་པ། ཁྱོད་ནི་བསྟན་པའི་སྲོག་སྐྱོང་སྟེ། བདག་ནི་བསྟན་པ་དེ་ལ་གནས། དེ་
བས་འདི་ནས་ཚེ་རབས་ཀུན། ལྷག་པའི་ལྷ་མཆོག་ཁྱོད་ཡིན་པ། དབུལ་ཕོངས་བཀྲེས་
སྐོམ་སྡུལ་བསྔལ་སེལ། ཚེ་རིང་སྲོག་གི་དམུ་ཐག་མཐུད། བསོད་ནམས་དཔལ་འབྱོར་
བཙན་ཕྱུག་འཇོམས། དངོས་གྲུབ་དཔལ་མཆོག་ཁྱོད་ཀྱིས་སྩོལ། དམ་ལ་ལྡོག་པའི་སྡེ་
བྱུང་ན། དབུལ་ཕོངས་བཀྲེས་སྐོམ་དེ་ལ་ཐོང་། ལྷ་ཡི་བཀའ་ཆད་དེ་ལ་ཆོད། མིང་
ཡང་མེད་པར་རྡུལ་དུ་རློགས། རིངས་པར་ཁུག་ལ་མྱུར་དུ་སྒྲོལ། དེ་བཅོལ་བསམ་
པ་ཡོངས་འགྲུབ་ནས། གང་དག་ཐར་པར་སྒྲུབ་བྱེད་པའི། དེ་མདུན་དེ་བཞུགས་དེ་
ཉིད་ཤེས། དེ་དག་བསྒྲོད་པའི་ལམ་མཆོག་སེལ། མངོན་པར་སངས་རྒྱས་འབྲས་ཐོབ་
ཤོག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་
དང༌། ཀླུ་དང་། མི་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་
ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། བསྟན་པའི་
དཔལ་མགོན་དུ་གྱུར་པའི་གནོད་སྦྱིན་གྱི་ཁྲོ་བོ་བདུད་རྩི་འཁྱིལ་པའི་གཟུངས་འདི་
དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་དང་། ཕུད་དུད་
དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་མངོན་
སྤྱོད་ཀྱི་ལས་ལ་མངའ་བརྙེས་ཏེ། བདུད་སྲིན་དང༌། མུ་སྟེགས་དང་། ཕ་རོལ་གྱི་
60

གསེར་འོད་དམ་པའི་མདོ་སྡེ།
བྱད་དང༌། རྦོད་གཏོང་ལས་གྱུར་པ་ཐམས་ཅད་ཀྱང་ཟློག་པར་འགྱུར་རོ། །འདོད་པ་
དང་སྨོན་པའི་དོན་འགྲུབ་ནས། ཉོན་མོངས་པ་ཕྲག་དོག་གི་སྒོ་བཅད་ནས། ཡངས་
པའི་ཕ་རོལ་ཏུ་ཕྱིན་པར་འགྱུར་རོ། །གཞན་ཡང་དར་དམར་ལ་མཚལ་གྱིས་བྲིས་
ནས། གནས་ཁང་གི་རྩེ་ལ་ཕྱར་ན། ཞིང་ཁམས་དེ་ཡང་། ནད་ཡམས་དང་། འཁྲུག་
པ་དང༌། མུ་གེའི་བསྐལ་པ་མི་འབྱུང་ཞིང་། གང་ལ་སྲུང་བ་དང༌། ཟློག་པ་དང་།
བསྒྲལ་བ་དང་། སྐྱབས་པའི་མཆོག་ཆེན་པོར་འགྱུར་ཏེ། ཡུལ་ཕྱོགས་དེ་ཡང་ཁ་དོག་
བཟང་པོ་མར་ཞིའི་གསེར་ལྟ་བུ་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་
པའི་རྐྱེན་དུ་འགྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེའི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་
དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང༌། ལྷ་དང་། ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་
བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་
དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་
བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་གནོད་སྦྱིན་གྱི་ཁྲོ་བོ་བདུད་
རྩི་རྒྱལ་བའི་མདོ་གཟུངས་དམ་པ་བསྟན་པའི་ལེའུ་སྟེ་བཅུ་གཉིས་པའོ། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ་ནོར་ལྷའི་རྒྱལ་པོ་གང་བ་བཟང་པོའི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
6

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དར་
ཟབ་གོས་རས་དང༌། རིན་པོ་ཆེའི་མཛོད་ལ་མངའ་མཛད་པའི་ནོར་ལྷའི་རྒྱལ་པོའི་
གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སུ་ཎ་བྷི་ཏྲ་ཡེ། གླུ་
ཧ་ཙི་ཏ་ཧཱུཾ་འདུ། ཡཀྵ་མ་ཎི་པ་ཏྲ་ཡེ་སྭཱཧཱ། ཡགྷ་མ་ཎི་སྤོ་པྲ་ཡེ་སྭཱཧཱ། ཡག་མ་ནི་སྤུ་
ཏྲ་ཡེ་སྭཱཧཱ། ཡག་མ་ནི་བྷ་ཏྲ་ཡེ་སྭཱཧཱ། ཡགྷ་མ་ནི་བྷོ་ཏྲ་ཡེ་སྭཱཧཱ། ཡགླུ་མ་ནི་པི་ཏྲ་ཡེ་
སཱཧཱ། བསྭོ་ཨོཾ་པུ་ཎ་མ་ནི་བྷ་ཏྲ་ཡེ་སྭཱཧཱ། པུ་ཎ་མ་ཎི་བྷ་ཏྲ་ཡེ་སྭཱཧཱ། པུ་ཎ་མ་ཎི་པུ་ཏྲ་
ཡེ་སྭཱཧཱ། པུ་ཎ་མ་ནི་ཧྲི་ཙ་ཡེ་སྭཱཧཱ། པུ་ཎ་མ་ཎི་མུ་གུང་ཡེ་སྭཱཧཱ། པུ་ཎ་མ་ཎི་སྟ་ཀི་
ཡེ་སྭཱཧཱ། པུ་ཎ་མ་ཎི་གྱེར་ལ་ཡེ་སྭཱཧཱ། བསྭོ་ཨོ་ཏྲི་ཤུ་མ་ནི་པན་ཙ་ཡེ་སྭཱཧཱ། ཏྲི་ཤུ་མ་
ཎི་ཀ་ར་ཡེ་སྭཱཧཱ། ཏྲི་ཤུ་མ་ཎི་གུ་དུན་ཡེ་སྭཱཧཱ། ཏྲི་ཤུ་མ་ཎི་དམུ་ཙུག་ཡེ་སྭཱཧཱ། ཏྲི་ཤུ་
མ་ཎི་མན་དྷ་ཡེ་སྭཱཧཱ། ཏྲི་ཤུ་མ་ཎི་ད་རྣ་ཡེ་སྭཧཱ། བསྭོ་ཨཱ་ཛམྦྷ་ལྷ་གྱེར་ལ་སྨར་ཞི་ནི་
ནི། ཕ་ཁུ་ཡེ། ཕ་སྨར་རོ། །དམུ་ར་གྱེར་ནི་ཛ་ལེན་ཏྲ་ཡེ། དམུ་སང་ཚེ་ཧཱུྃ། དམུ་ཞག་
ཨ་ཧཱུཾ། གྱེར་ལ་ཤུད་དྷོ་ཡེ་སྭཱཧཱ། ལྷུན་པོ་དག་ལ་གནས་བཅས་ཤིང༌། བྱང་ཕྱོགས་
རིན་ཆེན་གཏེར་གླིང་གི། རྒྱ་མཚོ་ཆེན་པོ་འཁྱིལ་བའི་དཀྱིལ། རིན་པོ་ཆེ་ཡི་ཕོ་བྲང་
ནས། གནོད་སྦྱིན་རྒྱལ་པོ་གང་བ་བཟང་། དར་ཟབ་གོས་དང་མཛོད་ཀྱི་ལྷ། དཀར་
པོ་རིན་ཆེན་ནེའུ་ལེ་བསྣམས། ལན་རེ་བུམ་བཟང་ནོར་བུ་འཛིན། རིན་ཆེན་བུམ་
པ་ཞབས་སུ་མནན། རིན་ཆེན་ནོར་བུ་དོ་ཤལ་འཕྱང་། གོས་དར་ལྷབ་ལྷུབ་རིན་པོ་
ཆེ། དངོས་གྲུབ་འཚལ་མངའ་ཉིད་དུ་སྩོལ། བརྗིད་བཀྲག་འཇམ་མཉེན་མཛེས་པ་
ཡི། ནོར་ལྷ་མཛོད་བདག་འཁོར་གྱིས་བསྐོར། ཁྱོད་ཉིད་སངས་རྒྱས་བསྟན་པ་འཛིན།
ལྷབ་ལྷུབ་གོས་དར་མཛོད་ཀྱི་བདག །བདག་ཅག་བསྟན་པ་དེ་ལ་འཇུག །ཕྱྭ་གཡང་
དཔལ་འབྱོར་མ་ལུས་པ། དཔལ་མཆོག་ཁྱོད་ཀྱིས་སྩལ་དུ་གསོལ། དར་ཟབ་གོས་
62

གསེར་འོད་དམ་པའི་མདོ་སྡེ།
རས་ཐེལ་ཕྲུག་དང་། སྤུ་ཤུན་ལྷ་ཡི་ན་བཟའ་སོགས། སྣ་ཚོགས་ལྷབ་ལྷུབ་དངོས་གྲུབ་
སྩོལ། འཇིག་རྟེན་ཁམས་ན་རྨོངས་པ་ཡི། དབུལ་ཞིང་ཕོངས་པར་གྱུར་པ་རྣམས། དེ་
ཉིད་སྐྱོབས་པའི་ཐུགས་མངའ་བ། དབུལ་ཕོངས་སྡུག་བསྔལ་སེལ་བར་ཡི། རིན་པོ་
ཆེ་ཡི་གཏེར་མཛོད་ལ། གང་འདོད་དེ་ལ་སྤྱོད་པར་མཛོད། རེ་བ་ཐམས་ཅད་སྐོང་
གྱུར་ཅིག །མཐར་ཡང་ཚོགས་རྫོགས་སྒྲིབ་སྦྱོང་ནས། བོན་ཉིད་གཡུང་དྲུང་འོད་ཀྱི་
ཞིང་། གསེར་གྱི་རྒྱལ་མཚན་འཛུག་པའི་དབུས། གསེར་མདོག་ཆགས་པའི་སངས་
རྒྱས་དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང༌། མི་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་
རྒྱས་ཐམས་ཅད་ཀྱི་བསྟན་པ་ལ་གནས་ཤིང་། རིན་པོ་ཆེ་ཡི་མཛོད་ལ་མངའ་མཛད་
པའི་ནོར་ལྷའི་རྒྱལ་པོ་གང་བ་བཟང་པོའི་གཟུངས་འདི་དག་འཛིན་པ་དང་། འཆང་
བ་དང་། ཀློག་པ་དང་། ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་ཚེ་ནོར་ལོངས་སྤྱོད་ཡོངས་སུ་འཕེལ་ཏེ།
གཏེར་རྫོགས་པར་འགྱུར་རོ། །དཔལ་ཐོབ་པར་འགྱུར་རོ། །འབྱོར་བ་ཆེ་བར་འགྱུར་
རོ། །དོན་མྱུར་བར་འགྱུར་རོ། །གོས་ལྡན་པར་འགྱུར་རོ། །དར་ཟབ་དང་ལྷབ་ལྷུབ་
རྒྱན་ཐམས་ཅད་ཡོངས་སུ་ཐོབ་སྟེ་དབུལ་ཕོངས་ཀྱི་སྡུག་བསྔལ་ལས་གྲོལ་བར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་། ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ནོར་ལྷའི་རྒྱལ་པོ་གང་བ་བཟང་པོའི་མདོ་གཟུངས་དམ་པ་བསྟན་
པའི་ལེའུ་སྟེ་བཅུ་གསུམ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ་ནོར་ལྷའི་རྒྱལ་པོ་ཨརྱ་ནོར་བུ་བཟང་པོའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། ཟས་དང་། དཀོར་ཆ་འདོད་དགུའི་བཅུད་ཐམས་ཅད། མང་བ། རྒྱས་
པ། འཕེལ་བ། གང་བ། མངར་བ། གཞན་ཡང་སྐོམ་པ་ངོམས་པ། བཀྲེས་པ་སེལ་
བ། ལྟོག་པ་འགྲང་བར་བྱེད་པའི་ནོར་ལྷའི་རྒྱལ་པོ་ཨརྱ་ནོར་བུ་བཟང་པོའི་གཟུངས་
འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། མ་ཎི་ས་མན་བྷ་ཏྲ་ཡེ། མ་ཎི་
ཙི་ལི་ཏན་ཏྲ་ཡེ། མ་ཎི་མི་ལི་དྷ་ཎ་ཡེ། ཨ་པར་ཤེ་ཤ་མ་ཎི་ཡེ། བསྭོ་ཨོཾ་མ་ཎི་བྷ་ཏྲ་
ཀོ་ཡེ་སྭཱཧཱ། མ་ཎི་བྷ་ཏྲ་ཤེ་ཤ་ཡེ་སྭཱཧཱ། མ་ཎི་བྷ་ཏྲ་པི་ཏྲ་ཡེ་སྭཱཧཱ། མ་ཎི་བྷ་ཏྲ་མུན་
འཇུ་ཡེ་སྭཱཧཱ། མ་ཎི་བྷ་ཏྲ་ཕྱ་དམར་ཡེ་སྭཱཧཱ། མ་ཎི་བྷ་ཏྲ་ཁུ་ཡེ་ཧཱུཾ་སྭཱཧཱ། མ་ཎི་བྷ་ཏྲ་
ཤ་ར་ཡེ་སྭཱཧཱ། མ་ཎི་བྷ་ཏྲ་པུ་རྒྱུང་ཡེ་སྭཱཧཱ། མ་ཎི་བྷ་ཏྲ་ཀ་ར་ལིང་སད་ཡེ་ཧཱུཾ་འདུ། ཧྲི་
ཧྲང་དུམ་བུ་ཨ་པར་མུ་ཡེ་ཧཱུཾ་འདུ། སལེ་དྷེ་བ་ཡེ་ཧཱུཾ་འདུ། ས་དུ་དྷེ་བ་ཡེ་ཧཱུཾ་འདུ། སོ་
64

གསེར་འོད་དམ་པའི་མདོ་སྡེ།
མ་དྷེ་བ་ཡེ་ཧཱུཾ་འདུ། དྷ་ར་ནག་པེ་ཡེ་ཧཱུཾ་འདུ། དྷ་བ་དྷ་རུ་ཡེ་ཧཱུཾ་འདུ། ཨ་མྲི་ཏ་བ་བཱ་
མི་ཏ་འཛོ་བ་མི་ཏ། ཨ་བ་བན་ཙ། མ་ཎི་བྷ་ཏྲ་ས་མ་ཡ་སི་དྷི་ཁུ་ཡེ་མུ་ཡེ་ཨ་པར་ཙི་
ཏ་སད་སཱཧཱ། ལྷུན་པོ་དག་ལ་གནས་བཅས་ཤིང་། བྱང་ཕྱོགས་རིན་ཆེན་གཏེར་གྱི་
གླིང་། རྒྱ་མཚོ་ཆེན་པོ་འཁྱིལ་བའི་དབུས། རིན་ཆེན་གཏེར་གྱི་ཕོ་བྲང་ནས། གནོད་
སྦྱིན་རྒྱལ་པོ་མ་ཎི་བྷ། ནོར་བུ་བཟང་པོ་དཀོར་གྱི་ལྷ། སྔོན་པོ་རིན་ཆེན་ནེའུ་ལེ་
བསྣམས། ལན་རེ་དབྱུག་ཏོ་པུ་རད་འཛིན། བུམ་པ་བཟང་པོ་ཞབས་ཀྱི་མནན། རིན་
ཆེན་ནོར་བུའི་དོ་ཤལ་འཕྱང་། དཀོར་ཆ་འདོད་དགུ་ཟད་མེད་གཏེར། སྩོལ་མཛད་
ནོར་ལྷའི་དཀོར་བདག་བསྐོར། ཁྱོད་ནི་སངས་རྒྱས་བསྟན་པ་འཛིན། དངོས་གྲུབ་
ཟས་བཅུད་ཉིད་ལ་བདག །བདག་ཅག་བསྟན་པ་དེ་ལས་འཇུག ། རེ་བ་ཐམས་ཅད་
ཁྱོད་ལ་སྨོན། ཕྱྭ་གཡང་དཔལ་འབྱོར་མ་ལུས་པ། དཔལ་མཆོག་ཁྱོད་ཀྱིས་སྩལ་དུ་
གསོལ། བཟའ་བཏུང་ལོངས་སྤྱོད་ཡུལ་ཞིང་ཁང་། འདོད་དགུ་འབྱུང་བའི་དཀོར་གྱི་
མཛོད། རྟ་དང་གླང་པོ་མ་ཧེ་དང་། ར་ལུག་བ་གླང་རྟོལ་འབྲི་དང་། རྔ་མོང་བོང་
དྲེལ་ཁྱི་ལ་སོགས། དཀོར་ནོར་སྣ་ཚོགས་དངོས་གྲུབ་སྩོལ། འཇིག་རྟེན་ཁམས་འདིར་
གནས་པ་ཡི། སྐོམ་པ་ཐམས་ཅད་ངོམ་པར་མཛོད། བཀྲེས་པ་ཐམས་ཅད་སེལ་བར་
མཛོད། ལྟོག་པ་ཐམས་ཅད་འགྲང་བར་མཛོད། གང་དག་གང་ལ་འདོད་པ་ཡི། རེ་
བ་ཐམས་ཅད་རྫོགས་པར་མཛོད། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་
ཉིད་གཡུང་དྲུང་འོད་ཀྱི་ཞིང༌། གསེར་གྱི་རྒྱལ་མཚན་འཛུག་པའི་དབུས། གསེར་
མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང༌། མི་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དང་། གང་ལ་ལ་ཞིག་
གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་དཀོར་ཆ་འདོད་དགུ་ལ་
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མངའ་མཛད་པའི་ནོར་ལྷའི་རྒྱལ་པོ་ཨརྱ་ནོར་བུ་བཟང་པོའི་གཟུངས་འདི་དག་འཛིན་
པ་དང༌། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་
དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་དཀོར་ནོར་དང་། ཟས་
དང་བཅུད་ཐམས་ཅད་མང་བར་འགྱུར་རོ། །གང་བར་འགྱུར་རོ། །འཕེལ་བར་འགྱུར་
རོ། །རྒྱས་པར་འགྱུར་རོ། །མངའ་བར་འགྱུར་རོ། །དཀོར་ཆས་འདོད་དགུ་ཡོངས་སུ་
སྟེར་བར་འགྱུར་རོ། །གཞན་ཡང་སྐོམ་པ་ངོམས་པར་བྱེད་དོ། །བཀྲེས་པ་སེལ་བར་
བྱེད་དོ། །ལྟོག་པ་འགྲང་བར་བྱེད་དོ། །མཐར་ཡང་དེ་ཡི་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང་། མི་དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། ནོར་ལྷའི་རྒྱལ་པོ་ཨརྱ་ནོར་བུ་བཟང་པོའི་
མདོ་གཟུངས་དམ་པ་བསྟན་པའི་ལེའུ་སྟེ་བཅུ་བཞི་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། རྟ་བདག་ཀུ་བཱི་ར་ཡི་གཟུངས་འདི་བཀའ་བསྩལ་
ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
66

གསེར་འོད་དམ་པའི་མདོ་སྡེ།
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། འགྲོ་མཆོག་རྟ་
དང་རྐང་འགྲོས་ཀྱི་བདག་པོ། མགྱོགས་པ་དང༌། མྱུར་བ་དང༌། འཚོགས་པ་དང་།
དིང་བ་དང་། གང་བ་དང༌། ཡོད་པར་བྱེད་པའི་ནོར་ལྷའི་རྒྱལ་པོ་ཨརྱ་རྟ་བདག་ཀུ་
བཱི་ར་ཙའི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཡཀྵ་ཀུ་བཻ་
ར་ཙ་ཡེ་སྭཱཧཱ། ཡཀྵ་ཀུ་བཻ་ར་སྟི་ཡེ་སྭཱཧཱ། ཡཀྵ་ཀུ་བཱ་ར་ཨ་ལོ་ཏི་ཡེ་སྭཱཧཱ། ཡཀྵ་ཀུ་བཱ་ར་
ཤི་ཡ་ཡེ་སྭཱཧཱ། ཡཀྵ་ཀུ་བཱི་ར་སྨྲི་ཏ་ནི་ཡེ་སྭཱཧཱ། ཡཀྵ་ཀུ་བཱི་ར་ཏན་ཏྲ་ལི་ཡེ་སྭཱཧཱ། ཡཀྵ་
ཀུ་བཱི་ར་བྷ་བ་ནི་ཡེ་སྭཱཧཱ། ཡཀྵ་ཀུ་བཱི་ར་ཡཀྵ་ནི་ཡེ་སྭཱཧཱ། ཡཀྵ་ཀུ་བཱི་ར་ཨུ་ལི་ཁྲི་ནི་ཡེ་
སཱཧཱ། ཡཀྵ་ཀུ་བཱི་ར་རདྨ་བྷ་བ་ཏོ་ཡེ་སྭཱཧཱ། ཡཀྵ་ཀུ་བཱ་ར་བྷི་ཏ་ད་ར་ཁྱོད་སང་ནི་ཡེ་
སཱཧཱ། ཡཀྵ་ཀུ་བཱི་ར་ཕྱ་སང་ནེ་ལོ་ནི་ཡེ་སྭཱཧཱ། ཡཀྵ་ཀུ་བཱི་ར་ཏི་ཀྲ་མ་ཎི་ཡེ་སྭཧཱ། བསྭོ་
ཨོཾ་ད་ར་ཀུ་བཱ་ཡཀྵ་མ་ནི་སད་སཱཧཱ། ད་ར་ཀུ་ཤྲཱི་བྷ་བ་སད་དོ་སང་སཱཧཱ། ད་ར་ཀུ་བཻ་
པུ་སྤེ་ཨ་དཀར་སད་སཱཧཱ། ད་ར་ཀུ་བཱི་བྷ་བོ་ཏ་ཏི་སད་སཱཧཱ། ད་ར་ཀུ་ཤྲཱི་བྷ་བ་བྷོ་ཏི་
སད་སཱཧཱ། ད་ར་ཀུ་བཻ་ཏྲི་ཀ་དུ་ལ་སད་སཱཧཱ། ད་ར་ཀུ་བཱ་ཞུང་ལོ་ཞུང་ལོ་སད་སཱཧཱ།
ད་ར་ཀུ་བཻ་ཁྲི་སང་མུ་ལ་སད་སཱཧཱ། ད་ར་ཀུ་ཤྲཱི་ཀུན་ཏན་འུབ་ཡོ་སད་སཱཧཱ། ཨ་བྷ་བ་
ཏྲི་བྷུ་ཤུ་མ་ལི་ཀུ་བཻ་ར། བུ་རད་དངོས་གྲུབ་རད་ན་གཉའ་ན་སི་ཏི་ས་མ་ཡ་ཤྲཱི་འདུ་
སཱཧཱ། ལྷུན་པོ་དག་ལ་གནས་བཅས་ཤིང་། བྱང་ཕྱོགས་རིན་ཆེན་གཏེར་གྱི་གླིང་། རྒྱ་
མཚོ་ཆེན་པོ་འཁྱིལ་པའི་དཀྱིལ། རིན་ཆེན་གཏེར་གྱི་ཕོ་བྲང་ནས། ཀུ་བཱི་ར་ཙ་རྟ་ཡི་
ལྷ། དམར་པོ་རིན་ཆེན་ནེའུ་ལེ་བསྣམས། ལན་རེ་དམར་ལྗང་མེ་དར་བརྒྱན། རིན་
ཆེན་ནོར་བུའི་ཕྲེང་བས་བརྒྱན། ཞབས་གཉིས་བརྐྱང་བསྐུམ་ཅང་ཤེས་གནོན། རིན་
ཆེན་རྐང་འགྲོས་འཚོ་སྐྱོང་པ། མགྱོགས་ཤུགས་རྩལ་ལྡན་རྟ་མཆོག་གི། དངོས་གྲུབ་
སྩལ་མཛད་ནོར་ལྷས་བསྐོར། ཁྱོད་ནི་གཡང་བདག་ཀུ་བཻ་ར། སངས་རྒྱས་བསྟན་པ་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དག་ལ་གནས། རིན་ཆེན་མཛོད་འཛིན་རྟ་མཆོག་བདག །བདག་ཅག་བསྟན་པ་དེ་
ལ་འཇུག །རེ་བའི་བསམ་དོན་མ་ལུས་པ། དཔལ་མཆོག་ཁྱོད་ཀྱིས་སྩལ་དུ་གསོལ།
འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕོངས་བར་གྱུར་བ་ལ། རིན་ཆེན་
རྐང་འགྲོས་ལ་སོགས་ཏེ། ཕྱྭ་གཡང་དམ་པ་སྩལ་དུ་གསོལ། རྐང་བཞི་ཕྱུགས་ལས་
གྱུར་པ་ཡི། ནད་ཡམས་བར་ཆད་བསལ་བ་དང་། རྟ་མཆོག་བརྒྱ་སྟོང་ཁྲི་འབུམ་སྤེལ།
འགྲོ་མཆོག་རྟ་ལ་སྲུང་དུ་གསོལ། འདོད་པའི་རེ་བ་སྐོང་བར་མཛོད། མཐར་ཡང་
ཚོགས་རྫོགས་སྒྲིབ་སྦྱང་ནས། བོན་ཉིད་གཡུང་དྲུང་འོད་ཀྱི་ཞིང༌། གསེར་གྱི་རྒྱལ་
མཚན་འཛུག་པའི་དབུས། གསེར་མདོག་ཆགས་པའི་སངས་རྒྱས་དྲུང༌། གཉིས་མེད་
ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །གང་ལ་ལ་ཞིག་གིས་དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང་། འགྲོ་མཆོག་རྟ་དང་རྐང་འགྲོས་ཀྱི་བདག་པོ་བྱེད་པའི་ནོར་ལྷའི་རྒྱལ་པོ་ཨརྱ་ཀུ་
བཱི་ར་ཡི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་
དང༌། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདིར་ཡང་ཚེ་གཡང་དང་དཔལ་འབྱོར་དམ་པ་ཐོབ་ཅིང་། རྐང་བཞི་ནོར་ཕྱུགས་ལ་
དམ་པར་སྐྱོབ་པར་འགྱུར་རོ། །གཞན་ཡང་སྨན་ཤོག་ལ་རྒྱ་མཚལ་གྱིས་བྲིས་ཏེ་རིན་
པོ་ཆེ་ཡི་བུམ་པར་བཞག་སྟེ་རིའམ་མཛོད་ཀྱི་ཕུགས་སུ་སྦས་ན། རིན་ཆེན་རྐང་འགྲོས་
ལ་སོགས་རྟ་མཆོག་བརྒྱ་སྟོང་ཁྲི་འབུམ་རིགས་དང་དམུ་ཐག་འཕེལ་བར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་
68

གསེར་འོད་དམ་པའི་མདོ་སྡེ། །
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། ལྷ་
མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། རྟ་བདག་ཀུ་བཱི་ར་ཙའི་མདོ་གཟུངས་དམ་པ་བསྟན་པའི་ལེའུ་སྟེ་
བཅོ་ལྔ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ཡང་དག་ཤེས་པའི་གཟུངས་འདི་བཀའ་བསྩལ་
ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དཔལ་དང༌།
འབྱོར་བ་དང་། ཆེ་བཙན་དང་། སྙན་གྲགས་དང་། དབང་ཐང་དང་། ཁ་རྗེ་ཐམས་
ཅད་འཚོགས་པར་བྱེད་པའི་ནོར་ལྷའི་རྒྱལ་པོ་ཡང་དག་ཤེས་པའི་གཟུངས་འདི་ལྟ་
སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། བ་ར་མ་ཎི་སཾ་ཏྲ་ཙ་ཡེ་སྭཱཧཱ། བ་སུ་
མ་ཎི་སཾ་ཏྲ་ཙ་ཡེ་སྭཱཧཱ། བ་ཏི་མ་ཎི་སཾ་ཏྲ་ཙ་ཡེ་སྭཱཧཱ། ཆ་ར་བྷེ་བ་སཾ་ཀྲ་ལོ་ཀ་བྲུ་འདུ།
རད་ན་དེ་བ་སཾ་ཀྲ་ལོ་ཀ་བྲོ་འདུ། ཨུ་རྒྱུང་སྤུངས་ནི་སཾ་ཏྲ་ལོ་ཀ་བྲུ་འདུ། ཨུ་སྤེ་ལོ་ཀ་
སཾ་ཏྲ་ལོ་ཀ་བྲུ་འདུ། ཛ་ར་མ་ཎི་སཾ་ཏྲ་ཁུ་ཡེ། པྲ་ཙར་ཧ་ར། པྲ་ཙར་ཧ་ར། ཞུང་ནི་
ཞུང་ནི། ཞུང་ནི་ཧ་ར། ཞུང་ནི་ཧ་ར། ད་ར་ད་ར། ད་ར་ཀྲི་ཀ། ད་ར་ཀྲི་ཀ། བྷ་སུ་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བྷ་སུ། ཡུ་སྤུང་བྷ་སུ། ཡུ་སྤུང་བྷ་སུ། ཁྲི་ཅི་ཉེ་ཞི་དུན་ལ། ཚངས་ལ་དུད་ཀུན། ཧ་
ར་མི་ཏ། སྨར་ལ་དེ་ཡོ། ཧོ་ཅི་ཡོ་ནི། ཧོ་ཆར་ཧོར་ཡེ། ཧ་ར་མ་ཎི་པོ་ཏྲ་མུ་ཡེ། ཆད་
ཀན་ཚ་སད་ལོ་ང་ཕྱ་ཡེར་ནི་སཾ་ཏྲ་ཙ་ཡེ་ཧུན་སྤུང་ཡེ་སྭཱཧཱ། ལྷུན་པོ་དག་ལ་གནས་
བཅས་ཤིང་། བྱང་ཕྱོགས་རིན་ཆེན་གཏེར་གྱི་གླིང༌། རྒྱ་མཚོ་ཆེན་པོ་འཁྱིལ་པའི་
དཀྱིལ། རིན་ཆེན་གཏེར་གྱི་ཕོ་བྲང་ནས། ཡང་དག་ཤེས་པ་དཔལ་འབྱོར་ལྷ། སྔོན་
པོ་རིན་ཆེན་ནེའུ་ལེ་བསྣམས། ལན་རེ་དམར་སྐྱ་ལྕགས་ཀྱུ་བསྣམས། གླང་ཆེན་ཐལ་
ཁ་ཞབས་ཀྱིས་གནོན། རིན་ཆེན་ནོར་བུའི་ཕྲེང་བས་བརྒྱན། སྙན་གྲགས་དཔལ་
འབྱོར་ལོངས་སྤྱོད་སྟོབས། ཆེ་བཙན་དབང་ཐང་ཁ་རྗེ་གང་། གཏེར་མཛད་ནོར་ལྷའི་
ཚོགས་ཀྱི་བསྐོར། ཁྱོད་ནི་དཔལ་ཚོགས་འབྱོར་བའི་ལྷ། སངས་རྒྱས་བསྟན་པ་དག་
ལ་གནས། བདག་ཅག་བསྟན་པ་དེ་ལ་འཇུག །རེ་བའི་བསམ་པ་ཁྱོད་ལ་སྨོན། ཕྲུ་
གཡང་དཔལ་འབྱོར་མ་ལུས་པ། འབྱོར་ལྡན་ཁྱོད་ཀྱིས་སྩལ་དུ་གསོལ། །འཇིག་རྟེན་
ཁམས་འདིར་གནས་པ་ཡི། དཔལ་འབྱོར་མ་འཚོགས་གང་དག་ལ། ཀུན་ནས་དཔག་
པ་ཆེ་བཙན་སྟོབས། ཁ་རྗེ་ཁ་གཡེལ་སྙན་གྲགས་བསྐྱེད། བཀའ་བཙན་གཟི་བརྗིད་
ཆེ་བ་དང་། ཟིལ་གནོན་བཙན་ཕྱུག་འཛོམ་པ་ཡི། སྟོང་གསུམ་ནོར་གྱི་དངོས་གྲུབ་
སྩོལ། གཞན་ཡང་མི་ཐུབ་སྟོབས་རྣམས་སྩོལ། ཚེ་རིང་སྲོག་གི་དམུ་ཐག་འཐུད། མི་
ནོར་འཕེལ་ལ་བྱམས་དང་ལྡན། ཐམས་ཅད་སངས་རྒྱས་དག་ལ་སྨོན། མཐར་ཡང་
ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་
མཚན་འཛུག་པའི་དབུས། གསེར་མདོག་ཆགས་པའི་སངས་རྒྱས་དྲུང༌། གཉིས་མེད་
ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང་། ཀླུ་དང་། མི་དང༌། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་
70

གསེར་འོད་དམ་པའི་མདོ་སྡེ།
ཤིང་། དཔལ་དང་འབྱོར་བ་ལ་མངའ་མཛད་པའི། ནོར་ལྷའི་རྒྱལ་པོ་ཡང་དག་ཤེས་
པའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་།
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདི་ཡང་
སངས་རྒྱས་ཀྱི་བསྟན་པ་ལ་འཇུག་ཅིང་། སྟོབས་ཆེ་བ། དཔུང་དྲག་པ། ཆེ་བཙན་
པ། དཔལ་ཐོབ་པ། འགྱུར་རག་པ། ཀུན་ལ་མངའ་བཙན་པ། སྐྱེ་བ་ཀུན་དུ་བཀྲེས་
སྐོམ་གྱི་སྡུག་བསྔལ་ལས་གྲོལ་ཏེ། སྟོང་གསུམ་ནོར་གྱི་དངོས་གྲུབ་ཐོབ་པར་འགྱུར་
རོ། །མཐར་ཡང་དེ་ཡི་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང༌། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། གནོད་སྦྱིན་ཡང་དག་ཤེས་པའི་མདོ་གཟུངས་དམ་པ་བསྟན་པའི་
ལེའུ་སྟེ་བཅུ་དྲུག་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ནོར་བདག་ལྔ་བཙན་འཛིན་པའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
71

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
རིག་གསལ་བ། དཔལ་མཆོག་གྱུར་པ། འབྱོར་བ་ཆེ་བ། དཔུང་རག་པ། ཤུགས་ལྡན་
པར་བྱེད་པའི་ནོར་བདག་ལྔ་བཙན་འཛིན་གྱི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་
གྱེར་སྨར་ལ་བ་དཱ་ཡ། ན་མོ་ཡཀྵ་མ་ཎི་པིཅུ་ཀ་ཡེ་སྭཱཧཱ། ན་མོ་ཡཀྵ་རདྨ་ནེ་སུམ་ཡེ་
སཱཧཱ། ན་མོ་ཡཀྵ་མ་ཧ་ཏི་སྟ་ཛ་ཡེ་སྭཱཧཱ། ན་མོ་ཡཀྵ་ཀི་ལི་མི་ལི་འཇོ་སྟི་ཡེ་སྭཱཧཱ། མུ་ཡེ་
ཧ་ར་ཧ་ར། ས་ཏོ་ཧ་ར། དྲུང་མུ་དད་དོ། ཁི་ཁར་ཝེར་རོ། །སད་ལ་ནི་སུམ། པརྩི་ཀ་
མ། ཞི་ལ་ཞི་ལོ། པུ ་མེ་ཙམ། ཧ་སྟི་ནེ་ར། མྲི་ཏ་ཧ་ར་ཡེ་སྭཱཧཱ། བསྭོ་ཨོཾ་ན་མོ་ཧ་ཏི་
སྟི་ར་འདུ། སད་དོ་མ་མུ་ཡཀྵ་འདུ། སད་མིན་རི་རང་གྱེར་ལ་འདུ། ཧ་རི་ཧ་རི་དེ་བ་
ཧ་རི། ལོ་ཏྲི་ཧ་རི་ན་མ་ཀི་ལི་པུ་ཧོ་ཀྲ་སྟི་སཱཧཱ། ན་མ་ཀི་ལི་ཡཀྵ་ཏྲ་ཏི་སཱཧཱ། ན་མ་ཀི་
ལི་བྷ་མ་དེ་བ་སཱཧཱ། ན་མ་ཁྲི་ན་ཁ་ར་མ་ཏི་སང་གྷ་ཡེ་སྭཱཧཱ། ན་མ་སརྦ་ཤུ་ལོ་ནི། ན་
མ་རདྨ་ཤན་ཏ་ཡེ་སི་ཏི་སརྦ་པུདྨེ་ཧཱུཾ་ཧཱུཾ་འདུ་སཱཧཱ། ལྷུན་པོ་དག་ལ་གནས་བཅས་ཤིང་།
བྱང་ཕྱོགས་རིན་ཆེན་གཏེར་གྱི་གླིང་། རྒྱ་མཚོ་ཆེན་པོ་འཁྱིལ་པའི་དཀྱིལ། རིན་ཆེན་
གཏེར་གྱི་ཕོ་བྲང་ནས། ལྔ་བཙན་འཛིན་པ་མཁར་གྱི་ལྷ། སེར་ལྗང་རིན་ཆེན་ནེའུ་
ལེ་བསྣམས། ལན་རེ་ཁང་བརྩེགས་ལྗོན་ཤིང་བསྣམས། རིན་ཆེན་ནོར་བུའི་དོ་ཤལ་
འཕྱང་། བུམ་པའི་བདུད་རྩིའི་ཞབས་ཀྱིས་མནན། འབྲོག་ནོར་བང་ཁང་ཡུལ་ཞིང་
དང་། སྦྲ་ཁང་བདེ་སྐྱིད་སྟོབས་ཆེན་བདག །ནོར་ལྷ་གཏེར་བདག་འཁོར་གྱིས་བསྐོར།
ཁྱོད་ནི་མཁར་ཁང་བདེ་སྐྱིད་ལྷ། སངས་རྒྱས་བསྟན་པ་དེ་ལ་འཇུག །འདོད་པའི་རེ་
བ་ཁྱོད་ལ་སྨོན། ཚེ་ནོར་དབང་ཐང་ལོངས་སྤྱོད་སྟོབས། མཐུན་པའི་དངོས་གྲུབ་སྩལ་
དུ་གསོལ། ཡུལ་མཁར་བདེ་སྐྱིད་ལྡན་པ་དང་། གཙུག་ལག་ཕོ་བྲང་མི་འགྱུར་པའི།
དཔལ་མགོན་དམ་པ་མཛད་དུ་གསོལ། དཔའ་མཛངས་དཔུང་ཤེད་གཟི་བརྗིད་ཆེ།
72

གསེར་འོད་དམ་པའི་མདོ་སྡེ།
ཀུན་ལས་ཁས་དྲག་དབང་ཐོབ་ནས། རིག་གསལ་བློ་གྲོས་ཤེས་རིག་ལྡན། འགྲོ་འདུལ་
བསམ་པ་འགྲུབ་པ་དང༌། བསྟན་པ་ཡོངས་སུ་རྒྱས་པར་མཛོད། མཐར་ཡང་ཚོགས་
རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང༌། གསེར་གྱི་རྒྱལ་མཚན་
འཛུགས་པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་
ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང༌། གཙུག་ལག་ཡུལ་ཞིང་ལ་མངའ་བའི་ནོར་ལྷའི་རྒྱལ་པོ་ལྔ་རྩེ་འཛིན་པའི་
གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་
ཡང་སངས་རྒྱས་ཀྱི་བསྟན་པ་འཛིན་ཞིང་། བར་ཆད་གང་གིས་མི་ཚུགས་པ། གཙུག་
ལག་ཡུལ་མཁར་བདེ་ཞིང་སྐྱིད་པ། བསམ་དོན་འགྲུབ་པར་འགྱུར་རོ། ། ཚེ་ནོར་
འཕེལ་བར་འགྱུར་རོ། །རིག་གསལ་བར་འགྱུར་རོ། ། བློ་ལྡན་པར་འགྱུར་རོ། །དཔལ་
ཆེ་བར་འགྱུར་རོ། །དཔུང་རག་པར་འགྱུར་རོ། །ཤུགས་ལྡན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་
ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་
གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་
པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་
བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་
དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་
སྡེ་ལས། གནོད་སྦྱིན་ལྔ་ཙེ་འཛིན་པའི་མདོ་གཟུངས་དམ་པ་བསྟན་པའི་ལེའུ་སྟེ་བཅུ་
བདུན་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ཙི་པི་ཀུནྡྲ་ལ་ཡི་གཟུངས་འདི་བཀའ་བསྩལ་ཏོ། །
ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་
གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཟས་དང་འབྲས་དྲུག་ལ།
བཅུད་ཆེ་བ་དང་། མང་བ། རྒྱས་པ། འཕེལ་བ། དིང་བ། ཡོད་པ་ལ་སོགས་བྱེད་
པའི་ནོར་བདག་ཙི་པི་ཀུཎྜ་ལ་ཡི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་
བ་ད་ཡ། མ་ཧ་ཡཀྵ་མི་ལི་མི་ལི། ཀུན་ཀ་ཡེ་སྭཱཧཱ། བི་ཙི་མི་ཙི་སུམ་ཎི་ས་མ་སཱཧཱ། བི་
ཙི་ཨ་དཱ་སད་ལ་སཱཧཱ། བི་ཙི་མ་ཎི་ཛཱ་ཎ་སཱཧཱ། བི་ཙི་འོ་ན་ཏིང་ཏང་སཱཧཱ། ཙི་པི་ཀུནྟ་
བྷ་པྲ་སཱཧཱ། བྲོ་ནི་ཁང་དེད་ཡེའུ་སྭཱཧཱ། བྷེ་ལོ་ཡཀྵ་ཀ་མ་ལ་སཱཧཱ། ཙ་ཀྲ་ཙི་པི་ཀ་ཡེ་
སཱཧཱ། ནི་སུམ་ནི་སུམ་ཡེ་ཁྲུན་ཧ་ར་སཱཧཱ། བི་ཙི་གེ་ཞི་ག་ཝེར་སཱཧཱ། པི་ན་ཁྲོ་བ་ཁྲི་
བན་སཱཧཱ། པི་ན་ཙན་ཏྲ་ཝ་རི་སཱཧཱ། བི་ན་བ་དུལ་ཝོ་ཀི་སཱཧཱ། བི་ན་ཁུ་ཡེ་ཧཱུཾ་ནི་སྭཱཧཱ།
བི་ན་ཏིང་འབྱུང་ཁུ་ཡེ་སྭཱཧཱ། སྤུངས་ནི་སྤུངས་ནི་བི་ཙི་ས་མ་ཡ་སི་ཏི་འདུ་སཱཧཱ། ལྷུན་
པོ་དག་ལ་གནས་བཅས་ཤིང་། བྱང་ཕྱོགས་རིན་ཆེན་གཏེར་གྱི་གླིང༌། རྒྱ་མཚོ་ཆེན་
པོ་འཁྱིལ་པའི་དཀྱིལ། རིན་ཆེན་གཏེར་གྱི་ཕོ་བྲང་ན། མཛོད་ལྡན་ཟས་བཅུད་འབྲས་
དྲུག་ལྷ། དམར་ལྗང་རིན་ཆེན་ནེའུ་ལེ་བསྣམས། ལན་རེ་རིན་ཆེན་ཞལ་བུ་འཛིན།
7

གསེར་འོད་དམ་པའི་མདོ་སྡེ།
ནོར་བུའི་ཕྲེང་བ་དོ་ཤལ་འཕྱང་། བྱི་བ་སྔོན་པོ་ཞབས་སུ་མནན། ཟས་བཅུད་འབྲས་
དྲུག་ལོངས་སྤྱོད་ཡང་། གཏེར་མཛོད་ནོར་ལྷའི་ཚོགས་ཀྱིས་བསྐོར། ཁྱོད་ནི་ཟས་དང་
འབྲས་དྲུག་ལྷ། སངས་རྒྱས་བསྟན་པ་དག་ལ་གནས། བདག་ཅག་བསྟན་པ་དེ་ལ་
འཇུག །ཁྱོད་ནི་དད་དཔལ་གསོལ་བའི་བདག །བདག་ལ་མཐུ་དབང་མ་ལུས་པ།
དཔལ་གྲགས་བསྟན་པ་དར་སྦྱིན་ཞིང་། དངོས་གྲུབ་མ་ལུས་སྩལ་དུ་གསོལ། ཉམ་
ཐག་དབུལ་ཕོངས་གྱུར་བ་རྣམས། ཡོ་བྱད་ཕུན་སུམ་ཚོགས་པ་ཡི། ནས་དང་གྲོ་སོ་ཁྲི་
ཙེ་སྲན། ཟས་བཅུད་འབྲས་དྲུག་དངོས་གྲུབ་སྩོལ། ཕོངས་པའི་སྡུག་བསྔལ་ལས་གྲོལ་
ཏེ། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང༌།
གསེར་གྱི་རྒྱལ་མཚན་འཛུག་པའི་དབུས། གསེར་མདོག་ཆགས་པའི་སངས་རྒྱས་དྲུང་།
གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང༌། ལྷ་དང་། ཀླུ་དང༌། མི་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་
པ་ལ་གནས་ཤིང་། ཟས་བཅུད་འབྲས་དྲུག་འབྱོར་བ་ལ་མངའ་མཛད་པའི་ནོར་ལྷའི་
རྒྱལ་པོ་མཛོད་ལྡན་གྱིས་གཟུངས་འདི་དག་འཛིན་པ་དང་། འཆང་བ་དང་། ཀློག་པ་
དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི།
འཇིག་རྟེན་འདིར་ཡང་འདོད་པའི་དོན་འགྲུབ་ཅིང་། ཟས་དང་འབྲས་དྲུག་ལ། མ་
འཕེལ་བ་འཕེལ་བ། མ་སྐྱེས་པ་སྐྱེས་པ། མ་སྨིན་པ་སྨིན་པ། མ་ཐོབ་པ་ཐོབ་པ། མ་
འབྱོར་བ་འབྱོར་བ། མ་འཚོགས་པ་འཚོགས་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་
གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དམ་པར་འཛིན་ཅིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་
དང༌། དྲི་ཟ་བཅས་པའི་ཚོགས་རྣམས་ཡི་རངས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། གནོད་སྦྱིན་ནོར་
བདག་མཛོད་ལྡན་གྱི་མདོ་གཟུངས་དམ་པ་བསྟན་པའི་ལེའུ་སྟེ་བཅོ་བརྒྱད་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། མཛོད་སྲུང་ནོར་བདག་གི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག་དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དར་
ཟབ་དང་། མན་དྷ་ར་བའི་ཕྲེང་བ་དང་། རིན་པོ་ཆེ་དང་། ལྷབ་ལྷུབ་དང༌། གོས་
དང༌། ཆས་ལ་སོགས་མི་ནོར་བཅུད་ཀྱི་བདག་པོ་ནོར་བདག་མཛོད་སྲུང་གི་གཟུངས་
འདི་ལྟར་རོ། །བསྔོ་ༀ་ན་མ་སད་གྱེར་སྨར་ལ་བ་དཱ་ཡ། ན་མ་རདྨ་ཏྲ་ཡ་ཡེ། ན་མ་
རདྨ་མུ་གུང་ནི། ན་མ་ར་ཝེག་ཝེག་ནི། ན་མ་རདྨ་ཤ་ཏ་ན། ན་མ་རདྨ་ཀུན་ཏ་ཤུ་
ལོ་ན། ཤུ་ཏོ་མ་ཎི་བྷ་ཏྲ་ཡེ། ཤུདྷོ་མ་ཎི་སྤོ་ལི་ཡེ། ཤུདྷོ་མ་ཎི་རི་རང་ཡེ། ཤུདྷོ་མ་ཎི་ལི་
སད་ཡེ། ཀོ་ཡེ་ན་ག །རད་ན་ཀུན་ཏ། ནེ་སུམ་ནེ་སུམ། ཧ་ལོ་ནེ་སུམ། སལེ་སལེ་།
རི་བ་སལེ། བྷུ་དྷ་རད་ན་རད་ན། རད་ན་ཁི་ཁར། དྷ་ན་ཙ་ཀྲ་ན། ཏིང་འབྱུང་དྲུང་
མུ་དྲུང་མུ། དྲུང་མུ་ཞི་ལོ་མུ་ལ་ཚང་གསལ། ཨ་ཨོཾ་ཧཱུྃ་རཾ་ཛ། མར་ནི་འབྲི་ཏ། གཡུ་
76

གསེར་འོད་དམ་པའི་མདོ་སྡེ།
འབྲང་ཙན་ཏྲ། ན་མ་ར༴། ཏྲ་ཡེ་པེ་ཏེ་སརྦ་པུ་ཎེ་ཧཱུཾ་ཧཱུཾ་སྭཱཧཱ། ལྷུན་པོ་དག་ལ་གནས་
བཅས་ཤིང༌། བྱང་ཕྱོགས་རིན་ཆེན་གཏེར་གྱི་གླིང་། རྒྱ་མཚོ་ཆེན་པོ་འཁྱིལ་པའི་
དབུས། རིན་ཆེན་གཏེར་གྱི་ཕོ་བྲང་ན། མཛོད་སྲུང་མི་ནོར་བཅུད་ཀྱི་ལྷ། སྔོན་དམར་
རིན་ཆེན་ནེའུ་ལེ་བསྣམས། ལན་རེ་རྣམ་པར་རྒྱལ་བ་འཛིན། ཨ་རུ་ར་ཡི་ག་ཤ་བྱས།
རིན་ཆེན་བུམ་པ་ཞབས་ཀྱིས་མནན། གཟི་བརྗིད་ཕྱྭ་ཚེ་ཟིལ་གནོན་སྟོབས། འཛམ་
གླིང་མི་ནོར་བཅུད་མདངས་ཚེ། སྩལ་མཛད་ནོར་ལྷའི་ཚོགས་ཀྱིས་བསྐོར། ཁྱོད་ནི་
མི་ནོར་བཅུད་ཀྱི་ལྷ། སངས་རྒྱས་བསྟན་པ་དག་ལ་གནས། བདག་ཅག་བསྟན་པ་དེ་
ལ་འཇུག ། སྨོན་པའི་འདོད་པ་ཁྱོད་ལ་བཅོལ། མི་ནོར་ཕྱུ་ཚེ་བཅུད་བསྡུས་ལ། ནོར་
འདོད་པ་ལ་ནོར་སྟེར་ཅིག །བུ་འདོད་པ་ལ་བུ་སྟེར་ཅིག །བཀྲག་མདངས་གཟི་
བརྗིད་ལྡན་པར་མཛོད། མི་འཕེལ་ཕོ་རུ་འཕེལ་བར་མཛོད། ཕྱུགས་འཕེལ་མོ་རུ་
འཕེལ་བར་མཛོད། མི་ནོར་འཕེལ་ལ་འབྱོར་ཚོགས་ལྡན། དབུལ་ཕོངས་བཅིང་པ་
ལས་གྲོལ་ཏེ། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་
ཀྱི་ཞིང་། གསེར་གྱི་རྒྱལ་མཚན་འཛུག་པའི་དབུས། གསེར་མདོག་ཆགས་པའི་སངས་
རྒྱས་དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་། མི་དང༌། གང་ཞིག་
རིགས་ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་
རྒྱས་ཀྱི་བསྟན་པ་ལ་གནས་ཤིང་མི་ནོར་བཅུད་མདངས་ལས་མངའ་མཛད་པའི་ནོར་
ལྷའི་རྒྱལ་པོ་ནོར་བདག་མཛོད་སྲུང་གི་གཟུངས་འདི་དག་འཛིན་པ་དང་། འཆང་
བ་དང༌། ཀློག་པ་དང༌། ཁ་ཏོན་དང་། ཕུད་དུད་དང༌། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་མི་ནོར་ལོངས་སྤྱོད་ཐམས་ཅད་ཡོངས་
སུ་འཕེལ་ཏེ། དར་ཟབ་རིན་ཆེན་གོས་དང་ཆས་རྣམས། ཡོད་པར་འགྱུར་རོ། །ཕྱུག་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པར་འགྱུར་རོ། །མདངས་རྒྱས་པར་འགྱུར་རོ། །གང་བར་འགྱུར་རོ། །གཞན་ཡང་བུ་
འདོད་པ་བུ། ནོར་འདོད་པ་ནོར་ཐོབ་པ། འཛམ་གླིང་མི་ནོར་ལ་དབང་བར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་
གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཅིང་འཆང་བར་འགྱུར་རོ། །
རབ་ཏུ་བརྩོན་པར་འགྱུར་རོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་
དང་། མི་དང་། ལྷ་མ་ཡིན་དང༌། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས་གནོད་སྦྱིན་ནོར་བདག་མཛོད་སྲུང་གི་མདོ་
གཟུངས་དམ་པ་བསྟན་པའི་ལེའུ་སྟེ་བཅུ་དགུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་བདག་འབྲོག་
གནས་ཀྱི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་
ཀྱི་བུ་དང༌། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་
པའི་ཆ་ལ་གནས་ཤིང་། རིན་ཆེན་སྣ་ལྔ་དང་། རིན་པོ་ཆེ་ཡི་ཕྲེང་བ་དང་། ཀེ་ཀེ་རུ།
ཨ་རྒྱ་སྤུག །ཏིང་ལེན། ནེ་སྤུངས། རྣམ་དག །འཕྲ་མེན། མུ་ཏིག །ཏིང་མུ། དུང་
78

གསེར་འོད་དམ་པའི་མདོ་སྡེ།
དང་། ཉ་ཕྱི། མུ་མེན། དེ་ལ་སོགས་པའི་རིན་ཆེན་སྣ་ཚོགས་སྟེར་བར་བྱེད་པའི་ནོར་
བདག་འབྲོག་གནས་ཀྱི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
ཡ། ཛ་ར་མ་ཎི་བྷ་ཏྲ་ཡེ་སྭཱཧཱ། ཀཱ་ར་མ་ཎི་བྷ་ཏྲ་ཡེ་སྭཱཧཱ། བ་ར་མ་ཎི་བྷ་ཏྲ་ཡེ་སྭཱཧཱ།
ཧ་ར་མ་ཎི་བྷ་ཏྲ་ཡེ་སྭཱཧཱ། ཡཀྵ་མ་ཎི་པུབྦེ་ཡེ་སྭཱཧཱ། རདྨ་མ་ཎི་མི་ཏ་ཡེ་སྭཱཧཱ། བྷེ་ཤ་
མ་ཎི་པུ་ཏྲ་ཡེ་སྭཱཧཱ། ཀ་ར་མ་ཎི་ཏྲ་པ་ཡེ་སྭཱཧཱ། ནེ་ནི་མ་ཎི་ཨ་ཡུ་ཡེ་སྭཱཧཱ། ན་མ་བྲོ་
བྲོ་རདྨ་དེ་ཤོ། རཏྠ་དེ་ཤོ། ད་ར་ད་ར། བྷ་ར་བྷ་ར། བྷ་ཏྲ་བྷ་ཏྲ། ཨུ་པེ་ལོ་ཀ། བྲོ་
ནི་བྲུ་ནི། ཁུ་ཡེ་ཁུ་ཡེ། སད་སྤུང་རདྨ། ས་ར་མ་ཎི། པུ་ཏྲ་པུཊྚ། ཀོ་ཡེ་མུ་ཡེ། ཧཱུཾ་
ལ་འདུ་འདུ། སད་དོ་ས་མ་ཡ། གྷ་དྷ་བྷ་བ། པོ་ཏྲ་ཙ་ཀྲ། ཧྲི་ཧྲི་ཧཱུཾ་ཧཱུཾ། ཁུ་ཡེ་མུ་ཡེ་
བྲུ་འདུ་སཱཧཱ། ལྷུན་པོ་དག་ལ་གནས་བཅས་ཤིང་། བྱང་ཕྱོགས་རིན་ཆེན་གཏེར་གྱི་
གླིང་། རྒྱ་མཚོ་ཆེན་པོ་འཁྱིལ་པའི་དཀྱིལ། རིན་ཆེན་གཏེར་གྱི་ཕོ་བྲང་ན། འབྲོག་
གནས་ནོར་དང་རིན་ཆེན་ལྷ། སྔོ་སྐྱ་རིན་ཆེན་ནེའུ་ལེ་བསྣམས། ལན་རེ་མདུང་དར་
ནོར་བུ་འཛིན། མེ་ཏོག་ནོར་བུའི་ཕྲེང་བ་གསོལ། ནོར་རྐུན་ནག་པོ་ཞབས་ཀྱིས་མནན།
བཙན་ཕྱུག་འཕེན་དར་ཟད་མེད་གཏེར། རིན་པོ་ཆེ་ཡི་མཛོད་འཛིན་པ། ནོར་ལྷ་
གནོད་སྦྱིན་ཚོགས་ཀྱིས་བསྐོར། ཁྱོད་ནི་རིན་ཆེན་ནོར་གྱི་ལྷ། སངས་རྒྱས་བསྟན་པ་
དག་ལ་གནས། བདག་ཅག་བསྟན་པ་དེ་ལ་འཇུག །ཁྱོད་ཀྱི་མཐུ་དབང་མ་ལུས་པ།
རིན་ཆེན་ལྔ་དང་ཡིད་བཞིན་ནོར། ཀེ་ཀེ་རུ་དང་ཨ་རྒྱ་སྤུག །ཏིང་ལེན་ན་སྤུང་ཏིང་
མུ་གལ། རྣམ་དག་ཉ་ཕྱི་འཕྲ་མེན་དུང༌། མུ་ཏིག་མུ་མེན་པདྨ་རག །སྣ་ཚོགས་རིན་
ཆེན་དངོས་གྲུབ་སྩོལ། ཡིད་བཞིན་ནོར་བུའི་ཆར་ཆེན་ཕོབས། དགའ་བདེ་དཔལ་
འབར་མཆོག་ལེགས་ཤིང་། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་
གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུག་པའི་དབུས། གསེར་མདོག་
ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་རབ་
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་
གསུམ་སངས་རྒྱས་ཀྱི་བསྟན་པ་ལ་གནས་ཤིང་རིན་ཆེན་གཏེར་ལ་མངའ་མཛད་པའི་
ནོར་བདག་འབྲོག་གནས་ཀྱི་གཟུངས་འདི་དག་འཛིན་པ་དང་། འཆང་བ་དང་། ཀློག་
པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་
ནི། འཇིག་རྟེན་འདིར་ཡང་དབུལ་ཕོངས་ཀྱི་སྡུག་བསྔལ་ལས་གྲོལ་ཏེ། ཡིད་བཞིན་
གྱི་ནོར་བུ་རིན་པོ་ཆེ་ཡི་མཛོད་འཛིན་པར་འགྱུར་རོ། །མཐར་ཡང་དེ་ཡིས་བླ་མེད་
བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་
གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང༌། མི་དང་། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས།
གནོད་སྦྱིན་རྒྱལ་པོ་འབྲོག་གནས་ཀྱི་མདོ་གཟུངས་དམ་པ་བསྟན་པའི་ལེའུ་སྟེ་ཉི་ཤུ་
པའོ། །།
༧ ༨དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་དཔལ་འབར་མའི་གཟུངས་འདི་
80

གསེར་འོད་དམ་པའི་མདོ་སྡེ།
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་སྣང་
སྲིད་ཚངས་པའི་བཅུད་འཛིན་པ། ཚེ་འདོད་པ་ཚེ། དཔལ་འདོད་པ་དཔལ། རྒྱལ་
འདོད་པ་རྒྱལ། རིགས་འདོད་པ་ལ་རིགས་སྟེར་བར་བྱེད་པའི་ལྷ་མོ་ཆེན་མོ་དཔལ་
འབར་མའི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ལིག་ཞི་
ཙནེ་ཀེནྟི། མ་ནི་ཤོ་ར། མ་མ་ཡཀྵ། ཁ་མུན་ཏྲག་ཤ། པྲ་མ་དུན། པྲ་མ་དུན། ད་
ར་ནི་ད་ར་ནི། དར་དུ་ཡ། དར་དུ་ཡ། ཨུ་པེ་ལོ་ཀ། ཏྲ་མ་ཏྲ་མ། ཙེརྦ་ཏེ་ཙེཎྜ་ཏེ།
ཡག་མོ་ཁ་རཾ་ཀླུ། ཙ་དུར་ཏྲི་ཏྲི། ཁ་མུ་དེ་བ། སྐྱུ་ཀླུ། ཁ་མུ་ཀླུ། ཁ་མུ་ཀྵ། ཧྲི་ཧྲི་མ་
དུ་ཀརྨ་ཡཀྵ། ན་མ་བྷ་ཡུ་བྲོ་སྤུངས། མ་མ་ཤུ་ལོ་སརྦ། པ་ཏ་ཡ་སྤུངས་ལ་འདུ། ཏྲ་
མ་དི་རོ་མ་མུ་ཡང་། ཡཀྵ་དེ་ར། ཕྱ་ཁུ་ཡེ་གྱེར་ལ་ཙེཎྜ་སི་ཏི་ཤྲཱི་སཱཧཱ། རིན་ཆེན་
གཏེར་ལ་མངའ་མཛད་པའི། བསོད་ནམས་མ་ལུས་ཚོགས་སྤྱོད་ཅིང་། བྱང་ཕྱོགས་
རིན་ཆེན་ནོར་གླིང་གི། དངོས་གྲུབ་འབྱུང་གནས་གཞལ་ཡས་ན། སྲིད་པའི་རྒྱལ་
མོ་དཔལ་འབར་མ། སྣང་སྲིད་ཚངས་པའི་བཅུད་འཛིན་མ། སྲིད་པ་ཆགས་བྱེད་
དཀར་མོ་བཞེད། རིན་ཆེན་ནོར་བུའི་རྒྱན་གྱིས་བརྒྱན། བུད་མེད་སྒྱུ་མའི་རྣམ་རོལ་
གྱིས། བཙུན་མོ་རོལ་པའི་སྟབས་ཀྱི་བཞུགས། ཕྱག་གཡས་མཆོད་སྦྱིན་སྙེ་མ་ཡི། འབྲུ་
བཅུད་ཆར་པ་སི་ལི་ལི། གཡོན་པས་སྐྱབས་སྦྱིན་ཕྱག་རྒྱ་མཛད། ནོར་སྐྱུག་ནེའུ་ལེའི་
རྐྱལ་པ་འཛིན། དཔལ་འབར་ལྷ་མོ་འབུམ་གྱིས་བསྐོར། ཁྱོད་ནི་དཔལ་གྱི་ལྷ་མོ་སྟེ།
སངས་རྒྱས་བསྟན་པ་དག་ལ་གནས། བདག་ཅག་བསྟན་པ་དེ་ལ་འཇུག །ཚེ་ནོར་
རིགས་རྒྱུད་མི་འཆད་པར། བསྟན་པ་འཛིན་པ་གང་དག་གིས། དེ་དག་རྒྱུན་མི་ཆད་
པ་ཡི། ལྷ་མོ་ཁྱོད་ཀྱིས་སྲུང་དུ་གསོལ། གཞན་ཡང་དབུལ་ཕོངས་འདོད་གྱུར་ཚོགས།
8l

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རིགས་རྒྱུད་སྤེལ་ལ་དམུ་ཐག་འཚོས། སྣང་ཞིང་ཚངས་བྱའི་བཅུད་བསྡུས་ལ། དཔལ་
འབྱོར་དམ་པ་སྩལ་དུ་གསོལ། ཕམ་པའི་སྡུག་བསྔལ་ལས་གྲོལ་ཏེ། མཐར་ཡང་ཚོགས་
རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་
འཛུག་པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་
ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་རྒྱས་ཀྱི་བསྟན་པ་ལ་གནས་
ཤིང་སྣང་ཞིང་ཚངས་བྱའི་བཅུད་འཛིན་པའི་ནོར་གྱི་ལྷ་མོ་དཔལ་འབར་མའི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་
དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ཚེ་
གཡང་བསོད་ནམས་རིགས་རྒྱུད་ཡོངས་སུ་འཕེལ་ཏེ། སྣང་ཞིང་ཚངས་བྱའི་བཅུད་
འཛིན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་
ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་པར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང༌། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། ནོར་གྱི་ལྷ་མོ་དཔལ་འབར་མའི་མདོ་གཟུངས་
82

གསེར་འོད་དམ་པའི་མདོ་སྡེ།
དམ་པར་བསྟན་པའི་ལེའུ་སྟེ་ཉེར་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་འདོད་ཁམས་རྒྱལ་མོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྟོང་གསུམ་ལ་མངའ་མཛད་ཅིང་། ལས་དང༌། ཁ་རྗེ། གྲགས་པ། ཀླུང་རྟ་ལ་སོགས་
དར་བར་བྱེད་པའི་ལྷ་མོ་ཆེན་མོ་འདོད་ཁམས་རྒྱལ་མོའི་གཟུངས་འདི་ལྟ་སྟེ། བསྭོ་ཨོཾ་
ན་མ་སད་གྱེར་སྨར་ལ་བ་དཱ་ཡ། མ་མ་ཁ་མུ་ཏྲག་ཤ། ཨརྱ་ཏེ། གྱེར་ཞི་འདུ་འདུ། བ་
རོ་མ་ཎི་ཡ། ཨ་ཏི་སད་མིན། བྷ་ཡུ་བྷ་ཡུ། ཧྲིང་ནི་སལ་སལ། ཙ་ར་མ་ཏྲི། ཨརྱ་བྷ་
བྷ། པྲ་ཀ་ར་ཀ། པུ་ཧོ་ཤེ་ཙུ་། ལམ་ལམ་སད་དོ། །གྲགས་གྲགས་སྤེལ་སྤེལ། རད་ན་
སི་ཏི། སརྦ་མ་ཎི། བྱེ་བ་ཏད་དེ། བྷ་ར་བྷ་ར། ཨགྷོ་ཡེ་མུ། ཀྲོ་མ་ཀྲི་མ། སད་མིན་
ཏ་དུ། མ་མ་ཧོ་ཆ་དེ་ཤོ། མ་ཡེ་མ་ཡེ། ཧྲུན་ལ་བྲོ་སྤུངས། དཀར་ནི་ཆད་ཀན། དེ་
ཤོ་ལཾ་ལཾ་མ་ཏི་ཡེ་ཧཱུཾ་འདུ། ཨརྱ་ཙ་དུ་ཏྲེ་སྭཱཧཱ། སྟོང་གསུམ་མངའ་མཛད་དཔལ་མོ་
ཆེ། དཔལ་ཚོགས་མ་ལུས་འབྱུང་བའི་ཁུངས། རིན་ཆེན་ནོར་གྱི་གླིང་ཆེན་ནས། རིན་
ཆེན་གཏེར་གྱི་ཕོ་བྲང་ན། འདོད་ཁམས་རྒྱལ་མོ་དབང་ཕྱུག་རྒྱལ། ཡིད་བཞིན་ལྷ་མོ་
ཀུན་འགྲུབ་མ། ལྗང་མོའི་རང་བཞིན་འོད་མདངས་ཆགས། བུད་མེད་སྒྱུ་མའི་རྣམ་
རོལ་གྱིས། བཙུན་མོ་རོལ་པའི་སྟབས་ཀྱིས་བཞུགས། ཕྱག་གཡས་མཆོད་སྦྱིན་འབྲས་
སྙེ་ཡི། འབྲུ་བཅུད་ཆར་པ་སི་ལི་ལི། གཡོན་པས་སྐྱབས་སྦྱིན་ཕྱག་རྒྱ་མཛད། དབང་
བསྒྱུར་གསེར་གྱི་ཆག་ཤིང་བསྣམས། འདོད་ཁམས་ལྷ་མོ་འབུམ་གྱིས་བསྐོར། ཁྱོད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནི་ཡིད་བཞིན་ལྷ་མོ་སྟེ། སངས་རྒྱས་བསྟན་པ་དག་ལ་གནས། བདག་ཅག་བསྟན་
པ་དེ་ལ་འཇུག །མི་མཐུན་རྐྱེན་ཟེར་ཁྱོད་ཀྱིས་བཟློག །དཔལ་འབྱོར་བསོད་ནམས་
དབང་ཐང་སྤེལ། ཁ་རྗེ་རླུང་རྟའི་དཔལ་ཁ་ཆོག །སྙན་གྲགས་ཁ་གཡེལ་ཀུན་ལས་
དཔག །སྟོང་གསུམ་འཇིག་རྟེན་མངའ་ཐོབ་མཛོད། ཕྱྭ་གཡང་ནོར་གྱི་མཛོད་ཆེན་
སྤུངས། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་
ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་མདོག་ཆགས་པའི་སངས་
རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་
རྒྱས་ཀྱི་བསྟན་པ་ལ་གནས་ཤིང་སྟོང་གསུམ་ལ་མངའ་མཛད་པའི་ནོར་གྱི་ལྷ་མོ་འདོད་
ཁམས་རྒྱལ་མོའི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་།
ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་
རྟེན་འདིར་ཡང་སྟོབས་དང་། མངའ་ཐང་། ལས་དང་། ཁ་རྗེ། དབང་ཐང་། སྙན་
གྲགས་ཀླུང་རྟ་ཐམས་ཅད་ཡོངས་སུ་དར་ཞིང་། སྟོང་གསུམ་གྱི་བདག་པོ་འཁོར་ལོ་
བསྒྱུར་བའི་རྒྱལ་པོ་ཐོབ་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་
པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་
ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་
འགྱུར་རོ། །དེ་ཡི་ཕྱིར་དུ། གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་
84

གསེར་འོད་དམ་པའི་མདོ་སྡེ།
པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་
ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། ནོར་གྱི་ལྷ་མོ་ཆེན་མོ་འདོད་
ཁམས་རྒྱལ་མོའི་གཟུངས་སྡེ་དམ་པ་བསྟན་པའི་ལེའུ་སྟེ་ཉེར་གཉིས་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། ཚེ་གཡང་དཔལ་གསུམ་འབྱུང་བའི་ཕྱིར་དུ་ནོར་གྱི་ལྷ་མོ་ངག་
གི་དབང་མོའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་
རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང་། ངག་སྙན་པ། ལྕེ་གྲོལ་བ། བློ་ལྡན་པ། གཟུངས་ཐོབ་
པ། སྲིད་གསུམ་གྱི་ནོར་ལ་མངའ་མཛད་ཅིང་འཇིག་རྟེན་གྱི་ཞིང་ཀུན་དགའ་བར་
བྱེད་པའི་ལྷ་མོ་ཆེན་མོ་འདོད་པའི་དབང་ཕྱུག་མ་ཡི་གཟུངས་འདི་ལྟ་སྟེ། བསྭཱ་ཨོཾ་ན་
མ་སད་གྱེར་སྨར་ལ་བ་དཱ་ཡ། སུ་དན་ཏྲ་ཏི། ཨག་ཤོ་སང་སང་། གྱེར་ལ་སྨར་ཞི་ན།
ཨག་ཤོ་སྨར་ཝེར། པྲ་ཏི་སད་ཝེར། སད་ལ་ཙ་མེད། དེ་ཤོ་དེ་ཤོ། མ་ཏྲ་མ་ཏྲི། མ་ཧྲི་
མ་ཧྲི། སད་ལ་ཨག་ཤོ། ཁྲི་མན་ས་ར། ཧྲིང་ཛ་ཧྲིང་ཛ། ཙ་མེད་ཧ་ར། ཁི་ཁར་ལཾ་ལཾ།
གྱེར་ནི་ཨག་ཤོ། སད་དོ་མ་མ། ཚང་ལ་གུ་དུན་ནི། ད་ར་སུ་དན། བྷ་དྷ་བྷ་དྷ། ཨག་
ཤོ་བྷ་དྷ། དྷ་རི་བྷ་དྷ། ཧྲིང་ནི་ཧྲིང་ནི། བྷ་སུ་བྷ་གེ། མ་མ་ལོ་ཡེ། ཁུ་ཡེ་སལ་སལ།
བྲོ་ནི་ཨག་ཤོ་སྨར་ཡེ་པུ་ཏྲ་ཀུ་ཏྲ་ཡེ་ཧཱུཾ་ནི་འདུ་སཱཧཱ། མཁའ་ཀློང་ཡོངས་ལ་རྒྱུ་བ་མོ།
བསོད་ནམས་མ་ལུས་འབྱུང་བའི་གནས། རིན་ཆེན་ནོར་གྱི་གླིང་ཆེན་གྱི། དངོས་གྲུབ་
གཏེར་གྱི་ཕོ་བྲང་ན། དཔལ་མོ་ཆེན་པོ་ངག་གི་དབང་། ལྷ་མོ་ཆེན་མོ་འོད་ཟེར་འཕྲོ།
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འདོད་པའི་དབང་ཕྱུག་དམར་མོ་བཞེད། བུད་མེད་སྒྱུ་མའི་རྣམ་རོལ་གྱིས། བཙུན་
མོ་རོལ་པའི་སྟབས་ཀྱིས་བཞུགས། ཕྱག་གཡས་མཆོད་སྦྱིན་འབྲས་སྙེ་ཡི། འབྲུ་བཅུད་
ཆར་པ་སི་ལི་ལི། གཡོན་པའི་སྐྱབས་སྦྱིན་ཕྱག་རྒྱ་མཛད། རིན་ཆེན་བུམ་པ་བཟང་པོ་
འཛིན། དབང་ཕྱུག་ལྷ་མོ་འབུམ་གྱིས་བསྐོར། ཁྱོད་ནི་ངག་གི་དབང་མོ་སྟེ། སངས་
རྒྱས་བསྟན་པ་དག་ལ་གནས། བདག་ཅག་བསྟན་པ་དེ་ལ་འཇུག ། སྨྲ་བསམ་ངག་
ལ་དབང་བསྒྱུར་ལ། དྲུག་ལྡན་གླུ་དང་དྲུག་ཅུའི་གསུང་། བདག་སོགས་ངག་ལ་སྩལ་
དུ་གསོལ། མཚན་བཟང་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་ཐམ།
ངེས་པའི་ཐོ་ཡིག་བཞི་བཅུ་རྣམས། བདག་སོགས་ལུས་ལ་རྫོགས་པར་མཛོད། བརྒྱད་
ཁྲི་བཞི་སྟོང་འཕྲུལ་ངག་བོན། སྡེ་གསུམ་ཤེས་རབ་ཡན་ལག་དང་། གསལ་མཐོང་
རྣམ་གྲོལ་བརྒྱ་རྩ་བརྒྱད། བདག་སོགས་ཡིད་ལས་གྲོལ་བར་མཛོད། གང་དག་འཇིག་
རྟེན་ལ་གནས་པའི། དབུལ་ཕོངས་འདོད་པས་གདུང་བའི་ཚོགས། འཇིག་རྟེན་གསུམ་
གྱི་དབང་ཕྱུག་སྩོལ། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་
དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་མདོག་ཆགས་
པའི་སངས་རྒྱས་དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་
དྲུང་སེམས་དཔས་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང༌།
གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་
སངས་རྒྱས་ཀྱི་བསྟན་པ་ལ་གནས་ཤིང་། འཇིག་རྟེན་གྱི་དབང་ཕྱུག་ཏུ་གྱུར་བའི་
ནོར་གྱི་ལྷ་མོ་འདོད་པའི་དབང་ཕྱུག་མའི་གཟུངས་འདི་དག་འཛིན་པ་དང་། འཆང་
བ་དང་། ཀློག་པ་དང་། ཁ་ཏོན་དང༌། ཕུད་དུད་དང༌། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་འདོད་པའི་དོན་ཐམས་ཅད་ཡོངས་སུ་
གྲུབ་སྟེ། ངག་སྙན་པར་འགྱུར་རོ། །གཟུགས་མཛེས་པར་འགྱུར་རོ། །ལྕེ་གྲོལ་བར་
86

གསེར་འོད་དམ་པའི་མདོ་སྡེ།
འགྱུར་རོ། །སྒྲ་དག་པར་འགྱུར་རོ། །སྨྲ་མྱུར་བར་འགྱུར་རོ། །ཚིག་གསལ་བར་འགྱུར་
རོ། །བློ་གྲོས་དང་ལྡན་ཏེ་མི་བརྗེད་པའི་གཟུངས་ཐོབ་པར་འགྱུར་རོ། །གཞན་ཡང་
དབུལ་ཕོངས་སུ་གྱུར་པ་རྣམས་ཀྱིས་གཟུངས་འདི་བཟླས་པ་ཙམ་གྱིས་ཕམ་པ་སྐོང་
སྟེ། འཇིག་རྟེན་གྱི་དབང་ཕྱུག་ཏུ་ཐོབ་པར་འགྱུར་རོ། །མཐར་ཡང་དེ་ཡིས་བླ་མེད་
བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་
གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་
དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། ནོར་གྱི་ལྷ་མོ་
ཆེན་མོ་འདོད་པའི་དབང་ཕྱུག་མའི་མདོ་གཟུངས་དམ་པར་བསྟན་པའི་ལེའུ་སྟེ་ཉེར་
གསུམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་གླིང་
བཞི་སྤྱི་ཕུད་མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྟན་པའི་ཆ་ལ་གནས་ཤིང་། སྟོང་གསུམ་འགྲོ་བའི་ཡིད་འཕྲོག་ཅིང་། སྣང་སྲིད་
དམིག་གི་སྒྱུ་འཕྲུལ་སྟོན་པའི། གཟུགས་མཛེས་པ། སྐྱེ་ལེགས་པ། དཀར་བ། འཇམ་
པ། བརྗིད་པ། འཕྲ་བ། བཤན་པ། བཙུན་པ། གླིང་བཞིའི་ཕྱུ་ཚེ་རྒྱས་པར་བྱེད་པའི་
ལྷ་མོ་གླིང་བཞི་སྤྱི་ཕུད་མའི་གཟུངས་འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་
ཡ། མ་མ་ཀུ་ར་པྲ་ཤ་དེ་བ་འདུ། ཨ་བར་ད་དུ་ཨ་དན་ཏེ་སཱཧཱ། བ་ར་ད་དུ་ཨ་དན་
ཏེ་སཱཧཱ། ཀ་ཤ་ད་དུ་ཨ་དན་ཏེ་སྭཱཧཱ། མ་ར་ད་དུ་ཨ་དན་ཏེ་སཱཧཱ། ཕྱོད་ཕྱོད་ད་དུ་
ཨ་དན་ཏེ་སཱཧཱ། ཨ་ནི་ད་དུ་ཨ་དན་ཏེ་སྭཱཧཱ། ཏྲག་ཤ་ཧ་ནི་ཡག་མོ་དེ་བ་འདུ། ཐ་རཾ་
ཧ་ནི་ཡག་མོ་དེ་བ་འདུ། དེ་ཙོ་ཧ་ནི་ཡག་མོ་དེ་བ་འདུ། མུ་རོན་ཧ་ནི་ཡག་མོ་དེ་བ་
འདུ། མུ་ཀ་ཧ་ནི་ཡག་མོ་དེ་བ་འདུ། ཙ་ལ་ཧ་ནི་ཡག་མོ་དེ་བ་འདུ། ཏྲ་མ་ཧ་ནི་ཡག་
མོ་དེ་བ་འདུ། དེ་ཤ་ཧ་ནི་ཡག་མོ་དེ་བ་འདུ། ཡག་ཤ་ཡག་མོ། དེ་མ་དེ་མ། ཧུ་ལ་
ཧུ་ལ། སྤུ་ནི་སྤུ་ནི། གྱེར་ལ་མ་མ། སད་ལ་མ་མ། སུ་རྒྱ་སུ་རྒྱ། ཕྱོད་སང་དེ་བ། ཨ་
དན་ཏི་ཏ། ཐིས་སོ་སྟག་སོ། འུར་འུར་ཐིས་ཐིས། ཀུ་ར་ཧྲབ་སོ། ཤི་ནི་ཐར་རོ། །ཨ་
དན་ཏ་ཏུ་འདུ། ཨ་དན་ས་ར་འདུ། ཨ་དན་ཨ་ནི་འདུ། ཨ་དན་ཨ་ཡུ་ཨ་པར་ཤེ་
ཤ་མ་ཎི་སང་སང་ལམ་ལམ་ཡེ་སྭཱཧཱ། གླིང་བཞི་ཁྱབ་བདག་དབང་མོ་ཆེ། བསོད་
ནམས་ནོར་ལ་མངའ་མཛད་པའི། རིན་ཆེན་གཏེར་གྱི་ཕོ་བྲང་ན། སྟོང་གསུམ་འགྲོ་
བའི་ཡིད་འཕྲོག་ཅིང་། སྣང་སྲིད་མིག་གི་རྒྱུ་འཕྲུལ་བདག །གླིང་བཞི་སྤྱི་ཕུད་སྔོན་མོ་
བཞེད། མཛེས་སྡུག་ཡོན་ཏན་ཀུན་ལས་འཕགས། བུད་མེད་སྒྱུ་མའི་རྣམ་རོལ་གྱིས།
རིན་ཆེན་ནོར་བུའི་ཕྲེང་བ་གསོལ། བཙུན་མོ་རོལ་པའི་སྟབས་ཀྱིས་བཞུགས། ཕྱག་
གཡས་མཆོད་སྦྱིན་འབྲས་སྙེ་ཡི། འབྲུ་བཅུད་ཆར་པ་སི་ལི་ལི། གཡོན་པའི་སྐྱབས་
སྦྱིན་ཕྱག་རྒྱ་མཛད། སྣང་སྲིད་གསལ་བའི་མེ་ལོང་འཛིན། གླིང་བཞི་ཁྱབ་བདག་
འབུམ་གྱིས་བསྐོར། ཁྱོད་ནི་སྣང་སྲིད་མིག་འཕྲུལ་བདག །སངས་རྒྱས་བསྟན་པ་དག་
88

གསེར་འོད་དམ་པའི་མདོ་སྡེ།
ལ་གནས། བདག་ཅག་བསྟན་པ་དེ་ལ་འཇུག །གླིང་བཞིའི་གཡོ་འཁྲུག་ཁྱོད་ཀྱིས་
སོལ། ཕྱ་ཚེ་བསོད་ནམས་དཔལ་ཁ་བསྐྱེད། གཟུགས་མཛེས་སྨིན་ལེགས་དཀར་དང་
དམར། བརྗིད་བཀྲག་འཇམ་མཉེན་འཕྲ་བཤན་པ། ཁྱོད་ནི་ཡོན་ཏན་ཅི་ཡང་མངའ།
བདག་སོགས་གང་དག་དེ་འདོད་ལ། བཙལ་བ་མེད་པར་འགྲུབ་པར་མཛོད། འཇིག་
རྟེན་སྲིད་པ་གླིང་བཞི་ཡི། ཕྱྭ་གཡང་དཔལ་འབྱོར་མི་ཉམས་པའི། ལྷ་མོ་ཁྱོད་ཀྱི་སྲུང་
དུ་གསོལ། བསོད་ནམས་ནོར་གྱི་ཆར་ཆེན་ཕོབས། ཕམ་པའི་རེ་བ་སྐོང་པར་མཛོད།
མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་།
གསེར་གྱི་རྒྱལ་མཚན་འཛུགས་པའི་དབུས། གསེར་མདོག་ཆགས་པའི་སངས་རྒྱས་
དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། གང་ཞིག་རིགས་
ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་རྒྱས་
ཀྱི་བསྟན་པ་ལ་གནས་ཤིང་། སྟོང་གསུམ་འགྲོ་བའི་ཡིད་འཕྲོག་ཅིང་། གླིང་བཞིའི་ཕྲུ་
ཚེ་ལ་མངའ་མཛད་པའི་ནོར་གྱི་ལྷ་མོ་གླིང་བཞི་སྤྱི་ཕུད་མའི་གཟུངས་འདི་དག་འཛིན་
པ་དང་། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་དང་། ནན་ཏན་
དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་དཔལ་དང་འབྱོར་བ་
ལྡན་ཞིང་གཟུགས་མཛེས་པ་དང་། སྐྱེ་ལེགས་པ། དཀར་བ། འཇམ་པ། བརྗིད་པ།
འཕྲ་བ། བཤན་པ། བཙུན་པ་ལ་སོགས་ལྷ་ཡི་བུ་ལྟ་བུ་ཐོབ་པར་འགྱུར་རོ། །གཞན་
ཡང་དར་དཀར་ལ་བྲིས་ཏེ་རི་བོའི་རྩེ་མོ་རུ་འཛུགས་ན་ཡུལ་དེ་དག་ལ་གླིང་བཞིའི་ཕྲུ་
ཚེ་རྒྱས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང༌། ཚོགས་གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་
ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང༌། ལྷ་མ་ཡིན་དང༌། ནམ་མཁའ་ལྡིང་དང༌། དྲི་ཟར་བཅས་པའི་ཚོགས་རྣམས་
ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། ནོར་གྱི་ལྷ་མོ་ཆེན་མོ་གླིང་བཞི་སྤྱི་ཕུད་མ་ཡི་མདོ་
གཟུངས་དམ་པ་བསྟན་པའི་ལེའུ་སྟེ་ཉེར་བཞི་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་ཆེན་པོ་
སྲིད་པ་ཀུན་གྲགས་མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་
ཀྱི་བསྟན་པའི་ཆ་ལ་གནས་ཤིང༌། བསྟན་པའི་གཟི་བརྗིད་ཆེ་བ། བཀའ་བཙན་པ།
ཟིལ་གནོན་པ། སྙན་གྲགས་སྲིད་གསུམ་ཀུན་ཏུ་བསྒྲགས་པར་བྱེད་པའི་ལྷ་མོ་ཆེན་
མོ་སྲིད་པ་ཀུན་གྲགས་མ་ཡི་གཟུངས་འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་
དཱ་ཡ། མ་མ་ས་ར་བྷ་བ་ཐུན། ལི་ཡང་གྱེར་ནི་ཡག་མོ། ཁ་ཊ་བྷི་ཏི། སྭ་ར་སྭཱ་ར། ཨུ་
པ་དྷེ་བ། བན་ཏ་དྷེ་བ། དྲུང་མུ་དྷེ་བ། རད་ན་དྷེ་བ། ཨ་ནི་ཀུ་རུ་ཀུ་རུ། ཛ་ལེ་ཛ་
ལེ། ཤྲཱི་ཛ་ཧྲི་ཛ། ཛ་ཡ་ཛ་ཡ། ཧྲིང་ཏྲི་ཧྲིང་ཏྲི། གྱེར་ལ་མ་མ། པ་གྷི་ཧང་གི། སྦ་ར་
ད་རེ། མ་མ་ཀུ་ལ་དུན། ཡགློ་རཾ་ལ་དུན། ག་ཤེལ་སུམ་མ་ཏི། ཀྲོ་ཏི་མ་མ་ཁ་ལ། རཾ་
90

གསེར་འོད་དམ་པའི་མདོ་སྡེ།
སྤུང་ཁུ་ཡེ། ཕྱ་སང་ལོ་སྔ། མུ་རི་ལཾ་ཧཱུཾ། སྭ་ར་སྭ་རི་བྷི་ཤུདྷོ། རདྨ་ཤབྷ་ཏྲ་ཡེ། སཱ་ར་
མ་ནི་སྤེལ་སྤེལ། གུ་དུན་ཧྲིང་ནི་གྱེར་ལ་སྨར་ཡེ་སི་ཏི་སཱཧཱ། སྲིད་པ་གསུམ་ལ་མངའ་
མཛད་ཅིང་། འདོད་དགུ་བསམ་རྫོགས་འབྱུང་བ་ཡི། རིན་ཆེན་གཏེར་གྱི་ཕོ་བྲང་ན།
འདོད་གདུང་ཡང་འཕྲོག་དབང་མོ་ཆེ། སྲིད་གསུམ་དཔལ་ཚོགས་འདྲེན་མེད་འཆང་།
བསྟན་པའི་དཔལ་མགོན་རབ་བསྡུད་མཛད། སྲིད་པ་ཀུན་གྲགས་སེར་ལྗང་བཞེད།
སྙན་གྲགས་བཀའ་བཙན་ཀུན་ཏུ་སྒྲོགས། བུད་མེད་སྒྱུ་མའི་རྣམ་རོལ་གྱིས། རིན་
ཆེན་མེ་ཏོག་དར་ཟབ་བརྒྱན། བཙུན་མོ་རོལ་པའི་སྟབས་ཀྱིས་བཞུགས། ཕྱག་གཡས་
མཆོད་སྦྱིན་འབྲས་སྙེ་ཡི། འབྲུ་བཅུད་ཆར་པ་སི་ལི་ལི། གཡོན་པའི་སྐྱབས་སྦྱིན་ཕྱག་
རྒྱ་མཛད། བྷེ་རྒྱ་སུ་རའི་འབྲས་བུ་འཛིན། སྙན་གྲགས་དཔལ་སྟེར་འབུམ་གྱིས་བསྐོར།
ཁྱོད་ནི་སྲིད་གསུམ་ཀུན་གྲགས་ཏེ། སངས་རྒྱས་བསྟན་པ་དག་ལ་གནས། བདག་
ཅག་བསྟན་པ་དེ་ལ་འཇུག །ལྷག་པའི་ལྷ་རུ་ཁྱོད་ཡིན་པས། དབུལ་ཕོངས་བཀྲེས་
རྔབ་སྡུག་བསྔལ་གྱིས། སྐྱེ་བ་ཀུན་ཏུ་བར་ཆད་སེལ། བསྟན་པ་ལ་གནས་གང་དག་
ལ། བཀའ་བཙན་གཟི་བརྗིད་ཟིལ་གནོན་སྟོབས། འགྲོ་འདུལ་བསྟན་པ་རྒྱས་པ་དང་།
སྙན་གྲགས་སྲིད་གསུམ་ཀུན་ཏུ་སྒྲོགས། ཁ་རྗེ་ནམ་མཁའི་ཁྱོན་ལས་དཔག །དབང་
ཐང་རྒྱས་པའི་རླུང་ཁ་ཁྱོག །འཛམ་གླིང་འཇིག་རྟེན་དབང་དུ་བསྒྱུར། རིན་ཆེན་ནོར་
གྱི་དངོས་གྲུབ་སྩོལ། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་
དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུག་པའི་དབུས། གསེར་མདོག་ཆགས་
པའི་སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་།
གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་
སངས་རྒྱས་ཀྱི་བསྟན་པ་ལ་གནས་ཤིང་། དཔལ་དང་སྙན་གྲགས་ལ་མངའ་མཛད་
91

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པའི་ནོར་གྱི་ལྷ་མོ་སྲིད་པ་ཀུན་གྲགས་མའི་གཟུངས་འདི་དག་འཛིན་པ་དང་། འཆང་
བ་དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་ཉམ་ཆུང་བཀྲེས་རྔབ་ཀྱི་སྡུག་བསྔལ་
ལས་གྲོལ་ཏེ། བསྟན་པའི་དཔལ་དུ་གྱུར་ཏེ། བཀའ་བཙན་པར་འགྱུར་རོ། །གཟི་
བརྗིད་ཆེ་བར་འགྱུར་རོ། །ཟིལ་གྱིས་གནོན་པར་འགྱུར་རོ། །སྙན་གྲགས་པར་འགྱུར་
རོ། །དབང་བཙན་པར་འགྱུར་རོ། །སྟོབས་ལྡན་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་
དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་མ་ཡིན་དང་། ནམ་མཁའ་ལྡིང་
དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་ནོར་གྱི་ལྷ་མོ་
ཆེན་པོ་ཀུན་གྲགས་མའི་མདོ་གཟུངས་དམ་པ་བསྟན་པའི་ལེའུ་སྟེ་ཉེར་ལྔ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་ཉི་ཟླ་ཐོད་
ཕྲེང་མ་ཡི་གཟུངས་འདི་བཀའ་བསྩལ་ཏོ། །ཉོན་གཅིག་འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་
92

གསེར་འོད་དམ་པའི་མདོ་སྡེ།
ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་
པའི་ཆ་ལ་གནས་ཤིང་སངས་རྒྱས་ཀྱི་རྒྱན། སེམས་ཅན་གྱི་དཔལ། སྐྱེ་འགྲོའི་མགོན་
དུ་གྱུར་པའི། ལོ་ཁམས་འབྱུང་ལྔའི་བཅུད་མདངས་ཐམས་ཅད། རྒྱས་པ། འཕེལ་
བ། སྐྱེས་པ། བརྟེན་པ། རྟག་ཏུ་མི་འགྱུར་བར་བྱེད་པའི་ལྷ་མོ་ཆེན་མོ་ཉི་ཟླ་ཐོད་ཕྲེང་
མ་ཡི་གཟུངས་འདི་ལྟ་སྟེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། ནེ་ར་མ་མ། ཁ་
དྲག་བྷི་ཏི། ས་དུ་ཏི་ཏ། དི་རི་དི་རི། ཁ་མུ་ཡགྷ། ཙ་དུར་རག་མོ། ཀ་ར་ཀ་ར། ཀུ་རུ་
ཀུ་རུ། བྷ་ར་བྷ་ར། ཤུ་བྷ་ར། ཤུ་བྷ་ར། ཨེ་དུན་ས་མ་ཡ། ཡག་ཤ་ཤེ་ནེ། པུ་ཏྲི་ད་ཛ་
ཡ་ད་ཛ་ཡ། ཨེ་མོ་ལམ་ལམ། ཁ་དྲག་ཙི་ཏ། མ་མ་ཡེ་འུ། ཁུ་ཡེ་ཁུ་ཡེ། ཆ་མུར་བྲོ་ལ་
སྤུང་། དར་དུ་ཏྲི་ཆོམ། བྷི་ཤོ་ནི་ནུ། མ་ཏི་མ་ཏི། བྷ་ར་མ་ཏི། སྨར་ལ་དེ་ཡོ། ཀུན་
ཏ་ཝང་ནི་སཱཧཱ། མ་ནི་སལེ་བྷི་ཤོ། ཁུ་ཁུ་མ་སི་ར་ཡོ། ཕྱ་སྨར་ཁྱིམ་སྤུངས། གྱེར་ལ་རཾ་
ནི། སརྦ་སཱ་ཏི་ད་ཧ་ཡ། ཨ་རག་བ་མ་ཁ་རག་བྷི་ཏི་ཏཏྱ་ཐ་བྲོ་འདུ་སཱཧཱ། བསྟན་འགྲོ་
གཉིས་ལ་དགའ་མགུའི་རྒྱན། གཙུག་ན་གནས་པའི་ཡིད་འཕྲོག་མ། སྲིད་པའི་ཆེ་བ་
ཡོངས་ཀྱི་དབང་། དངོས་གྲུབ་གཏེར་གྱི་ཕོ་བྲང་ན། ལོ་ཁམས་འབྱུང་ལྔའི་ཚེ་བཅུད་
བདག ། ཉི་ཟླ་ཐོད་ཕྲེང་དམར་ལྗང་བཞེད། བུད་མེད་སྒྱུ་མའི་རྣམ་རོལ་གྱིས། རིན་
ཆེན་ནོར་དང་དར་གྱི་བརྒྱན། བཙུན་མོ་རོལ་པའི་སྟོབས་ཀྱི་བཞུགས། ཕྱག་གཡས་
མཆོད་སྦྱིན་འབྲས་སྙེ་ཡི། འབྲུ་བཅུད་ཆར་པ་སི་ལི་ལི། གཡོན་པས་སྐྱབས་སྦྱིན་
ཕྱག་རྒྱ་མཛད། འབྱུང་བཅུད་བུམ་པ་རྒྱན་ལྡན་བསྣམས། འབྱུང་ལྔའི་ལྷ་མོ་འབུམ་
གྱིས་བསྐོར། ཁྱོད་ནི་བསྟན་འགྲོའི་དཔལ་མགོན་ཏེ། སངས་རྒྱས་བསྟན་པ་དག་ལ་
གནས། བདག་ཅག་བསྟན་པ་དེ་ལ་འཇུག ། མི་མཐུན་ལོག་པར་གྱུར་བ་ཡི། ནད་
ཡམས་འཁྲུག་པ་མི་འབྱུང་ཞིང་། འབྱུང་ལྔའི་དགྲ་གཤེད་འགྲམས་འཁྲུག་རྣམས། ལྷ་
མོ་ཁྱོད་ཀྱི་ཞི་བར་མཛོད། མཐུན་རྐྱེན་ཕུན་སུམ་འཚོགས་པ་ཡི། དབུལ་ཕོངས་བཀྲེས་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པ་ངོམས་པར་མཛོད། ལོ་ལེགས་ཆར་འབེབ་བདེ་ཞིང་སྐྱིད། ལོ་ཁམས་འབྱུང་ལྔའི་
བཀྲག་མདངས་ཐོང་། བསོད་ནམས་རིན་ཆེན་མཛོད་དུ་སྤུངས། མཐར་ཡང་ཚོགས་
རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་
འཛུག་པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་
ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང༌། མི་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །གང་ལ་ལ་ཞིག་གིས་དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང་། ལོ་ཁམས་འབྱུང་བ་བདེ་ཞིང་རྒྱས་པར་བྱེད་པའི་ནོར་གྱི་ལྷ་མོ་ཉི་ཟླ་ཐོད་ཕྲེང་
མའི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་
དང་། ཕུད་དུད་དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདིར་ཡང་ལོ་ཁམས་དང་འབྱུང་བའི་ཚེ་བཅུད་ཡོངས་སུ་འཕེལ་ཏེ། ཆར་འབེབས་
པར་འགྱུར་རོ། །ལོ་ལེགས་པར་འགྱུར་རོ། །རྩི་རྒྱས་པར་འགྱུར་རོ། །ཁམས་དར་
བར་འགྱུར་རོ། །ནོར་འཕེལ་བར་འགྱུར་རོ། །ས་འཛིན་པར་འགྱུར་རོ། །ཡུལ་བརྟེན་
པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་།
ཚོགས་གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང༌། མི་དང་། ལྷ་མ་ཡིན་དང༌། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
94

གསེར་འོད་དམ་པའི་མདོ་སྡེ།
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས་ནོར་གྱི་ལྷ་མོ་ཆེན་མོ་ཉི་ཟླ་ཐོད་ཕྲེང་མའི་མདོ་
གཟུངས་དམ་པ་བསྟན་པའི་ལེའུ་སྟེ་ཉེར་དྲུག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་ཁམས་
གསུམ་རྣམ་འཁྲོས་མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་
ཅད་ཀྱི་བསྟན་པའི་ཆ་ལ་གནས་ཤིང་། ལྷ་དང་། ཀླུ་དང༌། མི་དང་། ལྷ་མ་ཡིན་
དང་། ཡི་དྭགས་དྲི་ཟ། འབྱུང་པོ། རོ་ལངས། མཁའ་འགྲོ་མ། མགོན་པོ་ལ་སོགས་
པའི་གདོན་དང་གནོད་པ་ཐམས་ཅད་ལས་སྐྱབས་པ། ཞི་བ། མེད་པ། གཞོམ་པར་
བྱེད་པའི་མཐུ་མོ་ཆེ་ལྷ་མོ་ཆེན་མོ་ཁམས་གསུམ་རྣམ་འཁྲོས་མའི་གཟུངས་འདི་ལྟར་ཏེ།
བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ཀརྨ་ཀྲོ་ཏ། ཡག་ཤེའུ། མ་མ་ཧ་རི། སད་
ལ་མུ་ཡེ། ཀྲོ་ཏ་ཀྲོ་ཏ། ཧྲི་དྷ་ཡ་ཧྲི་དྷ་ཡ། སརྦ་བྷ་ལོ། གར་མ་ནི་ཧཱུྃ་ཕཊ༔ ཏྲི་ཤུ་པ་ལ།
ཙ་དུར་ཡགྷ། པྲ་ཏི་པྲ་ཏི། པྲ་ཏི་པ་ར་ནི། བྷ་ལི་བྷ་ལི། ཧུ་ཧུ་བྷ་ལི་ཡ། ཧུ་ཧུ་བྷ་ལུ་ཡ།
ཡག་ས་ར་ས་ར། པྲ་ཏེ་པྲ་ཏེ། མུ་ནི་པྲ་མ་ནི་སྭཱཧཱ། ཨོཾ་ན་མ་ཙ་དུ། ཡཀྵ་རཀྵ་རཀྵ། དུ་
ཏྲ་རཀྵ། དུ་ཏྲི་རཀྵ། ཏི་ལི་སྟི་ལི། སྟི་ཏྲ་ལེ། སྟི་ཏྲ་ལེ། གྷ་ལེ་གྷ་ལེ། སང་གྷ་ལེ། སང་
གྷ་ལེ། མུ་ཡེ་ཧ་ར་སད་ལ། ཞི་ལོ་བྷི་ལི། ཏད་ཡ་ཐ། མུ་ནི་མུ་ནི། མ་ཧ་ཡཀྵ། ཐུད་
དྷ་བྷ་རི་བྷ་ཀི་ཡི། སརྦ་ཤུད་དྷེ་སྭ་ཏི་པྲ་མ། ཨེ་མ་ཧོ། གུ་ནི་སྨར་ལ་རད་ན་ཡེ་སྭཱཧཱ།
སྲིད་པ་འབྱུང་བ་ལ་གནས་པའི། དྲག་ཤུལ་དཔའ་གཏུམ་རྫུ་འཕྲུལ་བདག ། ཕ་རོལ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རྒོལ་བའི་མཐུ་ལྡན་མ། སྒྲོལ་གིང་དཔའ་མོ་དམ་ཉམས་གཤེད། བསྟན་འགྲོ་གཉིས་
ལ་དགའ་མགུ་དགྱེས། ཁམས་གསུམ་རྣམ་འཁྲོས་དམར་ལྗང་ཁྲོ། བུད་མེད་སྒྱུ་མའི་
རྣམ་རོལ་གྱིས། སྤྲུལ་པ་སྣ་ཚོགས་འབྱུང་བ་མོ། བཙུན་མོ་རོལ་པའི་སྟབས་ཀྱིས་
བཞུགས། ཕྱག་གཡས་མཆོད་སྦྱིན་འབྲས་སྙེ་ཡི། འབྲུ་བཅུད་ཆར་པ་སི་ལི་ལི། གཡོན་
པའི་སྐྱབས་སྦྱིན་ཕྱག་རྒྱར་མཛད། འགུག་འཛིན་ཞགས་པ་ལྕགས་ཀྱུ་བསྣམས། མཐུ་
ལྡན་དཔལ་མོ་འབུམ་གྱིས་བསྐོར། ཁྱོད་ནི་དཔའ་གཏུམ་དྲག་ཤུལ་བདག །སངས་
རྒྱས་བསྟན་པ་དག་ལ་གནས། བདག་ཅག་བསྟན་པ་དེ་ལ་འཇུག །ཡང་དག་ཐུགས་
རྗེའི་སྤྱན་གྱིས་གཟིགས། བསྟན་འགྲོ་གཉིས་ལ་དགའ་བ་ཡི། མགུ་བ་ཆེན་པོ་སྩལ་དུ་
གསོལ། བདག་དང་རྒྱུ་སྦྱོར་ཡོན་བདག་ལ། ལྷ་དང་ཀླུ་དང་ལྷ་མ་ཡིན། ཡི་དྭགས་
དྲི་ཟ་མཁའ་འགྲོ་མ། རོ་ལངས་འབྱུང་པོ་མགོན་པོ་གིང་། གནོད་གྱུར་གདོན་དང་ཡེ་
འགྲོགས་ཚོགས། མཐུ་ལྡན་ཆེན་མོས་ཟློག་ཏུ་གསོལ། གཞན་ཡང་འགྲོ་བ་གང་དག་གི།
དེ་ཉིད་དབུལ་ཕོངས་བསལ་བའི་ཕྱིར། ཟས་གོས་གྲོགས་དང་བཞོན་པ་དང་། དཔལ་
འབྱོར་མངའ་ཐང་ཕུན་ཚོགས་པའི། དེ་ཉིད་འདོད་པའི་དོན་འགྲུབ་དཔལ། དེ་
འགྲུབ་བསམ་པ་རྫོགས་པར་ཤོག །མཐར་ཡང་ཚོགས་རྫོགས་སྒྲིབ་སྦྱངས་ནས། བོན་
ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་
མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་།
མི་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་
གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང༌། མཐུ་དང་དཔུང་དུ་
གྱུར་པའི་ནོར་གྱི་ལྷ་མོ་ཁམས་གསུམ་རྣམ་ཁྲོས་མ་ཡི་གཟུངས་འདི་དག་འཛིན་པ་
དང༌། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་
96

གསེར་འོད་དམ་པའི་མདོ་སྡེ།
དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ལྷ་མོ་ཡུམ་གྱི་ཐུགས་
རྗེས་སྐྱོབས་ཤིང་། ལྷ་དང་། ཀླུ་དང་། ལྷ་མ་ཡིན་དང༌། ཡི་དྭགས་དྲི་ཟ་འབྱུང་
པོ་རོ་ལངས་མཁའ་འགྲོ་མགོན་པོ་དང་། ཕ་རོལ་གྱི་འཇིགས་པ་ཐམས་ཅད་ལ་སྲུང་
བ་དང་། སྐྱབས་པ་དང༌། མེད་པ་དང༌། ཞི་བ་དང་། གཞོམ་པ་དང༌། བྱིན་གྱིས་
བརླབས་པ་དང་། སྦས་པ་འགྱུར་རོ། །གཞན་ཡང་དཔལ་འབྱོར་དང་ལོངས་སྤྱོད་
ཕུན་སུམ་ཚོགས་ཤིང་། བསོད་ནམས་དང་དབང་ཐང་མཐའ་ཡས་པ་ཐོབ་པར་
འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་
གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་
ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། ནོར་གྱི་ལྷ་མོ་ཆེན་མོ་ཁམས་གསུམ་རྣམ་ཁྲོས་མ་
ཡི་མདོ་གཟུངས་དམ་པ་བསྟན་པའི་ལེའུ་སྟེ་ཉེར་བདུན་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། ནོར་གྱི་ལྷ་མོ་དཔལ་
བཟང་མ་ཡི་གཟུངས་འདི་བཀའ་བསྩལ་ཏོ། ། ཉོན་ཅིག་འཁོར་དུ་གཏོགས་པའི་གཤེན་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་
ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་
པའི་ཆ་ལ་གནས་ཤིང་། ལས་དང་། ཁ་རྗེ་དབང་ཐང་། བསོད་ནམས། ཕ་ཚེ། སྤྱོད་
པ་དང་ལས་མ་བཟང་བ་ཐམས་ཅད་བཟང་བར་བྱེད་པའི་ལྷ་མོ་ཆེན་མོ་དཔལ་
བཟང་མའི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ཨརྱ་མེན་
འཛུ་། བྲི་ཙ་ཀྱུ་ན་བྲོ་འདུ། ཤེ་ཙུ་ཀ་ར་ཡེ། པུ་ན་བྷ་ཏྲ་ཡེ་སྭཱཧཱ། པུ་ན་པོ་ཏྲ་ཡེ་སྭཱཧཱ།
པུ་ན་བྷེ་ཏྲ་ཡེ་སྭཱཧཱ། པུ་ན་བྷོ་ཏྲ་ཡེ་སྭཱཧཱ། པུ་ན་བྷུ་ཏྲ་ཡེ་སྭཱཧཱ། ཉེ་ལོ་ཡོ། ཧོ་ཆ་རམ་མོ།
ཏྲ་དུར་ཡགྷ། ཨ་ནི་ལོ་ཏི། སརྦ་བྷན་ཧོ། ཨ་མྲྀ་ཏི། ཚང་ལ་དེ། རྒྱུང་སྤུང་། ཤྲི་ཧྲི་ཏྲ་
དུར། སད་གྱེར་སྤུང་ལ་ཁར་རོ། ། ཨུ་ལི་ནི་ཏིང༌། སད་ལ་ཏིང་ནམ། ལོ་ལྔ་ཚང་ལ།
གུ་དུན་དད་མར། ཁྲི་སེ་དྷ་ར། བྷི་དྷ་བྷི་དྷ། སམ་བྷུད་དྷ། པུ་ན་པུ་ན། སམ་པུ་ན།
ཁྲི་ཏི་ཁྲི་ཏི། ཧ་ར་ཧ་ར། ཁྲི་སང་ཨ་བ་ཁ་རོ། གྱེར་ཏན་ན་མ། བྲི་ཕྲན་ཙ། ཤྲི་ཧྲི་ཙ།
ཨ་ཡུ་ཛྷ་ན། དེ་ཙ་བུ་ནི་བྷ་ཏྲ་བྷ་ཏི་ས་མ་ཡ་ཏྲ་དུར་ཨ་གུ་ཡེ་སྭཱཧཱ། རིན་ཆེན་ནོར་ལ་
མངའ་མཛད་ཅིང་། སྲིད་པའི་ཁམས་ནས་སྐྱོན་བྲལ་བ། ལྷ་ཀླུ་གཉིས་རྩེ་ཡོངས་ཀྱི་
ལྕམ། ཕྱ་གཡང་ཚེ་དཔལ་ཁ་རྗེ་འཚོ། བསོད་ནམས་གཏེར་མཛད་དགའ་དབང་མོ།
ལྷ་མོ་དཔལ་བཟང་སྔོ་སྐྱ་བཞེད། བུད་མེད་སྒྱུ་མའི་རྣམ་རོལ་གར། དར་ཟབ་རིན་
ཆེན་འཕུར་མ་ལྷུབ། བཙུན་མོ་རོལ་པའི་སྟབས་ཀྱི་བཞུགས། ཕྱག་གཡས་མཆོད་སྦྱིན་
འབྲས་སྙེ་ཡི། འབྲུ་བཅུད་ཆར་པ་སི་ལི་ལི། གཡོན་པས་སྐྱབས་སྦྱིན་ཕྱག་རྒྱ་མཛད།
ཡིད་བཞིན་ནོར་བུ་རིན་ཆེན་བསྣམས། ནོར་འཛིན་ལྷ་མོ་འབུམ་གྱིས་བསྐོར། ཁྱོད་
ནི་བསོད་ནམས་གཏེར་འཛིན་བདག །སངས་རྒྱས་བསྟན་པ་དག་ལ་གནས། བདག་
ཅག་བསྟན་པ་དེ་ལ་འཇུག །དཔལ་མགོན་དམ་པ་ཁྱོད་ཀྱི་མཛོད། འཇིག་རྟེན་
ཁམས་གནས་འགྲོ་བའི་ཚོགས། ལས་དང་ཁ་རྗེ་དབང་ཐང་སྟོབས། བསོད་ནམས་
98

གསེར་འོད་དམ་པའི་མདོ་སྡེ།
དཔལ་འབྱོར་བཟང་བར་མཛོད། རང་རང་འདོད་པའི་ལོངས་སྤྱོད་གྱིས། མཐུན་
རྐྱེན་ཕུན་སུམ་ཚོགས་པ་ཡི། ཚེ་རིང་དཔལ་བསྐྱེད་བཀྲག་མདངས་གསོལ། འགྲོ་
ལས་ཁྱད་དུ་འཕགས་པ་ཡི། རིན་ཆེན་ནང་ནས་གསེར་གྱི་སྙིང་། རྣམ་པར་རྒྱལ་
དང་འཁོར་ལོ་བསྐོར། དབང་ཆེན་དམ་པ་འཛིན་པར་ཤོག །འཇིག་རྟེན་མགོན་དང་
དཔལ་གྱུར་ནས། ཞི་བདེ་ཕུན་སུམ་ཚོགས་པ་ཡི། མཐར་ཡང་ཚོགས་རྫོགས་སྒྲིབ་
སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུག་པའི་
དབུས། གསེར་མདོག་ཆགས་པའི་སངས་རྒྱས་དྲུང༌། གཉིས་མེད་ངང་ལ་མཉམ་
འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང༌། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །
གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། ལས་དང་
སྤྱོད་པ་མ་བཟང་བ་བཟང་བར་བྱེད་པའི་ནོར་གྱི་ལྷ་མོ་དཔལ་བཟང་མ་ཡི་གཟུངས་
འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་དཔལ་
འབྱོར་དང་བསོད་ནམས་ཕུན་སུམ་ཚོགས་ཤིང་། བུ་འདོད་པ་ལ་བུ། ཚེ་འདོད་པ་ལ་
ཚེ། ནོར་འདོད་པ་ལ་ནོར། རྒྱལ་འདོད་པ་ལ་རྒྱལ་ཐོབ་པར་འགྱུར་རོ། །གཞན་ཡང་
ཡུལ་ཕྱོགས་དེ་རུ་བཀྲེས་པ་དང་། ལྟོག་པ་དང་། མུ་གེའི་བསྐལ་པ་མི་འབྱུང་ཞིང་།
གང་དག་འགྲོ་ལ་ཁྱད་དུ་དཔག་པ་དབང་བསྒྱུར་རྒྱལ་གྱི་མངའ་ཐོབ་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་སྦྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། ནོར་གྱི་ལྷ་མོ་དཔལ་བཟང་མའི་མདོ་གཟུངས་དམ་པ་བསྟན་པའི་
ལེའུ་སྟེ་ཉེར་བརྒྱད་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། གནོད་སྦྱིན་རྒྱལ་པོ་ལྷ་ཆེན་ཚོགས་ཀྱི་བདག་པོའི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང༌། ལྷ་ཡི་རྒྱལ་པོའི་མངའ་ཐང་དང་ལྡན་པ། ཐུགས་རྗེའི་བདག་ཉིད་ཤིན་
ཏུ་ཆེ་བ། སྟོབས་དང༌། གཞོན་དང་། རྣོ་དབལ་དང་། དོན་འགྲུབ་དང་། ཚོགས་
བདག་དང༌། ཁས་དྲག་དང༌། དབང་བཙན་དང༌། དངོས་གྲུབ་དམ་པ་ཅི་དང་ཅི་
འདོད་པ་ཐམས་ཅད་སྟེར་བར་བྱེད་པའི་ལྷ་ཆེན་ཚོགས་ཀྱི་བདག་པོའི་གཟུངས་འདི་
ལྟ་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སད་དོ་གྷ་ན། ཀུ་མ་རི་ཕུ་ཏྲ། གྷ་ཡ་
ཙི་ཏ་ས་མ་ཡ། ར་ཡོ་ཛ་ཛ། ཏ་ཀི་ཏ་ཀི། ཝེར་ནི་དེ་ཙ་ར་ཡོ། གྱེར་ལ་ས་མ་ཡ། གྷ་
ཛ་གྷ་ཛ། ཤེ་ཙུ་ཀ་ར། སྤྲོས་བདལ་ཧྲི་ཧྲོ། བྷེ་ཛ་བྷེ་ཛ། གྷ་ཛ་གྷ་ཛ། ཐཾ་ཧྲི་བཾ་ཧྲི། ཕྱི་
མ་ཡེ་སང་། ཚང་ལ་སྤུང་ནི། ཙ་ཀྲ་དེ་བ། མཎྚ་ཁུ་ཏ། ཕུ་ཏྲི་ཕུ་ཏྲི། ད་ནི་ཕུ་ཏྲི།
100

གསེར་འོད་དམ་པའི་མདོ་སྡེ།
བཻ་ཏྲི་བ་ཧོ། དེ་་པུཊྚཾ། ཁུ་ཏ་ཁུ་ཏ། ས་ར་ཁུ་ཏ་ནི། སྨར་ལ་སྨར་ལ། ཚ་ལ་སྨར་ནི།
གྱེར་ལ་སྨར་ནི། གུ་དུན་ཧྲི་ཧྲི་ཧྲི་ཧྲི། ཙི་རྟ་སི་ཏི། སྨྲར་ཞི་ཏི་ཏ་པྲཛྙཱ་མི་ཏ་གྷ་ན་པ་ཏི་
ཀུ་མ་ཤན་ཏོ་ཡཀྵ་སྨར་ལ་ནི་སྭཱཧཱ། རིན་ཆེན་གཏེར་ལ་མངའ་མཛད་ཅིང་། མཆོག་
ཐུན་ནོར་བུའི་ཕོ་བྲང་ནས། དཔལ་ཚོགས་གསུམ་དང་ཐབས་ཅིག་ཏུ། ཚེ་གཡང་རིན་
ཆེན་ཟས་ནོར་བདག །ཁས་དྲག་དབང་བཙན་སྩལ་བའི་ལྷ། ལྷ་ཆེན་ཚོགས་ཀྱི་བདག་
པོ་ནི། དཀར་པོ་གླང་ཆེན་དབུ་སྙན་ཅན། རིན་པོ་ཆེ་ཡི་ཕྲེང་བས་བརྒྱན། གཡས་
པས་རིན་ཆེན་ལྕགས་ཀྱུ་དང་། གཡོན་པས་སྟོབས་ཀྱི་དགྲ་སྟ་བསྣམས། ཞབས་ཀྱང་
འགྱིང་བག་གདན་ལ་བཞེངས། འདོད་པ་དགུ་རུ་འགྲུབ་པ་ཡི། ཚོགས་ཀྱི་བདག་
པོ་ཁྲི་ཡི་བསྐོར། ཁྱོད་ཉིད་སངས་རྒྱས་བསྟན་པ་འཛིན། བདག་ཅག་བསྟན་པ་དེ་
ལ་འཇུག །ལྷག་པའི་ལྷ་མཆོག་ཁྱོད་ཡིན་པ། དངོས་གྲུབ་དམ་པ་ཅི་མངའ་ཡང་།
དཔལ་མཆོག་ཁྱོད་ཀྱི་སྩལ་དུ་གསོལ། ཁྱོད་ནི་ཡེ་ནས་སྟོབས་ལྡན་དཔལ། ཐུགས་རྗེ་
བདག་ཉིད་ཤིན་ཏུ་ཆེ། འཇིག་རྟེན་ཁམས་ན་གང་ཞིག་གིས། དབུལ་ཕོངས་ལས་གྱུར་
དེ་བཞིན་སོགས། རབ་འབྱམས་དག་དང་ཇི་སྙེད་དུ། དེ་སྲིད་ནམ་མཁས་ཁྱབ་གྱུར་
ན། བསོད་ནམས་ལོངས་སྤྱོད་འཕེལ་བར་མཛོད། རིན་ཆེན་ནོར་གྱི་ཆར་ཆེར་ཕོབས།
ཁ་དྲག་དབང་བཙན་འཛོམས་པར་གྱིས། དཔལ་འབྱོར་རྒྱལ་ཆེན་སྡེ་ལས་མཛོད།
སྟོབས་གཞོམ་རྣོ་དབལ་དོན་འགྲུབ་པའི། འདོད་དགུ་དེ་དག་ཐོབ་པ་ཡི། སྡུག་བསྔལ་
ཉོན་མོངས་རབ་བརྒལ་ཞིང་། མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་
གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་མདོག་
ཆགས་པའི་སངས་རྒྱས་དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གསུམ་སངས་རྒྱས་ཀྱི་བསྟན་པ་ལ་གནས་ཤིང་། དངོས་གྲུབ་ཀྱི་དཔལ་དུ་གྱུར་པའི་ལྷ་
ཆེན་ཚོགས་ཀྱིས་བདག་པོའི་གཟུངས་འདི་དག་འཛིན་པ་དང་། འཆང་བ་དང་། ཀློག་
པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་
ནི། འཇིག་རྟེན་འདིར་ཡང་ཁས་དྲག་དབང་བཙན་ཞིང་། སྟོབས་ཐོབ་པར་འགྱུར་
རོ། །གཞོན་ཐོབ་པར་འགྱུར་རོ། །རྣོ་དབལ་ཐོབ་པར་འགྱུར་རོ། །དོན་འགྲུབ་ཐོབ་
པར་འགྱུར་རོ། །ཚོགས་བདག་ཐོབ་པར་འགྱུར་རོ། །ཁས་དྲག་ཐོབ་པར་འགྱུར་རོ། །
དབང་བཙན་ཐོབ་པར་འགྱུར་རོ། ། ལྟོ་ཆས་ཐོབ་པར་འགྱུར་རོ། །འདེགས་ཤེད་ཐོབ་
པར་འགྱུར་རོ། །དེ་ལ་སོགས་པའི་དངོས་གྲུབ་ཅི་དང་ཅི་འདོད་པ་ཐོབ་ཅིང་། དབུལ་
འཕོང་གི་སྡུག་བསྔལ་ལས་གྲོལ་ཏེ། ཚོགས་ཀྱི་བདག་པོའི་དབང་ཕྱུག་ཏུ་འགྱུར་རོ། །
མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་སྦྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། ལྷ་ཆེན་ཚོགས་ཀྱི་བདག་པོའི་མདོ་གཟུངས་དམ་པ་བསྟན་པའི་
ལེའུ་སྟེ་ཉེར་དགུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
102

གསེར་འོད་དམ་པའི་མདོ་སྡེ།
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། བསོད་ནམས་ལྷ་མོ་བསམ་འགྲུབ་མའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཡིད་
བཞིན་ནོར་བུའི་གཏེར་མཛོད་འཆང་ཞིང་བསོད་ནམས་ཁ་རྗེ་དང་། ཟས་ཁ་གྲོགས་
ཁ་ཐམས་ཅད་ལས། སྐྱོལ་བ། སྨིན་པ། སྤྲད་པ། བརྟན་པ། མངར་བ། ཚ་བ། སྐྱུར་
བ། འཚོགས་པར་བྱེད་པའི་ལྷ་མོ་བསམ་འགྲུབ་མ་ཡི་གཟུངས་འདི་ལྟ་སྟེ། བསྭོ་ཨོཾ་ན་
མ་སད་གྱེར་སྨར་ལ་བ་དཱ་ཡ། པུ་རད་གླུ་ཡ་རདྨ་ཏ་ཡེ་སི་ཏི་སཱཧཱ། པི་ཏི་ས་མ་ཡ། ནེ་
སུམ་བྷ་ཏྲི་གྷ་ཏྲི། དྲི་ལི་དྲི་ལི། བྷ་མ་ལི་བྷ་མ་ལི། བྷི་ཤ་བྷ་ཤོ། བྷ་མ་ཤན་ཏ་གྱེར་རོ་
གླང་ངོ༌། །པྲ་མ་དུལྕེ། ཡགྷ་པྲ་དུན། ཡགློ་རད་ན། སི་ཏི་སི་ཏི་ཛྙཱ་ན་ཛཱ་ཎ། བྷ་བ་བྷ་
བ། རདྨ་ཏན་ཏྲ། ཡགློ་ཡགློ། གུ་གེ་ཧ་ལོ། ཧོར་ཏི་ཡ ། པྲ་དུན་ནི། པྲ་དུན་ནི། ཁུ་
ཡེ་བྲོ་ལ་འདུ། པུ་རད་ཡགྷ། བྷ་དུམ་བྷ་དུམ། དེ་ར་ཆོམ་ལ། ཕྱོ་སང་གོ་ཧོ། བྷི་ཤ་
བྷ་བ་ཏྲི་དྷེ། གྱེར་ལ་བྲོ་སྤུང་། དེ་མ་དེ་མ། པྲ་མ་དེ་བ། མ་མ་ཤོ་རན། ན་མ་པུ་
རད། སི་དྷི་ཛྷ་ན་ས་མ་ཡ་ཡག་བྲོ་འདུ་སྭཱཧཱ། རིན་ཆེན་གཏེར་གྱི་ཕོ་བྲང་ནས། དཔལ་
ཚོགས་གསུམ་དང་ཐབས་གཅིག་ཏུ། ཟ་ཁ་གྲོགས་ཁའི་བསྐྱོད་ལམ་གྱིས། ཁ་གཡེལ་
རླུང་རྟའི་དཔལ་མོ་ཆེ། བསོད་ནམས་ལྷ་མོ་བསམ་འགྲུབ་མ། དཀར་མོ་ཨ་རུའི་ཕྲེང་
བ་ཅན། ཨུ་དཔལ་སྔོན་པོའི་ལྕང་ལོ་འཁྱུག །མེ་ཏོག་བཀྲག་ལྡན་གོ་ཟུ་གསོལ། དཀར་
ལ་དམར་བའི་མདངས་ཆགས་མཛེས། གཡས་པས་ཡིད་བཞིན་ནོར་བུ་བསྣམས།
གཡོན་པས་འདོད་དགུའི་ལྗོན་ཤིང་འཛིན། བསམ་འགྲུབ་ལྷ་མོ་འབུམ་གྱིས་བསྐོར།
ཁྱོད་ནི་ལྷ་མོ་ནོར་འཆང་མ། སངས་རྒྱས་བསྟན་པ་དག་ལ་གནས། བདག་ཅག་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྟན་པ་དེ་ལ་འཇུག །བདག་ལ་མཐུན་ཞིང་འཚོགས་པ་ཡི། ཁ་མངར་སྐ་དང་ལན་
ཚྭ་སྐྱུར། དྲི་ལྡན་རོ་མཆོག་བཅུད་ཆེ་བ། ཚྭ་ལས་སྐྱོབས་པར་མཛད་དུ་གསོལ། གང་
ཞིག་གང་ལ་འདོད་པ་ཡི། ཁ་ལ་ཟས་འདོད་ཟས་དང་སྤྲོད། ལུས་ལ་གོས་འདོད་གོས་
དང་སྤྲོད། རྒྱན་ལ་ནོར་འདོད་ནོར་དང་སྤྲོད། རྒྱལ་ལ་བུ་འདོད་བུ་དང་སྤྲོད། གཞོན་
ལ་ཚེ་འདོད་ཚེ་དང་སྤྲོད། གྲོགས་དང་ནོར་གྱི་སྐྱོལ་མ་གྱིས། ཁ་རྗེ་ཁ་གཡེལ་རླུང་རྟ་
བསྟོད། གང་ལ་དེ་བཞིན་སྟེར་བ་ཡི། ཕམ་དང་སྨོན་པ་ལས་གྲོལ་ཏེ། མཐར་ཡང་
ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་
མཚན་འཛུགས་པའི་དབུས། གསེར་མདོག་ཆགས་པའི་སངས་རྒྱས་དྲུང༌། གཉིས་
མེད་ངང་ལ་མཉམ་གྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང་། ལྷ་དང་། ཀླུ་དང༌། མི་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་
གནས་ཤིང་། བསོད་ནམས་ཀྱི་དཔལ་དུ་གྱུར་བའི་ལྷ་མོ་བསམ་འགྲུབ་མའི་གཟུངས་
འདི་དག་འཛིན་པ་དང༌། འཆང་བ་དང༌། ཀློག་པ་དང་། ཁ་ཏོན་དང༌། ཕུད་དུད་
དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་མི་
མཐུན་བར་ཆད་གང་གིས་བསྐྱད་དུ་མི་ཚུགས་ཤིང་། བསོད་ནམས་དང་ལོངས་སྤྱོད་
མཐའ་ཡས་པར་ཐོབ་པར་འགྱུར་རོ། །གཞན་ཡང་འགྲོ་བ་དབུལ་ཕོངས་དུ་གྱུར་པ་
རྣམས་ཀྱང༌། འདི་ཡིས་དོན་ལ་རབ་ཏུ་བརྩོན་ན་ཟ་ཁ་དང་གྲོགས་ཁ་ཐམས་ཅད་
ལས། སྐྱོལ་པར་བྱེད་དོ། །སྨིན་པར་བྱེད་དོ། །སྤྲད་པར་བྱེད་དོ། །བརྟེན་པར་བྱེད་
དོ། །མངའ་བར་བྱེད་དོ། །ཚ་བར་བྱེད་དོ། །སྐྱུར་བར་བྱེད་དོ། །འཚོགས་པར་བྱེད་
དོ། །དཔལ་དང་གྲགས་པའི་ཀླུང་རྟ་དར་ཞིང་ཡིད་བཞིན་གྱི་ནོར་བུའི་མཛོད་ཐོབ་
པར་འགྱུར་རོ། །མཐར་ཡང་དེ་ཡི་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་
104

གསེར་འོད་དམ་པའི་མདོ་སྡེ།
ཚོགས་གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་
དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་
པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་
འོད་དམ་པའི་མདོ་སྡེ་ལས་བསོད་ནམས་ལྷ་མོ་བསམ་འགྲུབ་མའི་མདོ་གཟུངས་དམ་
པ་བསྟན་པའི་ལེའུ་སྟེ་སུམ་ཅུ་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། ནོར་ལྷའི་རྒྱལ་པོ་ཨརྱ་ཁྲོ་བདག་གདོང་གིས་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
རིན་པོ་ཆེ་ཡི་གཏེར་མཛོད་འཛིན་པ་ཚེ་དང་བསོད་ནམས་དང་བསྟན་པ་ཐམས་ཅད་
ལ། སྨིན་པ། རྒྱས་པ། གྲུབ་པ། ཆེ་བ། གང་བ། ལེགས་པ། འབྱོར་བ། འཚོ་བ།
ལྡན་པ། གསལ་བར་བྱེད་པའི་ནོར་ལྷའི་རྒྱལ་པོ་ཨརྱ་ཁྲོ་བདག་གདོང་གི་གཟུངས་
འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཨརྱ་ཁྲོ་ཏ། མ་ནི་པ་ཏྲ་ཡེ་སྭཱཧཱ།
ཨརྱ་ཁྲོ་ཏ་མ་ནི་པེ་ཏྲ་ཡེ་སྭཱཧཱ། ཨརྱ་ཁྲོ་ཏ་མ་ནི་པོ་ཏྲ་ཡེ་སྭཱཧཱ། ཨརྱ་ཁྲོ་ཏ་མ་ནི་པུ་ཏྲ་
I05

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡེ་སྭཱཧཱ། ཨརྱ་ཁྲོ་ཏ་མ་ནི་པི་ཏྲ་ཡེ་སྭཱཧཱ། ཨརྱ་ཁྲོ་ཏ་མ་ནི་ཏན་ཏྲ་ཡེ་སྭཱཧཱ། ཨརྱ་ཁྲོ་ཏ་
མ་ནི་ཙན་ཏྲ་ཡེ་སྭཱཧཱ། ཨརྱ་ཁྲོ་ཏ་མ་ནི་དྷ་ཏྲ་ཡེ་སྭཱཧཱ། ཨརྱ་ཁྲོ་ཏ་མ་ནི་དྷུ་ཏྲ་ཡེ་སྭཱཧཱ།
ཨརྱ་ཁྲོ་ཏ་མ་ནི་ཀ་ཤི་ཡེ་སྭཱཧཱ། ཨརྱ་ཁྲོ་ཏ་མ་ནི་བྷ་བ་དྷ་ན་ཡེ་སྭཱཧཱ། ཨརྱ་ཁྲོ་ཏ་མ་ནི་
བྷན་དྷ་ཡགྷ་ཡེ་སྭཱཧཱ། ན་མ་ཀྲོ་ཏ་མ་ཎི། གུ་ར་ཏ་ཧཱུཾ། ཙ་ར་ཙ་ར། ཙི་རི་ཙི་རི། ཙུ་རུ་
ཙུ་རུ། མ་ཧ་ཁྲོ་ཏ་ཡ། མ་ཧ་ཧོ་ལི་ཡེ། ཁྲོ་ཏ་མ་ཎི་ས་མ་ཡ། ཡཀྵ་ཁུ་ཡེ། བློ་ལ་གྱེར་
སྤུང་། ཕ་ཁུ་ཡེ། པུ་རད་དངོས་གྲུབ་རད་ན་སི་ཏི་ས་ཡ་མ་བྲོ་འདུ་སྭཱཧཱ། རིན་ཆེན་
གཏེར་ལ་མངའ་མཛད་ཅིང་། མཆོག་ཐུན་ནོར་གྱི་ཕོ་བྲང་ན། དཔལ་ཚོགས་གསུམ་
དང་ཐབས་ཅིག་ཏུ། འདོད་དགུའི་བསམ་པ་རྫོགས་མཛད་ཅིང་། བར་ཆད་ཐམས་
ཅད་བསལ་བྱེད་བདག །ནོར་ལྷའི་རྒྱལ་པོ་ཁྲོ་བདག་གདོང་། མཐིང་སྔོན་ཁྲོ་འཛུམ་
བུམ་པའི་ལྟོ། པདྨ་ར་གའི་ཕྲེང་བ་ཅན། གཡས་པ་རལ་ཀྱུ་ནམ་མཁར་ཕྱར། གཡོན་
པས་ནེའུ་ལེའི་རྐྱལ་པ་འཛིན། ཞབས་ཀྱང་འགྱིང་བག་གདན་ལ་བཞེངས། འདོད་
དགུའི་བསམ་པ་རྫོགས་མཛད་ཅིང༌། དངོས་གྲུབ་གཏེར་བདག་ཁྲིའི་བསྐོར། ཁྱོད་ནི་
སངས་རྒྱས་བསྟན་པ་སྐྱོང་། བདག་ཅག་བསྟན་པ་དེ་ལ་འཇུག །ལྷག་པའི་ལྷ་མཆོག་
ཁྱོད་ཡིན་པས། མཐུན་རྐྱེན་དངོས་གྲུབ་མ་ལུས་པ། ནོར་བདག་ཁྱོད་ཀྱིས་སྩལ་དུ་
གསོལ། བསྟན་དང་འགྲོ་བ་སེམས་ཅན་ལ། བདུད་དང་སྲིན་པོ་མུ་སྟེགས་དང་། ལྟ་
བ་ལོག་པར་ལྟ་བ་ཡི། བྱད་དང་རྦོད་གཏོང་ལྟས་ངན་རྣམས། སྲུང་ཞིང་སྦས་པར་
མཛད་དུ་གསོལ། འཇིག་རྟེན་འདི་ལ་མི་གནས་བར། ཕ་རོལ་གནས་སུ་ཞི་ཞིང་དེངས།
ཞིང་ཁམས་གནས་འགྱུར་འདི་དག་ནི། རིན་ཆེན་མཛོད་ཀྱི་གཞལ་ཡས་ཁང་། ཡིད་
བཞིན་ནོར་བུ་དམ་པ་དང་། རིན་ཆེན་གཏེར་དང་གྲམ་པའི་ཁྲོད། རྐང་བཞི་ཕྱུགས་
དང་ཟས་གོས་རྫས། སྣ་ཚོགས་འབྲུ་ཡི་ཕུང་པོ་སོགས། འདོད་དགུའི་བསམ་པ་རྫོགས་
མཛད་གསོལ། སངས་རྒྱས་བསྟན་པ་དར་ཞིང་རྒྱས། སེམས་ཅན་དཔལ་འབྱོར་ཕུན་
106

གསེར་འོད་དམ་པའི་མདོ་སྡེ།
སུམ་ཚོགས། ཞིང་ཁམས་བཀྲ་ཤིས་བདེ་ལེགས་དཔལ། མཐར་ཡང་ཚོགས་རྫོགས་
སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་
པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་
འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང་། ཀླུ་དང་། མི་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །
གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། འདོད་
དགུ་བསོད་ནམས་དཔལ་དུ་གྱུར་པའི་ནོར་ལྷ་ཨརྱ་ཁྲོ་བདག་གདོང་གི་གཟུངས་འདི་
དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་དང་། ཕུད་དུད་དང་།
ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ཚེ་དང་
བསོད་ནམས་དང༌། བསྟན་པ་ཐམས་ཅད་རབ་ཏུ་དར་ཞིང་། སྨིན་པར་འགྱུར་
རོ། །རྒྱས་པར་འགྱུར་རོ། །གྲུབ་པར་འགྱུར་རོ། །ཆེ་བར་འགྱུར་རོ། །གང་བར་འགྱུར་
རོ། །ལེགས་པར་འགྱུར་རོ། །འབྱོར་བར་འགྱུར་རོ། །འཚོ་བར་འགྱུར་རོ། །ལྡན་པར་
འགྱུར་རོ། །གསལ་བར་འགྱུར་རོ། །བདུད་སྲིན་དང་བར་ཆད་གང་གིས་མི་ཚུགས་
ཤིང༌། བླ་མེད་སྲུང་བའི་མཆོག་ཆེན་པོ་འགྱུར་རོ། །མཐར་ཡང་དེ་ཡིས་བླ་མེད་བྱང་
ཆུབ་སྒྲུབ་པའི་རྐྱེན་དུ་འགྱུར་ཞིང་། ཚོགས་གཉིས་རྫོགས་ནས་སྒྲིབ་གཉིས་སྦྱང་སྟེ་
གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོར་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་
དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
I07

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས།
ནོར་ལྷའི་རྒྱལ་པོ་ཨརྱ་ཁྲོ་བདག་གདོང་གི་མདོ་གཟུངས་དམ་པ་བསྟན་པའི་ལེའུ་སྟེ་སོ་
གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མོ་ཆེན་མོ་སྲིད་འཛིན་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསྟན་
པའི་རྩ་ལག་ཏུ་ཆེ་བཙན་དང་། གྲགས་པ་དང་། རིགས་རྨོངས་པ་དག་ལ། རྩ་དཀར་
དང༌། རྩ་ནག་དང༌། རྒྱུད་བརྟེན་པ། རིགས་བཟང་བ། སྲིའུ་གསོ་བ། བསོད་ནམས་
དང་ཚེ་སྤེལ་བར་བྱེད་པའི་དཔལ་མོ་ཆེན་མོ་སྲིད་འཛིན་མའི་གཟུངས་འདི་ལྟ་སྟེ།
བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ཡགླུ་པྲ་མ་ས་དུ་ན་སཱཧཱ། ཡཧྥུ་པྲ་མ་དུ་ཏྲི་
ན་སཱཧཱ། ཡགྱུ་པྲ་མ་གུ་ཏི་ལི་སཱཧཱ། ཡཧྥུ་པྲ་མ་ཏན་ཏ་ལི་སཱཧཱ། ཡཉྩ་པྲ་མ་མེ་ཙམ་བྷ་
བ་ནི་སཱཧཱ། ཡཧྥུ་པྲ་མ་ཙ་དུར་ན་སཱཧཱ། ཡཧྥུ་པྲ་མ་ཅི་ལེ་ན་སཱཧཱ། ཡགྱུ་པྲ་མ་སརྦ་ཙ་
དུར་བྷེ་གླུ་སཱཧཱ། ཡགླུ་པྲ་མ་ཤོ་ཏི་ནི་སཱཧཱ། ཏི་སྟ་སརྦ་བྷེ་ཀླུ་ནི་སྭཱཧཱ། མ་མ་པྲ་བ་དྭེ་བྷེ།
སད་དོ་ས་མ་ཡ། དེ་ཤོ་དེ་ཤོ། ཤོ་ཏ་རི་ཤོ་ཏ་རི། སརྦ་སད་དེ་ཤོ། ཧ་རི་བྷེ་ཀྱུ། ཨ་ལོ་
ཀེ་ཙ་མེན་ཙམ། ཙ་ར་ཡོ་ནི། ཨ་ཧྥུ་ཤ་ཛ། སང་གྷ་རུ་ན། དུ་ལེན་ཏི་སྟ། ཞུ་རུ་མི་
སྟ། ས་ལེ་ས་ཏི། བེ་དུ་རྒྱ་ན། པྲ་མ་པྲ་མ། ད་ར་ད་ར། དད་ཏ་ར། དད་ཏ་ར། དུ་
རུ་དུ་རུ། དུད་ཏ་རེ། དུད་ཏ་རེ། དི་རི་དི་རི། ཏི་སྟ་ན། ཏི་སྟ་ན། ཡག་ཡག། པྲ་
108

གསེར་འོད་དམ་པའི་མདོ་སྡེ།
མ་ཡགྷ། པྲ་མ་ཡགྷ། བྷ་ལ་ཡཀྵ། གྲ་བྱིན་ཡཀྐ། ཙ་དུར་ཡགྷ། དེ་ཤོ་ཡཀྵ། པྲ་མ་ཨ་
གླུ་ཤ་ཛ། རྗེ་མོ་ལ་བྱ་བ་ཏད་དེ། ཡཀྵ་ཧཱུྃ་འདུ་སྭཱཧཱ། རིན་ཆེན་གཏེར་གྱི་ཕོ་བྲང་ན།
དཔལ་ཚོགས་གསུམ་དང་ཐབས་གཅིག་ཏུ། སངས་རྒྱས་བསྟན་པའི་རྩ་ལག་ཏུ། ཆེ་
བཙན་གྲགས་པ་མི་ཡི་དབང་། རིགས་བཟང་མཛེས་ལྡན་ཕོ་དང་མོ། །བསོད་ནམས་
རིགས་བྱེད་སྤེལ་བྱེད་མ། དཔལ་མོ་ཆེན་མོ་སྲིད་འཛིན་མ། ལྗང་མོ་ལེ་བརྒན་རལ་
ཀ་ཅན། དར་དཀར་ཅོག་ཞུ་ཕུར་མ་རློབས། གཡས་པས་ཐབས་ཀྱི་ས་བོན་བསྣམས།
གཡོན་པས་ཤེས་རབ་ཞིང་ས་འཛིན། སྲིད་འཛིན་ལྷ་མོ་འབུམ་གྱི་བསྐོར། ཁྱོད་ནི་ལྷ་
མོ་དཔལ་མོ་ཆེ། སངས་རྒྱས་བསྟན་པ་དག་ལ་གནས། བདག་ཅག་བསྟན་པའི་རྗེས་
འབྲེང་ལ། རྩ་དཀར་རིགས་རྒྱུད་མི་འཆད་པར། ནམ་ཞིག་རྗེས་ཀྱང་བསྟན་འཛིན་པ།
དེ་དག་རྒྱུད་མི་ཆད་པ་ཡི། དཔལ་འབྱོར་རིགས་རྒྱུད་སྤེལ་བར་མཛད། གཞན་ཡང་
འཇིག་རྟེན་ཁམས་འདི་ནས། གང་དག་འདོད་པས་གདུང་གྱུར་ནས། དེ་ཉིད་སྨོན་
པར་གྱུར་པ་ལ། བཙན་ཕྱུག་ཆེ་གྲགས་འཁོར་ལོ་རྒྱལ། རིགས་བཟང་མཛེས་ལྡན་ཕོ་
དང་མོ། །རྩ་དཀར་ཁྲོལ་ལ་རིགས་རྒྱུད་སྤེལ། བསོད་ནམས་དཔལ་འབྱོར་ལོངས་སྤྱོད་
འཚོགས། དེ་དག་འདོད་པ་རབ་ཐོབ་ནས། མཐར་ཡང་ཚོགས་རྫོགས་སྒྲིབ་སྦྱངས་
ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུག་པའི་དབུས།
གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་འགྱུར་ཅིག །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་།
ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་
ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང༌། རིགས་དང་མི་རྒྱུད་
སྤེལ་བར་བྱེད་པའི་ལྷ་མོ་ཆེན་མོ་སྲིད་འཛིན་མ་ཡི་གཟུངས་འདི་དག་འཛིན་པ་དང་།
འཆང་བ་དང༌། ཀློག་པ་དང༌། ཁ་ཏོན་དང༌། ཕུད་དུད་དང་། ནན་ཏན་དང་།
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ཆེ་བཙན་དང་གྲགས་པ་ཐོབ་
ཅིང་། བསོད་ནམས་རིགས་རྒྱུད་ཡོངས་སུ་འཕེལ་བར་འགྱུར་རོ། །གཞན་ཡང་རིགས་
སྨོན་པ་དེ་དག་རྣམས་ཀྱིས་འདི་ལ་བརྩོན་པར་བྱས་ནས། རྩ་དཀར་ཁྲོལ་ཞིང་། སྲིའུ་
གསོ་བར་འགྱུར་རོ། །རིགས་རྒྱུད་བརྟེན་པར་འགྱུར་རོ། །རིགས་བཟང་བར་འགྱུར་
རོ། ། ཚེ་ལྡན་པར་འགྱུར་རོ། །ནོར་ཕྱུག་པར་འགྱུར་རོ། །དཔལ་ཆེ་བར་འགྱུར་རོ། །
ཆེ་བཙན་པར་འགྱུར་རོ། །དཔལ་དང་གྲགས་པ་ལས་མངའ་ཐོབ་སྟེ། སངས་རྒྱས་
ཀྱི་བསྟན་པ་འཛིན་པའི་མཐུ་བོ་འབྱུང་བར་འགྱུར་རོ། །མཐར་ཡང་དེ་ཡིས་བླ་མེད་
བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་སྦྱངས་
ཏེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་
གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང༌། ལྷ་མ་ཡིན་དང་། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་
དཔལ་མོ་ཆེན་མོ་སྲིད་འཛིན་མ་ཡི་མདོ་གཟུངས་དམ་པ་བསྟན་པའི་ལེའུ་སྟེ་སོ་
གཉིས་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ནོར་ལྷའི་རྒྱལ་པོ་ཨརྱ་པྲ་ཕུད་ཅན་གྱི་གཟུངས་
110

གསེར་འོད་དམ་པའི་མདོ་སྡེ།
འདི་བཀའ་བསྩལ་ཏོ། །ཉོན་གཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། རིན་པོ་ཆེའི་གཏེར་མཛོད་ལ་བྱ་བ་བྱེད་པ། ཕ་རོལ་གྱི་འཚེ་བ་ཐམས་ཅད་ལ།།
མི་སྐྲག་པ། མི་སྔངས་པ། དཔའ་བ། གཏུམ་པ། བརྟེན་པ། སྲ་བ། མི་ཤིག་པ། མི་
ཆོད་པ། ཐམས་ཅད་ལས་ཐོག་པ་མེད་པར་གཞན་ལས་མི་ཕམ་པ་གཡུལ་ལས་རྒྱལ་
བར་བྱེད་པའི་ནོར་ལྷའི་རྒྱལ་པོ་ཨརྱ་པྲ་ཕུད་ཅན་གྱི་གཟུངས་འདི་ལྟ་སྟེ། བསྭཱ་ཨཱ་ན་
མ་སད་གྱེར་སྨར་ལ་བ་དཱ་ཡ། བཛྲ་ཨརྱ་སི་དྷི་གྱེར་ལ་ཏ་ཀ། པུ་ཙམ་དེ་ར། བཛྲ་རྒྱ་
ས་མ་ཡ་སཱཧཱ། བཛྲ་བ་ནི་ཡེ་ཧཱུཾ་སྭཱཧཱ། བཛྲ་ཤ་བ་རོ་ནི་ཡེ་ཧཱུཾ་སྭཱཧཱ། བཛྲ་དད་ཏ་མི་ལི་
ཡེ་ཧཱུཾ་སྭཱཧཱ། བཛྲ་བྷུད་ཏ་ཁོ་རེ་ཡེ་ཧཱུཾ་སྭཱཧཱ། བཛྲ་ཏིག་ན་བྷ་བ་ཡེ་ཧཱུཾ་སྭཱཧཱ། བཛྲ་ཨུ་ནི་
ཏན་ཏ་ལི་ཡེ་སྭཱཧཱ། བཛྲ་རི་སྟི་ཁྲོ་ཏ་ཡེ་ཧཱུཾ་སྭཱཧཱ། བཛྲ་བྷ་བ་རོ་ཏི་ཡེ་ཧཱུཾ་སྭཱཧཱ། བཛྲ་བ་
ད་ཡེ་ཧཱུཾ་སྭཱཧཱ། བཛྲ་སོ་བ་ཏན་ཏྲ་ན་མ་ཡེ་ཧཱུཾ་སྭཱཧཱ། བཛྲ་ཡཀྵ་པ་ཏ་ཡེ་ཧཱུཾ་སྭཱཧཱ། བཛེ་
ཡཀྵ་སྤུ་ན་ཡེ་ཧཱུཾ་སྭཱཧཱ། བཛྲ་ཡཀྵ་བ་དུ་ཡེ་ཧཱུཾ་སྭཱཧཱ། པྲ་བན་དུ་ན། སྟི་ར་སྟི་ར། ཏི་
རི་ཏི་རི། ཏད་ཏ་ཏད་ཏ། ཏ་ཡེ་ཏ་ཡེ། གྱེར་ཞི་ཁྲི་རཾ། གོ་རོ་ཧོང་བན། གང་ནི་དེ་
སྤུང་། བ་གླུ་ཡ། ཙན་ཏི་ཙན་ཤན། ཡཀྵ་རཾ་མོ། ཙན་ཏ་མི་ལི། རྫི་ལ་དེ་ཡ། སྨར་
ནི་ཏད་ཏ་ཡེ་པུ་རད་དངོས་གྲུབ། སི་དྷི་སྭ་བྷ་བ་རདྨ་ས་མ་ཡ་ཧཱུྃ་འདུ་སཱཧཱ། རིན་
ཆེན་གཏེར་ལ་མངའ་མཛད་ཅིང་། མཆོག་ཐུན་ནོར་གྱི་གླིང་ཆེན་ལ། དཔལ་ཚོགས་
གསུམ་དང་ཐབས་གཅིག་ཏུ། བསམ་པ་མ་ལུས་ཚོགས་སྤྱོད་ཅིང༌། དགྲ་ཕམ་བདག་
རྒྱལ་ཁ་འཛིན་ལྷ། ནོར་ལྷའི་རྒྱལ་པོ་པྲ་ཕུད་ཅན། དམར་ནག་ཁྲོ་འཛུམ་བུམ་པའི་ལྟོ།
མ་དྷ་ར་བའི་ཕྲེང་བ་ཅན། གཡས་པས་རྡོ་རྗེའི་པྲ་ཕུད་བསྣམས། གཡོན་པས་རིན་
ཆེན་ཟ་མ་ཏོག །ཞབས་ཀྱང་འགྱིང་བག་གདན་ལ་བཞེངས། དགྲ་ཕམ་བདག་རྒྱལ་
111

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མཐུ་དབང་གིས། ཁ་འཛིན་གྲོགས་མཛད་ཁྲི་ཡི་བསྐོར། ཁྱོད་ཉིད་ལྷ་མོ་དཔལ་མོ་
ཆེ། བདག་ཅག་བསྟན་པ་དེ་ལ་འཇུག །ལྷག་པའི་ལྷ་མཆོག་ཁྱོད་ཡིན་པས། མཐུན་
རྐྱེན་དངོས་གྲུབ་མ་ལུས་པ། དཔལ་མཆོག་ཁྱོད་ཀྱིས་སྩལ་དུ་གསོལ། མི་མཐུན་ལོག་
པར་གྱུར་པ་ཡི། དགྲ་དང་དུག་མཚོན་བསྐལ་པ་སོགས། ཕ་རོལ་གཡུལ་ལས་རྒྱལ་བ་
ཡི། དཔའ་འཛངས་སྙིང་སྟོབས་དར་བ་དང་། ཅིས་ཀྱང་མི་ཤིག་མི་ཆོད་པ། ཐོག་པ་
མེད་པ་རྒྱལ་བར་མཛོད། རྨོངས་པ་ལས་གྱུར་སེམས་ཅན་གང་། དེ་ཉིད་འདོད་པའི་
རེ་མཛོད་བསྐང་། བསོད་ནམས་ནོར་གྱི་ཆར་ཆེན་ཕོབས། དེ་འགྲུབ་བསམ་པ་རྫོགས་
པར་ཤོག །མཐར་ཡང་ཚོགས་རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་
ཀྱི་ཞིང་། གསེར་གྱི་རྒྱལ་མཚན་འཛུགས་པའི་དབུས། གསེར་མདོག་ཅན་གྱི་སངས་
རྒྱས་དྲུང༌། གཉིས་མེད་ངང་ལ་མཉམ་འགྱུར་ཅིག །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་
རྒྱས་ཀྱི་བསྟན་པ་ལ་གནས་ཤིང་། ཕ་རོལ་གྱི་དགྲ་ཕམ་བདག་རྒྱལ་ཁ་འཛིན་བྱེད་
པའི་ནོར་ལྷའི་རྒྱལ་པོ་ཨརྱ་པྲ་ཕུད་ཅན་གྱི་གཟུངས་འདི་དག་འཛིན་པ་དང་། འཆང་
བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་བསོད་ནམས་དང་དཔལ་འབྱོར་ཕུན་
སུམ་ཚོགས་ཤིང་། མཐུན་རྐྱེན་དང་བསོད་ནམས་ལོངས་སྤྱོད་དང་ལྡན་པར་འགྱུར་
རོ། །གཞན་ཡང་ཕ་རོལ་གྱི་འཚེ་བར་བྱེད་པ་ཐམས་ཅད་ལ། ཐོག་པ་མེད་པ་གཞན་
ལས་མི་ཕམ་པ། དཔའ་བར་འགྱུར་རོ། །གཏུམ་པར་འགྱུར་རོ། །བརྟན་པར་འགྱུར་
རོ། །སྲ་བར་འགྱུར་རོ། །མི་ཤིག་པར་འགྱུར་རོ། །མི་ཆོད་པར་འགྱུར་རོ། །མི་སྐྲག་
པར་འགྱུར་རོ། །མི་སྔངས་པར་འགྱུར་རོ། །གཡུལ་ལས་རྒྱལ་བར་འགྱུར་རོ། །མཐར་
112

གསེར་འོད་དམ་པའི་མདོ་སྡེ།
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ། སངས་རྒྱས་
གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་
འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ།
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། ལྷ་མ་ཡིན་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་
ནམ་མཁའ་ལྡིང་དང༌། 
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། ནོར་ལྷའི་རྒྱལ་པོ་ཨརྱ་པྲ་ཕུད་ཅན་གྱི་མདོ་གཟུངས་དམ་པ་བསྟན་པའི་ལེའུ་སྟེ་
སོ་གསུམ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
སྨོན་ལམ་ལྷ་མོ་ཡིད་བཞིན་མ་ཡི་གཟུངས་འདི་
དཔལ་གསུམ་འབྱུང་བའི་ཕྱིར་དུ། 
བཀའ་བསྩལ་ཏོ། །ཉོན་གཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསམ་པ་དང་སྨོན་པའི་དོན་ཐམས་ཅད། འགྲུབ་པ་དང༌། མྱུར་བ་དང༌། རྩོལ་བ་
དང༌། ལྡན་པ་དང་། མཐའ་བཙན་པར་བྱེད་པ། སྨོན་ལམ་གྱི་གཏེར་མཛོད་འཛིན་
པའི་ལྷ་མོ་ཡིད་བཞིན་མ་ཡི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
ཡ། བྷུད་དྷ་རདྨ་ཏྲི་ཙ་མེད་ལོ་སྔ་པྲ་མ་ཛ་ཡེ་སྭཱཧཱ། དྲུང་མུ་བྷུད་དྷ་ལོ་སྔ་ཨ་སྒང་ཡེ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སཱཧཱ། སརྦ་རདྨ་གྱེར་གྱི་བྷུད་དྷ་སི་དྷི་ཛ་ཡེ་སྭཱཧཱ། ཙ་ཀྲ་པུ་རད་ཡགློ་ཙི་ཏ་ཛ་ཡེ་སྭཱཧཱ།
ཛ་དུར་སརྦ་བྷིཀྱ་ན་མ་ཡེ་སྭཱཧཱ། ཨ་དུར་ཡེ་ཙ་གླུ་ཡ་ཙི་རྟ་ཧྲི་དྷ་ཡེ་སྭཱཧཱ། དྲུང་མུ་ལོ་
སྔ་ས་མུན་ཏ། ད་ར་ད་ར། དི་རི་དི་རི། དུ་རུ་དུ་རུ། ཏར་ཡ་ཏར་ཡ། ཧ་ར་ཧ་ར།
ཡཀྵ་ཡཀྵ། ཨི་དན་ཏི་རྟ་བྲ་མ། ཨུ་ཙ་ནི། ཏྲི་ཏ་མེ་ཀ། ཧ་ར་དད་ཏ། རཏྣ་ན་ཐ། པ་
ཤང་པ་ཤང་། ཨ་བ་གྷ་ཏ་ཡེ་ཧཱུྃ། ཨ་དུར་ཏྲི་ན་ཏྲི་ན། དེ་ཙ་དུན་སྨར་ཡེ་ཧཱུཾ། མ་མ་གྷ་
ལི་ནི། པྲི་ཏ་སད་སད། པུ་རད་རདྨ། སྨར་ཞི་ཏ་ར་སད་དོ་ས་མ་ཡ་ཝེར་རོ་མུ་ཝེར་
ཛ་ཡེ་སྭཱཧཱ། རིན་ཆེན་གཏེར་གྱི་ཕོ་བྲང་ནས། དཔལ་ཚོགས་གསུམ་དང་ཐབས་གཅིག་
ཏུ། གང་དག་ཡིད་ལ་སྨོན་གྱུར་པ། དེ་དག་མྱུར་དུ་འགྲུབ་མཛད་ཅིང་། མཐའ་
བཙན་བྱེད་པའི་དཔལ་མོ་ཆེ། སྨོན་ལམ་ལྷ་མོ་ཡིད་བཞིན་མ། དམར་མོ་མེ་ཏོག་སྐྱོན་
བྲལ་མ། གཡུ་ལོ་འོད་འཁྱུག་ལྕང་ལོ་ཅན། གཙུག་ཏོར་རྒྱལ་བ་ལྷ་ཡི་བརྒྱན། ཕྱག་
གཡས་སྨོན་ལམ་ལྗོན་ཤིང་བསྣམས། གང་སྨོན་དེ་བཞིན་འགྲུབ་པར་མཛོད། གཡོན་
པས་རྣམ་རྒྱལ་ནོར་བུ་འཛིན། པུ་རད་དངོས་གྲུབ་མ་ལུས་བསྡུད། སྨོན་ལམ་འགྲུབ་
མཛད་འབུམ་ཕྲག་བསྐོར། ཁྱོད་ནི་ལྷ་མོ་ཡིད་བཞིན་མ། སངས་རྒྱས་བསྟན་པ་དག་
ལ་གནས། ཡིད་བཞིན་སྨོན་ལམ་འཆང་བ་མོ། བདག་ཅག་བསྟན་པའི་རྗེས་འབྲེང་
ནས། ཁྱོད་ཀྱི་མཐུ་དང་དཔལ་བརྟེན་ནས། སྨོན་ལམ་དམ་པ་གང་འདེབས་པ། ཁྱོད་
ཀྱི་འགྲུབ་པར་མཛད་དུ་གསོལ། གཞན་ཡང་འཇིག་རྟེན་ཁམས་སོགས་ནས། དབུལ་
ཕོངས་འདོད་པས་གདུང་གྱུར་པ། གང་དག་ཡིད་ལ་སྨོན་གྱུར་བ། དེ་དག་མྱུར་དུ་
འགྲུབ་པ་ཡི། རབ་ཏུ་མཐའ་བཙན་མཛད་དུ་གསོལ། མཐར་ཡང་ཚོགས་རྫོགས་
སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་
པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་
འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌།
114

གསེར་འོད་དམ་པའི་མདོ་སྡེ།
ལྷ་དང༌། ཀླུ་དང་། མི་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །
གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྨོན་
ལམ་གྱི་གཏེར་མཛོད་འཛིན་པའི་ལྷ་མོ་ཡིད་བཞིན་མའི་གཟུངས་འདི་དག་འཛིན་པ།
འཆང་བ། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་ལ་འཇུག་ཅིང་།
གང་དག་བསམ་པ་སྨོན་པའི་དོན་ཐམས་ཅད། མྱུར་དུ་འགྲུབ་ཅིང་། མཐའ་བཙན་
པར་འགྱུར་རོ། །གཞན་ཡང་འཇིག་རྟེན་གྱི་ཁམས་སུ་ཕན་བདེ་ཡོན་ཏན་གྱི་དཔག་
བསམ་ལས། འདོད་ཡོན་ལོངས་སྤྱོད་ཀྱི་ཆར་རྒྱུན་འབེབས་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང༌། ཚོགས་གཉིས་རྫོགས་
ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་
གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་
པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་
བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་
དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་
པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་
མདོ་སྡེ་ལས། སྨོན་ལམ་ལྷ་མོ་ཡིད་བཞིན་མའི་མདོ་གཟུངས་དམ་པ་བསྟན་པའི་ལེའུ་
སྟེ་སོ་བཞི་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གསུམ་འབྱུང་བའི་ཕྱིར་དུ། ནོར་ལྷའི་རྒྱལ་པོ་ཨརྱ་རེ་མན་ཏའི་གཟུངས་འདི་བཀའ་
བསྩལ་ཏོ། །ཉོན་གཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། རིན་
པོ་ཆེ་ཡི་གཏེར་མཛོད་འཆང་བ། དབུལ་བ་སེལ་བ། ཕོངས་བ་སྐོང་བ། རེ་བ་སྐོང་བ།
ཕྱ་གཡང་སྟེར་བ། བསོད་ནམས་ཐོབ་པ། འདོད་པའི་དོན་ཐམས་ཅད་ཡིད་བཞིན་
འགྲུབ་པར་བྱེད་པའི་ནོར་ལྷའི་རྒྱལ་པོ་ཨརྱ་རེ་མེན་ཏ་ཡི་གཟུངས་འདི་ལྟ་སྟེ། བསྭོ་
ཨོཾ་ན་མ་སད་གྱེར་སྨར་ལ་བ་དཱ་ཡ། ཨརྱ་རེ་མན་ཏ། ཏདྱ་ཐཱ་ད་ཡ་ཐཱ། མ་ཧཱ་ཡཀྵ་ཧཱུྃ་
འདུ་སཱཧཱ། ཏན་ཏ་ལི། ཨི་ལི་མི་ལི། མ་ཧཱ་ཡཀྵ་ཧཱུྃ་འདུ་སཱཧཱ། ཙན་ཏྲ་ཏན་ཏ་ཀི་ལི་མ་
ཧཱ་ཡཀྵ་ཧཱུྃ་འདུ་སཱཧཱ། ཙ་ཀྲ་ར་ག་ནི་ཏན་ཏ་ཤྲཱི་མི་ཏ་ཡེ་སྭཱཧཱ། ཙུ་ལུ་མུ་ལུ་ཏད་ཏ་གུ་
རུ་ཡེ་སྭཱཧཱ། ན་མ་ཡཀྵ་ཞི་ལོ་མ་ཎི་ཡེ་སྭཱཧཱ། ཨུ་ལི་མི་ལི་བྷུ་ཐ་དད་ཐཱ་ཡེ་སྭཱཧཱ། མ་ནི་
ཡཀྵ་བྲ་མ་ནི། ཏ་རེ་ཏ་རེ། ཏད་ཏ་ཏད་ཏ། ཏན་ཏ་ཏན། ར་ཡོ་ར་ཡོ། ཨ་ཡུ་ཛྷཱ་ན་
ཧྲི་ཛ། ཞི་ལོ་མ་ནི་པ་ཏྲ་ཡེ། ཞི་ལོ་མ་ནི་པོ་ཏྲ་ཡེ། ཞི་ལོ་མ་ནི་པུ་ཏྲ་ཡེ། མ་མ་ཡཀྵ་མ་
ནི་བྲ་མ་ནི། བྷ་བ་བྷ་བ། བྷ་བ་ཏད་དེ་ཤོ་རན། པྲ་ཏི་པྲ་ཏི། མ་ནི་པྲ་ཏི་ཧ་ར། མ་
ནི་པྲ་ཏི་པུ་ཧོ། དེ་ཤོ་དེ་ཤོ། ཁུ་ཡེ་དེ་ཤོ། མུ་སྤུང་དེ་ཤོ། ལཾ་ལཾ་རད་ན་ཨརྱ་རེ་མེན་
ཏ། ཕྱ་ཁུ་ཡེ། མུ་རི་མུ་ཡང་། ཏིང་འབྱུང་དྲུང་མུ་ཤེ་ཙུ་ཕྱོ་སང་ཡེ་ཧཱུཾ་འདུ་སཱཧཱ། རིན་
ཆེན་གཏེར་ལ་མངའ་མཛད་ཅིང་། བསོད་ནམས་ནོར་གྱི་གླིང་ཆེན་ན། དཔལ་ཚོགས་
གསུམ་དང་ཐབས་གཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་། བསམ་པ་
འགྲུབ་མཛད་དོན་གྲུབ་གྲགས། རེ་བ་ཡིད་བཞིན་འབྱུང་བའི་དཔལ། བསམ་འགྲུབ་
པད་མ་རད་མན་ཏ། གསེར་མདོག་རིན་ཆེན་སྣ་བརྒྱད་ལྕགས། ཆུན་ཆུན་འཕྲུལ་
གྱི་དཔྱང་བུ་གསོལ། ཨུ་དཔལ་སྔོན་པོའི་ཕྲེང་བ་ཅན། གཡས་པས་རིན་ཆེན་དབྱུག་
116

གསེར་འོད་དམ་པའི་མདོ་སྡེ།
ཏོ་ཕྱར། གཡོན་པས་དབལ་གྱི་གྱད་རྡོ་བསྣམས། ཞབས་ཀྱང་འགྱིང་བག་གདན་ལ་
བཞེངས། བསོད་ནམས་ནོར་གྱི་མཛོད་འཛིན་པའི། བསམ་འགྲུབ་ནོར་ལྷ་ཁྲི་ཡིས་
བསྐོར། ཁྱོད་ནི་སངས་རྒྱས་བསྟན་པ་སྐྱོང་། བདག་ཅག་བསྟན་པ་དེ་ལ་འཇུག །
ལྷག་པའི་ལྷ་མཆོག་ཁྱོད་ཡིན་པས། འདོད་པ་ཡིད་བཞིན་འབྱུང་བ་ཡི། དཔལ་
མཆོག་ཁྱོད་ཀྱི་སྟེར་བར་མཛོད། འཇིག་རྟེན་ཁམས་སུ་སྨོན་གྱུར་པའི། དབུལ་ཕོངས་
སྡུག་བསྔལ་གདུང་བ་རྣམས། དེ་དག་བསམ་པ་འགྲུབ་མཛད་པའི། དོན་འགྲུབ་
རྣམ་པར་རྒྱལ་བར་གྲགས། རེ་བ་ཡིད་བཞིན་སྐོང་པར་མཛོད། མཐར་ཡང་ཚོགས་
རྫོགས་སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང༌། གསེར་གྱི་རྒྱལ་མཚན་
འཛུགས་པའི་དབུས། གསེར་མདོག་ཅན་གྱི་སངས་རྒྱས་དྲུང༌། གཉིས་མེད་ངང་ལ་
མཉམ་གྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང༌། ལྷ་དང༌། ཀླུ་དང་། མི་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་།
བསོད་ནམས་དང་འདོད་པའི་གཏེར་མཛོད་འཛིན་པའི་ལྷ་མོའི་རྒྱལ་པོ་ཨརྱ་རེ་མན་
ཏ་ཡི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་
དང༌། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདི་ཡང་སངས་རྒྱས་ཀྱི་བསྟན་པ་ལ་མོས་ཏེ། དཔལ་འབྱོར་དང་བསོད་ནམས་ཕུན་
སུམ་ཚོགས་པར་འགྱུར་རོ། །གཞན་ཡང་དབུལ་ཕོངས་དུ་གྱུར་པ་རྣམས་ཀྱང་འདི་
ལས་རབ་ཏུ་བརྩོན་པར་བྱས་ན། དབུལ་བ་སེལ་བར་འགྱུར་རོ། །ཕོངས་བ་སྐོང་
བར་འགྱུར་རོ། །རེ་བ་སྐོང་བར་འགྱུར་རོ། ། ཕྱུ་གཡང་སྟེར་བར་འགྱུར་རོ། །བསོད་
ནམས་ཐོབ་པར་འགྱུར་རོ། །བསམ་པ་འདོད་པའི་དོན་ཐམས་ཅད་ཡིད་བཞིན་དུ་
འགྲུབ་ཅིང་། མཐུན་རྐྱེན་གྱི་ཡོ་བྱད་ལ་ཟད་པ་མེད་པའི་གཏེར་དང་ལྡན་པར་འགྱུར་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་། འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། ནོར་ལྷའི་རྒྱལ་པོ་ཨརྱ་རེ་མན་ཏ་ཡི་མདོ་གཟུངས་དམ་པ་བསྟན་
པའི་ལེའུ་སྟེ་སོ་ལྔ་པའོ། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། བཀྲ་ཤིས་ལྷ་མོ་ཆར་འབེབས་མ་ཡི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཅི་
ལྟར་བསམ་པའི་དོན་ཐམས་ཅད་མཐར་ཕྱིན་པ་དང་། བཀྲ་ཤིས་པ་དང་། དགེ་
ལེགས་པ་དང་། ཕན་བདེ་སྐྱེད་པ་དང་། དགའ་མགུ་བདེ་ཞིང་གསོ་བར་བྱེད་པའི་
བཀྲ་ཤིས་ལྷ་མོ་ཆར་འབེབ་མ་ཡི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་
ལ་བ་དཱ་ཡ། བྷུད་དྷ་ཙ་མེད་གླུ་ཡ་ཙི་རྟ་ར་ཡོ་ཛ། སུ་ཏྲ་ཏྲིདྡྷ་ལོ་ཀ་ཛ་ཡེ་སྭཱཧཱ། ཡེ་
118

གསེར་འོད་དམ་པའི་མདོ་སྡེ།
ཛ་གྱེར་ཞི་ནི་དུནྟེ་ཞི་ལོ་ནི། ཞི་བ་ཨ་སང་གུ་རུ་ནི་ཛ་ཡེ་སྭཱཧཱ། ལོ་དྲི་ཞི་སྟི་ལི་རྒ་ཞི་ལོ་
བྷུད་ཏ་རདྨ་པྲ་ཡེ། དྷེ་བ་དྲི་ཙི་ཨི་ལི་མི་ལི་ཛ་ཡེ་སྭཱཧཱ། ཞི་བ་ཤན་ཏིང་ཨི་རྟ་མི་རྟ། ཨ་
སྨྲི་ཏ་ན་སྨྲི་ཏ་ན་སཱཧཱ། བྷུད་དྷ་སརྦ་རཏྨ་པུ་རད་དྲུང་མུ་ཙ་ཀྲ་བྷུད་དྷ་རཏྱཱ་ཛ་ཡེ་སྭཱཧཱ།
གྱེར་ལ་བྷུད་དྷ། ཏྲ་མ་ན་ཏྲ་ཡེ། ལོ་སྔ་སརྦ་རཏྱཱ། བྷུད་དྷ་ཏདྱ་ཐཱ། ལོ་རྒ་མ་མུ་གྱེར་
རོ་ཡགྷ། གུ་རུ་ཏདྱ་ཐཱ། སརྦ་ཏི་ལི་ཛ་ཡེ། ད་ར་ད་ར། ཏི་རི་ཏི་རི། དུ་རུ་དུ་རུ། ཏར་
ཡ་ཏ། ཏར་ཡ་ཏ། བྷུདྷ་ལོ་སྔ་ཨ་མང་། ས་མ་ཡ་རྣམ་པར་ཛ་ལེ་ཛ་ལེ་ཏི་སྟ་ཡེ་སྭཱཧཱ།
རིན་ཆེན་གཏེར་གྱི་ཕོ་བྲང་ནས། དཔལ་ཚོགས་གསུམ་དང་ཐབས་གཅིག་ཏུ། འཇིག་
རྟེན་མགོན་དུ་དབང་བསྒྱུར་བ། སངས་རྒྱས་བསྟན་འཛིན་སྐྱོང་བ་ཡི། གང་དག་ཅི་
བསམ་ཅི་སྨྲས་པ། བཀྲ་ཤིས་ཕན་བདེ་བསྐྱེད་པ་ཡི། དགའ་མགུ་དགེ་ལེགས་ཚོགས་
པ་ཡི། འགྲུབ་མཛད་ལྷ་མོ་ཁྱོད་ཉིད་སྟེ། བཀྲ་ཤིས་ལྷ་མོ་ཆར་འབེབས་མ། སྔོན་མོ་
ཨུད་དཔལ་ཟུར་ཕུད་ཅན། སྐྱོན་བྲལ་མེ་ཏོག་ཐོད་ལྡིང་བསྐོར། མན་དྷ་ར་བའི་ན་
བཟའ་གསོལ། གཡས་པའི་བཀྲ་ཤིས་གསེར་ཉ་བསྣམས། གང་ལ་དེ་བཞིན་བཀྲ་ཤིས་
མཛོད། གཡོན་པས་མན་དྷ་ར་བ་འཛིན། མན་དྷ་ར་བའི་ཆར་པ་འབེབ། བཀྲ་ཤིས་
ལྷ་མོ་འབུམ་གྱིས་བསྐོར། ཁྱོད་ནི་ལྷ་མོ་བཀྲ་ཤིས་མ། སངས་རྒྱས་བསྟན་པ་དག་ལ་
གནས། ཕན་བདེ་བཀྲ་ཤིས་བསྐྱེད་པ་མོ། །བདག་ཅག་བསྟན་པ་དེ་ལ་འཇུག །ཅི་
བསམ་བསམ་པ་མཐར་ཕྱིན་ནས། མཛད་པ་ཐམས་ཅད་བཀྲ་ཤིས་དགེ། དགེ་ཞིང་
བོན་དང་མཐུན་པར་མཛོད། གཞན་ཡང་འཇིག་རྟེན་ཁམས་དག་ཏུ། སངས་རྒྱས་
བསྟན་པའི་རྗེས་འབྲེང་སྡེ། གང་དག་ལུས་ཅན་འགྲོ་བ་རྣམས། དེ་དག་དགའ་ཞིང་
འགུ་བ་ཡི། མགུ་ཞིང་དགྱེས་དང་ཕན་དང་བསོད། ཅི་བསམ་མཐར་ཕྱིན་བཀྲ་ཤིས་
ཤིང༌། བོན་དང་མཐུན་པའི་དགེ་ལེགས་དཔལ། རྗེས་ཕན་དགའ་མགུ་བདེ་ཞིང་
སྐྱིད། དཔལ་འབྱོར་བཀྲ་ཤིས་མཛད་དུ་གསོལ། འཇིག་རྟེན་ཁམས་ན་ལོ་ལེགས་
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང༌། ནད་ཡམས་འཁྲུག་པ་མི་འབྱུང་ཞིང༌། ཆར་ཆུ་དུས་སུ་འབབ་པ་དང་། ལོ་
ཏོག་རྟག་ཏུ་ལེགས་གྱུར་ནས། ཞིང་ཁམས་བཀྲ་ཤིས་བདེ་ལེགས་ཤོག །འཇིག་རྟེན་
ཁམས་ཀྱི་སེམས་ཅན་རྣམས་། ལྷ་མོ་ཁྱོད་ཀྱི་ཐུགས་རྗེ་ཡི། མཐར་ཡང་ཚོགས་རྫོགས་
སྒྲིབ་སྦྱངས་ནས། བོན་ཉིད་གཡུང་དྲུང་འོད་ཀྱི་ཞིང་། གསེར་གྱི་རྒྱལ་མཚན་འཛུགས་
པའི་དབུས། གསེར་མདོག་ཆགས་པའི་སངས་རྒྱས་དྲུང་། གཉིས་མེད་ངང་ལ་མཉམ་
འགྱུར་ཅིག །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང༌། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །
གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། བཀྲ་
ཤིས་དང་ཕན་བདེའི་གཏེར་མཛོད་འཛིན་པ། ལྷ་མོ་བཀྲ་ཤིས་ཆར་འབེབས་མ་ཡི་
གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་།
ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདི་ཡང་
སངས་རྒྱས་ཀྱི་བསྟན་པ་ལ་གནས་ཤིང་། སངས་རྒྱས་ཀྱི་བསྟན་པ་འཛིན་པ་ལ། གང་
དང་གང་དུ་བྱ་བའི་ལས་ཐམས་ཅད་མཐར་ཕྱིན་ཞིང་། བོན་དང་མཐུན་པའི་དགེ་
ལེགས་བཀྲ་ཤིས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཡང་།
ལོ་ལེགས་པ་དང་། ཆར་ཆུ་དུས་སུ་འབེབས་པ་དང༌། བསོད་ནམས་འཕེལ་བ་དང་།
རིགས་རྒྱུད་འཚོགས་པ་དང༌། ནད་ཡམས་དང་འཁྲུག་པ་དང་། མུ་གེའི་རྒྱུན་ཆད་
ནས། བཀྲ་ཤིས་དང་བདེ་ལེགས་ཆེན་པོས་ཡོངས་སུ་ཁྱབ་ཅིང་། སངས་རྒྱས་ཀྱི་
བསྟན་པ་རབ་ཏུ་འཛིན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་
པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་
འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོང་སུ་དམ་པར་འཛིན་
120

གསེར་འོད་དམ་པའི་མདོ་སྡེ།
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང་། ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་
པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་
ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། བཀྲ་ཤིས་ལྷ་མོ་ཆར་འབེབ་མ་
ཡི་མདོ་གཟུངས་དམ་པ་བསྟན་པའི་ལེའུ་སྟེ་སོ་དྲུག་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་ཡི་དབང་པོ་བརྒྱ་བྱིན་གྱི་
གཟུངས་འདི་བཀའ་བསྩལ་ཏོ། །ཉོན་གཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། བསྟན་པའི་བཀའ་ཉན་སྐྱོངས་པ། འཆི་མེད་དམུ་ཡད་ཀྱི་གཏེར་
མཛོད་འཛིན་པ། ཚེ་རིང་བ། ལུས་སྲུང་བ། ནད་སེལ་བ། སྲོག་རླུང་བ། རྐང་འགྲོས་
དང་དཀོར་ཆ་ཅི་ལྟར་འདོད་པ་ཐམས་ཅད་བརྒྱ་བརྒྱ་སྟེར་བར་བྱེད་པའི་དཔལ་
མགོན་ལྷ་དབང་བརྒྱ་བྱིན་གྱི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་
བ་དཱ་ཡ། སད་ལ་ཝེར་རོ། སད་ལ་ཝེར་དུན་སྤུངས་སོ། །རད་ན་ཝེར་རོ། ། ཧ་ཧ་
ཝེར་རོ། ། བྷ་བ་བྷ་ཏི། སད་ལ་ཝེར་ནི། གྷ་ཙ་གྷ་ཙ། གྷ་ཙ་ལེ། གྷ་ཙ་ལེ། གྱེར་ལ་ཁྲི་
དཀར། མ་ནི་མ་ནི། ས་ལ་མ་ནི། གྱེར་ལ་མ་ནི། ལིང་སད་སི་ཏི། ཤ་ར་ཤ་ར། ཝེ་ཆུ་
ཤ་ར། བྷ་བ་ཛྷ། ཁུ་ལ་ཧུ་ཧཱུྃ། ཀུ་ནུ་ཁུ་ནུ། བྷ་འདི་ཝེར་སྤུངས། ཛ་ཡ་གཡུང་དྲུང་།
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཝེར་ལ་དེ་ཤོ། ཀ་ར་ར་ནི། གུ་དུན་སུ་ནུ། ཁྱི་ཝེར་ཚེ་ཧཱུཾ། བྷ་བ་ལི་ཡང་། ཀ་མ་ཧཱུཾ་ནི།
ཨ་ཡུ་ཤེ་ཙུ། ཨ་ཡུ་ཙ་མེད། ཚེ་ནི་སི་རྟི། བྷ་བ་བི་ཏ་ཀ། ཆད་ཀན་སད་ཝེར་ཨ་ནི་ཚེ་
བྲོ་འདུ་སཱཧཱ། རྩ་གསུམ་དགའ་ལྡན་ལ་གནས་པའི། གང་དག་སངས་རྒྱས་བསྟན་པ་
ལ། གནས་འགྱུར་དཔལ་ཚོགས་སྟེར་བའི་མཆོག །འཆི་མེད་དམུ་ཡད་མཛོད་འཛིན་
པ། དབང་པོ་བརྒྱ་བྱིན་ལྷ་ཡི་རྒྱལ། དཀར་པོ་ཁྲོ་འཛུམ་གནོད་སྦྱིན་ཚུལ། དར་
དཀར་འབར་བའི་ན་བཟའ་ལ། ཆུ་དར་སྔོན་པོའི་གོང་ལག་འཁྱུག །ཕྱག་གཡས་
འདོད་འགྱུར་ནོར་བུ་བསྣམས། འདོད་པ་དགུ་རུ་འགྲུབ་པར་མཛད། གཡོན་པས་ཚེ་
བུམ་བཅུད་ལྡན་འཛིན། ཞབས་ཀྱང་འགྱིང་བག་གདན་ལ་བརྗིད། འཆི་མེད་གཏེར་
གྱི་མཛོད་འཛིན་པ། རྒྱལ་བློན་བཙུན་མོ་སྡེ་འཁོར་འབུམ། ཁྱོད་ནི་སངས་རྒྱས་བསྟན་
སྲུང་སྟེ། འཇིག་རྟེན་ཚོགས་ཀྱི་མགོན་བྱེད་བདག ། ཅི་སྲིད་བསྟན་པ་གནས་ཀྱི་བར།
དེ་སྲིད་སེམས་ཅན་མགོན་མཛད་ཅིང་། བདག་ཅག་འདོད་པར་གྱུར་པ་ཡི། མཐུན་
རྐྱེན་དངོས་གྲུབ་དམ་པ་སྩོལ། ཚེ་རིང་སྲོག་གི་དམུ་ཐག་འཐུད། རིན་ཆེན་རྐང་འགྲོས་
དཀོར་ཆ་དང༌། ཅི་ལྟར་འདོད་པ་བརྒྱ་བརྒྱ་བྱིན། དེ་དག་འདོད་པ་རབ་ཐོབ་ནས།
སངས་རྒྱས་གཡུང་དྲུང་བསྟན་པ་ལ། རབ་ཏུ་བརྟེན་ཞིང་རྒྱས་པར་མཛོད། འཇིག་
རྟེན་ཁམས་སུ་ཞི་བདེ་ལེགས། དེ་མཐུན་ཚོགས་རྫོགས་སྒྲིབ་སྦྱངས་ནས། བླ་མེད་
རྫོགས་སངས་རྒྱས་པར་ཤོག །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང་། ལྷ་དང༌། ཀླུ་དང་། མི་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་རྒྱས་ཀྱི་བསྟན་པ་
ལ་གནས་ཤིང༌། བསྟན་པའི་བཀའ་ཉན་སྐྱོང་བ་ལྷ་དབང་བརྒྱ་བྱིན་གྱིས་གཟུངས་
འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་དང༌། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་
122

གསེར་འོད་དམ་པའི་མདོ་སྡེ།
རྒྱས་ཀྱི་བསྟན་པ་སྐྱོང་བ་ལ། ཚེ་རིང་པར་འགྱུར་རོ། །ནད་སེལ་བར་འགྱུར་རོ། །ལུས་
སྲུང་བར་འགྱུར་རོ། །སྲོག་རླུང་བར་འགྱུར་རོ། །རྐང་འགྲོས་དང་དཀོར་ཆ་ལ་སོགས་
ཅི་ལྟར་འདོད་པ་ཐམས་ཅད་རེ་རེ་ལའང་བརྒྱ་བརྒྱ་ཐོབ་པར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་བསོད་ནམས་དང་ལོངས་སྤྱོད་འཚོགས་ཤིང་།
སངས་རྒྱས་ཀྱི་བསྟན་པ་རབ་ཏུ་དར་ནས། ཞིང་ཁམས་བདེ་ལེགས་སུ་ཁྱབ་པར་
འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་
གཉིས་རྫོགས་ནས་སྒྲིབ་གཉིས་སྦྱངས་ཏེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་
ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་
པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་
འོད་དམ་པའི་མདོ་སྡེ་ལས། དཔལ་མགོན་ལྷ་དབང་བརྒྱ་བྱིན་གྱི་མདོ་གཟུངས་དམ་
པ་བསྟན་པའི་ལེའུ་སྟེ་སོ་བདུན་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། སྣང་སྲིད་དགའ་བདེ་སྐྱོང་བ་དཔལ་མགོན་ལྷ་
བརྒྱད་གསང་བའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང་། བསྟན་པའི་བཀའ་ཉན་སྐྱོང་བ། དཔལ་དང༌། གྲགས་
པ་དང་། སྟོབས་དང༌། མངའ་ཐང་དང་། ཚེ་དང་། རྒྱལ་དང་། ནོར་དང་། ལོངས་
སྤྱོད་ཐམས་ཅད་རྒྱས་པ་དང་། སྐྱོང་བར་བྱེད་པའི་ལྷ་བརྒྱད་ཀྱི་གསང་བའི་གཟུངས་
འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། སད་ལ་ཨ་སྟི་ཨེ་སྟ་ན། མ་ཧ་དེ་
བ་ཧྲི་ནི་འདུ་ན། བྷུད་དྷ་ཏ་ར་ཏ་འདུ། བྷ་བ་བྷ་ཏི་བྷ་ར། ཨ་ཏི་ཧ་མུ་ཡེ། ཏིང་ཀུན་
ཏིང་ལ་དུན་སྨར། ཨ་ས་མ་ར་དྷ་དྷུ་། སད་དོ་བྷ་ཤུ་དེ་ཀོ། ཏ་པྲི་ཏ་ར་ལིང་ནི། ཧ་
ར་ཧ་ར། གུ་རོན་ཧ་ར། ཨ་ཏི་ཨ་ཏི། སེ་མིན་ཨ་ཏི། ཏི་སྟ་ཏི་སྟ། ཏ་དུ་ཏི་སྟ། ཨ་ཏྲི་
ཨ་ཏྲི། མ་ཧ་ཨ་ཏྲི། སད་དོ་ཨ་ཏྲི། རྩྭ་སང་དེ་ཡོ། ཏིང་ཀུན་ནི་ཏན་ལ་དུན་སྨར། བ་
ར་ཏ་ཀ། སད་མེན་དྷ་དྷུ་། ཏ་ར་ཏ་ར། ཧ་ར་ཅུ་ཙེ། པྲ་མ་ལིང་ནི། ཨེ་མ་ཧོ། བན་
ཛཱ་ཎ་ཀུ་ཡིག་ཅུ་ཙི། ཨ་ས་མ་ར་དྷུ་དྷ། དེ་ཤོ་ཧཱུཾ་ཧཱུྃ། དྷི་དྷི་ཧཱུཾ་ཧཱུཾ། ཧྲི་ཚེ་ཨ་ཡུ་པུཊྚཾ། ཀོ་
ལ་མ་ཏི། གྱེར་ཞི་ཁྲི་མ། ཛ་ཛ་མ་ཧ་སད་དོ། ཧེ་ཧོ་ཧྲི་ཝེར་སད་དོ་ཧ་ལ་འདུ་ཧཱུཾ་ཧཱུཾ་
སཱཧཱ། སངས་རྒྱས་བསྟན་པ་ལ་གནས་ཤིང་། དཔལ་ཚོགས་དམ་པ་སྟེར་བའི་མཆོག །
རྩ་གསུམ་དག་ལ་གནས་བཅས་ཤིང་། དཔལ་གྱི་མགོན་པོ་ལྷ་ཆེན་བརྒྱད། འདོད་
ཁམས་འཁོར་ལོ་སྒྱུར་བྱེད་པ། མ་ཧ་དེ་བ་ལྷ་ཡི་དཔོན། ཀུན་དགའ་སྐྱེ་འགྲོའི་མངའ་
བདག་བྱེད། ཁྱབ་འཇུག་ཆེན་པོ་ལྷ་ཡི་བདག །ཚངས་རིས་འཇིག་རྟེན་ཀུན་གྱི་མགོན།
ཚངས་པ་ཆེན་པོ་ལྷ་ཡི་རྒྱལ། དཔལ་ཚོགས་མ་ལུས་བསྐྱེད་བྱེད་བདག །གཞོན་ནུ་
གར་ཏི་བསྐྱེད་བྱེད་བདག །འཇིག་རྟེན་གསུམ་པོ་གྲགས་པ་ཆེ། འབྲིང་གི་རི་ཏི་མཐུ་
སྟོབས་བདག །སྦྱིན་པའི་ཚོགས་ལ་ཡིད་སྟོབས་བསྐྱེད། འདོད་པའི་དབང་ཕྱུག་དམ་
པའི་དཔལ། སྲིད་པའི་ཆགས་གནས་ཡིད་ལ་དྲན། ཕྱ་རྗེ་རིང་དཀར་བསྟན་པའི་
དཔལ། སྣང་སྲིད་བསྐོས་མཛད་འབེབས་པའི་དཔལ། བསྐོས་རྗེ་དྲང་དཀར་བསྐོས་
124

གསེར་འོད་དམ་པའི་མདོ་སྡེ།
ཀྱི་བདག །སྣང་སྲིད་དགའ་བདེ་སྐྱོང་མཛད་པ། རྒྱལ་བློན་བཙུན་མོ་སྡེ་འཁོར་ཚོགས།
རེ་རེ་ལ་ཡང་འཁོར་སྐྱོང་འབུམ། ཁྱོད་རྣམས་འཇིག་རྟེན་དཔལ་གྱི་མགོན། བདག་
ཅག་རྣམས་ཀྱི་མགོན་མཛད་རྗེ། ཅི་སྲིད་སངས་རྒྱས་བསྟན་གནས་བར། དེ་སྲིད་སྐྱེ་
འགྲོའི་མགོན་མཛད་ཅིང་། ཅི་སྙེད་རབ་འབྱམས་ཞིང་ཁམས་ན། དེ་སྙེད་སྐྱེ་འགྲོའི་
སྲོག་དབུགས་བསྡུས། ཁྱོད་ཉིད་དཔལ་གྱི་བསྐྱབ་ཏུ་གསོལ། མགོན་མཛད་དམ་པ་
དཔུང་གཉེན་ཆེ། ཁྱོད་རྣམས་དགའ་མགུ་བདེ་ལེགས་སྟེར། བདག་ཅག་འདོད་པ་
ལས་གྱུར་པའི། འབྱོར་ལྡན་ཡོ་བྱད་ཕུན་ཚོགས་དཔལ། དཔལ་འབྱོར་དམ་པ་བསོད་
ནམས་ཚོགས། རབ་ཏུ་འཕེལ་ཞིང་གྲགས་པ་དང་། སྟོབས་དང་མངའ་ཐང་རྒྱས་
པར་མཛོད། དེ་དག་འདོད་པ་རབ་ཐོབ་ནས། འཇིག་རྟེན་ཁམས་འདིར་བདེ་ལེགས་
དཔལ། སངས་རྒྱས་གཡུང་དྲུང་བསྟན་པ་ལ། རབ་ཏུ་བརྟེན་ཞིང་རྒྱས་པར་མཛོད།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་
དང༌། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་
གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྣང་སྲིད་དགའ་བདེ་སྐྱོང་
བའི་ལྷ་བརྒྱད་གསང་བའི་གཟུངས་འདི་དག་འཛིན་པ་དང་། འཆང་བ་དང་། ཀློག་
པ་དང་། ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་
ནི། འཇིག་རྟེན་འདིར་ཡང་དཔལ་འབྱོར་དང་བཀྲ་ཤིས་རབ་ཏུ་འབྱུང་སྟེ། དཔལ་གྱི་
ལྷ་བརྒྱད་ཀྱིས་སྲུང་བ་དང༌། སྐྱབས་པ་དང༌། སྦས་པར་བྱེད་ཅིང་། སངས་རྒྱས་ཀྱི་
བསྟན་པ་ལ་རབ་ཏུ་གནས་པར་བྱེད་དོ། །གཞན་ཡང་དབུལ་ཕོངས་གདུང་བ་རྣམས་
ཀྱང༌། ནོར་སྟེར་བར་འགྱུར་རོ། །ཚེ་སྟེར་བར་འགྱུར་རོ། །རྒྱལ་སྟེར་བར་འགྱུར་
རོ། །དཔལ་སྟེར་བར་འགྱུར་རོ། །གྲགས་པ་སྟེར་བར་འགྱུར་རོ། །སྟོབས་སྟེར་བར་
འགྱུར་རོ། །མངའ་ཐང་སྟེར་བར་འགྱུར་རོ། །འཇིག་རྟེན་གྱི་ཁམས་རྣམས་སུ་བསོད་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནམས་དང་ལོངས་སྤྱོད་འཚོགས་ཤིང་། ཞིང་ཁམས་བདེ་ལེགས་སུ་ཁྱབ་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། དཔལ་གྱི་ལྷ་བརྒྱད་གསང་བའི་མདོ་གཟུངས་དམ་པ་བསྟན་པའི་
ལེའུ་སྟེ་སོ་བརྒྱད་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ཡིད་ལ་སེམས་དཔའི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསྟན་
པའི་བཀའ་ཉན་སྐྱོང་བ། སེམས་ཅན་ཀུན་ལ་བཟང་བ་དང་ཕན་པ་དང༌། མཐུན་པ་
དང་ལེགས་པ་དང་། འགྲུབ་པ་དང་། སྐྱོབས་པ་དང་། ཤིས་པ་དང་། བྱམས་པར་
སྐྱོངས་བར་བྱེད་པའི་དཔལ་མགོན་ཡིད་ལ་སེམས་དཔའི་གཟུངས་འདི་ལྟ་སྟེ། བསྭོ་ཨཱ་
126

གསེར་འོད་དམ་པའི་མདོ་སྡེ།
ན་མ་སད་གྱེར་སྨར་ལ་བ་དཱ་ཡ། སད་ལ་མེ་གྷོ་ཏྲ་ཏྲི་ཡེ་སྭཱཧཱ། གུ་དྷ་ཏ་ཀ། གྱེར་ཞི་པུ་
ཧོ། ཏི་སྟ་ཛ་ལེ་ཛ་ལེ། བྷེ་ཞི་སད་ལ་ཝེར་རོ། ཧ་ར་ཐ་ཚན་འདུ་འདུ། ཡཀྵ་ཨུན་ཏིང་
ཁར་རོ། །སད་ལ་ཀོ་ཡེ། འདུ་རུ་དྷུ་རུ། ཀྲྀ་ཏ་ཀྲྀ་ཏ། ཀོ་སྤུང་ཛུ་ན། དེ་ཡོ་དེ་ཡོ། ཆ་
མུར་ལོ་འདུ། ཧེ་སད་གུ་དུན། ཧ་ར་འདུ་འདུ། སྨར་ལ་སར་སར། ཁུ་ཡེ་ཁུ་ཡེ། ལཾ་ལཾ་
སྤུང་སྤུང་། སད་ཨེ་མ་ཧོ། སི་ཏི་སི་ཏི། སྨར་རོ་སི་ཏི། གུ་ར་སི་ཏི། དྷ་བྷེ་དྷ་བྷེ། ལྷ་ཙི་
ཏ་ས་མ་ཡ། ཧ་ར་ཁི་ཁར། དེ་བ་ཧེ་ཤད། ཛ་ཛ་ཇི་ཧ་ར་བྷ་ལོ་གུ་གེ སི་དྷི་ཧཱུཾ། སད་
ལ་སྤུངས། ཆད་ཀཎ་ཝེར་སཱཧཱ། རྩ་གསུམ་དག་ལ་གནས་བཅས་ཤིང་། སངས་རྒྱས་
བསྟན་པ་སྐྱོང་བྱེད་པོ། གང་དག་འགྲོ་བ་མཐའ་ཡས་ལ། དགའ་མགུ་བདེ་ཞིང་བྱམས་
མཛད་པ། བྱི་ནུ་ཡིད་ལ་སེམས་དཔའ་ཆེ། སྔོ་ལྗང་རིན་ཆེན་འོད་ཟེར་འབར། དབུ་
སྐྲ་པད་ལོ་ཟུར་ཕུད་ཅན། རིན་ཆེན་ཟེ་སྲོག་སྙན་ཆ་མཛེས། ཕྱག་གཡས་འདོད་འབྱུང་
ནོར་བུ་བསྣམས། དགོས་དགུ་འགྲོ་ལ་སྟེར་བར་མཛད། གཡོན་པས་སྐྱབས་སྦྱིན་ཕྱག་
རྒྱ་ཡི། སེམས་ཅན་ཡོངས་ལ་བྱམས་པར་སྐྱོངས། ཞབས་ཀྱང་འགྱིང་བག་གདན་ལ་
བརྗིད། རྗེས་ཕན་དགའ་མགུ་སྐྱོང་བ་ཡི། འཁོར་ཚོགས་རྒྱལ་བློན་འབུམ་གྱིས་བསྐོར། །
ཁྱོད་ནི་འཇིག་རྟེན་དཔལ་གྱི་མགོན། བདག་ཅག་རྣམས་ཀྱི་མགོན་མཛད་རྗེ། ཅི་སྲིད་
སངས་རྒྱས་བསྟན་གནས་བར། དེ་སྲིད་སྐྱེ་འགྲོའི་མགོན་མཛད་ཅིང་། ཅི་སྙེད་རབ་
འབྱམས་ཞིང་ཁམས་ན། དེ་སྙེད་སྐྱེ་འགྲོའི་སྲོག་དབུགས་བསྡུས། ཁྱོད་ཉིད་དཔལ་གྱི་
བསྐྱབ་ཏུ་གསོལ། བདག་ཅག་བསྟན་པའི་རྗེས་འབྲེང་སྡེར། ཡིད་ལ་སྨོན་པར་གྱུར་
བའི་ཚོགས། འཇུག་སྤྱོད་མཐར་ཕྱིན་བཀྲ་ཤིས་ཤིང་། མགུ་ཞིང་དགྱེས་དང་ཕན་
བདེ་གསོལ། དེ་དག་འདོད་པ་རབ་ཐོབ་ནས། འཇིག་རྟེན་ཁམས་སུ་བདེ་ལེགས་
དཔལ། སངས་རྒྱས་གཡུང་དྲུང་བསྟན་པ་ལ། རབ་ཏུ་བརྟན་ཞིང་རྒྱས་པར་མཛོད།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་།
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཀླུ་དང༌། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་
ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་།་བ།
 ། འགྲོ་ཀུན་བྱམས་
པར་སྐྱོང་བའི་དཔལ་མགོན་ཡིད་ལ་སེམས་དཔའི་གཟུངས་འདི་དག་འཛིན་པ་དང་།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང༌།
ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ལས་དང་ཁ་རྗེ་བསོད་ནམས་
ཀུན་ལ། ཕན་པར་འགྱུར་རོ། །བཟང་བར་འགྱུར་རོ། །མཐུན་པར་འགྱུར་རོ། །ལེགས་
པར་འགྱུར་རོ། །འགྲུབ་པར་འགྱུར་རོ། ། སྐྱོབས་པར་འགྱུར་རོ། །ཤིས་པར་འགྱུར་རོ། །
བྱམས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་བསོད་ནམས་
དང་ལོངས་སྤྱོད་འཚོགས་ཤིང་། སངས་རྒྱས་ཀྱི་བསྟན་པ་རབ་ཏུ་དར་ཞིང༌། ཞིང་
ཁམས་བདེ་ལེགས་སུ་ཁྱབ་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་
དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་
ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང་། ནམ་མཁའ་
ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་
མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་
ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། དཔལ་
མགོན་ཡིད་ལ་སེམས་དཔའི་མདོ་གཟུངས་དམ་པ་བསྟན་པའི་ལེའུ་སྟེ་སོ་དགུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
128

གསེར་འོད་དམ་པའི་མདོ་སྡེ།
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་དྲེགས་པའི་རྒྱལ་པོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པའི་བཀའ་ཉན་སྐྱོང་བ། ལྷ་དང་། ཀླུ་དང༌། ལྷ་མ་ཡིན་ལ་སོགས་ཕྱོགས་སྐྱོང་
བཅུ་ཡི་གདོན་དང་གནོད་པ་ཐམས་ཅད་ལས། སྐྱབས་པ། མེད་པ། ཞི་བ། འཇོམ་
པ། ཟློག་པར་བྱེད་པའི་དཔལ་མགོན་དྲེགས་པའི་རྒྱལ་པོའི་གཟུངས་འདི་ལྟ་སྟེ། བསྭོ་
ཨོཾ་ན་མ་སད་གྱེར་སྨར་ལ་བ་དཱ་ཡ། ཏྲི་ཏ་ཨ་དཀར་སད་དོ་ཡཀྵ་ས་མ་ཡ་སྭཱཧཱ། སད་
ལ་ཝེར་ནི། སྟི་ར་བྷེ་ན། དྷེ་བ་ཡཀྵ། གར་མ་གར་མ། ཀྲོ་ཏ་གར་མ། ཡག་གར་མ།
ཧ་རི་སད་ལ། ཝེར་ནི་གྱེར་ལ་ཧཱུཾ་ཧཱུྃ། དྷ་ཤེ་སད། དྷུ་རུ་དྷུ་རུ། པ་ག་ཙ་ཤེ་ལོ། སད་
སད་མ་ཧ། ག་མ་དྷེ་བ། རཾ་མོ་དེ་བ་འཛུ་ན་བཱི། ཨེ་མོ་ཁ་རག་ཙུམ་ཙུམ། ཨུ་པེ་ལོ་ཀ་
དེ་བ་བྷེ་ཕཌ། ཏི་སད་ར་དུ། ཤི་བྷ་ཞོ་བན། ཀྲོ་ཏ་ལམ་མོ། ཡེ་མུ་ཡེ་མུ། རུང་ནི་རུང་
ནི། སད་ལ་ཁོད་དོ། དུ་ལ་ཁོད་དོ། །ཏྲི་ཤན་ད་ར་མ་ནི། ཛ་ཡེ་ཕྱི་ལ་སྤུངས་སོ། །ཧ་
ལ་དེ་འདུ། ཕྱ་ཎི་ཚེ་ལ། ཧ་སད་ཝེར་ནི་ཛ་ཛ་ཧེ་ཧེ་ཧཱུཾ་འདུ་སཱཧཱ། རྩ་གསུམ་དག་ལ་
གནས་བཅས་ཤིང་། སངས་རྒྱས་བསྟན་སྲུང་འགྲོ་བའི་མགོན། ལྷ་མེན་དམག་ལས་
རྒྱལ་བ་པོ། བར་ཆད་ཐམས་ཅད་བསལ་བྱེད་བདག །འདོད་དགུའི་བསམ་པ་རྫོགས་
མཛད་དཔལ། སྐར་མདའ་དྲེགས་པའི་རྒྱལ་པོ་སྩལ། ལྗང་ནག་རིན་ཆེན་ཕྲེང་བ་ཅན།
སྐུ་ལ་ལྷའི་འགྱིང་ཆས་དང༌། ཁྲོ་གཉེར་མཛུམ་བག་འབྲུ་ཚུགས་སྤྱན། ཕྱག་གཡས་པྲ་
ཕུད་རྩེ་བརྒྱད་བསྣམས། ལྷ་མེན་དབང་དུ་བསྡུད་པར་བྱེད། གཡོན་པ་འདོད་དགུའི་
ཁྲུས་བུམ་འཛིན། སྣང་སྲིད་ཞི་བ་དགའ་བདེ་བསྐྱེད། ཞབས་ཀྱང་འགྱིང་བག་གདན་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ལ་བརྗིད། གློ་བུར་བར་ཆད་བསལ་བྱེད་པའི། དྲེགས་རྒྱལ་དམག་ཚོགས་འབུམ་གྱི་
བསྐོར། ཁྱོད་ནི་འཇིག་རྟེན་དཔལ་གྱི་མགོན། བདག་ཅག་རྣམས་ཀྱི་མགོན་མཛད་
རྗེ། ཅི་སྲིད་སངས་རྒྱས་བསྟན་གནས་བར། དེ་སྲིད་སྐྱེ་འགྲོའི་མགོན་མཛད་ཅིང་། ཅི་
སྙེད་རབ་འབྱམས་ཞིང་ཁམས་ན། དེ་སྙེད་སྐྱེ་འགྲོའི་སྲོག་དབུགས་བསྡུད། ཁྱོད་ཉིད་
དཔལ་གྱི་བསྐྱབ་ཏུ་གསོལ། འཇིག་རྟེན་ཁམས་སུ་གྱུར་བ་ཡི། སྲོག་དབུགས་བསྡུས་
པའི་སྐྱེ་འགྲོ་ལ། དགྲ་དང་དུག་དང་ནད་མཚོན་དང་། བྱད་དང་དྲོད་གཏོང་ཕ་རོལ་
གྱི། ལྷ་ཀླུ་ཕྱོགས་སྐྱོང་དམོད་མོ་ཕུར། འཇིག་པ་བརྒྱད་ལ་རབ་སྐྱོབས་ཤིང༌། ཟློག་
བསྒྱུར་བསྒྲལ་ཞིང་མི་གནས་པར། མཐུན་རྐྱེན་ཕུན་སུམ་འཚོགས་པ་ཡི། ཚེ་གཡང་
དཔལ་འབྱོར་རྒྱས་པར་མཛོད། དེ་དག་འདོད་པ་རབ་ཐོབ་ནས། འཇིག་རྟེན་ཁམས་
འདིར་བདེ་ལེགས་དཔལ། སངས་རྒྱས་གཡུང་དྲུང་བསྟན་པ་ལ། རབ་ཏུ་བརྟེན་ཞིང་
རྒྱས་པར་མཛོད། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང་། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་།
བསྟན་པའི་བར་ཆད་ཐམས་ཅད་འཇོམ་པར་བྱེད་པའི་དཔལ་མགོན་དྲེགས་པའི་རྒྱལ་
པོའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་།
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་
ཡང་བསོད་ནམས་དང་ལོངས་སྤྱོད་འཚོགས་ཤིང་། ལྷ་དང་། ཀླུ་དང་། ལྷ་མ་ཡིན་
ལ་སོགས་ཕྱོགས་སྐྱོང་གི་གདོན་དང་གནོད་པ་ཐམས་ཅད་ལ། སྐྱབས་པར་འགྱུར་རོ། །
མེད་པར་འགྱུར་རོ། ། ཞི་བར་འགྱུར་རོ། །འཇོམ་པར་འགྱུར་རོ། །ཟློག་པར་འགྱུར་རོ། །
གཞན་ཡང་འཇིག་རྟེན་གྱི་ཁམས་རྣམས་སུ་བསོད་ནམས་དང་ལོངས་སྤྱོད་འཚོགས་
ཤིང་། སངས་རྒྱས་ཀྱི་བསྟན་པ་རབ་ཏུ་དར་ཞིང་། ཞིང་ཁམས་བདེ་ལེགས་སུ་ཁྱབ་
130

གསེར་འོད་དམ་པའི་མདོ་སྡེ། །
པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་
ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། དཔལ་མགོན་དྲེགས་པའི་རྒྱལ་པོའི་མདོ་གཟུངས་
དམ་པ་བསྟན་པའི་ལེའུ་སྟེ་བཞི་བཅུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་སྲིད་རྗེ་འབྲང་དཀར་གྱི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། བསྟན་པའི་བཀའ་ཉན་སྐྱོང་བ་འབྱུང་བའི་ཁམས་ཐམས་ཅད། རྒྱས་པ།
སྨིན་པ། བརྟན་པ། འཕེལ་བ། སྐྱེས་པ། དྲོ་བ། སྲིད་པ་སྐྱོང་བར་བྱེད་པའི་དཔལ་
མགོན་སྲས་ཆེན་སྲིད་རྗེ་འབྲང་དཀར་གྱི་གཟུངས་འདི་ལྟ་སྟེ། བསྭོ་ཨོཾ་ན་མ་སད་གྱེར་
སྨར་ལ་བ་དཱ་ཡ། ཝེར་ཞི་སད་ལ་ས་མ་ཡ། སྤུངས་སོ་ཁི་ཁར་བྷེ་བ་སླ་ཞི་ཨ་ཏི་ཨུ་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཏྲ། ད་ར་ཏྲི་ཀ། ཀ་ར་ཀ་ར། ཏྲི་ཏ་ཀ་ར་ཡོ། གུ་རུ་སད་ལ་ཝེར་རོ། །སླས་ཞི་ཙ་མེད།
བ་ར་གྷ་ཏ། ཨ་ཨོ་ཧྲི་འདུ། ན་མ་སད་དོ་ཨ་ཨོ་འདུ། ཏ་པྲི་ཏ་ར་ཧཱུཾ། ཏྲི་ཏ་ས་ར་མ་
ནི། ཡགློ་ཀོ་མང་ཏྲི་འདུ། གྱེར་ནི་སླ་ཞི། ད་ཀ་ཤ་ཛ་ཆ་ནི། ཨ་བྷི་དྷ་སཱཧཱ། གྱེར་ལ་
སླ་ཞི། ཨ་ས་མང་ར། བ་ར་ཏ་ཀ། ཕྲུ་བྲོ་ནི་ཕྱྭ་ཁུ་ཡེ། ཕྱྭ་ཡེ་ལོ། ཕྱུ་སྨར་ལོ། ཕྱུ་སྤུང་
ནི། དྲུང་མུ་ཙ་ཀྲ་པདྨ་རདྨ་བྲོ་སྤུང་འདུ། སད་ཝེར་ཨ་ནི་ཆ་སཱཧཱ། རྩ་གསུམ་དག་ལ་
གནས་བཅས་ཤིང་། སངས་རྒྱས་བསྟན་སྲུང་འགྲོ་བའི་མགོན། བསྟན་པའི་དཔལ་
ཚོགས་རབ་བསྡུད་ཅིང་། སྲིད་པ་འབྱུང་བའི་ཁམས་བདག་པ། འདོད་དགུའི་བསོད་
ནམས་བསྐྱེད་པའི་ལྷ། སྲས་ཆེན་སྲིད་རྗེ་འབྲང་དཀར་མཆོག །དཀར་པོ་རིན་ཆེན་
ཕྲེང་བ་ཅན། པཉྩ་ལི་ཀའི་ནོར་བུའི་བརྒྱན། རིན་ཆེན་དར་གྱི་སྐུ་སྟོད་འཁྱུད། ཨུད་
དཔལ་དཀར་པོའི་ཐོད་ཇིང་གསོལ། ཕྱག་གཡས་རིན་ཆེན་ནོར་བུ་བསྣམས། འགྲོ་
ཀུན་སྲིད་སྡེ་དམུ་ལུགས་སྐྱོངས། གཡོན་པའི་རིན་ཆེན་ཟ་མ་ཏོག །འབྱུང་བ་ཁམས་
ཀྱི་བཅུད་མདངས་སྤེལ། ཞབས་ཀྱང་འགྱིང་བག་གདན་ལ་བརྗིད། ཕྱ་གཡང་ཚེ་
དཔལ་ཁ་རྗེ་འཚོ། དཔལ་འཁོར་ལྷ་རིགས་འབུམ་གྱིས་བསྐོར། ཁྱོད་ནི་འཇིག་རྟེན་
དཔལ་གྱི་མགོན། བདག་ཅག་རྣམས་ཀྱི་མགོན་མཛད་རྗེ། ཇི་སྲིད་སངས་རྒྱས་བསྟན་
གནས་བར། དེ་སྲིད་སྐྱེ་འགྲོའི་མགོན་མཛད་ཅིང་། ཇི་སྙེད་རབ་འབྱམས་ཞིང་ཁམས་
ན། དེ་སྙེད་སྐྱེ་འགྲོའི་སྲོག་དབུགས་བསྡུས། ཁྱོད་ཉིད་དཔལ་གྱི་བསྐྱབ་ཏུ་གསོལ།
གཞན་ཡང་འགྲོ་བ་ཚེ་ཉམས་པ། ཚེ་ཟད་པ་ཡི་ཚེ་སྲིང་ཞིང་། དཔལ་ཉམས་པ་ཡི་
དཔལ་བསྐྱེད་དང་། བཀྲག་མདངས་ཉམས་པ་གསོ་བ་སྟེ། ཚེ་གཡང་དགེ་འཁོར་
འཕེལ་བར་མཛོད། དེ་དག་འདོད་པ་རབ་ཐོབ་ནས། འཇིག་རྟེན་ཁམས་འདིར་བདེ་
ལེགས་དཔལ། སངས་རྒྱས་གཡུང་དྲུང་བསྟན་པ་ལ། རབ་ཏུ་བརྟན་ཞིང་རྒྱས་པར་
མཛོད། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་
132

གསེར་འོད་དམ་པའི་མདོ་སྡེ།
དང་། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་
ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པའི་ཆ་ལ་གནས་ཤིང་། སྲིད་པ་
དང་འབྱུང་བའི་བཅུད་འཕེལ་བར་བྱེད་པའི་དཔལ་མགོན་སྲིད་རྗེ་འབྲང་དཀར་གྱི་
གཟུངས་འདི་ཡོངས་སུ་འཛིན་པ་དང༌། འཆང་བ་དང༌། ཀློག་པ་དང་། ཁ་ཏོན་
དང་། ཕུད་དུད་དང༌། ནན་ཏན་དང༌། ཆེད་དུ་བརྗོད་པ་དེ་ཉིད་ནི་འཇིག་རྟེན་
འདིར་ཡང་ཚེ་དང་དཔལ་འབྱོར་ཕུན་སུམ་ཚོགས་ཤིང་། སྲིད་པ་དང་འབྱུང་བའི་
བཅུད་ཐམས་ཅད་ཡོངས་སུ་རྒྱས་ཤིང་འཕེལ་བར་འགྱུར་རོ། །གཞན་ཡང་འཇིག་
རྟེན་གྱི་ཁམས་རྣམས་སུ་བསོད་ནམས་དང་ལོངས་སྤྱོད་ཚོགས་ཤིང་། སངས་རྒྱས་ཀྱི་
བསྟན་པ་རབ་ཏུ་དར་ཞིང༌། ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང༌།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། དཔལ་མགོན་སྲིད་རྗེ་འབྲང་དཀར་གྱི་མདོ་གཟུངས་དམ་པར་བསྟན་པའི་ལེའུ་
སྟེ་ཞེ་གཅིག་པའོ། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་རབ་འོད་རུམ་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པའི་བཀའ་ཉན་སྐྱོང་བ། ལྕེ་གྲོལ་བ། སྨྲ་ལྡན་པ། སྨྲང་ཆོད་པ། གཞན་ཡང་
འོད་དང་། འཕྲུལ་ཆ། གཟི་བརྗིད་བཀྲག་མདངས་བསྐྱེད་པར་བྱེད་པའི་དཔལ་
མགོན་ལྷ་རབ་འོད་རུམ་གྱི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་
དཱ་ཡ། སད་ལ་ཝེར་རོ། སྤུངས་སོ་ཝེར་རོ། སླ་ཞི་ཝེར་རོ། ཤུད་དྷ་སད་དོ། ལི་ལི་མ་
མ། སད་དོ་ཁ་མུ་ཡགྷ། དེ་ཀོ་ར་ཏྲི། ཨ་ཏྲི། མན་ཛུ་ཛྷ་ན་ཁི་ཁར། དེ་སད་དེ་སད།
གྱ་གུན་གྲ་གེ། སད་ལ་སྨྲ་སྨྲ། ཨག་ཤོ་ཨེ་མོ་ཀཱ་ཡ། མ་ཧ་ཡཀྵ་ཨ་ཏི་ཏི་སྟེ་འདུ། ཨ་
སད་ད་དུ་བྷ་ཀ་བྷ་ཀ། པི་སད་པ་སད། ཝེར་ཏེ་ཝེར་ཏེ། སྨྲ་ན་ཨུ་དཔལ། ཁ་ལེ་བྷ་
མ། དེ་ཤང་བྷ་སྟི། ཁྲོ་ཏ་ལྕེ་བ། ཧྲི་ལཾ་ཀོ་ཡེ། ད་ཀ་ད་ཀ། ཨ་སྟི་ལཾ་མོ་སད་ལ་ཝེར་ནི་
སཱཧཱ། རྩ་གསུམ་དག་ལ་གནས་བཅས་ཤིང་། སངས་རྒྱས་བསྟན་སྲུང་འགྲོ་བའི་མགོན།
ཚངས་པའི་ལྷ་རབ་ཆོ་འབྲང་ཕུག །འཇིག་རྟེན་གསུམ་ལ་གྲགས་པ་ཆེ། བཀྲག་
མདངས་གཟི་བརྗིད་ལྷ་ཡི་བུ། ལྷ་རབ་འོད་རུམ་ལྷ་ཡི་གཉན། སེར་པོ་རིན་ཆེན་འོད་
ཟེར་འབར། པན་ཙ་ལི་ཀའི་ཨང་རག་དང་། རིན་ཆེན་དར་དཀར་སྐུ་སྟོད་འཁྱུད།
དབུ་ལ་ཟེའུ་སྲོག་རྒྱན་ཞུ་མནབས། ཕྱག་གཡས་ཤ་འབར་ཁ་ཆེན་བསྣམས། གཡོན་
པས་རིན་ཆེན་བུམ་བཟང་འཛིན། བསྟན་འགྲོ་ཉིད་ལ་དགའ་མགུ་རྒྱན། འཇའ་སྤྲིན་
མེ་ཏོག་འོད་ཀྱི་གླིང་། ཞབས་ཀྱང་འགྱིང་བག་གདན་ལ་བརྗིད། འོད་དང་འཕྲུལ་ཆ་
དཀོར་གྱི་བདག །དགའ་ལྡན་མགྲིན་པའི་རྒྱལ་པོའི་ཚོགས། དཔལ་འཁོར་ལྷ་རབ་
134

གསེར་འོད་དམ་པའི་མདོ་སྡེ།
འབུམ་གྱིས་བསྐོར། ཁྱོད་ནི་འཇིག་རྟེན་དཔལ་གྱི་མགོན། བདག་ཅག་རྣམས་ཀྱི་
མགོན་མཛད་རྗེ། ཇི་སྲིད་སངས་རྒྱས་བསྟན་གནས་པར། དེ་སྲིད་སྐྱེ་འགྲོའི་མགོན་
མཛད་ཅིང་། ཇི་སྙེད་རབ་འབྱམས་ཞིང་ཁམས་ན། དེ་སྙེད་སྐྱེ་འགྲོའི་སྲོག་དབུགས་
བསྡུས། ཁྱོད་ཉིད་དཔལ་གྱི་བསྐྱབ་ཏུ་གསོལ། བདག་ཅག་འདོད་པར་གྱུར་པ་ཡི།
སྟོབས་དང་གཟི་བརྗིད་ལྷ་ཡི་བུ། རིགས་བཟང་འཕྲུལ་ཆ་དཀོར་ནོར་དང་། ཅི་སྨྲས་
མཐར་ཕྱིན་དོན་ཆོད་པ། རྗེས་ཕན་དགའ་མགུ་བདེ་ཞིང་གསོལ། དེ་དག་འདོད་
པ་རབ་ཐོབ་ནས། འཇིག་རྟེན་ཁམས་འདིར་བདེ་ལེགས་དཔལ། སངས་རྒྱས་གཡུང་
དྲུང་བསྟན་པ་ལ། རབ་ཏུ་བརྟན་ཞིང་རྒྱས་པར་མཛོད། གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་
གྱི་སངས་རྒྱས་ཀྱི་བསྟན་པ་ལ་གནས་ཤིང་། ཚངས་པའི་ལྷ་རབ་ཆོ་འབྲང་ཕུག་པའི་
དཔལ་མགོན་འོད་རུམ་ཆེན་པོའི་གཟུངས་འདི་དག་འཛིན་པ་དང་། འཆང་བ་དང་།
ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་
ཉིད་ནི། འཇིག་རྟེན་འདིར་ཡང་བསམ་པ་དང་སྨྲ་བའི་དོན་ཐམས་ཅད་མཐར་ཕྱིན་
ཞིང་། འོད་དང་། འཕྲུལ་ཆ་དང་། སྟོབས་དང་། མཛེས་བརྗིད། བཀྲག་མདངས་
བསྐྱེད་དེ་ལྷ་ཡི་བུ་ལྟ་བུ་ཐོབ་པར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་བསོད་ནམས་དང་ལོངས་སྤྱོད་ཚོགས་ཤིང་། སངས་རྒྱས་ཀྱི་བསྟན་པ་རབ་
ཏུ་དར་ཞིང་། ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང་། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་
དཔལ་མགོན་ལྷ་རབ་འོད་རུམ་གྱི་མདོ་གཟུངས་དམ་པ་བསྟན་པའི་ལེའུ་སྟེ་ཞེ་གཉིས་
པའོ། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་གཙུག་ན་རིན་ཆེན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པ་ལ་མགུ་བར་བྱེད་པ་འགྲོ་བ་ཀུན་ལ་ཕན་ཆེ་བ། ཡིད་བཞིན་གྱི་ནོར་བུ་
རིན་པོ་ཆེ་ཡི་ཡོན་ཏན་དང་ལྡན་པ། དགོས་འདོད་འབྱུང་བ། བསོད་ནམས་ཆེ་
བ། བསམ་དོན་འགྲུབ་པ། ཕན་པ་ཆེ་བ། མཆོག་ཐུན་གྲུབ་པ། ཚེ་གཡང་ལྡན་
པ། དཔལ་ཚོགས་རྒྱས་པ། ཐམས་ཅད་ཡོངས་སུ་རྫོགས་པར་བྱེད་པའི་འཇིག་རྟེན་
གྱི་དཔལ་མགོན་རྣམས་ཀྱི་མཆོག་ཏུ་གྱུར་པ། ཀླུ་ཡི་རྒྱལ་པོ་གཙུག་ན་རིན་ཆེན་གྱི་
གཟུངས་འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་ཟང་ནཱ་ག་སྤུངས་
སོ་ཨུ་ལི་ས་མ་ཡ། ཝེར་རོ་ཙན་དྷེ་ཡ། ན་ག་གྱེར་ཞི་ཨུ་ལི་གླུ་ཏ་ཡ། པུ་ཙམ་ཨུ་ནི་
136

གསེར་འོད་དམ་པའི་མདོ་སྡེ།
ཏད་ཏ། ཀུ་རུ་ཀུ་རུ། ད་ན་ཀུ་རུ། སུ་རུ་སུ་རུ། ན་ག་སུ་རུ། ཏི་ལི་ཏི་ལི། གྱེར་ཞི་ཏི་
ལི། ག་ལེ་ག་ལེ། མུ་ཟང་ག་ལེ། ཤེར་ལོ་ཤེར་ལོ། ཁར་ཏི་ཤེར་ལོ། ཡེ་མུ་ན་ག་སྤུངས་
སོ་ཁོད་དོ་རམ་མོ། ད་ཧ་ད་ཧ། ཧ་ར་ཡ། མུར་ཟང་ཤེལ་ལོ་རཾ་མོ། རྒྱུང་ནི་ཁི་ཁར།
པ་ཙ་པ་ཙ། རདྨ་པ་ཙ་ཡ། དྲུང་མུ་ཡེ་ལོ་ཐ་ཡུད་བྷོ་དྷེ་ཡ། ཨུ་བྷེ་གླུ་ཡ། ད་ར་ན་མ།
ཤི་ཤོན་པུ་ཙམ་ནཱ་ག་ཡ་ཧཱུཾ། ཨོཾ་ནཱ་ག་མུར་ཟང་ཨུ་ཏ་སྨྲི་ལི་ཡི་ཕུ་སྭཱཧཱ། རོལ་མཚོ་དག་
ལ་གནས་བཅས་ཤིང་། བརྟན་པའི་གཞི་མར་སྨོན་བསམ་རྒྱལ། དགའ་བདེ་བཀྲ་
ཤིས་བསྟན་འགྲོའི་དཔལ། བསོད་ནམས་ཚོགས་ཆེན་རྫོགས་མཛད་རྗེ། སྣང་སྲིད་
བསྐྱེད་པ་གཙུག་གི་ནོར། གཙུག་ན་རིན་ཆེན་ཀླུ་ཡི་རྒྱལ། སེར་འབར་གསེར་གྱི་སྙིང་
པོ་ཅན། ཐོར་གཙུག་ཡིད་བཞིན་ནོར་བུའི་བརྒྱན། སྦྲུལ་མགོ་དགུའི་གདེང་ཀ་ཆགས།
སྐུ་ལ་སྤྲིན་གྱི་ཕུང་པོ་ཕྱུག །རིན་ཆེན་མེ་ཏོག་དོ་ཤལ་འཕྱང་། ཕྱག་གཡས་ལྗོན་ཤིང་
བསིལ་ཡབ་བསྣམས། གཡོན་པའི་ཡིད་བཞིན་ནོར་བུ་འཛིན། སྐུ་སྨད་ཀླུ་རྒྱལ་སྦྲུལ་
དུ་འཁྱིལ། འགྲོ་ལ་བྱམས་དགའ་སྙིང་རྗེ་ཡི། ཐུགས་བརྩེ་བུ་གཅིག་མ་ལྟར་དགོངས།
དབུལ་ཕོངས་སྡུག་བསྔལ་བསལ་བྱེད་པའི། ནོར་འཛིན་ཀླུ་རིགས་འབུམ་གྱིས་བསྐོར།
ཁྱོད་ནི་སངས་རྒྱས་བསྟན་པ་འཛིན། སྣང་སྲིད་འཇིག་རྟེན་འགྲོ་བའི་མགོན། རྒྱལ་
བའི་བསྟན་པ་གནས་བར་དུ། དེ་སྲིད་སེམས་ཅན་དཔལ་མགོན་མཛད། བདག་ཅག་
དབུལ་ཕོངས་ལས་གྱུར་པའི། འཇིག་རྟེན་ཁམས་ན་སྡུག་བསྔལ་ཅན། མ་རིག་རྨོངས་
པར་གྱུར་པ་ལ། ཐུགས་རྗེ་སྤྱན་གྱིས་རབ་གཟིགས་ཤིང་། དབུལ་ཕོངས་སྡུག་བསྔལ་ཞི་
བ་དང་། ཕྱ་གཡང་ནོར་གྱི་ཆར་ཆེན་ཕོབས། རེ་བ་ཐམས་ཅད་རྫོགས་པར་མཛོད། དེ་
དག་འདོད་པ་ཀུན་འགྲུབ་ནས། ཡུལ་འདིར་ལོ་ཕྱུགས་ལེགས་པ་དང་། ཞིང་ཁམས་
བཀྲ་ཤིས་བདེ་ལེགས་དཔལ། འཇིག་རྟེན་ཁམས་ཀྱི་སེམས་ཅན་རྣམས། དཔལ་
མགོན་ཁྱོད་ཀྱི་ཐུགས་རྗེ་ཡི། བྱམས་དང་བརྩེ་བ་ཕན་བདེ་ཕྱུག །མགོན་དང་དཔལ་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དུ་གྱུར་ནས་ཀྱང་། མི་མཐུན་བར་ཆད་མི་འབྱུང་ཞིང་། རྒྱལ་བ་འཕགས་པའི་བསྟན་
པ་འདི། རབ་ཏུ་འབར་ཞིང་རྒྱས་པར་མཛོད། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་རིགས་
ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་
བསྟན་པའི་ཆ་ལ་གནས་ཤིང༌། འགྲོ་ཀུན་ཕན་བདེ་བསྐྱེད་པ། འཇིག་རྟེན་དཔལ་
མགོན་རྣམས་ཀྱི་མཆོག་ཏུ་གྱུར་པ། ཀླུ་ཡི་རྒྱལ་པོ་གཙུག་ན་རིན་ཆེན་གྱི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་
རྒྱས་ཀྱི་བསྟན་པ་རབ་ཏུ་བརྟན་ཞིང་། དབུལ་ཕོངས་དང་བཀྲེས་སྐོམ་གདུང་བ་ལས་
ཐར་ཏེ། བྱམས་པར་འགྱུར་རོ། །བརྩེ་བར་འགྱུར་རོ། །ཕན་པར་འགྱུར་རོ། །བདེ་
བར་འགྱུར་རོ། ། ལེགས་པར་འགྱུར་རོ། །ཕྱུག་པར་འགྱུར་རོ། །སྐྱིད་པར་འགྱུར་རོ། །
རྒྱས་པར་འགྱུར་རོ། །ཤིས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
སུ་ནད་ཡམས་དང་འཁྲུག་པ་དང་མུ་གེའི་བསྐལ་པ་ཞི་ནས། བསོད་ནམས་དང་
ལོངས་སྤྱོད་ཕུན་སུམ་ཚོགས་ཏེ། ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །
མཐར་ཡང་དེ་ཡི་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་
ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་
གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེའི་ཕྱིར་དུ་གཟུངས་ཀྱི་རྒྱལ་པོ་
འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང༌། ལྷ་མ་ཡིན་དང་།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་
138

གསེར་འོད་དམ་པའི་མདོ་སྡེ། །
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། དཔལ་མགོན་ཀླུ་རྒྱལ་གཙུག་ན་རིན་ཆེན་གྱི་མདོ་གཟུངས་དམ་པ་བསྟན་པའི་
ལེའུ་སྟེ་ཞེ་གསུམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས། ཚེ་གཡང་
དཔལ་གསུམ་འབྱུང་བའི་ཕྱིར་དུ། འཇིག་རྟེན་དགའ་བདེ་བསོད་ནམས་འཕེལ་བར་
བྱེད་པའི་དཔལ་མགོན་ཀླུ་བརྒྱད་བཀྲ་ཤིས་ཀྱི་གཟུངས་འདི་བཀའ་བསྩལ་ཏོ། །ཉོན་
ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་
སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསྟན་པ་ལ་གུས་པར་བྱེད་
པའི། འཇིག་རྟེན་གྱི་ཁམས་རྣམས་སུ། ནད་མེད་པ། ཆར་འབེབས་པ། ལོ་ལེགས་
པ། ནོར་འཕེལ་བ། ཟས་དང་དཔལ་འབྱོར་སྟེར་བར་བྱེད་པའི་ཀླུ་བརྒྱད་བཀྲ་ཤིས་ཀྱི་
གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། མུར་ཟང་ཕུ་ལི་ཕུ་ལི་
ནཱ་ག་ཨུ་ལིང་ཀ་སཱཧཱ། མུར་ཟང་ཤོ་ཏི་ཤོ་ཏི་ནཱ་ག་ཙི་ཏ་ཏ་ཡེ་སྭཱཧཱ། མུར་ཟང་གྷ་ན་གྷ་
ན་ན་ག་ཨུ་ནི་ཏད་ཏ་ཡེ་སྭཱཧཱ། མུར་ཟང་གྲུ་ཡ་གླུ་ཡ་ནཱ་ག་ཨ་ནན་ཏྲི་ཡེ་སྭཱཧཱ། མུར་
ཟང་ཤང་ཀ་ཤང་ཀ་ནཱ་ག་པ་ལ་ཕུ་ན་ཡེ་སྭཱཧཱ། མུར་ཟང་ར་ཙ་ར་ཙ་ནཱ་ག་ཨུན་ར་ན་
ཡེ་སྭཱཧཱ། མུར་ཟང་ཨུ་བྷི་གྷ་ཡ་ནཱ་ག་རྫི་རྫི་བ་རུ་ཡེ་སྭཱཧཱ། མུར་ཟང་ཀ་རི་ཀ་རི་ནཱ་ག་
ཨུ་པེ་བྷེ་ལི་ཡེ་སྭཱཧཱ། མུར་ཟང་སྟིང་ཤོ་ཛྷ་ཎ་ཀ་ར་ཀོ་ཏ་ཡེ་སྭཱཧཱ། མུར་ཟང་བྷ་བ་ནཱ་ག་
ཨུ་ལི་བྲི་བན་ཛ་ཡེ་སྭཱཧཱ། མུར་ཟང་ཨུ་ཏ་ཡཀྵ ་རྫི་ཏ་ཐཱ་ཤྲཱི་ཡེ་སྭཱཧཱ། མུ་ཟང་ཨ་ནན་
ལིང་ཀ་ཨ་ཏི་ཡོ་ག་ཡེ་སྭཱཧཱ། མུར་ཟང་ཏ་ར་ཏ་ར། ཏི་ཐཱ་ཏི་ཐ་ད་ར་ནཱ་ག་གྲུ་རྒྱ་ས་མ་
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡ་ཧཱུཾ་འདུ་སྭཱཧཱ། རོལ་མཚོ་ལྔ་ལ་གནས་བཅས་ཤིང༌། དགའ་བདེ་བཀྲ་ཤིས་མཆོག་
སྟེར་ཞིང་། རྒྱལ་བར་འཕགས་པའི་བསྟན་པ་ཡང་། རབ་ཏུ་བརྟན་པའི་གཞི་མ་
མཛད། འདོད་དགུ་དཔལ་གྱི་བསམ་རྫོགས་རྗེ། སྩལ་མཛད་དཔལ་མགོན་ཀླུ་ཆེན་
བརྒྱད། སེམས་ཅན་ཀུན་ལ་དགའ་བར་བྱེད། ཀླུ་རྒྱལ་དགའ་བོ་འཁོར་བཅས་དང་།
ཚད་མེད་འགྲོ་ལ་བྱམས་པ་སྟེར། ཀླུ་རྒྱལ་འཇོག་པོ་འཁོར་བཅས་དང་། ཟད་མེད་
འདོད་ཡོན་དཔལ་གྱིས་བརྒྱན། ཀླུ་རྒྱལ་མལ་དྲོས་འཁོར་བཅས་དང་། སྟོབས་ཆེན་
མངའ་བའི་གཟི་བརྗིད་ཅན། ཀླུ་རྒྱལ་གཟི་ལྡན་འཁོར་བཅས་དང་། མཐས་ཡས་འགྲོ་
བའི་སྐྱབས་གནས་བྱེད། ཀླུ་རྒྱལ་དུང་སྐྱོང་འཁོར་བཅས་དང་། འགྲོ་བའི་མགོན་པོ་
གཏེར་ཆེན་སྦྱིན། ཀླུ་རྒྱལ་མཐའ་ཡས་འཁོར་བཅས་དང་། དྲག་ཤུལ་འཇིག་རྟེན་ཀུན་
དུ་གཏེར། ཀླུ་རྒྱལ་རིགས་ལྡན་འཁོར་བཅས་དང་། སྤྲིན་དཔུང་ནམ་མཁའི་མཛོད་
ཡང་འཛིན། ཀླུ་རྒྱལ་སྟོབས་རྒྱུ་འཁོར་བཅས་དང་། འཇིག་རྟེན་དགའ་བདེ་སྐྱོང་བྱེད་
པོ། རྒྱལ་བློན་བཙུན་མོ་སྡེ་འཁོར་ཚོགས། རེ་རེར་ལ་ཡང་འཁོར་ཚོགས་འབུམ། ཁྱོད་
རྣམས་སངས་རྒྱས་བསྟན་པ་འཛིན། སྣང་སྲིད་སྐྱེ་འགྲོ་བརྟན་པའི་གཞི། སངས་རྒྱས་
བསྟན་པ་གནས་བར་དུ། དེ་སྲིད་སེམས་ཅན་དཔལ་མགོན་མཛོད། བདག་ཅག་རྒྱུ་
སྦྱོར་ཡོན་བདག་ལ། མཛེ་ཕོར་སྐྲན་དང་དམུ་ཆུ་དང་། ཀླུ་ཡི་ནད་རིམས་མི་འབྱུང་
ཞིང་། ཆར་ཆུ་དུས་བབ་ལོ་ཕྱུགས་ལེགས། མི་ནོར་འཕེལ་ལ་བྱམས་དང་ལྡན། གང་
དག་གང་ལ་འདོད་པ་ཡི། དཔལ་འབྱོར་ཟས་ཕྱུག་མི་ནོར་གོས། གང་ལ་འདོད་པ་
ལག་ཏུ་སྩོལ། དེ་དག་འདོད་པ་ཀུན་འགྲུབ་ན། རྒྱལ་བ་འཕགས་པའི་བསྟན་པ་ལ།
རབ་ཏུ་གུས་ཤིང་རྒྱས་པར་མཛོད། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། གང་ཞིག་རིགས་ཀྱི་
བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་
140

གསེར་འོད་དམ་པའི་མདོ་སྡེ།
བསྟན་པ་ལ་གནས་ཤིང་། འཇིག་རྟེན་དགའ་བདེ་སྐྱོང་བ་ཀླུ་ཆེན་བརྒྱད་བཀྲ་ཤིས་
ཀྱི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་
ཡང་སངས་རྒྱས་ཀྱི་བསྟན་པ་ལ་རབ་ཏུ་བརྟན་ཞིང་། འདོད་པའི་ཡོན་ཏན་གང་
ལེགས་པ་ཡོངས་སུ་ཐོབ་སྟེ། ནད་མེད་པར་འགྱུར་རོ། ཆར་འབེབ་པར་འགྱུར་རོ། །
ལོ་ལེགས་པར་འགྱུར་རོ། །ནོར་འཕེལ་བར་འགྱུར་རོ། །གཞན་ཡང་དཔལ་འདོད་
པ་ལ་དཔལ་སྟེར་བར་འགྱུར་རོ། །ཟས་འདོད་པ་ལ་ཟས་སྟེར་བར་འགྱུར་རོ། །རྒྱལ་
འདོད་པ་ལ་རྒྱལ་སྟེར་བར་འགྱུར་རོ། ། བུ་འདོད་པ་ལ་བུ་སྟེར་བར་འགྱུར་རོ། །འཇིག་
རྟེན་གྱི་ཁམས་རྣམས་སུ་ནད་ཡམས་དང་དུས་འཁྲུགས་དང་མུ་གེའི་བསྐལ་པ་ཞི་
ནས། བསོད་ནམས་དང་ལོངས་སྤྱོད་ཕུན་སུམ་ཚོགས་ཏེ། ཞིང་ཁམས་བདེ་ལེགས་
སུ་ཁྱབ་པར་འགྱུར་རོ། །མཐར་ཡང་དེ་ཡི་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་
དང་། མི་དང་། ལྷ་མ་ཡིན་དང༌། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་ཀླུ་བརྒྱད་བཀྲ་ཤིས་ཀྱི་མདོ་
གཟུངས་དམ་པ་བསྟན་པའི་ལེའུ་སྟེ་ཞེ་བཞི་པའོ།། །།
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་རིགས་འོད་ལྡན་གྱི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། བསྟན་པ་ལ་གུས་པར་བྱེད་པ་ཡི། ཞི་བའི་བྱང་ཆུབ་དང་ལྡན་པ།
སེམས་ཅན་ཀུན་ལ། འཇམ་པ། དར་བ། ཞི་བ། དེས་པ། དཀར་བ། བསོད་ནམས་
དང་རིགས་རྒྱུད་སྤེལ་བར་བྱེད་པའི་དཔལ་མགོན་རྒྱལ་རིགས་འོད་ལྡན་གྱི་གཟུངས་
འདི་ལྟར་ཏེ། བསོ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་ཟང་བྷ་བ་བྷ་ཏི་དམུ་
ར་ཐ་ཚན། ཛ་ར་ཛ་ར། མུར་ཟང་ནཱ་ག་ཛ་ར། ཧ་ར་ཧ་ར། མུར་ཟང་ནཱ་ག་ཧ་ར།
ཕུ་ལེ་ཕུ་ལེ། ནཱ་ག་ཤོ་ཏི་ཕུ་ལི། ཧི་ལི་ཧི་ལི། དུམ་བྷ་ཡཾ་ཡཾ་ཧི་ལི། ནཱ་ག་ཛ་ཡེ་ཛ་ཡེ།
མུར་ཟང་ཡོ་ག་ཛཱ་ཡེ། ཡོ་ཏི་ཕུ་ཕུ། ཕུ་ནི་ལི་ལི། ནཱ་ག་ལི་ལི། མུར་ཟང་ལི་ལི། བྷ་ཏི་
ལི་ལི། དུམ་བ་ལི་ལི། ནཱ་ག་མུར་ཟང་ཤིན་ཤན་ཏི། ཨ་བྷི་གླུ་བྱ་ཙི་ཏ་ར་ཡོ་ནི། ད་ར་
ཕུན་ཕུན་ཨ་རྫི་ཀོ་ཏ་ཡེ་སྭཱཧཱ། གྱེར་རོ་མུར་ཟང་ཤན་ཏི་ན་ག་དཀར་ནི་སི་དྷི་རི་ཕུ་ཡེ་
སཱཧཱ། རོལ་མཚོ་ལྔ་ལ་གནས་བཅས་ཤིང་། དགའ་བདེ་བཀྲ་ཤིས་མཆོག་སྟེར་དཔལ།
རྒྱལ་བ་འཕགས་པའི་བསྟན་པ་ཡང་། རབ་ཏུ་བརྟེན་པའི་གཞི་མ་མཛད། ཞི་བའི་
བྱང་ཆུབ་མཆོག་བརྟེན་པ། རྒྱལ་རིགས་འོད་ལྡན་དུང་སྐྱོང་ནི། དཀར་པོ་དུང་དཀར་
ཕྱིས་པ་འདྲ། དུང་སྦྲུལ་འབུམ་གྱི་གདེང་ཀ་བརྒྱན། སྐུ་ལ་སྤྲིན་དཀར་ཕུང་པོ་ཕྱུག །
རིན་ཆེན་མེ་ཏོག་དོ་ཤལ་འཕྱང༌། ཡིད་བཞིན་ནོར་བུའི་ཐོད་ཇིང་བརྒྱན། སྐུ་སྨད་ཀླུ་
རྒྱལ་སྦྲུལ་དུ་འཁྱིལ། ཕྱག་གཡས་ཨུད་དཔལ་པད་སྡོང་བསྣམས། གཡོན་པས་ཡིད་
142

གསེར་འོད་དམ་པའི་མདོ་སྡེ།
བཞིན་ནོར་བུ་འཛིན། ཞི་བ་ཞི་བ་ཆེན་པོའི་དཔལ། སེམས་དཔའ་ཀླུ་རིགས་འབུམ་
གྱིས་བསྐོར། ཁྱོད་ནི་སངས་རྒྱས་བསྟན་པ་འཛིན། སྣང་སྲིད་སྐྱེ་འགྲོ་བསྟན་པའི་
གཞི། སངས་རྒྱས་བསྟན་པ་གནས་བར་དུ། དེ་སྲིད་སེམས་ཅན་དཔལ་མགོན་མཛད།
བདག་དང་རྒྱུ་སྦྱོར་ཡོན་བདག་ལ། དབུལ་ཕོངས་བཀྲེས་རྔབ་སྡུག་བསྔལ་གྱིས། སྐྱེ་
བ་ཀུན་ཏུ་བར་ཆད་སེལ། བསོད་ནམས་རིགས་རྒྱུད་འཕེལ་བ་དང་། མི་ནོར་སྤེལ་ལ་
བྱམས་དང་ལྡན། ཀུན་ནས་སྙིང་རྗེ་ཆེ་བ་ཡི། ཐམས་ཅད་ཞི་དར་འཇམ་པ་ཡི། དུལ་
ཞིང་དེས་པ་དཀར་བར་མཛད། ཕན་བདེ་དུ་མའི་ཆར་ཆེན་གྱིས། དེ་དག་འདོད་
བློ་རབ་སོམ་ནས། ཡུལ་འདིར་ལོ་ཕྱུག་ལེགས་པ་དང་། ཆར་ཆུ་དུས་བབ་སྐྱེ་འགྲོའི་
བརྟེན། སྣང་སྲིད་དགའ་བདེ་ཞི་གྱུར་ནས། བཀྲ་ཤིས་བདེ་ལེགས་ཕུན་ཚོགས་དཔལ།
རྒྱལ་བ་འཕགས་པའི་བསྟན་པ་ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་།
མི་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་ཞིག་གིས།
དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། ཞི་བ་དང་བྱང་ཆུབ་དང་ལྡན་
པའི་དཔལ་མགོན་རྒྱལ་རིགས་འོད་ལྡན་གྱི་གཟུངས་འདི་དག་འཛིན་པ་དང༌། འཆང་
བ་དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་རབ་ཏུ་བརྟེན་
ཞིང་། ཞི་བ་དང་། འཇམ་པ་དང་། དལ་བ་དང་། དེས་པ་དང་། དུལ་བ་དང་།
དཀར་བ་དང་། སྤྱོད་པ་དང་། ཕན་པ་དང་། བདེ་བར་འགྱུར་རོ། །གཞན་ཡང་
དབུལ་ཕོངས་དང་བཀྲེས་རྔབ་ཀྱི་སྡུག་བསྔལ་ལས་ཐར་ཏེ། དཔལ་འབྱོར་དང་བསོད་
ནམས་ཕུན་སུམ་ཚོགས་ནས། རིགས་དང་རྒྱུད་ཐམས་ཅད་ཡོངས་སུ་འཕེལ་བར་
འགྱུར་རོ། །འཇིག་རྟེན་གྱི་ཁམས་རྣམས་སུ་ནད་ཡམས་དང་དུས་འཁྲུག་དང་མུ་གེའི་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྐལ་པ་ཞི་ནས། བསོད་ནམས་དང་ལོངས་སྤྱོད་ཕུན་སུམ་ཚོགས་ཏེ། ཞིང་ཁམས་
བདེ་ལེགས་སུ་ཁྱབ་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་སྦྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང་། མི་དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་རིགས་འོད་ལྡན་གྱི་མདོ་
གཟུངས་དམ་པ་བསྟན་པའི་ལེའུ་སྟེ་ཞེ་ལྔ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྗེའུ་རིགས་ཟེར་འཕྲོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པ་ལ་གུས་པར་བྱེད་པ། འཇིག་རྟེན་གྱི་ཁམས་རྣམས་སུ། ནད་སེལ་བ། ཆར་
འབེབ་པ། ལོ་ལེགས་པ། རྩི་རྒྱས་པ། རིགས་དར་བ། ནོར་འཕེལ་བ། ཡུལ་བདེ་
བ། ལོངས་སྤྱོད་འཚོགས་པར་བྱེད་པའི་དཔལ་མགོན་རྗེའུ་རིགས་ཟེར་འཕྲོའི་གཟུངས་
144

གསེར་འོད་དམ་པའི་མདོ་སྡེ།
འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་ཟང་ཀ་ལིང་པ་ཤ་ཝེར་
ལ་ས་མ་ཡ། མུར་ཟང་གུར་ལིང་གླུ་རྒྱ་ཙི་ཏ་ར་ཡོ་ནི། མུར་ཟང་སེ་རེ་པུ་བྷ་ལིང་ར་ཙ་
ལིང་། མུར་ཟང་ཝེར་ལ་སི་ཏི་པུས་ཏིང་ཕུ་ནི་ཡ། མུར་ཟང་ནཱ་ག་་ཏ་གུ་རོ་གྱེར་ནི།
བྷ་ལི་བྷ་ལི། ཝེར་ལ་བྷ་ལི། གུ་རུ་གུ་རུ། ཤི་རི་གུ་རུ། ཏ་ན་ཏ་ན། ན་ག་ཏ་ན། པི་ལི་
པི་ལི། གུ་རི་པི་ལི། ར་ཙར་ར་ཙར། མུར་ཟང་ར་ཙར། ར་ཡོ་ར་ཡོ། ཨ་དྷེ་ཁྲི་མ། ཧ་
ར་ལཾ་ན། ཕུ་རུ་ཕུ་རུ། ཏ་རི་ཕུ་རུ། གྲི་ནི་ཕུ་ཏིང་སི་ཏི། མུར་ཟང་གྱེར་ཞི་ར་ཁྲི། གུ་
རེ་རྩལ་ནི་ཏ་ཀ་ཕུ་ལ། གྱེར་ཞི་ས་མ་ཡ་ཕུ་ནི་གུ་ལིང་སཱཧཱ། རོལ་མཚོ་དག་ལ་གནས་
བཅས་ཤིང་། དགའ་བདེ་བཀྲ་ཤིས་མཆོག་སྟེར་དཔལ། རྒྱལ་བ་འཕགས་པའི་བསྟན་
པ་ཡང་། རབ་ཏུ་བརྟན་པའི་གཞི་མ་མཛོད། འདོད་ཡོན་སྟེར་ལ་མངའ་མཛད་ཅིང་།
བསམ་དགུ་འདོད་པ་རྫོགས་མཛད་ཀྱིས། རྗེའུ་རིགས་ཟེར་འཕྲོ་སྟོབས་མཆོག་ནི།
སེར་པོ་གསེར་བཙོ་ཞུན་མའི་མདོག །གསེར་སྦྲུལ་འབུམ་གྱི་གདེང་ཀ་རྫོགས། སེར་
སྤྲིན་འཕྲོག་པའི་ན་བཟའ་གསོལ། རིན་ཆེན་མེ་ཏོག་དོ་ཤལ་འཕྱང་། ཡིད་བཞིན་ནོར་
བུའི་ཐོད་ལྡིང་བརྒྱན། སྐུ་སྨད་ཀླུ་རྒྱལ་སྦྲུལ་དུ་འཁྱིལ། ཕྱག་གཡས་ནམ་མཁའི་སྤྲིན་
དཔུང་བསྣམས། གཡོན་པས་ཡིད་བཞིན་ནོར་བུ་འཛིན། འདོད་ཡོན་ནམ་མཁའི་
དཔལ་ཆེན་འབྱིན། བསོད་ནམས་ལོངས་སྤྱོད་འཚོགས་མཛད་པ། རྗེ་རིགས་སེར་པོ་
འབུམ་གྱིས་བསྐོར། ཁྱོད་ནི་སངས་རྒྱས་བསྟན་པ་འཛིན། སྣང་སྲིད་སྐྱེ་འགྲོ་བསྟན་
པའི་གཞི། སངས་རྒྱས་བསྟན་པ་གནས་བར་དུ། དེ་སྲིད་སེམས་ཅན་དཔལ་མགོན་
མཛད། བདག་དང་རྒྱུ་སྦྱོར་ཡོན་བདག་ལ། ཟས་གོས་བྱིན་ལེན་བཅང་བའི་རྫས།
བསོད་ནམས་ནོར་གྱི་གཏེར་མཛོད་སྤུངས། རྩ་དཀར་ཁྲོལ་ལ་རིགས་རྒྱུད་སྤེལ། མི་
འཕེལ་ཕོ་རུ་འཕེལ་བ་དང་། ཕྱུགས་འཕེལ་མོ་རུ་འཕེལ་བར་མཛོད། བལ་ལྡག་མེ་
དབལ་སུར་ཡ་མཛེ། ཐ་གྲུའི་ཡུལ་འདིར་ནད་ཡམས་གཞོམ། རྒྱལ་ཁམས་ཡུལ་གྲུ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བདེ་ལེགས་བརྟེན། ཆར་ཆུ་དུས་བབ་ལོ་ཕྱུགས་ལེགས། བཀྲ་ཤིས་ས་བཅུད་རྩི་ཐོག་
འཕེལ། ནད་ཡམས་མུ་གེའི་རྒྱུན་ཆད་ཅིང་། སྣང་སྲིད་དགའ་བདེ་ཞི་བར་གནས།
རྒྱལ་བ་འཕགས་པའི་བསྟན་པ་ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་
གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྣང་སྲིད་དགའ་བདེ་སྐྱོང་བ་འདོད་
ཡོན་ནམ་མཁའི་གཏེར་མཛོད་འཛིན་པ་དཔལ་མགོན་རྗེ་རིགས་ཟེར་འཕྲོའི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་
དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་
རྒྱས་ཀྱི་བསྟན་པ་རབ་ཏུ་རྒྱས་ཤིང་། བསོད་ནམས་དང་ལོངས་སྤྱོད་ཡོངས་སུ་འཕེལ་
ཏེ། ནད་སེལ་བར་འགྱུར་རོ། །རིགས་དར་བར་འགྱུར་རོ། །ནོར་འཕེལ་བར་འགྱུར་
རོ། །ཆར་འབེབས་པར་འགྱུར་རོ། ། ལོ་ལེགས་པར་འགྱུར་རོ། །རྩི་རྒྱས་པར་འགྱུར་རོ། །
ཡུལ་བདེ་བར་འགྱུར་རོ། །ས་བརྟན་པར་འགྱུར་རོ། །འཇིག་རྟེན་གྱི་ཁམས་སུ་བསོད་
ནམས་དང་ལོངས་སྤྱོད་ཚོགས་ཤིང༌། སངས་རྒྱས་ཀྱི་བསྟན་པ་རབ་ཏུ་དར་ཞིང༌།
ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །མཐར་ཡང་དེ་ཡི་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌།
ལྷ་དང་། ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་
146

གསེར་འོད་དམ་པའི་མདོ་སྡེ།
པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་
ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་རྗེ་རིགས་ཟེར་
འཕྲོའི་མདོ་གཟུངས་དམ་པ་བསྟན་པའི་ལེའུ་སྟེ་ཞེ་དྲུག་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་བྲམ་ཟེ་རལ་ཆེན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པ་ལ་གུས་པར་བྱེད་པ། སེམས་ཅན་རྣམས་བཟུངས་བ་བཏང་པ། བཅིངས་
པ་བཀྲོལ་བ། གནན་པ་བཀྱག་པ། བསྡམས་པ་ཀློད་པ། ན་བ་ཞི་བ། ཟོས་པ་སྐྱུགས་
པ། ཤི་བ་སོས་པ། འགྲས་པ་སྡུམ་པ། ཐམས་ཅད་ཀྱི་བདག་པོ་དཔལ་མགོན་བྲམ་
ཟེ་རལ་ཆེན་གྱི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་
ཟང་ཨུ་ལི་ཕུ་ཏ་སད་ལ་ས་མ་ཡ། མུར་ཟང་ནཱ་ག་ཏི་ལི་དེ་ཤོ་ཡེ་སྭཱཧཱ། མུར་ཟང་ར་ཙ་
དེ་བ་ནཱ་ག་ཡེ་ཡེ་སྭཱཧཱ། མུར་ཟང་དེ་ཙ་རྫི་རྫི་ཨ་པར་སད་ཡེ་སྭཱཧཱ། མུར་ཟང་ཨ་ཏི་ཡོ་
ག་ནི་ཡེ་ལི་ལི། མུར་ཟང་བྷེ་ཕཊ༔ དུམ་བྷ་ཁྲོལ་ཁྲོལ། ཞི་ལི་ཀྱུག་ཀྱུག །མུར་ཟངས་
སད་ལ་དེ་བ་དུམ་བྷ། ར་ཙ་ཨེ་མོ་ཙུམ་ཙུམ་བྷེ། ནཱ་ག་སད་ལ་ར་ཏྲི་སང་སང་།
གྱེར་ནི་དུམ་བྷ་ཏ་ཀ་ཀྲོ་ཏི་ཁྲོལ་ཁྲོལ། སད་ལ་མུར་ཟང་ཨུ་ལི་གྷ་ཏ་ཤིག་ཤིག །སྨར་
ལ་ཞི་བ་ལི་ལི། གྱེར་ལ་ཤིན་ཏིང་ཤན་ཏིང་། ནེ་ཏེ་ལ་ཏ་ཀ་ར་ྩ་མུར་ཟང་ར་ཏྲི་ཕུ་
ན་སཱཧཱ། རོལ་མཚོ་དག་ལ་གནས་བཅས་ཤིང་། དགའ་བདེ་བཀྲ་ཤིས་མཆོག་སྟེར་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དཔལ། རྒྱལ་བ་འཕགས་པའི་བསྟན་པ་ཡང་། རབ་ཏུ་བརྟན་པའི་གཞི་མ་མཛོད།
དྲག་ཤུལ་གཟི་བརྗིད་ཀུན་དུ་སྟེར། གཙང་མཛེས་དམ་ཚིག་ཚུལ་མངའ་བ། བྲམ་
ཟེ་ཧ་ལ་རལ་ཆེན་ནི། དམར་འབར་ཟངས་ཀྱི་སྙིང་པོ་ཅན། ཟངས་སྦྲུལ་འབུམ་གྱི་
གདེང་ཀ་རྫོགས། སྤྲིན་དམར་འཁྱུག་པའི་ན་བཟའ་གསོལ། རིན་ཆེན་མེ་ཏོག་དོ་
ཤལ་འཕྱང་། ཡིད་བཞིན་ནོར་བུའི་ཐོད་ཇིང་བརྒྱན། སྐུ་སྨད་ཀླུ་རྒྱལ་སྦྲུལ་དུ་འཁྱིལ།
ཕྱག་གཡས་སྦྲུལ་དམར་ཞགས་པ་བསྣམས། གཡོན་པས་ཡིད་བཞིན་ནོར་བུ་འཛིན།
གཙང་མ་དམ་ཚིག་ཚུལ་མངའ་བའི། བྲམ་ཟེ་ཀླུ་རིགས་འབུམ་གྱིས་བསྐོར། ཁྱོད་ནི་
སངས་རྒྱས་བསྟན་པ་འཛིན། སྣང་སྲིད་སྐྱེ་འགྲོ་བརྟེན་པའི་གཞི། སངས་རྒྱས་བསྟན་
པ་གནས་བར་དུ། དེ་སྲིད་སེམས་ཅན་དཔལ་མགོན་མཛོད། བདག་དང་རྒྱུ་སྦྱོར་
ཡོན་བདག་ལ། བསོད་ནམས་དཔལ་འབྱོར་རིགས་རྒྱུད་སྤེལ། མཐུན་རྐྱེན་དངོས་
གྲུབ་ཁྱོད་ཀྱིས་སྩོལ། གཞན་ཡང་མི་མཐུན་ལས་གྱུར་པའི། བཟུང་བ་བཏང་ལ་བཅིང་
པ་བཀྲོལ། གནན་པ་བཀྱག་ལ་བསྡམས་པ་ཀློད། ན་བ་ཞི་བ་ཟོས་པ་སྐྱུག ། ཤི་བ་སོས་
ལ་འགྲས་པ་བསྡུམ། རྒྱལ་ཁམས་ཡུལ་གྲུ་བདེ་ལེགས་བརྟེན། ཆར་ཆུ་དུས་བབ་ལོ་
ཕྱུགས་ལེགས། བཀྲ་ཤིས་ས་བཅུད་རྩི་ཐོག་རྒྱས། ནད་ཡམས་མུ་གེའི་རྒྱུན་ཆད་ཅིང་།
སྣང་སྲིད་དགའ་བདེ་ཞི་གྱུར་ནས། རྒྱལ་བ་འཕགས་པའི་བསྟན་པ་ལ། རབ་ཏུ་གུས་
ཤིང་རྒྱས་པར་མཛོད། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང་། གཙང་མཛེས་དམ་ཚིག་མངའ་བ་དཔལ་མགོན་བྲམ་ཟེ་རལ་ཆེན་གྱི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང༌། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་
148

གསེར་འོད་དམ་པའི་མདོ་སྡེ།
རྒྱས་ཀྱི་བསྟན་པ་རབ་ཏུ་བརྟན་ཞིང༌། བསོད་ནམས་དང་ལོངས་སྤྱོད་རིགས་རྒྱུད་
ཡོངས་སུ་འཕེལ་ཏེ། ཀླུ་ཡི་བྱད་དང་གཏད་ཁྲམ་གདོན་དང་གནོད་པ་ཐམས་ཅད་
ལ། བཟུང་པ་བཏང་བར་འགྱུར་རོ། །བཅིངས་པར་བཀྲོལ་བར་འགྱུར་རོ། །གནན་པ་
བཀྱག་པར་འགྱུར་རོ། །བསྡམས་པ་ཀློད་པར་འགྱུར་རོ། །ན་བ་ཞི་བར་འགྱུར་རོ། །ཤི་
བ་སོས་པར་འགྱུར་རོ། །འགྲས་པ་སྡུམ་པར་འགྱུར་རོ། །འཇིག་རྟེན་གྱི་ཁམས་རྣམས་
སུ་བསོད་ནམས་དང་ལོངས་སྤྱོད་ཚོགས་ཤིང་། སངས་རྒྱས་ཀྱི་བསྟན་པ་ལ་རབ་ཏུ་
དར་ཞིང༌། ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། ལྷ་མ་ཡིན་དང་། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས།
དཔལ་མགོན་བྲམ་ཟེ་རལ་ཆེན་གྱི་མདོ་གཟུངས་དམ་པ་བསྟན་པའི་ལེའུ་སྟེ་ཞེ་བདུན་
པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་གདོལ་པ་འཛིན་པའི་གཟུངས་འདི་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པ་ལ་གུས་པར་བྱེད་པ། བརྟུལ་ཤུགས་གཏུམ་ལ་རབ་ཏུ་མི་སྲུན་པ། གླེན་པའི་
ང་རྒྱལ་ཅན་གདུག་པ་དུག་གི་མཆེ་བ། མཛེ་དང༌། ཤུ་བ། གཡན་པ། དྲེག་པ། གྲུམ་
བུ། ལྷོག་པ། འབྲས་དང་། འབྲུམ་པ། མེ་དབལ་ལ་སོགས་ཀླུ་ཡི་ནད་རིགས་ལས་
དབང་བསྒྱུར་ཞིང་། ནོར་རྣམས་ཡོད་པ་མེད་པ། གང་བ་འབྲི་བ། མེད་པར་ཡོད་
པར་བྱེད་པའི་དཔལ་མགོན་གདོལ་པ་འཛིན་པའི་གཟུངས་འདི་ལྟར་ཏེ། བསྭཱ་ཨོཾ་ན་
མ་སད་གྱེར་སྨར་ལ་བ་དཱ་ཡ། མུར་ཟང་ད་ཏི་ཧ་ར་ཁ། མུར་ཟང་ཁར་ཏི་ལབ་པ།
གྱེར་ལ་ན་ག་ཨུ་རྒྱུང་། པ་ཙ་པ་ཙ། ནཱ་ག་པ་ཙ་ཡ། ནཱ་ག་པ་ཙ་འདུ། རག་ཁར་གྷ་
དྷེ་བ་དྷེ་མ་ཕཊ༔ ཙན་དྷེ་མི་ལི། རག་ཤ་དུ་ཧཱུྃ། ཕུ་མ་ཕུ་མ། ར་ཡ་ཕུ་མ། ནཱ་ག་ཕུ་མ།
ཙ་ཏི་ཙ་ཏི། ཛ་ལ་ཕུ་ནཱ་ག ། ཀུ་རུ་ཀུ་རུ། ན་ག་དུ་ཀུ་རུ། མུར་ཟང་ཤག་དུ་ཧཱུཾ། ཙ་
ཀྲ་ན་ག་དྷེ་བ་ཡཾ་ཡཾ། ར་ཙ་ཁྲོ་ཏི་ཕུ་ན་རཾ་རཾ། རགྷ་གེ་དུ་ཙན་དྷེ་ཁཾ་ཁཾ། མུར་ཟང་ཁ་
ལ་ཏི་པ་ཙ་མི་མཾ། ཙན་དྷེ་མི་ལི། ཙ་ཏི་ཛ་ལ། བན་དྷ་ཏི་སྟ། སྤོ་སྟ་ཕུ་ཏྲིག །ད་ཤ་ཛོ་
ལ་ཤིར་བྲོ་ཛ། སརྦ་བྷེ་ལཾ་ཧཱུྃ་ཧཱུྃ་ཕཊ༔ རོལ་མཚོ་དག་ལ་གནས་བཅས་པའི། དགའ་
བདེ་བཀྲ་ཤིས་མཆོག་སྟེར་དཔལ། རྒྱལ་བ་འཕགས་པའི་བསྟན་པ་ཡང༌། རབ་ཏུ་
བརྟན་པའི་གཞི་མ་མཛད། སྟོང་གསུམ་འཇིག་རྟེན་ཁམས་ཀྱི་བདག །བརྡུལ་ཤུགས་
གཏུམ་པ་དཔག་མེད་བསྐྱེད། གདོལ་བ་འཛིན་པ་ལག་མང་ནི། མཐིང་ནག་དུག་གི་
ན་བུན་འཐུལ། དུག་སྦྲུལ་འབུམ་གྱི་གདེང་ཀ་རྫོགས། སྤྲིན་ནག་འབར་བའི་ན་བཟའ་
གསོལ། རིན་ཆེན་ནོར་བུའི་དོ་ཤལ་འཕྱང་། ཡིད་བཞིན་ནོར་བུའི་ཐོད་ཇིང་བརྒྱན།
སྐུ་སྨད་ཀླུ་རྒྱལ་སྦྲུལ་དུ་འཁྱིལ། ཕྱག་གཡས་དུག་ཚེར་མེ་ཏོག་བསྣམས། གཡོན་པ་
150

གསེར་འོད་དམ་པའི་མདོ་སྡེ།
ཡིད་བཞིན་ནོར་བུ་འཛིན། དྲག་ཤུལ་འཇིག་རྟེན་ཀུན་རྒྱུ་བའི། གདོལ་པ་ནག་པོ་
འབུམ་གྱིས་བསྐོར། ཁྱོད་ནི་སངས་རྒྱས་བསྟན་པ་འཛིན། སྣང་སྲིད་སྐྱེ་འགྲོ་བརྟེན་
པའི་གཞི། སངས་རྒྱས་བསྟན་པ་གནས་བར་དུ། དེ་སྲིད་སེམས་ཅན་དཔལ་མགོན་
མཛད། བདག་དང་རྒྱུ་སྦྱོར་ཡོན་བདག་ལ། ཀླུ་ཡི་ནད་རིགས་ལས་གྱུར་པའི། མཛེ་ཤུ་
གཡན་པ་དྲེག་གྲུམ་བུ། ལྷོག་པ་འབྲས་འབྲུམ་མེ་དབལ་དང་། སྐྲན་དང་སུར་ཡ་དམུ་
རྫིང་དང་། གཤའ་ཡ་ཆུ་སེར་ཐིག་ནག་སོགས། མི་མཐུན་ནད་རིགས་ཞི་གྱུར་ཅིག །
དབུལ་ཕོངས་བསོད་ནམས་དཔའ་བ་ཡི། སྟོང་གསུམ་ནོར་གྱི་མཛོད་ཆེན་སྤུངས།
རྒྱལ་ཁམས་ཡུལ་གྲུ་བདེ་ལེགས་བརྟན། ཆར་ཆུ་དུས་བབ་ལོ་ཕྱུགས་ལེགས། བཀྲ་
ཤིས་ས་བཅུད་རྩི་ཐོག་འཕེལ། ནད་ཡམས་མུ་གེའི་རྒྱུན་ཆད་ཅིང་། སྣང་སྲིད་དགའ་
བདེ་ཞི་གྱུར་ནས། རྒྱལ་བ་འཕགས་པའི་བསྟན་པ་ལ། རབ་ཏུ་གུས་ཤིང་རྒྱས་པར་
མཛོད། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་
དང༌། ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་
ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། བསྡུལ་ཞུགས་
གཏུམ་ལ་དྲག་པ་དཔལ་མགོན་གདོལ་པ་འཛིན་པའི་གཟུངས་འདི་དག་འཛིན་པ་
དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་
དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདི་ཡང་སངས་རྒྱས་ཀྱི་བསྟན་པ་
རབ་ཏུ་བརྟན་ཞིང་། ཀླུ་ཡི་ནད་རིགས་མཛེ་ཤུ་བ་གཡན་པ་དྲེག་དང་གྲུམ་བུ་ལྷོག་
པ་འབྲས་འབྲུམ་མེ་དབལ་སྐྲན་དང་སུར་ཡ་དམུ་རྫིང་གཤའ་ཡ་ཆུ་སེར་ཐིག་ནག་ལ་
སོགས་ནད་ལས་ཡོངས་སུ་གྲོལ་ཞིང་། དབུལ་ཕོངས་དང་བསོད་ནམས་དམའ་བ་
ལས་ཐར་ཏེ། ཟད་མེད་ཀླུ་ཡི་དངོས་གྲུབ་ཐོབ་པར་འགྱུར་རོ། །གཞན་ཡང་འཇིག་
རྟེན་གྱི་ཁམས་རྣམས་སུ་བསོད་ནམས་དང་ལོངས་སྤྱོད་ཚོགས་ཤིང་། སངས་རྒྱས་ཀྱི་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྟན་པ་རབ་ཏུ་དར་ཞིང་། ཞིང་ཁམས་བདེ་ལེགས་སུ་ཁྱབ་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། དཔལ་མགོན་གདོལ་པ་འཛིན་པའི་མདོ་གཟུངས་དམ་པ་བསྟན་པའི་ལེའུ་སྟེ་
ཞེ་བརྒྱད་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཐང་བཟང་རིང་སྐྱེས་ཀྱི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པ་ལ་འཚེ་བར་བྱེད་པའི་དགྲ་ཐམས་ཅད། ཟློག་པ་དང་། མེད་པ། འཇོམ་པ།
བརླག་པ། གཟེར་བ། གནོན་པ། འཕྲོག་པ། བཅོམ་པ། འགུག་པ། ཞི་བར་བྱེད་
པ། གཞན་ཡང་བསོད་ནམས་དང་དབང་ཐང་ཁ་དྲག་དཔུང་བཙན་པར་བྱེད་པའི་
152

གསེར་འོད་དམ་པའི་མདོ་སྡེ།
དཔལ་མགོན་ཐང་བཟང་རིང་སྐྱེས་ཀྱི་གཟུངས་འདི་ལྟ་སྟེ། བསྭོ་ༀ་ན་མ་སད་གྱེར་
སྨར་ལ་བ་དཱ་ཡ། བྷི་ནུ་ར་ཙ་སད་མིན་སད་དོ་ས་མ་ཡ། ཛ་ཅི་ར་ཡོ་ཝེར་རོ། །སུ་རྒྱ་
མ་ཝེར་སྤུངས་སོ། །ཁྲ་ཏྲ་རུ་ནི། སད་མིན་ལོ་ཞི། གེ་ཡོ་སད་དོ། །ཝེར་ལ་སད་མིན།
ད་ར་སད་མིན། ས་ཏི་ས་ཏི། ས་དུ་ས་དུ། གྱི་གྲན་ལཾ་ལཾ། ཡ་བ་ཏི་སྟ། ལིང་སད་མ་
ཏྲི། ཛ་ཇི་ཝེར་རོ། ཤིང་ཀ་ལ་ག་གུན་ནོ་གུ་ཡོ། ཕུ་ལི་ཕུ་ཏྲི། ས་ཏི་ཏམ་བྷ་ཡ། གྱི་
གྲན་ན་ཤ་ཡ། ཁ་རག་སྤོ་སྟ་ཡ། ཤུ་ནིག་བྷིན་དྷ་ཡ། ལཾ་ལཾ་ཁྲོ་ཏ་ཡ། ཛ་ཏྲི་རྫི་རུམ་མ་
ར་ཡ། ཤར་སད་ཤར་སད། གྲན་ལ་ཤར་སད། ལི་ཡང་ལི་ཡང་། གྲན་ལ་ལི་ཡང་།
རག་བཻ་རུ་ལུ། སད་ཝེར་ཡོ་ནི། ཨེ་ཧུར་ཐུམ་ཛ། རྫི་ཚེ་ཨ་ཡུ། སད་དུ་ཧཱུཾ། ཁུ་ཡེ་གྱེར་
སད་སྤུང་། ཨོཾ་སད་མིན་ཨ་ནི་ཧཱུཾ་ཧྲིང་འདུ་སཱཧཱ། སྲིད་པའི་གོ་ལར་རྒྱུ་བ་ཡི། རི་རབ་
དག་ལ་གནས་བཅས་ཤིང་། དྲག་ཤུལ་རྒྱལ་པོ་ལྷ་མེན་དཔལ། དྲེགས་པའི་གཡུལ་
ལས་རྣམ་པར་རྒྱལ། ཐང་བཟང་རིང་སྐྱེས་ལྷ་མིན་དཔོན། སེར་སྐྱ་འབར་བའི་གཟི་
བརྗིད་ཅན། སྐུ་སྟོད་དར་གྱི་དཔྱང་བུ་ལ། སྐུ་སྨད་པན་ཙའི་ཨང་རག་མནབས། ཟེ་
སྲོག་རིན་ཆེན་རྒྱན་ཞུ་གསོལ། ཕྱག་གཡས་དབལ་གྱི་གདལ་རྡོ་བསྣམས། དྲེགས་པའི་
གཡུལ་ལས་རྒྱལ་བར་མཛད། གཡོན་པས་ཡིད་བཞིན་ནོར་བུ་འཛིན། འདོད་དགུ་
གཤེན་ལ་སྟེར་བར་མཛད། ཁྲོ་འཛུམ་དཔའ་བའི་སྟབས་སུ་བཞུགས། འཇིག་རྟེན་
ཞིང་བདེ་རྒྱས་མཛད་པའི། ལྷ་མེན་སྡེ་རིགས་འབུམ་གྱིས་བསྐོར། ཁྱོད་ནི་སངས་རྒྱས་
བསྟན་པ་ཡི། ཞབས་ནས་འདེགས་གྱུར་མགོན་མཛད་དཔལ། ཇི་སྲིད་རྒྱལ་བའི་
བསྟན་གནས་བར། དེ་སྲིད་སྐྱེ་འགྲོའི་དཔལ་མགོན་མཛད། བདག་དང་རྒྱུ་སྦྱོར་ཡོན་
བདག་ལ། བདུད་དང་སྲིན་པོ་མུ་སྟེགས་དང་། ལྟ་བ་ལོག་པར་ལྟ་བ་ཡིས། ཚེ་ལ་
བར་ཆད་བཏང་བ་དང་། སྲོག་ལ་ཧུར་ཐུམ་ལེན་པ་དང༌། དབང་ཐང་དམའ་རུ་
ཞུགས་པ་དང་། ཀླུང་རྟ་དར་གུད་བཏང་བ་དང་། སྙན་གྲགས་རླུང་ཁ་སྐུར་འདེབས་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང༌། བསོད་ནམས་ལོངས་སྤྱོད་གང་སྟོང་དང་། བདེ་སྐྱིད་མྱ་ངན་ཞུགས་བྱེད་དང་།
འགྲོ་འདུལ་བསྟན་པ་འཕེལ་འགྲིབ་དང༌། བསམ་པ་ངན་དུ་འཆང་བ་དང་། སྦྱོར་
བ་རྩུབ་པ་གང་ཡིན་པ། ལྡང་བ་མེད་པར་གནས་ནས་འགུག །འགྱུར་བ་མེད་པར་
དབང་དུ་སྡུད། ལྡོག་པ་མེད་པར་ཟིལ་གྱིས་གནོན། སྲོག་གི་དབང་པོ་མྱུར་དུ་འཕྲོག །
མི་མཐུན་རྐྱེན་ཟེར་ཞི་བར་མཛོད། འགྲོ་འདུལ་བསམ་པ་འགྲུབ་པ་དང་། དབུལ་
ཕོངས་སྡུག་བསྔལ་ངོམས་པ་ཡི། བསོད་ནམས་ལོངས་སྤྱོད་དཔལ་འབྱོར་ཚོགས། རེ་
བ་ཐམས་ཅད་ཁྱོད་ལ་སྨོན། རྒྱལ་ཁམས་ཡུལ་གྲུ་བདེ་ལེགས་ལྡན། ནད་ཡམས་མུ་
གེའི་རྒྱུན་ཆད་དེ། སྣང་སྲིད་ཞི་བདེ་མཐུན་པ་ཡི། རྒྱལ་བ་འཕགས་པའི་བསྟན་པ་
ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་
པ་ལ་གནས་ཤིང་། དྲེགས་ཚོགས་གཡུལ་ལས་རྒྱལ་བ་དཔལ་མགོན་ཐང་བཟང་རིང་
སྐྱེས་ཀྱིས་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་
དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདི་ཡང་སངས་རྒྱས་ཀྱི་བསྟན་པ་ལ་འཇུག་ཅིང་། ཕ་རོལ་གྱི་འཚེ་བའི་དགྲ་བོ་ཐམས་
ཅད་ཟློག་པ་དང༌། མེད་པ་དང་། འཇོམ་པ་དང་། བརླག་པ་དང་། གཟེར་བ་དང༌།
གནོན་པ་དང་། འཕྲོག་པ་དང་། བཅོམ་པ་དང་། འགུག་པ་དང་། ཞི་བར་འགྱུར་
རོ། །གཞན་ཡང་བསོད་ནམས་དང་ལོངས་སྤྱོད་འཕེལ་ཏེ། བསམ་པའི་དོན་ཐམས་
ཅད་ཐོབ་པར་འགྱུར་རོ། །འཇིག་རྟེན་གྱི་ཁམས་སུ་བསོད་ནམས་དང་ལོངས་སྤྱོད་
ཚོགས་ཤིང༌། སངས་རྒྱས་ཀྱི་བསྟན་པ་རབ་ཏུ་དར་ཞིང་ཞིང་ཁམས་བདེ་ལེགས་སུ་
ཁྱབ་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་
154

གསེར་འོད་དམ་པའི་མདོ་སྡེ།
ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་
དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་ཐང་བཟང་རིང་སྐྱེས་ཀྱི་མདོ་
གཟུངས་དམ་པར་བསྟན་པའི་ལེའུ་སྟེ་ཞེ་དགུ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་ཆེན་ཀིང་ཀང་གཟའ་ཆེན་བརྒྱད་ཀྱི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། །
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། སྲིད་པ་སྐྱོང་བར་བྱེད་པ། ཀིང་ཀང་དང༌། ཐོག་སེར་དང༌། སྐར་
མདའ་དང༌། གདུག་རྩུབ་རྣམས་ཞི་བ་དང་། གཞན་ཡང་སྙན་གྲགས་དང་དབང་
ཐང་ཟིལ་གནོན་བཙན་ཕྱུག་འཛོམས་པར་བྱེད་པའི་དཔལ་མགོན་གཟའ་ཆེན་བརྒྱད་
ཀྱི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཨོཾ་ཛ་ཅི་སད་དོ་ཝེ་
ཛུ། མེ་གྷོ་ལ་རྒ་ཞི་ལ། སད་ཝེར་ས་མ་ཡ། པུ་ཧོ་བྷ་ཏྲ་སད་སཱཧཱ། ཨོཾ་རུ་ཏྲི་ཁ་རོ་དེ་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བ། ཤི་རམ་ཤ་བེ་ཝེ་ཅུ། པྲ་ཙེ་ལབ་ཤ་སད་ལ། དེ་ཀ་ཏྲེ་ཏ་བྷེ་ནུ་སྭཱཧཱ། ཨོཾ་བྷ་རོ་ན་ཤ་
དྷ་ཏ། རཀྵ་ཀུ་མ་ཀིང་ཀང་ད་ན་ལ་མ་སད་ལ། ད་ཏན་ས་ར་ཨེ་ཌི་སཱཧཱ། ཨོཾ་དེ་མ་ཤ་
ར་མ་ནི། ལིང་ཡང་ཛ་ཙི་སད་དོ། །ནེ་རམ་ཨུ་བྷ་དེ་བ་ར་བྷོ་ཏ་ཡ་གོ་ཏོ་སྭཱཧཱ། ཨོཾ་བྷི་
ནུ་ར་ཙ་ཤ་རི། ཡཀྵ་ཀ་མ་ལ། བྷོ་གྷ་ཡ་བ་ནི། དུ་ལིང་ཁ་ཏྲ་དུ་ཏྲ་སཱཧཱ། ཨོྃ་ཛ་ཝེར་
སད་དོ་བྷེ་ནུ། རགྷ་ཊྚི་ཀེ་ཏ། སུ་རྒྱ་པ་ཏ་ཡ། ནེ་རཾ་ཛ་ཅི་དྷེ་བ་སཱཧཱ། ཨོཾ་ཁ་ཤ་ལ་མ་
ནི་ནུ། ཙ་ཏྲི་ཚོ་དུ་ཡགྷ། ཏྲི་རྣ་པ་ཡ་ལི་ལི། ད་ནི་གེ་ཏ་ཀེ་ཏ་སྭཱཧཱ། ཨོཾ་སུ་སླས་དེ་མ་
ཤ་ར། ཝེ་ཅུ་ལ་ནི་ཙ་ཝེར། བྷོ་ཏི་ཀ་ཀི་སད་ལ། ར་ཧུ་ལ་སི་དྷི་སྭཱཧཱ། སྲིད་པའི་གོ་
ལར་རྒྱུ་བ་ཡི། བར་སྣང་སྤྲིན་རུམ་མངའ་མཛད་ཅིང་། ཀིང་ཀང་དབལ་གྱི་ཕོ་བྲང་
ནས། དཔལ་གྱི་མགོན་པོ་གཟའ་ཆེན་བརྒྱད། གཟི་མདངས་འཇིག་རྟེན་མུན་པ་སེལ།
གཟའ་ཆེན་ཉི་མ་འཁོར་དང་བཅས། ཐུགས་རྗེའི་མུན་སེལ་སྲིད་པའི་སྒྲོན། གཟའ་
ཆེན་ཟླ་བ་འཁོར་དང་བཅས་། དམག་དཔོན་གཏུམ་ཆེན་དབང་པོ་ཆེ། གཟའ་ཆེན་
མིག་དམར་འཁོར་བཅས་དང་། སྐོས་མཁན་སྟོབས་ཀྱི་ཀུན་ལ་ཁྱབ། གཟའ་ཆེན་
ལག་པ་འཁོར་བཅས་དང༌། ལྷ་དང་ལྷ་མིན་བླ་མར་སྐྱོང་། གཟའ་ཆེན་ཕུར་བུ་འཁོར་
བཅས་དང་། རང་རང་ཤུགས་ཆེན་རྒྱལ་ཁམས་སྐྱོང་། གཟའ་ཆེན་པ་སངས་འཁོར་
བཅས་དང་། སྲིད་ཁམས་ས་གཞིའི་དབང་རྣམས་བྱེད། གཟའ་ཆེན་སྤེན་པ་འཁོར་
བཅས་དང་། སྡེ་བརྒྱད་ཀུན་གྱི་ཕྱག་བརྙེན་པོ། གཟའ་བདུད་ཆེན་པོ་འཁོར་བཅས་
དང་། འཇིག་རྟེན་ཞི་བདེ་འབྱུང་བ་དང་། གདུག་རྩུབ་དར་ཟེར་ཞི་མཛད་པོ། དྲག་
ཤུལ་རྒྱུ་བ་ལྷ་མིན་ཚོགས། རེ་རེ་ལ་ཡང་འཁོར་ཚོགས་འབུམ། ཁྱོད་རྣམས་སངས་
རྒྱས་བསྟན་པ་ཡིས། ཞབས་ནས་འདེགས་འགྱུར་མགོན་བྱེད་དཔལ། ཇི་སྲིད་རྒྱལ་
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་
ཡོན་བདག་ལ། ཀིང་ཀང་གདུག་རྩུབ་དལ་ཟེར་དང་། སྐར་མདའ་ཐོག་སེར་འབབ་
156

གསེར་འོད་དམ་པའི་མདོ་སྡེ།
པ་ཡི། མི་མཐུན་རྐྱེན་ཟེར་མི་བཏང་ལ། མཐུན་གྱུར་དབུལ་ཕོངས་སྡུག་བསྔལ་སོལ།
བསོད་ནམས་དཔལ་འབྱོར་དབང་ཐང་སྤེལ། ཁ་རྗེ་ཁ་གཡེལ་སྙན་གྲགས་བསྐྱེད།
གཟི་བརྗིད་བཙན་ཕྱུག་འཛོམ་པ་ཡི། གཞན་གྱི་མི་ཐུབ་སྟོབས་རྣམས་བསྐྱེད། རྒྱལ་
ཁམས་ཡུལ་གྲུ་བདེ་ལེགས་ལྡན། ནད་ཡམས་མུ་གེའི་རྒྱུན་ཆད་དེ། སྣང་སྲིད་ཞི་བདེ་
མཐུན་པ་ཡི། རྒྱལ་བ་འཕགས་པའི་བསྟན་པ་ལ། རབ་ཏུ་གུས་ཤིང་རྒྱས་པར་མཛོད།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་།
ཀླུ་དང༌། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་
ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྲིད་པ་སྐྱོང་བར་
བྱེད་པའི་དཔལ་མགོན་གཟའ་ཆེན་བརྒྱད་ཀྱི་གཟུངས་འདི་འཛིན་པ་དང་། འཆང་
བ་དང་། ཀློག་པ་དང༌། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་གཟའ་བརྒྱད་དང་། ཀིང་ཀང་དང་།
ཐོག་སེར་དང་། དར་ཟེར་དང༌། སྐར་མདའ་དང་། གདུག་རྩུབ་རྣམས་མི་འབྱུང་
ཞིང༌། བསོད་ནམས་དང་དཔལ་འབྱོར་ཚོགས་ཏེ། སྙན་གྲགས་བཙན་ཕྱུག་དང་
གཞན་གྱི་མི་ཐུབ་པའི་སྟོབས་རྣམས་བསྐྱེད་པར་འགྱུར་རོ། །གཞན་ཡང་འཇིག་རྟེན་
ཁམས་སུ་ནད་ཡམས་དུས་འཁྲུག་མུ་གེའི་བསྐལ་པ་ཞི་ནས་བསོད་ནམས་དང་ལོངས་
སྤྱོད་ཕུན་སུམ་ཚོགས་ཏེ། སྣང་ཞིང་སྲིད་པ་ཐམས་ཅད་ཞི་བདེ་མཉམ་པའི་ཆ་ལ་
གནས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང་། ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་
ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་
ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་།
མི་དང༌། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་
ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་
གསེར་འོད་དམ་པའི་མདོ་སྡེ་ལས། དཔལ་མགོན་གཟའ་བརྒྱད་ཀིང་ཀང་ཞི་བའི་མདོ་
གཟུངས་དམ་པ་བསྟན་པའི་ལེའུ་སྟེ་ལྔ་བཅུ་པའོ།། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཤིང་སྐར་ལྷ་མོ་བདུན་གྱི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྲིད་པའི་གོ་ལར་རྒྱུ་བ། ལས་དང་འབྱོར་བ་ཐམས་ཅད་ལས་བཟང་བ། འབྱོར་བ།
ཤིས་པ། འགྲུབ་པ། འཕྲོད་པ། མཐུན་པ། ལེགས་པ། འཚོགས་པ། ཕན་པ། སྐྱོབས་
པར་བྱེད་པའི་དཔལ་མགོན་ཤིང་སྐར་ལྷ་མོ་བདུན་གྱི་གཟུངས་འདི་ལྟར་ཏེ། བསྭོ་ཨོ་
ན་མ་སད་གྱེར་སྨར་ལ་བ་དཱ་ཡ། ར་ཏྲི་གྷི་ཞི་སྨར་ལ་དེ་མ་ཤ་ར་ནི། སྨྲ་རོ་གྷོ་གྷོ། སི་
ཏི་ཏ་ཀ། ཕྱོད་དེ་བ་སྒྲིག་རྒྱུ། ཤ་ར་ཤ་ར། བྷེ་དྷ་གུ་ར། ལིང་ཡང་སིག་དྷ། ག་ག་ཁྲོ་
རཾ། འབེ་བྷ་བྷེ་ནུ་ཐ་ཚན། གེ་ཡོ་ཏྲ་ན་མ་མ། སྨར་ལ་དེ་ཡོ། སད་དོ་ཕྱོད་ཕྱོད། གུ་རེ་
ཏ་ཀ། ཧྲི་ཙེ་ལཾ་ལཾ། བྷ་མ་འདུ་འདུ། ར་དུ་ཏྲི་གྷོ། གྱེར་ལ་ནི་ནི། སྨར་རོ་ལྷང་ལྷང་།
ད་ར་ཀུ་མུ་ཀུ་རུ། ཏི་བྷེ་ཏི་བྷེ། བྷ་ཧ་ཡ། བྷ་ཧ་ཡ། ལིང་རྩེར་ཕྱ་ཡེ་ཐུན། གྷོ་བྷ་ཡགྷ།
ཀེ་ཀེ། སང་སང་། ཧྲི་འདུ་ཏྲ་མ། དེ་ར་དུ་ཀ། བྷ་རོ་དྷ་ན་ཤ། ས་མ་ཡ་སཱཧཱ། སྲིད་
158

གསེར་འོད་དམ་པའི་མདོ་སྡེ།
པའི་གོ་ལར་རྒྱུ་བ་ཡི། བར་སྣང་ཁམས་ལ་དབང་བསྒྱུར་བ། འབྱོར་དང་ཤིས་པའི་
འཕྲོད་སྩལ་བ། ཤར་ཕྱོགས་ཤིང་གི་སྐར་མ་བདུན། དགུ་བརྩེགས་རི་རབ་གླིང་
བཞིའི་བདག །བསོད་ནམས་མ་ལུས་ཚོགས་སྤྱོད་ཅིང༌། སྨིན་དྲུག་དང་ནི་སྣར་མ་
དང༌། མགོ་ལག་ནབས་སོ་རྒྱལ་སྐག་བདུན། ཤར་ཕྱོགས་ཤིང་ལ་གནས་པ་ཡི། ལོ་
ཟླ་ཞག་དང་ཟ་མའི་ལྷ། འཁོར་སྐྱོང་སྡེ་འཁོར་འབུམ་གྱིས་བསྐོར། ཁྱོད་རྣམས་སངས་
རྒྱས་བསྟན་པ་ཡི། ཞབས་ནས་འདེགས་འགྱུར་མགོན་བྱེད་དཔལ། ཅི་སྲིད་རྒྱལ་བའི་
བསྟན་གནས་པར། དེ་སྲིད་འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་ཡོན་
བདག་ལ། ཀིང་ཀང་དར་ཟེར་ཞི་བ་དང་། ཡིད་ལ་སྨོན་པའི་དོན་དེ་དག །ཅི་བསམ་
མཐར་ཕྱིན་བཟང་བ་དང་། བོན་དང་མཐུན་པའི་དགེ་ལེགས་ཀྱིས། མཛད་པ་ཐམས་
ཅད་བཀྲ་ཤིས་ཤིང་། བསམ་དགུ་འདོད་པ་རྫོགས་མཛད་པའི། དགེ་ཞིང་ལེགས་པའི་
སྐལ་བཟང་གི། ལེགས་ཕྱོགས་དག་དང་འཕྲོད་པར་མཛོད། རྒྱལ་ཁམས་ཡུལ་གྲུ་བདེ་
ལེགས་བསྟན། ནད་ཡམས་མུ་གེའི་རྒྱུན་ཆད་དེ། སྣང་སྲིད་ཞི་བདེ་མཐུན་པ་ཡི། རྒྱལ་
བ་འཕགས་པའི་བསྟན་པ་ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་།
གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་
སངས་རྒྱས་ཀྱི་བསྟན་པ་ལ་གནས་ཤིང་། སྲིད་པ་སྐྱོངས་བར་བྱེད་པའི་དཔལ་མགོན་
ཤིང་སྐར་ལྷ་མོ་བདུན་གྱི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་
དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི།
འཇིག་རྟེན་འདིར་ཡང་ལས་དང་བྱ་བ་བྱེད་པ་དེ་དག་ལ་ཡང་ཅི་བསམ་པའི་དོན་
ཐམས་ཅད། བཟང་བ་དང་། འབྱོར་བ་དང་། ཤིས་པ་དང་། འགྲུབ་པ་དང་། འཕྲོད་
པ་དང་། ལེགས་པ་དང༌། འཚོགས་པ་དང་། ཕན་པ་དང་། སྐྱོབས་པར་འགྱུར་རོ། །
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཞན་ཡང་འཇིག་རྟེན་ཁམས་སུ་ནད་ཡམས་དང་དུས་འཁྲུག་མུ་གེའི་བསྐལ་ངན་ཞི་
ནས་བསོད་ནམས་ལོངས་སྤྱོད་ཕུན་སུམ་ཚོགས་ཏེ་སྣང་ཞིང་སྲིད་པ་ཐམས་ཅད་ཞི་
བདེ་མཉམ་པའི་ཆ་ལ་གནས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱིས་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང༌། ཀླུ་དང་། མི་དང་། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་
པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་
ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་ཤིང་སྐར་ལྷ་མོ་
བདུན་གྱི་མདོ་གཟུངས་དམ་པ་བསྟན་པའི་ལེའུ་སྟེ་ང་གཅིག་པའོ། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཆུ་ལྕམ་བདུན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྲིད་པའི་གོ་ལར་རྒྱུ་བ། འགྲོན་པོ་ལམ་དུ་ཞུགས་པ་རྣམས་ལ། བཀྲ་ཤིས་པ། དོན་
འགྲུབ་པ། ལམ་བཟང་བ། སྲོག་འཚོ་བ། དཔལ་སྐྱེད་པ། ཁེ་རྒྱལ་བ། འཕེལ་ཆེ་བ།
160

གསེར་འོད་དམ་པའི་མདོ་སྡེ།
ཁས་བཙན་པ། སྲིད་པའི་གཏེར་མཛོད་འཚང་བར་བྱེད་པའི་དཔལ་མགོན་ཆུ་ལྕམ་
བདུན་གྱི་གཟུངས་འདི་ལྟ་སྟེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སླ་ཞི་མེ་གྲོ་
ཏྲ་ཏི་མ་མ་ཡེ། ད་ཤ་བྷེ་ཁ་ལཾ་ལཾ། ཡག་རགཱ་ཝེར་རོ། །ད་ར་ཨ་མུ་ཏྲི་ཀ། སལ་དུ་མི་
མཾ་གྷེ་ཞི། གྷོ་བྷེ་ཤ་ཀློམ་ལིག་ཞི། ས་དུ་ས་དུ། ཨེ་ཛ་ར། ཨེ་ཏྲི་དུ། སྨྲ་ཤོ་བྷེ་བྷ་ར། ས་
ནི་འདུ་འདུ། ཀ་ཏ་ཤཾ་ཤཾ། ཕྱ་རྒྱལ་ཁྱོད་སང་། ཧྲི་ཧྲི་ཕ་ལ། རྩིར་རྩིར་ལྷང་ལྷང༌། གྷི་
གྷོ་ཡ། པ་རི་སོ་ཏོ་ཡ། ཛ་ར་སད་དོ། །རུ་ཏྲ་ཁ་རོ། སྲན་ཙེ་དུ་ཡཾ། གུ་རོན་མེ་ཙ་མང་
མང་། ལ་བྷེ་ཡང་། ཏི་ཙ་འདུ། ཧྲི་བཾ་གྱེར་ཤོ། ཀ་ཀ་འདུ་ན། ཕྱ་སྨར་ཕྱོད་སང་། ཏ་
ཏི་གྷོ་གྷ་ཁུ་འདུ་ར་ནི་ལབ་མ་བྲུ་ཤྲཱི་ན་ཤ་སད་སཱཧཱ། སྲིད་པའི་གོ་ལར་རྒྱུ་བ་ཡི། བར་
སྣང་ཁམས་ལ་དབང་བསྒྱུར་བ། སྲིད་ཞིའི་དཔལ་ལ་འདོད་སྒྲུབ་པའི། བྱང་ཕྱོགས་ཆུ་
ཡི་སྐར་ལྕམ་བདུན། དགུ་བརྩེགས་རི་རབ་གླིང་བཞིའི་བདག །བསོད་ནམས་མ་ལུས་
ཚོགས་སྤྱོད་ཅིང་། མོན་གྲེ་དང་ནི་མོན་གྲུ་དང་། ཁྲུམས་སྟོད་ཁྲུམས་སྨད་ནམ་གྲུ་
དང་། ཐ་སྐར་དང་ནི་བྲ་ཉེ་བདུན། བྱང་ཕྱོགས་ཆུ་ཁམས་ལ་གནས་པའི། ལོ་ཟླ་ཞག་
དང་ཟ་མའི་ལྷ། འཁོར་སྐྱོངས་སྡེ་འཁོར་འབུམ་གྱིས་བསྐོར། ཁྱོད་རྣམས་སངས་རྒྱས་
བསྟན་པ་ཡི། ཞབས་ནས་འདེགས་གྱུར་མགོན་བྱེད་དཔལ། ཇི་སྲིད་རྒྱལ་བའི་བསྟན་
གནས་པར། དེ་སྲིད་འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་ཡོན་བདག་
ལ། འཇིག་རྟེན་འདི་དང་འཇིག་རྟེན་འདས། དམིགས་ཡུལ་ལྗོངས་ཀྱི་ཐ་གྲུ་རྣམས།
མགྲོན་པོ་ལམ་དུ་ཞུགས་པ་ཡི། ཀིང་ཀང་དར་ཟེར་གདུག་རྩུབ་དང་། མི་མཐུན་ཕ་
རོལ་དགྲ་ཚོགས་གཞོམ། ཇི་འདོད་བསམ་པ་དོན་འགྲུབ་པའི། རིན་པོ་ཆེ་དང་ཡིད་
བཞིན་ནོར། དར་ཟབ་གོས་རས་གསེར་དངུལ་གཡུ། རྐང་བཞི་ནོར་དང་ཇ་འབྲུ་
རིགས། གཅིག་ལས་བརྒྱ་རུ་འཕེལ་ཆེ་བ། ཁེ་རྒྱལ་དཔལ་སྐྱིད་ཚོང་གཡང་སྩོལ། དོན་
འགྲུབ་སྲོག་འཚོས་ལམ་བཟང་བ། ཀུན་ལས་ཁས་དྲག་དབང་བཙན་ཞིང་། མཐར་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཕྱིན་བཀྲ་ཤིས་དགའ་བདེ་སྤེལ། རྒྱལ་ཁམས་ཡུལ་གྲུ་བདེ་ལེགས་བརྟེན། ནད་ཡམས་
མུ་གེའི་རྒྱུན་ཆད་དེ། སྣང་སྲིད་ཞི་བདེ་མཐུན་པ་ཡི། རྒྱལ་བ་འཕགས་པའི་བསྟན་པ་
ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་
པ་ལ་གནས་ཤིང་། སྲིད་པ་འཚོ་བར་བྱེད་པ་དཔལ་མགོན་ཆུ་ལྕམ་བདུན་གྱི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་
དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་ཐ་གྲུ་
ཡུལ་ལྗོངས་གང་དུ་ཚོང་བསྐྱེད་པ་ལས། ལམ་བཟང་བར་འགྱུར་རོ། །བཀྲ་ཤིས་པར་
འགྱུར་རོ། །དོན་འགྲུབ་པར་འགྱུར་རོ། །སྲོག་འཚོ་བར་འགྱུར་རོ། །དཔལ་བསྐྱེད་
པར་འགྱུར་རོ། ། ཁེ་རྒྱལ་བར་འགྱུར་རོ། །འཕེལ་ཆེ་བར་འགྱུར་རོ། །ཁས་བཙན་པར་
འགྱུར་རོ། །འདོད་པའི་ལེགས་ཚོགས་ཐམས་ཅད་འགྲུབ་ནས་སྲིད་ཞིའི་གཏེར་མཛོད་
ལ་ལོངས་སྤྱོད་པར་འགྱུར་རོ། །གཞན་ཡང་འཇིག་རྟེན་གྱི་ཁམས་སུ་ནད་ཡམས་དང་
དུས་འཁྲུག་མུ་གེའི་བསྐལ་པ་ཞི་ནས་བསོད་ནམས་ལོངས་སྤྱོད་ཕུན་སུམ་ཚོགས་ཏེ་
སྣང་ཞིང་སྲིད་པ་ཐམས་ཅད་ཞི་བདེ་མཉམ་པའི་ཆ་ལ་གནས་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང་། ལྷ་མ་ཡིན་དང་།
162

གསེར་འོད་དམ་པའི་མདོ་སྡེ།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། དཔལ་མགོན་ཆུ་ལྕམ་བདུན་གྱི་མདོ་གཟུངས་དམ་པ་བསྟན་པའི་ལེའུ་སྟེ་ང་
གཉིས་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྕགས་ལྕམ་བདུན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྲིད་པའི་ཤུལ་རིང་ལམ་དུ་ཞུགས་པ་རྣམས་ལ། ཕ་རོལ་གྱིས་འཚེ་བ། དགྲ་དང་།
ཆོམ་རྐུན་དང༌། སྟག་གཟིག་དང་། གཅན་སྤྱང་དང་། སྦྲང་སྦྲུལ་ལ་སོགས་སྣང་བ་
འཇིག་པ་རྣམས་ལ། མི་མཐོང་བ། མི་གནོད་པ། མི་རྒོལ་བ། མི་འཚེ་བ། མི་ཐུབ་
པ། མི་ཆོད་པ། མི་ཤིག་པ། མི་ཟིན་པར་བསྲུང་བ་དང་སྐྱབས་པར་བྱེད་པའི་དཔལ་
མགོན་ལྕགས་ལྕམ་བདུན་གྱི་གཟུངས་འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་
དཱ་ཡ། ཁ་ཏི་པ་ཤང་རི་རུ། དྲག་ཤ་ཧོ་ཡ། ཨེ་ལི་ནི་ནི། ཙི་ལི་ཙི་ལི། གྷ་ཏེ་གྷ་ཏེ། ཨ་
ཏི་གྷ་ཏེ། གྷོ་ནུ་ར་ཙ། པི་ཤ་ཁ་རུ་སྟེ། གྷོ་གྷི། པྲ་མ་ནི། བྷིན་ཛ་གྷ་ཛ། སྟ་ཀ་ཤམ་ཤམ།
སྨྲི་ཏ་ཨི་ཏི་ནི། རག་རག་མ་ཁ། ཨུ་ཏྲི་ལི་ལི། ཁ་ཊཾ་བྷ་མ་ཡེ། གྷོ་བན་ཏི་སྟ་ཡེ། ཐ་
ར་ཐ་ར། ཐར་དུ་ཐར་དུ། རྫི་ཚེ་ར་རཾ། བྷ་ཡུ་གྲན་ལ། ད་དུ་ལི་བྷ་ཧ། ཀེ་ཀང་ར་ཧ་
ཡཀྵ། ཙི་ལི་གྱོར་མ་སི། ཞ་ཀ་ལིང་སད། བྷ་ཡུ་ཨེ་དུ་ཁ་ཊ་ཐིས་མོ་ནི་ཆད་སད་སྨར་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སཱཧཱ། སྲིད་པའི་གོ་ལར་རྒྱུ་བ་ཡི། བར་སྣང་ཁམས་ལ་དབང་བསྒྱུར་བ། དྲག་རྩལ་
དཔའ་གཏུམ་ཆེ་མངའ་བ། ནུབ་ཕྱོགས་ལྕགས་ལྕམ་དབང་མོ་བདུན། དགུ་བརྩེགས་
རི་རབ་གླིང་བཞིའི་བདག །བསོད་ནམས་མ་ལུས་ཚོགས་སྤྱོད་ཅིང་། ལྷ་འཚམས་
དང་ནི་སྒྲོན་སྣུབས་དང༌། ཆུ་སྟོད་ཆུ་སྨད་གྲོ་བྱི་བཞིན། ནུབ་ཕྱོགས་ལྕགས་ཁམས་ལ་
གནས་པའི། ལོ་ཟླ་ཞག་དང་ཟ་མའི་ལྷ། འཁོར་སྐྱོངས་སྡེ་འཁོར་འབུམ་གྱིས་བསྐོར།
ཁྱོད་རྣམས་སངས་རྒྱས་བསྟན་པ་ཡིས། ཞབས་ནས་འདེགས་གྱུར་མགོན་བྱེད་དཔལ།
ཇི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་
དང་རྒྱུ་སྦྱོར་ཡོན་བདག་ལ། ཤུལ་རིང་ལམ་དུ་ཞུགས་པ་དང་། འགྲོན་དང་ཚོང་
བྱེད་ནོར་བརྩལ་སོགས། ལམ་སྣ་ཁྲིད་ལ་རྫི་བུ་མཛོད། ཕ་རོལ་འཚེ་བས་འཇིག་པ་
ཡི། དགྲ་དང་རྐུན་བུ་ཆོམ་ཇག་དང་། སྟག་གཟིག་གཅན་སྤྱང་སྦྲང་སྦྲུལ་སོགས། མི་
མཐུན་སྡང་བར་བྱེད་པའི་རིགས། གང་གིས་མི་མཐོང་མི་གནོད་པ། མཐུ་ལྡན་ཁྱོད་
རྣམས་སྲུང་དུ་གསོལ། མགོན་དང་དཔལ་དུ་གྱུར་པ་ཡི། འཇིགས་པ་བརྒྱད་ལ་རབ་
སྐྱོབས་ནས། རྒྱལ་ཁམས་ཡུལ་གྲུ་བདེ་ལེགས་བརྟན། ནད་ཡམས་མུ་གེའི་རྒྱུན་ཆད་
དེ། སྣང་སྲིད་ཞི་བདེ་མཐུན་པ་ཡི། རྒྱལ་བ་འཕགས་པའི་བསྟན་པ་ལ། རབ་ཏུ་གུས་
ཤིང་རྒྱལ་བར་མཛོད། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང༌། ལྷ་དང་། ཀླུ་དང་། མི་དང་། གང་ཞིག་རིགས་ཀྱི་བུ་དང༌། རིགས་
ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང༌། འཇིགས་པའི་དགྲ་ཚོགས་སྲུང་བར་བྱེད་པའི་དཔལ་མགོན་ལྕགས་ལྕམ་
བདུན་གྱི་གཟུངས་འདི་དག་འཛིན་པ་དང༌། འཆང་བ་དང་། ཀློག་པ་དང༌། ཁ་
ཏོན་དང༌། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་
རྟེན་འདིར་ཡང་ཤུལ་རིང་ལམ་དུ་ཞུགས་པ་ལ། ཕ་རོལ་གྱི་འཚེ་བས་དགྲ་དང་ཆོམ་
164

གསེར་འོད་དམ་པའི་མདོ་སྡེ།
རྐུན་དང༌། སྟག་གཟིག་དང་གཅན་སྤྱང་དང༌། སྦྲང་སྦྲུལ་ལ་སོགས་སྡང་བ་དང་
འཇིགས་པའི་ཚོགས་རྣམས་ལ་སྲུང་བ་དང་སྐྱབས་པ་དང་མི་མཐོང་བར་འགྱུར་
རོ། ། མི་གནོད་པར་འགྱུར་རོ། །མི་རྒོལ་བར་འགྱུར་རོ། །མི་འཚེ་བར་འགྱུར་རོ། ། མི་
ཐུབ་པར་འགྱུར་རོ། ། མི་ཆོད་པར་འགྱུར་རོ། །མི་ཤིག་པར་འགྱུར་རོ། །མི་ཟིན་པར་
འགྱུར་རོ། །གཞན་ཡང་འཇིག་རྟེན་ཁམས་སུ་ནད་ཡམས་དང་དུས་འཁྲུག་མུ་གེའི་
བསྐལ་པ་ཞི་ནས། བསོད་ནམས་ལོངས་སྤྱོད་ཕུན་སུམ་ཚོགས་ཏེ་སྣང་ཞིང་སྲིད་པ་
ཐམས་ཅད་ཞི་བདེ་མཉམ་པའི་ཆ་ལ་གནས་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་དང༌། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས།
དཔལ་མགོན་ལྕགས་ལྕམ་བདུན་གྱི་མདོ་གཟུངས་དམ་པ་བསྟན་པའི་ལེའུ་སྟེ་ང་
གསུམ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་མེ་ལྕམ་བདུན་གྱི་གཟུངས་འདི་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
དཔལ་དང་འབྱོར་བ་དང་། ནོར་དང་ལོངས་སྤྱོད་དང༌། ཟས་དང་དཀོར་མཛོད་
ཐམས་ཅད་ལས། མང་བ་དང་། རྒྱས་པ་དང་། འཚོགས་པ་དང་། སྟེར་བར་བྱེད་
པའི་དཔལ་མགོན་མེ་ལྕམ་བདུན་གྱི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་
སྨར་ལ་བ་ད་ཡ། གྷ་དྷ་ར་ཀ་བྷ་བྷོ་ཏི། གྷ་ཡ་རདྨ་ཨུ་ལི་དྷ་ར་ཡ། ཕྲི་རྒྱུ་ནེ་ལེན་པྲ་ཡེ་
དུན་དུན། ད་ར་ཡ་ད་ཏ་ཡ། བྷོ་ཡུ་བྲིང་བྲིང་། ཙི་ལྟ་བ་བྷོ་ལིང་སད། མར་ལ་ཧཱུཾ་ཧཱུཾ།
དེ་ཤོ་ག་ར་སི་ཏི་ཤྲཱི་འདུ། ཧ་ར་ག་ཡུ་སི་ཏི། གྷོ་དྷེ་བ་སུ་ཙ་མེད། གུ་ནི་ཨ་དཀར་རྨི་ཚེ།
ཡཀྵ་ཕྱ་སྨར་ལོ། ཨ་བ་ད་ར་ད་ར། བྷ་བ་ལི་ཡང་རཾ་རཾ། ཀ་ར་མེ་ཆད་ཀན། ཚེ་ནི་
པུཊྚ། ཀུ་རུ་གྷེ་གྷ་ར། ཛ་ཅི་དྲན་ཙེ་དུན། མུ་སྟིང་ཝང་ཤོ་ཕྱ་གྱེར་རོ། ། ཁུ་ཡེ་མུ་བྲུ་ཨ་
ལ་ལ། གེ་ཏེ་སྨར་དུ་བྷེ་སད་གུ་ནི་ཨ་སད་སཱཧཱ། སྲིད་པའི་གོ་ལར་རྒྱུ་བ་ཡི། བར་སྣང་
ཁམས་ལ་དབང་བསྒྱུར་བ། འདོད་དགུ་ཡིད་བཞིན་འགྲུབ་པའི། ལྷོ་ཕྱོགས་མེ་ལྕམ་
དབལ་མོ་བདུན། དགུ་བརྩེགས་རི་རབ་གླིང་བཞིའི་བདག །བསོད་ནམས་མ་ལུས་
ཚོགས་སྤྱོད་ཅིང་། མཆུ་གྲེ་དང་ནི་སྒོ་མེ་བཞི། ནག་པ་ས་རི་ས་ག་བདུན། ལྷོ་ཤར་མེ་
ཁམས་ལ་གནས་པའི། ལོ་ཟླ་ཞག་དང་ཟ་མའི་ལྷ། འཁོར་སྐྱོངས་སྡེ་འཁོར་འབུམ་
གྱིས་བསྐོར། ཁྱོད་རྣམས་སངས་རྒྱས་བསྟན་པ་ཡི། ཞབས་ནས་འདེགས་གྱུར་མགོན་
བྱེད་དཔལ། ཇི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་དང་རྒྱུ་སྦྱོར་ཡོན་བདག་གི། དབུལ་ཞིང་ཕོངས་པའི་སེམས་ཅན་ལ།
བསོད་ནམས་དཔལ་འབྱོར་ལོངས་སྤྱོད་དང༌། ཟས་དང་གོས་དང་མཐུན་པ་དང་།
བཞིན་དང་ལེན་དང་བཅང་བའི་རྫས། རིན་ཆེན་འབྲུ་ཡི་ཕུང་པོ་དང་། རྐང་བཞི་
166

གསེར་འོད་དམ་པའི་མདོ་སྡེ།
འབྲོག་ནོར་བཞོན་མ་སྟེར། དར་ཟབ་ལྷབ་ལྷུབ་ཐེལ་ཕྲུག་གོས། གསེར་དངུལ་ཟངས་
ལྕགས་རིན་པོ་ཆེ། གང་ལ་ཅི་འདོད་ཕུན་ཚོགས་པའི། ཁྱོད་རྣམས་མཐུ་དང་དཔལ་
བརྟེན་དང་། ཇི་ལྟར་འདོད་པ་ལག་ཏུ་གསོལ། དེ་བཞིན་བསམ་པའི་དོན་འགྲུབ་
དཔལ། དེ་འགྲུབ་རེ་བ་སྐོང་པར་ཤོག །རྒྱལ་ཁམས་ཡུལ་གྲུ་བདེ་ལེགས་བརྟན། ནད་
ཡམས་མུ་གེའི་རྒྱུན་ཆད་དེ། སྣང་སྲིད་ཞི་བདེ་མཐུན་པ་ཡི། རྒྱལ་བ་འཕགས་པའི་
བསྟན་པ་ལ། རབ་ཏུ་གུས་ཤིང་རྒྱས་པར་མཛོད། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་
རྒྱས་ཀྱི་བསྟན་པ་ལ་གནས་ཤིང་། འདོད་པ་སྩལ་བར་བྱེད་པའི་དཔལ་མགོན་མེ་ལྕམ་
བདུན་གྱི་གཟུངས་འདི་དག་འཛིན་པ་དང༌། འཆང་བ་དང༌། ཀློག་པ་དང་། ཁ་ཏོན་
དང་། ཕུད་དུད་དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདི་ཡང་བསམ་པ་དང་འདོད་པའི་ནོར་ཐམས་ཅད་འགྲུབ་པར་འགྱུར་རོ། །མང་
བར་འགྱུར་རོ། །འཚོགས་པར་འགྱུར་རོ། །སྟེར་བར་འགྱུར་རོ། །སྩལ་བར་འགྱུར་རོ། །
སྤྱོད་པར་འགྱུར་རོ། །གཞན་ཡང་འཇིག་རྟེན་ཁམས་སུ་ནད་ཡམས་དུས་འཁྲུག་མུ་
གེའི་བསྐལ་པ་ཞི་ནས་བསོད་ནམས་ལོངས་སྤྱོད་ཕུན་སུམ་ཚོགས་ཏེ་སྣང་ཞིང་སྲིད་
པ་ཐམས་ཅད་ཞི་བདེ་མཉམ་པའི་ཆ་ལ་གནས་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་པར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང༌། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས།
དཔལ་མགོན་མེ་ལྕམ་བདུན་གྱི་མདོ་གཟུངས་དམ་པ་བསྟན་པའི་ལེའུ་སྟེ་ང་བཞི་
པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་གསང་བ་ལག་ཆེན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སངས་རྒྱས་ཀྱི་བསྟན་པ་རབ་ཏུ་བརྟན་པར་བྱེད་པ། འབྱུང་བ་བརྟན་པར་བྱེད་པ།
སྲིད་པ་བརྟན་པར་བྱེད་པ། བསྐལ་པ་བརྟན་པར་བྱེད་པ། དུས་བརྟན་པར་བྱེད་པ།
ཚེ་བརྟན་པར་བྱེད་པ། དཔལ་བརྟན་པར་བྱེད་པ། ནོར་བརྟན་པར་བྱེད་པ། གཞན་
ཡང་ས་བདག་གི་ནད་དང་། ས་ཡི་འཕོ་འགྱུར་དང༌། ས་ཡི་ལྡང་བར་བྱེད་པའི་
འཇིགས་པའི་ཚོགས་ཐམས་ཅད་སྲུང་བ་དང་། སྐྱབས་པར་བྱེད་པའི་དཔལ་མགོན་
གསང་བ་ལག་ཆེན་གྱི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ།
ཀྱེ་སླས་སརྦ་ས་ཏི་ཧཱུྃ། གྱ་གུ་སད་དོ། ། ཨ་བ་དྷ་རུ་ཀ། ཤུ་ལ་ཝེར་རོ། །ད་ར་ད་ར། དི་
རི་དི་རི། དུ་རུ་དུ་རུ། ད་ར་ཡ་ད་ར་ཡ། ཏར་ཡ་ཏ། ཏར་ཡ་ཏ། ཏད་ཏ་མི་ལི། ཕི་
ལི་ཕི་ལི། ཕུ་ལུ་ཕུ་ལུ། ཕེ་ཏ་ཕེ་ཏ། ཕེ་ད་ཡ་ཐ། ཕེ་ད་ཡ་ཐ། ཨུ་བ་དད་ལྟ་སརྦ། བ་
168

གསེར་འོད་དམ་པའི་མདོ་སྡེ།
ར་གྷ་སྟ་ཡེ། ཧྲིང་ནི་ཧྲིང་ནི། ཧྲི་ཡ་ཧྲི་ཡ། ཧོ་ཡ་ཧོ་ཡ། ཧྲིང་ནི་ས་བ་ར་ཡ། ཧྲིང་ནི་
ས་བ་ར་ཡ། གྷ་ཏ་གླུ་སང་། སརྦ་སརྦ། ས་སྟི་ས་སྟེ། ས་ར་ས་ར། སརྦ་པ་ཤང་ནི་དྷི་
ཡ། སརྦ་པ་ཤང་ནི་དྷི་ཡ། ན་ཀ་ས་ར། ཧ་བྷི་ལོ། ཨེ་ཏ་ན་ནུ་སླས་ཞི། ནི་ལ་ནི་ལ།
ནི་སྤུང་ནི་སྤུང་། ནི་ན་ལིག་ཞི་ཝེར་རོ། །གྱ་གུན་ཏ་ཀ། གུན་གྱག་ལིག་ཟུར། ཨ་བ་དྷ་
རུ་ཀ། མ་མིག་ཁྲི་སི་ནི། གྱེར་ནི་བྲོ་སྤུང༌། ཐ་ཚན་ས་དུ་ཧོ། གྷི་ཡ་ཙི་ཏ་དེ་ཙ་ས་མ་
ཡ་སླས་ཞི་ནི་སཱཧཱ། ཚངས་རྒྱུང་དགའ་བའི་འཇིག་རྟེན་གྱི། མཚོ་གླིང་པདྨའི་གཞལ་
ཡས་ཀྱི། གབ་རྩེ་གླིང་ཆེན་ཕོ་བྲང་ནས། སངས་རྒྱས་བསྟན་པ་ཆགས་པའི་གཞི།
སྟོང་གསུམ་བསོད་ནམས་དཔལ་བསྐྱེད་བདག །འཇིག་རྟེན་བཀྲ་ཤིས་བརྟན་པའི་
མགོན། དཔལ་མགོན་གསང་བ་ལག་ཆེན་ནི། གནོད་སྦྱིན་ཚུལ་ཅན་གསེར་མདོག་
ཆགས། རིན་ཆེན་སྣ་ཚོགས་འོད་དུ་འཁྱུག །ནོར་བུ་མེ་ཏོག་དབུ་ལ་བརྒྱན། ཕྱག་
གཉིས་ཐུགས་ཀར་ཐལ་མོ་སྦྱར། བཻཌཱུརྱ་ཡི་འཁོར་ལོ་བསྣམས། གསེར་གྱི་རི་བརྩེགས་
ཁྲི་རུ་བཞུགས། སྲིད་གསུམ་བསྟན་པ་བརྟན་བྱེད་དཔལ། དབང་ཆེན་ས་བདག་
འབུམ་གྱི་བསྐོར། ཁྱོད་ནི་འཇིག་རྟེན་ཆགས་པའི་གཞི། སངས་རྒྱས་བསྟན་པ་སྐྱོང་
བའི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ནི་བསྟན་པའི་རྗེས་འབྲེང་ནས། ཁྱོད་ནི་མཐུ་དང་དཔུང་བསྐྱེད་ལ།
ས་གཞིའི་འཕོ་འགྱུར་འཇིག་པ་དང༌། ས་བདག་ཆོ་འཕྲུལ་གདུག་རྩུབ་ནད། མི་ནོར་
ཞིང་ནད་ཐམས་ཅད་བསྒྱུར། བསོད་ནམས་འབྲུ་སོགས་བཞོན་པ་དང་། ཕྱུགས་ཁྱུ་
ཀུན་དུ་འཕེལ་བར་མཛོད། ཁ་རྗེ་དབང་ཐང་བཀྲགས་མདངས་བསྐྱེད། འཆི་མེད་ཚེ་
དང་གྲངས་མེད་ནོར། དཔལ་འབྱོར་རྟག་ཏུ་ལེགས་པར་མཛོད། རྒྱལ་ཁམས་ཡུལ་
གྲུ་བདེ་ལེགས་དཔལ། ནད་ཡམས་མུ་གེ་རྒྱུན་ཆད་ནས། ཆར་ཆུ་དུས་སུ་འབེབ་
པ་དང་། ལོ་འབྲུ་རྩི་ཐོག་རྒྱས་པར་མཛོད། བསྐལ་སྲིད་འབྱུང་བ་རབ་བརྟན་ནས།
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རྒྱལ་བ་འཕགས་པའི་བསྟན་པ་ལ། རབ་ཏུ་བརྟེན་པར་མཛད་དུ་གསོལ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་
དང༌། མི་དང༌། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་
ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང༌། བསྐལ་སྲིད་བསྟན་
པ་སྐྱོངས་བ། དཔལ་མགོན་གསང་བ་ལག་ཆེན་གྱི་གཟུངས་འདི་དག་འཛིན་པ་དང་།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་
དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་ལ་གནས་
ཤིང་། བརྟན་ནས་བསོད་ནམས་དང་བླ་མེད་ཐར་པའི་འབྲས་བུ་བསྒྲུབ་པ་ལ། ས་
ཡི་འཇིག་པ་དང༌། ས་ཡི་ནད་དང༌། ས་བདག་གི་གདུག་རྩུབ་ལ་སོགས་ཞི་ནས་དུས་
བརྟན་པར་འགྱུར་རོ། །འབྱུང་བ་བརྟན་པར་འགྱུར་རོ། །སྲིད་པ་བརྟན་པར་འགྱུར་
རོ། །བསྐལ་པ་བརྟན་པར་འགྱུར་རོ། །ཚེ་བརྟན་པར་འགྱུར་རོ། །དཔལ་བརྟན་པར་
འགྱུར་རོ། །ནོར་བརྟན་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
སུ་དུས་འཁྲུག་དང་ནད་ཡམས་མུ་གེའི་བསྐལ་པ་ཞི་ནས། ཆར་ཆུ་དུས་སུ་འབབ་
ཞིང་ལོ་ཕྱུག་རྩི་ཐོག་ལྡན་ཏེ། སངས་རྒྱས་ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་
ནས་རབ་ཏུ་བརྟན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་
170

གསེར་འོད་དམ་པའི་མདོ་སྡེ།
རྣམས་ཡི་རངས་ནས་སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་གསང་བ་ལག་ཆེན་གྱི་མདོ་
གཟུངས་དམ་པ་བསྟན་པའི་ལེའུ་སྟེ་ང་ལྔ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་བརྟན་མའི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསྟན་
པ་རབ་ཏུ་བསྐྱེད་པ། ལུས་དང་། སྲོག་དང༌། ཚེ་དང་། བསོད་ནམས་དང་། དཔལ་
འབྱོར་དང་། ས་བཅུད་དང༌། ལོ་ཏོག་དང་། ནོར་དང་སྲིད་པ་ཐམས་ཅད་བསྐྱེད་
པར་བྱེད་པའི་དཔལ་མགོན་ལྷ་མོ་བརྟན་མའི་གཟུངས་འདི་ལྟར་ཏེ། བསྭཱ་ཨཱ་ན་མ་
སད་གྱེར་སྨར་ལ་བ་དཱ་ཡ། སྨྲ་པར་སླ་ཞི་མ་མ། སད་དོ་ཀེ་སླན་མི་ཏ། ཨ་ཏི་པྲ་མ་ནི།
ས་ཏི་བྷ་མ་ནི། མ་མ་སད་དོ་སྐྱེ་སླས། ཀུ་ཏ་ཀུ་ཏ། སང་ཀུ་ཏ་ནི། ད་ཧ་ད་ཧ། ས་བ་
ར་ད་ཧ། ཨི་ཏི་སད་མི། ཨ་པྲ་ན། ཡུ་པྲ་ན། གུ་ལེ་མི་པྲ་ན། ཧ་ར་མེ་པྲ་ན། སརྦ་ཁྲི་
དཀར་མ་མ། རདྨ་དྲུང་མུ། མ་མ་ཚེ་ཧཱུཾ། བརྟན་འདུ་ཨོཾ་འདུ། ཨ་ཡུ་ཙ་མེད། ས་ལེ་
འོད་དེ། ས་མ་ཡ་ཨོཾ་འདུ། ཧཱུཾ་ཧཱུཾ་ནེ་ར། ཤེ་ཙུ་པུཏྟཾ་ཧྲིང་། ས་ཏི་སྟི་ར། རདྡྷཱ་ཡཀྵ། བྷ་
མ་ཡེ་ཧཱུྃ། ད་ར་སི་ཏི་ཕྱ་སང་ཕྱོད་དེ། ཨ་ལ་ལ། སད་དོ་ཨ་སྟ་མ་མ། སླས་ཞི་ཀེ་ནི།
པྲ་ཛྷ་ཧ་ར། ཆད་ཀན་སྨར་ནི་ཏ་ཀོ་ཡེ་འདུ་སཱཧཱ། སངས་རྒྱས་བསྟན་པ་བསྐྱེད་བྱེད་
ཡུམ། སྟོང་གསུམ་བཅུད་འཛིན་གཤེན་གྱི་མ། འབྱུང་ལྔ་ཀུན་བདག་དབང་མོ་ཆེ། དེ་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བཞིན་གཤེགས་པ་ཕ་རོལ་ཕྱིན། རྒྱལ་བའི་ཡུམ་གྱུར་སྲིད་པའི་རྒྱལ། ལྷ་མོ་བརྟན་
མ་ཀུན་བསྐྱེད་མ། སེར་མོ་རིན་ཆེན་དར་ཟབ་སྤྲས། མི་ཕྱེད་འབར་བའི་མཚན་
རྟགས་ཅན། བཟང་ངན་གཟི་ཡི་འོད་གུར་འཁྲིག ། ཟེ་སྲོག་རྒྱན་ཞུ་ལྷ་ཡི་ཆས། ཕྱག་
གཉིས་ཐུགས་ཀར་བུམ་བཟང་འཛིན། འགྲོ་ལ་བརྩེ་ཕྱིར་སྟབས་ཀྱིས་བཞེངས། མི་
འགྱུར་སྟོང་གསུམ་བཅུད་འཛིན་པའི། ས་ཡི་ལྷ་མོ་འབུམ་གྱིས་བསྐོར། ཁྱོད་ནི་སྲིད་
པ་བསྐྱེད་བྱེད་པ། སངས་རྒྱས་བསྟན་པ་སྐྱོང་བའི་བདག ། ཅི་སྲིད་རྒྱལ་བའི་བསྟན་
གནས་པར། དེ་སྲིད་འགྲོ་བའི་དཔལ་མགོན་མཛོད། བདག་ནི་བསྟན་པའི་རྗེས་
འབྲེང་ནས། ལྷ་མོ་ཁྱོད་ཀྱི་མཐུ་དཔལ་གྱིས། ཀིང་ཀང་ཆོ་འཕྲུལ་གློ་བུར་རྐྱེན། བྱད་
ཁ་ཕུར་ཁ་རྦོད་གཏོང་ངན། ན་ཚ་ཤི་ཆད་ལྟས་ངན་ཐན། མོ་རྨིས་པྲ་ལྟས་ངན་པ་
བསྒྱུར། མི་ནོར་འབྲུ་སོགས་གཞོན་པ་དང་། ཕྱུགས་ཁྱུ་ཀུན་ཏུ་འཕེལ་བར་མཛོད། ཚེ་
སྲིང་སྲོག་འཚོས་མངའ་ཐང་སྤེལ། རྩ་དཀར་ཁྲོལ་ལ་སྲིའུ་འཚོས། མི་ལ་ཚེ་དང་ནོར་
ལ་གཡང་། ཟས་ལ་བཅུད་དང་གོས་ལ་དྲོད། འབྲུ་ལ་འཕེལ་དང་དཀོར་ལ་དཔལ།
སྲིད་ལ་འཕེལ་དང་ཟིལ་གནོན་བཙན། མཁར་ལ་མདངས་དང་མི་ལ་བཀྲག །ཡག་
མཐའ་ཆུ་ལས་རིང་བ་ཡི། བཀྲ་ཤིས་གཡང་ཆེན་བསྐྱེད་དུ་གསོལ། རྒྱལ་ཁམས་ཡུལ་
གྲུ་བདེ་ལེགས་དཔལ། ནད་ཡམས་མུ་གེའི་རྒྱུན་ཆད་ནས། ཆར་ཆུ་དུས་སུ་འབབ་
པ་དང་། ལོ་འབྲུ་རྩི་ཐོག་རྒྱས་པར་མཛོད། བསྐལ་སྲིད་དངོས་གྲུབ་རབ་བསྐྱེད་ནས།
རྒྱལ་བ་འཕགས་པའི་བསྟན་པ་ལ། རབ་ཏུ་བརྟེན་པར་མཛད་དུ་གསོལ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་།
མི་དང༌། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག ། ག་ལ་ལ་ཞིག་གིས།
དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། སྲིད་པ་བསྐྱེད་པར་མངའ་བའི་
དཔལ་མགོན་ལྷ་མོ་བརྟན་མའི་གཟུངས་འདི་དག་འཛིན་པ་དང་། འཆང་བ་དང་།
172

གསེར་འོད་དམ་པའི་མདོ་སྡེ།
ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་
ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་རབ་ཏུ་བསྐྱེད་ནས། ལུས་
བསྐྱེད་པར་འགྱུར་རོ། ། ཚེ་བསྐྱེད་པར་འགྱུར་རོ། །དཔལ་བསྐྱེད་པར་འགྱུར་རོ། །
བསོད་ནམས་བསྐྱེད་པར་འགྱུར་རོ། །རིགས་བསྐྱེད་པར་འགྱུར་རོ། །ནོར་བསྐྱེད་པར་
འགྱུར་རོ། །ཟས་བསྐྱེད་པར་འགྱུར་རོ། །གོས་བསྐྱེད་པར་འགྱུར་རོ། །གཞན་ཡང་
འཇིག་རྟེན་ཁམས་རྣམས་སུ་དུས་འཁྲུགས་དང་ནད་ཡམས་མུ་གེའི་བསྐལ་པ་ཞི་ནས།
ཆར་ཆུ་དུས་སུ་འབབ་ཅིང་ལོ་ཕྱུག་རྩི་ཐོག་ས་ཡི་བཅུད་ཐམས་ཅད་ཡོངས་སུ་རྒྱས་ཏེ་
སངས་རྒྱས་ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་ནས་རབ་ཏུ་བརྟན་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་པར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་
པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས། དཔལ་མགོན་ལྷ་མོ་བརྟན་མའི་མདོ་གཟུངས་དམ་པ་བསྟན་པའི་
ལེའུ་སྟེ་ང་དྲུག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དཔལ་གསུམ་འབྱུང་བའི་ཕྱིར་དུ། དཔལ་མགོན་ཁམས་ཀྱི་ལྷ་བརྒྱད་ཀྱིས་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། ཁམས་ཀྱིས་འཇིག་པ་དང༌། མེ་ཡིས་འཇིག་པ་དང༌། མཚོན་གྱིས་
འཇིག་པ་དང་། ཆུ་ཡིས་འཇིག་པ་དང་། ཐོག་གིས་འཇིག་པ་དང་། ས་གཡོས་ཀྱིས་
འཇིག་པ་དང་། རླུང་གིས་འཇིག་པ་དང་། རི་ཡིས་འཇིག་པ་དང་། འཇིག་པ་དེ་
དག་བསྐྱབ་པ་དང་། གཞན་ཡང་མི་ནོར་ཟས་དང་རིགས་རྒྱུད་ཐམས་ཅད་ལས།
འཕེལ་བ། བརྟན་པ། མང་བ། སྤེལ་བ། འཚོགས་པ། བདེ་བ། བསྐྱེད་པ། བཙུན་
པ། བཙན་པ། བརྗིད་པར་བྱེད་པའི་དཔལ་མགོན་ཁམས་ཀྱི་ལྷ་བརྒྱད་ཀྱི་གཟུངས་
འདི་ལྟ་སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ཨ་དཀར་གྱེར་ཝེར་སྡིན་མ་ཧ་
ཡ་ན་བྲུ་འདུ་སཱཧཱ། ཀ་ལི་ཚང་ཝེར་ཤི་ཀ་ལ། ཀ་ལེ་ཤྭ་ར་ནི་ཀ་པ་ལ་བྲོ་འདུ་སཱཧཱ། དྷེ་
བ་དྷ་ན་ཡ་ཏིང་ཝེར། དྷེ་བ་དྷ་ན་ཡ། མང་ནི་ཀྱེ་སླས་བྲོ་འདུ་སཱཧཱ། ཤོ་ཏི་སྟ་ཎ་བྷང་
དྷུ་རུ་ལྟར་ཝེར། གེ་དྷ་རུ་སུ་ནི་བྲོ་འདུ་སཱཧཱ། ས་ཀྲ་ཀླུ་བྱ་ཤ་ཡ་མུ་ཝེར་དེ་ཀོ་ཧྥུ་དྷ་ཨ་
ནི་ལཾ་ལཾ་ཕུ་ཡེ་ཧཱུཾ་འདུ་སཱཧཱ། སླ་ཞི་སྔོན་ལོ་ཀ་སྐྱེ་ཝེར་ཥ་ཡ། ད་ར་ཏྲི་ཏྲི་བྷི་དྷ་ར་ཁོ་ན་
བྲོ་འདུ་སཱཧཱ། ཀ རྒྱ་ལོ་ཀ་སི་དྷི་ཨ་རང་ཝེར། དེ་བྷ་ཀཉྩ ་བྷང་དྷུ་ན་སུ་ནི། དེ་དྷ་ཡ་
བྲུ་འདུ་སཱཧཱ། ཀཉྩ་ལོ་ཀ་སརྦ་ས་ནི་བྲོ་ཝེར་པུ་རདྨ་སི་དྷི་རུ་ལུ་ཏ་ར་ཁང་ནི་བྲོ་འདུ་
སཱཧཱ། སངས་རྒྱས་བསྟན་པ་ཆགས་པའི་བདག །སྲིད་པའི་ཁམས་ཀྱི་རྫུ་འཕྲུལ་མངའ།
བསྐྱེད་པའི་དཔལ་བརྒྱད་འཇིག་རྟེན་སྐྱོང་། དགྱེས་པའི་གཡང་བརྒྱད་མཐུན་པའི་ལྷ།
ཁམས་ཀྱི་ལྷ་བརྒྱད་རིགས་ཀྱི་བདག །འཇིག་རྟེན་བསྐྱེད་པའི་མངའ་བདག་མོ། ཤིང་
ཁམས་རྒྱལ་པོ་འཁོར་བཅས་དང་། གསལ་བ་སྣང་སྲིད་ཆོ་ལོ་ཡུམ། མེ་ཁམས་རྒྱལ་
T74

གསེར་འོད་དམ་པའི་མདོ་སྡེ།
པོ་འཁོར་བཅས་དང་། མི་འགྱུར་གཡུང་དྲུང་བརྟན་པའི་གཞི། ལྕགས་ཁམས་རྒྱལ་
པོ་འཁོར་བཅས་དང༌། སྣང་སྲིད་འདོད་ཡོན་ཇི་སྙེད་སྤེལ། ཆུ་ཁམས་རྒྱལ་པོ་འཁོར་
བཅས་དང་། ནམ་མཁའ་རིམ་དགུའི་མཁའ་བདག་མཛད། གནམ་བོན་རྒྱལ་པོ་
འཁོར་བཅས་དང་། ས་གཞིའི་བཅུད་དབྱིག་གཏེར་ཆེན་པོ། ས་ཁམས་རྒྱལ་པོ་འཁོར་
བཅས་དང་། འཇིག་རྟེན་འདེགས་པའི་ཤུགས་ལྡན་མ། རླུང་སྨིན་འཕྱོ་མ་འཁོར་
བཅས་དང་། མི་གཡོ་སྟོབས་ཀྱི་ས་གཞི་འཛིན། རི་རབ་འཛིན་རྒྱལ་འཁོར་བཅས་དང་།
འཇིག་རྟེན་གསུམ་ལ་མངའ་མཛད་པའི། སྨེ་བ་ལོ་སྐོར་ལོ་རྒན་དང་། ལོ་ཟླ་ཞག་དུས་
ཕྱོགས་མཚམས་རྒྱུ། འབྱུང་ལྔ་དབང་སྒྱུར་ཕྱོགས་མཚམས་གནས། རང་རང་རྒྱལ་བློན་
སྤུན་སྡེ་དང་། བཙུན་མོ་སྲས་དང་འཁོར་གཡོག་འབངས། ཕོ་ཉ་མངག་གཞུགས་བྲན་
ལས་བྱེད། སྤྲུལ་པ་དང་ནི་ཡང་སྤྲུལ་གྱིས། འཁོར་ཚོགས་འབུམ་སྡེ་བཅས་པ་རྣམས།
སངས་རྒྱས་བསྟན་པ་སྐྱོང་བའི་མགོན། སྟོང་གསུམ་ཕན་བདེ་བསྐྱེད་པའི་བདག །ཅི་
སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ནི་
བསྟན་པའི་རྗེས་འབྲེང་ནས། ཁམས་ཀྱི་འཇིག་པ་ཆེན་པོ་དང་། འབྱུང་བའི་འཇིག་
པ་མ་ཤོམ་ཞིག ། མེ་ཆེན་རི་བོ་འབར་བ་དང་། དུས་འཁྲུག་མཚོན་གྱི་བསྐལ་པ་སོལ། །
ཆུ་ཆེན་རི་ནས་མ་རྡོལ་བ། གནམ་ལྕགས་ཐོག་མདའ་འཕེན་པ་ཟློག །ས་གཞིའི་གཡོ་
འཁྲུག་ས་གཡོས་དང་། རླུང་ཆེན་འཚུབ་མ་མ་བསྐྱོད་ཅིག ། རི་བོ་རྦབ་རྒོད་འགྲིལ་བ་
དང༌། བྲག་རི་ཟུར་ནས་མ་བསྙེལ་ཅིག །བདག་དང་རྒྱུ་སྦྱོར་ཡོན་བདག་གི། ཚེ་ནོར་
དབང་ཐང་བསྐྱེད་པ་དང་། རྩ་དཀར་འབྲུ་གཞོན་ཕྱུགས་ཁྱུ་འཕེལ། འཕེན་དཔལ་ཆེ་
བཙན་གྲགས་པ་དང་། སྟོབས་དང་མངའ་ཐང་འབྱོར་དྲུག་རྒྱས། མི་ཚེ་ཕྱུགས་གཡང་
གནས་འདིར་སྩོལ། དཀར་ལ་འཚེར་བ་མི་ཡི་གཡང་། དམར་ལ་གདང་བ་ཟས་ནོར་
གཡང་། སྣུམ་ལ་འདྲིལ་བ་ཕྱུགས་ཀྱི་གཡང་། མངའ་རིས་བཀྲ་ཤིས་བྱིན་ཆེན་གཡང་།
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཡང་གི་མཚོ་མོ་བསྐྱེད་དུ་གསོལ། རྒྱལ་ཁམས་ཡུལ་གྲུ་བདེ་ལེགས་དཔལ། ནད་
ཡམས་མུ་གེ་རྒྱུན་ཆད་ནས། ཆར་ཆུ་དུས་སུ་འབབ་པ་དང་། ལོ་འབྲུ་རྩི་ཐོག་རྒྱས་
པར་མཛོད། སྲིད་པ་ཁམས་ཀྱི་བཅུད་འཕེལ་ནས། རྒྱལ་བ་འཕགས་པའི་བསྟན་པ་
ལ། རབ་ཏུ་བརྟན་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང་། གང་ཞིག་རིགས་
ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་
ཀྱི་བསྟན་པ་ལ་གནས་ཤིང༌། ཁམས་བརྒྱད་ཀྱི་རྫུ་འཕྲུལ་གྱིས་འཇིག་རྟེན་སྐྱོང་བར་
མཛད་པ་དཔལ་མགོན་ཁམས་ཀྱི་ལྷ་བརྒྱད་ཀྱི་གཟུངས་འདི་དག་འཛིན་པ་དང༌།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང༌།
ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་རབ་
ཏུ་རྒྱས་ཏེ། འབྱུང་བས་འཇིག་པ་དང་། མེ་ཡིས་འཇིག་པ་དང་། མཚོན་གྱིས་འཇིག་
པ་དང་། ཆུ་ཡིས་འཇིག་པ་དང་། ཐོག་གིས་འཇིག་པ་དང་། ས་གཡོས་ཀྱིས་འཇིག་
པ་དང༌། རླུང་གིས་འཇིག་པ་དང༌། རི་ཡིས་འཇིག་པ་དང་། ཁམས་ཀྱིས་འཇིག་པ་
བརྒྱད་པོ་བསྲུང་བ་དང་བསྐྱབ་པར་འགྱུར་རོ། །གཞན་ཡང་འགྲོ་བ་དབུལ་ཕོངས་དུ་
གྱུར་བའི་སྡུག་བསྔལ་ལས་ཐར་ཏེ། ཟས་ནོར་དང་རིགས་རྒྱུད་ལོངས་སྤྱོད་ཐམས་ཅད།
རྒྱས་པར་འགྱུར་རོ། །འཕེལ་བར་འགྱུར་རོ། །བརྟན་པར་འགྱུར་རོ། །མང་བར་འགྱུར་
རོ། །སྤེལ་བར་འགྱུར་རོ། །འཚོགས་པར་འགྱུར་རོ། །བདེ་བར་འགྱུར་རོ། །བསྐྱེད་
པར་འགྱུར་རོ། །བཙུན་པར་འགྱུར་རོ། །བཙན་པར་འགྱུར་རོ། །བརྗིད་པར་འགྱུར་
རོ། །གཞན་ཡང་འཇིག་རྟེན་གྱི་ཁམས་རྣམས་སུ་དུས་འཁྲུག་དང་ནད་ཡམས་མུ་གེའི་
བསྐལ་པ་ཞི་ནས། ཆར་ཆུ་དུས་སུ་འབབ་ཅིང་ལོ་ཕྱུགས་རྩི་ཐོག་ས་ཡི་བཅུད་ཐམས་
ཅད་ཡོངས་སུ་རྒྱས་ཏེ་སངས་རྒྱས་ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་ནས་རབ་
176

གསེར་འོད་དམ་པའི་མདོ་སྡེ།
ཏུ་བརྟན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་
འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་
པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །
དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་
དང་། མི་དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས། དཔལ་མགོན་ཁམས་ཀྱི་ལྷ་བརྒྱད་ཀྱི་མདོ་
གཟུངས་དམ་པ་བསྟན་པའི་ལེའུ་སྟེ་ང་བདུན་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་དཔལ་ཆེན་འཇིགས་མེད་ཀྱི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། སྲིད་པ་རིན་པོ་ཆེ་ཡི་མཐུ་རྩལ་དང་སྟོབས་དང་། གཟི་བརྗིད་དང༌།
བསོད་ནམས་དང༌། ཚེ་ནོར་དང༌། ཡོ་བྱད་དང་། དཔལ་དང་འབྱོར་བ་ཐམས་
ཅད་འབྱོར་བར་བྱེད་པའི་དཔལ་མགོན་ཆེན་པོ་དཔལ་ཆེན་འཇིགས་མེད་ཀྱིས་
གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སླ་ཞི་ཏྲི་ཏ་སརྦ་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ས་ཏི་ཧཱུྃ། ཨི་ཏི་ཤུད་ལ་ཝེར་རོ། །པྲ་མ་བྷ་བྷེ་ལ་ཧེ་ཤེལ་ལོ། །གུ་ཡེ་མེ་ཏི་བྷ་མ། ད་
ར་ཝེར་ཞི་སརྦ་ཡ་ཏི། རདྨ་ཧཱུཾ་ཧཱུྃ། ད་ཧ་གུ་ཡེ་རྩ་ར། བྲོ་ནི་བྲུ་ནི། ཧ་ར་ཁྲི་སང་ར་
ཁྲེ། ཝེར་ཏོ་ཁ་ཡེ་དེ་རྦ་ཟེ་ལེན་ནི་སླས་ཧཱུཾ། ཧཱུཾ་ནི་སྤུང་ནི། ནི་ལ་ཕ་ལ། ཧ་ར་པྲ་
མ། སརྦ་ཀུདྡྷེ་ར་ཡ། ཚེ་ནི་བླ་བྷ་རི་རང་། བརྟེན་འདུ་ཨོཾ་ཨ། ས་ལེ་ཀོ་ཡེ། ཀབྱིཊ་
ཧྲིམ་པྲ་མ། ཟླ་ཨ་བི། དེ་རྦ་དེ་ཤོ། ཀུ་ཏ་ཀུ་རུ། ཤ་བ་ཧི་ལ། ནི་སད་ཀ་ཏ་བ་ཁུ་
ཧཱུཾ། ལེ་ཊཾ་ཊུ་སྤུང་། ཨ་སད་གདལ་ཁྱབ་ཝེར་ནི་ཧཱུྃ་ཧྲི་བྲོ་འདུ་སཱཧཱ། སངས་རྒྱས་
བསྟན་པ་ཆགས་པའི་གཞི། སྟོང་གསུམ་དངོས་གྲུབ་སྤེལ་བའི་བདག །ཤར་ཕྱོགས་
འཇིག་རྟེན་མངའ་མཛད་པ། སྲིད་པའི་མཐུ་རྩལ་དཔལ་གྱི་མགོན། མགྱོགས་
ཤུགས་རྩལ་མཆོང་གར་ཡང་རྒྱུ། དཔལ་མགོན་དཔལ་ཆེན་འཇིགས་མེད་རྗེ། ཟ་
བྱེད་གཅན་ཟན་ཁྲོས་པའི་གཟུགས། འཇིག་རྟེན་བསོད་ནམས་དཔལ་བསྐྱེད་
པའི། ལོ་ཟླ་ཞག་དུས་ཟ་མ་ལ། དབང་བྱེད་རྒྱལ་བློན་བཙུན་མོ་འཁོར། སྤྲུལ་
པ་བྱེ་བ་ས་ཡ་བཅས། སངས་རྒྱས་བསྟན་པ་སྐྱོང་བའི་མགོན། སྟོང་གསུམ་ཕན་
བདེ་བསྐྱེད་པའི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་
དཔལ་མགོན་མཛད། བདག་ནི་བསྟན་པའི་རྗེས་འབྲེང་ནས། ཁྱོད་ཀྱིས་མཐུ་དང་
དཔལ་བརྟེན་པའི། མི་མཐུན་ལོག་པར་གྱུར་བ་ཡི། བྱད་ཁ་ཕུར་ཁ་རྦོད་གཏོང་
ངན། དགྲ་རྐུན་གདོན་བགེགས་ནད་རིམས་བསྒྱུར། མི་འགྱུར་སྲིད་པའི་མཐུ་
རྩལ་དང༌། སྟོབས་འབྱོར་མངའ་ཐང་སྩལ་དྲུག་ཚོགས། ཚེ་སྲིང་སྲོག་འཚོས་མི་
ནོར་སྤེལ། མཐོ་བཙན་ཕྱུག་དར་བསམ་དོན་འགྲུབ། ལོངས་སྤྱོད་དགེ་བསམ་
མཐར་ཕྱིན་ཞིང་། བཀྲ་ཤིས་སྨོན་ལམ་རབ་བཙན་ན། རྒྱལ་ཁམས་ཡུལ་གྲུ་བདེ་
ལེགས་དཔལ། ནད་ཡམས་མུ་གེ་རྒྱུན་ཆད་ནས། ཆར་ཆུ་དུས་སུ་འབབ་པ་དང་།
ལོ་འབྲུ་རྩི་ཐོག་རྒྱས་པར་མཛོད། སྲིད་པའི་མཐུ་རྩལ་སྟོབས་བསྐྱེད་ནས། རྒྱལ་བ་
178

གསེར་འོད་དམ་པའི་མདོ་སྡེ།
འཕགས་པའི་བསྟན་པ་ལ། རབ་ཏུ་བརྟན་པར་མཛད་དུ་གསོལ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་།
གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག་གང་ལ་ལ་ཞིག་གིས། དུས་གསུམ་
སངས་རྒྱས་ཀྱི་བསྟན་པ་ལ་གནས་ཤིང་། འཇིག་རྟེན་ཤར་ཕྱོགས་ལ་མངའ་མཛད་
པའི་དཔལ་མགོན་དཔལ་ཆེན་འཇིགས་མེད་ཀྱི་གཟུངས་འདི་དག་འཛིན་པ་དང་།
འཆང་བ་དང༌། ཀློག་པ་དང༌། ཁ་ཏོན་དང༌། ཕུད་དུད་དང༌། ནན་ཏན་དང་།
ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་རབ་ཏུ་
བཙན་ཏེ། སྲིད་པ་འབྱུང་བའི་དགྲ་ཐམས་ཅད་ཀྱིས་བསྐྱད་དུ་མི་ཚུགས་ཤིང་། མཐུ་
རྩལ་ལྡན་པར་འགྱུར་རོ། །སྟོབས་ལྡན་པར་འགྱུར་རོ། །གཟི་བརྗིད་ལྡན་པར་འགྱུར་
རོ། །བསོད་ནམས་ལྡན་པར་འགྱུར་རོ། །ཚེ་དང་ལྡན་པར་འགྱུར་རོ། །ནོར་ལྡན་པར་
འགྱུར་རོ། །ལོངས་སྤྱོད་ལྡན་པར་འགྱུར་རོ། །དཔལ་འབྱོར་ལྡན་དང་མངའ་ཐང་ཆེ་
བཙན་ཐམས་ཅད་ཡོངས་སུ་ལྡན་པར་འགྱུར་རོ། །གཞན་ཡང་འཇིག་རྟེན་ཁམས་
རྣམས་སུ་དུས་འཁྲུག་དང་ནད་ཡམས་མུ་གེའི་བསྐལ་པ་ཞི་ནས། ཆར་ཆུ་དུས་སུ་
འབབ་ཅིང་ལོ་ཕྱུགས་རྩི་ཐོག་ས་ཡི་བཅུད་ཐམས་ཅད་ཡོངས་སུ་རྒྱས་ཏེ་སངས་རྒྱས་
ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་ནས་རབ་ཏུ་བརྟན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང༌། མི་དང་། ལྷ་མ་ཡིན་དང་།
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་
ལས། དཔལ་མགོན་དཔལ་ཆེན་འཇིགས་མེད་ཀྱི་མདོ་གཟུངས་དམ་པ་བསྟན་པའི་
ལེའུ་སྟེ་ང་བརྒྱད་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་སྟོབས་ཆེན་གཏུམ་པོའི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཐམས་
ཅད་ལས་ཐོག་པ་མེད་པ་གཞན་ལས་མི་ཕམ་པའི། མཐུ་དང་། སྟོབས་དང༌། རྫུ་
འཕྲུལ་དང་། དྲག་ཤུལ་དང་། རྔམ་པ་དང༌། འཚིག་པ་དང་། དཔའ་བ་དང་། སྲ་
བ་དང་། གཏུམ་པ་དང་། ཕྱ་གཡང་བསོད་ནམས་བུ་དཔལ་ཐམས་ཅད་བསྐྱེད་པར་
བྱེད་པའི་དཔལ་མགོན་སྟོབས་ཆེན་གཏུམ་པོའི་གཟུངས་འདི་ལྟར་ཏེ། བསྭོ་ༀ་ན་མ་
སད་གྱེར་སྨར་ལ་བ་དཱ་ཡ། སརྦ་གྱེར་ཞི་ལེ་ལོ་ནི། མ་ཛ་བ་ཛ་སེ་བ་ཡ། ཡག་གྱད་
ཝེར་རོ་ཤོ་ཏི། ཀུ་རུ་ཀུ་ཏ་ཨ་ཀེ་རེ། དུ་མུན་ལ་བ་ཨ་ཏི་རི། གྱེར་རྩེ་ཧ་བྷིང་དེ་ར་བྷེ།
སརྦ་ཏི་ཀེམ་དུ་ར་བེ། ཨརྦར་ས་དྷ་ཧུར་ཧུར་ཡ། རྒྱུང་ནི་སྤུངས་སོ་ནེ་རྩེ། བ་ར་བ་ར་
ཏི་ཀ་ས། ས་ག་དྷེ་བ་ཧ་ར་སྤུངས། དེ་ར་དེ་ར། རྒྱུང་ནི་དེ་ར། རྒྱུང་ནེ་དེ་ར། བྷན་
ཛ་བྷན་ཛ། གྱི་གྲན་བྷན་ཛ། ཤུ་ནིག་བྷན་ཛ། ཀུ་རུ་ཀུ་རུ། སེ་གྲ་ཀུ་རུ། ཡག་གྱད་
ཀུ་རུ། ཏི་སྤུངས་ཏི་སྤུངས། གྱེར་ནི་ཏི་སྤུངས། ཐ་ཡུད་ཏི་སྤུངས། ཤི་བྷོ་དྷ་བྱ། ད་ཤ་
180

གསེར་འོད་དམ་པའི་མདོ་སྡེ།
གྱེར་ཡང་། སི་ཏི་སི་ཏི། རདྨ་སི་ཏི། ཚེ་ཎི་སི་ཏི། སྲིན་ཨ་པ་ཀེ་རི། ཤེ་ཤ་གྱེར་ཤི་དུ་
བྷ་ཧྲིང་ནི་ཡེ་སྭཱཧཱ། སངས་རྒྱས་བསྟན་པ་ཆགས་པའི་གཞི། སྟོང་གསུམ་དངོས་གྲུབ་
སྤེལ་བའི་བདག །བྱང་ཕྱོགས་འཇིག་རྟེན་མངའ་མཛད་པ། སྟོབས་ལྡན་མི་སྲུང་དྲག་
ཤུལ་ཅན། དཔའ་བའི་གྱད་ཆེན་རིན་ཆེན་འཛིན། དཔལ་མགོན་སྟོབས་ཆེན་གཏུམ་
པོ་རྗེ། གབ་ཆེན་མ་ཧཱ་གསེར་སྦལ་དབུས། སྲིད་པ་འཇིག་རྟེན་སྲུང་བའི་མགོན། ལོ་
ཟླ་ཞག་དུས་ཟ་མ་ལ། དབང་བྱེད་རྒྱལ་བློན་བཙུན་མོ་འཁོར། སྤྲུལ་པ་བྱེ་བ་ས་ཡ་
བཅས། སངས་རྒྱས་བསྟན་པ་སྐྱོང་བའི་མགོན། སྟོང་གསུམ་མཐུ་སྟོབས་བསྐྱེད་པའི་
བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད།
བདག་ནི་བསྟན་པའི་རྗེས་འབྲེང་ནས། ཁྱོད་ཀྱི་སྟོབས་དང་མཐུ་བརྟེན་པའི། འཇིག་
རྟེན་འཇིག་རྟེན་ལས་འདས་པའི། ཕ་རོལ་གདོན་བགེགས་དགྲ་ཚོགས་སོགས། ཅེས་
ཀྱང་བསྐྱད་དུ་མི་ཚུགས་པར། མཐུ་སྟོབས་དྲག་ཤུལ་དཔའ་རྔམ་འཚིག །གང་གིས་མི་
ཤིག་སྲ་བ་དང་། ཐམས་ཅད་ཐོག་པ་མེད་པ་ཡི། གཞན་ལས་མི་ཕམ་རྫུ་འཕྲུལ་སྟེར།
དགྲ་ཕམ་བདག་རྒྱལ་ཁ་འཛིན་མཛོད། གཞན་ཡང་དབུལ་ཕོངས་ལས་གྱུར་རྣམས།
འཕེན་ཕྱུག་རྩ་དཀར་རིགས་རྒྱུད་ཀྱི། བུ་དཔལ་མ་ལུས་འདིར་བསྡུས་སྩལ། རྩེ་ནག་
སྡོམ་ལ་རྩ་དཀར་ཁྲོལ། སྲི་འཕྲོ་ཆོད་ལ་སྲིའུ་འཚོས། ཚེ་སྲོག་སྲིང་ལ་བསྐྱེད་པ་དང་།
ཕྱ་གཡང་བསོད་ནམས་མཛོད་ཆེན་སྤུངས། བཀྲ་ཤིས་ཞལ་དྲོ་རབ་ལྡན་ནས། རྒྱལ་
ཁམས་ཡུལ་གྲུ་བདེ་ལེགས་དཔལ། ནད་ཡམས་མུ་གེ་རྒྱུན་ཆད་ནས། ཆར་ཆུ་དུས་སུ་
འབབ་པ་དང་། ལོ་འབྲུ་རྩི་ཐོག་རྒྱས་པར་མཛོད། སྲིད་པའི་མཐུ་རྩལ་སྟོབས་བསྐྱེད་
ནས། རྒྱལ་བ་འཕགས་པའི་བསྟན་པ་ལ། རབ་ཏུ་བརྟན་པར་མཛད་དུ་གསོལ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་།
ཀླུ་དང་། མི་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །ག་ལ་ལ་ཞིག་
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་༌། འཇིག་རྟེན་བྱང་ཕྱོགས་
ལ་མངའ་མཛད་པའི་དཔལ་མགོན་སྟོབས་ཆེན་གཏུམ་པོའི་གཟུངས་འདི་དག་འཛིན་
པ་དང་། འཆང་བ་དང༌། ཀློག་པ་དང༌། ཁ་ཏོན་དང་། ཕུད་དུད་དང༌། ནན་ཏན་
དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་
རབ་ཏུ་སྲུང་སྟེ། ཕ་རོལ་གྱི་གདོན་བགེགས་དགྲ་ཚོགས་ཐམས་ཅད་ལས་ཐོག་པ་མེད་
པ། གཞན་ལས་མི་ཕམ་པའི་མཐུ་དང༌། སྟོབས་དང་། རྫུ་འཕྲུལ་དང་། དྲག་ཤུགས་
དང་། རྔམ་པ་དང་། འཇིག་པ་དང་། དཔའ་བ་དང་། སྲ་བ་དང༌། གཏུམ་པ་ལ་
སོགས་གང་གིས་བསྐྱད་དུ་མི་ཚུགས་པར་འགྱུར་རོ། །གང་ཞིག་འགྲོ་བ་དབུལ་ཕོངས་
དུ་གྱུར་པ་རྣམས་ནི། འཕེན་ཕྱུག་རྩ་དཀར་རིགས་རྒྱུད་ཁྲོལ་ཏེ། བུ་འདོད་པ་ལ་བུ།
ནོར་འདོད་པ་ལ་ནོར། ཚེ་འདོད་པ་ལ་ཚེ། དཔལ་འབྱོར་དང་ལོངས་སྤྱོད་འཕེལ་
ཞིང་ཕྱ་གཡང་བསོད་ནམས་ཀྱི་གཏེར་ཐོབ་པར་འགྱུར་རོ། །གཞན་ཡང་འཇིག་རྟེན་
ཁམས་རྣམས་སུ་དུས་འཁྲུག་དང་ནད་ཡམས་མུ་གེའི་བསྐལ་པ་ཞི་ནས། ཆར་ཆུ་དུས་
སུ་འབབ་ཅིང་ལོ་ཕྱུགས་རྩི་ཐོག་ས་ཡི་བཅུད་ཐམས་ཅད་ཡོངས་སུ་རྒྱས་ཏེ་སངས་རྒྱས་
ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་ནས་རབ་ཏུ་བརྟན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་།
ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡིད་རང་ནས་སྟོན་པས་
182

གསེར་འོད་དམ་པའི་མདོ་སྡེ།
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་སྟོབས་ཆེན་
གཏུམ་པོའི་མདོ་གཟུངས་དམ་པ་བསྟན་པའི་ལེའུ་སྟེ་ང་དགུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རླབས་ཆེན་མགྱོགས་བྱེད་ཀྱི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། སྣང་སྲིད་བག་ལ་རྒྱུ་ཞིང་འབྱུང་བའི་བཅུད་ལ་ཉུལ་བ། ཕ་རོལ་གྱི་རྒོལ་
བ་དང༌། ལྷ་དང༌། ཀླུ་དང་། མི་དང་། ལྷ་མ་ཡིན་དང་། དྲི་ཟ་དང་། ནམ་མཁའ་
ལྡིང་གི་གདོན་དང་གནོད་པ་ཐམས་ཅད་ལས་སྲུང་བ་དང་། སྦས་པ་དང་། སྐྱབས་
པ་དང་། གཞན་ཡང་བསོད་ནམས་དང་དཔལ་འབྱོར་ཐམས་ཅད་འཚོགས་པར་བྱེད་
པས་དཔལ་མགོན་རླབས་ཆེན་མགྱོགས་བྱེད་ཀྱི་གཟུངས་འདི་ལྟར་ཏེ། བསྭོ་ༀ་ན་མ་
སད་གྱེར་སྨར་ལ་བ་དཱ་ཡ། སད་ཝེར་ལིག་ཞི་ནི། སད་ཀུན་དེ་བ་གྒེན་ཡ། ཧཀྵ་དུནྟི་
ས་ཀ་གྲི། རྐོ་བ་ས་ལྷང་ཞུང་ནི་ཝེར་རོ། །སུ་སྟ་སུ་སྟ། སུ ཛྷ ་སུ བྷཾ ། ཞུང་ཎི་ཞུང་
ཎི། ཤེ་བྲེ་ཏེ་ཎ་ཞུང་ཎི། མུ་རུ་མུ་རུ། ཏུ་རུ་ཏུ་རུ། བཱ་ལ་སྨྲ་ཀུ་རུ་དྷ་ཀྲ་ཨ་ནན། གུ་སུ་
གུ་སུ། སླ་ཞི་གུ་སུ། ཏིཥྛ་ཏི་ཏ་སྔོན། གྷར་ཎ་གྷར་ཎ། ཀ་སུ་གྷར་ཎ། མུ་ཧཱུཾ་མུ་ཧཱུཾ། སི་
ཏི་མུ་ཧཱུཾ། བྲོ་ནི་བྲོ་ནི། ཁུ་ཡེ་བྲོ་ནི། གེ་ཏ་གེ་ཏ། གྱེར་ལ་གེ་ཏ། ཤིཀྟ་ཤིསྟ། དེ་བ་ཤིཀྟ།
ཁོད་དོ་ཁོད་དོ། ཁོད་ལོ་ཁོད་དོ། །སླས་ཞི་དམུ་ར། གྱེར་ཞི་ཏ་ཀ། ཐིས་སོ་སྤུངས་སོ། །
པུ ཅི་པུཉྩི། ཛ་ལེ་སུ་མིན་དྷ་ཀྲ་ཡེ་ཧཱུཾ་སྭཱཧཱ། སངས་རྒྱས་བསྟན་པ་ཆགས་པའི་གཞི།
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྟོང་གསུམ་དངོས་གྲུབ་སྤེལ་བའི་བདག །ནུབ་ཕྱོགས་འཇིག་རྟེན་མངའ་མཛད་པ།
འབྱུང་བའི་བཅུད་ལ་ཉུལ་ཞིང་རྒྱུ། བསྐལ་པའི་འཁོར་ལོ་དབང་ལ་སྒྱུར། དཔལ་
མགོན་རླབས་ཆེན་མགྱོགས་བྱེད་རྗེ། མགྱོགས་ཤུགས་མཁའ་ལྡིང་འདབ་ཆགས་དབུ།
སྲིད་པ་འཇིག་རྟེན་ཤུགས་ཀྱི་མགོན། ལོ་ཟླ་ཞག་དུས་ཟ་མ་ལ། དབང་བྱེད་རྒྱལ་བློན་
བཙུན་མོ་འཁོར། སྤྲུལ་པ་བྱེ་བ་ས་ཡ་བཅས། སངས་རྒྱས་བསྟན་པ་སྐྱོང་བའི་མགོན།
འཇིག་རྟེན་ཕན་བདེ་འབྱུང་བའི་དཔལ། ཇི་སྲིད་རྒྱལ་བའི་བསྟན་གནས་བར། དེ་
སྲིད་འགྲོ་བའི་དཔལ་མགོན་མཛད། བདག་ནི་བསྟན་པའི་རྗེས་འབྲེང་ནས། ཁྱོད་ཀྱི་
མཐུ་དཔལ་སྟོབས་བརྟེན་ན། སྲིད་པ་སྟེང་འོག་ཕྱོགས་མཚམས་ན། མི་མཐུན་རྐྱེན་
དང་བར་ཆོད་བགེགས། ལྷ་ཀླུ་མི་དང་ལྷ་མ་ཡིན། ནམ་མཁའ་ལྡིང་དང་དྲི་ཟ་ཡི།
གནོད་གྱུར་མི་མཐུན་རྒོལ་བའི་རིགས། རབ་ཏུ་ཞི་བར་སྲུང་ཞིང་སྐྱོབས། གཞན་ཡང་
དབུལ་ཕོངས་ལས་གྱུར་ཚོགས། བསོད་ནམས་ལོངས་སྤྱོད་རིགས་རྒྱུད་སྤེལ། དཔལ་
གྲགས་དགེ་ཚོགས་རབ་རྒྱས་ནས། རྒྱལ་ཁམས་ཡུལ་གྲུ་བདེ་ལེགས་དཔལ། ནད་
ཡམས་མུ་གེ་རྒྱུན་ཆད་ནས། ཆར་ཆུ་དུས་སུ་འབབ་པ་དང་། ལོ་འབྲུ་རྩི་ཐོག་རྒྱས་
པར་མཛོད། སྲིད་པའི་མཐུ་རྩལ་སྟོབས་བསྐྱེད་ནས། རྒྱལ་བ་འཕགས་པའི་བསྟན་
པ་ལ། རབ་ཏུ་བརྟེན་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་། མི་དང༌། གང་ཞིག་རིགས་
ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་
བསྟན་པ་ལ་གནས་ཤིང་། འཇིག་རྟེན་ནུབ་ཕྱོགས་ལ་མངའ་མཛད་པའི་དཔལ་མགོན་
རླབས་ཆེན་མགྱོགས་བྱེད་ཀྱི་གཟུངས་འདི་དག་འཛིན་པ་དང་། འཆང་བ་དང་། ཀློག་
པ་དང༌། ཁ་ཏོན་དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་
ནི། འཇིག་རྟེན་འདིར་ཡང་སངས་རྒྱས་ཀྱི་བསྟན་པ་རབ་ཏུ་གནས་ཏེ། ལྷ་དང༌། ཀླུ་
184

གསེར་འོད་དམ་པའི་མདོ་སྡེ།
དང་། མི་དང་། ལྷ་མ་ཡིན་དང་། དྲི་ཟ་དང་། ནམ་མཁའ་ལྡིང་དང་། སྲིད་པ་
སྟེང་འོག་ཕྱོགས་མཚམས་ཀྱི་གདོན་དང་གནོད་པ་ཐམས་ཅད་ལས་སྲུང་བར་འགྱུར་
རོ། །སྐྱབས་པར་འགྱུར་རོ། །སྦས་པར་འགྱུར་རོ། །གང་ཞིག་དབུལ་ཕོངས་ཀྱི་ཚོགས་
རྣམས་བསོད་ནམས་དང་ལོངས་སྤྱོད་ཕུན་སུམ་ཚོགས་ནས། དཔལ་གྲགས་དང་
བསྟན་པ་རབ་ཏུ་རྒྱས་པར་འགྱུར་རོ། །གཞན་ཡང་འཇིག་རྟེན་ཁམས་རྣམས་སུ་དུས་
འཁྲུག་དང་ནད་ཡམས་མུ་གེའི་བསྐལ་པ་ཞི་ནས། ཆར་ཆུ་དུས་སུ་འབབ་ཅིང་ལོ་
ཕྱུག་རྩི་ཐོག་ས་ཡི་བཅུད་ཐམས་ཅད་ཡོངས་སུ་རྒྱས་ཏེ་སངས་རྒྱས་ཀྱི་བསྟན་པ་རིན་
པོ་ཆེ་ཡི་དཔལ་དུ་ཐོབ་ནས་རབ་ཏུ་བརྟན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
གསེར་འོད་དམ་པའི་མདོ་སྡེ་ལས་དཔལ་མགོན་རླབས་ཆེན་མགྱོགས་བྱེད་ཀྱི་མདོ་
གཟུངས་དམ་པ་བསྟན་པའི་ལེའུ་སྟེ་དྲུག་ཅུ་ཐམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་གྲགས་ཆེན་གྲགས་པའི་གཟུངས་འདི་བཀའ་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྲུང་
བའི་ལྷ་ཆེན་པོ། དགྲ་དང་། བྱད་དང་། ཐན་དང་། ཡེ་འདྲོག་དང་། ཧུར་ཐུམ་དང་།
དུག་དང་། མཚོན་དང༌། བགེགས་ལ་སོགས་གདོན་ཆེན་བཅུ་དྲུག་ལས་སྲུང་བ་དང་།
སྐྱབས་པར་བྱེད་པའི་དཔལ་མགོན་གྲགས་ཆེན་གྲགས་པའི་གཟུངས་འདི་ལྟར་
ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། སླ་ཞི་ཝེར་རོ། །རྒྱུང་ནི་ཁི་ཁར། དམུ་
ར་ལིག་སི། ད་དོད་ཤེལ་ལོ། །ཧོ་ཡ་ཧོ་ཡ། ཧོ་ཡ་པྲ་ཏི། ཙ་དུར་ཙ་དུར། ཡཀྵ་ཙ་
དུར། གྱེར་སད་གྱེར་སད། གྲན་ལ་གྱེར་སད། གར་མ་གར་མ། ཐོ་ཡེ་གར་མ། ཤག་
ཐུན་ཤག་ཐུན། ཀུ་ཏྲ་ཤག་ཐུན། ཧོ་ར་ཧོ་ར། སྨར་ལ་ཧོ་ར། ཛ་ཛཱ་ཛ་ཛཱ། ཤེ་ཐུན་ཛ་
ཛཱ། ཀྲོ་ཏི་སྟི་ར། ཀུ་ཏྲ་ཡ་ཛ། དེ་ར་ཏྲི་ཀ། ཙ་དུར་གར་མ། སད་དོ་ཏ་ཀ། དམུ་ར་
སྤུངས་སོ། །གྷ་ཏ་ཧྲུན་ནོ། །ཏ་ཏྲི་ཧྲིས་སོ། །གྱེར་ཞི་ཧྲི་ཧྲང་། མ་ཧ་ཡགྷ། ཨ་ལྟ་བ་
ར། སྟི་ཏ་པྲ་ནི་ཧཱུཾ་སྭཱཧཱ། སངས་རྒྱས་བསྟན་པ་ཆགས་པའི་གཞི། སྟོང་གསུམ་དངོས་
གྲུབ་སྤེལ་བའི་བདག ། ལྷོ་ཕྱོགས་འཇིག་རྟེན་མངའ་མཛད་པ། ཐུགས་རྗེ་བསྐྱེད་གྲུབ་
སྲིད་པའི་བདག །དཔལ་དང་གྲགས་པ་འཇིག་རྟེན་ཞིང་། དཔལ་མགོན་གྲགས་ཆེན་
གྲགས་པ་རྗེ། ཟིལ་གནོན་སྒྲ་རྒྱལ་འབྲུག་གི་དབུ། འཇིག་རྟེན་བསྟན་པ་སྲུང་བའི་
མགོན། ལོ་ཟླ་ཞག་དུས་ཟ་མ་ལ། དབང་བྱེད་རྒྱལ་བློན་བཙུན་མོ་འཁོར། སྤྲུལ་པ་བྱེ་
བ་ས་ཡ་བཅས། སངས་རྒྱས་བསྟན་པ་སྐྱོངས་བའི་མགོན། འཇིགས་པ་གདོང་ཆེན་
ཚོགས་ལས་བསྒྲེད། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་
མགོན་མཛོད། བདག་ནི་བསྟན་པའི་རྗེས་འབྲེང་ནས། ཁྱོད་ཀྱི་གྲགས་པའི་མཐུ་
བརྟེན་ནས། ཕ་རོལ་མི་མཐུན་ཕྱོགས་གྱུར་བའི། དགྲ་དང་བྱད་ཐན་ཡེ་འདྲོག་དང་།
186

གསེར་འོད་དམ་པའི་མདོ་སྡེ།
བགེགས་དང་དུག་མཚོན་ཧུར་ཐུམ་སོགས། མོ་རྨི་པྲ་ལྟས་ངན་པའི་ཚོགས། རབ་ཏུ་
སྲུང་ཞིང་སྐྱོབས་པ་དང་། མི་ནོར་འབྲུ་སོགས་བཞོན་པ་དང་། མཐོ་བཙན་ཕྱུག་དར་
བསམ་པ་འགྲུབ། ཟས་གོས་དགེ་བསམ་མཐར་ཕྱིན་ནས། བཀྲ་ཤིས་སྨོན་ལམ་བཙན་
པ་དང་། རྒྱལ་ཁམས་ཡུལ་གྲུ་བདེ་ལེགས་དཔལ། ནད་ཡམས་མུ་གེ་རྒྱུན་ཆད་ནས།
ཆར་ཆུ་དུས་སུ་འབབ་པ་དང་། ལོ་འབྲུ་རྩི་ཐོག་རྒྱས་པར་མཛོད། སྲིད་པའི་མཐུ་རྩལ་
སྟོབས་བསྐྱེད་ནས། རྒྱལ་བ་འཕགས་པའི་བསྟན་པ་ལ། རབ་ཏུ་བརྟན་པར་མཛད་
དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང༌། ཀླུ་དང་། མི་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །
གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་ཤིང་། འཇིག་
རྟེན་ལྷོ་ཕྱོགས་ལས་མངའ་མཛད་པའི་དཔལ་མགོན་གྲགས་ཆེན་གྲགས་པའི་གཟུངས་
འདི་དག་འཛིན་པ་དང༌། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་
དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སངས་
རྒྱས་ཀྱི་བསྟན་པ་རབ་ཏུ་ཕྱུག་ནས། དགྲ་དང༌། བྱད་དང་། ཡེ་འདྲོག་དང་། ཐན་
དང༌། ཧུར་ཐུམ་དང༌། དུག་དང་། མཚོན་དང༌། བགེགས་ལ་སོགས་པའི་གདོན་
ཆེན་བཅུ་དྲུག་ལས་སྲུང་བར་འགྱུར་རོ། །སྐྱོབས་པར་འགྱུར་རོ། །སྦས་པར་འགྱུར་རོ། །
གང་ཞིག་འགྲོ་བ་ཉམས་པར་གྱུར་བ་རྣམས་ཀྱང་། བསོད་ནམས་དང་དཔལ་འབྱོར་
ལྡན་ཏེ། སྣང་ཞིང་སྲིད་པའི་གཏེར་མཛོད་འཆང་བར་འགྱུར་རོ། །གཞན་ཡང་རྒྱལ་
ཁམས་རྣམས་སུ་དུས་འཁྲུག་དང་ནད་ཡམས་མུ་གེའི་བསྐལ་པ་ཞི་ནས། ཆར་ཆུ་དུས་
སུ་འབབ་ཅིང་ལོ་ཕྱུགས་རྩི་ཐོག་ས་ཡི་བཅུད་ཐམས་ཅད་ཡོངས་སུ་རྒྱས་ཏེ་སངས་རྒྱས་
ཀྱི་བསྟན་པ་རིན་པོ་ཆེ་ཡི་དཔལ་དུ་ཐོབ་ནས་རབ་ཏུ་བརྟན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་ཚོགས་གཉིས་རྫོགས་ནས་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་།
ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་གྲགས་ཆེན་
གྲགས་པའི་མདོ་གཟུངས་དམ་པ་བསྟན་པའི་ལེའུ་སྟེ་དྲུག་ཅུ་རེ་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་དྲག་རྩལ་ཅན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
དབང་དང་ལྡན་པ། སྟོབས་མཐར་ཕྱིན་པ། ས་གསུམ་ལ་མངའ་མཛད་པ། གཞན་
ཡང་རྐང་འགྲོས་དང་དཀོར་ཆ་སྟེར་བའི་དཔལ་མགོན་ནོར་བདག་དྲག་རྩལ་སྙིང་
པོའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བཱ་དཱ་ཡ། ཡཀ་ལྷ་ཀྲོ་ཏ་
ནི། ཨ་པ་ར་ཨ་པ་ར། ཧྲི་ཛ་ཡ་ཧྲི་ཛ་ཡ། ཙི་རྟ་ཙི་རྟ། བྷ་ན་མི་ཏེ། དྷ་ན་མི་ཏེ། གྱེར་
རོ་ཏ་ཀ་སི་ཏི། ཧྲི་ག་ད་ཡ། ཨ་བྷེ་ཤ་ཡ། ཨ་བྷེ་ཤ་ཡ། ཁ་ལེ་ཡཀྐ། ཤེ་ཤ་ནེ་ཡ། ཧྲི་
ཛ་ཧྲི་ཛ། ཨ་པར་ཏྲི་ཛ། ཨ་ཡུ་ཕྱ་སང་། དེ་བ་ཙི་ཏ། བྷ་དྷ་དེ་མེ། སི་ཏི་སི་ཏི། ཨོཾ་
188

གསེར་འོད་དམ་པའི་མདོ་སྡེ།
ལྷ་ཀྲོ་ཏ། ཨ་པར་ཨ་ནི། ཏྲི་ཤུད་ཤེ་ཐུན། ས་ཏྲི་ཡ། ས་ཏྲི་ཡ། ཏྲི་ཛ་ཨ་ཨོཾ་ཧཱུཾ། གོ་རོ་
ཨ་ཡུ་ཏྲི་ཡ་ཏྲིག་སཱཧཱ། རིན་ཆེན་ནོར་ལ་མངའ་མཛད་ཅིང་། དཔལ་ཚོགས་གསུམ་
དང་ཐབས་ཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་། དངོས་གྲུབ་འདོད་དགུ་
རྫོགས་མཛད་པ། དཔལ་གྱི་མགོན་པོ་དྲག་རྩལ་སྙིང་། ཁྲོ་གཏུམ་མཐིང་ནག་འོད་དུ་
འཕྲོ། ཡིད་བཞིན་ནོར་བུའི་ཕྲེང་བས་བརྒྱན། དབུ་སྐྲ་པད་ལོ་ཟུར་ཕུད་དང་། རིན་
ཆེན་ཟེའུ་སྲོག་སྙན་ཆ་མཛེས། བུམ་པས་ལྟོ་ལྡིར་བརྐྱང་བསྐུམ་ཞབས། གཏེར་ཆེན་
བུམ་པའི་སྟེང་དུ་བཞུགས། ཕྱག་གཡས་འདོད་འབྱུང་ནོར་བུ་བསྣམས། གཡོན་པས་
ནེའུ་ལེ་ནོར་སྐྱུགས་འཛིན། ས་གསུམ་ནོར་ལ་མངའ་མཛད་པའི། ནོར་བདག་དྲག་
རྩལ་འབུམ་གྱིས་བསྐོར། ཁྱོད་ནི་ཟད་མེད་ནོར་གྱི་བདག །སངས་རྒྱས་བསྟན་པ་
དག་ལ་གནས། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། དབུལ་ཞིང་ཕོངས་པར་གྱུར་པ་
ལ། རིན་ཆེན་ནོར་དང་ལོངས་སྤྱོད་དཀོར། སྣ་ཚོགས་འབྲུ་དང་དར་ཟབ་གོས། དེ་
དག་འདོད་པར་རབ་ཐོབ་ནས། མཐོ་བཙན་དབང་དར་བསམ་པ་འགྲུབ། ཕམ་པའི་
སྡུག་བསྔལ་སྐྱབ་ཏུ་གསོལ། རྒྱལ་ཁམས་ཡུལ་གྲུ་བདེ་ཞིང་ལེགས། ནད་ཡམས་མུ་
གེ་རྒྱུན་ཆད་ནས། ཆར་ཆུ་དུས་སུ་འབེབ་པ་དང༌། ལོ་འབྲུ་རྩི་ཐོག་རྒྱས་པར་མཛོད།
སྲིད་པ་འབྱུང་བའི་བཅུད་བསྡུས་ནས། རྒྱལ་བ་འཕགས་པའི་བསྟན་པ་ནི། རབ་ཏུ་
རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང༌། ལྷ་དང༌། ཀླུ་དང༌། མི་དང༌། གང་ཞིག་རིགས་ཀྱི་བུ་དང༌། རིགས་
ཀྱི་བུ་མོ་དག །གང་ལ་ལ་ཞིག་གིས། དུས་གསུམ་སངས་རྒྱས་ཀྱི་བསྟན་པ་ལ་གནས་
ཤིང་། སྟོང་གསུམ་ས་ལ་གནས་པའི་སེམས་དཔའ་ཡན་ཆད་དབང་བྱེད་པའི། སྲིད་
གསུམ་གྱི་ཤ་ཁྲག་ལ་དད་པ། ཧ་སྒྲའི་གད་མོ་བརྒད་པའི་འཇིག་རྟེན་གཡོ་བའི་གུས་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པ་ཅན། འཇིག་རྟེན་གྱི་སྐྱེ་འགྲོ་སེམས་ཅན་ལ་དབང་བསྒྱུར་བའི་ནུས་པ་ཅན་དཔལ་
མགོན་ནོར་བདག་དྲག་རྩལ་སྙིང་པོའི་གཟུངས་འདི་དག་འཛིན་པ་དང༌། འཆང་
བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་
བརྗོད་པ་དེ་ཉིད་ནི། འཇིག་རྟེན་འདིར་ཡང་དབང་དང་ལྡན་ཞིང་། སྟོབས་མཐར་
ཕྱིན་པ། ས་གསུམ་ལ་མངའ་མཛད་པ་དང་། གཞན་ཡང་དབུལ་ཕོངས་སུ་གྱུར་
པ་རྣམས་ཀྱང་། ནོར་ཐོབ་པར་འགྱུར་རོ། །ཟས་ཐོབ་པར་འགྱུར་རོ། །རྟ་ཐོབ་པར་
འགྱུར་རོ། །ལུག་ཐོབ་པར་འགྱུར་རོ། །དཔལ་ཐོབ་པར་འགྱུར་རོ། །གོས་ཐོབ་པར་
འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ནད་དང་མུ་གེའི་བསྐལ་པ་
ཞི་ནས། བསོད་ནམས་ལོངས་སྤྱོད་མཐའ་ཡས་པར་ཐོབ་སྟེ། སངས་རྒྱས་ཀྱི་བསྟན་
པ་རབ་ཏུ་དར་ཞིང་བརྟན་པའི་དཔལ་ཐོབ་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང་། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་པའི་མདོ་སྡེ་ལས་
དཔལ་མགོན་དྲལ་རྩལ་སྙིང་པོའི་མདོ་གཟུངས་དམ་པ་བསྟན་པའི་ལེའུ་སྟེ་དྲུག་ཅུ་རེ་
གཉིས་པའོ།། །།
190

གསེར་འོད་དམ་པའི་མདོ་སྡེ།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་གནོད་སྦྱིན་ཆུ་དབང་རྒྱལ་པོའི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། བསོད་ནམས་ལྡན་པ་ཚེ་འཛིན་པ། དཔལ་ཆེ་བ། ལོངས་སྤྱོད་འཚོགས་
པ། སྣང་སྲིད་ནང་གི་བཅུད་འཛིན་པར་བྱེད་པའི་དཔལ་མགོན་གནོད་སྦྱིན་ཆུ་
དབང་རྒྱལ་པོའི་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། ཡཀྵ་
མ་ཎི་རིང་ནམ་དེ་བ་ཝེར་རོ་ཡེ་སྭཱཧཱ། བྷི་ཏི་མ་ཎི་རདྨ་པུཎེ་པ་ཤི་སི་དྷི་ཡེ་སྭཱཧཱ། སྨྲར་
རོ་ཧྲི་ཧྲི་དྷ་ཎ་ཙི་ཀུ་ཅིན་རྡུ་ས་མ་ཡེ་སྭཱཧཱ། ཁ་རི་མི་དྷ་སཾ་བྷ་ཡཀྵ་ཤརྣ་ཏི་ཛོ་ཧ་ར་ཡེ་
སཱཧཱ། མུ་ཏི་མ་ཎི་ཡེ་སྭཱཧཱ། སུ་ཙམ་སུ་ཛ་ཡེ་སྭཱཧཱ། གྱེར་ཞ་ཡཀ་མ་ཎི་ད་ཤ་ཀ་ཡེ་སྭཱཧཱ།
ལེག་སད་བྷི་དྷ་བྷ་བ་རིང་ནམ་པུ་པེ་ལོ་ཀ་ཤྲཱི་སཱཧཱ། མ་ཎི་པུ་ཧོ་སུ་ཏྲ་དེ་ར་པུཎེ་སི་དྷི་
ཡེ་སྭཱཧཱ། བྷ་ག་ཙི་པི་ཀུ་དྷ་ཧྲི་ཧཱུྃ་ཕྱ་ལེ་ཊཾ་ཡེ་སྭཱཧཱ། ཥ་ཊཾ་དྷ་ར་ཡཀྵ་མ་ནི་དེ་བ་ཏིང་ན་
སྨར་ཡེ་ལམ་སཱཧཱ། སྣང་སྲིད་ནོར་ལ་མངའ་མཛད་པའི། དཔལ་ཚོགས་གསུམ་དང་
ཐབས་ཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་། དངོས་གྲུབ་ནང་གི་བཅུད་
འཛིན་པ། ནོར་ལྷ་དཔལ་མགོན་ཆུ་དབང་རྒྱལ། གསེར་མདོག་ཁྲོ་འཛུམ་བུམ་པའི་
ལྟོ། པདྨ་སེར་པོའི་ཕྲེང་བས་བརྒྱན། པཉྩ་ལི་ཀའི་ཨང་རལ་མནབས། ཕྱག་གཡས་
བཅུད་ཀྱི་ནོར་བུ་བསྣམས། གཡོན་པའི་ནེའུ་ལེའི་རྐྱལ་པ་འཛིན། རྐྱང་བསྐུམ་བུམ་
བཟང་གདན་ལ་བརྗིད། བསོད་ནམས་ཚེ་ཡི་བཅུད་འཛིན་པའི། ནོར་བདག་དཔལ་
མགོན་སུམ་བརྒྱས་བསྐོར། ཁྱོད་ནི་ཚེ་ཡིས་བཅུད་དང་ལྡན། བདག་ཅག་སངས་རྒྱས་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྟན་འཛིན་ན། ཁྱོད་ཀྱིས་སངས་རྒྱས་བསྟན་པ་སྐྱོངས། ཅི་སྲིད་རྒྱལ་བའི་བསྟན་
གནས་བར། དེ་སྲིད་འགྲོ་བའི་དཔལ་མགོན་མཛད། བདག་ལ་མཐུ་དབང་མ་ལུས་
པ། བསོད་ནམས་དཔལ་གྲགས་དར་སྦྱིན་ཞིང་། ཚེ་སྲིང་སྲོག་འཚོས་ལོངས་སྤྱོད་ལྡན།
སྣང་སྲིད་ནང་གི་བཅུད་སྤེལ་ལ། རྒྱལ་ཁམས་ཡུལ་གྲུ་བདེ་ལེགས་ལྡན། ནད་ཡམས་
མུ་གེ་རྒྱུན་ཆད་ནས། ལོ་ལེགས་རྩི་ཐོག་རབ་རྒྱས་ཏེ། རྒྱལ་བ་འཕགས་པའི་བསྟན་པ་
ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །གང་
ལ་ལ་ཞིག་གིས་དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྣང་སྲིད་ནང་གི་བཅུད་འཛིན་དཔལ་མགོན་ནོར་ལྷ་ཆུ་དབང་རྒྱལ་པོའི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང༌། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་འདོད་
པའི་དོན་ཐམས་ཅད་ལྷུན་གྱིས་གྲུབ་སྟེ། ཚེ་འཛིན་པར་འགྱུར་རོ། །དཔལ་ཆེ་བར་
འགྱུར་རོ། །ཟས་འཚོགས་པར་འགྱུར་རོ། །བཅུད་ལྡན་པར་འགྱུར་རོ། །རོ་མངར་
བར་འགྱུར་རོ། །ལུས་དད་པར་འགྱུར་རོ། །ཚུལ་ཞི་བར་འགྱུར་རོ། །བྱམས་ཆེ་བར་
འགྱུར་རོ། །འབངས་སྐྱིད་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
སུ་བསོད་ནམས་དང་ལོངས་སྤྱོད་ལྡན་ཏེ། སྣང་སྲིད་ནང་གི་བཅུད་ཐམས་ཅད་རྒྱས་
ཤིང་སངས་རྒྱས་ཀྱི་བསྟན་པའི་དཔལ་ཐོབ་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་རྩལ་ཏོ། །
192

གསེར་འོད་དམ་པའི་མདོ་སྡེ།
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང༌། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
གསེར་འོད་དམ་པའི་མདོ་སྡེ་ལས་དཔལ་མགོན་ཆུ་དབང་རྒྱལ་པོའི་མདོ་གཟུངས་
དམ་པ་བསྟན་པའི་ལེའུ་སྟེ་དྲུག་ཅུ་རེ་གསུམ་པའོ། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་དཔལ་འབྱོར་ལྡན་དབང་གི་
གཟུངས་འདི་བཀའ་རྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། རིགས་དང་ལྡན་པ། བུ་དཔལ་ཐོབ་པ། ནོར་འཕེལ་བ། དཔལ་འབྱོར་
ལྡན་པ། སྣང་སྲིད་ནང་གིས་བཅུད་འཛིན་པར་བྱེད་པའི་དཔལ་མགོན་རྒྱལ་པོ་
དཔལ་འབྱོར་ལྡན་དབང་གི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་
དཱ་ཡ། སུ་ཏྲ་ཝེར་རོ་པ་ཤམ་འདུ་སཱཧཱ། པེ་ཏྲ་ཝེར་རོ་པུ་ཎི་འདུ་སཱཧཱ། པོ་ཏྲ་ཝེར་རོ་
དེ་ཛོ་འདུ་སཱཧཱ། པི་ཏྲ་ཝེར་རོ་མ་ཎི་འདུ་སཱཧཱ། པ་ཏྲ་ཝེར་རོ་སྨྲར་ནི་འདུ་སཱཧཱ། བཱ་སྤུ་
མི་ཏ་ས་ར་ནི། སྤ་ར་སྤ་ར། པི་རི་པི་རི། པུ་རུ་པུ་རུ། པེ་རེ་པེ་རེ། པུ་ནུ་པུ་ནུ། པི་ལི་
པི་ལི། མ་ཎི་མ་ཎི། སུ་ཏྲ་སུ་ཏྲ། དྷ་ར་དྷ་རཾ། པེ་ཙ་ཨ་ནི་ཧཱུཾ། ཧྲི་ཧྲི་བྷ་དྷ་བྲོ། གྱེར་ཞི་
ཝེར་རོ་བྲོ། ཁུ་ཡེ་ཏིང་ནམ་བྲོ། འཛམ་བྷ་ཀ་ཡེ་ཧཱུཾ། པི་ཏྲ་ཕྱ་སང་བྲོ། སྨྲར་ནི་མེ་ཛ་
རདྨ་ཤར་ཡ་ཐ་བྲོ་སཱཧཱ། སྣང་སྲིད་ནོར་ལ་མངའ་མཛད་པའི། དཔལ་ཚོགས་གསུམ་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང་ཐབས་གཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་། དངོས་གྲུབ་ནང་གི་
བཅུད་འཛིན་པ། ནོར་ལྷ་དཔལ་མགོན་དཔལ་འབྱོར་ལྡན། སྔོན་པོ་ཁྲོ་གཏུམ་བུམ་
པའི་ལྟོ། བྷེ་རྒྱ་པུ་རིས་ཕྲེང་བས་བརྒྱན། པནྩ་ལི་ཀའི་ཨང་རལ་མནབས། ཕྱག་གཡས་
རིན་ཆེན་བེ་ཅོན་དང་། གཡོན་པས་རིན་ཆེན་བུམ་བཟང་བསྣམས། རྐྱང་བསྐུམ་བུམ་
པའི་གདན་ལ་བརྗིད། བསོད་ནམས་གཡང་གི་བཅུད་འཛིན་པའི། དཔལ་འབྱོར་
ལྡན་དབང་སུམ་བརྒྱས་བསྐོར། ཁྱོད་ནི་གཡང་གི་བཅུད་དང་ལྡན། བདག་ཅག་
སངས་རྒྱས་བསྟན་འཛིན་ན། ཁྱོད་ནི་སངས་རྒྱས་བསྟན་པ་སྐྱོང༌། ཅི་སྲིད་རྒྱལ་བའི་
བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ལ་མཐུ་དབང་མ་
ལུས་པ། འཕེལ་བཅུད་རྩ་དཀར་རིགས་རྒྱུད་ཀྱིས། བུ་དཔལ་མ་ལུས་འདིར་བསྡུས་ལ།
མི་གྲངས་ཕྱུགས་རྩི་རྒྱས་པ་དང༌། ཁ་རྗེ་དབང་ཐང་བཀྲག་མདངས་རྒྱས། མི་འཕེལ་
ཕོ་དང་ཕྱུགས་འཕེལ་མོ། སྣང་སྲིད་ནོར་གྱི་བཅུད་མདངས་བསྡུད། བཀྲ་ཤིས་གཡང་
གིས་བྱིན་ཆེན་སྤུངས། རྒྱལ་ཁམས་ཡུལ་གྲུ་བདེ་ལེགས་ལྡན། ནད་ཡམས་མུ་གེ་རྒྱུན་
ཆད་ན། ལོ་ལེགས་རྩི་ཐོག་རབ་རྒྱས་ཏེ། རྒྱལ་བ་འཕགས་པའི་བསྟན་པ་ནི། རབ་ཏུ་
རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །གང་ལ་ལ་ཞིག་
གིས། དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྣང་
སྲིད་ནང་གི་བཅུད་འཛིན་དཔལ་མགོན་རྒྱལ་པོ་དཔལ་འབྱོར་ལྡན་དབང་གི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་དཔལ་
འབྱོར་དང་བསོད་ནམས་ཐམས་ཅད་ཡོངས་སུ་འཕེལ་ཏེ། གཡང་ཆེ་བར་འགྱུར་
རོ། །རིགས་འཕེལ་བར་འགྱུར་རོ། ། བུ་ཐོབ་པར་འགྱུར་རོ། །ནོར་སྲུང་བར་འགྱུར་
194

གསེར་འོད་དམ་པའི་མདོ་སྡེ།
རོ། །ཕྱུགས་རྒྱས་པར་འགྱུར་རོ། །དཀོར་འཕེལ་བར་འགྱུར་རོ། །ལོངས་སྤྱོད་ལྡན་
པར་འགྱུར་རོ། །བཅུད་འཛིན་པར་འགྱུར་རོ། །འཕེལ་ཆེ་བར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་དཔལ་འབྱོར་དང་རིགས་རྒྱུད་འཕེལ་ཏེ། སྣང་
སྲིད་ནང་གིས་ཕྱ་གཡང་ལྡན་ཏེ་སངས་རྒྱས་ཀྱི་བསྟན་པའི་དཔལ་ཐོབ་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་ཀླུ་དང་། མི་དང༌། ལྷ་མ་
ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་
རྒྱལ་པོ་དཔལ་འབྱོར་ལྡན་དབང་གི་གཟུངས་སྡེ་དམ་པ་བསྟན་པའི་ལེའུ་སྟེ་དྲུག་ཅུ་རེ་
བཞི་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཡིད་བཞིན་བློ་ལྡན་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤེས་ཆེ་བ། རིག་པ་གསལ་བ། མཆོག་ལྡན་པ། བློ་ཕྱུག་པ། གཞན་ཡང་ནོར་དང་
གོས་ཟས་དང་སྣང་སྲིད་ནང་གི་བཅུད་འཛིན་པར་བྱེད་པའི་དཔལ་མགོན་རྒྱལ་པོ་
ཡིད་བཞིན་བློ་ལྡན་གྱི་གཟུངས་འདི་ལྟར་ཏེ། བསོ་ཨོཾ་ན་མ་སད་གྱེར་སྨར་ལ་བ་དཱ་ཡ།
ཡཀྵ་མ་ཏི་སྨྲར་ལ་ཝེར་རོ་སི་དྷི་ས་མ་ཡ། གྷ་གྷ་ཙི་རྟ་མི་སུ་ནི། སྨྲ་རེ་ཁ་ནི་སྨྲ་རོ། །ཁར་
ནི་ཙི་རྟ་དེ་ཛ་ནི། ཐད་ཏ་མི་ཏ་ཝད་ལི་ཏ། ཀྲྀ་ནི་རདྨ་ཡེ་སི་དྷི་ས་མ་ཡ། ཧཱུཾ་ཧཱུཾ་འདུ་
འདུ་མུ་ཙུག་སྨྲར་ཡེ་སྭཱཧཱ། དྷེ་བྷ་དྷ་ཏྲི་ཙི་རྟ་ས་མ་ཡ། ཡཀཱ་པ་ཡ་སི་དྷི་ཧཱུཾ་ཧཱུཾ། མ་སྟི་མ་
སྟི། སྨྲར་ལ་མ་སྟི། སྨྲར་རོ་སྨྲར་རོ། །ཁར་ནི་སྨྲར་རོ། །ཝ་ཏི་ཝ་ཏི། བྷ་བྷ། ཐུ་རུ་ཐུ་
རུ། གྱེ་ཞི་ཝད་ཏ་ཡཀྵ་སྨྲར་ལ་ཝེར་སྟི་ཡེ་སྭཱཧཱ། སྣང་སྲིད་ནོར་ལ་མངའ་མཛད་པའི།
དཔལ་ཚོགས་གསུམ་དང་ཐབས་གཅིག་ཏུ། བསོད་ནམས་མ་ལུས་ཚོགས་སྤྱོད་ཅིང་།
དངོས་གྲུབ་ནང་གི་བཅུད་འཛིན་པ། ནོར་ལྷ་ཡིད་བཞིན་བློ་ལྡན་མཆོག །དཀར་པོ་
ཁྲོ་འཛུམ་བུམ་པའི་ལྟོ། པདྨ་དཀར་པོའི་ཕྲེང་བས་བརྒྱན། པནྩ་ལི་ཀའི་ཨང་རལ་
མནབས། ཕྱག་གཡས་རིན་ཆེན་ཟ་མ་ཏོག །གཡོན་པས་དཔལ་གྱི་ནོར་གཞོང་འཛིན།
རྐྱང་བསྐུམ་བུམ་བཟང་གདན་ལ་བརྗིད། བསོད་ནམས་ནོར་གྱི་བཅུད་འཛིན་པའི།
ཡིད་བཞིན་བློ་ལྡན་སུམ་བརྒྱས་བསྐོར། ཁྱོད་ནི་ནོར་གྱི་མཛོད་སྲུང་པ། བདག་ཅག་
སངས་རྒྱས་བསྟན་འཛིན་ན། ཁྱོད་ནི་སངས་རྒྱས་བསྟན་པ་སྐྱོང་། ཅི་སྲིད་རྒྱལ་བའི་
བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ལ་མཐུ་དབང་
མ་ལུས་པ། མི་ལ་ཚེ་དང་ནོར་ལ་གཡང་། ཟས་ལ་བཅུད་དང་མཁར་ལ་མདངས།
ཤེས་རབ་རིག་པའི་བློ་འཕེལ་ལྡན། ཀུན་ལས་མཁས་པའི་ཕུལ་ཕྱིན་ནས། སངས་
རྒྱས་གཡུང་དྲུང་བསྟན་པ་འཛིན། ཐོད་ཀར་སྲིད་པའི་བོན་གཡང་བསྡུད། ཡག་
མཐའ་ཆུ་ལས་རིང་བ་ཡི། རྒྱལ་ཁམས་ཡུལ་གྲུ་བདེ་ལེགས་ལྡན། ནད་ཡམས་མུ་
གེ་རྒྱུན་ཆད་ནས། ལོ་ལེགས་རྩི་ཐོག་རབ་རྒྱས་ཏེ། རྒྱལ་བ་འཕགས་པའི་བསྟན་
196

གསེར་འོད་དམ་པའི་མདོ་སྡེ།
པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །གང་ལ་ལ་ཞིག་གིས། དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང༌། སྣང་སྲིད་ནང་གི་བཅུད་འཛིན་པ་དཔལ་མགོན་ཡིད་བཞིན་བློ་ལྡན་
གྱི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང༌།
ཕུད་དུད་དང༌། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་
ཡང་བསོད་ནམས་ནོར་གྱི་མཛོད་ལ་མངའ་ཐོབ་ཏེ། ཤེས་རབ་རིག་པའི་བློ་གསལ་
རྫོགས་ཏེ། ཀུན་གྱི་མཆོག་ཏུ་གྱུར་པ་སངས་རྒྱས་ཀྱི་བསྟན་པ་རིན་པོ་ཆེ་ལས་མཁས་
ཤིང་བརྙེས་པར་དཔྱིས་སུ་ཕྱིན་ཏེ་བསྟན་པ་འཛིན་པར་འགྱུར་རོ། །གཞན་ཡང་
འཇིག་རྟེན་གྱི་ཁམས་རྣམས་སུ་ནོར་དང་ལོངས་སྤྱོད་འཕེལ་ཞིང་། སྣང་སྲིད་ནང་གི་
བཅུད་མདངས་ཐམས་ཅད་རྒྱས་ཏེ་སངས་རྒྱས་ཀྱི་བསྟན་པའི་དཔལ་ཐོབ་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་
རྒྱལ་པོ་ཡིད་བཞིན་བློ་ལྡན་གྱི་གཟུངས་སྡེ་དམ་པ་བསྟན་པའི་ལེའུ་སྟེ་དྲུག་ཅུ་རེ་ལྔ་
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་སྨྲ་བསམ་དགུང་ལྡན་གྱི་གཟུངས་
འདི་བཀའ་རྩལ་ཏོ། །ཉོན་ཅིག་འཁོར་དུ་གཏོག་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ལྕེ་
གྲོལ་བ། མགུལ་གསང་བ། ཚིག་གསལ་བ། སྒྲ་དག་པ། སྒྲོགས་ཆོད་པ། གཞན་ཡང་
བསོད་ནམས་དཔལ་འབྱོར་དང་། སྣང་སྲིད་ནང་གིས་བཅུད་འཛིན་པར་བྱེད་པའི་
དཔལ་མགོན་རྒྱལ་པོ་སྨྲ་བསམ་དགུང་ལྡན་གྱི་གཟུངས་འདི་ལྟར་ཏེ། བསྭོ་ༀ་ན་མ་
སད་གྱེར་སྨྲར་ལ་བ་དཱ་ཡ། ཡཀྵ་མ་ཎི་ཨུན་ཏིང་དེ་བཱ་སྨྲར་ཞི་ཝེར་རོ་སི་དྷི་ས་མ་ཡ་
སཱཧཱ། ཡཀྵ་མ་ཎི་ཀུན་ཏ་ཀུན་ཏ་སྨྲར་ནི་འདུ་སཱཧཱ། ཡཀྵ་ཨུན་ཏིང་ཁར་རོ་ཁར་ཞི་ཡེ་
འདུ་ཏ་ཡེ་སྭཱཧཱ། ཡཀྵ་ཨུན་ཏིང་གྱེར་རོ་གྱེར་ནི་ས་ད་ནིམ་ཀ་ཡེ་འདུ་སཱཧཱ། ཡཀྵ་དེ་བཱ་
བྷེ་ལོ་བྷ་སྨྲར་ཧྲི་ད་ཀ་ཏི་ད་ན་ཡེ་འདུ་སཱཧཱ། ཡཀྵ་དེ་བ་གྷི་དྷ་གྷི་དྷ་ནི་པ་ཤཾ་དྲུང་མི་སི་
དྷི་ཡེ་འདུ་སཱཧཱ། ཡཀྵ་ཝེར་རོ་ཨུན་ཏིང་ཁར་ཞི་དེ་བ་དེ་ར་ཀྲི་ཏ་ཡེ་འདུ་སྭཱཧཱ། ཡཀྵ་
ཝེར་རོ་པཉྩ་ཀ་ཡེ་ལི་ལི་ཕྱེད་སྣང་ཡེ་འདུ་སཱཧཱ། ད་ར་མ་ཎི་བྷེ་ལོ་ཡཀྵ། ཧྲི་ཏ་ཧྲི་ཏ།
ཏ་ཀ་ཏ་ཀ། སུམ་མེ་སུམ་མེ། སཾ་བྷ་སཾ་བྷ། ཨ་ཏི་ལོ་མོ་ཡཀྵ་བྷེ་ཀུན་ཏ་ཧཱུཾ་སྭཱཧཱ། སྣང་
སྲིད་ནོར་ལ་མངའ་མཛད་པའི། དཔལ་ཚོགས་གསུམ་དང་ཐབས་གཅིག་ཏུ། བསོད་
ནམས་མ་ལུས་ཚོགས་སྤྱོད་ཅིང་། དངོས་གྲུབ་ནང་གི་བཅུད་འཛིན་པ། ནོར་ལྷ་སྨྲ་
བསམ་དགུང་ལྡན་རྗེ། དམར་པོ་ཁྲོ་འཛུམ་བུམ་པའི་ལྟོ། པདྨ་ར་གའི་ཕྲེང་བས་བརྒྱན།
པནྩ་ལི་ཀའི་ཨང་རལ་མནབས། ཕྱག་གཡས་ལྷབ་ལྷུབ་མདའ་དར་བསྣམས། གཡོན་
198

གསེར་འོད་དམ་པའི་མདོ་སྡེ།
པས་ནེའུ་ལེའི་རྐྱལ་པ་འཛིན། རྐྱང་བསྐུམ་བུམ་བཟང་གདན་ལ་བརྗིད། ལོངས་སྤྱོད་
དཀོར་གྱི་བཅུད་འཛིན་པའི། སྨྲ་བསམ་དགུང་ལྡན་སུམ་བརྒྱས་བསྐོར། ཁྱོད་ནི་སྨྲ་
བའི་དབང་ཕྱུག་སྟེ། བདག་ཅག་སངས་རྒྱས་བསྟན་འཛིན་ན། ཁྱོད་ནི་སངས་རྒྱས་
བསྟན་པ་སྐྱོང་། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ལ་མཐུ་དབང་མ་ལུས་པ། སྨྲ་བསམ་གྲགས་ཆེ་མི་ཡི་དབང་། ཡིད་ལ་
གང་ཡོད་སྨྲས་གྱུར་པའི། ཅི་སྨྲས་མཐར་ཕྱིན་བཀྲ་ཤིས་ཤིང་། རྗེས་ཕན་དགའ་མགུ་
བདེ་ལེགས་ཀྱིས། དེ་དག་མཐའ་བཙན་མྱུར་འགྲུབ་གསོལ། བསོད་ནམས་རིགས་རྒྱུད་
ལོངས་སྤྱོད་སྤེལ། ཁ་ཟས་གྲོགས་ཁའི་སྐྱོལ་ལམ་དང་། དཔལ་འབྱོར་ཕྱུགས་ཁྱུ་ནོར་
གཡང་སྤུངས། སྣང་སྲིད་ནང་གི་བཅུད་ལྡན་ལ། རྒྱལ་ཁམས་ཡུལ་གྲུ་བདེ་ལེགས་ལྡན།
ནད་ཡམས་མུ་གེ་རྒྱུན་ཆད་ནས། ལོ་ལེགས་རྩི་ཐོག་རབ་རྒྱས་ཏེ། རྒྱལ་བ་འཕགས་
པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
སྣང་སྲིད་ནང་གི་བཅུད་འཛིན་དཔལ་མགོན་སྨྲ་བསམ་དགུང་ལྡན་གྱི་གཟུངས་འདི་
དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་།
ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་བསམ་པ་དང་
སྨྲ་བའི་དོན་ཐམས་ཅད་མཐའ་རུ་ཕྱིན་ཏེ། ལྕེ་གྲོལ་བར་འགྱུར་རོ། །ཚིག་གསལ་བར་
འགྱུར་རོ། །སྨྲ་དག་པར་འགྱུར་རོ། །སྒྲོགས་ཆོད་པར་འགྱུར་རོ། །རིགས་སྟེར་བར་
འགྱུར་རོ། །ནོར་ཕྱུག་པར་འགྱུར་རོ། །དཀོར་འཕེལ་བར་འགྱུར་རོ། །དཔལ་རྒྱས་
པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་དཀོར་ཆས་དང་དཔལ་
འབྱོར་ལྡན་ཞིང་། སྣང་སྲིད་ནང་གིས་བཅུད་མདངས་ཐམས་ཅད་རྒྱས་ཏེ་སངས་རྒྱས་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཀྱི་བསྟན་པའི་དཔལ་ཐོབ་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་
པའི་རྐྱེན་དུ་གྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་
དང་། མི་དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་
རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་
པོ་ཆེ་གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་པོ་སྨྲ་བསམ་དགུང་ལྡན་
གྱི་གཟུངས་སྡེ་དམ་པ་བསྟན་པའི་ལེའུ་སྟེ་དྲུག་ཅུ་རེ་དྲུག་པའོ།། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་ཡིད་བཞིན་ནོར་བུ་རིན་པོ་ཆེ་གསེར་འོད་དམ་
པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་ཕྱིར་དུ། དཔལ་མགོན་སྟོབས་
མཆོག་མཐའ་ཡས་ཀྱི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་
ཀྱི་བསྟན་པའི་ཆ་ལ་གནས་ཤིང་། སྟོབས་ཆེ་བ། ནོར་འཚོགས་པ། ཁས་གྲགས་པ།
དབང་བཙན་པ། སྲིད་པ་དང་འབྱུང་བའི་བཅུད་བསྐྱེད་པར་བྱེད་པའི་དཔལ་མགོན་
སྟོབས་མཆོག་མཐའ་ཡས་ཀྱི་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨྲར་ལ་
བ་དཱ་ཡ། རདྨ་ཛཾ་བྷ་ཤག་ཤག་འདུ། ཏ་ཀ་མ་ར་ཡ། མ་ར་ཡ། ལྷ་བྲོ་ནི་བྲོ་ནི་སི་ཏི་
200

གསེར་འོད་དམ་པའི་མདོ་སྡེ།
ཡེ། བྷན་དྷ་བྷན་དྷ། བྷན་དྷ་ཡ། བྷན་དྷ་ཡ། ཨརྦ་མིརྦ་ཤུདྷ ན་ན་ཤུཌྷ ན་ན། གྲན་
རྩེ་རྫི་རོ་བྷི་རོ། དྷ་བྷི་དྷ་ཤྲཱི་མ་ཧ་ར་ཤ། མ་ནི་ས་ཏྲིག་སྨྲར་རོ་ཙི་རྟ་སི་ཏི་ས་མ་ཡ་གྱེར་
ཞི་ཀུ་རུ་ཡེ་སྭཱཧཱ། ཏ་ར་ཏ་ར། ལྷ་ཏ་ར། གྱེར་ནི་གྱེར་ནི། ཡཀྟ་གྱེར་ནི། ཀུ་ཏ་དེ་རོ་།
ཛ་བྷ་ཛྲ་ཝེབ་ཏེ་ཐ་ཧྲ་ནི། པདྨ་ཀརྔ་ཏནྟི། སི་དྷ་མ་ཧྲི། ཡཀྵ་སྨྲ་རོ་ལཾ་འདུ་སི་ཏི་ཁུ་
ཡེ་ཁུ་ཡེ་ཧཱུཾ་སྭཱཧཱ། བསོད་ནམས་ནོར་ལ་མངའ་མཛད་པའི། དཔལ་ཚོགས་གསུམ་
དང་ཐབས་གཅིག་ཏུ། སྟོབས་དང་རིན་ཆེན་ཟས་ནོར་བདག །ཁས་གྲགས་དབང་
བཙན་བརྩོལ་བའི། སྲིད་པ་འབྱུང་བའི་མདངས་བསྡུད་ལྷ། དཔལ་མགོན་སྟོབས་
མཆོག་མཐའ་ཡས་རྒྱལ། སྔོན་ནག་ཁྲོ་འཛུམ་བུམ་པའི་ལྟོ། པདྨ་སྔོན་པོའི་ཕྲེང་བས་
བརྒྱན། སྣ་ཚོགས་དར་གྱི་འཕུར་ཤམ་ཀླུབས། ཕྱག་གཡས་རིན་ཆེན་བུམ་པ་བསྣམས།
གཡོན་པས་རྣམ་པར་རྒྱལ་བ་འཛིན། ཞབས་གཉིས་བསྐྱང་བསྐུམ་བུམ་བཟང་མནན།
འབྱུང་བ་ནམ་མཁའི་མདངས་བསྡུད་ཅིང་། འདོད་དགུའི་བསོད་ནམས་རྫོགས་
མཛད་པའི། ནོར་ལྷ་སྟོབས་མཆོག་སུམ་བརྒྱས་བསྐོར། ཁྱོད་ནི་ནོར་གྱི་ལྷ་ཡིན་པས།
སངས་རྒྱས་བསྟན་པ་དེ་ལ་གནས། བདག་ནི་སངས་རྒྱས་བསྟན་པ་འཛིན། ཁྱོད་
ནི་སྡོང་དང་གྲོགས་མཛད་དཔལ། ཇི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་ཡོན་བདག་ལ། སྲིད་པ་འབྱུང་
བའི་མདངས་བསྡུད་ལ། སྟོབས་དང་བསོད་ནམས་དབང་ཐང་དཔལ། ཁ་རྗེ་སྙན་
གྲགས་བཙན་ཕྱུག་ཆེ། ཁས་དྲག་བཀྲག་མདངས་གཟི་བརྗིད་བསྐྱེད། སངས་རྒྱས་
གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་
ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་
བསྐལ་པ་ཞི། ལོ་ལེགས་འབྱུང་བའི་མདངས་བསྡུད་ལ། རྒྱལ་བ་འཕགས་པའི་བསྟན་
པ་འདི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
20l

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྲིད་
པ་འབྱུང་བའི་བཅུད་མདངས་བསྐྱེད་པའི་དཔལ་མགོན་རྒྱལ་པོ་སྟོབས་མཆོག་མཐའ་
ཡས་ཀྱི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་
དང་། ཕུད་དུད་དང༌། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདིར་ཡང་འདོད་པའི་དོན་ཐམས་ཅད་ལྷུན་གྱིས་གྲུབ་སྟེ། སྟོབས་ཆེ་བར་འགྱུར་རོ། །
དཔུང་དྲག་པར་འགྱུར་རོ། །ཤུགས་ལྡན་པར་འགྱུར་རོ། །ཁས་བཙན་པར་འགྱུར་
རོ། །དབང་ཆེ་བར་འགྱུར་རོ། །ནོར་ཐོབ་པར་འགྱུར་རོ། །བཀྲག་རྒྱས་པར་འགྱུར་
རོ། །མདངས་ཕྱུག་པར་འགྱུར་རོ། །བརྗིད་ལྡན་པར་འགྱུར་རོ། །གཞན་ཡང་འཇིག་
རྟེན་གྱི་ཁམས་རྣམས་སུ་འབྱུང་བའི་བཅུད་དང་མདངས་རྒྱས་ཏེ། བསོད་ནམས་
དང་སྟོབས་ཤུགས་བཀྲ་ཤིས་ཐོབ་ཅིང་། སངས་རྒྱས་ཀྱི་བསྟན་པའི་དཔལ་དུ་གྱུར་
ནས་མངའ་རིས་བཀྲ་ཤིས་བདེ་ལེགས་སུ་ལྡན་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པ་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང༌། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་སྟོབས་མཆོག་
202

གསེར་འོད་དམ་པའི་མདོ་སྡེ།
མཐའ་ཡས་ཀྱི་གཟུངས་སྡེ་དམ་པ་བསྟན་པའི་ལེའུ་སྟེ་དྲུག་ཅུ་རྩ་བདུན་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་འབྲོག་གནས་དཔལ་ལྡན་གྱི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
དབུལ་བ་སྐོང་བ། ལོག་ཚོགས་བྲལ་བ། བཀྲེས་པ་སེལ་བ། སྐོམ་པ་ངོམ་པ། རྟོག་
པ་འགྲང་བ། འབྱུང་བའི་མདངས་བསྐྱེད་པར་བྱེད་པའི་དཔལ་མགོན་རྒྱལ་པོ་འབྲོག་
གནས་དཔལ་ལྡན་གྱི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨྲར་ལ་བ་དཱ་ཡ།
ལྷ་ཡག་གྲུ་རྒྱ་ཏ་ན་པི་ཧྲི་ཞི་ལོ་འདུ། ཀླུ་རྒྱ་རདྨ་མ་དྷུ་། གླུ་རྒྱ་དེ་ཛོ་མ་བྷུ། གླུ་བྱ་སུ་
ཛ་མ་བྷུ་། གླུ་རྒྱ་པ་ཤཾ་མ་བྷུ་། གྱེར་རོ་པུཎེ་སི་ཏི་ས་མ་ཡ། ད་ར་ད་ར། མི་ད་ར། མི་
ད་ར། བྷི་ན་གྷི་ན། གྷཾ་ག་ཏ། བྷཾ་ག་ཏ། ཏ་ན་ཏ་ན། ཤྲཱི་བ་ཏ་ན། ཤྲཱི་བ་ཏ་ན། དེ་
ཇོ་དེ་ཚོ། ཤག་དེ་ཇོ་། ཤག་དེ་ཚོ། ཀུ་ཀྲ་ཡཀྵ། གྱེར་ལ་ཨ་ཏི། བྷོ་སྟི་ཛཾ་བྷ་ལྷ། ཀ་ར་
མན་ཛུ། ཏི་ཏ་ས་མ་ཡ་སྨྲ་ལ་དེ་སྤུངས་ཡེ་སྭཱཧཱ། བསོད་ནམས་ནོར་ལ་མངའ་མཛད་
པའི། དཔལ་ཚོགས་གསུམ་དང་ཐབས་ཅིག་ཏུ། འདོད་དགུ་ཡིད་བཞིན་འབྱུང་བའི་
བདག །དབུལ་ཕོངས་བཀྲེས་རྔུབ་སེལ་བ་ཡི། སྲིད་པ་འབྱུང་བའི་མདངས་བསྡུད་
ལྷ། དཔལ་མགོན་འབྲོག་གནས་དཔལ་འབྱོར་རྒྱལ། སེར་པོ་ཁྲོ་འཛུམ་བུམ་པའི་
ལྟོ། རིན་ཆེན་ནོར་བུའི་ཕྲེང་བས་བརྒྱན། ཕྱག་གཡས་ཡིད་བཞིན་ནོར་བུ་བསྣམས།
གཡོན་པས་ཟད་མེད་འབྲས་སྙེ་འཛིན། ཞབས་གཉིས་བརྐྱངས་བསྐུམས་བུམ་བཟང་
མནན། འབྱུང་བ་ས་ཁམས་བཅུད་བསྡུད་པའི། དཔལ་འབྱོར་ལྷ་ཆེན་སུམ་བརྒྱས་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྐོར། ཁྱོད་ནི་རིན་ཆེན་ནོར་གྱི་ལྷ། སངས་རྒྱས་བསྟན་པ་དག་ལ་གནས། བདག་
ནི་སངས་རྒྱས་བསྟན་ལ་འཛིན། ཁྱོད་ནི་དཔལ་གྱི་གྲོགས་མཛད་རྗེ། ཇི་སྲིད་རྒྱལ་
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་
ཡོན་བདག་ལ། སྲིད་པ་འབྱུང་བའི་མདངས་བསྡུད་ལ། དཔལ་དང་བསོད་ནམས་
ནོར་ལོངས་སྤྱོད། མི་གྲངས་ཕྱུག་རྩི་གྲངས་མེད་པ། འབྱོར་ལྡན་ཁྱོད་ཀྱིས་རྩལ་ལགས་
པའི། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན།
མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ།
ནད་ཡམས་མུ་གེའི་བསྐལ་པ་ཞི། ལོ་ལེགས་འབྱུང་བའི་མདངས་བསྡུད་ལ། རྒྱལ་བ་
འཕགས་པའི་བསྟན་པ་འདི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། འབྱུང་བ་ཕྱི་ཡི་མདངས་བསྡུད་པའི་དཔལ་མགོན་འབྲོག་གནས་དཔལ་༢
ལྡན་གྱི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་
དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདིར་ཡང་འདོད་པའི་དོན་ཐམས་ཅད་ལྷུན་གྱིས་གྲུབ་སྟེ། དབུལ་བ་སྐོང་བར་འགྱུར་
རོ། །ལོག་ཚོགས་བྲལ་བར་འགྱུར་རོ། །བཀྲེས་པ་ངོམས་པར་འགྱུར་རོ། །ལྟོག་པ་
འགྲང་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་འབྱུང་བའི་བཅུད་
དང་མདངས་རྒྱས་ཏེ། དབུལ་བ་དང་ཕམ་པའི་སྡུག་བསྔལ་ལས་གྲོལ་ཏེ། སངས་
རྒྱས་ཀྱི་བསྟན་པའི་ཞིང་སར་གྱུར་ནས་མངའ་རིས་བཀྲ་ཤིས་བདེ་ལེགས་སུ་ལྡན་པར་
འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་
གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
204

གསེར་འོད་དམ་པའི་མདོ་སྡེ།
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་
ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་འབྲོག་གནས་དཔལ་ལྡན་གྱི་གཟུངས་སྡེ་དམ་པ་བསྟན་པའི་ལེའུ་སྟེ་
དྲུག་ཅུ་རྩ་བརྒྱད་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཡོ་ལྡན་ཤེས་དབང་གི་གཟུངས་འདི་
བཀའ་བསྩལ་ཏོ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
ནོར་དང༌། ཟས་དང༌། གོས་དང་། ཚེ་དང༌། དཔལ་དང༌། གྲགས་པ་དང་། སྙན་
པ་དང༌། འབྱུང་བའི་མདངས་བསྡུད་པར་བྱེད་པའི་དཔལ་མགོན་ཡོ་ལྡན་ཤེས་
དབང་གི་གཟུངས་འདི་ལྟར་ཏེ། བསྔོ་ༀ་ན་མ་སད་གྱེར་སྨྲར་ལ་བ་དཱ་ཡ། བྷེ་ར་བྷ་བ་
ཨ་ཨོཾ་ཧཱུྃ་སད་དོ་ས་མ་ཡ་སཱཧཱ། ཛཾ་བྷ་ཡཀྵ་བྷུདྷ་གྱེར་ལ་ཧྲི་ཀ་ན་མ་ཡེ་སྭཱཧཱ། ས་ར་ཀེ་
ཏི་མ་ཎི་པུཎི་ལོ་ཀ་ཧུན་སྤུངས་ཡེ་སྭཱཧཱ། དེ་ཛ་བཱ་ད་བྷ་བ་ཀོ་ཤ་ཧྲི་ཧྲི་ཡེ་སྭཱཧཱ། ལྷ་ཡཀྵ་
པེརྩི་པི་ལི། པ་ད་པ་ད། པུ་དེ་པུ་དེ། པི་སུ་པི་སུ། བྷ་ར་བྷ་ར། གྷ་དྷ་བྷེ་དྷ། གྱེར་ལ་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བྷ་བཱ་དེ་ཤོ། ཨོ་གྷི་ར་ཡོ། ཧཱུཾ་ཧཱུཾ་ལ། གུ་ཡེ་ཙིརྟ། དམ་ཚིག་ས་མ་ཡ། ཛ་ལེན་ཊ་ཡེ།
ད་ར་ཏྲི་ཀ་ཡེ་སྭཱཧཱ། བསོད་ནམས་ནོར་ལ་མངའ་མཛད་པའི། དཔལ་ཚོགས་གསུམ་
དང་ཐབས་གཅིག་ཏུ། བསམ་པ་དོན་གྲུབ་འབྱུང་བའི་བདག །དབུལ་ཕོངས་བཀྲེས་
རྔུབ་སེལ་བ་ཡི། སྲིད་པ་འབྱུང་བའི་མདངས་བསྡུད་ལྷ། དཔལ་མགོན་ཡོ་ལྡན་ཤེས་
དབང་འབར། ལྗང་སེར་ཁྲོ་འཛུམ་བུམ་པའི་ལྟོ། རིན་ཆེན་ནོར་བུའི་ཕྲེང་བས་བརྒྱན།
ཕྱག་གཡས་ཡིད་བཞིན་ནོར་བུ་བསྣམས། གཡོན་པས་རིན་ཆེན་བེ་ཅོན་འཛིན།
ཞབས་གཉིས་བརྐྱངས་བསྐུམས་བུམ་བཟང་མནན། འབྱུང་བ་རླུང་ཁམས་བཅུད་
བསྡུད་པའི། གཡོ་བྱེད་སྟོབས་རྒྱལ་སུམ་བརྒྱས་བསྐོར། ཁྱོད་ནི་རིན་ཆེན་གཏེར་གྱི་
ལྷ། སངས་རྒྱས་བསྟན་པ་དག་ལ་གནས། བདག་ནི་སངས་རྒྱས་བསྟན་པ་འཛིན།
ཁྱོད་ནི་དཔལ་གྱི་གྲོགས་མཛད་རྗེ། ཇི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་ཡོན་བདག་ལ། སྲིད་པ་འབྱུང་
བའི་མདངས་བསྡུད་ལ། རིན་ཆེན་རྐང་འགྲོས་དཀོར་གྱི་མཛོད། ཟས་གོས་བྱིན་ལེན་
བཅང་བའི་རྫས། དཔལ་གྲགས་སྙན་པ་དར་སྦྱིན་ཅིང་། སངས་རྒྱས་གཡུང་དྲུང་
བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་
ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམས། ནད་ཡམས་མུ་གེའི་བསྐལ་པ་
ཞི། ལོ་ལེགས་འབྱུང་བའི་མདངས་བསྡུད་ལ། རྒྱལ་བ་འཕགས་པའི་བསྟན་པ་འདི།
རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། འབྱུང་བ་ཕྱི་ཡི་
མདངས་བསྡུད་པའི་དཔལ་མགོན་ཡོ་ལྡན་ཤེས་དབང་གི་གཟུངས་འདི་དག་འཛིན་
པ་དང་། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་
206

གསེར་འོད་དམ་པའི་མདོ་སྡེ།
དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་འདོད་པའི་དོན་ཐམས་
ཅད་ལྷུན་གྱིས་གྲུབ་སྟེ། ནོར་སྟེར་བར་འགྱུར་རོ། །ཟས་སྟེར་བར་འགྱུར་རོ། །གོས་
སྟེར་བར་འགྱུར་རོ། །ཚེ་སྟེར་བར་འགྱུར་རོ། །དཔལ་སྟེར་བར་འགྱུར་རོ། །གྲགས་པ་
སྟེར་བར་འགྱུར་རོ། །སྙན་པ་སྟེར་བར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་འབྱུང་བའི་བཅུད་དང་མདངས་རྒྱས་ཏེ། དབུལ་བ་དང་ཕམ་པའི་སྡུག་
བསྔལ་ལས་གྲོལ་ཏེ། སངས་རྒྱས་ཀྱི་བསྟན་པའི་ཞིང་སར་གྱུར་ནས་མངའ་རིས་བཀྲ་
ཤིས་བདེ་ལེགས་སུ་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་
པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་
ཀྱི་བརྒྱན་པའི་ཞིང་ཁམས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་
ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང༌། མི་
དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་ཡོ་ལྡན་ཤེས་དབང་གི་གཟུངས་སྡེ་དམ་པ་བསྟན་པའི་ལེའུ་སྟེ་དྲུག་ཅུ་
རྩ་དགུ་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཚད་མེད་དཔལ་མཆོག་གི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། སྐྱབས་དང་། གྲོགས་དང༌། གནས་དང་། མགོན་དང་། སྡོང་དང༌། ནོར་
དང༌། དཔལ་དང༌། འབྱུང་བའི་མདངས་བསྡུད་པར་བྱེད་པའི་དཔལ་མགོན་ཚད་
མེད་དཔལ་མཆོག་གི་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ།
ཡཀྵ་མ་ཎི་པ་ཏྲ་ལི་ཡེ་ཝེར་རོ་ཙི་རྟ་ཡ་མ་ཡ། དེ་བཱ་གླུ་རྒྱ་པ་ཤཾ་པུཎེ་ས་ཏོ་གྱི་ཞི་ཧྲུན་
སཱཧཱ། ལྷ་ཧཱུྃ་ཧཱུྃ། སད་དེ་ཧེ་ལི་སྤོ་ཏྲ། དེ་བ་དེ་བ། ཏྲ་ཡ་ཏྲ་ཡ། པ་ཏྲ་པ་ཏྲ། ལི་ལི་བྷེ་
བྷེ། ད་ར་ཡཀྵ་ཡེ། མ་ཎི་པྲ་ཝ། ཀོ་ཡ་སི་དྷི། རདྨ་ཏྲ་ཡ། དྷེ་བ་དྷ་ཡ། གར་མ་བྷ་ར།
སི་ཏི་ཀཱ་ཡ། དྷ་ར་ཨ་ནི། ཧཱུྃ་འདུ་ཨ་ཧོ། ཨེ་མ་ཧྲི་བཱ། ཙ་ར་སྤུངས་སོ། །གྱེར་ཞི་ཕེ་མ་
ཝེར་རོ་ཨ་བྷེ་ཏ་པེ་ཡེ་སྭཱཧཱ། བསོད་ནམས་ནོར་ལ་མངའ་མཛད་པའི། དཔལ་ཚོགས་
གསུམ་དང་ཐབས་གཅིག་ཏུ། སྐྱབས་དང་མཐུན་གྲོགས་སྤེལ་བའི་བདག །དབུལ་
ཕོངས་བཀྲེས་རྔུབ་སེལ་བ་ཡི། སྲིད་པ་འབྱུང་བའི་མདངས་བསྡུད་ལྷ། དཔལ་མགོན་
ཚད་མེད་དཔལ་མཆོག་རྗེ། དམར་པོ་ཁྲོ་འཛུམ་བུམ་པའི་ལྟོ། རིན་ཆེན་ནོར་བུའི་
ཕྲེང་བས་བརྒྱན། ཕྱག་གཡས་པདྨ་དམར་པོ་བསྣམས། གཡོན་པས་ནེའུ་ལེའི་རྐྱལ་
པ་འཛིན། ཞབས་གཉིས་བརྐྱང་བསྐུམ་བུམ་བཟང་མནན། འབྱུང་བ་མེ་ཁམས་
བཅུད་བསྡུད་པའི། ནོར་ལྷ་བསྐྱེད་བྱེད་སུམ་བརྒྱས་བསྐོར། ཁྱོད་ནི་རིན་ཆེན་གཏེར་
གྱི་ལྷ། སངས་རྒྱས་བསྟན་པ་དག་ལ་གནས། བདག་ནི་སངས་རྒྱས་བསྟན་པ་འཛིན།
ཁྱོད་ནི་དཔལ་གྱི་གྲོགས་མཛད་རྗེ། ཇི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔལ་མགོན་མཛད། བདག་དང་རྒྱུ་སྦྱོར་ཡོན་བདག་ལ། སྲིད་པ་འབྱུང་
བའི་མདངས་བསྡུད་ལ། མི་ནོར་ཟས་བཅུད་བཀྲགས་མདངས་བསྐྱེད། མཐོ་བཙན་
ཕྱུག་དར་བསམ་པ་འགྲུབ། ཟས་གོས་སྐྱབས་དང་གྲོགས་མཛད་ཅིང་། སངས་རྒྱས་
208

གསེར་འོད་དམ་པའི་མདོ་སྡེ།
གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་
ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་
བསྐལ་པ་ཞི། ལོ་ལེགས་འབྱུང་བའི་མདངས་བསྡུད་ལ། རྒྱལ་བ་འཕགས་པའི་བསྟན་
པ་འདི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། འབྱུང་
བ་ཕྱི་ཡི་མདངས་བསྡུད་པ། དཔལ་མགོན་ཚད་མེད་དཔལ་མཆོག་གི་གཟུངས་འདི་
དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང༌། ཕུད་དུད་དང་།
ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་འདོད་པའི་དོན་
ཐམས་ཅད་ལྷུན་གྱིས་གྲུབ་སྟེ། སྐྱབས་སྩལ་བར་འགྱུར་རོ། །གྲོགས་སྩལ་བར་འགྱུར་
རོ། །གནས་སྩལ་བར་འགྱུར་རོ། །མགོན་སྩལ་བར་འགྱུར་རོ། །སྡོང་སྩལ་བར་འགྱུར་
རོ། །ནོར་སྩལ་བར་འགྱུར་རོ། །དཔལ་སྩལ་བར་འགྱུར་རོ། །གཞན་ཡང་འཇིག་རྟེན་
གྱི་ཁམས་རྣམས་སུ་འབྱུང་བའི་བཅུད་དང་མདངས་རྒྱས་ཏེ། དབུལ་བ་དང་ཕམ་
པའི་སྡུག་བསྔལ་ལས་གྲོལ་ཏེ། སངས་རྒྱས་ཀྱི་བསྟན་པའི་ཞིང་སར་གྱུར་ནས་མངའ་
རིས་བཀྲ་ཤིས་བདེ་ལེགས་སུ་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་
ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་
དྲུང་འོད་ཀྱི་བརྒྱན་པའི་ཞིང་ཁམས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་།
ཀླུ་དང༌། མི་དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་
རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་
མདོ་སྡེ་ལས་དཔལ་མགོན་ཚད་མེད་དཔལ་མཆོག་གི་གཟུངས་སྡེ་དམ་པ་བསྟན་པའི་
ལེའུ་སྟེ་བདུན་ཅུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་མཐའ་ཡས་ཟེར་འཕྲོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང༌།
སྐྱིད་པ་དང་། འཕེལ་བ་དང༌། བཟང་བ་དང༌། ལེགས་པ་དང༌། མང་བ་དང༌།
སྲུང་བ་དང་། སྲིད་པ་དང་། འབྱུང་བའི་མདངས་བསྡུད་པར་བྱེད་པའི་དཔལ་མགོན་
མཐའ་ཡས་ཟེར་འཕྲོའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
ཡ། རདྡྷ་མ་ཎི་ཛཾ་བྷ་ཤི་ས་ཏྲིག་ཡེ་ཛྲ་ས་མ་ཡ། པུ་ཏྲ་མ་ཎི་གླུ་བྱ་དེ་བ་པ་ཤང་སཱཧཱ།
པེ་ཏྲ་མ་ཎི་གླུ་རྒྱ་ཧེ་དན་ཙན་དྷ་སཱཧཱ། པོ་ཏྲ་མ་ཎི་གླུ་རྒྱ་དི་རོ་ཡཀྵ་པརྩེ་ཏིཏྠ་སཱཧཱ། པ་
ཏྲ་མ་ཎི་གླུ་བྱ་བླུ་དྷ་རདྨ་ཙ་མེད་སཱཧཱ། བྲུ་ནི་སྨྲར་ཡེ། ཕྲུ་སང་ཕྱུ་སང་། ཕད་ཏ་ཕད་
ཏ། ཁུ་ཡེ་ཁུ་ཡེ། ལི་ཡང་བྷ་མ། ལི་ཡང་བྷ་མ། པི་དུ་པི་དུ། གྱེར་ཡང་པི་དུ། ཁུ་
ཡེ་ཚེ་ནི། སད་དུ་ཧྲང་ནི། སད་དུ་ར་ཡོ། བྷེ་དྷ་ཝེར་ཞི་པོ་ཏྲ་མ་ཎི་ཁུ་ཡེ་ཧཱུཾ་སྭཱཧཱ།
བསོད་ནམས་ནོར་ལ་མངའ་མཛད་པའི། དཔལ་ཚོགས་གསུམ་དང་ཐབས་གཅིག་
ཏུ། སྐྱེ་འཕེལ་ཕྱྭ་གཡང་ནོར་གྱི་བདག །དབུལ་ཕོངས་བཀྲེས་རྔུབ་སེལ་བ་ཡི། སྲིད་
པ་འབྱུང་བའི་མདངས་བསྡུད་ལྷ། དཔལ་མགོན་མཐའ་ཡས་ཟེར་འཕྲོ་ལྡན། སྔོན་པོ་
210

གསེར་འོད་དམ་པའི་མདོ་སྡེ།
ཁྲོ་འཛུམ་བུམ་པའི་ལྟོ། རིན་ཆེན་ནོར་བུའི་ཕྲེང་བས་བརྒྱན། ཕྱག་གཡས་བསྐྱེད་བྱེད་
ནོར་འབར་བསྣམས། གཡོན་པས་རིན་ཆེན་བུམ་པ་འཛིན། ཞབས་གཉིས་བརྐྱངས་
བསྐུམས་བུམ་བཟང་མནན། འབྱུང་བ་ཆུ་ཁམས་བཅུད་བསྡུད་པའི། ནོར་ལྷ་དཔལ་
ཚོགས་སུམ་བརྒྱས་བསྐོར། ཁྱོད་ནི་རིན་ཆེན་གཏེར་གྱི་ལྷ། སངས་རྒྱས་བསྟན་པ་དག་
ལ་གནས། བདག་ནི་སངས་རྒྱས་བསྟན་པ་འཛིན། ཁྱོད་ནི་དཔལ་གྱི་གྲོགས་མཛད་
རྗེ། ཇི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད།
བདག་དང་རྒྱུ་སྦྱོར་ཡོན་བདག་དང་། སྲིད་པ་འབྱུང་བའི་མདངས་བསྡུད་ལ། མི་
ནོར་ཟས་དང་ལོ་འབྲུ་ལས། སྐྱེ་འཕེལ་བཟང་ལེགས་མང་བ་དང་། སྲུང་དང་སྲིད་པ་
བདེ་ལེགས་ཤིང་། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྱུང་བའི་མདངས་བསྡུད་
ལ། རྒྱལ་བ་འཕག་པའི་བསྟན་པ་འདི། རབ་ཏུ་རྒྱས་པར་མཛད་དུ་གསོལ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་
ཀྱི་བུ་དང་རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། འབྱུང་བ་ཕྱི་ཡི་མདངས་བསྡུད་པའི། དཔལ་མགོན་མཐའ་ཡས་
ཟེར་འཕྲོའི། གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་
ཏོན་དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་
རྟེན་འདིར་ཡང་འདོད་པའི་དོན་ཐམས་ཅད་ལྷུན་གྱིས་གྲུབ་སྟེ། སྐྱེད་པར་འགྱུར་རོ། །
འཕེལ་བར་འགྱུར་རོ། །བཟང་བར་འགྱུར་རོ། །ལེགས་པར་འགྱུར་རོ། །མང་བར་
འགྱུར་རོ། །སྲུང་བར་འགྱུར་རོ། །སྲིད་པར་འགྱུར་རོ། །གཞན་ཡང་འཇིག་རྟེན་གྱི་
ཁམས་རྣམས་སུ་འབྱུང་བའི་བཅུད་དང་མདངས་རྒྱས་ཏེ། དབུལ་བ་དང་ཕམ་པའི་
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྡུག་བསྔལ་ལས་གྲོལ་ཏེ། སངས་རྒྱས་ཀྱི་བསྟན་པའི་ཞིང་སར་གྱུར་ནས་མངའ་རིས་
བཀྲ་ཤིས་བདེ་ལེགས་སུ་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང་། ཀླུ་དང༌། མི་དང༌། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་
བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་
དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་
འོད་དམ་པའི་མདོ་སྡེ་ལས་དཔལ་མགོན་མཐའ་ཡས་ཟེར་འཕྲོའི་གཟུངས་སྡེ་དམ་པ་
བསྟན་པའི་ལེའུ་སྟེ་བདུན་ཅུ་རྩ་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ནོར་གྲུབ་རྗེ་བོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང༌།
བསྟན་པ་ལ་གནས་པའི་རིགས་ལ། རྩལ་དང་། སྟོབས་དང༌། གཟི་བརྗིད་དང་།
བཀྲག་མདངས་དང་། དཀོར་ཆས་དང་། ཕྱ་གཡང་དང་། དཔལ་འབྱོར་སྩལ་བར་
བྱེད་པའི་དཔལ་མགོན་ནོར་གྲུབ་རྒྱལ་པོའི་གཟུངས་འདི་ལྟར་ཏེ། བསྭོ་ༀ་ན་མ་སད་
212

གསེར་འོད་དམ་པའི་མདོ་སྡེ།
གྱེར་སྨར་ལ་བ་དཱ་ཡ། ཝེར་རོ་སམ་བྷ་ཀིང་ཏྲི་ཡེ། བ་སུ་ར་ཛ་སི་ཏི་ས་མ་ཡ། རདྨ་
ཆེད་ཀན་སྨར་རོ་སད་དོ། །ཀིང་ཀ་ར། ཀིང་ཀ་ར། བྷ་སུ་མ་ཏི་པུ་ཙམ། ཤུད་ལ་
རྐྱེལ་ཤུ་ལ། རདྨ་སྨར་རོ་པི་ཏི་ས་མ་ཡ། ཝེར་ཏྲི་ར་ཡ། ཝེར་ཏྲི་ར་ཡ། ཐ་ཚན་ཤུད་
དོ། །པ་ཏྲ་ཀིང་ཏྲི། གྱེར་ལ་ཧ་ཧེ། པུ་པྲ་མ་ཎི། པུ་པྲ་མ་ཎི། ས་དྷ་ས་དྷ། ས་དྷ་ར་
ས་དྷ་ར། བ་སུ་བ་སུ། ཝེར་ལ་བ་སུ། ཧཱུྃ་ཧཱུྃ། འདུ་འདུ། ཡེ་སྭཱཧཱ། རིན་ཆེན་གཏེར་
ལ་མངའ་མཛད་ཅིང༌། དཔལ་ཚོགས་གསུམ་དང་ཐབས་གཅིག་ཏུ། བསྟན་འགྲོ་
གཉིས་ལ་དགའ་མགུའི་བརྒྱན། འདོད་དགུའི་བསམ་པ་རྫོགས་མཛད་པ། དཔལ་
མགོན་ནོར་སྒྲུབ་རྗེ་བོ་རྩལ། དཀར་པོ་ཁྲོ་འཛུམ་བུམ་པའི་ལྟོ། གཡུ་ལོ་སྔོན་པོའི་ལྕང་
ལོ་འཁྱིལ། ཡིད་བཞིན་ནོར་བུའི་ཕྲེང་བས་བརྒྱན། ཕྱག་གཡས་རིན་ཆེན་ནོར་བུ་
བསྣམས། གཡོན་པས་ནེའུ་ལེའི་རྐྱལ་པ་འཛིན། ཞབས་གཉིས་བུམ་བཟང་གདན་ལ་
བརྗིད། སྣང་སྲིད་ཕྱྭ་གཡང་བཅུད་བསྡུད་པའི། དཀོར་བདག་སུམ་བརྒྱ་དྲུག་ཅུའི་
བསྐོར། ཁྱོད་ནི་རིན་ཆེན་མཛོད་འཛིན་ལྷ། སངས་རྒྱས་བསྟན་པ་དག་ལ་གནས། ཅི་
སྲིད་རྒྱལ་པའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་
ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ན། དངོས་གྲུབ་
སྟོབས་རྩལ་མ་ལུས་པ། དཔལ་མཆོག་ཁྱོད་ཀྱིས་སྟེར་དུ་གསོལ། འཇིག་རྟེན་ཁམས་
ནས་རྨོངས་པ་ཡི། དབུལ་ཕོངས་སྡུག་བསྔལ་གྱུར་བ་རྣམས། དེ་ཉིད་འདོད་པའི་
དོན་འགྲུབ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་བཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དང༌། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། རིན་པོ་ཆེ་ཡི་གཏེར་མཛོད་སྲུང་བའི་དཔལ་མགོན་ནོར་གྲུབ་
རྗེ་བོའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་
དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ཉིད་ནི། འཇིག་རྟེན་
འདིར་ཡང་ཚེ་གཡང་ནོར་དང་། དབང་ཐང་སྟོབས་རྩལ་རབ་ཏུ་འཕེལ་ཞིང་བསྐྱེད་
པ། སྟོབས་བསྐྱེད་པར་འགྱུར་རོ། །རྩལ་བསྐྱེད་པར་འགྱུར་རོ། །གཟི་བརྗིད་བསྐྱེད་
པར་འགྱུར་རོ། །བཀྲག་མདངས་བསྐྱེད་པར་འགྱུར་རོ། །དཀོར་ཆས་བསྐྱེད་པར་
འགྱུར་རོ། ། སྨྱུ་གཡང་བསྐྱེད་པར་འགྱུར་རོ། །དཔལ་འབྱོར་ཕུན་སུམ་ཚོགས་ནས།
འགྲོ་བའི་དབུལ་ཕོངས་སེལ་བར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་ཚོགས་ནས།
སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་
ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་
ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་
ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་
བྱའོ། །རབ་ཏུ་བརྩོན་པར་བྱའོ། །ཞེས་བཀའ་རྩལ་ཏོ། འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་།
མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་
ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་ནོར་སྒྲུབ་རྗེ་བོའི་གཟུངས་སྡེ་དམ་པ་བསྟན་པའི་ལེའུ་སྟེ་བདུན་ཅུ་རྩ་
214

གསེར་འོད་དམ་པའི་མདོ་སྡེ།
གཉིས་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་དཔལ་ཆེན་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཚེ་
འདོད་པ་ལ་ཚེ། དཔལ་འདོད་པ་ལ་དཔལ། རྒྱལ་འདོད་པ་ལ་རྒྱལ། རིགས་འདོད་
པ་ལ་རིགས་སྟེར་བར་བྱེད་པའི་ལྷ་མོ་ཆེན་མོ་དཔལ་ཆེན་མའི་གཟུངས་འདི་ལྟར་ཏེ།
བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། བྷ་མ་ས་དུ་བྷི་ན་མ་མ་ས་མ་ཡ། བྷ་མ་གུ་ར།
ཚ་དུར་བྷེཎྜ་རྩོན་བྷ་བ། ས་རྦ་ཤོ་ཏི་ཏ་ཏི་མ། དེ་ཤོ་དེ་ཤོ་ཧ་ཏི་ཧ་ཏི། ཨ་ལོ་མན། ཨ་
ལོ་མན། དེ་ཙ་ར་ཡོ། ཤི་ད་ཡ། དར་ཏ་དར་ཏ། དུ་ཧུ་དུ་ཧུ། དུ་ཏ་རེ་དུ་ཏ་རེ། དི་
རི་དི་རི། སརྦ་མ་ཎ་བྱེ་བ་ཏད་དེ་ཡཀྵ་ཧཱུྃ་འདུ། ལྷ་གྷ་ལི་ནི། པུ་རད་སི་དྷི། ས་མ་
ཡ། ལྷ་ཡཀྵ་ཧཱུྃ་འདུ། ཡག་མོ་ཁ་རཾ་སྟེ། གྱེར་ལ་སད་སཱཧཱ། རིན་ཆེན་གཏེར་ལ་མངའ་
མཛད་ཅིང་། དཔལ་ཚོགས་བསོད་ནམས་སྟེར་བའི་ཡུམ། ལྷ་མོ་ཆེན་མོ་དཔལ་ཆེན་
མ། དཀར་མོ་མེ་ཏོག་སྐྱོན་བྲལ་མ། དབུ་སྐྲ་ཨུ་དཔལ་འོད་དུ་འཁྱིལ། དྲི་མེད་ཤེལ་
དཀར་ཕྲེང་བས་བརྒྱན། ཕྱག་གཡས་རིན་ཆེན་བུམ་པ་བསྣམས། གཡོན་པས་ཟད་
མེད་འབྲུ་བཅུད་འཛིན། ཞབས་གཉིས་རོལ་པའི་སྟབས་ཀྱིས་བཞུགས། ཚེ་དཔལ་
རྒྱལ་རིགས་སྟེར་བ་ཡི། དཀར་མོ་སུམ་བརྒྱ་དྲུག་ཅུའི་བསྐོར། ཁྱོད་ནི་དཔལ་ཚོགས་
སྟེར་བའི་མ། སངས་རྒྱས་བསྟན་པ་དག་ལ་གནས། ཅི་སྲིད་རྒྱལ་བའི་བསྟན་གནས་
བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནས། ཁྱོད་ཀྱི་མཐུ་དང་དཔལ་བརྟེན་ནས། ཚེ་འདོད་པ་ལ་ཚེ་སྟེར་ཅིག །དཔལ་
འདོད་པ་ལ་དཔལ་སྟེར་ཅིག །རྒྱལ་འདོད་པ་ལ་བུ་སྟེར་ཅིག །རིགས་འདོད་པ་ལ་
སྲིའུ་འཚོས། འཇིག་རྟེན་ཁམས་ནས་རྨོངས་པ་ཡི། དབུལ་ཕོངས་སྡུག་བསྔལ་གྱུར་པ་
རྣམས། དེ་ཉིད་འདོད་པའི་དོན་འགྲུབ་མཛོད། སངས་རྒྱས་གཡུང་དྲུང་བསྟན་པ་
དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་།
རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་
འབྲུ་སོགས་བཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་
མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་
ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསོད་ནམས་གྱི་གཏེར་མཛོད་འཛིན་
པ་ཡི། ལྷ་མོ་དཔལ་ཆེན་མའི་གཟུངས་འདི་དག་འཛིན་པ་དང་། འཆང་བ་དང༌།
ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་
ནི། འཇིག་རྟེན་འདིར་ཡང་འདོད་པའི་དོན་ཐམས་ཅད་སྟེར་བ། ཚེ་འདོད་པ་ལ་ཚེ་
སྟེར་བར་འགྱུར་རོ། །དཔལ་འདོད་པ་ལ་དཔལ་སྟེར་བར་འགྱུར་རོ། །རྒྱལ་འདོད་པ་
ལ་བུ་སྟེར་བར་འགྱུར་རོ། །རིགས་འདོད་པ་ལ་སྲིད་བུ་གསོ་བར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་
ནམས་དང་ལོངས་སྤྱོད་འཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་
མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་
གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་
216

གསེར་འོད་དམ་པའི་མདོ་སྡེ། །
དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང་། ཀླུ་དང་། མི་དང༌། ལྷ་མ་ཡིན་དང་། ནམ་མཁའ་ལྡིང་
དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་དཔལ་ཆེན་མའི་
གཟུངས་སྡེ་དམ་པ་བསྟན་པའི་ལེའུ་སྟེ་བདུན་ཅུ་རྩ་གསུམ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་པོ་དཔལ་སྦྱིན་མའི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། རིགས་དང་། ཚེ་དང༌། བསོད་ནམས་ཐམས་ཅད་དར་བར་བྱེད་པའི་
དཔལ་མགོན་ལྷ་མོ་ཆེན་མོ་དཔལ་སྦྱིན་མ་ཡི་གཟུངས་འདི་ལྟར་ཏེ། བསྭཱ་ༀ་ན་མ་
སད་གྱེར་སྨར་ལ་བ་དཱ་ཡ། མ་མ་ཡཀྵ་པྲ་མ་ནི། སམ་བྷ་མ་ནི་ཡཀྵ། གྲ་བྱིན་མ་ཎི་
ཡཀྵ། ཙ་དུར་མ་ཎི་ཡཀྵ། ཀུ་ཏྲ་མ་ཎི་ཡཀྵ། དེ་བ་དེ་ཤ་ཀྵ་ཡཾ། དེ་བ་ཤ་ནི་ཀྵ་ཡཾ། ས་
མ་ཡ་ཧཱུྃ་ཧཱུྃ་འདུ་ཡཀྵ། ད་ར་མ་ནི་ཧཱུཾ་ཧཱུཾ་འདུ་ཡཀྵ། སད་དོ་མ་མ་ཧཱུཾ་ཧཱུཾ་འདུ་ཡཀྟ། ཕྱ་
སང་ལེ་ལོ་མ་མ་ཧཱུཾ་ཧཱུཾ་འདུ་ཡ ། སི་དྷི་མ་ཎི་བྲོ་བྲོ་འདུ་ཡཀྵ། གྱེར་ཞི་མ་མ། ཙ་ར་ཀོ་
ཡེ། བྲ་བྱིན་སམ་བྷ་ཏྲ་སཱཧཱ། རིན་ཆེན་གཏེར་ལ་མངའ་མཛད་ཅིང་། དཔལ་ཚོགས་
བསོད་ནམས་སྟེར་བའི་ཡུམ། ལྷ་མོ་ཆེན་མོ་དཔལ་སྦྱིན་མ། སྔོན་མོ་ནམ་མཁའ་སྤྲིན་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བྲལ་མ། གཡུ་ལོ་འོད་འཁྱུག་ལྕང་ལོ་ཅན། བཱིའུརྱ་སྔོན་པོའི་ཕྲེང་བས་བརྒྱན། ཕྱག་
གཡས་ཚེ་ཡི་བུམ་པ་བསྣམས། གཡོན་པ་ལྷ་སངས་ཞལ་ཟས་འཛིན། ཞབས་གཉིས་
རོལ་པའི་སྟོབས་ཀྱིས་བཞུགས། བསོད་ནམས་རིགས་རྒྱུད་སྤེལ་བ་ཡི། སྔོན་མོ་སུམ་
བརྒྱ་དྲུག་ཅུའི་བསྐོར། ཁྱོད་ནི་དཔལ་ཚོགས་སྟེར་བའི་མ། སངས་རྒྱས་བསྟན་པ་དག་
ལ་གནས། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་
ནས། བསོད་ནམས་རིགས་རྒྱུད་མི་འཆད་པར། རིགས་བཟང་མཛེས་ལྡན་ཕོ་དང་མོ།
རྩ་དཀར་ཁྲོལ་ལ་སྲིད་བུ་གསོ། འཇིག་རྟེན་ཁམས་ནས་རྨོངས་པ་ཡི། དབུལ་ཕོངས་
སྡུག་བསྔལ་གྱུར་བ་རྣམས། དེ་ཉིད་འདོད་པའི་དོན་འགྲུབ་མཛོད། སངས་རྒྱས་
གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་
ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་
བསྐལ་པ་ཞི། ལོ་ལེགས་འབྲུ་སོགས་བཞོན་པ་འཕེལ། རྒྱལ་བ་འཕགས་པའི་བསྟན་པ་
ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསོད་ནམས་
རིགས་རྒྱུད་ཀྱི་གཏེར་མཛོད་འཛིན་པའི། ལྷ་མོ་དཔལ་སྦྱིན་མ་ཡི་གཟུངས་འདི་དག་
འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་
ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་འདོད་པའི་ལས་ཐམས་
ཅད་དར་ཞིང་། རིགས་དར་བར་འགྱུར་རོ། ། ཚེ་དར་བར་འགྱུར་རོ། །བསོད་ནམས་
དར་བར་འགྱུར་རོ། །དཔལ་དར་བར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་
218

གསེར་འོད་དམ་པའི་མདོ་སྡེ།
ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་
ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་
དུ་གྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་
པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །
དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་
བྱའོ། །རབ་ཏུ་བརྩོན་པར་བྱའོ། །ཞེས་བཀའ་སྩལ་ཏོ། །འཁོར་དུ་གཏོགས་པའི་གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་།
མི་དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་
ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་ལྷ་མོ་དཔལ་སྦྱིན་མ་ཡི་གཟུངས་སྡེ་དམ་པ་བསྟན་པའི་ལེའུ་སྟེ་བདུན་
ཅུ་རྩ་བཞི་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་དཔལ་འབྱོར་མའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
ལས་དང་། ཁ་རྗེ་དང༌། འབྱོར་པ་དང༌། བསོད་ནམས་དང་། སྤྱོད་པ་ཐམས་ཅད་
ལས་མ་འབྱོར་ཐམས་ཅད་འབྱོར་བར་བྱེད་པའི་ལྷ་མོ་ཆེན་མོ་དཔལ་འབྱོར་མའི་
གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། ན་མ་མ་མ་པྲ་མ་
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཏཾ། ཅི་ལི་གུ་ཏ་ཡཀྵ་ནི། བྷ་བ་ནི་ནི་ན་ད་ལི། ཀློ་གླིཡཾ། ཏི་ཏ་སི་ཏི་འདུ། མི་ཏི་སི་ཏི་
འདུ། པུ་ཐད་སི་ཏི་འདུ། གྱེར་བྲུ་ནི་ཏི། ཝེར་ལ་སི་ཏི་འདུ། པ་ཏ་པ་ཏ། པྲ་མ་པྲ་
མ། ཡཀྵ་ཡཀྵ། གྷི་ན་གྱི་ན། མ་ལ་ཀ་ར་ནི། སད་ལ་དུ་ཡཾ། གྱེར་རོ་ཀུ་ཀྲ་ཡཀྵ་མ་མ་
ནི་ར། དྲི་ཏ་པི་ལི་ཤིར་ཡ། དུ་མུན་བྷ་བ་དེ་ཡེ། ཙ་དུར་ཡག་མོ་ཁ་རཾ་ཧཱུཾ་སྭཱཧཱ། རིན་
ཆེན་གཏེར་ལ་མངའ་མཛད་ཅིང་། དཔལ་ཚོགས་བསོད་ནམས་སྟེར་བའི་ཡུམ། ལྷ་
མོ་ཆེན་མོ་དཔལ་འབྱོར་མ། ལྗང་མོ་ཨུ་དཔལ་ཟུར་ཕུད་ཅན། པདྨ་དཀར་པོའི་ཐོད་
ལྡིང་འཕྲུལ། ཨརྒྱ་པུག་གི་ཕྲེང་བས་བརྒྱན། ཕྱག་གཡས་ཨུན་ཆེན་དུང་ཕོ་བསྣམས།
གཡོན་པས་ཡིད་བཞིན་ནོར་བུ་འཛིན། ཞབས་གཉིས་རོལ་པའི་སྟབས་ཀྱིས་བཞུགས།
བསོད་ནམས་དཔལ་འབྱོར་རྒྱས་པ་ཡི། ལྗང་མོ་སུམ་བརྒྱ་དྲུག་ཅུའི་བསྐོར། ཁྱོད་ནི་
དཔལ་ཚོགས་སྟེར་བའི་མ། སངས་རྒྱས་བསྟན་པ་དག་ལ་གནས། ཅི་སྲིད་རྒྱལ་བའི་
བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། ལས་དང་ཁ་རྗེ་དབང་
ཐང་གྲགས། བསོད་ནམས་རིན་ཆེན་ཟས་ནོར་དཔལ། དཔལ་འབྱོར་དམ་པ་སྩལ་
དུ་གསོལ། འཇིག་རྟེན་ཁམས་ནས་རྨོངས་པ་ཡི། དབུལ་ཕོངས་སྡུག་བསྔལ་གྱུར་པ་
རྣམས། དེ་ཉིད་འདོད་པའི་དོན་འགྲུབ་མཛོད། སངས་རྒྱས་གཡུང་དྲུང་བསྟན་པ་
དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་
ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་
ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་
རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་
སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ལས་དང་དཔལ་འབྱོར་གྱི་
220

གསེར་འོད་དམ་པའི་མདོ་སྡེ།
གཏེར་མཛོད་འཛིན་པའི། ལྷ་མོ་དཔལ་འབྱོར་མ་ཡི་གཟུངས་འདི་དག་འཛིན་པ་དང་།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་
དུ་བརྗོད་པ་དེ་ནི། འཇིག་རྟེན་འདིར་ཡང་སྨོན་པ་དང་བསམ་པའི་དོན་ཐམས་ཅད་
འགྲུབ་སྟེ། ལས་མ་འགྲུབ་པ་ཐམས་ཅད་འགྲུབ་པར་བྱེད་དོ། །ནོར་མ་འཚོགས་པ་
ཐམས་ཅད་འཚོགས་པར་བྱེད་དོ། །བསོད་ནམས་མ་དར་བ་ཐམས་ཅད་དར་བར་
བྱེད་དོ། །སྤྱོད་པ་མ་བཟང་པ་ཐམས་ཅད་བཟང་བར་བྱེད་དོ། ། ཁ་རྗེ་མ་མཐོ་བ་
ཐམས་ཅད་མཐོ་བར་བྱེད་དོ། །དཔལ་མ་འབྱོར་བ་ཐམས་ཅད་འབྱོར་བར་བྱེད་དོ། །
གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་
ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་
DP9l 
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང༌། ལྷ་མ་ཡིན་དང༌། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་
དཔལ་འབྱོར་མ་ཡི་གཟུངས་སྡེ་དམ་པ་བསྟན་པའི་ལེའུ་སྟེ་བདུན་ཅུ་རྩེ་ལྔ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་སྒྲ་དབྱངས་མ་ཡིས་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། ངག་བདེ་བ་དང་། དབྱངས་སྙན་པ་དང་། ལྕེ་གྲོལ་བ་དང༌། སྨྲ་མྱུར་
བ་དང་། མགུལ་གསང་བ་དང་། ཚིག་དག་པ་དང༌། བདེན་པའི་སྨྲ་བསམ་གཉིས་
ཀྱི་གཏེར་མཛོད་འཛིན་པའི་ལྷ་མོ་སྒྲ་དབྱངས་མ་ཡིས་གཟུངས་འདི་ལྟར་ཏེ། བསྭཱ་ཨོཾ་
ན་མ་སད་གྱེར་སྨར་ལ་བ་དཱ་ཡ། ཨཀོ་ཙ་མེད་ཧ་ར་སང་སང་། སད་དོ་ས་མ་ཡ། ཙི་
རྟ་སྨར་ཝེར་ཏཾ། ཨགྷོ་དེ་ར་དེ་ར། དེ་ཤོ་དེ་ཤོ། ཏཾ་ཧྲི་ཏཾ་ཧྲི། ཙ་ཏྲི་ཙ་ཏྲི། ཧྲི་ཕེམ་ཧྲི་
ཕེམ། ཧྲིང་ཛ་ཧྲིང་ཛ། ཧྲིང་ནི་ཧྲིང་ནི། ཙ་ར་མ་མ་ཨགྷོ། ཝེར་ལ་གུ་དུན་ཨགྷོ། སད་
དོ་སད་སྨར་ཙ་མེད། ཨགྷོ་མ་མ་ཏི་སྟེ། གྱེར་ལ་སྟི་ཏ། སལ་སལ་གྱེར་གྱི། ཙ་མེད་ཁི་
ཁར། དཀར་ར་དམར་ནི། སི་དྷི་ཀྵ་མ་ཧཱུཾ་སྭཱཧཱ། རིན་ཆེན་གཏེར་ལ་མངའ་མཛད་
ཅིང་། དཔལ་ཚོགས་བསོད་ནམས་སྟེར་བའི་ཡུམ། ལྷ་མོ་ཆེན་མོ་སྒྲ་དབྱངས་རྒྱལ།
དཀར་མོ་མེ་ཏོག་བཀྲག་ལྡན་མ། ཨུད་དཔལ་དཀར་པོའི་ཐོད་ལྡིང་བཅིངས། རིན་
ཆེན་ནོར་དང་དར་གྱིས་བརྒྱན། ཕྱག་གཡས་ཡིད་བཞིན་ནོར་བུ་བསྣམས། གཡོན་
པས་སྒྲ་ལྡན་པི་ཝང་བཀྲོལ། འཇོ་སྒེགས་རོལ་པའི་སྟབས་ཀྱིས་འགྲོས། སྟོང་གསུམ་
འགྲོ་བའི་ཡིད་འཕྲོག་ཅིང་། སྨྲ་བ་ངག་ལ་དབང་བསྒྱུར་བའི། ལྷ་སྦྱིན་དྲི་ཟའི་བུ་
མོས་བསྐོར། ཁྱོད་ནི་སྨྲ་བསམ་གཏེར་མཛོད་འཛིན། སངས་རྒྱས་བསྟན་པ་དག་ལ་
གནས། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད།
བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། དྲུག་
222

གསེར་འོད་དམ་པའི་མདོ་སྡེ།
ལྡན་གླུ་དང་དྲུག་ཅུའི་གསུང་། ངག་སྙན་ཚངས་པའི་གཅོང་དགུ་རྣམས། ངེས་པར་
ངག་ལ་རྫོགས་པར་མཛོད། འཇིག་རྟེན་ཁམས་ནས་རྨོངས་པ་ཡི། དབུལ་འཕོང་
སྡུག་བསྔལ་གྱུར་བ་རྣམས། དེ་ཉིད་འདོད་པའི་དོན་འགྲུབ་མཛོད། སངས་རྒྱས་
གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་
ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་
བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་
པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྨྲ་
བསམ་ངག་གིས་གཏེར་མཛོད་འཛིན་ཞིང་། ལྷ་མོ་ཆེན་མོ་སྒྲ་དབྱངས་མའི་གཟུངས་
འདི་དག་འཛིན་པ་དང༌། འཆང་བ་དང༌། ཀློག་པ་དང༌། ཁ་ཏོན་དང༌། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ཉིད་ནི། འཇིག་རྟེན་འདིར་ཡང་སྨྲ་བའི་
སེང་གེ། ངག་གིས་དབང་ཕྱུག །ཚངས་པའི་དབྱངས་ཅན། སངས་རྒྱས་ཀྱི་བསྟན་
པའི་བོན་རིན་པོ་ཆེའི་ཚིག་དང་དོན་ཐམས་ཅད་བལྟས་པ་ཙམ་གྱིས་ཁོང་དུ་ཆུབ་སྟེ།
སངས་རྒྱས་ཀྱི་ཤེས་བྱ་ཇི་སྙེད་མཐའ་ཡས་པ་ཐོབ་པར་འགྱུར་རོ། །གཞན་ཡང་འཇིག་
རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་
ལོངས་སྤྱོད་འཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་
བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱིས་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཞིང་འཆང་བར་བྱའོ། རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང་། ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་
པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་
དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་སྒྲ་དབྱངས་མ་ཡི་གཟུངས་སྡེ་དམ་
པ་བསྟན་པའི་ལེའུ་སྟེ་བདུན་ཅུ་རྩ་དྲུག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་པའི་ཕྱིར་དུ། དཔལ་མགོན་རྒྱལ་པོ་དབང་ཕྱུག་གི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དབང་དང་ལྡན་
པ། སྟོབས་མཐར་ཕྱིན་པ། འཕྲིན་ལས་ལྡན་པ། དབང་ཕྱུག་ཐོབ་པ། ཟས་དང་ནོར་
ཐམས་ཅད་སྟེར་བར་བྱེད་པའི་དཔལ་མགོན་དབང་ཕྱུག་ཆེན་མོའི་གཟུངས་འདི་ལྟ་
སྟེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། པི་ཙི་ཨ་ཙ་ལིག་ཞི་འདུ། ཙ་ཏྲི་ས་མ་
ཨ་གུ་ཧྲིམ་ཧྲིམ། ཨེ་མན་ཛུ་ཎི་ཧྲིང་ཧྲིང་། ཀུ་ཏ་ར། ཀུ་ཏ་ར། རདྨ་ཧཱུྃ། རདྨ་ཧཱུཾ། ཧ་
རི་ཨ་གུ་དེ་བ་ཡ། ལཾ་ཤག་ལཾ་ཤག །ཨུ་པི་ལོ་ཀ་ཛུ་ཎ་ཧྲིང་ཧྲིང་། མ་ཧ་པི་ཙི་ཨ་ཙ་
ཨ་དཀར་ཀླུ་ཡ། ཨ་ཏི་ལ་མོ་ཙི་ཏ་འདུས་འདུ། རདྨ་སི་ཏི་ས་མ་ཡ། ཀུ་རུ་ལེ། ཛ་ཛ་
བྲོ་བྲོ་འདུ་འདུ་སྭཱཧཱ། རིན་ཆེན་གཏེར་ལ་མངའ་མཛད་པའི། དཔལ་ཚོགས་གསུམ་
དང་ཐབས་གཅིག་ཏུ། སྣང་ཁམས་སྲིད་པ་དབང་སྡུད་པའི། སྟོབས་རྩལ་མངའ་ཐང་
224

གསེར་འོད་དམ་པའི་མདོ་སྡེ།
དཔལ་འབྱོར་བདག །ལྷ་ཆེན་དཔལ་གྱི་དབང་ཕྱུག་རྗེ། དམར་པོ་ཁྲོ་འཛུམ་བུམ་པའི་
ལྟོ། གཅེར་བུ་ལིང་ཀ་ལྟེ་བར་སྦྲེང་། རིན་པོ་ཆེ་ཡི་ཕྲེང་བས་བརྒྱན། ཕྱག་གཡས་རིན་
ཆེན་གཞོང་པ་བསྣམས། གཡོན་པས་ཟངས་ཀྱི་ལྕགས་ཀྱུ་འཛིན། སྟོང་གསུམ་འགྲོ་
བའི་ཡིད་འཕྲོག་པའི། དབང་ཕྱུག་གཏེར་བདག་སུམ་བརྒྱས་བསྐོར། ཁྱོད་རྣམས་
དབང་ཆེན་དབང་གི་ལྷ། སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་བའི་
བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱིས་མཐུ་དང་དཔལ་བརྟེན་ནས། སྣང་ཁམས་འགྲོ་བ་
དབང་སྡུད་ལ། བཀའ་བཙན་སྙན་གྲགས་ཟིལ་གནོན་དང་། འཕྲིན་ལས་བསམ་པ་
འགྲུབ་པ་ཡི། སྟོབས་མཆོག་ཁྱོད་ཀྱིས་སྩལ་དུ་གསོལ། འཇིག་རྟེན་ཁམས་ནས་རྨོངས་
པ་ཡིས། དབུལ་ཞིང་ཕམ་པར་གྱུར་བ་རྣམས། དེ་དག་སྡུག་བསྔལ་རབ་བརྒལ་
མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་
ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་
འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་
བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་
པའི་ཆ་ལ་གནས་ཤིང༌། སྟོང་གསུམ་འགྲོ་བའི་ཡིད་འཕྲོག་ཅིང་། ཟིལ་གནོན་འགྲོ་
འདུལ་གྱི་གཏེར་མཛོད་འཛིན་པའི། དཔལ་མགོན་དབང་ཕྱུག་ཆེན་པོའི་གཟུངས་
འདི་དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་དང་། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་སྲིད་གསུམ་
གྱི་དཔལ་མགོན། ཁམས་གསུམ་གྱི་བདག་པོ། སྟོང་གསུམ་གྱི་ནོར་བདག །བཀའ་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བཙན་དང་ཟིལ་གནོན་གདུལ་བྱའི་འཕྲིན་ལས་ཐམས་ཅད་མཐར་ཕྱིན་ཏེ། དབུལ་
བ་དང་ཕམ་པའི་སྡུག་བསྔལ་ལས་གྲོལ་བར་འགྱུར་རོ། །གཞན་ཡང་འཇིག་རྟེན་གྱི་
ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་
སྤྱོད་ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་
བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་། མི་
དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་དབང་ཕྱུག་ཆེན་པོའི་གཟུངས་སྡེ་དམ་པ་བསྟན་པའི་ལེའུ་སྟེ་བདུན་ཅུ་
རྩ་བདུན་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ནོར་བདག་བཱི་ཤྭ་མའི་གཟུངས་འདི་
དཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
226

གསེར་འོད་དམ་པའི་མདོ་སྡེ།
ཟས་ཐམས་ཅད་ལ་ཁ་བ། མངར་བ། རྐ་བ། ལེན་པ། ཚ་བ། སྐྱུར་བ་ལ་སོགས་སོ་
སོར་ཆ་དང་མཚུངས་པའི་བཅུད་བསྐྱེད་པའི་དཔལ་མགོན་ལྷ་མོ་ནོར་བདག་བཱི་ཤྭ་
མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། མ་མ་ཁ་རག་
ནེ་ཏི། བྷེ་ཤྭ་ར་ཛ་ས་མ་ཡ། བྲོ་ནི་བྲོ་ནི། རདྨ་བྲོ་ནེ། རདྨ་བྲོ་ནེ། ཟད་མིན་ཟད་མིན།
ར་ཡ་ཟད་མིན། ར་ཡ་ཟད་མིན། བཱ་ཝ་བཱ་ཝ། ར་ས་བཱ་ཝ། ར་ས་བཱ་ཝ། ཞི་ལོ་ནི་
གཡུ་འབྲང་ཨ་རྨི། དཾ་གྷི་ཧཱུཾ་ཧཱུཾ། ཧཱུཾ་ཟད་སྨྲི་ཏ་ཨ་ཨ། པ་ཤང་ཀ་པ་ལ་བསྡུས་བསྡུས།
རདྨ་ཟད་མིན་གྱེར་རོ་ར་ས་ཡ་ན། ཧཱུཾ་ཧཱུཾ་སྤུངས་སྤུངས་ལ་བྲོ་བྲོ། འདུ་ལ་ཧཱུཾ་ཧཱུཾ། ཁུ་ཡེ་
མུ་ཡེ་གཡུ་འབྲང་དུ་ཧཱུྃ། རདྨ་སི་ཏི་ས་མ་ཡ་སཱཧཱ། རིན་ཆེན་གཏེར་ལ་མངའ་མཛད་
པའི། དཔལ་ཚོགས་གསུམ་དང་ཐབས་གཅིག་ཏུ། མཆོག་ཐུན་དངོས་གྲུབ་སྩལ་བའི་
ལྷ། ཁ་ཟས་གྲོགས་ཁའི་སྒོ་འབྱེད་པའི། ནོར་བདག་ལྷ་མོ་བཱི་ཤྭ་མ། སེར་མོ་གསེར་
ཛ་འབར་པའི་མདངས། དབུ་སྐྲ་ཨུ་དཔལ་གཡས་སུ་འཁྱིལ། པདྨ་དཀར་པོའི་ཐོད་
ལྡིང་བསྐོར། པཉྩ་ལི་ཀའི་ན་བཟའ་གསོལ། ཕྱག་གཡས་ཟས་བཅུད་འབྲས་དྲུག་
བསྣམས། གཡོན་པས་ཟད་མེད་གཏེར་བུམ་འཛིན། དཔལ་དང་སྒེགས་པའི་སྟབས་
ཀྱིས་བཞུགས། ཟད་མེད་བཅུད་ཀྱི་མཛོད་འཛིན་པ། སྩལ་མཛད་ལྷ་མོ་སུམ་བརྒྱས་
བསྐོར། ཁྱོད་ནི་ཟས་དང་བཅུད་ཀྱི་ལྷ། སངས་རྒྱས་བསྟན་སྲུང་ནོར་གྱི་བདག ། ཅི་
སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་
ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། ཟས་དང་
འབྲས་དྲུག་བརྒྱད་པོ་ལ། ཁ་མངར་རྐ་བ་ལེན་ཚ་སྐྱུར། སོ་སོར་ཆ་མཚུངས་བཅུད་
བསྐྱེད་ལ། ཟས་དང་གྲོགས་ཁའི་སྐྱེལ་མ་མཛོད། འཇིག་རྟེན་ཁམས་ནས་རྨོངས་པ་
ཡི། དབུལ་ཞིང་ཕམ་པར་གྱུར་བ་རྣམས། དེ་དག་སྡུག་བསྔལ་རབ་བརྒལ་མཛོད།
སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་
ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་
པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཟད་
མེད་བཅུད་ཀྱི་གཏེར་མཛོད་འཛིན་པའི། ལྷ་མོ་བཱི་ཤྭ་མའི་གཟུངས་འདི་དག་འཛིན་
པ་དང་། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་
དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་འདོད་པའི་དོན་ཐམས་ཅད་
ཡོངས་སུ་འགྲུབ་ཅིང་། ཟས་དང་འབྲས་དྲུག་ཐམས་ཅད་ཁ་བར་འགྱུར་རོ། །མངར་
བར་འགྱུར་རོ། །རྐ་བར་འགྱུར་རོ། །ལེན་པར་འགྱུར་རོ། །ཚ་བར་འགྱུར་རོ། །སྐྱུར་
བར་འགྱུར་རོ། །དེ་ལ་སོགས་པའི་ཟས་ཐམས་ཅད་མང་བ་དང་། སོ་སོར་ཆ་དང་
མཚུངས་བའི་བཅུད་བསྐྱེད་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་ཚོགས་ནས།
སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་
པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་།
ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་
དང་། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
228

གསེར་འོད་དམ་པའི་མདོ་སྡེ།
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་ལྷ་མོ་ནོར་བདག་བཱི་ཤྭ་མའི་གཟུངས་སྡེ་དམ་པ་བསྟན་པའི་ལེའུ་སྟེ་
བདུན་ཅུ་རྩ་བརྒྱད་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ནོར་བདག་བརྟན་ནམ་མའི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང༌། འབྱུང་བ་དང་ཁམས་ཀྱི་བཅུད་མདངས་ཐམས་ཅད་རྒྱས་པ་དང༌།
བརྗིད་པ་དང༌། བཀྲག་པ་དང་། གཟི་བ་དང་། ཡག་པ་དང་། མཛེས་པ་དང་། ལྟ་
བས་ཆོག་མི་ངོམས་པ་རྟག་ཏུ་བརྟན་པར་བྱེད་པའི་ལྷ་མོ་བརྟན་ནམ་མའི་གཟུངས་
འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སྐྱེ་སླས་མ་མ་ཙ་མེད་ནི། སརྦ་
ས་ཏི་ད་ཏ་ཡ། སླས་ཞི་ཙ་མེད་མ་མ་ཡེ། ད་ཧ་ད་ཧ། ད་ར་ཡ་ད་ར་ཡ། དི་རི་དི་རི།
ནེ་ཏིང་དི་རི། ནེ་ཏིང་དི་རི། དུ་རུ་དུ་རུ། པ་ཙ་དུ་རུ། པ་ཙ་དུ་རུ། ཨུ་ཡ་སད་ཏོ་ཐ་
ཡུད་བྲུ། བ་ར་བ་ར། བ་ར་གྷ་ཏ་པ་ཤང་འདུ། ཨ་བྲ་མ་མ་སི་ཏི་རདྨ་སི་ཏི་འདུ། པ་
ར་སླས་ཞི་ཟད་མིན་སྤུངས་སོ་འདུ། གྱེར་ཞི་ཏ་ཀ་མ་མ་ཐ་ཚན་བྷི་ཤོ་སི་ཏི་འདུ། ཨ་
དྲ་སྐྱེ་སླས་མ་མ། ཙ་མེད་པཛྲ་ཧ་ར་མེ་ར་ཡེ་སྭཱཧཱ། རིན་ཆེན་གཏེར་ལ་མངའ་མཛད་
པའི། དཔལ་ཚོགས་གསུམ་དང་ཐབས་གཅིག་ཏུ། བསོད་ནམས་དངོས་གྲུབ་འབྱུང་
བའི་མ། ཁམས་དང་འབྱུང་བའི་མདངས་བསྐྱེད་པའི། ནོར་བདག་ལྷ་མོ་བརྟན་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནམ་མ། སྔོན་མོ་ནམ་མཁའི་མདངས་ལྡན་ཅན། དབུ་སྐྲ་ཨུ་དཔལ་གཡས་སུ་འཁྱིལ།
པདྨ་སྔོན་པོའི་ཐོད་ལྡིང་བསྐོར། པཉྩ་ལི་ཀའི་ན་བཟའ་གསོལ། ཕྱག་གཡས་ཡིད་
བཞིན་ནོར་བུ་བསྣམས། གཡོན་པས་བཅུད་ཀྱི་བུམ་པ་འཛིན། འཇམ་དང་སྒེགས་
པའི་སྟབས་ཀྱིས་བཞུགས། ཁམས་དང་འབྱུང་བའི་བཅུད་མདངས་རྣམས། སྩལ་
མཛད་ལྷ་མོ་སུམ་བརྒྱས་བསྐོར། ཁྱོད་ནི་རྟག་ཏུ་བརྟེན་བྱེད་ལྷ། སངས་རྒྱས་བསྟན་
སྲུང་ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་
མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་
བརྟེན་ནས། ཁམས་དང་འབྱུང་བའི་བཀྲག་མདངས་རྣམས། ལྟ་བའི་མི་ངོམས་རྟག་
བརྟན་པའི། རབ་ཏུ་འགྲུབ་པར་མཛད་དུ་གསོལ། འཇིག་རྟེན་ཁམས་ནས་རྨོངས་
པ་ཡི། དབུལ་ཞིང་ཕམ་པར་གྱུར་པ་རྣམས། དེ་དག་སྡུག་བསྔལ་རབ་བརྒལ་མཛོད།
སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་
རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་
ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་
པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང༌། འབྱུང་
བ་དང་ཁམས་ཀྱི་གཏེར་མཛོད་འཛིན་པའི་ལྷ་མོ་བརྟེན་ནམ་མའི་གཟུངས་འདི་དག་
འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང༌། ནན་
ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་འདོད་པའི་བསམ་པ་
དང་སྨོན་པའི་དོན་ཐམས་ཅད་འགྲུབ་ཅིང་། འབྱུང་བ་དང་ཁམས་ཀྱི་བཅུད་མདངས་
ཐམས་ཅད། རྒྱས་པ་དང་། བརྗིད་པ་དང་། བརྟན་པ་དང་། གཟི་བ་དང་། །ཡག་པ་
230

གསེར་འོད་དམ་པའི་མདོ་སྡེ།
དང༌། མཛེས་པ་དང་། ལྟ་བས་ཆོག་མི་ངོམས་རྟག་ཏུ་བརྟན་པར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་
ནམས་དང་ལོངས་སྤྱོད་ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་
མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུང་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་བརྟན་ནམ་
མའི་གཟུངས་སྡེ་དམ་པ་བསྟན་པའི་ལེའུ་སྟེ་བདུན་ཅུ་རྩ་དགུ་པའོ།། ། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་གཙུག་མཛེས་མའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། རིགས་ཀྱི་རྨོངས་པ་དག་ལ། རྩ་དཀར་དང་། རྩ་ནག་དང་། རྒྱུད་པ་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བརྟེན་པ། སྲིད་འུ་གསོ་བ། ཚེ་སྤེལ་བ། ཆེ་བཙན་འཛོམས་པར་བྱེད་པའི་མཐུ་མོ་ཆེ་
ལྷ་མོ་གཙུག་མཛེས་མའི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་
ཡ། རདྨ་ཙ་མེད་ཁེ་ཞི་འདུ། ཡཀྵ་བ་ཎི་པ་ར་ནི། ད་ཀ་ཤག་ཛ་ཆ་བ་ཧ་ར་ནི། པ་ཏྲ་
པུ་རི་པུ་སྟི་འདུ། རཏྟཱ་ནེ་ར་པི་ཏྲི་ནེ་སུམ་འདུ། མ་མ་ཞི་ཞི་སླས་མུན་ཁི་ཁར་འདུ། ད་
ར་ཙ་མུན་ལེག་ཞི་སྤུ་ཙམ་འདུ། སད་དོ་ཙ་ཏྲི་ལིང་སད་བྷ་མ་འདུ། དྷ་ར་མ་ཎི་རདྨ་
ཡཀྵ་འདུ། གྱེར་ཏོ་ཀྵ་པ་ཀུན་ཏ་ཀ་ཡེ་འདུ། སླ་ཞི་ཙ་མེད་མ་མ་ཞི་སླས་འདུ། ཁ་ཊ་
སི་དྷི་ཀྵ་ཡ་མ་མ་ཏི་ཏ་འདུ། ནེ་སུམ་ཀ་ཡེ་ཏིང་པ་མ་མ་འདུ། ས་ར་མ་ཎི། ཁྱི་དུ་རམ་
མོ། །མ་མ་ད་ཤ་ཀ་སུ་ཀ་ཡེ་སྭཱཧཱ། རིན་ཆེན་གཏེར་ལ་མངའ་མཛད་པའི། དཔལ་
ཚོགས་གསུམ་དང་ཐབས་གཅིག་ཏུ། བསོད་ནམས་རིགས་རྒྱུད་སྤེལ་བའི་མ། མཛེས་
ལྡན་སྲིད་འུ་གསོ་མཛད་པའི། ནོར་བདག་ལྷ་མོ་གཙུག་མཛེས་མ། དམར་མོ་ཟངས་
འོད་མདངས་ལྡན་ཞིང་། དབུ་སྐྲ་ཨུ་དཔལ་གཡས་སུ་འཁྱིལ། པདྨ་དམར་པོའི་ཐོད་
སྡིང་བསྐོར། པཉྩ་ལི་ཀའི་ན་བཟའ་གསོལ། ཕྱག་གཡས་སྦ་དཀར་དབྱུག་ཐོ་བསྣམས།
གཡོན་པའི་སྲིད་མཛོད་ཚེ་བུམ་འཛིན། དགྱེས་དང་སྒེག་པའི་སྟབས་ཀྱིས་བཞུགས།
ཆེ་བཙན་དར་རྒྱས་འཛོམ་པ་ཡི། རྩལ་མཛད་ལྷ་མོ་སུམ་བརྒྱས་བསྐོར། ཁྱོད་ནི་
རིགས་རྒྱུད་སྤེལ་བའི་ལྷ། སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་
བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་པའི་
རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། རྩ་དཀར་ཁྲོལ་ལ་རྩ་ནག་
སྡོམ། སྲིད་བུ་གསོ་ལ་རིགས་རྒྱུད་སྤེལ། ཚེ་སྲིང་དཔལ་བསྐྱེད་འབྱོར་ལྡན་ཞིང་། ཆེ་
བཙན་གྲགས་པ་འཛོམ་པར་མཛོད། འཇིག་རྟེན་ཁམས་ནས་རྨོངས་པ་ཡི། དབུལ་
ཞིང་ཕམ་པར་གྱུར་བ་རྣམས། དེ་དག་སྡུག་བསྔལ་རབ་བརྒལ་མཛོད། སངས་རྒྱས་
གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་
232

གསེར་འོད་དམ་པའི་མདོ་སྡེ།
ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་
བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་
པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསོད་
ནམས་རིགས་རྒྱུད་ཀྱི་གཏེར་མཛོད་འཛིན་པའི། ལྷ་མོ་གཙུག་མཛེས་མའི་གཟུངས་
འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང༌། ཕུད་དུད་
དང་། ནན་ཏན་དང་། ཆེད་དུ་བརྗོད་པ་དེ་དག་ནི། འཇིག་རྟེན་འདིར་ཡང་བསོད་
ནམས་ཀྱི་དངོས་གྲུབ་ཐམས་ཅད་ཡོངས་སུ་ཐོབ་སྟེ། རྩ་དཀར་ཁྲོལ་ཞིང་བུ་གཏེར་
བར་འགྱུར་རོ། །སྲིད་བུ་གསོ་བ་དང་རིགས་རྒྱུད་སྤེལ་བར་འགྱུར་རོ། །ཚེ་བསྲིང་བ་
དང་དཔལ་བསྐྱེད་པར་འགྱུར་རོ། །དཔའ་འབྱོར་གྲགས་པ་དང་། ཆེ་བཙན་འཛོམ་
པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་
ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས། སངས་རྒྱས་ཀྱི་བསྟན་
པའི་ཞིང་སར་གྱུར་ཏེ། མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །
མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་རྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་
མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་
ལྷ་མོ་ཆེན་མོ་གཙུག་འཛེས་མའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་
པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཧ་རི་མའི་གཟུངས་འདི་བཀའ་བསྩལ་
ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་
གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། གཟུགས་མཛེས་
པ། འཕྲ་བ། བཤན་པ། བརྗིད་པ། གཙང་བ། བཙུན་པ། མི་གདུག་པར་བྱེད་པའི་
བདག་མོ་ལྷ་མོ་ཧ་རི་མའི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་
དཱ་ཡ། མུ་ཧྲིང་ཁི་ཁར་རྟི་ཙ་མེད། ས་མ་ཡ། མ་སི་མ་སི། ཁི་ཁར་ཧ་ར་ནེ་ར་ཎི། ས་
མ་ཡ་འདི་འཛིན་སཱཧཱ། དུམ་བུ་བྷན་དྷ་བྷན་དྷ། ཙི་ལི་ཙི་ལི། ཙ་ལ་མ་མ། ཙ་མེད་
ནི་ཁི་ཁར་འདུ་འདུ་ཡེ་སྭཱཧཱ། སྐྱེ་སླས་མ་མ་ཧྲི་ཧྲི་དྷི་མ། ས་དྷ་ས་མ། སངས་ཀ་ར་ནི་
ཙི་ལི་ཡཀྵ་ཁན་ལ་འདུ། བ་ར་ནི་ཏིང་། སད་ལ་ཁྲི་མུན་དུམ། ཨ་སྟི་མ་མ། ཡཀྵ་མུ་
ཏིང་། བ་ར་བ་ར། ཧྲི་ཙ་ཧྲི་ཙ། དེ་ཤྭ་མ་མ་སྐྱེས་སླས། གུ་དུན་ནེ་ནི། མུ་ཧྲིང་ཁི་
ཁར་ཙ་མེད་ཧ་ར་དུམ་སཱཧཱ། རིན་ཆེན་གཏེར་ལ་མངའ་མཛད་པའི། དཔལ་ཚོགས་
གསུམ་དང་ཐབས་གཅིག་ཏུ། རིགས་བཟང་མཛེས་ལྡན་ལྷ་མོ་མཆོག །དབྱིབས་
ལེགས་མཚན་བཟང་སྟེར་མཛད་པའི། ནོར་བདག་ལྷ་མོ་ཧ་རི་མ། དཀར་མོ་རིན་
ཆེན་མདངས་ལྡན་ཅིང་། དབུ་སྐྲ་ཨུ་དཔལ་གཡས་སུ་འཁྱིལ། པདྨ་དམར་པོའི་ཐོད་
234

གསེར་འོད་དམ་པའི་མདོ་སྡེ།
རྡིང་བསྐོར། པཉྩ་ལི་ཀའི་ན་བཟའ་གསོལ། ཕྱག་གཡས་མེ་ཏོག་བྷུད་དྷ་བསྣམས།
གཡོན་པས་ཡིད་བཞིན་ནོར་བུ་འཛིན། འཇམ་དང་སྒེགས་པའི་སྟབས་ཀྱིས་བཞུགས།
གཟུགས་མཛེས་ལྟ་བས་མི་ངོམས་ཞིང་། གནོད་སྦྱིན་བུ་མོ་སུམ་བརྒྱས་བསྐོར། ཁྱོད་
ནི་མཚན་བཟང་རྫོགས་པའི་ལྷ། སངས་རྒྱས་བསྟན་སྲུང་ནོར་གྱི་བདག །ཅི་སྲིད་
རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་
བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། རིགས་བཟང་
ཁུང་བཙུན་ལྟ་སྡུག་བརྗིད། སྨིན་ལེགས་གཟུགས་མཛེས་ཕུན་སུམ་ཚོགས། ལྷ་ཡི་ཁྱེའུ་
ལྟ་བུ་ཡི། མཚན་བཟང་དཔེ་བྱད་རྫོགས་པར་མཛོད། འཇིག་རྟེན་ཁམས་ནས་རྨོངས་
པ་ཡི། དབུལ་ཞིང་ཕམ་པར་གྱུར་བ་རྣམས། དེ་དག་སྡུག་བསྔལ་རབ་བརྒལ་མཛོད།
སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་
རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་
ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་
པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། རིན་
པོ་ཆེ་ཡི་གཏེར་མཛོད་འཛིན་པ་ཡི། ལྷ་མོ་ཧ་རི་མའི་གཟུངས་འདི་དག་འཛིན་པ་
དང༌། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་དང༌། ནན་ཏན་
དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་སྨོན་པ་དང་འདོད་པའི་དོན་
ཐམས་ཅད་ཡོངས་སུ་འགྲུབ་སྟེ། གཟུགས་མཛེས་པར་འགྱུར་རོ། །འཕྲ་བར་འགྱུར་
རོ། །བཤན་པར་འགྱུར་རོ། །བརྗིད་པར་འགྱུར་རོ། །གཙང་བར་འགྱུར་རོ། །བཙུན་
པར་འགྱུར་རོ། །ཐམས་ཅད་མི་སྡུག་པར་ལྷ་མི་ཁྱེའུ་ལྟ་བུའི་ལུས་ལྡན་པར་འགྱུར་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་
ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང༌། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་ཧ་རི་མའི་
གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཙི་ཏ་སྙིང་འགུལ་གྱི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
ཟས་དང་འབྲས་དྲུག་ཐམས་ཅད་ལ། མང་བ། འཕེལ་བ། གང་བ། སྨིན་པ། བརྟན་
པ། སྟེར་བར་བྱེད་པའི་དཔལ་མགོན་ནོར་ལྷའི་རྒྱལ་པོ་ཙི་རྟ་སྙིང་འགུལ་གྱི་གཟུངས་
236

གསེར་འོད་དམ་པའི་མདོ་སྡེ།
འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཡཀྵ་མ་ཎི་པ་ཏྲ་ཞི་ལོ་ད་
རས། ཨ་མྲྀ་ཏི་ས་མ་ཡ། སི་དྷི་མ་ཎི་པ་ཏྲ་ཀ་སུ་ཀ་ཡེ། རདྨ་དེ་མན་བྷུད་དྷ་སི་དྷི། མ་
ཎི་པན་ཙ་ཤུདྷོ་ཤུད་དོ། །ཏྲི་ཤུ་པ་ཏྲ། དེ་ཤོ་པྲ་ཡ། སི་དྷི་སི་དྷི། མ་ཎི་ལིང་སད། རི་
རང་དུ་བུ། ས་ར་ཧ་བྷེ། གྱེར་རོ་པུཊྚཾ། གཡུ་འབྲང་མ་ཎི། ཁུ་ཡེ་ཁུ་ལྡན། མུ་ལ་ཧཱུཾ་ཧཱུཾ།
སད་ལ་འདུ་འདུ། ཡང་ལ་སྤུངས་སྤུངས། དྷ་མ་བྷ་མ། མི་ཏི་མི་ཏི། ཧྲི་དཱ་ཡ་ཧྲི་དཱ་ཡ།
ས་ར་མ་ཎི་ཏྲི་ཤུ་པ་ལ་བྲོ་འདུ། ཨོཾ་མ་ཎི་པ་ཏྲ་བྷུདྷ་ལི་ཡི་ཧཱུཾ་སྭཱཧཱ། རིན་ཆེན་གཏེར་
ལ་མངའ་མཛད་པའི། དཔལ་ཚོགས་གསུམ་དང་ཐབས་གཅིག་ཏུ། རིན་ཆེན་འབྲུ་
དང་ཟས་བཅུད་བདག །བསོད་ནམས་དངོས་གྲུབ་སྩལ་མཛད་ལྷ། དཔལ་མགོན་ཨ་
པར་ཙི་ཏི་སྙིང་། དཀར་པོ་ཁྲོ་འཛུམ་བུམ་པའི་ལྟོ། རིན་ཆེན་ཤེལ་གྱི་ཕྲེང་བས་བརྒྱན།
ཕྱག་གཡས་ཉི་མ་ལྕགས་ཀྱུ་བསྣམས། གཡོན་པས་ཡིད་བཞིན་ནོར་བུ་འཛིན། གཡས་
བསྐུམས་གཡོན་བརྐྱངས་བུ་བཟང་སྟེང་། མ་གོད་ཟོར་བརྟན་གཡས་སུ་འགྱིང་། ཟས་
ལ་སྲི་པ་ཞབས་སུ་མནན། དངོས་གྲུབ་ཟས་བཅུད་སྩལ་མཛད་པའི། ནོར་ལྷ་དཔལ་
མགོན་སུམ་བརྒྱས་བསྐོར། ཁྱོད་ནི་ཟས་ཀྱི་ལྷ་ཡིན་པ། སངས་རྒྱས་བསྟན་སྲུང་ནོར་
གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་
ནས། མི་ནོར་འབྲུ་སོགས་གཞོན་པ་དང་། ཟས་བཅུད་འབྲས་དྲུག་གང་འཕེལ་དང་།
མི་ཉམས་རྟག་ཏུ་རྒྱས་པ་དང་། དཔལ་མཆོག་ཁྱོད་ཀྱིས་སྲུང་དུ་གསོལ། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། ཟས་དང་འབྲས་དྲུག་གི་གཏེར་མཛོད་འཛིན་པའི་དཔལ་མགོན་ནོར་
ལྷའི་རྒྱལ་པོ་ཨ་པར་ཙི་རྟའི་གཟུངས་འདི་དག་འཛིན་པ་དང་། འཆང་བ་དང་། ཀློག་
པ་དང་། ཁ་ཏོན་དང༌། ཕུད་དུད་དང༌། ནན་ཏན་དང་། ཆེད་དུ་བརྗོད་པ་དེ་ནི།
འཇིག་རྟེན་འདི་ཡང་བཀྲེས་པ་དང་རྟོག་པའི་སྡུག་བསྔལ་ལས་གྲོལ་ཞིང་། ཟས་དང་
འབྲས་དྲུག་ཐམས་ཅད་ལ། མང་བར་འགྱུར་རོ། །འཕེལ་བར་འགྱུར་རོ། །གང་བར་
འགྱུར་རོ། །སྨིན་པར་འགྱུར་རོ། །བརྟེན་པར་འགྱུར་རོ། །སྟེར་བར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་
ནམས་དང་ལོངས་སྤྱོད་ཚོགས་ནས། སངས་རྒྱས་ཀྱི་བསྟན་པའི་ཞིང་སར་གྱུར་ཏེ་
མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་གྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བ་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
གསེར་འོད་དམ་པའི་མདོ་སྡེ་ལས་དཔལ་མགོན་ནོར་ལྷའི་རྒྱལ་པོ། ཨ་པར་ཙི་རྟའི་
238

གསེར་འོད་དམ་པའི་མདོ་སྡེ།
གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་གཉིས་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་སྐར་མ་དུན་ཏིང་མའི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། འགྲོ་མཆོག་རྟ་དང་། རིན་ཆེན་རྐང་འགྲོས་ཀྱི་གཏེར་མཛོད་འཛིན་
པ། འཕེལ་བ་དང་། རྒྱུད་སྲུང་བ་དང་། རིགས་བསྐྱེད་པ་དང་། མགྱོགས་པ་དང་།
མཛེས་པ་དང་། བཟང་བ་དང་། ཆོམ་རྐུན་དང་ནད་གདོན་གྱིས་མི་ཚུགས་པར་བྱེད་
པའི་བདག་མོ་ཁྱུ་མཆོག་སྐར་མ་དུན་ཏིང་མའི་གཟུངས་འདི་ལྟར་ཏེ། བསྭཱ་ༀ་ན་མ་
སད་གྱེར་སྨར་ལ་བ་དཱ་ཡ། ནེ་སུམ་མ་ཎི་མ་མ་རདྨ་སི་ཏི་ས་མ་ཡ། མ་མ་སྨྲར་ཞི་ཧྲང་
ནི། ཡཀྵ་བྷེ་ར། ད་ར་ཁྱོད་སང་། ནེ་ལོ་ནི་ལ། གྷ་ཏྲི་གྷ་ཏྲི། སང་གྷ་ཏྲི། ཤེལ་ལོ་ཤེལ་
ལོ། ། པུ་རད་ཤེལ་ལོ། ། དྲི་མ་ཕྱོད་སང་། མུ་ཏིང་མ་མ། ཨུ་ལི་ཤི། ར་ཙ་ཨ་ལོ། །ར་
ཏྲི་ཕྱོད་ཕྱོད། བྲོ་ནི་བྲོ་ནི། མུ་ཡེ་བྲུ་ནི། ད་ར་ཡང་ནི་མ་མ་པུ་ཏྲ་ཀ། རདྨ་བྷ་བ་རྡོ་དྷ་
མ་ཎི་སླ་ཞི་ཡེ། ཧྲི་ཧྲི་སླ་ཞི། མ་མ་རི་རང་། ཞི་ལོ་སད་དོ། ། བྷ་བ་ཛ་ལེན། ཕཊ་ཛ་
ཕཊ་ཛ། ཧྲི་ཧྲི་ཧྲིང་ཧྲིང་། བྲོ་ནི་ནེ་སད། ཀྵ་ཡེ་འདུ་སཱཧཱ། རིན་ཆེན་གཏེར་ལ་མངའ་
མཛད་པའི། དཔལ་ཚོགས་གསུམ་དང་ཐབས་གཅིག་ཏུ། རིན་ཆེན་རྐང་འགྲོས་འཚོ་
སྐྱོངས་པ། ཁྱུ་མཆོག་རྒྱལ་པོ་རྟ་ཡི་བདག །གཡང་བདག་ལྷ་མོ་དུན་ཏིང་མ། སེར་མོ་
རིན་ཆེན་ཐོར་གཙུག་ཅན། བཱིཏཱུརྱ་ཡི་ཕྲེང་བས་བརྒྱན། ཕྱག་གཡས་སྦ་དཀར་ཚིགས་
གསུམ་བསྣམས། གཡོན་པས་ཡིད་བཞིན་ནོར་བུ་འཛིན། ཅང་ཤེས་སེར་པོའི་ཁྲི་རུ་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བརྗིད། འགྲོ་མཆོག་རྟ་ལྷ་དབང་ཕྱུག་པའི། སྟེར་མཛོད་ལྷ་མོ་སུམ་བརྒྱས་བསྐོར།
ཁྱོད་ནི་གཡང་བདག་རྟ་ཡི་ལྷ། སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་
བའི་བསྟན་གནས་བར། དེ་ཕྱིར་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། རྐང་བཞི་ཕྱུགས་ལས་
གྱུར་པ་ཡི། རིན་ཆེན་རྐང་འགྲོས་ལ་སོགས་ཏེ། རྟ་ཁྱུ་བརྒྱ་དང་སྟོང་དུ་འཕེལ། ཧུར་
ཐུམ་ཕོ་སྐྲང་ཞི་བ་དང་། འགྲོ་མཆོག་རྟ་ལ་སྲུང་དུ་གསོལ། འཇིག་རྟེན་ཁམས་ནས་
རྨོངས་པ་ཡི། དབུལ་ཞིང་ཕམ་པར་གྱུར་པ་དང༌། དེ་དག་སྡུག་བསྔལ་རབ་བརྒལ་
མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན།
མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ།
ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་
འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང༌། འགྲོ་མཆོག་རྟ་དང་རིན་ཆེན་རྐང་འགྲོས་ཀྱི་གཏེར་མཛོད་འཛིན་པའི།
ལྷ་མོ་གཡང་བདག་རྟ་ཕྱུགས་སྐར་མ་དུན་ཏིང་མའི་གཟུངས་འདི་དག་འཛིན་པ་དང་།
འཆང་བ་དང༌། ཀློག་པ་དང་། ཁ་ཏོན་དང༌། ཕུད་དུད་དང་། ནན་ཏན་དང༌། །
ཆེད་དུ་བརྗོད་པ་དེ་ནི། འཇིག་རྟེན་འདི་ཡང་འདོད་པའི་དོན་ཐམས་ཅད་ཡོངས་
སུ་འགྲུབ་སྟེ། འགྲོ་མཆོག་རྟ་རྣམས་འཕེལ་བར་འགྱུར་རོ། །རྒྱུད་སྲུང་བར་འགྱུར་
རོ། །རིགས་བསྐྱེད་པར་འགྱུར་རོ། །མགྱོགས་པར་འགྱུར་རོ། །མཛེས་པར་འགྱུར་
རོ། །བཟང་བར་འགྱུར་རོ། །ཆོམ་རྐུན་དང་ནད་ཀྱིས་མི་ཚུགས་ཤིང་སྲུང་བ་དང་
སྐྱབས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་
240

གསེར་འོད་དམ་པའི་མདོ་སྡེ།
བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས། སངས་རྒྱས་ཀྱི་
བསྟན་པའི་ཞིང་སར་གྱུར་ཏེ། མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་
མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ལྷ་མོ་སྐར་མ་
དུན་ཏིང་མའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་གསུམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་ཕྱུག་མཆོག་ནོར་འཛིན་
མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། འཇིག་རྟེན་གྱི་ཁམས་རྣམས་སུ་གནས་པའི་ནོར་དང་ཕྱུགས་ཁྱུ་
རྣམས་ལས། ཡོད་པ་མེད་པ། གང་བ་སྟོང་པ། འཕེལ་བ་བྲི་བ། མི་རླག་པ་རླག་པ་
ཐམས་ཅད་འཇོམས་པར་བྱེད་པའི་བདག་པོ་ལྷ་མོ་ནོར་འཛིན་མའི་གཟུངས་འདི་ལྟར་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཡཀྵ་མ་མ། ཙ་མེད་རདྨ། སི་ཏི་འདུ།
སད་དོ་ས་མ་ཡ། ནི་ཏི་ལྡན། ལྷོ་རུ་ནི་ཏྲིང་འདུ། གྷོ་རུ་རདྨ་བྷ་སུ་སི་ཏི་འདུ། རདྨ་སི་
ཏི་ས་མ་ཡ། མ་ཎི་ཧཱུཾ་ཧཱུཾ་ཧ་ར་འདུ། དེ་ར་རདྨ་བྷུད་དྷ་ཤོ་ཏི་འདུ། ས་ཧྲི་ཀ་ཡེ། རདྨ་
ར༴། དྲུང་མུ་དྲུང་མུ། སི་དྷི་སི་དྷི། པགས་ཁོ་པགས་ཁོ། དེ་བ་ཛ་ལེ། བྷུད་དྷ་ལེ།
བྷུད་དྷ་ལེ། ཏྲི་ནི་ཁོ་དམ་ཟུ་ལུ་མ་ནི་ཛ་བན་ཏུ། ཤོ་ཏི་ཝང་བག་ཧྲི་ཧཱུྃ། སད་མིན་
ཀ་སུ་བྷ་བ་སཱཧཱ། རིན་ཆེན་གཏེར་ལ་མངའ་མཛད་པའི། དཔལ་ཚོགས་གསུམ་དང་
ཐབས་ཅིག་ཏུ། བསོད་ནམས་ཕྱུགས་ལ་འཚོ་སྐྱོང་པ། འཇིག་རྟེན་སྲིད་པའི་ནོར་གྱི་ལྷ།
ལྷ་མོ་ཆེན་མོ་ནོར་འཛིན་མ། སྔོན་མོ་རིན་ཆེན་ལན་ཚར་ཅན། དུང་དང་མན་ཤེལ་
ཕྲེང་བས་བརྒྱན། ཕྱག་གཡས་ནོར་བུའི་གཞོང་པ་རྣམས། གཡོན་པས་ནོར་འཛིན་
ནེའུ་ལེ་འཛིན། ནོར་ལ་སྲི་བ་ཞབས་ཀྱི་མནན། རྐང་བཞི་ནོར་ལ་དབང་སྟེར་བའི།
རྩལ་མཛད་ནོར་རྒྱུན་སུམ་བརྒྱས་བསྐོར། ཁྱོད་ནི་འཇིག་རྟེན་ནོར་གྱི་ལྷ། སངས་རྒྱས་
བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་
དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་
དཔལ་བརྟེན་ནས། རྐང་བཞི་ཕྱུགས་ལ་གྱུར་པ་ཡི། སྟོང་གསུམ་ནོར་གྱིས་མཛོད་
ཆེན་པོ། །དངོས་གྲུབ་རྩལ་མངའ་ཉིད་དུ་གསོལ། ནོར་མཆོག་བརྒྱ་སྟོང་ཁྲི་འབུམ་
སྤེལ། གློ་ཧོན་རྒྱུག་གཟེར་ཞི་བ་དང་། བསོད་ནམས་ནོར་ལ་སྲུང་དུ་གསོལ། འཇིག་
རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང༌། དེ་དག་སྡུག་
བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་
ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་
གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་
པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ།
242

གསེར་འོད་དམ་པའི་མདོ་སྡེ། །
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང༌། འཇིག་རྟེན་གྱི་ནོར་མཛོད་འཛིན་པའི། ལྷ་མོ་ཆེན་མོ་
ནོར་འཛིན་མའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་།
ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་
རྟེན་འདིར་ཡང་འདོད་པའི་དོན་ཐམས་ཅད་ཡོངས་སུ་འགྲུབ་ཅིང་། ཕྱུགས་སྲིད་ཀྱི་
ནོར་ཐམས་ཅད་ལ། སྨིན་པར་འགྱུར་རོ། །བསྐྱེད་པར་འགྱུར་རོ། །འཕེལ་བར་འགྱུར་
རོ། །ལེན་པར་འགྱུར་རོ། །མང་བར་འགྱུར་རོ། །ཡོད་པར་འགྱུར་རོ། །ཕྱུག་པར་
འགྱུར་རོ། ། གློ་ཧོན་དང་རྒྱུག་གཟེར་ལ་སོགས་མི་མཐུན་ནད་རིགས་ཐམས་ཅད་ཞི་བ་
དང་སྲུང་བར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་
བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས། སངས་རྒྱས་ཀྱི་
བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་རྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ལྷ་མོ་ཆེན་མོ་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ནོར་འཛིན་མའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་བཞི་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ལྷ་མོ་ཆེན་མོ་པུ་པེ་ལུག་མཆོག་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
གཡང་མོ་ལུག་དང་རྔ་མོང་བོང་དྲེའུ་ཡི་གཏེར་མཛོད་འཛིན་པ་ཡིས། འཕོང་བ་མེད་
པ། དབུལ་བ་མེད་པ། བརླག་པ་མེད་པ། ལོག་ཚོགས་བྲལ་བ། འདོད་འཇོ་སྟེར་
བ། གང་བསམ་རྒྱས་པར་བྱེད་པའི་ལྷ་མོ་ཆེན་མོ་པུ་པེ་ལུག་མཆོག་མའི་གཟུངས་འདི་
ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ད་ར་ཏིང་ནམ་མ་མ་སླས་ཞི་སད་
དོ་ས་མ་ཡ། མ་མ་ཙ་མེད་ཏྲི་ཙ་ཀ་པེ་སྭཱཧཱ། ནེ་ཏིང་ཡཀྵ་ནེ་ནི་ལམ་འདུ་སཱཧཱ། པུ་ཧོ་
དེ་མུ་ཤེལ་ལོ་མུ་ནི་སྭཱཧཱ། ཧྲི་ཧྲང་པཉྩ་བྷ་བ་མ་ཎི་སཱཧཱ། ར་ཧྲི་བྷ་ཏི་ཞི་ཞི་རདྨ་སཱཧཱ།
ཡཀྵ་དི་རོ་མ་མ་པཾ་ཏྲ་སཱཧཱ། དེ་སད་མ་མ་ཏི་འཇོ་མུ་ཏིང་སཱཧཱ། གྱེར་ཞི་མ་མ་ཏི་ཏི་
ཀ་པ་སཱཧཱ། ཨི་ཏི་མི་ལི། འཛོ་ལི་འཛོ་ལི་སཱཧཱ། ཡག་པུ་པེ་ཏྲི་ཀྲི་ལི་སད་སཱཧཱ། ཏྲི་ཤུ་
པ་ལ་དེ་ར་དེ་ར་སཱཧཱ། མ་ཎི་དེ་རོ་ཀོ་ཡེ་འདུ་འདུ་སད་དོ། །ཧཱུཾ་ཧཱུཾ། ནི་ནི། ལོ་ལཾ། ཏྲི་
ཏྲི་སཱཧཱ། རིན་ཆེན་གཏེར་ལ་མངའ་མཛད་པའི། དཔལ་ཚོགས་གསུམ་དང་ཐབས་
གཅིག་ཏུ། གཡང་ཆེན་ཕྱུགས་ལ་མཚོ་སྐྱོང་པའི། བསོད་ནམས་ཕྱུགས་འཛིན་དགའ་
དབང་མ། ལྷ་མོ་ཆེན་མོ་པུ་པེ་མ། དཀར་མོ་ལེ་བརྒན་རལ་ཀ་ཅན། དར་དཀར་ཅོག་
ཞུ་འཕུར་མ་ཀླུབ། ཀེ་ཀེ་རུ་ཡི་ཕྲེང་བས་བརྒྱན། ཕྱག་གཡས་ཡིད་བཞིན་ནོར་ཕྲེང་
དང༌། གཡོན་པས་སྲིད་པའི་ཉག་ཐག་འཛིན། གཡང་རྐུན་ནག་པོ་ཞབས་སུ་མནན།
244

གསེར་འོད་དམ་པའི་མདོ་སྡེ།
གཡང་ཆེན་ལུག་གི་ཕྱུགས་འཛིན་པའི། དཔལ་མཆོག་ལྷ་མོ་སུམ་བརྒྱས་བསྐོར། ཁྱོད་
ནི་དངོས་གྲུབ་ཕྱུགས་སྲིད་ལྷ། སངས་རྒྱས་བསྟན་སྲུངས་ནོར་གྱི་བདག །ཅི་སྲིད་
རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་
བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། རྐང་བཞི་ཕྱུགས་
ལས་གྱུར་པ་ཡི། སྲིད་པ་གཡང་གི་རུ་མ་ཆེ། རྔ་མོང་བོང་དྲེའུ་ཁྱི་ལ་སོགས། གཡང་
མོ་ཁྲི་འབུམ་གྲངས་སུ་སྤེལ། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་
པར་གྱུར་བ་དང༌། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་
བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་
ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་
ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་
ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་
སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྲིད་པ་གཡང་གི་གཏེར་
མཛོད་འཛིན་པ་ཡི། ལྷ་མོ་ཆེན་མོ་པུ་པེ་ལུག་མཆོག་མའི་གཟུངས་འདི་དག་འཛིན་
པ་དང༌། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་དང་། ནན་ཏན་
དང༌། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་འདོད་པའི་དོན་ཐམས་ཅད་
ཡོངས་སུ་འགྲུབ་ཅིང་། འཕོང་བ་མེད་པར་འགྱུར་རོ། །དབུལ་བ་མེད་པར་འགྱུར་
རོ། །བརླག་པ་མེད་པར་འགྱུར་རོ། །ལོག་ཚོགས་བྲལ་བར་འགྱུར་རོ། །འདོད་འཇོ་
སྟེར་བར་འགྱུར་རོ། །གང་བསམ་རྒྱས་པར་འགྱུར་རོ། །གཞན་ཡང་འཇིག་རྟེན་གྱི་
ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་
སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་།
ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་
ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་
རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་
མདོ་སྡེ་ལས་ལྷ་མོ་ཆེན་པོ་པུ་པེ་ལུག་མཆོག་མའི་གཟུངས་སྡེ་དམ་པ་བསྟན་པའི་ལེའུ་
སྟེ་བརྒྱད་ཅུ་རྩ་ལྔའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་བྷུད་དྷ་བྷ་རི་མ་ཡིས་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
དར་ཟབ་དང་གོས་རས་ཐམས་ཅད་ལ། གསར་པ། རྒྱས་པ། ཕྱུག་པ་། འཇམ་པ།
དྲོ་བ། ལྷག་པ། མཛེས་པ། ལྟ་བས་ཆོག་མི་ཤེས་པར་ལྷ་ཡི་རྒྱན་ལྟ་བུའི་ཕྱུག་པར་བྱེད་
པའི་ལྷ་མོ་ཆེན་མོ་བྷུད་དྷ་བྷ་རི་མའི་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་
སྨར་ལ་བ་དཱ་ཡ། མ་མ་བྷུད་དྷ་ཤི་ཤོན། ཥཉྩ་ཧཱུཾ་ལ་ས་མ་ཡ། ད་ར་ད་ར། ལི་སད་ད་
246

གསེར་འོད་དམ་པའི་མདོ་སྡེ།
ར། པྲ་མ་པྲ་མ། ཤོ་ཕོད་པྲ་མ། ནེ་ཏིང་ནེ་ཏིང་། པཉྩ་ནེ་ཏིང༌། ད་རས་ནེ་ཏིང་། ཨ་
བ་བྷུད་དྷ། ལི་ཙ་མ་མ། ཨུ་དུག་ཁྲི་སེག །རདྨ་བྷ་བ། གྱེར་ཡང་ཤི་ཤོན། དར་རས་
བྷ་བ། སད་དོ་ས་མ་ཡ། ཡེ་ནཾ་ཏྲི་ཤུད་པ་ལ། མ་མ་ཆེ་ཤེ་མོ་ལ། རྒྱ་བ་ཏད་དེ། ཡག་
བྲུ་འདུ། ཁོད་དོ་རཾ་ནི། དྷ་བ་དེ་ནེ། ཏྲི་ཤུ་པ་ལ། བྲོ་ནེ་ངྷི་ནེ། གྱེར་རོ་ལཾ་ལཾ། ཧྲི་ཏིང་
མ་མ། ཀོ་ཡེ་དེ་ཤོ། ས་ས་ཁྲི་མ་མ་ཎི་ཤི་ཁོད་རར་སཱཧཱ། རིན་ཆེན་གཏེར་ལ་མངའ་
མཛད་པའི། དཔལ་ཚོགས་གསུམ་དང་ཐབས་གཅིག་ཏུ། ལྷབ་ལྷུབ་དར་དཔྱང་གོས་
རས་སོགས། སྣ་ཚོགས་རྒྱན་གྱི་དངོས་གྲུབ་བདག ། ལྷ་མོ་ཆེན་མོ་བྷ་དྷ་མ། དམར་
པོ་རིན་ཆེན་ཟུར་ཕུད་ཅན། ནེ་ཏིང་ལི་མན་ཕྲེང་བས་བརྒྱན། ཕྱག་གཡས་ལེ་བརྒན་
ཆུན་པོ་བསྣམས། གཡོན་པས་སྲིད་པའི་ལྗོན་ཤིང་འཛིན། བརྒྱན་ལ་སྲི་བ་ཞབས་སུ་
མནན། ལྷབ་ལྷུབ་དར་གྱི་མཛོད་མངའ་བའི། སྩོལ་མཛད་ལྷ་མོ་སུམ་བརྒྱས་བསྐོར།
ཁྱོད་ནི་དར་རས་རྒྱན་གྱི་ལྷ། སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། དར་ཟབ་གོས་རས་ལྷབ་
ལྷུབ་དང་། པུ་ཤུན་ལྷ་ཡི་ན་བཟའ་སོགས། སྣ་ཚོགས་རྒྱན་གྱི་དངོས་གྲུབ་རྣམས། ལྷ་
མོ་ཁྱོད་ཀྱིས་སྩལ་དུ་གསོལ། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་
པར་གྱུར་བ་དང་། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་
བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་
ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་
ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་
ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དར་དང་གོས་རས་ཀྱི་
གཏེར་མཛོད་འཛིན་པའི། ལྷ་མོ་བྷུད་དྷ་བྷ་རི་མའི་གཟུངས་འདི་དག་འཛིན་པ་དང་།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་
དུ་བརྗོད་པ་དེ་ནི། འཇིག་རྟེན་འདིར་ཡང་རྨོངས་པ་དང་ཕམ་པའི་སྡུག་བསྔལ་ལས་
གྲོལ་ཏེ། གོས་དང་རྒྱན་ཐམས་ཅད་ཕྱུག་པར་འགྱུར་རོ། །གསར་པར་འགྱུར་རོ། །རྒྱས་
པར་འགྱུར་རོ། །འཇམ་པར་འགྱུར་རོ། །དྲོ་བར་འགྱུར་རོ། །ལྷག་པར་འགྱུར་རོ། །
མཛེས་པར་འགྱུར་རོ། ། ལྟ་བས་ཆོག་མི་ཤེས་པར་ལྷ་ཡི་རྒྱན་ལྟ་བུ་ལྡན་པར་འགྱུར་
རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་
ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ།
དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་
དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པས་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་བྷ་དྷ་བྷ་རི་མའི་
གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་དྲུག་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
248

གསེར་འོད་དམ་པའི་མདོ་སྡེ།
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་སྣང་སྲིད་ཁྱབ་བདལ་གྱི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་
ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། འཇིག་རྟེན་གྱི་ཁམས་རབ་འབྱམས་དཔག་ཏུ་མེད་པ་ནས། སྲིད་པ་རིན་པོ་
ཆེའི་སྟོབས་དང་ཡོངས་སུ་སྤྲུལ་པའི་རྒྱལ་པོ་དཔལ་དང་ལྡན་པ། ཚེ་ནོར་འཚོགས་
པ། འདོད་ཚོགས་སྟེར་བ། ཐམས་ཅད་གྲུབ་པའི་རྒྱལ་པོ་དཔལ་མགོན་སྣང་སྲིད་
ཁྱབ་བདལ་གྱི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། བྷ་བ་
ནི་རི་སད་དོ་ལིང་སད། གྱེར་རོ་ཏ་ཀ་ལེགས་ཞི། སད་ལ་ཀུ་དུན། ཧྲི་ཙ་མ་ཎི། ཤར་
ར་ཤར་ར། གྱི་གྲན་ཤར་ར། ལོ་ཀི་མ་ཎི། ཧཱུྃ་སྤུངས་ཤུད་དོ། །གྱེར་ལ་གྱེར་ལ། གྲན་
ལ་གྱེར་ནེ། ཁ་ཀྲ་ཁ་ཀྲ། ཁ་རཾ་ཀྲ། ཁ་རཾ་ཀྲ། སྤུངས་སོ་ཤེར་ནི། ཏྲི་ཧྲི་ཏྲི་ཧྲི། ལཾ་
ཤར་ཏྲི་ཧྲི། བྷུ་དོ་ལཾ་ལཾ། བྷ་བ་ཧྲི་ཧྲོ། སད་དུན་ཨེ་ཀི། ཡ་མ་ཀོ་ཡེ། གྱེར་ནི་ཏྲི་ཤུ་
པ་ལ། བྲོ་ནི་ག་ཡེ་འདུ་སྭཱཧཱ། འབྱུང་ལྔ་དག་ལ་གནས་བཅས་པའི། དཔལ་ཚོགས་
གསུམ་དང་ཐབས་གཅིག་ཏུ། རབ་འབྱམས་འཇིག་རྟེན་དཔག་མེད་ན། ཐམས་ཅད་
ཡོངས་སུ་གྲུབ་པའི་རྒྱལ། དཔལ་ཚོགས་སྣང་སྲིད་ཁྱབ་བདལ་རྗེ། སྡེ་བརྒྱད་ཀུན་གྱི་
རྗེ་བོ་རྒྱལ། སྔོ་ནག་དབལ་འབར་བརྗིད་འགྱིང་རྫོགས། ཕྱག་གཡས་དབལ་གྱི་ཐོ་ཆེན་
བསྣམས། གཡོན་པས་འབྱུང་བའི་བཅུད་མདངས་འཛིན། སྣང་སྲིད་དཔལ་ཚོགས་
རབ་བསྡུས་པའི། འབྱོར་ལྡན་ཤེས་དབང་སུམ་བརྒྱས་བསྐོར། ཁྱོད་ནི་སྲིད་པ་ཆགས་
བྱེད་ལྷ། སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། །
དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས།
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཁྱོད་ཀྱི་མཐུ་དང་དཔལ་བརྟེན་ནས། སྲིད་པ་འབྱུང་བའི་ཚེ་བཀྲག་དང་། དཔལ་
འབྱོར་བསོད་ནམས་ལོངས་སྤྱོད་དབང་། ཟིལ་གནོན་བཙན་ཕྱུག་སྙན་གྲགས་རྣམས།
གཞན་གྱིས་མི་ཐུབ་དཔུང་རྣམས་བསྐྱེད། འཇིག་རྟེན་ཁམས་ནས་རྨོངས་པ་ཡི།
དབུལ་ཞིང་ཕམ་པར་གྱུར་བ་དང་། དེ་དག་སྡུག་བསྔལ་རབ་བརྒལ་མཛོད། སངས་
རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་
བཀྲ་ཤིས་གཡང་ཆགས་ཤིང༌། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་
མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་
བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། སྲིད་
པ་འཇིག་རྟེན་གྱི་དཔལ་ཚོགས་ཐམས་ཅད་གྲུབ་པའི་རྒྱལ་པོ་དཔལ་མགོན་སྣང་སྲིད་
ཁྱབ་བདལ་གྱི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་
ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་
འདིར་ཡང་སྲིད་པ་དང་འཇིག་རྟེན་གྱི་བཅུད་ཐམས་ཅད་ཡོངས་སུ་ཐོབ་སྟེ། དཔལ་
དང་ལྡན་པ་དང་། ཚེ་ནོར་འཚོགས་པ་དང་། འདོད་ཚོགས་སྟེར་བ་དང་། སྟོབས་
དྲག་པ་དང་། དབང་ཆེ་བ་དང༌། ཐམས་ཅད་སྒྲུབ་པའི་རྒྱལ་པོ་གཟི་བརྗིད་དང་།
ལས་ཐོབ་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་
བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས་སངས་རྒྱས་ཀྱི་
བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
250

གསེར་འོད་དམ་པའི་མདོ་སྡེ།
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་
རྒྱལ་པོ་སྣང་སྲིད་ཁྱབ་བདལ་གྱི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་
བདུན་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་དཔྱིད་ཀྱི་རྒྱལ་མོ་བསྐྱེད་བྱེད་
མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། འཇིག་རྟེན་ལས་འདས་པའི་སྲིད་པ་རབ་འབྱམས་ཞིང་ཁམས་
ཆེན་པོ་འདི་དག་གི། དུས་ཚོད་དང་པོ་དཔྱིད་ལ་མངའ་བ། འབྱུང་བ་རླུང་ལས་གྲུབ་
པའི་རང་བཞིན། ལས་དང་བསོད་ནམས་བསྟན་པ་འཕྲིན་ལས་ཐམས་ཅད་ལ། དོན་
མྱུར་བ། ཡང་པ། ཁྱབ་པ། རྒྱུ་བ། གཡོ་བ། འཕེལ་བ། བསྐྱེད་པར་བྱེད་པའི་དཔལ་
མགོན་ལྷ་མོ་ཆེན་མོ་བསྐྱེད་བྱེད་མ་ཡིས་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་
སྨར་ལ་བ་དཱ་ཡ། སླས་ཞི་སད་དོ་མ་མ་ཤིག་ཏྲ་ཡེ། ད་ར་ཏྲི་ཏ་མ་མ། སད་དོ་རཀྵ་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཏ་ཀ། སད་ལ་མ་མ་ཨ་བེ། མ་མ་ཨ་བྷེ་ཧྲི་ཡ། མ་མ་ཨ་གད་ཛ་ཡ། མ་མ་ཨ་བུ་བྷོ་
བྷེ། མ་མ་ལེགས་ཡང་སད་དོ། །ད་ར་ནེ་སྤུངས། ཁོ་ལོ་ཁོ་ལོ། ཤིག་ཏྲ་ཁོ་ལོ། ། མ་ཏི་
མ་ཏི། མཾ་ལ་མ་ཏི། ཡང་ནི་ཡང་ནི། ཀུ་རུ་ཡང་ནི། བྷན་གྷོ་ཧྲི་ཛ། ཡཀྵ་སི་ཏི། ས་
མ་ཡ། གྱེར་ཞི་ལི་སད། བྲོ་ཨ་ཧྲི། ཆ་མུར་བྲོ་འདུ། སད་སད་ལྷ་ཨཱི་སཱཧཱ། སྲིད་པ་
འབྱུང་བ་ལ་གནས་པའི། རབ་འབྱམས་ཞིང་ཁམས་སྐྱོང་བའི་བདག །དུས་ཚོད་
དཔྱིད་ལ་མངའ་མཛད་པའི། ཐུགས་རྗེ་ཆེན་པོས་གཡོ་བར་བསྐྱེད། དཔྱིད་ཀྱི་རྒྱལ་མོ་
བསྐྱེད་བྱེད་མ། ལྗང་མོ་ལེ་བརྒན་རལ་ཁ་ཅན། ཕྱག་གཡས་རླུང་གི་བ་དན་བསྣམས།
གཡོན་པས་བསྐྱེད་བྱེད་འབྱུང་བཅུད་འཛིན། འཁོར་འདས་དཔྱིད་ལ་དབང་བསྒྱུར་
བའི། རླུང་ལྕི་དབང་མོ་སུམ་བརྒྱས་བསྐོར། ཁྱོད་ནི་དཔལ་ཚོགས་བསྐྱེད་པའི་ལྷ།
སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔའ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་
མཐུ་དང་དཔལ་བརྟན་ནས། བསྟན་པ་གདུལ་བྱ་འཕྲིན་ལས་གང༌། བསོད་ནམས་
དཔལ་འབྱོར་ལོངས་སྤྱོད་རྣམས། ལས་ལ་མྱུར་ཞིང་དོན་ལ་སྒྲུབས། བསྐྱེད་འཕེལ་
ཡང་ཁྱབ་རྒྱུ་བར་མཛོད། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་
གྱུར་བ་དང་། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་
པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་
ཤིང༌། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་
ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་
པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་སངས་
རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དུས་ཚོད་དཔྱིད་ལ་དབང་བསྒྱུར་
252

གསེར་འོད་དམ་པའི་མདོ་སྡེ།
བའི་ལྷ་མོ་ཆེན་མོ་བསྐྱེད་བྱེད་མའི་གཟུངས་འདི་དག་འཛིན་པ་དང་། འཆང་བ་དང་།
ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་
དེ་ནི། འཇིག་རྟེན་འདིར་ཡང་གདུལ་བྱ་འཕྲིན་ལས་བསོད་ནམས་ཐམས་ཅད་ཁྱབ་
བྱའི་ཞིང་ཁམས་ཐམས་ཅད་ལ། ཁྱབ་པར་འགྱུར་རོ། །མྱུར་བར་འགྱུར་རོ། །ཡང་
བར་འགྱུར་རོ། ། རྒྱུ་བར་འགྱུར་རོ། །གཡོ་བར་འགྱུར་རོ། །འཕེལ་བར་འགྱུར་རོ། །
བསྐྱེད་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་
བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས་སངས་རྒྱས་ཀྱི་
བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང༌། ཀླུ་དང་། མི་དང་། ལྷ་
མ་ཡིན་དང༌། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་
ལྷ་མོ་དཔྱིད་ཀྱི་རྒྱལ་མོའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་བརྒྱད་
པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་དབྱར་གྱི་རྒྱལ་མོ་ལྷུན་གྲུབ་
མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་
དང་རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་རབ་འབྱམས་འདི་
དག་གིས། དུས་ཚོད་དབྱར་ལ་མངའ་མཛད་པ། འབྱུང་བ་ཆུ་ལས་གྲུབ་པའི་རང་
བཞིན། འདོད་པའི་དོན་ཐམས་ཅད་ལྷུན་གྱིས་གྲུབ་པར་བྱེད་པའི་ལྷ་མོ་ཆེན་མོ་ལྷུན་
གྲུབ་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། མ་མ་ཤི་
ཏྲ་ཤུ་ཏྲི་ཏ་ཀ་རི་ཝེར་ནི། ཧྲི་དྷ་ཏྲི་ཤུ་ས་མ་ཡ། སྨྲར་རོ་བྲོ་ནི་ལེ་ཞུམ་ས་ར་མོ། ད་ཤ་
མཾ་མཾ་ཀོ་ཏ་ཡ། བྷ་ཡུ་བྷ་ཡུ། ལེགས་ཞི་བྷ་ཡུ། མ་ར་མ་ར། ར་ཙ་མ་ར། བྷ་བ་ཤུད་
དོ། །པུཥྛ ་གྱེར་རོ། །ཐ་ཡུད་དེ་ཤོ། ཨ་བྷ་བ་ཡེ། བྲུ་ནེ་བྲུ་ནེ། མང་ལ་བྲོ་ནི། ཤེ་ལོ་
ཁོད་དོ། ། རི་རང་མ་དུ། ཀུ་རུ་ཀུ་རུ། ཧྲི་ཚེ་ཀུ་རུ། ཨ་ཡུ་ཧྲི་ནེ། ཙ་མེད་ད་ར། ཧ་
ར་སྤུངས་ནོ། །ཧྲི་དཱ་ཡ་ཧྲི་དཱ་ཡ། གྱེར་ལ་མ་མ་དུ་ཏིང་ཤིག་ཏྲ་ཀུ་རུ་ནི་ཧཱུཾ་འདུ་སཱཧཱ།
སྲིད་པ་འབྱུང་བ་ལ་གནས་པའི། རབ་འབྱམས་ཞིང་ཁམས་ལྷུན་གྲུབ་བདག །དུས་
ཚོད་དབྱར་ལ་མངའ་མཛད་པའི། དཔལ་ཚོགས་མ་ལུས་རྒྱས་པའི་ཡུམ། དབྱར་
གྱི་རྒྱལ་མོ་ལྷུན་གྲུབ་མ། སྔོན་མོ་ཆུ་དར་རལ་ཁ་ཅན། ཕྱག་གཡས་སྤྲིན་གྱི་བ་དན་
བསྣམས། གཡོན་པས་གསོས་ཀྱི་བུམ་པ་འཛིན། འདོད་པའི་དོན་རྣམས་ལྷུན་གྲུབ་
པའི། ཚེ་འཕེལ་ལྷ་མོ་སུམ་བརྒྱས་བསྐོར། ཁྱོད་རྣམས་རབ་ཏུ་གྲུབ་པའི་ཡུམ། སངས་
རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་
བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་
དང་དཔལ་བརྟེན་ནས། འཆི་མེད་ཚེ་དང་འབྱོར་ལྡན་དཔལ། བསོད་ནམས་བསྟན་
254

གསེར་འོད་དམ་པའི་མདོ་སྡེ།
པ་འཕྲིན་ལས་རྣམས། འདོད་པའི་ཡོན་ཏན་ལྷུན་གྲུབ་ཅིང༌། དམིགས་ཡུལ་དད་
པའི་ཞིང་ས་འདིར། ཐན་དང་སེར་བ་བཙའ་འབུ་སད། ནད་ཡམས་མུ་གེ་མཚོན་
འཁྲུག་གཞོམ། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་
དང༌། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་
དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་
ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་
ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་
པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་སངས་
རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དུས་ཚོད་དབྱར་ལ་དབང་བསྒྱུར་
བའི་ལྷ་མོ་ཆེན་མོ་ལྷུན་གྲུབ་མའི་གཟུངས་འདི་དག་འཛིན་པ་དང་། འཆང་བ་དང་།
ཀློག་པ་དང་། ཁ་ཏོན་དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་
ནི། འཇིག་རྟེན་འདིར་ཡང་བསྟན་པ་དང་ཚེ་བསོད་ཐམས་ཅད་རྒྱས་པར་འགྱུར་རོ། །
འཚོགས་པར་འགྱུར་རོ། ། སྤྲོ་བར་འགྱུར་རོ། །བསྐྱེད་པར་འགྱུར་རོ། །དྲོ་བར་འགྱུར་
རོ། །བརླན་པར་འགྱུར་རོ། །གང་བར་འགྱུར་རོ། ། སྐྱེ་བར་འགྱུར་རོ། །མི་མཐུན་ལོག་
པའི་ཐན་དང་སད་སེར་བཙའ་འབུ་ལ་སྲུང་བར་འགྱུར་རོ། །གཞན་ཡང་འཇིག་རྟེན་
གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་
སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་
བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་
དང་། ཀླུ་དང༌། མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་
པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་
དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་དབྱར་གྱི་རྒྱལ་མོ་ལྷུན་གྲུབ་མ་ཡི། །
གཟུངས་སྡེ་དམ་པ་བསྟན་པའི་ལེའུ་སྟེ་བརྒྱད་ཅུ་རྩ་དགུ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་སྟོན་གྱི་རྒྱལ་མོ་རྒྱ་ཆེ་
མོ་ཡི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། འཇིག་རྟེན་གྱི་ཁམས་ཆེན་པོ་འདི་དག་གི། དུས་ཚོད་སྟོན་ཐམས་
ཅད་ལ་མངའ་མཛད་པ། འབྲས་བུ་ཡོངས་སུ་འཕེལ་བའི་བདག་ཉིད་ཅན། ཚེ་དང་
བསོད་ནམས་དང་ལྡན་པ་ཐམས་ཅད་རྒྱས་པ། སྨིན་པ། ཆེ་བ། འཚོ་བ། ལྡན་པ།
སྩལ་བ། ལེགས་པ། དང་བ། ཁྱབ་པར་བྱེད་པའི་ལྷ་མོ་ཆེན་མོ་རྒྱ་ཆེ་མ་ཡི་གཟུངས་
འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ལེག་ཞི་ནེ་ར་མ་མ། ཧྲི་ཧྲི་ཏ་
ཡ། ཁྲི་རྩེ་ཝེར་ནམ། བྷོ་བྷ་ཝེར་རོ། །ཤག་ཏི་ཤག་ཏི། བྲུ་ཟད་ཤག་ཏི། ཤོ་ན་ཤོ་ན།
ཧྲི་ཧྲིང་ཤོ་ན། སི་ཏི་སི་ཏི། ཁྲི་རུམ་སི་ཏི། ད་ཤ་ད་ཤ། སི་ཏི་ད་ཤ། མ་ཡེ་མ་ཡེ། པུ་
256

གསེར་འོད་དམ་པའི་མདོ་སྡེ།
ཙམ་མ་ཡེ། མ་ཎི་མ་ཎི། མ་ཧི་མ་ཎི། སི་དྷུ་སི་དྷུ་། ཧྲི་བྷ་སི་དྷུ་། དྷ་ཧ་དྷ་ཧ། མ་
མ་དྷ་ཧ། མ་ཏི་མ་ཏི། མ་སུ་མ་ཏི། ཧྲི་ཡ་ཧྲི་ཡ། ཆད་ཀན་ཧྲི་ཡ། ཀུ་རུ་མ་སི་གྱེར་
རོ། ཏ་ཀ་ཤུ་དོ་ན་ར་མ་སུ་ཧཱུཾ་སྭཱཧཱ། སྲིད་པ་འབྱུང་བ་ལ་གནས་པའི། འཇིག་རྟེན་སྐྱེ་
འཕེལ་འབྲས་བུའི་བདག །དུས་ཚོད་སྟོན་ལ་མངའ་མཛད་པའི། གཤེན་གྱི་ཕྱི་ཕྱི་འགྲོ་
བའི་མ། སྟོན་གྱི་རྒྱལ་པོ་རྒྱ་ཆེ་མ། དམར་སེར་རིན་ཆེན་འབར་བའི་མདངས། ཕྱག་
གཡས་རྒྱས་པའི་ཞིང་ས་བསྣམས། གཡོན་པས་སྨིན་པའི་འབྲས་བུ་འཛིན། རྒྱ་ཆེ་སྨིན་
ལེགས་འཚོ་ལྡན་པས། བཅུད་ལེན་ལྷ་མོ་སུམ་བརྒྱས་བསྐོར། ཁྱོད་ནི་སྐྱེ་འཕེལ་འབྲས་
བུའི་བདག །སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་
བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་
ནས། ཁྱོད་ཀྱི་མཐུ་དང་དཔལ་བརྟན་ནས། མི་ནོར་འབྲུ་སོགས་འཕེལ་བ་དང་། མི་
ཚེ་ཕྱུག་གཡང་གནས་འདིར་སྩོལ། བསྟན་དང་བསྟན་འཛིན་འཕྲིན་ལས་རྒྱས། གང་
བསམ་འདོད་པའི་དོན་ཐམས་ཅད། སྐྱེ་འཕེལ་ཆེ་ལྡན་སྨིན་ལེགས་ཞིང་། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང་། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། དུས་ཚོད་སྟོན་ལ་དབང་བསྒྱུར་བའི་ལྷ་མོ་ཆེན་མོ་ལྷུན་གྲུབ་མའི་
གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་དང་།
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་
འདོད་པའི་དོན་ཐམས་ཅད་ལ་འབྲས་བུ་ཡོངས་སུ་སྨིན་ཞིང་། མ་རྒྱས་པ་ཐམས་ཅད་
རྒྱས་པར་འགྱུར་རོ། །མ་སྨིན་པ་སྨིན་པར་འགྱུར་རོ། ། མ་ཆེ་བ་ཆེ་བར་འགྱུར་རོ། །མ་
འཚོ་བ་འཚོ་བར་འགྱུར་རོ། །མ་ལྡན་པ་ལྡན་པར་འགྱུར་རོ། ། མ་བརྩལ་བ་རྩལ་བར་
འགྱུར་རོ། །མ་ལེགས་པ་ལེགས་པར་འགྱུར་རོ། །མ་དང་བ་དང་བར་འགྱུར་རོ། ། མ་
ཁྱབ་པ་ཁྱབ་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་
སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་འཚོགས་ནས་སངས་
རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་
འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་
གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པ་འཛིན་ཞིང་འཆང་བར་བྱའོ། །རབ་ཏུ་
བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་།
ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་
ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་
ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་
མགོན་ལྷ་མོ་ཆེན་མོ་སྟོན་གྱི་རྒྱལ་མོ་རྒྱ་ཆེ་མའི་གཟུངས་སྡེ་དམ་པ་བསྟན་པའི་ལེའུ་སྟེ་
དགུ་བཅུ་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
258

གསེར་འོད་དམ་པའི་མདོ་སྡེ།
དཔལ་གསུམ་འབྱུང་བའི་ཕྱིར་དུ། དཔལ་མགོན་ལྷ་མོ་ཆེན་མོ་དགུན་གྱི་རྒྱལ་མོ་
རྒྱས་འདེབས་མའི་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང་། སྲིད་པ་འཇིག་རྟེན་གྱི་ཁམས་ཆེན་པོ་འདི་དག་གིས།
དུས་ཚོད་དགུན་ཐམས་ཅད་ལ་མངའ་མཛད་པ། ཐམས་ཅད་དབང་ལ་བསྒྱུར་བའི་
ཁམས་ཆེན་པོའི་མ། དཔལ་དང་འབྱོར་བ་དང་། བསོད་ནམས་དང༌། བསྟན་པ་
འཕྲིན་ལས་ཐམས་ཅད་ལ་བརྟེན་པ། དབང་བ། གནས་པ། དྲག་པ། བཙན་པ།
སྲུང་བ། བསླབ་པ། རྟོགས་པ། འཚོགས་པ་མངའ་བར་བྱེད་པའི་མཐུ་མོ་ཆེ་དབང་
བསྒྱུར་རྒྱས་འདེབས་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
ཡ། ས་ར་དེ་ཤོ་མ་མ་ཡེ། དམུ་ཨུན་གླང་རེ་དེ་ཆུ་ཧཱུཾ། ས་ཏི་མ་མ་དམུ་ཤི་དེ་ཆུ། ད་
ར་མ་མ་ཧྲི་ཙ། སི་དྷི་པུཎྜི་ས་ཏི་ས་ཏི། མ་ཡེ་མ་ཡེ། མ་ར་མ་ར། ར་ཏྲི་བྷེ་ཤུ། ན་ཤ་
ཡ། ཁྲི་སི་ལི་མུར། ཧོ་ཆ་ལིག་ཞི། ཧྲི་ཏྲི་ཏ་ཀ། གྱེར་ཞི་པ་ཤང་། དྷ་དྷ་དྷ་དྷུ་། དྷུ་མ་
དྷུ་མ། ལེ་ཤ་བྷེ་ར། ཁྲི་རྩེ་སྡུས་དུ། སད་དོ་དེ་ར། མ་སི་མ་སི། རྡུ་རུ་རྡུ་རུ། ཤི་ཏྲ་ས་
མ་ཡ། མ་ཎི་ཧཱུཾ་ཧཱུཾ། ཕྱ་ཆ་ཧོ་རཾ། ཝེར་ལ་གུ་དུན་ཧྲུན་སྤུངས་ཡེ་སྭཱཧཱ། སྲིད་པ་འབྱུང་
བ་ལ་གནས་པའི། ཐམས་ཅད་དབང་ལ་བསྒྱུར་བའི་དཔལ། དུས་ཚོད་དགུན་ལ་
མངའ་མཛད་པའི། སྟོང་ཆེན་དཔལ་མོ་ཁམས་ཆེན་མ། བསྟན་དང་འགྲོ་བའི་ཡུམ་
ཆེན་མོ། དགུན་གྱི་རྒྱལ་མོ་རྒྱས་འདེབས་མ། དཀར་མོ་ཤེལ་འོད་མདངས་ལྡན་མ།
ཕྱག་གཡས་དབང་བསྒྱུར་འཁོར་ལོ་བསྣམས། གཡོན་པས་རིན་ཆེན་ནོར་བུ་འཛིན།
ཚད་མེད་མཐུ་སྟོབས་མངའ་བ་ཡི། རྒྱས་འདེབས་ལྷ་མོ་སུམ་བརྒྱས་བསྐོར། ཁྱོད་ནི་
དབང་བསྒྱུར་དཔལ་གྱི་ཡུམ། སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛོད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། མི་ནོར་ལོ་ཕྱུག་རྟག་
ཏུ་འཕེལ། ཁ་རྗེ་དབང་ཐང་བཀྲག་མདངས་རྒྱས། མཐོ་བཙན་ཕྱུག་དར་བསམ་
པ་སྒྲུབ། གདུལ་བྱ་བསྟན་པའི་འཕྲིན་ལས་རྣམས། ཞིང་ཕྱོགས་ཀུན་ལས་སྐྱབས་པ་
དང་། ཆེ་བཙན་ཟིལ་ནོན་དྲག་པར་མཛོད། འཇིག་རྟེན་ཁམས་ནས་རྨོངས་པ་ཡི།
དབུལ་ཞིང་ཕམ་པར་གྱུར་བ་དང་། དེ་དག་སྡུག་བསྔལ་རབ་བརྒལ་མཛོད། སངས་
རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་
བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་
མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་
བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་བུ་
མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། དུས་
ཚོད་དགུན་ལ་དབང་བསྒྱུར་བའི་ལྷ་མོ་ཆེན་མོ་རྒྱས་འདེབས་མའི་གཟུངས་འདི་དག་
འཛིན་པ་དང་། འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང་།
ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་མཐུ་སྟོབས་དྲག་
ངལ་པ་ལས་མངའ་ཐོབ་སྟེ། དཔལ་དང་འབྱོར་པ་བསོད་ནམས་བསྟན་པ་ཐམས་ཅད་
ལས། བརྟན་པར་འགྱུར་རོ། །དབང་བར་འགྱུར་རོ། །གནས་པར་འགྱུར་རོ། །དྲག་
པར་འགྱུར་རོ། །བཙན་པར་འགྱུར་རོ། །སྲུང་བར་འགྱུར་རོ། །བསླབ་པར་འགྱུར་
རོ། །རྟོགས་པར་འགྱུར་རོ། །འཚོགས་པར་འགྱུར་རོ། །མངའ་བར་འགྱུར་རོ། །གཞན་
ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་
ནམས་དང་ལོངས་སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་ཏེ་
260

གསེར་འོད་དམ་པའི་མདོ་སྡེ།
མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་
མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ལྷ་མོ་ཆེན་མོ་
དབང་བསྒྱུར་རྒྱས་འདེབས་མའི་གཟུངས་སྡེ་དམ་པ་བསྟན་པའི་ལེའུ་སྟེ་དགུ་བཅུ་རྩ་
གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཀླུ་རྒྱལ་འཇོག་པོའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། ཆར་དང་། ཟས་དང༌། འབྲུ་དང༌། ནོར་དང༌། དཔལ་དང་།
བསོད་ནམས་མ་འཚོགས་པ་ཐམས་ཅད་འཚོགས་པར་བྱེད་པའི་དཔལ་མགོན་
ཀླུ་རྒྱལ་འཇོག་པོའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡ། ན་ག་མུར་ཟང་ཝེར་རོ། །ཏ་ཀ་ཤི་ཏོ་ས་མ་ཡ། བྷ་ཡ་ཏྲི་ཤུ་རདྨ་ཏྲ་མ་ཡ། ད་
ར་སི་ཏི་ཐ་ཡུད་ཏྲ། ཕི་ལི་ཕི་ལི། སི་དྷི་ཕི་ལི། ཧི་ལི་ཧི་ལི། ད་ན་ཧི་ལི། རུ་ལུ་
རུ་ལུ། ཧྲི་ཙ་རུ་ལུ། སི་དྷི་ཆད་ཀན། སྨྲར་ལ་ཧྲི་ཡ། ཧྲི་ཡ་ཧྲི་ཡ། མུར་ཟང་ཧྲི་
ཡ། ཤག་ཏི་ཤག་ཏི། མུར་ཟང་ཤག་ཏི། བྷ་སུ་ཏ་ཀ། ཧ་ཡ་ཧྲི་ཧཱུྃ། རདྨ་གྱེར་
ལ། པུ་ཙམ་སི་ཏི། རངྑ་པྲ་མ། མུར་ཟང་ཤག་ཤག །བྷ་སུ་ར་ཡོ། ཕྲུ་ཁུ་ཡེ། གྱེར་
བྲོ་ཧཱུཾ། ཨོཾ་མུར་ཟང་ནཱ་ག་གྷ་དྷེ་པུ་ཙམ་ཕུ། རདྨ་སི་ཏི་འདུ་སཱཧཱ། འོག་ཕྱོགས་
དུག་མཚོ་ཁོལ་མའི་ནང་། འཇིག་རྟེན་བསོད་ནམས་དཔལ་བསྐྱེད་བདག །
སངས་རྒྱས་བསྟན་པ་ཆགས་པའི་གཞི། ཕྱྭ་ཚེ་བཀྲ་ཤིས་འབྱུང་བའི་མགོན། འཕེལ་
ཕྱུག་བདག་པོ་འཇོག་པོ་ཀླུ། སྔོ་ལྗང་གཡུ་འོད་མདངས་འབར་བ། སྦྲུལ་མགོ་དགུ་ཡི་
གདེངས་ཀ་མཛེས། ཆུ་དར་སྔོན་པའི་དར་དཔྱངས་འཕུར། རིན་ཆེན་མེ་ཏོག་རྣམ་
པར་བརྒྱན། ཕྱག་གཡས་འབྲས་བུའི་གཏེར་ཆེན་བསྣམས། གཡོན་པས་ཟད་མེད་
གཏེར་བུ་འཛིན། སྐུ་སྨད་ཀླུ་རྒྱལ་སྦྲུལ་དུ་འཁྱིལ། བསྟན་འགྲོའི་དཔལ་ཚོགས་རབ་
རྒྱལ་པའི། བསྟན་སྐྱོངས་ཀླུ་སྨན་འབུམ་གྱིས་བསྐོར། ཁྱོད་རྣམས་འཇིག་རྟེན་ཆགས་
པའི་གཞི། སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་བའི་བསྟན་གནས་
བར། དེ་སྲིད་འགྲོ་བའི་དཔལ་མགོན་མཛོད། བདག་ཅག་བསྟན་པའི་རྗེས་འབྲེང་
ནས། ཁྱོད་ཀྱི་མཐུ་དང་དཔལ་བརྟེན་ནས། ཐུགས་རྗེ་སྤྲིན་བྲལ་ཉི་མ་ཡི། བརྩེ་བའི་
ཡོན་ཏན་ནོར་བུའི་མཛོད། འགྲོ་ལ་ཕན་བདེ་ཆེར་བསྐྱེད་ཅིང་། རྨོངས་ལུས་དབུལ་
ཕོངས་མུན་པ་སེལ། འཇིག་རྟེན་ཁམས་རྣམས་རྨོངས་པ་ཡི། དབུལ་ཞིང་ཕམ་པར་
གྱུར་བ་དང༌། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་
བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་
ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་
262

གསེར་འོད་དམ་པའི་མདོ་སྡེ།
ཞི། ཆར་ཆུ་དུས་སུ་འབབ་པ་དང་། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་
འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། བསོད་ནམས་གྱི་དཔལ་དུ་གྱུར་བ་དཔལ་མགོན་ཀླུ་དབང་འཇོག་པོའི་
གཟུངས་འདི་དག་འཛིན་པ་དང་། འཆང་པ་དང༌། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་
བཀྲ་ཤིས་བདེ་སྐྱིད་ཕུན་སུམ་འཚོགས་ནས། ཆར་འབེབས་པར་འགྱུར་རོ། །ཟས་སྟེར་
བར་འགྱུར་རོ། །འབྲུ་སྨིན་པར་འགྱུར་རོ། །ནོར་སྩལ་བར་འགྱུར་རོ། །དཔལ་ཐོབ་
པར་འགྱུར་རོ། །བསོད་ནམས་མ་འཚོགས་པ་ཐམས་ཅད་འཚོགས་ཤིང་རབ་ཏུ་ལྡན་
པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་རྨོངས་པ་དང་ཕམ་པའི་
སྡུག་བསྔལ་ལས་གྲོལ་ཞིང་། ཆར་ཆུ་དུས་སུ་འབབས་པ། ལོ་ཕྱུགས་རྟག་ཏུ་ལེགས་
པ་ལ་སོགས། བསོད་ནམས་ཀྱི་དཔལ་ཐོབ་ནས་སངས་རྒྱས་ཀྱི་བསྟན་པའི་ཞིང་སར་
གྱུར་ཏེ་མངའ་རིས་ཞིང་ཁམས་བཀྲ་ཤིས་བདེ་ལེགས་སུ་ལྡན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པ་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་
བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང༌། ལྷ་མ་ཡིན་དང༌།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ཀླུ་དབང་
འཇོག་པོའི་གཟུངས་སྡེ་དམ་པ་བསྟན་པའི་ལེའུ་སྟེ་དགུ་བཅུ་རྩ་གཉིས་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཀླུ་མོ་རྟ་བླ་དབང་མོའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསོད་ནམས་ཀྱི་རྒྱལ་པོ་ཁྱུ་མཆོག་རྟ་རྣམས་ལ་དབང་བསྒྱུར་བའི། སྐྱོབས་པ་ཆེན་
པོའི་མཚན་རྟག་ཅན། ཁྱུ་མཆོག་རྟ་ཡི་བུ་དངོས་གྲུབ་སྩལ་བར་བྱེད་པའི་དཔལ་མོ་རྟ་
བླ་དབང་མོའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་
ཟང་མ་མ། པ་ཤང་འདུ་འདུ། ཨུན་ཏིང་མུ་ཡེ། ཤེ་ཙུ་མུ་མུ། ན་ག་ཁི་ཁར། བྲུ་ཟད་
དུན་ནེ། ནཾ་ནི་ཡེ་ཡེ། གྱེར་ལ་སལ་སལ། སྨར་ཞི་ཧྲང་ཀྱིས། གུ་དུན་ཀུ་ར། སད་དུ་
རྟ་བྲོ། སྨྲ་ཞི་ཧྲང་ནི། ཧྲང་ཡ། ཧྲང་ཡ། མུར་ཟང་ཧྲང་ཡ། ཧྲང་སྤུང་ཧྲང་སྤུང༌།
སི་དྷི་ཧྲང་སྤུང་། ཧྲང་ནི་ཧྲང་ནི། པུ་སད་ཧྲང་ནི། རདྨ་རདྨ། ཁུ་ཡེ་རདྨ། ཟད་
མིན་ཟད་མིན། བྲུ་ལ་ཟད་མིན། བྲོ་ནི་བྲོ་ནི། ཧྲང་ལ་བྲོ་ནེ། ཕྱོད་ཕྱོད་ད་ར་མུར་
ཟང་། མ་མ་ན་ག་ལེ། སི་ཏི་ས་མ་ཡ། གྱེར་ལ་ཧཱུཾ་ཧཱུཾ་སད་དོ་ཁུ་ཡེ་སྤུངས་འདུ་སཱཧཱ།
འོག་ཕྱོགས་རྒྱ་མཚོའི་རོལ་མཚོ་ན། ཁྱུ་མཆོག་ནོར་ལ་དབང་བསྒྱུར་བའི། སྟོང་གསུམ་
བསོད་ནམས་དཔལ་བསྐྱེད་བདག །ཀླུ་དབང་གཙོ་མོ་རྟ་བླ་མ། དམར་མོ་བྱི་རུའི་ཕྲེང་
བས་བརྒྱན། སྦྲུལ་མགོ་བདུན་གྱི་གདེང་ཀ་མཛེས། སྐུ་ལ་སྤྲིན་གྱི་ཕུང་པོས་ཕྱུག །ཕྱག་
264

གསེར་འོད་དམ་པའི་མདོ་སྡེ།
གཡས་ཡིད་བཞིན་ནོར་བུ་བསྣམས། གཡོན་པས་སྦྲུལ་དམར་ཞགས་པ་འཛིན། སྐུ་
སྨད་ཀླུ་རྒྱལ་སྦྲུལ་དུ་འཁྱིལ། ནོར་འཛིན་རྟ་ལྷ་དབང་ཕྱུག་པའི། དག་པ་ཀླུ་མོ་སུམ་
བརྒྱས་བསྐོར། ཁྱོད་རྣམས་འཇིག་རྟེན་དཔལ་བསྐྱེད་ལྷ། སངས་རྒྱས་བསྟན་སྲུང་
ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་
ནས། ཁྱུ་མཆོག་སྤྲིན་གྱི་ཤུགས་ལྡན་པས། རྟ་མཆོག་བརྒྱ་སྟོང་ཁྲི་འབུམ་གྱིས། དངོས་
གྲུབ་དམ་པ་ཇི་མངའ་བ། བརྩལ་བ་མེད་པར་འགྲུབ་པར་མཛོད། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང༌། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང༌། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་
བུ་དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། ཁྱུ་མཆོག་རྟ་ཡི་དངོས་གྲུབ་སྟེར་བའི་ལྷ་མོ་ཆེན་མོ་རྟ་བླ་དབང་
ཕྱུག་མའི་གཟུངས་འདི་དག་འཛིན་པ་དང་། འཆང་པ་དང་། ཀློག་པ་དང༌། ཁ་ཏོན་
དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་འདིར་
ཡང་བསོད་ནམས་ཀྱི་དངོས་གྲུབ་ཐོབ་སྟེ། ཁྱུ་མཆོག་རྒྱལ་པོ་རྟ་ཡི་ནད་དང་གདོན་
ལས་གྲོལ་ཞིང་། བརྒྱ་སྟོང་ཁྲི་འབུམ་གྱི་གྲངས་སུ་འཕེལ་བ་དང་། རྒྱས་པར་འགྱུར་
རོ། །གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡི་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
གསེར་འོད་དམ་པའི་མདོ་སྡེ་ལས་དཔལ་མགོན་ཀླུ་མོ་རྟ་བླ་དབང་མོའི་གཟུངས་སྡེ་
དམ་པ་བསྟན་པའི་ལེའུ་སྟེ་དགུ་བཅུ་རྩ་གསུམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཀླུ་མོ་ནོར་ཕྱུག་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
ཆུ་མཛོ་དང༌། ཆུ་གླང་དང་། བ་བན་དང༌། འདོད་འཇོ་དང༌། མ་ཧེ་ལ་སོགས་ཀླུ་
ཡི་ནོར་ཐམས་ཅད་སྟེར་བར་བྱེད་པའི་དཔལ་མོ་ནོར་ཕྱུག་མའི་གཟུངས་འདི་ལྟར་
ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། མུར་ཟངས་མ་མ་ཝེར་རོ། ཙི་ཏ་གྱེར་
ཞི། བ་སུ་སི་དྷི། ཏིང་ནམ་མ་མ་འདུ། ཨ་ཏྲ་ཙི་ཏ། ཀོ་པ་ཏ་ཡ། ཨི་ཏྲ་མི་ལི་གྱད་
266

གསེར་འོད་དམ་པའི་མདོ་སྡེ།
དོ་ཧྲི། ཏ་ཀ་སི་ཏི། བ་མ་དྷེ་བ། རདྨ་བ་སུ། མ་ཧེ་ཧཱུྃ་སྤུངས། ན་ག་མ་མ། ཤོ་ཏིང་
ཤོ་ཏིང་། ན་ག་ཤོ་ཏིང་། པུ་ཎི་པུ་ཎི། ན་ག་མ་མ་པུ་ཎི། ཧི་ལི་ཧི་ལི། མུར་ཟང་ན་
ག་ཧི་ལི། ཆ་མུར་ན་ག །དུན་ནེ་དུན་ནེ། མ་ཧ་དུན་ནེ། སད་དོ་ར་ཡོ། མ་མ་དུན་
དུན། བྲི་བ་སུ། དྲུང་ཟད་གྱེ བ་སུ་གྷོ་རུ། ཨ་པར་ས་དུ། ཧྲི་ཧྲིང་མ་མ། གྱེར་ཞི་ལཾ་
ལཾ་ཏ་ཀ་རདྨ་ཝེར་སཱཧཱ། འོག་ཕྱོགས་རྒྱ་མཚོའི་རོལ་མཚོ་ན། ཟད་མེད་ནོར་ལ་དབང་
བསྒྱུར་བའི། བསོད་ནམས་ནོར་ཕྱུག་འབྱུང་བའི་མ། དཔལ་མོ་ཆེན་མོ་ནོར་ཕྱུག་
མ། དཀར་མོ་ནེ་ཏིང་ཕྲེང་བས་བརྒྱན། སྦྲུལ་མགོ་བདུན་གྱིས་གདེང་ཀ་མཛེས། སྐུ་
ལ་སྤྲིན་གྱི་ཕུང་པོས་ཕྱུག །ཕྱག་གཡས་གསེར་གྱི་ཉ་མོ་བསྣམས། གཡོན་པས་ཕྱུག་གི་
ཉག་ཐག་བརྐྱང་། སྐུ་སྨད་ཀླུ་རྒྱལ་སྦྲུལ་དུ་འཁྱིལ། དཔལ་ཕྱུག་ནོར་དབང་ནོར་གྱི་
མ། གཙང་མཛེས་ཀླུ་མོ་སུམ་བརྒྱས་བསྐོར། ཁྱོད་རྣམས་འཇིག་རྟེན་དཔལ་བསྐྱེད་ལྷ།
སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་
མཐུ་དང་དཔལ་བརྟེན་ནས། འདོད་འཇོ་ཡིད་བཞིན་བ་མོ་དང་། གར་ཆེན་གནག་
ཁྱུ་བ་བན་མཛོ། མ་ཧེ་རྒྱ་ཚ་ངར་གྲགས་གླང༌། ནོར་མཆོག་ཀླུ་ཡི་གཏེར་ཟོག་རྣམས།
དངོས་གྲུབ་དམ་པ་ཁྱོད་ཀྱིས་སྩོལ། བདག་གིས་འཛིན་པའི་ནོར་རྣམས་ལ། སྟོར་
རླག་འབྲི་ཉམས་སྡང་མེད་པ། དཔལ་ཕྱུག་ནོར་མཆོག་རབ་རྒྱས་ནས། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང༌། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང་། བསོད་ནམས་ནོར་གྱི་དངོས་གྲུབ་བསྩལ་བ་ཡི། ལྷ་མོ་ནོར་ཕྱུག་
མའི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་
དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་
ཡང་ཟད་མེད་ནོར་གྱི་དངོས་གྲུབ་ཐོབ་ཅིང་། ནོར་རྣམས་ལས་སྟོར་བ་དང༌། རླག་
པ་དང་། བྲི་བ་དང༌། ཉམས་པ་དང༌། སྡང་བ་མེད་པར་འགྱུར་རོ། །གཞན་ཡང་
འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་
དང་ལོངས་སྤྱོད་འཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་
བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་
འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་
པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་
ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་།
ལྷ་དང༌། ཀླུ་དང་། མི་དང༌། ལྷ་མ་ཡིན་དང༌། ནམ་མཁའ་ལྡིང་དང་། དྲི་ཟ་བཅས་
པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་
དམ་པའི་མདོ་སྡེ་ལས་དཔལ་མགོན་ཀླུ་མོ་ཆེན་མོ་དཔལ་མོ་ནོར་ཕྱུག་མའི་གཟུངས་
སྡེ་དམ་པ་བསྟན་པའི་ལེའུ་སྟེ་དགུ་བཅུ་རྩ་བཞི་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
268

གསེར་འོད་དམ་པའི་མདོ་སྡེ།
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཀླུ་མོ་ལུག་ཕྱུག་མའི་གཟུངས་འདི་
བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
འཇིག་རྟེན་གྱི་སྤྱོད་པའི་རྒྱུ་མཆོག་གཡང་ཆེན་ལུག་རྣམས་ལ། འཕེལ་བ་དང་། རྒྱས་
པར་བྱེད་པའི་དཔལ་མོ་ལུག་ཕྱུག་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་
སྨར་ལ་བ་དཱ་ཡ། ན་ག་མུར་ཟང་སྤུངས་སོ། ། མ་མ་ཁུ་ཡེ། དཀར་ལ་སྟང་དུ། ཧྲི་
ཙ་མུར་ཟང་། ན་ག་སྨར་ཞི། སི་ཏི་དྷེ་བ། ཀྱེ་རི་བྷ་སུ་ཡེ། གྱེར་ཞི་ཨིན་ཏ། བྷ་སུ་སི་
དྷི། ཨ་པར་ས་དུ། དཀར་ཡེ་ཆད་ཀན། ན་ག་པུ་ནི། ཀྱེ་རོ་ཀྱེ་རོ། དྷུ་རུ་དྷུ་རུ། པ་
ཙམ་པ་ཙམ། པུ་ཏིང་ནེ་ནེ། ས་དུ་ཏྲི་ཧོ། ད་ར་ཀོ་ཡེ། ལིག་ཞི་མ་མ། ཀར་ཡེ་སི་དྷི།
ཀ་ར་ཀ་ར། ཀུ་རུ་ཀུ་རུ། བྷ་བ་ལཾ་ལཾ། སྨར་ནི་གྱེར་རོ། སད་ལ་ས་མ་ཡ། མུར་ཟང་
ནཾ་ཏིང་ཀ་ཡེ་སྨར་སཱཧཱ། འོག་ཕྱོགས་རྒྱ་མཚོའི་རོལ་མཚོ་ན། གཡང་མཆོག་ལུག་ལ་
དབང་བསྒྱུར་བའི། བསོད་ནམས་གཏེར་འཛིན་དགའ་དབང་མ། དཔལ་མོ་ཆེན་མོ་
ལུག་ཕྱུག་མ། དཀར་མོ་མཛེས་ལྡན་རིན་ཆེན་བརྒྱན། སྦྲུལ་མགོ་བདུན་གྱི་གདེང་ཀ་
མཛེས། སྐུ་ལ་སྤྲིན་གྱི་ཕུང་པོས་ཕྱུག །ཕྱག་གཡས་སྲིད་པའི་སྒོང་རྡོ་བསྣམས། གཡོན་
པའི་རིན་ཆེན་ཕྲེང་བ་འཛིན། གཡང་མཆོག་ལུག་ལ་མངའ་མཛད་པ། ཡང་ཕྱུག་ཀླུ་
མོ་སུམ་བརྒྱས་བསྐོར། ཁྱོད་རྣམས་འཇིག་རྟེན་དཔལ་བསྐྱེད་ལྷ། སངས་རྒྱས་བསྟན་
སྲུང་ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་
མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་
བརྟེན་ནས། བདག་སོགས་འཆང་བའི་ལུག་རྣམས་ལ། གཅན་སྤྱང་དགྲ་ཡིས་མི་
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཚུགས་ཤིང་། ནད་དང་རྡོར་བ་མེད་པ་ཡི། གཡང་མོ་ཕྱུགས་ཀྱི་རུ་མ་མཛོད། འཇིག་
རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་
བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་
ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང༌། རྒྱལ་ཁམས་ཡུལ་
གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་
པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང་། གཡང་མཆོག་ལུག་གི་དམུ་ཐག་འཛིན་པའི་ཀླུ་མོ་ལུག་
ཕྱུག་མའི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང༌། ཁ་ཏོན་
དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་
ཡང་སྲིད་པ་གཡང་གིས་ཕྱུགས་ལུག་འཕེལ་ཞིང་། འཆང་བའི་ལུག་རྣམས་ལ་གཅན་
སྤྱང་དང་ནད་ཀྱིས་མི་ཚུགས་པས་རྒྱུད་སྲུང་བ། རིགས་འཕེལ་བ། གྲངས་དང་
བརྗོད་མི་ནུས་པའི་ཕྱུགས་ཁྱུ་རྒྱས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་། བསོད་ནམས་དང་ལོངས་སྤྱོད་ཕུན་
སུམ་ཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་ཏེ་མངའ་རིས་བཀྲ་ཤིས་
བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་
རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་
བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་
རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་
བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་
270

གསེར་འོད་དམ་པའི་མདོ་སྡེ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་།
ཀླུ་དང་། མི་དང་། ལྷ་མ་ཡིན་དང༌། ནམ་མཁའ་ལྡིང་དང༌། དྲི་ཟ་བཅས་པའི་
ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་
རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་
མདོ་སྡེ་ལས་དཔལ་མགོན་ཀླུ་མོ་ལུག་ཕྱུག་མའི་གཟུངས་སྡེ་དམ་པ་བསྟན་པའི་ལེའུ་
སྟེ་དགུ་བཅུ་རྩ་ལྔ་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་ཀླུ་མོ་ཟས་མཆོག་སྲིད་ཕྱུག་མའི།
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། ལོངས་སྤྱོད་ཀྱི་རྒྱལ་མོ། འདོད་ཡོན་གྱི་དབང་མོ། ཟས་དང་འབྲས་དྲུག་
བརྒྱད་པོ། སྨིན་པ། རྒྱས་པ། ཡོད་པ། སྟེར་བར་བྱེད་པའི་དཔལ་མགོན་ཟས་མཆོག་
སྲིད་ཕྱུག་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། ཡཀྵ་
མུར་ཟང་། ཁྲི་ཙེ་ན་ག་ཡེ། སུ་ར་སུ་ར། སི་ཏི་སི་ཏི། ཁ་ཧི་ཁ་ཧི། ཏི་སྟ་ཏི་སྟེ། ཀི་རི་
ཀི་རི། བྲོ་ནེ་བྲུ་ནེ། དྲུང་ཟད་སྨར་ཞི། ཨ་པར་མི་ཏ། ཨ་སུ་ཨ་ཏི། ཤི་ནེ་ཏིང་། པུབྦེ་
འདུ་འདུ། ནེ་ར་ཏིང་ནཾ། ནེ་བྷེ་དང་ར། པུ་པེ་དྷ་དྷུ་། ཏིང་ནཾ་བ་སུ། ན་ག་དུན་དུན།
གྱེར་ལ་སི་ཏི། ཆ་ར་མ་མ། ཟད་མིན་སྤུངས་སོ། ། ཞི་ལོ་ར ། ཨ་མྲི་ཏ་བཱ། ཏིང་ནཾ་
མནྡྲི། ཁུ་ཡེ་ཁུ་ཡེ། བྲུ་འདུ་སྨྲར་རོ། །ན་ག་ཕྱོད་ཕྱོད་སྨར་ལ་ཆད་ཀན་འདུ། ཨོཾ་ནེ་
དྷེ་རི་ཝེར་ཁྲི་ཙེ་ཧཱུཾ་སྭཱཧཱ། འོག་ཕྱོགས་རྒྱ་མཚོའི་རོལ་མཚོ་ནས། སྐྱེད་འཕེལ་འབྲས་
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དྲུག་ཟས་བཅུད་བདག །འདོད་ཡོན་ལོངས་སྤྱོད་གཏེར་འཛིན་མ། དཔལ་མོ་ཟས་
མཆོག་སྲིད་ཕྱུག་མ། སེར་མོ་མར་ཞིའི་ཕྲེང་བས་བརྒྱན། སྦྲུལ་མགོ་བདུན་གྱི་གདེང་
ཀ་མཛེས། སྐུ་ལ་སྤྲིན་གྱི་ཕུང་པོས་ཕྱུག །ཕྱག་གཡས་དུང་པོ་ཨུན་གྲགས་བསྣམས།
གཡོན་པས་ཟས་བཅུད་གཞོང་པ་འཛིན། སྐུ་སྨད་ཀླུ་རྒྱལ་སྦྲུལ་དུ་འཁྱིལ། སྟོང་
གསུམ་དཔལ་བསྐྱེད་འབྲས་དྲུག་མངའ། ཟས་ཕྱུག་ཀླུ་མོ་སུམ་བརྒྱས་བསྐོར། ཁྱོད་ནི་
འཇིག་རྟེན་དཔལ་བསྐྱེད་ལྷ། སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་ནས། ཟས་བཅུད་འབྲས་དྲུག་
རྒྱ་མཚོར་སྟེར། འདོད་ཡོན་ལོངས་སྤྱོད་རྒྱས་པ་དང་། ལོ་འབྲུ་རྟག་ཏུ་ལེགས་པ་དང༌།
སྟོང་གསུམ་དཔལ་བསྐྱེད་འཕེལ་གཡང་གསོལ། འཇིག་རྟེན་ཁམས་ནས་རྨོངས་པ་ཡི།
དབུལ་ཞིང་ཕམ་པར་གྱུར་པ་དང་། དེ་དག་སྡུག་བསྔལ་རབ་བརྒལ་མཛོད། སངས་
རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་
བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་
མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་
བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
ཟས་དང་འབྲས་དྲུག་གི་འཕེལ་བསྐྱེད་མངའ་བའི། ཀླུ་མོ་ཟས་མཆོག་སྲིད་ཕྱུག་མའི་
གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་
འདོད་ཡོན་དང་། ལོངས་སྤྱོད་ཕུན་སུམ་ཚོགས་ཤིང་། འབྲས་དྲུག་དང་ཟས་ཐམས་
272

གསེར་འོད་དམ་པའི་མདོ་སྡེ།
ཅད། ཡོད་པར་བྱེད་དོ། །སྨིན་པར་བྱེད་དོ། །རྒྱས་པར་བྱེད་དོ། །ཡོད་པར་བྱེད་
དོ། །སྟོང་གསུམ་དཔལ་བསྐྱེད་ཅིང་སྲིད་གསུམ་འཕེལ་གཡང་ལྡན་པར་འགྱུར་རོ། །
གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་ཕུན་སུམ་ཚོགས་ནས་སངས་རྒྱས་ཀྱི་བསྟན་པའི་
ཞིང་སར་གྱུར་ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་།
ནམ་མཁའ་ལྡིང་དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་ཀླུ་མོ་ཟས་
མཆོག་སྲིད་ཕྱུག་མའི་གཟུངས་སྡེ་དམ་པ་བསྟན་པའི་ལེའུ་སྟེ་དགུ་བཅུ་རྩ་དྲུག་པའོ། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཁྲི་ཁྱབ་བརྟན་པའི་གཟུངས་
འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤིང་། བསྟན་པའི་ཞབས་སུ་འཁོད་པ། སྟོང་གསུམ་གྱི་མངའ་བདག །འབྱོར་དགུ་ཡི་
དཔལ་བསྐྱེད། འཇིག་རྟེན་བཀྲ་ཤིས་འབྱུང་བར་བྱེད་པའི་རྒྱལ་པོ་ཁྲི་ཁྱབ་བསྟན་པའི་
གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། སླས་ཞི་སན་དྷ་ཛུ་ཎ་
ཛུ་ཎ། གོ་རོ་སི་ཏི་ས་མ་ཡ། ས་གྲ་གྱིམ་འབུ་པ་ཤཾ་པུཎི་ཧཱུྃ། དྷ་ན་དྷ་ན། མ་ཏི་མ་ཏི།
ར་ཙ་ར་ཙ། པ་ཤཾ་པུཎི་འདུ་འདུ། ད་ར་སི་དྷི། ཤ་མ་ཡེ་ཧཱུྃ། ཀུ་ཏ་ཧྲི་བྷེ། རུ་ལུ་རུ་ལུ། །
བྷན་དྷ་བྷན་དྷ། ཨ་ཤ་ཡེ་ཧཱུྃ། ཨརྱ་ར། ཨ་དན། ཧཱུཾ་སྤུངས་འདུ། སད་ལ་བྲོ་ཧཱུཾ། པུ་
ཏྲ་ཡཀྵ། ཀེ་རི་ཏ་ཀ། ལི་བྷ་ཡང་ཡང་། ཤ་ཏ་མ་ཏེ། བྲུ་ནེ་དེ་ར། ལེག་ཞི་ཧྲི་མ། ས་
ར་བྷན་ནུ། སླས་ཞི་ཤེ་ཏྲ། སཱ་ཧ་ཀྵ། ཡཀྵ་སན་དྷ་ཀུ་མ་ཧཱུཾ་སྭཱཧཱ། ཚངས་རྒྱུང་དགའ་
བའི་འཇིག་རྟེན་གྱི། དཔག་ཚད་བརྒྱད་ཁྲིའི་གཞལ་ཡས་ན། རིན་ཆེན་གྲམ་པ་བདལ་
བའི་དཀྱིལ། སྟོང་གསུམ་མངའ་མཛད་ཆེན་པོ་ནི། དཔལ་མགོན་རྒྱལ་པོ་ཁྲི་ཁྱབ་
བརྟན། གནོད་སྦྱིན་ཚུལ་ཅན་ཁྲོ་འཛུམ་བརྗིད། གསེར་མདོག་ཉི་མའི་ལྟར་སྣང་ལྡན།
རིན་ཆེན་ནོར་བུའི་དོ་ཤལ་སྤྲས། ཕྱག་གཡས་འཁོར་ལོ་རྩིབས་བརྒྱད་བསྒྱུར། གཡོན་
པས་ཛཱ་ཏིའི་ལྗོན་ཤིང་འཛིན། བརྐྱང་བསྐུམ་རིན་ཆེན་ཁྲི་རུ་བརྗིད། འཇིག་རྟེན་བཀྲ་
ཤིས་འབྱུང་བའི་མགོན། སྟོང་གསུམ་འབྱོར་དགུའི་དངོས་གྲུབ་བདག །དཔག་ཚད་
ཁྲི་ཁྱབ་འབུམ་གྱིས་བསྐོར། ཁྱོད་རྣམས་བསོད་ནམས་དཔལ་བསྐྱེད་ལྷ། སངས་རྒྱས་
བསྟན་སྲུང་ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་
དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་
དཔལ་བརྟེན་ནས། ས་གཞིའི་འཕོ་འགྱུར་འགྲམ་འཁྲུག་འཁོན། ཀོ་ལོང་རུ་ང་ཕྲག་
དོག་དང༌། ཆོ་འཕྲུལ་གདུག་རྩུབ་མི་འབྱུང་ཞིང་། མི་ནོར་འབྲུ་སོགས་གཞོན་པ་དང་།
ཕྱུགས་ཁྱུ་ཀུན་ཏུ་འཕེལ་བ་དང༌། ཁ་རྗེ་དབང་ཐང་བཀྲག་མདངས་རྒྱས། ཚེ་རིང་
བསོད་ནམས་ལོངས་སྤྱོད་རིགས། སྟོང་གསུམ་འབྱོར་དགུའི་དངོས་གྲུབ་སྩོལ། འཇིག་
274

གསེར་འོད་དམ་པའི་མདོ་སྡེ།
རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་
བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་
ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་
གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་
པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང༌། བསྟན་པའི་ཞབས་སུ་འཁོད་པའི་དཔལ་མགོན་ཁྲི་
ཁྱབ་བརྟན་པའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌།
ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་
རྟེན་འདིར་ཡང་བསྟན་པ་འཕྲིན་ལས་ལ་བར་ཆོད་མི་འབྱུང་ཞིང༌། བསོད་ནམས་
དང་ལོངས་སྤྱོད་ཕུན་སུམ་ཚོགས་ཏེ། ཚེ་རིང་བར་འགྱུར་རོ། །དབང་ཆེ་བར་འགྱུར་
རོ། །མདངས་རྒྱས་པར་འགྱུར་རོ། །ཕྱུགས་འཕེལ་བར་འགྱུར་རོ། །བུ་ཐོབ་པར་འགྱུར་
རོ། །རིགས་འཛིན་པར་འགྱུར་རོ། །འབྲུ་སྨིན་པར་འགྱུར་རོ། །ལས་དང་བསམ་པ་
ཐམས་ཅད་མཐར་ཕྱིན་ནས། སྟོང་གསུམ་གྱི་འབྱོར་དགུ་ལ་དགྱེས་པར་འགྱུར་རོ། །
གཞན་ཡང་འཇིག་རྟེན་གྱི་ཁམས་རྣམས་སུ་ཕམ་པའི་སྡུག་བསྔལ་ལས་གྲོལ་ཞིང་།
བསོད་ནམས་དང་ལོངས་སྤྱོད་ཚོགས་ནས་སངས་རྒྱས་ཀྱི་བསྟན་པའི་ཞིང་སར་གྱུར་
ཏེ་མངའ་རིས་བཀྲ་ཤིས་བདེ་ལེགས་དང་ལྡན་པར་འགྱུར་རོ། །མཐར་ཡང་དེ་ཡིས་བླ་
མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་
སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་
འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་
བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་
གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་པོ་ཁྲི་ཁྱབ་བསྟན་པའི་གཟུང་སྡེ་
དམ་པ་བསྟན་པའི་ལེའུ་སྟེ་དགུ་བཅུ་རྩ་བདུན་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ས་རྒྱལ་ལྔ་བཅུ་རྩ་བརྒྱད་ཀྱི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། བསྟན་པའི་ཞབས་སུ་འཁོད་པ། འཛམ་གླིང་གི་མངའ་བདག་འཇིག་རྟེན་
གྱི་བསྟན་སྐྱོངས། ཆར་འབེབ་པ། ལོ་ལེགས་པ། བསོད་ནམས་འཕེལ་བ། འཇིག་
རྟེན་གྱི་དཔལ་ཚོགས་སྟེར་བར་བྱེད་པའི་དཔལ་མགོན་ས་རྒྱལ་ལྔ་བཅུ་རྩ་བརྒྱད་ཀྱི་
གཟུངས་འདི་ལྟར་ཏེ། བསྔོ་ༀ་ན་མ་སད་གྱེར་སྨར་ལ་བ་དཱ་ཡ། སད་སླན་གྱེར་རོ་བ་
ར་ཏིང་ནམ་ཡེ་སྭཱཧཱ། ད་ར་ཏྲི་སཾ་ལི་ཡང་འདུ། སརྦ་སྭ་སྟི་དད་རྟ་འདུ། བ་ར་གྷ་ཏ་
ར་ཡེ་འདུ། ས་གྷ་ཏ་གླུ་ར་ཡེ་འདུ། ཨ་བྷ་དྷ་རུ་ཀ་ནེ་འདུ། གྱ་ཀུན་ཧྲི་མ་ལི་གྷ་འདུ།
སླ་ཞི་མུ་ཡེ་ཛཱ་ཎ་འདུ། དེ་བ་སི་དྷི་མུ་ཡེ་འདུ། པྲ་ཕུ་ཧ་ར་ལཾ་ཧཱུཾ་འདུ། གྱ་ཀུན་སེ་སྟོ་ས་
ཏྲི་འདུ། ཨ་པར་སྨྲི་ཏ་ས་ཏྲི་ཡེ། ལེ་སད་བཛྲ་ཧོ་ཡ་ནི། སི་དྷི་དྷེ་ལཾ་བ་ཝ་འདུ། སང་
276

གསེར་འོད་དམ་པའི་མདོ་སྡེ།
གྷ་ཏ་གྷ་ར་ཏྲ་ཕཊ པ་ཀྲ་ཁྲི་ཤ་ལཾ་ཛ་འོད། དེ་རོ་པུཎི་ཡཀྵ་ཧཱུྃ་། སོ་ར་སཱ་རྟི་ས་རོ་ཧཱུྃ་།
མུ་བླས་སཱ་རྟི་སི་དྷི་ལཾ། ཏྲི་མ་ཏ་དད་ཨ་ད་ཏཾ། ཀུ་ཏྲ་མ་མ་པྲ་མ་ནི། ནེ་ཏིང་བ་ར་
ད་ན་ཡ། རདྨ་སླ་ཞི་བྷ་མ་ཧཱུྃ། ཤ་ཏི་རཀྵ་སུ་པྲ་ན། ཨེ་དཱན་པྲ་མ་བྷེ་གྷ་ནེ། ད་ར་
པུ་སྟིང་ཀོ་སིད་ཀྱི། ལི་ཡང་པྲ་མ་དུན་ན་དུན། ཀུ་རུ་ཀུ་ར་མ་ཛ་བཱ། ཨ་ཀེ་སེ་བ་དུ་
མུན་ལཾ། བྷ་གེ་ས་དུ་ནེ་སྟིང་འདུ། ཨེ་ལེ་ཀ་པུ་ཀ་ར་ཡ། ཁྲི་ཀ་སརྦ་མུན་ཏ་ཡེ། མ་
ཛ་བ་ཛ་སེ་བ་ཡ། ཤི་པ་སྤྲ་བྷ་གྷ་བ། ས་དྷ་ཨུ་མོ་ཧྲི་ལམ་སྤུངས། ཝེར་རོ་སེ་ཏོ་ཁ་རོ་
ཡ། བྷ་སུ་ནེ་ཏིང་ཀོ་ལཾ་འདུ། ཁ་ཊཾ་དུ་ལེན་ནེ་ནེ་བ། དེ་ར་དེ་ར་ཧྲི་སང་ཕཊ༔ ས་དུ་
ས་མ་མ་ཡཾ་འདུ། དེ་ཀ་ས་རྦ་ཀོ་ལེན་ཧུཾ། ཁྱི་ཕྱི་ཊ་འདུ་ལཾ་སྤུངས་འདུ། ད་ར་ད་ཡ་
སི་དྷི་ཧཱུཾ། པུརྨི་ལཾ། ཆ་དུ་ཙམ་མོ། ཧྲི་ཧྲི་ས་ག ། ས་ལེ་རག་མོ། བྷ་རི་ནི་འདུ། ད་ད་
མ་ཡེ། ཁྲི་དཀར་སད་དོ། ལི་རི་ཨེ་མོ། བྷ་སུ་ན་ག་ཛ་ལེན་ཊ་ཡེ། སྡིན་ཨ་པ། དྷེ་བ་
རདྨ། ཤོ་ཏི་ཧ་ཎ། ཀ་ལེ་པ་ཤང་། ས་དྷ་སླ་ཞི་ཡེ་ཧཱུཾ་ཧཱུཾ་འདུ་སཱཧཱ། ཚངས་རྒྱུང་དག་
ལ་གནས་བཅས་པའི། གང་དག་སངས་རྒྱས་བསྟན་པ་ལ། གནས་འགྱུར་ས་འཛིན་
ལྔ་བཅུ་བརྒྱད། འཇིག་རྟེན་ཕྱོགས་ཀུན་རྒྱུ་བ་ཡི། བཟང་ངན་བདེ་སྡུག་ཅི་ཡང་
སྟོན། བསོད་ནམས་བཀྲ་ཤིས་འབྱུང་བའི་མགོན། འཇིག་རྟེན་ཕན་བདེ་བསྐྱེད་པའི་
དཔལ། ཟླ་ཞག་དུས་ལ་དབང་མཛད་པ། ས་བདག་རྒྱལ་པོ་ལག་པ་འཛིན། གཙང་
གཙང་འཁོར་བ་ས་ཡི་བདག །རི་རབ་འཛིན་རྒྱལ་ཙང་ཀུན་སྔོ། ཐེ་སེ་རྒྱལ་པོ་ལོ་ཡི་
རྗེ། ཐེ་ཁྱིམ་ཧང་ནེ་ཧང་པན་གིང་། ཏི་སོ་བློན་པོ་སེ་བ་བླ། ནོར་སྲུང་བྱ་ར་སེ་ཤར་མི།
དཀར་ཤམ་ཝང་གི་སྐྱེས་གཞོན་དམན། རང་རྟ་རྟ་ཁྲིད་དམག་དཔོན་བཙང་། སེ་ལོ་
ས་ཕྱག་སེ་བྱེ་ཕེ། ཙང་ཀུན་ཕྱེ་བོ་རྒྱལ་པོ་ཟིན། ནང་ལྷ་བི་ལཾ་སེ་དམར་འཕར། ས་ཡི་
སྨན་བརྟན་རྒྱལ་རྒན་རྒོན། བེལ་རྣ་འཕར་བ་སྲིད་གཤེད་རྒྱལ། འཕར་བདུད་ཐབས་
ལྷ་ཝང་ཐ་ཆུང༌། གནམ་ཁྱི་དམར་ནག་ཟླ་ཀླུང་གྲུ་། ཟླ་དངོས་རྔ་ཟོར་གྲོལ་བུ་ལྔ། ས་
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འཛིན་ལྔ་བཅུའི་བཀའ་འཁོར་དུ། ཚང་རྒྱུང་ཡུད་ལ་བསྐོར་བ་ཡི། རྒྱལ་བློན་སྡེ་འཁོར་
འབུམ་གྱི་བསྐོར། ཁྱོད་རྣམས་སྲིད་པ་བསྐྱེད་པའི་མགོན། སངས་རྒྱས་བསྟན་སྲུང་
ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟན་
ནས། ས་བདག་ཀླུ་གཉན་ཚོགས་རྣམས་ལས། འགྲམ་པ་སྡུམ་ལ་འཁྲུག་པ་བསལ།
བཟུང་པ་ཐོང་ལ་བཅིང་པ་ཁྲོལ། ཟ་བ་སོས་ལ་ན་བ་ཞི། སྨས་པ་སོས་ལ་ཤི་བ་ཆོད།
ཕོག་ཐུག་ཀོ་ལོང་རུ་ང་བྱང་། ནད་རིམས་དལ་ཡམས་གློ་བུར་རྐྱེན། པྲ་ལྟས་མོ་རྨིས་
ངན་པ་བསྒྱུར། འཕེལ་ཕྱུགས་བསོད་ནམས་གཏོན་པ་དང་། ཕྱུགས་ཁྱུ་ཀུན་ཏུ་རྒྱས་
པ་ཡི། མི་འཕེལ་ཕོ་རུ་འཕེལ་བ་དང་། ཕྱུགས་འཕེལ་མོ་རུ་འཕེལ་བར་མཛོད། ཚེ་
སྲོག་བསྲིང་ལ་བསྐྱེད་པ་དང་། མི་ཚེ་ཕྱུགས་གཡང་གནས་འདིར་སྩོལ། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། བསྟན་པའི་ཞབས་སུ་འཁོད་པའི། དཔལ་མགོན་རྒྱལ་པོ་ས་འཛིན་ལྔ་བཅུ་རྩ་
བརྒྱད་ཀྱི་གཟུངས་འདི་དག་འཛིན་པ་དང༌། འཆང་བ་དང་། ཀློག་པ་དང་། ཁ་ཏོན་
དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་འདིར་
ཡང་བསྟན་པ་དང་འཕྲིན་ལས་ཐམས་ཅད་ལ་བར་ཆད་མི་འབྱུང་ཞིང་། ས་བདག་
278

གསེར་འོད་དམ་པའི་མདོ་སྡེ།
ཀླུ་གཉན་གྱི་ཚོགས་རྣམས་རང་རང་གི་གནས་སུ། བདེ་སྐྱིད་ཕུན་སུམ་ཚོགས་ནས།
འཇིག་རྟེན་བཀྲ་ཤིས་བདེ་ལེགས་ཡོངས་སུ་བརྟན་ནས། ཆར་ཆུ་དུས་སུ་འབེབ། ལོ་
ཕྱུགས་རྟག་ཏུ་ལེགས། གཞོན་དང་ཕྱུགས་ཁྱུ་འཕེལ། མི་ཚེ་ཕྱུག་གཡང་རྒྱས་པ། མི་
འཕེལ་ཕོ་དང༌། ཕྱུགས་འཕེལ་མོ་རུ་འཕེལ་བར་འགྱུར་རོ། །དེ་ཡི་སྟོབས་ཀྱིས་ཞིང་
ཁམས་དང་མངའ་རིས་ཐམས་ཅད་བདེ་སྐྱིད་ཕུན་སུམ་ཚོགས་ཤིང་། མི་ཐར་བའི་
ཆུ་བཞི། འཇིག་པའི་དགྲ་ལྔ། བརྟན་གཡོ་འཁྲུག་པའི་རྐྱེན་ཐམས་ཅད་ལས་ཐར་ཏེ།
སངས་རྒྱས་ཀྱི་བསྟན་པ་རིན་པོ་ཆེ་ཡོངས་སུ་སྨིན་ནས་བརྟན་ཞིང་བརླིང་སྟེ་ཐར་པ་
རིན་པོ་ཆེ་རྒྱུན་ལམ་ལ་གནས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་
སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་
དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་
ཐོབ་པར་འགྱུར་རོ། ། དེ་ཡིས་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་
ཏོ། འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་
དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་པོ་ས་འཛིན་ལྔ་བཅུ་རྩ་
བརྒྱད་ཀྱི་གཟུངས་སྡེ་དམ་པ་བསྟན་པའི་ལེའུ་སྟེ་དགུ་བཅུ་རྩ་བརྒྱད་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་སྨན་གྱི་ལྷ་མོ་གྲུབ་པའི་བློ་གྲོས་མའི་
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཟུངས་འདི་བཀའ་བསྩལ་ཏོ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། བསྟན་པའི་ཞབས་སུ་འཁོད་པ། འཇིག་རྟེན་ཀུན། ན་བ་མེད་པ། ཤི་
བ་མེད་པ། དྲེག་དང་གྲུམ་བུ་དང་། མཛེ་ཕོལ་དང་། སུར་ཡ་བད་ཀན། རླུང་འཁྲིས་
ལ་སོགས་ནད་རིགས་བཞི་བརྒྱ་རྩ་བཞི་ལས། གསོ་བ་སྨན་གྱིས་གྲོལ་བར་བྱེད་པའི་
སྨན་གྱི་ལྷ་མོ་གྲུབ་པའི་བློ་གྲོས་མའི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་
སྨར་ལ་བ་དཱ་ཡ། བྷེ་དྷ་སརྦ་ཀ་ཏྲང་མ་མ་དེར། སད་དོ་ས་མ་ཡ། ཨེ་ཀ་ཕྱོད་སང་བྷེ་
ལོ་ཡཀྵ་སྭཱཧཱ། ད་དུ་ཏྲི་ཝ་བྷེ་ལོ་ཡཀྵ་སྭཱཧཱ། ཤུ་ཏིང་ཏྲི་ཏྲི་ཡཀྵ་སྭཱཧཱ། ཨེ་ཀ་སོ་ཏྲི་ཡཀྵ་
སཱཧཱ། དུ་ར་ཡེ་བྱི་ཡཀྵ་སྭཱཧཱ། ས་དུ་བྷ་ར་ཡཀྵ་སྭཱཧཱ། ཨོཾ་བན་ཆོམ་ཏྲི་ཡཀྵ་སྭཱཧཱ། སརྦ་
རོ་ག་ཡཀྵ་སྭཱཧཱ། ཀཱི་ཧི་ཡེ་ཡཀྵ་སྭཱཧཱ། ཨུ་དུག་ན་ག་ཡཀྵ་སྭཱཧཱ། སད་དོ་དེ་བ་ཡཀྵ་སྭཱཧཱ།
སད་ཀུན་ཀུན་ཏིང་ཡཀྵ་སྭཱཧཱ། ན་རག་དུན་ཏིང་ཡཀྵ་སྭཱཧཱ། རྐོ་བ་ས་ལྷང་ཡཀྵ་སྭཱཧཱ།
གནྟེ་མ་མ་ཡཀྵ་སྭཱཧཱ། ཏཥྛ ་ན་ཧུ་ཡཀྵ་སྭཱཧཱ། བྷུད་དྷོ་ཡེ་མེན་ཡཀྵ་སྭཱཧཱ། པྲི་ཏ་བྲ་དེ་
ཡཀྵ་སྭཱཧཱ། པུ་རྟ་སུར་བྷ་ཡཀྵ་སྭཱཧཱ། བྷ་རྨ་རག་ཡཀྵ་སྭཱཧཱ། ཚངས་རྒྱུང་དག་ལ་གནས་
བཅས་པའི། འཇིག་རྟེན་ཕན་བདེ་བསྐྱེད་པའི་དཔལ། གསོ་བ་སྨན་གྱི་སྦྱིན་པ་འགྱེད།
བཞི་བརྒྱའི་ནད་རིགས་བསྲུང་མཛད་པའི། གྲུབ་པ་སྨན་གྱི་བློ་གྲོས་ལ། གནམ་ས་
ཀུན་གྱི་འ་མོ་ཆེ། བཻཌཱུརྱ་འོད་ལྟར་སྣང་སྐུ། གཡས་པའི་སྐྱབས་སྦྱིན་ཨ་རུ་ར། གཡོན་
པས་ཀུན་གསོ་སྨན་ཕོར་བསྣམས། བྱམས་དང་བརྩེ་བས་སྦྱིན་ཆར་འབེབ། གྲུབ་པའི་
ལྷ་མོ་སུམ་བརྒྱས་བསྐོར། ཁྱོད་རྣམས་འཇིག་རྟེན་ནད་སེལ་ལྷ། སངས་རྒྱས་བསྟན་
སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་
མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་
280

གསེར་འོད་དམ་པའི་མདོ་སྡེ།
བརྟེན་ནས། དྲེག་དང་གྲུམ་བུ་འཛེ་ཕོལ་སྐྲན། སུར་ཡ་དམུ་ཆུ་བད་ཀན་འཁྲིས།
བལ་དག་མེ་དབལ་གཡན་ཤུ་འབྲུམ། བཞི་བརྒྱའི་ནད་རིགས་གྲོལ་བ་ཡི། ཕྱི་ཡི་དུག་
རྣམས་བསལ་བ་དང་། ཚོགས་དྲུག་ཉམས་པ་བསལ་ནས་ཀྱང་། ནང་གི་ན་ཚ་ཟུག་
ངུ་གཞིལ། སེམས་དང་དོན་སྣོད་བདེ་འགྱུར་ཅིག །ན་བ་སེལ་ལ་ཤི་བ་སོས། སྡོམ་པ་
སློད་ལ་མནན་པ་ཁྱོག །སྨྲས་པ་སོས་ལ་བཅིང་པ་ཁྲོལ། བསོད་ནམས་ཕྱུགས་གཡང་
གནས་འདིར་ཁུག །འཇིག་རྟེན་ཁམས་ན་རྨོངས་པ་ཡི། དབུལ་ཞིང་ཕམ་པར་གྱུར་
བ་དང་། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་
དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་།
རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་
འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་
མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་
ཐམས་ཅད་ཀྱི་བསྟན་པའི་ཆ་ལ་གནས་ཤིང་། བསྟན་པའི་ཞབས་སུ་འཁོད་པའི་སྨན་
གྱི་ལྷ་མོ་གྲུབ་པའི་བློ་གྲོས་མའི་གཟུངས་འདི་དག་འཛིན་པ་དང་། འཆང་བ་དང་།
ཀློག་པ་དང༌། ཁ་ཏོན་དང༌། ཕུད་དུད་དང༌། ནན་ཏན་དང༌། ཆེད་དུ་བརྗོད་
པ་དེ་ནི། འཇིག་རྟེན་འདིར་ཡང་བཀྲ་ཤིས་དང་ལང་ཚོ་མཆོག་ཏུ་ལྡན་ཞིང་། ན་
བ་དང་། ཤི་བ་མི་འབྱུང་བར། དྲེག་དང༌། གྲུམ་བུ་དང་། མཛེ་ཕོལ་དང་། སྐྲན་
དང་། སུར་ཡ་དང་། དམུ་ཆུ། བད་འཁྲིས། བལ་དག །མེ་དབལ། གཡན་པ། ཤུ་
བ། འབྲུམ་པ་ལ་སོགས་ནད་རིགས་བཞི་བརྒྱ་རྩ་བཞི་གྲོལ་བར་འགྱུར་རོ། །སྲུང་བར་
འགྱུར་རོ། །སྐྱབས་པར་འགྱུར་རོ། །གཞན་ཡང་འཇིག་རྟེན་གྱི་ཞིང་ཁམས་དང་མངའ་
རིས་ཐམས་ཅད་བདེ་སྐྱིད་ཕུན་སུམ་ཚོགས་ནས། མི་ནོར་གྱི་ནད་རིགས་ཐམས་ཅད་
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 142142
ཡོངས་སུ་ཆད་དེ་བཀྲ་ཤིས་བདེ་ལེགས་ཀྱིས་ས་བཅུད་དང་རྩི་ཐོག་སྨིན་པར་འགྱུར་
རོ། །ཞིང་ཁམས་སུ་སངས་རྒྱས་ཀྱི་བསྟན་པ་རིན་པོ་ཆེ་ཡོངས་སུ་དར་ཞིང་སྨིན་ནས་
རྒྱས་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་
འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་བཅས་པའི་ཚོགས་ཡི་རངས་ནས་སྟོན་པའི་གསུང་པ་ལ་མངོན་པར་བསྟོད་དོ། །
བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་
དམ་པའི་མདོ་སྡེ་ལས་དཔལ་མགོན་སྨན་གྱི་ལྷ་མོ་གྲུབ་པའི་བློ་གྲོས་མའི་གཟུངས་སྡེ་
དམ་པ་བསྟན་པའི་ལེའུ་སྟེ་དགུ་བཅུ་རྩ་དགུ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། འབྲུ་ཡི་ལྷ་མོ་སྙེ་མ་འཁྲུངས་མའི་གཟུངས་འདི་
བཀའ་བསྩལ་ཏོ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་
བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་།
བསྟན་པའི་ཞབས་སུ་འཁོད་པའི། འཇིག་རྟེན་གྱི་ཁམས་རྣམས་སུ་འབྲུ་དང་ལོ་ཏོག་
ལས། སྨིན་པ། ཆེ་བ། ཡག་པ། མང་བ། མངར་བ། སད་དང་སེར་བ་ལ་སྲུང་བར་
བྱེད་པའི་ལྷ་མོ་སྙེ་མ་འཁྲུངས་མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་
ལ་བ་དཱ་ཡ། མ་ཛ་བྷེ་མ་ཙི་ཏ་ས་མ་ཡ། ཀུན་ཏ་ཀུ་རེ། ཛྷ་ཎ་ཀེ་རི། སད་དོ་མུན་རྩ།
པན་ཙ་ཀ་ཡེ། ཡེ་ཏ་སད་སླས། སྨར་ཞི་སྡིག་སྨར། ཡེ་ལོ་ཀ་སུ། ཛཱ་ཡེ་མུན་དྷ། དེ་
282

གསེར་འོད་དམ་པའི་མདོ་སྡེ།
ར་ཀོ་སད་འདུ་འདུ་སཱཧཱ། བ་སུ་དྷེ་བ་སླས་ཞི་སྟི་ནཾ་ཧཱུཾ། ཨ་ཧྲི་མུ་གུང་། ཀྱེ་སླད་ཙ་
མེད་བུ། དེ་ཤོ་དེ་ཤོ་ས་ར་པ་ཎི་ཧཱུཾ། ཨ་བ་ནེ་ཏིང་ད་ར་ཀ་སུ་བྷ་བ་ཧཱུྃ། ཨ་ཀེ་རེ་དུ་དུ་
མུན་ལ་ཧཱུཾ། བྷ་གེ་སར་སྨྲར་ར་ཡོ་ཕྱ་ཡེ་ལོ། གྱེར་ལ་སྤྲིག་སྤྲིག་ཀུ་རུ་ཡེ། ཨ་དན་པུ་ཎ་
པྲ་མ་མ་མ་ཧཱུྃ། ཕྱ་ཆར་གྷེ་གྷ་སླས་ཞི་ཏྲང་ལ་འདུ་སཱཧཱ། ཚངས་རྒྱུང་དག་པ་གནས་
བཅས་པའི། འཇིག་རྟེན་ཕན་བདེ་བསྐྱེད་པའི་དཔལ། འབྲས་དྲུག་ལོ་ཏོག་བསྐྱེད་
པའི་མགོན། བཀྲ་ཤིས་རྩི་བཅུད་རྒྱས་པའི་མ། ལོ་ཏོག་ལྷ་མོ་སྙེ་མ་ཡུམ། དཀར་མོ་
སྐྱོན་བྲལ་བུམ་བཟང་བསྣམས། ལན་རེ་རིན་ཆེན་ཟ་ཏོག་འཛིན། འབྲུ་བཅུད་ལྷ་མོ་
སུམ་བརྒྱས་བསྐོར། ཁྱོད་ནི་ལོག་ཚོགས་བྲལ་བའི་མ། སངས་རྒྱས་བསྟན་སྲུང་ནོར་
གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟན་
ནས། འཇིག་རྟེན་འདི་དང་འཇིག་རྟེན་འདིས། དམིགས་ཡུལ་དད་པའི་ཞིང་ས་
འདིར། ལོ་ཕྱུགས་འབྲུ་ཐོག་སྨིན་པ་ལ། གདུག་རྩུབ་སེར་བ་སླར་ལ་བསྒྱུར། འགོང་
པོའི་ཆོ་འཕྲུལ་དབྱིངས་སུ་བསྟིམ། སད་སེར་ཐོག་གི་འགྲིམ་ལམ་ཆོད། ལོ་ཕྱུགས་འབྲུ་
སོགས་གཞོན་པ་དང་། བསོད་ནམས་ལོངས་སྤྱོད་འཕེལ་བར་མཛོད། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང་། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་
བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་
བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་
པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བསྟན་པའི་ཆ་ལ་གནས་ཤིང་། བསྟན་པའི་ཞབས་སུ་འཁོད་པའི་འབྲུ་ཡི་ལྷ་མོ་སྙེ་མ་
འཁྲུངས་མའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་། ཁ་
ཏོན་དང་། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་
འདིར་ཡང་བསོད་ནམས་དང་ལོངས་སྤྱོད་ཕུན་སུམ་ཚོགས་ཏེ། ལོ་ཏོག་འབྲས་དྲུག་
རྣམས་སྨིན་པ་དང་། ཆེ་བ་དང༌། ཡག་པ་དང༌། མང་བ་དང་། མངར་བར་འགྱུར་
རོ། །དམིགས་ཡུལ་གྱི་ཞིང་སའི་ཁམས་རྣམས་སུ་སད་དང་སེར་བ་ལ་སོགས་འགོང་
པོའི་ཆོ་འཕྲུལ་ཐམས་ཅད་ཞི་བ་དང་སྲུང་བར་འགྱུར་རོ། །གཞན་ཡང་ཡུལ་ཁམས་
དང་མངའ་རིས་ཐམས་ཅད་བདེ་སྐྱིད་ཕུན་སུམ་ཚོགས་ནས། ལོ་ཕྱུག་གི་སད་སེར་
ཐམས་ཅད་ཡོངས་སུ་སྲུང་ཞིང་། བཀྲ་ཤིས་བདེ་ལེགས་ཀྱི་ས་བཅུད་རྩི་ཐོག་སྨིན་པར་
འགྱུར་རོ། །ཞིང་ཁམས་སུ་སངས་རྒྱས་ཀྱི་བསྟན་པ་རིན་པོ་ཆེ་ཡོངས་སུ་དར་ཞིང་སྨིན་
ནས་རྒྱས་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་
པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། ཞེས་བཀའ་བསྩལ་ཏོ། །
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་ཆེན་པོ་རྣམས་
དང༌། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང༌། དྲི་ཟ་
བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་པར་བསྟོད་
དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་
འོད་དམ་པའི་མདོ་སྡེ་ལས་དཔལ་མགོན་ལྷ་མོ་སྙེ་མ་འཁྲུངས་མའི་གཟུངས་སྡེ་དམ་
པ་བསྟན་པའི་ལེའུ་སྟེ་བརྒྱ་ཐམ་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་གཙུག་ལག་ལྷ་མོ་མཛེས་ལྡན་མའི་
284

གསེར་འོད་དམ་པའི་མདོ་སྡེ།
གཟུངས་འདི་བཀའ་བསྩལ་ཏོ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱིས་
བུ་དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་
ཆ་ལ་གནས་ཤིང༌། བསྟན་པའི་ཞབས་སུ་འཁོད་པའི། གཙུག་ལག་དང་མཁར་ཁང༌།
བང་མཛོད་ཐམས་ཅད། བརྟན་པ། བརྗོད་པ། བཀྲག་པ། དྭངས་པ། མཛེས་
པ། འཚོགས་པ། མི་འགྱུར་བ། མི་ཤིག་པར་བྱེད་པའི་གཙུག་ལག་ལྷ་མོ་མཛེས་ལྡན་
མའི་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སླ་ཞི་མ་མ་ཧ་
ར་སད་གྱེར་ཐ་ཚན། ས་ཏྲིག་ས་མ་ཡ། ལེག་མུ་ཏ་ཀྱོ་སད་ལ་འདུ། ཨུ་ཏ་བྷ་མ་པ་
ལ་གསལ་འབར་འདུ། ཙི་ཏ་ཐ་ཚན་སྐྱེུ་སལེ་འདུ། གྱེར་ཞི་སྤུངས་སོ་སད་ལ་དེ་པ་
ཡེ། མ་བ་མ་དེ་བྷ་ཏ་ཡ། དེ་མ་ཡཀྵ་པན་ཙ་ཧྲི་ཧྲི་འདུ། གྱེར་རོ་སམ་ཏྲ་མ་མ་ལི་ཡང་
འདུ། ཨ་དན་ཏ་ཡེ་ཀྱཱ་བརྟན་ལ་དུ། བ་ར་བ་ཏི་ལེ་ལེ་ཕྱོད་སྨར་ལཾ། ཧ་ར་ཀོ་སད་
དུན་སྤུངས་ཏྲ་མ་ཡ། ས་ཏི་དེ་ཤོ་བྷ་མ་ཀོ་ཡེ་འདུ། འབར་ར་འབར་ར་དེ་ཤོ་ལེ་སད་
ཧཱུྃ། སི་དྷི་ཨུ་པེ་ཁ་ཊཾ་མ་མ་ལམ་འདུ་སཱཧཱ། ཚངས་རྒྱུང་དག་ལ་གནས་བཅས་པའི།
འཇིག་རྟེན་ཕན་བདེ་བསྐྱེད་པའི་དཔལ། གཙུག་ལག་ཕོ་བྲང་མི་འགྱུར་བའི། ཡུལ་
མཁར་བདེ་སྐྱིད་བརྟན་མཛོད་བདག །མཛོད་སྲུང་ལྷ་མོ་མཛོད་ལྡན་མ། དཀར་ལྗང་
ཨུད་དཔལ་ཟུར་ཕུད་ཅན། ལྗོན་ཤིང་བུམ་བཟང་བཅུད་ལྡན་བསྣམས། བདེ་སྐྱིད་ལྷ་
མོ་སུམ་བརྒྱས་བསྐོར། ཁྱོད་ནི་ཡུལ་མཁར་བརྟན་བྱེད་ལྷ། སངས་རྒྱས་བསྟན་སྲུང་
ནོར་གྱི་བདག །ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་བའི་དཔལ་མགོན་
མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་དང་དཔལ་བརྟེན་
ནས། གཙུག་ལག་ཕོ་བྲང་མི་འགྱུར་ཞིང་། བརྟན་ཞིང་བརྗིད་པ་བཀྲག་མདངས་
དང་། མཛེས་ཚོགས་གང་གི་མི་ཤིག་པ། སྦྲ་ཁང་ཡུལ་མཁར་བང་མཛོད་ལ། རིན་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཆེན་ནོར་བུའི་གཏེར་མཛོད་སྤུངས། བསོད་ནམས་འབྲུ་ཡི་ཆར་པ་ཕོབས། འཇིག་
རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་
བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་
ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་
གྲུ་བདེ་སྐྱིད་འཛོམ། ནད་ཡམས་མུ་གེའི་སྐལ་པ་ཞི། ལོ་ལེགས་འབྲུ་སོགས་གཞོན་
པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ།
གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་
རིགས་ཀྱི་བུ་དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་
བསྟན་པའི་ཆ་ལ་གནས་ཤིང་། བསྟན་པའི་ཞབས་སུ་འཁོད་པ་ཡིས། གཙུག་ལག་ལྷ་
མོ་མཛེས་ལྡན་མའི་གཟུངས་འདི་དག་འཛིན་པ་དང་། འཆང་བ་དང༌། ཀློག་པ་དང་།
ཁ་ཏོན་དང༌། ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་
འདིར་ཡང་ལོངས་སྤྱོད་དང་ཟད་མེད་ཀྱི་གཏེར་ཐོབ་ཅིང་། གཙུག་ལག་ཡུལ་མཁར་
རྣམས་བརྟན་པ་དང༌། བརྗིད་པ་དང་། བཀྲག་པ་དང༌། དྭངས་བ་དང་། མཛེས་
པ་དང༌། འཚོགས་པ་དང༌། བསྐལ་པ་ཅི་སྲིད་བར་དུ་མི་འགྱུར་བ། མི་ཤིག་པར་
རྟག་ཅིང་བརྟན་པར་འགྱུར་རོ། །གཞན་ཡང་ཡུལ་ཁམས་དང་མངའ་རིས་ཐམས་
ཅད་ལ་བདེ་སྐྱིད་ཕུན་སུམ་ཚོགས་ནས། དུས་ནམ་ཡང་མི་འགྱུར་བ་བཀྲ་ཤིས་བདེ་
ལེགས་ཡོངས་སུ་ཁྱབ་ཅིང་། སངས་རྒྱས་ཀྱི་བསྟན་པ་རིན་པོ་ཆེ་ཡོངས་སུ་དར་ཞིང་
སྨིན་ནས་རྒྱས་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་
དམ་པར་འཛིན་ཞིང་འཆང་པར་བྱའོ། །རབ་ཏུ་བརྩོན་པར་བྱའོ། །ཅེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་
286

གསེར་འོད་དམ་པའི་མདོ་སྡེ།
དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་གཙུག་ལག་ལྷ་མོ་མཛེས་ལྡན་
མའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱ་དང་གཅིག་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། ཤེས་རབ་ལྷ་མོ་བློ་ལྡན་མའི་གཟུངས་འདི་བཀའ་
བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌། རིགས་ཀྱི་བུ་མོ་
དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། ཤེས་
བྱའི་དཔལ་དུ་གྱུར་པ། རིག་པའི་སྒོ་འབྱེད། ཤེས་རབ་ཀྱི་བློ་ལྡན། ཚངས་དབྱངས་ཀྱི་
སྒྲ་བསྒྲག །ལང་ཚོའི་སྟོབས་ཤུགས་བསྐྱེད་པར་བྱེད་པའི་ཤེས་རབ་ལྷ་མོ་བློ་ལྡན་མའི་
གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། བ་བཱ་ཕྱོད་སང་དེ་
མུར་ཡང་གདལ་ཁྱབ་མ་མ། ཙི་ཏ་ས་མ་ཡ། དེ་མན་ཧྲི་ཧོ་བ་ཏྲི་ཤུ་དོ་ཡ། ནེ་ར་སླས་
ཞི་གུ་དུན་སྨར་ནེ་ཝེར། ཨོ་རྒྱུང་ལིང་སད་ཡེ་མུ་ད་ར་འདུ། སད་དོ་མ་མ་ཡ། ཧྲི་ག་
ཧྲི་ག ། ཨ་བྷེ་ཧྲི་ག་ཡ། ལི་མུན་ད་ར་ཡེ་སད་སྤུངས། བ་ར་བ་ཏི་ཧྲི་ཧྲང་ཡ། སད་ལ་
སྤྲོས་གདལ་ཨེ་མ་ཧོ། གྱེར་ལ་ཧྲང་འདུ་སད་མིན། བྷ་བ་ཕྱོད་སང་ཡེ་ལོ། ཏྲི་ཤུ་པ་ལ།
ཧ་ར་སད་ཡ། མ་མ་ཏིདྨ། པ་ཤང་ཧྲང་འདུ། བཱ་ལ་ཧྲང་ལེ། ཧེ་ཏ་ཙནྡ། མ་མ་རུ་
ལུ། རགློ་གྱེར་གྱེར། སླས་ཞི་ཧྲི་ཧྲང་། སད་དོ་མུན་ཏིང་ཧྲིང་འདུ། གྱེར་རོ་ཀོ་ཡེ་སླས་
འདུ། པུཎེ་མ་མ་ལི་སད་ཡེ་ཧཱུཾ་སྭཱཧཱ། ཚངས་རྒྱུང་དག་ལ་གནས་བཅས་པའི། འཇིག་
རྟེན་ཕན་བདེ་བསྐྱེད་པའི་དཔལ། ཤེས་བྱ་རིག་པའི་བློ་གྲོས་ལྡན། མི་ཤེས་རྨོངས་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པའི་སྒོ་འབྱེད་བདག །ཤེས་རབ་ལྷ་མོ་བློ་ལྡན་མ། དཀར་མོ་ཟུར་ཕུད་མཛེས་ལྡན་
ཅན། གཡས་པས་ཤེས་བྱའི་ལྡེ་མིག་བསྣམས། གཡོན་པས་གསལ་བྱེད་མེ་ལོང་འཛིན།
ཤེས་རབ་ལྷ་མོ་སུམ་བརྒྱས་བསྐོར། ཁྱོད་ནི་བསྐལ་སྲིད་ཆགས་གནས་མགོན། སངས་
རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་འགྲོ་
བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཁྱོད་ཀྱི་མཐུ་
དང་དཔལ་བརྟེན་ནས། བདག་སོགས་རིག་པའི་ཡེ་ཤེས་སྤོར། ཤེས་རབ་བློ་ཡི་རིག་
རྩལ་རྫོགས། མི་ཤེས་རྨོངས་པའི་དྲ་བ་ཁྲོལ། བློ་ཡི་སྤོབས་པ་རབ་ཏུ་བསྐྱེད། ངག་
གི་ཚངས་དབྱངས་འཕྲུལ་ངག་སྒྲོགས། ལུས་ཀྱི་ལང་ཚོ་སྟོབས་ཤུགས་བསྐྱེད། གསལ་
བའི་བློ་དང་ཤེས་པའི་རིགས། མཁྱེན་པའི་སྒྲོན་མེ་གསལ་བར་མཛོད། གང་ཞིག་
དབུལ་ཕོངས་ལས་གྱུར་ཚོགས། དེ་དག་འདོད་པའི་རེ་བ་བསྐོང་། མི་ཚེ་ཕྱུག་གཡང་
དངོས་གྲུབ་སྩོལ། བསོད་ནམས་ནོར་གྱི་མཛོད་ཆེན་དཔུང༌། འཇིག་རྟེན་ཁམས་
ནས་རྨོངས་པ་ཡི། དབུལ་ཞིང་ཕམ་པར་གྱུར་བ་དང༌། དེ་དག་སྡུག་བསྔལ་རབ་
བརྒལ་མཛོད། སངས་རྒྱས་གཡུང་དྲུང་བསྟན་པ་དང༌། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་
གནས་ཤིང་། ཤེས་བྱའི་དཔལ་དུ་གྱུར་པའི་ཤེས་རབ་ལྷ་མོ་བློ་ལྡན་མའི་གཟུངས་འདི་
དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་། ཕུད་དུད་དང་།
ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་མི་ཤེས་རྨོངས་པའི་
288

གསེར་འོད་དམ་པའི་མདོ་སྡེ།
དྲྭ་བ་ལས་ཁྲོལ་ཞིང་། མི་མཁས་པ་ཅན་དུ་མི་འགྱུར་བ་ཤེས་རབ་རིག་པའི་བློ་རྩལ་
རྫོགས་ཏེ། འཛིན་པའི་བློ་ལྡན་པ། ཤེས་པའི་བློ་མྱུར་བ། རིག་པའི་བློ་རྣོ་བ། འཕགས་
པའི་བློ་གསལ་བ། མཁྱེན་པའི་བློ་མངའ་བར་འགྱུར་རོ། །དབུལ་གདུང་དང་བསོད་
ནམས་དམའ་བ་རྣམས་ཀྱང་དཔལ་འབྱོར་དང་ལོངས་སྤྱོད་མཐའ་ཡས་པ་ཐོབ་པར་
འགྱུར་རོ། །གཞན་ཡང་ཡུལ་ཁམས་དང་མངའ་རིས་ཐམས་ཅད་ལ་བདེ་སྐྱིད་ཕུན་
སུམ་ཚོགས་ནས། བསོད་ནམས་དང་དཔལ་འབྱོར་ཕུན་སུམ་ཚོགས་ཏེ་བཀྲ་ཤིས་བདེ་
ལེགས་ཡོངས་སུ་ཁྱབ་ནས། སངས་རྒྱས་ཀྱི་བསྟན་པ་རིན་པོ་ཆེ་ཡོངས་སུ་དར་ཞིང་
སྨིན་ནས་རྒྱས་པར་འགྱུར་རོ། དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་སུ་
དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཅེས་བཀའ་བསྩལ་
ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། ལྷ་དང༌། ཀླུ་དང་། མི་དང༌། ལྷ་མ་ཡིན་དང༌། ནམ་མཁའ་ལྡིང་
དང༌། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་པ་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་གསེར་འོད་དམ་པའི་མདོ་སྡེ་ལས་ཤེས་རབ་ལྷ་མོ་བློ་ལྡན་མའི་གཟུངས་སྡེ་དམ་
པ་བསྟན་པའི་ལེའུ་སྟེ་བརྒྱ་དང་གཉིས་པའོ།། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཕྱོགས་སྐྱོང་བ་བཅུ་ཡི་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤིང་། བསྟན་པ་ཡོངས་སུ་སྐྱོང་བ་ལྷ་ཡི་བཀའ་ཆད་དང་། དྲི་ཟའི་ཁ་རླངས། མེ་ལྷའི་
གདུག་རྩུབ། གཤིན་རྗེའི་ཁྲམ་ཁ། སྲིན་པོའི་བྱད་ཁ། ཀླུ་དབང་བརྣག་པ། རླུང་ལྷའི་
བསམ་སྦྱོར། གནོད་སྦྱིན་དུག་སྦྱོར། བགེགས་ཀྱི་བར་ཆད། ས་བདག་སྤར་ཁ་ངན་
པ་ཐམས་ཅད་ཞི་བར་བྱེད་པའི་དཔལ་མགོན་རྒྱལ་པོ་ཕྱོགས་སྐྱོང་བ་བཅུ་ཡི་གཟུངས་
འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། ལོ་ཀ་ཡ་བྱི་ཤ་ཡ་ས་མ་ཡ།
གྱེར་རོ་སྤུངས་སོ་གླུ་ཡ་ཙི་ཏ་ཧཱུཾ། སད་དོ་སད་ཝེར་སེ་ཏེ་ནེ་ནི་སཱཧཱ། ཏྲི་ཤུ་ར་ཙ་ནི་པ་
ཏྲ་ནི་སཱཧཱ། ཨག་ནེ་ར་ཙ་པ་ཏྲ་ནི་སཱཧཱ། ཡ་མ་ར་ཙ་པ་ཏྲ་ནི་སཱཧཱ། རག་ར་ཙ་པ་ཏྲ་
ནི་སཱཧཱ། མུར་ཟང་ར་ཙ་པ་ཏྲ་ནི་སྭཱཧཱ། མ་བ་ར་ཙ་པ་ཏྲ་ནི་སཱཧཱ། ཡཀ་ར་ཙ་པ་ཏྲ་ནི་
སཱཧཱ། རྨི་ཏྲི་ར་ཙ་པ་ཏྲ་ནི་སཱཧཱ། ས་དུ་ས་ཏྲི་པ་ཏྲ་ནི་སཱཧཱ། ཨུ་ཏ་མི་ཏ་ནི། ཨི་ལི་མི་ལི།
ཨི་ཤུ་ཧ་ར་པྲ་ཏ་ནི་སཱཧཱ། ཏན་ཏྲ་མི་ལི་སྟི་ཏ་ས་མ་ཡ། ཨུ་དུག་ཞི་ཞི་ཤིན་ཏིང་ཀུ་རུ་
ཡེ་སྭཱཧཱ། པྲ་ཏ་ཧ་ར། ཧྲི་སང་མུ་ནི་མུ་ནི། མ་ཧ་ཡཀྵ་ས་མ་ཡ་གྱེར་ལ་ཤཱི་སཱཧཱ། ལྷུན་
པོ་དག་ལ་གནས་བཅས་པ། ཚངས་རྒྱུང་དབང་བྱེད་ལས་སུ་བདག །ནམ་ཀ་བར་
སྣང་ས་གཞི་ཡི། སྣང་སྲིད་འཇིག་རྟེན་སྐྱོང་བའི་མགོན། ཚང་པའི་ཕྱེ་བོ་འཇིག་རྟེན་
ཚུལ། ཚངས་པ་ཆེན་པོ་འཇིག་རྟེན་བདག ། དྲི་ཟའི་རྒྱལ་པོ་གདོང་ལྔ་བ། དྲང་སྲོང་
ཆེན་པོ་མེ་ཡི་ལྷ། གནོད་སྦྱིན་རྒྱལ་པོ་གང་བཟང་འབར། ཀླུ་དབང་རྒྱལ་པོ་སྦྲུལ་མགོ་
བདུན། གཤིན་རྗེའི་རྒྱལ་པོ་ཡ་མན་ཏ། དབང་ལྡན་རྒྱལ་པོ་བྱི་ན་ཡ། རླུང་ལྷའི་རྒྱལ་
པོ་བི་ཅི་རམ། སྲིན་པོའི་རྒྱལ་པོ་རུ་ཏྲ་ཀ། ཡིད་བཞིན་ལྷ་མོ་བརྟན་མ་ཡུམ། ནམ་ཀ་
ལྡིང་དང་ལྟོ་ཕྱེ་དང་། གྲུལ་བུམ་ཤ་ཟ་སྲུལ་པོ་གཏུམ། སྐེམ་བྱེད་རྗེད་བྱེད་ཁུ་ཚུར་
ཅན། རྗེ་འབངས་བཙུན་མོ་འབུམ་གྱིས་བསྐོར། ཁྱོད་ནི་འཇིག་རྟེན་སྐྱོང་བའི་མགོན།
སངས་རྒྱས་བསྟན་སྲུང་ནོར་གྱི་བདག ། ཅི་སྲིད་རྒྱལ་བའི་བསྟན་གནས་བར། དེ་སྲིད་
འགྲོ་བའི་དཔལ་མགོན་མཛད། བདག་ཅག་བསྟན་པའི་རྗེས་འབྲེང་ནས། ཅི་ལྟར་
290

གསེར་འོད་དམ་པའི་མདོ་སྡེ། །
བཀའ་ཉན་དམ་བཅའ་ཞིང་། ཐ་ཚིག་གཡར་དམ་འདར་རམ་ཅི། བསྟན་པ་གཉེན་
པོ་ཁྱོད་ཀྱིས་སྲུང་། འཇིག་རྟེན་ཁམས་རྣམས་ཐམས་ཅད་དུ། དཔལ་དང་དར་རྒྱས་
གྲགས་པ་སྟེ། མཐུ་དབང་དངོས་གྲུབ་མ་ལུས་པ། དེ་དག་རབ་ཏུ་སྩལ་མཛད་ཅིང་།
འཇིག་རྟེན་སྟེང་འོག་ཕྱོགས་མཚམས་ནས། མི་མཐུན་རྐྱེན་ཟེར་བར་ཆོད་བགེགས།
གནམ་གཉན་ས་ཡི་དལ་ཟེར་རྣམས། རབ་ཏུ་ཞི་བར་མཛད་དུ་གསོལ། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང་། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། བསྟན་པ་ཡོངས་སུ་སྐྱོང་བར་བྱེད་པའི་དཔལ་མགོན་རྒྱལ་པོ་ཕྱོགས་
སྐྱོང་བ་བཅུའི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང་།
ཁ་ཏོན་དང༌། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི། འཇིག་
རྟེན་འདིར་ཡང་སངས་རྒྱས་ཀྱི་བསྟན་པ་ལ་གནས་པ་རྣམས་ཀྱིས། བསྟན་པའི་དོན་
མཐར་ཕྱིན་ཞིང་། བསྟན་པ་ལ་བར་ཆད་མི་འབྱུང་བར། དགེ་བའི་ལས་དང་དཔལ་
འབྱོར་ཐམས་ཅད་ཕུན་སུམ་ཚོགས་པར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་ལྷ་ཡི་བཀའ་ཆད་དང་། དྲི་ཟའི་ཁ་རླངས་དང་། མེ་ལྷའི་གདུག་རྩུབ་དང་།
གཤིན་རྗེའི་ཁྲམ་ཁ་དང༌། སྲིན་པོའི་བྱད་ཁ་དང༌། ཀླུ་དབང་བརྣག་པ་དང་། རླུང་
ལྷའི་བསམ་སྦྱོར་དང་། གནོད་སྦྱིན་དུག་སྦྱོར་དང་། བགེགས་ཀྱི་བར་ཆད་དང་། ས་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བདག་གི་སྤར་ཁ་ངན་པ་ལ་སོགས་ཏེ། ཕྱོགས་ཀྱི་མི་མཐུན་པ་ཐམས་ཅད་ཞི་ཞིང་།
སངས་རྒྱས་ཀྱི་བསྟན་པ་རིན་པོ་ཆེའི་ཞིང་སར་གྱུར་ཏེ། རབ་ཏུ་དར་ཞིང་རྒྱས་པར་
འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་བསྒྲུབ་པའི་རྐྱེན་དུ་གྱུར་ཞིང་ཚོགས་
གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་
སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་
གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་
ཏུ་བརྩོན་པར་བྱའོ། །ཞེས་བཀའ་བསྩལ་ཏོ། འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་
དང༌། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་རྒྱལ་པོ་ཕྱོགས་སྐྱོང་བ་བཅུའི་གཟུངས་སྡེ་དམ་པ་བསྟན་པའི་ལེའུ་སྟེ་
བརྒྱ་དང་གསུམ་པའོ། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་དཔལ་
གསུམ་འབྱུང་བའི་ཕྱིར་དུ། དཔལ་མགོན་སྲིད་པའི་སྡེ་བརྒྱད་ཀྱི་གཟུངས་འདི་བཀའ་
བསྩལ་ཏོ། ། ཉོན་ཅིག་འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་
དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང་། གདུག་
རྩུབ་ཆོ་འཕྲུལ་འཇིག་པའི་སྟོང་གསུམ་གཡོ་བ། སངས་རྒྱས་ཀྱི་བསྟན་པའི་བཀའ་སྡོད་
མཛད་པ། མི་མཐུན་ཞི་བ། མཐུན་རྐྱེན་འཚོགས་པར་བྱེད་པའི་དཔལ་མགོན་རྒྱལ་པོ་
292

གསེར་འོད་དམ་པའི་མདོ་སྡེ།
སྲིད་པའི་སྡེ་བརྒྱད་ཀྱི་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ།
ཞི་སྨྱུ་གུ་ཡ་ཙི་ཏ་ས་མ་ཡ། སད་ལ་དེ་རོ་བྷེ་ནུ་ཨ་པར་སད་དོ་སཱཧཱ། ན་ག་དེ་རོ་ཡཀྵ་
མུར་ཟང་ཀྱེ་སླས་སཱཧཱ། གེ་བེ་ཐིང་རིལ་གེ་དུ་གེ་ཡོ་བྷ་བ་སཱཧཱ། ཝེར་རོ་ཕུ་ཏ་ཏྲ་པ་
སད་དོ་ར་ཙ་སཱཧཱ། བྷེ་ཏྲ་ཡ་བ་གུ་ནོམ་ཕུ་རུ་ཏྲ་བ་སཱཧཱ། བྷེ་ཤུ་པྲ་དུར་རྐྱེལ་དེ་ཙ་ཤང་
དེ་རོ་སཱཧཱ། བྷེ་གྷ་ཏི་སྟ་སརྦ་ཨ་རྒེ་དེ་ཡོ་སཱཧཱ། ཡ་མ་ར་ཙ་ཤིན་ཚེ་རགཱ་ཡ་ཏྲི་སཱཧཱ། ལི་
སད་བྷ་བ། ད་ཤ་ཀོ་ཡེ། རི་རང་བྲོ་འདུ། སད་དོ་མ་ཎི། བྲོ་ནི་དེ་ཤོ། ཨོ་རྒྱུང་སྤུངས་
ནེ་འདུ་སཱཧཱ། ལྷུན་པོ་དག་ལ་གནས་བཅས་པ། འཇིག་རྟེན་ཕྱོགས་མཚམས་ཡོངས་
ལ་རྒྱུ། གདུག་རྩུབ་ཆོ་འཕྲུལ་སྟོང་གསུམ་གཡོ། སྲིད་པའི་བསྐྱེད་འཕེལ་དངོས་གྲུབ་
བདག །གང་དག་སངས་རྒྱས་བསྟན་པ་ལ། གནས་འགྱུར་སྲིད་པའི་སྡེ་ཆེན་བརྒྱད།
འདོད་ཁམས་ལྷ་རིགས་དབང་བསྒྱུར་རྒྱལ། ཡབ་བླ་བདལ་དྲུག་འཁོར་དང་བཅས།
ཟད་མེད་འདོད་ཡོན་བསྐྱེད་བྱེད་བདག །རྒྱལ་བ་བྱིན་ཆགས་འཁོར་དང་བཅས།
སྟོབས་ཆེན་དགེ་སྡིག་སྟང་འཛིན་པ། རྗེ་བོ་རྨང་ཁུག་འཁོར་དང་བཅས། འཇིག་རྟེན་
རྒྱལ་སྲིད་གྲགས་པ་ཆེ། ཉིད་པང་སད་ཝེར་འཁོར་དང་བཅས། དཔལ་ཚོགས་བསོད་
ནམས་སྤེལ་བའི་མགོན། བཙུན་ཐོག་སྐྱོལ་པོ་འཁོར་བཅས་དང་། སྣང་སྲིད་དྲེགས་
པའི་རྗེ་བོ་མཛད། བཙན་རྒོད་ཏིང་རུམ་འཁོར་དང་བཅས། འགྲོ་ཀུན་དགའ་བར་
བྱེད་པའི་བདག །བགེགས་རྒྱལ་དྲང་རུམ་འཁོར་བཅས་དང་། དཔའ་དང་འཇིགས་
པའི་གཟི་བརྗིད་ཅན། ཨ་བ་གླང་ཆེན་འཁོར་དང་བཅས། སྲིད་གསུམ་དབང་ལ་བྱེད་
པའི་དཔལ། སྡེ་བརྒྱད་རྒྱལ་བློན་བཙུན་མོ་འབངས། རེ་རེ་ལ་ཡང་སུམ་བརྒྱས་བསྐོར།
ཁྱོད་ནི་སྲིད་པ་སྐྱོང་བའི་མགོན། སངས་རྒྱས་བསྟན་སྲུང་ནོར་གྱི་བདག །ཅི་སྲིད་རྒྱལ་
བའི་བསྟན་གནས་བར། དེ་སྲིད་འགྲོ་བའི་དཔལ་མགོན་མཛད། བདག་ཅག་བསྟན་
པའི་རྗེས་འབྲེང་ནས། ཅི་ལྟར་ཁས་བླང་དམ་བཅའ་བཞིན། བདག་ཅག་བསྟན་
293

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པ་ཁྱོད་ཀྱིས་སྲུང༌། མི་མཐུན་རྐྱེན་ངན་ནད་ཡམས་བྱད། ཐན་དང་ཡེ་འདྲོག་དར་
ཟེར་བགེགས། གློ་བུར་ཧུར་ཐུམ་བར་ཆད་རྣམས། རབ་ཏུ་ཞི་བར་མཛད་དུ་གསོལ།
མཐུན་པའི་ལེགས་ཚོགས་དཔལ་འབྱོར་དང་། བསོད་ནམས་མངའ་ཐང་སྙན་གྲགས་
སོགས། འགྲོ་འདུལ་བསམ་པ་འགྲུབ་པར་མཛོད། འཇིག་རྟེན་ཁམས་ནས་རྨོངས་
པ་ཡི། དབུལ་ཞིང་ཕམ་པར་གྱུར་བ་དང་། དེ་དག་སྡུག་བསྔལ་རབ་བརྒལ་མཛོད།
སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་
རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་
ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་
འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་བསྟན་པའི་བཀའ་སྡོད་མཛད་པའི། དཔལ་མགོན་རྒྱལ་པོ་སྲིད་པའི་སྡེ་བརྒྱད་
ཀྱི་གཟུངས་འདི་དག་འཛིན་པ་དང་། འཆང་བ་དང་། ཀློག་པ་དང༌། ཁ་ཏོན་དང་།
ཕུད་དུད་དང་། ནན་ཏན་དང༌། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་
སངས་རྒྱས་ཀྱི་བསྟན་པ་སྐྱོང་བ་རྣམས་ཀྱི། བསྟན་པའི་དོན་འགྲུབ་ཅིང་། བསོད་
ནམས་དང་དཔལ་གྲགས་རབ་ཏུ་འཕེལ་བར་འགྱུར་རོ། །གཞན་ཡང་འཇིག་རྟེན་
གྱི་ཁམས་རྣམས་སུ་སྲིད་པའི་སྡེ་བརྒྱད་ཀྱི། བགེགས་དང་། རྐྱེན་དང་། ནད་དང་།
བྱད་དང་། ཐན་དང༌། ཡེ་འདྲོག་དང་། དལ་ཟེར་དང་། གློ་བུར་དང༌། ཧུར་ཐུམ་
དང༌། བར་ཆོད་ཐམས་ཅད་ཡོངས་སུ་ཞི་ཞིང་སངས་རྒྱས་ཀྱི་བསྟན་པ་རིན་པོ་ཆེ་
ཡོངས་སུ་དར་ཞིང་སྨིན་ནས་རྒྱས་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་
པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་
294

གསེར་འོད་དམ་པའི་མདོ་སྡེ།
བྱའོ། །ཅེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང༌། མི་དང་། ལྷ་མ་ཡིན་
དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་
པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་
ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་སྲིད་
པའི་སྡེ་བརྒྱད་ཀྱི་མདོ་གཟུངས་དམ་པ་བསྟན་པའི་ལེའུ་སྟེ་བརྒྱ་དང་བཞི་པའོ།། །།
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཆེན་པོ་ཡུལ་འཁོར་སྲུང་
ཞེས་གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང༌། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། ཤར་ཕྱོགས་ཀྱི་ཁྲིམས་བསྐོས་དང་མངའ་མཛད་པའི། རྒྱལ་པོ་ཆེན་
པོ་ཡུལ་འཁོར་སྲུང་ཞེས་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་
ཡ། སད་ལ་ཝེར་རོ་ཡཀྵ་ཏྲ་པ་ཡེ། སད་ལ་ཕུ་ཏ་ས་མ་ཡ། ཆད་ཀན་ད་ཡ་ནོ་ནེ་
སད། ཨ་ར་པ་ཎི་ཏྲི་ཤུ་ཏྲི་མ་ཡེ། ཀྵ་ཡ་མ་ནི་མ་ཧ་སད་དོ། ། ཡ་བྷེ་ཏྲ་བ་ཨུ་པ་ཨ་
པ་ལ། ཏ་ལི་ཏ་ན། གྲྭ་བ་བྱེད་ཀླུ་ཧཱུྃ། དན་ཏི་ཤ་ར་ཕུ་ཏི་ལི་སད་ཧཱུཾ། བྷེ་དྷེ་ཧེ་ཏེ་ཛ་
ཏ་དན་ཏ་ཧཱུཾ། ཨ་པར་ཝེར་ཡོ་སོ་ཏི་སི་ཏི་ཧཱུྃ། ད་ར་ཏྲི་ཀྲི་ལི་ཡང་བྷ་བ་ཧཱུྃ། ཨུ་རྒྱུང་
དེ་བ་ཏྲི་ཏ་སད་དོ་ཧཱུཾ། ཨ་དཀར་ཀླུ་ཡ་ཕྱོད་སང་དེ་བ་བྲོ། ད་ར་མ་ཎི་ཝེར་ཞི་ཛ་
ལེ་འདུ། ཁ་ཊཾ་བྷ་གན་དེ་མུ་ཡེ། ཝེར་རོ་སད་ལ་དུན་སྤུངས་བྲོ་འདུ་སཱཧཱ། ལྷུན་པོ་
དག་ལ་གནས་བཅས་ཤིང་། གཉའ་ཤིང་འཛིན་གྱི་རྩེ་མོ་ནས། ཕོ་བྲང་ཆེན་པོ་ཡུལ་
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
འཁོར་གླིང་། སྟོང་གི་འཇིག་རྟེན་གྲོང་ཁྱེར་བདག །རྒྱལ་པོ་ཆེན་པོ་ཡུལ་འཁོར་སྲུང༌།
སངས་རྒྱས་བསྟན་སྐྱོང་དྷེ་བ་བྲི། དགྱེས་སྡེ་དཀར་མོ་ཙམ་བ་མ། ཡབ་ཡུམ་སྲས་བློན་
བྲན་འཁོར་འབངས། སྟོང་ཕྲག་བཅུ་རྩ་འཁོར་བཅས་སྡེ། འགྱིང་དང་གར་དགུའི་
སྲིད་གསུམ་གཡོ། སངས་རྒྱས་བཀའ་བཞིན་ཁྱོད་སྐྱོང་བ། བདག་ཅག་བསྟན་པའི་
རྗེས་འབྲེང་ནས། ཁྱོད་ཉིད་རྟག་པར་བདག་འདུད་ཅིང་། དེས་མཐུན་འཕྲིན་ལས་
ངོས་བཅོལ་བ། ཤར་གྱི་ཕྱོགས་ནས་གནོད་བྱེད་པ། དེ་དག་ཁྲིམས་བསྐོས་ཁ་གནོན་
མཛོད། དབང་མཛད་དམ་པ་དཔའ་བོ་ཆེ། ཁྱོད་ཉིད་རྔམ་པའི་རྟུལ་ཤུགས་འཆང་།
བསྟན་པ་དམ་པའི་དཔའ་བསྐྱེད་ཅིང་། ཤར་ཕྱོགས་ལྷ་འདྲེའི་ཁྲིམས་བསྐོས་སྲུང་།
གཡུང་དྲུང་དབུ་འཕང་དགྱེས་ཞིང་བསྟོད། འདོད་པའི་དོན་འགྲུབ་དམ་པར་མཛོད།
གང་དག་འདོད་པའི་ཚོགས་གྱུར་པ། ཡུལ་མཁར་གནས་ཁང་བང་མཛོད་ཐོབ། བདེ་
སྐྱིད་རྟག་ཏུ་འཛོམ་པ་ཡིས། སྐྱབས་དང་དཔུང་གཉེན་དམ་པར་མཛོད། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང་། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་གྱི་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། ཤར་ཕྱོགས་ཀྱི་ཁྲིམས་ཀྱི་བསྐོས་དང་མངའ་མཛད་པའི་རྒྱལ་པོ་ཆེན་
པོ་ཡུལ་འཁོར་སྲུང་ཞེས་གཟུངས་འདི་དག་འཛིན་པ་དང༌། འཆང་བ་དང་། ཀློག་
པ་དང་། ཁ་ཏོན་དང་། ཕུད་དུད་དང་། ནན་ཏན་དང་། ཆེད་དུ་བརྗོད་པ་དེ་ནི།
296

གསེར་འོད་དམ་པའི་མདོ་སྡེ།
འཇིག་རྟེན་འདིར་ཡང་ཤར་ཕྱོགས་སྣང་ཞིང་སྲིད་པ་ཐམས་ཅད་བཀའ་ཉན་དམ་ལ་
འདུ་ཞིང་། བསྟན་པའི་བར་ཆོད་ཞི་ཞིང་སྲུང་བར་འགྱུར་རོ། །གང་ཞིག་འདོད་པར་
གྱུར་བའི་ཚོགས་རྣམས་ལ། སྐྱབས་དང་དཔུང་གཉེན་དམ་པར་མཛད་ཅིང་། ཡུལ་
འདོད་པ་ལ་ཡུལ། མཁར་འདོད་པ་ལ་མཁར། གནས་འདོད་པ་ལ་གནས། ཟས་
འདོད་པ་ལ་ཟས། གོས་འདོད་པ་ལ་གོས། རྒྱན་འདོད་པ་ལ་རྒྱན། ནོར་འདོད་པ་
ལ་ནོར། དཔལ་འདོད་པ་ལ་དཔལ་ཐོབ་པར་འགྱུར་རོ། །གཞན་ཡང་འཇིག་རྟེན་
གྱི་ཁམས་རྣམས་སུ་མི་མཐུན་བར་ཆད་ཞི་ཞིང་། སངས་རྒྱས་ཀྱི་བསྟན་པ་རིན་པོ་
ཆེའི་ཞིང་སར་གྱུར་ཏེ་བཀྲ་ཤིས་བདེ་སྐྱིད་ཕུན་སུམ་ཚོགས་པར་འགྱུར་རོ། །མཐར་
ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་
སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་
མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་
དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །
ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་། ལྷ་མ་ཡིན་དང་།
ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་
གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་
དགོས་འདོད་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་པོ་ཆེན་པོ་
ཡུལ་འཁོར་སྲུང་བའི་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱ་དང་ལྔ་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཆེན་པོ་རྣམ་ཐོས་སྲས་ཀྱི་
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། བྱང་ཕྱོགས་ཀྱི་ཁྲིམས་བསྐོས་དང་། མངའ་མཛད་པའི། རྒྱལ་པོ་ཆེན་པོ་རྣམ་
ཐོས་སྲས་ཞེས་གཟུངས་འདི་ལྟར་ཏེ། བསྭཱ་ཨོཾ་ན་མ་སད་གྱེར་སྨར་ལ་བ་དཱ་ཡ། སད་
ལ་ཝེར་རོ་མ་ཎི་ཤ་ར་ཡེ། མ་ན་ཡཀྵ་ས་མ་ཡ། བྷེ་ཏྲ་ཀོ་ཡེ་བ་ནེ་སི་དྷི་ཧཱུཾ། བྷོ་ཏྲ་ཕུ་
རུ་ཏྲ་བ་ཡཀྵ་སི་དྷི་ཧཱུཾ། བྷ་ཏྲ་ཨ་བྷེ་ཏྲ་བ་ཡཀྵ་སི་དྷི་ཧཱུྃ། ཕུ་ལི་ཕུ་ལི་ཏྲ་བ་བྱེད་ཡཀྵ་ཧཱུཾ།
ཡ་ཏི་རཀྟ་མ་ཎི་པུཎི་ཧཱུྃ། དེ་རྦ་དེ་རྦ་པན་ཙ་ཀོ་སད་ཧཱུཾ། རི་རང་ཀུ་རུ་ཤི་ཙེ་དེ་ར་འདུ།
སད་དུན་ཝེར་རོ་བྷ་ཏྲ་རུ་རུ་ཡེ། ཨེ་ལཾ་ཧཱུཾ་ཧཱུཾ་ཏྲི་དུར་ཀ་རྒྱ་ཕཊ སད་དུན་ཡཀྵ་ཀོ་ཡེ་
པྲ་ཙར་དུ། ལི་ཡང་བླུད་ཏ་ནི་ནི་ཁྲོ་ཏ་ཡ། ཝེར་སད་མ་ཎི་ཀཱ་བྷི་ཧཱུཾ་སྭཱཧཱ། ལྷུན་པོ་
དག་ལ་གནས་བཅས་ཤིང་། གཉའ་ཤིང་འཛིན་གྱི་རྩེ་མོ་ནས། ཕོ་བྲང་ཆེན་པོ་ལྕང་ལོ་
ཅན། སྣང་སྲིད་རོ་ལ་བདག་དབང་བསྒྱུར། རྒྱལ་པོ་ཆེན་པོ་རྣམ་ཐོས་སྲས། སངས་
རྒྱས་བསྟན་སྐྱོང་བྷ་བ་ཏི། དགྱེས་སྡེ་བྷུ་བྷོ་དྷེ་བ་ཏྲི། ཡབ་ཡུམ་སྲས་བློན་བྲན་འཁོར་
འབངས། སྟོང་ཕྲག་བཅུ་རྩ་འཁོར་བཅས་སྡེ། འགྱིང་དང་གར་དགུའི་སྲིད་གསུམ་
གཡོ། སངས་རྒྱས་བཀའ་བཞིན་ཁྱོད་སྐྱོང་བ། བདག་ཅག་བསྟན་པའི་རྗེས་འབྲེང་
ནས། ཁྱོད་ཉིད་རྟག་པར་བདག་འདུད་ཅིང་། དེ་མཐུན་འཕྲིན་ལས་ངོས་བཅོལ་བ།
བྱང་གི་ཕྱོགས་ནས་གནོད་བྱེད་པ། དེ་དག་ཁྲིམས་བསྐོས་ཁ་གནོན་མཛོད། དབང་
མཛད་དམ་པ་དཔའ་བོ་ཆེ། ཁྱོད་ཉིད་རྔམ་པའི་རྡུལ་ཤུགས་འཆང་། བསྟན་པ་དམ་
པའི་དཔའ་བསྐྱེད་ཅིང་། བྱང་ཕྱོགས་ལྷ་འདྲེའི་ཁྲིམས་བསྐོས་སྲུང༌། གཡུང་དྲུང་
དབུ་འཕང་དགྱེས་ཤིང་བསྟོད། འདོད་པའི་དོན་འགྲུབ་དམ་པར་མཛོད། གང་དག་
འདོད་པའི་ཚོགས་གྱུར་པ། ཟས་ནོར་ལོངས་སྤྱོད་ནོར་རྫས་རིགས། རིན་ཆེན་རྐང་
208

གསེར་འོད་དམ་པའི་མདོ་སྡེ།
འགྲོས་དཀོར་ནོར་མཛོད། འདོད་དགུའི་བསམ་པ་རྫོགས་མཛད་ཅིང་། ཕམ་པའི་
སྡུག་བསྔལ་གྲོལ་བར་མཛོད། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་
པར་གྱུར་པ་དང་། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་
བསྟན་པ་དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་
ཆགས་ཤིང༌། རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི།
ལོ་ལེགས་འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་
རྒྱས་པར་མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་
སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་ཤིང༌། བྱང་ཕྱོགས་ཀྱི་ཁྲིམས་
བསྐོས་དང་མངའ་མཛད་པའི་རྒྱལ་པོ་ཆེན་པོ་རྣམ་ཐོས་སྲས་ཞེས་གཟུངས་འདི་དག་
འཛིན་པ་དང་། འཆང་བ་དང༌། ཀློག་པ་དང་། ཁ་ཏོན་དང་། ཕུད་དུད་དང༌།
ནན་ཏན་དང་། ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་བྱང་ཕྱོགས་སྣང་
ཞིང་སྲིད་པ་ཐམས་ཅད་བཀའ་ཉན་དམ་ལ་འདུ་ཞིང་། བསྟན་པའི་བར་ཆད་ཞི་
ཞིང་སྲུང་བར་འགྱུར་རོ། །གང་ཞིག་འདོད་པར་གྱུར་བའི་ཚོགས་རྣམས་ལ། སྐྱབས་
དང་དཔུང་གཉེན་དམ་པར་མཛད་ཅིང་། དབུལ་བ་དང་འཕོང་བའི་སྡུག་བསྔལ་
ལས་གྲོལ་ཏེ། བསོད་ནམས་དང་རྐང་འགྲོས་ལོངས་སྤྱོད་མཐའ་ཡས་པ་ཐོབ་པར་
འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་སུ་མི་མཐུན་བར་ཆད་ཞི་ཞིང་།
སངས་རྒྱས་ཀྱི་བསྟན་པ་རིན་པོ་ཆེའི་ཞིང་སར་གྱུར་ཏེ་བཀྲ་ཤིས་བདེ་སྐྱིད་ཕུན་སུམ་
ཚོགས་པར་འགྱུར་རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་
ཞིང་ཚོགས་གཉིས་རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་
ཁམས་སུ་སངས་རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། ། དེ་ཡི་ཕྱིར་
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
དུ་གཟུངས་ཀྱི་རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །
རབ་ཏུ་བརྩོན་པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་
དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་
རངས་ནས་སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་
ཐེག་པ་ཆེན་པོ་མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་
དཔལ་མགོན་རྒྱལ་པོ་རྣམ་ཐོས་སྲས་ཞེས་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱ་
དང་དྲུག་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཆེན་པོ་སྤྱན་མི་བཟང་ཞེས་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང་།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང་། ནུབ་ཕྱོགས་ཀྱི་ཁྲིམས་བསྐོས་དང་མངའ་མཛད་པའི། རྒྱལ་པོ་ཆེན་པོ་སྤྱན་
མི་བཟང་ཞེས་གཟུངས་འདི་ལྟར་ཏེ། བསྭོ་ཨོཾ་ན་མ་སད་གྱེར་སྨར་ལ་བ་དཱ་ཡ། སད་
ལ་ཝེར་རོ་བི་མ་མིག་ཡེ། ཝེར་ཞི་ད་ན་ས་མ་ཡ། སད་ལ་སྤུངས་སོ་ཡ་ཏི་ཏྲ་མ་འདུ།
སད་ཀྱིན་ད་ར་བྷ་བ་བྷོ་ཏི་ཡ། སད་ལ་ཝེར་རོ་ནེ་ཏིང་ཤི་ཧཱུྃ། ས་ར་མི་མི་རི་ཀོ་ཡེ་པུཎི་
འདུ། ཆད་ཀན་སི་དྷི་ཨ་རྒྱ་ཀུ་རུ་ཡེ། སྟི་ར་བྷེ་དྷ་སུམ་མུ་ཙ་ར་ཧཱུཾ། ཡཀྵ་མ་མིག་རི་
རང་བྲོ། སད་ལ་དེ་ཤོ་ཡ། སྟི་ལི་སྟི་ལི། ཀི་ལི་ཀི་ལི། སུཾ་མུ་སུ་མུ། དྷ་མ་དྷ་མ། ཧྲི་དྷ་
ཧྲི་དྷ། བ་ཧྲ་ཁ་རོ་མ་ཎི་ལཾ། སི་ཏི་ཆ་མར་དུ་ན་ཡ། ཝེར་རོ་སད་ལ་ཀུ་རུ་ཡེ་བྲོ་འདུ་
300

གསེར་འོད་དམ་པའི་མདོ་སྡེ།
སཱཧཱ། ལྷུན་པོ་དག་ལ་གནས་བཅས་པའི། གཉའ་ཤིང་འཛིན་གྱི་རྩེ་མོ་ནས། ཕོ་བྲང་
ཆེན་པོ་རྒྱ་མཚོའི་གླིང་། གཟུགས་བཟང་དཔལ་བརྗིད་ལོངས་སྤྱོད་བདག །རྒྱལ་
པོ་ཆེན་པོ་སྤྱན་མི་བཟང་། སངས་རྒྱས་བསྟན་སྐྱོངས་ཕུ་ཏ་ཧོ། །དགྱེས་སྡེ་ཧ་ལོ་ཀེ་
ཏ་མ། ཡབ་ཡུམ་སྲས་བློན་བྲན་འཁོར་འབངས། སྟོང་ཕྲག་བཅུ་རྩ་འཁོར་བཅས་
སྡེ། འགྱིང་དང་གར་དགུའི་སྲིད་གསུམ་གཡོ། སངས་རྒྱས་བཀའ་བཞིན་ཁྱོད་སྐྱོང་བ།
བདག་ཅག་བསྟན་པའི་རྗེས་འབྲེང་ནས། ཁྱོད་ཉིད་རྟག་པར་བདག་འདུད་ཅིང་།
དེ་མཐུན་འཕྲིན་ལས་ངོས་བཅོལ་བ། ནུབ་ཀྱི་ཕྱོགས་ནས་གནོད་བྱེད་པ། དེ་དག་
ཁྲིམས་བསྐོས་ཁ་གནོན་མཛོད། དབང་མཛད་དམ་པ་དཔའ་བོ་ཆེ། ཁྱོད་ཉིད་རྔམ་
པའི་རྡུལ་ཤུགས་འཆང༌། བསྟན་པ་དམ་པའི་དཔའ་བསྐྱེད་ཅིང་། ནུབ་ཕྱོགས་ལྷ་
འདྲེའི་ཁྲིམས་བསྐོས་སྲུང་། གཡུང་དྲུང་དབུ་འཕང་དགྱེས་ཞིང་བསྟོད། འདོད་པའི་
དོན་འགྲུབ་དམ་པར་མཛོད། གང་དག་འདོད་པ་གྱུར་པའི་ཚོགས། གཟུགས་བཟང་
དཔའ་བརྗིད་ལང་ཚོ་ལྡན། ཆེ་བཙན་ཁས་དྲག་དབང་ཆེ་བ། འཕེན་ཕྱུག་བསོད་
ནམས་དོན་འགྲུབ་ཅིང༌། དགྲ་ཕམ་བདག་རྒྱལ་སྟོབས་ཤུགས་སྩོལ། འཇིག་རྟེན་
ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་དང༌། དེ་དག་སྡུག་བསྔལ་
རབ་བརྒལ་མཛོད། སངས་རྒྱས་གཡུང་དྲུང་བསྟན་པ་དར། སེམས་ཅན་རྟག་ཏུ་བདེ་
ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང༌། རྒྱལ་ཁམས་ཡུལ་གྲུ་བདེ་
སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་འབྲུ་སོགས་གཞོན་པ་འཕེལ།
རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་མཛད་དུ་གསོལ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། གང་ཞིག་རིགས་ཀྱི་བུ་
དང་། རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་
ལ་གནས་ཤིང་། ནུབ་ཕྱོགས་ཀྱི་ཁྲིམས་བསྐོས་དང་མངའ་མཛད་པའི་རྒྱལ་པོ་ཆེན་
301

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
པོ་ཡུལ་འཁོར་སྲུང་ཞེས་གཟུངས་འདི་དག་འཛིན་པ་དང༌། འཆང་བ་དང་། ཀློག་
པ་དང་། ཁ་ཏོན་དང་། ཕུད་དུད་དང༌། ནན་ཏན་དང་། ཆེད་དུ་བརྗོད་པ་དེ་ནི།
འཇིག་རྟེན་འདིར་ཡང་ནུབ་ཕྱོགས་སྣང་ཞིང་སྲིད་པ་ཐམས་ཅད་བཀའ་ཉན་དམ་ལ་
འདུ་ཞིང་། བསྟན་པའི་བར་ཆད་ཞི་ཞིང་སྲུང་བར་འགྱུར་རོ། །གང་ཞིག་འདོད་པར་
གྱུར་པའི་ཚོགས་རྣམས་ལ། སྐྱབས་དང་དཔུང་གཉེན་དམ་པར་མཛད་ཅིང་། བསོད་
ནམས་དང་འཕེན་ཕྱུག་ཐམས་ཅད་ཡོངས་སུ་རྒྱས་ཏེ། ཀུན་ལ་ཁས་དབང་བཙན་པ་
དང༌། ཟིལ་གནོན་འགྲོ་འདུལ་བསམ་པ་ཐམས་ཅད་ཡིད་བཞིན་དུ་འགྲུབ་པ། གཞན་
གྱི་མི་ཐུབ་པའི་སྟོབས་ཤུགས་ཆེ་བར་འགྱུར་རོ། །གཞན་ཡང་འཇིག་རྟེན་གྱི་ཁམས་
རྣམས་སུ་མི་མཐུན་བར་ཆད་ཞི་ཞིང་། སངས་རྒྱས་ཀྱི་བསྟན་པ་རིན་པོ་ཆེའི་ཞིང་
སར་གྱུར་ཏེ་བཀྲ་ཤིས་བདེ་སྐྱིད་ཕུན་སུམ་ཚོགས་པར་འགྱུར་རོ། །མཐར་ཡང་དེ་ཡིས་
བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་རྫོགས་ནས་སྒྲིབ་གཉིས་
བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་རྒྱས་གསེར་མདོག་ཅན་
གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་རྒྱལ་པོ་འདི་དག་ཡོངས་
སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་པར་བྱའོ། །ཞེས་བཀའ་
བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང་། ནམ་
མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་སྟོན་པའི་གསུངས་
པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་
འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་དཔལ་མགོན་རྒྱལ་པོ་སྤྱན་མི་
བཟང་ཞེས་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱ་དང་བདུན་པའོ། །། །
༧ དེ་ནས་ཡང་སྟོན་པས་འཁོར་རྣམས་ལ་བཀའ་རབ་འབྱམས་ཐེག་པ་ཆེན་པོ་
302

གསེར་འོད་དམ་པའི་མདོ་སྡེ།
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་ཚེ་གཡང་
དཔལ་གསུམ་འབྱུང་བའི་ཕྱིར་དུ། དཔལ་མགོན་རྒྱལ་པོ་ཆེན་པོ་འཕགས་སྐྱེས་པོ་ཞེས་
གཟུངས་འདི་བཀའ་བསྩལ་ཏོ། །ཉོན་ཅིག་འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང༌། གང་ཞིག་རིགས་ཀྱི་བུ་དང༌།
རིགས་ཀྱི་བུ་མོ་དག །དུས་གསུམ་སངས་རྒྱས་ཐམས་ཅད་ཀྱི་བསྟན་པའི་ཆ་ལ་གནས་
ཤིང༌། ལྷོ་ཕྱོགས་ཀྱི་ཁྲིམས་བསྐོས་དང་མངའ་མཛད་པའི་རྒྱལ་པོ་ཆེན་པོ་འཕགས་
སྐྱེས་པོ་ཞེས་གཟུངས་འདི་ལྟར་ཏེ། བསྭོ་ༀ་ན་མ་སད་གྱེར་སྨར་ལ་བ་དཱ་ཡ། སད་ལ་
ཝེར་རོ་ཨ་པ་ལོ་འདུ། ཝེར་ཞི་ནེ་ནི་ས་མ་ཡ། བྷན་བྷ་ན་མ་ས་རྦ་ཡཀྵ་འདུ། ཡཀྵ་ཡི་
ཏི་ཏྲ་བ་དུ་ན་ཡ། ཡཀྵ་ཐ་ཚན་ཞི་ལོ་ཕུ་ཏི་ཧཱུྃ། ཡཀྵ་ཞི་ནོ་ལེ་ལོ་མ་ཎི་འདུ། ཝེར་ཞི་
སད་ནི་ཡ་བྷེ་ཏྲི་ཤུ་བྷཾ། པུཎི་པ་ཊ་ཡ། སུ་ཎི་པ་ཏྲ་ཡ། སད་ནེ་ཝེར་ཞི། ཨི་ཏི་མི་ཏི།
ཏི་སྟ་ཏི་སྟ། ཏ་ཀ་ཏ་ཀ། ཕུ་ལུ་ཕུ་ལུ། ཁ་རོ་སུཾ་ཏྲི། གུ་གེ་ཏི་སྟི་ར། ལྷ་ཡཀྵ། དེ་རོ་ར་
ཙ། ཡཀྵ། ཡཀྵ། གྱེར་ལ་སི་དྷི་ཝེར་སད་བྲོ་འདུ་སཱཧཱ། ལྷུན་པོ་དག་ལ་གནས་བཅས་
ཤིང་། གཉའ་ཤིང་འཛིན་གྱི་རྩེ་མོ་ནས། ཕོ་བྲང་ཆེན་པོ་བོན་འཁོར་གླིང་། འཕྲིན་
ལས་ཀུན་ལ་སླར་ཕྱིན་པ། རྒྱལ་པོ་ཆེན་པོ་བོན་གྱི་བདག །སངས་རྒྱས་བསྟན་སྐྱོང་ཡ་
མ་ཏྲི། དགྱེས་སྡེ་ཨུ་དཔལ་ཟུར་ཕུད་ཅན། ཡབ་ཡུམ་སྲས་བློན་བྲན་འཁོར་འབངས།
སྟོང་ཕྲག་བཅུ་རྩ་འཁོར་བཅས་སྡེ། འགྱིང་དང་གར་དགུའི་སྲིད་གསུམ་གཡོ། སངས་
རྒྱས་བཀའ་བཞིན་ཁྱོད་སྐྱོང་བ། བདག་ཅག་བསྟན་པའི་རྗེས་འབྲེང་ནས། ཁྱོད་ཉིད་
རྟག་པར་བདག་འདུད་ཅིང་། དེས་མཐུན་འཕྲིན་ལས་ངོས་བཅོལ་བ། ལྷོ་ཡི་ཕྱོགས་
ནས་གནོད་བྱེད་པ། དེ་དག་ཁྲིམས་བསྐོས་ཁ་གནོན་མཛོད། དབང་མཛད་དམ་པར་
དཔའ་བོ་ཆེ། ཁྱོད་ཉིད་རྔམ་པའི་རྡུལ་ཤུགས་འཆང་། བསྟན་པ་དམ་པའི་དཔའ་
བསྐྱེད་ཅིང་། ལྷོ་ཕྱོགས་ལྷ་འདྲེའི་ཁྲིམས་བསྐོས་སྲུང་། གཡུང་དྲུང་དབུ་འཕང་དགྱེས་
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཤིང་བསྟོད། འདོད་པའི་དོན་འགྲུབ་དམ་པར་མཛོད། གང་དག་འདོད་པར་གྱུར་
པའི་ཚོགས། བསོད་ནམས་འདོད་ཡོན་ལོངས་སྤྱོད་དང་། ཟད་མེད་ནོར་ཟས་དཔལ་
འབྱོར་རིགས། དངོས་གྲུབ་རྩལ་མངའ་ཉིད་དུ་གསོལ། དབུལ་ཕོངས་བཀྲེས་རྔབ་
ཞི་བར་མཛོད། འཇིག་རྟེན་ཁམས་ནས་རྨོངས་པ་ཡི། དབུལ་ཞིང་ཕམ་པར་གྱུར་པ་
དང་། དེ་དག་སྡུག་བསྔལ་རབ་བརྒལ་མཛོད། སངས་རྒྱས་གཡུང་དྲུང་བསྟན་པ་
དར། སེམས་ཅན་རྟག་ཏུ་བདེ་ལེགས་ལྡན། མངའ་རིས་བཀྲ་ཤིས་གཡང་ཆགས་ཤིང་།
རྒྱལ་ཁམས་ཡུལ་གྲུ་བདེ་སྐྱིད་འཛོམ། ནད་ཡམས་མུ་གེའི་བསྐལ་པ་ཞི། ལོ་ལེགས་
འབྲུ་སོགས་གཞོན་པ་འཕེལ། རྒྱལ་བ་འཕགས་པའི་བསྟན་པ་ནི། རབ་ཏུ་རྒྱས་པར་
མཛད་དུ་གསོལ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་
དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དུས་གསུམ་སངས་རྒྱས་
ཐམས་ཅད་ཀྱི་བསྟན་པའི་ཆ་ལ་གནས་ཤིང་། ལྷོ་ཕྱོགས་ཀྱི་ཁྲིམས་བསྐོས་དང་མངའ་
མཛད་པའི་རྒྱལ་པོ་ཆེན་པོ་འཕགས་སྐྱེས་པོ་ཞེས་གཟུངས་འདི་དག་འཛིན་པ་དང༌།
འཆང་བ་དང་། ཀློག་པ་དང་། ཁ་ཏོན་དང་། ཕུད་དུད་དང༌། ནན་ཏན་དང་།
ཆེད་དུ་བརྗོད་པ་དེ་ནི། འཇིག་རྟེན་འདིར་ཡང་ལྷོ་ཕྱོགས་སྣང་ཞིང་སྲིད་པ་ཐམས་
ཅད་བཀའ་ཉན་དམ་ལ་འདུ་ཞིང་། བསྟན་པའི་བར་ཆད་ཞི་ཞིང་སྲུང་བར་འགྱུར་
རོ། །གང་ཞིག་འདོད་པར་གྱུར་པའི་ཚོགས་རྣམས་ལ། སྐྱབས་དང་དཔུང་གཉེན་
དམ་པར་མཛད་ཅིང་། འདོད་ཡོན་དང་བསོད་ནམས་ལོངས་སྤྱོད་ཐམས་ཅད་ཕུན་
སུམ་ཚོགས་ཏེ། འཇིག་རྟེན་གྱི་ནོར་ཟས་ཐམས་ཅད་ཐོབ་པར་འགྱུར་རོ། །གཞན་ཡང་
འཇིག་རྟེན་གྱི་ཁམས་རྣམས་སུ་མི་མཐུན་བར་ཆད་ཞི་ཞིང་། སངས་རྒྱས་ཀྱི་བསྟན་
པ་རིན་པོ་ཆེའི་ཞིང་སར་གྱུར་ཏེ་བཀྲ་ཤིས་བདེ་སྐྱིད་ཕུན་སུམ་ཚོགས་པར་འགྱུར་
རོ། །མཐར་ཡང་དེ་ཡིས་བླ་མེད་བྱང་ཆུབ་སྒྲུབ་པའི་རྐྱེན་དུ་འགྱུར་ཞིང་ཚོགས་གཉིས་
304

གསེར་འོད་དམ་པའི་མདོ་སྡེ།
རྫོགས་ནས་སྒྲིབ་གཉིས་བྱང་སྟེ་གཡུང་དྲུང་འོད་ཀྱི་བརྒྱན་པའི་ཞིང་ཁམས་སུ་སངས་
རྒྱས་གསེར་མདོག་ཅན་གྱི་གོ་འཕང་ཐོབ་པར་འགྱུར་རོ། །དེ་ཡི་ཕྱིར་དུ་གཟུངས་ཀྱི་
རྒྱལ་པོ་འདི་དག་ཡོངས་སུ་དམ་པར་འཛིན་ཞིང་འཆང་བར་བྱའོ། །རབ་ཏུ་བརྩོན་
པར་བྱའོ། །ཞེས་བཀའ་བསྩལ་ཏོ། །འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་རྣམས་དང༌། ལྷ་དང་། ཀླུ་དང་། མི་དང་། ལྷ་
མ་ཡིན་དང་། ནམ་མཁའ་ལྡིང་དང་། དྲི་ཟ་བཅས་པའི་ཚོགས་རྣམས་ཡི་རངས་ནས་
སྟོན་པའི་གསུངས་པ་ལ་མངོན་པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་
མན་ངག་དགོས་འདོད་ཀུན་འབྱུང་གསེར་འོད་དམ་པའི་མདོ་སྡེ་ལས་རྒྱལ་པོ་ཆེན་པོ་
འཕགས་སྐྱེས་པོ་ཞེས་གཟུངས་སྡེ་དམ་པ་བསྟན་པའི་ལེའུ་སྟེ་བརྒྱ་དང་བརྒྱད་པའོ།། །།
དེ་ནས་ཡང་དེའི་ཚེ་དེའི་དུས་ན་སྟོན་པས་འཁོར་རྣམས་ལ་བཀའ་སྩལ་པ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང་། འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་རྣམས་དང་། གང་ཞིག་ཚེ་དང་ལྡན་པ་
རིགས་ཀྱི་བུ་དང་རིགས་ཀྱི་བུ་མོ་དག །གང་ལ་ལ་ཞིག་གིས། དུས་གསུམ་གྱི་སངས་
རྒྱས་ཐམས་ཅད་ཀྱི་ཐུགས་ཀྱི་དགོངས་པ་མདོར་བསྡུས་པའི་བོན་གྱི་སྙིང་ཁུ། བཀའ་
རྒྱུད་མན་ངག་ཐམས་ཅད་ཀྱི་རྩ་བ། རབ་འབྱམས་ཐེག་པ་ཆེན་པོའི་མན་ངག་དགོས་
འདོད་ཀུན་འབྱུང༌། ཡིད་བཞིན་ནོར་བུ་གསེར་འོད་དམ་པའི་མདོ་སྡེ། ཚེ་གཡང་
དཔལ་གསུམ་འབྱུང་བའི་སྙིང་པོ་ཉེ་ལམ་ཟབ་མོ་གཟུངས་ཀྱི་རྒྱལ་པོ་ཞེས་བྱ་བ་འདི་
དག་ནི། ཡོངས་སུ་དམ་པར་ཟུངས་ཤིག །ཡིད་ལ་དམར་བར་འཆང་ཞིག །དོན་ཀུན་
ཆུབ་པར་གྱིས་ཤིག །གང་ཞིག་འདི་ལ་འཛིན་པ་དང་། འཆང་བ་དང༌། ཀློག་པ་དང་།
འདོན་པ་དང༌། སྒྲུབ་པ་དང་། རྟོགས་པ་དང༌། སྤྱོད་པ་དང་། ཀུན་ཆུབ་པར་བྱེད་
པ་དེ་དག་ནི་རིགས་དང་ལྡན་པའོ། །དཔལ་དམ་པའོ། །མཆོག་ཆེན་པོའོ། ། སངས་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
རྒྱས་ལག་ཏུ་འཛིན་པའོ། །གང་ཞིག་འདི་ལ་དམ་པར་འཛིན་པ་རྣམས་ནི། དེ་ཡི་
ཡོན་ཏན་ཐམས་ཅད་མཐའ་ཡས་པ་བརྗོད་ཀྱིས་མི་ལོངས་པར་གྱུར་ཏེ། འཇིག་རྟེན་
འདི་རུ་ཡང་འདོད་པའི་དོན་ཐམས་ཅད་ཡོངས་སུ་འགྲུབ་པ། བསོད་ནམས་ནི་
དབང་པོ་རྒྱ་བྱིན་དང་མཉམ་པར་འགྱུར་རོ། །ལོངས་སྤྱོད་ནི་དཔལ་གྱི་ལྷུན་པོ་དང་
འདྲ་བར་འགྱུར་རོ། །སྨོན་ལམ་ནི་གཤེན་འདོད་པ་དགུ་འགྱུར་དང་མཉམ་པར་
འགྱུར་རོ། །འབྱོར་ཚོགས་ནི་གཙུག་ན་རིན་ཆེན་དང་མཉམ་པར་འགྱུར་རོ། །དཔལ་
འབྱོར་ནི་རྒྱལ་ཆེན་རིགས་བཞི་དང་མཉམ་པར་འགྱུར་རོ། །མངའ་ཐང་ནི་འཁོར་ལོ་
བསྒྱུར་བའི་རྒྱལ་པོ་དང་མཉམ་པར་འགྱུར་རོ། །ཚེ་ནི་ཡེ་ཤེས་གཙུག་ཕུད་དང་མཉམ་
པར་འགྱུར་རོ། །མཐུ་སྟོབས་ནི་གསང་བ་འདུས་པ་དང་མཉམ་པར་འགྱུར་རོ། །
བསྟན་པ་ནི་ནམ་མཁའི་མཐའ་ལ་གནས་པར་འགྱུར་རོ། །དབང་ཕྱུག་ནི་དཔལ་
འབར་ནག་པོ་དང་མཉམ་པར་འགྱུར་རོ། །མཐར་ཡང་བོན་ཉིད་དག་པའི་རྒྱ་མཚོ་
གཡུང་དྲུང་འོད་ཀྱི་བརྒྱན་པའི་ཞིང་དུ་སངས་རྒྱས་གསེར་མདོག་ཅན་གྱི་དགོངས་པར་
འདྲེས་ནས་གསེར་འོད་དམ་པའི་མདོ་སྡེའི་ངང་དུ་རོ་གཅིག་ཕྱིར་བོན་ཉིད་དབྱིངས་
དང་མཉམ་པར་འཕོས་ཏེ་ནུབ་པར་མི་འགྱུར་རོ། །གང་ཞིག་སོ་སོར་སྐྱེ་བོ་ཕོ་མོ་
རྣམས་ཀྱང་མོས་པ་བསྐྱེད་པའི་སྒོ་ནས་བརྗོད་ཅིང་ཀློག་ན། མཚམས་མེད་པ་ལྔ་དང་།
ཉེ་བ་ལྔ། ལྗི་བ་བཞི། ལོག་པ་བརྒྱད། འཁྲུལ་པ་དགུ། མི་དགེ་བཅུའི་སྡིག་པ་ཡང་
བྱང་བར་འགྱུར་རོ། །གཞན་ཡང་ནད་དང་། གདོན་དང་། གཉེན་དང་། ཡེ་འདྲོག་
དང་། གློ་བུར་དང༌། དགྲ་དང་། དུག་དང་། མཚོན་དང་། བྱད་དང་། དུས་མ་
ཡིན་པའི་ཕ་རོལ་གྱི་བྱད་དང་རྦོད་གཏོང་ལ་སོགས་པ་རྒོལ་བ་ཐམས་ཅད་ལས་
གཟུངས་འདི་བརྗོད་པ་ཉིད་ནས་ཐར་བར་འགྱུར་རོ། །འདི་བརྗོད་པའི་ཕྱོགས་ཐམས་
ཅད་ཀྱང་། ནད་ལས་གྲོལ་ལོ། །གདོན་ལས་གྲོལ་ལོ། །གཉན་ལས་གྲོལ་ལོ། །ཡེ་
306

གསེར་འོད་དམ་པའི་མདོ་སྡེ།
འདྲོག་ལས་གྲོལ་ལོ། །གློ་བུར་ལས་གྲོལ་ལོ། །དགྲ་ལས་གྲོལ་ལོ། །དུག་ལས་གྲོལ་ལོ། །
མཚོན་ལས་གྲོལ་ལོ། །བྱེད་ལས་གྲོལ་ལོ། །འཇིག་རྟེན་ཐམས་ཅད་བདེ་ལེགས་དང་
ལྡན་ནོ། །བཀྲ་ཤིས་ལོངས་སྤྱོད་མཐའ་ཡས་པ་ཐོབ་པར་འགྱུར་རོ། །ཕྱི་མ་ཡང་སྡིག་
པ་དང་སྒྲིབ་པ་ཐམས་ཅད་རྣམ་པར་བྱང་ནས། རྒྱུ་བསོད་ནམས་ཀྱི་ཚོགས་ཆེན་རབ་
ཏུ་རྫོགས་ཤིང་། བླ་ན་མེད་པ་སངས་རྒྱས་ཀྱི་འབྲས་བུ་དམ་པ་སངས་རྒྱས་གསེར་
མདོག་འོད་ཅན་གྱི་ཁ་དོག་གསེར་དུ་སྣང་བའི་མདུན་དུ་འཁོད་པར་འགྱུར་རོ། །དེའི་
ཕྱིར་ན་འཁོར་གྱི་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས། གང་ཞིག་
རིགས་ཀྱི་བུ་དང་། རིགས་ཀྱི་བུ་མོ་དག །གང་ལ་ལ་ཞིག་རྣམས། བླ་ན་མེད་པ་རབ་
འབྱམས་ཐེག་པ་ཆེན་པོ་མན་ངག་དགོས་འདོད་ཀུན་འབྱུང༌། ཡིད་བཞིན་ནོར་བུ་
གསེར་འོད་དམ་པའི་མདོ་སྡེ་ལས་ཚེ་གཡང་དཔལ་གསུམ་འབྱུང་བའི་སྙིང་པོ་ཉེ་ལམ་
ཟབ་མོ་གཟུངས་ཀྱི་རྒྱལ་པོ་འདི་དག་ནི་ཡོངས་སུ་འཛིན་པར་བྱའོ། །བྲི་བར་བྱའོ། །
འཆང་བར་བྱའོ། །ཀློག་པར་བྱའོ། ། ཁ་ཏོན་དུ་བྱའོ། །ནར་མར་བྱའོ། །བསྐུར་སྟིར་
བྱའོ། །རིམ་འགྲོ་བྱའོ། །ཕུད་དུད་བྱའོ། །ནན་ཏན་བྱའོ། །རང་གི་རྒྱུད་ལ་ཡོངས་སུ་
སྨིན་པར་བྱའོ། །གཞན་ལ་ཡང་དག་པར་རབ་ཏུ་བྱོས་པར་བྱའོ། ། དེ་ནས་གསང་བ་
གཟུངས་ཀྱི་རྒྱལ་པོའི་དོན་ཐུགས་སུ་ཆུད་ནས། སངས་རྒྱས་ཀྱི་དགོངས་པ་ཡོངས་སུ་
འཛིན་ཞིང་། བསྟན་པ་རིན་པོ་ཆེའི་དཔལ་དུ་འགྱུར་རོ། །ཞེས་བཀའ་སྩལ་ནས།
བཀའ་རབ་འབྱམས་ཐེག་པ་ཆེན་པོ་མན་ངག་འདོད་ཀུན་འབྱུང་ཡིད་བཞིན་ནོར་བུ་
གསེར་འོད་དམ་པའི་མདོ་སྡེ་ཚེ་གཡང་དཔལ་གསུམ་འབྱུང་བའི་སྙིང་པོ་ཉེ་ལམ་ཟབ་
མོ་གཟུངས་ཀྱི་རྒྱལ་པོའི་དོན་གཏན་ལ་ཕབ་པའོ། །དེའི་ཚེ་འཇིག་རྟེན་གསུམ་གྱི་
ཁམས་ཐམས་ཅད་ཀྱང་། གཡོ་འོ་གཡོ་འོ་རབ་ཏུ་གཡོ་འོ། །འགུལ་ལོ་འགུལ་ལོ་རབ་
ཏུ་འགུལ་ལོ། །འུར་རོ་འུར་རོ་རབ་ཏུ་འུར་རོ། །ཐུག་གོ་ཐུག་གོ་རབ་ཏུ་ཐུག་གོ །ཆེམ་
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མོ་ཆེམ་མོ་རབ་ཏུ་ཆེམ་མོ། །མེར་རོ་མེར་རོ་རབ་ཏུ་མེར་རོ། །ལྡེག་གོ་ལྡེག་གོ་རབ་ཏུ་
ལྡེག་གོ །ནམ་མཁའ་ལ་གསལ་བའི་འོད་མང་པོ་ཤར་རོ། །བར་སྣང་ལ་སྙན་པའི་སྒྲ་
མང་པོ་གྲགས་སོ། ། ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །འཇིག་རྟེན་གྱི་
ཁམས་རྣམས་སུ་ཁ་དོག་བཟང་པོ་གསེར་འོད་དུ་འཕྲོའོ། །སྣང་བ་ཆེན་པོས་ཡོངས་སུ་
ཁྱབ་པར་འགྱུར་རོ། །དེ་ཡི་དུས་སུ་གནས་དེར་འཚོགས་པའི་སེམས་ཅན། སྟེང་གི་ལྷ་
དང་། འོག་གི་ཀླུ་དང་། བར་གྱི་མི་རྣམས་ཤིན་དུ་གྲངས་མང་བ་ཞིག །གཟུགས་ཀྱི་
ཕུང་པོ་རྡུལ་ཕྲ་རབ་ཀྱི་ཆར་དུ་ལྷག་ནས། ནམ་ཀ་ལ་གཞའ་ཚོན་གྱི་འོད་དུ་འཕྲོས་ཏེ་
སངས་རྒྱས་ཏེ་སོང་ངོ༌། །དེ་ནས་འཁོར་རྣམས་ཀྱང་ཤིན་ཏུ་སྤྲོ་བ་སྐྱེས་ཏེ། རབ་ཏུ་
དད་པར་སྐྱེས་སོ། ། དེ་ནས་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་གཤེན་འདོད་པ་དགུ་འགྱུར་དང་། ལྷ་ཡི་དབང་པོ་བརྒྱ་བྱིན་དང་། ཀླུ་རྒྱལ་གཙུག་
ན་རིན་ཆེན་ལས་སོགས། སྟེང་གི་ལྷ་དང༌། འོག་གི་ཀླུ་དང༌། བར་གྱི་མི་དང་།
གཟའ་དང་། རྒྱུ་སྐར་དང༌། གནོད་སྦྱིན་དང་། ནོར་ལྷ་དང༌། ནོར་སྲུང་དང༌། ནོར་
བདག་དང་། ས་བདག་དང་། ཕྱོགས་སྐྱོངས་དང་། སྡེ་བརྒྱད་དང༌། རྒྱལ་པོ་བཞི་
དང་། སྲིད་པ་འཇིག་རྟེན་ལ་མངའ་མཛད་པའི་དཔལ་མགོན་གྱི་ཚོགས་འཁོར་དང་
བཅས་པས། སྟོན་པ་ལ་བླ་ན་མེད་པའི་མཆོད་པའི་སྤྲིན་ཀུན་ཏུ་བཟང་པོའི་མཛོད་
གཡོ་བར་བཤམས་ནས་ཕུལ་ཏེ་མགྲིན་གཅིག་གི་བསྟོད་པ། བཻཌཱུརྱ་འོད་ལྷུན་པོ་
བརྗིད་པའི་སྐུ། རྣམ་དག་མཆོག་གི་གཟུགས་བཟང་ལྟར་མི་ངོམས། མི་མཇེད་འཇིག་
རྟེན་གདུལ་དཀའ་འདུལ་བའི་གཤེན། བསྐལ་སྟོང་སངས་རྒྱས་མཆོག་གྱུར་ཐུ་བོ་སྲས།
རྒྱལ་བའི་སྲས་ཆེན་མི་ཡི་སེང་གེ་བ། སྟོང་གསུམ་འཁོར་ལོ་སྒྱུར་རྒྱལ་ས་གསུམ་སྨིན།
སྲིད་པ་གསུམ་ན་ལྷང་ངེར་གསལ་བའི་མཆོག ། ལྷ་མི་ལྷ་སྟེ་རྣམ་མཁྱེན་ཁྱོད་ལ་བསྟོད།
ཁྱོད་འདྲའི་ཐུགས་རྗེ་ཆེན་པོ་སྲིད་ཀུན་མེད། འཇིག་རྟེན་ཡིད་ལ་གང་མོས་འཇོ་བའི་
308

གསེར་འོད་དམ་པའི་མདོ་སྡེ།
ནོར། དཔལ་ཚོགས་དུས་གཅིག་ལག་ཏུ་ལོང་པ་ཡི། བསྟན་གཡོའི་ཁམས་རྣམས་སྡུག་
བསྔལ་ཀུན་སེལ་མཛད། སངས་རྒྱས་ཁྱོད་ལ་འགྲན་བྲལ་མཉམ་མེད་པའི། སྐུ་གསུང་
ཐུགས་དང་ཡོན་ཏན་འཕྲིན་ལས་ཀྱིས། མཛད་པའི་རྣམ་པ་མཐའ་ལས་འདས་མོད་
ཀྱང་། དགོས་འདོད་ཀུན་འབྱུང་གསེར་འོད་དམ་པའི་མདོ། ཚེ་གཡང་དཔལ་གསུམ་
འབྱུང་བའི་ཉེ་ལམ་གཟུངས། བདག་སོགས་བཀའ་དྲིན་སྩལ་ལ་རྗེས་ཡི་རངས། ཞེས་
བསྟོད་པའི་སྒྲ་ཀུན་ཏུ་གྲགས་པར་བརྗོད་ཅིང་སྟོན་པའི་སྐུ་ལ་སྐོར་བ་ནི་བྱས། ལྷ་ཕྱག་
ནི་འཚལ། མཆོད་པ་ནི་ཕུལ། གཡས་ནས་གཡོན་དུ་བསྐོར་ཞིང་མདུན་དུ་འཁོད་ཅིང་
གསོལ་བ། སྟོན་པ་ལགས་བདག་ཅག་འཇིག་རྟེན་གྱི་ཁམས་ལ་མངའ་དབང་བསྒྱུར་
བའི་སྟེང་གི་ལྷ་དང༌། འོག་གི་ཀླུ་དང༌། བར་གྱི་མི་དང་། གཞན་ཡང་ལྷ་མ་ཡིན་
དང་། གཟའ་དང༌། རྒྱུན་སྐར་དང་། གནོད་སྦྱིན་དང་། ནོར་ལྷ་དང༌། ནོར་བདག་
དང་། ས་བདག་དང་། ཕྱོགས་སྐྱོང་དང༌། སྡེ་བརྒྱད་དང་། རྒྱལ་པོ་བཞི་བཅས་སྟོང་
གསུམ་བདག་པོ་ཆེ་རྣམས་ཀྱིས། དུས་འདི་ནས་བཟུང་ཞིང་། ནམ་ཞིག་སངས་རྒྱས་
ཀྱི་བསྟན་པ་ཅི་སྲིད་གནས་ཀྱི་བར་དུ། སངས་རྒྱས་ཀྱི་བསྟན་པ་རིན་པོ་ཆེ་ལ་གནས་
ཤིང་། སངས་རྒྱས་ཀྱི་བསྟན་པ་རབ་ཏུ་བརྟན་པ་དང་། སངས་རྒྱས་ཀྱི་བསྟན་པ་
ཡོངས་སུ་འཛིན་པར་བྱེད་དོ། །རྒྱལ་བ་འཕགས་པ་ཁྱོད་ཀྱི་བཀའ་ལ་ཉན་ཞིང་རབ་
འབྱམས་ཐེག་པ་ཆེན་པོ་མན་ངག་གསང་བ་གཟུངས་ཀྱི་རྒྱལ་པོ་འདི་དག་ཡོངས་སུ་
འཛིན་པར་བྱེད་དོ། །འཆང་བར་བྱེད་དོ། །ཀློག་པར་བྱེད་དོ། །ཀུན་ཆུབ་པར་བྱེད་
དོ། །གང་ཞིག་གཟུངས་སྡེ་འདི་དག་འཛིན་པའི་སྐྱེས་བུ་རྣམས་དང་། ནམ་ཞིག་མ་
འོངས་ཅི་སྲིད་བསྟན་པ་གནས་ཀྱི་བར་དུ་རིགས་ཀྱི་བུ་དང་། རིགས་ཀྱི་བུ་མོ་དག །
གང་ལ་ལ་ཞིག་གིས། གཟུངས་ཀྱི་རྒྱལ་པོ་འདི་དག་འཛིན་པ་དང་། འཆང་བ་དང་།
ཀློག་པ་དང་། བསྐུར་སྟི་དང༌། རིམ་འགྲོ་དང་། ཕུད་དུད་དང༌། ནན་ཏན་དང་། །
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
ཡོངས་སུ་སྤྱོད་པར་བྱེད་པ་དེ་དག་ལ། བདག་ཅག་དཔལ་མགོན་རྣམས་ཀྱིས་ཕན་
བདེ་རིན་པོ་ཆེ་སྣ་ཚོགས་འབྱུང་བ་དང༌། འཇིག་རྟེན་དང་འཇིག་རྟེན་ལས་འདས་
པའི་སེམས་ཅན་ཐམས་ཅད་སངས་རྒྱས་ཀྱི་རྗེས་སུ་འབྲེང་བར་བྱ་བའི་ཆེད་དུ། དེ་
དག་རྣམས་ཀྱི་ཚེ་དང་བསོད་ནམས་འཕེལ་བར་བྱེད་དོ། །དཔལ་ཆེ་བར་བྱེད་དོ། །
རྒྱལ་སྟེར་བར་བྱེད་དོ། །མི་འཕོང་བར་བྱེད་དོ། ། མི་དབུལ་བར་བྱེད་དོ། །མི་དམའ་
བར་བྱེད་དོ། ། མི་སྡུག་པར་བྱེད་དོ། །ནད་ཡམས་དང་། རིམས་ནད་དང་། དལ་
ཡམས་ལ་སོགས་པ་ལས་གྲོལ་བར་བྱེད་དོ། །གདོན་དང༌། དགྲ་དང༌། དུག་དང་།
མཚོན་ལ་སོགས། མི་མཐུན་པའི་ཕྱོགས་ཐམས་ཅད་རབ་ཏུ་ཞི་བ་དང་། སྲུང་བ་དང་།
སྐྱབས་པ་དང་། སྦས་པ་དང༌། རླིག་པ་དང༌། གྲོལ་བར་བྱེད་དོ། །བྱད་དང་། རྗོད་
གཏོང་དང༌། ལྟས་ངན་དང་། ཕ་རོལ་གྱི་རྒོལ་བ་ཐམས་ཅད་ཚར་གཅོད་པར་བྱེད་
དོ། །གཞན་ཡང་མི་ཐར་བའི་ཆུ་བཞི་འཇིག་པའི་དགྲ་ལྔ། བརྟན་གཡོ་འཁྲུག་པའི་
ཐན་དང་རྐྱེན་ཐམས་ཅད་ཡོངས་སུ་བཀྲད་པར་བྱེད་དོ། །ཚེ་དང་བསོད་ནམས་དང་།
གཡང་དང༌། དཔལ་དང་། ནོར་དང་ཡོ་བྱད་དང་། ལོངས་སྤྱོད་ཐམས་ཅད་འདོད་
པའི་འཕྲིན་ལས་ཅི་ལྟར་བཅོལ་བའི་དོན་ཡོངས་སུ་འཚོགས་པར་བྱེད་དོ། །ཞེས་
གསོལ་ཏེ་སྟོང་གསུམ་མངའ་བོ་ཆེ་ཐམས་ཅད་རང་རང་གིས་བསྟན་པའི་བོན་ཐམས་
ཅད་ཡོངས་སུ་ཕུལ་ཏེ་སངས་རྒྱས་ཀྱི་བསྟན་པ་ལ་རབ་ཏུ་གནས་པར་ཞུགས་སོ། །
འཁོར་གྱིས་གཡུང་དྲུང་སེམས་དཔའ་རྣམས་ཀྱང་ཚུལ་ཁྲིམས་ཀྱིས་གཞི་བཟུང༌། སྦྱིན་
སོགས་ཀྱིས་གྲོགས་བསྐུལ། སྨོན་ལམ་གྱིས་མཚམས་སྦྱར་ནས་གཤེན་རབ་ཀྱི་བསྟན་པ་
རྗེས་སུ་བཞགས་པའོ། ། དེ་ལྟར་གཤེན་རབ་ཀྱིས་བཀའ་སྩལ་པ་ལ། འཁོར་གྱི་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་དང་། ལྷ་དང་། ཀླུ་དང་། མི་དང་།
ལྷ་མ་ཡིན་དང་། མི་འམ་ཅི་དང་། ས་བདག་དང་། ལྟོ་ཕྱེ་དང་། ནམ་མཁའ་ལྡིང་
310

གསེར་འོད་དམ་པའི་མདོ་སྡེ།
དང༌། དྲི་ཟ་བཅས་པའི་འཇིག་རྟེན་ཀུན་ཡི་རངས་ཏེ། སྟོན་པའི་གསུངས་ལ་མངོན་
པར་བསྟོད་དོ། །བཀའ་རབ་འབྱམས་ཐེག་པ་ཆེན་པོ་མན་ངག་དགོས་འདོད་ཀུན་
འབྱུང་ཡིད་བཞིན་ནོར་བུ་གསེར་འོད་དམ་པའི་མདོ་སྡེ་ཚེ་གཡང་དཔལ་གསུམ་
འབྱུང་བའི་སྙིང་པོ་ཉེ་ལམ་ཟབ་མོ་གཟུངས་ཀྱི་རིམ་པའི་མདོ་རྫོགས་སོ། །བཀྲ་ཤིས།
ཞལ་དྲོ། བྱིན་ཆེའོ། ། །
༧ དཔར་བྱང་སྨོན་ཚིག། རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང༌། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
སྙིང་སྟོབས་དང༌། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང། མཐའ་ཡས་སེམས་
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང་། སྙིང་དུ་སིམས་པའི་ངེས་ཤེས་ལས། འཕྲིན་ལས་གཡེལ་མེད་སྐྱོང་མཛད་པའི།
མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང་། ལྷག་
311

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
སེམས་ནུས་ཤུགས་མཉམ་སྦྲེལ་ངང་། ལས་དོན་བྱེད་པོ་ཐམས་ཅད་དང་། བསོད་
ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང༌། རིག་གཞུང་ཚེ་སྲོག་
སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་བདག་
བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་འགྱུར་
ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི། རླབས་
ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་ངན་
མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང་། མཐར་ཡང་གདོད་མའི་
ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་སངས་
རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་གནས་
པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་ལྷུན་གྲུབ་
ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་ནས། འགྲོ་
རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་པའི་འབོལ་
རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་བརྟན་ནོར་བུའི་
རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་ ༢༠༡༣ ༡༢ ༢༥
ཉིན་བྲིས་ཏེ་ཕུལ་བའོ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
312

གསེར་འོད་དམ་པའི་མདོ་སྡེ།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ་།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ཁྱུང་པོ་སྟེང་ཆེན་
དགོན་གྱི་ལག་བྲིས་ཡིག་ནག་དཔེ་རྙིང་ཞིག་འདུག་པ་དེར་གཞི་བཞག་ཐོག །འདི་
ལ་གཞན་པའི་འདྲ་བསྡུར་བྱེད་ཡ་མ་རྙེད་སྟབས། ཞུས་པོ་ཚོས་མཐོང་ཚོད་ཀྱིས་བྲིས་
པའི་ཆད་ནོར་མངོན་གསལ་ཅན་རྣམས་ཁ་བསྐངས་བྱས་པ་མ་གཏོགས་མ་དཔེ་སོར་
བཞག་ལས་བཅོས་བསྒྱུར་མ་བྱས་ཏེ་ གསུང་རབ་སྒོ་མཛོད་རིན་པོ་ཆེའི་གླེགས་བམ་༽
གྱི་དེབ་གྲངས་ ༡༤༢ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་
གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་
གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་
བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་
དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་
མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་
དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་
མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་
མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་
དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་
ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་ བསྡོགས་ཙམ་དུ་
འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣
ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
314

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
རིག་པའི་གནས་ལྔ་ནི། | རིག་པ། པཱ་རས་པ།
2) ཐེག་པ་རིམ་དགུ། སྒོ་བཞི་མཛོ ད་ལྔ་། ཕྱི་ནང་གསང་གསུམ།
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང༌། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང༌། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
316

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ> ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་»
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས། །
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
318

༧ དྲ་བ་ནག་པོའི་དཀྱིལ་འཁོར།

གསུང་རབ་སྒོ་མཛོད་རིན་པོ་ཆེའི་གླེགས་བམ། 142
༄༅༩༤
OCC
༢
པ
ཆེ།
༧ འཛམ་སྔོན་ནོར་བདག་ཀུ་བཱི་རའི་ཞལ་ཐང༌།

ང་ཡབ་སྒོ་མཛོད་རིན་པོ་ཆེའི་གླེགས་བམ
142}
གསེར་མདོ
ད་དུང་བན་གྱི་བཀའ་བརྟེན །སེ་(་བྱ བགསoཉིསte ༥ ༦༠ པར།

