༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
ImageGroup:
ISBN:
14PD3997
9787542129284
LCCN:
n/a
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rogs dpe skrun khang/
2015
Date:
Volume:
151
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



ཐམ་ཐབམས་མཛོ་ཕབ ནས་སེལ་ERegཐོ། མཐོ མ
གསུང་རབ་སྒོ་མཛོད་རིན་པོ་ཆེའི་གས་བམ།
{ 26 }
མདོ་གཟེར་མིག།
ཀན་སུའུ་མི་རིགས་དཔེ་སྐྲུན་ཁང༌།



མཛོད་རིན་པ་ཆེའི་གེ
པའམ།
གསུང་རབ་སྒོ་ནརྫོ
Tr orje (d །
ག་
linglian class
Loop OSS
17,11 }
གསུང་རབ་སྒོ་མཛོད་རིན་པོ་ཆེའི་གླེགས་བམ།



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
༄༅། །འདུས་པ་རིན་པོ་ཆེའི་རྒྱུད་གཟེར་
མིག་གི་ལེའུ་སྟེ་བཅོ་བརྒྱད་པ་
བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང༌། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན། །
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།



h* /
j༠༠༡
ན་
Y{Mh556 2783
༧ དགེ་སྤྱོད་ཀྱི་ཞལ་ཐང་།



༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
जम
0་
008
སྦྲུ
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
042 མདོ་ཀ་བ་གླིང་དགུ།
003 དྲུང་མུ་བསྐལ་བཟང་། ༼སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
004 དྲུང་མུ་བསྐལ་བཟང༌།
གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང་། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
གོ་ལྡེ་བསྐལ་བཟང༌།
046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང༌།
048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་།
ཚེ་མདོ་གཟུངས། གཟུངས་སྡེ་ཉི་ཤུ་པ།
012 གླིང་གཤེན་བསྐལ་བཟང་། སྨད། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
014 མདོ་དྲི་མེད་གཟི་བརྗིད། །
051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། ན ག སོ་བྱད་དཔྱད་འབུམ་ཁྲ་བོ། །
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། །
078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ། །
ཆ 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། ། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ།
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ།
བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ།
083 བདལ་འབུམ།



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ།
༼ཐ 130 ཕུར་པའི་རྒྱུད་དགུ། །
093 མངོན་རྟོགས་རིག་པ་རྩེ་འབུམ། ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ།
133 ཀུན་འབུམ་རྩ་རྒྱུད།
ཀླུ་འབུམ།
༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ།
༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ། ༼ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། །
141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག ། 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག །
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད།
སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད།
ཟོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ།
འདུལ་བ་གསང་ལུང་།
126 ཀུན་བཟང་ལུང་ཆེན།
147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། ། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག
148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།
145



xཐཱ༢མང་བ། སཔོ། ཆ་ནི། རྒྱུ ལགརྦསམ། གསགསས
ལྟ་ཇརྩོམཐརྒྱས་ཐཆ་ཐལ་ལོ།༈ ༈
གཡཐཐཱཐཐོབགྱི་ཐགམཐཏྟམཐུས] ཡཕྱོགསརྦཉྫ། ཐལསཎཨ



སྤྱིའི་དེབ་གྲངས། 26 སྤྱིའི་པོད་གྲངས། 27
1
2
3
4
5
6
7
<<མདོ་གཟེར་མིག»
བཀའ།
མདོ་སྡེ།
གཏེར་མ།
གཏེར་སྟོན་དྲང་རྗེ་བཙུན་པ་གསེར་མིག
གཏེར་གནས་བསམ་ཡས་ཁྲི་ཐང་དུར་ཁྲོད།
གླེགས། 1 ལེའུ། 18



དཀར་ཆག
པ།...................1
................1
........2
བ.............
འདུས་པ་རིན་པོ་ཆེའི་རྒྱུད་གཟེར་མིག་གི་ལེའུ་སྟེ་བཅོ་བརྒྱད་པ་བཞུགས།
དང་པོ་སྔ་རབས་འདས་པའི་ལེའུ།
ཡེ་ལྷ་ཐུགས་ཀྱི་ཡེ་ཤེས་ཀྱིས་གཏོ་རྒྱལ་ཡེ་མཁྱེན་ལ་དབང་བསྐུར་དཔེའི་ཙེ་རྣམ་གསུམ་
གྱིས་དྲངས་ནས་འགྲོ་དོན་མཛད་པ།..…..
གཉིས་པ། གཤེན་རབ་ཡབ་ཡུམ་གྱི་ལེའུ།
རྒྱལ་བོན་ཐོད་དཀར་མཚོ་མུ་ལེ་ཧད་ཀྱི་ནང་དུ་སྐུ་ཁྲུས་ལ་གཤེགས་ནས་ཡོ་ཕྱི་རྒྱལ་
བཞད་མ་ཁབ་ཏུ་བཞེས་ཚུལ་བསྟན་པ།
རྣམ་པར་བཞེས་པའི་མཛད་པ།
གསུམ་པ། གཤེན་རབ་ཀྱི་སྐུ་སྐྱེ་བ་བཞེས་པའི་ལེའུ།
གཤེན་ལྷ་དཀར་པོས་འགྲོ་འདུལ་ལུང་གནང་བ་བསྟན་པ།
རྣམ་པར་སྤེལ་བའི་མཛད་པ།
བཞི་པ། གཤེན་རབ་ཀྱིས་བསྟན་པ་སྤེལ་བའི་ལེའུ། ...................................47
འཁོར་དབང་པོ་རབ་འབྲིང་ལ་བསྟུན་ནས་སྟོན་པས་མན་ངག་ལུང་དང་སྲིད་པ་རྒྱུད་
ཀྱི་བོན་བསྟན་པ།
...…..........47
རྣམ་པར་འདུལ་བའི་མཛད་པ།
འགྲོ་འདུལ་འོད་ཟེར་སྤྲོ་བའི་མཛད་པ་བསྟན་པ།
..............…..…...22
...................54



རྣམ་པར་འདྲེན་པའི་མཛད་པ།
ལྔ་པ། ལྷ་གཤེན་བརྒྱ་ལ་ཕྱག་འཚལ་བའི་ལེའུ།
སྟོན་པ་གཏོ་བུ་དོད་དེ་འདུལ་དུ་གཤེགས་བོན་བསྟན་ནས་གཏོ་བུ་སོགས་དྲངས་པ།
.................58
........................73
.........138
དཔའ་བོ་འབྲུ་ལྔས་བསྐྱེད་པའི་ཀློང་ཆེན་པོ་ལྔ་ཡི་ལྷ་གཤེན་བརྒྱ་ལ་ཕྱག་འཚལ་བར་
བསྟན་པ།
དྲུག་པ། ལྷ་མོ་སུམ་བརྒྱ་ལ་ཕྱག་འཚལ་བར་བསྟན་པའི་ལེའུ།
བཙུན་མོ་འགུ་ལིང་མ་ཏིས་སློབ་དཔོན་ལ་སྐུར་བ་བཏབ་པ་བསྟན་པ།. 101
ཡེ་ཤེས་ཀྱི་ལྷ་མོ་སུམ་བརྒྱའི་མཚན་བརྗོད་ནས་ཕྱག་འཚལ་བ་བསྟན་པ།...
རྣམ་པར་ངེས་པའི་མཛད་པ། །
བདུན་པ། གཤེན་རབ་ཀྱིས་ཁབ་བཞེས་པའི་ལེའུ།་་་་་
ཧོས་བཟའ་རྒྱལ་མེད་སྟོན་པས་ཁབ་ཏུ་བཞེས་པ་བསྟན་པ། ....…..…...…......…...…..138
བྲམ་ཟེའི་བུ་འགྱུར་བ་བློ་གསལ་གྱིས་ཧོས་བཟའ་རྒྱལ་མེད་མ་ལ་ཁ་མར་བཟང་པོ་
བཏགས་པ།
བྲམ་ཟེའི་བུ་བློ་གསལ་གྱིས་བཏགས་པའི་ཧོས་བཟའི་ཕྱི་ཡི་མཚན་རེ་ལ་ལྷ་རྣམས་ཀྱིས་
སྨོན་ལམ་བཏབས་པ་བསྟན་པ།
རྣམ་པར་སྤྲུལ་པའི་མཛད་པ།
བརྒྱད་པ། གཤེན་རབ་ཀྱིས་སྲས་སྤྲུལ་པའི་ལེའུ།
སྲས་གཏོ་བུ་འབུམ་སངས་སྐུ་འཁྲུངས་པ་བསྟན་པ།
གཤེན་རབ་ཀྱིས་མན་ངག་བོན་གནང་བ་བསྟན་པ།
སྲས་དཔྱད་བུ་ཁྲི་ཤེས་འཁྲུངས་པ་བསྟན་པ།
...................138
...….…...143
...........147
......…..154
......178



..........187
དགུ་པ། བདེར་གཤེགས་སྟོང་རྩ་བརྒྱད་ལ་ཕྱག་འཚལ་བའི་ལེའུ།.........187
སྟོན་པ་ཡུལ་ཁྲི་དང་འབྱམས་པར་ཕེབས་ནས་བདུད་ཅན་མི་དགུ་དྲངས་བར་བསྟན་
པ།.....
བདེར་གཤེགས་སྟོང་རྩ་བརྒྱད་ལ་ཕྱག་འཚལ་བར་བསྟན་པ།.…....... ..….…...….....…..221
བཅུ་པ། གཤེན་རབ་ལ་བདུད་ཀྱིས་ཆོ་འཕྲུལ་སྣ་དགུ་བསྟན་པའི་ལེའུ།…...…...….315
བདུད་ཀྱིས་ལོག་ཚིག་སྨྲས་ནས་ཆོ་འཕྲུལ་སྣ་དགུ་རིམ་གྱིས་བསྟན་པ།.......316
རྣམ་པར་འཇོམ་པའི་མཛད་པ།
བཅུ་གཅིག་པ། གཤེན་རབ་ཀྱི་འཁོར་ལ་བདུད་ཀྱིས་ཆོ་འཕྲུལ་བསྟན་པའི་ལེའུ།
-348
གཤེན་ཟ་ནེའུ་ཆུང་བདུད་ཡུལ་མུན་པའི་གླིང་ནས་དྲངས་བ་བསྟན་པ།་་་་་372
རྣམ་པར་རྒྱལ་བའི་མཛད་པ། །
བཅུ་གཉིས་པ། གཤེན་རབ་ཀྱི་ནོར་ལ་བདུད་ཀྱིས་ཆོ་འཕྲུལ་བསྟན་པའི་ལེའུ།.….....
་་་་་་.....402
བདུད་ཀྱིས་གཤེན་འཁོར་བསླུས་ནས་གཏོ་ཡི་བཀའ་སྒྲོམ་མེ་ལ་བསྲེགས་པ་བསྟན་པ།-
................424
དཔའ་བོ་འབྲུ་ལྔར་བྱིན་གྱིས་བརླབས་ནས་འཕྲུལ་ཡིག་བསྟན་པ།…......….….428
བཅུ་གསུམ་པ། གཤེན་རབ་ཀྱི་བསྟན་པ་རྣམ་གསུམ་རྗེས་སུ་བཞག་པའི་ལེའུ།….....
........…....…..440
ཀོང་ཙེ་འཕྲུལ་རྒྱལ་གྱིས་མུ་ཁྱུད་མཚོ་གླིང་ན་གསས་ཁང་བཞེངས་ནས་བྱོན་པ།་་
.......440
སྟོན་པས་སྒོ་བཞི་མཛོད་ལྔ་སོགས་བོན་སྒོ་སོ་སོར་འབྱེད་པ།…..….…..….....…....…...480



.490
581
བཅུ་བཞི་པ། འགྲོ་བའི་དོན་དུ་འཕྲིན་ལས་བཅོ་བརྒྱད་བསྟན་པའི་ལེའུ།་་་་་490
འཕྲིན་ལས་བཅོ་བརྒྱད་ཀྱི་གོ་རིམ་དངོས་སུ་གསལ་བ་བསྟན་པ།...
རྣམ་པར་རིག་པའི་མཛད་པ།
བཅོ་ལྔ་པ། གཤེན་རབ་ཀྱིས་ཁྱིམ་སྤངས་རབ་ཏུ་བྱུང་བའི་ལེའུ།….........…..
སྟོན་པས་བྱ་སྤྲེལ་མི་གསུམ་དཀའ་ཐུབ་མཛད་པ།་་་་་་་
རྣམ་པར་དབེན་པའི་མཛད་པ། །
བཅུ་དྲུག་པ། སྟོན་པས་འཁོར་སྤངས་དགོན་པ་མཛད་པའི་ལེའུ།
སྟོན་པས་ཁམས་གསུམ་ས་དགུ་བསྟན་པ།
རྣམ་པར་གྲོལ་བའི་མཛད་པ།
བཅུ་བདུན་པ། སྟོན་པ་མྱ་ངན་ལས་འདས་པའི་ལེའུ།.. ......................
འ་ཞ་གསང་བས་གཤེན་རབ་ཀྱི་སྤུར་སྒྲོམ་མེ་ལ་བསྲེགས་སྦྱང་བྱས་པ་བསྟན་
......600
..610
......618
........632
..................656
..................666
མུ་ཆོ་ལྡེམ་དྲུག་མི་ཡུལ་དུ་ཕེབས་ནས་བསྟན་པ་སྤེལ་བ་བསྟན་པ།
བཅོ་བརྒྱད་པ། སླད་ཀྱི་སྟོན་པ་ཅི་ལྟར་འབྱོན་པའི་སྐོར་ལེའུ།
པར་བྱང་སྨོན་ཚིག
ཞུས་བསྒྲིགས་ཚན་པའི་གསལ་བཤད།
.........674
སྒྲ
...........680



འདུས་པ་རིན་པོ་ཆེའི་རྒྱུད་གཟེར་མིག་གི་ལེའུ་
སྟེ་བཅོ་བརྒྱད་པ་བཞུགས་སོ། །
༄༅། །གཡུང་དྲུང་ལྷའི་སྐད་དུ་ན། ཛ་དུར་སོ་ན་རྩི་པི་ཏ། ཨ་དཀར་ཧ་ཏྲག་མུ་
ལ་རམ། གང་ཟག་མི་ཡི་སྐད་དུ་ན། འདུས་པ་རིན་པོ་ཆེ་ཡི་རྒྱུད། གཟེར་མིག་གི་
ལེའུ་བཅོ་བརྒྱད་པའོ། །
༧ འཁོར་བའི་སེམས་ཅན་ཐམས་ཅད་འདྲེན་པའི་དཔལ། གཤེན་རབ་སྟོན་པའི་
མཆོག་ལ་ཕྱག་འཚལ་ལོ། །སྤྱིར་ན་སེམས་ཅན་གྱི་ལས་ཀྱང་གྲངས་མང་སྟེ་བསམ་གྱིས་
མི་ཁྱབ་པའོ། །འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་བའོ། །
སྟོན་པའི་བཀའ་ཡང་བསམ་གྱིས་མི་ཁྱབ་སྟེ་གྲངས་མང་བ་སྟེ། སྔོན་དང་པོ་ཡང་
སྟོན་པའི་སྐུ་དང༌། བསྟན་པའི་བོན་ཡང་བསམ་གྱིས་མི་ཁྱབ་པ་ཞིག་དར་ཞིང་རྒྱས་
སོ། །འཇིག་རྟེན་གྱི་ཁམས་དང་། སྲིད་པའི་གྲངས་ཀྱང་བསམ་གྱིས་མི་ཁྱབ་པ་ཞིག་
ཆགས་ཤིང་འཇིག་གོ །སེམས་ཅན་གྱི་ལས་དང་བྱེ་བྲག་གི་ལས་ཀྱང་བསམ་གྱིས་མི་
ཁྱབ་པ་ཞིག་འཁོར་ཞིང་ཐར་རོ། །དུས་འདིའི་གོང་། སྲིད་པ་འདིའི་སྔོན། འབྱུང་བ་
འདིའི་ཐོག་མ། བསྐལ་པ་འདི་ཡི་དང་པོ་ལ། ལྷ་གང་གི་ཐུགས་རྗེས་བཟུང་ནས། ཡེ་
ལྷ་སེམས་ཀྱི་སྒྲོན་མ་ཅན་གྱི་ཐུགས་རྗེས་བཟུང་ངོ༌། །བོན་གྱི་བསྟན་པ་གང་དར་ན།
སྟོན་པ་གཏོ་རྒྱལ་ཡེ་མཁྱེན་གྱི་བསྟན་པ་དར་རོ། སྲིད་པའི་རྒྱུད་གང་འཕེལ་ན། ཡེ་མུ་
རྒྱུང་དཀར་པོའི་རྒྱུད་འཕེལ་ལོ། དུས་དེ་ཙམ་ན་ཡང་། སྟོན་པ་གཏོ་རྒྱལ་ཡེ་མཁྱེན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱིས། དུག་ལྔའི་ནད་ཀྱིས་ཟིན་པའི་སེམས་ཅན་རྣམས་ལ། ཐུགས་རྗེ་ཆེན་པོ་རབ་ཏུ་
བསྐྱེད་ནས། སྐུ་ཡིས་འདུལ་བ་རྣམས་ལ། བསྟན་པ་སྐུ་ཡི་དཔེའུ་ཙེ་བསྟན། བསྟན་
པ་དེའི་ཡོན་ཏན་གྱིས། སེམས་ཅན་བསམ་གྱིས་མི་ཁྱབ་པ་ཞིག་འཁོར་བ་ལས་ཐར་
པ་ཐོབ་བོ། །སྡུག་བསྔལ་ལས་བདེ་གནས་རྙེད་དོ། །གསུང་གིས་འདུལ་བ་རྣམས་ལ།
བསྒྲགས་པ་གསུང་གི་དཔེའུ་ཙེ་བསྟན་ནོ། །བསྟན་པ་དེའི་ཡོན་ཏན་གྱིས། སེམས་
ཅན་བསམ་གྱིས་མི་ཁྱབ་པ་ཞིག་འཁོར་བ་ལས་ཐར་པ་ཐོབ་བོ། །སྡུག་བསྔལ་ལས་
བདེ་གནས་རྙེད་དོ། །ཐུགས་ཀྱིས་འདུལ་བ་རྣམས་ལ། སྒྲུབ་པ་ཐུགས་ཀྱི་དཔེའུ་ཙེ་
བསྟན་ནོ། །བསྟན་པ་དེའི་ཡོན་ཏན་གྱིས། སེམས་ཅན་བསམ་གྱིས་མི་ཁྱབ་པ་ཞིག་
འཁོར་བ་ལས་ཐར་པ་ཐོབ་བོ། །སྡུག་བསྔལ་ལས་བདེ་གནས་རྙེད་དོ། །དུས་དེ་ཙམ་
ན་ཡང་། སྟོན་པའི་སྐུ་དང་གསུང་དང་ཐུགས་དང་། ཞལ་མངོན་སུམ་དུ་བཞུགས་
ནས། འདྲེན་པའི་སྟོན་པ་མཛད་ཀྱང་། སེམས་ཅན་གྱི་ལས་བསམ་གྱིས་མི་ཁྱབ་པས།
སེམས་ཅན་ཀྱང་བསམ་གྱིས་མི་ཁྱབ་པ་ཞིག་འཁོར་བ་ལས་ཐར་པར་མ་གྱུར་རོ། །སྡུག་
བསྔལ་ལས་བདེ་གནས་རྙེད་པར་མ་གྱུར་རོ། །སྟོན་པས་ཀྱང་ཐུགས་རྗེས་ཟིན་ཅིང་
དྲངས་པར་མ་གྱུར་ནས། སྟོན་པ་ཡང་ཤིན་ཏུ་ཐུགས་ཆད་དོ། །སྟོན་པ་ཡང་རབ་ཏུ་
ཐུགས་ཆད་དོ། །ཤིན་ཏུ་སྐྱིད་ལུག་གོ །རབ་ཏུ་སྐྱིད་ལུག་གོ ། །
༧ དེ་ནས་སྟོན་པ་གཏོ་རྒྱལ་ཡེ་མཁྱེན་གྱིས། འོད་ཆེན་འཁོར་ལོ་གླིང་བརྩེགས་
ཀྱི། གཡུ་ཁང་པདྨའི་གཞལ་ཡས་ན། ཡེ་ལྷ་སེམས་ཀྱི་སྒྲོན་མ་ཅན། བཞུགས་པའི་
སྤྱན་སྔར་ཐལ་གྱིས་བྱོན། པུས་མོ་བཙུགས་སོ། །ཐལ་མོ་སྦྱར་རོ། །ཞལ་ནས་འཛུམ་
པ་ཕྱུང༌། དབུ་བཏུད་ལྷ་ཕྱག་ལན་གསུམ་བཙལ། མེ་ཏོག་པད་མ་འདབ་བརྒྱད་
ཕུལ་ནས་འདི་སྐད་ཅེས་གསོལ་ཏོ། །ཡེ་ལྷ་ཐུགས་ཀྱི་ཡེ་ཤེས་ཅན། བདག་ཀྱང་སྐྱེ་བ་
སྔ་མ་ལ། སྲིད་པ་ཡེ་སངས་གནས་ན་མཆིས་ཙམ་ན། ཡབ་ནི་ཁྲི་འོད་དོ། །ཡུམ་ནི་



མདོ་སྡེ།
མདོ་གཟེར་མིག་
ཀུན་ཤེས་སོ། །བདག་ཅག་ཁྱེའུ་སྤུན་གསུམ་མཆིས་པ་ནི། གཅིག་ནི་ཁྱེའུ་དག་པའོ། །
གཅིག་ནི་ཁྱེའུ་གསལ་བའོ། །གཅིག་ནི་ཁྱེའུ་ཤེས་པའོ། །བདག་ཅག་ཁྱེའུ་སྤུན་གསུམ་
གྱིས། གཡུང་དྲུང་བོན་གྱི་སྒོར་ཞུགས་ནས། སེམས་བསྐྱེད་དམ་པ་གཏོ་རྗེ་སློབ་དཔོན་
ནི། གཏོ་འབུམ་ཁྲི་ཀློག་གི་ལྕེ་ཅན་ལ། སྲིད་པ་སྟོང་རྩིས་ཀྱི་བོན་ཉན་པས། སྲིད་པའི་
གཏོ་ཁམས་གསུམ་གྱི་སེམས་ཅན་ལ་ཐུག །སེམས་ཅན་གྱི་ལས་བརྟགས་པས། ཤིན་
ཏུ་སྡུག་ཅིང་རབ་ཏུ་བསྔལ་བར་མཐོང་། སེམས་ཅན་གྱི་ལས་ནི། ལ་ལ་ནི་སྐྱེ། ལ་ལ་
ནི་རྒ། ལ་ལ་ནི་ན། ལ་ལ་ནི་འཆི། ལ་ལ་ནི་གསོད། ལ་ལ་ནི་བཤའ། ལ་ལ་ནི་འཚོད།
ལ་ལ་ནི་སྲེག །ལ་ལ་ནི་བཀྲེས། ལ་ལ་ནི་སྐོམ། ལ་ལ་ནི་འཁོལ། ལ་ལ་ནི་སྤྱོད། ལ་ལ་
ནི་འཐབ། ལ་ལ་ནི་རྩོད། ལ་ལ་ནི་འབྲོས། ལ་ལ་ནི་འདེད། བལྟས་པས་ཤིན་ཏུ་སྡུག་
ཅིང་རབ་ཏུ་བསྔལ་བར་མཐོང་། སྤུན་གསུམ་ངུས་པས་མཆི་མ་ཁྲག་ཏུ་ཁོལ།
སེམས་བསྐྱེད་དམ་པ་གཏོ་རྗེ་སློབ་དཔོན་ཞལ་ན་རེ། ཕེ་ཤ་ཨེ་མ་ངོ་མཚར་ཆེ།
དག་པ་གསལ་བ་ཤེས་པ་གསུམ། སྙིང་རྗེ་ཆེན་པོ་སྐྱེས་ཚོད་ཀྱིས། ཚད་མེད་བཞི་དང་
ལྡན་པར་ངེས། ཚད་མེད་བཞི་ཡི་ཐུགས་རྗེ་ཡིས། འཁོར་བ་ཐར་པར་འདྲེན་པ་ཡིན།
སེམས་ཅན་དོན་ལ་སོང་ཞིག་གསུངས། སེམས་ཅན་རྣམས་ལ་སྙིང་རྗེ་སྐྱེས། སློབ་
དཔོན་ལྷ་ཡི་བཀའ་ཐོབ་པས། བདག་ཅག་སྤུན་གསུམ་སྡོད་ནས་མཆིས། ཡབ་གཅིག་
སྲིད་པ་ཁྲི་འོད་དང་། སློབ་དཔོན་གཏོ་ཡི་ཞལ་ན་རེ། ཁྱེད་ཅག་སྤུན་གསུམ་དེར་སྡོད་
དང༌། ཇི་ལྟར་སེམས་ཅན་སྙིང་རྗེ་ཡང་། སྟོན་པ་གཉིས་ཀྱིས་བསྟན་པ་བྱེད་མི་སྲིད།
ཇི་ལྟར་སེམས་ཅན་གྲངས་མང་ཡང་། ཕུང་པོ་གཅིག་གིས་སེམས་གཉིས་བསྡུས་མི་
སྲིད། ཇི་ལྟར་མུན་པའི་ཚོགས་ཆེ་ཡང་། ཉི་མ་ཟུང་གཅིག་གཤིབ་ནས་འཆར་མི་སྲིད།
སྔ་རབས་འདས་པ་རྣམས་ཀྱང་རེ་རེས་བསྟན། སླད་ཀྱིས་བྱོན་པ་རྣམས་ཀྱང་རེ་རེས་
སྟོན། ཁྱེད་ཅག་སྤུན་གསུམ་དུས་གསུམ་སྟོན་པར་གཤེགས། སྟོན་པར་རང་བཞིན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཤིན་ཏུ་དཀོན་ན་བཙུན། གཉིས་ཀྱང་མང་དུ་བྱས་ན་གསུམ་ཙམ་གང་དུ་ཆ། ཕུ་བོ་
དག་པ་འཇིག་རྟེན་སྟོན་པར་མཛོད། སྐུ་ལས་འོད་ཟེར་སྤྲུལ་སྐུ་མང་པོ་ཕྱུང་ལ། སྟོང་
གསུམ་སྟོང་གི་ད་ལྟར་བཞུགས་པའི་འདྲེན་སྟོན་མཛོད་ཅིག དེ་སྐད་ཅེས་གསུངས་ཏེ་
དབང་བསྐུར་ནས། བདག་འདྲེན་པའི་སྟོན་པ་ལ་བཏང་བ་ལགས། བདག་གི་ནུ་བོ་
གཉིས། སླར་མགོན་བཙུན་ཕྱྭ་ཡི་གྲོང་ཁྱེར་དུ་ཡེ་ཤེས་ལྷ་ལ་གཡུང་དྲུང་གི་བོན་ཉན་
དུ་སོང་། སློབ་དཔོན་དང་ཡབ་གཉིས་ཀྱང་། བདག་ལ་ནམ་ཞིག་འཁོར་བའི་སེམས་
ཅན་མ་ཐུལ་ན། གྲུབ་པ་གཤེན་གྱི་གནས་མཆོག་སྙོགས་ལ་ཤོག་ཅིག་གསུངས་ནས།
སླར་གཤེན་རབ་གྲུབ་པའི་དབྱིངས་སུ་གཤེགས་སོ། ། །
དེ་ནས་བདག་གིས་ཀྱང་། སྐྱེ་བ་མིའི་ལུས་བླངས། མིང་གཏོ་རྒྱལ་ཡེ་མཁྱེན་དུ་
བཏགས། འཁོར་བའི་སེམས་ཅན་ལ་གདུང་བ་བསྐྱེད། སྐུས་འདུལ་བ་རྣམས་ལ་སྐུའི་
སྤྲུལ་པ་བཀྱེས་ནས། བསྟན་པ་སྐུ་ཡི་དཔེའུ་ཙེས་དྲངས་པས། སེམས་ཅན་བསམ་གྱིས་
མི་ཁྱབ་པ་ཞིག །ངན་སོང་ལས་མཐོ་རིས་སུ་བཏང་། འཁོར་བ་ལས་ཐར་པ་རུ་དྲངས།
གསུང་གིས་འདུལ་བ་རྣམས་ལས། ཚིག་གི་གདམས་ངག་བགྱིད་ནས། བསྒྲགས་པ་
གསུང་གི་དཔེའུ་ཙེས་དྲངས་པས། སེམས་ཅན་བསམ་གྱིས་མི་ཁྱབ་པ་ཞིག །ངན་སོང་
ལས་མཐོ་རིས་སུ་བཏང་། འཁོར་བ་ལས་ཐར་པ་རུ་དྲངས། ཐུགས་ཀྱིས་འདུལ་བ་
རྣམས་ལ། ཐུགས་ཀྱི་མན་ངག་བྱིན་ནས། སྒྲུབ་པ་ཐུགས་ཀྱི་དཔེའུ་ཙེས་དྲངས་པས།
སེམས་ཅན་བསམ་གྱིས་མི་ཁྱབ་པ་ཞིག་ངན་སོང་ནས་མཐོ་རིས་སུ་བཏང་། འཁོར་
བ་ལས་ཐར་པ་རུ་དྲངས་སོ། །འཁོར་བའི་སེམས་ཅན་རྒྱ་ཆེ་གྲངས་མང་ཡང་། སྐུ་
གསུང་ཐུགས་ཀྱིས་དྲངས་ཀྱང་། དྲངས་པར་མ་ནུས་པ་ཅི་ལགས། དེ་སྐད་ཅེས་ཞུས་
སམ་གསོལ་པ་དང་། ཡེ་ཤེས་ཀྱི་ལྷ་ཡེ་ལྷ་སེམས་ཀྱི་སྒྲོན་མ་ཅན་གྱིས་བཀའ་བསྩལ་
པ། གཏོ་རབས་སྲིད་པའི་སྐྱེས་བུ་ཆེན་པོ། ཚེ་སྔ་ཕྱི་དྲན་པ་ལས་དགེ་སྡིག་ཤེས་པ།



མདོ་སྡེ།
མདོ་གཟེར་མིག་
གནས་མཐོ་དམན་ལ་རྟོགས་པ། འཁོར་བར་སྒྱིད་ལུག་ནས་ཞུས་པ་ལེགས་སོ། །སྐུ་
ཡིས་དྲངས་པ་དང་། གསུང་གིས་དྲངས་པ་དང་། ཐུགས་ཀྱིས་དྲངས་པའི་སེམས་
ཅན་རྣམས་ནི། སྔོན་ཚེ་བསྐལ་པ་དང་པོ་ནས། ལས་ཁྲེའུ་རུ་སྤྱད་པ་ལས། ཀུན་གཞི་
ལས་ས་བོན་བཟང་པོ་ཡོད་པས། སེམས་ལ་རིག་པའི་རྩལ་ཡོད། དེ་ལྟ་བུ་སེམས་ཅན་
རྣམས། རྐྱེན་སྟོན་པའི་བཀའ་དྲག་པོ་དང་འཕྲད་ནས། འཁོར་བ་ལས་ཐར་པ་ཐོབ་
པ་དང༌། སྡུག་བསྔལ་ལ་བདེ་གནས་རྙེད་པའི་ཡོན་ཏན་དེ་ལགས་སོ། །སྟོན་པའི་སྐུ་
དང་ངོ་བོ་ཉིད་ཀྱིས་ཞལ་མངོན་སུམ་དུ་བསྟན་ཀྱང་། སྔོན་ཚེ་བསྐལ་པ་དང་པོ་ནས།
མ་དྲངས་པའི་སེམས་ཅན་རྣམས་ནི། གཏོ་རབས་སྲིད་པའི་བུ། གཏོ་རྒྱལ་ཡེ་མཁྱེན་
ལགས། དེ་རྣམས་ནི་ཤིན་ཏུ་ཡང་དྲང་དཀའ་བ་ལགས་སོ། །རབ་ཏུ་ཡང་དྲང་དཀའ་
བ་ལགས་སོ། །སྔོན་ཚེ་བསྐལ་པ་དང་པོ་ནས། ལས་སྡིག་པ་ཅི་ཚུགས་སུ་སྤྱོད་པ།
ཀུན་གཞི་ལ་དགེ་བའི་ས་བོན་ཏིལ་འབྲུ་ཙམ་ཡང་མེད། དུག་ལྔ་ཁ་ཚང་བའི་ཐ་རམ་
གྱིས་དམ་དུ་བསྡམས་པ་ཡིན་ཏེ། གཏོ་རྒྱལ་ཁྱོད་བོན་གྱི་བཀའ་བས་ཀྱང་། བདག་ལྷ་
ཡི་ཐུགས་རྗེས་ཀྱང་ཟིན་ཅིང་དྲངས་པ་ལྟ་བུ་མི་འགྱུར་རོ། །སེམས་ཅན་ལ་ལ་ཞིག་ནི་
ཞེ་སྡང་མེ་ལྟར་འབར། སེམས་ཅན་ལ་ལ་ཞིག་ནི་འདོད་ཆགས་ཆུ་ལྟར་ཁོལ། སེམས་
ཅན་ལ་ལ་ཞིག་ནི་གཏི་མུག་མུན་ལྟར་སྲོས། སེམས་ཅན་ལ་ལ་ཞིག་ནི་ཕྲག་དོག་ས་
ལྟར་སྐྱེས། སེམས་ཅན་ལ་ལ་ཞིག་ནི་ང་རྒྱལ་རླུང་ལྟར་འཚུབ། སེམས་ཅན་ལ་ལ་ཞིག་
ནི་རག་ཤ་སྲིན་པོའི་རིགས། དེ་ལྟ་བུའི་རིགས་ལ་ཐར་པའི་རྒྱུ་མ་མཆིས། དཔེར་ན་ཉི་
མ་ལ་འོད་ཟེར་ཤར་ཀྱང་མུན་པའི་ཁང་པ་ནག །དེ་དང་མཚུངས་པར་སེམས་ཅན་
དེའི་རིགས་ལ། ངེས་ཚིག་བསྟན་ཀྱང་མི་ཉན་སྐུར་པ་འདེབས། མི་དགེ་སྣ་ཚོགས་
སྤྱད་ན་སེམས་ཅན་དམྱལ་བར་སྐྱེ། དྲངས་ཀྱང་མི་དྲང་གཏོ་རྒྱལ་མི་དྲང་ངེས། ངས་
ཀྱང་སྙིང་རྗེ་ཆེན་པོར་རབ་བསྐྱེད་ནས། ཁམས་གསུམ་སེམས་ཅན་འདི་ལ་རབ་ཏུ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གདུངས། ཆབ་ཀྱི་གྲམ་པ་ཙམ་ཞིག་ཡར་དྲངས་ཀྱང༌། ཆང་འགགས་སྦང་མ་ཙམ་
ཞིག་མར་ལ་ལྷུང༌། གནམ་གྱི་སྐར་མ་ཙམ་ཞིག་ཡར་དྲངས་ཀྱང་། རྩི་ཡི་མཆོག་མ་
ཙམ་ཞིག་མར་ལ་ལུས། འཁོར་བ་འདི་ལ་གཏིང་ནས་སྐྱིད་པ་ལུག །རིགས་ཀྱི་བུ་གཏོ་
རྒྱལ། སྐུ་གསུང་ཐུགས་ཀྱི་བསྟན་པ་རྫོགས་ནས་གྲུབ་པའི་གནས་བསྙེག་རན། དེ་སྐད་
ཅེས་ཡེ་ཤེས་ལྷ་ཡི་བཀའ་བསྩལ་ཏོ། །
ཡང་སྟོན་པ་གཏོ་རྒྱལ་ཡེ་མཁྱེན་གྱིས། གུང་དྲུག་ལྷ་རྩེ་སྲིད་པའི་ཡུལ་དུ་བྱོན། སྔོན་
བུ་གཡུ་རྩེ་ཤེལ་གྱི་མཁར་ནང་ནས། ཡེ་མུ་རྒྱུང་དཀར་པོ་བཞུགས་པའི་སྤྱན་ལམ་
དུ། པུས་བཙུག་ཐལ་སྦྱར་ཞལ་ནས་འཛུམ་ཕྱུང་སྟེ། འདི་སྐད་ཅེས་གསོལ་ཏོ། །ཀྱེ་
སྲིད་པའི་རྒྱལ་པོ་ཡེ་མུ་རྒྱུང་དཀར་པོ་ལགས། བདག་ཅག་སེམས་ཅན་དོན་ལ་རབ་ཏུ་
དགོངས། སྐུ་ཡི་སྤྲུལ་པས་བསྟན་པ་སྐུའི་དཔེའུ་ཙེ་གཟུགས་ཁམས་ལ་བསྟན། གསུང་
གི་སྤྲུལ་པས་བསྒྲགས་པ་གསུང་གི་དཔེའུ་ཙེ་འདོད་ཁམས་ལ་བསྟན། ཐུགས་ཀྱི་སྤྲུལ་
པས་སྒྲུབ་པ་ཐུགས་ཀྱི་དཔེའུ་ཙེ་གཟུགས་མེད་པའི་ཁམས་ལ་བསྟན། ཁམས་གསུམ་
འཁོར་བའི་གནས་སུ། སྐུ་གསུང་ཐུགས་ཀྱི་བསྟན་པ་རྫོགས། ཁམས་གསུམ་ལས་
ཀྱིས་འཁོར་བའི་སེམས་ཅན་ཉོན་མོངས་ཀུན་དྲངས་པས་བདེ་བ་བས་ཀྱང་མ་དྲངས་
སྡུག་པ་མང་། ཀྱེ་སྲིད་པའི་མུ་རྒྱུང་དཀར་པོ་ལགས། བསྟན་པ་གཅིག་ལ་གནས་པ་
ལས་ཀྱི་ཐུགས་རྗེ་མ་ཆུང་དང་། ཁམས་གསུམ་སྟོང་པར་དྲངས་པའི་བོན་ཞིག་བདག་
ལ་བསྟན་དུ་གསོལ། གཤེན་གྱིས་དེ་སྐད་ཅེས་གསོལ་ཏོ། །དེ་ལ་མུ་རྒྱུང་གིས་བཀའ་
བསྩལ་པ། གཏོ་རབས་སྲིད་པའི་བུ་གཏོ་རྒྱལ་ཡེ་མཁྱེན། དབང་པོ་ཤིན་ཏུ་གསལ་བ་
ཤེས་རབ་ཤིན་ཏུ་དྭངས་པ། སྙིང་རྗེའི་སེམས་དང་ལྡན་པ། སྐྱེས་བུ་ཆེན་པོར་འཁྲུངས་
པས། ཞུས་སམ་གསོལ་བ་ནི་ཤིན་ཏུ་ལེགས་ཏེ། ཉིད་བས་ཀྱང་བདག་ནི་འགྲོ་བའི་
དོན་ལ་རབ་ཏུ་དགོངས་པ་ཞིག་ལགས་སོ། །ཤིན་ཏུ་ཡང་དགོངས་པ་ཞིག་ལགས་ན།



ལ་
མདོ་སྡེ།
མདོ་གཟེར་མིག
ཁམས་གསུམ་དྲངས་ནས་སྟོང་པའི་བོན་ནི། ཤིན་ཏུ་ཡང་མི་སྲིད་པ་ཞིག་ལགས་སོ། །
རབ་ཏུ་མི་སྲིད་པ་ཞིག་ལགས་སོ། །དེ་སྲིད་པའི་རྒྱུ་མ་ལགས་ཏེ། སྟོན་པའི་ཐུགས་རྗེ་
ཉི་མ་དང་འདྲ་སྟེ། ཀུན་ལ་སྙོམས་ཀྱང་སེམས་ཅན་མ་རིག་པ་ནི། བྲག་ཕུག་ཁ་བྱང་
དུ་བལྟས་པ་དང་འདྲ་སྟེ། འཁོར་བའི་སེམས་ཅན་ནི་རྒྱུ་ངན། ཆགས་པའི་དུག་ལྔ་ནི་
དབང་ཆེ། ཉོན་མོངས་པའི་འདོད་ཆགས་ནི་ཁ་དྲག་གོ །དེའི་རང་བཞིན་གྱིས་ཉིད་
བས་དུས་གསུམ་ཚང་པའི་སྟོན་པ་འཚོགས་ནས་དྲངས་ཀྱང་དྲང་བར་མི་འགྱུར་རོ། །
སྐུ་གསུང་ཐུགས་ཀྱི་བསྟན་པ་རྫོགས་ནས། ཡང་དག་གྲུབ་པའི་གནས་བསྙེག་རན།
ངས་ཀྱང་སྲིད་གསུམ་སྐྱེ་ཞིང་འཆི་བའི་ཁམས་གསུམ་དུ། ལེགས་པར་སྲིད་པ་གཏན་
ལ་ཕབ་ནས་སྲིད་ནས། དཀར་བ་ནི་ནག་པོར་སོང་། ཡོད་པ་ནི་མེད་པར་སོང་།
གང་བ་ནི་སྟོང་པར་སོང་། བརྟན་པ་ནི་འགྱུར་བར་སོང་། ཆགས་པ་ནི་འཇིག་པར་
སོང་། སྐྱེས་པ་ནི་འཆི་བར་སོང་། ཁམས་གསུམ་ལ་དད་པ་སྐྱོ། སྲིད་གསུམ་ལ་ཡིད་
དབྱུང༌། འཁོར་བ་ལ་སྐྱིད་ལུག་པས། བདག་ནི་འཇིག་རྟེན་འདིར་སྲིད་པའི་རྒྱལ་པོར་
མི་བགྱིད་དོ། །སྲིད་པས་དེ་སྐད་ཅེས་བཀའ་བསྩལ་ཏོ། ། །
དེར་སྟོན་པ་གཏོ་རྒྱལ་ཡེ་མཁྱེན་གྱིས་ཐུགས་ལ་དགོངས་པས། ལྷ་དང་གཤེན་དང་
སྲིད་པ་གསུམ། བསྟན་པ་གཅིག་ལ་གནས་པ་ལ། ལྷ་དང་སྲིད་པ་གཉིས་འཁོར་བ་
ལ་སྒྱིད་ལུག །ཕྱིར་མི་འོང་བའི་འབྲས་བུ་འཁོར་བ་ལས་མྱ་ངན་འདས་སོ། སྔོན་དང་
པོ་སློབ་དཔོན་དང་ཡབ་གཉིས་ཀྱི་ཞལ་ནས་ཀྱང་། ནམ་ཞིག་འཁོར་བའི་སེམས་ཅན་
མི་འདུལ་ཙམ་ན། གྲུབ་པ་གཤེན་གྱི་གནས་མཆོག་སྙོགས་ལ་ཤོག །གསུངས་པ་དུས་
ད་ལྟ་ཡིན་པར་ངེས། ད་བདག་ཀྱང་འགྲོ་བའི་དོན་སྤང་ལ། འཁོར་བ་མྱ་ངན་ལས་
འདའ་བར་དགོངས་ནས། འདའ་ཁར་ཁམས་གསུམ་གྱི་སེམས་ཅན། ཐུགས་རྗེས་
མ་དྲངས་ནས་སྡུག་ཅིང་སྦྱོང་བ་རྣམས་ལ། ཞལ་གཟིགས་ཏེ་གདུངས་ཤིང་བཤུམས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སོ། །ཤིན་ཏུ་ཡང་བཤུམས་སོ། །རབ་ཏུ་ཡང་བཤུམས་སོ། །དེ་ནས་བཤུམས་པའི་
མཆིལ་མ་ཕྱག་གིས་ཕྱིས་ནས། ཞལ་ནས་སྨོན་ལམ་འདི་སྐད་ཅེས་བཏབ་བོ། བདག་
ནི་འཁོར་བ་མྱ་ངན་འདས། འཁོར་བ་མྱ་ངན་འདས་འོག་ཏུ། འཁོར་བའི་སེམས་ཅན་
དྲང་སླད་དུ། བར་གྱི་བསྐལ་པ་གཅིག་ལོན་ནས། ཐུགས་རྗེ་ཅན་གྱི་སྟོན་པ་འབྱོན།
སྟོན་པ་དེ་བྱོན་པའི་དུས་ཙམ་ན། ཁམས་གསུམ་གྱི་སེམས་ཅན་སྡུག་པ་ཁྱེད་རྣམས་
ཀྱང་། དུས་དེར་སྡུག་བསྔལ་ལས་བདེ་གནས་རྙེད་པར་ཤོག །འཁོར་བ་ལས་ཐར་པ་
ཐོབ་པར་ཤོག །འཇིག་རྟེན་གྱི་ཁམས་འདི་ན། ཉོན་མོངས་པ་ཤས་ཆུང་བ། དམུ་རྒྱལ་
ཐེམ་པ་སྐས་དང་། ཕྲུ་ཟ་ངང་འབྲང་མ་གཉིས་ཡིན་ཏེ། བདག་སྐུ་མྱ་ངན་ལས་འདས་
ཀྱང༌། གསུང་དུང་ཤོག་དཀར་པོ་ལ། གཡུ་རིས་སྔོན་པོ་བྲིས་ནས། འཇིག་རྟེན་ཁམས་
གསུམ་སྤེལ་བས་གསུང་མ་འདས་ཀྱིས། དེ་རྗེས་སུ་སེམས་ཅན་རྣམས་ཀྱང་། གསུང་
རབ་ཀྱི་འབྲུ་རྟོགས་ལ། བསྟན་པ་ནི་སྲུངས་ཤིག །དགེ་བ་ནི་སྤེལ་ཅིག །སྡིག་པ་ནི་
སྤོངས་ཤིག་གསུངས་ནས། སྐུ་འཁོར་བ་མྱ་ངན་ལས་འདས་སོ། །
དེ་ལ་མགོན་བཙུན་ཕྱ་ཡི་ཡུལ་དུ། གཅུང་གསལ་བ་ལ་འདི་སྐད་ཅེས་གསུངས་སོ། །
བདག་གིས་ཁམས་གསུམ་གྱི་སེམས་ཅན་རྣམས། སྟོང་པ་ཙམ་ཞིག་ཡར་དྲངས་ཀྱང༌།
གང་བ་ཙམ་ཞིག་མར་ལ་ལུས། འཁོར་བ་ལ་སྐྱིད་ལུག་ནས། འཇིག་རྟེན་གྱི་ཁམས་
ནས་མྱ་ངན་ལས་འདས་ནས་འོང་བ་ཡིན། ད་ཉིད་འཇིག་རྟེན་གྱི་ཁམས་གསུམ་འགྲོ་
བ་འདྲེན་པའི་བསྟན་པ་ལ། བར་གྱི་བསྐལ་པ་གཅིག་ལོན་ན་འདུལ་བའི་དུས་ལ་བབ་
པ་ཡིན། དེའི་དུས་སུ་གཤེགས་པར་གྱིས་ཤིག་གསུངས་ནས་གཏོ་རྒྱལ་ཡང་། གྲུབ་པ་
གཤེན་གྱི་གནས་མཆོག་དམ་པ་རུ། འགྲོ་བ་འདུལ་བར་བྱ་བའི་དོན་དུ་གཤེགས་པའོ། །
སྔ་རབས་འདས་པའི་ལེའུ་སྟེ་གཅིག་པའོ། ། །
༧ གཡུང་དྲུང་ལྷའི་སྐད་དུ་ན། ཏི་གྱེར་ཧ་ལིང་གུ་གེ་སྨར། གང་ཟག་མི་ཡི་སྐད་དུ་



མདོ་སྡེ།
མདོ་གཟེར་མིག ་
ན། གཤེན་རབ་ཡབ་ཡུམ་གྱི་ལེའུ་འོ། །དེ་ལྟར་དུས་དང་པོ་ལ། ལྷ་གང་གི་ཐུགས་རྗེ་
ཡལ་ན། ཡེ་ལྷ་སེམས་ཀྱི་སྒྲོན་མ་ཅན་གྱི་ཐུགས་རྗེ་ཡལ་ལོ། །སྲིད་པ་གང་གི་རྒྱུད་ཞིག་
ན། ཡེ་མུ་རྒྱུང་དཀར་པོ་ཅན་གྱི་རྒྱུད་ཞིག་གོ །བོན་གྱི་བསྟན་པ་གང་ནུབ་ན། གཏོ་
རྒྱལ་ཡེ་མཁྱེན་གྱི་བསྟན་པ་ནུབ་བོ། །འཇིག་རྟེན་གྱི་ཁམས་ཀྱང་བསྐལ་པ་ཕྲ་མོ་གཅིག་
གིས་མཐོ་བཅད་དང་ཟུར་བསྙལ་ཙམ་ཞིག་གོ ། །
ད་འདི་ནས་མར་ན། དུས་འདི་བསྐལ་པ་འདི་སྲིད་པ་འདི་འབྱུང་བ་འདི་ལ། ལྷ་
གང་གི་ཐུགས་རྗེས་འཛིན་པ་དང༌། གཤེན་གང་གིས་སྟོན་པ་བྱེད་པ་དང༌། སྲིད་
པ་གང་གིས་རྒྱུད་སྤེལ་བའི། ལོ་རྒྱུས་དང་གཏན་ཚིགས་འབྱུང་སྟེ། སྤྱིར་འཇིག་རྟེན་
གྱི་ཁམས། རྒྱ་ཆེ་བ་གྲངས་མང་ན་ཡང་། ནུབ་ཕྱོགས་ཀྱི་འཇིག་རྟེན་གྱི་གླིང༌། ཆུ་བོ་
ཆེན་པོ་བཞིའི་འགོ །ལྷོ་འཛམ་བུ་གླིང་གི་མིག །སོག་ཁ་སྣོད་ཀྱི་འཇིག་རྟེན་གྱི་སྐྱབས།
གངས་དབལ་སོ་མདུང་རྩེའི་ར་བ། རི་གཡུང་དྲུང་དགུ་བརྩེགས་ཀྱི་རྩ་བ། བྲག་
སེང་གེ་རྒྱབ་བསྣོལ་གྱི་བར། ས་པདྨ་འདབ་བརྒྱད་ཀྱི་སྟེང༌། གནམ་འཁོར་ལོ་རྩིབས་
བརྒྱད་ཀྱི་འོག །ཤིང་གཞའ་ཚོན་འོད་འབར་གསེབ། རྩྭ་མེ་ཏོག་སྣ་ཚོགས་ཀྱི་ནགས།
གསོས་བདུད་རྩི་སྨན་གྱི་ཚལ། གནས་རིན་པོ་ཆེའི་མཁར། ཡུལ་དེའི་མིང་ནི་འོལ་མོ་
ལུང་རིང་། མཁར་དེའི་མིང་ནི་བར་པོ་སོ་བརྒྱད། གསས་མཁར་དེའི་མིང་ནི་ཤམ་པོ་
ལྷ་རྩེ། གནས་དེའི་མིང་ནི་འཛམ་བུ་གླིང་གི་མིག་བྱ་སྟེ། མི་ལ་རིགས་བཞི་མཆིས་པ་
ལས། རྒྱལ་པོའི་རིགས་སུ་གཏོགས་པ་ཆེ་བ་དང་། རྗེའུ་རིགས་སུ་གཏོགས་པ་གཙང་
བ་དང་། བྲམ་ཟེའུ་རིགས་སུ་གཏོགས་པ་བཙུན་པ། རྨངས་ཀྱི་རིགས་སུ་གཏོགས་པ་
གདོལ་པ་དང་བཞིའོ། །ཡུལ་དེ་ན་ཀུན་ཚང་པ་ཡང་། མཁར་དེའི་རྩེ་རྗེ་ནི། རུས་
པ་ནི་དམུའོ། །རིགས་ནི་རྒྱལ་རིགས་སོ། །མིང་ནི་དམུ་རྒྱལ་ལེན་གྱི་ཐེམ་པ་སྐས་སོ། །
སྐྱེས་བུ་ཆེན་པོ་བཞུགས་པས། རབ་ཏུ་སེམས་ཉིད་ཀློང་ན་བདེ། འགྲོ་བའི་དོན་ལ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱོན་པས། སེམས་ཅན་ལ་བུ་གཅིག་མ་ལྟར་བྱམས། དེའི་བཙུན་མོ་ནི་ཕྱུ་ཨ་ལྡེ་ཁྱབ་
པའི་སྲས་མོ། །ཕྱུ་ཟ་ངང་འབྲང་མ་བགྱིས་ཏེ། དེ་ཡང་ཡབ་དང་མཚུངས་ཏེ། ཤིན་
ཏུ་ངག་འཇམ་ཞིང་རབ་ཏུ་ཁོང་དལ། སེམས་ཅན་སྐྱེ་འགྲོ་ལ་བྱམས་པའི་སེམས་དང་
ལྡན། ཡབ་ཡུམ་དེ་གཉིས་འགྲོ་བའི་དོན་ལ་དགོངས་ནས་སྐུ་ཡི་སྤྲུལ་པ། དཔྱིད་ཟླ་
ར་བའི་ཚེས་བརྒྱད་ལ། སྲས་རྒྱལ་བུ་གཅིག་སྐུ་འཁྲུངས་སོ། །འཁྲུངས་པའི་དུས་དེར་
སེམས་ཅན་ཐམས་ཅད་ཀྱང་སྤྲོ་བ་སྐྱེས་ནས། ལ་ལ་ཡིས་སེལ་བཏབ། ལ་ལ་ཡིས་ཁྲུས་
བྱས། ལ་ལ་ཡིས་གཡང་བླན། ལ་ལ་ཡིས་ལྷ་གསོལ། ཞང་པོ་ཕྲུ་ཁ་རྗེ་ཐང་པོ་ཡིས།
དུང་གི་གནམ་ཡོལ་དཀར་པོ་ལ། འབྲུག་ཁྱུང་གི་རིས་བཀྲ་དང་། ཉི་ཟླའི་འོད་འབར་
དང་། མདའ་གང་བ་དབུ་ལ་བཅིངས་ནས། སྨོན་ལམ་བཏབ་པ། དམུ་རྒྱལ་གྱི་སྲས་
རྒྱལ་བུ་ཁྱོད་ཀྱང་། ལྷ་སྲིན་སྡེ་བརྒྱད་ལ་བཀའ་བཙན་ཞིང་། སྐྱེ་འགྲོ་སེམས་ཅན་གྱི་
དོན་ནུས་པར་ཤོག་ཅིག །གསུངས་སོ། ། །
རྒྱལ་བུ་དེ་ཡང་ཡབ་ཡུམ་དང་མཚུངས་པར། ཤིན་ཏུ་ཁོང་དལ་ཞིང་རབ་ཏུ་ངག་
འཇམ། བྲམ་ཟེའི་བུ་གསལ་ཁྱབ་འོད་ལྡན་གྱིས་མཚན་བརྟགས་པས་ཀྱང་། ཤིན་ཏུ་
ཁོང་དལ་ཞིང་རབ་ཏུ་ངག་འཇམ། མཚན་བཟང་ཞིང་རབ་ཏུ་མཚན་པར་བཅད།
མིང་དང་མཚན་ཡང་མི་བོན་ལྷ་བོན་ཡོ་བོན་ན་རྒྱལ་བོན་ཐོད་དཀར་དུ་བཏགས།
སློབ་དཔོན་འཕྲུལ་གཤེན་ངག་དྲག་ལ། འཕྲུལ་ངག་བདེན་པའི་བོན་བསླབས་ནས།
གཏོ་རྒྱུད་སྨྲང་རྒྱུད་ས་ལེ་མཁྱེན། དུས་དེ་ཙམ་ན་རྒྱལ་བུ་དེའི་གདུང་འཚོབ་པ། རྟེན་
པའི་བཙུན་མོ་ཞིག་མ་མཆིས་ནས། སྟོང་ཁམས་སུ་བཙལ་བས་མ་རྙེད་དོ། །དེར་ལོ་
བཅུ་གསུམ་ལོན་ནས། ལྷ་སྲིན་འཐབ་པའི་གཟུ་མཛད་ཅིང་བཞུགས་ན། འཁོར་གྱི་
དམ་པ་ཞིག་མི་གཉིས་རྒྱལ་བུ་ཞལ་མཇལ་ཟེར་ནས། འཕྲིན་སྙན་དུ་ཞུས་ནས། རྒྱལ་
བུ་ཡང་བཞེངས་ནས་མི་གཉིས་ཀྱི་དྲུང་དུ་བཞུད། མི་གཉིས་ཀྱིས་ཀྱང་ཞེ་ས་ལུགས་
10



མདོ་སྡེ།
མདོ་གཟེར་མིག་
བཞིན་དུ་ཕུལ་ནས། རྒྱལ་བུ་ལ་འདི་སྐད་ཅེས་ཞུས་སོ། །ཀྱེ་རྒྱལ་བུ་ལགས། བདག་
ཅག་གཉིས་ཕ་སྤད་ལགས་སོ། །ཡུལ་ནི་མཚོ་མུ་ལེ་སྟོང་ལྡན་ཧད་ཀྱི་འགྲམ་ལགས་
སོ། །ཁྱིམ་ནི་གྲོང་ཁྱེར་ལང་ལིང་གི་དབུས་ན་མཆིས་སོ། །རྒྱལ་བུ་དང་ཞལ་མཇལ་བ་
ནི། ཁབ་ཀྱི་བཙུན་མོ་ཞིག་རྒྱལ་ཁམས་ན། སྒྲ་གཏོང་གི་གདའ་བས་མ་རྙེད་མཆིས་
ན། བདག་རིགས་ནི་རྨངས་རིགས་ལགས་ན་ཡང་། རྒྱལ་བུའི་བཙུན་མོར་རུང་བའི་
བུ་མོ་ཁྱད་པར་འཕགས་པ་ཞིག་བདོག་པས། རྒྱལ་བུའི་བཙུན་མོར་འབུལ་དུ་མཆིས་
ན། བཀའ་གནང་འཚལ། དེ་སྐད་ཅེས་རྒྱལ་བུ་ལ་གསོལ་པས། རྒྱལ་བུའི་སྤྱན་གྱིས་
གཟིགས་པས་ཀྱང་སྤྱན་མ་བལྟམས། ཐུགས་ཀྱིས་དགོངས་པས་ཀྱང་ཡིད་མ་རངས།
མི་གཉིས་པོ་ལ་འདི་སྐད་ཅེས་བཀའ་བསྩལ་ཏོ། །ཨེ་མ་ཡ་མཚན་རྨད་རེ་ཆེ། ཕ་ནི་
གཡས་ཞར། བུ་ནི་གཡོན་འཐེང་། རིགས་ནི་རྨངས་རིགས་ཡིན། ཁྱོད་ལ་ང་ཡི་ཁབ་
དུ་བཞེས་སུ་རུང་བའི་བུ་མོ་སྐྱེ་བའི་ལུགས་མེད་ཀྱིས། མིའི་དྲུང་དུ་དེ་སྐད་ཅེས་མ་
ཟེར་ཅིག་ངོ་ཚའོ། །ཁྱེད་ལ་བུ་མོ་ཁྱད་པར་ཅན་ཞིག་ཡོད་ན། དབྱར་ཟླ་ར་བའི་ཚེས་
བཅོ་ལྔ་ལ། བདག་གྲོང་ཁྱེར་ལང་ལིང་དུ་གཤེགས་ནས། མཚོ་མུ་ལེ་སྟོང་ལྡན་ལ། སྐུ་
ཁྲུས་བྱེད་དུ་ཕྱིན་ཙམ་ན། གྲོང་ཁྱེར་ལང་ལིང་གི་མི་རྣམས་ཀྱིས་མདུན་བསུ་ནས། ལ་
ལས་ནི་སྐོར་བ་བྱེད། ལ་ལས་ནི་ལྷ་ཕྱག་བྱེད། ལ་ལས་ནི་མེ་ཏོག་འབུལ། ལ་ལས་ནི་
ལྟད་མོ་བྱེད་ན། ཁྱེད་ཀྱི་ཁྱད་པར་ཅན་དེ་གང་ན་ཉར། ཤིན་ཏུ་ཚོད་ཆུང་བ་གཉིས་
སྣང་གིས། རབ་ཏུ་གསང་དམ་དུ་གྱིས་ལ་ཕྱིར་ཆོས་ཤིག །ངའི་འཁོར་པས་ཐོས་ན་
བཀྱོན་འབེབས་པར་འགྱུར་རོ། །གསུངས་ནས་རྒྱལ་བུ་ཡང་བཞེངས་ནས་བཞུད་
དོ། །མི་གཉིས་པོ་ཡང་ཡི་ཆད་ནས་སོང་ངོ་། །དེར་ལྷ་སྲིན་སྡེ་བརྒྱད་ཀྱི་གཙོ་བོ་དང་།
འཁོར་པ་རྣམས་ཀྱི་མཆིད་ནས། རྒྱལ་བུ་ལགས་གཏམ་རེ་མང་། མི་དེ་གཉིས་སུ་
ལགས་ཅི་མཆིས། རྒྱལ་བུ་ཡང་ཤིན་ཏུ་ངོ་ཚ་བར་གྱུར་ནས། རྫུན་བསམ་ནས་བཀའ་
1



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སར་
བསྩལ་པ། མི་དེ་གཉིས་ནི་ཤིན་ཏུ་ཉོན་མོངས་པས། བྲམ་ཟེ་གྱ་ཉེས་གཉིས་གདའ་
འོ། །བདག་ལ་ནན་བསྐྱེད་ནས་རྫས་སློང་དུ་འོངས་ནས། བྱེས་སུ་སྦྱིན་རྒྱུ་མ་མཆིས་
ནས། ཁྱིམ་དུ་ཤོག་ཅིག་པར་དུས་བསྩལ། དེ་ནས་ལྷ་སྲིན་སྡེ་བརྒྱད་ཀྱི་བསྡུམས་མཛད་
ནས། སླར་འོལ་མོ་ལུང་རིང་དུ་གཤེགས་སོ། ཡབ་ལ་འདི་སྐད་ཅེས་གསོལ་ཏོ། །བདག་
ནི་ལྷ་སྲིན་སྡེ་བརྒྱད་ཀྱི་སྡུམ་བགྱིས་ན། ས་དེར་ཤིན་ཏུ་པྲ་ངན་པ་ཞིག་དང་མཇལ།
མི་ཕ་སྤད་གཉིས་ཡིན་ཟེར་བ། ཕ་ནི་གཡས་ཞར། བུ་གཡོན་འཐེང་པ་དེའི་མཆིད་
ནས། ཡུལ་མཚོ་མུ་ལེ་སྟོང་ལྡན་ཧད་ཀྱི་འགྲམ་ལགས། ཁྱིམ་ནི་གྲོང་ཁྱེར་ལང་ལིང་
གི་དབུས་ན་མཆིས་སོ། །རིགས་ནི་རྨངས་རིགས་སུ་གཏོགས། རྒྱལ་བུ་ལ་ཁབ་ནི་མི་
མངའ་བས། བདག་གི་བུ་མོ་བཙུན་མོར་འབུལ་ཟེར་བ་ཞིག་བྱུང་། འདི་ཅི་ལགས།
བདག་ནི་ཤིན་ཏུ་ངོ་ཚ་ནས། འཁོར་གྱི་དམ་པ་རྣམས་ལ་ཡང་གསང་ནས། ཡབ་ལ་
ཞུ་བ་ལགས་སོ། །ཡབ་ཀྱི་ཞལ་ནས་ཕེ་ཤ་མི་སྲིད་པ་མ་ཡིན་ནོ། །ལྷ་ཡི་བུ་ལྟུང་བ་ཡང་
སྲིད་དོ། །དམྱལ་བའི་བུ་ཐར་པ་ཡང་སྲིད་དོ། །རྒྱལ་པོ་རྨོངས་སུ་འབབ་པ་ཡང་སྲིད་
དོ། །རྨངས་ཀྱིས་རྒྱལ་ས་འཛིན་པ་ཡང་སྲིད་དོ། །མི་དེ་གཉིས་ནི་པྲ་ངན་པ་མ་ལགས་
སོ། །གཡས་ཞར་བ་ནི་ངན་སོང་གི་སྒོ་འགེགས་པ་ལགས་སོ། །གཡོན་འཐེང་བ་ནི་
འགྲོ་དོན་བྱེད་པ་ལགས་སོ། །གཉེན་མཐོ་ལ་གདགས་ཟེར་བ་ནི། མཐོ་རིས་ཐར་པའི་
རྩལ་ཡོད་པ་ལགས་སོ། །བདག་གིས་ཀྱང་རྒྱལ་པོའི་གདུང་རྒྱུད་གཅེས་ནས། རྒྱལ་བུ་
ལ་བཙུན་མོ་ཞིག་ཆེད་བཏང་ནས་བཙལ་བས་མ་རྙེད། དེ་ལྟ་བུ་ནི་མི་སྲིད་པའི་བོན་
ཅན་མ་ལགས་སོ། །སྲིད་པའི་བོན་ཅན་ལགས་སོ། །ད་ཡང་རྒྱལ་བུ་མཚོ་ལ་ཁྲུས་བྱེད་
དུ་གཤེགས་ཙམ་ན། གྲོང་ཁྱེར་ལང་ལིང་དུ་གཡེངས་ཀྱིས་རྩད་བཅད་པའི་རིགས་
ཡིན་ནོ། །
ཡབ་ཀྱིས་དེ་སྐད་ཅེས་བཀའ་བསྩལ་པས། རྒྱལ་བུས་ཀྱང་མནོས་པས། དེ་སྐད་
12



མདོ་སྡེ། །
མདོ་གཟེར་མིག་
ལགས་པར་དགོངས་ཏེ། རྒྱལ་བུ་ཉིད་དང་འཁོར་པ་རྣམས་དང་། རོལ་མོ་ཀུན་དང་
བཅས་ནས། སྐུ་ཁྲུས་ཀྱི་དུས་ལ་ཐུག་པས་བཟབས་ནས་མཛད་ཅིང་བཞུགས་སོ། །
སླད་ནས་རྨངས་ཀྱི་མི་གཉིས་ཁྱིམ་དུ་སླར་ཕྱིན་ནས། ཁྱིམ་བདག་མོས་དྲིས་པ། ལྷ་
སྲིན་སྡེ་བརྒྱད་ཀྱི་མདུན་སར། ཁྱེད་ཕ་སྤད་གཉིས་ཕྱིན་ནམ། རྒྱལ་བོན་ཐོད་དཀར་
དང་ཞལ་མཇལ་ལམ། བུ་མོ་བཙུན་མོར་འབུལ་བ་གྲུབ་བམ། དེ་སྐད་ཅེས་དྲིས་
པས། ཕྱིར་ལན་བཏབ་པས། བདག་ཅག་ནི་ལྷ་སྲིན་སྡེ་བརྒྱད་ཀྱི་མདུན་སར་མཆིས་
སོ། །རྒྱལ་བོན་ཐོད་དཀར་དང་ཞལ་ཡང་མཇལ་ལོ། །བུ་མོ་འབུལ་བའི་མཆིད་ཚིག་
ཞུས་ནས། །
རྒྱལ་བུས་མ་གནང་སྟེ་བཀའ་བསྩལ་པ། ཕ་ནི་གཡས་ཞར། བུ་གཡོན་འཐེང་།
རིགས་ནི་རྨངས་རིགས་སུ་གཏོགས། ཁྱོད་ལ་ངའི་ཁབ་ཏུ་བཞེས་སུ་རུང་བའི་བུ་མོ་
ཞིག་མི་སྐྱེ་ངེས་ཀྱིས་ཤིན་ཏུ་ཚོད་ཆུང་བའི་མི་གཉིས་སྣང་གིས། རབ་ཏུ་གསང་དམ་
པ་གྱིས་ལ་སོང་ཞིག་གསུངས་ནས། རྒྱལ་བུ་ཡང་བཞེངས་ནས་མདུན་སར་བཞུད།
བདག་ཅག་ཕ་སྤད་གཉིས་ཀྱང་ལངས་ནས་མཆིས། ཡི་མུག་ག་ཆད་འབུབ་ཅིང་གན་
ཞིང་ད་ལྟ་འོང་བ་ལགས། དེ་སྐད་ཅེས་གསོལ་པ་དང་། མ་ནི་བུ་མོ་འབུལ་བར་
མ་གྲུབ་པས་ངུས་སོ། །བུ་མོ་ནི་རྒྱལ་བུའི་མངན་ཚིག་ལ་ངོ་མཚར་སྐྱེས་ནས་དགོད་
དོ། །ཕ་ནི་ཐང་ཆད་ནས་མཁུན་ནོ། །བུས་སྨྲས་པ། བུད་མེད་བྱ་བ་ལས་ཀྱི་སྲིན་མོ་
ཡིན། ཆགས་པའི་གཞི་མ་ཆེ་བས་འདྲེའི་རིགས་སུ་གཏོགས། ཞེན་པའི་འདོད་ཆགས་
དྲག་པས་མངལ་གྱི་གྲོང་ཁྱེར་བརྒྱུད། རྒྱལ་བུ་མག་པར་ཐོབ་པ་ཤིན་ཏུ་དཀའ། བུ་
མོ་རྨངས་ལ་བྱིན་ན་རབ་ཏུ་བཙུན། མ་ངུ་མ་རྒོད་ཟས་ཆུ་མྱུར་ལ་གྱིས། དེ་སྐད་
ཅེས་སྨྲས་པ་དང་། བུས་གྲོས་ལ་བསྡུས་སོ། །ནང་པར་ཕ་ན་རེ། རྨངས་ལ་ཤོར་གྱིས་
དོགས་ནས་བཅོ་ལྔ་ཁང་པར་སྦས། རྒྱལ་བུས་ཁབ་ཏུ་ཕུལ་བས་མངན་མཚང་ཕྱིར་
13



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ་རྫོགས། སྦས་ནས་ཅི་བགྱིས་ཐང་ལ་དབྱུང་བའི་རིགས། འདོད་པ་བྱུང་ན་ཐད་
ཀ་མ་ལ་སྦྱིན། བུ་མོས་སྨྲས་པ། ཀྱེ་ཡབ་གཅིག་ལགས། འཚོང་དུ་སོང་ན་རིན་ཆེན་
གསེར་ཀྱང་ལོན། བུ་མོ་འཕྲལ་ཚོང་བྱས་ན་ག་ན་ལོན། རྒྱལ་པོ་ཁབ་བས་རྨོངས་
ཀྱང་མི་འདོད་ངེས། བཅོ་ལྔ་སྦ་རུ་རུང་ན་ཟླ་གཅིག་ངང་རེ་ཐུང་། དགུང་ཟླ་ཕྱི་མའི་
ཉ་ལ་རྒྱལ་བུ་ཁྲུས་ལ་འབྱོན། དེ་ལ་སྟེང་གི་ལྷ་དང་འོག་གི་ཀླུ་དང་བར་གྱི་མི་རྣམས་
འཚོགས། བདག་ཀྱང་དེ་ལ་ལྟད་མོ་བལྟ་རུ་མཆི། དེ་ཡི་གོང་དུ་ཡབ་གཅིག་དེ་སྐད་
ཅེས་བཀའ་མ་བསྩལ། བུ་མོས་དེ་སྐད་ཅེས་སྨྲས་པས། ཡབ་ཡུམ་གྱིས་ཀྱང་དེ་སྐད་
གྲོས་ཀྱིས་བཅད་དོ། །
༧ དེ་ནས་རྒྱལ་བུ་ཉིད་དང་འཁོར་པ་དང་། རོལ་མོ་བཅས་རྫོགས་པས། འཇིག་
རྟེན་གྱི་ཁམས་ལྷོ་ཕྱོགས་ཀྱི་གླིང་། མཚོ་མུ་ལེ་སྟོང་ལྡན་ཧད་ཀྱི་ནང་དུ་སྐུ་ཁྲུས་ལ་
གཤེགས་སོ། །འཁོར་པ་མང་པོས་ཀྱང་། ལ་ལས་ནི་སེལ་འདེབས། ལ་ལས་ནི་ཁྲུས་
གསོལ། ལ་ལས་ནི་ཚན་འཐོར། ལ་ལས་ནི་གླུད་གཏོང་། ལ་ལས་ནི་ཕྱ་སྟོན་ལྡོན༽།
ལ་ལས་ནི་གཡང་སྐྱོབ། ལ་ལས་ནི་རྔ་རྡུང་། ལ་ལས་ནི་གཤང་འཁྲོལ། ལ་ལས་
ནི་དུང་འབུད། ལ་ལས་ནི་སྤོས་གཏང་། ལ་ལས་ནི་དར་འཕྱར། སྟེང་གི་ལྷ་དང་།
འོག་གི་ཀླུ་དང་། བར་གྱི་མི་རྣམས་ཀྱང་། ལ་ལས་ནི་རོལ་མོ་སྒྱུར། ལ་ལས་ནི་ལྷ་
ཕྱག་འཚལ། ལ་ལས་ནི་སྐོར་བ་བྱེད། ལ་ལས་ནི་མེ་ཏོག་འབུལ། ཤིང་རྟ་འཁོར་ལོ་
བརྒྱད་པ་ལ་བཅིབས། སྟག་དང་གཡག་དང་སེང་གེ་དང་གླང་པོ་ཆེ་རྣམས་ཀྱི་ཕྱོགས་
བཞིའི་མཐའ་མནན་ནས་གཤེགས་སོ། །གྲོང་ཁྱེར་ལ་སྐུ་བཅགས། ལང་ལིང་ཕོག་
གསུམ་བསྐོར་བའི་ཕྱི་ཏ་མ་ལ། རྒྱལ་བུ་གྲོང་ཁྱེར་གྱི་ཕྱོགས་སུ་གཟིགས་ནས། གསུང་
ཕྱུང་ནས་ལྷག་ལྷག་བཞད་དོ། །འཁོར་གྱི་དམ་པ་བྲམ་ཟེ་གསལ་ཁྱབ་འོད་ལྡན་གྱིས་
ཞུས་པ། སྟེང་གི་ལྷ་དང་འོག་གི་ཀླུ་དང་། བར་གྱི་མི་རྣམས་ཀྱིས་མཛེས་པའི་རོལ་
14



མདོ་སྡེ།
མདོ་གཟེར་མིག་
མོ་བསྒྱུར་ཅིང་། གུས་པའི་ཞབས་འབྲེལ་བགྱིས་ཤིང་། ཤིན་ཏུ་ཐུགས་མ་རངས་
ནས། ཞལ་གྱི་འཛུམ་པ་མི་མཛད་ན། གྲོང་ཁྱེར་གྱི་དབུས་སུ་གཟིགས་ནས་ལྷག་ལྷག་
བཞད་པ་ངོ་མཚར་ཆེ་བ་ཅི་གཟིགས། དེ་སྐད་ཅེས་གསོལ་པས། རྒྱལ་བུས་བཀའ་
བསྩལ་པ། འཁོར་གྱི་དམ་པ་བྲམ་ཟེ་གསལ་ཁྱབ་འོད་ལྡན། གྲོང་ཁྱེར་ལང་ལིང་གི་
དབུས། མཁར་སྐྱ་བོའི་རྩེ་ལ། ཁྱད་པར་འཕགས་པའི་བུད་མེད་ཅིག་སྣང་། མིའི་བུ་
མོ་ཀླུ་ཡི་སྲས་མོ་ཞིག་ཡིན་ནམ། ཀླུ་ཡི་མི་སྲས་ནི་མཁའ་ཡི་ལྷ་མོ་ཞིག་ཡིན་ནམ། དེ་
ལ་ངོ་མཚར་སྐྱེས་ནས་རྒོད་པ་ཡིན་ནོ། །བྲམ་ཟེས་ཤིང་རྟའི་ཟུར་ནས་བལྟས་པས།
གྲོང་ཁྱེར་གྱི་དབུས་མཁར་གྱི་རྩེ་ལ། བུད་མེད་འདུག་པ་མཐོང་ནས། རྒྱལ་བུ་ལགས་
གསུངས་པ་མད་དོ། །སེམས་ཅན་གྱི་ཕྱི་མོ་དང་ཁྱད་པར་ཡོད་པ་ཞིག་གདའ་འོ། །
རྒྱལ་པོའི་ཁབ་ཏུ་བཞེས་ན་ཡང་ངོ་མཚར་ཆེ་བ་ཞིག་གདའ་འོ། །ཕྱིའི་མཚན་བརྟགས་
པས་ཀྱང་། ཟླ་བ་ལ་ཉི་མ་ཤར་བ་འདྲ་བས། ཉི་འབར་མ་བྱ་བའི་རིགས་ཤིག་གདའ་
འོ། །ཉི་མ་ལ་ཟླ་བ་ཤར་བ་འདྲ་བས། ཟླ་འོད་མ་བྱ་བའི་རིགས་ཤིག་ལགས་སོ། །
གཞའ་ཚན་ལ་སྐར་མ་བཀོད་པ་འདྲ་བས། ཟེར་འཕྲོ་མ་བྱ་བའི་རིགས་ཤིག་ལགས་
སོ། །ནམ་མཁའ་ལ་གཞའ་ཚོན་ཤར་བ་འདྲ་བས། གཞའ་འཁྱུག་མ་བྱ་བའི་རིགས་
ཤིག་ལགས་སོ། །མཚན་ཡང་ཤིན་ཏུ་བཟང་བ་ཞིག་གདའ་འོ། །འཁོར་པ་ཐམས་ཅད་
ཀྱང་ཤིང་རྟ་ཡང་མ་དྲངས། སྒྲ་དང་གཟུགས་ཀྱི་རོལ་མོ་ཀུན་ཡང་འཕྲོ་ཆོད་ལ་དེར་
བཞེངས་ཤིག །བདག་གིས་མཁར་གྱི་རྩར་ཕྱིན་ལ། བུད་མེད་ཕ་གིའི་རྩད་བཅད་ཀྱིས་
ཟེར་ནས། ཤིང་རྟ་ལས་བྲམ་ཟེ་བབས་ནས་སོང་ངོ༌། །མཁར་གྱི་རྩར་ཕྱིན་ནས་འདི་
སྐད་ཅེས་སྨྲས་སོ། །མཁར་གྱི་རྩེ་ལ་འདུག་པའི་བུ་མོ། ཁྱེད་ཀྱི་ཕ་ནི་གང་ཡིན། མ་
ནི་གང་ཡིན། ཁྱོད་ནི་གང་ཡིན། རིགས་ནི་གང་དུ་གཏོགས་གླེང་པས། བུ་མོས་ལན་
མ་བཏབ་པར་ཕྱིར་འདས་ཏེ་སོང་ངོ༌། །བྲམ་ཟེས་གྲོང་ཁྱེར་གྱི་མི་རྣམས་ལ་དྲིས་པས་
15



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀྱང་། མི་རྣམས་ན་རེ། ཕ་ནི་ས་ལ། མ་ནི་འགིར་ཏི། བུ་ནི་གསལ་ཁྱབ། བུ་མོ་ནི་
སྔ་ན་དེ་ལྟ་བུ་མ་མཆིས་སོ། །དེ་ནས་བྲམ་ཟེ་སླར་ལོག་ནས་རྒྱལ་བུ་ལ་དེ་སྐད་ཅེས་
གསོལ་ཏོ། །རྒྱལ་བུས་ཞལ་ནས་ང་མཚོ་ལ་ཁྲུས་བྱར་འགྲོ་ཡིས། ཁྱེད་འདིར་འདུག་ལ་
ཕ་མིང་དང་འཕྲོད་ལ། རྨངས་ཀྱིས་མ་བརླམས་ཀྱིན་ཤིན་ཏུ་མཚན་བཟང་། ཁབ་ཏུ་
བཞེས་ཀྱི་ཆད་སྙེགས་གྱིས་ལ་ཤོག་གསུངས་ནས། རྒྱལ་པོ་མཚོ་ལ་ཁྲུས་བྱར་གཤེགས་
སོ། །བྲམ་ཟེ་ཡང་མཁར་གྱི་རྩར་ཕྱིན་ནས། མཁར་བདག་མཁར་སྒོར་ཤོག་ཅེས་བོས་
པས། ཁྱེའུ་འཐེང་པོ་ཞིག་བྱུང་ནས། བྲམ་ཟེ་མཁར་དུ་གཤེགས། དེར་ཁྱིམ་དུ་ཕྱིན་
ནས་བལྟས་པས། བུ་མོ་དེ་ནི་འོད་རིན་པོ་ཆེ་སྣ་ལྔའི་འོད་དུ་འབར་ཞིང་སྣང་ངོ༌། །
བྲམ་ཟེ་ཡང་ཆགས་པ་སྐྱེས་ནས་མྱོས་སོ། །གཟའ་མི་རྣམས་ཀྱིས་ཟས་སྐོམ་བདའ་
དགུ་དྲངས་སོ། །བྲམ་ཟེས་གསོལ་པ། ཁྱོད་ཀྱི་བུ་མོ་འདི་ཤིན་ཏུ་མཚན་དང་ལྡན་
པས། རྨངས་ཀྱིས་མ་བརླམས་ན། རྒྱལ་བུའི་ཁབ་ཏུ་དབུལ་དགོས་སོ། །དེ་སྐད་ཅེས་
སྨྲས་པས། ཕས་ལན་བཏབ་པ། བྲམ་ཟེ་རྒད་པོ་ཁྱོད་ཀྱང་ཅིས་མི་གསུངས། བདག་
གི་བུ་མོ་རྒྱལ་པོས་མི་བཞེས་ངེས། ལྷ་སྲིན་སྡེ་བརྒྱད་མདུན་སར་ཕུལ་བས་མངན་
མཚང་སླར་ལ་རྫོགས། བུས་སྨྲས་པ། རྨངས་ཀྱིས་རྒྱལ་པོའི་ཞབས་ནས་ཐེག་པ་
རབ་ཏུ་དཀའ། རྒྱལ་པོའི་བཀའ་ཡིས་སྨྲས་ན་བདག་ལ་དབང་རྒྱུ་མེད། བྲམ་ཟེའི་
ཁས་བླངས་རང་ཤེས༽ཡིན་ན་ཁ་ལས་ཆེ། མས་སྨྲས་པ། རྒྱལ་བུས་བཞེད་ན་ཅི་སྟེ་
མི་འབུལ་ལགས། བྲམ་ཟེས་གྲུབ་ན་རབ་མཆོག་རྒྱལ་བ་ཡིན། བདག་ཅག་འཁོར་པ་
ཙམ་ཡང་ཞབས་ཏོག་བགྱིས། དུས་ལ་བབ་པོ་བྲམ་ཟེ་སྐྱེས་བུ་རེམ།
བུ་མོས་སྨྲས་པ། རྒྱལ་པོའི་གྲོང་ཁྱེར་ཞབས་ཀྱིས་འཆག་ཙམ་ན། ལྷ་དང་ཀླུ་དང་
མི་དང་ལ་སོགས་པ་ནི། འཁོར་པ་རབ་ཏུ་རྒྱ་ཆེ་གྲངས་མང་ཡང་། རྒྱལ་བུའི་ཞལ་ཏ་
མཛད་པ་བྲམ་ཟེ་རྒན་པོ་ལགས། སྙིང་ནས་བཀའ་ཡིས་རྨེད་ན་ཕ་མ་རྒྱལ་སར་ཕྱུངས།
16



མདོ་སྡེ།
མདོ་གཟེར་མིག ། ༼ཀ༽
འོས་པ་ཙམ་ན་བྲམ་ཟེ་ཞལ་དྲོན་ཆེ། དེ་སྐད་ཅེས་སྨྲས་པས། བུ་མོའི་གྲོས་ལ་བསྡུས་
ནས། བྲམ་ཟེ་ཡང་ལངས་ནས་སོང་ངོ༌། །བྲམ་ཟེ་རྒྱལ་བུའི་སྤྱན་སྔར་མཆིས་ནས།
འདི་སྐད་ཅེས་གསོལ་ཏོ། །ཀྱེ་རྒྱལ་བུ་ལགས། བདག་ནི་དེ་རིང་གི་མཁར་དེའི་ནང་དུ་
མཆིས་སོ། །བུ་མོ་དེའི་ཕ་མིང་ཡང་མཇལ་ལོ། །གཏུགས་ནས་མཚན་ཡང་བཏགས་
སོ། །བུ་མོ་ནི་ཤིན་ཏུ་ཡང་སྐྱེས་ལེགས་ལ་མཚན་དང་རབ་ཏུ་ལྡན་པ་ཞིག་གདའ་འོ། །
རྒྱལ་བུའི་ཁབ་ཏུ་དབུལ་དགོས་བགྱིས་ན། མ་ནི་ཤིན་ཏུ་དྲང་བར་གདའ་འོ། །ཕ་མིང་
གཉིས་ནི་ཤིན་ཏུ་ཡང་མི་དྲང་བར་གདའ་འོ། །སྔོན་དུ་ཡང་ལྷ་སྲིན་གྱི་མདུན་སར་
ཕུལ་བས་སླར་ལ་མངན་བགྲང་མཆིད་ནས་ཡི་ཆད་ནས་གདའ་འོ། །བུ་མོ་ཉིད་ཀྱིས་
སྨྲས་པ། སྙིང་ནས་བཀའ་ཡིས་རྒེད་ན་ཕ་མ་རྒྱལ་སར་ཕྱུང་མཆིད་ནས་གདའ་འོ། །ད་
རྒྱལ་བུའི་ཐུགས་ལ་ཇི་ལྟར་དགོངས། དེ་སྐད་ཅེས་བྲམ་ཟེས་གསོལ་ཏོ། །
རྒྱལ་བུ་བཞད་ནས་གང་རོལ་དུ་དེ་ལྟ་བུ་ཞིག་ཡོད་ན་དེར་དེ་ཡིན་ཨང་། གཉེན་ཟླ་
ངན་ན་རང་ཅག་དམས་པ་ཡིན། རྒྱལ་སར་ཕྱུང་བར་གྲོས་ཀྱང་རྦད་ཀྱིས་ཆོད། བུ་མོ་
རྨངས་ཀྱིས་བརླམས་ན་བདག་ལ་འགྲོགས་དབང་མེད། ཕ་མ་དོ་མོད་རྒྱལ་སར་ཕྱུང་
ལ་ནངས་པར་དབུལ་གྲོས་གྱིས། དེ་སྐད་གསུངས་ནས་རྒྱལ་བུ་ཡང་སྔོན་གྱི་མངན་
ལ་གནོང་ནས། རྒྱལ་བུ་གྲོས་ཐབས་སུ་བཞུད་པ་གྲོས་ཀྱིས་བཅད་དོ། །འཁོར་པ་
རྣམས་དང་བློན་པོའི་ཚོགས་དང་། དམག་མིའི་ཚོགས་དང་། རོལ་མོའི་ཚོགས་རྣམས་
ཕྱེད་ཕྱེད་བགོས་ནས། རྒྱལ་བུ་འོལ་མོ་ལུང་རིང་དུ་གཤེགས་སོ། །བྲམ་ཟེས་དྲངས་
པ་རྣམས་ནི་གྲོང་ཁྱེར་ལང་ལིང་དུ་གཤེགས་སོ། །རྒྱལ་བུ་ཡང་འོལ་མོ་ལུང་རིང་དུ་
ཕྱིན་ནས། སང་གི་ཉིན་མོ་ལ་བཙུན་མོ་འོང་བར་ཡབ་ཡུམ་ལ་ཞུས་སོ། །ཡབ་ཡུམ་
ཡང་དགྱེས་ནས་སྣ་གཅོག་པའི་བོན་པོ། གཡང་སྟོན་༼ ལྗོན༽པའི་བོན་པོ། དམུ་ཐག་
འདོགས་པའི་བོན་པོ། ཞལ་དྲོ་འདྲེན་པའི་གྲོགས་པོ་རྣམས་སྤྱན་དྲངས་སོ། །ཡུལ་དེའི་
17



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མི་རྣམས་ཀྱང་ལྟད་མོ་ལྟ་བ་དང་། སུན་མ་ལ་རབ་ཏུ་གཟེངས་སོ། །དེ་ནས་བྲམ་ཟེ་
གསལ་ཁྱབ་འོངས་ནས། གྲོང་ཁྱེར་ལང་ལིང་གི་མི་རྣམས་ལ། སྒྲ་བཏང་ནས་མདུན་
མ་བསྡུས་སོ། །དེ་ནས་འདི་སྐད་ཅེས་སྨྲས་སོ། །ཀཱ་མི་རྣམས་ས་ལ་ནི་རྒྱལ་པོར་ཕྱུང་
བ་ལགས་སོ། །འགིར་ཏི་ནི་རྒྱལ་མོར་ཕྱུང་བ་ལགས་སོ། །གསལ་ཁྱབ་ནི་རྒྱལ་བུར་
ཕྱུང་བ་ལགས་སོ། །བུ་མོ་ནི་རྒྱལ་པོའི་ཁབ་ཏུ་ཕུལ་བ་ལགས་སོ། །བློན་པོ་དང་དམག་
མི་འདི་རྣམས་ནི། རྒྱལ་པོ་ས་ལའི་རྒྱལ་རྐྱེན་དུ་འབུལ་བ་ལགས་སོ། །མི་ཁྱེད་རྣམས་
ཀྱིས་ཀྱང་ཞབས་ནས་ཐེགས་ཤིག སང་གི་གདུགས་ལ་ཡང་བུ་མོ་རྒྱལ་པོ་ལ་འབུལ་
བས། ཁྱེད་ཀྱང་ཞབས་འབྲེང་དང་སྐུ་རྐྱེན་ལ་ཆས་དགོས་སོ། །དེ་སྐད་ཅེས་སྨྲས་
པས། གྲོང་ཁྱེར་ལང་ལིང་གི་མི་རྣམས་འདུས་ནས་གྲོས་བྱས་པས། རྒྱལ་པོའི་བཀའ་
ཡིས་བཅད་ནས། ས་ལའི་ཞབས་ཏོག་བགྱི་བར་བཅད་དོ། །བུ་མོ་ལ་ཡང་རྫོང་བཏབ་
ཞབས་འབྲེང་དང་སྐྱེལ་མ་བགྱི་བར་བཅད་དོ། །བྲམ་ཟེ་ལ་ཡང་དེ་སྐད་ཅེས་གསོལ་
ཏོ། །རྒྱལ་པོ་ས་ལས་ཀྱང་སྲིད་པའི་བོན་པོ་སྤྱན་དྲངས་ནས། མིང་སྲིང་གི་དཔལ་
བགོས་སོ། །ཕྱྭ་གཡང་བླན་ནས་ལྷ་གསོལ་ཏོ། །གྲོང་ཁྱེར་གྱི་མི་རྣམས་ཀྱིས་ཀྱང་། སྐྲ་
ཚར་པ་རེ་ལ་གཡུ་ཕྲེང་རེ་བཏགས་སོ། །བྲམ་ཟེས་བག་མའི་ཞོན་རྟ་ནི། གསེར་གྱི་ཤིང་
རྟ་འཁོར་ལོ་བཞི་པ་ཞིག་ལ་སྐྱོན། དར་དང་ཟ་འོག་གི་སྦུབས་སུ་བཅུག་ནས། གྲོང་
ཁྱེར་གྱི་མི་རྣམས་ཀྱིས་དཔྱད་པས། མི་རྣམས་ཀྱང་འོད་ཀྱིས་འཚིགས་པ་ཁོ་ན་འདྲའོ། །
གྲོང་ཁྱེར་གྱི་ཁྱེའུ་སྲིད་ལ་མཁས་པོ་ཞེས་བྱ་བས། རྒྱལ་པོ་ལ་སྙན་ཕྲ་གསོལ་ལོ། །རྒྱལ་
པོ་ལགས། ཁྱེད་ཀྱི་སྲས་མོ་འདི་ནི། གནས་འདི་རུ་སྐྱེས་པ་ཡབ་ཡུམ་དེ་ཨ་ཅང་ཡང་
ཆེ་སྟེ། བདག་ཅག་རྣམས་ཀྱིས་ཀྱང་བསོད་ནམས་ལགས་སོ། །རིན་གྱི་བབས་ཤིག་
མ་ཕབ་པར་གཏང་དུ་འཕོངས་བ་ཞིག་གདའ་ན། རྒྱལ་སར་ཕྱིན་པ་ནི་རབ་ཏུ་ཡང་
བཟང་སྟེ། རིན་དུ་རིན་པོ་ཆེ་གླང་པོ་ཆེ་བརྒྱའི་ཁལ་དབབ་འཚལ། མིའི་རྒྱལ་པོས་
18



མདོ་སྡེ།
མདོ་གཟེར་མིག་
རིན་ཐང་མ་ཐེགས་ནས། ལྷ་ཀླུའི་རྒྱལ་པོ་ཞིག་ལ་ཕུལ་ན། བདག་ཅག་གྲོང་ཁྱེར་གྱི་མི་
རྣམས་ཙམ་ཡང་རྒྱལ་སར་བསླེབ་པར་ངེས་སོ། །དེ་སྐད་ཅེས་གསོལ་པས། རྒྱལ་པོ་ས་
ལ་ཡང་མཉེས་ནས་ཁྱེའུ་སྲིད་ལ་མཁས་པོས་སྨྲས་པ་ཤིན་ཏུ་ལེགས་སོ། །གསུངས་ནས་
བྲམ་ཟེ་ལ་བཀའ་བསྩལ་པ། བདག་གི་བུ་མོ་འདི་ལྷ་དང་ཀླུའི་རྒྱལ་པོ་ལ་ཕུལ་ན་ནི།
གྲོང་ཁྱེར་གྱི་མི་རྣམས་ཀྱང་རྒྱལ་སར་ཕྱིན་སྟེ་མཆི་ན། རིན་གྱི་བབས་ཆུང་བས་རིན་པོ་
ཆེ་གླང་པོ་ཆེ་བརྒྱའི་ཁལ་སྦྱིན་དགོས་ཞེས་བཀའ་བསྩལ་པས། བྲམ་ཟེས་སླར་གསོལ་
པ། བག་མ་རྟ་ལ་ཞོན་ནས་རིན་འབབ་ཨེ་རེ་མཆི། རྨངས་རིགས་རྒྱལ་སར་ཕྱུང་བ་
རིན་གྱི་དམ་པ་ལགས། མི་ལུས་གཙང་མ་ཐོབ་པའི་རྒྱལ་པོ་ནི། ལྷ་ཀླུའི་རྒྱལ་པོ་བས་
ཀྱང་སྐུའི་བསོད་ནམས་ཆེ། རྒྱལ་སྲིད་རིན་པོ་ཆེའི་དཀོར་མཛོད་ནི། རིན་ཆེན་ཉིད་
ཀྱང་ཚུའི་གྲམ་པ་འདྲ། གྲོང་ཁྱེར་མི་རྣམས་ཙམ་ཡང་ཕྱུག་པོར་འགྲོ་བའི་ནོར། བན་
གླང་བརྒྱའི་ཁལ་དུ་རིན་ཆེན་སྣ་ལྔ་བཀལ། གྲོང་ཁྱེར་མི་རྣམས་དག་ལ་བསྐུར་ནས་
བཏང་ཟེར་ནས་ཁས་བླངས་སོ། །
དེ་ནས་གྲོང་ཁྱེར་གྱི་མི་རྣམས་ཀྱིས་ཁྱེའུ་གཙང་མ་དང་བུ་མོ་གཙང་མ་རྣམས་ཀྱིས་
སྐྱེལ་མ་བྱས་ཏེ། རྒྱལ་པོ་ལ་འབུལ་དུ་གཤེགས་སོ། །དེར་འོལ་མོ་ལུང་རིང་གི་ས་སྐས་
ཅིག་ལ་ཕྱིན་ཙམ་ན། རྨངས་རིགས་ཀྱི་ཁྱེའུ་གཙང་མ་དང་། བུ་མོ་གཙང་མ་བརྒྱ་ཡིས་
དར་དཀར་གྱི་གཡབ་མོས་བསུའོ། །དེ་ནས་ཡང་ས་སྐས་གཉིས་ལ་ཕྱིན་ཙམ་ན། རྗེའུ་
རིགས་ཀྱི་ཁྱེའུ་གཙང་མ་དང་བུ་མོ་གཙང་མ་བརྒྱས་མཚལ་སྤོས་ཀྱི་དུད་པས་བསུའོ། །
དེ་ནས་ཡང་ས་སྐས་གསུམ་ལ་ཕྱིན་ཙམ་ན། བྲམ་ཟེའི་རིགས་ཀྱི་ཁྱེའུ་གཙང་མ་དང་
བུ་མོ་གཙང་མ་རྣམས་ཀྱིས་ཀྱང་། སྐུ་ཁྲུས་དང་གཙང་ཚན་གྱིས་བསུའོ། །དེ་ནས་སྣེའུ་
འཕྲང་ཁྱུད་ཕྱི་རུ་བཀྲ་ཤིས་ཀྱི་སྣ་བོན་པོས། བདུད་ནི་བཅད་དོ། །སྲི་ནི་མནན་ནོ། །
བྱུར་ནི་ཕུད་དོ། །འདྲེ་ནི་བཀར་རོ། །ལྷ་ནི་གསོལ་ལོ། །དཔལ་ནི་བསྐྱབས་སོ། །དེ་
19



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས་རྒྱལ་རིགས་ཀྱི་མི་རྣམས་ཀྱིས་གཡང་ཆ་སྣ་ཚོགས་ཐོགས་ནས་བསུའོ། །དེ་ནས་
རིན་པོ་ཆེ་འབར་བའི་མཁར་བར་པོ་སོ་བརྒྱད་ཀྱི་ནང་དུ་ཕྱིན་ནས། བག་མའི་མིང་
ཡང་ལྷའི་བོན་པོས། མི་ཕྱི་ལྷ་ཕྱི་ན་ཡོ་ཕྱི་རྒྱལ་བཞད་མར་བཏགས་ནས། གཡུ་ཁྲི་སྔོན་
མོ་ལ་བཞག་གོ །གསེར་ཁྲི་སེར་པོ་ལ་མི་བོན་ལྷ་བོན་ན། རྒྱལ་བོན་ཐོད་དཀར་སྤྱན་
དྲངས་ནས་བཞུགས་སོ། །དེ་ནས་སྨོན་ལམ་ལྷས་བཏབ་བོ། །ཞལ་དྲོ་ཀླུས་བྱིན་དམུ་
ཐག་དམུས་བཏགས་ཕྱྭ་གཡང་ཕྱུས་བླན། སྤྱི་བདུད་ལྷས་བོར། སྨོན་ལམ་ཡོས་བཏབ་
བོ། །དེ་ལྟར་སྟངས་དང་དབྱལ་དུ་འཚོགས་སོ། །
ནངས་པར་བྲམ་ཟེ་གསལ་ཁྱབ་འོད་ལྡན་གྱིས། རྒྱལ་བུའི་སྤྱན་སྔར་མཆིས་ནས་
འདི་སྐད་ཅེས་གསོལ་ཏོ། །རྒྱལ་བུ་ལགས། རྒྱལ་པོ་ས་ལས་སྲས་མོ་ལ་རིན་བསྐྱར་
ནས་ཕབ་པ། རིན་པོ་ཆེ་སྣ་ལྔ་ལ་བན་གླང་བརྒྱའི་ཁལ་འདོད་པར་བཀའ་བསྩལ་པས།
བདག་གིས་ཀྱང་གཡར་གྱིས་བླངས། གྲོང་ཁྱེར་གྱི་མི་རྣམས་ལ་རྫོངས་པར་ཆད། དེ་
སྐད་ཅེས་བྲམ་ཟེས་གསོལ་པས། རྒྱལ་བུས་བཀའ་བསྩལ་པ། འོ་ན་ཁྱེད་ཤམ་པོ་ལྷ་
རྩེའི་བྱང་ཕྱོགས་ན། རིན་པོ་ཆེའི་རི་ལ་ལྕགས་ཀྱི་སྒོ་ཆེན་པོ་ཞིག་བཙུགས་པའི་སྒོ་ཀ་
ན། ལྕགས་ཀྱི་མི་ཆེན་པོ་ཞིག་ལ། རིན་པོ་ཆེའི་འོད་ཕྱོགས་བཞིར་འཕྲོ་བ། སྤྱན་ནི་
བཟློག་ཞལ་ནི་གདངས། ཚེམས་ནི་གཙིགས་ཕྱག་ནི་གདེངས་ཞབས་ནི་བགྲད། ཕྱག་
ན་གནམ་ལྕགས་དབལ་གྱི་གྱད་རྡོ་དྲག་རྩལ་ཐོག་གི་ཚ་ཚ་འཕྲོ་བ་བསྣམས་པ་དེ་གང་
ལ་རྒྱབ་ཀྱང་དུམ་བུར་གཏོང་ངོ༌། །དེའི་སྤྱན་ལམ་དུ་སོང་ལ། ཤིང་ཏོག་གི་འབྲས་
བུ་དང་། མེ་ཏོག་གི་སྣ་དྲངས་དང་། གསེར་དངུལ་གྱི་ཞོགས་མས་མཆོད་ཅིང་ཕྱག་
བགྱིས་ལ། འདི་སྐད་ཅེས་སྨྲོས་ཤིག །རྒྱལ་པོའི་བཙུན་མོའི་རིན་དུ་རིན་ཆེན་ཁལ་བརྒྱ་
ཕབ། ཁལ་དང་རིན་ཆེན་གཉིས་ཀ་ཁྱེད་ཀྱིས་རྫོངས་དགོས་སྐད། རྒྱལ་པོའི་གདུང་
རྒྱུད་ཆད་ན་ནོར་གྱིས་ཅི་བགྱིད་མཆིས། དེ་སྐད་ཅེས་ཞུ་ལ་སོང་དང་། ཡུལ་དེ་ན་རི་
20



མདོ་སྡེ།
མདོ་གཟེར་མིག་
༼ཀ༽
ལུང་ཀུན་ཀ་རིན་ཆེན་གླིང་དུ་འདུག །ས་རྡོ་བྱ་བ་འདོད་ཀྱང་མིང་མི་སྲིད། བན་གླང་
བརྒྱའི་ཁལ་པས་སྟོང་གིས་ཁལ་ཡང་ཅི་དཀའ་སྟེ། རིན་གྱི་བབས་བསལ་ཡིན་པས་
བན་གླང་ཁལ་བརྒྱ་བསྐུར། དེ་ནས་བྲམ་ཟེ་གསལ་ཁྱབ་འོད་ལྡན་གྱིས། བག་མའི་
སྐྱེལ་མ་རྣམས་ཁྲིད་དེ། གསས་མཁར་ཤམ་པོ་ལྷ་རྩེའི་བྱང་ཕྱོགས་སུ་བྱོན་ནས། རྒྱལ་
པོའི་གསུངས་པ་དང་མཐུན་པར་རིན་པོ་ཆེའི་རི་ལ། ལྕགས་ཀྱི་སྒོ་བཙུགས་པའི་སྒོ་ཁ་
ན། ཤིན་ཏུ་སྐྱི་འཇིགས་པའི་མི་ཞིག་གདའ་ནས། རྒྱལ་པོའི་གསུངས་པ་ལྟར་བགྱིས་
ནས་ཞུས་ན། དེའི་ཞལ་ནས་ང་ནི་ནོར་གྱི་ལྷ་ཨརྒྱ་འཛམ་བྷ་ལྷ་བྱ་བ་ཡིན་ཏེ། སྲིད་
པ་གསུམ་གྱི་ནོར་བྱིན། བསྐལ་པ་གསུམ་གྱི་དབང་བསྐུར། འབྱུང་བ་བཞིའི་གཏེར་
སྲུང་པ་ཞིག་ལགས་ན། རྒྱལ་པོའི་བཀའ་ཡིས་བཅད་ན་བདག་ལ་དབང་མ་མཆིས།
བདག་ཀྱང་རྒྱལ་པོའི་སྨོན་ལམ་མཐུའི་སྐུ་རྐྱེན་ཡིན་གསུངས་ནས། ད་ཅིའི་མི་དེ་ལྟ་བུ་
མ་ཡིན་ཏེ། ཁྱེའུ་གཡུའི་ཟུར་ཕུད་ཅན། བརྒྱ་དང་སྟོང་དུ་སོང་ནས་ལྕགས་ཀྱི་སྒོ་ཕྱེ་
བས། རྒྱལ་པོའི་གསུངས་པ་དང་མཐུན་པར་རི་ལུང་ཀུན་ཀ་རིན་ཆེན་གླིང་དུ་གདའ།
ས་རྡོ་བྱ་བ་འདོད་ཀྱང་མིང་མི་སྲིད། གྲོང་ཁྱེར་མི་རྣམས་ངོ་མཚར་སྐྱེས་ནས་དགོད།
ཁྱེའུ་གཡུ་ཡི་ཟུར་ཕུད་ཅན་དེ་རྣམས་ཀྱིས་ཕྱེད་ཀྱིས་རིན་པོ་ཆེའི་གླང་པོ་བརྒྱ་བཟུང་
ནས་རིན་པོ་ཆེའི་སྒ་བསྟད། ཕྱེད་ཀྱིས་རིན་པོ་ཆེའི་དྲྭ་བར་རིན་པོ་ཆེ་སྣ་ཚོགས་ཀྱིས་
བཀང་ནས་བཀལ་ཏོ། །གྲོང་ཁྱེར་ལང་ལིང་གི་མི་ལ་བྲམ་ཟེ་གསལ་ཁྱབ་འོད་ལྡན་
གྱིས་སྨྲས་པ། གྲོང་ཁྱེར་ལང་ལིང་གི་ཁྱེའུ་གཙང་མ་དང་། བུ་མོ་གཙང་མ་རྣམས་
འདིའི་ཕྱེད་ནི། རྒྱལ་པོ་ས་ལའི་རྒྱལ་རྐྱེན་དུ་ཕུལ་ཅིག །ཕྱེད་ནི་འཁོར་པ་རྣམས་ཀྱི་ཆ་
རྐྱེན་གྱིས་ཤིག །དེ་སྐད་ཅེས་སྨྲས་པས། འཁོར་པས་མདུན་དུ་བཅུག་ནས་ཐལ་ལོ། །
དོ་མོད་རྒྱལ་པོའི་མཁར་སྒོར་ཕོག་ནས། གྲོང་ཁྱེར་ལང་ལིང་གི་མི་རྣམས་འདུས་
ནས་ངོ་མཚར་སྐྱེས་སོ། །ལ་ལ་ནི་རྒོད། ལ་ལ་ནི་མཆོང་། ལ་ལ་ནི་འགྲེ། ལ་ལ་ནི་
ར*
21



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཡང་སྟོན/ལྡོན༽། ལ་ལ་ནི་ལྷ་གསོལ། རྒྱལ་པོ་ས་ལའི་ཞལ་ནས། ཁྱེའུ་དང་བུ་མོ་
ཀུན་འུ་ཅག་ལ་འདི་ཙམ་བསྐུར་བའི་རྟིང་ལ་ངའི་བུ་མོ་ལ་འགའ་ལུས་སམ། ཁྱེའུ་སྲིད་
ལ་མཁས་པས་གསོལ་པ། འེ་ཤ་རྒྱལ་པོ་ས་ལས་ཅི་མི་གསུངས། འོ་སྐོལ་སྡུག་པའི་ཡུལ་
ན་སྐྱེ་སྐྱེ་བ། མི་ལུས་གཙང་མ་ཐོབ་པའི་རྒྱལ་པོའི་དཀོར་མཛོད་ན། རི་ལུང་ཀུན་ཡང་
རིན་ཆེན་གླིང་དུ་གདའ། ས་རྡོ་བྱ་བ་འདོད་ཀྱང་བཙལ་བས་མི་རྙེད་ངེས། བདག་
ཀྱང་ཤིན་ཏུ་དགའ་ལ་རབ་ཏུ་འགྱོད། དགའ་ནི་རིན་ཆེན་ཁལ་བརྒྱ་ཐོབ་པས་དགའ།
འགྱོད་ནི་བན་གླང་འབུམ་བས་ཁལ་ཕབ་ཀྱང་། རྒྱལ་པོའི་དཀོར་ལ་དཀའ་རྒྱུ་མེད་
པས་འགྱོད། གྲོས་ཕུགས་བདག་གིས་ཕྱུང་བས་བདག་ལ་སུམ་ཆ་ཞུ། གྲོང་ཁྱེར་གྱི་མི་
རྣམས་ཀྱིས་མདུན་ལྟངས་བཅད་ནས། རྨོངས་མཉམ་པོ་ལས་མི་དབང་ཟེར་རོ། །ས་
ལས་གསུངས་པ་བཞི་ཆ་ཁོ་ལ་བྱིན་ལ་གཞན་མ་མཉམ་པོར་བགོས། རྒྱལ་པོའི་བཀའ་
ལ་བརྟེན་ནས། ཁྱེའུ་ལ་བཞི་ཆ་བྱིན་ལ་ཕྱི་མ་མཉམ་བགོས་བྱས་པས། གྲོང་ཁྱེར་ཀུན་
ཡང་ཕྱུག་གོ །གཤེན་རབ་ཀྱི་ཡབ་ཡུམ་གྱི་ལེའུ་སྟེ་གཉིས་པའོ།། །།
༧ གཡུང་དྲུང་ལྷའི་སྐད་དུ་ན། ཛ་བེ་ཀུ་བི་མུ་སངས་ཕྱུ། གང་ཟག་མིའི་སྐད་དུ་
ན། གཤེན་རབ་སྐྱེ་བ་བཞེས་པའི་ལེའུ་འོ། །དུས་དེ་ཙམ་ན། ཡུལ་གནམ་གྱི་ཡབ་བླ་
དགུང་གི་ཡང་སྟེང་ན། མགོན་བཙུན་པའི་ཡུལ་སྣར་མ་གླིང་བཞི་ན། སྲིད་པའི་ཁྱེའུ་
གསལ་བ་བྱ་བ་དེ། ཤིན་ཏུ་སེམས་ཅན་གྱི་དོན་ལ་དགོངས་ཏེ། རབ་ཏུ་སྙིང་རྗེའི་
སེམས་དང་ལྡན་པས། འོག་མིན་འདའ་བ་མེད་པའི་ཕོ་བྲང་ན། ཡེ་ཤེས་ཀྱི་ལྷ་གཤེན་
ལྷ་འོད་དཀར་བཞུགས་པའི་སྤྱན་ལམ་དུ། པུས་བཙུགས་ཐལ་སྦྱར་ཞལ་ནས་འཛུམ་
ཕྱུང་སྟེ། འདི་སྐད་ཅེས་གསོལ་ཏོ། །རྗེ་གཅིག་གཤེན་ལྷ་འོད་དཀར་ལགས། སྲིད་པའི་
ཁྱེའུ་དག་པས་ཀྱང་། འགྲོ་བ་སེམས་ཅན་གྱི་ཡུལ་དུ་སྐུ་གསུང་ཐུགས་ཀྱི་བསྟན་པ་
རྫོགས་ནས། གྲུབ་པ་གཤེན་གྱི་གནས་མཆོག་སྙེག་ཏུ་གཤེགས། ལམ་དུ་གདམས་ངག་
བ་བབ།
22



མདོ་སྡེ།
མདོ་གཟེར་མིག་
༼ཀ༽
བདག་ལ་གསུངས་པའི་མདོ། འགྲོ་བ་སེམས་ཅན་དོན་ལ་མྱུར་དུ་སོང་ཞིག་གསུངས།
རྗེ་གཅིག་བདག་གིས་འདུལ་བའི་དུས་ལ་བབ་ལགས་སམ། དུས་ལ་བབ་ན་འགྲོ་བ་ཇི་
ལྟར་གདུལ། རྗེ་གཅིག་ལྷ་ཡིས་ངེས་པར་བསྟན་ཏུ་གསོལ། དེ་སྐད་ཅེས་ཞུས་པ་དེ་ལ།
གཤེན་ལྷ་ཡིས་བཀའ་བསྩལ་པ། རིགས་ཀྱི་བུ་ཞུས་སམ་གསོལ་པ་ནི། ཤིན་ཏུ་
ཡང་ལེགས་སོ། །རབ་ཏུ་ཡང་ལེགས་སོ། །དུས་འདི་ལ་ལྷ་གཤེན་སྲིད་པ་གསུམ་གྱི་
བསྟན་པ་འབྱུང་སྟེ། ལྷ་བདག་དང་གཤེན་ཁྱོད་གཉིས་སྲིད་པ་སངས་པོ་འབུམ་ཁྲི་
དང་གསུམ། ལས་ཀྱིས་བསྟན་པ་འབྱུང་བ་ཡིན་ཏེ། ངས་ནི་ལོངས་སྤྱོད་རྫོགས་པའི་
སྐུ་བྱ་བ་ལས་མ་ཐོབ་པས། སྔོན་ཚེ་སྦྱངས་པའི་འཕྲོ་ཅན་བར་ལྷ་འོད་གསལ་བྱ་བ་
རུ་ཡེ་ཤེས་གཡུང་དྲུང་སེམས་དཔའ། དེ་ནི་ཤེས་བྱའི་སྒྲིབ་པས་བསྒྲིབས་ནས། ས་
མ་ཐོབ་པ་རྣམས་སྒྲིབ་པ་བསལ་ནས་ས་ཐོབ་པར་བྱ་བའི་འདྲེན་སྟོན་ཙམ་ལས་མི་
ནུས་སོ། །ཉིད་ཀྱིས་ནི་ཅིར་ཡང་སྤྲུལ་པའི་སྐུ་བྱ་བ་ཐོབ་པ་ལགས་སོ། །དེ་ནི་ཤེས་བྱའི་
སྒྲིབ་པ་བྱང་བས་སོ། །འདུལ་བའི་དུས་ཀྱང་འདི་ལགས་སོ། །ད་སྐྱེ་བ་ཡང་ལྷ་རིགས་
འོད་དང་རྫུ་འཕྲུལ་དུ་སྐྱེ་བ་རྣམས་ལ་ཡང་མ་གཤེགས་ཤིག །ཡེ་པོ་ཁ་སངས་ཀྱི་སྲིད་
པ་ལགས་ཏེ། ཤིན་ཏུ་འདུལ་བའི་རྒྱ་ཆུང་ལ། འཁོར་བའི་སེམས་ཅན་གདུལ་དཀའ་
བས། སྐྱེ་བ་དེ་ལ་ཡང་མ་གཤེགས་ཤིག །བྱ་རིགས་སྒོ་ང་ལས་འཁྲུངས་པའི་སྐྱེ་བ་དེ་
ལ་ཡང་མ་གཤེགས་ཤིག །སངས་པོ་མུ་ཕྱོ་བྱ་བའི་སྲིད་པ་ལགས་ཏེ། ཤིན་ཏུ་སེམས་
ཅན་གདུལ་དཀའ་ལ། རབ་ཏུ་ཐར་པ་ཐོབ་པ་དཀའ་བས། སྐྱེ་བ་དེ་ལ་མ་གཤེགས་
ཤིག །འབུ་རིགས་དྲོད་ལས་སྐྱེ་བ་དེ་ལ་ཡང་མ་གཤེགས་ཤིག །འཐོན་པོ་སྐྱབས་མེད་
ཀྱི་སྲིད་པ་ཡིན་ནོ། །ཤིན་ཏུ་གདུལ་དཀའ་ཞིང་རབ་ཏུ་ཐར་པ་ཐོབ་པ་ཉུང་ངོ༌། །སྐྱེ་
བ་རྣམ་པ་བཞི་ལས་ཁུངས་བཙུན་ཞིང་མཆོག་གཙང་བ། མི་ལུས་རིན་པོ་ཆེ་ལགས་
ཏེ། ཐར་ལམ་གོ་འབྱེད་ཀྱི་སྲིད་པ་ཡིན་ནོ། །གཙང་མ་མི་རུ་སྐྱེ་བ་ལ་གཤེགས་ཤིག །
23



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
MN
རིགས་རྒྱལ་རིགས་ལྟ་བུའི་སྐུ་ལ་སྤྲུལ་ལ་གཤེགས་ཤིག །ད་ལྟ་རྒྱལ་རིགས་བཀའ་
བཙན་པའི་ཕྱིར་རོ། །འགྲོ་བ་རིགས་དྲུག་ལ་ཡང་ལྷའི་ཡུལ་དུ་སྟོན་པ་ལ་མ་གཤེགས་
ཤིག །ལྷ་རྣམས་ལོངས་སྤྱོད་ལ་གཡེངས་ནས། བསྟན་པའི་བོན་ལ་ཉན་མི་ཁོམ་པས་
ལས་འཕྲོ་ཅན་འགའ་དང་འགའ་ཙམ་ལས་ཤིན་ཏུ་གདུལ་དཀའ་འོ། །ལྷ་མ་ཡིན་གྱི་
ཡུལ་དུ་སྟོན་པ་ལ་མ་གཤེགས་ཤིག །ཁོ་ཕམ་དང་བདག་རྒྱལ་གྱི་སྡུག་བསྔལ་གྱིས་
གཡེངས་ནས། བསྟན་པའི་བོན་ཉན་དུ་མི་ཁོམ་པས་ལས་འཕྲོ་ཅན་འགའ་དང་འགའ་
ཙམ་ལས་ཤིན་ཏུ་གདུལ་དཀའ་འོ། །བྱོལ་སོང་གི་ཡུལ་དུ་སྟོན་པ་ལ་མ་གཤེགས་ཤིག །
བྱོལ་སོང་རྣམས་ནི་གླེན་ལྐུགས་ཀྱིས་མྱོས་ནས་མུན་པས་གཏིབས། གཅིག་གིས་གཅིག་
ཟ་བའི་སྡུག་བསྔལ་གྱིས་འཇིགས་ཤིག་འབྲོས། དེ་ལྟ་བུའི་སྡུག་བསྔལ་གྱིས་ཟིན་པས།
བསྟན་པའི་བོན་ཉན་མི་ཁོམ་མོ། །ལས་འཕྲོ་ཅན་འགའ་དང་འགའ་ཙམ་ལས་ཤིན་ཏུ་
གདུལ་དཀའ་འོ། །ཡི་དྭགས་ཀྱི་ཡུལ་དུ་སྟོན་པ་ལ་མ་གཤེགས་ཤིག །ཡི་དྭགས་རྣམས་
ནི་ཞེན་ཅིང་ཆགས་པའི་འདོད་པས་བརྒྱལ། བཀྲེས་ཤིང་སྐོམ་པའི་སྡུག་བསྔལ་གྱིས་
ནི་ཟིན། དེ་ལྟ་བུའི་སྡུག་བསྔལ་གྱིས་གདུངས་པས་བསྟན་པའི་བོན་ཉན་མི་ཁོམ་མོ། །
ལས་འཕྲོ་ཅན་འགའ་དང་འགའ་ཙམ་ལས་ཤིན་ཏུ་གདུལ་དཀའ་འོ། །དམྱལ་བའི་
ཡུལ་དུ་སྟོན་པ་ལ་མ་གཤེགས་ཤིག །དམྱལ་བ་རྣམས་ནི་ཚ་གྲང་གི་བཙོ་བསྲེག་དང་།
སྡུག་བསྔལ་གྱིས་བཤའ་གཏུབ་དང༌། བཀྲེས་སྐོམ་གྱི་སྡུག་བསྔལ་དང་། བཀོལ་སྤྱད་
ཀྱི་སྡུག་བསྔལ་གྱིས་བརྡུང་བཙོག་དང་། དེ་ལྟ་བུའི་སྡུག་བསྔལ་གྱིས་ཟིན་ཅིང་། སྟོན་
པའི་བོན་ཉན་དུ་མི་ཁོམ་པས། ལས་འཕྲོ་ཅན་འགའ་དང་འགའ་ཙམ་ལས་ཤིན་ཏུ་
གདུལ་དཀའ་འོ། །འགྲོ་བ་རིགས་དྲུག་ལ་ཡང་མི་ཡི་ཡུལ་དུ་སྟོན་པ་ལ་གཤེགས་
ཤིག །མི་རྣམས་ལ་ཡང་སྐད་ཅིག་མ་ཐ་མའི་སེམས་བསྐྱེད་ལེགས་པས་མི་ལུས་ནི་ཐོབ། །
སྔོན་དུ་སྡིག་པ་སྣ་ཚོགས་སྤྱད་པས་ཀུན་གཞི་ལ་དུག་ལྔ་ནི་སྨིན། སྟོན་པས་མི་འདུལ་
24



མདོ་སྡེ། །
མདོ་གཟེར་མིག
བའི་མི་ཡང་ཡོད། སྔོན་ནས་དགེ་བཅུ་ཚད་མར་སྤྱད་སྤྱད་པས། མི་ལུས་དེ་ལས་ཐར་
པ་ཐོབ་ཀ་མ། སྟོན་པས་འདུལ་ནི་མི་དགོས་པ་ཡང་ཡོད། སྡིག་པའི་སློབ་དཔོན་དང་
འཕྲད་ནས་ལོག་པར་ཁྲིད་ནས་ངན་སོང་འཁོར་བར་སྐྱེ་ལ། དགེ་བའི་སློབ་དཔོན་
དང་འཕྲད་ནས་ངེས་པའི་དོན་བསྟན་ནས་མཐོ་རིས་དང་ཐར་པ་ཐོབ་པའི་སེམས་
ཅན་ནི་མང་བར་ཡོད་དོ། །སྤྱིར་ན་མི་རྣམས་ནི་མི་ཁོམ་པའི་འདུ་བྱེད་ཀྱིས་མ་ཟིན་པ་
ལགས་པས་སྟོན་པའི་སྐུ་དེར་གཤེགས་ཤིག །བསྟན་པའི་བོན་དེར་སྤེལ་ཅིག །དེ་སྐད་
ཅེས་བཀའ་བསྩལ་ཏོ། །
ཡང་སྲིད་པའི་ཁྱེའུ་གསལ་བས་ཞུས་སམ་གསོལ་པ། ཡེ་ཤེས་ལྷའི་སྟོན་པ་ལགས།
སྡུག་བསྔལ་ནི་ངན་སོང་གསུམ་ཆེ་ན་མིའི་ཡུལ་དུ་སྟོན་པ་ལ་གཤེགས་ཤིག་བགྱི་བ་
ཅི་ལགས། དེ་སྐད་ཅེས་གསོལ་ལམ་ཞུས་པས། ཡང་ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱིས་བཀའ་བསྩལ་པ། སྲིད་པའི་ཁྱེའུས་ཞུས་པ་ནི་ལེགས་སོ། །སྡུག་བསྔལ་ཕྱི་
མ་ཆེ་ཡང་མི་ལས་འདུལ་བར་འབྱུང༌། མི་ལ་མི་ཁོམ་པའི་སྡུག་བསྔལ་མེད། དཔེར་
ན་འགྲོ་བ་རིགས་དྲུག་སེམས་ཅན་ནི། ཟོ་ཆུའི་རྒྱུད་མ་བཞིན་དུ་གཅིག་ནས་གཅིག་
ཏུ་འཕོ། མི་རུ་སྐྱེ་བའི་འཁོར་བ་རྒྱུན་བཅད་ནས། ཐར་པ་བདེ་བའི་གནས་སུ་སྐྱེས་
འགྱུར་ན། དཔེར་ན་ཆུ་རྐ་གོང་དུ་བསྒྱུར་ན་འོག་ཏུ་མི་འབབ་པ་འདྲ་སྟེ། སེམས་ཅན་
དམྱལ་བ་རྣམས་ཀྱང་རྒྱུན་འཆད་པར་འགྱུར་རོ། །སེམས་ཅན་ཡི་དྭགས་རྣམས་ཀྱང་
རྒྱུན་འཆད་པར་འགྱུར་རོ། །སེམས་ཅན་བྱོལ་སོང་རྣམས་ཀྱང་རྒྱུན་འཆད་པར་འགྱུར་
རོ། །སེམས་ཅན་ལྷ་མ་ཡིན་རྣམས་ཀྱང་རྒྱུན་འཆད་པར་འགྱུར་རོ། །སེམས་ཅན་ལྷ་
རྣམས་ཀྱང་རྒྱུན་འཆད་པར་འགྱུར་རོ། །དེ་རྣམས་རྒྱུན་འཆད་པ་ནི་ཤིན་ཏུ་ཡང་
དཀའ་སྟེ་མི་སྲིད་དོ། །དེ་སྐད་ཅེས་བཀའ་བསྩལ་པས། དེར་ལོངས་སྤྱོད་རྫོགས་པའི་
བྱིན་གྱིས་རླབས་ཀྱིས། ཐབས་དང་ཤེས་རབ་ཟུང་དུ་འབྲེལ་ནས་སེམས་ཅན་དོན་དུ་
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དགོངས་པས། སྲིད་པའི་རྒྱལ་པོ་སངས་པོ་འབུམ་ཁྲིས་གསོལ་པ། ལྷ་དང་གཤེན་དང་
སྲིད་པ་གསུམ། བསྟན་པ་གཅིག་ལ་འབྱུང་བ་ལ། ཁམས་གསུམ་སེམས་ཅན་དྲང་
སླད་དུ། འདུལ་བའི་ཞིང་ཁམས་སྟོང་གསུམ་སྟོང་འདི་ཡིན། སྤྲུལ་སྐུ་མང་པོ་ཕྱུངས་
ལ་འགྲོ་བའི་དོན་བགྱིས་སྐད། སྲིད་པས་སྤྲུལ་པའི་སྐུར་ཕྱུང་བ་སྲས་ཕོ་རྒྱ་མོ་ཆུ་དང་།
དཔོན་པོ་ཕོ་བཅོ་བརྒྱད་མོ་བཅོ་བརྒྱད་དང་། དེ་ཕན་ཆོད་ཐུགས་རྗེའི་སྤྲུལ་པའི་
སྲིད་པ་བསམ་དུ་མེད་པ་སྲིད་ནས། འཁོར་བའི་སེམས་ཅན་ཞིག་པ་ལས་ནི་ཆགས་
པར་སྲིད། སྡུག་པ་ལས་ནི་སྐྱིད་པར་སྲིད། མེད་པ་ལ་ཡོད་པར་སྲིད། ནག་པ་ལས་
ནི་དཀར་བར་སྲིད། དེ་ལྟ་བུའི་སྤྲུལ་པ་བྱེ་བ་ཕྲག་བརྒྱ་ཡིས་སྟོང་གསུམ་གྱི་སྟོང་འདི་
ན། སེམས་ཅན་གྱི་དོན་དུ་སྲིད་པ་མཛད་ཅིང་རྒྱུད་སྤེལ་ལོ། །ལྷ་ཡིས་ཀྱང་སྤྲུལ་པ་
ཕྱུང་བ་ཐུགས་རྗེ་སྤྲུལ་པའི་ལྷ་རུ་བཞི་དང་དབལ་ཚོགས་བདར་གསས་འཐོར་གསས་
ལྷ་འཁོར་དང་། སྨན་འཁོར་བསམ་དུ་མེད་པ་ཞིག་སྤྲུལ་ནས། སྟོང་གསུམ་གྱི་སེམས་
ཅན་ཐམས་ཅད་ལ་བར་དུ་གཅོད་པའི་བདུད་དང་རྐྱེན་གྱིས་བསླངས་ནས་གནོད་
པའི་གནོད་སྦྱིན་རྣམས་འདུལ་ཞིང་ཟློག་གོ །གཤེན་གྱི་སྤྲུལ་པ་ཕྱུང་བ་ཡ་ཀིའི་དབུའི་
ལྕང་ལོ་ནས། མ་ཀི་ཞབས་ཀྱི་ལོང་བུ་ཡན་ཆད་འོད་ཟེར་བྱེ་བ་འབུམ་ཕྲག་ཕྱུང་ནས།
སྟོང་གསུམ་གྱི་སྟོང་འཇིག་རྟེན་གྱི་ཁམས་སུ་ཐུགས་རྗེ་སྤྲུལ་པའི་གཤེན། འདུལ་བའི་
གཤེན་དྲུག་བྱེ་བ་ཕྲག་བརྒྱ་འཛམ་བུའི་གླིང་བྱེ་བ་ཕྲག་བརྒྱ་ན་སྟོན་པར་མཛད་དོ། །
བསྟན་པ་སྤེལ་ལོ། །ཁ་ལོ་བསྒྱུར་རོ། །འགྲོ་བ་འདྲེན་ནོ། །སྲིད་པའི་ཁྱེའུ་གསལ་བ་དེ་
ཡེ་ཤེས་ལྷའི་སྟོན་པ་ཡིས། ཤེས་བྱའི་སྒྲིབ་པ་བྱང་བ་ཡིས། ཐོགས་མེད་སྤྲུལ་པའི་སྐུར་
གྱུར་ཏོ། །སྔོན་གྱི་སྨོན་ལམ་དབང་བཙན་པས། །
དེ་ནས་མི་ཡི་ཡུལ་དུ་སྟོན་པ་ལ་གཤེགས་སོ། །ལམ་དུ་བར་ལྷ་འོད་གསལ་གྱི་ཡུལ་
དུ་གཤེགས་སོ། །ཡེ་ཤེས་གཡུང་དྲུང་སེམས་དཔའ་ས་མ་ཐོབ་པ་རྣམས་ཀྱིས་མདུན་
26



མདོ་སྡེ།
མདོ་གཟེར་མིག་
བསུས་ཏེ། འདི་སྐད་ཅེས་གསོལ་ཏོ། །ཀྱེ་སྐྱེས་བུ་ཆེན་པོ་མི་དང་ལྷའི་སྟོན་པ་ཞིག་
ལགས་པར་ངེས། ཕྱི་ཡི་ཡུལ་བརྟགས་པས་རིན་པོ་ཆེ་དར་དཀར་དུ་དྲིལ་བ་འདྲ་བ་
ཞིག་གདའ་འོ། །ནང་གི་བཅུད་བརྟགས་པས་བསམ་པ་བཟང་པོ་བཙོ་མའི་གསེར་
འདྲ་བ་ཞིག་གདའ་འོ། །འདེགས་པའི་ཤོང་ཡངས་པ་ནི་རིན་ཆེན་ས་གཞིའི་སྟོབས་
འདྲ་བ་ཞིག་གདའ་འོ། །སྙོམས་པའི་ཐུགས་རྗེ་ནི་ཉི་མའི་ཟེར་འདྲ་བ་ཞིག་གདའ་འོ། །
ལྷག་པའི་མངོན་ཤེས་ནི་ཟླ་བ་ཚེས་པ་འདྲ་བ་ཞིག་གདའ་འོ། །བྱམས་པའི་སེམས་
ཉིད་ནི་ནམ་མཁའི་ངོགས་འདྲ་བ་ཞིག་གདའ་འོ། །ཤིན་ཏུ་ནང་གི་བཅུད་བཟང་བ་
ཞིག་གདའ་འོ། །ཕྱིའི་ཡུལ་བརྟགས་པས་མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུ་རྩ་གཅིག་ནི་སྐུ་ལུས་ལ་ལྗོན་ཤིང་བཞིན་དུ་སྐྱེས་པ་ཞིག་
གདའ་འོ། །ཤིན་ཏུ་ངོ་མཚར་ཆེ་བ་ཞིག་གདའ་འོ། །དེ་སྐད་ཅེས་ཞུས་ནས། ལ་ལས་
ནི་བསྐོར་བ་བྱས། ལ་ལས་ལྷ་ཕྱག་བཙལ། ལ་ལས་མེ་ཏོག་གཏོར། སྟོན་པའི་ཞལ་
མངོན་སུམ་དུ་མཐོང་ནས། གུས་པས་ཕྱག་བཙལ་བའི་ཡོན་ཏན་གྱིས། ཤེས་བྱའི་སྒྲིབ་
པ་བྱང་ནས། སྐད་ཅིག་མ་གཅིག་ལ་འཁོར་བ་ལས་ཐར་པ་ཆེན་པོ་ཐོབ་བོ། །འགྲོ་བའི་
དོན་ལ་མོས་པ་རྣམས་ནི། དེ་ནས་སྟོན་པའི་འཁོར་དང་པོ་རུ་སྟོན་པའི་ཕྱི་བཞིན་དུ་
ཆས་པ། ནམ་མཁའི་བ་དན་ཅན་དང་། ཁྱུང་གི་རུ་མཚོན་ཅན་དང་། རྨ་བྱའི་ལྡེམ་
རྒྱང་ཅན་དང་། རྒོད་ཀྱི་འཕར་འདབ་ཅན་དང༌། ཁུ་བྱུག་གསུང་སྙན་ཅན་དང༌།
ཟོ་བོ་སྦར་ཤད་ཅན་དང་། དབལ་སོ་མདུང་རྩེ་ཅན་དང་། གསས་མདའ་དུང་དབྱུག་
ཅན་དང༌། རྔ་སྟོང་རི་ཆེམ་པ་ཅན་དང་། གཤང་ཁྲི་ལོ་གནམ་གྲགས་ཅན་དང༌།
དུང་འཕར་པོ་འཕར་ཆུང་ཅན་དང་། གཤེན་ཡང་རྒྱལ་འབྲུག་སླག་ཅན་དང༌།
ཆེ་རྒྱལ་རྒོད་ཞུ་ཅན་དང་། གཅོད་པ་ཁྲ་སླག་ཅན་དང་། བདུད་རྩིའི་ཆར་སླག་ཅན་
དང༌། དྲག་པོའི་དབལ་སླག་ཅན་དང་། དེ་རྣམས་ནི་འཁོར་གྱི་དང་པོ་རུ་ཆས་སོ། །
27



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དང་པོ་བ་ནི་སྔོན་གྱི་སྨོན་ལམ་འགྲོ་བའི་དོན་ལ་བཏབ་པས་ཆས་པའོ། །གཤེན་རབ་
ཀྱི་འཁོར་དབུ་མ་རུ་དབལ་བོན་རོམ་པོ། །ཡོགས་བོན་གཏོ་རྒྱལ་ཁྲི་བོན་ཕྲུ་སངས།
གཉེར་བོན་གཏོ་ཆེ། འོ་བོན་འབྲང་ཟུ་། འཚམས་བོན་ཡོ་ཁྲུ་། བདུད་བོན་ཆུ་ལྕགས།
དམུ་བོན་ཡེའུ་ཏན། བཙན་བོན་མཚལ་ལྕགས། སྲིད་བོན་མུ་ཆོ། སྐོས་བོན་གཙུག་
སྲས། ཕྱྭ་བོན་ཐེའུ་ལེག །ལྷ་བོན་ཐོད་དཀར། ཟླ་བོན་ཚེས་པ། ཉི་བོན་དྲང་མ། སྐར་
བོན་གདང་བཀྲ། སྤྲིན་བོན་བ་ཐུལ། འཇའ་བོན་ཀུན་ཏང་། དལ་བོན་དབུ་དཀར།
ཟེར་བོན་གདངས་སྙན། ལོ་བོན་གཏོ་ཆེན། རྫི་བོན་ངང་དྲུག །དེ་རྣམས་ནི་གཤེན་
རབ་ཀྱི་འཁོར་འབྲིང་པོ་རུ་ཆས་སོ། །འབྲིང་པོ་བ་ནི་སྟོན་པའི་འགྲོ་བའི་དོན་དུ་སྲིད་
པར་བསྐྱེད་ནས་ཆས་སོ། །འཁོར་ཐ་མ་ལ་ཀླུ་བོན་དབྱར་སྙན་དང་། གཉན་བོན་ཐང་
ཐང་དང་། རྒྱལ་བོན་བོངས་པོ་དང་། སྨན་བོན་འབྲིང་ཏང་དང་། གཟེད་བོན་ལ་ཚ་
དང་། སྲིན་བོན་ཡ་ངལ་དང་། འདྲེ་བོན་ཀླུ་བོན་གྱེར་མཁས་དང་། སྲི་བོན་མུ་འཕན་
ཕེའུ་ར་དང་། བྱུར་བོན་ལི་བྱིན་སྣ་བོན་དང༌། གཤིན་རྗེའི་བོན་པོ་གཏོ་བོན་བྱོན་ཁྲི་
དང་། ཆུད་ཀྱི་བོན་པོ་ཐར་བོན་གྲུ་སྐྱོལ་དང༌། དེ་རྣམས་ནི་འཁོར་ཐ་མ་ལགས་སོ། །
ཐ་མ་བ་ནི་གཤེན་རབ་ཀྱི་ཐུགས་རྗེ་དང་སྤྲུལ་པ་དང་། བྱིན་རླབས་དང་འོད་ཟེར་
ལས་སྲིད་ནས་འགྲོ་བའི་དོན་དུ་སྟོན་པའི་སྒྲོན་མར་གཤེགས་སོ། ། །
དེ་ནས་རི་རབ་ཀྱི་རྩེ་མོ་ལ་བྱོན། འཁོར་རྣམ་པ་གསུམ་དང་། མི་ཡུལ་གླིང་བཞི་
ལ་གཟིགས་ནས། དགོངས་ཚད་རྣམ་པ་ལྔ་ཐུགས་ལས་ཕྱུང་ནས། ཡུལ་རྒྱ་ཆེ་ཞིང་
གླིང་གྲངས་མང་ན་ཡང་། ལྷོའི་འཛམ་བུ་གླིང་སོག་ཀ་སྣོད་ཀྱི་འཇིག་རྟེན་འོལ་མོ་
ལུང་རིང་ལ་གཟིགས་ནས་བྱོན། དེ་ཅིའི་ཕྱིར་བྱོན་ན། གླིང་ཕྱི་མ་ནི་མཐོ་རིས་སུ་འགྲོ་
བའི་དགེ་བ་མེད། ངན་སོང་དུ་ལྟུང་བའི་སྡིག་པ་མེད། སྟོན་པའི་བསྟན་པ་མི་འཕེལ་
བའི་གླིང་ཡིན་ནོ། །ཁོང་དག་གི་ཚེ་ནམ་ཟད་ཙམ་ན་ལས་ཀྱི་དབང་གི་སྡོད་འཕེན་
28



མདོ་སྡེ། །
མདོ་གཟེར་མིག
༼ཀ༽
ནོ། །སྨོན་ལམ་ནི་ལྷོ་ཡི་སོག་ཀར་འདེབས་སོ། །ལྷོ་འཛམ་བུ་གླིང་ན་བསམ་གཏན་
གྱི་ཏིང་ངེ་འཛིན་བསྒོམ་ན་ཐར་པ་ཐོབ། དགེ་བཅུའི་སྒོར་ཞུགས་ན་མཐོ་རིས་སུ་སྐྱེ།
མཚམས་མེད་པ་ལྔ་སྤྱད་ན་མནར་མེད་པར་སྦྱང༌། སྡིག་པ་བཅུའི་སྒོར་ཞུགས་ན་
ངན་སོང་དུ་སྐྱེ། སྟོན་པའི་ཐུགས་རྗེས་སེམས་ཅན་ཁ་ལོ་བསྒྱུར་སླ་བར་དགོངས་ནས་
བྱོན་ནོ། །མཁར་མང་ན་ཡང་བར་པོ་སོ་བརྒྱད་ལ་དགོངས་ནས་བྱོན་ནོ། །དེ་ཅིའི་ཕྱིར་
དགོངས་ན། མཁར་སླད་མ་ནི་ས་རྡོ་དང་རྩི་ཤིང་ལས་བརྩེགས་པ་ཡིན་པས་བཞུགས་
པར་ཉམས་མི་དགྱེས། བར་པོ་སོ་བརྒྱད་ནི་རིན་པོ་ཆེ་འབར་བའི་མཁར་ཡིན་པས་
བཞུགས་པར་དགྱེས་ལ་དགོངས་པར་ཡིད་སྤྲོ་བར་དགོངས་ནས་བྱོན་ནོ། །ནོར་ལ་
དགོངས་ན་རིན་པོ་ཆེའི་གཏེར་ལ་དགོངས་ནས་བྱོན། ཅིའི་ཕྱིར་དགོངས་ན་ནོར་ཕྱི་མ་
ནི་ཟད་པ་དང༌། ཤི་བ་དང་སྟོར་བ་ཅན་ཡིན་ནོ། །རིན་པོ་ཆེའི་གཏེར་ནི་ནོར་གྱི་ལྷ་
ཨརྱ་འཛམ་བྷ་ལ་བྱ་བ་བཞུགས་པས་དེ་ལྟ་བུ་མི་སྲིད་པས་བྱོན་ནོ། །ཡབ་ལ་དགོངས་
ན། མི་བོན་ལྷ་བོན་རྒྱལ་བོན་ཐོད་དཀར་ལ་དགོངས་ནས་བྱོན། དེ་ཅིའི་ཕྱིར་དགོངས་
ན་ཡབ་ཕྱི་མ་ནི་ཇི་ལྟ་བུ་ལ་ཡང་རྒྱུ་དུག་ལྔའི་ཤས་ཀུན་གཞི་ལ་ཡོད། མི་བོན་ལྷ་བོན་
རྒྱལ་བོན་ཐོད་དཀར་ལ་ཉོན་མོངས་པའི་ཤས་མེད་པ་དང་། རིགས་རྒྱལ་རིགས་དྲ་མ་
ཆེན་པོ་ཡིན་པ་དང་། སྔོན་སྟོན་པ་གཏོ་རྒྱལ་ཡེ་མཁྱེན་ཡང་སྐུ་འཁོར་བ་དང་མྱ་ངན་
ལས་འདས་པའི་དུས་ན། མེས་པོ་དམུ་རྒྱལ་ལ་ཞལ་ཆེམས་བཞག་པའི་རྗེས་ཡིན་པས་
ཀྱང་དགོངས་ནས་བྱོན་ནོ། །ཡུམ་ལ་དགོངས་ན་མི་ཕྱི་ལྷ་ཕྱི་ཡོ་ཕྱི་རྒྱལ་བཞད་མ་ལ་
དགོངས་ནས་བྱོན། དེ་ཅིའི་ཕྱིར་དགོངས་ན་ཡུམ་ཕྱི་མ་ལ་ནི་ཇི་ལྟ་བུ་ལ་ཡང་རྒྱུ་དུག་
ལྔའི་ཤས་ཡོད། མི་ཕྱི་ལྷ་ཕྱི་ཡོ་ཕྱི་རྒྱལ་བཞད་ནི། ལྷ་མོའི་སྐུ་ཡིན་པས་རྒྱུ་དུག་ལྔའི་
ཤས་ཏིལ་གྱི་འབྲས་བུ་ཙམ་ཡང་མེད་ལ། སྙིང་རྗེའི་སེམས་དང་ལྡན་པ་བྱམས་པ་ཆེན་
པོ་མཛད་པས་དགོངས་ནས་བྱོན་ནོ། །དེ་ནས་སྟོན་པས་བྱོན་ཀར་རི་རབ་རིའི་རྩེ་མོ་
29



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ། གསས་མཁར་ལྷ་རྩེ་དགུང་ནམ་བཞེངས་ནས། འཁོར་རྣམ་པ་གསུམ་ལ་བཀའ་
བསྩལ་པ། ང་འཇིག་རྟེན་མིའི་ཡུལ་དུ་སྟོན་པའི་སྒྲོན་མ་ལ་འགྲོ་ཡིས། རྒྱལ་པོའི་སྲས་
སུ་སྐྱེ་བ་ནམ་བཞེས་ཙམ་ན། ཁྱེད་རྣམས་ཀྱང་ནམ་མཁའ་ལས་ཆར་བཞིན་དུ་བོབས་
ཤིག །ས་གཞི་ལས་རྩི་བཞིན་དུ་འཁྲུངས་ལ། འཕྲུལ་ངག་བདེན་པའི་བོན་གྱི་བསྟན་
པ་དེར་སྤེལ་གྱིས་ཉན་དུ་ཤོག་ཅིག །རི་རབ་ལ་གནས་པ་དཔལ་གྱི་ལྷ་ཚངས་པ་དང་།
བརྒྱ་བྱིན་དང༌། གཡུང་དྲུང་གི་ལྷ་ཆེན་མོ་ཆེ་བཞི་དང་། རྫུ་འཕྲུལ་གྱི་ལྷ་ལྡེའུ་རྗེ་
མཆེད་བདུན། སྲིད་པའི་ལྷ་རྒྱལ་པོ་ཆེན་པོ་བཞི། རོལ་མཚོའི་ཀླུ་དང་། ནམ་མཁའི་
གཟའ་སྐར་ཚུན་ཆད་འདུས་ནས་བསྐོར་བ་བྱས། ལྷ་ཕྱག་བཙལ། མེ་ཏོག་ཕུལ་ནས་
རི་རབ་ཀྱི་རྩེར་བཞུགས་པར་ཞུས་ནས། །
སྟོན་པས་བཀའ་བསྩལ་པ། བདག་ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་བཀའ་
བཅག་མི་རུང་བས། མིའི་ཡུལ་དུ་སྐྱེ་བ་བཞེས་ནས་བསྟན་པ་སྤེལ་བས། བདག་ནམ་
སྐྱེས་པའི་དུས་སུ་ཁྱེད་རྣམས་ཀྱང་ནམ་མཁའ་ནས་ཆར་བཞིན་དུ་བོབས་ལ། བསྟན་
པ་ལ་ཉན་དུ་ཤོག་ཅིག་གསུངས་སོ། དེ་རྣམས་ནི་སྟོན་པའི་ཕོ་ཉའི་འགྱེད་འཁོར་
ཡ་ཏའོ། །དེ་ནས་འོད་དཀར་པོ་མདའ་གང་བ་ཞིག་ཏུ་སྤྲུལ་ནས། འཇིག་རྟེན་གྱི་
ཁམས་ནུབ་ཕྱོགས་ཀྱི་གླིང་། ཆུ་བོ་བཞི་འདུས་ཀྱི་འགོ་བོ། ལྷོའི་འཛམ་བུ་གླིང་གི་མིག་
འོལ་མོ་ལུང་རིང༌། མཁར་བར་པོ་སོ་བརྒྱད་ཀྱི་ནང་ན། ཡབ་རྒྱལ་བོན་ཐོད་དཀར་
གཟིམས་པའི་སྤྱི་བོའི་གཙུག་ཏུ་བབས། བབས་པའི་དུས་དེར་ཡབ་ཀྱི་རྨི་ལམ་ན། ཡི་
གེ་ཨ་དཀར་པོ་འོད་དང་ལྡན་པ་ཞིག་སྤྱི་བོར་བབས་ནས་སྐུ་ལ་ཐིམ་པ་ཡིས། སྐུ་
ལས་འོད་འཕྲོས་སྟོང་གསུམ་གསལ་བ་རྨིས། སད་ནས་ཤིན་ཏུ་སྐུ་བདེ་ཡིད་ཀྱང་རབ་
ཏུ་སྤྲོ། དངོས་གྲུབ་མཆོག་ཏུ་དགོངས་ནས་ཤིན་ཏུ་ཡོ་ལ་གསང་། འོད་ལས་ཟེར་
འཕྲོས་པས། ཟེར་དམར་པོ་འཕང་ཙམ་ཞིག་ཡུམ་ཡོ་ཕྱི་རྒྱལ་བཞད་ཀྱི་སྤྱི་བོར་བབས་
30



མདོ་སྡེ།
མདོ་གཟེར་མིག
།
སོ། །བབས་པའི་དུས་དེར་ཡུམ་གྱི་རྨི་ལམ་ན། ཡི་གེ་ཧ་དམར་པོ་འོད་དང་ལྡན་པ་
ཞིག །སྤྱི་བོར་བབས་ནས་སྐུ་ལ་ཐིམ་པ་ཡིས། སྐུ་ལ་སྒྲོན་ཤར་སྟོང་གསུམ་གསལ་བར་
རྨིས། སད་ནས་སྐུ་བདེ་ཡིད་ཀྱང་རབ་ཏུ་སྤྲོ། དངོས་གྲུབ་མཆོག་ཏུ་དགོངས་ནས་
ཤིན་ཏུ་ཡོ་ལ་གསང་། འོད་ལས་ཟེར་འཕྲོས་པ་དེ་སེམས་ལས་ཡིད་སྤྲུལ་པ་ལགས་
སོ། །སེམས་བྱ་བ་པོ་ཀུན་ཏུ་བཟང་པོ་དང༌། ཡིད་བྱེད་པ་པོ་ཀུན་ཏུ་བཟང་མོ་ཞེས་
དེ་ལ་བྱའོ། །དེ་ནས་འོད་དཀར་པོ་མདའ་ཙམ་དེ། ཡབ་ཀྱི་སྤྱི་བོའི་གཙུག་རུམ་ནས།
ཀླད་པ་དུང་གི་རྒྱ་མཚོར་གཤེགས་སོ། །དེ་ནས་ཚིགས་པ་གཡུང་དྲུང་གི་ཐེམ་སྐས་
ལས་བབས། རྒྱུངས་པ་འདྲེན་པའི་ཆུ་བོ་ལ་ཞོན་ནས། ཡབ་ཀྱི་སྟ་ལ་གཤེགས་སོ། །དེ་
ནས་ཟེར་དམར་པོ་འཕང་ཙམ་དེ་ཡུམ་གྱི་སྤྱི་བོའི་གཙུག་རུམ་ནས། ཀླད་པ་དུང་
གི་རྒྱ་མཚོ་ནང་དུ་གཤེགས་སོ། །དེ་ནས་སྙིང་མཆོང་རི་སྨུག་པོའི་རྩ་བ་དང་། གློ་བ་
པད་མ་འདབ་བརྒྱད་ཀྱི་ཚང་ཚིང་དང་། སྲོག་རྩའི་ལམ་གྱི་མདོར་བབས་སོ། །སྲོག་
རྩ་བའི་སྦུ་གུ་ཁྲིད་ནས། ཡུམ་གྱི་མངལ་དུ་གཤེགས་སོ། །དེ་ནས་ཡབ་ཀྱི་སྟ་ལ་སེམས་
ཀྱི་རྒྱུ། ཤེལ་གང་ཀ་རི་དཀར་པོ་བཅག་པ་འདྲ་བ། ཡུམ་གྱི་མངལ་ནས་ཡིད་ཀྱི་རྒྱ་
མཚལ་དམར་པོ་ཙ་ཏི་ལ་སྦྱར་བ་འདྲ་བ། དེ་གཉིས་འདྲེས་ཙམ་ན། སེམས་ཉིད་ནི་
འོད་རྩེ་མོ་དཀར་བ། རྩ་བ་དམར་བ། དཀྱིལ་ལྗང་བ། མོ་ཁབ་སྒྲེང་བ་ཙམ་ཞིག །
སྔོན་གྱི་ལས་ཀྱི་ཤུགས་མཐུན་པས། དཀར་དམར་འདྲེས་པའི་ནང་དུ། ལས་ཀྱི་སྦྱོར་
བའི་རླུང་གིས་དེད་ནས། རྒྱ་མཚོའི་ཉ་དོལ་ལ་འཁྲིས་པ་བཞིན་དུ་རིལ་གྱིས་སོང་ངོ༌།
སེམས་དང་ལུས་གཉིས་དང་པོ་ལས་ཀྱིས་དེ་ལྟར་འཕྲད་དོ། །དེ་ནས་དགུང་ཞག་
བདུན་གཅིག་ལོན་ཙམ་ན། སེམས་ཀྱང་བརྒྱལ་ཞིང་གན་ནོ། །ལུས་ཀྱང་ནུར་ནུར་
པོར་ཆགས་སོ། །དགུང་ཞག་བདུན་གཉིས་ལོན་ཙམ་ན། སེམས་ནི་རབ་ཏུ་བསྔངས་
ནས་འཕྲས་པས་ཆུ་ནུར་ནུར་པོ་ཕྱོགས་བཞི་དབུས་དང་ལྔར་དྲངས་སོ། །ལུས་ཀྱང་
༢



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ས་མལ་
འདྲེས་ནས་ནར་ནར་པོར་ཆགས་སོ། །དེ་ནས་དགུང་ཞག་བདུན་གསུམ་ལོན་ཙམ་
ན། སེམས་ཀྱང་འདར་ནས་འཕྲིག་ཅིང་འགུལ་བས། ལྗོན་ཤིང་ལས་ཡལ་ག་གྱེས་པ་
བཞིན་དུ། རྩ་ཆེན་པོ་ལྔ་ཕྱོགས་བཞི་དབུས་དང་ལྔར་གྱེས་སོ། །ལུས་ཀྱང་ལྟར་ལྟར་
པོར་ཆགས་སོ། །དེ་ནས་སེམས་ཀྱང་མངལ་དུ་དུལ་ནས་མྱོས་ཤིང་འཐིབས་སོ། །དེ་
ནས་དགུང་ཞག་བདུན་བཞི་ཉི་ཤུ་རྩ་བརྒྱད་ལ། ལྷན་ཅིག་སྐྱེས་པའི་ལྷས་དབང་དུ་
བྱས་ནས་འཐིབས་སོ། །དེ་ནས་ཞག་སུམ་ཅུ་ལོན་ཙམ་ན། ལྷན་ཅིག་སྐྱེས་པའི་འདྲེས་
དབང་བྱས་ནས་མྱོས་སོ། །དེ་ལྟར་སེམས་མྱོས་ཤིང་འཐིབས་པས། དགུང་ཟླ་གཅིག་
གི་བར་དུ་ལུས་ཀྱང་ཁད་ཀྱིས་གོར་གོར་པོར་ཆགས་སོ། །བར་དེར་མ་ཡང་མགོ་ན་
ཞིང་སྐྱུག་བྲོའོ། །དེ་ནས་དགུང་ཟླ་གཉིས་ལོན་ཙམ་ནས། སེམས་ཀྱང་མྱོས་པ་སངས་
ཏེ། འཕྲས་ཤིང་འགུལ་བས་རྩ་རྣམས་ཀྱང་དར་ཞིང་རྒྱས་པར་འགྱུར་རོ། །འབྱུང་བ་
མེ་ཆུ་ས་རླུང་ནམ་མཁའ་ལྔ་ཡི་རྟེན་ཡང་དེ་ཡིན་ནོ། །ལུས་ཀྱང་དགུང་ཟླ་གཉིས་ཀྱི་
བར་དུ་ཕྱི་ཡི་པགས་པ་ཆགས་སོ། །པགས་པའི་མདོ་འདུས་པ་ལྟེ་བར་ཆགས་སོ། །ལྟེ་
བའི་དཀྱིལ་དུ་བུ་ཡི་སྲོག་ཐག་དང་མའི་སྙིང་ཐག་གཉིས་འབྲེལ་ལོ། །རྒྱུ་རྐྱེན་རྟེན་
འབྲེལ་གྱི་རྟེན་དེ་ལ་བྱའོ། །ལྟེ་བ་ལས་རྩ་གསུམ་གྱེས་ཏེ། གོང་འོག་བར་དང་གསུམ་
དུ་སོང་ངོ༌། །དེ་ལྟར་གཟུགས་ཕུང་ལས་ལྟེ་བ་ཆགས་པ་སྔའོ། །དེ་ནས་དགུང་ཟླ་
གསུམ་གྱི་ངོ་མཐོང་ནས། ཕྱི་ཡི་པགས་པ་ཆགས་པས་སེམས་ཀྱིས་ཀྱང་འཕྲད་མ་ནུས་
སོ། །ལུས་ཀྱང་ཡན་ལག་བཞི་མགོ་བོ་དང་ལྔ་པགས་པས་བཏུམས་སོ། །མ་ཡང་ཤ་
འདོད་ཅིང་སྐྱིད་པ་སྐྱུར་རོ། །དེ་ནས་དགུང་ཟླ་བཞི་ཡི་ངོ་མཐོང་ནས། པགས་པའི་
འོག་ཏུ་ཆུ་ཐུམ་གྱི་ནང་ན། སེམས་ཀྱང་ཉ་བཞིན་དུ་འཕྱོ་ཞིང་འགྱུར་ནུས་སོ། །བར་དེ་
ལུས་ཀྱི་རུས་པ་ལ་ཆགས་སྔ་བ། སྒལ་པའི་གཞུང་ཤིང་རྣམས་ཡིན། དེ་ནས་རྩིབ་མའི་
གུར་དང་ཡན་ལག་གི་ལྷ་དང༌། ཀླད་པའི་བུམ་པ་རྣམས་ཆགས་སོ། །དེ་ནས་ལུས་
32



མདོ་སྡེ།
མདོ་གཟེར་མིག་
༼ཀ༽
པོ་རྩ་ཆེན་པོ་བཞི་ཡིས་བསྡུས་ནས། འབྱུང་བ་བཞི་གཅིག་འཕུངས་སོ། །དེ་བས་བཞི་
བསྡུས་ཀྱི་ཕུང་པོར་ཐོགས་སོ། །འབྱུང་བ་བཞི་ལ་ཡང་རླུང་གིས་སྤྱིར་ཕུང་པོ་ལ་ཁྱབ་
པ་གནས་ཀྱང་། རྟེན་ཅིང་འདེགས་པའི་རླུང་གིས་བུས་སོ། །དེ་ནས་དགུང་ཟླ་ངོ་ལྔ་
ལོན་ནས། མ་ཡང་ཉམ་ཆུང་ཞིང་སྐྱུར་འདོད་དོ། །བུའི་སེམས་ཀྱང་འབྱུང་བ་ཆེན་པོ་
བཞིས་བགོས་པས་ལུས་ལ་ཆ་མཉམ་མོ། །རྩ་རྣམ་པ་ལྔ་ལས་ཡང་། ནང་གྲོལ་རྣམ་པ་
ལྔ་དང་། དབང་པོ་རྣམ་པ་ལྔ་ཆགས་སོ། །ནང་གྲོལ་རྣམ་པ་ལྔ་ལས། སྙིང་ཆགས་པ་
སྔའོ། །དབང་པོ་རྣམ་པ་ལྔ་ལས་མིག་ཆགས་པ་སྔའོ། །འབྱུང་བ་རྣམ་པ་ལྔ་ལས་ནམ་
མཁའ་ཆགས་པ་སྔའོ། །ནམ་མཁའ་གོ་འབྱེད་དོ། །ཕུང་པོ་ལ་རླུང་གིས་སྤྱིར་ཁྱབ་པར་
གནས་ཏེ། རྟེན་ནང་གྲོལ་གློ་བ་ལ་བཅས། སྒོ་སྣ་ལ་དོད་དོ། །གློ་བ་དང་སྣ་གཉིས་
འདྲ་བ་དེ་ལྟར་ལགས་སོ། །མེས་ཕུང་པོ་ལ་སྤྱིར་ཁྱབ་པར་གནས་སོ། །རྟེན་སྙིང་ལ་
བཅས་སོ། །སྒོ་མིག་ལ་དོད་དོ། །སྙིང་ཟླུམ་པོར་འདུག་པས་མིག་ཀྱང་ཟླུམ་པོར་འདུག་
པའོ། །ཤུན་པ་རྣམ་པ་གསུམ་གྱིས་བརྒྱན་ནས་བཀྲ་བས། མིག་ཀྱང་དང་པོ་དམར་ཤ་
བ། དེ་ནས་དཀར་ཤ་བ། དེ་ནས་སེར་ཤ་བ། དེ་ནས་ནག་ཤ་བ། མིག་ཀྱང་དེ་ལྟར་
བཀྲ་བ་ལགས་སོ། །ཆུས་ལུས་ལ་སྤྱིར་ཁྱབ་པར་གནས་སོ། །རྟེན་མཁལ་མ་ལ་བཅས་
སོ། །སྒོ་རྣ་བ་ལ་དོད་དོ། །མཁལ་མ་དང་རྣ་བ་གཉིས་འདྲ་བ་དེ་ལྟར་ལགས་སོ། །
སས་ཕུང་པོ་ལ་སྤྱིར་ཁྱབ་པར་གནས་སོ། །རྟེན་མཆིན་པ་ལ་བཅས་སོ། །སྒོ་ལྕེ་ལ་དོད་
དོ། །མཆིན་པ་དང་ལྕེ་འདྲ་བ་དེ་ལྟར་ལགས་སོ། །ནད་འདུ་བ་རྣམ་བཞི་ལས་ཁྲག་
རླུང་བད་མཁྲིས་བཞི་ཡང་། འབྱུང་བ་བཞི་ལ་ཆ་མཉམ་ཞིང་། རྟེན་བཞི་ལ་སྒོ་གནས་
སོ། །ནང་གྲོལ་རྣམ་པ་ལྔ་མཚེར་པའི་རྩ་ལག་གིས་བསྡུས། མཚེར་པའི་རྩ་ལས་ལུས་ཀྱི་
དབང་པོ་ཆགས་སོ། །འདུ་བ་རྣམ་པ་བཞི་ཀ་འདུས་ན། བ་སྤུའི་རྒྱ་ལོག་ནས་མཆིའོ། །
སྒོ་ཕྱིའི་བ་སྤུ་ལ་དོད་དོ། །ལྟེ་བའི་རྩ་གཅིག་གྱེན་ལ་སོང་བ་ལས། ཀླད་པའི་རྒྱ་མཚོ་
33



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཆགས། རྩ་གཅིག་བར་དུ་སོང་བ་ལས་ཁྲག་གི་རྒྱ་མཚོ་ཆགས། རྩ་གཅིག་ཐུར་ལ་
སོང་བ་ལས་ཆུའི་རྒྱ་མཚོ་ཆགས། རྒྱུ་དུག་གསུམ་གྱི་རྩ་བ་བྱས་ཏེ། གཏི་མུག་ཀླད་པ་
ལ་གནས། ཞེ་སྡང་ཁྲག་ལ་གནས། འདོད་ཆགས་གསང་བ་ལ་གནས། དེ་ལྟར་རྒུང་
ཟླ་ངོ་ལྔ་ལ་ཕུང་པོ་རྣམ་པར་སྨིན་ནོ། །འབྱུང་བའི་ལྷ་ལྔས་ཤ་ཁྲག་གི་ཚད་བསྙམས་
ནས། རྒུང་ཟླ་དགུའི་བར་དུ་ཕུང་པོ་དེ་ལྟར་སྐྱེས་སོ། །མ་ཡིས་ཚ་བ་ཟོས་ན་བུ་ཚ་ནས་
ན་བ་ཙམ་མོ། །མ་ཡིས་གྲང་བ་ཟོས་ན་བུ་གྲང་ནས་ན་བ་ཙམ་མོ། །མ་འགྲངས་ན་བུ་
བཅུམ་ནས་ན་བ་ཙམ་མོ། །མ་རྟོགས་ན་བུ་འཕྱང་ནས་ན་བ་ཙམ་མོ། །དེ་ནས་དགུང་
ཟླ་ངོ་བཅུ་ལོན་ཙམ་ན། སེམས་ཀྱི་མཚན་ཉིད་ནི་སྙིང་གི་དཀྱིལ་ན་མེ་འབར་བ་ཙམ་
ཞིག་ཡོད་དེ། རྣམ་པར་ཤེས་པ་ནི་སྐར་ཁུང་དོད་པ་དང་འདྲའོ། །གཟུགས་ཀྱི་ཕུང་
པོ་ནི་ཁང་པ་ཕུབ་པ་དང་འདྲའོ། །དཔེར་ན་ཁང་པར་མེ་བཏང་ན་སྐར་ཁུང་དུ་འོད་
ཡོང་བ་དང་འདྲའོ། །སེམས་ཀྱི་ཆོ་འཕྲུལ་ཡིད་ཀྱི་རྣམ་པར་ཤེས་པ་ནི། ཚོགས་དྲུག་གི་
སྒོ་ནས། འབབ་ཆུ་དང་འདྲ་སྟེ་དར་ཅིག་ཀྱང་མི་ཆགས་སོ། །སྤྲེའུ་དང་འདྲ་སྟེ་གཅིག་
བཏང་ཡང་གཅིག་འཛིན་ནོ། །དེ་ལྟར་ལུས་ཀྱིས་སེམས་བསྡུས་སོ། །སེམས་ཀྱིས་ལུས་
བསྡུས་སོ། །དེ་ལྟར་སེམས་ལུས་འབྲས་བུ་མཉམ་པས། སེམས་དང་ལུས་གཉིས་བར་
དུ་རྐྱེན་གྱིས་དེ་ལྟར་འགྲོགས་སོ། །ཟླ་དགུ་ངོ་བཅུ་ནས་མའི་མངལ་ནས་ལས་ཀྱིས་
འབྱུང་ངོ༌། །དུས་དེར་མི་ཕྱི་ལྷ་ཕྱི་ཡོ་ཕྱི་རྒྱལ་བཞད་མའི་ཞལ་ནས། འོལ་མོ་ལུང་རིང་
གི་མི་རྣམས་ཀྱང༌། ཚན་དང་བསང་གྱིས་ལ་ང་ཡི་སྤྱན་སྔར་འདུས་ཤིག །ཆུང་ཞག་
གསུམ་དྲོས་བཞི་ན། རྒྱལ་བུ་འབྱོན་ཏེ་འོང་གིས་དེ་སྐད་ཅེས་གསུངས། བྲམ་ཟེ་གསལ་
ཁྱབ་ཀྱིས་མི་རྣམས་ལ་སྨྲས་པ། རྒྱལ་བུ་འབྱོན་ཏེ་འོང་གསུངས་པ་ནི། གཞན་ནས་
འོང་བ་ལྟ་བུ་མ་ཡིན་ཏེ། རྒྱལ་བཞད་ཉིད་ཀྱི་སྐུ་ལས་འཁྲུངས་པར་ངེས་སོ། །དེ་སྐད་
གསུངས་པས་མི་རྣམས་ཀྱང་ཡིད་སྤྲོ་སེམས་དགའ་ནས། མཁར་བར་པོ་སོ་བརྒྱད་
34



མདོ་སྡེ།
མདོ་གཟེར་མིག
ཀྱི་སྒོར་སྤྲིན་དཔུང་བཞིན་དུ་འདུས་ཏེ། ལ་ལས་ནི་རོལ་མོ་བསྒྱུར། ལ་ལས་ནི་རུ་
མཚོན་ཕྱར། ལ་ལས་ནི་རྔ་གླིང་བརྡུངས། ལ་ལས་ནི་སྤོས་མེ་བཏུལ། ལ་ལས་ནི་སྐུ་
གླུད་བཏང་། ལ་ལས་ནི་སྐུ་ཕྱ་སྟོན/ལྡོན༽། ལ་ལས་ནི་སྐུ་ཁྲུས་གསོལ། ལ་ལས་ནི་
བསྐོར་བ་བྱས་ཤིང་མེ་ཏོག་ཕུལ་ལོ། །དགུང་ཞག་གསུམ་དྲོས་བཞི་ན། སྐུ་ལས་སྲས་
བལྟམས་སོ། །བལྟམས་པ་དེ་ཡང་དོན་དུ་གཤེན་རབ་ཉིད་ལ་སྐྱེ་བ་མི་མངའ་ཡང་།
འགྲོ་བའི་དོན་དུ་དེ་ལྟར་བསྟན་པའོ། །
དེ་ནས་གསུང་གཡུ་བྱ་ཁུ་བྱུག་བཞིན་དུ་ལྷང་ལྷང་གྲགས་པས། སེམས་ཅན་ཐམས་
ཅད་ཤིན་ཏུ་སྤྲོ་བ་སྐྱེས་སོ། །དར་དཀར་གྱི་སྟེང་དུ་བླངས་ནས་ཡུམ་གྱིས་གཟིགས་ནས།
ཡབ་ལ་ཞུས་པ། སྲས་འདི་ནི་དར་དཀར་གྱི་ནང་དུ་རིན་པོ་ཆེ་དྲིལ་བ་འདྲ་བ་ཞིག་
གདའ་འོ། །ཡབ་ཀྱང་ཤིན་ཏུ་མཉེས་སོ། །དར་དཀར་གྱི་སྟེང་དུ་བླངས་པས། དུས་
དེར་སྟོང་གསུམ་ཡང་གཡོ་ཞིང་འགུལ་ལོ། །གསུང་སྙན་པ་དེ་ལ་འཇིག་རྟེན་གྱི་ཁམས་
སུ་སྒྲ་སྙན་པ་མ་ཐོས་པ་མེད་དོ། །བར་དེར་ཅིའི་ལོང་ཡང་མེད་པར་དད་པ་ཐང་ཆོད་
པའི་འཁོར་འཕུངས་ཏེ། ནམ་མཁའི་ཁམས་ན་གནས་པའི་སེམས་ཅན་རྣམས་ཀྱང་།
སྟོན་པ་མིར་སྐྱེ་བ་བཞེས་པའི་གསུང་སྙན་པ་ཐོས་ནས། དང་པོ་གཡུང་དྲུང་སེམས་
དཔའ་རྣམས་ནི་དུས་དེར་སྐབས་མི་ཕྱེད་པར་མཁྱེན་པས་མ་གཤེགས་སོ། །སླད་མ་
རྣམས་ལ་དབལ་བོན་རོམ་པོ་དབལ་ཁམས་དང་ཆས་པ་དང་། ཡོགས་བོན་གཏོ་རྒྱལ་
ཡོགས་ཁམས་དང་ཆས་པ་དང༌། ཁྲིན་བོན་ཕྱུ་སངས་ཁྲིན་ཁམས་དང་ཆས་པ་དང་།
གཉེར་བོན་གཏོ་ཆེན་གཉེར་ཁམས་དང་ཆས་པ་དང་། འོ་བོན་འབྲང་ཟུ་འོ་ཁམས་
དང་ཆས་པ་དང༌། འཚམས་བོན་ཡོ་ཁྲུ་འཚམས་ཁམས་དང་ཆས་པ་དང༌། བདུད་
བོན་ཆུ་ལྕགས་རྒྱལ་བ་བདུད་ཁམས་དང་ཆས་པ་དང་། དམུ་བོན་ཡེའུ་ཐན་དམུ་
ཁམས་དང་ཆས་པ་དང་། བཙན་བོན་མཚལ་ལྕགས་སྣར་བ་བཙན་ཁམས་དང་ཆས་
35



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་དང་། སྲིད་བོན་མུ་ཆོ་ལྡེམ་དྲུག་སྲིད་ཁམས་དང་ཆས་པ་དང་། སྐོས་བོན་གཙུག་
སྲས་ཁྲོལ་བ་སྐོས་ཁམས་དང་ཆས་པ་དང་། ཕྱུ་བོན་རྔ་བརྡུང་ཐེའུ་ལེགས་ཕུ་ཁམས་
དང་ཆས་པ་དང་། ལྷ་བོན་ཐོད་དཀར་ལྷ་ཁམས་དང་ཆས་པ་དང༌། དེ་རྣམས་ནི་
ཡར་གཡེན་གཉན་པོ་བཅུ་གསུམ་ཞེས་བགྱི་སྟེ། དབལ་ཡོག་ཁྲིན་དང་གསུམ། གཉེར་
འོ་འཚམས་དང་གསུམ། བདུད་དམུ་བཙན་དང་གསུམ། སྲིད་སྐོས་ཕྱུ་དང་གསུམ།
གཉན་པོ་ལྷ་དང་བཅུ་གསུམ་མོ། །དེ་རྣམས་ཀྱང་ནམ་མཁའ་ལས་ཆར་བཞིན་བབས་
ཏེ། ཡུལ་འོལ་མོ་ལུང་རིང་དུ་མཁར་བར་པོ་སོ་བརྒྱད་ལ། ལ་ལས་ནི་བསྐོར་བ་བྱེད།
ལ་ལས་ནི་མེ་ཏོག་འབུལ། ལ་ལས་ནི་ལྷ་ཕྱག་འཚལ། ལ་ལས་ནི་གཙང་ཚན་འདེབས།
ལ་ལས་ནི་སྐུ་ཁྲུས་གསོལ། ལ་ལས་ནི་རྔ་རྡུང་། ལ་ལས་ནི་གཤང་འཁྲོལ། ལ་ལས་ནི་
དུང་འབུད། ལ་ལས་ནི་སྤོས་གཏོང་། ལ་ལས་ནི་ལྷ་བཤོས་གསོལ། ལ་ལས་ནི་གསས་
བཤོས་འབུལ། ལ་ལས་ནི་མར་མེ་འབུལ། དེ་ལྟར་མཁར་གྱི་སྒོ་ནས་སྟོན་པའི་འཁོར་
དང་པོར་ཁས་བླངས་ཤིང་དམ་བཅས་སོ། །ཡབ་ཀྱིས་ཤིན་ཏུ་ངོ་མཚར་ཆེ་ནས་དེ་
རྣམས་ལ་བཀའ་བསྩལ་པ། ཁྱེད་རྣམས་ལྷ་ཕྱག་དང་བསྐོར་བ་བྱེད་ཅིང་མཆོད་པ་
གང་ལ་འབུལ། དེ་ལས་སྐོས་བོན་གཙུག་སྲས་ཁྲོལ་བས་སླར་གསོལ་པ། སྟོན་པ་སྐུ་སྐྱེ་
བ་མི་ལ་བཞེས་ནས། རྒྱལ་པོའི་སྲས་སུ་སྐུ་འཁྲུངས་ནས་མཁར་འདི་ན་བཞུགས་པས།
བསྐོར་བ་བྱེད་ཅིང་མཆོད་པ་འབུལ་བ་ལགས་སོ། །ད་ཡང་སྟོན་པའི་ཞལ་ལྟ་བ་ཤིན་
ཏུ་རིངས་བས། བདག་ཅག་ནི་འཁོར་གྱི་དམ་པ་དང་པོ་ལགས་པས། སྟོན་པ་ལ་ཞལ་
མཇལ་གསུངས། རྒྱལ་བོན་གྱིས་བཀའ་བསྩལ་པ། དེ་ལྟ་བུ་ནི་འདི་ཀུན་ན་ཅི་ཡང་
མ་མཆིས་སོ། །གཞན་དང་མ་ནོར་རམ་གསུངས་ནས། སླར་མཁར་ནང་དུ་འདས་ཏེ་
གཤེགས་སོ། །རྒྱལ་བཞད་མ་ལ་གསོལ་པ། ནམ་མཁའི་ལྷ་འདྲེ་དང༌། བོན་པོ་དང་།
དམག་ཚོགས་དང་། འདི་རྣམས་མཆོད་པ་འབུལ་ཞིང་བསྐོར་བ་བྱེད་པ་ནི། འོ་སྐོལ་
36



མདོ་སྡེ།
མདོ་གཟེར་མིག
༼ཀ༽
འཇིགས་ཤིང་བསྙེང་མི་འཚལ་ཏེ། རྒྱལ་བུ་འདི་ལ་མཆོད་པ་འབུལ་ཞིང་འཁོར་དང་
པོར་ཁས་ལེན་པ་ཞིག་གདའ་འོ། །བདག་གིས་བསྙོན་ནས་གསང་ངོ༌། །ཡུམ་གྱིས་
གསོལ་པ། ཡབ་ལགས། གསང་བ་ནི་ཤིན་ཏུ་ཡང་ལེགས་སོ། །ནམ་མཁའི་དམུ་
བདུད་དང་། བཙན་བཙུན་དེ་རྣམས་ནི་ཡེ་འདྲོག་དང་ཐོབ་ཤོར་ལ་འོང་བ་ཡིན་གྱི་ཆ་
ཡང་མེད། ཤིན་ཏུ་གདུག་པ་ཅན་གྱི་སེམས་ཅན་ལགས་སོ། །གསང་སྒོ་ཡང་དམ་དུ་
བཅད་དོ། །འཁོར་པས་གོ་མཚོན་བསྟར་ནས། མེལ་ཙེ་ཡང་དམ་དུ་བཙུགས་སོ། །དེ་
ནས་ཡང་བར་སྣང་ལ་གནས་པའི་སེམས་ཅན་རྣམས་ཀྱང་། སྟོན་པ་མིར་སྐྱེ་བ་བཞེས་
པའི་གསུང་སྙན་པ་ལྷང་ལྷང་ཐོས་ནས། ཟླ་བོན་ཚེས་པ་གྱེལ་མཁས་ཟླ་ཁམས་དང་
ཆས་པ་དང༌། ཉི་བོན་དྲང་མ་ཡོ་བཞུར་ཉི་ཁམས་དང་ཆས་པ་དང་། སྐར་བོན་ཚེའུ་
གདངས་བཀྲ་སྐར་ཁམས་དང་ཆས་པ་དང་། སྤྲིན་བོན་བ་ཐུལ་སྐྱ་ཐུལ་སྤྲིན་ཁམས་
དང་ཆས་པ་དང༌། འཇའ་བོན་ཀུག་ཏང་གྱིམ་བུ་འཇའ་ཁམས་དང་ཆས་པ་དང༌།
དལ་བོན་ལུ་གུ་དབུ་དཀར་དལ་ཁམས་དང་ཆས་པ་དང་། ཟེར་བོན་གདངས་སྙན་
འགྱུར་བ་ཟེར་ཁམས་དང་ཆས་པ་དང་། ལོ་བོན་གཏོ་ཆེན་སྐྱོལ་པོ་ལོ་ཁམས་དང་
ཆས་པ་དང་། རྫི་བོན་ངང་ཕྲུག་སྤུ་སངས་རྫི་ཁམས་དང་ཆས་པ་དང་། དེ་རྣམས་
ནི་བར་གཡེན་གཏོད་པོ་དགུ་ཞེས་བགྱི་སྟེ། ཟླ་ཉི་སྐར་དང་གསུམ། སྤྲིན་གཞའ་དལ་
དང་གསུམ། ཟེར་ལོ་རྫི་དང་གསུམ་ཡང་ནམ་མཁའ་ལས་ཆར་བཞིན་དུ་ཡུལ་འོལ་མོ་
ལུང་རིང་དུ་བབས་ཏེ། མཁར་བར་པོ་སོ་བརྒྱད་ལ། ལ་ལས་ནི་བསྐོར་བ་བྱེད། ལ་
ལས་ནི་ལྷ་ཕྱག་འཚལ། ལ་ལས་ནི་མེ་ཏོག་འབུལ། ལ་ལས་ནི་གཙང་ཚན་འདེབས།
ལ་ལས་ནི་སྐུ་ཁྲུས་གསོལ། ལ་ལས་ནི་རྔ་རྡུང་། ལ་ལས་ནི་གཤང་འཁྲོལ། ལ་ལས་
ནི་དུང་འབུད། ལ་ལས་ནི་གསས་བཤོས་འབུལ། ལ་ལས་ནི་མར་མེ་འབུལ། དེ་ལྟར་
གསས་མཁར་གྱི་ཕྱི་རིམ་ན། དམག་ཚོགས་སྔ་མ་འདུག་པའི་ཕྱི་རིམ་དུ་བསྐོར་རོ། །དེ་
37



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྣམས་ལ་རྒྱལ་བོན་ཐོད་དཀར་གྱིས་བཀའ་བསྩལ་བ། ཁྱེད་རྣམས་མཁར་འདི་ལ་
བསྐོར་བ་བྱེད་ཅིང་ལྷ་ཕྱག་འཚལ་བ་ནི་ཇི་ལྟ་བུ་ཡིན་ཞེས་གསུངས་ནས། ཉི་བོན་དྲང་
མ་ཡོ་བཞུར་གྱིས་སླར་གསོལ་པ། སྟོན་པའི་སྐུ་མི་ལ་སྐྱེ་བ་བཞེས་ནས་རྒྱལ་པོའི་སྲས་
སུ་འཁྲུངས་ནས་མཁར་འདི་ན་བཞུགས་པས་སྐོར་བ་བྱེད་ཅིང་མཆོད་པ་འབུལ་བ་
ལགས་སོ། །ད་ཡང་སྟོན་པའི་ཞལ་ལྟ་རིངས་བས། བདག་ཅག་ནི་འཁོར་གྱི་འབྲིང་པོ་
ལགས་པར་དམ་བཅའ་བ་ལགས་སོ། །སྟོན་པ་ལ་ཞལ་མཇལ་གསུངས། རྒྱལ་བོན་
གྱིས་བཀའ་བསྩལ་བ། དེ་ལྟ་བུ་ནི་འདི་ཀུན་ན་ཅི་ཡང་མ་མཆིས་སོ། །གཞན་དང་མ་
ནོར་རམ་གསུངས་ནས། སླར་མཁར་གྱི་ནང་དུ་འདས་ཏེ་གཤེགས་སོ། །རྒྱལ་བཞད་
མ་ལ་གསོལ་པ། བར་སྣང་གི་ཁྲོམ་ཚོགས་དང་། བོན་པོ་དང་ལྷ་འདྲེ་འདི་རྣམས་
ནི་རྒྱལ་བུ་འདི་ལ་མཆོད་པ་འབུལ་ཞིང་འཁོར་འབྲིང་པོར་ཁས་ལེན་པ་ཞིག་གདའ་
འོ། །བདག་གིས་བསྙོན་ནས་གསང་ངོ༌། །ཡུམ་གྱིས་ཡབ་ལ་གསོལ་པ། གསང་བ་ནི་
ཤིན་ཏུ་ལེགས་སོ། །བར་སྣང་གི་ཉི་ཟླ་དང་གཟའ་སྐར་དང་། དལ་ཟེར་དང་ལོ་སྐོར་
ནི་ཡེ་འདྲོག་དང་ཐོབ་ཤོར་གྱི་བདག་པོ་ལགས་སོ། །གསུངས་ནས་སྒོ་ཡང་དམ་དུ་
བཅད་དོ། །འཁོར་ཡང་གོ་མཚོན་བསྟར་ནས་མེལ་ཙེ་དམ་དུ་བཙུགས་སོ། །དེ་ནས་
ཡང་ས་གཞི་ལ་གནས་པའི་སེམས་ཅན་རྣམས་ཀྱང་། སྟོན་པ་མིར་སྐྱེས་བ་བཞེས་པའི་
གསུང་སྙན་པ་ལྷང་ལྷང་ཐོས་ནས། ཀླུ་བོན་དབྱར་སྙ་གྱིམ་བུ་འཁོར་ཀླུ་ཁམས་དང་
ཆས་པ་དང་། གཉན་བོན་ཐང་ཐང་ཁྲོལ་བ་གཉན་ཁམས་དང་ཆས་པ་དང་། རྒྱལ་
བོན་བོངས་པོ་ཐོད་རྗེ་རྒྱལ་ཁམས་དང་ཆས་པ་དང་། སྨན་བོན་འབྲིང་དང་སྐྱོལ་པོ་
སྨན་ཁམས་དང་ཆས་པ་དང་། གཟེད་བོན་ལ་ཚ་ཁུག་པ་གཟེད་ཁམས་དང་ཆས་པ་
དང་། སྲིན་བོན་ཡ་ངལ་གྱིམ་གོང་སྲིན་ཁམས་དང་ཆས་པ་དང་། འདྲེ་བོན་གླུད་བོན་
གྱེར་མཁས་འདྲེ་ཁམས་ཤགས་ཀྱིས་འདུལ་བ་འདྲེ་ཁམས་དང་ཆས་པ་དང་། སྲི་བོན་
38



མདོ་སྡེ།
མདོ་གཟེར་མིག
༼ཀ༽
མུ་འཕན་ཕེའུ་ར་སྲི་ཁམས་ཆིངས་ཀྱིས་འཆིང་བ་སྲི་ཁམས་དང་ཆས་པ་དང༌། བྱུར་
བོན་སྣ་བོན་ལི་བྱིན་མི་རབས་རྒྱུད་དུ་སྤེལ་བ་བྱུར་ཁམས་དང་ཆས་པ་དང༌། གཤིན་
རྗེའི་བོན་པོ་གཏོ་བོན་བྱོན་ཁྲི་གནོད་པ་གཏན་ལ་བསྐོར་བ་གཤིན་ཁམས་དང་ཆས་
པ་དང་། ཆུད་ཀྱི་བོན་པོ་ཐར་བོན་གྲུ་སྐྱོལ་ལྷ་འདྲེ་སྐོས་ལ་འདེབས་པ་ཆུད་ཁམས་
དང་ཆས་པ་དང་། དེ་རྣམས་ནི་ས་གཡེན་ཆེ་བ་བཅུ་གཅིག་བགྱི་སྟེ། ཀླུ་གཉན་རྒྱལ་
དང་གསུམ། སྨན་གཟེད་སྲིན་དང་གསུམ། འདྲེ་སྲི་བྱུར་དང་གསུམ། གཤིན་རྗེ་
ཆུད་དང་གཉིས་ཏེ་བཅུ་གཅིག་ཀྱང༌། ས་གཞི་ལས་རྩི་བཞིན་དུ་འོལ་མོ་ལུང་རིང་དུ་
འཁྲུངས་ཏེ། མཁར་བར་པོ་སོ་བརྒྱད་ལ། ལ་ལས་ནི་སྐོར་བ་བྱེད། ལ་ལས་ནི་ལྷ་ཕྱག་
འཚལ། ལ་ལས་ནི་མེ་ཏོག་འབུལ། ལ་ལས་ནི་གཙང་ཚན་འདེབས། ལ་ལས་ནི་སྐུ་
ཁྲུས་གསོལ། ལ་ལས་ནི་རྔ་རྡུང་། ལ་ལས་ནི་གཤང་འཁྲོལ། ལ་ལས་ནི་དུང་འབུད།
ལ་ལས་ནི་གསས་བཤོས་འབུལ། ལ་ལས་ནི་མར་མེ་འབུལ། དེ་ལྟར་མཁར་གྱི་ཕྱི་རིམ་
ན། དམག་མི་སྔ་མ་འདུག་པའི་ཕྱི་རིམ་དུ་བསྐོར་རོ། །རྒྱལ་བོན་ཐོད་དཀར་ངོ་མཚར་
སྐྱེས་ནས་དེ་རྣམས་ལ་བཀའ་བསྩལ་པ། ཁྱེད་རྣམས་མཁར་འདི་ལ་བསྐོར་བ་བྱེད་པ་
ཇི་ལྟ་བུ་ཡིན་ཞེས་གསུངས་ནས། ཀླུ་བོན་དབྱར་སྙན་གྱིམ་བུས་སླར་གསོལ་པ། སྟོན་
པ་སྐུ་སྐྱེ་བ་མི་ལ་བཞེས་ནས་རྒྱལ་པོའི་སྲས་སུ་སྐུ་འཁྲུངས་ནས་མཁར་འདིའི་ནང་
དུ་བཞུགས་པས། བསྐོར་བ་བགྱིད་ཅིང་མཆོད་པ་བགྱིད་པ་ལགས་སོ། །བདག་ཅག་
ནི་འཁོར་གྱི་ཐ་མར་དམ་བཅས་པ་ལགས་སོ། །ད་ཡང་སྟོན་པའི་ཞལ་ལྟ་བར་རིངས་
པས། སྟོན་པ་ཞལ་མཇལ་གསུངས། རྒྱལ་བོན་གྱིས་བཀའ་བསྩལ་པ། དེ་ལྟ་བུ་ནི་
འདི་ཀུན་ན་ཡང་མ་མཆིས་སོ། །གཞན་དང་མ་ནོར་རམ་གསུངས་ནས། སླར་མཁར་
ནང་དུ་འདས་ཏེ་གཤེགས་སོ། །དེ་ནས་རྒྱལ་བཞད་མ་ལ་གསོལ་པ། ས་གཞི་གང་
བའི་སེམས་ཅན་དང་། བོན་པོ་དང་། ལྷ་འདྲེ་འདི་རྣམས་ནི་རྒྱལ་བུ་འདི་ལ་མཆོད་
39



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་འབུལ་ཞིང་། འཁོར་ཐ་མར་ཁས་ལེན་པ་ཞིག་གདའ་འོ། །བདག་གིས་ནི་བསྙོན་
ནས་གསང་ངོ༌། །ཡུམ་གྱིས་ཡབ་ལ་གསོལ་པ། གསང་བ་ནི་ཤིན་ཏུ་ཡང་ལེགས་སོ། །
ས་གཞིའི་ལ་གནས་པའི་འདྲེ་སྲིན་དང༌། ཀླུ་གཉན་ནི་ཤིན་ཏུ་གནོད་སེམས་ཆེ་བ་
ཡིན་ནོ། །གསུངས་ནས་སྒོ་ཡང་དམ་དུ་བཅད་དོ། །འཁོར་པ་རྣམས་གོ་མཚོན་བསྟར་
ནས་མེལ་ཙེ་ཡང་དམ་དུ་བྱེད་དོ། །དེ་ནས་ཡབ་ཡུམ་ཡང་ཡིད་སྤྲོ་ལ་སེམས་དགའ་
བས། རྒྱལ་བུ་དེ་ལ་མ་མ་དགུ་ཕྲུགས་ཀྱིས་ཁྲུས་དང༌། གཙང་སྦྲ་དར་དང་རྒྱན་
ཆས་དང་ཚང་བུར་བྱས། དེ་ནས་བྲམ་ཟེ་གསལ་ཁྱབ་འོད་ལྡན་ལ། ཡབ་ཡུམ་གྱིས་
བཀའ་བསྩལ་པ། རྒྱལ་བུ་འདི་མ་ཡི་ལྷུམས་སུ་ཞུགས་ཙམ་ན་ཡང་ལུས་ཡང་བདེ་
ཞིང་ཡིད་དགའ་འོ། །ད་ལྟ་སྐྱེས་ནས་ཀྱང་ནམ་མཁའ་ལ་གནས་པ་དང་། བར་སྣང་
ལ་གནས་པ་དང༌། ས་གཞི་ལ་གནས་པ་དང་། སེམས་ཅན་ཐམས་ཅད་མ་ལུས་པར་
དཔོན་དང་བློན་དུ་ཆས་ནས། ཡུལ་འོལ་མོ་ལུང་རིང་བས་ལྷོ་འཛམ་བུའི་གླིང་དུ་ཡང་
མི་ཤོང་བར་སྐོར་བ་བགྱིད་ཅིང་མཆོད་པ་བགྱིད་པ་འདི་ཅི་ལགས། འདིའི་མཚན་
བརྟགས་དགོས་པས་རྒྱལ་སར་མཆི་ཞིག་པར་བཀའ་བསྩལ་ཏོ། །
དེ་ནས་ལྟས་མཁན་དེས་རྒྱལ་སར་ཡང་ཐོག་ཏུ་མཆིས་ནས། རྒྱལ་བུ་དེའི་ཞལ་
མངོན་སུམ་དུ་མཐོང་བས། ལྟས་མཁན་ངུ་ཞིང་བྲང་བརྡུངས་སོ། །བརྒྱལ་ཞིང་ཐང་
ལ་འགྲེའོ། །རྒྱལ་པོའི་ཞལ་ནས་རྒྱལ་བུ་འདི་མྱུར་དུ་འཆི་བའི་མཚན་མཐོང་ངམ།
ལྟས་མཁན་གསུངས་ནས། རྒྱལ་པོ་ཡབ་ཡུམ་གཉིས་ཀྱང་བཤུམས་སོ། །ཡབ་ཡུམ་
བཤུམས་པས་ལྟས་མཁན་བྲེད་ནས། གསོལ་པ་ཡབ་ཡུམ་མ་བཤུམས་ཤིག །རྒྱལ་བུ་
འགྲོངས་པ་ལྟ་བུའི་མཚན་ནི་མི་གདའ་འོ། །ངན་བུ་བརྒྱལ་ཞིང་ངུ་བ་ནི་རྒྱལ་བུ་འདི་
ལྟ་བུ་མིའི་ཡུལ་དུ་སྟོན་པ་ལ་བྱོན་པ་ལ། བདག་བྲམ་ཟེ་རྒས་པ་གོག་ནས་ངུ་ཞིང་
བརྒྱལ་བ་ལགས་སོ། །རྒྱལ་བུ་འདིའི་ཞལ་དང་པོ་ཁུམས་ཙམ་ན། རིན་པོ་ཆེའི་མི་ལ་



༼ཀ༽
མདོ་སྡེ།
མདོ་གཟེར་མིག
འོད་ཟེར་འབུམ་ཕྲག་ཕྱོགས་བཅུར་འཕྲོ་བ། ཡི་གེ་སུམ་བརྒྱ་དྲུག་བཅུས་སྐུ་ལ་བརྒྱན་
པ་ཐུགས་ལ་ཉི་མ་དགུ་ཕྲུགས་ཤར་བ་ཞིག་གདའ་ན། ལྟས་མཁན་རྒད་པོ་རྒས་པ་
ཟ་མ་སྙིང་རེ་ན་དགོངས་ནས་བརྒྱལ་ཞིང་ངུ་བ་ལགས་སོ། །རྒྱལ་བུ་འདིའི་མཚན་ནི་
ཤིན་ཏུ་ཡང་བཟང་ངོ༌། །མི་ཡི་བུ་ཀླུ་ཡི་སྲས་པོ་འདྲ། ཀླུ་ཡི་མི་སྲས་ནམ་མཁའི་ལྷ་
བྲན་འདྲ། བརྟགས་པས་ལྷ་ཡང་མི་འདྲ་སེམས་ཅན་ཀུན་ལས་འཕགས། འཕགས་
པའི་སྐྱེས་བུ་མཚན་དང་ལྡན་པ་འདི། འཇིག་རྟེན་ཁམས་སུ་སྟོན་པ་མཛད་པ་ལ།
ལྟས་མཁན་རྒད་པོ་རྒས་པ་ཟ་མ་སྙིང་རེ་ན་དགོངས་ནས་བརྒྱལ་ཞིང་ངུ་བ་ལགས་
སོ། །རྒྱལ་བུ་འདིའི་མཚན་ནི་ཤིན་ཏུ་བཟང་བ་ཞིག་གདའ་སྟེ། སུམ་ཅུའི་མཚན་དང་
དཔེ་བྱད་བརྒྱད་ཅུ་ནི། ལྗོན་ཤིང་ལོ་འབྲས་བཞིན་དུ་རིན་ཆེན་སྐུ་ལ་བརྒྱན། འདི་ལྟ་
བུའི་མི་མཆོག་སྐྱེས་བུ་འདི། འཇིག་རྟེན་ཁམས་སུ་འབྱུང་བ་རེ་དཀའ་ན། ལྟས་མཁན་
རྒད་པོ་རྒས་པ་ཟ་མ་སྙིང་རེ་ན། དེ་སྐད་ཅེས་སྨྲས་ནས་བརྒྱལ་ཏེ་སོང་ངོ༌། ། །
དེ་ལ་རྒྱལ་བུ་ཤིན་ཏུ་སྙིང་རྗེ་བར་དགོངས་ནས་ཕྱག་གིས་ལྟས་མཁས་བརྒྱལ་བའི་
མགོ་བཏེགས་སྟེ། འདི་སྐད་ཅེས་བཀའ་བསྩལ་ཏོ། །རིགས་ཀྱི་བུ་ཚེ་དང་ལྡན་པ་མ་
བརྒྱལ་བར་ཡར་ལོངས་དང་། མ་རྒས་བར་དུ་ཆད་ན་ངུ་བ་ལས་། མི་ཚེ་མཐའ་རུ་
ཕྱིན་པ་བསོད་ནམས་དམ་པ་ལགས། སྔ་མ་ལ་ཡང་སྲོག་གི་ལན་ཆགས་མེད། ང་
མཚན་ཁྱོད་ཀྱིས་བརྟགས་ཏེ། ཁྱོད་མཚན་ངས་བརྟགས་ཀྱིས། དེ་སྐད་ཅེས་གསུངས་
པས་ལྟས་མཁན་ཡང་ལངས་ནས་བསྐོར་བ་བྱས། ལྷ་ཕྱག་བཙལ། སྟོན་པའི་སྤྱན་
སྔར་པུས་མོ་བཙུགས་པས། སྟོན་པའི་ཞལ་ནས་ཁྱོད་ནི་ངུ་ཞིང་ཀ་མི་དགོས་ཏེ། སྐྱེ་
བ་དང་པོ་ཐོག་མ་དཔག་ཏུ་མེད་པ་ནས། ད་ལྟ་བྲམ་ཟེའི་ལུས་འདི་བླངས་པ་ཕན་
ཆོད་དུ། སྦྱངས་པའི་ལས་འཕྲོ་བཟང་པོ་ཅན་ཡིན་པས། ད་ལྟ་དགུང་ཞག་གསུམ་
ན། ཡབ་ཡུམ་དང་ལྟས་མཁན་འོལ་མོ་ལུང་རིང་དུ་འཚོགས་པའི་མི་རྣམས་སངས་
41



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྒྱས་ཏེ་འགྲོ་འོ། །དེ་སྐད་ཅེས་རྒྱལ་བུས་གསུངས་སོ། །དེ་ནས་ཡང་ཡབ་ཡུམ་ལ་ལྟས་
མཁན་གྱིས་གསོལ་པ། རྒྱལ་བུ་རྒྱལ་སར་དབྱུང་བའི་དུས་ནི་དེ་རིང་གི་གདུགས་འདི་
ལགས་སོ། །འཚོགས་པ་འདི་རྣམས་ཀྱང་ཤིན་ཏུ་ཞལ་མཇལ་རིངས་པར་གདའ་འོ། །
རྒྱལ་བུ་འདི་ནི་དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དང་འདྲ་སྟེ། མ་བགོས་
སྤྱི་ལ་བཞག་པ་ཡིན་ནོ། །ཡབ་ཡུམ་ཀྱང་སྔོན་ཚེ་བསགས་པའི་འབྲས་བུ་སྨིན་པར་
ངེས་གསུངས་ནས་ཤིན་ཏུ་དགའ་འོ། །ལྟས་མཁན་ཡང་ཤིན་ཏུ་དགའ་ནས་མཆོངས་
སོ། །དགའ་ནས་འགྲེ། དགའ་ནས་ལྡེག་གོ །དེར་རྒྱལ་བུ་ལ་བ་ཏིའི་ཐོད་བཅིངས།
དར་དཀར་གྱི་རལ་ག་ནི་གསོལ། དབང་གི་གཙུག་ཕུད་ནི་བཅས། ཚེའི་ལན་ཕྲན་ནི་
སླས། གསེར་གྱི་ཆག་ཤིང་ནི་བསྣམས། འཁོར་རྣམས་ཀྱིས་ཀྱང་གཡུང་དྲུང་རིས་ཀྱི་
གདན་བཏིངས། ཉི་ཟླ་རིས་ཀྱི་གུར་ཕུབ། རིན་པོ་ཆེའི་ཤིང་རྟ་ལ་འཁོར་པ་མང་པོས་
བསྐོར་ནས་སྤྱན་དྲངས་སོ། །མིང་དང་མཚན་ནི་སྟོན་པ་གཤེན་རབ་མི་བོར་བཏགས་
སོ། །སྟོན་པའི་ཞལ་ཕྱུང་པའི་དུས་སུ་ས་ཡང་ཤིན་ཏུ་གཡོའོ། །རབ་ཏུ་གཡོའོ། །འགུལ་
ལོ་ཤིན་ཏུ་འགུལ་ལོ། །རབ་ཏུ་འགུལ་ལོ། །ནམ་མཁའ་དང་ས་གཞི་ལས་སྒྲ་སྙན་པར་
གྲགས་སོ། །བར་སྣང་ལ་འོད་མང་པོ་བྱུང་ངོ༌། །འདི་ཅི་ལགས་ཞེས་ཡོ་བསྔངས་སོ། །
དུས་དེར་སེམས་ཅན་དམྱལ་བ་རྣམས་དང་། སེམས་ཅན་ཡི་དྭགས་རྣམས་དང༌།
སེམས་ཅན་བྱོལ་སོང་རྣམས་དང༌། སེམས་ཅན་མི་རྣམས་དང༌། སེམས་ཅན་མི་མ་
ཡིན་རྣམས་དང༌། སེམས་ཅན་ལྷ་མ་ཡིན་རྣམས་དང་། སེམས་ཅན་ལྷ་རྣམས་དང་།
དེ་ལྟར་ཁམས་གསུམ་གྱི་སེམས་ཅན་ལ་ཤིན་ཏུ་གྲངས་མང་བ་ཞིག་སངས་རྒྱས་ཏེ་སོང་
ངོ༌། །
དེ་ལ་གཤེན་རབ་ཀྱི་འཁོར་རྣམས་དང་། སེམས་ཅན་སླད་མ་རྣམས་ཀྱང་ཤིན་ཏུ་
རྟོག་པ་སྐྱེས་ནས་སྟོན་པ་ལ། ལ་ལས་ནི་བསྐོར་བ་བྱེད། ལ་ལས་ནི་ལྷ་ཕྱག་འཚལ།
ལ་ན
42



མདོ་སྡེ།
མདོ་གཟེར་མིག་
ལ་ལས་ནི་གཙང་ཚན་འབུལ། ལ་ལས་ནི་སྐུ་ཁྲུས་གསོལ། ལ་ལས་ནི་གསས་བཤོས་
འབུལ། ལ་ལས་ནི་མེ་ཏོག་འབུལ། ལ་ལས་ནི་མར་མེ་འབུལ། ལ་ལས་ནི་རྔ་རྡུང་།
ལ་ལས་ནི་གཤང་འཁྲོལ། ལ་ལས་ནི་དུང་འབུད། དེ་ནས་སྟོན་པ་ལ་བྲམ་ཟེས་གསོལ་
པ། སྟོན་པ་གཤེན་རབ་ལགས། བདག་ཅག་འཁོར་གྱི་དམ་པ་རྣམས་ལ་ནི་གཅིག་
ཀྱང་སངས་མི་རྒྱ་བ། ཁམས་གསུམ་གྱི་སེམས་ཅན་ལ་འདི་སྙེད་ཙམ་ཞིག་སངས་
རྒྱས་ཏེ་འགྲོ་བ་ཅིའི་ཡོན་ཏན་ལགས། སླད་ན་ལུས་པ་འདིའི་སྐྱོན་ཅི་ལགས། སྟོན་
པ་ལགས། འདི་འདྲ་ནི་ལས་ལ་ཡང་དགེ་སྡིག་མེད་དོ། །ཚེ་ལ་ཡང་སྔ་ཕྱི་མེད་དོ། །
གནས་ལ་ཡང་མཐོ་དམན་མེད་དོ། །དེ་སྐད་ཅེས་གསོལ་པས། སྟོན་པས་བཀའ་
བསྩལ་པ། དེ་ནི་འདི་ལྟར་རོ། །སྔོན་སྟོན་པ་གཏོ་རྒྱལ་ཡེ་མཁྱེན་གྱིས་མ་དྲངས་པའི་
སེམས་ཅན་ལགས་སོ། །སྟོན་པ་མྱ་ངན་ལས་འདའ་ཀར་ཁམས་གསུམ་ལ་གདམ་
ངག་གསུངས་ནས་སྨོན་ལམ་བཏབ་པའི་མདོ། བདག་མྱ་ངན་ལས་འདས་པའི་འོག་
ཏུ་སྟོན་པ་ཞིག་བྱོན་པའི་དུས་སུ་ངའི་བག་ཆགས་འདི་སེམས་བསྐྱེད་ནས་ཞལ་མཐོང་
མ་ཐག་ཏུ་སེམས་ཅན་ཁྱེད་རྣམས་སངས་རྒྱས་པར་ཤོག་ཅིག་གསུངས་པས། སྨོན་
ལམ་དེའི་མཐུ་ལགས་སོ། །སླད་ནས་ལུས་པ་རྣམས་ནི་ཤིན་ཏུ་སྡིག་ཆེ་བས། སྡིག་པ་
མ་བྱང་ནས་ལུས་པ་དང་། སྟོན་པའི་སྨོན་ལམ་མ་ཐེབས་པ། བར་དེར་འཇིག་རྟེན་
གྱི་ཁམས་གཞན་ནས་འཕོས་པ་ཡང་ཡོད་དོ། །རླུང་ཞག་གཅིག་ལ་སེམས་ཅན་སྨོན་
ལམ་བཏབ་པ་རྣམས་དེ་ལྟར་སངས་རྒྱས་པའོ། །དེ་ནས་རྒུང་ཞག་གཉིས་ན་ཡང་
འཇིག་རྟེན་གྱི་ཁམས་གཡོའོ། །ཤིན་ཏུ་གཡོའོ། །རབ་ཏུ་གཡོའོ། །འགུལ་ལོ་ཤིན་ཏུ་
འགུལ་ལོ། །རབ་ཏུ་འགུལ་ལོ། །ས་གཞི་ལ་སྒྲ་སྙན་པ་གྲགས་སོ། །ནམ་མཁའ་ལས་
འོད་གསལ་བ་མང་པོ་ཤར་རོ། །སྟོན་པ་གཏོ་རྒྱལ་ཡེ་མཁྱེན་གྱི་འཇིག་རྟེན་གྱི་ཁམས་
ན་བསྟན་པ་རྒྱ་ཆེ་ཡང་། སྐུ་གདུང་རིང་བསྲེལ་སྐུའི་གཟུགས་བརྙན་དང་། གསུང་
43



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རབ་འབུམ་སྡེ་ཚིག་གི་ངེས་ཚིག་དང༌། སྐུ་གཟུགས་སྤྱན་ཅན་བདེར་གཤེགས་ཞལ་
སྐྱིན་རྣམས་ཀྱང་། སྐུ་གཟུགས་ནི་བྱ་འཕུར་བ་བཞིན་དུ་སོང་ངོ༌། །སྐུ་གདུང་ཡང་དར་
བཏིངས་པ་བཞིན་དུ་སོང་ངོ༌། །གསུང་རབ་ཀྱང་དུང་ཕྱིས་པ་བཞིན་དུ་སོང་ངོ༌། །དམུ་
རྒྱལ་ཐེམ་པ་སྐས་དང་། ཕྱྭ་བཟའ་ངང་འབྲང་གཉིས་ཀྱང་། སྲོད་ལ་གཤེན་རབ་ལ་
འོལ་མོ་ལུང་རིང་དུ་མཆོད་པ་ཕུལ། གུང་ལ་བྲག་སེང་གེ་རྒྱབ་བསྣོལ་གྱི་ཚུགས་ཕུག་
ཏུ་བདུད་ངམ་རྗེ་ནག་པོ་བསྒྲལ། ཐོ་རེངས་རི་གཡུང་དྲུང་དགུ་བརྩེགས་ཀྱི་རྩེ་མོ་ལ་
མངོན་སུམ་དུ་སངས་རྒྱས་སོ། །དེ་ནས་ཡང་ཡབ་ཡུམ་དང་བྲམ་ཟེ་དང་། འཁོར་
རྣམ་པ་གསུམ་དུ་དམ་བཅའ་བ་དང༌། སླད་མ་རྣམས་འདུས་ནས་བྲམ་ཟེ་ལ་རྒྱལ་
པོས་བཀའ་བསྩལ་པ། རྒྱལ་བུ་འདི་བསྟན་པའི་དུས་མ་ཡིན་ནམ། གཤེགས་པའི་དུས་
ཚོད་ངན་ནམ། འདུལ་བའི་ཞིང་ཁམས་ཆུང་ངམ། རྒྱལ་སར་ཕྱུང་བའི་དུས་སྔས་སམ།
འདི་ཅི་ལགས། ཕ་མ་གཉིས་ལུས་ཀྱི་སྒྲོམ་བུ་དང་། འཁོར་གྱི་དམ་པ་བྲམ་ཟེ་དང་།
གསུང་ལ་འདུས་པའི་ཁྲོམ་ཚོགས་ལ། གཅིག་ཀྱང་ཐར་པ་མི་ཐོབ་པར། ཁམས་གསུམ་
སེམས་ཅན་ཅི་མིན་དང་། བདག་གི་ཡབ་རྒན་ཡུམ་རྒན་དང་། སྐུ་གདུང་གསུང་
རབ་སྐུ་གཟུགས་རྣམས་ཐར་པ་ཐོབ་ནས་འགྲོ་བ་འདི་བྲམ་ཟེས་བརྟགས་ན་ཅི་ལྟར་
ལགས། གཤེན་རབ་ལ་ཡང་ཞུས་ཤིག་གསུངས། བྲམ་ཟེས་སླར་གསོལ་པ། ཀྱེ་རྒྱལ་
བོན་ཐོད་དཀར་ལགས། ངན་བུ་འཁོར་བའི་ས་ལ་གནས་ནས་ཤིན་ཏུ་རིག་པའི་བློ་
ཆུང་བས། བརྟགས་ཀྱང་ཅི་ལགས་ཅི་ཆ་མཆིས། གཤེན་རབ་ཉིད་ལ་ཞུས་པ་ལས།
དེ་ནས་ཉི་མའི་རྩེ་ལ་ཡབ་ཡུམ་ལ་གཤེན་རབ་ཀྱིས་རྒྱལ་ཕྱག་ཕུལ། གཤེན་རབ་ལ་
ཕུན་སུམ་ཚོགས་པའི་འཁོར་རྣམས་ཀྱིས་བསྐོར་བ་བྱས། ལྷ་ཕྱག་བཙལ། སྐུ་ཁྲུས་
གསོལ། མཆོད་པ་ཕུལ་ནས་བྲམ་ཟེས་གསོལ་པ། རྒྱལ་བུ་སྟོན་པ་གཤེན་རབ་ལགས།
ཉིད་ཀྱང་བསྟན་པའི་དུས་མ་ལགས་སམ། གཤེགས་པའི་དུས་ཚོད་ངན་ནམ། འདུལ་
44



ལབས་
མདོ་སྡེ། །
མདོ་གཟེར་མིག་
བའི་ཞིང་ཁམས་ཆུང་ངམ། རྒྱལ་སར་ཕྱུང་བའི་དུས་ཚོད་སྔས་སམ། ཡབ་ཡུམ་ལུས་
ཀྱི་སྒྲོམ་བུ་དང༌། འཁོར་གྱི་དམ་པ་བྲམ་ཟེ་དང་། གསུང་ལ་དད་པ་སྐྱེས་པའི་སྐུ་ལ་
འཁོར་བའི་ཁྲོམ་ཚོགས་ལ། གཅིག་ཀྱང་ཐར་པ་མི་ཐོབ་པར། གཞན་མས་ཐོབ་པ་ཅི་
ལགས་ན། དེ་སྐད་ཅེས་གསོལ་ལམ་ཞུས་པས།
གཤེན་རབ་ཀྱིས་བཀའ་བསྩལ་པ། བདག་གི་བསྟན་པའི་དུས་ཀྱང་འདི་ལགས་
སོ། །ལགས་པའི་རྟགས་ནི་སྟོན་པ་གཏོ་རྒྱལ་ཡེ་མཁྱེན་གྱིས། སྨོན་ལམ་བཏབ་པའི་
མི་སངས་རྒྱས་པ་དང༌། བསྟན་པ་བཞགས་པའི་རྗེས་དུང་ཕྱིས་པ་འམ། དར་རྐྱང་
པ་བཞིན་དུ་འགྲོ་བའམ། བསྟན་པ་སྤེལ་བའི་སློབ་བུ་མེས་པོ་དམུ་རྒྱལ་ཐེམ་པ་སྐས་
དང་། ཕྱི་མོ་ཕྱ་བཟའ་ངང་འབྲང་མ་གཉིས་མདངས་སྲོད་ལ་བདག་ལ་མཆོད་པ་
ཕུལ་ལོ། །གུང་ལ་བདུད་ངམ་རྗེ་ནག་པོ་བསྒྲལ་ལོ། །ཐོ་རེངས་མངོན་སུམ་དུ་ཐར་
པ་ཐོབ་པ་ནི། དེ་ཡན་ཆད་སྟོན་པ་གཏོ་རྒྱལ་གྱི་བསྟན་པ་སྤེལ་བའི་རྗེས་ལགས་སོ། །
བདག་གི་ཞལ་མཐོང་མ་ཐག་ཏུ་མདུན་ལ་སངས་རྒྱས་ཏེ་སོང་བ་ནི། དུས་གཅིག་
ལ་སྟོན་པ་གཉིས་མི་འབྱུང་བ་ལགས་སོ། །དེས་ན་བདག་འབྱུང་བའི་དུས་ཀྱང་འདི་
ལགས་སོ། །གཤེགས་པའི་དུས་ཚོད་ཀྱང་འདི་ལགས་སོ། །ལོ་ཡི་འགོ་བོ་བྱི་བའི་ལོ་
ལ་དགོངས་ནས་གཤེགས་པ་ནི། ནན་ཏན་གྱི་སེམས་ཅན་འདུལ་ཞིང༌། ཞིབ་ཏིག་
གིས་བསྟན་པ་སྤེལ་བ་ལགས་སོ། །ཟླ་བའི་མགོ་བོ་དཔྱིད་ཟླ་ར་བ་ལ་དགོངས་ནས་
གཤེགས་པ་ནི། འཇིག་རྟེན་གྱི་ཁམས་སུ་མཛད་པ་བཅུ་གཉིས་ཀྱི་དོན་མཐར་ཕྱིན་
པས། ཟླ་བ་བཅུ་གཉིས་ཀྱི་འགོ་དཔྱིད་ཟླ་ར་བ་ལ་དགོངས་ནས་བྱོན་པ་ལགས་སོ། །
ཞག་གི་སྙིང་པོ་ཚེས་བཅོ་ལྔ་ལ་དགོངས་ནས་གཤེགས་པ་ནི། སྔོན་གྱི་སྟོན་པ་རྣམས་
གཤེགས་པའི་དུས་ཁྱད་པར་ཅན་གྱི་རྗེས་དང་། ཟླ་གསང་ཐིག་ལེའི་དངོས་གྲུབ་ནོད་
པས་གཤེགས་སོ། །སྐར་མའི་དམ་པ་རྒྱལ་གྱི་རུ་གོང་དུ་གཤེགས་པ་ནི། བདུད་ལྔ་
45



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དབང་དུ་བསྡུས་ཏེ་རྒྱལ་བ་དང་། འཇིག་རྟེན་ཟིལ་གྱིས་གནོན་པའི་ཕྱིར་རོ། །དུས་
ཚོད་དང་པོ་ནམ་ལངས་པ་ལ་དགོངས་ནས་གཤེགས་པ་ནི། ནམ་ལངས་རྟིང་ལ་ཉི་
མ་ཤར་འོང་བ་འདྲ་སྟེ། བདག་གཤེགས་པའི་རྟིང་ལ་སྐུ་ལས་སྤྲུལ་སྐུ་འབུམ་ཕྲག་མང་
པོ་ཕྱུང་ནས། འགྲོ་བ་སེམས་ཅན་གྱི་དོན་བྱེད་པའི་ཕྱིར་རོ། །འདུལ་བའི་ཞིང་ཁམས་
ཀྱང་རྒྱ་མི་ཆུང་སྟེ། འཇིག་རྟེན་གྱི་ཁམས་སྟོང་གསུམ་གྱི་སྟོང་ཆེན་པོ་ལགས་སོ། །རྒྱལ་
སར་དབྱུང་བའི་དུས་ཚོད་ཀྱང་ཆུང་ལོ་གཅིག་ལོན་ནས་དབྱུང་བའི་དུས་ལགས་སོ། །
ཟླ་བ་བཅུ་གཉིས་ཞག་སུམ་བརྒྱ་དྲུག་ཅུ་ཟ་མ་བདུན་བརྒྱ་ཉི་ཤུ། སྐུ་གསུང་ཐུགས་
བསྐྱེད་པས་རྒྱལ་ས་ཟིན་པ་ལགས་སོ། །ད་ཡང་གོང་དུ་གླེང་བ་དང་འདྲ་སྟེ། རྒྱང་
ཞག་གསུམ་བགྱི་བ་ནི་སང་ལགས་སོ། །བདག་གིས་འདུལ་བའི་སེམས་ཅན་རྣམས་
ལ་སྒྲིབ་པ་བྱང་བ་སྔ་བ་ནི། འོལ་མོ་ལུང་རིང་དུ་ཚོགས་པའི་སེམས་ཅན་ཁྱེད་རྣམས་
ལགས་སོ། །ད་ཡང་སང་གདུགས་ཀྱི་རྩེ་ལ་འོལ་མོ་ལུང་རིང་སྟོང་པ་ཙམ་ཞིག་ཀྱང་མ་
ལུས་པར་འཁོར་བ་ལས་ཐར་པ་ཐོབ་སྟེ་འགྲོ་བར་ངེས་སོ། །དེ་སྐད་ཅེས་གཤེན་རབ་
ཀྱིས་གསུངས་པས། ཡབ་ཡུམ་དང་བྲམ་ཟེ་དང་འཁོར་རྣམས་ཀྱང་ཤིན་ཏུ་དགའ་
ནས་བསྐོར་བ་བྱས། ལྷ་ཕྱག་བཙལ། མེ་ཏོག་ཕུལ། དེ་ནས་ཡུམ་མི་ཕྱི་ལྷ་ཕྱི་ན་ཡོ་ཕྱི་
རྒྱལ་བཞད་མས་སྲས་གཤེན་རབ་ལ་གསོལ་པ། གནས་མཆོག་དམ་པ་འོལ་མོ་ལུང་
རིང་དུ། བདག་ཅག་འདུས་པའི་སེམས་ཅན་རྣམས། གཅིག་ཀྱང་མ་ལུས་ནངས་པར་
སངས་རྒྱས་ན། རྒྱལ་བུ་གཅིག་པུར་སུ་དང་བཞུགས་པ་ལགས། གྲོང་ཁྱེར་ལང་ལིང་
གནས་མཆོག་དམ་པ་ན། རྒྱལ་པོ་ས་ལ་བཞུགས་པའི་སྤྱན་ལམ་དུ། བུ་གཅིག་དོ་
མོད་གཤེགས་ན་མི་རུང་ངམ། སླར་ཡུམ་ལ་སྲས་ཀྱིས་གསོལ་པ། ལུས་སེམས་སྨིན་
པར་བྱེད་པའི་མ་གཅིག་ཇོ་མོ་ལགས། ཐུགས་ཆུང་མི་འཚལ་འཇིག་རྟེན་མི་སྟོང་ཀྱང་།
དཔེར་ན་ཆབ་ཀྱི་སྙིང་པོ་ལན་ཚྭའི་མཚོ་དང་འདྲ། སྔ་མ་བྱང་ཡང་ཕྱི་མ་ཁད་ཀྱིས་



མདོ་སྡེ།
མདོ་གཟེར་མིག
༼ཀ༽
ཆགས་པ་དེ་དང་འདྲ། ད་ལྟའི་ཁྲོམ་ཚོགས་འདི་ནང་པར་ཐར་ནས་ཡུལ་ཁམས་
འདི་སྟོང་ཀྱང་། གཡུང་དྲུང་བོན་གྱི་བསྟན་པ་འདི་ལ་ནི། ཉན་པ་གཏིབས་ཀྱིས་སྤྲིན་
ཚོགས་བཞིན་དུ་དགོང་ཀ་མཆི། མ་གཅིག་ཐུགས་ལ་འཕྲེང་ན་རོགས་པོ་གཉིས་སྤྲུལ་
སྐད། ཐུགས་ལས་སྤྲུལ་པའི་གསས་རྨ་ལོ་སྐྱིན་གྱི་རལ་ག་ཅན་དང་། གསུང་ལས་སྤྲུལ་
པའི་གསས་བུ་གཡུ་ལོ་གཡུའི་ལན་ཕྲན་ཅན་གཉིས་སྤྲུལ་ཏེ། གཡུང་དྲུང་གི་གདན་
སྟེང་ན་ཐབས་གཅིག་ཏུ་བཞུགས་ཏེ། ཡབ་ཡུམ་ལ་གསོལ་པ་བདག་ནི་དགུང་ལོ་
གསུམ་ལོན་ནས། ཡབ་དང་མཐུན་པའི་རྗེས་སུ་གྲོང་ཁྱེར་ལ་སྐུ་འཆག་ཅིང་། རྒྱ་མཚོ་
ལ་ཁྲུས་བགྱིས་ཅིང་། རྒྱལ་པོ་ས་ལ་ལ་ཞེ་ས་འབུལ་དུ་གཟོད་མཆིའོ། །དེ་སྐད་ཅེས་
ཞུས་སམ་གསོལ་པས། ཡབ་ཡུམ་ཡང་ཤིན་ཏུ་ཐུགས་དགྱེས་སོ། །དེ་ནས་ཡུལ་ཁམས་
དེའི་སེམས་ཅན་རྣམས་ཀྱིས། སྲོད་ལ་བར་པོ་སོ་བརྒྱད་དུ་གཤེན་རབ་ལ་མཆོད་པ་
ཕུལ། གུང་ལ་བྲག་སེང་གེ་རྒྱབ་བསྣོལ་གྱི་ཕུག་ཏུ་སྲིན་པོ་མ་ཏྲང་ཁ་ཆེན་བཏུལ། ཐོ་
རེངས་རི་གཡུང་དྲུང་དགུ་བརྩེགས་ཀྱི་རྩེ་ལ་མངོན་སུམ་དུ་མ་ལུས་པར་སངས་རྒྱས་
སོ། །གཤེན་རབ་ཀྱི་སྐུ་ལ་སྐྱེ་བ་བཞེས་པའི་ལེའུ་སྟེ་གསུམ་པའོ། །། །
༧ གཡུང་དྲུང་ལྷའི་སྐད་དུ་ན། རི་ཧི་རཱང་ཙེ་གོ་ན་རམ། གང་ཟག་མི་ཡི་སྐད་དུ་
ན། གཤེན་རབ་ཀྱི་བསྟན་པ་སྤེལ་བའི་ལེའུའོ། །སླད་ནས་གསས་མཁར་ཤམ་པོ་ལྷ་
རྩེའི་སྒོ་ཀ་ན། ཐུགས་ལས་སྤྲུལ་པའི་རྨ་ལོ་དང་། གསུང་ལས་སྤྲུལ་པའི་གཡུ་ལོ་དང་།
གཤེན་རབ་ཉིད་ཀྱི་སྐུ་དང་གསུམ། མཆོད་པ་བགྱིད་ཅིང་ལྷ་ཕྱག་འཚལ། རྔ་གླིང་
རྡུང་ཞིང་མེ་ཏོག་འབུལ། བསྐོར་བ་བགྱིད་ཅིང་འཕན་གདུགས་འཕྱར། དེ་ལྟར་འོལ་
མོ་ལུང་རིང་ན་བཞུགས་ཙམ་ན། དེའི་ཚེ་དེའི་དུས་ན། ཡེ་གཤེན་གཡུང་དྲུང་སེམས་
དཔའ་འགྲོ་བའི་དོན་ལ་དགོངས་པ། གཤེན་རབ་ཀྱི་འཁོར་དུ་མོས་པ། གཡུང་དྲུང་གི་
བོན་ལ་ཉན་པ། བར་དེར་སྐབས་ཕྱེད་པར་ཤེས་པས། ནམ་མཁའ་ལས་ཆར་བཞིན་
47



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
དུ་བབས་སོ། །ནམ་མཁའ་ལས་བབས་པའི་ཡེ་གཤེན་གཡུང་དྲུང་སེམས་དཔའ་ཆེ་
རྒྱལ་རྒོད་ཞུ་ཅན། ཡང་རྒྱལ་འབྲུག་སླག་ཅན་དང་། གཅོད་པ་ཁྲ་སླག་ཅན་དང༌།
དྲག་པོ་དབལ་སླག་ཅན་དང་། བདུད་རྩིའི་ཆར་སླག་ཅན་དང་། གཤེན་རབ་དང་
ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ནམ་མཁའ་ལས་
བབས་པ། ནམ་མཁའི་བ་དན་ཅན་དང་། ཁྱུང་གི་རུ་མཚོན་ཅན་དང་། རྒོད་ཀྱི་
འཕར་འདབ་ཅན་དང་། ཟོ་བོ་སྦར་ཤད་ཅན་དང་། རྨ་བྱའི་ལྡེམ་རྒྱང་ཅན་དང་། ཁུ་
བྱུག་གི་གསུང་སྙན་ཅན་དང་། གཤེན་རབ་དང་ཐབས་ཅིག་ཏུ་བཞུགས་སོ། །ཡང་ཡེ་
གཤེན་གཡུང་དྲུང་སེམས་དཔའ་ནམ་མཁའ་ལས་བབས་པ། དབལ་སོ་མདུང་རྩེ་ཅན་
དང༌། གསས་མདའ་དུང་དབྱུག་ཅན་དང་། རྔ་སྟོང་རི་ཆེམ་པ་ཅན་དང་། གཤང་ཁྲི་
ལོ་གནམ་གྲགས་ཅན་དང་། དུང་འཕར་པོ་འཕར་ཆུང་ཅན་དང་། གཤེན་རབ་དང་
ཐབས་ཅིག་ཏུ་བཞུགས་སོ། ། །
དེ་ནས་ཡང་ཡེ་གཤེན་གཡུང་དྲུང་སེམས་དཔའ་ནམ་མཁའ་ལས་བབས་པའི་འཕྲོ་
རྫོགས་ནས། གཤེན་རབ་ལ་བསྐོར་བ་བྱས། ལྷ་ཕྱག་བཙལ། མཆོད་པ་ཕུལ་ནས་
ཞུས་སམ་གསོལ་པའི་མདོ། སྟོན་པ་ལགས། བདག་ཅག་ཡེ་གཤེན་གཡུང་དྲུང་སེམས་
དཔའི་འཁོར་རྣམས་ལ། གསས་མཁར་སུམ་བརྒྱ་དྲུག་ཅུའི་ནང་ནས་ཀྱང་ངེས་པའི་
དོན་ཅིག་བཤད་དུ་གསོལ། དེ་སྐད་ཅེས་ཞུས་པས། གཤེན་རབ་ཀྱིས་བཀའ་བསྩལ་
པ། ཡེ་གཤེན་གཡུང་དྲུང་སེམས་དཔའ་རྣམས། བོན་ལ་རྒྱ་ཆེ་གྲངས་མང་ཡང་།
དབང་པོ་རབ་ཏུ་ཁྱེད་འདུག་པས། མན་ངག་ལུང་གི་བོན་བསྟན་ནོ། །གསུངས་ནས།
ཡེ་གཤེན་གཡུང་དྲུང་སེམས་དཔའ་རྣམས་ལ་མན་ངག་ལུང་གི་བོན་བསྟན་ནས།
ཤམ་པོ་ལྷ་རྩེའི་བདག་ཏུ་སྐོས། ཤམ་པོ་ལྷ་རྩེའི་གསས་མཁར་ན། ཡེ་གཤེན་གཡུང་
དྲུང་སེམས་དཔའ་རྣམས། འཁོར་བའི་སེམས་ཅན་ཐམས་ཅད་ལ། མན་ངག་ལུང་གི་
48



མདོ་སྡེ།
མདོ་གཟེར་མིག་
བོན་སྟོན་ནོ། །དེ་ནས་ཡང་སྟོན་པ་གཤེན་རབ་མི་བོ་དང་། རྨ་ལོ་དང་གཡུ་ལོ་གཉིས།
བར་པོ་སོ་བརྒྱད་མཁར་དུ་གཤེགས། བར་སྣང་ཁམས་ཀྱི་སྲིད་གཤེན་རྣམས། སྔ་
རབས་འདས་དང་ཕྱི་རབས་འཕེལ། གཤེན་རབ་འཁོར་དུ་གནམ་ལས་ཆར་བཞིན་དུ་
བབས། དབལ་བོན་རོམ་པོ་དང་། ཡོགས་བོན་གཏོ་རྒྱལ་དང་། ཁྲིན་བོན་ཕྱ་སངས་
དང་། གཉེར་བོན་གཏོ་ཆེན་དང་། འོ་བོན་འབྲང་ཟུ་དང་། འཚམས་བོན་ཡོ་ཁྲུ་དང་།
གཤེན་རབ་དང་ཐབས་ཅིག་ཏུ་བཞུགས་སོ། །བདུད་བོན་ཆུ་ལྕགས་དང་། དམུ་
བོན་ཡེའུ་ཐན་དང༌། བཙན་བོན་མཚལ་ལྕགས་དང་། གཤེན་རབ་དང་ཐབས་ཅིག་
ཏུ་བཞུགས་སོ། །སྲིད་བོན་མུ་ཆོ་དང་། སྐོས་བོན་གཙུག་སྲས་དང་། ཕྱྭ་བོན་ཐེའུ་
ལེགས་དང་། ལྷ་བོན་ཐོད་དཀར་དང་། དེ་རྣམས་ནི་ཡར་གཡེན་གཉན་པོ་བཅུ་
གསུམ་འདུལ་བའི་བོན་པོ་ལགས་ཏེ། གཤེན་རབ་དང་ཐབས་ཅིག་ཏུ་བཞུགས་སོ། །
དེ་ནས་ཡང་ཟླ་བོན་ཚེས་པ་དང༌། ཉི་བོན་དྲང་མ་དང་། སྐར་བོན་ཚིག་གུ་དང་། །
སྤྲིན་བོན་བ་ཐུལ་དང༌། གཞའ་བོན་ཀུག་ཏང་དང་། གཤེན་རབ་དང་ཐབས་ཅིག་
ཏུ་བཞུགས་སོ། །དལ་བོན་ལུ་གུ་དང་། ཟེར་བོན་གདངས་སྙན་དང་། ལོ་བོན་རྩིས་
འདེབས་དང་། རྫི་བོན་ཕྱུར་བ་དང་། དེ་རྣམས་ནི་བར་གཡེན་གཏོད་པོ་དགུའི་བོན་
པོ་ལགས་ཏེ། གཤེན་རབ་དང་ཐབས་ཅིག་ཏུ་བཞུགས་སོ། །དེ་ནས་ཡང་སྣང་གཤེན་
གཡའ་རི་གངས་བྲག་ལས་གཤེན་རབ་ཀྱི་འཁོར་དུ་རྩི་བཞིན་དུ་བབས་སོ། །ཀླུ་བོན་
དབྱར་སྙ་དང་། གཉན་བོན་ཐང་ཐང་དང་། རྒྱལ་བོན་བོངས་པོ་དང་། སྨན་བོན་
འབྲིང་དང༌། གཟེད་བོན་ལ་ཚ་དང༌། སྲིན་བོན་ཡ་ངལ་དང༌། འདྲེ་བོན་གླུད་བོན་
གྱེར་མཁས་དང་། སྲི་བོན་མུ་འཕན་ཕེའུ་ར་དང༌། བྱུར་བོན་སྣ་བོན་ལི་བྱིན་དང་།
གཤིན་རྗེའི་བོན་པོ་གཏོ་བོན་བྱོན་ཁྲི་དང༌། ཆུད་ཀྱི་བོན་པོ་ཐར་གྲུ་སྐྱོལ་དང་། དེ་
རྣམས་ནི་ས་གཡེན་ཆེ་བ་བཅུ་གཅིག་འདུལ་བ་ལགས་ཏེ། གཤེན་རབ་དང་ཐབས་
49



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཅིག་ཏུ་བཞུགས་སོ། །དེ་ནས་སྲིད་གཤེན་སྣང་གཤེན་རྣམས་ཀྱིས་བསྐོར་བ་བྱས། ལྷ་
ཕྱག་བཙལ་ནས་ཞུས་པའི་མདོ། སྟོན་པ་གཤེན་རབ་ལགས། བདག་ཅག་སྲིད་གཤེན་
སྣང་གཤེན་འཁོར་པ་རྣམས་ལ། གསས་མཁར་སུམ་བརྒྱ་དྲུག་ཅུའི་ནང་ནས་ཀྱང་།
ངེས་ཚིག་བདེན་པའི་བོན་ཅིག་བཤད་དུ་གསོལ། དེ་སྐད་ཅེས་ཞུས་པས། གཤེན་
རབ་ཀྱིས་བཀའ་བསྩལ་པ། ཞུ་བའི་གཤེན་པོ་ཁྱེད་རྣམས་ལ། དབང་པོ་འབྲིང་གི་བློ་
ཡོད་པས། སྲིད་པ་རྒྱུད་ཀྱི་བོན་བསྟན་ནོ། །གསུངས་ནས། སྲིད་པ་དང་ལོ་རྒྱུས་ཀྱི་
བོན་བསྟན་ནོ། །བར་སྣང་གཡའ་རིའི་བདག་ཏུ་སྐོས། སྲིད་གཤེན་སྣང་གཤེན་འཁོར་
རྣམས་ཀྱང་བར་སྣང་གངས་རིའི་གླིང་ཁམས་ན། འཁོར་བའི་སེམས་ཅན་མང་པོ་ལ་
སྲིད་པ་རྒྱུད་ཀྱི་བོན་བསྟན་ནོ། ། །
དེའི་ཚེ་དེའི་དུས་ན། རི་རབ་ཀྱི་རྩེ་མོ་ནས་དཔལ་གྱི་ལྷ་ཚངས་པ་དང་། བརྒྱ་བྱིན་
གཡུང་དྲུང་གི་ལྷ་ཆེན་མོ་ཆེ་བ་བཞི། སྲིད་པའི་ལྷ་རྒྱལ་པོ་ཆེན་པོ་བཞི། རྫུ་འཕྲུལ་གྱི་
ལྷ་ལྡེའུ་རྗེ་བདུན། རོལ་མཚོའི་ཀླུ་རྣམས། འོལ་མོ་ལུང་རིང་དུ་ནམ་མཁའ་ནས་ཆར་
བཞིན་དུ་བབས་སོ། །སྟོན་པ་ལ་བསྐོར་བ་བྱས་ལྷ་བཙལ་ནས་ཞུས་པའི་མདོ། གསས་
མཁར་སུམ་བརྒྱ་དྲུག་ཅུའི་ལས། ངེས་ཚིག་བདེན་པའི་བོན་ཅིག་བཤད་དུ་གསོལ། དེ་
སྐད་ཅེས་ཞུས་པས། སྟོན་པ་གཤེན་རབ་ཀྱིས་བཀའ་བསྩལ་པ། བདག་ལ་ཞུ་བ་ཁྱེད་
རྣམས་ནི། མཐུ་སྟོབས་བྱིན་རླབས་ཅན་ཡིན་པས། ནག་པོ་སྔགས་ཀྱི་བོན་བསྟན་
ནོ། །གསུངས་ནས། འཇིག་རྟེན་གྱི་ཁམས་ཀྱི་སེམས་ཅན་ལ་ཞི་བའི་ངང་གིས་མ་ཐུལ་
ན། དྲག་པོའི་སྔགས་ཀྱིས་བསྒྲལ་བའི་ཕྱིར། ནག་པོ་སྔགས་ཀྱི་བོན་བསྟན་ནས། ལྷ་རྩེ་
དགུང་ནམ་བདག་ཏུ་གཤེགས། འཇིག་རྟེན་ལྷ་ཚོགས་དེ་རྣམས་ཀྱང་། ཕྱོགས་བཞི་
མཚམས་བརྒྱད་གླིང་ཁམས་ན། བར་ཆད་བྱེད་པའི་བདུད་བཏུལ་ལོ། །
དེའི་ཚེ་དེའི་དུས་ཙམ་ན། སྟོན་པ་གཤེན་རབ་མི་བོ་ནི། ཆུང་ལོ་གསུམ་བཞེས་ནས་
50



མདོ་སྡེ།
མདོ་གཟེར་མིག །
རྒྱ་མཚོ་ལ་ཁྲུས་བྱེད་པ་དང་། གྲོང་ཁྱེར་ལ་སྐུ་འཆག་པ་དང་། རྒྱལ་པོ་ས་ལ་ལ་ཞེ་
ས་འབུལ་བའི་དུས་ཡིན་པས། གཤེགས་པར་དགོངས་ནས་འཁོར་པ་རྣམས་ལ་ཡང་
བཀའ་བསྩལ་ནས། ཡབ་ཀྱི་ཤིང་རྟ་གསེར་གྱི་འཁོར་ལོ་བརྒྱད་པ་ལ་བཅིབས། སྐུ་
ལས་འོད་ཟེར་མང་པོ་ཕྱུང་བས། སྟོན་པའི་ཤ་ཁྲག་དྲོད་དབུག་བཞི་ལས། འབྱུང་
བའི་གཤེན་པོ་བཞིར་སྤྲུལ་ལོ། །ཤར་ཕྱོགས་འབྱུང་བ་མེ་ཡི་བོན་པོ་འོད་ཀྱི་ལྕང་ལོ་
ཅན། གསལ་བའི་མར་མེ་དགུ་ཕྲུགས་བསྣམས་ནས། སྟོན་པ་གཤེན་རབ་དང་ཐབས་
ཅིག་ཏུ་གཤེགས་སོ། །བྱང་ཕྱོགས་འབྱུང་བ་རླུང་གི་བོན་པོ་ཁྱོད་དེ་གསང་རྒྱལ་ནམ་
མཁའ་གཡུ་མདངས་སྔོན་པོ་ཅན་དྲི་ཞིམ་སྤོས་ཀྱི་དུད་པ་སྣ་ཚོགས་བསྣམས་ནས།
སྟོན་པ་གཤེན་རབ་དང་ཐབས་ཅིག་ཏུ་གཤེགས་སོ། །ནུབ་ཕྱོགས་འབྱུང་བ་ཆུའི་བོན་
པོ་བདུད་རྩིའི་ཟིལ་པ་ཅན་དང༌། བདུད་རྩི་ཁྲུས་ཀྱི་བུམ་པ་བསྣམས་ནས། སྟོན་པ་
གཤེན་རབ་དང་ཐབས་ཅིག་ཏུ་གཤེགས་སོ། །ལྷོ་ཕྱོགས་འབྱུང་བ་སའི་བོན་པོ་རིན་
ཆེན་ཐོར་ཚུགས་ཅན་ཞལ་ཟས་རོ་མཆོག་སྣ་ཚོགས་བསྣམས་ནས། སྟོན་པ་གཤེན་
རབ་དང་ཐབས་ཅིག་ཏུ་གཤེགས་སོ། །
དེའི་ཚེ་དེའི་དུས་ན་འཁོར་པ་མང་པོ་ཡང་། ལ་ལས་ནི་རྔ་རྡུང་། ལ་ལས་ནི་
གཤང་འཁྲོལ། ལ་ལས་ནི་དུང་འབུད། ལ་ལས་ནི་གཙང་ཚན་འཐོར། ལ་ལས་ནི་
སྐུ་ཁྲུས་གསོལ། ལ་ལས་ནི་སྐུ་ཕྱྭ་སྟོན /ལྡོན༽ལ་ལས་ནི་སྐུ་གླུད་གཏོང་། དེ་ནས་སྟག་
དང་གཡག་གླང་པོ་ཆེ་དང་སེང་གེ་དང་བཞིས་མཐའ་མནན་ནས་གཤེགས་སོ། །ནམ་
མཁའ་ལས་གཞའ་ཚོན་སྣ་ལྔའི་འོད་འཐིབས་སོ། །ས་གཞི་ལས་མེ་ཏོག་སྣ་ཚོགས་ཀྱི་
ཚལ་སྐྱེས་སོ། །སྒྲ་སྙན་པ་ཕྱོགས་བཅུ་ཀུན་ནས་གྲགས་སོ། །འཇིག་རྟེན་གྱི་ཁམས་ཀྱང་
ཤིན་ཏུ་འགུལ་ལོ། །གྲོང་ཁྱེར་ལང་ལིང་གི་མི་རྣམས་ཀྱང་ཤིན་ཏུ་འཇིགས་ནས་རྒྱལ་
པོ་ས་ལའི་སྤྱན་སྔར་འདུས་སོ། །རྒྱལ་པོ་ས་ལ་ལ་འདི་ཅི་ལགས་ཞེས་ཞུས་ནས། རྒྱལ་
51



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བུ་གསལ་ཁྱབ་ཀྱིས་བཀའ་བསྩལ་པ། འདི་གཞན་གང་ཡང་མ་ལགས་སོ། །སྔོན་
རྒྱལ་པོའི་སྲས་མོ་བདག་གི་སྲིང་མོ་རྒྱལ་བཞད་མ་འོལ་མོ་ལུང་རིང་དུ་རྒྱལ་བོན་ཐོད་
དཀར་ལ་ཕུལ་བས། སྲས་རྒྱལ་བུ་ཞིག་སྐུ་འཁྲུངས་པས། དེའི་ཞལ་མཐོང་མ་ཐག་ཏུ་
ཡབ་ཡུམ་དང༌། ཡུལ་ཁམས་དེའི་སེམས་ཅན་ཐམས་ཅད་ནི། ལུས་ལས་དཔལ་ཤར་
བས་མངོན་སུམ་དུ་སངས་རྒྱས་སོ། །དེའི་རྟིང་ལ་སྲས་རྒྱལ་བུ་དེ་ཆུང་ལོ་གསུམ་བཞེས་
ནས། ཡབ་དང་མཐུན་པར་རྒྱ་མཚོ་ལ་ཁྲུས་ལ་གཤེགས་ཤིང་གྲོང་ཁྱེར་ལ་སྐུ་འཆག་
ཏུ་གཤེགས་པ་དང་། རྒྱལ་པོ་ས་ལ་ལ་ཞེ་ས་འབུལ་བའི་དུས་ནི་དེ་རིང་གི་གདུགས་
འདི་ལགས་པར་ངེས་སོ། །རྒྱལ་བུ་དེ་ནས་རྣམ་པ་ཐམས་ཅད་མཁྱེན་པའི་སྤྲུལ་པའི་སྐུ་
གཅིག་འཇིག་རྟེན་གྱི་ཁམས་སུ་བྱུང་བ་ལགས་པས། གྲོང་ཁྱེར་ལང་ལིང་གི་མི་རྣམས་
ཀྱང་སྐྱོན་གྱི་བྱིངས་ནས་སྐྱེས་པའི་ལུས་ཕུང་ཀུན་དག་པར་ཁྲུས་གྱིས་ཤིག །མེ་ཏོག་སྣ་
ཚོགས་ཐུས་ཤིག །རྒྱལ་བུ་དེའི་ཞལ་མཐོང་མ་ཐག་ཏུ་མདུན་བསུ་ནས་ལྷ་ཕྱག་འཚལ།
བསྐོར་བ་བྱས། མེ་ཏོག་ཕུལ་ན། རྒྱལ་བཞད་མའི་སྲས་ལགས་པས། འོ་སྐོལ་ཡང་དེའི་
རྟིང་ལ་སངས་རྒྱས་ཏེ་འགྲོ་ངེས་སོ། །དེ་སྐད་ཅེས་གསུངས་པས། རྒྱལ་པོ་ཡབ་ཡུམ་
དང་གྲོང་ཁྱེར་གྱི་མི་རྣམས་ཤིན་ཏུ་དགའ་འོ། །མེ་ཏོག་སྣ་ཚོགས་པ་བཏུས་ནས། ཁྲུས་
དག་པར་བྱས་སོ། །རྒྱལ་པོ་ས་ལ་ཡང་རིན་པོ་ཆེའི་རྒྱལ་ཆས་སུ་ཞུགས། རོལ་མོ་སྣ་
ཚོགས་པ་ནི་བཅས། རྒྱལ་བུའི་ཞལ་ལྷག་གིས་བྱུང་ནས་མདུན་བསུས་སོ། །བསྐོར་
བ་བྱས་སོ། །ལྷ་ཕྱག་བཙལ་ལོ། །མཆོད་པ་ཕུལ་ཏོ། །རྒྱལ་བུ་ཤིང་རྟ་ལས་བབས་
ནས་རྒྱལ་པོ་ས་ལ་ལ་ཞེ་ས་ཕུལ་བས་ཞབས་གར་བཞགས་པའི་རྗེས་ནས། རིན་པོ་
ཆེ་འབར་བའི་མེ་ཏོག་འདབ་མ་བརྒྱ་རྩ་བརྒྱད་ཕྱིན་པ་རེ་རེ་བཀྲ་ལམ་ལམ་ཐལ་བས།
རྒྱལ་པོས་ཀྱང་སྤྲུལ་པའི་སྐུ་ཞིག་ལགས་པར་མཁྱེན་ནས། ཞེ་ས་ཕར་ཕུལ་ཏོ། །དེའི་
ཡོན་ཏན་གྱིས་སྒྲིབ་པ་བྱང་ནས། གྲོང་ཁྱེར་ལང་ལིང་གི་རྒྱལ་པོ་དང་མི་རྣམས་དང་།
52



མདོ་སྡེ།
མདོ་གཟེར་མིག་
སེམས་ཅན་ཐམས་ཅད་གཅིག་ཀྱང་མ་ལུས་པར་སངས་རྒྱས་སོ། ། །
དེ་ནས་འབྱུང་བའི་གཤེན་པོ་བཞི་ཡིས། སྟོན་པ་ལ་འདི་སྐད་ཅེས་གསོལ་ཏོ། །སྟོན་
པའི་སྒྲོན་མ་གཤེན་རབ་མི་བོ་ལགས། བདག་ཅག་འཁོར་གྱི་དམ་པ་འདི་རྙེད་ཙམ་
ཞིག་ལ། གཅིག་ཀྱང་ཐར་པའི་འབྲས་བུ་མི་ཐོབ་པར། གྲོང་ཁྱེར་འདི་ཡི་སེམས་ཅན་
ཐམས་ཅད་ནི། གཅིག་ཀྱང་མ་ལུས་ཐམས་ཅད་སངས་རྒྱས་པའི་རྒྱུ་དང་འབྲས་བུ་ཇི་
ལྟར་ལགས། ཤིང་རྟའི་ཁ་ནས་ཐང་ལ་ཞབས་ཕབ་སྟེ། ཞེ་ས་ཕར་ཕུལ་བའི་མི་རྣམས་
དེ། དཔག་པའི་ཡོན་ཏན་ཅི་ལྟ་བུ་ཞིག་མཆིས། དེ་སྐད་ཅེས་ཞུས་པས། གཤེན་རབ་
ཀྱིས་བཀའ་བསྩལ་པ། རིགས་ཀྱི་བུ་འབྱུང་བའི་གཤེན་ཆེན་པོ་བཞི། དེ་ནི་འདི་ལྟར་
སྟེ། སྔོན་དང་པོ་བདག་གི་ཡབ་རྒྱལ་བོན་ཐོད་དཀར་གྱི་ཞབས་ཀྱིས་བཅགས་ཤིང་
བསྟན་པ་བཞག་པའི་ཡུལ་དང་མི་ཡང་འདི་ལགས་སོ། །བདག་གི་མ་ལུས་གྱི་སྒྲོམ་བུ་
མི་ཕྱི་ལྷ་ཕྱི་ཡོ་ཕྱི་རྒྱལ་བཞད་མ་ཡང་ཡུལ་འདིར་སྐུ་འཁྲུངས་པ་ལགས་སོ། །ཞེ་ས་ཕར་
ཕུལ་བ་ནི་བདག་གི་ཕྱི་སྐྱེས་དང་ཞང་པོ་ལགས་སོ། །འོ་སྐོལ་གདོང་ལ་གཅིག་ཀྱང་མ་
ལུས་པར་སངས་རྒྱས་པ་ནི། ལས་འཕྲོ་མཐུན་པ་ཕྱོགས་གཅིག་ཏུ་སྐྱེས་ཏེ། སྔོན་ནས་
སྒྲིབ་པ་བྱང་བ་དེ་རིང་བདག་ལ་བསྐོར་བ་བྱས། ལྷ་ཕྱག་བཙལ། མཆོད་པ་ཕུལ་བས།
ཚོགས་རྫོགས་ནས་སངས་རྒྱས་པ་ལགས་སོ། །
ཡང་འབྱུང་བའི་གཤེན་ཆེན་པོ་བཞིས། སྟོན་པ་ལ་ཞུས་སམ་གསོལ་པ། སྟོན་པའི་
སྒྲོན་མ་གཤེན་རབ་མི་བོ་ལགས། བདག་ཅག་འཁོར་པ་འབྱུང་བའི་གཤེན་པོ་རྣམས།
གཡུང་དྲུང་བོན་གྱི་སྒོ་མོ་མང་པོ་ལ། ཇི་ལྟ་བུ་བསླབ་ན་སྒྲིབ་གཉིས་འབྱོང་བ་ལགས།
ཇི་ལྟ་བུ་བསླབ་ན་ཚོགས་རྫོགས་པ་ལགས། ཇི་ལྟ་བུ་བསླབ་ན་མངོན་སངས་རྒྱས་
པ་ལགས། དེ་སྐད་ཅེས་ཞུས་སམ་གསོལ་པས། གཤེན་རབ་ཀྱིས་བཀའ་བསྩལ་པ།
བདག་ལ་ཞུ་བའི་གཤེན་པོ་རྣམས། དབང་པོ་ཐ་མའི་བློ་ཡོད་པས། འོད་ཟེར་སྤྲོས་
53



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པའི་བོན་བསྟན་ནོ། །གསུངས་ནས། བོན་གྱི་སྒོ་མོ་བརྒྱད་ཁྲི་བཞི་སྟོང་དང༌། རྒྱས་པ་
འབུམ་གྱི་བོན་བསྟན་ནས། གྲོང་ཁྱེར་ལང་ལིང་བདག་ཏུ་བསྐོས། གྲོང་ཁྱེར་ལང་ལིང་
དབུས་དཀྱིལ་དུ། གསས་མཁར་ཁོང་མ་རུ་རིང་བཞེངས། འབྱུང་བ་བཞིའི་གཤེན་པོ་
ཡང་། འཁོར་བའི་སེམས་ཅན་མང་པོ་ལ། ཁོ་མ་རུ་རིང་གསས་མཁར་ན། རྒྱས་པ་
འབུམ་གྱི་བོན་བསྟན་ཏོ། །
༧ དེ་ནས་ཡང་སྟོན་པ་གཤེན་རབ་མི་བོ་ནི། མཚོ་མུ་ལེ་སྟོང་ལྡན་ཧད་ཀྱི་འགྲམ་
དུ་སྐུ་ཁྲུས་ལ་གཤེགས་སོ། །ཟླ་བ་ཉ་གསུམ་གྱི་དུས་ཁྱད་པར་ཅན། ཉ་དང་པོ་དཀར་
བའི་དུས་སུ་སྟོན་པ་ལ་གནམ་གྱི་ལྷས་སྐུ་ཁྲུས་གསོལ། ཉ་དབུ་མ་དམར་བའི་དུས་སུ་
སྟོན་པ་ལ་བར་གྱི་མིས་སྐུ་ཁྲུས་གསོལ། ཉ་ཐ་མ་སྔོ་བའི་དུས་སུ་སྟོན་པ་ལ་ས་འོག་གི་
ཀླུས་སྐུ་ཁྲུས་གསོལ། ལྷ་ཀླུ་མི་དང་གསུམ་གྱི་སློབ་བུ་འབུམ་ཕྲག་མང་པོས་གཤེན་རབ་
སྐུ་ལ་བསྐོར་ནས། འོལ་མོ་ལུང་རིང་གནས་མཆོག་དམ་པ་རུ། སྒྲ་དང་རོལ་མོ་མང་
པོས་སྣ་དྲངས་ཏེ་གཤེགས་སོ། །བཀྲ་ཤིས་ཕོ་བྲང་བར་པོ་སོ་བརྒྱད་དུ། ལྷ་ཀླུ་མི་དང་
གསུམ་གྱི་སློབ་བུ་ལ། དཔེའུ་ཙེ་རྣམ་པ་གསུམ་གྱི་བོན་བསྟན་ཏོ། །འགྲོ་བ་རིགས་དྲུག་
སེམས་ཅན་མཐའ་ཡས་ལ། སྟོན་པའི་དབང་པོ་དྲུག་ལས་འོད་ཟེར་ཕྱུང་། འདུལ་
བའི་གཤེན་དྲུག་སྤྲུལ་ནས་འདུལ་བ་མཛད་དོ། །ལྟུང་བའི་སྡུག་བསྔལ་ཆེ་བའི་ལྷ་ཡུལ་
དུ། ལྷའི་བོན་པོ་གསལ་འབར་ཀུན་ཤེས་སུ་སྤྲུལ་ནས། ལྷ་རྣམས་ལ་འདྲེན་པའི་སྟོན་
པ་མཛད་དོ། །ལྷ་མ་ཡིན་གྱི་ཡུལ་ན་ལྷ་མ་ཡིན་གྱི་བོན་པོ་མུ་སངས་ལྕེ་འབར་དུ་སྤྲུལ་
ནས། རྩོད་པའི་ལྷ་མ་ཡིན་རྣམས་ལ་འདྲེན་པའི་སྟོན་པ་མཛད་དོ། འཁོར་བ་མིའི་
ཡུལ་ན་མིའི་བོན་པོ་སྟོན་པ་གཤེན་རབ་ཉིད་དུ་སྤྲུལ་ནས། ཆགས་པའི་མི་རྣམས་ལ་
འདྲེན་པའི་སྟོན་པ་མཛད་དོ། །འཐིབས་པ་བྱོལ་སོང་གི་ཡུལ་དུ། བྱོལ་སོང་གི་བོན་
པོ་གཏིང་གསལ་ཧད་ཀྱི་སྒྲོན་མ་ལྟ་བུར་སྤྲུལ་ནས། འཐིབས་པ་བྱོལ་སོང་རྣམས་ལ་
54



མདོ་སྡེ།
མདོ་གཟེར་མིག་
འདྲེན་པའི་སྟོན་པ་མཛད་དོ། །བཀྲེས་སྐོམ་ཡི་དྭགས་ཀྱི་ཡུལ་ན་ཡི་དྭགས་ཀྱི་བོན་པོ་
གྲངས་འཛིན་བྱིན་སྤུངས་ལྟ་བུར་སྤྲུལ་ནས། བཀྲེས་སྐོམ་ཡི་དྭགས་འདྲེན་པའི་སྟོན་
པ་མཛད་དོ། །སྡུག་བསྔལ་དམྱལ་བའི་ཡུལ་དུ་བྱོན་ནས། དམྱལ་བའི་བོན་པོ་འཕྲུལ་
བོན་ངར་དྲག་བྱམས་པ་ལྟ་བུར་སྤྲུལ་ནས། སྡུག་བསྔལ་དམྱལ་བ་རྣམས་ལ་འདྲེན་
པའི་སྟོན་པ་མཛད་དོ། །དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། འོལ་མོ་
ལུང་རིང་ན་གཡུང་དྲུང་བོན་གྱི་བསྟན་པ་ཉན་པའི་སེམས་ཅན་ནི་རབ་ཏུ་ཡང་གྲངས་
མང་སྟེ། ནམ་མཁའི་སྤྲིན་ཚོགས་བཞིན་དུ་གཏིབས་ཏེ་ཉན་ནོ། །སྟོན་པས་ཀྱང་
སེམས་ཅན་རྣམས་ལ། སྐུས་འདུལ་བ་རྣམས་ལ་བསྟན་པ་སྐུའི་དཔེའུ་ཙེ་བསྟན་ཏོ། །
གསུང་གིས་འདུལ་བ་རྣམས་ལ་བསྒྲགས་པ་གསུང་གི་དཔེའུ་ཙེ་བསྟན་ཏོ། །ཐུགས་
ཀྱིས་འདུལ་བ་རྣམས་ལ་སྒྲུབ་པ་ཐུགས་ཀྱི་དཔེའུ་ཙེ་བསྟན་ཏོ། །གཤེན་རབ་ཀྱིས་
བསྟན་པ་སྤེལ་བའི་ལེའུ་སྟེ་བཞི་པའོ། །། །
༧ གཡུང་དྲུང་ལྷའི་སྐད་དུ་ན། ཀ་ཏྲག་ཧ་ལིང་མུ་སངས་ལམ། གང་ཟག་མིའི་
སྐད་དུ་ན། ལྷ་གཤེན་བརྒྱ་ལ་ཕྱག་འཚལ་བའི་ལེའུ་འོ། །དུས་དེ་ཙམ་ན་སྟོན་པའི་སྐུ་
ངོ་བོ་ཉིད་ཀྱིས་བོན་བསྟན་ཀྱང་། སེམས་ཅན་མིའི་བུ་ལ་ཤིན་ཏུ་སྡིག་ཆེ་བའི་གཏོ་བུ་
དོད་དེ་གསོན་ཚེ་བཏུལ་བས་མ་ཐུལ་ནས། ཤིན་ཏུ་སེམས་ཅན་དམྱལ་བར་སྐྱེས་པ།
སྟོན་པའི་ཐུགས་རྗེས་བཟུང་ནས། ལྷ་གཤེན་བརྒྱ་ལ་ཕྱག་བཙལ་བས་ལས་ཀྱི་སྒྲིབ་པ་
བྱང་ནས་གཤིན་ཚེ་དྲངས་པའི་ལེའུ་འོ། ། །
དེའི་ཚེ་དེའི་དུས་ན། ནམ་མཁའ་ལ་སྒྲ་སྙན་པ་མང་པོ་བྱུང་ངོ་། །བར་སྣང་ལ་འོད་
གསལ་བ་མང་པོ་ཤར་རོ། །ས་གཞི་ཡང་ཤིན་ཏུ་འགུལ་ལོ། འཛམ་བུའི་གླིང་གི་མི་
རྣམས་ཀྱང་རབ་ཏུ་སྐྲག་གོ །དུས་དེར་ནམ་མཁའ་སྟོང་པའི་དཀྱིལ་ཤེད་ནས། ཁྱེའུ་
ཆུང་གཡུ་ཡི་ཟུར་ཕུད་ཅན། སྐུ་མདོག་ཤེལ་ལྟར་གསལ་ལ་དག །ཡི་གེ་འཕྲུལ་གྱི་སླག་
55



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་གསོལ། གཡུ་འབྲུག་སྔོན་པོའི་རྟ་ལ་ཞོན། ཀུན་ཏུ་འཁོར་འཁོར་ལྡིང་ལྡིང་ནས།
གཤེན་ཡུལ་འོལ་མོ་ལུང་རིང་ན། སྟོན་པ་གཤེན་རབ་མི་བོ་ནི། སློབ་བུ་འབུམ་ཕྲག་
མཐའ་ཡས་ལ། དཔེའུ་ཙེ་རྣམ་པ་གསུམ་གྱི་བོན་འཆད་ན། འཆད་པའི་གྲལ་དུ་ཤལ་
གྱིས་བབས། དེ་ལ་ཀུན་ཀྱང་ངོ་མཚར་སྐྱེས། སྟོན་པ་གཤེན་རབ་ཞལ་ན་རེ། ཁར་
ཚང་སྒྲ་དང་འོད་བྱུང་བ། དེ་ནི་འདི་ཡི་སྤྲུལ་པ་ཡིན། ཁྱེའུ་ཆུང་མཚན་དང་ལྡན་པ་
ཁྱོད། གང་རིགས་གར་འགྲོ་གང་ལ་དོན། དེ་སྐད་ཅེས་སྟོན་པས་བཀའ་བསྩལ་པས།
ཁྱེའུ་ཆུང་གིས་སླར་གསོལ་པ། རྗེ་གཅིག་གཤེན་རབ་མི་བོ་ལགས། བདག་ཡིད་ཀྱི་
ཁྱེའུ་ཆུང་ཟུར་ཕུད་ཅན། གཟུགས་ཕུང་ཤེལ་ལྟར་གསལ་ལ་དྭངས། ཡི་གེ་འཕྲུལ་གྱི་
སླག་པ་གསོལ། མགྱོགས་པ་གཡུ་འབྲུག་རྟ་ལ་ཞོན། གཏོ་ཡི་བཀའ་སྒྲོམ་ཡང་ཆུང་
འགེལ། སངས་པོ་འབུམ་ཁྲིའི་སྤྲུལ་པ་ལགས། གཤེན་རབ་ཉིད་ཀྱི་སྤྱན་སྔར་མཆིས།
དེ་སྐད་ཅེས་གསོལ་ནས། འབྲུག་གི་རྟ་ལ་བབས་སོ། །སྟོན་པ་ལ་བསྐོར་བ་བྱས་སོ། །
ལྷ་ཕྱག་བཙལ་ཏོ། །རིན་པོ་ཆེ་སྣ་ལྔའི་མཆོད་པ་ཕུལ་ཏོ། ། །
དེ་ནས་པུས་མོའི་ལྷ་ང་ས་ལ་བཙུགས་ནས། ཡང་འདི་སྐད་ཅེས་གསོལ་ཏོ། །སྟོན་
པ་གཤེན་རབ་མཁས་པའི་མཆོག །འགྲོ་བའི་དོན་མཁས་ཀུན་གྱི་རྗེ། ཐམས་ཅད་
མཁྱེན་པའི་ཡེ་ཤེས་ཅན། སྲིད་པའི་རྒྱལ་པོ་སངས་པོ་ཡིས། སྤྲིངས་པའི་ཡི་གེ་སྙན་
དུ་ཞུ། དེ་སྐད་ཅེས་གསོལ་ནས། རིན་པོ་ཆེའི་སྒྲོམ་བུ་ཁ་ཕྱེས་ནས། ཞུས་པའི་མདོ།
སྟོན་པ་གཤེན་རབ་མི་བོ་ལགས། སངས་པོ་འབུམ་ཁྲིའི་ཞལ་ནས། བྱང་ཕྱོགས་ཀྱི་
འཇིག་རྟེན་གྱི་ཁམས་ན། ཡུལ་གྱི་མིང་ནི་འོད་མ་འབྱམས་སྐུ་བྱ་བ་ལགས་སོ། །མཁར་
གྱི་མིང་ནི་དང་བ་རྫོང་ཕུག་བྱ་བ་ལགས་སོ། །ཕ་ཡི་མིང་ནི་གཏོ་ཁྲི་རྗེ་ཐང་པོ་བྱ་བ་
ལགས་སོ། །མ་ཡི་མིང་ནི་དཔྱད་གུང་བཙུན་ཁྲི་མ་བྱ་བ་ལགས་སོ། །གཏོ་དཔྱད་དེ་
གཉིས་ཀྱི་བུ་ནི་གཏོ་བུ་དོད་དེ་བགྱི་བ་ལགས་སོ། །འཛམ་བུའི་གླིང་གི་མི་ལགས་སོ། །
56



མདོ་སྡེ།
མདོ་གཟེར་མིག་
གཏོགས་ནི་རྗེའུ་རིགས་སུ་གཏོགས་ཏེ། མིར་གྱུར་པ་ལ་དེ་ལས་སྡིག་ཆེ་བ་མེད་པས།
གནམ་ལ་འཕུར་རྒྱུ་དང་ས་ལ་འཛུལ་རྒྱུ་དང༌། བར་ན་འགྲིམ་རྒུ་རྣམས་ལས་སྒྱུ་ཆེ་
ཞིང་ཐབས་མཁས་པ། རྩལ་ཆེ་ཞིང་ཁོག་དྲག་པས། སྟོང་ཁམས་ཕུང་ཞིང་བསད་
དོ། །མི་དགེ་བ་རྩོལ་བ་ཀུན་ཀྱང་ཚེ་ཕྱི་མ་བྱ་བ་རྫུན་ཡིན་ཟེར་ནས། སྡིག་པ་ལ་འཇུད་
ཅིང་ཤན་དམར་ལ་སྦོག་གོ །གཞན་དག་གི་མི་ལ་ཡང༌། རྐུ་བ་དང་། དམག་ཤོམ་
པ་དང་། མཐོ་བའི་མཁར་འབེབས། དམའ་བའི་ཡུལ་འཕྲོག །མི་རྟ་གྱིས་བསད།
ནོར་ཕྱུགས་གནངས་སུ་བཅད། དེའི་སྐྱེ་མཆེད་ཀྱིས་ཡུལ་ཁམས་ཙམ་ཡང་། དགེ་
བའི་ལས་སྤྱོད་པ་ནི་ནམ་ལངས་ཀྱི་སྐར་མ་བས་ཀྱང་ཉུང་། སྡིག་པའི་ལས་བགྱིད་
པ་ནི་ས་གཞིའི་རྩི་ཐོག་བས་ཀྱང་མང་། དེ་ལ་སྲིད་པའི་རྒྱལ་པོ་སངས་པོ་འབུམ་ཁྲི་
ཡིས། ཐུགས་རྗེ་ཆེན་པོ་རབ་ཏུ་བསྐྱེད་ནས། དགེ་བའི་མི་སྲིད་ཀྱང་གཏོ་བུ་དོད་དེས་
སྡིག་པར་བསྒྱུར་ཡང་ཟིན། ཡོད་པའི་ཕྱུགས་སྲིད་ཀྱང་། གཏོ་བུ་དོད་དེས་མེད་པར་
བསད་ཀྱང་ཟིན། སངས་པོ་ཡང་ཤིན་ཏུ་ཐུགས་ཆད་ནས་བདག་ཞུ་བ་པོ་ལ་བརྫངས་
པ་ལགས་སོ། གཤེན་རབ་ལགས། སྡིག་ཅན་གཏོ་བུ་དོད་དེ་འདུལ་བར་མཛད་པར་
ཞུ་བ་ལགས། ཡིད་ཀྱི་ཁྱེའུ་ཆུང་གིས་དེ་སྐད་ཅེས་གསོལ་ཏོ། །སྟོན་པ་གཤེན་རབ་ཀྱིས་
བཀའ་བསྩལ་པ། རིགས་ཀྱི་བུ་དེ་ནི་མ་ལགས་ཏེ། འབུམ་ཕྲག་ཙམ་གྱི་སློབ་བུ་མང་པོ་
ཡང་། འཕྲུལ་ངག་བདེན་པའི་བོན་ལ་ཚུར་ཉན་ན། སྡིག་ཅན་གཏོ་བུ་དོད་དེ་གཅིག་
པུ་ལ། བདག་གིས་ཕར་ལ་བཤད་པར་མི་རིགས་སོ། ། །
ཡང་ཡིད་ཀྱི་ཁྱེའུ་ཆུང་གིས་ཞུས་པ། སྟོན་པའི་སློབ་བུ་འབུམ་ཕྲག་མང་པོ་འདི།
སྔོན་ཚེ་གོང་ནས་སྦྱངས་པའི་འཕྲོ་ཅན་ལགས། སྟོན་པའི་ཞལ་མཐོང་ཚིག་འགའ་
བསླབ་པར་འཚལ། སྡིག་པ་མི་བགྱིད་དགེ་བའི་ཚོགས་གསོག་ངེས། མཐར་ཡང་བླ་
མེད་གོ་འཕང་ཐོབ་པར་རིག །གཏོ་བུ་དོད་དེ་གཅིག་པུ་མ་བཏུལ་ན། ཟླ་བ་ངོ་རེ་ལ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡང་སེམས་ཅན་འབུམ་ཚོ་འགུམས། དགེ་བའི་ཁེབས་སུ་གཏོ་བུ་བཏུལ་ན་ཆེ། སྟོན་
པའི་སྒྲོན་མ་མྱུར་དུ་གཤེགས་པར་ཞུ། དེ་སྐད་ཅེས་གསོལ་པ་དང་། ཡང་གཤེན་རབ་
ཀྱིས་བཀའ་བསྩལ་པ། ཇི་ལྟར་དགུན་ཟླ་གསུམ་གྱི་ས་འཁྱགས་ཆུ་འཁྱགས་ན། ཆུ་
མིག་རིས་སུ་གཏོགས་པ་འགའ་ཙམ་ཡང༌། ཚུར་ལ་བཙལ་ནས་སེམས་ཅན་འཐུང་བ་
ལས། ཆུ་མིག་ཕར་འཐུང་ཟེར་ནས་འགྲོ་བ་གཟིགས་ལགས་སམ། སྐོམ་པ་གང་ཞིག་
ཆུ་ཁར་མི་འོང་བར། བསྐུར་ལ་ཕར་གཤེགས་བྱ་བ་ཁྱེའུ་ཆུང་མི་རིག་ངེས། སྟོན་པའི་
བྱིན་གྱིས་རླབས་ཀྱིས་མ་ཐུལ་ན། ངོ་རུས་གཏུགས་པས་སེམས་ཅན་དེ་ནི་མི་ཐུལ་བར་
ངེས། དེ་སྐད་ཅེས་བཀའ་བསྩལ་ཏོ། ། །
ཡང་ཡིད་ཀྱི་ཁྱེའུ་ཆུང་ཟུར་ཕུད་ཅན་གྱིས་གཤེན་རབ་ལ་གསོལ་པ། སྟོན་པའི་སྒྲོན་
མ་གཤེན་རབ་མི་བོ་ལགས། ཐ་རམས་ལྕགས་ཀྱིས་བསྡམས་ན་མགར་བ་འཚལ་བ་
ལགས། བལ་གྱི་སྐུད་པ་ལགས་ན་ཀུན་དང་ཀུན་གྱིས་འགྲོལ། དགེ་བ་ཅན་ནི་བསྐྲད་
ཀྱང་སྟོན་པའི་སྤྱན་སྔར་འདུ། སྡིག་པ་ཅན་ནི་མི་འོང་ཤིན་ཏུ་འབྲོས། སེམས་ཅན་
དོན་ལ་གཤེན་རབ་སྐུ་མི་འཕངས། སྟོན་པ་ཆར་དང་འདྲ་ཡང་ཁོ་མི་སྐོམ། ཚུར་
ལ་འོང་བ་སྟོན་པས་མ་བཏུལ་ཡང་། འདུལ་བའི་སེམས་ཅན་ཚུར་ལ་འདུལ་བ་
ཡིན། ཕར་ལ་འདུལ་ན་སྟོན་པའི་སྒྲོན་མ་ལགས། མ་ཐོགས་མྱུར་དུ་སྟོན་པའི་སྒྲོན་མ་
གཤེགས་པར་ཞུ། དེ་སྐད་ཅེས་གསོལ་པས།
༧ ཡང་གཤེན་རབ་ཀྱིས་བཀའ་བསྩལ་པ། རིགས་ཀྱི་བུ་ཚེ་དང་ལྡན་པ་ཡིད་ཀྱི་
ཁྱེའུ་ཆུང་ཟུར་ཕུད་ཅན། འཇིག་རྟེན་གྱི་ཁམས་ན་ཡང་གཏོ་བུ་དོད་དེ་འདི། དུག་ལྔ་
སེམས་ལ་ཚང་བ་ཞིག་འདི་ཡིན་པས། མི་ཐུལ་བཞིན་དུ་འདུལ་བ་བདུད་ཀྱི་ལས་ཡིན་
ནོ། །དམུ་རྒོད་བཞིན་དུ་ཤིན་ཏུ་གདུལ་དཀའ་ན། བཏང་སྙོམས་ཙམ་དུ་ཡེངས་ལ་
གཞག་པར་འབྱུང་། གཏོ་བུ་ཤི་བའི་རྗེས་ལ་བཏུལ་ན་ཕྱི་མ་མྱུར་དུ་ཐུལ། སྡིག་ཅན་
58



མདོ་སྡེ།
མདོ་གཟེར་མིག །
༼ཀ༽
འདི་ནི་ཤིན་ཏུ་གདུལ་དཀའ་སྟེ། འདི་མ་ཐུལ་ན་སེམས་ཅན་ཀུན་མི་ཐུལ། དེ་བས་
བདག་ཀྱང་གོང་དུ་འཁྱོག་པ་ཡིན། ཞུ་བ་པོའི་ཁྱེའུ་ཆུང་དོས་དྲག་ལ། སྲིད་པའི་རྒྱལ་
པོ་སངས་པོ་འབུམ་ཁྲིའི་བཀའ་མཉན་ལ། བདག་ཀྱང་སེམས་ཅན་དོན་ལ་འོང་བ་
ཡིན། མ་ཐུལ་ན་ཡང་ཕོག་ཅིག་ཅི་ཐུལ་བྱ། དེ་སྐད་ཅེས་གསུངས་ནས། འཁོར་རྣམས་
ལ་ཡང་བཀའ་བསྩལ་ཏེ། འོལ་མོ་ལུང་རིང་གི་སློབ་བུ་ཁྱེད་རྣམས་ཀྱང་། བཟོད་པ་ནི་
སྒོམས་ཤིག །ཚུལ་ཁྲིམས་ནི་སྲུངས་ཤིག །བརྩོན་འགྲུས་ནི་སྐྱེད་ཅིག །བསམ་གཏན་
ལ་ནི་མཉམ་པར་ཞོག་ཅིག །ཤེས་རབ་ལ་སློབས་ཤིག །སྨོན་ལམ་ནི་ཐོབས་ཤིག །
ཐབས་ནི་སྒྲུབས་ཤིག །སྦྱིན་པ་ནི་ཐོངས་ཤིག །སྟོབས་ནི་སྐྱེད་ཅིག །ཡེ་ཤེས་དང་
ལྡན་པར་གྱིས་ཤིག །བདག་ནི་འཇིག་རྟེན་གྱི་ཁམས་གཞན་དག་ཅིག་ན། སེམས་ཅན་
ཤིན་ཏུ་སྡིག་ཆེ་བ། རབ་ཏུ་གདུལ་རྐ་བ་ཅིག་གདུལ་དུ་འགྲོ་བས། སྐྱེ་བ་གཅིག་དང་
གཉིས་ལ་མ་ཐུལ་ཀྱང་། ལྔ་ནས་དྲུག་ལ་དུག་ལྔ་རྩད་བཅད་ལ། ནམ་ཞིག་འཁོར་
བའི་གནས་ནས་ཐར་པ་ཐོབ་ཙམ་ན། འཕྲུལ་ངག་བདེན་པའི་བོན་གྱི་བསྟན་པ་དར་
བ་ཡིན་གསུངས་ནས། སྟོན་པ་གཤེན་རབ་མི་བོ་ཡང་། གསེར་གྱི་ཤིང་རྟ་འཁོར་ལོ་
བརྒྱད་པ་ལ་ནི་བཅིབས། རྨ་ལོ་དང་གཡུ་ལོ་གཉིས་ཀྱིས་སྐུའི་སྟ་ཟུར་གཡས་གཡོན་
ནས་ཞུ་བ་འབུལ། ཡིད་ཀྱི་ཁྱེའུ་ཆུང་གཡུའི་ཟུར་ཕུད་ཅན་གྱིས་གཤེགས་པའི་སྣ་དྲངས།
སྐུ་ལས་འོད་ཟེར་མང་པོ་ཕྱུང་ནས་གཤེགས་སོ། །གཤེན་རབ་གར་གཤེགས་པའི་ས་
གཞི་ལ། མེ་ཏོག་སྣ་ཚོགས་སྐྱེས་སོ། །ནམ་མཁའ་ལ་འོད་སྣ་ཚོགས་ཤར་རོ། །དེ་ནས་
ཡུལ་འོད་མ་འབྱམས་སྐྱ་རུ་བྱོན་ནོ། །
གཏོ་བུ་དོད་དེས་ནི་དམག་བསོགས་སོ། །གོ་གོན་ནོ། །མཚོན་ཐོགས་སོ། །སྔ་ན་
མ་མཐོང་བའི་མི་བྱུང་བས་མི་བསད་ལ་ནོར་འཕྲོག་ཟེར་ནས་གཤེན་རབ་ཀྱི་ཐོག་ཏུ་
བརྒྱུགས་ཏེ་བྱུང་ངོ༌། །སྟོན་པ་གཤེན་རབ་ནི་རྣམ་པ་ཐམས་ཅད་མཁྱེན་པའི་ཡེ་ཤེས་
59



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དང་ལྡན་པ་ཡིན་པས། གཏོ་བུ་དོད་དེ་ཞི་བའི་ལས་ཀྱིས་སྤ་བསྐངས་ནས་མི་ཐུལ་
བས། དྲག་པོའི་ལས་ཀྱིས་ཚར་གཅོད་པར་དགོངས་ནས། སྐུའི་འོད་ཟེར་ལས་ཁྲོ་བོ་
ཆེན་པོ་བཞིར་སྤྲུལ། ཤར་ཕྱོགས་སུ་དབལ་གྱི་ཁྲོ་བོ་ཟོ་བོ་དབུ་དགུ། ལྷོ་ཕྱོགས་སུ་
དབལ་གྱི་ཁྲོ་བོ་རོམ་པོ་རྩེ་དགུ། ནུབ་ཕྱོགས་སུ་དབལ་གྱི་ཁྲོ་བོ་རུ་ཅོ་སྡེ་དགུ། བྱང་
ཕྱོགས་སུ་དབལ་གྱི་ཁྲོ་བོ་གཟེ་མ་མགོ་དགུ། ཁྲོ་བོ་ཆེན་པོ་དེ་བཞི་ནི། སྐུ་མདོག་
མཐིང་ནག་བརྗིད་དང་ལྡན། དབུ་ནི་དགུ། ཞབས་ནི་བཞི། ཕྱག་ནི་བཅོ་བརྒྱད།
དབུ་དགུ་ལ་ཁྱུང་གི་དབུ། བན་གླང་གི་དབུ། ཆུ་སྲིན་གྱི་དབུ། སེང་གེའི་དབུ།
གཡག་གི་དབུ། སྟག་གི་དབུ། གཟིག་གི་དབུ། དོམ་གྱི་དབུ། དྲེད་ཀྱི་དབུའོ། །
ཕྱག་བཅོ་བརྒྱད་ནི། རྡེག་པའི་མདའ། འབུག་པའི་མདུང་། འཛིན་པའི་ཞགས་
པ། འདྲེན་པའི་ལྕགས་ཀྱུ། གཤོག་པའི་སྟ་རེ། གཅོད་པའི་རལ་གྲི། འདྲལ་བའི་སོག་
ལེ། འཚོགས་པའི་ཐུ་ལུམ། འདེབས་པའི་གཟེར་ཆེན། སྲེག་པའི་གཏར་རྡོ། གཏུབ་
པའི་རལ་ཀྱུ་འཆིང་བའི་ལྕགས་སྒྲོག་རལ་གྲི་དང་། ཆུ་གྲི་མཁར་ཐེའུ། ལྕགས་ཐེའུ།
ཡ་ལད་དང་། འཁོར་ལོ་དང་བཅོ་བརྒྱད་པོ་རིམ་པ་བཞིན་དུ་བསྣམས་སོ། །ཞབས་
བཞི་ལ་རྡོ་རྗེ་རྒྱ་གྲམ་འཁོར་ལོ་རྩིབས་བརྒྱད། གཡུང་དྲུང་དགུ་བསྐོར། མེ་རི་འབར་
བ། དེ་ལྟར་དབལ་གྱི་ཁྲོ་བོ་ཆེན་པོ་བཞི་ཡིས། ཕྱོགས་བཞི་ནས་དབུ་ནི་ལྕོག །ཞལ་ནི་
གདངས། ཚེམས་ནི་གཙིགས། སྤྱན་ནི་བཟློག །ཞབས་ནི་བགྲད། ཕྱག་ནི་གདེངས།
ཞལ་གྱི་ཁ་རླངས་ལས་ཚ་ཚ་ཡར་མར་ནི་སྤྲོས། ལྗགས་ཀྱི་དབང་པོ་ལས་གསེར་ཙཱ་
ཞུན་མ་ནི་འཕངས། སྟོན་པ་ཉིད་ཀྱི་སྐུ་ནི་རིན་པོ་ཆེ་ལྟར་བཀྲ་ལ་གསལ་བ། མདུན་
དང་རྒྱབ་མི་མངའ་བ། ཞལ་ཉི་ཟླ་བཞིན་དུ་གསལ་བ། ཕྱོགས་བཅུར་ཡོངས་སུ་
གཟིགས་པ། དབུ་ལ་རིན་པོ་ཆེའི་པྲོག་ཞུ་རྩེ་དགུ་པ་གསོལ་པ། ཕྱག་ན་གསེར་གྱི་
ཆག་ཤིང་གཡུའི་གཡུང་དྲུང་རིས་བསྣམས་པ། དེ་ལྟ་བུ་ཞིག་ཏུ་སྤྲུལ་ནས་གཤེགས་



མདོ་སྡེ།
མདོ་གཟེར་མིག
སོ། །གཤེན་རབ་ཡས་གཤེགས་པ་དང་། གཏོ་བུ་མས་རྒྱུག་པ་གཉིས་ཡེ་ལ་རྩིགས་ཀྱི་
གོང་ཀར་མཇལ་ལོ། །གཏོ་བུ་དོད་དེའི་དམག་མི་རྣམས་ལ་ལ་ནི་བརྒྱལ་ལོ། །ལ་ལ་ནི་
རེངས་སོ། །གཏོ་བུ་ཉིད་ཀྱང་བསྔངས་ནས་འདར་རོ། །བར་དེར་མནོ་བསམ་བཏང་
བས། ནམ་ཡང་གསོད་པའི་བདུད་ཞིག་ཡིན། བྲོས་ཀྱང་མི་ཐར་བརྒལ་ཡང་མི་ཐུབ་
པས། ལན་ཅིག་གུས་པར་ཞུ་བར་དྲན་ནས་རྟ་ལས་བབས་སོ། །ལུས་ལས་གོས་ཕུད་
དོ། །གློ་བ་ལས་མཚོན་བཀྲོལ་ཏོ། །གུས་པའི་ཕྱག་བཙལ་ནས་འདི་སྐད་ཅེས་གསོལ་
ཏོ། །སྔ་ན་མ་མཐོང་བའི་སྐྱེས་བུ་ཁྱད་པར་ཅན། རིན་ཆེན་འབར་བའི་སྐུ་ནི་ཅིར་ཡང་
བཀྲ་བ་ཞིག །ཉི་ཟླ་གསལ་བའི་ཞལ་ནི་ཕྱོགས་བཅུ་ཡོངས་སུ་གཟིགས། རིན་ཆེན་
འབར་བའི་ཐོར་གཙུག་དབུ་ལ་གསོལ། གསེར་གྱི་ཆག་ཤིང་གཡུང་དྲུང་རིས་ཅན་ཕྱག་
ན་བསྣམས། གསེར་གྱི་ཤིང་རྟ་འཁོར་ལོ་བརྒྱད་པར་བཅིབས། འཇིགས་པའི་སྐྱེས་
བུ་ཆེན་པོ་བཞི་ཡིས་མཐའ་ནན་ནས། གར་གཤེགས་བདག་ཀྱང་ཁྱེད་ཀྱི་འབངས་སུ་
མཆི། དེ་སྐད་ཅེས་གསོལ་པས། སྟོན་པས་བཀའ་བསྩལ་པ། བདག་ཅག་ནི་སྡིག་ཅན་
གཏོ་བུ་དོད་དེ་ཉིད། སེམས་ཅན་མིའི་ལུས་སུ་སྐྱེས་པ་ལ། དུག་ལྔའི་ས་བོན་དུ་བས་
སྡིག་པ་སྣ་ཚོགས་སྤྱོད། ཁྲོ་བོ་ཆེན་པོ་བཞིས་ནི། སྡིག་ཅན་གཏོ་བུ་དོད་དེ་འདི་ད་ལྟ་
བསྒྲལ་ལ་ཤ་རུས་བཟའ་དགོས་གསུངས། བདག་གིས་ནི་སྡིག་པ་སྤངས་ནས་དགེ་བ་
སྤྱོད་པ་ན། ཅིས་ཀྱང་མི་གསད་འཁོར་གྱི་དམ་པ་བྱ། གསོད་པ་འདམ་མམ་སྡིག་པ་
སྤོང་། དེ་སྐད་ཅེས་བཀའ་བསྩལ་པས། དམག་མི་བྱིངས་པོ་རྣམས་ཀྱང་བརྒྱལ་བ་
སངས་སོང་། རེངས་པ་བརྡས་སོ། །
གཏོ་བུ་དོད་དེས་ཀྱང་སྟོན་པ་ལ་གསོལ་པ། བདག་ནི་ད་ཕྱིན་ཆད་དུ། སྟོན་པས་
བཀའ་བསྩལ་པ་བཞིན་དུ་སྡིག་པ་སྤོང་། དགེ་བ་སྤྱོད་དོ། །གཏོ་བུ་དོད་དེ་ཡང་
སེམས་ལ་ནི་དད་པ་མ་གཡོས་ཏེ། མི་རྣམས་ཀྱི་དྲུང་དུ་འཇིགས་པའི་དབང་གིས་ཁས་
61



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བླངས་སོ། །སྟོན་པའི་ཞལ་ནས། དཔང་པོའི་དྲུང་དུ་ཁས་བླངས་པ། ཁས་བླངས་
མ་ཡིན་དམ་བཅའ་ཡིན། དམ་ལ་འདས་ན་འབྲས་བུ་འཚིགས། སྐྱེ་བ་ལྔ་བརྒྱར་
ངན་སོང་བརྒྱུད། གར་སྐྱེས་བསླུ་བ་རྒྱུན་དུ་འོང་། ད་ནི་དམ་ལས་མ་འགལ་ཅིག་
གསུངས་ནས། གཏོ་བུའི་མཁར་དང་བ་རྫོང་ཕུག་ཏུ་གཤེགས་སོ། །ཡུལ་ཁམས་དེའི་
མི་རྣམས་ཡ་མཚན་སྐྱེས་ནས་ཐམས་ཅད་འདུས་སོ། །གཏོ་བུ་ཡང་དགེ་བ་བྱེད་པར་
ཀུན་ཏུ་གྲགས་སོ། །ཡུལ་ཁམས་དེའི་སེམས་ཅན་ཐམས་ཅད་ཀྱང་། སྟོན་པའི་སྤྱན་
སྔར་འདུས་ནས་ཞེ་ས་ཕུལ་ལོ། །དེར་སྟོན་པ་གཤེན་རབ་མི་བོ་ཡིས། གསེར་གྱི་ཤིང་
རྟ་ཁ་ལས་བབས། རྫུ་འཕྲུལ་གྱི་སྐུ་རྣམས་བཤིག །ཡིད་ཀྱི་ཁྱེའུ་ཆུང་གིས་གཡུང་དྲུང་
གི་བདན་བཏིངས། རྨ་ལོ་གཡུ་ལོས་རིན་པོ་ཆེའི་གུར་ཕུབ། གཏོ་བུ་དོད་དེས་ཞལ་
ཟས་རོ་མཆོག་སྣ་ཚོགས་དྲངས་སོ། །གནམ་གྱི་ལྷ་དང་ས་ཡི་ཀླུ་དང༌། བར་གྱི་མི་
རྣམས་ཀྱིས་ལ་ལས་ནི་བསྐོར་བ་བྱེད། ལ་ལས་ནི་ལྷ་ཕྱག་འཚལ། ལ་ལས་ནི་མཆོད་
པ་འབུལ། ལ་ལས་ནི་མེ་ཏོག་འཐོར། ལ་ལས་ནི་སྐུ་ཁྲུས་གསོལ། དེ་ལ་གཏོ་བུ་དོད་
དེ་ཤིན་ཏུ་ངོ་མཚར་སྐྱེས་སོ། །སྟོན་པས་དགུང་གསུམ་དུ་གཏོ་བུ་དོད་དེ་ལ་སྲིད་པ་
རྒྱུད་ཀྱི་བོན་བསྟན་ནས། གཤེན་རབ་གྱི་བཀའ་བས་སེམས་ཅན་གྱི་ལས་བཙན་པར་
གྱུར་ཏེ། གཏོ་བུ་དོད་དེ་ནི་ལུས་སྟོན་པའི་སྤྱན་སྔ་ན་བོན་ཉན་ཀྱང་། ཞེ་སྡང་མེ་ལྟར་
འབར་བའི་རང་བཞིན་གྱིས། སེམས་ལ་གསད་བཅད་མང་པོ་རྒྱུའོ། །གཏོ་བུ་དོད་
དེ་ནི་ལུས་སྟོན་པའི་སྤྱན་སྔ་ན་བོན་ཉན་ཀྱང་། འདོད་ཆགས་ཆུ་ལྟར་ཁོལ་བའི་རང་
བཞིན་གྱིས། སེམས་ལ་འཕྲོག་རློམ་མང་པོ་རྒྱུའོ། །གཏོ་བུ་དོད་དེ་ནི་ལུས་སྟོན་པའི་
སྤྱན་སྔ་ན་བོན་ཉན་ཀྱང་། གཏི་མུག་མུན་ལྟར་སྲོས་པའི་རང་བཞིན་གྱིས། སེམས་
ལ་བྱིང་རྨུགས་མང་པོ་གཏིབས་སོ། །གཏོ་བུ་དོད་དེ་ནི་ལུས་སྟོན་པའི་སྤྱན་སྔ་ན་བོན་
ཉན་ཀྱང༌། ཕྲག་དོགས་ས་ལྟར་སྐྱེས་པའི་རང་བཞིན་གྱིས། སེམས་ལ་གཞན་དག་
62



མདོ་སྡེ།
མདོ་གཟེར་མིག །
སྨད་པའི་ཐབས་མང་པོ་རྒྱུའོ། །གཏོ་བུ་དོད་དེ་ནི་ལུས་སྟོན་པའི་སྤྱན་སྔ་ན་བོན་ཉན་
ཀྱང་། ང་རྒྱལ་རླུང་ལྟར་འཚུབས་པའི་རང་བཞིན་གྱིས། སེམས་ལ་མངན་སེམས་
མང་པོ་རྒྱུའོ། །དེ་ལྟར་ཐུལ་བར་མ་གྱུར་རོ། །ཡིད་ཀྱི་ཁྱེའུ་ཆུང་གིས་མཆིད་ནས་གཏོ་
བུ་དོད་དེ་འདི་ཤིན་ཏུ་སྡིག་ཆེ་བས། སྟོན་པའི་ཞབས་ཀྱིས་བཅགས་ནས་བོན་ཀྱང་
བསྟན། མངོན་པའི་ང་རྒྱལ་དང་མཐོང་བའི་སྡིག་པ་ཙམ་ལས་མ་ཐུལ་ལོ། །གཏོ་བུ་
དོད་དེས་ཀྱང་ཉིན་མོ་སྟོན་པའི་སྤྱན་སྔར་བོན་ཉན་ཡང་ནུབ་མོ་སྡིག་པ་སྣ་ཚོགས་
བྱས་སོ། །སྟོན་པས་ཀྱང་དེ་མཁྱེན་ནས། རིགས་ཀྱི་བུ་ནམ་ཞིག་ལྷ་གཤེན་བརྒྱ་ཡིས་
སྒྲིབ་པ་སྦྱོང་བར་ཤོག་ཅིག་གསུངས་ནས། ཡབ་དང་མཐུན་པར་ལྷ་མ་སྲིན་སྡེ་བརྒྱད་
ཀྱི་ཡུལ་ནས། དུས་ཀྱི་འཁྲུགས་པ་ནི་ལངས། མཚན་གྱི་བསྐལ་པ་ནི་འབར། མྱ་ངན་
ངུ་འབོད་ནི་དར། རྣག་ཁྲག་གི་མཚོ་མོ་ནི་རྡོལ། དེའི་སྡུམ་ལ་གཤེགས་སོ། །ལྷ་མ་སྲིན་
སྡེ་བརྒྱད་ཀྱིས་ཀྱང་སྟོན་པའི་མདུན་ནས་བསུས་ཏེ། ལྷ་ཕྱག་བཙལ། བསྐོར་བ་བྱས།
མེ་ཏོག་གཏོར། དེ་ནས་ལྷའི་བོན་པོ་ཡོངས་སུ་དག་པས་སྟོན་པ་ལ་ཞུས་པའི་མདོ།
སྟོན་པའི་སྒྲོན་མ་གཤེན་རབ་མི་བོ་ལགས། སྔོན་ཡང་ཡབ་ཀྱིས་ལྷ་མ་སྲིན་སྡེ་བརྒྱད་
འཁྲུག་པ་ཞི་བར་མཛད། འཇིག་རྟེན་གྱི་ཁམས་ན་རེ་བ་གྲངས་མང་ཡང་། ལྷ་སྲིན་
སྡེ་བརྒྱད་ཞི་བར་མ་མཛད་ན། འཇིག་རྟེན་འཁྲུགས་ནས་བསྟན་པ་ནུབ། དེ་སྐད་
ཅེས་གསོལ་པས། གཤེན་རབ་ཀྱིས་ལྷ་སྲིན་གཉིས་མཚམས་སུ་གསས་མཁར་སྐྱོགས་པ་
རྩེ་དགུ་བརྩིགས། སྲིད་པའི་གཟུ་བོ་བཞི། བསྐལ་པའི་དཔང་པོ་བརྒྱད། འབྱུང་བའི་
ཞལ་ཆེ་བ་ལྔ། བཏུས་ནས་སྲིད་པའི་བོན་འཆད་ཅིང་། ལྷ་སྲིན་གྱི་གཟུ་དཔང་མཛད་
ཅིང་བཞུགས་སོ། །དུས་དེ་ཙམ་ན་ཡུལ་འོད་མ་འབྱམས་སྐྱ་ན། གཏོ་བུ་དོད་དེ་གནམ་
ལ་ཟླ་ཐིམ། ས་ལ་ཞག་ཐིམ། དུས་ཀྱི་བདུད་བྱུང་ནས་འཆི་བའི་ནད་ཀྱིས་ཟིན་ཏོ། །རོ་
སྟོད་ཚ་བའི་ནད་ཀྱི་མེ་འབར། རོ་སྨད་གྲང་བའི་ནད་ཀྱི་ཆུར་འཁྱགས། དམྱལ་བའི་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྔ་རྟགས་སུ་མི་བཟོད་པའི་ཚད་ནི། སྲིན་བུ་བྱེ་ཚན་ལ་འགྲེ་བ་ཙམ་མོ། །གཏོ་བུ་དོད་
དེས་འཁོར་རྣམས་ལ་སྨྲས་པ། བདག་གི་སློབ་དཔོན་སྟོན་པ་གཤེན་རབ་མི་བོ་ནི། ལྷ་
སྲིན་འཐབ་པའི་བར་ན་བོན་འཆད་གཟུ་མཛད་ཅིང་བཞུགས་པས། དེ་སྤྱན་དྲོངས་ལ་
ངན་སོང་གསུམ་ནས་བདག་དྲོངས་ཤིག །དེ་སྐད་ཅེས་སྨྲས་ནས་སྐྱེ་བ་འདི་ལ་དམྱལ་
བར་སོང་ངོ༌། །དཔེར་ན་མགྲོན་པོ་ལ་ལ་འཛེག་པ་དང་འདྲ་སྟེ། རྒྱབ་མི་གསལ་བ་
བཞིན་དུ་མདུན་མི་གསལ་ཏེ། གཏོ་བུ་དོད་དེ་ཡང་ཉེ་དྲུང་མང་པོས་མཐའ་བསྐོར་
ཡང་། མིག་གི་དབང་པོས་ནི་ཉེ་དྲུང་གི་ངོ་མ་ཤེས་སོ། །རྣ་བའི་དབང་པོས་ནི་སྙན་
སྡུག་གི་སྒྲ་མ་ཐོས་སོ། །སྣའི་དབང་པོས་ནི་འབྱེད་པའི་དྲི་མ་ཚོར་རོ། །ལྕེའི་དབང་
པོས་ནི་ཁ་མངར་གྱི་རོ་མ་ཚོར་རོ། །ལུས་ཀྱི་དབང་པོས་ནི་འཇམ་རྩུབ་ཀྱི་རེག་བྱ་མ་
ཚོར་རོ། །སྒོ་ལྔའི་རྣམ་པར་ཤེས་པ་འཇིག་རྟེན་འདི་ཇེ་འགགས་ཇེ་འགགས་སོང་བ་
ཇི་བཞིན་དུ། འཇིག་རྟེན་ཕ་ལོག་གི་དམྱལ་བའི་ཡུལ་རྣམས་ཇེ་གསལ་ཇེ་གསལ་སོང་
ངོ༌། །ལྕགས་ཀྱི་ཁང་པ་འབར་བ་དང་། མེ་མ་མུར་གྱི་འོབས་ཆེན་དང་། ཤལ་མ་རིའི་
སྡོང་པོ་དང་། རལ་གྲི་ལོ་མའི་ནགས་ཚལ་དང༌། ཐལ་ཚན་གྱི་ཆུ་བོ་རབ་མེད་དང་།
རོ་མྱགས་ཀྱི་འདམ་དོང་ནག་པོ་དང་། འཁར་གོང་སོ་ཅན་གྱི་མྱ་ངམ་དང་། འཚོད་
པའི་དམྱལ་ཟངས་བརྒྱ་ཤོང་ཁ་སྤྲོད་དང༌། ཐིག་ནག་གི་སོག་ལེ་རྒྱ་གྲམ་དང་། དེ་
ལྟར་དམྱལ་བའི་ཡུལ་རྣམས་ཚེ་འདི་ལ་མཐོང་ནས། གཏོ་བུ་དོད་དེ་ཡང་འཆི་བདག་
ལས་ཀྱི་བདུད་ཀྱིས་ལུས་དང་སེམས་སུ་ཕྱེ། ཕུང་པོ་ལུས་ལེན་གྱི་བདུད་ཀྱིས་སྒྲོན་
མའི་དབང་པོ་བཀག་ནས་ཤིའོ། །ཤི་མ་ཐག་ཏུ་གཤིན་རྗེ་སྒྲིག་པ་བྱ་བ་ལྕགས་ཀྱི་མི་
ཐང་ཤིང་ཙམ་ལ། ཟངས་ཀྱི་རལ་པ་ཞགས་པ་ཙམ་ཕྱོགས་བཞི་ནས་སྐྱེས་པ། ཁྲོ་ཆུའི་
མཛེར་པ་གྲོད་པ་ཙམ་ངོ་ལ་འཕྱངས་པ། ལག་པ་གཡས་ན་ལྕགས་ཀྱུ་ཁ་བརྒྱད་པ་
ཞིག་ཐོགས་པ། དྲེའུ་ནག་པོ་རྐང་གསུམ་པ་ཞིག་ལ་ནི་ཞོན། ལྕགས་ཀྱི་དྲྭ་བ་མིག་དགུ་
64



མདོ་སྡེ།
མདོ་གཟེར་མིག་
བགས་
པ་ཞིག་འཕོངས་ལ་བཀལ་ནས། སྔས་སུ་འོངས་ནས་ལྕགས་ཀྱུ་ཁ་བརྒྱད་ཀྱིས། གཏོ་
བུ་དོད་དེའི་སྙིང་ནས་དྲངས། ལྕགས་ཀྱི་ཞགས་པ་ཡིས་མགུལ་ནས་བཟུང༌། དྲྭ་བ་
མིག་དགུའི་ནང་དུ་བཅུག་ནས་དམྱལ་བའི་ཡུལ་ཕྱོགས་སུ་ཁྲིད་པས། གཏོ་བུ་དོད་དེ་
ཤིན་ཏུ་འཇིགས་པ་ལ་སྡུག་པས། སྐད་ངན་གནམ་སར་གྲགས་པ་གསུམ་ཤོར་རོ། །བ་
སྤུའི་བུ་ག་ཀུན་ནས་ཁྲག་མདའ་ཙམ་རེ་ཤར་ཤར་སོང་ངོ་། །དབང་པོའི་སྒོ་ཀུན་ཀྱང་
ཁྲག་དང་ཆུ་སེར་ཀྱང་ཆུ་བཞིན་དུ་འབྲུག །ཕྱོགས་བཅུ་ཀུན་ནས་ཀྱང་མིའི་ལུས་པོ་
ལ་འདབ་ཆགས་ཀྱི་མགོ་བོ་ཅན་དང་། མིའི་ལུས་པོ་ལ་གཅན་གཟན་གྱི་མགོ་བོ་ཅན་
དང་། མིའི་ལུས་པོ་ལ་རི་དྭགས་ཀྱི་མགོ་བོ་ཅན་དང༌། མི་ཡི་ལུས་པོ་ལ་མི་ནོར་གྱི་
མགོ་བོ་ཅན་རྣམས་དང༌། རྣོ་མཚོན་སྣ་ཚོགས་པ་ཐོགས་ནས། གཏོ་བུ་དོད་དེའི་སྟེང་
དུ་བརྒྱུགས་ཏེ་བྱུང་ངོ༌། །ཤིན་ཏུ་འཇིགས་པའི་སེམས་སྐྱེས་ནས་ཉ་བཞིན་དུ་འཁྱུག་
གིན། ཉེ་དྲུང་བོས་ནས་སྐད་ངན་ལ་ཙེར་ཙེར་བ་གྲངས་མེད་པར་ཤོར་རོ། །དེ་ཕྱི་མ་
སུས་ཀྱང་ཐོས་པར་མ་གྱུར་ཏེ། ལྷ་སྲིན་གྱི་མདུན་ས་ན། སྟོན་པ་གཤེན་རབ་མི་བོས་
གཟུ་མཛད་པས་གསན་ནོ། །སྐད་ངན་པ་འདི་གང་གི་སྒྲ་ཡིན་དགོངས་ནས། ཡེ་ཤེས་
ཀྱི་སྤྱན་གྱིས་གཟིགས་པས། གཏོ་བུ་དོད་དེ་མིའི་ཡུལ་ནས་ཚེ་འཕོས་ནས། གཤིན་རྗེས་
དམྱལ་བའི་ཡུལ་དུ་ཁྲིད་ནས། སྐད་ངན་པས་ཉེ་དྲུང་འབོད་ཀྱིན་འགྲོ་བ་གཟིགས་
ནས། སྟོན་པ་ཡང་ཤིན་ཏུ་སྙིང་རྗེ་བའི་སེམས་སྐྱེས་ནས། སྤྱན་ལས་ཀྱང་མཆི་མ་ཆུ་
བཞིན་དུ་བབས་སོ། །
ཡིད་ཀྱི་ཁྱེའུ་ཆུང་གིས་སྟོན་པ་ལ་གསོལ་པ། སྟོན་པའི་སྒྲོན་མ་གཤེན་རབ་མི་བོ་
ལགས། སྤྱན་ཆབ་ཆུ་བཞིན་འབྲུག་ནས་བཤུམས་པ་སུ་ལ་མྱ་ངན་མཛད། སྟོན་པས་
བཀའ་བསྩལ་པ། ཡིད་ཀྱི་ཁྱེའུ་ཆུང་གིས་ཞུས་སམ་གསོལ་པ་ཤིན་ཏུ་ཡང་ལེགས་སོ། །
སྐད་ངན་པའི་སྒྲ་ཞིག་བྱུང་ནས། ཇི་ལྟ་བུ་ཡིན་སྙམ་ནས་བལྟས་པས། གཏོ་བུ་དོད་
65



26
གསུང་རབ་སྒོ་མཛོད་རིན་པོ་ཆེའི་གླེགས་བམ། 26
དེ་མི་ཡུལ་ནས་ཚེ་འཕོས་ནས། དམྱལ་བའི་ཡུལ་དུ་གཤིན་རྗེས་ཁྲིད་དེ་སོང་བས་དེ་
ལ་གདུང་བ་ཡིན་ནོ། །ད་ཡང་རྨ་ལོ་དང་གཡུ་ལོ་དང་ཁྱེད་རྣམས་ཀྱིས་ལྷ་སྲིན་སྡེ་
བརྒྱད་ཀྱི་མདུན་སར་མ་བཤིག་པར་གཟུ་གྱིས་ཤིག །བདག་ནི་ལས་ཀྱིས་འབྲེལ་བའི་
སློབ་བུ། གཏོ་བུ་དོད་དེའི་དོན་ལ་འགྲོ་ཡིས་གསུངས་ནས་གཤེགས་སོ། །རྨ་ལོ་དང་
གཡུ་ལོ་དང་། ཡིད་ཀྱི་ཁྱེའུ་ཆུང་ཡང་ཤིན་ཏུ་མི་དགའ་བའི་སེམས་སྐྱེས་སོ། །སྟོན་
པའི་བཀའ་གཉན་པས་ལྷ་སྲིན་གྱི་སྡུམ་མཛད་དོ། །སྟོན་པ་གཤེན་རབ་ནི། རྫུ་འཕྲུལ་
གྱི་ཞབས་དང་ལྡན་པས། གོམ་པ་གསུམ་བོར་བས་གཏོ་བུའི་དྲུང་བསླེབས་སོ། ཞལ་
ནས་སྔགས་བཟླས་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། སྔགས་དེ་
སྐད་ཅེས་བརྗོད་པས། སེམས་ཅན་མང་པོ་དང་གཏོ་བུ་དོད་དེ་དང་གཤིན་རྗེ་སྒྲིགས་
པ་རྣམས་ཀྱིས་སྟོན་པ་ངོ་ཤེས་ནས། གཤིན་རྗེ་དང་སེམས་ཅན་རྣམས་ཀྱིས། ལྷ་ཕྱག་
གུས་པས་བཙལ་ཏོ། །གཏོ་བུ་དོད་དེས་ཀྱང་ལྕགས་ཀྱི་དྲྭ་བའི་ནང་ནས་སྨྲས་ནས་སྟོན་
པ་ལ་ཞུས་པ། བདག་ནི་འཇིག་རྟེན་མི་ཡི་ལུས་པོ་ལ་འདུག་ཙམ་ན། མི་རྟག་རྟག་ཏུ་
རེ་བའི་གཟུགས་ཀྱི་ཕུང་པོ་ཡང་། གཅེས་པར་དྲན་ནས་ཞིམ་དགུའི་ཟས་ཀྱིས་གསོས།
བཟང་པར་འདོད་ནས་སྡུག་རྒུའི་རྒྱན་གྱིས་བརྒྱན། དགོས་པའི་དུས་སུ་མ་བསྡོངས་
རྫ་ཆག་བཞིན་དུ་བསྐྱུར། ཚེ་གཅིག་རབས་བརྒྱད་བསགས་པའི་ཟས་ནོར་ཡུལ་མཁར་
དང༌། དར་ཅིག་འབྲལ་མི་ཕོད་པའི་བུ་སྨད་ཉེ་དུ་ནི། འཇིག་རྟེན་མི་ཡི་ཡུལ་དུ་བྱ་
འཕུར་ཚང་བཞིན་ལུས། ནད་ཀྱིས་གདུངས་པས་རང་ཡང་ལ་འུར་ཤི་བར་རིངས།
གཤིན་རྗེས་ཁྲིད་པས་དར་ཅིག་ཡུལ་དུ་འདུག་དབང་མེད། འཇིགས་པའི་དགྲ་ནི་
འདི་ཀུན་ཙམ་ཞིག་ཀུན་ནས་བྱུང་། སྡོང་བའི་གཉེན་ནི་མི་གཅིག་ཡུལ་ནས་འཁོར་བ་
མེད། སྡུག་པའི་ཡུལ་ནི་མ་ཀི་ལྟ་བུར་ཁྲིད་ནས་འགྲོ། སྟོན་པས་བདག་ལ་ཐུགས་རྗེ་མི་
མཛད་དམ། དེ་སྐད་ཅེས་གསོལ་ཏོ། །སྟོན་པ་གཤེན་རབ་ཀྱིས་བཀའ་བསྩལ་པ། ཕེ་
E



མདོ་སྡེ།
མདོ་གཟེར་མིག །
༼ཀ༽
ཤ་ཁྱོད་ཀྱང་སྐད་ཅིག་མིའི་ཡུལ་ན་འདུག་ཙམ་ན། སྟོན་པའི་བཀའ་ནི་མི་ཉན་མི་དགེ་
ལོག་པར་ཕྱོགས། བདེན་པའི་ཚིག་ནི་མི་འཛིན་འདུ་བྱེད་ལས་ལ་གཡེངས། ལས་ཀྱིས་
བྱས་པ་དུས་ཀྱིས་བྱུང་བ་ལ། ད་ནི་ངས་ཀྱང་སྡོང་གདབ་ཤིན་ཏུ་དཀའ། ཉིད་ཀྱིས་
ཉེས་པ་སྲན་གྱི་དུས་ལ་བབ། དེ་སྐད་ཅེས་གསུངས་པས། དབང་མེད་ཐོག་ཏུ་བྱུང་
བས། གཏོ་བུས་ཀྱང་བསྲན་ཏོ། །འདབ་ཆགས་ཀྱི་མགོ་བོ་ཅན་རྣམས་ཀྱིས་མགོ་ལ་
འཕུངས་ནས་ཟ་ཡིན་མཚོན་བརྡེགས་སོ། །གཅན་གཟན་གྱི་མགོ་བོ་ཅན་རྣམས་ཀྱིས་
རྐང་པ་ལ་ཟ་ཡིན་མཚོན་བརྡེགས་སོ། །རི་དྭགས་ཀྱི་མགོ་བོ་ཅན་རྣམས་ཀྱིས་བྱང་ཁོག་
ལ་ཟ་ཡིན་མཚོན་གྱིས་བརྡེགས་སོ། །མི་ནོར་གྱི་མགོ་བོ་ཅན་རྣམས་ཀྱིས་རྐང་པ་ཟ་ཞིང་
མཚོན་གྱིས་བརྡེགས་སོ། །གཏོ་བུ་དོད་དེ་ཡང་སྲོག་གི་ལན་ཆགས་སྡུག་པོ་གཉེར་བས།
མི་བཟོད་པའི་ཚད་ནི་ཀླད་པའི་སྟེང་གི་ཤའུ་ལ་སྤུ་གྲིས་འདྲ་བ་ཙམ་མོ། །གཤིན་རྗེའི་
ལྕགས་ཀྱུ་དང་ཞགས་པས་དྲུད། སེམས་ཅན་ཕྱི་མས་ལུས་པོ་ལ་འཕུངས་ནས། སྐད་
ངན་འབྱིན་ཅིང་དམྱལ་བའི་ཡུལ་དུ་ཁྲིད་དེ་སོང་ངོ༌། སྟོན་པ་གཤེན་རབ་ཀྱིས་ཀྱང་།
གཏོ་བུ་ཉིད་ཀྱི་ལས་ཡིན་པས། འཕྲོག་གིན་ཕྲལ་བར་ནི་མ་གྲུབ། ཤིན་ཏུ་སྙིང་རྗེ་བའི་
སེམས་སྐྱེས་ནས། སྤྱན་ལ་མཆི་མ་བྱུང་བས། ཐང་ལ་ལྷུང་པ་ནི་ཁྲག་ཏུ་ལྷག་ལྷག་
ཁོལ་ལོ། །ཨ་ཤི་འདུས་པའི་དེའུ་པོ་ཆེའི་རྩར་དམྱལ་བ་དེ་རྣམས་འདུས་ནས། གཏོ་
བུ་དོད་དེ་འདི་མ་ཤི་གསོན་ཙམ་ན། རྒྱུ་ཞེ་སྡང་ལ་ཤས་ཆེ་ཞིང་རྐྱེན་བསད་བཅད་
ཀྱིས་ལས་བྱས་པས། འབྲས་བུ་མནར་མེད་པའི་དམྱལ་བའི་གནས་སུ་ཁྲིད་ལ་སྦྱང་
ཟེར། ལ་ལ་ན་རེ་གཏོ་བུ་དོད་དེ་འདི་མ་ཤི་གསོན་ཙམ་ན། རྒྱུ་འདོད་ཆགས་ལ་ཤས་
ཆེ་ཞིང་། རྐྱེན་འཕྲོག་རློམ་གྱི་ལས་བྱས་པས། འབྲས་བུ་ཡི་དྭགས་སུ་ཁྲིད་ལ་སྦྱང་ཟེར།
ལ་ལས་གཏོ་བུ་དོད་དེ་འདི་འཇིག་རྟེན་མི་ཡུལ་ན་འདུག་ཙམ་ན། རྒྱུ་གཏི་མུག་ལ་
ཤས་ཆེ་ཞིང་རྐྱེན་བཀོལ་སྤྱོད་ཀྱི་ལས་བྱས་པས། འབྲས་བུ་བྱོལ་སོང་དུ་འཁྲིད་ལ་སྦྱང་
67



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཟེར། དེ་ལྟར་ངན་སོང་གསུམ་གྱི་དམྱལ་དཔོན་རྣམས་འདུས་ནས། རྩིས་ཀྱི་ཡི་གེ་ལ་
གཏུགས་ནས། ཀློག་པའི་དུས་སུ། སྟོན་པ་གཤེན་རབ་ཀྱིས་དམྱལ་བ་རྣམས་ལ་བཀའ་
བསྩལ་པ། མངའ་རྙེད་གཤིན་རྗེའི་སེམས་ལ་སྙིང་རྗེ་ཏིལ་ཙམ་མེད། མངའ་རྙེད་
གཤིན་རྗེའི་སེམས་ལ་སྙིང་རྗེ་ཏིལ་ཙམ་ཡོད་ན། ལས་ཀྱིས་མནར་བའི་སེམས་ཅན་
འདི་ལ་གཅོད་སྦྱོང་འདི་ཙམ་བྱ་བའི་ལུགས་ཡོད་དམ། དེ་སྐད་ཅེས་གསུངས་པས།
མི་ཡི་ལུས་ལ་གླང་གི་མགོ་བོ་ཅན། ལྕགས་ཀྱི་ཐོ་ཆེན་ཐོགས་པ་ཞིག་གཏོ་བུ་དོད་དེའི་
རྒྱབ་དུ་བརྡེགས་འཕྲོ་བཅད་ནས་མགོ་བཏེགས་ཏེ། སྟོན་པ་ལ་གསོལ་པ། ཡོན་ཏན་
མཐའ་དག་རྫོགས་པ་གཤེན་རབ་མཁས་པའི་མཆོག །རྣམ་པ་ཐམས་ཅད་མཁྱེན་པའི་
སྐྱེས་བུས་ཅི་གསུངས་ན། འདི་ནི་རང་གིས་ལས་བྱས་རང་ལ་སྨིན་པ་ཡིན། དཔེར་ན་
དཔྱིད་ན་ལས་བྱས་སྟོན་ན་འབྲས་བུ་སྨིན་པ་བཞིན། རང་གིས་ལས་བྱས་རང་ལ་སྨིན་
པ་ཡིན། བདག་ཅག་རྣམས་ཀྱིས་འདི་ལ་ཅི་ཡང་མ་ཉེས་ན། སྐྱེས་བུས་ཅི་གསུངས་
ཐུགས་ཀྱང་ཨེ་རེ་འཁྲུལ། དེ་སྐད་ཅེས་གསོལ་པས། སྟོན་པ་གཤེན་རབ་ཀྱིས་ཀྱང༌།
གཤིན་རྗེ་ལ་ཤགས་ནི་ཤིན་ཏུ་ཡང་མ་ཐེབས་སོ།
ཡང་གཤེན་རབ་ཀྱིས་དམྱལ་བ་རྣམས་ལ་བཀའ་བསྩལ་པ། སྤྱིར་ནི་ཁྱེད་ཅག་
ཟེར་བ་དེ་ཙུག་ཡིན་ཀྱང༌། བདག་གིས་སློབ་བུ་གཏོ་བུ་དོད་དེ་འདི། སྐད་ཅིག་མིའི་
ཡུལ་ན་འདུག་ཙམ་ན། སྡིག་པའི་འཕྲོ་བཅད་ནས་ལོ་གསུམ་བདག་ལ་བོན་ཉན་པས།
དེའི་རྗེས་དང་མཐུན་པར་འདི་ལ་བོན་ཅིག་བཤད། ཁྱེད་ཀྱང་གཅོད་སྦྱོང་འཕྲོ་ཆོད་
བོན་གྱི་སྒྲ་ལ་ཉོན། དེ་སྐད་ཅེས་གསུངས་ནས་ཞལ་ནས་སྔགས་བཟླས་པ། ཨ་དཀར་
ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཞེས་བརྗོད་ནས། ཕྱག་རྒྱ་ཕྱིན་ཀ་ལོག་ཏུ་
བསྒྱུར་བས། གཏོ་བུ་དོད་དེ་ལ་ལན་ཆགས་སྙོག་པའི་སེམས་ཅན་མང་པོ་དེ་ཡང་ཟ་
ཡིན་རྡེག་མ་ནུས་པར་རེངས་སོ། །གཤིན་རྗེ་རྣམས་ཀྱང་སྟོན་པའི་བཀའ་མ་བཅག་
08



མདོ་སྡེ།
མདོ་གཟེར་མིག་
པར། ལན་ཅིག་གཅོད་སྦྱོང་གི་འཕྲོ་བཅད་དོ། །སྟོན་པས་གཏོ་བུ་དོད་དེ་བྱས་ནས་
བོས་པས། ཤིན་ཏུ་སྐད་ངན་པ་མཉའ་ཙམ་ཞིག་གྲགས་སོ། །སྟོན་པའི་ཞལ་ནས་ང་
ནི་ཁྱེད་ཀྱི་སློབ་དཔོན་གཤེན་རབ་མི་བོ་ཡིན། ངོ་ཤེས་སམ་གསུངས་པས། ལྕགས་ཀྱི་
དྲྭ་བ་ནང་ནས་ཤིན་ཏུ་ཉམ་ཆུང་བར་བྱས་ནས། མིག་ལྷེབ་ཙམ་ཞིག་ལས་མ་ཐེག་
གོ །དེ་ལ་སྟོན་པས་གསུངས་པ། ལས་ཀྱིས་མནར་བའི་སེམས་ཅན་འདི། གཅོད་སྦྱོང་
དེ་ཙམ་བྱས་ཀྱང་ད་རུང་ལན་ཆགས་མ་ཁེར་རམ། གསུངས་ནས་ལྗགས་ཀྱི་མཆིལ་
མ་ཐེབས་གསུམ་བཏབ་པས། སྟོན་པའི་མཆིལ་མ་ནི་བདུད་རྩི་དང་འདྲ་སྟེ། གཏོ་བུ་
དོད་དེ་ལ་སྲོག་གི་ལན་ཆགས་མང་པོ་སྙོག་པའི་སེམས་ཅན་གྱིས་ཟོས་པའི་འཕྲོ་དང་།
བརྒྱབ་པའི་རྨ་སོས་ཏེ། གཡུ་ཡི་གཡུང་དྲུང་རེ་རེ་ལམ་ལམ་སོང་ངོ༌། །གཏོ་བུ་དོད་
དེ་ཡང་ཚད་མར་ཡར་ལངས་སོ། སྟོན་པས་བཤད་པའི་མདོ། གཏོ་བུ་དོད་དེ་བདག་
གིས་གསོན་ཚེ་ལ་བཤད་པས་མ་ཉན་པར། ལས་ཀྱི་རྣམ་པར་སྨིན་པ་འདི་ལྟ་བུ་བྱུང་
བ་ཡིན། ད་ཡང་བག་ཆགས་རྗེས་སུ་དྲན་པའི་བོན་བསྟན་གྱིས། སྡུག་བསྔལ་ཉམས་
སུ་མྱོང་བས་བྲེད་ཤེས་པར་གྱིས་ལ། དྲན་པས་གཟུངས་སུ་ཟུངས་ལ་བདེན་པའི་བོན་
ཉོན་ཅིག །དེ་སྐད་ཅེས་གསུངས་པས། གཏོ་བུ་དོད་དེས་ལྕགས་ཀྱི་དྲྭ་བའི་ནང་ནས།
ལྷ་ཕྱག་གི་ཚུལ་བཙལ་ནས། མོས་པ་བསྐྱེད་ནས་ཉན་ཏོ། །
སྟོན་པས་བཀའ་བསྩལ་པ། ཁྱེད་ཀྱི་གཟུགས་ཀྱི་ཕུང་པོ་ལ། མི་ལུས་སེམས་ཅན་སྣ་
ཚོགས་མགོ་བོ་ཅན། ཤ་ཟ་ཁྲག་འཐུང་རྡུང་རྡེག་བྱེད་པ་ནི། སྙིང་ནས་ཐུབ་ན་བསད་
དོ་མ་མནོ་ཅིག །དེ་ནི་ཞེ་སྡང་དམྱལ་བའི་རྒྱུར་འགྲོའོ། །ཁྱེད་ཀྱིས་ཚེ་སྔར་ལ་བསད་
པས། མི་ལུས་བྱ་མགོ་ཅན་འདི་རྣམས་ལན་ཆགས་སྙོག་པ་ཡིན་ནོ། །སྟོན་པས་གནམ་
ལ་འཕུར་དགུ་གར་བསད་པའི་བག་ཆགས་རྗེས་སུ་དྲན་པའི་བོན་བསྟན་ནོ། །རི་
དྭགས་མང་པོ་གར་བསད་པའི་བག་ཆགས་རྗེས་སུ་དྲན་པའི་བོན་བསྟན་ནོ། །གཅན་
69



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཟན་མང་པོ་གར་བསད་པའི་བག་ཆགས་རྗེས་སུ་དྲན་པའི་བོན་བསྟན་ནོ། །མི་ནོར་
མང་པོ་གར་བསད་པའི་བག་ཆགས་རྗེས་སུ་དྲན་པའི་བོན་བསྟན་ནོ། །གཏོ་བུ་དོད་
དེ་མིའི་ཡུལ་དུ་འདུག་ཙམ་ན། གཞན་དག་མཐོན་པོའི་མཁར་ཕབ། དམའ་མོའི་ཡུལ་
ཕྲོགས་ནས། མི་རྟ་གྲིར་བསད། ནོར་ཕྱུག་གནངས་སུ་བཅད་པའི་བག་ཆགས་རྗེས་
སུ་དྲན་པའི་བོན་བསྟན་ནོ། །གཏོ་བུ་དོད་དེས་ཡང་བག་ཆགས་དེ་རྣམས་རྗེས་སུ་
དྲན་ནས། ཤིན་ཏུ་ཡང་འགྱོད་པ་སྐྱེས་སོ། །སྟོན་པ་ལ་ཞུས་པའི་མདོ། སྟོན་པའི་སྒྲོན་
མ་སློབ་དཔོན་ལྷ། བདག་འདྲ་སེམས་ཅན་སྡིག་པོ་ཆེ། ཉེས་མེད་སེམས་ཅན་མང་པོ་
བསད་པ་སྙིང་རེ་རྗེ། བདག་ལ་ལན་ཆགས་གཉེར་ལ་ཤ་ཟོ་ཁྲག་འཐུང་བརྡུང་བརྡེག་
མང་པོ་གྱིས། བདག་རང་ཉིད་ཀྱིས་ལན་པས་སྲན་ཡང་བསྐྱེད་ལ་བསྡད། དེ་སྐད་
ཅེས་སྨྲས་ནས། གཏོ་བུ་དོད་དེ་ཡང་སེམས་ལ་འཇིགས་པ་དང་སྡུག་བསྔལ་གྱི་རྒྱུ་མེད་
དོ། གཤེན་རབ་ཀྱིས་ཞལ་ནས་ཀྱང་། སྔོན་གྱི་ལས་འཕྲོས་བདག་ལ་བོན་ཉན་པས།
གཏོ་བུ་དོད་དེ་སྔ་མའི་སྡིག་རྣམས་དྲན་པས་སེམས་ལ་ཞེ་སྡང་མེད། ལྷ་གཤེན་བརྒྱ་
ཡིས་མྱུར་དུ་འདྲེན་པར་ཤོག །གསུངས་ནས་ཕྱག་རྒྱ་ཕྱིན་ཀ་ལོག་བཀྲོལ་བས། གཤིན་
རྗེ་རྣམས་ཀྱིས་ལྕགས་ཀྱུས་སྙིང་ནས་བཟུང་། ཞགས་པས་མགུལ་ནས་བཏགས་ལན་
ཆགས་སྙོག་པའི་སེམས་ཅན་ལུས་ལ་འཕུངས་ནས། དམྱལ་བའི་ཡུལ་དུ་ཁྲིད་དེ་སོང་
ངོ༌། །དེ་ལ་སྟོན་པས་གཟིགས་པས། གཏོ་བུ་དོད་དེ་ནི་ལུས་པོ་ལ་གཡུང་དྲུང་རི་མོ་
མ་ཡལ་བར་གདའ་འོ། །ཁ་ནས་ཚིག་ཟློ་བ་སེམས་ཅན་ཁྱེད་རྣམས་ལ་སྙིང་རྗེ་བ་མེད་
ཀྱིས་ད་ང་ལ་ཤ་ཟོས་ཁྲག་འཐུང་བརྡུང་བཙོག་གྱིས་ཤིག །ངས་ཉེས་མེད་ཁྱེད་ཀྱི་ཤ་
ཟོས། ཁྲག་འཐུང་སྲོག་བཅད་པས། ལན་ཆགས་ང་ལ་ཡོད་པ་གཉེར་ཅིག་ཟེར་ནས་
འཛུམ་མུ་ལེ་སོང་ངོ༌། །མི་ལུས་གནམ་ལ་འཕུར་དགུ། ས་ལ་འཛུལ་དགུ། བར་ན་
འགྲིམ་དགུའི་མགོ་བོ་ཅན་གྱིས། ཤ་ཟོས་ཁྲག་འཐུང་མཚོན་གྱིས་བརྒྱབ་ཀྱང་། གཏོ་
70



མདོ་སྡེ།
མདོ་གཟེར་མིག
བུ་དོད་དེ་ལ་ན་ཞིང་ཚ་བ་མེད་དོ། །དེ་ནས་དམྱལ་ཁམས་བཅོ་བརྒྱད་ལ་ཁ་བརྒྱུད་
དོ། །ཚ་བས་བསྲེགས་ཀྱང་གཏོ་བུ་ལ་ཚ་རྒྱུ་མེད་དོ། །གྲང་བས་འཁྱགས་ཀྱང་གཏོ་བུ་
ལ་གྲང་རྒྱུ་མེད་དོ། །ལས་ཀྱི་ད་རུང་ལན་ཆགས་མ་ཁེར་ནས། དམྱལ་བའི་ཡུལ་དུ་
འདུག་པ་ཙམ་ལས་སུ། ཇི་སྙེད་གཅོད་སྦྱོང་བྱས་ཀྱང་གཏོ་བུ་དོད་དེ་ལ། ན་ཚའི་སྡུག་
བསྔལ་སེམས་ལ་ཅི་ཡང་མེད་དོ། །
དེའི་དུས་དེའི་ཚེ་ན། སྟོན་པ་གཤེན་རབ་མི་བོ་ནི། ལྷ་སྲིན་གྱི་མཚམས་སུ་བྱོན་ནས།
སྲས་བུ་རྨ་ལོ་དང་གཡུ་ལོ་དང་། ཡིད་ཀྱི་ཁྱེའུ་ཆུང་གསུམ་གྱིས་མདུན་བསུས་ནས།
སྟོན་པ་ལ་ཞུས་སམ་གསོལ་པ། བདག་ཅག་གིས་ནི་ལྷ་སྲིན་གྱི་འཁྲུག་པ་དུམ་པར་
བགྱིས་ལགས་སོ། །བདག་ཅག་གི་རོགས་པོ་རྗེ་ཉིད་ཀྱི་སློབ་བུ། སེམས་ཅན་མི་ཡི་བུ་
ལ་སྡིག་ཆེ་བ་གཏོ་བུ་དོད་དེ་ངན་སོང་གསུམ་ནས་དྲངས་ལགས་སམ། དེ་སྐད་ཅེས་
གསོལ་པས། སྟོན་པས་བཀའ་བསྩལ་པ། རིགས་ཀྱི་བུ་ལྷ་སྲིན་གྱི་འཁྲུག་པ་དུམ་པ་ནི་
ཤིན་ཏུ་ལེགས་སོ། །མི་མཐུན་པ་གཉིས་གཅིག་ཏུ་མཐུན་པར་ནུས་ན། ཁྱད་པར་སྐྱེས་
བུ་ཆེན་པོ་ཡིན། འདི་ནས་མི་རྟག་ཕན་ཆོད་ཀྱང་། མི་བདེ་བདེ་བའི་བསོད་ནམས་
ཀྱིས། དགའ་ལྡན་ལྷ་ཡི་ཕོ་བྲང་དུ། སྐོས་མཁན་རྩྭ་རུ་སྐྱེ་བར་ངེས། འཁྲུག་སྡུམ་
བསོད་ནམས་དེ་ལྟར་ཆེ། གཏོ་བུ་དོད་དེ་ངན་སོང་གསུམ་བས་དམྱལ་བའི་ཡུལ་ནས་
ཀྱང་ད་རུང་མ་དྲངས་སོ། །བག་ཆགས་རྗེས་སུ་དྲན་པའི་བོན་བསྟན་པས། དམྱལ་
བའི་སྡུག་བསྔལ་ཞེ་སྡང་བྲི་བ་ཙམ་ལས་མ་གྲུབ་བོ། །
ཡང་ཡིད་ཀྱི་ཁྱེའུ་ཆུང་གིས་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས།
ལས་དང་ཐབས་སུ་ཅི་ལྟར་སྤྱད་ན་གཏོ་བུ་དྲང་སྟེ་མཆི། དེ་སྐད་ཅེས་གསོལ་པས། །
ཡང་གཤེན་རབ་ཀྱིས་བཀའ་བསྩལ་པ། དེ་ནས་ལྷ་གཤེན་བརྒྱ་ལ་ཕྱག་འཚལ་ནས།
ལོ་པཎ་ཤེལ་གྱི་མཆོད་རྟེན་ཞིག་བརྩིགས་ཤིང་། ལན་ཆགས་གཏོར་མ་མང་པོ་གཏང་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ན། ཡུན་དུ་མི་ཐོགས་མྱུར་དུ་དྲང་བར་ངེས། དེ་སྐད་ཅེས་གསུངས་ནས་འོལ་མོ་ལུང་
རིང་དུ་གཤེགས་སོ། །གཤེགས་པའི་ལམ་ཁར་སྐྱ་མི་མི་དཀར་རྟ་དཀར་ལྔས་སྟོན་
པ་ལ་བསྐོར་བ་བྱས། ལྷ་ཕྱག་བཙལ། མཆོད་པ་ཕུལ་ནས་ཞུས་སམ་གསོལ་བའི་
མདོ། བདག་ཅག་ནི་ཡུལ་འོད་མ་འབྱམས་སྐྱའི་མི་ལགས་སོ། །སྟོན་པའི་འབངས་
གཏོ་བུ་དོད་དེ་ནི། ནད་འདུ་བ་རྣམ་པ་བཞི་འདུས་ནས་གུམ་མོ། །སེམས་ཅན་མིའི་
བུ་ལ་སྡིག་ཆེ་བས། ཤི་ཁར་འགྱོད་པ་དྲག་པོ་སྐྱེས་ནས། བདག་ཅག་འཁོར་རྣམས་
ཁ་ཆེམས་བཞག་པ། བདག་ངན་སོང་གསུམ་དུ་ཅིས་ཀྱང་སྐྱེ་བས། ལྷ་སྲིན་གཉིས་
ཀྱི་མཚམས་ནས་བདག་གི་སློབ་དཔོན་གཤེན་རབ་མི་བོ་ལྷ་སྲིན་གཉིས་ཀྱི་བར་ན་
གཟུ་མཛད་ཅིང་བཞུགས་པས་སྤྱན་དྲོངས་ལ། ངན་སོང་གསུམ་གྱི་སྡུག་བསྔལ་ནས་
དྲོངས་ཤིག་ཟེར་ནས་དབུགས་ཆད་དོ། །བདག་ཅག་ཡུལ་དེའི་མི་རྣམས་འདུས་ནས་
གྲོས་བགྱིས་པས་ཀྱང་། གྲོས་སུ་བཤིས་ནས། སྟོན་པ་སྤྱན་འདྲེན་དུ་བརྫངས་པས།
གཤེགས་པར་ཞུ་འཚལ་ཞེས་གསོལ་ཏོ། །
སྟོན་པས་བཀའ་བསྩལ་པ། ལས་དང་རྐྱེན་དུ་འཛོམས་པས། གཏོ་བུ་དོད་དེ་ནི་
དམྱལ་བའི་ཡུལ་ནས་འདུག་ཀྱང་བྱང་ཆུབ་སེམས་དཔའ་ཡོད། ད་འདི་རྐྱེན་འདིས་
མྱུར་དྲང་སྟེ་འོང་། དེ་སྐད་ཅེས་གསུངས་ནས། ཡུལ་འོད་མ་འབྱམས་སྐྱར་གཤེགས་
སོ། །ཡུལ་དེའི་མི་རྣམས་ཀྱིས་སྟོན་པའི་མདུན་བསུས་ནས་བསྐོར་བ་བྱས། ལྷ་ཕྱག་
བཙལ། མཆོད་པ་ཕུལ་ལོ། །མཁར་དང་བ་དམུ་རྫོང་གི་ནང་དུ། གཡུང་དྲུང་རིས་ཀྱི་
གདན་བཏིངས། རིན་པོ་ཆེའི་གུར་ཕུབ་ཞལ་ཟས་རོ་མཆོག་བདའ་དགུ་དྲངས་སོ། །
སྟོན་པས་ཀྱང་གཏོ་བུ་དོད་དེའི་འཁོར་ལས་ཀྱིས་འབྲེལ་བའི་བུ་སྨད་དང་། སྲིད་ཀྱིས་
འབྲེལ་བའི་གཉེན་གདུང་དང་། གནས་ཀྱིས་བསྡུས་པའི་ཡུལ་མི་དང༌། ཤ་རག་ཇུ་
གང་འདེབས་པ་རྣམས་ལ་བཀའ་བསྩལ་ནས། གཏོ་བུ་དོད་དེ་ལུས་ངག་ཡིད་གསུམ་
72



མདོ་སྡེ།
མདོ་གཟེར་མིག་
1
-
གྱི་སྒྲིབ་པ་སྦྱང་བའི་ཕྱིར། ལོ་པཎ་ཤེལ་གྱི་མཆོད་རྟེན་དབུ་གསུམ་པ་ཞིག །ལྷ་གཤེན་
སྲིད་པ་གསུམ་གྱི་སྐུ་རུ་བཞེངས། གནམ་ལ་འཕུར་དགུ་ས་ལ་འཛུལ་བཅུ་བར་ན་
འགྲིམ་དགུ། སེམས་ཅན་སྣ་ཚོགས་གཟུགས་བརྙན་བྱས། སྤུ་མཚན་མང་པོ་སེམས་
ཅན་ཁ་ལ་བཙུགས། ཤ་སྣ་ཁྲག་སྣ་མང་པོའི་གཏོར་མ་བཤམས། དུང་ཤོག་དཀར་ལ་
མིའི་གཟུགས་སུ་བཏོད། དཀྱིལ་དུ་གཏོ་བུ་དོད་དེའི་མིང་བྱང་བཅུག །ཡི་གེ་དཔའ་
བོ་འབྲུ་ལྔ་ཕྱོགས་བཞི་དབུས་དང་ལྔ་རུ་བྲིས། རྐང་པ་གཡས་པ་ལ་ཡཾ། གཡོན་པ་ལ་
རཾ། ལག་པ་གཡས་པ་ལ་ཁཾ། ལག་པ་གཡོན་པ་ལ་ཧཱུཾ། མགོ་ལ་ཨོྃ། སྙུག་རྒོད་ཚིགས་
གསུམ་ལ་བཏགས། དེ་ནས་གཤེན་རབ་ཀྱིས་བཀའ་བསྩལ་པ། གཏོ་བུ་དོད་དེའི་
ལུས་ངག་ཡིད་དང་གསུམ་གྱི་སྒྲིབ་པ་སྦྱང་དགོས་པས། རྨ་ལོ་དང་གཡུ་ལོས། རོལ་
མོ་སྣ་ཚོགས་པས་དྲོངས། ཞལ་ཟས་སྣ་ཚོགས་མཆོད་པ་ཡིས། ཡས་སྟགས་སྣ་ཚོགས་
པ་གླུད་དུ་ཐོངས། བསྐོར་བ་རྒྱུན་དུ་བགྱིད་ཅིང་ལྷ་ཕྱག་ཚོལ། གཏོ་བུ་དོད་དེའི་ལུས་
ཀྱིས་སྡིག་པ་བྱས་པའི་སྒྲིབ་པ་ནི་དེས་བྱང་ངོ༌། །
༧ ཡིད་ཀྱི་ཁྱེའུ་ཆུང་གི་དཔའ་བོ་འབྲུ་ལྔས་བསྐྱེད་པའི། ཀློང་ཆེན་པོ་ལྔའི་ལྷ་
གཤེན་བརྒྱ་ཡི་མཚན་ལ། མཚན་བྱང་གིས་ཕྱག་འཚལ་དུ་ཆུགས་ཤིང་ཐོན་ཅིག །གཏོ་
བུ་དོད་དེའི་ངག་གིས་སྡིག་པ་བྱས་པའི་སྒྲིབ་པ་ནི་དེས་འབྱང་བར་འགྱུར་རོ། །གཏོ་
བུ་དོད་དེའི་འབྲས་བུ་ཉག་ཅིག་སེམས་ཀྱི་དུག་ནི། བདག་འདྲེན་པའི་སློབ་དཔོན་གྱིས།
བསམ་པ་བཟང་པོའི་སྒོམ་པ་ཐང་བཅད། སྔགས་དྲག་པོའི་འཛབ་རྒྱུན་ཏུ་དྲངས་ན།
གཏོ་བུ་དོད་དེའི་འབྲས་བུ་ཉག་ཅིག་སེམས་ཀྱི་དུག་ནི། དེས་འབྱང་བར་འགྱུར་རོ། །
གསུངས་ནས་སྟོན་པས་མཚམས་བཅད་ནས་དགོངས་པ་མཛད་དོ། །དག་པ་རྣམ་པ་
དྲུག་གིས་ཏིང་ངེ་འཛིན་བསྒོམས། སྔགས་ངན་སོང་དོང་སྤྲུགས་ནི་བཟླས། རྨ་ལོ་དང་
གཡུ་ལོ་ཡིས་སྒྲ་དང་རོལ་མོ་སྙན་པ་དང་། གཟུགས་ཀྱི་རོལ་མོ་མཛེས་པ་དང་། ཞལ་
73



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཟས་རོ་མཆོག་སྣ་ཚོགས་དང་། བླ་གླུད་གཟུགས་བརྙན་མང་པོ་དང་། ལན་ཆགས་
གཏོར་མ་མང་པོ་དང་། དེ་རྣམས་འཁོར་རྣམས་ཀྱིས་བཏེགས་ནས། བསྐོར་བ་བྱས།
ལྷ་ཕྱག་བཙལ། ཕྱག་རྒྱ་བསྒྱུར། ཡིད་ཀྱིས་ཁྱེའུ་ཆུང་ཟུར་ཕུད་ཅན་གྱིས། ལྷ་གཤེན་
བརྒྱ་ཡི་མཚན་བཏོན་ནས། མཚན་བྱང་གིས་ཕྱག་འཚལ་ལོ། །ཀློང་ཆེན་པོ་ལྔའི་ལྷ་
གཤེན་བརྒྱ་ལ། མཆོད་པ་རྣམ་ལྔའི་མཆོད་པ་ཕུལ། ཁམས་གསུམ་ན་གནས་པའི་
སེམས་ཅན་ཐམས་ཅད་ལ། གཟུགས་བརྙན་མང་པོ་དང་། གཏོར་མ་མང་པོ་བཀྱེ།
དེ་ལྟར་མཆོད་པ་དང་། བསྐོར་བ་དང་། ལྷ་ཕྱག་དང་། ཕྱག་རྒྱ་དང་། ལྷ་གཤེན་
བརྒྱ་ལ་མཆོད་པ་དང་། ཁམས་གསུམ་ན་གནས་པ་རྣམས་ལ། གཟུགས་བརྙན་དང་།
གཏོར་མ་མང་པོ་དང༌། དེ་རྣམས་ལ་ནི་ཉིན་ལན་རེ་དང༌། མཚན་ལན་རེ་བཏང་
བར་བྱས་སོ། །ལྷ་གཤེན་བརྒྱ་ལ་ཕྱག་བཙལ་བ། དུག་ལྔ་གཉེན་པོས་འཇོམས་པའི་ཡེ་
ཤེས་ཆེན་པོ་ལྔ་ཡི་ཀློང་། བོན་ཉིད་གཡུང་དྲུང་གི་ཀློང་། བོན་ཉིད་ཡེ་ཤེས་ཀྱི་ཀློང་།
བོན་ཉིད་ནམ་མཁའི་ཀློང་། བོན་ཉིད་འབྱུང་བའི་ཀློང་། བོན་ཉིད་སྲིད་པའི་ཀློང་།
དེ་ལྟར་ཀློང་ཆེན་པོ་ལྔ་ལས་བསྐྱེད་པའི་དུག་ལྔ་མྱུར་དུ་འཇོམས་པའི་ཡེ་ཤེས་ལྔ་ཤར་
བའི། ཐུགས་རྗེ་ཅན་གྱི་ལྷ་གཤེན་བརྒྱ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་
ཀློང་ནས་བསྐྱེད་པའི་ལྷ། ཡེ་འབུམ་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་དྲུང་
གི་ཀློང་ནས་བསྐྱེད་པའི་ལྷ། ཡེ་སངས་རྒྱལ་པོ་ལ་ཕྱག་འཚལ་ལོ། །བོན་ཉིད་གཡུང་
དྲུང་གི་ཀློང་ནས་བསྐྱེད་པའི་ལྷ། ཡེ་ཁྱབ་ཆེན་པོ་ལ་ཕྱག་འཚལ་ལོ། །བོན་ཉིད་གཡུང་
དྲུང་གི་ཀློང་ནས་བསྐྱེད་པའི་ལྷ། ཡེ་བདལ་ཆེན་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་ཡོད་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་ཤེས་རྒྱལ་པོ་ལ་ཕྱག་འཚལ་ལོ། །བོན་ཉིད་
གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་སྲིད་རྒྱལ་པོ་ལ་ཕྱག་འཚལ་ལོ། །བོན་ཉིད་
74



མདོ་སྡེ།
མདོ་གཟེར་མིག
གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་འབྱུང་རྒྱལ་པོ་ལ་ཕྱག་འཚལ་ལོ། །བོན་
ཉིད་གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་གསལ་རྒྱལ་པོ་ལ་ཕྱག་འཚལ་ལོ། །
བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ། ཡེ་དག་རྒྱལ་པོ་ལ་ཕྱག་འཚལ་
ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། བྱམས་པ་ཀུན་ལྡན་ལ་
ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། བྱམས་པ་
ཀུན་རིག་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན།
བྱམས་པ་ཀུནཤེས་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་
གཤེན། བྱམས་པ་ཀུན་བསྒྲོད་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་
བསྐྱེད་པའི་གཤེན། བྱམས་པ་ཀུན་ཁྱབ་ལ་ཕྱག་འཚལ་ལོ། །བོན་ཉིད་གཡུང་དྲུང་
གི་ཀློང་ནས་བསྐྱེད་པའི་གཤེན། བྱམས་པ་ཀུན་འདུལ་ལ་ཕྱག་འཚལ་ལོ། །བོན་ཉིད་
གཡུང་དྲུང་གི་ཀློང་ནས་བསྐྱེད་པའི་གཤེན། བྱམས་པ་ཀུན་འདྲེན་ལ་ཕྱག་འཚལ་
ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། བྱམས་པ་སྙོམས་མཛད་
ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན། བྱམས་པ་
ཁྱབ་བདལ་ལ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་གཤེན།
བྱམས་པ་ཀུན་འདྲོངས་ལ་ཕྱག་འཚལ་ལོ། །དེ་ལྟར་བོན་ཉིད་གཡུང་དྲུང་གི་ཀློང་
ནས་བསྐྱེད་པའི་ལྷ་གཤེན་ཉི་ཤུ་ཐམ་པ་ལ་བསྐོར་བ་བྱས། ལྷ་ཕྱག་བཙལ། མཆོད་
པ་ཕུལ་ཅིང་ཁམས་གསུམ་གྱི་སེམས་ཅན་རྣམས་ལ། ལན་ཆགས་གླུད་གཏོར་མང་
པོ་བཏང་བས། གཤེན་རབ་ཀྱི་དགོངས་པ་དང་། ལྷ་གཤེན་གྱི་ཐུགས་རྗེ་ཡིས། ཡས་
སྟགས་ཀྱང་གནས་སུ་ཕྱིན་ནོ། དམྱལ་བའི་ཡུལ་དུ་ཆར་བཞིན་དུ་བབས་པས། གཏོ་
བུ་དོད་དེ་རྡེག་རྡུང་བྱེད་པའི་སེམས་ཅན་མང་པོ་ཡང་། འདོད་པའི་ལོངས་སྤྱོད་ཅི་
འདོད་ཐོབ་ནས་དགའ་འོ། །ལྷ་དང་གཤེན་ནི་དམྱལ་བའི་ཡུལ་དུ་བྱོན་ནས། ལྷ་ཡིས་
75



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྨོན་ལམ་བཏབ་པས། དམྱལ་བའི་ཕྱི་ཡི་ཡུལ་རྣམས་འགྱུར་རོ། །གཤེན་གྱིས་སྨོན་
ལམ་བཏབ་པས། དམྱལ་བའི་ནང་གི་སེམས་རྣམས་ཞིའོ། །ལྕགས་ཀྱི་ཁང་པ་འབར་
བ་ནི། རིན་པོ་ཆེའི་མཁར་དུ་སོང་། མེ་མ་མུར་གྱི་འོབས་ཆེན་ནི། རིན་པོ་ཆེ་ཡི་གྲམ་
པར་སོང་། ཤལ་མ་རིའི་སྡོང་པོ་ནི། རིན་པོ་ཆེ་ཡི་ཤིང་དུ་སོང་། རལ་གྲི་ནགས་ཚལ་
ལོ་མ་ནི། རིན་པོ་ཆེ་ཡི་ནགས་ཚལ་དུ་སོང་། ཐལ་ཚན་ཆུ་བོ་རབ་མེད་ནི། རིན་པོ་
ཆེ་ཡི་གླིང་དུ་སོང་། རོ་མྱགས་འདམ་དོང་ནག་པོ་ནི། རིན་པོ་ཆེ་ཡི་ཁྲུས་ཀྱི་རྫིང་བུར་
སོང་། དམྱལ་ཟངས་བརྒྱ་ཤོང་ཁ་སྤྲོད་ནི། གཞལ་ཡས་རིན་པོ་ཆེ་རུ་སོང་། ལྕགས་ཀྱི་
ཞགས་པ་འདོམ་དགུ་ནི། ཉི་ཟེར་འདྲེན་པའི་ལམ་དུ་སོང་། འབར་བའི་ལྕགས་ཀྱུ་ཁ་
བརྒྱད་ནི། མཐོ་རིས་ཐར་པའི་སྐས་པར་སོང་། ལྕགས་ཀྱི་དྲྭ་བ་མིག་དགུ་ནི། མེ་ཏོག་
པདྨའི་གླིང་དུ་སོང་། གཤེན་གྱིས་སྨོན་ལམ་བཏབ་པས། གཏོ་བུ་དོད་དེ་ཡང་རིན་པོ་
ཆེའི་ཁྱེའུ་འོད་དུ་འབར་བ་ཅིག་ཏུ་སོང་ངོ༌། །སྦྱོང་པའི་གཤིན་རྗེ་སྒྲིགས་པ་ཡང་། ཡེ་
གཤེན་འཕྲུལ་གྱི་བོན་པོར་སོང༌། སེམས་ཅན་སྣ་ཚོགས་ཀྱིས་ལུས་ལ་ཟ་བ་ཡང༌། ལྷ་
བྲན་སྨན་ཕྲན་མང་པོར་སོང་། གཏོ་བུ་དོད་དེ་ཡང་སྲོག་གི་ལན་ཆགས་ཁེར་བས།
དམྱལ་བའི་ཡུལ་ནས་ཐར་རོ། །
དེ་ལྟར་བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ་གཤེན་ཉི་ཤུ་ལ་ཕྱག་
བཙལ་ཞིང་མཆོད་པ་ཕུལ་བས། དམྱལ་བ་རྣམས་ཀྱང་རྒྱུན་ཆད་དོ། །ཚ་བའི་དམྱལ་
བ་རྣམས་ནི་གྲང་བའི་བསིལ་གྱིས་རྒྱུན་ཆད་དོ། །གྲང་བའི་དམྱལ་བ་རྣམས་ནི་ཚ་བའི་
དྲོད་ཀྱིས་རྒྱུན་ཆད་དོ། །ཉི་ཚེ་བ་ནི་བདེ་གནས་རྙེད་ནས་རྒྱུན་ཆད་དོ། །ཉི་འཁོར་བ་
ནི་ཐར་ལམ་ཐོབ་ནས་རྒྱུན་ཆད་དོ། །དེ་ལྟར་དམྱལ་ཁམས་བཅོ་བརྒྱད་སྟོང་ནས་ཡར་
དྲངས་ནའང་། གཏོ་བུ་དོད་དེ་ལས་ཀྱི་རྣམ་པར་སྨིན་པས། ཡི་དྭགས་ཀྱི་ཡུལ་ནས་
མ་དྲངས་ནས། གོ་གོན་པ་དང་མཚོན་ཐོགས་པ་མང་པོས་ནི་བསྐོར། ཕྱི་ནང་གི་སྒྲིབ་
76



མདོ་སྡེ།
མདོ་གཟེར་མིག་
པ་ཅན་གྱིས་ནི་མནན། ཡི་དྭགས་ཀྱི་ཡུལ་ན་སྦྱོང་བ་དེ། གཤེན་རབ་ཀྱིས་གཟིགས་
ནས་བཀའ་བསྩལ་པ། གཏོ་བུ་དོད་དེ་ནི་མ་ཤི་གསོན་ཙམ་ན། རྒྱུ་འདོད་ཆགས་ལ་
ཤས་ཆེ་ཞིང་། རྐྱེན་མ་བྱིན་པར་ལེན་པ་བྱས་པས། འབྲས་བུ་ཡི་དྭགས་ཀྱི་ཡུལ་ན་
སྐྱེས་ནས། ཤིན་ཏུ་བཀྲེས་ཤིང་སྐོམ་པར་འདུག་པས། ཡི་དྭགས་ཀྱི་སྒོ་གཅོད་ཅིང་
འདྲེན་པའི། ལྷ་གཤེན་ལ་ཕྱག་བགྱིས་ཤིང་མཆོད་ཅིག །ཁམས་གསུམ་གྱི་སེམས་ཅན་
ལ་ཟས་ནོར་གྱི་སྦྱིན་པ་ཐོངས་ཤིག །དེ་སྐད་གཤེན་རབ་ཀྱིས་བཀའ་བསྩལ་ཏོ། །ཡང་
ཡིད་ཀྱི་ཁྱེའུ་ཆུང་གིས་ལྷ་གཤེན་བརྒྱའི་མཚན་ནི་བཏོན། རྨ་ལོ་གཡུ་ལོ་འཁོར་བཅས་
ཀྱིས། མཚན་བྱང་ཐོགས་ནས་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་
པའི་ལྷ། མཁའ་འགྱིང་དཀར་པོ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཁྲི་འོད་དཀར་པོ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཁྲི་འོད་ཁུག་པ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཁྲི་འོད་གསལ་འབར་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་
ནས་བསྐྱེད་པའི་ལྷ། མུ་ཡང་དེ་བ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། མུ་རྒྱུང་མཐའ་ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། མུ་སངས་གུང་རྒྱལ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། མུ་མེད་མཐའ་ཡས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཀུན་འོད་སྒྲོན་མ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་
བསྐྱེད་པའི་ལྷ། ཀུན་སྒྲོལ་དབྱིངས་ཕྱུག་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་
ནས་བསྐྱེད་པའི་གཤེན། སྦྱིན་པ་ཤུགས་ལྡན་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་
ཀློང་ནས་བསྐྱེད་པའི་གཤེན། སྦྱིན་གཏོང་ཐོགས་མེད་ལ་ཕྱག་འཚལ་ལོ། །བོན་ཉིད་
ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་དམིགས་མེད་ལ་ཕྱག་འཚལ་ལོ། །
71



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་མཐར་ཕྱིན་ལ་ཕྱག་འཚལ་
ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་སྟོབས་ཆེན་ལ་ཕྱག་
འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་ཀུན་ཚིམས་
ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་མཁའ་
ཤེས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན། སྦྱིན་པ་
དབྱིངས་རྟོགས་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན།
སྦྱིན་པ་མཉམ་པ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་གཤེན།
སྦྱིན་པ་ཡོངས་སུ་སྙོམས་པ་ལ་ཕྱག་འཚལ་ལོ། །དེ་ལྟར་བོན་ཉིད་ཡེཤེས་ཀྱི་ཀློང་ནས་
བསྐྱེད་པའི་ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བསྐོར་བ་བྱས། མཆོད་པ་ཕུལ་
ཅིང་། ཁམས་གསུམ་གྱི་སེམས་ཅན་ལ་གླུད་གཏོར་མང་པོ་བཏང་བས། གཤེན་རབ་
ཀྱི་དགོངས་པ་དང་། ལྷ་གཤེན་གྱི་ཐུགས་རྗེ་ཡིས། ཡས་སྟགས་ཀྱང་གནས་སུ་ཕྱིན་
ནོ། ཡི་དྭགས་ཀྱི་ཡུལ་དུ་ཆར་བཞིན་དུ་བབས་པས། གཏོ་བུ་དོད་དེ་ལ། ཡི་དྭགས་
ཀྱི་དམག་ཚོགས་ཀྱིས་བསྐོར་ནས་ལན་ཆགས་འདེད་པ་རྣམས་ཀྱང་། ཟས་འདོད་པ་
ལ་ཟས། སྐོམ་འདོད་པ་ལ་སྐོམ། ནོར་འདོད་པ་ལ་ནོར། ཅི་འདོད་པ་རེ་བ་བསྐངས་
ནས། གཏོ་བུ་དོད་དེའི་འཕྲོག་རློམ་བྱས་པའི་ལན་ཆགས་ཁེར་རོ། །བོན་ཉིད་ཡེ་ཤེས་
ཀྱི་ཀློང་ནས་བསྐྱེད་པའི་ལྷ་གཤེན་ཉི་ཤུ་ཐམ་པས། ཡི་དྭགས་ཀྱི་ཡུལ་དུ་བྱོན་ནས་སྨོན་
ལམ་བཏབ་པས། ལྷ་ཡི་སྨོན་ལམ་གྱི་ཕྱི་ཡི་ཡུལ་རྣམས་འགྱུར་རོ། །གཤེན་གྱི་སྨོན་
ལམ་གྱིས་ནང་གི་སེམས་ནི་ཞིའོ། །ལྕགས་ཀྱི་ཁང་པ་དགུ་རིམ་ནི། བདུད་རྩིའི་སྐྱེད་
མོ་ཚལ་དུ་སོང་། མུན་པའི་ཁང་པ་གླིང་དགུ་ནི། ཉི་ཟླའི་གཞལ་ཡས་ཁང་དུ་སོང་།
རྣག་ཁྲག་མཚོ་མོ་མང་པོ་ནི། བདུད་རྩིའི་མཚོ་མོ་གླིང་དགུར་སོང་། ཚེར་མའི་མྱ་ངམ་
སྣམ་བུ་ནི། སྨན་གྱི་ནགས་ཚལ་གླིང་དགུར་སོང་། དེ་ལྟར་ཡི་དྭགས་ཀྱི་ཕྱི་ཡི་ཡུལ་



མདོ་སྡེ།
མདོ་གཟེར་མིག །
རྣམས་འགྱུར་རོ། །ནང་གི་སེམས་རྣམས་ཞི་བས། ཡི་དྭགས་བོག་རི་མགོ་དང་སྲིང་
རྒྱུད་སྐེ། རྩ་འཇག་རྐང་དང་བྱང་འབྲོག་ལྟོ། ལས་ཀྱི་སྒྲིབ་པ་བྱང་ནས་སུ། ཐར་པའི་
གོ་འཕང་ཐོབ་སྟེ་སོང་། གཏོ་བུ་དོད་དེས་མ་བྱིན་པ་བླངས་པའི་ལན་ཆགས་ཁྱེར་ནས།
ཡི་དྭགས་བཀྲེས་སྐོམ་གྱི་ཡུལ་ནས་ཐར་རོ། །
དེ་ནས་ཡང་ལས་ཀྱི་རྣམ་པར་སྨིན་པས། མདུན་དུ་མུན་པ་འཁྲིག་ནས། བྱོལ་སོང་
གི་གནས་སུ་སྐྱེས་སོ། །སྡིག་པ་འབྲོང་ཙམ་དང་། གྲོག་མ་ཁྱི་ཙམ་དང་། སྡོམ་ནག་
པོ་ར་སྐྱེས་ཙམ་དང་། སྦྲུལ་ནག་པོ་འདོམ་དགུ་པས་བསྐོར་ནས། འཇིགས་པར་དྲན་
ཡང་འབྲོས་ས་མེད་དོ། །སེམས་ཅན་ཕྱི་མས་དབྱུག་པས་ནི་རྡེག །རྡོ་ཡིས་ནི་འཚོག །
ལྕགས་ཀྱིས་ནི་འབྲབ། གཏོ་བུ་དོད་དེ་ཡང་ཚེ་སྔ་མ་རྗེས་སུ་དྲན་པའི་བོན་ཡོད་པས།
ན་ཞིང་ཚ་བའི་སྡུག་བསྔལ་ནི་མེད་དོ། །སྐྱེས་བུ་ལག་པ་བརྐྱང་བསྐུམ་ཡང་མི་མཐོང་
པའི་མུན་པས་གཏིབས། ཤིན་ཏུ་ཡང་རྨོངས་ནས་འདུག་གོ །དེར་གཤེན་རབ་ཀྱིས་
གཟིགས་ནས། འཁོར་རྣམས་ལ་བཀའ་བསྩལ་པ། གཏོ་བུ་དོད་དེ་མ་ཤི་གསོན་ཙམ་
ན། རྒྱུ་གཏི་མུག་ཤས་ཆེ་ཞིང་། རྐྱེན་བཀོལ་སྤྱོད་ཀྱི་ལས་བྱས་པས། འབྲས་བུ་བྱོལ་
སོང་གི་གནས་སུ་སྐྱེས་ནས་འདུག །མུན་པས་ནི་གཏིབས། བྱོལ་སོང་མང་པོས་ནི་
བརྡུང་བརྡེག་འཕྲོ་མེད་དུ་བྱས་པས། བྱོལ་སོང་གི་སྒོ་གཅོད་ཅིང་འདྲེན་པའི་ལྷ་གཤེན་
ལ་ཕྱག་བགྱིས་ཤིང་མཆོད་པ་ཕུལ་ཅིག །གླུད་གཏོར་མང་པོ་ཁམས་གསུམ་གྱི་སེམས་
ཅན་ལ་སྦྱིན་པར་ཐོངས་ཤིག །དེ་སྐད་ཅེས་གཤེན་རབ་ཀྱིས་བཀའ་བསྩལ་པ། ཡང་
ཡིད་ཀྱི་ཁྱེའུ་ཆུང་གིས། གཤེན་གྱི་མཚན་ནས་བརྗོད་དོ། །རྨ་ལོ་གཡུ་ལོ་འཁོར་རྣམས་
ཀྱིས། མཚན་བྱང་ཐོགས་ནས་ལྷ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་ལྷ། གཤེན་ལྷ་འོད་དཀར་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་
ནས་བསྐྱེད་པའི་ལྷ། ཤེལ་ལྕགས་སྔོན་པོ་ལ་ཕྱག་འཚལ་ལོ། །བོན་ཉིད་ནམ་མཁའི་



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀློང་ནས་བསྐྱེད་པའི་ལྷ། གར་གསས་བཙན་པོ་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་ལྷ། གར་བུ་ཤང་རྒྱལ་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་ལྷ། རྒོད་གསས་ཁམ་པ་ལ་ཕྱག་འཚལ་ལོ། །བོན་ཉིད་
ནམ་མཁའི་ཀློང་ནས་བསྐྱེད་པའི་ལྷ། རྒོད་བུ་འཕར་དྲག་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་རྗེ་རྨང་པོ་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་ལྷ། གསས་བུ་ཚོན་གང་ལ་ཕྱག་འཚལ་ལོ། །
བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གནམ་གསས་དབྱིངས་རུམ་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་ལྷ། གནམ་བུ་ཕྱོད་པ་ལ་ཕྱག་
འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཀྱི་སྒྲོན་མ་
ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་
ཆེན་པོ་ཁྱབ་བདལ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
གཤེན། ཡེ་ཤེས་ཆེན་པོ་ཟང་ཐལ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་
བསྐྱེད་པའི་གཤེན། ཡེ་ཤེས་ཆེན་པོ་གསལ་འབར་ལ་ཕྱག་འཚལ་ལོ། །བོན་ཉིད་ནམ་
མཁའི་ཀློང་ནས་བསྐྱེད་པའི་གཤེན། ཡེ་ཤེས་འདྲེན་བྱེད་ལ་ཕྱག་འཚལ་ལོ། །བོན་ཉིད་
ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་སྒྲོལ་བྱེད་ལ་ཕྱག་འཚལ་ལོ། །བོན་
ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་བདུད་རྩི་ཅན་ལ་ཕྱག་འཚལ་
ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་ཉི་མའི་འོད་ཟེར་
ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་གཤེན། ཡེ་ཤེས་
ཟླ་བའི་གུར་ཁྱིམ་ཅན་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
གཤེན། ཡེ་ཤེས་དྲག་པོའི་ཐོག་མདའ་ཅན་ལ་ཕྱག་འཚལ་ལོ། །དེ་ལྟར་བོན་ཉིད་ནམ་
མཁའི་ཀློང་ནས་བསྐྱེད་པའི་ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ཞིང་མཆོད་པ་ཕུལ།
80



མདོ་སྡེ།
མདོ་གཟེར་མིག །
བསྐོར་བ་བྱས་ཤིང་ཁམས་གསུམ་གྱི་སེམས་ཅན་རྣམས་ལ། ལན་ཆགས་ཀྱི་གཏོར་
མ་རྣམས་དང༌། གཟུགས་བརྙན་གྱི་ཡས་སྟགས་བཏང་བས། གཤེན་གྱི་དགོངས་པ་
དང་། ལྷ་གཤེན་གྱི་ཐུགས་རྗེ་ཡིས། ཡས་སྟགས་ཀྱང་གནས་སུ་ཕྱིན་ནོ། །བྱོལ་སོང་གི་
ཡུལ་དུ་ཆར་བཞིན་དུ་བབས་པས། གཏོ་བུ་དོད་དེ་ལ། འཇིགས་པའི་བྱོལ་སོང་མང་
པོས་བསྐོར་ནས། ལན་ཆགས་འདེད་པ་རྣམས་ཀྱང་། བཀྲེས་པའི་ཟས་དང་བསྐོམ་
པའི་བཏུང་བ་དང་འཕྲད་ནས། ཤིན་ཏུ་བྱིང་ཞིང་རྨུགས་པའི་སྡུག་བསྔལ་ནི། ཡེ་
ཤེས་ཁོང་ནས་གསལ་ལོ། །གཏོ་བུ་དོད་དེ་ཡི་བྱོལ་སོང་མང་པོ་ལ་བསད་བཅད་དང་།
བཀོལ་སྤྱོད་མང་པོ་བྱས་པའི་ལན་ཆགས་ཁེར་རོ། །བོན་ཉིད་ནམ་མཁའི་ཀློང་ནས་
བསྐྱེད་པའི་ལྷ་གཤེན་ཉི་ཤུ་ཐམ་པས། བྱོལ་སོང་གི་ཡུལ་དུ་བྱོན་ནས་སྨོན་ལམ་བཏབ་
པས། ལྷའི་སྨོན་ལམ་གྱིས་ཕྱི་ཡི་ཡུལ་རྣམས་འགྱུར་རོ། །གཤེན་གྱི་སྨོན་ལམ་གྱིས་
ནང་གི་སེམས་ཞིའོ། །མུན་པ་ནག་པོས་གཏིབས་པ་ནི། གསལ་བའི་སྒྲོན་མར་གྱུར་
རོ། །གླེན་ལྐུགས་མྱོས་པའི་སྡུག་པ་ནི། དྲན་པ་སེམས་ཀྱི་སྒྲོན་མར་གྱུར་རོ། །རྒྱ་མཚོ་
གྲང་འཁྱག་གླིང་ཁྱིམ་ནི། འབྲུ་དང་སྨན་གྱི་ཚར་དུ་གྱུར་རོ། །དེ་ལྟར་བྱོལ་སོང་ཕྱིའི་
ཡུལ་རྣམས་འགྱུར་རོ། །ནང་གི་སེམས་ཞི་ནས། བྱོལ་སོང་རྐང་མེད་འཁོབ་པ་མང་པོ་
ནི། རྫུ་འཕྲུལ་གྱི་རྐང་པ་ཐོབ་ནས་ཐར་རོ། །རྐང་གཉིས་འགྲོ་བ་མང་པོ་ནི། མཐོ་རིས་
ཐེམ་སྐས་རྙེད་ནས་ཐར། རྐང་བཞི་བགྲོད་པ་མང་པོ་ནི། མཐོ་རིས་གོ་འཕང་ཐོབ་
ནས་ཐར། རྐང་མང་འཇིགས་པ་མང་པོ་ཡང་། གྲུབ་པའི་གནས་སུ་ངོ་ཤེས་ནས་ཐར།
གཏོ་བུ་དོད་དེ་ཡང་གཏི་མུག་དབང་གིས་བཀོལ་སྤྱད་བརྡུངས་བརྒྱགས་མང་པོས་
བྱས་པའི་ལན་ཆགས་ཁེར་ནས། བྱོལ་སོང་གླེན་ལྐུག་གི་ཡུལ་ནས་ཐར་རོ། །
དེ་ནས་ཡང་ལས་ཀྱི་རྣམ་པར་སྨིན་པས་མཐའ་འཁོབ་མི་ཡི་གནས་སུ་སྐྱེས་སོ། །
སྐྱེས་མ་ཐག་ཏུ་འདུ་བའི་ནད་ཀྱིས་ཟིན། མཛེ་དང་ཕོལ་དང་སྐྲན་དང་དམུ་ཆུ་དང་།
81



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སུར་ཡ་ནག་པོ་གློ་ནས་རྡོལ་བ་དང་། དྲེགས་དང་གྲུམ་བུ་ཤིན་ཏུ་ཁོལ་བ་དང་། མི་
ནད་ལང་དགུ་སྡུག་པའི་ནད་ཀྱིས་ཟིན། ཕ་མ་དབུལ་བས་བཟའ་ཞིང་བཏུང་བ་ཞན།
མཐའ་འཁོབ་གནས་སུ་སྐྱེས་པས་ཕན་པའི་སྨན་མི་རྙེད། སྡུག་བསྔལ་མི་བཟོད་ཚད་
ནི་བྱེ་ཚན་སྲིན་འབུ་འདྲ། སྡུག་བསྔལ་ཞེན་པའི་དབང་གིས་རབ་ཏུ་དེ་ལྟར་སྦྱོང་ངོ༌། །
དེར་གཤེན་རབ་ཀྱི་སྤྱན་གྱིས་གཟིགས། འཁོར་རྣམས་ལ་བཀའ་བསྩལ་པ། གཏོ་བུ་
དོད་དེ་ནི་མ་ཤི་གསོན་ཙམ་ན། རྒྱུ་ཕྲག་དོགས་ལ་ཤས་ཆེ་ཞིང་། རྐྱེན་གཞན་དག་
སྨད་པའི་ཐབས་མང་པོ་བྱས་པས། འབྲས་བུ་མཐའ་འཁོབ་ཀྱི་མི་རུ་སྐྱེས་ནས་འདུག །
སྐྱེས་མ་ཐག་ཏུ་མི་ནད་ལང་དགུ་བྱུང་ནས་ཤིན་ཏུ་སྦྱོང་། ཕ་མ་དབུལ་ཆེ་བས་བཟའ་
ཞིང་བཏུང་རྒྱུ་ཆུང་། མཐའ་འཁོབ་གནས་སུ་སྐྱེས་པས་ཕན་པའི་སྨན་མི་རྙེད། དེ་
ལྟར་རབ་ཏུ་སྦྱོང་ཞིང་འདུག་པས། མིའི་སྒོ་གཅོད་ཅིང་འདྲེན་པའི་ལྷ་གཤེན་ལ་ཕྱག་
འཚལ་ཞིང་མཆོད་པ་ཕུལ་ཅིག །ཁམས་གསུམ་གྱི་སེམས་ཅན་རྣམས་ལ་གླུད་གཏོར་
མང་པོ་སྦྱིན་པར་ཐོངས་ཤིག །དེ་སྐད་ཅེས་གཤེན་རབ་གྱིས་བཀའ་བསྩལ་ཏོ། །ཡང་
ཡིད་ཀྱི་ཁྱེའུ་ཆུང་གིས་ལྷ་གཤེན་གྱི་མཚན་ནས་བརྗོད། རྨ་ལོ་གཡུ་ལོ་དང་གཏོ་བུ་
དོད་དེའི་འཁོར་རྣམས་ཀྱིས། མཚན་བྱང་ཐོགས་ནས་ལྷ་ཕྱག་འཚལ་ལོ། །བོན་ཉིད་
འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་འདེགས་པའི་སྟོབས་ལྡན་ལ་ཕྱག་འཚལ་
ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་སྡུད་པའི་དབང་ཆེན་
ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་བྱེད་པའི་
རྒྱལ་པོ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། རླུང་ལྷ་
རྒྱུ་བའི་བསྐོར་ཆེན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
ལྷ། མེ་ལྷ་དྲོད་ཆེན་སྨིན་པ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་
པའི་ལྷ། མེ་ལྷ་འོད་དྲུག་གསལ་བ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
82



༼ཀ༽
མདོ་སྡེ།
མདོ་གཟེར་མིག །
བསྐྱེད་པའི་ལྷ། ཆུ་ལྷ་ཀུན་འབྱུང་བདུད་རྩི་ཅན་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་ལྷ། ཆུ་ལྷ་ཀུན་གསོ་སྨན་གྱི་དྲི་མཆོག་ཅན་ལ་ཕྱག་འཚལ་
ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ས་ལྷ་ཤོང་ཡངས་འདེགས་པའི་
སྟོབས་པོ་ཆེ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་ལྷ། ས་ལྷ་
ཀུན་འབྱུང་རིན་ཆེན་སྣ་ལྔ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། རླུང་བོན་སྤྱོད་དེ་གསང་རྒྱལ་ལ་ཕྱག་འཚལ་ལོ། །བོན་ཉིད་འབྱུང་
བའི་ཀློང་ནས་བསྐྱེད་པའི་གཤེན། ཡངས་པའི་རླུང་བོན་བསྐྱེད་པའི་འཁོར་ལོ་ཅན་
ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་
རླུང་བོན་དྲག་པོ་ཤུགས་ཀྱི་རྫི་རླུང་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་
ཀློང་ནས་བསྐྱེད་པའི་གཤེན། ཡངས་པའི་རླུང་བོན་འདྲེན་པའི་འོད་ཟེར་ཅན་ལ་ཕྱག་
འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་མེ་བོན་
གསང་གྲགས་གསལ་བའི་སྒྲོན་མ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་
ནས་བསྐྱེད་པའི་གཤེན། ཡངས་པའི་རླུང་བོན་འོད་ཀྱི་ལྕང་ལོ་ཅན་ལ་ཕྱག་འཚལ་
ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་ཆུ་བོན་བདུད་
རྩི་ཁ་བྲོད་ངད་ཀྱི་ཟིལ་པ་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། ཡངས་པའི་ཆུ་བོན་དག་པའི་ཁྲུས་ཀྱི་བུམ་པ་ཅན་ལ་ཕྱག་འཚལ་
ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་གཤེན། ཡངས་པའི་ས་བོན་མི་འགྱུར་
གླིང་དྲུག་གསེར་གྱི་ཐོར་ཙུག་ཅན་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་
བསྐྱེད་པའི་གཤེན། ཡངས་པའི་ས་བོན་སྲ་བརྟན་ཚིག་འཛིན་གཡུ་ཡི་གཡུང་དྲུང་
ཅན་ལ་ཕྱག་འཚལ་ལོ། །དེ་ལྟར་བོན་ཉིད་འབྱུང་བའི་ཀློང་ནས་བསྐྱེད་པའི་ལྷ་གཤེན་
ཉི་ཤུ་ཐམ་པ་ལ་ལྷ་ཕྱག་བཙལ་བསྐོར་བ་བྱས་མཆོད་པ་ཕུལ་གྱིན། ཁམས་གསུམ་
83



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱི་སེམས་ཅན་རྣམས་ལ། ལན་ཆགས་ཀྱི་གཏོར་མ་དང་། གཟུགས་བརྙན་གྱི་ཡས་
སྟགས་བཏང་བས། གཤེན་རབ་ཀྱི་དགོངས་པ་དང་། ལྷ་གཤེན་གྱི་ཐུགས་རྗེ་ཡིས།
ཡས་སྟགས་ཀྱང་གནས་སུ་ཕྱིན་ཏོ། །མཐའ་འཁོབ་མི་ཡི་གནས་སུ་ཆར་བཞིན་བབས་
པས། གཏོ་བུ་དོད་དེ་ལ། མིའི་སྡུག་བསྔལ་བརྒྱད་ཀྱིས་བསྐོར་ནས། ལན་ཆགས་
འདེད་པ་རྣམས་ཀྱང་ཅི་འདོད་དང་འཕྲད་ནས། དགོས་འདོད་རེ་བ་བསྐངས་པས།
གཏོ་བུ་འདོད་དེ་ལན་ཆགས་པའི་བུ་ལོན་ཁེར་རོ། །བོན་ཉིད་འབྱུང་བའི་ཀློང་ནས་
བསྐྱེད་པའི་ལྷ་གཤེན་ཉི་ཤུ་ཐམ་པས། མཐའ་འཁོབ་མིའི་ཡུལ་དུ་བྱོན་ནས་སྨོན་ལམ་
བཏབ་པས། ལྷ་ཡི་སྨོན་ལམ་གྱིས་ཕྱིའི་ཡུལ་རྣམས་འགྱུར་རོ། །གཤེན་གྱི་སྨོན་ལམ་
གྱིས་ནང་གི་སེམས་ཞིའོ། །སུ་མེད་མཐའ་འཁོབ་ཡུལ་དུ་ནི། ལོངས་སྤྱོད་དགེ་བ་དང་
ལྡན་པའི། ཕོ་མོ་མང་པོས་ལྷག་གིས་གང་། ཅི་མེད་མྱ་ངམ་སྣམ་བུ་ནི། འབྲུ་བཅུད་
སྨན་གྱི་ནགས་སུ་ཆགས། དེ་ལྟར་ཕྱིའི་ཡུལ་རྣམས་འགྱུར་རོ། ནང་གི་སེམས་རྣམས་
ཞི་བས། ཕ་མ་དབུལ་འཕོངས་ཆེ་བ་ནི། མི་ཟད་རིན་ཆེན་གཏེར་དང་འཕྲད། མི་
རྣམས་སྲིན་པོ་ཉིང་ཤ་ཅན། སྡུག་བསྔལ་འདོད་པས་གདུངས་བ་ནི། ཅི་འདོད་རེ་བ་
སོ་སོར་བསྐངས། གཏོ་བུ་དོད་དེ་སྦྱོང་བ་ནི། མི་ཡི་ཡུལ་ནས་ཚེ་འཕོས་ནས། རིན་པོ་
ཆེའི་ཁྱེའུ་འོད་འབར་བ་དེ། ཤེས་བཞིན་ཁོང་ནས་གསལ་བས་མཐོ་རིས་ངན་སོང་ཤེས།
ལས་ཀྱི་རྣམ་པར་སྨིན་པས་ལྷ་མ་ཡིན་གྱི་ཡུལ་དུ་སྐྱེས། ལྷ་མ་ཡིན་གྱི་དམག་ཚོགས་
མང་པོས་ལན་ཆགས་སྙོག་ཏུ་བྱུང༌། ནམ་མཁའི་ཁམས་ནས་ལྷ་མ་ཡིན་གྱི་དམག་ལ།
དབལ་ཡོག་ཁྲིན་དང་གསུམ། གཉེར་འོ་འཚམས་དང་གསུམ། བདུད་དང་བཙན་
དང་དམུ་དང་གསུམ། སྲིད་སྐོས་ཕྱུ་དང་གསུམ། གཉན་པོ་ལྷ་དང་བཅུ་གསུམ།
ཡར་གཡེན་གཉན་པོ་བཅུ་གསུམ་བགྱི་སྟེ། དེའི་དམག་གིས་རིན་པོ་ཆེ་ཁྱེའུ་ཆུང་གི་
མགུལ་ནས་བཟུང་ནས། ལ་ལས་མདའ་རྡེག །ལ་ལས་མདུང་འདེབས། ལ་ལས་རྡོ་
84



མདོ་སྡེ།
མདོ་གཟེར་མིག
༼ཀ༽
རྡེག །ལ་ལས་ལྕགས་ཀྱིས་འབྲབ། ལ་ལས་མེ་འབུད་དང་། ལ་ལས་ཆུ་སྐོལ། དེ་ལྟར་
སྦྱོང་ངོ༌། བར་གཡེན་གཏོད་པོ་དགུ་ལ། ཟླ་ཉི་སྐར་དང་གསུམ། སྤྲིན་གཞའ་དལ་
དང་གསུམ། ཟེར་ལོ་རྫི་དང་གསུམ། དེ་ལྟར་རྣམས་ནི་བར་སྣང་གི་ལྷ་མ་ཡིན། བར་
གཡེན་གཏོད་པོ་དགུ་ལ་བགྱི་སྟེ། དེའི་དམག་གིས་རིན་པོ་ཆེའི་ཁྱེའུ་ཆུང་གི་ལག་པ་
གཡས་གཡོན་ནས་ཟེར་ཐག་སྣ་དགུ་བཏགས་ལ་ལས་མདས་རྡེག །ལ་ལས་མདུང་
གིས་འདེབས། ལ་ལས་རྡོས་རྡེག །ལ་ལས་ལྕགས་ཀྱིས་བྲབ། ལ་ལས་ཆུ་སྐོལ། ལ་
ལས་མེ་འབུད་དེ་ལྟར་སྦྱོང་ངོ༌། །ས་གཞིའི་ལྷ་མ་ཡིན་གྱི་དམག་ལ། ཀླུ་གཉན་རྒྱལ་
དང་། སྨན་གཟེད་སྲིན་དང་གསུམ། འདྲེ་སྲི་བྱུར་དང་གསུམ། གཤིན་རྗེ་ཆུད་དང་
གཉིས་ཏེ་བཅུ་གཅིག་ནི། ས་གཡེན་ཆེ་བ་བཅུ་གཅིག་གིས་བགྱི་སྟེ། དེའི་དམག་གིས་
རིན་པོ་ཆེའི་ཁྱེའུ་ཆུང་གི་རྐང་པ་གཡས་པ་དང་། རྐང་པ་གཡོན་པ་ནས་བྱད་ཐག་
བཅུ་གཅིག་གིས་བཏགས་ནས། ལ་ལས་མདས་རྡེག །ལ་ལས་མདུང་གིས་འདེབས།
ལ་ལས་རྡོས་རྡེག །ལ་ལས་ལྕག་གིས་རྡེག །ལ་ལས་མེ་འབུད། ལ་ལས་ཆུ་སྐོལ། དེ་
ལྟར་སྦྱོང་ངོ༌། །དེ་གཤེན་རབ་ཀྱིས་གཟིགས་ནས། འཁོར་རྣམས་ལ་བཀའ་བསྩལ་པ།
གཏོ་བུ་དོད་དེ་འདི་མ་ཤི་གསོན་ཙམ་ན། རྒྱུ་ང་རྒྱལ་ལ་ཤས་ཆེ་ཞིང༌། རྐྱེན་འཐབ་
རྩོད་ཀྱི་ལས་བྱས་པ། འབྲས་བུ་ལྷ་མ་ཡིན་གྱི་ཡུལ་ན་སྐྱེས་ནས་འདུག །ལན་ཆགས་
སྙེག་པའི་ལྷ་མ་ཡིན་མང་པོ། ནམ་མཁའ་ལ་གནས་པའི་ཡར་གཡེན་གཉེན་པོ་བཅུ་
གསུམ་དང་། བར་སྣང་ལ་གནས་པའི་བར་གཡེན་གཏོད་པོ་དགུ་དང༌། ས་བཞི་ལ་
གནས་པའི་ས་གཡེན་ཆེ་བ་བཅུ་གཅིག་དང་། དེ་རྣམས་ཀྱིས་བྱད་ཐག་སྣ་ཚོགས་ཀྱིས་
དམ་དུ་བཅིང་ནས། མདའ་ནི་རྡེག །མདུང་གིས་འདེབས། རྡོས་ནི་རྡེག །ལྕག་གིས་
ནི་འབྲབ། མེའི་ནང་དུ་སྲེག །ཆུ་ཡི་ནང་དུ་ནི་སྐོལ། དེ་ལྟར་སྦྱོང་གིན་འདུག་པས།
ལྷ་མ་ཡིན་རྣམས་ཀྱི་སྒོ་གཅོད་ཅིང་འདྲེན་པའི་ལྷ་གཤེན་རྣམས་ཀྱི་མཚན་བརྗོད་ལ་
བ
85



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྷ་ཕྱག་ཚོལ་ཅིག །མཆོད་པ་ཕུལ་ཅིག །ཁམས་གསུམ་གྱི་སེམས་ཅན་རྣམས་ལ། ལན་
ཆགས་ཀྱི་གཏོར་མ་དང་། གཟུགས་བརྙན་གྱི་ཡས་སྟགས་མང་པོ་སྦྱིན་པ་ཐོངས་ཤིག །
དེའི་ཡོན་ཏན་གྱི་སྡུག་བསྔལ་དེ་ལས་ཐར་ཏེ་འོང་ངོ༌། །དེ་སྐད་ཅེས་གཤེན་རབ་ཀྱིས་
བཀའ་བསྩལ་ཏེ། ཡང་ཡིད་ཀྱི་ཁྱེའུ་ཆུང་གིས་ལྷ་གཤེན་རྣམས་ཀྱི་མཚན་ནས་བརྗོད་
དོ། །རྨ་ལོ་དང་གཡུ་ལོ་དང་གཏོ་བུ་དོད་དེའི་འཁོར་ཀྱིས་མཚན་བྱང་ཐོགས་ནས་ལྷ་
ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ནམ་མཁའ་མཐའ་
ཡས་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ཀུན་འབུམ་
གོ་འབྱེད་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། དབལ་
གསས་ཆེ་བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ། ཐོག་
གསས་ཁམས་པ་ལྷ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ། དྲི་གསས་ང་རྒྱལ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ། འདུལ་གསས་རྨ་བོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ། བླ་གསས་ཕོ་མ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ།
གཤེན་གསས་ཁྲི་ལོ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ།
སེལ་གསས་གྲལ་བརྒྱད་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ། ལམ་གསས་ཕྱམ་བུ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
གཤེན། དབལ་བོན་རོམ་པོ་མཐུ་དང་སྟོབས་སུ་ལྡན་པ་དྲེགས་པའི་ལྷ་སྲིན་འདུལ་
བ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། མུ་ཆོ་ལྡེམ་
དྲུག་སྲིད་པ་མུ་མེད་པའི་བོན་ལ་མཁས་པ། བསྐལ་པ་གྲངས་མེད་པའི་ཆོ་རབས་
ཐོན་པ། དུང་གི་ལྡེམ་ཤིང་དཀར་པོ་བསྣམས་པས། སྐུ་ལྡེམ་ལྡེམ་འགྲོ་བ་རིས་དྲུག་གི་
དོན་མཛད་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན།
86



མདོ་སྡེ།
མདོ་གཟེར་མིག་
༼ཀ༽
གཤེན་བོན་ཁུ་བྱུག་གསུང་སྙན་ལྷང་ལྷང་ཁམས་གསུམ་དུ་གྲགས་པ་སྣང་སྲིད་ཡེ་སྲིད་
བརྡའ་འཇལ་ནུས་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
གཤེན། འདུལ་གཤེན་རྨ་ད་སྲིད་པ་བདས་ཀྱི་གཅོད་ཅིང་མི་བླ་རྨད་ཀྱི་ཚོལ་བ་ལ་
ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཡ་ངལ་གྱིམ་གོང་
སྲིད་པ་དཀར་ནག་འབྱེད་པ་ལྷ་འདྲེའི་ལན་ཆགས་འཇལ་བ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་རལ་ལྗགས་སྐྱིད་རྒྱལ་
དྲི་ཁམས་དབང་དུ་སྡུད་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་
པའི་གཤེན། ཞི་བའི་བོན་པོ་ཐར་བོན་གྲུ་སྐྱོལ་སྣང་སྲིད་ལྷ་འདྲེ་སྐོས་ལ་འདེབས་པ་
ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན་ཞི་བའི་བོན་པོ་
གླུད་བོན་གྱེར་མཁས། འདུག་པའི་གཡེན་ཁམས་མང་པོ་ཞི་བ་ཤགས་ཀྱིས་འདུལ་བ་
ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་
གཏའ་བོན་བྱོན་ཁྲི་ནག་པོ་བདུད་ཁམས་གཏན་ལ་སྐོར་བ་ལ་ཕྱག་འཚལ་ལོ། །བོན་
ཉིད་སྲིད་པའི་ཀློང་ནས་བསྐྱེད་པའི་གཤེན། ཞི་བའི་བོན་པོ་སྣ་བོན་ལི་བྱིན་མི་རབས་
རྒྱུད་དུ་སྤེལ་བ་ལ་ཕྱག་འཚལ་ལོ། །དེ་ལྟར་བོན་ཉིད་སྲིད་པའི་ཀློང་ནས་བསྐྱེད་པའི་
ལྷ་གཤེན་ཉི་ཤུ་ཐམ་པ་ལ་ཕྱག་འཚལ་བས། གཏོ་བུ་དོད་དེ་ངན་སོང་ནས་དྲང་བའི་
ཕྱིར། བསྐོར་བ་བྱས་ལྷ་ཕྱག་བཙལ། མཆོད་པ་ཕུལ། ཁམས་གསུམ་གྱི་སེམས་ཅན་
ཀུན་ལ། ལན་ཆགས་ཀྱི་གཏོར་མ་དང་ཡས་སྟགས་གཟུགས་བརྙན་མང་པོ་བཏང་
བས། གཤེན་རབ་ཀྱི་དགོངས་པ་དང༌། ལྷ་གཤེན་གྱི་ཐུགས་རྗེ་ཡིས། ཡས་སྟགས་
ཀྱང་གནས་སུ་ཕྱིན་ཏོ། །ལྷ་མ་ཡིན་གྱི་ཡུལ་ན་གཏོ་བུའི་སྦྱིན་པ་ཆར་བཞིན་དུ་བབས་
སོ། །ནམ་མཁའི་ལྷ་མ་ཡིན་ཡར་གཡེན་གཉན་པོ་བཅུ་གསུམ་དང་། བར་སྣང་གི་ལྷ་
མ་ཡིན་བར་གཡེན་གཏོད་པོ་དགུ་དང་། ས་གཞིའི་ལྷ་མ་ཡིན་ས་གཡེན་ཆེ་བ་བཅུ་
87



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཅིག་དང་། དེ་རྣམས་ཀྱི་དམག་ཚོགས་ཀྱིས། གཏོ་བུ་དོད་དེའི་མ་ཤི་གསོན་ཙམ་
ན། གཞན་དག་གི་མི་ལ་མཐོ་བའི་མཁར་ཕབ་དམའ་བའི་ཡུལ་འཕྲོག་ནོར་ཕྱུགས་
གནངས་སུ་བཅད་ཅིང་། མི་རྟ་གྲི་རུ་བསད་པའི་ལན་ཆགས་སྙེག་པའི་དམག་ཚོགས་
རྣམས་ཀྱང་། ཡས་སྟགས་ལས་ཅི་འདོད་ཡིད་བཞིན་བྱུང་ནས་དགོས་འདོད་རེ་བ་
བསྐངས་སོ། །བོན་ཉིད་སྲིད་པའི་ཀློང་ནས་བསྐྱེད་པའི་ལྷ་གཤེན་ཉི་ཤུ་ཐམ་པས། ལྷ་
མ་ཡིན་གྱི་ཡུལ་དུ་བྱོན་ནས་སྨོན་ལམ་བཏབ་པས། ལྷ་ཡི་སྨོན་ལམ་གྱིས་ཕྱི་ཡི་ཡུལ་
རྣམས་འགྱུར་རོ། །གཤེན་གྱི་སྨོན་ལམ་གྱིས་ནང་གི་སེམས་རྣམས་ཞིའོ། །ཟངས་རི་
ལྕགས་ཐང་མང་པོ་ནི། སྨན་དང་མེ་ཏོག་ཚལ་དུ་སོང་། རྣོ་བའི་མཚོན་ཆ་མང་པོ་ནི།
པདྨའི་སྡོང་པོ་རྒྱས་པར་སྐྱེས། ལྗི་བའི་གོ་ཆ་མང་པོ་ནི། གཡུ་ཡི་གཡུང་དྲུང་མང་པོར་
སོང་། མྱ་ངན་ངུ་འབོད་མང་པོ་ཡང་། ལྷ་ཡི་རོལ་མོ་བྲོ་གླུ་མང་པོར་སོང་། རྣག་ཁྲག་
མཚོ་མོ་མང་པོ་ནི། བདུད་རྩིའི་ཆུ་མིག་འགོ་དགུར་སོང་། དུས་ཀྱི་འཁྲུག་པ་བྱེད་པ་
ནི། དུམ་ནས་ཞི་བའི་སེམས་དང་ལྡན། དེ་ལྟར་ཕྱིའི་ཡུལ་རྣམས་འགྱུར་རོ། །གཤེན་
གྱིས་སྨོན་ལམ་བཏབ་པས། ནང་གི་སེམས་རྣམས་ཞིའོ། །སྲིད་པའི་གཏོ་བུ་དོད་དེ་
ལྷ་མ་ཡིན་གྱི་དམག་ཚོགས་ཀྱིས་སྔོན་དམར་ཐག་པས་བཏག་པ་ནི། རང་གིས་རང་
གྲོལ་ནས་ནམ་མཁའ་ལ། གཞའ་ཚོན་གྱི་འོད་དུ་ཐིབས་སོ། །མདའ་དང་མདུང་གིས་
བརྡེགས་པ་ནི། འཛུག་ཏུ་མ་བཏུབ་པར་མེ་ཏོག་དུ་ཕུལ་ཕུལ་སོང་ངོ་། །རྡོས་བརྡེགས་
པ་ཡང་བརྡེག་ཏུ་མ་བཏུབ་པར་པདྨ་ཝལ་ཝལ་སོང་ངོ༌། །ལྕག་གིས་བྲབས་པ་ཡང་
འབྲབ་ཏུ་མ་བཏུབ་པར་གཡུང་དྲུང་དུ་ལམ་ལམ་སོང་ངོ༌། །མེ་རུ་བསྲེགས་པ་ཡང་
སྲེག་ཏུ་མ་བཏུབ་པར་བདུད་རྩི་བསིལ་བའི་ཁང་པར་སོང་ངོ༌། །ཆུར་བཙོས་པ་ཡང་
འཚོད་དུ་མ་བཏུབ་པར་རིན་པོ་ཆེའི་གཞལ་ཡས་སུ་སོང་ངོ༌། །དེ་ལྟར་ན་གཏོ་བུ་དོད་
དེ་ལྷ་མ་ཡིན་གྱི་ལན་ཆགས་ཁེར་ནས་ལྷ་མ་ཡིན་གྱི་ཡུལ་ནས་ཐར་རོ། །
88



མདོ་སྡེ།
མདོ་གཟེར་མིག་
དེ་ནས་རིན་པོ་ཆེའི་ཁྱེའུ་འོད་དུ་འབར་བ་དེ། སུམ་ཅུ་རྩ་གསུམ་ལྷ་ཡི་གནས་སུ་
སྐྱེས་སོ། །ཅང་ཤེས་ཀྱི་རྟ་ལ་ཞོན། འདོད་འཇོའི་བ་ལ་འཇོའོ། །མ་རྨོས་པའི་ལོ་ཏོག་
ལ་ཟའོ། །ཁྲུས་ཀྱི་རྫིང་བུ་ལ་བག་ཆགས་ཀྱི་དྲི་མ་འཁྲུའོ། །ཤེལ་གྱི་གླང་པོ་ཆེ་ཤེལ་གྱི་
གཙུག་ཕུད་དགུ་ཡོད་པ་ལ། ལོངས་སྤྱོད་ཀྱི་རོལ་མོ་དང་རྐྱེན་བྱེད་དོ། །མེ་ཏོག་གི་
ལྡིང་ཁང་ནང་ན་གནས་སོ། །གུར་གུམ་གྱི་སྤང་རི་ལ་སྐུ་འཆག་གོ །སྨན་ར་ས་ཡ་ནའི་
སྡོང་པོ་དང་། རྩི་མ་བུ་ད་རའི་འབྲས་བུ་ལ་གསོལ་ལོ། །ལྷ་བྲན་བརྒྱ་དང་། ལྷ་ཕྲན་
སྟོང་གིས་རོལ་མོ་སྣ་ཚོགས་བསྒྱུར་རོ། །དེ་ལྟར་ལྷ་ཡི་རོལ་མོ་བསམ་གྱིས་མི་ཁྱབ་པ་ལ་
སྤྱོད་ཅིང་འདུག་གོ །སྟོན་པ་གཤེན་རབ་ཀྱིས་གཟིགས་ནས། གཏོ་བུ་དོད་དེའི་འཁོར་
རྣམས་ལ་བཀའ་བསྩལ་པ། གཏོ་བུ་དོད་དེ་ནི། ལྷ་མ་ཡིན་གྱི་ཡུལ་ནས་ཐར་ནས།
ལྷའི་ཡུལ་ནས་སྐྱེས་ནས་འདུག་གོ །དེ་ལྟར་ཡར་སྟེགས་པའི་ཡོན་ཏན་ནི། མིའི་ཡུལ་
དུ་ཁྱེད་འཁོར་རྣམས་ལ། མཆེད་ཟླ་རྨ་ལོ་གཡུ་ལོ་དང་། ཡིད་ཀྱི་ཁྱེའུ་ཆུང་རྣམས་
ཀྱིས་གནམ་ལ་འཕུར་དགུ་དང་། ས་ལ་འཛུལ་དགུ། བར་ན་འགྲིམ་དགུའི་གཟུགས་
བརྙན་མང་པོ་ནི་བྱས། གཟུགས་བརྙན་གྱི་སྟེང་དུ་སྤུ་ཚན་སྣ་ཚོགས་ནི་བཙུགས། ཤ་
སྣ་དང་ཁྲག་སྣ་དང་འབྲུ་སྣ་མང་པོ་ལ། ལན་ཆགས་ཀྱི་གཏོར་མ་མང་པོ་ནི་བཤམས།
ལུས་ངག་ཡིད་གསུམ་གྱི་སྒྲིབ་པ་སྦྱང་བའི་ཕྱིར། ལོ་པཎ་ཤེལ་གྱི་མཆོད་རྟེན་དབུ་
གསུམ་པ་གཅིག་ནི་བཞེངས། མར་མེ་དང་སྤོས་དུད་དང་རྩི་སྨན་སྣ་ཚོགས་དང་།
གསས་བཤོས་དང་མེ་ཏོག་སྣ་ཚོགས་དང༌། དེ་ལྟར་མཆོད་པ་རྣམ་པ་ལྔ་ནི་བཤམས།
ཡིད་ཀྱི་ཁྱེའུ་ཆུང་གིས་ཀློང་ཆེན་པོ་ལྔ་ལས་བསྐྱེད་པའི། ལྷ་གཤེན་བརྒྱ་ཐམ་པའི་
མཚན་ནས་བརྗོད། རྨ་ལོ་དང་གཡུ་ལོ་དང་གཏོ་བུ་དོད་དེའི་འཁོར་རྣམས་ཀྱིས་
མཚན་བྱང་ཐོགས་ནས། རྒྱུད་ཀྱི་རོལ་མོ་དང་། སྒྲ་ཡི་རོལ་མོ། གཟུགས་ཀྱི་རོལ་མོ་
དང༌། དེ་རྣམས་ཀྱིས་ཀྱང་སྣ་དྲངས་ནས། མཆོད་རྟེན་ལ་བསྐོར་བ་བྱས་པ་དང༌།
80



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྷ་གཤེན་བརྒྱའི་མཚན་ནས་བརྗོད་ཅིང་། མཚན་བྱང་གི་མཚན་ཕྱག་བཙལ་བ་
དང་། མཆོད་པ་རྣམ་ལྔ་རྒྱུན་དུ་ཕུལ་བ་དང་། ཁམས་གསུམ་གྱི་སེམས་ཅན་རྣམས་
ལ། ལན་ཆགས་ཀྱི་གཏོར་མ་རྣམས་དང་། གཟུགས་བརྙན་གྱི་ཡས་སྟགས་མང་པོ་
བཏང་བ་དང་། བདག་འདྲེན་པའི་སློབ་དཔོན་གྱི་སྒོམ་པ་ཐང་བཅད་ནས། སྔགས་
དྲག་པོ་འཛབ་དུ་དྲངས་བ་དང་། དེ་རྣམས་ཀྱི་ཡོན་ཏན་དང་བྱིན་རླབས་དང་མཐུ་
སྟོབས་ཀྱིས། གཏོ་བུ་དོད་དེ་རྒྱུ་དུག་ལྔས། འཁོར་བའི་ལམ་ལྔ་བརྒྱུད་ནས། ཤིན་ཏུ་
སྡུག་ཅིང་རབ་ཏུ་སྦྱོང་བ་ནི། ཞག་བདུན་ནས་དམྱལ་བའི་ཡུལ་ནས་དྲངས་བ་དང་།
དམྱལ་བ་རྣམས་ཀྱང་རྒྱུད་ཆད་པར་གྱུར་ཏོ། །ཞག་བདུན་ནས་ཡི་དྭགས་ཀྱི་ཡུལ་ནས་
དྲངས་སོ། །ཡི་དྭགས་རྣམས་ཀྱང་རྒྱུད་ཆད་པར་གྱུར་ཏོ། །ཞག་བདུན་ནས་བྱོལ་སོང་
གི་ཡུལ་ནས་དྲངས་སོ། །བྱོལ་སོང་རྣམས་ཀྱང་རྒྱུན་ཆད་པར་གྱུར་ཏོ། །ཞག་བདུན་
ནས་མཐའ་འཁོབ་མིའི་ཡུལ་ནས་དྲངས་སོ། །ཡུལ་མཐའ་འཁོབ་མིའི་ཡུལ་རྣམས་རྒྱུན་
ཆད་པར་གྱུར་ཏོ། །ཞག་བདུན་ནས་གཡེན་ཁམས་ཀྱི་ལྷ་མ་ཡིན་གྱི་ཡུལ་ནས་དྲངས་
སོ། །གཡེན་ཁམས་ཀྱི་ལྷ་མིན་རྣམས་ཀྱང་རྒྱུན་ཆད་པར་གྱུར་ཏོ། །དེ་ནས་ཞག་སུམ་
ཅུ་རྩ་ལྔ་ལོན་ནས་ལྷ་ཡི་ཡུལ་དུ་སྐྱེས། དགའ་ལྡན་གྱི་ལོངས་སྤྱོད་བསམ་དུ་མེད་པ་
ཞིག་ནི་ཡོད་དོ། །ཅང་ཤེས་ཀྱི་རྟ་དང་། འདོད་འཇོའི་བ་དང་། མ་རྨོས་པའི་ལོ་ཏོག་
དང་། གླང་པོ་ཆེ་བེ་ཅི་རབ་བརྟན་དང་། སྨན་ར་ས་ཡ་ནའི་སྡོང་པོ་དང་། རྩི་མ་
བུ་ད་རའི་འབྲས་བུ་དང་། གུར་གུམ་གྱི་སྤང་རི་དང༌། མེ་ཏོག་གི་ལྡིང་ཁང་དང་།
ལྷ་དང་ལྷ་མོའི་རོལ་མོ་མང་པོ་བསྒྱུར་བ་དང་། དེ་རྣམས་ཀྱི་ལོངས་སྤྱོད་ནི་ཤིན་ཏུ་
ཆེ། དགའ་ཞིང་སྐྱིད་པར་འདུག་ན། གནས་དེ་ཡང་འགྱུར་བ་ཅན་གྱི་གནས་ཡིན།
ལོངས་སྤྱོད་དེ་རྣམས་ཀྱང་ཟད་པ་ཅན་གྱི་ལོངས་སྤྱོད་ཡིན། གཏོ་བུ་དོད་དེ་ཡང་
ལྟུང་བ་ཅན་གྱི་ལྷ་ཡི་བུ་ཡི་ལུས་ཐོབ་པ་ཞིག་ཡིན་པས། གནས་དེར་ལུས་ན་ངན་སོང་



མདོ་སྡེ།
མདོ་གཟེར་མིག
གི་གནས་སུ་སྐྱེས་ནས་སྦྱོང་པ་ཅན་ཡིན་ནོ། །གནས་དེ་ནས་ཀྱང་ཐུགས་རྗེས་བཟུང་
ཞིང་། བྱིན་གྱིས་བརླབས་ལ་དྲང་དགོས་གསུངས་ཏེ་ཡིད་ཀྱི་ཁྱེའུ་ཆུང་གིས་ལྷ་ཡི་ཡུལ་
ནས་ཐུགས་རྗེས་རབ་ཏུ་དྲངས་བ་ནི་ཤིན་ཏུ་དཀའ་བས། ལྷ་གཤེན་བརྒྱ་ཡི་མཚན་
ནས་བརྗོད། རྨ་ལོ་དང་གཡུ་ལོ་དང་གཏོ་བུ་དོད་དེ་འཁོར་རྣམས་ཀྱིས། མཚན་བྱང་
ཐོགས་ནས་ལྷ་ཕྱག་འཚལ་ལོ། །བོན་ཉིད་གཡུང་དྲུང་གི་ཀློང་ནས་བསྐྱེད་པའི་ལྷ་
གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བོན་ཉིད་ཡེ་ཤེས་ཀྱི་ཀློང་ནས་བསྐྱེད་པའི་ལྷ་
གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བོན་ཉིད་ནམ་མཁའི་ཀློང་ནས་བསྐྱེད་པའི་
ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བོན་ཉིད་འབྱུང་བའི་ཀློང་ནས་བསྐྱེད་པའི་
ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ལོ། །བོན་ཉིད་སྲིད་པའི་ཀློང་ནས་བསྐྱེད་པའི་
ལྷ་གཤེན་ཉི་ཤུ་ཐམ་པ་ལ་ཕྱག་འཚལ་ལོ། །དེ་ལྟར་ལྷ་གཤེན་བརྒྱ་ལ་ཕྱག་འཚལ་ལོ། །
གཤེན་རབ་ཀྱི་བྱིན་བརླབས་ཀྱིས། གཏོ་བུ་དོད་དེ་རབ་ཏུ་དྲང་དཀའ་ཡང་། སུམ་
ཅུ་རྩ་གསུམ་ནས་ཚེ་འཕོས་ཏེ། གཤེན་རབ་ཀྱི་འཁོར་དང་པོ། གསས་མཁར་ཤམ་པོ་
ལྷ་རྩེའི་སྒོ་ན། མེ་ཏོག་སྣ་ཚོགས་ཀྱི་མཆོད་པ་འབུལ་བའི་སར་དུང་གི་ཁྱེའུ་ཆུང་ལ་
རིན་པོ་ཆེའི་ཡིག་འབྲུས་བརྒྱན་པ་ཞིག་བརྫུས་ནས་སྐྱེས་སོ། །མི་རྣམས་ཀྱིས་དྲིས་པས།
བདག་ནི་ལྷའི་བུ་ལྟུང་བ་ཅན་ཅིག་ལགས་སོ་ཟེར་ནས། མེ་ཏོག་བླངས་ནས་གསས་
མཁར་ལ་བསྐོར་བ་བྱེད་ཅིང་མཆོད་པ་འབུལ་ལོ། ། །
དེ་གཤེན་རབ་ཀྱི་སྤྱན་གྱིས་གཟིགས་ནས། འཁོར་རྣམས་ལ་བཀའ་བསྩལ་པ། གཏོ་
བུ་དོད་དེ་ནི་འགྲོ་བ་རིས་དྲུག་གི་ལས་འཕྲོ་ཟད་པས། བདག་གཤེན་རབ་ཀྱི་ལས་འཕྲོ་
དང་མཐུན་ཏེ། ཡུལ་འོལ་མོ་ལུང་རིང་ན་གསས་མཁར་ཤམ་པོ་ལྷ་རྩེ་ལ་སུམ་ཅུ་རྩ་
གསུམ་ནས་ཞག་བདུན་ལོང་ནས་ཚེ་འཕོས་ཏེ། བསྐོར་བ་བྱས། ལྷ་ཕྱག་འཚལ་མཆོད་
པ་ཕུལ་ཞིང་འདུས་པས། ཡིད་ཀྱི་ཁྱེའུ་ཆུང་ཟུར་ཕུད་ཅན་འབྲུག་རྟ་སྔོན་པོ་ཞོན་ལ།
91



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཡུལ་འདིར་ངའི་སྤྱན་སྔར་ཁྲིད་ལ་ཤོག་ཅིག་གསུངས་པས། ཡིད་ཀྱི་ཁྱེའུ་ཆུང་གིས།
གཏོ་བུ་དོད་དེ་འབྲུག་གི་རྟ་ལ་བསྐྱོན་ནས་མཆིས་སོ། །གཏོ་བུ་དོད་དེས་ཀྱང་ལྷ་
དང་སློབ་དཔོན་ངོ་ཤེས་ནས། ལྷ་ཕྱག་གུས་པར་འཚལ་ལོ། །ཡུལ་མཁར་དང་གཉེན་
གདུང་ངོ་ཤེས་སོ། །གཉེན་གདུང་ཡུལ་མིས་ཀྱང་གཏོ་བུ་ངོ་ཤེས་སོ། །སོ་སོར་གདུངས་
ནས་ངུས་སོ། །དེ་ལ་གཤེན་རབ་ཀྱིས་བཀའ་བསྩལ་པ། གཏོ་བུ་དོད་དེ་ནི་ལྷ་གཤེན་
ཉི་ཤུ་ཐམ་པ་ལ་ཕྱག་འཚལ་བས། སྒྲིབ་པ་ཉི་ཤུ་བྱང་ངོ༌། །སླད་མའི་མི་རྣམས་ཀྱང་
བདག་གིས་བཀའ་རྒྱུད་མ་ཆད་པར་ཐོབ་པས། མ་ངུ་ཞིག་ཞག་བདུན་ན་གཅིག་ཀྱང་
མ་ལུས་པར་སངས་རྒྱས་ཏེ་འགྲོའོ། །དེ་སྐད་ཅེས་གསུངས་ནས་ཡང་གཏོ་བུ་ཉིད་ལྷ་
གཤེན་བརྒྱའི་མཚན་བརྗོད་ཅིང་ཕྱག་འཚལ་དུ་བཅུག་གོ །གཤེན་རབ་ཀྱིས་སྨན་དང་།
འབྲས་བུའི་ཞུགས་མར་བལྟམས་ནས། ཐུགས་དཀར་ཕྱག་རྒྱ་ཐལ་མོ་སྦྱར་ཏེ། མཚན་
བྱང་ཞུགས་ལ་བཞེན་ནས་སྔགས་བརྗོད་པ། ཡཾ་ཡཾ་སྤྲོས་རཾ་ན་ཐིམ། རཾ་རཾ་ཧ་ཏྲིག་ན་
གསལ། ཁཾ་ཁཾ་ཨ་དཀར་ན་ཁྱོད། ཧཱུཾ་ཧཱུཾ་གུ་ལིང་ན་སངས། ཨོཾ་ཨཱི་ཡོངས་རྒྱས་ན་ཧཱུཾ།
དེར་ཞག་བདུན་ནས་སེམས་ཅན་རྣམས་སངས་རྒྱས་སོ། །སྲིད་པ་འབྱུང་བ་ལ་འདུས།
འབྱུང་བ་ནམ་མཁའ་ལ་འདུས། ནམ་མཁའ་ཡེ་ཤེས་ལ་འདུས། ཡེ་ཤེས་གཡུང་དྲུང་
ལ་འདུས། གཡུང་དྲུང་གཤེན་རབ་ཀྱང་འགྲོ་དོན་མཐར་ཕྱིན་ནས། སླར་འོལ་མོ་ལུང་
རིང་དུ་གཤེགས་སོ། དེ་ཡང་སེམས་ཅན་གང་ཞིག་སེམས་དཔའ་བསྐྱེད་དེ། ལྷ་གཤེན་
བརྒྱ་ལ་ཕྱག་འཚལ་ན། སྐྱེ་བ་འདི་ལ་སྒྲིབ་པ་འབྱང་བར་འགྱུར་རོ། ལྷ་གཤེན་བརྒྱ་ལ་
ཕྱག་འཚལ་བའི་ལེའུ་སྟེ་ལྔ་པའོ།། །། །
༧ གཡུང་དྲུང་ལྷའི་སྐད་དུ་ན། གུ་ཏྲག་ལིང་ལ་མི་ཏྲིག་སངས། གང་ཟག་མི་ཡི་
སྐད་དུ་ན། ལྷ་མོ་སུམ་བརྒྱ་ལ་ཕྱག་འཚལ་བའི་ལེའུའོ། །དེ་ནས་སྟོན་པ་གཤེན་རབ་
མི་བོ་ཡིས། འོལ་མོ་ལུང་རིང་དུ་བྱོན་ནས། ཐུགས་རྗེའི་བྱིན་བརླབས་ལས་སྲིད་ཀྱིན།
92



མདོ་སྡེ།
མདོ་གཟེར་མིག་
༼ཀ༽
སྐུ་ཡི་འོད་ཟེར་ལས་ཕྱུང་བའི་སློབ་བུ་འབུམ་ཕྲག་མང་པོས་མདུན་བསུ་ནས་བསྐོར་བ་
བྱས། ལྷ་ཕྱག་འཚལ། མཆོད་པ་ཕུལ་ལོ། །དེའི་རང་བཞིན་གྱིས་ནམ་མཁའ་ལ་འོད་
གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་
བཅུ་ཡོངས་ནས་སྒྲ་སྙན་པ་མང་པོ་གྲགས་སོ། །གཤེན་རབ་ཀྱིས་གསུངས་པ། བདག་
གིས་སྐུ་གསུང་ཐུགས་ཀྱི་མན་ངག་བོན་བསྟན་པས། ཁྱེད་རྣམས་ཀྱི་ལུས་ངག་ཡིད་
དང་གསུམ་གྱི་སྒྲིབ་པ་བྱང་ནས། ཕྱོགས་བཅུ་འཇིག་རྟེན་གྱི་ཁམས་སུ་སྤྲུལ་པའི་སྐུ་
གྲངས་མེད་པས། འགྲོ་བའི་དོན་ནུས་པར་ཤོག་ཅིག་གསུངས་པས། སློབ་བུ་རྣམས་
ཀྱང་པེའུ་ཙེ་རྣམ་པ་གསུམ་གྱི་དོན་ཐུགས་སུ་གསལ་ཞིང་། ཕ་རོལ་ཏུ་ཕྱིན་པ་བཅུ་ཡི་
སྒོ་གང་ལ་ཡང་མ་འགགས་པས་སྲོད་ལ་འོལ་མོ་ལུང་རིང་དུ། གཤེན་རབ་ལ་མཆོད་
པ་ཕུལ་གུང་ལ་བྲག་སེང་གེ་རྒྱབ་བསྣོལ་གྱི་ཕུག་ཏུ་བདུད་ཀྱི་བུ་མ་ཏྲང་རུ་ཏྲ་བཏུལ།
ཐོ་རངས་རི་གཡུང་དྲུང་དགུ་བརྩེགས་ཀྱི་རྩེ་ལ་མངོན་སུམ་དུ་སངས་རྒྱས་སོ། །
དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། རྨ་ལོ་གཡུ་ལོ་དང་། ཡིད་ཀྱི་
ཁྱེའུ་ཆུང་དང་། གསས་མཁར་ཤམ་པོ་ལྷ་རྩེ་ལ། མེ་ཏོག་སྣ་ཚོགས་ཀྱི་མཆོད་པ་ཕུལ་
བས། དེའི་བྱིན་རླབས་ཀྱིས་སྟོན་པའི་སྐུ་ལས་འོད་ཟེར་མང་པོ་འཕྲོས་སོ། །ཤར་ཕྱོགས་
འཇིག་རྟེན་གྱི་ཁམས་སུ། འོད་ཟེར་དཀར་པོ་འཕྲོས་པས། ཞེ་སྡང་དམྱལ་བ་རྣམས་
ཀྱི་སྒོ་གཅོད་པའི་དོན་ཆེད་དུ། ཡུལ་གཅིག་སྲིད་པའི་མིང་ལ། གར་ཡུལ་གསང་བྲག་
ཡིན། མཁར་གཅིག་སྲིད་པའི་མིང་ནི། དགུ་ཁྲི་ཆུང་འདུལ་ཡིན། བོན་གཅིག་སྲིད་
པའི་མིང་ནི། ལྡེ་བོ་སྐད་ཆེན་ཡིན། ལྷ་གཅིག་སྲིད་པའི་མིང་ནི། གར་གསས་བཙན་
པོ་ཡིན། བྱང་ཕྱོགས་ཀྱི་འཇིག་རྟེན་གྱི་ཁམས་སུ་འོད་ཟེར་ལྗང་ཁུ་འཕྲོས་པས། འདོད་
ཆགས་ཡི་དྭགས་རྣམས་ཀྱི་སྒོ་གཅོད་པའི་དོན་ཆེད་དུ། ཡུལ་གཅིག་སྲིད་པའི་མིང་
ནི། རྒོད་ཡུལ་ཁྲི་འཕང་ཡིན། མཁར་གཅིག་སྲིད་པའི་མིང་ནི། ཁྲི་སྐོར་ལྡེམ་ཉག་
93



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡིན། ལྷ་གཅིག་སྲིད་པའི་མིང་ནི། རྒོད་གསས་ཁམས་པ་ཡིན། བོན་གཅིག་སྲིད་པའི་
མིང་ནི་མང་གཤེན་རྒྱལ་བ་ཡིན། ནུབ་ཕྱོགས་ཀྱི་འཇིག་རྟེན་གྱི་ཁམས་སུ། འོད་ཟེར་
དམར་པོ་འཕྲོས་པས། གཏི་མུག་བྱོལ་སོང་རྣམས་ཀྱི་སྒོ་གཅོད་པའི་ཕྱིར། ཡུལ་གཅིག་
སྲིད་པའི་མིང་ནི། གསས་ཡུལ་སྒག་བྲང་ཡིན། མཁར་གཅིག་སྲིད་པའི་མིང་ནི། ཁ་
རག་བདུད་འདུལ་ཡིན། ལྷ་གཅིག་སྲིད་པའི་མིང་ནི། གསས་རྗེ་རྨང་པོ་ཡིན། བོན་
གཅིག་སྲིད་པའི་མིང་ནི། བ་རབ་གླིང་བཞི་ཡིན། ལྷོ་ཕྱོགས་ཀྱི་འཇིག་རྟེན་གྱི་ཁམས་
སུ། འོད་ཟེར་སྔོན་པོ་འཕྲོས་པས། ཕྲག་དོགས་མི་རྣམས་ཀྱི་སྒོ་གཅོད་པའི་ཕྱིར། ཡུལ་
གཅིག་སྲིད་པའི་མིང་ནི། གནས་ཡུལ་ལྡིང་ཆེན་ཡིན། མཁར་གཅིག་སྲིད་པའི་མིང་ནི།
ཟོ་བོ་ཁྱུང་ལགས་ཡིན། ལྷ་གཅིག་སྲིད་པའི་མིང་ནི། གནམ་གསས་དབྱིངས་རུམ་ཡིན།
བོན་གཅིག་སྲིད་པའི་མིང་ནི། བ་རབ་གླིང་རྩོལ་ཡིན། དབུས་ཕྱོགས་ཀྱི་འཇིག་རྟེན་
གྱི་ཁམས་སུ་འོད་ཟེར་སེར་པོ་འཕྲོས་པས། ང་རྒྱལ་ལྷ་མ་ཡིན་རྣམས་ཀྱི་སྒོ་གཅོད་པའི་
ཕྱིར། ཡུལ་གཅིག་སྲིད་པའི་མིང་ནི། ནམ་མཁའ་དེ་མོ་ཡིན། མཁར་གཅིག་སྲིད་པའི་
མིང་ནི། ཀུན་གྲུབ་རྫོགས་པའི་མཁར་ཡིན། ལྷ་གཅིག་སྲིད་པའི་མིང་ནི། འོད་དཀར་
ཐུགས་རྗེ་ཅན་ཡིན། བོན་གཅིག་སྲིད་པའི་མིང་ནི། འཕྲུལ་གཤེན་གསང་བ་ཡིན། དེ་
ལྟར་ཡེ་ཤེས་ཀྱི་ལྷ་ལྔ། ཕྱོགས་བཞི་དབུས་ལྔ་ཞལ་ལྷག་གིས་བྱུང་བས། གཤེན་རབ་
ཀྱང་རབ་ཏུ་ཐུགས་དགྱེས་ནས། མཆོད་པ་རྣམ་པ་ལྔ་ཕུལ་ལོ། །
གཤེན་ཆེན་པོ་ལྔ་ཡིས། གཤེན་རབ་ཀྱི་ཞལ་མཐོང་བས་སྤྱན་སྔར་འདུས་པས།
བསྐོར་བ་བྱས། ལྷ་ཕྱག་འཚལ་ལོ། །མཆོད་པ་ཕུལ་ནས་ཞུས་པའི་མདོ། བདག་ཅག་
གཤེན་པོ་ལྔ་པོ་ནི། འཁོར་བའི་ལམ་ལྔའི་སྒོ་གཅོད་པའི་བོན་པོ་ལགས་ན། གསས་
མཁར་སུམ་བརྒྱ་དྲུག་ཅུའི་ནང་ནས་ཀྱང་། ངེས་ཚིག་བདེན་པའི་དོན་གཅིག་བདག་
ཅག་རྣམས་ལ་བསྟན་དུ་གསོལ། དེ་སྐད་ཅེས་གསོལ་ཏོ། །གཤེན་རབ་ཀྱིས་བཀའ་
94



མདོ་སྡེ།
མདོ་གཟེར་མིག
ཀ༽
བསྩལ་པ། རིགས་ཀྱི་བུས་ཞུས་སམ་གསོལ་པ་ནི་ཤིན་ཏུ་ཡང་ལེགས་སོ། །སེམས་
ཅན་ཐམས་ཅད་ནི་རྒྱུ་དུག་ལྔའི་དབང་གིས་འཁོར་བའི་གནས་ལྔར་སྐྱེས་ཏེ། དེ་རྒྱུན་
གཅད་པའི་ཕྱིར། སྒོ་བཞི་མཛོད་དང་ལྔའི་དོན་ཁྱེད་རྣམས་ལ་བསྟན་པར་བྱ་བ་ཡིན་
གསུངས་ཏེ། གདན་སེང་གེའི་ཁྲི་ལ་བཞུགས། གསེར་གྱི་ཆག་ཤིང་གཡུ་ཡི་གཡུང་དྲུང་
རིས་ཅན་ནི་ཕྱག་ན་བསྣམས། སློབ་བུ་རྣམས་ཀྱིས་ཀྱང་ལུས་པོའི་པུས་མོ་བཙུག་ཐལ་
མོ་སྦྱར་ནས། གསས་མཁར་ཤམ་པོ་ལྷ་རྩེ་ན། སྒོ་བཞི་མཛོད་དང་ལྔའི་བོན་འཆད་
ཅིང་བཞུགས་ནས།
དེའི་ཚེ་དེའི་དུས་ན། ཤར་ཕྱོགས་ཀྱི་འཇིག་རྟེན་གྱི་ཁམས་ན་སྒྲ་སྙན་པ་གྲགས་
ཤིང་འདུག་གོ །དེ་ནས་འོད་གསལ་བ་མང་པོ་ཤར་གྱིན་འདུག་གོ །དེ་ནས་དར་ཁྲ་
བོ་གཅིག་འོང་གིན་འདུག་གོ །དེ་ནས་མི་མང་པོ་གཅིག་འོང་ཞིང་འདུག་གོ །དེ་ནས་
ཡུལ་འོལ་མོ་ལུང་རིང་དུ་ཕེབས་སོ། །དེ་ནས་མི་དེ་རྣམས་ཀྱིས་སྟོན་པ་ལ་བསྐོར་
བ་བྱས། ལྷ་ཕྱག་བཙལ་མཆོད་པ་ཕུལ་ནས་ཞུས་པའི་མདོ། ཡུལ་འདིའི་མིང་ནི་ཅི་
ལགས། མཁར་འདིའི་མིང་ནི་ཅི་ལགས། གསས་མཁར་འདིའི་མིང་ནི་ཅི་ལགས། མི་
ཁྱེད་རྣམས་ཀྱི་མཚན་ནི་ཅི་ལགས། སྟོན་པ་གཤེན་རབ་མི་བོ་ནི། ད་ཡུལ་གང་ཙམ་
ན་ཡོད། སྐྱེས་བུ་ཆེན་པོ་ཁྱད་པར་འཕགས་པ་གཅིག་གདའ་ན། ཉིད་ལྟ་བུ་ལགས་པ་
ནི་སྲིད་དམ། དེ་ལ་སྟོན་པས་བཀའ་བསྩལ་པ། ཡུལ་འདིའི་མིང་ནི་འོལ་མོ་ལུང་རིང་
བྱ་བ་ཡིན་ནོ། །མཁར་འདི་ཡི་མིང་ནི་བར་པོ་སོ་བརྒྱད་བྱ་བ་ཡིན་ནོ། །གསས་མཁར་
འདི་ཡི་མིང་ནི་ཤམ་པོ་ལྷ་རྩེ་བྱ་བ་ཡིན་ནོ། །སྟོན་པ་གཤེན་རབ་མི་བོ་ནི་བདག་ཡིན་
ནོ། །འཁོར་པ་འདི་རྣམས་ནི་གཤེན་ཆེན་པོ་ལྔ་ཡིན་ཏེ། བོན་སྒོ་བཞི་མཛོད་དང་
ལྔ་ཉན་པ་ལགས་སོ། །རིགས་ཀྱི་བུ་ཉིད་ནམ་མཁའ་ནི་དར་གྱིས་བཀང་། ས་གཞི་
རོལ་མོས་བཀང་། ཟངས་ཀྱི་ཤིང་རྟ་འཁོར་ལོ་བཞི་པ་ལ་ནི་ཞོན། འཁོར་པ་མང་
95



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པོས་ནི་མཐའ་བསྐོར། ཤིན་ཏུ་ཡང་ངོ་མཚར་ཆེ་བ་ཞིག་སྣང་ངོ༌། །ཡུལ་ཇི་སྐད་བྱ་
བ་ནས་འོང་། མིང་ཇི་སྐད་བྱ་བ་ཡིན། རིགས་ཇི་སྐད་བྱ་བ་རུ་གཏོགས། ད་ལྟ་ནི་
གང་དུ་འགྲོ་བ་ཡིན། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །མི་རྣམས་ཀྱིས་
སྟོན་པའི་ཞབས་ལ་སྤྱི་བོས་གཏུགས་ཏེ། ལྷ་ཕྱག་ལན་བདུན་བཙལ་ནས་ཞུས་པའི་
མདོ། བགྲོད་པས་ཕྱིན་ནོ་རེ་དགའ་རེ་སྐྱིད་ན། བསམ་པ་གྲུབ་པ་རེ་དགའ་རེ་སྐྱིད་ན།
གཤེན་རབ་ཞལ་མཐོང་རེ་དགའ་རེ་སྐྱིད་ན། སྟོན་པ་ལགས། བདག་ཅག་མཆིས་པའི་
ཡུལ་ནི། འཇིག་རྟེན་གྱི་ཁམས། ཤར་ཕྱོགས་ཀྱི་གླིང་། ཧོས་མོ་གླིང་དྲུག་ལགས་སོ། །
མཁར་གྱི་མིང་ནི་འབར་བ་རྩེ་དགུ་བྱ་བ་ལགས་སོ། །གྲོང་ཁྱེར་གྱི་མིང་ནི་བདལ་ཁྱབ་
ཀུན་སྤྲོ་བྱ་བ་ལགས་སོ། །རྒྱ་མཚོའི་མིང་ནི་གཡུང་དྲུང་མིག་དགུ་བྱ་བ་ལགས་སོ། །
ཡུལ་དེར་རྩྭ་སྣ་ཚོགས་ཀྱང་འཁྲུངས་སོ། །ཤིང་སྣ་ཚོགས་ཀྱང་འཁྲུངས་སོ། །སེམས་
ཅན་སྣ་ཚོགས་གནས་སོ། །བདག་ནི་རྒྱལ་པོ་ཧོས་ཀྱི་རིགས་སོ། །མིང་ནི་ཧོས་དང་བ་
ཡིད་རིང་བྱ་བ་ལགས་སོ། །ཡུལ་དེ་ན་གསོན་གྱི་ལོངས་སྤྱོད་ནི་བསམ་གྱིས་མི་ཁྱབ་པ་
ཞིག་མཆིས་ན། སེམས་ཅན་གྱི་བུ་ལགས་པས། སྐྱེ་འཆི་འདུ་འབྲལ་ལ་གནས་ན། མཐོ་
རིས་སུ་འདྲེན་པ་དང་། ཐར་ལམ་སྟོན་པའི་སློབ་དཔོན་མི་བདོག་ནས། སྟོན་པ་ཉིད་
སྤྱན་འདྲེན་འོང་བ་ཡིན། དེ་ཡང་སྟོན་པའི་སྒྲོན་མ་གཤེན་རབ་མི་བོ་ལགས། བདག་
གི་མཆོད་གནས་དམ་པ་གཤེགས་པར་ཞུ། དེ་སྐད་ཅེས་རྒྱལ་པོས་གསོལ་པས། དེ་
ལ་སྟོན་པ་གཤེན་རབ་མི་བོས་ཐུགས་ལ་དགོངས་ནས་བཀའ་བསྩལ་པ། ཧོས་དང་
བ་ཡིད་རིང་ཁྱོད་ནི། ཤིན་ཏུ་ངག་འཇམ་ལ་རབ་ཏུ་དབང་པོ་ཁོང་དལ་བ། སྙིང་རྗེ་
ཆེན་པོའི་སེམས་དང་ལྡན་པ་ཞིག་སྣང་བས། བདག་ནི་ཕྱོགས་བཞི་དབུས་དང་ལྔའི་
གཤེན་ཆེན་པོ་ལྔ་ལ། བོན་སྒོ་བཞི་མཛོད་དང་ལྔ་ཡི་དོན་སྟོན་པས། བསྟན་པ་འདིའི་
འཕྲོ་བཅད་དུ་མི་རུང་བས། སྲིད་པ་སངས་པོ་འབུམ་ཁྲིའི་སྤྲུལ་པ། ཡིད་ཀྱི་ཁྱེའུ་
96



མདོ་སྡེ།
མདོ་གཟེར་མིག
༼ཀ༽
ཆུང་ཟུར་ཕུད་ཅན་འདི། རྒྱལ་པོའི་མཆོད་གནས་དང་སྟོན་པའི་སྒྲོན་མ་ལ་ཡུལ་དེར་
བཏང་བས། ཡིད་ཀྱི་ཁྱེའུ་ཆུང་ཁྱེད་ནི་ཐུགས་རྗེ་ཆེ་ཞིང་བྱིན་རླབས་དྲག་ལ། དབང་
པོ་གསལ་ཞིང་ཤེས་རབ་དྭངས། འདུ་ཤེས་མྱུར་ཞིང་ཚོར་བ་སྐྱེན་པ། འཕྲིག་པ་རྣོ་བ་
རྟུལ་ཤུགས་ཆེ་ཞིང་ངས་ཀྱང་བསྟན་ནི་མི་དགོས་པའི་བློ་ཅན་གཅིག་ཡིན་ནོ། །སྟོན་
པའི་བཀའ་འདི་དང་དུ་ལོངས་ཤིག །བདེན་པའི་ཚིག་འདི་གཟུངས་སུ་ཟུངས་ཤིག །
སྤྱོད་པ་ནི་མས་འཛེག་ཅིག །ལྟ་བ་ནི་ཡས་ཕུབ་ཅིག །གཞི་སྙིང་རྗེ་ཆེན་པོར་ལོངས་
ཤིག །ཐབས་ཕ་རོལ་ཕྱིན་པ་བཅུ་ལ་སྤྱོད་ཅིག །དེ་སྐད་ཅེས་གཤེན་རབ་ཀྱིས་བཀའ་
བསྩལ་ཏོ། །
ཡིད་ཀྱི་ཁྱེའུ་ཆུང་གིས་གསོལ་པ། སློབ་དཔོན་ལྷ་ཡི་བཀའ་བྱུང་ན། དམྱལ་བའི་
ཡུལ་དུ་སྤྲུགས་ཀྱང་བཟོད་པར་བགྱི། སྟོན་པ་བདེན་པའི་བཀའ་ནི་རག་ཤ་སྲིན་པོས་
ཀྱང་མི་གཅོག །རྗེའི་བཀའ་བསྩལ་བཞིན་དུ་བདག་ཀྱང་མཆི་བ་ལས་དེ་སྐད་ཅེས་སྨྲས་
ནས། མགྱོགས་པའི་འཕྲུལ་གྱི་རྟ་ནི་བསྟད་དོ། །གཏོ་ཡི་བཀའ་སྒྲོམ་ནི་བཀལ་ལོ། །ཡི་
གེ་འཕྲུལ་གྱི་སླག་པ་ནི་གོན་ནོ། །སློབ་དཔོན་ལ་ཕྱི་ཕྱག་བཏང་། གྲྭ་རོགས་ལ་སྨོན་
ལམ་བཏབ་ནས་ཆས་སོ། །རྒྱལ་པོ་དང་བ་ཡིད་རིང་ཀྱི་མཆོད་གནས་ལ་བལྟས་པས་
ཀྱང་། ཡིད་ཀྱི་ཁྱེའུ་ཆུང་ཟུར་ཕུད་ཅན་ཅིག །མགྱོགས་པའི་འབྲུག་རྟ་སྔོན་པོ་གཅིག་
ལ་ནི་ཞོན། གཏོ་ཡི་བཀའ་སྒྲོམ་ཡང་ཆུང་གཉིས་ནི་བཀལ། ཡི་གེ་འཕྲུལ་གྱི་སླག་པ་
ནི་གསོལ། ཅི་བལྟས་ཅི་རུ་མཛེས་པ། ཅི་སྨྲས་ཅི་རུ་བདེན་པ་ཞིག་སྣང་ནས། རྒྱལ་པོ་
ཡང་ཤིན་ཏུ་དགྱེས་སོ། །སྟོན་པའི་ཞབས་ལ་སྤྱི་བོས་གཏུགས་ནས། མཆི་ཕྱག་འཚལ་
ནས་ཁྱེའུ་ཆུང་དང་འགྲོགས་ཏེ་གཤེགས་སོ། །རྨ་ལོ་དང་གཡུ་ལོ་གཉིས་ཀྱང་། ཡིད་ཀྱི་
ཁྱེའུ་ཆུང་དང་འབྲལ་བས་ཤིན་ཏུ་གདུངས་བ་སྐྱེས་ནས། ཕྱི་བཞིན་དུ་འབྲེངས་ནས་
ཆས་སོ། །འོལ་མོ་ལུང་རིང་གི་མར་མཚམས་སུ་ཕྱིན་ཙམ་ནས། ཡིད་ཀྱི་ཁྱེའུ་ཆུང་གིས་
97



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྨྲས་པ། དཔོན་གསས་སློབ་དཔོན་གཅིག་པའི་གྲོགས་པོ་གཉིས། གཤེན་རབ་བཀའ་
མ་བཅག་པར་ཁྱེད་གཉིས་ངས་མི་འཁྲིད། སློབ་དཔོན་ཐུགས་ལས་འགལ་ན་ངན་
སོང་གནས་སུ་སྐྱེ། རྨ་ལོ་དང་གཡུ་ལོས་ལན་བཏབ་པ། ལྷ་དང་སློབ་དཔོན་གྲོགས་
པོ་གསུམ། དམ་པ་ཡིན་ན་གཉན་པར་མཉམ། རྒྱལ་པོ་ཡུལ་དུ་བསྐྱལ་ནས་བདག་
ཅག་སླར་ལ་ལྡོག །དེའི་གོང་དུ་དེ་སྐད་མ་གསུངས་ཤིག །དེ་ནས་འོལ་མོ་ལུང་རིང་
མར་བརྒལ་ནས་གཤེགས་སོ། །དེ་ནས་ཆུ་གྱིམ་ཤང་ནག་པོའི་འགྲམ་དུ་བྱོན་ནོ། །རྒྱལ་
པོ་དང་བ་ཡིད་རིང་གིས་སྨྲས་པ། གསས་ཀྱི་ཁྱེའུ་ཆུང་རྨ་ལོ་གཡུ་ལོ་གཉིས། ཡིད་ཀྱི་
ཁྱེའུ་ཆུང་སྐྱེལ་མ་འདིས་འཚལ་སླར་ལ་བཞུད། བདག་ཅག་ཡུལ་དུ་བསྐྱལ་ནས་སླར་
བཞུད་ན། རྒྱལ་འབངས་ཡ་ཁ་བདག་ལ་དར་ཏེ་མཆི། སླར་ལ་ཡེ་ནས་གཤེགས་པ་
སྐད་ནི་མི་ཟེར་བར། རྒྱལ་པོའི་མཆོད་གནས་གསུམ་ཙམ་སྤྱན་དྲངས་པས། རྒྱལ་པོའི་
ཚུལ་ལ་མ་མགུ་གཉིས་ནི་སླར་ལ་བྲོས། དེ་སྐད་རྒྱལ་འབངས་བདག་ལ་ཟེར་ཏེ་འོང་
བར་ངེས། ཤུལ་ཐག་རིང་པོ་འདི་ལ་ལམ་དུ་གྱ་ཉེས་ན། སྟོན་པ་གཤེན་རབ་བདག་
ལ་མི་དགྱེས་ངེས། རྨ་ལོ་གཡུ་ལོ་འདི་ནས་སླར་ལ་གཤེགས། །
ཡང་ཡིད་ཀྱི་ཁྱེའུ་ཆུང་གིས་སྨྲས་པ། གཤེན་རབ་བཀས་མ་བཅད་པར་ཁྱེད་གཉིས་
ངས་མི་ཁྲིད། སྟོང་གསུམ་སེམས་ཅན་འཁོར་བ་དོང་སྤྲུགས་བྱས་པ་བས། དཔེར་ན་
སློབ་དཔོན་བཀའ་བཅག་ཤིན་ཏུ་ཉེས། དམྱལ་བའི་ཉེས་རྒྱུ་འདི་འདྲ་གསོག་པ་བས།
གདོད་ནས་མ་ཐོས་ཤིན་ཏུ་ཉེས་མེད་དགེ། བདག་གི་ངོ་དང་འདྲ་བའི་འབྲུག་རྟ་
སྔོན་པོ་འདི། ཁྱོད་གཉིས་ཞོན་ལ་གཤེན་རབ་སྤྱན་སྔར་སོང་། དེ་སྐད་ཅེས་སྨྲས་ནས་
འབྲུག་རྟ་ལས་བབས་སོ། །སྲབ་མདའ་གྲོགས་པོ་གཉིས་ལ་གཏད་པས། འབྲུག་རྟ་
ཡང་མ་དགའ་བའི་སེམས་སྐྱེས་ནས། སྐད་ལྷང་ལྷང་འཚེར་ཅིང་མིག་གཡས་གཡོན་
ནས་མཆི་མ་ངང་སྒོང་ངུར་སྒོང་ཙམ་བྱུང་ངོ༌། །
08



མདོ་སྡེ།
མདོ་གཟེར་མིག
དེ་ལ་ཡིད་ཀྱི་ཁྱེའུ་ཆུང་གིས་སྨྲས་པ། བདག་ནི་རྒྱལ་པོའི་ཡུལ་དུ་ཕྱིན་ནས་དགོན་
པའི་གནས་ཤིག་འཛིན། འབྲུག་རྟ་ཞོན་ནས་གར་ཡང་འགྲོ་ས་མེད། སྟོན་པའི་སྒྲོན་
མ་གཤེན་རབ་མི་བོ་ལ། ཁམས་གསུམ་སེམས་ཅན་མཐའ་ཡས་ཀུན་རེ་བས། ཕོ་ཉ་
བང་ཆེན་བྱ་ས་ཁྲི་དང་འབུམ། འབྲུག་རྟ་གཉེར་ན་ཡུད་ལ་བསམ་པ་འགྲུབ། བདག་
དང་འདྲ་བའི་རྨ་ལོ་གཡུ་ལོ་གཉིས། འབྲུག་རྟ་སྔོན་པོ་མ་སྡུག་སྐྱིད་པར་གྱིས། འབྲུག་
རྟས་གཤེན་རབ་བང་ཆེན་ཕྱོགས་བཞི་ཡོ་བྱས་ན། འབྲུག་གི་ལུས་པོ་བོར་ནས་ཐར་པ་
ཐོབ་པར་ངེས། དེ་སྐད་ཅེས་སྨྲས་པས། འབྲུག་ཀྱང་མཆི་མ་ཆད་ནས་དགའ་འོ། །རྨ་
ལོ་གཡུ་ལོས་སྨྲས་པ། སྟོན་པའི་སྒྲོན་མ་གཤེན་རབ་མི་བོ་ལ། འཇིག་རྟེན་ཁམས་ན་
སློབ་བུ་གྲངས་མང་ཡང༌། སློབ་བུའི་དམ་པ་ཐུགས་དང་འདྲ་བ་བདག་ཅག་སྤུན་
གཉིས་ཡིན། ཡུལ་དུ་བསྐྱལ་ན་རྒྱལ་པོ་ཉིད་མི་དགྱེས། ལམ་དུ་འགྲོགས་པ་ཁྱེའུ་ཆུང་
ནན་ཏུར་ཆེ། དེང་སང་གཤེན་རབ་ཉིད་ཀྱང་གལ་ཏེ་མི་དགྱེས་སྲིད། ད་ནི་བདག་
ཅག་འདི་ནས་ལྡོག་པར་གྱིས། དེ་སྐད་ཅེས་སྨྲས་ནས་རྨ་ལོས་སྐྱིན་གྱི་རལ་ག་ཕུད་
ནས། ཁྱེའུ་ཆུང་གི་སྐུ་ལ་གསོལ་ལོ། །གཡུ་ལོས་གཡུ་ཡི་ཟུར་ཕུད་བཀྲོལ་ནས། ཁྱེའུ་
ཆུང་གི་དཔྲལ་བར་བཏགས་སོ། །ཁྱེའུ་ཆུང་ལ་རྒྱལ་པོས་མཚན་བཏགས་པ། གཡུང་
དྲུང་གཙུག་གཤེན་རྒྱལ་བར་མཚན་བཏགས་སོ། །དེ་ནས་སོ་སོར་ཕྱི་ཕྱག་འཚལ་ནས་
རྨ་ལོ་གཡུ་ལོ་དང་འབྲུག་རྟ་སྔོན་པོ་གསུམ་ནི་འོལ་མོ་ལུང་རིང་དུ་སླར་གཤེགས་སོ། །
གཡུང་དྲུང་གཙུག་གཤེན་རྒྱལ་བ་དང་། རྒྱལ་པོ་དང་བ་ཡིད་རིང་དང་། འཁོར་པ་
མང་པོ་རྣམས་ནི་ཆུ་བོ་གྱིམ་ཤང་ནག་པོ་བརྒལ་ནས་གཤེགས་སོ། །
དེ་ནས་ཡུལ་ཧོས་མོ་གླིང་དྲུག་ཏུ་ཕྱིན་ནས། རྒྱལ་པོའི་འཁོར་པ་རྣམས་དང༌། ཡུལ་
ཁམས་དེའི་མི་རྣམས་དང༌། བཙུན་མོ་དང་སྲས་མིང་སྲིང་རྣམས་ཀྱིས་མདུན་བསུས་
ནས། ལ་ལས་དར་ཕྱར་རོ། །ལ་ལས་དུང་འབུད། ལ་ལས་གཤང་འཁྲོལ། ལ་ལས་
99



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྔ་རྡུང་། ལ་ལས་སྐོར་བ་བྱེད། ལ་ལས་ལྷ་ཕྱག་འཚལ། ལ་ལས་མཆོད་པ་འབུལ།
ཡུལ་ཁམས་དེའི་འདབ་ཆགས་དང་། རི་དྭགས་དང་། གཅན་གཟན་དང་། མི་ནོར་
ཐམས་ཅད་ཀྱི་མདུན་བསུས་ནས། ལྷ་ཕྱག་འཚལ་ལོ། །དེ་ནས་མཁར་འབར་བ་རྩེ་
དགུའི་ནང་དུ་བྱོན་ནོ། །གསོལ་ཟས་བདའ་དགུ་དྲངས། རྒྱལ་པོ་དང་བཙུན་མོ་དང་
སྲས་མིང་སྲིང་དང་། གྲོང་ཁྱེར་བདལ་ཁྱབ་འོད་ལྡན་ཡིད་སྤྲོའི་མི་རྣམས་ཀྱིས་སྡོམ་པ་
ནི་མནོས་སོ། །ཤེས་རབ་ནི་སྦྱངས་སོ། །མན་ངག་ནི་མནོས་སོ། །དེའི་རང་བཞིན་གྱི་
ཡུལ་དེའི་མི་ལ་ཐར་པ་ཐོབ་པ་ཡང་བྱུང་ངོ༌། །གྲུབ་པ་བརྙེས་པ་ཡང་བྱུང་ངོ༌། །ཚུལ་
ཁྲིམས་སྲུང་བ་ཡང་བྱུང་ངོ༌། །བཟོད་པ་སྒོམ་པ་ཡང་བྱུང་ངོ༌། །བརྩོན་འགྲུས་ཅན་
ཡང་བྱུང་ངོ༌། །བསམ་གཏན་ལ་འཇོག་པ་ཡང་བྱུང་ངོ༌། །དེ་ལྟར་ཕ་རོལ་ཏུ་ཕྱིན་པ་
བཅུ་ལ་སྤྱོད་པ་ཡང་བྱུང་ངོ༌། ། །
དེ་ནས་གཡུང་དྲུང་གཙུག་གཤེན་རྒྱལ་བ་ཡང་མཚོ་གཡུང་དྲུང་མིག་དགུའི་འགྲམ།
གྲོང་ཁྱེར་བདལ་ཁྱབ་ཀུན་སྤྲོའི་ནུབ་ཕྱོགས། ཤེལ་གྱི་བྲག་འཕྲང་སྐས་པད་མ་རིས་ཀྱི་
ཕུག་ཏུ་དགོངས་པ་ལ་གཤེགས་སོ། །ནངས་པར་དྲོ་ལ་བྱོན་ཙམ་ན། སྣང་བ་༼སྔ་པ་༽
ཀ་ནས་ཡུལ་དེའི་བྱ་སྐད་སྙན་གྱིས་བསུའོ། །དེ་ནས་རི་དྭགས་སྤུ་སྡུག་གིས་བསུའོ། །
དེ་ནས་གཅན་གཟན་རིས་བཀྲས་བསུའོ། །དེ་ནས་རྟ་ཅང་ཤེས་ཀྱིས་བསུའོ། །དེ་ནས་
གླང་པོ་ཁྱུ་མཆོག་གིས་བསུའོ། །དེ་ནས་ཁྱི་རིག་པ་ཅན་གྱིས་བསུའོ། །དེ་ནས་སྲས་ལྕམ་
དྲལ་གྱིས་བསུའོ། །དེ་ནས་རྒྱལ་པོ་ཡབ་ཡུམ་གྱིས་བསུའོ། །དེ་ནས་མཁར་འབར་བ་
རྩེ་དགུའི་ནང་དུ་བྱོན་ནས། གསོལ་ཟས་རོ་མཆོག་དྲངས་ནས་སྨོན་ལམ་བཏབ་ཅིང་
གཤེགས་སོ། །དེ་ནས་ནམ་གྱི་སྲོད་ལ་གནས་ཁྱད་པར་ཅན་དེ་བདུད་དང་གཤིན་རྗེ་
དང་། སྲིན་པོ་དང་གནོད་སྦྱིན་དང་། དེ་རྣམས་སློབ་དཔོན་གྱིས་ཞལ་ལྟ་ཞིང་མཆོད་
པ་འབུལ་དུ་འོང་ངོ༌། །ནམ་གྱི་གུང་ལ་ལོ་སྐོར་དང་གཟའ་དང་རྒྱུ་སྐར་དང་། གཉན་
100



མདོ་སྡེ།
མདོ་གཟེར་མིག
༼ཀ༽
ཁམས་རྣམས། སློབ་དཔོན་གྱི་ཞལ་ལྟ་ཞིང་མཆོད་པ་འབུལ་དུ་འོང་ངོ༌། །ནམ་གྱི་ཐོ་
རེངས་ལ་སྲིད་དང་སྐོས་དང་། ལྷ་དང་ལྷ་དང་ཀླུ་དང༌། དེ་རྣམས་ནི་སློབ་དཔོན་
གྱི་ཞལ་ལྟ་ཞིང་མཆོད་པ་འབུལ་དུ་འོང་ངོ༌། །དེ་ནས་ནམ་ལངས་ནས་ཡེ་ཤེས་ཀྱི་ལྷ་
ལ་གཙུག་གཤེན་ཉིད་ཀྱིས་སྨན་སྣ་ཚོགས་ཀྱི་མཆོད་པ་འབུལ་ལོ། །དེ་ནས་ཉི་མའི་རྩེ་
ལ་སློབ་དཔོན་ཉིད་དྲོ་ལ་གཤེགས་སོ། །དེ་ནས་གཡུང་དྲུང་གཙུག་གཤེན་རྒྱལ་བ་ནི་
དགུང་ལོ་གསུམ་དུ་གནས་ཁྱད་པར་ཅན། ཤེལ་གྱི་བྲག་འཕྲ་སྐས་པད་མ་ཅན་གྱི་ཕུག་
ཏུ་རྒྱལ་པོ་དང་བ་ཡིད་རིང་གིས་བཏེགས་ནས། དགོངས་པ་མཛད་ཅིང་བསྟན་པ་
སྤེལ་བ་དང་། ཡུལ་ཁམས་དེ་ན་གནས་པའི་སེམས་ཅན་ཐམས་ཅད་ཀྱང་། ཁ་དོག་
དཀར་ཞིང་ལས་དགེ་བ་ལ་སྤྱོད་དོ། །
༧ དེའི་དུས་དེའི་ཚེ་ན། སྤྱིར་ཡང་འདོད་ཁམས་ཀྱི་སེམས་ཅན་འདོད་པས་
བརྒྱལ་བ་ལགས་སོ། །དེའི་ནང་ནས་ཀྱང་བུད་མེད་ཆགས་པ་ཆེ་ཞིང་འདོད་པ་
དྲགས་པ་ལགས་སོ། །དེའི་ནང་ནས་རྒྱལ་པོ་དང་བ་ཡིད་རིང་གི་བཙུན་མོ་ཕྲུ་
བཟའ་འགུ་ལིང་མ་ཏི་མ་ལས་ནི། འདོད་ཆགས་ཆེ་བ་ནི་འཇིག་རྟེན་གྱི་ཁམས་
ན་ཡང་མེད་དོ། །དེས་གཡུང་དྲུང་གཙུག་གཤེན་རྒྱལ་བས་བསྟན་པའི་བོན་དང་
བདེན་པའི་ཚིག་མི་ཉན་པར། དེ་ནས་སློབ་དཔོན་ལ་འདོད་ཆགས་ཀྱི་སེམས་
སྐྱེས་ནས། བསམ་པ་ངན་པ་རྒྱུས་སོ། །སློབ་དཔོན་འདི་ཀ་ན་གྲོགས་ལྟ་བུ་ཞིག་
ཡིན་ནོ་མནོས་ནས། ཡིད་ཀྱིས་སྨོན་ལམ་བཏབ་བོ། །དེ་ནས་སློབ་དཔོན་ནང་
པར་དྲོ་ལ་བྱོན་པ་ལ། རྒྱལ་པོ་ཡང་གྲོང་ཁྱེར་ལ་སྐུ་འཆག་ཏུ་བཏང་། བུ་ཚ་མིང་
སྲིང་ཡང་རྩེར་བཏང་། འཁོར་པ་རྣམས་ཀྱང་ཁད་ཀྱིས་བསྐྲད་ནས། སེམས་ཅན་
ཕྱི་མས་བསུ་བའི་རྟིང་ལ། མོ་རང་གཅིག་པུས་བསུས་ནས། མཁར་འབར་བ་རྩེ་
དགུའི་རྒྱལ་ས་ཡང་ཐོག་ཏུ་སྤྱན་དྲངས་ནས། ཞལ་ཟས་རོ་མཆོག་དང་ལྡན་པ་སྣ་
I01



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཚོགས་དྲངས་སོ། །སློབ་དཔོན་གྱིས་ཞལ་ཟས་དེ་རྣམས་གསོལ་ནས། བཞེངས་
ནས་གནས་སུ་གཤེགས་ནས། བཙུན་མོས་སློབ་དཔོན་ལ་གསོལ་བ། བདག་ཀྱང་
ཆགས་པ་འདི་ལྟ་བུ་སྐྱེས་པ་ནི་གང་ལ་ཡང་མ་མྱོང་ན། སློབ་དཔོན་སྐྱེས་བུ་ཆེན་
པོ་ཁྱོད་ནི་ཅི་བལྟས་ཅི་རུ་མཛེས་པ། ཅི་གསུངས་ཅི་རུ་བདེན་པས། བདག་ཀྱང་
ཆགས་པ་སྐྱེས་པ་ལགས་སོ། །ལས་འདི་ལ་མི་བརྟེན་གང་ཡང་མ་མཆིས་སོ། །
འདི་ལ་མ་བརྟེན་ན་སློབ་དཔོན་ཉིད་ཀྱི་སྐུ་ཡང་མི་འཁྲུངས་ངེས། དེ་སྐད་ཅེས་ཟེར་
ནས། སློབ་དཔོན་གྱི་སྐུ་ལ་འཇུས་སོ། །སློབ་དཔོན་ཡང་ཤིན་ཏུ་ཡང་བསྔངས་སོ། །
ཐུགས་ཀྱང་བྱིས་པས་སྒོང་བསྒྱུར་བ་བཞིན་དུ་ཡར་འཕར་མར་རྡེག་ཏུ་སོང་། འབད་
ནས་བརྟན་ནས་མནོས་པས། བློ་གཅིག་རྙེད་ནས་བཙུན་མོ་ལ་བཀའ་བསྩལ་པ།
འཁོར་པས་མཐོང་ངམ་འཁྲིག་ན་བསྟན་པ་ནུབ་སྟེ་འགྲོ། བདག་གིས་བྱ་ར་བྱས་ལ་ཕྱི་
སྒོ་བཅད་ལ་འོང་གིན་གསུངས་ནས་གཤེགས་སོ། །བཙུན་མོས་ཀྱང་བཏང་ངོ༌། །སློབ་
དཔོན་སྒོ་རུ་ལྷུར་གྱིས་བྱུང་ནས་གཤེགས་སོ། །སླད་ན་བཙུན་མོས་འོང་དུ་རེ་ཞིང་
བསྡད་ནས། མེད་པས་སྒོར་ཕྱིན་ནས་བལྟས་པས། སློབ་དཔོན་ནི་ཤེལ་གྱི་བྲག་ཕུག་
པད་མ་རིས་ཀྱི་སྒོར་བསླེབས་ནས་སོང་ངོ༌། །བཙུན་མོས་བསམ་པས་ཤིན་ཏུ་སྙིང་ན་
ནས། སློབ་དཔོན་ཁྱོད་ཀྱང་འཇིག་རྟེན་མི་ཡི་ཡུལ་འདིར་ངས་བསྟན་པ་བསྣུབ་ཀྱིས་
ཟེར་ནས་ཚིག་སྨྲས་ནས་སླར་ཁྱིམ་དུ་སོང་སྟེ། སྒྲོག་བུ་ནི་བཅད། ཤམ་བུ་ནི་བཀྲལ།
འཛིང་པའི་ཚུལ་དུ་ལུས་པོ་སེན་རྗེས་མང་པོ་ནི་བྱས། འཁྱིག་ཅིང་ངུས་པས་འཁོར་པ་
རྣམས་དྲུང་དུ་བྱུང་ངོ༌། །བཙུན་མོ་ཅི་ནོངས་ཅི་ལ་བཤུམས་ཞེས་འཁོར་པས་གསོལ་
པ། བཙུན་མོས་ན་རེ། བདག་ལ་ད་ལྟ་མི་ལ་མ་བྱུང་བ་ཞིག་བྱུང་བས། ད་ཁྱེད་
རྣམས་སོང་ལ། རྒྱལ་པོ་གྲོང་ཁྱེར་ལ་སྐུ་འཆག་པ་སྤྱན་དྲོངས་ལ་ཤོག་ཅིག །དེ་སྐད་
ཅེས་འཁོར་པ་མངགས་པས། འཁོར་པ་རྣམས་ཀྱིས་རྒྱལ་པོའི་སྤྱན་སྔར་མཆིས་ནས་
102



མདོ་སྡེ།
མདོ་གཟེར་མིག །
ཞུས་པའི་མདོ། རྒྱལ་པོ་ལགས། བཙུན་མོའི་ཞལ་ནས། ད་ལྟ་མི་ལ་མ་བྱུང་བ་ཞིག་
བྱུང་བས། རྒྱལ་པོ་མྱུར་དུ་ཡར་ལ་གཤེགས་པར་ཞུ། དེ་སྐད་ཅེས་འཁོར་པས་སྨྲས་
པ། རྒྱལ་པོ་ཡང་ཤིན་ཏུ་མ་དགྱེས་ནས་ཁབ་ཏུ་བྱོན་ནས། བཙུན་མོ་ནི་ཁ་སྦུབ་ཏུ་ངུ་
ཞིང་འདུག་གོ །རྒྱལ་པོས་བཙུན་མོ་ལ་གསུངས་པ། བཙུན་མོ་ལགས་ཤིན་ཏུ་ངུ་ཞིང་
རབ་ཏུ་ག་བ་ནི་ཅི་ནོངས། མི་ལ་མ་བྱུང་བ་ཅི་བྱུང་། མ་ངུ་བར་མགོ་ཐེགས་ལ་སྨོས་
དང་། དེ་སྐད་ཅེས་གསུངས་པས། བཙུན་མོས་མགོ་བཏེགས་ནས་འཁྱིག་ཅིང་ངུས་
ཏེ། གཏམ་ཡང་མི་འབྱིན་པར་བཞིན་བྱེད་ནས། རྒྱལ་པོ་ལ་སྨྲས་པ། རྒྱལ་པོ་ལགས།
ཉིད་ཀྱིས་ཞབས་ནས་བཏེགས་རིན་ཆོག་པ་གཅིག་གདའ་འོ། །ད་ནང་མི་མེད་པར་
གསོལ་ཟས་དྲངས་པས། བདག་ལ་འཛིང་དུ་བྱུང་བས། སྒྲོག་བུ་ཡང་བཅད། ཤམ་བུ་
ཡང་བཀྲལ། ལུས་པོ་ཡང་འཛིང་སེན་རྗེས་ཀྱིས་འདི་ལྟར་བཀང་ནས་སོང་ངོ༌། །རྒྱལ་
པོ་དང་འཁོར་པ་ཀུན་འདི་ནི་བསད་པའི་རིགས་ཡིན་ནོ། །མི་གསོད་ན་བརྔན་བྱ་བའི་
རིགས་ཡིན་ནོ། །བརྔན་མི་བྱེད་ན་ཡང་བྲག་ཕུག་ནས་ཕྱུངས་ལ། རྡུངས་ཤིང་ཚོགས་
ལ་ཐོ་ལེས་ཐོབ་ལ་ཐོངས་ཤིག །དེ་སྐད་ཅེས་བཙུན་མོས་གསོལ་ཏེ། རྒྱལ་པོས་བཀའ་
བསྩལ་པ། མིའི་མཆོག་ཏུ་གྱུར་པའི་སྐྱེས་བུ་དེ་ཡང་། ད་རུང་འཁོར་བའི་འདོད་
ཆགས་སེམས་ནི་མ་སྤངས་ནས་ཡོན་བདག་མོ་ལ་འཛིང་དུ་འོང་བ་འདི། སེམས་ཅན་
ཕྱི་མ་ཐམས་ཅད་ལྷ་བས་ཡུས། གཡུང་དྲུང་བོན་གྱི་བསྟན་པ་ནུབ་ཏུ་ཐོ་བ་ཡིན། འོ་
ཅག་ལ་ཡང་བསོད་ནམས་ཚོགས་ནི་དུམ་ཡང་མེད་པ་ཡིན། རེ་མ་དགའ་འོ་ཇི་ལྟ་བུ་
ཡང་སྲིད་གསུངས་ནས། དབུ་བཏུམས་ནས་བཤུམ་མོ། །བཙུན་མོས་འཁོར་པ་རྣམས་
རྦད་པས་ཀྱང༌། སློབ་དཔོན་གྱི་སྐུ་ལ་བསྡོ་བ་བས། གྲིབ་མ་འགོམ་པ་གཅིག་ཀྱང་མ་
བྱུང་སྟེ། ཁོང་བདག་རྣམས་མྱོག་མྱོག་པོར་མྱོས་ཏེ་སོང་ངོ༌། །དེ་ནས་སང་གདུགས་ཀྱི་
རྩེ་ལ་སློབ་དཔོན་ཀྱང་དྲོ་དུས་སུ་དྲོ་ལ་བྱོན་ནས། སྔ་པ་ཀ་ན་བྱ་སྐད་སྙན་གྱིས་བསུ་
103



26
གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བ་དེ་མེད་དོ། །དེ་ནས་གཅན་གཟན་རིས་བཀྲ་ཡིས་བསུ་བ་དེ་མེད་དོ། །དེ་ནས་རི་
དྭགས་སྤུ་སྡུག་གིས་བསུ་བ་དེ་མེད་དོ། །དེ་ནས་རྟ་ཅང་ཤེས་ཀྱིས་བསུ་བ་དེ་མེད་དོ། །
དེ་ནས་གླང་པོ་ཁྱུ་མཆོག་གིས་བསུ་བ་དེ་མེད་དོ། །དེ་ནས་ཁྱི་རིག་པ་ཅན་གྱིས་བསུ་
བ་དེ་མེད་དོ། །དེ་ནས་སྲས་ལྕམ་དྲལ་གྱིས་བསུ་བ་དེ་མེད་དོ། །དེ་ནས་རྒྱལ་པོ་ཡབ་
ཡུམ་གྱིས་བསུ་བ་དེ་མེད་དོ། །དེ་ནས་མཁར་གྱི་སྒོར་བྱོན་པས། འཁོར་པ་ཀུན་ཀྱང་
མྱོས་ནས་སྣང་ངོ༌། །སློབ་དཔོན་གྱི་དགོངས་པས་ཀྱང་། བཙུན་མོས་དུག་བཏབ་པར་
རིག་ནས་སླར་གཤེགས་སོ། །གནས་སུ་ཡང་མ་ཚུགས་ནས་སླར་སྒོར་བྱུང་ནས། བྱོལ་
སོང་ལ་རིག་པ་ཡོད་པས། བསུར་འོང་བའི་སེམས་ཅན་རྣམས་ཀྱང་། ཕ་ཐེལ་ཚུ་ཐེལ་
ན་ངུ་ཞིང་འདུག་པ་གཟིགས་ནས། ཤིན་ཏུ་མ་དགྱེས་པའི་སེམས་བྱུང་ངོ༌། །དགོངས་
པས་ཀྱང་ཡུལ་དེར་མི་འདུག་པའི་སེམས་བྱུང་ནས། ཡི་གེ་འཕྲུལ་གྱི་སླག་པ་གསོལ།
གཏོ་ཡི་བཀའ་སྒྲོམ་ནི་ཁུར། ཧོས་རུ་དང་པ་ནི་བསྣམས། གནས་ནས་བྱུང་ནས་
གཤེགས་སོ། །ཡུལ་དེའི་ལ་ཀར་ཕྱིན་ནས། ཞལ་ནས་སྨོད་བཙུགས་པ། ངས་ཀྱང་
དགེ་ལ་དད་བསྐྱེད་གཡུང་དྲུང་བོན་བཤད་ནས། ཉོན་མོངས་སྒྲིབ་པ་མ་འབྱོངས་
སེམས་ཅན་ཆ་ལ་གནས་པ་འདྲ། ཡུལ་འདིར་བསྟན་པ་སྤེལ་བས་བསྟན་པ་ནུབ་སྟེ་
སོང་། །རྒྱལ་པོའི་བཙུན་མོ་དུག་ལ་མེ་འབར་མ། ལས་ཀྱི་རྣམ་པར་སྨིན་པ་ལེན་པར་
ཤོག །ང་ལ་འཁྲིག་པ་མེད་པས་ནམ་ཞིག་བོན་གྱི་བསྟན་པ་དར་བར་ཤོག །གསུངས་
ནས་གཤེགས་སོ། ། །
དེ་ནས་ལ་བརྒལ་ལུང་འབོགས་ནས་བྱོན་པས། ལམ་ཀའི་ཁང་པ་ཞིག་ན་མགར་
ཁོ་ན་བྱེད་པ་ཞིག་སྣང་ངོ༌། །ཤིན་ཏུ་སྒྲིབས་ནས་མགར་བའི་སྒོར་ཕྱིན་ཏོ། །འདི་སྐད་
ཅེས་དྲོ་བསླངས་སོ། །མཁྱེན་མགར་ནི་ཡ་བོ་ལགས། འཕྲུལ་མགར་ནི་ཀུན་མཁྱེན་
ལགས། བཟང་མགར་ནི་ཡོ་མཉེས་ལགས། ནངས་ཀྱི་ནི་དྲོ་མ་མྱོང་། གདུགས་ཀྱི་ནི་
104



མདོ་སྡེ།
མདོ་གཟེར་མིག
ཕྱེད་ལ་ཐུག །ནངས་ཀྱི་དྲོ་གཅིག་གསོལ། མགར་བས་ཐོས་ནས་མགར་མོ་ལ་བོས་
ནས་སྨྲས་པ། འུ་བུའི་སྒོ་འདི་ན་ཤིན་ཏུ་ངག་འཇམ་པ་གཅིག །དྲོ་སློང་པ་སུ་ཡིན་ཇི་
ལྟ་བུ་ཞིག་སྣང་ལྟོས་ལ་ཤོག །མགར་མོས་བལྟས་ནས་མགར་བ་ལ་སྨྲས་པ། གསུང་གི་
ངག་འཇམ་པ་བས་ཀྱང་། ཞལ་གྱི་རས་བཟང་བའི་བོན་པོ་གཅིག་གདའ་འོ། །དེ་སྐད་
ཅེས་གླེངས་པས། མགར་བས་ཀྱང་མགར་གྱི་འཕྲོ་བཅད་ནས། ཞེ་ས་ལུགས་བཞིན་དུ་
ཕུལ་ནང་དུ་སྤྱན་དྲངས་ནས། གསོལ་ཟས་གྱི་དྲོ་བཏབ་བོ། །དེ་ནས་སློབ་དཔོན་གྱིས་
སྨོན་ལམ་བཏབ་ནས་གཤེགས་སོ། སློབ་དཔོན་གཤེགས་པའི་རྟིང་ལ་མགར་བ་མགར་
བྱེད་དུ་སོང་བས། བརྡུང་འཕྲོ་གསེར་གྱི་སྦྲམ་བུ་སྟོར་ནས་མེད། མགར་མོ་ན་རེ། དེ་
གཞན་མ་ནི་སུ་ཡང་མ་འོངས་ན། ད་ནང་གི་བོན་པོས་བརྐུས་པས། དོ་ནུབ་མི་
བསླེབ་ལ་འུར་རྒྱུགས་ཤིག་ཟེར་བས། མགར་བ་ཡང་ཤིན་ཏུ་སྙིང་ན་ནས། མགར་གྱི་
ནག་པོ་སྐེད་པར་བཅུགས་ནས་བརྒྱུགས་ཏེ་སོང་ངོ༌། །ལ་གཅིག་བརྒལ་བའི་ཕ་ལོག་
ཏུ་ཁྲེལ་གྱིས་བསླེབས་ནས། མགར་བས་སློབ་དཔོན་ལ་སྨྲས་པ། ད་ནངས་ཕུགས་སུ་
བཅུག་ནས་ཞིམ་དགུའི་ཟས་ཀྱིས་གསན༼འགྲོན༽དེའི་ལན་དུ་ང་ཡི་རིན་ཆེན་གསེར་
རྐུའམ། ཁྲེལ་མེད་པོ་ཁྱོད་ད་ནི་ལིང་གིས་གཏང་ངོ་ཟེར་ནས། གློ་ནས་མགར་གྱི་ནག་
པོ་ལྷུར་གྱིས་ཕྱུང་ནས། སློབ་དཔོན་ལ་རྡེག་དུ་བྱུང་ངོ༌། །སློབ་དཔོན་གྱིས་བཤད་པའི་
ལོང་ནི་མེད། ཟིང་ཀྱིས་བཏང་ནས་འཛིངས་པས། མགར་བས་སློབ་དཔོན་ལ་གོར་
ཆེ་ནས། གྲིས་མ་ཕོག་པར་མགར་བའི་ལག་པ་གཡས་གཡོན་གཉིས་ཙིར་གྱིས་ཟིན་
ཏོ། །དེ་ནས་སློབ་དཔོན་གྱིས་མགར་བར་གསུངས་པ། ང་རྒྱལ་པོ་དང་བ་ཡིད་རིང་གི་
མཆོད་གནས་དམ་པ་བྱེད་ཙམ་ན། བཙུན་མོ་འགུ་ལིང་མ་ཏི་ལ། རྩ་བའི་དམ་ཚིག་
མ་ཉམས་ནས། མི་གཙང་པ་ཡང་མ་སྤྱད་ལ། མགར་གྱི་སོ་མལ་ཕྱིན་པའི་ཚེ། ནང་
གི་དྲོ་མལ་སྦྱར་སྦྱར་ནས། རིན་ཆེན་གསེར་གྱི་སྦྲུམ་བུ་ལ། རྩ་བའི་དམ་ཚིག་མ་ཉམས་
105



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ནས། མ་བྱིན་པ་ཡང་མ་བླངས་སོ། །སེམས་ཅན་འདོད་པ་བསྐང་བའི་ཕྱིར། བདག་
གི་སྲོག་ལ་ཚད་པ་ཡི། མགར་གྲི་ནག་པོ་གསེར་དུ་འགྱུར། གསུངས་ནས་ཧོས་རུའི་རྩེ་
མོ་ཏུག་ཏུག་བྱས་པས། མགར་གྲི་ཡང་གསེར་དུ་སེར་ལིང་གིས་སོང་ངོ༌། །མགར་བ་
ཡང་སྐྱེངས་པས་བཞིན་ལོག་གེ་སྣང་ངོ༌། །སློབ་དཔོན་གྱིས་ཡང་གསུངས་པ། ཁྱེད་ཀྱི་
གསེར་གྱི་སྦྲུམ་བུ་ནི། ར་བའི་ལུད་གསེབ་ནས་མགར་མོས་རྙེད་ནས་ཡོད་ཀྱིས། ང་ནི་
མ་བྱིན་མི་ལེན་པའི་བོན་པོ་ཞིག་ཡིན་པས། ཁྱོད་ཀྱི་གསེར་རྐུ་བའི་ལུགས་ཡོད་དམ་
གསུངས་ནས། སློབ་དཔོན་ཡང་ཕར་ལ་གཤེགས་སོ། །མགར་བ་ཡང་ཕྱིར་ལ་ལོག་
གོ །དེའི་དུས་དེའི་ཚེ་ན། རྒྱལ་པོ་དང་བ་ཡིད་རིང་ནི། དབུ་བཏུམས་ནས་གཟིམས་
པས། ཉི་མ་དམའ་བཙུག་སྙིང་ཕྱུང་བ་བཞིན་མ་དགའ་ནས། སྐུ་བཞེངས་ནས་སློབ་
དཔོན་སྤྱན་འདྲེན་དུ་མཆིས་ན། གནས་ན་མི་བཞུགས་པར་ཤུལ་ཧ་རེ་བཞུད་ནས་
མི་གདའོ། །ཡུལ་ཁམས་དེའི་གཅན་གཟན་དང་། རི་དྭགས་དང་མི་ནོར་དང་འདབ་
ཆགས་རྣམས་ཀྱང་། ལྷོ་ཕྱོགས་ཁ་བལྟས་ནས་ངུའོ། །རྒྱལ་པོ་དང་བ་ཡིད་རིང་ཡང་ཤ་
དང་རུས་པ་བྱེ་བ་ཙམ་དུ་མ་དགའ་འོ། །བཙུན་མོ་ལ་འགྱོད་བཏབ་པ། སློབ་དཔོན་
ལྷའི་དགོངས་ན་ཅི་གསུངས་མཉན་ནོ་ཅོག །བདག་གིས་བརྒྱ་ལ་བསླེབས་ནས་སློབ་
དཔོན་ཁུག་པ་ན། ཁྱོད་ནི་བཞེས་ན་གཏན་དུ་འབུལ་ལོ་གསུངས་ནས། ཕྱོད་ཀྱི་རྟ་ཕོ་
ཤུགས་ལྡན་ལ་ཞོན་ནས། སློབ་དཔོན་སྙེག་ཏུ་གཤེགས་སོ། །ལ་གསུམ་ལུང་གསུམ་
ཕར་འདས་ནས། སློབ་དཔོན་གྱི་རྗེས་པ་ཀ་ནར་བཅུག་ནས་བདས་ནས། མི་ནག་
པོ་གཅིག་དགོད་ཅིང་འཛུམ་ཞིང་བྱུང་བ་དང་འཕྲད་དོ། །རྒྱལ་པོས་གསུངས་པ། མི་
ཁྱོད་རེ་དགའ་ཞིང་འདུག །ཅི་རྙེད་པ་ཞིག་ཡིན། འདི་ནས་ཕར་ལ་མི་གཅིག་སོང་བ་
མཐོང་ངམ། དེ་སྐད་ཅེས་གསུངས་པས། མི་ནག་པོ་དེས་སྨྲས་པ་མི་ཁྱོད་ནི་རྟ་རྔུལ་
ཆུ་བཞིན་དུ་བྱུང་ནས་གར་རྒྱུག་སུ་བདས། འདི་ནས་ཕར་ནི་མི་གཅིག་ཤིན་ཏུ་རིངས་
106



མདོ་སྡེ།
མདོ་གཟེར་མིག
༼ཀ༽
པར་སོང་ངོ༌། །ང་དགའ་བ་ནི་གསེར་གྱི་གྲི་འདི་ང་ལ་བྱིན་པས། དེ་ལ་དགའ་ཞིང་
དགོད་པ་ཡིན་ནོ། །རྒྱལ་པོས་བཅུམ་ནས་བདས་པས། ཆུ་བོ་སིང་གའི་ཙར་ལྷན་གྱིས་
ཕྱིན་ཙམ་ན། སློབ་དཔོན་གྱི་ཆུ་བོ་ལ་གོམ་པ་གསུམ་བྱས་ནས་སོང་ངོ༌། །ཉི་མ་ཡང་
རྩེར་གྱིས་རྒས་སོ། །རྒྱལ་པོས་སློབ་དཔོན་ལ་ཀུ་ཆེན་པོ་བཏབ་ནས་གཡབ་པས། ཆབ་
ཀྱི་ཕར་ཀ་ནས་སྤྱན་སླར་ལ་གཟིགས་སོ། །ཆུ་བོ་སེང་ག་ནག་པོ་དེ་ནི་ཞིང་དུ་ཆེ་ལ།
གཏིང་དུ་ཟབ་ཅིང་རྦ་རུ་དྲག་པས་བརྒལ་དུ་མི་ཐར། གྲུ་གཟིངས་པ་དང་ཉག་ཐག་
པ་ནི། མུན་རུག་པས་གྲོང་ཁྱེར་ནས་བཙལ་བའི་ལོང་མེད། རྟ་ལས་བབས་ནས་ལྷ་
ཕྱག་བཙལ་ནས་ཞུས་པའི་མདོ། རྗེ་གཅིག་གཡུང་དྲུང་གཙུག་གཤེན་རྒྱལ་བ་ལགས།
འཁོར་བའི་སེམས་ཅན་མཐོ་སར་དྲང་བ་དང་། གཡུང་དྲུང་བོན་གྱི་བསྟན་པ་སྤེལ་བ་
དང༌། བདག་གི་མཆོད་གནས་དམ་པར་སྤྱན་དྲངས་ན། ངན་བུ་བོར་ནས་གང་དུ་
གཤེགས་པ་ལགས། བཙུན་མོ་བཞེས་ན་གཏན་གྱི་གྲོགས་སུ་འབུལ། བདག་གི་མཆོད་
གནས་དམ་པར་གཤེགས་པར་ཞུ། དེ་སྐད་ཅེས་ཞུས་སམ་གསོལ་པས།
སློབ་དཔོན་གྱིས་ཆབ་ཀྱི་ཕར་ཀ་ནས་བཀའ་བསྩལ་པ། དད་པ་ཅན་གྱི་རྒྱལ་པོ་
དང་བ་ཡིད་རིང་ལགས། བུད་མེད་བྱ་བ་བཙན་དུག་ཧ་ལ་ཡིན། སེམས་ཅན་གང་
གིས་འཐུང་ཀྱང་མྱུར་དུ་འཆི་བར་བྱེད། བུད་མེད་བྱ་བ་ལས་ཀྱི་སྲིན་མོ་ཡིན། སེམས་
ཅན་གང་གིས་འཁོར་ཀྱང་ལ་འུར་ཕུང་བར་བྱེད། བུད་མེད་བྱ་བ་དམྱལ་བའི་འདམ་
རྫོབ་ཡིན། སེམས་ཅན་གང་གིས་འཁོར་བ་འདམ་ལ་འཛིན་པར་བྱེད། བུད་མེད་བྱ་
བ་འཁོར་བའི་བཙོན་ར་ཡིན། གང་གིས་འབགས་ཀྱང་ཐར་པ་ཐོབ་མི་སྲིད། བུད་
མེད་བྱ་བ་བདུད་ཀྱི་མྱ་ངན་ཡིན། གང་གིས་འབྲེལ་ཀྱང་སྡུག་བསྔལ་ཆད་མེད་མྱོང་།
བདག་གི་སེམས་ལ་འདོད་ཆགས་ས་བོན་མེད། སེམས་ལ་མེད་པས་ལུས་ལ་ཅི་ལ་
སྐྱེ། འོ་སྐོལ་གྲོགས་སུ་བཙུན་མོས་ལྟོ་བརླང་བཏབ། མ་ཉེས་པ་ཡི་བུ་འདི་ནམ་ཞིག་
107



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
མཐའ་ནས་དག་སྟེ་འོང༌། སླར་ལ་ལོག་ནས་རྒྱལ་པོའི་ཡུལ་དུ་ངན་བུ་ད་མི་འགྲོ།
མཆོད་གནས་གཞན་ནས་ཚོལ་ལ་དགེ་བ་ལུགས་བཞིན་སྤྱོད། དེ་སྐད་ཅེས་གསུངས་
ནས། སློབ་དཔོན་ཀྱང་ཁྱོད་ཀྱིས་གང་ལྟར་གར་སོང་ཆ་མེད་པར་གཤེགས་སོ། །རྒྱལ་
པོ་ཡང་མི་ཆད་ལ་རྟ་ངལ་ཡི་ཆད་ལ་ག་མུག །མུན་སྲོས་ལ་སྨུག་འཐིབས་པས་དེ་ཀ་
ནར་གཟིམས་སོ། །མགར་བ་སླར་ལོག་པ་དེ། ཉི་མ་དམར་ཐག་ཆོད་པ་ནས་ཁྱིམ་དུ་
བསླེབས་སོ། །མགར་མོ་མདུན་དུ་བྱུང་ནས། ཁྱོད་ཀྱི་བོན་གྱི་དཀའ་ཐུབ་དེ་མ་བསད་
དམ། འོ་ཅག་གི་གསེར་གྱི་སྦྲུམ་བུ་ནི། ར་བའི་ལུད་གསེབ་ནས་རྙེད་ནས་ཡོད་དོ། །
མགར་བས་ལན་བཏབ་པ། ཇི་བརྐུས་ཐམས་ཅད་བརྟགས་ནས་མི་ཟེར་བར། བོན་
པོས་བརྐུས་ཀྱི་རྒྱུགས་ཤིག་ཟེར་ཟེར་ནས། ལ་གཅིག་བརྒལ་ནས་བོན་པོ་ཀྲིལ་གྱིས་
བསླེབས། གྲི་ནག་ཕྱུང་ནས་ལིང་གིས་བཏང་བསྙམས་ནས། གྲི་དང་ལག་པ་གཉིས་
ཀ་ཁོ་ཡིས་ཟིན། ཕྱིར་ལ་གསོད་པའི་ལས་ཤིག་བྱུང་ངམ་སྙམ། ཤིན་ཏུ་འཇིགས་ཤིང་
རབ་ཏུ་བྱེད་པ་ལ། གསོད་པའི་ཚུལ་དུ་གཏན་ནས་མི་འདུག་པར། ཚིག་བཤད་འདི་
རྣམས་སྦྲེང་ནས་ཡིན། བདག་རྒྱལ་པོ་དང་བ་ཡིད་རིང་གི། མཆོད་གནས་དམ་པར་
བྱེད་ཙམ་ན། བཙུན་མོ་འགུ་ལིང་མ་ཏི་ལ། རྩ་བའི་དམ་ཚིག་མ་ཉམས་ནས། མི་
གཙང་པ་ཡང་མ་སྤྱད་ལ། མགར་གྱི་སོ་མལ་ཕྱིན་པའི་ཚེ། ནང་གི་དྲོ་མལ་སྦྱར་སྦྱར་
ནས། རིན་ཆེན་གསེར་གྱི་སྦྲུམ་བུ་ལ། རྩ་བའི་དམ་ཚིག་མ་ཉམས་ནས། མ་བྱིན་པ་
ཡང་མ་བླངས་ན། སེམས་ཅན་འདོད་པ་བསྐང་བའི་ཕྱིར། ངའི་སྲོག་ལ་ཚད་པ་ཡི།
མགར་གྲི་ནག་པོ་གསེར་དུ་འགྱུར་ཟེར་ནས། ཧོས་རུའི་རྩེ་མོ་ཏུག་ཏུག་བྱས་པས། འུ་
བུའི་གྲི་འདི་གསེར་དུ་སེར་ལིང་གིས་སོང་ངོ༌། །བདག་ཀྱང་ཤིན་ཏུ་ངོ་ཚ་ནས་མིག་
ཀྱང་ལྟ་མ་ཕོད་དོ། །དེའི་རྟིང་ལ་ཡང་བདག་ལ། ཁྱོད་ཀྱི་གསེར་གྱི་སྦྲུམ་བུ་ནི། ར་
བའི་ལུད་གསེབ་ནས་མགར་མོས་རྙེད་ནས་སྣང་ངོ༌། །བདག་ནི་མ་བྱིན་པར་མི་ལེན་
108



མདོ་སྡེ།
མདོ་གཟེར་མིག་
པའི་བོན་པོ་ཞིག་ཡིན་པས། ཁྱོད་ཀྱི་གསེར་གྱི་སྦྲུམ་བུ་རྐུ་བའི་ལུགས་ཡོད་དམ། དེ་
སྐད་ཅེས་གསུངས་ནས་ཕར་བཞུད་དོ། །ངས་ཀྱང་ཚུར་ལོག་ནས་འོང་ངོ༌། །དེ་སྐད་
སྨྲས་ནས་མགར་མོ་ལ་གྲི་བསྟན་པས། མགར་མོ་ཡང་ཤིན་ཏུ་དགའ་ནས་མཆོང་ངོ༌། །
དེ་ནས་ནངས་པར་ནམ་ལངས་ནས། རྒྱལ་པོ་དང་བ་ཡིད་རིང་གིས། ཆབ་ཀྱི་ཕར་
ཀ་ན་སློབ་དཔོན་བཞུགས་སམ་བལྟས་པས་ཀྱང་མི་བཞུགས་སོ། །དེ་ནས་ཡང་ཕྱོད་
ཀྱི་རྟ་ཕོ་ཤུགས་ལྡན་བཅིབས་ནས་ཆབ་ཀྱི་ཁ་འགྲིམས་ཏེ། གྲུ་གཟིངས་པ་དང་ཉག་
ཐག་པའི་གྲོང་ཁྱེར་ལ་ཞབས་ཕབ། མི་རྟའི་དྲོ་སླང་ཆབ་སྒྲོལ་བའི་མཉན་པ་སྦྲན་ནས།
ཆབ་ཀྱི་ཕར་ཀར་བྱོན་ནས། རྗེས་བཅད་པས་ཀྱང་རྗེས་མ་ཆོད། རྨེད་བཏང་བས་
ཀྱང་མཐོང་བ་མེད་དོ། །རྒྱལ་པོ་ཡང་ཤིན་ཏུ་ཐུགས་ཆད་ནས་ཆུ་བོ་ཆེན་པོ་དེ་ཕྱིར་
བརྒལ་ནས་འོང་། མགར་བའི་སྒོར་བབས་ནས་དྲིས་པས། འཕྲུལ་གྱི་མགར་བ་ལགས་
ཁར་སང་གི་བོན་པོ་དེ། ཁྱོད་ཀྱི་དྲུང་དུ་གང་དུ་འགྲོ་ཟེར། ཁྱོད་ལ་གསེར་གྱི་གྱི་བྱིན་
པ། ཁྱོད་ཀྱི་ཡོན་ཏན་ཅི་བྱས། མགར་བས་རྒྱལ་པོ་ལ་གསོལ་པ། བདག་གི་དྲུང་ན་
ནི་འདིར་འགྲོ་བྱ་བ་མི་གསུང་ངོ༌། །གར་འགྲོ་ཡང་བདག་ལ་ཆ་མེད་དོ། །མགར་བས་
རྐུ་བཙུག་པ་དང་། གྲི་ཕྱུང་པ་ནི་ཤིན་ཏུ་ངོ་ཚ་ནས་རྒྱལ་པོ་ལ་གསང་སྟེ། བདག་ལ་
གསེར་གྱི་གྱི་བྱིན་པ་ནི། བདག་གིས་ཡོན་ཏན་བགྱིས་ཏེ། ཤིན་ཏུ་སྦྲེབས་པ་ཞིག་བྱོན་
པ་ལ། གསོལ་ཟས་བདའ་དགུ་ནི་དྲངས། སྐྱེལ་མ་ཞབས་ཏོག་ནི་བགྱིས། དེའི་ཡོན་
ཏན་གྱིས་བདག་ལ་བྱིན་པ་ལགས་སོ། །རྒྱལ་པོ་ལགས། དེ་ནི་མི་ཡི་མཆོག་ཏུ་གྱུར་
པ་ཞིག་གདའ་ན། རིགས་ནི་གར་གཏོགས། མིང་ནི་ཅི་སྐད་བགྱི་བ་ལགས། ཉིད་ཀྱི་
འདེད་པ་ནི་ཅིའི་ཕྱིར་ན་དེད། རྒྱལ་པོས་བཙུན་མོའི་ཐ་སྙད་གསང་ནས། མགར་བ་
ལ་བཀའ་བསྩལ་པ། མིའི་མཆོག་ཏུ་གྱུར་པའི་སྐྱེས་བུ་དེ། རིགས་ནི་སྲིད་པའི་རིགས་
སངས་པོ་འབུམ་ཁྲིའི་སྤྲུལ་པ་ཡིན་ནོ། །མིང་ནི་གཡུང་དྲུང་གཙུག་གཤེན་རྒྱལ་བ་
109



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱ་བ་ཡིན། བདག་གི་ཕྱི་ནས་སྙེགས་པ་ནི། མཆོད་གནས་སུ་སྤྱན་འདྲེན་པ་ཡིན་ཏེ།
བྱོན་དུ་མ་བཞེད་ཅིང་ཡང་མ་བསླེབས། ཡི་མུག་ནས་ཁྱིམ་དུ་སྙེག་པ་ཡིན་ནོ། །དེ་
སྐད་ཅེས་གསུངས་ནས་གཤེགས་སོ། །དེ་ནས་ཁབ་ཏུ་བྱོན་ནས། ཡུལ་ཁམས་དེའི་མི་
རྣམས་ཀྱིས། རྒྱལ་པོ་ལ་དྲིས་ཀྱང་སྨྲས་པས། རྒྱལ་པོས་བཀའ་བསྩལ་པ། བདག་གིས་
རྗེས་ཁོ་ནར་ཞུགས་ནས་བསྙགས་པས། ཉི་མ་རྒས་ཀར་ཆུ་བོ་སིང་གའི་འགྲམ་དུ་དེའུ་
བསླེབས་ཙམ་ཞིག་བྱས་ནས། སྐྱེས་བུ་དེ་ནི། རྫུ་འཕྲུལ་གྱི་ཞབས་དང་ལྡན་པ་ཞིག་
གདའ་འོ། །ཆུ་བོ་དེ་ལ་གོམ་གསུམ་མཛད་ནས་གཤེགས་སོ། །དེད་ནས་མ་བསླེབས་
སོ། །ཀུས་བཏབ་ཅིང་གཡབ་ཀྱིས་བོས་ནས། སྤྱན་གཟིགས་ཙམ་ཞིག་མཛད་པ་ལ།
བདག་གིས་ལྷ་ཕྱག་བཙལ་ནས་སླར་གཤེགས་པར་ཞུས་པས། གཤེགས་སུ་མ་བཞེད་
ནས། ཚིག་བཤད་འདི་རྣམས་གསུངས་སོ། །དད་པ་ཅན་གྱི་རྒྱལ་པོ་དང་བ་ཡིད་རིང་
ལགས། བུད་མེད་བྱ་བ་བཙན་དུག་ཧ་ལ་ཡིན། སེམས་ཅན་གང་གིས་འཐུང་ཀྱང་
མོད་ལ་འཆི་བར་འགྱུར། བུད་མེད་བྱ་བ་ལས་ཀྱི་སྲིན་མོ་ཡིན། གང་གིས་འཁོར་བ་
མྱུར་དུ་འཕུང་བར་བྱེད། བུད་མེད་བྱ་བ་དམྱལ་བའི་འདམ་རྫོབ་ཡིན། གང་གིས་ཉེ་
བ་འདམ་ལ་འཛིན་པར་བྱེད། བུད་མེད་བྱ་བ་འཁོར་བའི་བཙོན་ར་ཡིན། གང་གིས་
ཉེ་བ་ཐར་པ་ཐོབ་མི་སྲིད། བུད་མེད་བྱ་བ་བདུད་ཀྱི་མྱ་ངན་ཡིན། གང་གིས་ཉེ་བ་
སྡུག་བསྔལ་འཆད་མ་མྱོང་། བདག་གི་སེམས་ལ་འདོད་ཆགས་ས་བོན་མེད། སེམས་
ལ་མེད་པས་ལུས་ལ་ག་ན་སྐྱེ། འུ་བུ་གྲོགས་སུ་བཙུན་མོས་ལྟོ་བརླང་བཏབ། མ་ཉེས་
བུ་འདི་ནམ་ཞིག་མཐའ་ནས་དག་སྟེ་འོང་། སླར་ལ་ལོག་ནས་རྒྱལ་པོའི་ཡུལ་དུ་ད་
མི་འགྲོ། མཆོད་གནས་གཞན་ནས་ཚོལ་ལ་དགེ་བ་ལུགས་བཞིན་སྤྱོད། དེ་སྐད་ཅེས་
གསུངས་ནས་གང་ལྟར་སོང་ཡང་ཆ་མེད་པར་ཕྱོད་ཀྱིས་སོང་ངོ༌། །ནངས་པར་རྗེས་
བཅད་ནས་བཏང་བས་ཀྱང་མ་རྙེད། ཡི་ཆད་ག་མུག་མི་ཆད་རྟ་ངལ་ནས་ད་ལྟ་འོང་
Il0



མདོ་སྡེ།
མདོ་གཟེར་མིག་
བ་ཡིན་ནོ། །དེ་སྐད་ཅེས་བཀའ་བསྩལ་ཏོ། །ཡུལ་ཁམས་དེའི་མི་རྣམས་ཀྱང་། མ་
དགའ་བའི་སེམས་ནི་ཤིན་ཏུ་ཡང་ཀུན་ལ་སྐྱེས་སོ། །
དེའི་དུས་དེའི་ཚེ་ན། སློབ་དཔོན་གཡུང་དྲུང་གཙུག་གཤེན་རྒྱལ་བ་ཡིས། རི་
གཙུག་རུམ་འབར་བའི་ནགས་ཚལ་དུ་གཤེགས་ནས་དགོངས་པ་མཛད་པས། ཡུལ་
ཁམས་དེའི་ལྷ་ཀླུ་ཐམས་ཅད་འདུས་ནས། སྡོང་གྲོགས་དང་མཆོད་པ་བྱེད་དོ། །རི་བོ་
དེའི་སྤྲེའུ་བྱང་ཆུབ་སེམས་དཔའ་རྣམས་ཀྱིས། ཤིང་ཏོག་དང་སྨན་རྣམས་བཏུས་ཀྱི་
འདྲེན་ནོ། །ལྷ་མོ་དང་ཀླུ་མོ་རྣམས་ཀྱིས་ཀྱང་། བསྐོར་བ་བྱེད་ཅིང་མཆོད་པ་འབུལ་
ལོ། །དེར་ཕྱིས་ན་མིས་ནི་ཇི་ལྟར་བྱེད། སློབ་དཔོན་གྱི་མངོན་པར་ཤེས་པས་བལྟས་
པས། ཡུལ་ཧོས་མོ་གླིང་དྲུག་གི་མི་རྣམས་ཀྱང་ཉིད་ལ་ཤིན་ཏུ་འཕྱ་ཞིང་སྡིག་གི་ལས་
བྱེད་ཅིང་སྣང་ངོ༌། །སློབ་བུ་རྣམས་ཀྱང་སྦྱིན་པ་གཏོང་བ་ནི་འཕྲོ་བཅད། ཚུལ་ཁྲིམས་
སྲུང་བ་ནི་འཆལ། སྡོམ་པ་མནོས་པ་ནི་ཤོར། སློབ་དཔོན་ཡང་དེ་ཙུག་བྱེད་ན་བོན་
བྱ་བ་རྫུན་ཡིན་ཟེར་ནས། སྡིག་པ་ནི་སྣ་ཚོགས་པ་སྤྱད་ཅིང་སྣང་བས། སློབ་དཔོན་
གྱིས་གཟིགས། སློབ་དཔོན་ཤིན་ཏུ་མ་དགའ་བའི་སེམས་སྐྱེས་སོ། །དགོངས་པས་ཐང་
བཅད་ནས་འདི་ཇི་ལྟ་བུའི་བཟློག་དགོངས་ནས། ཀླུ་ནག་པོ་བསྒྲུབ་པ་ལ། བཙུན་
མོ་ཕྱྭ་བཟའ་འགུ་ལིང་མ་ཏིའི། ལུས་ལ་ནི་ཙི་ཙི་ཛ་ལ་བཏང་ལ། ནད་དེས་ཤིན་ཏུ་
གདུངས་ཙམ་ན། རྫུ་འཕྲུལ་གྱི་མོ་བ་ཞིག་བཏང་ལ། དེས་བཙུན་མོ་ལ་མོ་བཏབ་ལ།
མོས་ཟིན་གཙུག་བྱ་ལ། ཁྱོད་ཀྱི་ཁ་ཡིས་ཀྱང་མི་ཐུབ་ལག་གིས་མི་ཐུབ་པའི་མི་ཞིག་
ལ། ལྟོ་བརླང་དང་བསྐུར་པ་ཆེན་པོ་བཏབ་པས། དེའི་ཆད་པས་ནད་འདིས་བཏབ་
པ་ཡིན་ནོ། །ད་ཕྱི་མ་ཅིས་ཀྱང་མི་ཕན་པས། མི་དེ་དང་གཤེན་རབ་སྤྱན་དྲངས་ལ།
ཚིག་དྲང་པོར་བཟླས་ནས་མཐོལ་བཤགས་མང་པོ་བྱས་ན་ཕན་ནོ་བྱས་ནས། བཙུན་
མོས་ཁས་བླངས་ནས་བོན་གྱི་བསྟན་པ་དར་འོང་བར་གཟིགས་ཏེ། སློབ་དཔོན་གྱིས་
111



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དགོངས་པ་ཐང་བཅད་ནས། ཀླུ་ནག་པོའི་སྙིང་པོ་དྲངས་ཏེ། ས་རིམ་དགུར་མེ་ཐེབས་
ད་ལྟ་ཆུ་ཕུར་དུ་སྒོ་ཧད་ཧད་དྲང་དྲང༌། ལན་བརྒྱ་རྩ་བརྒྱད་བཟླས་ནས། འགུག་
བྱེད་ཀྱི་ཕྱག་རྒྱ། ལག་པའི་ཁུ་ཚུར་གཉིས་བཅངས་མཛུབ་བུ་བཀུག་ནས་དྲངས་པས།
རི་དེ་རྩ་བ་ན་གནས་པའི་ཀླུ་ནག་པོའི་གྲོང་ཁྱེར་ཀུན་ཀྱང་འགུལ་ལོ། །དེའི་ནང་ནས་
སློབ་དཔོན་དང་ཉེ་བའི་ཀླུ་ནག་པོ་འཛིན་པ་ལག་མང་བྱ་བ་སྡོམ་ནག་པོ་རྐང་ལག་
སུམ་བརྒྱ་དྲུག་ཅུ་ཡོད་པ། དཔྲལ་བ་ན་མིག་གཅིག་ཡོད་པ། ཁ་ཆུ་དུག་ཏུ་འཛག་པ་
དབང་དུ་བསྡུས་ནས་སློབ་དཔོན་སྤྱན་སྔར་བྱུང་ངོ༌། །སློབ་དཔོན་ཉིད་ལ་མཆོང་གིས་
དོགས་ནས། སྡོམ་བྱེད་ཀྱི་ཕྱག་རྒྱ་ཁུ་ཚུར་གཉིས་བཅངས་ནས་བརྩེགས་པས། ཀླུས་
ཀྱང་འགུལ་མ་ནུས་པར། སློབ་དཔོན་ལ་སྨྲས་པ། བདག་གནས་སུ་འདུག་ཏུ་མི་སྟེར་
བར། སྙིང་ནས་དྲངས་ཤིང་འགུགས་པ་ཁྱོད་ལ་ཉེས་ཅི་བྱས། ད་ནི་ཅི་བྱེད་ཟེར་ནས་
ཤིན་ཏུ་མི་སྡུག་པར་ལྟའོ། །སློབ་དཔོན་གྱིས་བཀའ་བསྩལ་ནས། ཁྱོད་ཀྱང་རི་འདིའི་
རྩ་བ་ན་གནས། ང་ཡང་རི་འདིའི་རྐེད་པ་ལ་གནས། འུ་བུ་གཉིས་གནས་ཀྱིས་བསྡུས་
པའི་སྤུན་ཟླ་ཡིན། ང་ལ་དགྲ་བྱུང་ན་ར་མདའ་ཟློག་པ་ཡིན། ཁྱོད་ལས་མཐུ་རྩལ་ཆེ་
བ་གང་ཡང་མེད། དམ་ལོང་དམ་ལོང་ནག་པོ་ཀླུ་ཡི་བུ། དེ་སྐད་ཅེས་གསུངས་ནས།
སྙིང་པོ་སྟོང་རྩ་གཅིག་བཟླས་ཤིང་། ཤ་སྣ་ཚོགས་ཀྱི་གཏོར་མ་བླུད་པས། སྙིང་པོས་ཀླུ་
གྲུབ་ནས་ཀླུ་ཡང་ཤིན་ཏུ་དགའ་སྟེ་སྨྲས་པ། གནས་ཀྱིས་བསྡུས་པའི་ཚང་ཟླ་སྐྱེས་བུ་
ཁྱོད། བསྟན་པ་བཤིག་པའི་དགྲ་བོ་གང་ན་ཡོད། ང་ཡིས་ཙི་ཙི་ཛ་ལ་ནད་ཀྱིས་བཟུང་
ལ་བཏང་། སློབ་དཔོན་ཡང་ཤིན་ཏུ་དགྱེས་ནས་སྣང་། ཀླུ་ལ་གསུངས་པ། མཐུ་
དང་སྟོབས་སུ་ལྡན་པ་ནག་པོ་ཀླུ་ཡི་བུ། ང་ཡི་བསྟན་པ་བཤིག་པའི་དགྲ་བོ་ནི། བྱང་
ཕྱོགས་ཀྱི་གླིང་ཡུལ་ཧོས་མོ་གླིང་དྲུག་ན། མཁར་འབར་བ་རྩེ་དགུའི་ནང་ན། བཙུན་
མོ་འགུ་ལིང་མ་ཏི་བྱ་བ་ཞིག་ཡོད་ཀྱིས། ང་ཡི་བཀའ་མ་བྱུང་བའི་བར་དུ་ནད་ཙི་ཙི་
112



མདོ་སྡེ།
མདོ་གཟེར་མིག་
ཛ་ལས་སྡོམས་ཤིག་གསུངས་ནས། སྡོམ་བྱེད་ཀྱི་ཕྱག་རྒྱ་བཤིགས་ནས་བཏང་བས་ཀླུ་
ནག་པོ་དེ། མཆོང་བ་དགུ་ཡིས་ཡུལ་ཧོས་མོ་གླིང་དྲུག་ཏུ་ཕྱིན་ཏོ། །མཁར་འབར་བ་
རྩེ་དགུའི་ནང་ན། བཙུན་མོ་འགུ་ལིང་མ་ཏི་ཉལ་བའི་སྔས་སུ་མཆོང་སྟེ། བྱིན་གྱིས་
མནན་ནས་ཁ་ནང་ན་མར་འཛུལ་ཏེ། སྙིང་དཀར་ནག་གི་མཚམས་ནས་བཟུང་ངོ༌། །
ཡན་ལག་མང་པོ་ནི་རྩ་ཐམས་ཅད་དུ་བརྐྱང་ནས། བཙུན་མོ་ཀླུ་ཡིས་དབང་དུ་
བསྡུས་ཏེ་བསྡམས་སོ། །གཉིད་སད་ནས་ཀྱང་ལུས་ཟ་ལ་སྙིང་ཤིན་ཏུ་མ་དགའ་འོ། །
མོས་མཐུ་བཏབ་པས་ཀྱང་མ་ཕན་ནོ། །ལོ་གཅིག་གཉིས་ལ་རྒྱལ་འབངས་ཀྱིས་ཀྱང་
ནད་མཛེ་ཡིན་པར་ངོ་མ་ཤེས་སོ། །རྒྱལ་པོ་དང་སྲས་ལྕམ་དྲལ་ཡང་མཆི་མ་ལ་སྔས་
བྱས་སོ། །
དེའི་དུས་དེའི་ཚེ་ན། སློབ་དཔོན་ནི་རི་འབར་བ་གཙུག་རུམ་གྱི་ནགས་ཚལ་ནས།
སྐུ་ཡི་སྤྲུལ་པ་འཕྲུལ་གྱི་མོ་མ་ཀུན་ཤེས་ཐང་པོ་བྱ་བ་གཅིག །རྒྱལ་པོའི་ཡུལ་དུ་ཕེབས་
སོ། །གྲོང་ཁྱེར་གྱི་མི་རྣམས་ཀྱིས་མོ་བཏབ་པས་ཀྱང་སྣང་སྲིད་ཐམས་ཅད་འཆར་བར་
རྣོའོ། །རྒྱལ་པོས་བཀའ་བསྩལ་ནས། མོ་མ་དེ་འཁོར་པ་གཅིག་གིས་སྤྱན་དྲངས་སོ། །
མཁར་འབར་བ་རྩེ་དགུའི་ནང་དུ་བྱོན་ནོ། །རྒྱལ་པོ་ཡབ་ཡུམ་གཉིས་དང་། སྲས་ལྕམ་
དྲལ་གཉིས་དང་བཞི་ལས། ཕྱི་མ་ཐམས་ཅད་སྒོར་ཕྱུང་ནས་མོ་བཏབ་བོ། །དེ་ནས་
མོ་མ་ལ་ཞུས་པ། བདག་གི་བཙུན་མོ་འདི་བྲོ་ནད་ངན་པ་འདི་ལྟ་བུས་ཟིན་ན། སྐྱོན་
ཇི་ལྟ་བུ་ལགས། ལྷ་འདྲེ་ཇི་ལྟ་བུས་གནོད། གཏོ་ཇི་ལྟ་བུས་ཕན། འདི་སོས་ན་ནི་
ཉིད་ལ་ཡང་ཡུལ་ཞིང་སྣེའུ་འཕྲང་གིས་བཅད་པ་སྦྱིན་ནོ། །དེ་ནས་མོ་མས་ཀྱང་མོ་ཆ་
སྣ་དགུ་བཤམས་ནས་མོ་བཏབ་ནས། རྒྱལ་པོ་ཡབ་ཡུམ་ལ་ཁ་མར་སྨྲས་པ། ཁྱེད་ཀྱི་
བཙུན་མོ་འདི་ནད་ཙི་ཙི་ཛ་ལས་ཟིན་པའི་འདྲེ་ནི། ཁ་ལག་གཉིས་ཀྱི་མི་ཐུབ་པའི་མི་
ཞིག་ལ། ལྟོ་སྐུར་ཆེན་པོ་བཏབ་པས། དེའི་ཆད་པས་འདི་བྱུང་བ་ཡིན་ནོ། །ད་ཡང་
113



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱི་མ་ནི་ཅིས་ཀྱང་མི་ཕན་ནོ། །སྟོན་པ་གཤེན་རབ་མི་བོ་དང་། སྐུར་པ་བཏབ་པའི་
མི་དེ་ནི་སྤྱན་དྲངས་ནས། བསྐང་གསོ་བྱས་ཤིང་མཐོལ་བཤགས་མ་བྱས་ན། ཕྱི་མ་
ཅིས་ཀྱང་ཕན་པར་མི་འགྱུར་རོ། །རྒྱལ་པོ་ཤིན་ཏུ་ཡང་འཕྲིགས་པ་སྐྱེས་སོ། །བཙུན་
མོ་ནི་ཤིན་ཏུ་ཡང་བསྙོན་ནས་ཁས་མ་བླངས་སོ། །དེ་ནས་རྒྱལ་པོས་འཁོར་པ་རྣམས་
ལ་བཀའ་བསྩལ་ནས། རྒྱལ་བུ་ལྕམ་དྲལ་དང་འཁོར་པ་མང་པོ་ཞིག་ནི། ལྷོ་ཕྱོགས་ཀྱི་
འཇིག་རྟེན་ཁམས་སུ་སློབ་དཔོན་ཚོལ་དུ་བཏང་ངོ༌། །རྒྱལ་པོ་ཉིད་ཤིང་རྟ་ཟངས་ཀྱི་
འཁོར་ལོ་བཞི་པ་ལ་བཅིབས་ནས། རོལ་མོ་དང་འཁོར་པ་མང་པོ་ཞིག་ནི་ནུབ་ཕྱོགས་
ཀྱི་འཇིག་རྟེན་གྱི་ཁམས་ནས་སྟོན་པ་གཤེན་རབ་སྤྱན་འདྲེན་དུ་གཤེགས་སོ། །
དེ་ནས་ཡུལ་འོལ་མོ་ལུང་རིང་དུ་བྱོན་ནས། སྟོན་པ་ལ་སྐོར་བ་བྱས། ལྷ་ཕྱག་
བཙལ་མཆོད་པ་ཕུལ་ནས་ཞུས་པའི་མདོ། སྟོན་པའི་སྒྲོན་མ་གཤེན་རབ་མི་བོ་ལགས།
བདག་གི་ནི་བཙུན་མོ་ནད་ཙི་ཙི་ཛ་ལས་ཟིན་པས། གཞན་མ་ནི་ཅིས་ཀྱང་མི་ཕན་
པས། མོ་མ་ཀུན་ཤེས་ཐང་པོ་ལ་མོ་བཏབ་པས། གཤེན་རབ་སྤྱན་དྲངས་ནས་མཆོད་
པ་ཕུལ་ཞིང་བསྐང་བཤགས་བྱས་ནས་ཕན་ཟེར་བས། སྟོན་པའི་སྒྲོན་མ་འགྲོ་བའི་
དོན་ལ་གཤེགས་པར་ཞུ། དེ་སྐད་ཅེས་གསོལ་ཏོ། །གཤེན་རབ་ཀྱིས་བཀའ་བསྩལ་པ།
གཤེན་ཆེན་པོ་ལྔ་ཡང་བོན་ཆེན་པོ་ལྔ་འཆད་པའི་ཐུན་རྫོགས་པས། འཁོར་བའི་ལམ་
ལྔའི་སྒོ་གཅོད་དུ་གཤེགས་སོ། །བདག་ནི་འགྲོ་བའི་དོན་བྱེད་པ་ལ་གལ་ཆེ་བ་ཞིག་
ཡིན་པས། རྒྱལ་པོས་སྤྱན་འདྲེན་པ་འདི་དང་འགྲོགས་ནས། ཤར་ཕྱོགས་ཀྱི་འཇིག་
རྟེན་གྱི་ཁམས་སུ་མཆིའོ། འོལ་མོ་ལུང་རིང་གི་སློབ་བུ་འབུམ་ཕྲག་མང་པོ་རྣམས་
ཀྱང་བདག་མ་འོངས་ཀྱི་བར་དུ། མཆོད་པ་རྒྱུན་མ་བཅད་ཅིག །བསྟན་པ་གཞུང་
བཞིན་དུ་སྲུངས་ཤིག །དེ་སྐད་ཅེས་བཀའ་བསྩལ་ནས། གསེར་གྱི་ཤིང་རྟ་འཁོར་ལོ་
བརྒྱད་པ་ལ་ནི་བཅིབས་ནས། འཁོར་པ་མང་པོ་དང་རོལ་མོ་སྣ་ཚོགས་པས་སྐུ་བསྐོར་
TI4



མདོ་སྡེ།
མདོ་གཟེར་མིག
ནས་གཤེགས་སོ། །དེ་ནས་ཆུ་གྱིམ་ཤང་ནག་པོ་བརྒལ་ནས། ཡུལ་ཧོས་མོ་གླིང་དྲུག་
དུ་གཤེགས་སོ། །སྟོན་པ་ལ་གནམ་གྱི་ལྷ་དང་། སའི་ཀླུ་དང་བར་གྱི་མི་དང་ཐམས་
ཅད་ཀྱིས་ལྷ་ཕྱག་འཚལ་ཞིང་མཆོད་པ་ཕུལ་ལོ། །འདབ་ཆགས་དང་གཅན་གཟན་
དང་མི་ནོར་ཐམས་ཅད་ཀྱིས་ཀྱང་། ལྷ་ཕྱག་བཙལ་ཞིང་མཆོད་པ་ཕུལ་ལོ། །བཙུན་
མོས་ཀྱང་ལྷ་ཕྱག་བཙལ་མཆོད་པ་ཕུལ་ལོ། །དེ་ནས་མཁར་འབར་བ་རྩེ་དགུའི་ནང་
དུ་གཤེགས་སོ། །རོ་མཆོག་དང་ལྡན་པའི་ཟས་སྣ་ཚོགས་པ་དྲངས་སོ། །གཤེན་རབ་
ནི་རྣམ་པ་ཐམས་ཅད་མཁྱེན་པའི་ཡེ་ཤེས་ཅན་ཡིན་པས། ཐུགས་ལ་ས་ལེ་མངའ་
ན། འགྲོ་བའི་དོན་དུ་གསུངས་པ། བདག་གི་སློབ་བུ་ཡིད་ཀྱི་ཁྱེའུ་ཆུང་ཟུར་ཕུད་ཅན་
གང་ན་དགོངས་པ་བྱེད། སྐད་མ་ཐེངས་སམ་ད་རུང་ཅི་བྱེད་ང་ཡི་སྤྱན་སྔར་ཁྲིད་ལ་
ཤོག །དེ་སྐད་ཅེས་གཤེན་རབ་ཀྱིས་གསུངས་པས། རྒྱལ་པོའི་དགོངས་པས་ཤིན་ཏུ་ངོ་
ཚ་ནས་ལོ་རྒྱུས་ཀྱི་གཏམ་ནི་ཟེར་མ་ཕོད་དོ། །སྲས་ལྕམ་དྲལ་ཚོལ་ཏུ་བཏང་བ་ཡང་
འོང་དུ་རེ་ནས། གཤེན་རབ་ལ་གསོལ་པ། ཡིད་ཀྱི་ཁྱེའུ་ཆུང་དང་བདག་གི་བུ་ཚ་མིང་
སྲིང་གཉིས། ཤིན་ཏུ་དོན་གལ་ཆེ་བ་ཞིག་གཉེར་དུ་ཐལ་ལོ། །དེ་ནས་ཞག་གསུམ་
ཚུན་ཆད་དུ་གཤེན་རབ་ཀྱི་སྤྱན་སྔར་འཁོར་ཏེ་མཆིའོ། །དེ་ནས་ནངས་པར་གདུགས་
ཀྱི་རྩེ་ལ་སྲས་ལྕམ་དང་འཁོར་པ་མང་པོ་རྣམས་ནི་ལོག་གོ །རྒྱལ་པོས་སྲས་ལ་དྲིས་
པས། སྲས་ཀྱིས་སླར་གསོལ་པ། བདག་ཅག་གིས་འཇིག་རྟེན་གྱི་ཁམས་ཀུན་དང་ཀུན་
ཏུ་མཆིས་ནས། བཙལ་ཞིང་རྨེད་བཏང་ནས། མི་གཅིག་གིས་ཀྱང་མཐོང་བ་མ་བྱུང་
བས། ཤིན་ཏུ་ཡི་མུག་ལ་རབ་ཏུ་ག་ཆད་ནས། ད་ལྟ་དབུགས་ཀྱིས་བསླེབས་པ་ལགས་
སོ། རྒྱལ་པོའི་ཞལ་ནས། རྒྱལ་ཁམས་དེ་ཙམ་ཞིག་ནས་མི་རྙེད་པས། གྲོངས་ནས་
སྤུར་ཡང་བྱ་ཁྱིས་ཟོས་པར་ངེས་གསུངས་ནས། བཤུམས་པས་སྤྱན་ནས་མཆི་མ་ནས་
སྲན་ཙམ་རྒྱུན་དུ་བྱུང་ངོ༌། །དེ་ནས་བཤུམས་པའི་མཆི་མ་ཕྱག་གིས་ཕྱིས་ནས། རྒྱལ་
115



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བུ་ལྕམ་དྲལ་གཉིས་ཀྱི་སྣ་མཚོན་ཏེ། གཤེན་རབ་ལ་བསྐོར་བ་བྱས། ལྷ་ཕྱག་བཙལ་
མཆོད་པ་ཕུལ་ལོ། །གཤེན་རབ་ཀྱི་ཞལ་ནས་ཁྱེད་ལྕམ་དྲལ་ནི་འོངས་ན། བདག་གི་
ཡིད་ཀྱི་ཁྱེའུ་ཆུང་གར་སོང་། དེ་ལ་རྒྱལ་པོས་གསོལ་པ། སྟོན་པའི་སྒྲོན་མ་གཤེན་རབ་
མི་བོ་ལགས། ཡིད་ཀྱི་ཁྱེའུ་ཆུང་གར་སོང་ལོ་རྒྱུས་ནི། བདག་གི་བཙུན་མོ་ཕྱྭ་བཟའ་
འགུ་ལིང་མ་ཏི་ལ་མཆིས་པས། སྙན་དུ་ཞུར་གསལ་གྱིས་སྐད་ནས་ཡབ་སྲས་ལངས་
ནས་སོང་ངོ༌། །བཙུན་མོའི་གན་དུ་བྱོན་ནས། རྒྱལ་པོས་གསུངས་པ་བཙུན་མོ་ལགས།
ནད་ངན་པ་འདིའི་འོང་ལུགས་དང༌། ཁར་སོང་གི་མོ་མ་དེའི་ཟེར་ལུགས་དང་། སློབ་
དཔོན་གྱི་ཞལ་ནས་ཀྱང་། ང་ཡི་སེམས་ལ་འདོད་ཆགས་ས་བོན་མེད། སེམས་ལ་
མེད་པས་ལུས་ལ་ག་ན་སྐྱེས། འུ་བུ་གྲོགས་སུ་བཙུན་མོས་ལྟོ་བརླང་བཏབ་གསུངས་
པས། སྐྱེས་བུ་དེ་ལ་འདོད་ཆགས་མེད་པར་ངེས་སོ། །སྐྱེས་བུ་དེ་ནི་རྫུན་སྤང་བར་བྱ་
བའི་སྡོམ་པ་ལ་གནས་པ་ཡིན། རྫུན་ནི་མི་གསུང་ངེས་སོ། །བཙུན་མོ་ཉིད་ཀྱིས་སློབ་
དཔོན་དེ་བཏེགས་པར་དཀའ་ནས། སྐུར་པ་ཆེན་པོ་བཏབ་པ་མ་ཡིན་ནམ། ད་ཡང་
གཤེན་རབ་སྤྱན་སྔར་ལྷ་ཕྱག་བཙལ་ནས་ཚིག་དྲང་པོར་སྨྲས་ཏེ་མཐོལ་བཤགས་བྱས་
ན། ནད་ཙི་ཙི་ཛ་ལ་འདི་ཡང་སོས་པར་འགྱུར་རོ། །སྲས་ལྕམ་དྲལ་གཉིས་ཀྱིས་ཀྱང་
རྒྱལ་པོའི་གསུངས་མཐུན་པར། ཡུམ་ལ་ནན་བསྐྱེད་ནས་སྨྲས་སོ། །ཡུམ་གྱི་དགོངས་
པས། ནད་ངན་པ་འདི་སོས་ན་ཅི་འདྲ་ན་ཡང་འདྲ། ད་ནི་དྲང་པོར་བཟླའོ་ཞེས་ཟེར་
ནས་ཁས་བླངས་སོ། །དེ་ནས་རྒྱལ་པོས་གཤེན་རབ་རིན་པོ་ཆེ་རྒྱལ་སར་སྤྱན་དྲངས།
མཆོད་རྫས་སྣ་ཚོགས་ནི་བཤམས། སེམས་ཅན་ཐམས་ཅད་ནི་བསྡུས། བཙུན་མོ་ཁྲིད་
ནས་སྟོན་པ་ལ་ཞུ་བ་འབུལ་དུ་བཅུག་གོ །བཙུན་མོས་གཤེན་རབ་ལ་ལྷ་ཕྱག་བཙལ་
ནས་ཞུས་པའི་མདོ། སྟོན་པའི་སྒྲོན་མ་གཤེན་རབ་མི་བོ་ལགས། བདག་ཀྱང་སེམས་
ཅན་གང་ལ་ཡང་ཆགས་པ་མི་སྐྱེ་བ་ཞིག་ལགས་ན། སློབ་དཔོན་གཡུང་དྲུང་གཙུག་
116



མདོ་སྡེ།
མདོ་གཟེར་མིག
༼ཀ༽
གཤེན་རྒྱལ་བ་དེ། ཅི་བལྟས་ནི་ཅིར་མཛེས། ཅི་གསུངས་པ་ནི་ཅིར་བདེན་ནས།
བདག་དེ་ལ་ཆགས་པ་ཤིན་ཏུ་སྐྱེས་ནས། ཡིད་ཀྱི་སྨོན་ལམ་ཁོ་ན་ཡང་བཙལ། ནངས་
ཤིག་སྐབས་བཙལ་ནས། རྒྱལ་པོ་ཡང་གྲོང་ཁྱེར་ལ་སྐུ་འཆག་དུ་བཏང༌། བུ་ཚ་མིང་
སྲིང་ཡང་རྩེར་བཏང་། འཁོར་པ་རྣམས་ཀྱང་གཡེངས་ཀྱིས་བསྐྲད་ནས། བདག་རང་
གཅིག་པུས་བསུས་ནས། རྒྱལ་ས་ཡང་ཐོག་ཏུ་སྤྱན་དྲངས། སློབ་དཔོན་ལགས། ལས་
འདི་ལ་སེམས་ཅན་ཀུན་བརྟེན་ཏོ། །འདི་ལ་མ་བརྟེན་ན་སློབ་དཔོན་ཉིད་ཀྱང་ག་ནས་
འཁྲུངས་བགྱིས་ནས། སྐུ་ལ་འཇུས་ནས་སློབ་དཔོན་ཡང་ཡིད་ཀྱིས་བསྔངས་སོ། །ཅུང་
ཙམ་འདར་འདར་ནས་གསུངས་པ། འཁོར་པས་ཚོར་ན་བསྟན་པ་ནུབ་སྟེ་འགྲོ། ང་
ཡིས་ཕྱི་སྒོ་བཅད་ལ་འོང་གིས་གསུངས་ནས་གཤེགས་སོ། །བསྡད་པས་འགོར་ནས་སྒོ་
རུ་བལྟ་རུ་མཆིས་ན། བྱོན་དུ་མ་བཞེད་བྲག་ཕུག་བསླེབས་ནས་གཤེགས་སོ། །དེ་ལ་
བདག་ཀྱང་ཤིན་ཏུ་སྙིང་ན་ནས། རྫུན་གྱི་སྡེབ་སྦྱོར་འདི་རྣམས་བསྡེབས་ནས་སྐུར་
པ་བཏབ་པ་ལགས། དེའི་ཉེས་སྐྱོན་གྱིས་སློབ་དཔོན་འཁོར་དུ་མ་བཏུབ་པར། ཉི་མ་
ལྷོ་རུ་འཁྱམས་ཏེ་སོང་བ་ལགས་སོ། །རྒྱལ་པོས་བདས་ནས་སླར་ལ་སྤྱན་དྲངས་ནས།
བྱོན་དུ་མ་བཞེད་བདག་ལ་བརྔན་མཚང་རྫོགས། སྟོན་པའི་སྒྲོན་མ་གཤེན་རབ་མི་བོ་
ལགས། ནོངས་པ་ཐམས་ཅད་ཁོ་མོ་དངོས་ཀྱིས་བགྱིས། ཙི་ཙི་ཛ་ལ་ནད་ཀྱིས་ཟིན་
པ་ཡང༌། འདིའི་ཆད་པ་ལགས་སམ་དོགས་ནས་སེམས་ལ་འཕྲིགས། སྟོན་པའི་སྒྲོན་
མ་གཤེན་རབ་མི་བོ་ལགས། སློབ་དཔོན་སྟོར་བ་བུ་ཚས་རྒྱལ་ཁམས་ཀུན་ཏུ་བཙལ་
བས་ཀྱང་མ་རྙེད་ན། སློབ་དཔོན་འདི་ཡང་གང་དུ་ཐལ་བ་ལགས། བདག་གི་ནད་
འདི་ཇི་ལྟར་རུང་སྟེ་མཆི། དེ་སྐད་ཅེས་བཙུན་མོས་སྨྲས་པས། བརླང་བཏབ་མཐོལ་
བ་དེ་གཤེན་རབ་ཀྱང་ཤིན་ཏུ་ཐུགས་དགྱེས་སོ། །རྒྱལ་པོ་ཡང་ཤིན་ཏུ་དགྱེས་སོ། །དེ་
རུ་འཚོགས་པའི་མི་རྣམས་ཀྱང་། སློབ་དཔོན་སྐྱེས་བུ་དེ་ལ་དེ་མི་སྲིད་པས། དེ་ཙམ་
117



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དུ་མཚང་ངེས་ཞེས་ཀུན་གྱིས་ཟེར། དེ་ནས་གཤེན་རབ་ཀྱིས་བཀའ་བསྩལ་པ། བཙུན་
མོ་ཁྱེད་ནི་མི་རུ་གྱུར་པ་ལ་ཉོན་མོངས་པའི་ཤས་ཆེ་བ་ཞིག་འདུག་གོ །འདོད་ཆགས་
ཆུ་ལྟར་ཁོལ་བས་སློབ་དཔོན་ལ་འཇུ་ཕོད་པ་ཡིན། ཞེ་སྡང་མེ་ལྟར་འབར་བས་སྐུར་
པ་དེ་ལྟ་བུ་འདེབས་ནུས་པ་ཡིན། ད་ཡང་སློབ་དཔོན་སྤྱན་དྲངས་ནས་ཐུགས་དམ་རྩ་
བར་བསྐངས་ཀྱིན་མཐོལ་བཤགས་སྤྱན་སྔར་མ་བྱས་ན། ཙི་ཙི་ཛ་ལའི་ནད་ཀྱང་སོས་
པར་མི་འགྱུར་རོ། ། །
ཡིད་ཀྱི་ཁྱེའུ་ཆུང་གར་སོང་གང་ན་ཡོད་པ་ནི། བདག་གིས་དགོངས་པ་བྱས་
ལ་མངོན་པར་ཤེས་པས་བལྟ། དེ་སྐད་ཅེས་བཀའ་བསྩལ་ནས། གཤེན་རབ་ཀྱིས་
དགོངས་པ་མཛད་པས། མངོན་ཤེས་ཀྱིས་གཟིགས་ནས། འཁོར་རྣམས་ལ་བཀའ་
བསྩལ་ནས། ཡིད་ཀྱི་ཁྱེའུ་ཆུང་ནི། བཙུན་མོས་མ་ཉེས་པའི་ལྟོ་བརླུང་ཆེན་པོ་བཏབ་
པས་ཤིན་ཏུ་ཡི་མུག་ནས་ལྷོ་ཕྱོགས་ཀྱི་འཇིག་རྟེན་གྱི་ཁམས་ན། ཡུལ་འོད་ཕུག་དགའ་
ལྡན་གྱི་དཀྱིལ་ན། རི་གཙུག་རུམ་འབར་བའི་རྐེད་པ། ནགས་ཚལ་མང་པོ་འཐིབས་
པའི་དགོན་པ་ན། འགྲེང་མི་དང་མི་འཕྲད་པར་དགོངས་པ་བྱེད་ཅིང་འདུག་གོ །ལྷ་
དང་ཀླུ་ཡིས་ནི་སྡོང་དང་གྲོགས་བྱེད། ལྷ་མོ་ཀླུ་མོས་ནི་ཁྲུས་བྱེད་པ་མཆོད་པ་འབུལ།
སྐོར་བ་བྱེད་སྤྲེའུ་བྱང་ཆུབ་སེམས་དཔའ་རྣམས་ཀྱིས་ནི། སྨན་དང་ཤིང་ཐོག་ཐམས་
ཅད་འདྲེན། ཤིན་ཏུ་ཡང་སོ་གསོད་ལ་སྐྱིད་པར་སྣང་ངོ༌། །སྲས་བུ་གཡུ་ལོ་གཡུ་ཡི་
ལན་ཕྲན་ཅན་ཁྱེད། འབྲུག་རྟ་སྔོན་པོ་ཞོན་ལ་ཁུག་ལ་ཤོག །དེ་སྐད་གཤེན་རབ་
ཀྱིས་གསུངས་པས། སློབ་དཔོན་ཡོད་པས་རྒྱལ་པོ་ཡང་ཤིན་ཏུ་དགའ་ནས་མཆོང་
ཞིང་དགོད་དོ། །དེ་ནས་གཡུ་ལོས་འབྲུག་རྟ་ཞོན་ནས་འགུག་ཏུ་སོང་ངོ༌། །རི་གཙུག་
རུམ་འབར་བའི་ནགས་ཚལ་དུ་ཕྱིན་པས། ཡིད་ཀྱི་ཁྱེའུ་དང་མཇལ་ལོ། །འབྲུག་རྟས་
ཀྱང་ཇོ་བོ་ངོ་ཤེས་ནས་སྐོར་ཞིང་ལྕེས་ལྡག་གོ །སྲས་བུས་གསོལ་པ། ཉིད་ལ་སྐུར་པ་
118



མདོ་སྡེ།
མདོ་གཟེར་མིག
འདེབས་པའི་བཙུན་མོ་ནི་ནད་མཛེས་བཟུང་ངོ༌། །ཉིད་ལ་སྐུར་པ་བཏབ་པ་མོ་མ་
ཀུན་ཤེས་ཐང་པོས་ཀྱང་བཟུང་ངོ༌། །མོ་བདག་ཀྱང་འཕྲིགས་ནས་གཤེན་རབ་ཀྱི་སྤྱན་
སྔར་ཚིག་དྲང་པོར་སྨྲས་ཏེ། མཐོལ་བཤགས་བྱས་པས་གཤེན་རབ་ཀྱི་ཞལ་ནས་ཀྱང་།
ད་ཡང་ཐུགས་དམ་རྩ་བར་བསྐང་དགོས་པས། ཡིད་ཀྱི་ཁྱེའུ་ཆུང་ནི། རི་གཙུག་རུམ་
འབར་བའི་དགོན་པ་ན་འདུག་པ་སྤྱན་དྲོངས་ལ་ཤོག་ཅིག་གསུངས་ནས། བདག་
མཆིས་པ་ལགས་ད་གཤེགས་པར་ཞུ་འཚལ། དེ་སྐད་ཅེས་སྨྲས་པས། སློབ་དཔོན་
ཡང་ཤིན་ཏུ་དགྱེས་ཏེ། དགའ་བའི་མི་ཕྱུགས་གཉིས་དང་ཡང་འཕྲད་དོ། །སྙན་པའི་
གཏམ་ཡང་མང་དུ་ཐོས་སོ། །བཙུན་མོ་དེ་ལ་ནི་དེ་ཙམ་ཞིག་རན་ནོ། །སློབ་དཔོན་
གཤེན་རབ་ལྷ་བཞུགས་ན། ངན་བུ་ཅི་སྟེ་མི་མཆི་ལགས་གསུངས་ནས་གཤེགས་སོ། །
ཡུལ་དེའི་ལྷ་ཕྲན་བརྒྱ་ཀླུ་ཕྲན་བརྒྱ་དང་། ལྷ་མོ་བརྒྱ་དང་ཀླུ་མོ་སྤྲེའུ་བྱང་ཆུབ་སེམས་
དཔའ་རྣམས་ཀྱིས་ཀྱང་། སློབ་དཔོན་གྱི་སྐྱེལ་མ་བྱས་ནས། སློབ་དཔོན་འབྲུག་རྟ་ལ་
ཞོན་ནས། ཡུལ་ཧོས་མོ་གླིང་དྲུག་ཏུ་ཕེབས་སོ། །ཡུལ་དེའི་བྱ་སྐད་སྙན་དང་། གཅན་
གཟན་རིས་བཀྲ་དང་། རི་དྭགས་སྤུ་སྡུག་དང་། གླང་པོ་ཆེ་ཁྱུ་མཆོག་དང་། རྟ་ཅང་
ཤེས་དང༌། ཁྱི་རིག་པ་ཅན་གྱིས་ཀྱང་། མདུན་བསུས་ནས་བསྐོར་བ་བྱས། ལྷ་ཕྱག་
བཙལ། མཆོད་པ་ཕུལ། རྒྱལ་པོ་སྲས་ཡབ་ཡུམ་དང་འཁོར་དང་སློབ་བུ་མང་པོ་
དང་། ཡུལ་ཁམས་དེའི་མི་རྣམས་ཀྱིས་ཀྱང་མདུན་བསུས་ནས་བསྐོར་བ་བྱས། ལྷ་
ཕྱག་བཙལ། དེ་ནས་ཡིད་ཀྱི་ཁྱེའུ་ཆུང་འཁོར་དང་བཅས་པས། སློབ་དཔོན་ལ་བསྐོར་
བ་བྱས། ལྷ་ཕྱག་བཙལ་ལོ། །རི་གཙུག་རུམ་འབར་བའི་ལྷ་དང་ཀླུ་དང་། སྤྲེའུ་རྣམས་
ཀྱང་སླར་སོང་ངོ༌། །དེ་ནས་རྒྱལ་པོ་དང་བ་ཡིད་རིང་ངོ་མཚར་སྐྱེས་ནས་གསོལ་པ།
དམ་ཚིག་མ་ཉམས་པའི་མི་མཆོག་སྐྱེས་བུ་ནི། མི་མེད་ཡུལ་དུ་སོང་ཡང་ལྷ་ཀླུས་སྡོང་
གྲོགས་བྱེད། བྱོལ་སོང་སྤྲེའུ་ཡང་དད་པ་སྐྱེས་ནས་སྨན་དང་ཤིང་ཐོག་འདྲེན། དམ་
119



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མེད་སྐྱོན་གྱི་དབྱིངས་ན་གནས་པའི་བཙུན་མོ་ནི། གྲོང་ཁྱེར་དབུས་ན་འདུག་ཀྱང་
ནད་ངན་མཛེ་ཡིས་བཟུང་། དམ་ལས་འདས་པའི་བཙུན་མོས་བགྱི་བགྱི་ནས། སྐྱེས་
བུ་དང་ནི་མཇལ་ལོ་ག་ན་དགོངས། དེ་སྐད་ཅེས་སྨྲས་ནས་ཞབས་ལ་སྤྱི་བོས་གཏུགས།
ལྷ་ཕྱག་ལན་བདུན་བཙལ་ལོ། །དེ་ནས་གཤེན་རབ་ཀྱི་འོག་ཏུ་བཞུགས་སུ་གསོལ་ལོ། །
ཡུལ་ཁམས་དེའི་མི་རྣམས་དང་། སེམས་ཅན་ཀུན་ཀྱང་སློབ་དཔོན་སྟོར་བ་རྙེད་པས་
ཤིན་ཏུ་དགའ་ནས་སྤྲིན་བཞིན་འདུས་ནས་འདུག་གོ །དེའི་དུས་སུ་རྒྱལ་པོས་བཙུན་
མོ་སློབ་དཔོན་ལ་མཐོལ་བཤགས་འབུལ་དུ་བཅུག་གོ །བཙུན་མོས་ཡང་ཙི་བེར་གྱི་
རལ་ག་ཞིག་ནི་སྐེ་རགས་བཅིངས། རེ་བའི་ལའུ་ཞིག་ནི་གཡང་ལུགས་སུ་བྱས། སྐྲ་
ཡང་བྱི་ཤུ་བས་ཀྱང་འཁོངས། རྐང་ལག་ཀྱང་འཐེང་། མེ་ཏོག་སྣ་ཚོགས་པ་བསེའི་
གཞོང་པ་གང་ནི་ལག་ན་ཐོགས། སྲས་ལྕམ་དྲལ་གྱིས་གཡས་གཡོན་ནས་བརྟེན་ནས།
བསྐོར་བ་བྱས་ཏེ་སློབ་དཔོན་ལ་མེ་ཏོག་གཏོར་ནས། མིག་གིས་ལྟ་མ་ཕོད་ཏེ་ཞབས་
ལ་སྤྱི་བོས་གཏུག་ཏེ་ངོ་ས་ལ་སྦྱར་ནས་སྨྲས་པ། སྔོན་ཀྱང་ལས་ངན་བགྱིས་བགྱིས་
ལུས་ངན་མོ་ལུས་ཐོབ། བསམ་པ་ངན་ནས་ཉིད་ལ་ཆགས་པ་སྐྱེས། སྦྱོར་བ་ངན་ནས་
སློབ་དཔོན་སྐུ་ལ་འཇུས། ཤིན་ཏུ་གནོང་ངོ་སློབ་དཔོན་ལྷ་ལ་མཐོལ། ནད་ངན་མཛེ་
ཡིས་གཟུགས་ཕུང་བསྐངས་པ་ཡང་། སློབ་དཔོན་ལྷའི་སྐུ་ལ་འཇུས་པ་གནོང་། ཤིན་
ཏུ་གནོང་ངོ་སློབ་དཔོན་ཉིད་ལ་བཤགས། བསམ་པ་ངན་པ་སྐྱེས་ནས་སྙིང་ནས་ན།
སློབ་དཔོན་སྨད་ཀྱིན་བསྟན་པ་བསྣུབ་པ་ཡིས། རྫུན་རྒྱུད་སྦྱར་ནས་ལྟོ་བརླང་ཆེན་
པོ་བཏབ། དེའི་སྐྱོན་གྱིས་གཟུགས་ཕུང་མཛེ་ཡིས་བསྐངས། ཤིན་ཏུ་གནོང་ངོ་སློབ་
དཔོན་ཉིད་ལ་བཤགས། ཡུས་སོ་ཁྲི་ལན་རྗེ་གཅིག་སློབ་དཔོན་ལྷ། དེ་སྐད་ཅེས་སྨྲས་
ནས། ཐལ་མོ་གཉིས་སྤྱི་བོར་སྦྱར། ངོ་ས་ལ་སྦུབས་ནས་ངུས་པས། རྒྱལ་བུ་མིང་སྲིང་
གཉིས་ཀྱང་ངུས་སོ། །རྒྱལ་པོ་ཡང་ངུས་སོ། །དེར་འཚོགས་པའི་མི་རྣམས་ཀྱང་དུས་
120



མདོ་སྡེ།
མདོ་གཟེར་མིག
སོ། །གཤེན་རབ་ཀྱི་སྤྱན་ནས་མཆི་མ་བྱུང་ངོ༌། །སློབ་དཔོན་གཙུག་གཤེན་རྒྱལ་བ་
ཡང་བཙུན་མོ་དེ་ལ་ཤིན་ཏུ་སྙིང་རྗེ་བའི་སེམས་སྐྱེས་སོ། །དེ་ནས་ཟང་ཟིང་མང་པོས་
མཚམས་བཅད་ནས། གསེར་དངུལ་གྱི་གཞོང་པར། སྨན་སྣ་ཚོགས་དང༌། འབྲུ་སྣ་
ཚོགས་དང་། བ་དམར་མོའི་འོ་མ་རྣམས་སྦྱར་ནས། བཙུན་མོའི་སྔས་སུ་བཞག །ཀླུ་
བསྒྲུབ་པའི་སྙིང་པོ་རྒྱུན་མི་འཆད་པར་བཟླས། འགུག་བྱེད་ཀྱི་ཕྱག་རྒྱས་དྲངས་པས།
ཀླུ་འགུལ་བས་བཙུན་མོ་ཡང་ཤིན་ཏུ་སྐད་ངན་པ་ཙེར་ཙེར་ཟེར་རོ། །དེ་ལ་སློབ་
དཔོན་གྱིས་གསུངས་པ། ལས་ངན་ལུས་ངན་སེམས་ཅན་ནད་ངན་ཅན་གྱི་བཙུན་མོ་
འདི། སྐད་ངན་མ་འབྱིན་པ་རུ་ཡར་ལ་མགོ་ཐེགས་ལ། ལྷ་ཕྱག་ནུས་ཚད་བདག་ལ་
ཚོལ་ཅིག་སྐད། བཙུན་མོ་ཡང་གློ་སྙིང་མི་བཟོད་པར་འབྱུང་བ་ཙམ་དུ་ན་ན་ཡང་།
འབད་ནས་ཡར་ལངས་སློབ་དཔོན་ལ་ལྟ་ནི་མ་ཕོད། མིག་སྣ་གོང་དུ་ཕབ་མགོ་
བཀུག་ནས། ལྷ་ཕྱག་ལན་གསུམ་བཙལ་བས་ཧྲེངས་ཀྱིས་འགྱེལ་ནས་བརྒྱལ་ཏེ་སོང་
ངོ༌། །ཡང་སློབ་དཔོན་གྱིས་གསོལ་པ། འཛིན་པ་ལག་མང་ནག་པོ་ཀླུ་ཡི་བུ། ང་ནི་
ཁྱེད་ཀྱི་སྤུན་ཟླ་གཡུང་དྲུང་གཙུག་གཤེན་རྒྱལ་བ་ཡིན། དེ་ན་ཅི་བྱེད་བཙུན་མོ་བཟུང་
བ་ཐོངས། ང་དང་སྒོ་རུ་འཕྲད་དུ་མི་འོང་ངམ། དེ་སྐད་ཅེས་གསུངས་ནས། འགུག་
བྱེད་ཀྱི་ཕྱག་རྒྱས་དྲངས་པས། བཙུན་མོའི་ཁ་ནས་ཁྲག་མང་པོ་བྱུང་ངོ༌། །དེ་ནས་ཆུ་
སེར་མང་པོ་བྱུང་ངོ༌། །དེ་ནས་རྣག་མང་པོ་བྱུང་ངོ༌། །དེ་ནས་སྡོམ་ནག་པོ་ལྷམ་ཙམ་
ཞིག་བྱུང་ངོ༌། །རྒྱལ་པོ་ཡབ་སྲས་ཡང་ཤིན་ཏུ་འཇིགས་ནས་འབྲོས་པར་གཟེའོ། །སློབ་
དཔོན་གྱི་ཞལ་ནས་རྒྱལ་པོ་ཡབ་སྲས་མ་འཇིགས་མ་འབྲོས་པར། སྨན་འདིས་མཆོད་
ཅིག་གསེར་གྱི་གཞོང་པའི་སྨན། དངུལ་གྱི་གཟར་བུས་བཅུས་ཤིང་གཏོར་ནས། སྡོམ་
དེའི་ལུས་པོ་ཕྱིར་བྱུང་ཡང་། ཡན་ལག་ཉི་མའི་ཟེར་ཙམ་ཞིག །བཙུན་མོའི་ཁོང་པ་ན་
ལུས་ནས་སྣང་ངོ༌། །རྩི་སྨན་མཆོད་ཡོན་ཏན་གྱིས་སྡོམ་དེ་ཇེ་ཆེ་ཇེ་ཆེར་སྐྱེས་ཙམ་དུ་
121



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སོང་ངོ༌། །བཙུན་མོ་ཡང་བརྒྱལ་བ་སངས་ནས་སྡོམ་དེ་འགུལ་བྱེད་ཙམ་ནས། སྐད་
ངན་འཕྲོ་མེད་ཙེར་ཙེར་ཟེར་རོ། །སློབ་དཔོན་གྱི་སྡོམ་བྱེད་ཀྱི་ཕྱག་རྒྱས་བཅིངས་པས།
སྡོམ་དེ་ཀྱང་འགུལ་མ་ནུས་སོ། །དེ་ནས་གཤེན་རབ་བཞེངས་ནས། བཙུན་མོ་ལ་
ལྗགས་ཀྱི་མཆིལ་མ་ཐེབས་གསུམ་བཏབ་སྟེ་གསུངས་པ། ལས་ཀྱིས་མནར་བའི་སེམས་
ཅན་སྡིག་ཅན་འདི། ལུས་ལ་ཀླུ་ཡི་ཡན་ལག་མང་པོ་ཕྱིན་པར་ཤོག །ཀླུ་ལ་ཡང་
ལྗགས་ཀྱི་མཆིལ་མ་ཐེབས་གསུམ་བཏབ་ནས་གསུངས་པ། ལས་ཀྱི་མནར་བའི་སེམས་
ཅན་གདུག་པ་འདི། ཞ་གྲུམ་མེད་པར་ཡན་ལག་ལུས་ལ་འདུས་པར་ཤོག །ད་ཕྱིན་
སླད་ཆད་སེམས་ཀྱང་ཞི་བར་གྱིས། དེ་སྐད་ཅེས་གསུངས་པས། གཤེན་རབ་ཀྱི་མཆིལ་
མ་ནི། བདུད་རྩི་དང་འདྲ་བས་བཙུན་མོའི་རྩ་ཐམས་ཅད་ནང་ནས། ཀླུ་ཡི་ཡན་ལག་
བརྐྱང་བ་ཐམས་ཅད་རང་འབྱུང་དུ་སོང་ངོ་། །ཀླུ་ཉིད་ཀྱི་ལུས་པོ་ལ་མཚོན་གྱི་གྲུ་གུ་
བཏུལ་བ་བཞིན་དུ་རིལ་གྱིས་སོང་ངོ༌། །ཀླུ་དེ་ཡང་གཤེན་རབ་ཀྱི་བཀའ་ཐོས་ལྗགས་
ཕོག་པས། ཤིན་ཏུ་ཞི་བའི་སེམས་དང་ལྡན་ནས། སླར་གཤེན་རབ་ལ་གསོལ་བ།
བདག་ནི་ཕྱིན་ཆད་སེམས་ཅན་ལ་གནོད་པ་མི་བགྱིད་དོ། །ཕན་པ་བགྱིད་དོ། །གཤེན་
རབ་ཀྱིས་ཀླུ་དེ་ལ་མིང་བཏག་པ་ནི། དགེ་བསྙེན་ཞི་བ་སྐྱེས་སུ་བཏགས་སོ། །དེ་ནས་
སྡོམ་བྱེད་ཀྱི་ཕྱག་རྒྱ་བཀྲོལ་བས། ཀླུ་དེ་ཡང་ཡུལ་དུ་རྦད་ཀྱིས་མཆོང་སྟེ་སོང་ངོ༌། །
དེའི་དུས་དེའི་ཚེ། བཙུན་མོ་ནི་ཁྱིམ་དུ་བཏེག་གོ །གཤེན་རབ་དང་འཁོར་རྣམས་
ནི་སྔོན་གྱི་བྲག་ཕུག་ཏུ་གཤེགས་སོ། །དེ་ནས་ནངས་པར་སྔ་དྲོ་གདུགས་ཀྱི་རྩེ་ལ།
གཤེན་རབ་སྤྱན་སྔར་རིན་པོ་ཆེའི་རྒྱལ་ས་ཁེངས་པའི་སེམས་ཅན་འདུས་ནས། མཆོད་
པ་ཕུལ་ལོ། །སློབ་བུ་སྡོམ་པ་ཤོར་བ་དང་། ཚུལ་ཁྲིམས་འཆལ་བ་ཐམས་ཅད་བསྐྱར་
རོ། །གཤེན་རབ་ཀྱི་ཞལ་ནས་རྒྱལ་པོ་ལགས། ཁྱེད་ཀྱི་བཙུན་མོ་འདི། སྒྲིབ་པ་ནི་བྱང་
ངམ་མ་བྱང་། ནད་འདི་རུང་ངམ་མ་རུང་ལྟ་དགོས་གསུངས་ཏེ། གསེར་གྱི་ས་གཞི་
122



མདོ་སྡེ།
མདོ་གཟེར་མིག
ལ་འོ་མ་དང་སྨན་གྱི་ཆག་ཆག་བཏབ་ཏེ། གཤེན་ལྷ་འོད་དཀར་ལ་ཕྱག་བཙལ་ནས།
གཤེན་རབ་ཀྱིས་དེའི་སྟེང་ནས་ཕར་ཕྱག་བཙལ་ནས་བྱུང་བས་ཞབས་གཡས་གཡོན་
ལ། མེ་ཏོག་པད་མ་བརྒྱ་རྩ་བརྒྱད་ཕྱིན་པར་རེ་ལམ་ལམ་སོང་ངོ༌། །དེའི་རྗེས་ནས་
ཕར་གཡུང་དྲུང་གཙུག་གཤེན་རྒྱལ་བས་ཕྱག་བཙལ་ནས་བྱུང་བས། པད་མ་བཞི་
བཅུ་རྩ་གཉིས་པ་རེ་ལམ་ལམ་སོང་ངོ༌། །དེའི་རྗེས་ན་ཕར་རྨ་ལོ་གཡུ་ལོས་ཕྱག་བཙལ་
ནས་བྱུང་བས། པད་མ་ཉི་ཤུ་རྩ་ལྔ་པ་རེ་ལམ་ལམ་སོང་ངོ༌། །དེའི་རྗེས་ན་ཕར་རྒྱལ་
པོས་ཕྱག་བཙལ་ནས་བྱུང་བས། པད་མ་འདབ་བརྒྱད་པ་རེ་ལམ་ལམ་སོང་ངོ༌། །
དེའི་རྗེས་ན་ཕར་བཙུན་མོས་ཕྱག་བཙལ་ནས་བྱུང་པས། མེ་ཏོག་ཕྱི་མ་མ་སྐྱེས་བ་
རྐང་པ་ཕོག་པས་སྔ་མ་གཞོབ་བཞིན་དུ་བཏུལ་གྱིས་ཚིག་སྟེ་སོང་ངོ༌། །དེའི་རྗེས་ནས་
ཕར་སྲས་ལྕམ་དྲལ་གྱིས་ཕྱག་བཙལ་ནས་བྱུང་བས། པད་མ་ལྔ་པ་རེ་ལམ་ལམ་སོང་
ངོ༌། །དེ་ལ་གཤེན་རབ་ཀྱིས་བཀའ་བསྩལ་པ། བཙུན་མོ་འདི་ལས་སྒྲིབ་པ་ཆེ་བ་ནི།
མི་རུ་གྱུར་པ་ལ་ཡང་མེད་པ་ཞིག་སྣང་ངོ༌། །ཀླུ་ནག་པོ་ལུས་པོ་ནས་སོང་ཡང་། ཟོས་
པའི་འཕྲོ་དང་བཟུང་པའི་རྗེས་ད་རུང་མ་རུང་བར་སྣང་བས། ནད་མཛེ་ཡང་ད་རུང་
མ་སོས་པར་སྣང་ངོ༌། །བཙུན་མོ་འདི་ཡི་རིང་ལ་བོན་གྱི་བསྟན་པ་ཡང་དེའུ་ནུབ་ཙམ་
ཞིག་བྱས་ནས། འགྱོད་པ་ནི་ཡེ་མ་སྐྱེས་པ་ཞིག་སྣང་ན་ཁྱོད་ཀ་ན་ཅིས་ཉེས། དེ་སྐད་
ཅེས་བཀའ་བསྩལ་ཏོ། ། །
༧ དེ་ལ་བཙུན་མོས་ཀྱང་བསམ་པས། ང་ཡི་རིང་ལ་བོན་གྱི་བསྟན་པ་ཡང་དེའུ་
ནུབ། ནད་ངན་པ་འདི་ལྟ་བུ་ཡང་བྱུང་། བུ་ཚ་མིང་སྲིང་གི་རྗེས་སུ་ཡང་མེ་ཏོག་རེ་རེ་
སྐྱེས་པ་ལ། བདག་ལ་མི་སྐྱེ་ཕ་ལོག་ཏུ་རྐང་པ་ཕོག་པའི་མེ་ཏོག་སྔ་མ་ཀུན་ཀྱང་ཚིག་
སྟེ་འགྲོ་བ་འདི་ནི། བདག་ཀ་ན་སྡིག་རེ་ཆེ་ལས་རེ་ངན་མནོ་ནས་འགྱོད་པ་དྲག་པོ་
ཡང་དག་པ་ཞིག་སྐྱེས་སོ། །གཟུགས་ཀྱི་ཕུང་པོ་ཡང་འཇིག་པ་ཙམ་དུ་མ་དགའ་ནས།
123



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཤེན་རབ་ཀྱི་ཞབས་ལ་སྤྱི་བོ་གཏུགས་ཏེ། ལྷ་ཕྱག་ལན་བདུན་བཙལ་ནས་ཞུས་པའི་
མདོ། སྟོན་པའི་སྒྲོན་མ་གཤེན་རབ་མི་བོ་ལགས། སྡིག་མོ་ཆེའི་ལས་ངན་འདི། ཇི་
ལྟར་བགྱིས་ན་སྒྲིབ་པ་འབྱང་སྟེ་མཆིས། ཇི་ལྟར་བགྱིས་ན་ནད་སོས་ཏེ་མཆི། ཇི་ལྟར་
བགྱིས་ན་སློབ་དཔོན་མཉེས་ཏེ་མཆི། ཇི་ལྟར་བགྱིས་ན་མེ་ཏོག་སྐྱེས་ཏེ་མཆི། དེ་སྐད་
ཅེས་བཙུན་མོས་གསོལ་ཏོ། །གཤེན་རབ་ཀྱིས་བཀའ་བསྩལ་པ། སྔོན་ཡང་ཟ་མ་མོ་
ལུས་ཐོབ་པ་ལ། འགྱོད་པ་དྲག་པོ་སྐྱེས་ཀྱིན་ངེས་པའི་དོན་ལ་བསྒྲུབས་པས། བུད་
མེད་ཀྱི་ལུས་བོར་ནས་ལྷ་མོའི་སྐུར་སངས་རྒྱས་ཏེ། སྤྲུལ་པའི་སྐུ་ཡིས་འཇིག་རྟེན་གྱི་
ཁམས་འགྲོ་བའི་དོན་བྱེད་པ་བསམ་གྱིས་མི་ཁྱབ་པ་ཞིག་བཞུགས་སོ། །དེའི་རྗེས་སུ་
མཐུན་པར་བྱ་བའི་ཕྱིར། འགྱོད་པ་དྲག་པོ་ནི་བསྐྱེད་དོ། །བདག་གི་བཀའ་ངེས་པའི་
དོན་ནི་བསྒྲུབ་བོ། །ལུས་ངག་ཡིད་དང་གསུམ་གྱི་སྒྲིབ་པ་དག་པའི་ཕྱིར། འདས་པ་
དང་མ་བྱོན་པ་དང་། ད་ལྟར་བཞུགས་པའི་ལྷ་མོ་སུམ་བརྒྱའི་མཚན་ནས་བརྗོད་
ཅིང་ཕྱག་འཚལ་ནས། སྒྲིབ་པ་ཡང་དེས་འབྱང་སྟེ་འོང་ངོ༌། །སློབ་དཔོན་ཡང་དེས་
མཉེས་ཏེ་འོང་ངོ༌། །ནད་ངན་པ་ཡང་དེས་སོས་ཏེ་འོང་ངོ༌། །མེ་ཏོག་ཡང་དེས་སྐྱེ་སྟེ་
འོང་ངོ༌། །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ལ་བཙུན་མོས་སླར་ཞུས་པ། བདག་ནི་བྱོལ་སོང་གཏི་མུག་དབང་དུ་མཆིས། ལྷ་
མོ་སུམ་བརྒྱའི་མཚན་གཅིག་ཀྱང་མི་ཐོན་ནོ། །སྟོན་པའི་སྒྲོན་མ་གཤེན་རབ་མི་བོ་
ལགས། ཉིད་ཀྱི་ལྷ་མོའི་མཚན་བརྗོད་ཅིང་། བདག་གིས་མཚན་ཕྱག་རེ་རེ་བཙལ་བ་
ལས། བདག་གིས་ལྷ་མོའི་མཚན་ནི་ཤེས་པར་མི་འགྱུར་རོ། །དེ་ལ་གཤེན་རབ་ཀྱིས་
བཀའ་བསྩལ་པ། བཙུན་མོས་སྨྲས་པ་དེ་ནི་ཤིན་ཏུ་ཡང་བདེན་ནོ། །བཙུན་མོའི་ལུས་
པོ་ཚན་དང་སྨན་གྱིས་བཀྲུས་སོ། །སྤོས་ཀྱི་དུད་པ་བཏང་ནས། གཤེན་རབ་ཀྱིས་ལྷ་
མོའི་མཚན་བརྗོད་ནས། བཙུན་མོས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ལྷ་མོ་
124



མདོ་སྡེ།
མདོ་གཟེར་མིག
༼ཀ༽
བདེར་གྲུབ་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་དབྱིངས་ཕྱུག་མ་ལ་ཕྱག་འཚལ་
ལོ། །དབྱིངས་ཀྱི་ལྷ་མོ་གསལ་ཁྱབ་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་ཀུན་ཤེས་
མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་དོན་གྲུབ་མ་ལ་ཕྱག་འཚལ་ལོ། །དབྱིངས་
ཀྱི་ལྷ་མོ་ཐོགས་མེད་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་དྲག་པོའི་རྫུ་འཕྲུལ་ཅན་
ལ་ཕྱག་འཚལ་ལོ། །དབྱིངས་ཀྱི་ལྷ་མོ་ཞི་བའི་ངང་ཚུལ་ཅན་ལ་ཕྱག་འཚལ་ལོ། །
དབྱིངས་ཀྱི་ལྷ་མོ་གྲུབ་པའི་གཟི་བརྗིད་ཅན་ལ་ཕྱག་འཚལ་ལོ། །དབྱིངས་ཀྱི་ལྷ་མོ་
འདྲེན་པའི་ཐུགས་རྗེ་ཅན་ལ་ཕྱག་འཚལ་ལོ། །དབྱིངས་ཀྱི་ལྷ་མོ་སྟོབས་ཀྱི་ཕྱག་རྒྱ་ཅན་
ལ་ཕྱག་འཚལ་ལོ། །དབྱིངས་ཀྱི་ལྷ་མོ་ཤུགས་ཀྱིས་དབྱིངས་སྒྲོལ་མ་ལ་ཕྱག་འཚལ་ལོ། །
དབྱིངས་ཀྱི་ལྷ་མོ་ཡིད་ཀྱི་རྫུ་འཕྲུལ་ཅན་ལ་ཕྱག་འཚལ་ལོ། །དབྱིངས་ཀྱི་ལྷ་མོ་བདལ་
པས་ཀུན་ཁྱབ་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་གྲུབ་པས་ཀུན་གྲུབ་མ་ལ་
ཕྱག་འཚལ་ལོ། །དབྱིངས་ཀྱི་ལྷ་མོ་གསོ་བས་ཡོ་འཚོ་མ་ལ་ཕྱག་འཚལ་ལོ། །དབྱིངས་
ཀྱི་ལྷ་མོ་གསོས་པས་ཀུན་འཁོར་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་གྲུབ་པ་
གཏེར་ལྡན་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་མན་ངག་ཀློང་རྟོགས་མ་ལ་ཕྱག་
འཚལ་ལོ། །དབྱིངས་ཀྱི་ལྷ་མོ་གཡོ་མེད་ཞི་བ་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་
ཀློང་ལྔ་ཅིར་སྤྲུལ་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་ཁ་དོག་དངོས་མེད་མ་ལ་
ཕྱག་འཚལ་ལོ། །དབྱིངས་ཀྱི་ལྷ་མོ་དབྱིབས་ཀྱི་གཟུགས་མེད་མ་ལ་ཕྱག་འཚལ་ལོ། །
དབྱིངས་ཀྱི་ལྷ་མོ་ཚིག་གི་མཐའ་ཡས་མ་ལ་ཕྱག་འཚལ་ལོ། །དབྱིངས་ཀྱི་ལྷ་མོ་དོན་གྱི་
དབྱིངས་གྲུབ་མ་ལ་ཕྱག་འཚལ་ལོ། །མཁའ་ཡི་ལྷ་མོ་ནམ་མཁའ་མཐའ་ཡས་མ་ལ་
ཕྱག་འཚལ་ལོ། །མཁའ་ཡི་ལྷ་མོ་གསལ་བ་མཐའ་ཡས་མ་ལ་ཕྱག་འཚལ་ལོ། །མཁའ་
ཡི་ལྷ་མོ་ཀུན་འབུམ་མཐའ་ཡས་མ་ལ་ཕྱག་འཚལ་ལོ། །མཁའ་ཡི་ལྷ་མོ་འོད་འབར་
མཐའ་ཡས་མ་ལ་ཕྱག་འཚལ་ལོ། །མཁའ་ཡི་ལྷ་མོ་ཟེར་གྱི་ལས་འཕྲོ་མ་ལ་ཕྱག་འཚལ་
125



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ལོ། །མཁའ་ཡི་ལྷ་མོ་སྒྲོན་མ་མ་ལ་ཕྱག་འཚལ་ལོ། །མཁའ་ཡི་ལྷ་མོ་ཀུན་ཤེས་མ་ལ་
ཕྱག་འཚལ་ལོ། །མཁའ་ཡི་ལྷ་མོ་ཡོངས་སུ་ཁྱབ་པ་མ་ལ་ཕྱག་འཚལ་ལོ། །མཁའ་ཡི་
ལྷ་མོ་ཀུན་ཤེས་གོ་འབྱེད་མ་ལ་ཕྱག་འཚལ་ལོ། །མཁའ་ཡི་ལྷ་མོ་མཐོ་གཅོད་བློ་ལྡན་མ་
ལ་ཕྱག་འཚལ་ལོ། །མཁའ་ཡི་ལྷ་མོ་འཇིག་རྟེན་གཏོས་མཁྱེན་མ་ལ་ཕྱག་འཚལ་ལོ། །
མཁའ་ཡི་ལྷ་མོ་སྲིད་པའི་རྩིས་མཁྱེན་མ་ལ་ཕྱག་འཚལ་ལོ། །མཁའ་ཡི་ལྷ་མོ་བསྐལ་
པའི་གྲངས་འཛིན་མ་ལ་ཕྱག་འཚལ་ལོ། །མཁའ་ཡི་ལྷ་མོ་འབྱུང་བའི་རྡུལ་མཁྱེན་མ་
ལ་ཕྱག་འཚལ་ལོ། །མཁའ་ཡི་ལྷ་མོ་སེམས་ཅན་གྱི་སེམས་མཁྱེན་མ་ལ་ཕྱག་འཚལ་
ལོ། །མཁའ་ཡི་ལྷ་མོ་མུན་པའི་ཚོགས་འཇོམས་མ་ལ་ཕྱག་འཚལ་ལོ། །མཁའ་ཡི་ལྷ་མོ་
འཇིག་རྟེན་སྒོ་འབྱེད་མ་ལ་ཕྱག་འཚལ་ལོ། །མཁའ་ཡི་ལྷ་མོ་མཐོ་རིས་སྐས་འཛུགས་
མ་ལ་ཕྱག་འཚལ་ལོ། །མཁའ་ཡི་ལྷ་མོ་ཐར་པའི་ལམ་འདྲེན་མ་ལ་ཕྱག་འཚལ་ལོ། །
མཁའ་ཡི་ལྷ་མོ་ཚོགས་ཀྱི་དགྲ་འཇོམས་མ་ལ་ཕྱག་འཚལ་ལོ། །མཁའ་ཡི་ལྷ་མོ་འོད་
ཟེར་འབུམ་ཕྲག་མ་ལ་ཕྱག་འཚལ་ལོ། །མཁའ་ཡི་ལྷ་མོ་ཐུགས་རྗེ་སྙོམས་མཛད་མ་
ལ་ཕྱག་འཚལ་ལོ། །མཁའ་ཡི་ལྷ་མོ་སྒྲ་ཡི་བྱེ་བྲག་ཅན་ལ་ཕྱག་འཚལ་ལོ། །མཁའ་
ཡི་ལྷ་མོ་གཟུགས་ཀྱི་ཆོ་འཕྲུལ་ཅན་ལ་ཕྱག་འཚལ་ལོ། །མཁའ་ཡི་ལྷ་མོ་ཐབས་ཀྱིས་
ཅིར་མཁྱེན་མ་ལ་ཕྱག་འཚལ་ལོ། །ཀློང་གི་ལྷ་མོ་བདལ་པ་ཡོངས་ཁྱབ་མ་ལ་ཕྱག་
འཚལ་ལོ། །ཀློང་གི་ལྷ་མོ་བསྒྲུབས་པས་ཀུན་འགྲུབ་མ་ལ་ཕྱག་འཚལ་ལོ། །ཀློང་གི་
ལྷ་མོ་འདུས་པས་ཀུན་ཚང་མ་ལ་ཕྱག་འཚལ་ལོ། །ཀློང་གི་ལྷ་མོ་མཉམ་པས་དབྱེར་
མེད་མ་ལ་ཕྱག་འཚལ་ལོ། །ཀློང་གི་ལྷ་མོ་བདལ་པས་ཕྱོགས་མེད་མ་ལ་ཕྱག་འཚལ་
ལོ། །ཀློང་གི་ལྷ་མོ་བསྡུས་པས་རིས་མེད་མ་ལ་ཕྱག་འཚལ་ལོ། །ཀློང་གི་ལྷ་མོ་ཚོགས་
པས་ཀུན་ཚང་མ་ལ་ཕྱག་འཚལ་ལོ། །ཀློང་གི་ལྷ་མོ་བསྐྱེད་པས་ཀུན་འབྱུང་མ་ལ་ཕྱག་
འཚལ་ལོ། །ཀློང་གི་ལྷ་མོ་གསལ་བས་ཀུན་གཟིགས་མ་ལ་ཕྱག་འཚལ་ལོ། །ཀློང་གི་ལྷ་
126



མདོ་སྡེ།
མདོ་གཟེར་མིག་
༼ཀ༽
མོ་བརྗིད་པས་མཚན་ལྡན་མ་ལ་ཕྱག་འཚལ་ལོ། །ཀློང་གི་ལྷ་མོ་མཚན་མ་ཅིར་སྤྲུལ་མ་
ལ་ཕྱག་འཚལ་ལོ། །ཀློང་གི་ལྷ་མོ་རྣམ་རྟོག་མཚན་མ་མེད་ལ་ཕྱག་འཚལ་ལོ། །ཀློང་གི་
ལྷ་མོ་མཚན་མ་ཡོངས་དང་བྲལ་ལ་ཕྱག་འཚལ་ལོ། །ཀློང་གི་ལྷ་མོ་ཀློང་ཤེས་བདེ་ལྡན་
མ་ལ་ཕྱག་འཚལ་ལོ། །ཀློང་གི་ལྷ་མོ་རིག་པ་ཀློང་ན་གནས་ལ་ཕྱག་འཚལ་ལོ། །ཀློང་
གི་ལྷ་མོ་མི་གཡོ་བསམ་གཏན་མ་ལ་ཕྱག་འཚལ་ལོ། །ཀློང་གི་ལྷ་མོ་བྱང་ཆུབ་སེམས་
དཔའ་མ་ལ་ཕྱག་འཚལ་ལོ། །ཀློང་གི་ལྷ་མོ་གཡུང་དྲུང་འགྱུར་མེད་མ་ལ་ཕྱག་འཚལ་
ལོ། །ཀློང་གི་ལྷ་མོ་ཡེ་ཤེས་ཟང་ཐལ་མ་ལ་ཕྱག་འཚལ་ལོ། །ཀློང་གི་ལྷ་མོ་ཐུགས་རྗེ་
ཁྱབ་བདལ་མ་ལ་ཕྱག་འཚལ་ལོ། །ཀློང་གི་ལྷ་མོ་ཅི་སྤྲུལ་ཐོགས་མེད་མ་ལ་ཕྱག་འཚལ་
ལོ། །ཀློང་གི་ལྷ་མོ་གར་གཤེགས་སྟོབས་ལྡན་མ་ལ་ཕྱག་འཚལ་ལོ། །ཀློང་གི་ལྷ་མོ་མན་
ངག་ཀློང་ན་སྒོམ་པ་ལ་ཕྱག་འཚལ་ལོ། །ཀློང་གི་ལྷ་མོ་མི་ཡེངས་མན་ངག་རྟོགས་ལ་
ཕྱག་འཚལ་ལོ། །ཀློང་གི་ལྷ་མོ་མི་དམིགས་ཤེས་རབ་ལྡན་ལ་ཕྱག་འཚལ་ལོ། །སྙོམས་
པའི་ལྷ་མོ་ནམ་མཁའ་མདངས་ལྡན་མ་ལ་ཕྱག་འཚལ་ལོ། །སྙོམས་པའི་ལྷ་མོ་འོད་ཀྱི་
མདངས་ལྡན་མ་ལ་ཕྱག་འཚལ་ལོ། །སྙོམས་པའི་ལྷ་མོ་ཟེར་གྱི་མདངས་ལྡན་མ་ལ་
ཕྱག་འཚལ་ལོ། །སྙོམས་པའི་ལྷ་མོ་སྨན་གྱི་ཆ་སྙོམས་མ་ལ་ཕྱག་འཚལ་ལོ། །སྙོམས་
པའི་ལྷ་མོ་སྨན་ཀྱི་རྒྱུན་འདྲེན་མ་ལ་ཕྱག་འཚལ་ལོ། །སྙོམས་པའི་ལྷ་མོ་བསྐལ་པའི་
གྲངས་སྙོམས་མ་ལ་ཕྱག་འཚལ་ལོ། །སྙོམས་པའི་ལྷ་མོ་སྲིད་པའི་གཞི་སྙོམས་མ་ལ་
ཕྱག་འཚལ་ལོ། །སྙོམས་པའི་ལྷ་མོ་འབྱུང་བའི་ཆ་སྙོམས་མ་ལ་ཕྱག་འཚལ་ལོ། །སྙོམས་
པའི་ལྷ་མོ་སེམས་ལ་ཀུན་སྙོམས་མ་ལ་ཕྱག་འཚལ་ལོ། །སྙོམས་པའི་ལྷ་མོ་ཡེ་ཤེས་
སྤྱན་གྱིས་ཀུན་གཟིགས་མ་ལ་ཕྱག་འཚལ་ལོ། །སྙོམས་པའི་ལྷ་མོ་སྤྲུལ་པ་སྐུ་ཡིས་སྣང་
སྲིད་འདུལ་ལ་ཕྱག་འཚལ་ལོ། སྙོམས་པའི་ལྷ་མོ་བྱིན་རླབས་ཀྱི་སྟོབས་ཀྱིས་མཐའ་
བཞི་གནོན་ལ་ཕྱག་འཚལ་ལོ། །སྙོམས་པའི་ལྷ་མོ་བདེན་པའི་ཚིག་གིས་ངེས་པའི་དོན་
127



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྣམས་སྟོན་ལ་ཕྱག་འཚལ་ལོ། །སྙོམས་པའི་ལྷ་མོ་བདུད་རྩིའི་རྒྱ་མཚོས་འདོད་པའི་
སེམས་ཅན་སྐྱོང་ལ་ཕྱག་འཚལ་ལོ། །སྙོམས་པའི་ལྷ་མོ་འདྲེན་པའི་ཆུ་བོས་ཐུགས་རྗེ་
རྒྱུན་དུ་སྤེལ་ལ་ཕྱག་འཚལ་ལོ། །སྙོམས་པའི་ལྷ་མོ་སྒྲོན་མའི་ཉི་ཟེར་གྱིས་སེམས་ཅན་
མཉམ་པར་སྙོམས་ལ་ཕྱག་འཚལ་ལོ། །སྙོམས་པའི་ལྷ་མོ་དཔག་མེད་ཀྱིས་ནམ་མཁའ་
ཀློང་དུ་སྙོམས་ལ་ཕྱག་འཚལ་ལོ། །སྙོམས་པའི་ལྷ་མོ་ཅིར་ཡང་མི་འབྱེད་པ་མཉམ་པའི་
ཆ་ལ་གནས་ལ་ཕྱག་འཚལ་ལོ། །སྙོམས་པའི་ལྷ་མོ་དབུས་དང་མཐའ་མེད་སྙོམས་པའི་
ཐུགས་ལ་ཕྱག་འཚལ་ལོ། །སྙོམས་པའི་ལྷ་མོ་ཅིར་ཡང་མ་གྲུབ་ཅི་ལ་ཡང་མི་གནས་པ་
ལ་ཕྱག་འཚལ་ལོ། །སྙོམས་པའི་ལྷ་མོ་མི་ཆགས་རྡུལ་ཤུགས་བློ་ལྡན་མ་ལ་ཕྱག་འཚལ་
ལོ། །སྙོམས་པའི་ལྷ་མོ་མི་ཡེངས་མན་ངག་གཟུངས་ཐོབ་མ་ལ་ཕྱག་འཚལ་ལོ། །
སྙོམས་པའི་ལྷ་མོ་མི་འགག་ཀུན་གྱི་སྒོ་གསལ་མ་ལ་ཕྱག་འཚལ་ལོ། །སྙོམས་པའི་ལྷ་མོ་
མི་སྤྲུལ་ཀློང་ན་གནས་ལ་ཕྱག་འཚལ་ལོ། །སྙོམས་པའི་ལྷ་མོ་མི་འགྱུར་ཀློང་ན་བརྟན་
ལ་ཕྱག་འཚལ་ལོ། །དེ་ལྟར་འདས་པའི་ལྷ་མོ་བརྒྱ་ལ་བཙུན་མོས་ཕྱག་འཚལ་ནས།
ལུས་ཀྱང་ཞི་ནས་ནད་ཀྱི་སྡུག་བསྔལ་སོས། སེམས་ཀྱང་ཞི་ནས་ཀུན་ལ་བུ་ལྟར་བྱམས།
ངག་ཀྱང་ཞི་ནས་བཙུན་མོས་ཡེ་མི་སྨྲ།
དེ་ནས་ཡང་གཤེན་རབ་གྱི་ད་ལྟ་བཞུགས་པའི་ལྷ་མོ་བརྒྱའི་མཚན་བརྗོད་དེ།
བཙུན་མོས་ལྷ་མོ་རེ་རེ་ལ་ཕྱག་རེ་རེ་བཙལ་བས། ནམ་མཁའི་ལྷ་མོ་མདངས་ལྡན་མ་
ལ་ཕྱག་འཚལ་ལོ། །སྲིད་པའི་ལྷ་མོ་ཀུན་སྐྱོངས་མ་ལ་ཕྱག་འཚལ་ལོ། །འབྱུང་བའི་ལྷ་
མོ་ཀློང་བསྐྱེད་མ་ལ་ཕྱག་འཚལ་ལོ། །རླུང་གི་ལྷ་མོ་ཡངས་པ་འདེགས་བྱེད་མ་ལ་ཕྱག་
འཚལ་ལོ། །མེའི་ལྷ་མོ་གསལ་བ་དྲོད་སྙོམས་ལ་ཕྱག་འཚལ་ལོ། །ཆུ་ཡི་ལྷ་མོ་བདུད་རྩི་
ཀུན་བསྡུས་མ་ལ་ཕྱག་འཚལ་ལོ། །ས་ཡི་ལྷ་མོ་སྲ་བརྟན་མ་ལ་ཕྱག་འཚལ་ལོ། །ཡུམ་
ཆེན་ཐུགས་རྗེ་བྱམས་མའི་གཙོ་ལ་ཕྱག་འཚལ་ལོ། །མ་གཅིག་འགྱིང་མ་འོད་མཚོ་མ་
128



མདོ་སྡེ།
མདོ་གཟེར་མིག
ལ་ཕྱག་ཕྱག་འཚལ་ལོ། །རྒོད་ལྕམ་གཙུག་གི་དོན་འབར་ལ་ཕྱག་འཚལ་ལོ། །ཡུམ་
ཆེན་ས་འཛིན་འོད་སངས་མ་ལ་ཕྱག་འཚལ་ལོ། །གར་ལྕམ་རོན་མ་ལ་ཕྱག་འཚལ་
ལོ། །རྒོད་ལྕམ་ཡེ་བུ་དབང་ལ་ཕྱག་འཚལ་ལོ། །གསས་ལྕམ་བྲ་མ་ལ་ཕྱག་འཚལ་ལོ། །
གནམ་ལྕམ་དབྱིགས་མ་ལ་ཕྱག་འཚལ་ལོ། །དབང་གི་ལྷ་མོ་གནས་དཀར་མ་ལ་ཕྱག་
འཚལ་ལོ། །སྨུག་མོ་གཟི་བརྗིད་འོད་དུ་འབར་བ་ལ་ཕྱག་འཚལ་ལོ། །ཉི་མའི་འོད་དུ་
སྙོམས་ལ་ཕྱག་འཚལ་ལོ། །འོད་སྨུག་ནག་བདུད་འདུལ་མ་ལ་ཕྱག་འཚལ་ལོ། །འོད་
ཟེར་དམར་ནག་དམུ་བདུད་འདུལ་ལ་ཕྱག་འཚལ་ལོ། །མེ་སྒྲོན་གློག་ལྕེ་མ་ལ་ཕྱག་
འཚལ་ལོ། །སེར་མོ་ལྗང་སྨུག་ཞི་བ་སྐྱོང་བ་ལ་ཕྱག་འཚལ་ལོ། །འོད་ཟེར་ཚ་ཚས་ས་
ཡི་སྲིན་གཅན་འདུལ་ལ་ཕྱག་འཚལ་ལོ། །དྲག་པོ་དཔུང་གི་དམར་པོ་བཙན་ཁམས་
སྐྱོང་ལ་ཕྱག་འཚལ་ལོ། །གནམ་ཕྱི་གུང་རྒྱལ་བདུད་རྩི་དངོས་གྲུབ་ཅན་ལ་ཕྱག་འཚལ་
ལོ། །ལྷ་ཕྱི་གུང་རྒྱལ་ལྷ་གསས་མཐུ་སྟོབས་ཅན་ལ་ཕྱག་འཚལ་ལོ། །ཡེ་ཕྱི་གུང་རྒྱལ་ཡེ་
ཤེས་སྒྲོན་མ་ཅན་ལ་ཕྱག་འཚལ་ལོ། །སྨན་ཕྱི་གུང་རྒྱལ་གཡུ་འབྲང་སྨན་ཕྲན་འབུམ་
སྡུད་ལ་ཕྱག་འཚལ་ལོ། །དབལ་གྱི་ལྷ་མོ་བདུད་བཞི་ཟིལ་གྱིས་གནོན་ལ་ཕྱག་འཚལ་
ལོ། །དབང་གི་ལྷ་མོ་བདུད་ཀྱི་ཆུ་བཞི་སྐེམ་ལ་ཕྱག་འཚལ་ལོ། །རྒུ་ཚིགས་གཞུང་
འདྲེན་སྐར་མའི་གཟའ་བདུད་འདུལ་ལ་ཕྱག་འཚལ་ལོ། །ཉི་ཟེར་གསལ་ལྡན་ཉི་མའི་
རླུང་བདུད་འདུལ་ལ་ཕྱག་འཚལ་ལོ། །འོད་ཟེར་ཟླ་གསལ་ཟླ་བའི་ཉ་བདུད་འདུལ་ལ་
ཕྱག་འཚལ་ལོ། །དམུ་ཐག་དགུ་འཕྲེང་ཆུང་ནས་སྐྱེ་འགྲོ་གསོ་ལ་ཕྱག་འཚལ་ལོ། །ཐོག་
ཟེར་འོད་འཕྲོ་བར་ཆོད་དགྲ་བགེགས་འདུལ་ལ་ཕྱག་འཚལ་ལོ། །ཐོག་གི་ལྷ་མོ་དྲག་
འབར་མ་ལ་ཕྱག་འཚལ་ལོ། །དྲག་པོ་ཐོག་གི་རྒྱལ་མོ་འབྲུག་སྒྲ་ཅན་ལ་ཕྱག་འཚལ་
ལོ། །ཐོག་མདའ་དམར་པོས་གནོད་སྦྱིན་འདུལ་ལ་ཕྱག་འཚལ་ལོ། །སྤྲིན་བཟང་ཕྱུག་
མོ་བདུད་རྩི་ཆར་འབེབ་མ་ལ་ཕྱག་འཚལ་ལོ། །གངས་ཀྱི་མཐུ་མོ་ཆེ་ལ་ཕྱག་འཚལ་
129



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལོ། །གཡུ་ཡི་ན་བུན་མཐིང་ཤག་འཕྲུལ་མོ་ཆེ་ལ་ཕྱག་འཚལ་ལོ། །གཟི་མདངས་སྐུ་
བརྗིད་མ་ལ་ཕྱག་འཚལ་ལོ། །གཟི་བརྗིད་འོད་འབར་མ་ལ་ཕྱག་འཚལ་ལོ། །འོད་
ཟེར་ཕྱོགས་བཅུར་འཕྲོ་ལ་ཕྱག་འཚལ་ལོ། །སྤྲུལ་སྐུའི་གཟི་བརྗིད་ཅིར་ཡང་མཁྱེན་ལ་
ཕྱག་འཚལ་ལོ། །ཉི་མའི་འོད་ཟེར་གྱི་སྒྲོན་མའི་མཆོག་གི་འཁོར་ལོའི་མུན་པ་འཇོམས་
ལ་ཕྱག་འཚལ་ལོ། །ཐུགས་རྗེ་ཉི་ཟེར་སྐྱོང་ལ་ཕྱག་འཚལ་ལོ། །བདུད་རྩི་རྒྱུན་ཏུ་སྦྲང་
ལ་ཕྱག་འཚལ་ལོ། །གཟི་བརྗིད་ཚོགས་བསྐྱེད་མ་ལ་ཕྱག་འཚལ་ལོ། །ཐུགས་ལ་སྣང་
སྲིད་ཡེ་སྲིད་གསལ་ལ་ཕྱག་འཚལ་ལོ། །དབལ་མོ་གདུག་པ་མཚོན་ཐོགས་ལོག་འདྲེན་
བར་ཆོད་འདུལ་ལ་ཕྱག་འཚལ་ལོ། །ཡེ་ཤེས་སྒྲོན་མས་གཏི་མུག་མུན་པ་སེལ་ལ་ཕྱག་
འཚལ་ལོ། །ཐུགས་རྗེ་གསལ་བས་མ་གོད་རིག་པ་སྟོན་ལ་ཕྱག་འཚལ་ལོ། །གྱད་མོ་
རྩལ་ཆེན་བདུད་ཀྱི་འཁོར་རྣམས་འཇོམས་ལ་ཕྱག་འཚལ་ལོ། །ཐང་པོ་ཀུན་མཁྱེན་
འགྲོ་བ་ཐབས་ཀྱིས་འདུལ་ལ་ཕྱག་འཚལ་ལོ། །གཟེ་མ་མཚོན་ཐོགས་ལྷ་མིན་གཡུལ་
ངོ་བཟློག་ལ་ཕྱག་འཚལ་ལོ། །དང་ཁྲ་མགྱོག་བྱེད་ཁམས་གསུམ་ཡུད་ཀྱིས་འཁོར་ལ་
ཕྱག་འཚལ་ལོ། །འབྲི་མིག་དགུ་སྐོར་སྤྲུལ་པ་ཅིར་ཡང་སྟོན་ལ་ཕྱག་འཚལ་ལོ། །ཤར་
ཕྱོགས་ཀྱི་ལྷ་མོ་གསལ་བའི་སྒྲོན་མ་ཅན་ལ་ཕྱག་འཚལ་ལོ། །ཟེར་གྱི་ཐིག་ལེ་ཅན་ལ་
ཕྱག་འཚལ་ལོ། །འོད་ཀྱི་ལའུ་ཅན་ལ་ཕྱག་འཚལ་ལོ། །རིན་ཆེན་ཐོར་གཙུག་ཅན་ལ་
ཕྱག་འཚལ་ལོ། །འབར་བའི་མེ་ལྕེ་ཅན་ལ་ཕྱག་འཚལ་ལོ། །གསལ་བའི་མར་མེ་ཅན་
ལ་ཕྱག་འཚལ་ལོ། །ཉི་གསལ་འོད་འཕྲོ་མ་ལ་ཕྱག་འཚལ་ལོ། །ཟླ་གསལ་ཟེར་ལྡན་
མ་ལ་ཕྱག་འཚལ་ལོ། །སྐར་གསལ་ཚོམ་བུ་ཅན་ལ་ཕྱག་འཚལ་ལོ། །གཞའ་གསལ་
མདོག་ལྡན་མ་ལ་ཕྱག་འཚལ་ལོ། །བྱང་ཕྱོགས་ཀྱི་ལྷ་མོ་ཁྱོད་ཀྱི་ཐོགས་མེད་མ་ལ་ཕྱག་
འཚལ་ལོ། །ཤུགས་ཀྱི་སྟོབས་ལྡན་མ་ལ་ཕྱག་འཚལ་ལོ། །འདེག་པའི་རྔམ་སྡུད་མ་ལ་
ཕྱག་འཚལ་ལོ། །ཁོར་ཡུག་འཁོར་ལོ་ཅན་ལ་ཕྱག་འཚལ་ལོ། །རྒྱ་གྲམ་བསྣོལ་མ་ཅན་
འ་
130



མདོ་སྡེ།
མདོ་གཟེར་མིག
ལ་ཕྱག་འཚལ་ལོ། །བཅུད་ཀྱི་སྡུད་བྱེད་མ་ལ་ཕྱག་འཚལ་ལོ། །ཀློང་གི་སྐྱེད་བྱེད་མ་ལ་
ཕྱག་འཚལ་ལོ། །དབྱིངས་ཀྱི་སྙིམ་བྱེད་མ་ལ་ཕྱག་འཚལ་ལོ། །མཁའི་སྙོམས་བྱེད་མ་ལ་
ཕྱག་འཚལ་ལོ། །འཇིག་ཆགས་སྟོང་གནས་མ་ལ་ཕྱག་འཚལ་ལོ། །ནུབ་ཕྱོགས་ཀྱི་ལྷ་མོ་
རྩིའི་འོད་དཀར་མ་ལ་ཕྱག་འཚལ་ལོ། །སྨན་གྱི་བདུད་རྩི་མ་ལ་ཕྱག་འཚལ་ལོ། །གསོ་
བའི་ཆུ་བོ་མ་ལ་ཕྱག་འཚལ་ལོ། །རྒྱ་མཚོའི་སྟོབས་ལྡན་མ་ལ་ཕྱག་འཚལ་ལོ། །འབྲི་
མིག་དགུ་སྐོར་མ་ལ་ཕྱག་འཚལ་ལོ། །ལུ་མ་དགུ་ཕྲུགས་མ་ལ་ཕྱག་འཚལ་ལོ། །ཆུ་བོ་
དཀའ་བསྐྱེད་མ་ཕྱག་འཚལ་ལོ། །ཆུ་བྲན་ལག་འགྲིམས་མ་ལ་ཕྱག་འཚལ་ལོ། །ཐུགས་
རྗེ་སྤྲིན་སྤུངས་མ་ལ་ཕྱག་འཚལ་ལོ། །བྱིན་རླབས་ཆར་པ་མ་ལ་ཕྱག་འཚལ་ལོ། །ལྷོ་
ཕྱོགས་ཀྱི་ལྷ་མོ་སྲ་བརྟན་ཚིག་འཛིན་མ་ལ་ཕྱག་འཚལ་ལོ། །དངོས་གྲུབ་སྣ་ཚོགས་མ་
ལ་ཕྱག་འཚལ་ལོ། །རིན་ཆེན་གཏེར་ལྡན་མ་ལ་ཕྱག་འཚལ་ལོ། །སྨན་གྱི་བཅུད་ལྡན་
མ་ལ་ཕྱག་འཚལ་ལོ། །རྩིའི་མཛོད་ལྡན་མ་ལ་ཕྱག་འཚལ་ལོ། །སེམས་ཅན་གསོ་བའི་
མ་ལ་ཕྱག་འཚལ་ལོ། །ཤེས་རབ་བློ་ལྡན་མ་ལ་ཕྱག་འཚལ་ལོ། །མེ་ཏོག་མཛེས་ལྡན་མ་
ལ་ཕྱག་འཚལ་ལོ། །ལྷ་མོ་བརྟན་བྱེད་མ་ལ་ཕྱག་འཚལ་ལོ། །ཐམས་ཅད་བརྟན་བྱེད་
མ་ལ་ཕྱག་འཚལ་ལོ། །ཐམས་ཅད་ཕྱེད་ཤོང་ཡངས་མ་ལ་ཕྱག་འཚལ་ལོ། །འོག་གི་ལྷ་
མོ་ཅིར་ཡང་མཁྱེན་ལ་ཕྱག་འཚལ་ལོ། །འོག་གི་ལྷ་མོ་ཐར་པར་སྒྲོལ་ལ་ཕྱག་འཚལ་
ལོ། །སྟེང་གི་ལྷ་མོ་སྨྲ་བསམ་བརྗོད་མེད་ཚིག་དང་སྒྲ་ལ་འདས། ཁ་དོག་དངོས་མེད་
དཀར་ནག་ཆེ་ཆུང་མེད། ཕ་རོལ་ཕྱིན་པའི་ཡུམ་ལ་ཕྱག་འཚལ་ལོ། །དེ་ལྟར་གཤེན་
རབ་ཀྱི་ད་ལྟར་བཞུགས་པའི་ལྷ་མོ་བརྒྱ་ཡི་མཚན་བརྗོད་དེ། འགུ་ལིང་མ་ཏིས་ལྷ་
མོའི་མཚན་རེ་རེ་ལྷ་ལ་ཕྱག་བཙལ་བས། དེའི་ཡོན་ཏན་གྱིས་ལུས་ཀྱང་ཞི་ནས་ནད་ཀྱི་
སྡུག་བསྔལ་སོས། ནག་པོ་ཀླུ་ཡིས་གདུག་པ་ཟོས་འཕྲོ་སོས། རྣག་དང་ཆུ་སེར་རྒྱུན་དུ་
འོང་འཕྲོ་ཆད། ཕྱིའི་མི་སྡུག་ཤུ་བ་གོག་ནས་སོས། སྐྲ་དང་སྨིན་མ་ཀུན་ཀྱང་ཚད་དུ་
131



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐྱེས། སེམས་ཀྱང་ཞི་ནས་ཀུན་ལ་བུ་ལྟར་བྱམས། དུག་ལྔའི་སྡུག་བསྔལ་སེམས་ལ་ཅི་
ཡང་མེད། ངག་ཀྱང་ཞི་ནས་བཙུན་མོས་ཡེ་མི་སྨྲ། འཁོར་དུ་གཏོགས་པ་ཀུན་ལ་ཞི་
བའི་ངེས་ཚིག་སྟོན། །
དེ་ནས་ཡང་གཤེན་རབ་ཀྱིས་མ་བྱོན་པའི་ལྷ་མོ་བརྒྱ་ཡི་མཚན་ནས་བརྗོད། འགུ་
ལིང་མ་ཏི་མས་ལྷ་མོའི་མཚན་རེ་རེ་ལ་ལྷ་ཕྱག་རེ་རེ་བཙལ་ལོ། །གྲུབ་པའི་ལྷ་མོ་ཀུན་
གྲུབ་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་ཤེས་མ་ལ་ཕྱག་འཚལ་ལོ། །གྲུབ་པའི་
ལྷ་མོ་ཀུན་ལྡན་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་འཚོགས་མ་ལ་ཕྱག་འཚལ་
ལོ། །གྲུབ་པའི་ལྷ་མོ་ཀུན་ཚང་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་འདུལ་
མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་འདྲེན་མ་ལ་ཕྱག་འཚལ་ལོ། །གྲུབ་པའི་
ལྷ་མོ་ཀུན་དགའ་མ་ལ་ཕྱག་འཚལ་ལོ། །གྲུབ་པའི་ལྷ་མོ་ཀུན་སྡུད་མ་ལ་ཕྱག་འཚལ་
ལོ། །གྲུབ་པའི་ལྷ་མོ་ཀུན་འདུས་མ་ལ་ཕྱག་འཚལ་ལོ། །བདལ་པའི་ལྷ་མོ་ཡེ་ཁྱབ་མ་
ལ་ཕྱག་འཚལ་ལོ། །བདལ་པའི་ལྷ་མོ་བཀའ་འདྲེན་གཙོ་ལ་ཕྱག་འཚལ་ལོ། །བདལ་
པའི་ལྷ་མོ་མཁའ་དབྱིངས་མ་ལ་ཕྱག་འཚལ་ལོ། །བདལ་པའི་ལྷ་མོ་ཨ་དཀར་བདེ་
ལྡན་མ་ལ་ཕྱག་འཚལ་ལོ། །བདལ་པའི་ལྷ་མོ་ཧ་དྲག་ཤུགས་ལྡན་མ་ལ་ཕྱག་འཚལ་
ལོ། །བདལ་པའི་ལྷ་མོ་གླིང་གྲགས་སྒྲ་ལྡན་མ་ལ་ཕྱག་འཚལ་ལོ། །བདལ་པའི་ལྷ་མོ་ང་
ཆེ་དབང་རྫོགས་མ་ལ་ཕྱག་འཚལ་ལོ། །བདལ་པའི་ལྷ་མོ་རེ་ཤག་འཕྲུལ་མོ་ཆེ་ལ་ཕྱག་
འཚལ་ལོ། །བདལ་པའི་ལྷ་མོ་ལ་གཅོད་སྔགས་འཛབ་ཅན་ལ་ཕྱག་འཚལ་ལོ། །བདལ་
པའི་ལྷ་མོ་མི་ཡེངས་ཏིང་འཛིན་ཅན་ལ་ཕྱག་འཚལ་ལོ། །ཐུགས་རྗེའི་ལྷ་མོ་སྤྲུལ་པའི་
སྐུ་ལ་ཕྱག་འཚལ་ལོ། །ཐུགས་རྗེའི་ལྷ་མོ་གསལ་བའི་སྤྱན་ལ་ཕྱག་འཚལ་ལོ། །ཐུགས་
རྗེའི་ལྷ་མོ་སྙོམས་པའི་ཐུགས་ལ་ཕྱག་འཚལ་ལོ། །ཐུགས་རྗེའི་ལྷ་མོ་སྙན་པའི་དབྱངས་
ལ་ཕྱག་འཚལ་ལོ། །ཐུགས་རྗེའི་ལྷ་མོ་རྫུ་འཕྲུལ་ཞབས་ལ་ཕྱག་འཚལ་ལོ། །ཐུགས་
132



མདོ་སྡེ།
མདོ་གཟེར་མིག་
༼ཀ༽
རྗེའི་ལྷ་མོ་བདུད་རྩིའི་ཕྱག་ལ་ཕྱག་འཚལ་ལོ། །ཐུགས་རྗེའི་ལྷ་མོ་འདྲེན་པའི་ཐབས་
ལ་ཕྱག་འཚལ་ལོ། །ཐུགས་རྗེའི་ལྷ་མོ་སྒྲོལ་བའི་གཙོ་ལ་ཕྱག་འཚལ་ལོ། །ཐུགས་རྗེའི་
ལྷ་མོ་ཕྱིན་པའི་གཞི་ལ་ཕྱག་འཚལ་ལོ། །ཐུགས་རྗེའི་ལྷ་མོ་ཐར་པའི་སྒོ་ལ་ཕྱག་འཚལ་
ལོ། །སྤྲུལ་པའི་ལྷ་མོ་རྫུ་འཕྲུལ་གྱི་དྲྭ་བ་ཅན་ལ་ཕྱག་འཚལ་ལོ། །སྤྲུལ་པའི་ལྷ་མོ་ཐབས་
ཀྱི་ཞགས་པ་ཅན་ལ་ཕྱག་འཚལ་ལོ། །སྤྲུལ་པའི་ལྷ་མོ་ཐུགས་རྗེ་ལྕགས་ཀྱུ་ཅན་ལ་ཕྱག་
འཚལ་ལོ། །སྤྲུལ་པའི་ལྷ་མོ་གསལ་བའི་མེ་ལོང་ཅན་ལ་ཕྱག་འཚལ་ལོ། །སྤྲུལ་པའི་ལྷ་
མོ་མཛེས་པའི་རྨ་བྱ་ཅན་ལ་ཕྱག་འཚལ་ལོ། །སྤྲུལ་པའི་ལྷ་མོ་སྙན་པའི་ཁུ་བྱུག་གསུང་
ལ་ཕྱག་འཚལ་ལོ། །སྤྲུལ་པའི་ལྷ་མོ་བརྗིད་ཀྱི་གཟི་བརྗིད་མདངས་ཅན་ལ་ཕྱག་འཚལ་
ལོ། །སྤྲུལ་པའི་ལྷ་མོ་ཐར་པའི་སྐས་ལམ་མ་ལ་ཕྱག་འཚལ་ལོ། །སྤྲུལ་པའི་ལྷ་མོ་ལུང་
རྒྱུད་ངེས་པར་འབོགས་ལ་ཕྱག་འཚལ་ལོ། །སྤྲུལ་པའི་ལྷ་མོ་བཀའ་རྒྱུད་ཆེ་བར་སྤེལ་
ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་ལ་ཆོད་ཡོངས་སུ་གྲགས་ལ་ཕྱག་འཚལ་ལོ། །
བྱིན་རླབས་ཀྱི་ལྷ་མོ་ཐམས་ཅད་ཡོངས་སུ་རྒྱལ་ལ་ཕྱག་འཚལ་ལོ། །བྱིན་རླབས་ཀྱི་ལྷ་
མོ་བདེན་པར་དོན་རྣམས་བསྒྲུབས་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་རྒྱས་པར་
ངེས་ཚིག་སྟོན་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་ཞི་བར་སེམས་ཅན་འདུལ་
ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་བདེན་པར་ངེས་ཚིག་སྟོན་ལ་ཕྱག་འཚལ་
ལོ། །བྱིན་རླབས་ཀྱི་ལྷ་མོ་མན་ངག་རྒྱུད་འདྲེན་ལ་ཕྱག་འཚལ་ལོ། །བྱིན་རླབས་ཀྱི་ལྷ་
མོ་དྲག་པོའི་བར་ཆོད་སྒྲོལ་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་ཐོགས་མེད་མྱུར་
དུ་བྱོན་པ་ལ་ཕྱག་འཚལ་ལོ། །བྱིན་རླབས་ཀྱི་ལྷ་མོ་དམིགས་མེད་ཅིར་ཡང་གསལ་ལ་
ཕྱག་འཚལ་ལོ། །བྱམས་པའི་ལྷ་མོ་ཀུན་ལ་བུ་ལྟར་སེམས་ལ་ཕྱག་འཚལ་ལོ། །བྱམས་
པའི་ལྷ་མོ་སྐྱེ་འགྲོ་གསོས་ཀྱིས་གསོ་ལ་ཕྱག་འཚལ་ལོ། །བྱམས་པའི་ལྷ་མོ་སྣང་སྲིད་
གཏན་འབེབས་མ་ལ་ཕྱག་འཚལ་ལོ། །བྱམས་པའི་ལྷ་མོ་ཡེ་སྲིད་ཆ་ལ་འགོད་ལ་ཕྱག་
133



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཚལ་ལོ། །བྱམས་པའི་ལྷ་མོ་དམྱལ་བ་རྒྱུན་དུ་གཅོད་ལ་ཕྱག་འཚལ་ལོ། །བྱམས་
པའི་ལྷ་མོ་ཞེ་སྡང་ཀློང་དུ་ཞི་ལ་ཕྱག་འཚལ་ལོ། །བྱམས་པའི་ལྷ་མོ་ཚ་བས་གྲང་བ་
འདུལ་ལ་ཕྱག་འཚལ་ལོ། །བྱམས་པའི་ལྷ་མོ་གྲང་བས་ཚ་བ་འདུལ་ལ་ཕྱག་འཚལ་
ལོ། །བྱམས་པའི་ལྷ་མོ་ཉི་ཚེ་བ་རྣམས་བདེ་གནས་རྙེད་པར་བྱེད་ལ་ཕྱག་འཚལ་
ལོ། །བྱམས་པའི་ལྷ་མོ་ཉི་འཁོར་བ་རྣམས་ཐར་པར་འདྲེན་ལ་ཕྱག་འཚལ་ལོ། །སྦྱིན་
པའི་ལྷ་མོ་མ་ཆགས་སྟོབས་ལྡན་མ་ལ་ཕྱག་འཚལ་ལོ། །སྦྱིན་པའི་ལྷ་མོ་ཐབས་ཀྱི་འདུ་
འཛི་སྤོང་ལ་ཕྱག་འཚལ་ལོ། །སྦྱིན་པའི་ལྷ་མོ་འདོད་པའི་སྡུག་བསྔལ་མེད་པ་ལ་ཕྱག་
འཚལ་ལོ། །སྦྱིན་པའི་ལྷ་མོ་སྟེར་བའི་བློ་ལྡན་མ་ལ་ཕྱག་འཚལ་ལོ། །སྦྱིན་པའི་ལྷ་མོ་རེ་
བ་དུས་སུ་སྐོང་ལ་ཕྱག་འཚལ་ལོ། །སྦྱིན་པའི་ལྷ་མོ་སྦྱིན་པས་འདོད་ཆགས་འདུལ་ལ་
ཕྱག་འཚལ་ལོ། །སྦྱིན་པའི་ལྷ་མོ་ཚད་མེད་རྒྱ་ཆེན་འགྱེད་ལ་ཕྱག་འཚལ་ལོ། །སྦྱིན་པའི་
ལྷ་མོ་ཕྱོགས་མེད་དམིགས་མེད་འཆའ་ལ་ཕྱག་འཚལ་ལོ། །སྦྱིན་པའི་ལྷ་མོ་རིས་མེད་
མཉམ་པར་སྙོམས་ལ་ཕྱག་འཚལ་ལོ། །སྦྱིན་པའི་ལྷ་མོ་བདག་དང་གཞན་མེད་གཅིག་
པ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་གསལ་ལྡན་ཐོགས་མེད་མ་ལ་ཕྱག་འཚལ་ལོ། །
ཡེ་ཤེས་ཀྱི་ལྷ་མོ་རིགས་ལྡན་ཀློག་འགྱུར་མ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་བློ་
ལྡན་སྣང་སྲིད་བཀྲ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་ཐམས་ཅད་སྒྱུ་མར་གཟིགས་
ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་སྒྲོན་མས་མུན་པ་འཇོམས་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་མོ་བདུད་རྩིས་འདོད་པ་སྐོང་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་སྨན་གྱིས་
ནད་རྣམས་འདུལ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་བདུད་རྩིའི་ཆུ་རྣམས་བསྐྱེད་
ལ་ཕྱག་འཚལ་ལོ། །ཡེ་ཤེས་ཀྱི་ལྷ་མོ་ཉི་མ་དགུ་ཕྲུགས་མ་ལ་ཕྱག་འཚལ་ལོ། །ཡེ་ཤེས་
ཀྱི་ལྷ་མོ་འོད་ཟེར་འབུམ་ཕྲག་མ་ལ་ཕྱག་འཚལ་ལོ། །ཡངས་པའི་ལྷ་མོ་ཤོང་པའི་སྣོད་
ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་ཆེ་བའི་གཞི་ལྡན་མ་ལ་ཕྱག་འཚལ་ལོ། །
134



མདོ་སྡེ།
མདོ་གཟེར་མིག
ཡངས་པའི་ལྷ་མོ་བསྐྱེད་པའི་ཤུགས་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་
སྡུད་པའི་དབང་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་གནས་པའི་བཅུད་ལྡན་
མ་ལ་ཕྱག་འཚལ་ལོ། །ཡངས་པའི་ལྷ་མོ་འདེགས་པའི་སྟོབས་ལྡན་མ་ལ་ཕྱག་འཚལ་
ལོ། །ཡངས་པའི་ལྷ་མོ་སྙོམས་པའི་བློ་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་
འགྲོ་བའི་ལམ་ལྡན་མ་ལ་ཕྱག་འཚལ་ལོ། །ཡངས་པའི་ལྷ་མོ་ཕྱིན་པའི་ས་ལྡན་མ་ལ་
ཕྱག་འཚལ་ལོ། །ཡངས་པའི་ལྷ་མོ་མཉམ་པའི་ཐུགས་ལྡན་མ་ལ་ཕྱག་འཚལ་ལོ། །ཞི་
བའི་ལྷ་མོ་མི་དགོངས་མཉམ་པའི་ཆ་ལ་ཕྱག་འཚལ་ལོ། །ཞི་བའི་ལྷ་མོ་མི་སྤྲུལ་བདལ་
པའི་གཞི་ལ་ཕྱག་འཚལ་ལོ། །ཞི་བའི་ལྷ་མོ་མི་འབྱོང་དབྱིངས་ན་རྒྱས་ལ་ཕྱག་འཚལ་
ལོ། །ཞི་བའི་ལྷ་མོ་མི་འབྱེད་ཐིག་ལེ་གཅིག་ལ་ཕྱག་འཚལ་ལོ། །ཞི་བའི་ལྷ་མོ་མི་གཡོ་
བསམ་གཏན་སྒོམ་ལ་ཕྱག་འཚལ་ལོ། །ཞི་བའི་ལྷ་མོ་མི་ཡེངས་ཀློང་ན་གནས་ལ་ཕྱག་
འཚལ་ལོ། །ཞི་བའི་ལྷ་མོ་མི་དམིགས་དོན་དམ་རྟོགས་ལ་ཕྱག་འཚལ་ལོ། །ཞི་བའི་ལྷ་
མོ་མི་འབྱེད་ཞི་བར་འཇོག་ལ་ཕྱག་འཚལ་ལོ། །ཞི་བའི་ལྷ་མོ་གཏོ་རྒྱུད་ཞི་བར་མཛད་
ལ་ཕྱག་འཚལ་ལོ། །ཞི་བའི་ལྷ་མོ་སྨྲ་རྒྱུ་ཞི་བར་གསུང་ལ་ཕྱག་འཚལ་ལོ། །དེ་ལྟར་
གཤེན་རབ་ཀྱི་མ་བྱོན་པའི་ལྷ་མོ་བརྒྱའི་མཚན་ནས་བརྗོད་དེ། བཙུན་མོ་འགུ་ལིང་མ་
ཏིས་ལྷ་མོ་རེ་རེའི་མཚན་ལ་ལྷ་ཕྱག་རེ་རེ་བཙལ་བས། ལུས་ཀྱང་ཞི་ནས་མཚན་དང་
དཔེ་བྱད་ལྡན། འོད་དང་ཟེར་ཀྱང་ཕྱོགས་བཅུ་ཀུན་ཏུ་འཕྲོ། ངག་ཀྱང་ཞི་ནས་སྙན་
པའི་དབྱངས་དང་ལྡན། ཕྱོགས་བཅུའི་སེམས་ཅན་ཀུན་ཀྱང་ངག་ལ་འདུས། སེམས་
ཀྱང་ཞི་ནས་མཉམ་པའི་ཆ་ལ་འཇོག །བདག་དང་གཞན་མེད་ཕྱོགས་དང་རིས་མི་
གཅོད། སྟོན་པའི་སྐུ་ལ་བསྐོར་ནས་ཕྱག་བྱས་པས། རྗེས་ལ་མེ་ཏོག་སྣ་ཚོགས་ལམ་
ལམ་སྣང་། བཙུན་མོ་ཤིན་ཏུ་དགའ་བའི་སེམས་སྐྱེས་ནས་སྨྲས་པ། སྟོན་པའི་སྒྲོན་མ་
གཤེན་རབ་མི་བོ་ལགས། དྲིན་ལ་ལན་གྱིས་ཁོ་མོ་དངོས་ལྡན་ནོ། །རྒྱལ་པོའི་གདུང་
135



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
རྒྱུད་མི་གཅོད་པའི་ཕྱིར། བདག་གི་བུ་མོ་གཏན་གྱི་གྲོགས་སུ་འབུལ། །
དེ་ལ་མོ་མ་ཀུན་ཤེས་ཐང་པོས་སྨྲས་པ། བཙུན་མོས་ཞུས་པ་དེ་ནི་ཤིན་ཏུ་ཡང་
ལེགས་སོ། །སྟོན་པའི་སྒྲོན་མ་གཤེན་རབ་མི་བོ་ལགས། རྒྱལ་པོའི་གདུང་རྒྱུད་ཆད་ན་
སེམས་ཅན་འཆོལ་བར་འགྲོ། སེམས་ཅན་འཆོལ་བར་སོང་ན་དུད་འགྲོ་ཕྱུགས་དང་
འདྲ། རྒྱལ་རིགས་དྲ་མ་ཆེན་པོ་གཤེན་རབ་མི་བོ་ལ། དངོས་ཀྱི་མོ་བཞིན་བགྱིས་ན་
ཆབ་སྲིད་ཟིན་ཏེ་མཆི། བུ་མོ་འདི་ནི་ཁབ་དུ་བཞེས་པའི་རིགས་ལེགས་སོ། །དེ་ནས་
རྒྱལ་པོ་དང་བ་ཡིད་རིང་གིས་གསོལ་པ། སྟོན་པ་ལགས། བཙུན་མོའི་དྲིན་ལ་ལན་
གྱིས་བླན་ནས་བུ་མོ་ཕུལ་བ་འདི། དད་པ་མི་བཟློག་ཁབ་དུ་བཞེས་པར་ཞུ། བུ་མོ་
འདི་ནི་འཇིག་རྟེན་གཞན་དག་ནས། འདོད་ནས་རྨོད་པ་འགའ་ཞིག་གདའ་ལགས་
ན། སེམས་ཅན་ལས་འཕྲོ་བཙན་ནས་མོ་བདག་མཆིས་ནས་ཀྱང་། རྒྱལ་པོ་དྲ་མ་ཞིག་
གི་གྲོགས་མེད་ན། ཕྱི་མ་གཞན་ལ་བདག་ནི་མི་མཆི་སྐད། བུ་མོའི་མིང་ཡང་རྒྱལ་
མེད་མ་རུ་བཏགས། དེ་ནས་གཤེན་རབ་ཀྱིས་བཀའ་བསྩལ་པ། ཡུལ་ཁམས་འདིའི་
སེམས་ཅན་རྣམས་ཀྱིས་ནི། བདག་གི་ཞལ་མངོན་སུམ་དུ་མཐོང་ཞིང་བཀའ་རྒྱུད་མི་
འཆད་པར་ཐོབ་པ་དང༌། གཡུང་དྲུང་གཙུག་གཤེན་རྒྱལ་བའི་དགོངས་པའི་བྱིན་
རླབས་དང་། རྒྱལ་པོ་དང་བ་ཡིད་རིང་གི་འབད་རྩོལ་གྱི་དད་པ་ཡིས། སེམས་ཅན་
ཕྱི་མ་ལྟ་ཨ་ཅང་ཡང་ཆེས་ཏེ། འདོད་པ་ཆེ་ཞིང་ཆགས་པ་དྲགས་པའི་བཙུན་མོ་འདི་
ཡང་སྒྲིབ་པ་བྱང་ནས་སྣང་ངོ༌། །ཚོགས་རྫོགས་ནས་སྣང་ངོ༌། །དེའི་ཡོན་ཏན་གྱིས་
སང་ཉི་མའི་རྩེ་ལ་གཅིག་ཀྱང་མ་ལུས་པར་སངས་རྒྱས་ཏེ་འགྲོ་བས། མཚོ་འབྲི་མིག་
དགུ་སྐོར་ལ་ཁྲུས་གྱིས་ལ། མེ་ཏོག་སྣ་ཚོགས་ཐུས་ལ་སང་ཉི་མའི་རྩེ་ལ། རིན་པོ་ཆེའི་
རྒྱལ་སར་འདུས་ཤིག །དེ་སྐད་ཅེས་གསུངས་པས། རྒྱལ་པོ་ཡབ་ཡུམ་དང་སེམས་
ཅན་ཐམས་ཅད་ཤིན་ཏུ་དགའ་བའི་སེམས་སྐྱེས་ནས། ལ་ལ་ནི་དགའ་ནས་དགོད། །
136



མདོ་སྡེ།
མདོ་གཟེར་མིག་
༼ཀ༽
ལ་ལ་ནི་དགའ་ནས་མཆོང་། གཤེན་རབ་ཀྱིས་ཧོས་བཟའ་རྒྱལ་མེད་ལ་དགོངས་པ་
མཛད་པས། ནང་གི་སེམས་དགེ་ལ་ཕྱི་ཡི་ཡུལ་བཟང་བ་ཞིག་སྣང་བས། འགྲོ་བའི་
དོན་མཛད་པས། སེམས་ཅན་དང་མཐུན་པར་བྱ་བ་དང་། རབ་ཆད་དང་མ་ནིང་
བྱ་བའི་ངག་བཅག་པའི་ཕྱིར། ཁབ་ཏུ་བཞེས་པར་ཀྱང་ཞལ་མར་བཏགས་སོ། །དེ་ལ་
ནི་འཁོར་དང་བཅས་པ་རྣམས་ཀྱང་དད་སྤྲོ་ལ། རྒྱལ་པོ་ཡབ་ཡུམ་ཤིན་ཏུ་དགྱེས་ནས།
སེམས་ཅན་རྣམས་ཀྱིས་ཀྱང་། ནགས་ཚལ་ལས་མེ་ཏོག་ནི་བཏུས། རྒྱ་མཚོ་ལ་སྐུ་ཁྲུས་
ནི་བྱས། སང་ཉི་མའི་རྩེ་ལ་རིན་པོ་ཆེའི་རྒྱལ་སར་ཀུན་འཚོགས་ནས། གཤེན་རབ་ལ་
བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར། དེ་ནས་
ལ་ལས་རྔ་རྡུང༌། ལ་ལས་ནི་གཤང་འཁྲོལ། ལ་ལས་ནི་དུང་འབུད། ལ་ལས་ནི་ཚན་
འདེབས། ལ་ལས་ནི་སྤོས་བལྟམས། ལ་ལས་ནི་དར་ཕྱར། ལྷ་མོ་སུམ་བརྒྱའི་མཚན་
ནས་བརྗོད་ཅིང་། ཕྱོགས་བཅུ་ཀུན་ཏུ་ལྷ་ཕྱག་བཙལ་བས། ས་གཞི་ལ་མཛེས་པའི་
མེ་ཏོག་སྣ་ཚོགས་སྐྱེས་སོ། །ནམ་མཁའ་ལ་འོད་གསལ་བ་མང་པོ་ཤར་རོ། །བར་སྣང་
ལ་སྒྲ་སྙན་པ་མང་པོ་གྲགས་སོ། །ལྷ་མོ་སུམ་བརྒྱ་ལ་ཡང༌། འདས་པའི་ལྷ་མོ་བརྒྱ་
དབྱིངས་ན་བཞུགས་པའི་ཐུགས་རྗེ་དང་། མ་བྱོན་པའི་ལྷ་མོ་བརྒྱ་གྲུབ་པར་བསྒྲུབས་
པའི་བྱིན་རླབས་དང༌། ད་ལྟ་བཞུགས་པའི་ལྷ་མོ་བརྒྱ་ཞལ་མངོན་སུམ་དུ་མཐོང་སྟེ།
ཡུལ་ཧོས་མོ་གླིང་དྲུག་གི་སེམས་ཅན་རྣམས་ཚེ་སྔ་ཕྱི་ད་ལྟ་གསུམ་གྱི་སྒྲིབ་པ་བྱང་སྟེ་
མངོན་སུམ་དུ་སངས་རྒྱས་སོ། །སླད་ན་སྟོན་པ་གཤེན་རབ་མི་བོ་དང་། གཡུང་དྲུང་
གཙུག་གཤེན་རྒྱལ་བ་དང༌། གསས་བུ་རྨ་ལོ་གཡུ་ལོ་དང༌། བུ་མོ་ཧོས་བཟའ་རྒྱལ་
མེད་དང༌། འབྲུག་རྟ་སྔོན་པོ་རྣམས་ནི། གསེར་གྱི་ཤིང་རྟ་འཁོར་ལོ་བརྒྱད་པ་ལ་
བསྐོར་ཏེ། རྒྱལ་པོ་དང་བ་ཡིད་རིང་གི་འགྲོ་དོན་མཐར་ཕྱིན་ནས། སླར་འོལ་མོ་ལུང་
རིང་དུ་གཤེགས་སོ། །འཁོར་བའི་སེམས་ཅན་སྒྲིབ་པ་སྦྱང་སླད་དུ། ལྷ་མོ་སུམ་བརྒྱ་ལ་
137



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱག་བཙལ་བའི་ལེའུ་སྟེ་དྲུག་པའོ།། །། །
༧ གཡུང་དྲུང་ལྷ་ཡི་སྐད་དུ་ན། ཕྱ་སངས་མུ་རྒྱང་ཨད་ཕྱོད་གསལ། གང་ཟག་
མིའི་སྐད་དུ་ན། གཤེན་རབ་ཀྱིས་ཁབ་བཞེས་པའི་ལེའུ་འོ། །དེ་ནས་སྟོན་པ་གཤེན་
རབ་མི་བོ་ཡིས། འགྲོ་བ་སེམས་ཅན་གྱི་དོན་མཛད་པས། སེམས་ཅན་རྣམས་དང་
མཐུན་པར་བྱ་བ་དང་། རབ་ཆད་མ་ནིང་བྱ་བའི་ངག་བཅག་པའི་ཕྱིར། ཡུལ་ཧོས་མོ་
གླིང་དྲུག་ནས། ཧོས་དང་བ་ཡིད་རིང་གི་བུ་མོ་ཧོས་བཟའ་རྒྱལ་མེད་ཁབ་ཏུ་བཞེས་
ནས། ཆུ་གྱིམ་ཤང་ནག་པོའི་འགྲམ་དུ་བྱོན་ནོ། །གཤེན་རབ་ཀྱིས་འཁོར་རྣམས་ལ་
བཀའ་བསྩལ་པ། བྱང་ཆུབ་སེམས་དཔའི་གདུང་རྒྱུད་མི་རྗེ་སྲིད་པའི་སྲས། ཐུགས་
ལས་འཕྲུལ་ངག་འབྱུང་བས་ལེགས་པར་ལྗགས་ཀྱིས་སྦྱོར། བརྩོན་འགྲུས་རྟུལ་ཤུགས་
ཆེ་བས་མྱུར་མགྱོགས་བར་སྣང་ཀློག་དང་འདྲ། ཡིད་ཀྱི་ཁྱེའུ་ཆུང་གཡུ་ཡི་ཟུར་ཕུད་
ཅན། གནས་མཆོག་དམ་པ་འོལ་མོ་ལུང་རིང་གི། གཡུང་དྲུང་དགུ་བརྩེགས་ཀྱི་རིའི་
ནགས་ཚལ་ན། བྲམ་ཟེའི་བུ་འགྱུར་བ་བློ་གསལ་ཅེས་བྱ་བ་ཞིག །ཤིན་ཏུ་རིག་པའི་
བློ་རྩལ་ཆེ་བ། རབ་ཏུ་མཚན་བཟང་ངན་གྱི་མཚན་བརྟགས་མཁས་པ་ཞིག་ཡོད་ཀྱི།
འབྲུག་རྟ་སྔོན་པོ་རླབས་ཀྱིས་བསྐྱོད་ལ། བྲམ་ཟེའི་བུ་གནས་དེ་ནས་སྤྱན་དྲོངས་ལ།
སང་ཉི་མའི་རྩེ་ལ་འོལ་མོ་ལུང་རིང་གི་ས་སྐས་བཞི་ཡི་མཚམས་སུ་སྔོན་ཡབ་རྒྱལ་བོན་
ཐོད་དཀར་གྱིས། ཡུམ་ཡོ་ཕྱི་རྒྱལ་བཞད་མ་ཁབ་ཏུ་བཞེས་ནས་བཀྲ་ཤིས་པའི་སྣ་བླན་
པའི་ས་དེར་སྡོད་ཅིག །ཧོས་དང་བ་ཡིད་རིང་གི་བུ་མོ། ཧོས་བཟའ་རྒྱལ་མེད་འདིའི་
མཚན་བརྟག་དགོས་ཀྱིས། ཡིད་ཀྱི་ཁྱེའུ་ཆུང་ཟུར་ཕུད་ཅན་གྱིས། ཡུལ་ཁམས་དེའི་མི་
རྣམས་ལ་ཡང་། སྣ་སྔོན་དུ་བཏང་བ་ཡིན་པས། ཀུན་ལ་ཞལ་ངག་ཐོངས་ཤིག །དེ་
སྐད་གཤེན་རབ་ཀྱིས་བཀའ་བསྩལ་ཏོ། །
༧ དེ་ནས་ཡིད་ཀྱི་ཁྱེའུ་ཆུང་ཟུར་ཕུད་ཅན་གྱིས། འབྲུག་རྟ་སྔོན་པོ་མགྱོགས་པ་
138



མདོ་སྡེ། །
མདོ་གཟེར་མིག་
ཞོན་ནས། འོལ་མོ་ལུང་རིང་གི་རི་གཡུང་དྲུང་དགུ་བརྩེགས་ཀྱི་ནགས་ཚལ་དུ་ཕྱིན་ཏེ།
བྲམ་ཟེའི་བུ་འགྱུར་བ་བློ་གསལ་ལ་སྨྲས་པ། སྟོན་པའི་སྒྲོན་མ་གཤེན་རབ་མི་བོ་ཡིས།
ཁབ་ཀྱི་དམ་པ་ཧོས་བཟའ་རྒྱལ་མེད་བཞེས། ཡུམ་གྱི་བཀྲ་ཤིས་མཚན་རྟགས་ཡོད་
དམ་མེད། རིག་པའི་བློ་རྩལ་ཆེ་བས་བྲམ་ཟེས་བརྟག་དགོས་པས། སྔོན་གྱི་ཡབ་ཡུམ་
སྣ་སར་མཆི་དགོས་སྐད། དེ་སྐད་ཅེས་ཡིད་ཀྱི་ཁྱེའུ་ཆུང་གིས་སྨྲས་སོ། །དེ་ལ་བྲམ་
ཟེའི་བུ་འགྱུར་བ་བློ་གསལ་གྱིས་སླར་སྨྲས་པ། རིག་པའི་བློ་རྩལ་ཆེ་བ་མ་ལགས་ཏེ།
གཤེན་རབ་བཀའ་ཡི་སྨྲས་ན་བཀའ་བསྩལ་བཞིན་དུ་བགྱི། དེ་སྐད་ཅེས་སྨྲས་ནས།
ཡིད་ཀྱི་ཁྱེའུ་ཆུང་དང་འགྲོགས་ནས་བཀྲ་ཤིས་ཀྱི་སྣ་སར་བསྡད་དོ། །དེ་ནས་ཡིད་ཀྱི་
ཁྱེའུ་ཆུང་གཡུ་ཡི་ཟུར་ཕུད་ཅན་གྱིས། གནས་མཆོག་འོལ་མོ་ལུང་རིང་གི་མི་རྣམས་ལ་
ཡང་། གཤེན་རབ་ཀྱི་བཙུན་མོ་འོང་བར་ཞལ་ངག་བཏང་ངོ༌། །ཡུལ་ཁམས་དེའི་མི་
རྣམས་ཀྱང་། ཤིན་ཏུ་སྤྲོ་བ་སྐྱེས་ནས་ཡོ་ཀ་སུན་མ་ལ་གཟེངས་སོ། །
དེའི་དུས་དེའི་ཚེ་ན། གཤེན་རབ་ནི་ཆུ་གྱིམ་ཤང་ནག་པོ་བརྒལ་ནས་འོལ་མོ་ལུང་
རིང་དུ་བྱོན་ནོ། །དེ་ནས་འོལ་མོ་ལུང་རིང་དུ། བྲམ་ཟེའི་རིགས་ཀྱི་ཁྱེའུ་ཆུང་གཙང་
མ་དང་། བུ་མོ་གཙང་མ་ཐམས་ཅད་ཀྱིས། ས་སྐས་གཅིག་གི་ཁ་ནས་དར་གྱི་གཡབ་
མོས་བསུའོ། །ས་སྐས་གཉིས་ཀྱི་ཁ་ནས་རྗེའུ་རིགས་ཀྱི་ཁྱེའུ་བུ་མོ་གཙང་མ་རྣམས་ཀྱི་
མཚལ་སྤོས་ཀྱིས་དུད་པས་བསུའོ། །རྨངས་རིགས་ཀྱི་ཁྱེའུ་གཙང་མ་དང་བུ་མོ་གཙང་
མ་ཐམས་ཅད་ཀྱིས། ས་སྐས་གསུམ་གྱི་ཁ་ནས་སྐུ་ཁྲུས་དང་གཙང་ཚན་གྱིས་བསུའོ། །
དེ་ནས་ས་སྐས་བཞིའི་བཀྲ་ཤིས་ཀྱི་སྣ་སར་བྱོན་ནོ། །བྲམ་ཟེའི་བུ་འགྱུར་བ་བློ་གསལ་
གྱིས། གཤེན་རབ་ཀྱི་ཁབ་ཧོས་དང་བ་ཡིད་རིང་གི་བུ་མོ། ཧོས་བཟའ་རྒྱལ་མེད་
མ་ལ་བཟང་ངན་གྱི་མཚན་བརྟགས་ཏེ། གཤེན་རབ་ལ་ཞུས་པ། གསོས་ཀྱི་རྒྱ་མཚོ་
བསྐྱེད་པའི་ས་གཞི་དང་འདྲ་བའི་བཙུན་མོ་ཧོས་བཟའ་རྒྱལ་མེད་འདི། བདག་གིས་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བརྟགས་པས་ཤིན་ཏུ་མཚན་བཟང་བས། ལེགས་པའི་ཡོན་ཏན་མཚན་རྣམས་ཚང་
བར་གདའོ། །གཤེན་རབ་ལགས། སྐྲ་མེ་ཏོག་ཨུ་དཔལ་གྱི་ལོ་མ་འདྲ་བ་ཞིག་གདའོ། །
གཤེན་རབ་ལགས། མིག་ཁོང་མཐིང་གི་འབྲས་བུ་འདྲ་བ་ཞིག་གདའོ། །གཤེན་རབ་
ལགས། དཔྲལ་བའི་གདེངས་ཆེ་བ་ཟླ་བ་ཉ་འདྲ་བ་ཞིག་གདའོ། །གཤེན་རབ་ལགས།
སྨིན་མའི་ད ཀྱུས་རིང་བ་ཡི་གེ་ན་རོ་འདྲ་བ་ཞིག་གདའོ། །གཤེན་རབ་ལགས། མཁུར་
ཚོས་ཀྱི་བཀྲག་གསལ་བ་ནི། དུང་ཕོར་ལ་མཚལ་གྱི་བྱེའུ་རྗེས་བོར་བ་འདྲ་བ་ཞིག་
གདའོ། །གཤེན་རབ་ལགས། ཤངས་ཀྱི་དབྱིབས་ལེགས་ཏེ། རིན་པོ་ཆེའི་སྣ་ཚར་
འདྲ་བ་ཞིག་གདའོ། །གཤེན་རབ་ལགས། སྨྲ་བའི་མཆུ་ལེགས་ཏེ། མུ་ཁྱུད་ཀྱི་ཆ་ག་
བཏབ་པ་འདྲ་བ་ཞིག་གདའོ། །གཤེན་རབ་ལགས། བཞད་པའི་ཚེམས་ལེགས་ཏེ་ལྷ་
རྩེའི་བ་གམ་འདྲ་བ་ཞིག་གདའོ། །གཤེན་རབ་ལགས། ཚེམས་བར་གྱི་རྙིལ་མཛེས་ཏེ།
མེ་ཏོག་པད་མ་དམར་པོ་འདྲ་བ་ཞིག་གདའོ། །གཤེན་རབ་ལགས། སྨྲ་བའི་ལྗགས་
བདེ་ཏེ། བར་སྣང་གི་ཀློག་འདྲ་བ་ཞིག་གདའོ། །གཤེན་རབ་ལགས། གསུངས་པའི་
དབྱངས་སྙན་ཏེ། བྱ་ནེ་ཙོའི་གཅོང་སྐད་འདྲ་བ་ཞིག་གདའོ། །གཤེན་རབ་ལགས།
ཨོག་མའི་དབྱིབས་ལེགས་ཏེ། ལྷའི་ཐེམ་སྐས་འདྲ་བ་ཞིག་གདའོ། །གཤེན་རབ་ལགས།
མགྲིན་པའི་གསང་དོད་དེ། དངུལ་གྱི་བུམ་པ་འདྲ་བ་ཞིག་གདའོ། གཤེན་རབ་ལགས།
ཐུགས་ཀའི་ཕུབ་སྙོམས་ཏེ་གསེར་གྱི་སྤང་པོ་འདྲ་བ་ཞིག་གདའ་འོ། །གཤེན་རབ་
ལགས། སེམས་ཅན་གྱི་གསོས་ལེགས་ཏེ་དངུལ་དཀར་གྱི་གཤང་ཆུང་ཁ་སྦུབ་པ་འདྲ་
བ་ཞིག་གདའ་འོ། །གཤེན་རབ་ལགས། སྐེད་པའི་སྐབས་ཕྱེད་དེ་གཞུ་མོའི་ཆང་བཟུང་
འདྲ་བ་ཞིག་གདའོ། །གཤེན་རབ་ལགས། བྱིན་པའི་གདུབ་འདྲིལ་ཏེ། རི་དྭགས་ཨེ་ན་
ཡ་ཡི་བྱིན་པ་འདྲ་བ་ཞིག་གདའོ། །གཤེན་རབ་ལགས། སྤྱིར་ཡང་ལུས་པོ་རིན་པོ་ཆེའི་
ཕུང་པོ་ལྟར་བཀྲ་ལ་གསལ་བ་འདྲ་བ་ཞིག་གདའོ། །གཤེན་རབ་ལགས། གཟུགས་
140



མདོ་སྡེ། །
མདོ་གཟེར་མིག
ཀྱང་རན་པའི་ཚད་དང་ལྡན་པ་ཞིག་གདའོ། །གཤེན་རབ་ལགས། མི་རིང་མི་ཐུང་
མི་ཕྲ་མི་སྦོམ་རབ་ཏུ་ཚད་དང་ལྡན་པ་ཞིག་གདའོ། །གཤེན་རབ་ལགས། ག་པུར་
དང་ཙན་དན་གྱི་དྲི་མ་སྙོམས་པར་བྲོ་བ་ཞིག་གདའོ། །དེ་ལྟར་ཧོས་དང་བ་ཡིད་རིང་
གི་བུ་མོ་ཧོས་བཟའ་རྒྱལ་མེད་མ། གཤེན་རབ་ཀྱིས་ཁབ་ཀྱི་དམ་པར་བཞེས་པ་འདི་
ནི། ཕྱིའི་ཡུལ་བཞི་ནི་ཤིན་ཏུ་ཡང་བཟང་བ་ཞིག་གདའོ། །རབ་ཏུ་ཡང་མཛེས་པ་ཞིག་
གདའོ། །བྲམ་ཟེའི་བུ་འགྱུར་བ་བློ་གསལ་གྱིས་དེ་སྐད་ཅེས་གསོལ་ཏོ། །དེ་ལ་གཤེན་
རབ་ཀྱིས་བཀའ་བསྩལ་པ། བྲམ་ཟེའི་བུ་འགྱུར་བ་བློ་གསལ་ནི་ཤིན་ཏུ་རིག་པའི་བློ་
རྩལ་ཆེ་བ། རབ་ཏུ་བཟང་ངན་གྱི་མཚན་བརྟག་མཁས་པས། བདག་གི་བཙུན་མོ་
ཧོས་དང་བ་ཡིད་རིང་གི་བུ་མོ་ཧོས་བཟའ་རྒྱལ་མེད་མ་འདི། འབྱུང་བ་བཞི་ཡིས་
བསྐྱེད་པའི་ཕུང་པོ་ཕྱི་ཡི་ཡུལ་བཞི་ནི། རབ་ཏུ་མཛེས་པར་ཁ་མར་བཏགས། ཤིན་
ཏུ་བཟང་པའི་ཁ་མར་བཏགས། ད་ཡང་རིག་པའི་རྩལ་ཅན་ཁྱེད། སེམས་དང་ཡིད་
ལས་བསྐྱེད་པ་ཡི། ནང་གི་རྣམ་ཤེས་ཚོགས་བརྒྱད་ལ། ཉོན་མོངས་སྒྲིབ་པ་ཆེའམ་
ཆུང་། རིག་པའི་རྩལ་ཅན་ཁྱེད་ཀྱིས་རྟོགས། དེ་སྐད་ཅེས་བཀའ་བསྩལ་ཏོ། །
ཡང་བྲམ་ཟེའི་བུ་འགྱུར་བ་བློ་གསལ་གྱིས། གཤེན་རབ་ལ་གསོལ་པ། གཤེན་རབ་
ཀྱི་བཙུན་མོ་ཧོས་དང་བ་ཡིད་རིང་གི་བུ་མོ་ཧོས་བཟའ་རྒྱལ་མེད་མ་འདི་ནི་འབྱུང་
བ་བཞིའི་བསྐྱེད་པའི། ཕྱིའི་ཡུལ་བཞི་རབ་ཏུ་མཛེས། རྣམ་ཤེས་སེམས་ཀྱི་བསྐྱེད་
པའི། ནང་གི་ཚོགས་བརྒྱད་ཤིན་ཏུ་དགེ། དེ་ལྟར་སེམས་ཅན་ཕྱི་མ་དང་ཁྱད་པར་
བདོག་པ་ཞིག་གདའོ། །གཤེན་རབ་ལགས། སེམས་ཉིད་ཉོན་མོངས་པའི་ས་བོན་
ཟད་པ་ཞིག་གདའོ། །གཤེན་རབ་ལགས་སེམས་ཉིད་ཀྱི་བོན་སྐྱེ་བ་མེད་པའི་དོན་
རྟོགས་པ་ཞིག་གདའོ། །གཤེན་རབ་ལགས། རྩལ་ཤུགས་ཀྱི་སྦྱིན་པ་རྒྱ་ཆེན་གཏོང་
ནུས་པ་ཞིག་གདའོ། །གཤེན་རབ་ལགས། འབྱོར་ལྡན་གྱི་ཚུལ་ཁྲིམས་ཟབ་མོ་སྲུང་
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནུས་པ་ཞིག་གདའོ། །གཤེན་རབ་ལགས། ཤེས་རབ་གསལ་བ་སྒྲུབ་པ་ཟབ་མོ་དང་
དུ་ལེན་ནུས་པ་ཞིག་གདའོ། །གཤེན་རབ་ལགས། བྱམས་པའི་སེམས་དང་ལྡན་པས་
སྐྱེ་འགྲོ་བུ་ལྟར་གསོ་ནུས་པ་ཞིག་གདའོ། །གཤེན་རབ་ལགས། ངེས་པའི་དོན་རྟོགས་
པས་བདེན་པའི་ཚིག་སྟོན་ནུས་པ་ཞིག་གདའོ། །གཤེན་རབ་ལགས། རྟེན་པའི་ས་རུ་
མཐུན་པས། བསྐྱེད་པའི་ཡུམ་དུ་བཟང་བ་དེ་ལྟར་ཤིན་ཏུ་ཡང་ངོ་མཚར་ཆེ་བ་ཞིག་
གདའོ། །དེ་སྐད་ཅེས་བྲམ་ཟེའི་བུ་འགྱུར་བ་བློ་གསལ་གྱིས་གསོལ་ཏོ། །དེ་ནས་བྲམ་
ཟེས་མཚན་བཟང་པོར་བཏགས་སོ། །མཚན་བཟང་པོར་བཏགས་པའི་ཁ་མར་དེ་
ལ། འོལ་མོ་ལུང་རིང་དུ་འཚོགས་པའི་མི་རྣམས་ཀུན་ཀྱང་ཡིད་དགའ་སྤྲོ་བ་སྐྱེས་སོ། །
དེའི་རང་བཞིན་གྱི་བཀྲ་ཤིས་ཀྱི་སྣ་ས་དེར། སྲིད་པའི་བོན་པོས་མཚན་དང་རབ་ཏུ་
ལྡན་པའི་ཧོས་བཟའ་རྒྱལ་མེད་དེ། སྲིད་པས་བསྐོས་པའི་གཙུག་ལག་གཞུང་བཞིན་
དུ། སྣ་ནི་བླན་ནོ། །བདུད་ནི་བཅད་དོ། །སྲི་ནི་མནན་ནོ། བྱུར་ནི་ཕུད་དོ། །འདྲེ་ནི་
བཀར་རོ། །ལྷ་ནི་གསོལ་ལོ། །དཔལ་ནི་སྐྱབས་སོ། །དེ་ནས་གནས་མཆོག་དམ་པ་
འོལ་མོ་ལུང་རིང་དུ། མི་ཐམས་ཅད་ཀྱི་གཡང་ཆ་སྣ་ཚོགས་པ་ཐོགས་ནས། མདུན་
བསུས་ནས་གཤེགས་སོ། །དེ་ནས་བཀྲ་ཤིས་སྐྱིད་ཀྱི་ཕོ་བྲང་། མཁར་བར་པོ་སོ་བརྒྱད་
ཀྱི་ནང་དུ་གཤེགས་སོ། །དེ་ནས་སྲིད་པའི་བོན་པོས་གཡུང་དྲུང་མཐར་རྒྱས་ཀྱི་བོན་
གྱེར་ནས། ཧོས་བཟའ་རྒྱལ་མེད་ཀྱི་སྤྱི་བོའི་གཙུག་རུམ་དུ། གཡུང་དྲུང་དགུ་སྐོར་གྱི་
དབང་རྒྱ་བཏབ་བོ། །དེ་ནས་གཡུ་ཁྲི་སྔོན་མོ་ལ་བཞུགས་སོ། །གསེར་ཁྲི་སེར་པོ་ལ་
སྟོན་པ་གཤེན་རབ་བཞུགས་སོ། །དེ་ལྟར་ཁྱེའུ་དང་བུ་མོའི་ཚུལ་དུ་འཚོགས་སོ། །དང་
པོ་གཤེན་རབ་འཇིག་རྟེན་མི་ཡུལ་དུ་སྟོན་པ་ལ་གཤེགས་ཙམ་ན། ཡུལ་བར་ལྷ་འོད་
གསལ་ནས། རི་རབ་ཀྱི་རྩེ་མོ་ལ་བྱོན་ནས། གསས་མཁར་ལྷ་རྩེ་དགུང་ནམ་བརྩེགས་
པའི་དུས་སུ། མཐུ་སྟོབས་དང་བྱིན་རླབས་སུ་དྲག་པའི། ལྷ་རྣམས་དམ་ལ་བཏགས་
142



མདོ་སྡེ།
མདོ་གཟེར་མིག
པའི་ལུང་ཕོག་པ་རྣམས། བར་པོ་སོ་བརྒྱད་ཀྱི་མཁར་ནང་དུ་འཚོགས་སོ། ། །
༧ དེ་ནས་སྟོན་པ་གཤེན་རབ་ལ་གསོལ་པ། བདག་ཅག་རྣམས་ལ་གཤེན་རབ་
ཀྱིས། དམ་ལ་བཏགས་ཤིང་ལུང་ཕོག་པ་ལགས་པས། ཧོས་དང་བ་ཡིད་རིང་གི་
སྲས་མོ་ཧོས་བཟའ་རྒྱལ་མེད་མ་འདི། རྒྱལ་པོའི་ཆབ་སྲིད་འཛིན་པ་དང༌། སེམས་
ཅན་གྱིས་འདྲེན་སྟོན་བསྐྱེད་པའི་དོན་དུ། བཙུན་མོ་དམ་པར་བཞེས་པ་ནི། གཤེན་
རབ་ལགས། ཤིན་ཏུ་ཡང་ལེགས་སོ། །གཤེན་རབ་ལགས། རབ་ཏུ་ཡང་ལེགས་སོ། །
བདག་ཅག་རྣམས་ཀྱང་བཀྲ་ཤིས་ཤིང་གཞུང་དུ་བཟང་བའི་སྨོན་ལམ་རེ་རེ་འདེབས་
སོ། །ཞེས་སྨྲས་ནས། དཔལ་གྱི་ལྷ་ཚངས་པ་དང་། བརྒྱ་བྱིན་དང་། སྲིད་པའི་ལྷ་
རྒྱལ་པོ་ཆེན་པོ་བཞི་དང༌། གཡུང་དྲུང་གི་ལྷ་ཆེན་མོ་བཞི་དང༌། རྫུ་འཕྲུལ་གྱི་ལྷའུ་
རྗེ་མཆེད་བདུན་དང་། རོལ་མཚོ་དྭངས་པའི་ཀླུ་བདུན་རྣམས་ཀྱིས། སྨོན་ལམ་འདི་
སྐད་ཅེས་གསོལ་ཏོ། །གཤེན་རབ་དམ་པའི་ཁབ་ཏུ་བཞེས་པ་ཡི། ཤིན་ཏུ་མཛེས་
པའི་ཧོས་བཟའ་རྒྱལ་མེད་འདི། ཤེས་རབ་བློ་དང་ལྡན་པ་བྲམ་ཟེའི་བུ། འགྱུར་བ་བློ་
གསལ་གྱིས་སུ་བཏགས་པའི་ཕྱིའི་མཚན་རེ་རེ་ལ། བདག་ཅག་ལྷ་རྣམས་སྨོན་ལམ་རེ་
རེ་འདེབས། རྒྱལ་མེད་ལགས། སྐྲ་མེ་ཏོག་ཨུཏྤལ་གྱི་ལོ་མ་འདྲ་བ་ནི། དུས་གསུམ་
གྱི་བདེ་བར་གཤེགས་པ་དབུ་ལ་བཀུར་བའི་གདན་གྱི་རྟགས་ལགས་ཏེ། ཡེ་ཤེས་ལྷ་
དང་གཉིས་སུ་མེད་པར་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། མིག་ཁོང་
མཐིང་གི་འབྲས་བུ་འདྲ་བ་ནི། སྣང་སྲིད་ས་ལེ་གསལ་བའི་རྟགས་ལགས་ཏེ། སྣང་
སྲིད་ཡེ་སྲིད་མེ་ལོང་གཡའ་དག་ལྟར། ས་ལེ་གསལ་བར་སྨོན་ལམ་ལྷ་ཡི་མཐུ་འབུལ་
ལོ། །རྒྱལ་མེད་ལགས། དཔྲལ་བའི་གདེངས་ཆེ་བ་ཟླ་གསལ་ཉ་བ་འདྲ་བ་ནི། དངོས་
གྲུབ་མཐར་རྒྱས་པའི་རྟགས་ལགས་ཏེ། ཟླ་གསལ་ཐིག་ལེའི་དངོས་གྲུབ་དང་ལྡན་པའི་
སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། སྨིན་མ་ད ཀྱུས་རིང་བ་ཡི་གེ་ན་རོ་
143



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདྲ་བ་ནི། སྤྱི་ལྡིང་ནམ་མཁའི་དབྱིངས་གྲལ་འཛིན་པའི་རྟགས་ལགས་ཏེ། མ་ནོར་
ངེས་པའི་ས་ལ་གནས་པའི་སྨོན་ལམ་ལྷ་ཡི་མཐུ་འབུལ་ལོ། །རྒྱལ་མེད་ལགས། མཁུར་
ཚོས་བཀྲག་གསལ་བ། དུང་ཕོར་ལ་མཚལ་གྱི་བྱེའུ་རྗེས་བོར་ལ་འདྲ་བ་ནི། གསས་
མཁར་བྱ་ལམ་རྗེས་མེད་གྲུབ་པའི་རྟགས་ལགས་ཏེ། བདེ་གནས་ཆེན་པོ་ལྷུན་གྱིས་
རྫོགས་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། ཤངས་ཀྱི་དབྱིབས་
ལེགས་ཏེ། རིན་པོ་ཆེའི་སྣ་ཚར་འདྲ་བ་ནི། འཇིག་རྟེན་མི་ཡི་ཡུལ་དུ་མཛེས་པའི་ཞལ་
དང་ལྡན་པའི་རྟགས་ལགས་ཏེ། ཀུན་ཀ་ཡོ་མཉེས་མ་ལྟར་བྱམས་པའི་སྨོན་ལམ་ལྷའི་
མཐུ་འབུལ་ལོ། །རྒྱལ་མེད་ལགས། སྨྲ་བའི་མཆུ་ལེགས་ཏེ། མུ་ཁྱུད་ཀྱི་ཆ་ག་བཏབ་
པ་འདྲ་བ་ནི། ལྷ་རྣམས་ཀྱི་སྙིང་པོ་རིམ་གྱི་ཟློས་པའི་རྟགས་ལགས་ཏེ། ལྷ་དང་མིའི་
ལོ་ཙཱ་བར་གྱུར་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། བཞད་པའི་
ཚེམས་ལེགས་སྟེ། ལྷ་རྩེའི་བ་གམ་འདྲ་བ་ནི། སྡུག་བསྔལ་གྱི་མྱ་ངན་ཟད་པའི་རྟགས་
ལགས་ཏེ། དགའ་བའི་ཡིད་དང་ལྡན་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་
ལགས། ཚེམས་བར་གྱི་རྙིལ་མཛེས་ཏེ། མེ་ཏོག་པད་མ་དམར་པོ་འདྲ་བ་ནི། བག་
ཆགས་ཀྱི་དྲི་མ་དག་པའི་རྟགས་ལགས་ཏེ། ཉོན་མོངས་སྒྲིབ་པ་སེལ་བའི་སྨོན་ལམ་ལྷ་
ཡི་མཐུ་འབུལ་ལོ། །རྒྱལ་མེད་ལགས། སྨྲ་བའི་ལྗགས་བདེ་སྟེ། བར་སྣང་གི་གློག་འདྲ་
བ་ནི། རྒྱས་པའི་འབུམ་སྡེ་སྒྲོགས་པའི་རྟགས་ལགས་ཏེ། ཡི་གེ་དཔའ་བོ་འབྲུ་ལྔའི་
ས་བོན་དང་ལྡན་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། གསུང་གི་
དབྱངས་སྙན་པ། བྱ་ནེ་ཙོའི་གཅོང་སྐད་འདྲ་བ་ནི། དུས་གསུམ་བདེ་བར་གཤེགས་ཀྱི་
སྐུ་ལ་སྙན་པའི་དབྱངས་ཀྱིས་མཚན་བསྟོད་པའི་རྟགས་ལགས་ཏེ། ཐུན་མོང་མ་ཡིན་
པའི་གསུང་དབྱངས་སྙན་པ་འབུམ་འགྱུར་བའི་སྨོན་ལམ་ལྷའི་མཐུ་འབུལ་ལོ། །རྒྱལ་
མེད་ལགས། ཨོག་མའི་དབྱིབས་ལེགས་ཏེ་ལྷའི་ཐེམ་སྐས་འདྲ་བ་ནི་འཁོར་བའི་སེམས་
I44



མདོ་སྡེ།
མདོ་གཟེར་མིག
m
ཅན་ཐར་པའི་སྐས་ལ་འདྲེན་པའི་རྟགས་ལགས་ཏེ། སྐྱེ་བ་རྣམ་བཞི་ཀུན་སྒྲོལ་བའི་
སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། མགུལ་གྱི་གསང་དོད་དེ་དངུལ་གྱི་
བུམ་པ་འདྲ་བ་ནི། སྐྱོན་མེད་ཡོན་ཏན་ཚང་བའི་བཀའ་དང་ལུང་སེམས་ཅན་ལ་སྟོན་
པའི་རྟགས་ལགས་ཏེ། སེམས་ཅན་རྣམས་ལ་བདུད་རྩིའི་བོན་སྟོན་པའི་སྨོན་ལམ་ལྷའི་
མཐུ་འབུལ་ལོ། །རྒྱལ་མེད་ལགས། ཐུགས་ཀའི་ཕུབ་སྙོམས་ཏེ། གསེར་གྱི་སྤང་པོ་འདྲ་
བ་ནི། ཀུན་ལ་བྱམས་པའི་སེམས་ཀྱི་སྙོམས་པའི་རྟགས་ལགས་ཏེ། ཐིག་ལེ་ཉག་ཅིག་
མངོན་སངས་རྒྱས་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། སེམས་ཅན་
གྱི་གསོས་ལེགས་ཏེ། དངུལ་དཀར་གྱི་གཤང་ཆུང་སྦུབ་པ་འདྲ་བ་ནི། སེམས་ཅན་
རྣམས་ལ་ཆུ་བོའི་གཞུང་ལྟར་བདུད་རྩིའི་འོ་མ་སྦྲང་པའི་རྟགས་ལགས་ཏེ། གསོས་
ཀྱི་བདུད་རྩིའི་སྡུག་བསྔལ་ནད་རྣམས་འཇོམས་པའི་སྨོན་ལམ་ལྷའི་མཐུ་འབུལ་ལོ། །
རྒྱལ་མེད་ལགས། རྐེད་པའི་སྐབས་ཕྱེད་དེ། གཞུ་མོའི་ཆང་བཟུང་འདྲ་བ་ནི། སྐྱོན་
དང་ཡོན་ཏན་འབྱེད་པའི་རྩལ་ཡོད་པའི་རྟགས་ལགས་ཏེ། སྐྱོན་བོར་ཡོན་ཏན་རྫོགས་
པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། བྱིན་པའི་གདུབ་འདྲིལ་སྟེ། རི་
དྭགས་ཨེ་ན་ཡ་ཡི་བྱིན་པ་འདྲ་བ་ནི། འགྲོས་མཁས་སྟབས་སུ་སྡུག་པས་དགྱེས་པའི་
རོལ་མོ་ལྷ་ལ་འབུལ་བའི་རྟགས་ལགས་ཏེ། ས་བཅུ་རིམ་གྱིས་བགྲོད་པའི་སྨོན་ལམ་
ལྷའི་མཐུ་འབུལ་ལོ། །རྒྱལ་མེད་ལགས། སྐུ་ལུས་རིན་པོ་ཆེ་ལྟར་བཀྲ་ལ་གསལ་བ་
ནི། ཡིད་བཞིན་གྱི་ནོར་བུས་སེམས་ཅན་འདོད་པ་སྐོང་བའི་རྟགས་ལགས་ཏེ། སྦྱིན་
པ་མཉམ་སྙོམས་ཐུགས་རྗེས་དགྱེས་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་
ལགས། སྤྱིར་ཡང་སྐུ་ལུས་རན་པའི་ཚད་དང་ལྡན་པ་ནི། བཟོད་པ་རྒྱུན་ཏུ་སྒོམ་
པའི་རྟགས་ལགས་ཏེ། ད་ཡང་ངན་སོང་སྒོ་བཅད་ནས་སེམས་ཅན་གྱི་མགོན་སྐྱབས་
མཛད་པའི་སྨོན་ལམ་ལྷའི་མཐུ་འབུལ་ལོ། །རྒྱལ་མེད་ལགས། བྲམ་ཟེའི་བུ་འགྱུར་བ་
145



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བློ་གསལ་གྱིས། འབྱུང་བ་རྣམ་བཞིས་བསྐྱེད་པའི་ཕྱིའི་ཡུལ་བཞི་བཟང་པོར་མཚན་
རྣམས་བཏགས་པ་ལ། བདག་ཅག་ལྷ་རྣམས་ཀྱིས་སྨོན་ལམ་རེ་རེ་བཏབ། སྨོན་ལམ་
མཐུ་ཡིས་ཡུན་ཏུ་བརྟན་གྱུར་ཅིག །དེ་ལྟར་ལྷ་རྣམས་ཀྱིས་སྨོན་ལམ་བཏབ་བོ། །
དེ་ནས་ཡང་ཡབ་རྒྱལ་བོན་ཐོད་དཀར་གྱི་ཞང་པོ་ཕྲུ་ཁ་རྗེ་ཐང་པོ་ལ་སོགས་པའི་
ཕྱུ་ཡི་མི་རྣམས་དང་། གཤེན་རབ་ཀྱི་ཡབ་མྱེས། དམུ་རྒྱལ་ལ་སོགས་པའི་དམུ་ཡི་མི་
རྣམས་དང༌། གསས་མཁར་ཤམ་པོ་ལྷ་རྩེའི་ཡེ་གཤེན་གཡུང་དྲུང་སེམས་དཔའ་ལ་
སོགས་པའི་གཤེན་ཕྲན་རྣམས་དང༌། དེ་ལྟར་རྣམ་པ་ཀུན་མཁར་བར་པོ་སོ་བརྒྱད་
དུ་འཚོགས་ནས། སྟོན་པ་གཤེན་རབ་མི་བོ་ལ་ཞུས་པ། འགྲོ་བ་སེམས་ཅན་རྣམས་
ཀྱི་དོན་སླད་དུ། ཁབ་ཀྱི་དམ་པར་བཞེས་པའི་ཧོས་བཟའ་རྒྱལ་མེད་ལ། རིག་པའི་བློ་
རྩལ་ཆེ་བའི་བྲམ་ཟེའི་བུས། རྣམ་ཤེས་སེམས་ཀྱི་བསྐྱེད་པ་ཡི། ནང་གི་སྐོས་བརྒྱད་
ལ་ཁ་མར་བཟང་པོར་བཏགས་པའི་མཚན་རེ་རེ་ལ། བདག་ཅག་རྣམས་སྨོན་ལམ་
རེ་རེ་འདེབས། རྒྱལ་མེད་ལགས། སེམས་ཉིད་ལ་ཉོན་མོངས་པའི་ས་བོན་ཟད་པ་ནི།
སྐྱེ་བ་འདི་ལ་སངས་རྒྱས་ཐོབ་པའི་རྟགས་ཡིན་ཏེ། འཁོར་བའི་གནས་ལྔ་སྒོ་གཅོད་
པའི་ཕྱུའི་སྨོན་ལམ་གྱི་མཐུ་འབུལ་ལོ། །རྒྱལ་མེད་ལགས། སེམས་ཀྱི་བོན་སྐྱེ་བ་མེད་
པའི་དོན་རྟོགས་པ་ནི། སེམས་ཅན་རྣམས་ལ་བོན་སྟོན་ནུས་པའི་རྟགས་ལགས་ཏེ།
སེམས་ཅན་རྣམས་སྐྱེ་བ་མེད་པར་དགོད་ནུས་པའི། ཕྱུའི་སྨོན་ལམ་གྱི་མཐུ་འབུལ་
ལོ། །རྒྱལ་མེད་ལགས། རྩལ་ཤུགས་ཀྱི་ཆགས་པ་མེད་པ་ནི། སྦྱིན་པ་རྒྱ་ཆེར་གཏོང་
ནུས་པའི་རྟགས་ལགས་ཏེ། མ་ཆགས་ཀློང་དུ་ཐིམ་པའི་ཕྱུའི་སྨོན་ལམ་གྱི་མཐུ་འབུལ་
ལོ། །རྒྱལ་མེད་ལགས། འབྱོར་བ་དང་ལྡན་པའི་ཚུལ་ཁྲིམས་ཟབ་མོ་སྲུང་བ་ནི། ཤེས་
རབ་ཀྱི་སྐྱེ་མཆེད་འཕེལ་བའི་རྟགས་ལགས་ཏེ། སྲས་དང་སློབ་འབངས་མཐར་ཕྱིན་
པའི་སྨོན་ལམ་ཕྱུའི་མཐུ་འབུལ་ལོ། །རྒྱལ་མེད་ལགས། ཤེས་རབ་གསལ་བས་སྒྲུབ་
146



མདོ་སྡེ།
མདོ་གཟེར་མིག
༼ཀ༽ །
པ་ཟབ་མོ་དང་དུ་ལེན་ནུས་པ་ནི། ཡུལ་དང་དབང་པོ་སོ་མི་སོ་བའི་རྟགས་ལགས་
ཏེ། ལྷ་རྣམས་དངོས་སུ་གྲུབ་པའི་སྨོན་ལམ་ཕྱྭའི་མཐུ་འབུལ་ལོ། །རྒྱལ་མེད་ལགས།
བྱམས་པའི་སེམས་དང་ལྡན་པ་ནི། སྐྱེ་འགྲོ་བུ་ལྟར་གསོ་ནུས་པ་ནི། ཚད་མེད་པ་བཞི་
དང་ལྡན་པའི་རྟགས་ལགས་ཏེ། སྐྱེ་འགྲོ་ཐུགས་རྗེས་འཛིན་པའི་སྨོན་ལམ་ཕྱུའི་མཐུ་
འབུལ་ལོ། །རྒྱལ་མེད་ལགས། ངེས་པའི་དོན་རྟོགས་པས་བདེན་པའི་དོན་སྟོན་པ་
ནི། ཁམས་གསུམ་སྐྱབས་འོག་ཏུ་འཛུད་པའི་རྟགས་ལགས་ཏེ། གཡུང་དྲུང་བོན་དང་
ལྡན་པའི་སྨོན་ལམ་ཕྱུའི་མཐུ་འབུལ་ལོ། །རྒྱལ་མེད་ལགས། བརྟེན་པའི་ས་རུ་མཐུན་
པས། འདེགས་པའི་སྟོབས་དང་ལྡན་པའི་སྨོན་ལམ་ཕྱྭའི་མཐུ་འབུལ་ལོ། །རྒྱལ་མེད་
ལགས། བསྐྱེད་པའི་ཡུལ་དུ་བཟང་བས་གཤེན་རབ་ཀྱི་གདུང་འཚོབ་པར་སྨོན་ལམ་
ཕྱུའི་མཐུ་འབུལ་ལོ། །རྒྱལ་མེད་ལགས། བྲམ་ཟེའི་བུ་འགྱུར་བ་བློ་གསལ་གྱིས། རྣམ་
ཤེས་སེམས་ལ་བསྐྱེད་པའི། ནང་གི་སྐོས་བརྒྱད་ལ་བཟང་པོར་མཚན་རྣམས་བཏགས་
པ་ལ། བདག་ཅག་ཕྱྭ་གཤེན་དམུ་རྣམས་ཀྱིས་སྨོན་ལམ་རེ་རེ་བཏབ་བོ། །སྨོན་ལམ་
མཐུས་ཡུན་ཏུ་བརྟན་འགྱུར་ཅིག །དེ་ལྟར་སྨོན་ལམ་བཏབ་ནས། དམུ་ཐག་དམུ་
ཡིས་བཏབ་བོ། །ཞལ་བསྲོ་ཀླུ་ཡིས་བྱིན་ནོ། །ཕྱྭ་གཡང་ཕུ་ཡིས་བླན་ནོ། །སྤྱི་བདུད་
ལྷས་བོར་རོ། །སྨོན་ལམ་ཡང་བཏབ་བོ། །དེ་ལྟར་སྟང་དང་དབྱལ་དུ་འཚོགས་སོ། །
དེ་ཡང་དོན་དུ་འདི་ལྟར་རོ། །སེམས་ཅན་ཀྱི་མཚན་ཉིད་ནི། གནས་ལ་འཚོགས་ཤིང་
ཁྱིམ་ལ་དགའ། དེ་དག་དེ་ལས་བསྒྲལ་བའི་ཕྱིར། ལན་ཅིག་རྒྱལ་མེད་བཞེས་པའི་
ཚུལ། དེ་ནས་ཁྱིམ་པ་ཁྱིམ་སུན་འབྱིན། དེ་ཕྱིར་ཁྱིམ་ཐབས་བཞེས་སོ། །གཤེན་རབ་
ཀྱི་ཁབ་བཞེས་པའི་ལེའུ་སྟེ་བདུན་པའོ།། །།
༧ གཡུང་དྲུང་ལྷའི་སྐད་དུ་ན། ཨ་དཀར་འབར་བ་གུང་ཁྱབ་ལམ། གང་ཟག་
མིའི་སྐད་དུ་ན། གཤེན་རབ་ཀྱིས་སྲས་སྤྲུལ་པའི་ལེའུ་འོ། །དེའི་ཚེ་དེའི་དུས་ན། ཕྱིའི་
147



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡུལ་བཟང་ནང་གི་སེམས་དགེ་བའི། ཧོས་ཟ་རྒྱལ་མེད་བག་དང་ལྡན་པ་ལ། སྟོན་
པ་གཤེན་རབ་ཐུགས་རྗེའི་སྤྲུལ་པ་དང༌། ལྷ་དང་ཕྲུ་ཡིས་སྨོན་ལམ་བཏབ་པའི་མཐུ་
དབང་དང་། སེམས་ཅན་རྣམས་ཀྱི་སྤྱི་མཐུན་བསོད་ནམས་ཀྱིས། ཕྱི་དེའི་ལོ་དུས་
སུ་སྐུ་ལ་སྲས་ཅིག་འཁྲུངས། འཁྲུངས་པའི་དུས་དེར་ཀུན་ཀྱང་སྤྲོ་བ་སྐྱེས། གནམ་
གྱི་ལྷ་དང་སའི་ཀླུ་ཡང་འདུས། སྤྱིར་དབང་ཆེན་པོ་ཐོབ་པའི་ལྷ་ཆེན་བརྒྱ་བྱིན་དང༌།
དབང་ཆེན་འཁོར་ལོ་བསྐོར་བའི་ལྷ་ཆེན་ཚངས་པ་ཡིས། རྒྱལ་བུ་དེ་ལ་བདུད་རྩིའི་
ཁྲུས་བྱས། ལྷ་བརྒྱ་བྱིན་གྱིས་ཡིད་བཞིན་གྱི་ནོར་བུ་རིན་པོ་ཆེས་དབང་བསྐུར། ཀླུ་
འཇོག་པོས་ཨུད་དུ་འབར་བའི་མེ་ཏོག་གིས་ལྟེ་བ་བྱས། ཀླུ་དགའ་བོ་ཡིས་དགའ་
ལྡན་གྱི་ཚངས་བུར་བཅུག །ཀླུ་མལ་དྲོས་ཀྱིས་སྨོན་ལམ་གྱི་ཉག་ཐག་གིས་ཚངས་ཐག་
བྱས། ཕྱྭ་ཡི་རྒྱལ་པོས་བཀྲ་ཤིས་ཀྱི་ཕྱ་གཡང་བླན། དམུ་ཡི་རྒྱལ་པོས་གཡུང་དྲུང་གི་
དམུ་ཐག་བཏགས། གཙུག་ཕུད་ཅན་གྱི་འགྱུར་མེད་ཀྱི་གཙུག་ཕུད་བྱས། དབང་བརྒྱ་
ཅན་གྱིས་གཤེན་གྱི་ཚེ་རིང་གི་ལན་ཕྲན་སླས། བྲམ་ཟེའི་བུ་འགྱུར་བ་བློ་གསལ་གྱིས་
བརྟགས་པས་ཀྱང་ཤིན་ཏུ་མཚན་བཟང་ནས། ཡབ་ཡུམ་ལ་སོགས་པའི་འཚོགས་པ་
རྣམས་ལ་གསོལ་པ། རྒྱལ་བའི་སྲས་འདི་ནི་ལྷ་སྲིན་སྡེ་བརྒྱད་ལ་བཀའ་བཙན་གྱིས།
སྐྱེ་འགྲོ་སེམས་ཅན་གྱིས་དོན་ནུས་པ་ཞིག་འཁྲུངས་སོ། །ཕྱིའི་ཡུལ་བརྟགས་པས་ཀྱང་
ཡབ་དང་མཐུན་པར་རིན་པོ་ཆེ་དར་དཀར་དུ་དྲིལ་བ་འདྲ་བ། ཕྱི་དཀར་འཇམ་པ་
ནང་བཀྲ་ལ་གསལ་བ་ཞིག་གདའ་འོ། །ནང་གི་སེམས་བརྟགས་པས་ཀྱང་། གཏོ་ལ་
འབུམ་སྡེ་གསལ་བས། གཏོ་རྒྱུད་བདུད་རྩིར་སྤེལ་ནུས་པ་ཅིག་གདའོ། །དེ་སྐད་ཅེས་
བྲམ་ཟེས་གསོལ་ཏོ། །སྲས་དེ་ཡང་ཐབས་དང་ཤེས་རབ་ལས་སྤྲུལ་པའི་སྐུ་ཡིན་པས།
དགུང་ལོ་གཅིག་ན་ཤེས་རབ་ཀྱི་ཚད་དུ་ཕྱིན། དགུང་ལོ་གཉིས་ནས་སྙིང་རྗེའི་སེམས་
དང་ལྡན། དགུང་ལོ་གསུམ་ནས་ཡབ་དང་ཐེ་ཚོམ་ཕེར་རོ། །དེ་ལ་སེམས་ཅན་ཀུན་
148



མདོ་སྡེ།
མདོ་གཟེར་མིག
ཀྱང་སྤྲོ་བ་སྐྱེས་སོ། །གཤེན་རབ་ཡབ་དང་སྲས་བཅས་ལ། སེམས་ཅན་ཀུན་ཀྱང་སྤྲོ་བ་
སྐྱེས། ནམ་མཁའི་སྤྲིན་ཚོགས་བཞིན་དུ་ཉན་ནོ། །
སྲས་ཀྱིས་ཡབ་ལ་ཞུས་པའི་མདོ། ཡབ་གཅིག་སྟོན་པ་གཤེན་རབ་ལགས། གཡུང་
དྲུང་བོན་ལ་རྒྱ་ཆེ་གྲངས་མང་ཡང༌། ངེས་ཚིག་བདེན་པའི་དོན་ཞིག་བསྟན་ཏེ་གསོལ།
དེ་སྐད་སྲས་ཀྱིས་ཡབ་ལ་ཞུས་སམ་གསོལ་བས། ཡབ་ཀྱིས་བཀའ་བསྩལ་པ། རྣམ་
གསུམ་བློ་དང་ལྡན་ན་རིགས་ཀྱི་བུ་ཡིན་ནོ། །ངེས་ཚིག་བདེན་པའི་དོན་ཡང་རྣམ་
གསུམ་བློ་ཡིན་ནོ། །དེ་སྐད་ཅེས་ཡབ་ཀྱིས་བཀའ་བསྩལ་ཏོ། །ཡང་སྲས་ཀྱིས་ཡབ་ལ་
ཞུས་པ། ཡབ་ལགས། བློ་རྣམ་པ་གསུམ་བགྱི་བ་གང་དང་གང་ལ་གདགས་པ་ལགས།
དོན་དང་སྦྱར་ནས་བདག་ལ་བཤད་དུ་གསོལ། དེ་སྐད་སྲས་ཀྱིས་ཡབ་ལ་ཞུས་སམ་
གསོལ་པས། ཡང་གཤེན་རབ་ཀྱིས་བཀའ་བསྩལ་པ། ངེས་ཚིག་བདེན་པའི་དོན་
བསྡུས་ལ། རྣམ་པ་གསུམ་གྱི་བློ་བཤད་ཀྱིས། སྲས་དང་ཉན་པའི་འཁོར་རྣམས་ཀུན།
ལུས་ཀྱང་ཐུད་ལ་ཡན་ལག་སུམ། པུས་མོ་ཚུགས་ལ་ཐལ་མོ་སྦྱོར། དབང་པོ་མ་ཡེངས་
བརྟན་པར་ཉོན། རྣམ་པ་གསུམ་གྱི་བློ་བཤད་ཀྱིས། དེ་སྐད་ཅེས་གསུངས་པས། སྲས་
དང་འཁོར་རྣམས་ཀྱིས། རིན་པོ་ཆེ་སྣ་ལྔ་མཆོད་པར་ཕུལ་ནས། ལུས་ཀྱང་བཏུད་
དེ་ཡན་ལག་སུམ། པུས་མོ་བཙུགས་ཀྱིན་ཐལ་མོ་སྦྱར། དབང་པོ་མ་ཡེངས་བརྟན་
པར་ཉོན། དེ་ལ་སྟོན་པ་གཤེན་རབ་མི་བོ་ཡིས། བློ་རྣམ་པ་གསུམ་ངོས་བཟུང་ནས་
བཀའ་བསྩལ་པ། དང་པོ་འཛིན་པའི་བློ་དང་གཅིག །བར་དུ་བརྟགས་པའི་བློ་དང་
གཉིས། ཐ་མར་རྟོགས་པའི་བློ་དང་གསུམ། དེ་ལ་དང་པོ་འཛིན་པའི་བློ་དང་ལྡན་
པ། གར་སྤྲིན་གྱི་རླན་དང་འདྲ་བ་ཞིག་དགོས་སོ། །བར་དུ་བརྟགས་པའི་བློ་དང་ལྡན་
པ། ས་རྡོའི་ནང་ནས་རིན་པོ་ཆེ་ཚོལ་བ་འདྲ་བ་ཞིག་དགོས་སོ། །ཐ་མར་རྟོགས་པའི་
བློ་དང་ལྡན་པ། རིན་པོ་ཆེའི་ནང་ནས་གསེར་རྙེད་པ་འདྲ་བ་ཞིག་དགོས་སོ། །དང་
149



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པོར་འཛིན་པའི་བློ་དང་མ་ལྡན་ན། བྲག་ངོས་ལ་སྲན་མ་གཏོར་བ་དང་འདྲ་བའོ། །
བར་དུ་བརྟགས་པའི་བློ་དང་མ་ལྡན་ན། མི་ལོང་བའི་ལག་ཏུ་རྫས་ཁྲ་བོ་གཏད་པ་
འདྲའོ། །ཐ་མར་རྟོགས་པའི་བློ་དང་མ་ལྡན་ན། གཅོལ་མེད་པོས་གཞའ་ཚོན་འདེད་
པ་དང་འདྲའོ། །དེ་ཡི་ཕྱིར་ན་ལ་ནི་རྟོགས་པས་བཅད། སྐྱེས་བུ་བློ་དང་ལྡན་པ་གང་
ཞིག་གིས། ཚིག་བཞི་ཚིགས་སུ་བཅད་པ་གཅིག་གིས་རྟོགས་ཀྱང་རབ་མཆོག་རྒྱལ་བ་
ཡིན། རྟོགས་ནས་དོན་བཞིན་བྱས་ན་བྱང་ཆུབ་མྱུར་དུ་འཐོབ། ཚིག་གི་ལོ་མ་མང་པོ་
མ་རྟོགས་བསྟན་ཕྱིར་ཡིན། རྟོགས་ན་ཚིག་བོར་དོན་ལ་མ་བསྒོམས་ན། རང་གི་རང་
ལ་བསླུ་བར་བྱེད་པ་ཡིན་ཏེ། སེམས་ཉིད་ས་ལེར་མེ་དཔུང་ནང་དུ་མཆོང་བ་ཡིན།
གཡུང་དྲུང་བོན་ལ་མོས་པའི་སྲས་དང་འཁོར། ངེས་ཚིག་བསྟན་པ་ཡིན་གྱིས་སེམས་
ཀྱི་དཀྱིལ་དུ་ཞོག །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཡབ་ཀྱིས་བསྟན་
པ་ཙམ་གྱིས་སྲས་ཀྱིས་རྟོགས། འཁོར་ལ་ངོ་མཚར་ཤེས་རབ་གསལ་བ་བྲམ་ཟེའི་བུ་
འགྱུར་བ་བློ་གསལ་དེ་ལ་ངོ་མཚར་སྐྱེས། སྟོན་པའི་སྤྱན་སྔར་པུས་བཙུག་ཐལ་སྦྱར་
ཏེ། ལུས་ལ་དཔལ་ཤར་བློ་ལྡན་རྒྱལ་བུ་ལ། དོན་དང་སྦྱར་ལ་བདག་གིས་མཚན་ཞིག་
གདགས་ཟེར་ནས་མཚན་གདགས་པ། གཏོ་བུ་འབུམ་སངས་སུ་བཏགས་སོ། ། །
དེ་ལ་ཡང་སྲས་ཀྱིས་ཡབ་ལ་ཞུས་པ། གཤེན་རབ་ལགས། རིག་པའི་བློ་རྩལ་ཆེ་
བའི་བྲམ་ཟེའི་བུས། བདག་ལ་གཏོ་བུ་འབུམ་སངས་སུ་མིང་བཏགས་པ། དེ་ཅིའི་ཕྱིར་
བཏགས། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡང་ཡབ་ཀྱིས་བཀའ་
བསྩལ་པ། མ་ནོར་ངེས་པར་སྟོན་པས་གཏོ། མི་འབྱེད་མཉམ་པར་སྙོམས་པས་བུ།
བོན་ལ་འབུམ་སྡེ་མཁྱེན་པས་འབུམ། འཁོར་བའི་སྡུག་བསྔལ་སངས་པས་སངས། དེ་
ཡི་ཕྱིར་ན་གཏོ་བུ་འབུམ་སངས་སོ། །དེ་ལ་སྲས་ཀྱང་ངོ་མཚར་སྐྱེས་ནས་ཡབ་ལ་ཡང་
ཞུས་པ་དང་། འོན་ཀྱང་ཡབ་ཉིད་མཚན་སྟོན་པ་གཤེན་རབ་མི་བོར་འདོགས་པ་ཅིའི་
150



མདོ་སྡེ།
མདོ་གཟེར་མིག
༼ཀ༽
ཕྱིར་བཏགས་པ་ལགས། དེ་སྐད་ཅེས་ཡབ་ལ་ཞུས་སམ་གསོལ་པ། དེ་ལ་ཡང་ཡབ་
ཀྱིས་བཀའ་བསྩལ་པ། སྣང་སྲིད་ཡེ་སྲིད་ས་ལེར་སྟོན་པས་སྟོན། སྐྱེ་འགྲོ་སེམས་ཅན་
བུ་ལྟར་གསོ་བས་པ། བོན་ཉིད་དབྱིངས་ནས་སེམས་ཉིད་བདལ་བས་གཤེན། འགྲོ་
བའི་དོན་ལ་སྤྲུལ་ནས་བྱོན་པས་རབ། སྐུ་མདོག་ཕྱག་མཚན་མི་རུ་བསྟན་པས་མི།
གཏོ་རྒྱུད་དཔྱད་རྒྱུད་བདུད་རྩི་བོ་བས་བོ། དེའི་ཕྱིར་ན་སྟོན་པ་གཤེན་རབ་མི་བོའོ། །
ཡང་སྲས་ཀྱིས་ཡབ་ལ་ཞུས་པ། བདག་གིས་ཡུམ་གཅིག་ལུས་ཀྱི་སྒྲོམ་བུ་ལ། ཧོས་
བཟའ་རྒྱལ་མེད་དུ་འདོགས་པ་ཅིའི་ཕྱིར་ན་འདོགས། དེ་སྐད་ཅེས་ཡབ་ལ་ཞུས་སམ་
གསོལ་པས། དེ་ལ་ཡང་ཡབ་ཀྱིས་བཀའ་བསྩལ་པ། རྒྱལ་པོ་ཧོས་ཀྱི་རིགས་ཡིན་པས་
ཧོས། ཟ་མ་མོ་རུ་བསྟན་པས་ཟ། ཡེ་ཤེས་ལྔ་དང་ལྡན་པས་རྒྱལ། དུག་ལྔའི་སྐྱོན་
རྣམས་སྤངས་པས་མེད། དེའི་ཕྱིར་ན་ཧོས་བཟའ་རྒྱལ་མེད་དོ། ། །
ཡང་སྲས་ཀྱིས་ཡབ་ལ་ཞུས་པ། དེ་གོང་ཡན་ཆད་བཤད་ཀྱིས་མི་ལོང་ཡང་།
གཤེན་རབ་ཉིད་ཀྱི་ཡབ་ཡུམ་ལ། མི་བོན་ལྷ་བོན་ཡོ་བོན་རྒྱལ་བོན་ཐོད་དཀར་དང་།
མི་ཕྱི་ལྷ་ཕྱི་ཡོ་ཕྱི་རྒྱལ་བཞད་གཉིས་སུ་འདོགས་པ་ཅིའི་ཕྱིར་ན་འདོགས། དེ་སྐད་ཅེས་
ཞུས་སམ་གསོལ་པས། དེ་ལ་ཡང་ཡབ་ཀྱིས་བཀའ་བསྩལ་པ། ལྷ་དང་མི་ལ་སོགས་ཏེ་
རིགས་དྲུག་སེམས་ཅན་ཀུན། ཡོ་ཀ་ཐུགས་རྗེ་བོན་གྱིས་འཛིན་པས། མི་བོན་ལྷ་བོན་
ཡོ་བོན་ནོ། །རྒྱལ་རིགས་དྲ་མ་ཆེན་པོ་ཡིན་པས་རྒྱལ་བོན་ནོ། །ཞང་པོ་ཕུ་ཡིས་དབང་
བསྐུར་ཐོད་དཀར་མདའ་གང་དབུ་ལ་བཅིངས་པས་ཐོད་དཀར་རོ། །དེའི་ཕྱིར་ན་མི་
བོན་ལྷ་བོན་ཡོ་བོན་ན་རྒྱལ་བོན་ཐོད་དཀར་རོ། །ལྷ་དང་མི་ལ་སོགས་ཏེ་རིགས་དྲུག་
སེམས་ཅན་ཀུན། ཡོ་ལ་མི་འབྱེད་མཉམ་པར་གདུང་བས་མི་ཕྱི་ལྷ་ཕྱི་ཡོ་ཕྱིའོ། སྔོན་
རྒྱལ་བོན་ཐོད་དཀར་གྲོང་ཁྱེར་ཞབས་ཀྱི་འཆག་ཙམ་ན་ཉི་ཟླའི་ཞལ་བཞིན་གསལ་ལ་
གཟིགས་ནས་བཞད་པས་བཞད། སེམས་ཅན་ཀུན་ལ་བུ་ལྟར་བྱམས་པས་མ། དེའི་
151



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱིར་ན་མི་ཕྱི་ལྷ་ཕྱི་ཡོ་ཕྱི་རྒྱལ་བཞད་མའོ། །ཡང་སྲས་ཀྱིས་ཡབ་ལ་ཞུས་པ། འོ་སྐོལ་
བཞུགས་མཆིས་ཡུལ་གྱི་གླིང་སྐོར་འདི། ཀུན་ཀ་བཤད་ཀྱང་བཤད་ཀྱིས་མི་ལོང་ན།
འོལ་མོ་ལུང་རིང་བྱ་བ་ཅིའི་ཕྱིར་ན་འོལ་མོ་ལུང་རིང་ལགས། བར་པོ་སོ་བརྒྱད་བྱ་བ་
ཅིའི་ཕྱིར་ན་བར་པོ་སོ་བརྒྱད་ལགས། ཤམ་པོ་ལྷ་རྩེ་བྱ་བ་ཅིའི་ཕྱིར་ན་ཤམ་པོ་ལྷ་རྩེ་
ལགས། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡབ་ཀྱིས་བཀའ་བསྩལ་
པ། འོལ་ནི་སྐྱེ་བ་མེད་པས་འོལ། མོ་ནི་འདོད་པ་འབྱུང་བས་མོ། །ལུང་ནི་བཀའ་ལུང་
སྟོན་པས་ལུང་། རིང་ནི་ཐུགས་རྗེས་བསྲིང་བས་རིང་། དེའི་ཕྱིར་ན་འོལ་མོ་ལུང་རིང་
ལགས། མ་རིག་རིག་པར་བསྟན་པས་བར། རིག་པས་མ་རིག་བོ་བས་པོ། དགེ་སྡིག་
སོ་པ་བྱེད་པས་སོ། །རྣམ་ཤེས་སྐྱོན་བརྒྱད་སྤངས་པས་བརྒྱད། དེའི་ཕྱིར་ན་བར་པོ་སོ་
བརྒྱད་དོ། །ངེས་པའི་དོན་ལ་དགོངས་པས་ཤམ། འཁོར་བའི་སྡུག་བསྔལ་སྤངས་པས་
པོ། མ་ནོར་དོན་ལ་ངེས་པས་ལྷ། ཐུན་མོང་མ་ཡིན་པས་སུ་རྩེ། དེའི་ཕྱིར་ན་ཤམ་པོ་
ལྷ་རྩེའོ། །དེ་སྐད་ཅེས་བཀའ་བསྩལ་ཏོ། །
ཡང་སྲས་ཀྱིས་ཡབ་ལ་ཞུས་པ། སེམས་ཅན་ཀུན་གྱི་རྒྱུ་འབྲས་ཞུ་ཡིས་མི་ལོང་ན།
འཇིག་རྟེན་ཁམས་ན་སེམས་ཅན་གྲངས་མང་ཡང་། མེས་པོ་རྒྱལ་བོན་ཐོད་དཀར་
ངོ་མཚར་སྐྱེས་ནས་བཞད་པ་དང་། ཡབ་གཅིག་སྟོན་པ་གཤེན་རབ་མི་བོ་ལྟ་བུར་
སྐུ་འཁྲུངས་པའི། བདག་གི་ཕྱི་མོ་ཡོ་ཕྱི་རྒྱལ་བཞད་འདི། རིགས་དང་ཕ་མ་མིང་པོ་
ཇི་ལྟ་བུ་ཞིག་ལགས། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡང་ཡབ་
ཀྱིས་བཀའ་བསྩལ་པ། དེ་ནི་སྔོན་གྲོང་ཁྱེར་ལང་ལིང་དུ་སྐྱེས་སོ། །རིགས་ནི་རྨོངས་
ཀྱི་རིགས་ཡིན་ནོ། །ཕ་ནི་ས་ལ་ཞེས་བྱ་སྟེ་གཡས་ཞར་རོ། །མ་ནི་འགིར་ཏི་ཞེས་བྱ་སྟེ་
ཁོང་འཁྲོའོ། །བུ་ནི་གསལ་ཁྱབ་ཅེས་བྱ་སྟེ་གཡོན་འཐེང་ངོ༌། །མོ་བདག་ནི་སེམས་ཅན་
ལ་ཡང་། ཕྱིའི་མཚན་བཟང་ཞིང་ནང་གི་བློ་གསལ་བས། རྒྱལ་པོ་བཞད་པ་ཡང་དེ་
152



མདོ་སྡེ།
མདོ་གཟེར་མིག
ལ་བཞད་པ་ཡིན། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཡང་སྲས་ཀྱིས་
ཡབ་ལ་གསོལ་པ། ཕེ་ཤ་ཨེ་མ་ངོ་མཚར་ཆེ། ཐམས་ཅད་མཁྱེན་པའི་གཤེན་རབ་
ལགས། གཡས་ཞར་གཡོན་མཐིང་ཁོང་འཁྲོ་ལ། རྒྱལ་པོ་བཞད་པར་ནུས་ཀྱིན་གཤེན་
རབ་སྐུ་ལས་འཁྲུངས་པའི་བུ་མོ་འདི། རྒྱུ་དང་འབྲས་བུ་ཇི་ལྟར་ལགས་པ་བཤད་
དུ་གསོལ། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡང་ཡབ་ཀྱིས་བཀའ་
བསྩལ་པ། ས་ལ་འགིར་ཏི་གསལ་ཁྱབ་གསུམ། སྤྱིར་ཡང་སྐྱེ་བ་མང་པོ་ནས། བསོད་
ནམས་མང་པོ་བསགས་པ་ཡིན། ད་ལྟ་ཉིད་ཀྱི་སྐྱེ་བ་འདི་ཡི་གོང་། འདས་པའི་སྟོན་
པ་གཏོ་རྒྱལ་ཡེ་མཁྱེན་གྱི། བོན་གྱི་བསྟན་པ་དར་བའི་དུས་དེར་ཡང་། དེ་གསུམ་ཡང་
ནུབ་ཕྱོགས་ཀྱི་འཇིག་རྟེན་འོད་མ་གླིང་འཁོར་རྒྱས་པ་བྱ་བ་ཞིག་ཏུ་སྐྱེས་པའི་སྐྱེས་པ་
གསུམ་ཡིན་ཏེ། གཡུང་དྲུང་བོན་ལ་དད་པ་སྐྱེས་ནས། བོན་གྱི་སྒོ་ཡང་ཐེག་པ་ཆུང་
ངུ་འཕན་ཡུལ་གྱི་སྒོ་རུ་ཞུགས་ནས། ཚུལ་ཁྲིམས་སྲུང་བའི་བཙུན་པ་གསུམ་ཡིན་ཏེ།
ཚེ་སྨད་ལ་སེམས་ཡར་བསྐྱེད་ནས། ཐེག་པ་ཆེན་པོ་དཔོན་གསས་ཀྱི་སྒོར་ཞུགས་ནས་
བསྒོམས་པས། ལྟ་བ་དཔོན་གསས་མ་ནོར་བ་དེ་སྒོམ་ཡང་། སྤྱོད་པ་འཕན་ཡུལ་གྱི་
ཁྲིམས་དང་མ་འབྲེལ་བར། ཚུལ་ཁྲིམས་འཆལ་བའི་སྐྱོན་གྱིས་རྨངས་ཀྱི་རིགས་སུ་སྐྱེས་
པ་ཡིན་ནོ། །མཆོད་པ་མར་མེ་ཆག་པས། ས་ལ་གཡས་ཞར་བ་ཡིན་ནོ། །བསྐོར་བ་
བོན་སྤྱོད་བརྩོན་འགྲུས་ཆག་པས། གསལ་ཁྱབ་གཡོན་འཐེང་བ་ཡིན་ནོ། །འདོད་པ་
ལོག་པར་གཡེམ་པའི་ཕྱོགས་སུ་འཆལ་བས། འགིར་ཏི་ཁོང་ཁྲོ་ཞིང་མོ་ལུས་ཐོབ་པ་
ཡིན་ནོ། །སྐྱོན་དེ་རྣམས་ནི་སྤྱོད་པ་འཕན་ཡུལ་གྱི་བོན་ལ་འཛེགས་པ་ལ་འཆལ་བ་
ཡིན་ནོ། །ལྟ་བ་དཔོན་གསས་ཀྱི་བོན་ལ་བསྒོམས་པའི་ཡོན་ཏན་གྱིས། ལྷ་མོ་ཐུགས་རྗེ་
བྱམས་མ་མངོན་དུ་གྲུབ་པས། ད་ལྟའི་སྐྱེ་བ་འདི་ལ་བུ་མོ་རྒྱལ་བཞད་མ་རུ་སྤྲུལ་ནས།
གཤེན་རབ་དང་ཉིང་མཚམས་སྦྱར་ནས་སངས་རྒྱས་པའོ། །ཐེག་པ་གོང་འོག་གཉིས་
153



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཀྱི་རྒྱུད་ལ། ལྟ་སྤྱོད་ཟུང་དུ་འབྲེལ་ན་སྐྱེ་བ་འདིར་ཡང་མི་ཐོགས་སྔ་མ་ཉིད་ལ་སངས་
རྒྱས་ཟིན། དེ་སྐད་ཅེས་གཤེན་རབ་ཀྱིས་བཀའ་བསྩལ་པས།
༧ ཡང་སྲས་ཀྱིས་ཡབ་ལ་ཞུས་པ། གཤེན་རབ་ལགས། ལྟ་སྤྱོད་ཟུང་དུ་འབྲེལ་
ཅེས་བགྱི་བ་ཇི་ལྟར་བགྱིས་ན་འབྲེལ། དེ་སྐད་ཅེས་ཡབ་ལ་ཞུས་སམ་གསོལ་པས། དེ་
ལ་ཡབ་ཀྱིས་བཀའ་བསྩལ་པ། གཡུང་དྲུང་བོན་གྱི་སྒོ་མོ་མང་པོ་ལ། སེམས་ཅན་གང་
ཞིང་ཐར་པ་ཐོབ་འདོད་ན། ལྟ་སྤྱོད་ཟུང་དུ་འབྲེལ་ན་གདོན་མི་ཟ་བར་འཐོབ། ལྟ་བ་
ཡོད་མེད་གཉིས་ཀ་སེམས་ཀྱིས་ཆས་ཟིན་ནས། དེ་ལ་མ་ཆགས་མཉམ་པར་མི་ཡེངས་
མ་གྱུར་ནས། མཉམ་པར་མི་རྟོགས་པའི་ཡེ་ཤེས་ཆེན་མོ་མི་དམིགས་ཤར་བའོ། །སྤྱོད་
པ་ཕ་རོལ་ཕྱིན་པ་བཅུ་ནན་ཏན་གྱིས་སྤྱད་ན། རྒྱུ་ཡི་འབྲས་བུ་འཚོལ་བས་མི་བསླུ་
ངེས་པའོ། །དེ་ལྟར་ལྟ་སྤྱོད་གཉིས་ཀ་འབྲེལ་བར་སྤྱད་པ་ན། སྐྱེ་བ་འདི་ལ་ཐར་པའི་
འབྲས་བུ་འཐོབ་པར་ངེས། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཡང་སྲས་
ཀྱིས་ཡབ་ལ་ཞུས་པ། གཤེན་རབ་ལགས། ལྟ་སྤྱོད་ཟུང་དུ་འབྲེལ་ནས་བདག་ཉིད་སྒོ་
གཅིག་ཐར་པ་བས། ཁམས་གསུམ་ལས་ཀྱིས་འཁོར་བའི་སེམས་ཅན་རྣམས། ངེས་
པའི་དོན་དམ་མ་རྟོགས་ལས་ཀྱིས་སྦྱོང་བ་རྣམས། ལྟ་སྤྱོད་གཉིས་ཀ་ཟུང་དུ་འབྲེལ་
བ་ལས། སྤྱོད་པའི་སྒོར་ཞུགས་ཉིད་ཀྱང་འགའ་དང་འགའ། དེ་ལ་བདག་གིས་བོན་
གྱིས་ཕན་ཞིག་གདགས་ན། ཇི་ལྟ་བུའི་ཐབས་ཀྱིས་འགྲུབ་པ་ལགས། དོན་དང་སྦྱར་
ནས་བདག་ལ་བཤད་དུ་གསོལ། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་
ཡང་ཡབ་ཀྱིས་བཀའ་བསྩལ་པ། དད་པ་ཤེས་རབ་ལྡན་པའི་རྒྱལ་བུ་ཁྱོད། གཡུང་
དྲུང་སེམས་དཔའི་རིགས་སུ་ངེས་པར་འདུག །ཕན་གྱི་གདགས་ལུགས་རྣམ་པ་གཉིས་
ལས་མེད། གདགས་པ་དང་ནི་གདགས་པ་ཆེན་པོའོ། །དེ་སྐད་ཅེས་གཤེན་རབ་ཀྱིས་
བཀའ་བསྩལ་ཏོ། །
154



མདོ་སྡེ།
མདོ་གཟེར་མིག
ཡང་སྲས་ཀྱིས་ཡབ་ལ་གསོལ་པ། གཤེན་རབ་ལགས། སེམས་ཅན་རྣམས་ལ་ཕན་
གདགས་པ་ཞེས་བགྱི་བ་གང་ལགས། གདགས་པ་ཆེན་པོ་ཞེས་བགྱི་བ་གང་ལགས།
དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡང་གཤེན་རབ་ཀྱིས་བཀའ་བསྩལ་
པ། སེམས་ཅན་རྣམས་ལ་ཕན་གདགས་པ་ཞེས་བྱ་བ་ནི། བགེགས་ཀྱིས་བར་དུ་
གཅོད་པ་ལ་གཏོས་ཕན་ནོ། །སེམས་ཅན་རྣམས་ལ་ཕན་གདགས་པ་ཆེན་པོ་ཞེས་བྱ་
བ་ནི། དུག་གིས་བར་དུ་གཅོད་པ་ལ་ཡེ་ཤེས་ཀྱིས་ཕན་ནོ། །དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །
ཡང་སྲས་ཀྱིས་ཡབ་ལ་གསོལ་པ། སེམས་ཅན་རྣམས་ལ་བགེགས་ཀྱིས་བར་དུ་
གཅོད་གསུངས་པ། བགེགས་དེའི་ངོ་བོ་གང་ལ་འདོགས་པ་ལགས། སེམས་ཅན་
རྣམས་ལ་དུག་གིས་བར་དུ་གཅོད་གསུངས་པ། དུག་དེའི་ངོ་བོ་གང་ལ་འདོགས་པ་
ལགས། བགེགས་ལ་གཏོས་ཕན་གསུངས་པ། གཏོ་དེའི་ངོ་བོ་གང་ལ་འདོགས་པ་
ལགས། དུག་ལ་ཡེ་ཤེས་ཀྱིས་ཕན་གསུངས་པ། ཡེ་ཤེས་དེའི་ངོའོ་གང་ལ་འདོག་པ་
ལགས། དོན་དང་སྦྱར་ནས་བདག་ལ་བཤད་དུ་གསོལ། དེ་སྐད་ཅེས་སྲས་ཀྱིས་ཡབ་
ལ་ཞུས་སམ་གསོལ་པས། དེ་ལ་ཡང་ཡབ་ཀྱིས་བཀའ་བསྩལ་པ། སེམས་ཅན་རྣམས་
ལ་བར་དུ་གཅོད་པའི་དུག་དང་བགེགས་གཉིས་ཀྱང་། ངེས་པར་བཤད་ན་རྒྱུ་རྐྱེན་
གཉིས་སུ་ཡིན་ཏེ། བགེགས་ནི་རྐྱེན་ཡིན། དུག་ནི་རྒྱུ་ཡིན་ནོ། །རྐྱེན་གྱིས་བར་དུ་
གཅོད་པ་ཟློག་ན་གདགས་པའོ། །དུག་གིས་བར་དུ་གཅོད་པ་ཟློག་ན་གདགས་པ་ཆེན་
པོའོ། །གཏོ་བུ་སེམས་ཅན་རྣམས་ལ་བར་དུ་གཅོད་པའི་བགེགས་ཞེས་བྱ་བ་ནི། ཁ་
དོག་དབྱིབས་སུ་གྲུབ་པའི་དངོས་པོ་ཞིག་ལ་ཡེ་ནས་མི་ཟེར་རོ། །ཆགས་པ་འཇིགས་
པར་བྱེད་པ་བགེགས་པ་རྣམས་ཀྱང་བགེགས་ཞེས་བྱ། གང་ལ་སྟོང་བར་བགེགས་
པ་རྣམས་ཀྱང་བགེགས་ཞེས་བྱ། ཡོད་པ་མེད་པར་བགེགས་པ་རྣམས་ཀྱང་བགེགས་
155



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཞེས་བྱ། བརྟན་པ་འགྱུར་བར་བགེགས་པ་རྣམས་ཀྱང་བགེགས་ཞེས་བྱ། མི་ན་ན་
བར་བགེགས་པ་རྣམས་ཀྱང་བགེགས་ཞེས་བྱ། ན་བ་འཆི་བར་བགེགས་པ་རྣམས་
ཀྱང་བགེགས་ཞེས་བྱ། དེ་ལྟར་བགེགས་པས་བགེགས་ཞེས་ཀུན་ལ་འདོགས། སྤྱིར་
ན་དོན་དམ་ངེས་པར་མ་རྟོགས་པའི་རིགས་དྲུག་སེམས་ཅན་རྣམས། མ་རིག་རྨོངས་
པའི་དབང་གིས་འཁོར་བའི་ས་ལ་གནས། ཆགས་པ་ཞེན་པའི་ལས་ཀྱིས་སྡུག་བསྔལ་
འདོད་པས་གདུང་། གཅིག་གིས་གཅིག་ལ་བགེགས་ཤིང་གནོད་པས་བགེགས་ཞེས་བྱ།
སེམས་ཅན་རྣམས་ལ་དུག་གིས་བར་དུ་གཅོད་པ་དུག་ཀྱང་དངོས་པོ་ཁ་དོག་དབྱིབས་
སུ་གྲུབ་པ་ཡེ་ནས་མ་ཡིན་ནོ། །དུག་གསུམ་སྐྱེས་པས་མཐོ་རིས་ཐར་ལམ་འགོག །དུག་
ལྔ་སྐྱེས་པས་མཐོ་རིས་ཐར་པའི་གནས་ལ་འགོག །དུག་གི་བྱ་བ་མ་རིག་པ། ཁམས་
གསུམ་འཁོར་བའི་གནས་སུ་འཁོར་ཞིང་གསོད་པས་དུག །དུག་གི་དངོས་པོ་བྱ་བ་དེ་
ལྔའོ། །བགེགས་ཀྱིས་བར་དུ་གཅོད་པ་རྣམས་ལ་གཏོས་ཕན་པ་ནི། གཏོ་ཡང་དངོས་
པོ་ཁ་དོག་དབྱིབས་སུ་གྲུབ་པ་ཞིག་ནི་ཡེ་ནས་མ་ཡིན་ནོ། །སྐྱེས་བུ་གང་ཞིག་ཐབས་ལ་
མཁས་པ་ཡིས། བགེགས་ཀྱིས་བར་དུ་གཅོད་པ་གཏོ་ཡིས་ཟློག་པ་ནི། ཇི་ལྟར་ཕན་པ་
མངོན་པར་ཤེས་པས་བརྟག །ཚིག་གི་ལོ་རྒྱུས་མང་པོ་ཇི་ལྟར་བདེན་པར་སྤེལ། སྐད་
ཀྱི་གཏང་རག་མང་པོ་ཅི་ལྟར་སྙན་པར་བསྒྲག །གཟུགས་ཀྱི་ཡས་སྟགས་ཟས་དང་
ཟང་ཟིང་ཇི་ལྟར་མཛེས་པར་གཏོང་། ཏིང་ངེ་འཛིན་གྱི་རྩལ་གྱིས་ཡེ་ཤེས་ལྷར་བསྐྱེད་
ལ། ཐུགས་རྗེ་ཆེན་པོས་ཡོངས་ལ་ཁྱབ་པར་བསྔོ། སྤྱིར་ན་སེམས་ནི་ཞིབ་དཔྱོད་
དལ་གྱིས་ཟིན་པར་བཟུང་། ཡིད་གཞུང་ངག་འཇམ་བྲན་གྱི་ཐ་མ་བཞིན། མིག་ཀྱང་
སེམས་ཅན་ཀུན་ལ་ཡར་མར་རབ་ཏུ་བལྟ། ལྟ་སྤྱོད་དེ་ལྟར་འབྲེལ་ན་བགེགས་ཞེས་
བྱ་བ་མེད། གཏོ་བུ་འབུམ་སངས་དེས་ནི་སེམས་ཅན་རྣམས་ལ་ཕན་གདགས་འགྲུབ་
པར་ངེས། འདུས་པའི་འཁོར་རྣམས་ཀུན་གྱི་སེམས་ལ་ཞེན་པར་ཟུངས། བགེགས་ཀྱི་
156



མདོ་སྡེ།
མདོ་གཟེར་མིག
༼ཀ༽ །
བར་དུ་གཅོད་པ་བཟློག་ཐབས་བསྟན་པའོ། །དུག་གིས་བར་དུ་གཅོད་པ་རྣམས་ལ་
ཡེ་ཤེས་ཕན་པ་ནི། ཡེ་ཤེས་ཀྱང་དངོས་པོ་ཁ་དོག་དབྱིབས་སུ་གྲུབ་པ་ཞིག་ནི་ཡེ་ནས་
མ་ཡིན་ནོ། །སྐྱེས་བུ་སྐལ་ལྡན་དད་ཆེ་སྦྱངས་པའི་འཕྲོ་ཅན་གྱིས། གཡུང་དྲུང་བོན་
ལ་ཤེས་རབ་རྩལ་སྦྱངས་ནས། ནམ་ཞིག་རིག་པས་དྲོད་རྙེད་ཤེས་རབ་ཚད་སླེབས་ན།
སྡུག་བསྔལ་འཁོར་བའི་དུག་ལྔ་གཉེན་པོས་འཇོམས་པ་ཡིས། བདེ་བར་ཐར་པའི་ཡེ་
ཤེས་ཆེན་པོ་ལྔ་ཡི་རྩལ་འབྱུང་ངོ༌། །དེ་སྐད་ཅེས་སྟོན་པས་གསུངས་པས།
དེ་ལ་ཡང་གཏོ་བུས་གསོལ་པ། སྟོན་པ་ལགས། གཡུང་དྲུང་བོན་ལ་ཤེས་པའི་
རྩལ་སྦྱང་ན། བོན་ཞེས་བྱ་བའི་སྡེ་དང་དངོས་པོ་ཅི་ལྟར་ལགས། རྣམ་པ་ཐམས་
ཅད་མཁྱེན་པས་བཤད་དུ་གསོལ། དེ་སྐད་ཅེས་གཏོ་བུས་གསོལ་ཏོ། །གཤེན་རབ་
ཀྱིས་བཀའ་བསྩལ་པ། གཡུང་ཞེས་བྱ་བ་དོན་ལས་མི་ཡེངས་པ། དྲུང་ཞེས་བྱ་བ་
རྟགས་ལས་མི་འགྱུར་བ། བོན་ཞེས་བྱ་བ་དབྱིངས་ཉིད་བདལ་བའི་ཀློང་། ལ་ཞེས་
བྱ་བ་གཡུང་དྲུང་བོན་ལ་དམིགས་པས་ལ། ཤེས་པའི་རྩལ་ནི་དེ་ལྟ་བུ་ལ་སྦྱང་། ཤེས་
པ་སྦྱངས་པས་ཤེས་རབ་སྡོད་ཅིག་འབྱུང་། དུག་འཇོམས་གཉེན་པོ་ཡེ་ཤེས་ལྔ་ཡང་
རང་འབྱུང་ཉིད་དུ་འོང་། གཡུང་དྲུང་བོན་ལ་སྤྱིར་སྤྲོས་བསམ་ལས་འདས། དོན་དུ་
བསྡུས་ན་སྡེ་སྣོད་ཟུང་གསུམ་ཡ་དྲུག་གོ །དེ་སྐད་ཅེས་སྟོན་པས་བཀའ་བསྩལ་ཏོ། །
དེ་ལ་ཡང་གཏོ་བུས་གསོལ་པ། སྟོན་པ་ལགས། གཡུང་དྲུང་བོན་ལ་ཤེས་པའི་
རྩལ་སྦྱང་ན། བོན་གྱི་སྡེ་སྣོད་ཟུང་གསུམ་ཡ་དྲུག་དོན་དུ་བསྡུས་པ་ནི། ངེས་པར་
གསལ་བར་སྟོན་པས་བཤད་དེ་གསོལ། དེ་སྐད་ཅེས་གཏོ་བུས་གསོལ་ཏོ། །གཤེན་
རབ་ཀྱིས་བཀའ་བསྩལ་པ། བོན་གྱི་སྡེ་གསུམ་ནི། དཀའ་བཅད་ཀྱི་སྡེ་དང་གཅིག །སླ་
འགྱུར་གྱི་སྡེ་དང་གཉིས། གཉིས་ཀ་མ་ཡིན་པའི་སྡེ་དང་གསུམ། བོན་གྱི་སྣོད་གསུམ་
ནི། དབང་པོ་རབ་ཀྱི་སྣོད་དང་གཅིག །དབང་པོ་འབྲིང་གི་སྣོད་དང་གཉིས། དབང་
157



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པོ་ཐ་མའི་སྣོད་དང་གསུམ་མོ། །བོན་དཀའ་བཅད་ཀྱི་སྡེ་ནི་དབང་པོ་རབ་ཀྱི་སྣོད་
དང་ལྡན་པའོ། །བོན་སླ་འགྱུར་གྱི་སྡེ་ནི་དབང་པོ་ཐ་མའི་སྣོད་དང་ལྡན་པའོ། །བོན་
དེ་གཉིས་ཀ་མ་ཡིན་པའི་སྡེ་ནི་དབང་པོ་འབྲིང་གི་སྣོད་དང་ལྡན་པའོ། །བོན་གྱི་སྡེ་
སྣོད་ཟུང་གསུམ་ཡ་དྲུག་ངེས་པར་དེ་ལྟར་གསལ་བའོ། །དེ་སྐད་ཅེས་སྟོན་པས་བཀའ་
བསྩལ་ཏོ། །
དེ་ལ་ཡང་གཏོ་བུས་གསོལ་པ། སེམས་ཅན་སྔོན་གྱི་ལས་འཕྲོ་བཟང་ངན་ཀུན་
གཞིའི་དཀྱིལ་ན་མཆིས་པ་ཡིས། དབང་པོ་རབ་འབྲིང་ཐ་མ་ལས་ཀྱིས་གནས་པ་ལ།
བོན་ལ་སྡེ་གསུམ་ཡོད་པར་མི་རིགས་ན། སྡེ་གསུམ་རིགས་སུ་གང་གཏོགས་སྟོན་པས་
བཤད་པར་ཞུ། དེ་སྐད་ཅེས་གཏོ་བུས་གསོལ་ཏོ། །གཤེན་རབ་ཀྱིས་བཀའ་བསྩལ་པ།
སྤྱིར་ནི་བོན་ཉིད་བདེན་པའི་ཐིག་ལེ་ཉག་གཅིག་ཡིན། སེམས་ཅན་ལས་ཀྱིས་རབ་
འབྲིང་ཐ་མ་མང་པོར་གནས་པ་ཡིན། སེམས་ཅན་བློ་དང་སྦྱར་ནས་བསྟན་པའི་ཕྱིར།
སྤྱི་རུ་སྡེ་གསུམ་བཅད་ནས་དེ་ལ་སྤྲོས་ཤིང་འགྱེད་པའོ། །དེ་སྐད་ཅེས་གཤེན་རབ་ཀྱིས་
བཀའ་བསྩལ་ཏོ། །
དེ་ལ་ཡང་གཏོ་བུས་གསོལ་པ། སྟོན་པ་ལགས། སེམས་ཅན་དོན་དུ་བོན་གྱི་སྡེ་
གསུམ་བཅད། དེ་ལ་སྤྲོས་ཤིང་འགྱེད་པ་ཇི་ལྟར་ལགས་པ་ཞིག །སྟོན་པས་བདག་
ཅག་འཁོར་ལ་རིགས་སུ་ཕྱེས་ལ་བཤད་པར་ཞུ། དེ་སྐད་ཅེས་གཏོ་བུས་གསོལ་པས།
གཤེན་རབ་ཀྱིས་བཀའ་བསྩལ་པ། བོན་དཀའ་བཅད་ཀྱི་སྡེ་ནི་མན་ངག་ལུང་གི་བོན་
དཔོན་གསས་སྒོམ་པ་ལ་བསྡུས་པའོ། །བོན་སླ་འགྱུར་གྱི་སྡེ་ནི་སྲིད་པ་རྒྱུད་ཀྱི་བོན་
ཆབ་ནག་གྱེར་བ་ལ་སྤྲོ་བའོ། །བོན་སྡེ་དེ་གཉིས་ཀ་མ་ཡིན་པའི་སྡེ་ནི། འཕན་ཡུལ་
འདོན་མཆོད་དང་ཆབ་དཀར་བསྙེན་སྒྲུབ་གཉིས་རྒྱས་པར་འབུམ་དུ་བསྒྲག་པ་དང༌།
ནག་པོ་སྔགས་སུ་བསྒྲུབ་པའོ། །དེ་ལ་དཀའ་བཅད་ཀྱི་སྡེ་ནི་སློབ་དཔོན་བཟང་པོའི་
158



མདོ་སྡེ།
མདོ་གཟེར་མིག
རྐྱེན་ལ། སྐལ་ལྡན་དད་ཆེ་ཡིས་ཤིན་ཏུ་སྦྱང་ན་བཟོད་ཅིག་གོ་བའོ། སླ་འགྱུར་གྱི་སྡེ་
ནི་ཐོས་ཀྱིན་ཕྲད་པར་ཙམ་གྱིས་ཤེས་པར་འགྱུར་རོ། །དེ་གཉིས་ཀ་མ་ཡིན་པའི་སྡེ་ནི་
སློབ་དཔོན་མཁས་པས་བསྟན་པས་གོ་བའོ། །སྡེ་སྣོད་དྲོད་རྣམས་རྟོགས་ན་གཙང་མ་
མཐོ་ཐོག་སྤྱི་རྒྱུག་སྟེ། དཀའ་བཅད་ཀྱིས་ཀྱང་དཀའ་བཅད་ཡང་དག་ཡིན། གདོན་
མི་ཟ་བར་སྐྱེ་བ་གཅིག་ལ་མངོན་སངས་རྒྱས་པའོ། །བོན་ཉིད་ཐིག་ལེ་ཆེན་པོ་གཅིག་
གི་ངོ་བོ་ལ། མ་རིག་སེམས་ཅན་ཡེ་ཤེས་སྐྱེ་ལུགས་ནི། དབང་པོ་རབ་ལ་བཀའ་སྤྱད་
བསྟན་པས་གཅིག་ཆར་བསྐྱེད་པ་དང་། དབང་པོ་ཐ་འབྲིང་རྣམས་ལ་སླ་འགྱུར་
བསྟན་ལ་ཁད་ཀྱིས་བསྐྱེད་པའི་དཔེ་ནི་ཉི་ཟླ་གཉིས་ལ་བླངས་ལ་ཡེ་ཤེས་བསྐྱེད།
དཔེར་ན་ཉི་མ་ཤར་བའི་དུས་ན་རི་ལུང་ཐམས་ཅད་གསལ་བ་བཞིན། དབང་པོ་རབ་
ལ་སྔོན་ཚེ་སྦྱངས་པའི་ལས། ཀུན་གཞིའི་དཀྱིལ་ན་དགེ་བ་ཤས་ཆེ་བས། སྟོན་པའི་
རྐྱེན་དང་འཕྲད་ནས་ངེས་དོན་བསྟན་པས་གོ །སྐྱེ་བ་གཅིག་ལ་དེས་ནི་ཐར་པ་ཆེན་པོ་
ཐོབ། དཔེར་ན་ཟླ་བ་ཚེས་པའི་དུས་ན། ཇེ་ཆེ་ཇེ་ཆེ་རི་ལུང་གསལ་བ་བཞིན། དབང་
པོ་ཐ་འབྲིང་རྣམས་ལ་སྔོན་ཚེ་མ་སྦྱངས་པའི་ལས། ཀུན་གཞིའི་དཀྱིལ་ན་སྒྲིབ་པ་ཤས་
ཆེ་བ། སྟོན་པའི་རྐྱེན་གྱིས་ངེས་པའི་དོན་བསྟན་ཀྱང༌། སྒྲིབ་པའི་དབང་གིས་མི་གོ་
བ་རྣམས་ལ། དོན་མ་ཡིན་པས་སླ་འགྱུར་ཚིག་གིས་སུ། ཟླ་བ་ཚེས་པ་བཞིན་དུ་ཚིག་
གིས་སེམས་ཁྲིད་ལ། བོན་ཉིད་གཡུང་དྲུང་དོན་དུ་སེམས་བསྐྱེད་དོ། །གཏོ་བུ་དེ་ལྟར་
སེམས་ཅན་རྣམས་ལ་གཡུང་དྲུང་བོན་བསྟན་ན། འཁོར་བ་དུག་གིས་བར་དུ་གཅོད་
པའི་སེམས་ཅན་ལ། ཡེ་ཤེས་རྩི་ཡིས་གསོ་བའི་བསྐྱེད་ལུགས་དེ་ལྟར་རོ། །དེ་སྐད་ཅེས་
སྟོན་པས་བཀའ་བསྩལ་ཏོ། །
དེ་ལ་ཡང་གཏོ་བུས་གསོལ་པ། སྟོན་པ་ལགས་སྟོན་པའི་བཀའ་ལུང་བདུད་རྩི་ཆེན་
པོ་དེས། སེམས་ཅན་རྣམས་ཀྱི་ལས་དང་ཉོན་མོངས་གཏན་སྤངས་ནས། གདགས་པ་
སང
159



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཆེན་པོར་འགྱུར་བར་ངེས་ལགས་ན། དོན་ལ་ཐོག་དུ་དབབ་པའི་དྲོད་ཚད་གཅིག །
བདག་ཅག་རྣམས་ལ་སྟོན་པས་བཤད་པར་ཞུ། དེ་སྐད་ཅེས་གཏོ་བུས་གསོལ་ཏོ། །
གཤེན་རབ་ཀྱིས་བཀའ་བསྩལ་པ། གདགས་པ་ཆེན་པོའི་ཡེ་ཤེས་བཅད་པའི་དྲོད་ཚད་
ནི། ཟུང་འབྲེལ་ཚད་མ་གསུམ་དང༌། དོ་མཉམ་བདེན་པ་གཉིས་ལས་འབྱུང་བའོ། །
དེ་སྐད་ཅེས་སྟོན་པས་བཀའ་བསྩལ་ཏོ། ། །
དེ་ལ་ཡང་གཏོ་བུས་གསོལ་པ། སྟོན་པ་ལགས། ཟུང་འབྲེལ་ཚད་མ་གསུམ་དང་།
དོ་མཉམ་བདེན་པ་གཉིས་ལས་སུ། གདགས་པ་ཆེན་པོ་སྐྱེ་བའི་ཡེ་ཤེས་ཐོག་ཏུ་ཕེབ་
པའི་དྲོད་ཚད་འབྱུང་ན། འཁོར་དུ་གྱུར་བའི་བདག་ཅག་ད་རུང་ཤེས་པ་རྨོངས། ཟུང་
འབྲེལ་ཚད་མ་གསུམ་དང་དོན་མཉམ་བདེན་པ་གཉིས། གང་དང་གང་ལ་འདོགས་
པ་སྟོན་པས་བཤད་པར་ཞུ། དེ་སྐད་ཅེས་གཏོ་བུས་གསོལ་ཏོ། །གཤེན་རབ་ཀྱིས་
བཀའ་བསྩལ་པ། ཟུང་འབྲེལ་ཚད་མ་གསུམ་ནི་སྟོན་པའི་ལུང་ཚད་མ་དང་གཅིག །
སློབ་དཔོན་གྱི་བཀའ་ཚད་མ་དང་གཉིས། རང་གི་རིག་པ་ཚད་མ་དང་གསུམ་མོ། །
དོ་མཉམ་གྱི་བདེན་པ་གཉིས་ནི། དོན་དམ་དམ་པའི་བདེན་པ་དང་། ཀུན་རྫོབ་ཀྱི་
བདེན་པ་གཉིས་སོ། །དེ་ལ་ཚད་མ་གསུམ་ལ་ཟུང་དུ་འབྲེལ་བ་ནི། ལུང་གི་ནང་ནས་
གཏན་ཚིགས་ཀྱི་ཚད་མ་འབྱུང་ངོ༌། །བཀའ་ཡི་ནང་ནས་མན་ངག་གི་ཚད་མ་འབྱུང་
ངོ༌། །རིག་པའི་ནང་ནས་རིག་པ་ཚད་མ་འབྱུང་ངོ༌། །དེ་ལ་བདེན་པ་གཉིས་དོ་རུ་
མཉམ་པ་ནི། དོན་དམ་པ་གཡུང་དྲུང་ཀློང་དུ་བདེན་པ་དང༌། ཀུན་རྫོབ་མཚན་མ་
དངོས་པོར་བདེན་པའོ། །དེ་རྣམས་གཏན་ལ་འབེབས་ཐབས་འདི་ལྟར་རོ། །ལུང་
ཚད་མ་ཞེས་བྱ་བ་ནི། སྔོན་གྱི་སྟོན་པ་ཇི་སྙེད་ནས། ད་ལྟ་གཤེན་རབ་བདག་ཉིད་
ཡན་ཆོད་ཀྱིས། ཞལ་ནས་གསུངས་པའི་ལུང་འདི་ངེས་པར་མི་ནོར་བཙན་པར་
གཟུངས་སུ་ཟུངས། བཀའ་ཚད་མ་ཞེས་བྱ་བ་ནི། གང་ཟག་སྦྱངས་པའི་འཕྲོ་ཅན་ཤེས་
160



མདོ་སྡེ།
མདོ་གཟེར་མིག་
༼ཀ༽ །
རབ་ཟབ་མོས་བསྟན་པའོ། རིག་པ་ཚད་མ་ཞེས་བྱ་བ་ནི། རང་ལ་ཡེ་ནས་ལྷན་ཅིག་
སྐྱེས་པའི་རིག་པ་དང༌། ལྷན་ཅིག་སྐྱེས་པའི་མ་རིག་བྱ་བ་གཉིས། ཀུན་གཞི་ལ་ཡེ་
ནས་སེམས་ཅན་ཐམས་ཅད་ལ་གནས་ཏེ། དགེ་བའི་ཕྱོགས་སུ་དད་སྐྱེས་གཡུང་དྲུང་
བོན་སྦྱངས་པ་རྣམས་ལ། མ་རིག་ཆ་བྲི་རིག་པ་ཆ་རགས་རྣམས་ཉིད་དོ། །དེ་ལ་ལུང་
གི་གཏན་ཚིགས་དང་གཅིག །བཀའ་ཡི་མན་ངག་དང་གཉིས། རང་གི་རིག་པའི་རིག་
པ་དང་གསུམ་དུ་འཛོམས་ན། གདགས་པ་ཆེན་པོ་ཡེ་ཤེས་དྲོད་ཚད་ཐོག་ཏུ་ཕེབས་
པའོ། །དེ་ལ་ཡང་བདེན་པ་གཉིས་དང་། དཀར་ནག་བསྒྲིལ་པ་བཞིན་དུ་ཤེས་པ་ཤིན་
ཏུ་གཅེས་པའོ། །དེ་སྐད་ཅེས་སྟོན་པས་བཀའ་བསྩལ་ཏོ། ། །
དེ་ལ་ཡང་གཏོ་བུས་གསོལ་པ། སྟོན་པ་ལགས། ཟུང་དུ་འབྲེལ་བའི་ཚད་མ་གསུམ་
དང་། དོ་རུ་མཉམ་པའི་བདེན་པ་གཉིས་ཏེ་ལྔ་དང་མ་འབྲེལ་བར། གདགས་པ་
ཆེན་པོའི་ཡེ་ཤེས་བསྐྱེད་ན། ཐོག་ཏུ་ཕེབས་པའི་དྲོད་ཚད་མཆིས་ལགས་སམ། དེ་ལྔ་
དང་འབྲེལ་བའི་གང་ཟག་ཤིན་ཏུ་ཉུང་སྟེ་མཆི་ན། དེ་སྐད་ཅེས་གཏོ་བུས་གསོལ་ཏོ། །
གཤེན་རབ་ཀྱིས་བཀའ་བསྩལ་པ། གཏོ་བུས་ཞུས་སམ་གསོལ་པ་དེ་ནི། ཤིན་ཏུ་ཡང་
ལེགས་ཏེ། ཟུང་དུ་འབྲེལ་བའི་ཚད་མ་གསུམ་དང་མ་མཐུན་ན་སྟོན་པའི་བཀའ་མིན་
ནོ། །དོ་རུ་མཉམ་པའི་བདེན་པ་གཉིས་དང་མ་འགྲོགས་ན། གཡུང་དྲུང་གི་བོན་མ་
ཡིན་ནོ། །དེ་ལྔ་དང་ལྡན་པའི་གང་ཟག་རབ་ཏུ་ཉུང་། དེ་བས་འཁོར་བ་མང་ལ་ཐར་
པ་ཉུང་བའོ། །དཀའ་བ་སྣ་ཚོགས་སྤྱད་ལ། དེ་ལྔ་དང་འབྲེལ་བར་བསྒྲུབ། ནམ ཞིག་
དང་དུ་ལེན་པའི་དུས་སུ། གདགས་པ་ཆེན་པོའི་ཡེ་ཤེས་སྐྱེ་བའོ། །དེ་སྐད་ཅེས་སྟོན་
པས་བཀའ་བསྩལ་ཏོ། །
དེ་ལ་ཡང་གཏོ་བུས་གསོལ་པ། སྤྲིན་མེད་ཉི་ཤར་ཇི་བཞིན་ཐུགས་ཉིད་གསལ་
བའི་སྟོན་པ་ལགས། ཚད་གསུམ་བདེན་པ་གཉིས་ཀྱི་ངེས་པར་དངོས་པོ་ཇི་ལྟ་བུ་
16



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཞིག་ལ་འཇལ་བ་ལགས། དེ་སྐད་ཅེས་གཏོ་བུས་གསོལ་ཏོ། །གཤེན་རབ་ཀྱིས་བཀའ་
བསྩལ་པ། དངོས་པོ་ངོ་བོའི་སྒོ་ལ་འཇལ་ལུགས་ནི། གཟུངས་སོ་གདགས་སྒོ་གོ་ལམ་
གསུམ་གྱིས་འབྱེད་པའོ། །དེ་སྐད་ཅེས་སྟོན་པས་བཀའ་བསྩལ་ཏོ། །དེ་ལ་ཡང་གཏོ་
བུས་གསོལ་པ། དྭངས་པའི་ཆུ་ཟླ་ཇི་བཞིན་ཐུགས་ཉིད་གསལ་བའི་སྟོན་པ་ལགས།
གཟུངས་སོ་གདགས་སྒོ་གོ་ལམ་གསུམ་གྱིས་དབྱེ་ཤག་བཀའ་བསྩལ་འཚལ། དེ་སྐད་
ཅེས་གཏོ་བུས་གསོལ་ཏོ། །གཤེན་རབ་ཀྱིས་བཀའ་བསྩལ་པ། སྤྱིར་ན་བོན་གྱི་སྒོ་མོ་
མང་པོ་ལ། རིག་པའི་རྩལ་རྫོགས་སྐྱེས་བུ་གང་ཞིག་གིས། གཟུངས་སོ་ལ་འཛིན་ཤེས་
པ་དང་གཅིག །གདགས་སྒོ་ལ་མིང་ཐོགས་པ་དང་གཉིས། གོ་ལམ་ལ་དོན་རྙེད་དང་
གསུམ་མོ། །སྤྱིར་ན་གཟུངས་སོས་སྣོད་ཀྱི་འཇིག་རྟེན་བཟུངས་ནས། གདགས་སྒོ་རླུང་
དང་མེ་དང་ཆུ་དང་ས་དང་འབྱུང་བ་བཞི་ལ་མིང་འདོགས་པའོ། །གོ་ལམ་ནི་རླུང་
དག་ལ་ཕྱི་སྐོར་དུ་གྲངས་མེད། རྔམས་སུ་དྲུག་འབུམ་ཞེང་དུ་ས་ཡ། དེ་ལྟར་མེ་དང་
ཆུ་དང་ས་དང་འབྱུང་བ་བཞི་ཀའི་ཚད་རྣམས་ཤེས་ན་གོ་ལམ་རྙེད་པའོ། །ཡང་ན་
གཟུངས་སོས་བཅུད་ཀྱི་འཇིག་རྟེན་བཟུངས་ནས། གདགས་སྒོ་ལྷ་དང་ལྷ་མིན་དང་
མི་དང༌། བྱོལ་སོང་དང་ཡི་དྭགས་དམྱལ་བ་དང་བར་མ་དོ་དང་། རིགས་དྲུག་བར་
མ་དོ་རྣམས་ལ་མིང་འདོགས་པའོ། །གོ་ལམ་ནི་དམྱལ་བ་ལ་སྤྱིའི་སྡེ་རུ་ཡོད་པ་དང་།
སྒོས་ཀྱི་རིགས་སུ་ཡོད་པའོ། །དེ་ལྟར་དུ་ཡི་དྭགས་དང་། བྱོལ་སོང་དང་། མི་དང་ལྷ་
མིན་ལྷ་དང་དེ་དྲུག་སྐྱེ་བའི་བར་མ་དོ་དང་བདུན་ལ། སྤྱིའི་སྡེ་སྒོས་ཀྱི་རིགས་སུ་ཡོད་
པའི་གཏན་ཚིགས་མ་རྨོངས་གསལ་བར་ཤེས་ན་གོ་ལམ་རྙེད་པའོ། །ཡང་ན་གཟུངས་
སོ་གང་ཟག་གཅིག་ལ་བཟུང་ན་གདགས་སྒོ་ལུས་སེམས་ལ་མིང་དུ་འདོགས་པའོ། །གོ་
ལམ་ནི་ལུས་ལ་དུ་འཕུངས་པ་དང་། སེམས་ལ་དུ་འཕུངས་པ་དང་། དང་པོ་ཇི་ལྟར་
འཕྲད་པ་དང་། བར་དུ་ཇི་ལྟར་འགྲོགས་པ་དང་། ཐ་མར་ཇི་ལྟར་འབྲལ་བའི་གཏན་
162



མདོ་སྡེ།
མདོ་གཟེར་མིག་
ཚིགས་མ་རྨོངས་གསལ་བར་ཤེས་ན་གོ་ལམ་རྙེད་པའོ། །གཏོ་བུ་ལ་སོགས་ཉན་པའི་
འཁོར་རྣམས་ཀུན། བསྟན་པ་དེ་རྣམས་ངེས་པའི་དོན་ཡིན་པས། སེམས་ཀྱི་དཀྱིལ་དུ་
རིག་པས་གོ་བར་གྱིས། དེ་སྐད་ཅེས་སྟོན་པས་བཀའ་བསྩལ་ཏོ། །
དེ་ལ་ཡང་གཏོ་བུས་གསོལ་པ། མུན་པའི་ཀློང་སེལ་སྒྲོན་མ་ཇི་བཞིན་གསལ་ལ་
དྭངས་པའི་སྟོན་པ་ལགས། སྤྱི་རུ་བསྡུས་པའི་སྣོད་བཅུད་དང༌། སྒོས་སུ་འབྲེལ་
བའི་ལུས་སེམས་ལ། གཟུངས་སོ་གདགས་སྒོ་གོ་ལམ་གསུམ། འཁོར་རྣམས་རིག་
པའི་བློ་རྩལ་ཞན། དབྱེ་ཤག་ལེགས་པར་གསལ་ལ་ཞིབ་པར་སྟོན་པས་བཤད་པར་
ཞུ། དེ་སྐད་ཅེས་སྲས་ཀྱིས་ཡབ་ལ་གསོལ་ཏོ། །དེ་ལ་ཡང་གཤེན་རབ་ཀྱིས་བཀའ་
བསྩལ་པ། གཏོ་བུས་ཞུས་སམ་གསོལ་པ་ནི་ལེགས་སོ། །རབ་ཏུ་ཡང་ལེགས་སོ། །དེ་
ལྟར་སྤྱིར་བསྡུས་པ་སྣོད་བཅུད་ཀྱི་བོན་དང་། སྒོས་སུ་འབྲེལ་བ་ལུས་སེམས་ཀྱི་བོན་
ལ། གཟུངས་སོ་ལ་འཛིན་ཤེས་པ་དང་གཅིག །གདགས་སྒོ་ལ་མིང་ཐོགས་པ་དང་
གཉིས། གོ་ལམ་ལ་དོན་རྙེད་པ་དང་གསུམ་བསྟན་པ་ལ། དབྱེ་ཤག་ལེགས་པར་
ཞིབ་པར་བཤད། སྤྲིན་གྱི་ཚོགས་ལྟར་འདུས་པའི་ཉན་པ་རྣམས། མ་ཡེངས་ལུས་
སེམས་ཐུད་ལ་རབ་ཏུ་ཉོན། ངེས་དོན་སེམས་ཀྱི་དཀྱིལ་དུ་ཕོག་པར་བསྟན། བོན་
གྱི་གཟུངས་སོ་སྣོད་ཀྱི་འཇིག་རྟེན་ནས་གཟུངས། བོན་གྱི་གདག་སྒོ་འབྱུང་བ་རྣམ་
བཞི་ཁྱབ་པ་ནམ་མཁའ་ལ་བཏགས། བོན་གྱི་གོ་ལམ་སྣོད་ཀྱི་འཇིག་རྟེན་དེ། གསལ་
བར་དབྱེ་ཞིང་ཞིབ་པར་བཤད་ན་འདི་ལྟར་རོ། །སྤྱིར་ན་སྣོད་ཀྱི་འཇིག་རྟེན་གྲངས་
ཀྱིས་མི་ཆོད་བསམ་ལས་འདས་པའོ། །སྒོས་ནི་འཇིག་རྟེན་འདིའི་མིང་ནི། མི་བཅེད་
ཀྱི་འཇིག་རྟེན་ཞེས་བྱ་སྟེ། ཤིན་ཏུ་གདུལ་དཀའ་བ་རབ་ཏུ་མི་བཅེད་པ་ཞིག་ཡིན་
ནོ། །རླུང་གི་གཞི་མ་གཅིག་གིས་བཏེག་ནས། མཉམ་དུ་ཆགས་ཤིང་མཉམ་དུ་འཇིག་
སྟེ། འདིའི་གནས་ལུགས་ནི་གླིང་དང་གླིང་ཆེན་པོའོ། །མུན་པ་དང་མུན་པ་ཆེན་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པོའོ། །ལྕགས་རི་དང་ལྕགས་རི་ཆེན་པོའོ། །གླིང་དང་བྱ་བ་ནི་གླིང་ཆུང་རི་རབ་གླིང་
བཞིས་བརྟེན་པ་སྟོང་གསུམ་གྱི་སྟོང་ཡོད་དོ། །གླིང་ཆེན་པོ་བྱ་བ་ནི། སྟོང་གསུམ་
རངས་པོ་ཁྲག་ཁྲིག་གཅིག་ཏུ་ཕྱིན་པའོ། །ལྕགས་རི་དང་བྱ་བ་ནི། གླིང་ཆུང་སྟོང་
གསུམ་ལྕགས་རི་ཆུང་ངུ་རེ་རེས་བསྐོར་བའོ། །ལྕགས་རི་ཆེན་པོ་བྱ་བ་ནི། སྟོང་གསུམ་
མི་བཅེད་འཇིག་རྟེན་རངས་པོ། ལྕགས་རི་གཅིག་གིས་ཁྲིག་གིས་བསྐོར་བའོ། །མུན་
པ་དང་བྱ་བ་ནི་གླིང་ཆུང་བར་ན་མུན་པ་རེ་རེ་ཡོད་པའོ། །མུན་པ་ཆེན་པོ་བྱ་བ་
ནི། སྟོང་གསུམ་གྱི་སྟོང་ལྕགས་རི་ཆེན་པོ་ཕར་འདས་ན། མུན་པ་ཆེན་པོའི་རྒྱལ་
ཁམས་ཕས་ཀྱི་ལྕགས་རི་ཆེན་པོ་དང་གཉིས་ཀྱི་བར་ན་ཡོད་པའོ། །སྟོང་གསུམ་གྱི་
སྟོང་ཞེས་བྱ་བ་ནི། མི་བཅེད་ཀྱི་འཇིག་རྟེན་འདིའི་གྲངས་ལ་ཟེར་ཏེ། །སྟོང་གཅིག་
པ་སྤྱི་ཕུད་ཀྱི་འཇིག་རྟེན་དང་གཅིག །སྟོང་གཉིས་པ་བར་མའི་འཇིག་རྟེན་དང་
གཉིས། སྟོང་གསུམ་པ་མཐར་ཐུག་གི་འཇིག་རྟེན་དང་གསུམ་མོ། །དེ་ལ་སྟོང་གཅིག་
པ་སྤྱི་ཕུད་ཀྱི་འཇིག་རྟེན་ནི། རི་རབ་ཁོར་ཡུག་དང་བཅས་པའི་གླིང་ཆུང་གཅིག་
ཕྲག་སྟོང་ཡོད་དོ། །སྟོང་གཉིས་པ་བར་མའི་འཇིག་རྟེན་ན། རི་རབ་འཁོར་དང་
བཅས་པའི་གླིང་ཆུང་སྟོང་ཕྲག་ས་ཡ་ཡོད་དོ། །སྟོང་གསུམ་པ་མཐར་ཐུག་གི་འཇིག་
རྟེན་ན། རི་རབ་འཁོར་དང་བཅས་པའི་གླིང་ཆུང་། ས་ཡ་ཕྲག་སྟོང་ཡོད་དོ། །དེ་
ལྟར་སྟོང་གཅིག་པ་སྤྱི་ཕུད་ཀྱི་འཇིག་རྟེན་གྱི་གཅིག་ཕྲག་སྟོང་ལ། བཅུ་ཕྲག་བརྒྱ་
ཡོད་དོ། །བཅུ་ཕྲག་བརྒྱ་ལ་བརྒྱ་ཕྲག་བཅུ་ཡོད་དོ། །བརྒྱ་ཕྲག་བཅུ་ལ་སྟོང་ཕྲག་ཏུ་
ལོངས་པ་གཅིག་ལས་མེད་དོ། །སྟོང་གཉིས་པ་བར་མའི་འཇིག་རྟེན་གྱི། སྟོང་ཕྲག་
སྟོང་ལ་ཁྲི་ཕྲག་བརྒྱ་ཡོད་དོ། །ཁྲི་ཕྲག་བརྒྱ་ལ་འབུམ་ཕྲག་བཅུ་ཡོད་དོ། །འབུམ་
ཕྲག་བཅུ་ལ་ས་ཡ་ཕྲག་ཏུ་ལོངས་པ་གཅིག་ལས་མེད་དོ། །སྟོང་གསུམ་པ་མཐར་
ཐུག་གི་འཇིག་རྟེན་གྱི་ས་ཡ་ཕྲག་སྟོང་ལ་བྱེ་བ་ཕྲག་བརྒྱ་ཡོད་དོ། །བྱེ་བ་ཕྲག་བརྒྱ་
164



མདོ་སྡེ།
མདོ་གཟེར་མིག
༼ཀ༽
ལ་དུང་ཕྱུར་ཕྲག་བཅུ་ཡོད་དོ། །དུང་ཕྱུར་ཕྲག་བཅུ་ལ། ཁྲག་ཁྲིག་ཁྲི་ཕྲག་དུ་མ་
ལོངས་པ་གཅིག་ལས་མེད་དོ། །སྤྱིར་ན་གྲངས་ཀྱི་ལ་ཚིགས་བགྲང་ལུགས་འདི་ལྟར་
རོ། །གཅིག་ཕྲག་བཅུ་ལ་བཅུ། བཅུ་ཕྲག་བཅུ་ལ་བརྒྱ། བརྒྱ་ཕྲག་བཅུ་ལ་སྟོང་། སྟོང་
ཕྲག་བཅུ་ལ་ཁྲི། ཁྲི་ཕྲག་བཅུ་ལ་འབུམ། འབུམ་ཕྲག་བཅུ་ལ་ས་ཡ། ས་ཡ་ཕྲག་
བཅུ་ལ་བྱེ་བ། བྱེ་བ་ཕྲག་བཅུ་ལ་དུང་ཕྱུར། དུང་ཕྱུར་ཕྲག་བཅུ་ལ་ཁྲག་ཁྲིག་ཕྲག་
ཏུ་ལོངས་པ་གཅིག་ལས་མེད་དོ། །དེ་ལྟར་ངས་འདུལ་བའི་མི་བཅེད་འཇིག་རྟེན་གྱི་
སྟོང་གསུམ་གྱི་སྟོང་འདི་ནི། བསྡུས་པས་གྲངས་ཀྱི་ལ་ཚིགས་བཅུ་ཐམ་པ་ཡོད་དོ། །
བཅུ་ཐམ་པ་གང་ཞེ་ན་རི་རབ་གླིང་བཞི་མཐའ་མ་ལྕགས་རི་ཆུང་ངུ་རེས་བསྐོར་བ།
རིགས་དྲུག་སེམས་ཅན་ལ་བརྟེན་པ་ནི། གཅིག་ཏུ་བརྩིས་ན་ཕྲག་ཁྲིག་གཅིག་ཡོད་
དོ། །བཅུ་རུ་བརྩིས་ན་དུང་ཕྱུར་ཕྲག་བཅུ་ཡོད་དོ། །བརྒྱ་རུ་བརྩིས་ན་བྱེ་བ་ཕྲག་བརྒྱ་
ཡོད་དོ། །སྟོང་དུ་བརྩིས་ན་ས་ཡ་ཕྲག་སྟོང་ཡོད་དོ། །འབུམ་དུ་བརྩིས་ན་འབུམ་ཕྲག་
ཁྲི་ཡོད་དོ། །ཁྲི་རུ་བརྩིས་ན་བཅུ་ཕྲག་དུང་ཕྱུར་ཕྲག་བཅུ་ཡོད་དོ། །གཅིག་ཏུ་བརྩིས་
ན་གཅིག་ཕྲག་ཁྲག་ཁྲིག་གཅིག་ལས་མེད་དོ། །དེ་ལྟར་གྲངས་ཀྱི་ལ་ཚིགས་བཅུ་ཐམ་
པའི། སྟོང་གསུམ་གནས་པའི་ལུགས་ནི་ཕན་ཚུན་དུ་བཀྲམ་ནས་ཀྱང་གནས་ཏེ། ཟ་
འོག་གི་བེར་བཏིང་པ་བཞིན་དུའོ། །ཡར་མར་དུ་བརྩིགས་ནས་ཀྱང་གནས་ཏེ། གསེར་
གྱི་དོང་ཙེ་བརྩིགས་པ་བཞིན་དུའོ། །སྟོང་གསུམ་དུ་ཕྱེ་ན་བགྲང་པ་ནི་སྟོང་སྤྱི་ཕུད་
ལ་བར་མས་བསྐོར་རོ། །སྟོང་བར་མ་ལ་མཐར་ཐུག་གིས་བསྐོར་རོ། །དབུས་མ་སྟོང་
གསུམ་སྤྱི་ཡི་ཕུད་པས་སྤྱི་ཕུད་དོ། །བར་མ་མཐར་ཐུག་དང་གཉིས་ཀྱི་བར་ཡིན་པས་
བར་མའོ། །མཐར་ཐུག་སྟོང་གསུམ་མི་བཅེད་རངས་པོ་ལྕགས་རི་ཆེན་པོ་གཅིག་ལ་
ཐུག་པས་མཐར་ཐུག་གོ །དེ་ལྟར་སྟོང་གསུམ་གཅོད་ལུགས་བསྟན་པའོ། །ཕན་ཚུན་
དུ་བཀྲམ་ནས་གནས་པ་དང༌། ཡར་མར་དུ་བརྩེགས་ནས་གནས་པའི་ཚད་དང་
165



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བརྩིས་ན། རླུང་གི་གཞི་མའི་ཆུ་ཞེང་ས་ཡའི་སྟེང་དུ་བཀྲམ་ལ་བརྩི་བའོ། །མ་ཤོང་བ་
རྣམས་བརྩིགས་པ་ནས་གནས་པའོ། །དེ་ལ་སྟོང་སྤྱི་ཕུད་རིམ་པར་ཉི་ཤུ་རྩ་ལྔ་མཐོ་
སྟེ། གླིང་འདི་ནི་སྤྱི་ཕུད་རྩ་ལྔས་བརྩིགས་པའི་དཀྱིལ་མའོ། །བརྩི་བའི་ལུགས་ནི་ཕྲ་
རབ་རྡུལ་ནས་དཔག་ཚད་ཐུག་པར་བརྩི། སྐད་ཅིག་མ་ནས་བསྐལ་པ་ཆེན་པོ་ཐུག་
པར་བརྩི། དེ་ལ་གླིང་ཆུང་ལྕགས་རིའི་བསྐོར་བ་རེ་ཡིས་བརྩིས་བྱས་ལ། སྐྱེས་བུ་ཤེས་
རབ་རྩལ་དང་ལྡན་པ་ཡིས། རིག་པར་ཡར་བརྩེགས་མར་བཀྲམ། ཚད་མས་ཐོག་ཏུ་
ཕེབས་པར་གཞལ། དེ་ལྟར་ཉན་པའི་འཁོར་རྣམས་སེམས་ཀྱི་དཀྱིལ་དུ་ཞོག །སྟོང་
གསུམ་མི་བཅེད་འཇིག་རྟེན་འདི། གསལ་བར་ཕྱེ་བའི་ཞིབ་པར་བཤད་པའོ། །
དེ་ནས་སྟོན་པས་བཀའ་སྩལ་པ། འབྱུང་བ་རྣམ་བཞི་བསྡུད་པ་ནམ་མཁའ་ལྔ།
འདི་ལྟར་སྣང་བའི་རྒྱུ་དང་འབྲས་བུ་ཡིན། ལས་དང་མཚན་ཉིད་དབྱེ་བ་འདི་ལྟར་
བཤད། སྤྱིར་ན་འབྱུང་བ་ཞེས་བྱ་བ་ནི། གཅིག་ལས་གཅིག་བརྟེན་གྱིན་འབྱུང་བས་
འབྱུང་བ་ཞེས་བྱའོ། །ནམ་མཁའ་ཞེས་བྱ་བ་ནི། ཡེ་མ་བྱུང་མ་སྐྱེས་སྐྱེ་འགག་མེད་པ་
རུ་གདོད་ནས་གནས་པ་འབྱུང་བས་སྡུད་པའོ། །མ་བྱུང་མ་མྱོང་སེམས་ཅན་ལས་ལ་
བརྟེན་ཏེ། འབྱུང་བའི་འབྱུང་བ་རྣམ་བཞི་འདི། མཚན་ཉིད་གཅིག་ཏུ་ངེས་ལ་ལས་ནི་
གཉིས་གཉིས་འབྱུང་། འབྱུང་བ་རླུང་གི་མཚན་ཉིད་ཡེ་ནས་ཡང་བའོ། །རླུང་གི་ལས་
ནི་སེམས་ཅན་ལས་ཀྱི་ཆ་དང་མཐུན། སེམས་ཅན་ལས་མ་ཟད་པའི་བར་དུ་དྭངས་
སྙིགས་འབྱེད་ཅིང་ཐམས་ཅད་འདེགས། སེམས་ཅན་ལས་ཟད་བསོད་ནམས་ཆ་བྲི་ན།
འབྱུང་བ་རླུང་གིས་བཤིགས་ནས་འཐོར་བའོ། །འབྱུང་བ་མེ་ཡི་མཚན་ཉིད་ཡེ་ནས་ཚ་
བའོ། །མེའི་ལས་ནི་སེམས་ཅན་ལས་ཀྱི་ཆ་དང་མཐུན། སེམས་ཅན་ལས་མ་ཟད་པའི་
བར་དུ་སྨིན་པར་བྱེད་ཀྱིན་ཐམས་ཅད་བསྐྱེད། སེམས་ཅན་ལས་ཟད་བསོད་ནམས་
ཆ་བྲི་ན། འབྱུང་བ་མེ་ཡིས་བསྲེག་ནས་འཚིག་པའོ། །འབྱུང་བ་ཆུ་ཡི་མཚན་ཉིད་ཡེ་
166



མདོ་སྡེ།
མདོ་གཟེར་མིག
རབ་བ
ནས་གཤེར་བའོ། །ཆུ་ཡི་ལས་ནི་སེམས་ཅན་ལས་ཀྱི་ཆ་དང་མཐུན། སེམས་ཅན་ལས་
མ་ཟད་པའི་བར་དུ་སྡུད་ཅིང་གསོ། སེམས་ཅན་ལས་ཟད་བསོད་ནམས་ཆ་བྲི་ན།
འབྱུང་བ་ཆུ་ཡིས་བཤིགས་འཁྱེར་འཁྲུ་བའོ། །འབྱུང་བ་ས་ཡི་མཚན་ཉིད་ཡེ་ནས་སྲ་
བའོ། །ས་ཡི་ལས་ནི་སེམས་ཅན་ལས་ཀྱི་ཆ་དང་མཐུན། སེམས་ཅན་ལས་མ་ཟད་པའི་
བར་དུ་མཁྲེགས་ཀྱིན་བརྟན། སེམས་ཅན་ལས་ཟད་བསོད་ནམས་ཆ་བྲི་ན། འབྱུང་
བ་ས་ཡིས་གཏིང་ནས་འཁྲུག་པའོ། །སྤྱིར་ཁྱབ་སྡུད་པ་ནམ་མཁའི་མཚན་ཉིད་ཡེ་ནས་
སྟོང་ཞིང་བདག་མེད་པའོ། །ནམ་མཁའི་ལས་ནི་སེམས་ཅན་ལས་ཀྱི་ཆ་དང་མཐུན།
སེམས་ཅན་ལས་མ་ཟད་པའི་བར་དུ། གསལ་ཀྱིན་གོ་རྣམས་འབྱེད། སེམས་ཅན་ལས་
ཟད་བསོད་ནམས་ཆ་བྲི་ན། གསལ་ཞིང་གོ་འབྱེད་ནམ་མཁའ་འཐིབས་ནས་མུན་པར་
འགྱུར་བའོ། །འདི་ལྟར་སྣང་བའི་སྣོད་ཀྱི་འཇིག་རྟེན་གྱི། ལས་དང་མཚན་ཉིད་དབྱེ་
བ་གསལ་བར་ཕྱེ་ཞིང་ཞིབ་པར་བཤད་པའོ། །
དེ་ནས་ཡང་སྤྱིར་བསྡུས་བཅུད་ཀྱི་འཇིག་རྟེན་སྟོན་པས་གསལ་བ་གོ་ཕྱེ་ནས་བཀའ་
བསྩལ་པ། རིགས་དྲུག་སེམས་ཅན་བར་མ་དོ་དང་བདུན། སྤྱིའི་སྡེ་དང་སྒོས་ཀྱི་རིགས་
སུ་དབྱེ་བ་འདི་ལྟར་བཤད། སྤྱིར་ན་བར་མ་དོའི་སེམས་ཅན་གཞི་མ་ཡིན་པ་རྒྱ་མཚོ་
དང་འདྲ་བའོ། །རིགས་དྲུག་གི་སེམས་ཅན་དེ་ནས་བསྐྱེད་པས་ཆུ་བོ་དང་འདྲའོ། །ཅིའི་
ཕྱིར་བར་མ་དོ་ཞེ་ན། གནས་འདི་ནས་ཚེ་འཕོས་ལས་མ་མཐུན་ནས་ཁ་ཉུལ་གྱིན་
གཞན་དུ་ལུས་མ་བླངས་པར། བར་ན་འདུག་པ་ལ་བར་མ་དོ་ཞེས་བྱའོ། །བར་མ་
དོའི་སེམས་ཅན་དེ་ལ་ཡང་། སྤྱིའི་སྡེ་གཅིག་སྟེ་བར་ན་འདུག་པ་ཉིད་དོ། །སྒོས་ཀྱི་
རིགས་རྣམ་པ་བདུན་ཡོད་དོ། །བདུན་གང་ཞེ་ན། ཚེ་འཕོས་མ་ཐག་ཏུ་དགེ་བ་དྲག་
པོའི་སྟོབས་ཀྱིས། ཀུན་གཞི་ལ་ཉོན་མོངས་པའི་དུག་མ་ལུས་པས། ཡར་བར་སྣང་ལ་
ཀློག་འགྱུ་བ་བཞིན་དུ་སངས་རྒྱས་ཏེ་འགྲོ་བ་ཡང་ཡོད་དོ། །ལ་ལ་ནི་ཚེ་འཕོས་མ་ཐག་
167



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཏུ་མཚམས་མེད་པའི་སྡིག་པ་དྲག་པོའི་སྟོབས་ཀྱིས། ཀུན་གཞི་ལ་ཡེ་ཤེས་ཀྱི་བག་ཏུ་
ཡང་མ་གོས་པས། མར་དམྱལ་བའི་ཁམས་སུ་དཔག་ཆེན་གྱི་མདའ་འཕང་བ་བཞིན་
དུ་མནར་མེད་པར་ལྷན་གྱིས་སྐྱེ་བ་ཡང་ཡོད་དོ། །ལ་ལ་ནི་ཚེ་འཕོས་མ་ཐག་ཏུ་མདུན་
དུ་རང་གི་དགེ་བ་བྱས་པ་དང་། ཕྱི་ནས་གཞན་གྱི་དགེ་བས་བསྡོངས་པ་ཡིས། གནས་
འོག་མ་འོག་མ་ནས་གནས་གོང་མར་གོང་མར་སྐྱེ་བ་ཡང་ཡོད་དོ། །ལ་ལ་ནི་ཚེ་འཕོས་
མ་ཐག་ཏུ་མདུན་དུ་རང་གི་སྡིག་པ་བྱས་པ་དང༌། ཕྱི་ནས་གཞན་གྱི་སྡིག་པ་བསྣན་པ་
ཡིས། གནས་གོང་མ་གོང་མ་ནས་གནས་འོག་མ་འོག་མ་རུ་ལྟུང་གིན་སྐྱེ་བ་ཡང་ཡོད་
དོ། །ལ་ལ་ནི་ཚེ་འཕོས་མ་ཐག་ཏུ་སྒོམ་པའི་ནུས་མཐུས་ཞག་བདུན་ན་མྱ་ངན་ལས་
འདས་པའི་བར་མ་དོ། །ཡེ་ཤེས་ཀྱི་ལྷ་དང་འཇིག་རྟེན་གྱི་ལྷ་གཉིས་ཀྱི་བར། བར་ལྷ་
འོད་གསལ་དུ་སྐྱེ་བ་ཡང་ཡོད་དོ། ལ་ལ་ནི་ཚེ་འཕོས་མ་ཐག་ཏུ་ལས་མ་མཐུན་པས།
ཞག་བདུན་ཕྲག་བདུན་གྱི་བར་དུ་མདུང་ཁྱིམ་ཚུལ་དུ་འཁོར་ནས། དེ་ནས་བཞི་བཅུ་
རྩ་དགུ་གཟོད་ཅིག་རིགས་དྲུག་གི་སེམས་ཅན་གང་དང་ལས་མཐུན་པ་ཞིག་དུ་འཕེན་
བྱེད་ལས་ཀྱིས་འཕང་ནས་རྫོགས་བྱེད་ཀྱི་ལས་ཀྱིས་སྐྱེ་བ་ཡང་ཡོད་དོ། །ལ་ལ་ནི་ཚེ་
འཕོས་ནས་བསྐལ་པ་ཆེན་པོ་ཅིག་གིས་བར་དུ། ཐེར་ཟུག་ཡིད་ཀྱིས་བརྟགས་ནས།
ལུས་མི་ལེན་པར་འདུག་པ་ཡང་ཡོད་དོ། །དེ་ལྟར་དུ་བར་མ་དོའི་སེམས་ཅན་གསལ་
བར་གོ་ཕྱེ་ཞིང་ཞིབ་པར་བཤད་པའོ། །
དེ་ནས་ཡང་སྟོན་པས་བར་མ་དོ་ནས། རིགས་དྲུག་ཏུ་འགྲོ་ཞིང་སྐྱེ་བས། འགྲོ་བ་
རིགས་དྲུག་གི་སེམས་ཅན་ཞེས་བྱའོ། །དང་ལ་སྤྱིའི་སྡེ་དང་རྨེང་སེམས་ཅན་དམྱལ་
བ་ཡིན་པས། དམྱལ་བའི་སྤྱིའི་སྡེ་དང་སྒོས་ཀྱི་རིགས་རྣམས་ནི་གསལ་བར་གོ་ཕྱེ་
ལ་བཤད་དེ། སེམས་ཅན་དམྱལ་བ་ལ་སྤྱིའི་སྡེ་བཞི་ཡང་ཡོད་དོ། །གང་ཞེ་ན། ཚ་
བ་དང་། གྲང་བ་དང་། ཉི་ཚེ་བ་དང༌། ཉེ་འཁོར་བའོ། །སྒོས་ཀྱི་རིགས་ནི་བཅོ་
168



མདོ་སྡེ།
མདོ་གཟེར་མིག་
བརྒྱད་དོ། །གང་ཞེ་ན། ཚ་བ་ལ་བརྒྱད། གྲང་བ་ལ་བརྒྱད། ཉི་ཚེ་བ་དང་ཉེ་འཁོར་
བ་གཉིས་ཏེ་བཅོ་བརྒྱད་དོ། །ཉི་ཚེ་གང་ཞེ་ན། རོ་སྟོད་ལྕགས་ཀྱི་ཁང་པ་འབར་བ་
ན་སྲེག་པ་ལ། རོ་སྨད་གངས་ཕུག་རླུང་ནག་ལ་འཁྱགས་ནས། ལུས་གཅིག་གིས་ཚེ་
གཉིས་སྐྱེལ་བ་ཡོད་དོ། །མཚམས་མེད་ལྔ་བྱས་སེམས་ཅན་དེ་རུ་སྐྱེ་བ་འོ། །ཉེ་འཁོར་
བ་གང་ཞེ་ན། ཚ་གྲང་གཉིས་ཀར་གཅིག་ནས་གཅིག་ཏུ་འཁོར་ཀྱིན་སྦྱོང་བ་ཡོད་དོ། །
དེ་ལ་ཉེ་བ་ལྔ་བྱས་དེ་རུ་སྐྱེའོ། །ཚ་བ་བརྒྱད་དང་གྲང་བ་བརྒྱད་ནི་དོ་མཉམ་མོ། །ཞེ་
སྡང་རྒྱུ་དང་བསད་བཅད་རྐྱེན་གྱིས། སྤྱིར་ན་དམྱལ་བའི་འབྲས་བུར་སྐྱེ་བའོ། །དེ་
ནས་ཡང་ཡི་དྭགས་ཀྱི་སྤྱིའི་སྡེ་དང༌། སྒོས་ཀྱི་རིགས་སྟོན་པས་གསལ་བར་སྒོ་ཕྱེ་ནས་
བཤད་པས། ཡི་དྭགས་ལ་སྤྱིའི་སྡེ་རྣམ་པ་གསུམ་མོ། གསུམ་གང་ཞེ་ན། གནས་ན་
འདུག་པའི་ཡི་དྭགས་དང་། མཁའ་ལ་རྒྱུ་བའི་ཡི་དྭགས་དང་། རྒྱུ་དྲུག་འཁོར་བའི་
ཡི་དྭགས་དང་གསུམ་མོ། །སྒོས་ཀྱི་རིགས་ནི་རྣམ་པ་བཅོ་ལྔའོ། །བཅོ་ལྔ་གང་ཞེ་
ན། གནས་ན་འདུག་པའི་ཡི་དྭགས་ལ་གསུམ་ཏེ། ཕྱིའི་སྒྲིབ་པ་ཅན་དང་། ནང་གི་
སྒྲིབ་པ་ཅན་དང༌། སྒྲིབ་པ་ཅན་གྱི་སྒྲིབ་པ་ཅན་དང་གསུམ་མོ། །མཁའ་ལ་རྒྱུ་བའི་ཡི་
དྭགས་ལ་བཅུ་སྟེ། སྟེང་གི་ལྷ་མཐུ་ཅན་གྱི་ཡི་དྭགས་དང་། འོག་གི་ཀླུ་ལྟོ་ཕྱེ་ཅན་གྱི་
ཡི་དྭགས་དང་། ཤར་དྲི་ཟའི་ཡི་དྭགས་དང་། བྱང་མེ་དྲང་ཤུགས་ཀྱི་ཡི་དྭགས་དང་།
ནུབ་ཆུ་བདག་ཀླུ་ཡི་ཡི་དྭགས་དང་། ལྷོ་སྲུལ་པོ་གདུག་པའི་ཡི་དྭགས་དང་། བྱང་
ཤར་གྲུལ་བུམ་ཅན་གྱི་ཡི་དྭགས་དང་། བྱང་ནུབ་ནམ་མཁའ་ལྡིང་གི་ཡི་དྭགས་དང་།
ལྷོ་ནུབ་འཇུ་བྱེད་གཏུམ་པོའི་ཡི་དྭགས་དང༌། ལྷོ་ཤར་སྐེམ་བྱེད་མཆུ་རིང་གི་ཡི་
དྭགས་དང་བཅུའོ། །རྒྱུ་དྲུག་འཁོར་བའི་ཡི་དྭགས་ལ་གཉིས་ཏེ། ཤིང་རྟའི་འཁོར་ལོ་
བཞིན་དུ་ལས་ཀྱིས་གཅིག་ནས་གཅིག་ཏུ་གཅིག་ཆར་འཕོ་བ་དང་། ཟོ་ཆུ་བརྒྱུད་པ་
བཞིན་དུ་ཁད་ཀྱིས་རྒྱུ་བ་དང་གཉིས་ཏེ། དེ་ལྟར་སྒོས་ཀྱི་རིགས་ནི་བཅོ་ལྔའོ། །ཡིད་
169



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཏགས་རྣམས་ནི་ལྕི་བ་བཞི་དང༌། འདོད་ཆགས་རྒྱུ་དང་མ་བྱིན་པ་ལེན་པའི་རྐྱེན་
གྱིས། སྤྱིར་ན་ཡི་དྭགས་ཀྱི་འབྲས་བུར་སྐྱེའོ། །དེ་ནས་ཡང་བྱོལ་སོང་གི་སྤྱིའི་སྡེ་དང་།
སྒོས་ཀྱི་རིགས་སྟོན་པས་གསལ་བར་གོ་ཕྱེ་ནས། བཀའ་བསྩལ་ཏོ། །སྤྱིར་ན་བྱོལ་
སོང་ལ་སྤྱི་ཡི་སྡེ་རྣམ་པ་གསུམ་མོ། །གསུམ་གང་ཞེ་ན། གནས་ན་ལས་ཀྱིས་སྦྱོང་
པའི་བྱོལ་སོང་དང་། མཁའ་ལ་རྐྱེན་གྱིས་ཐར་བའི་བྱོལ་སོང་དང་། བར་ན་དུས་
ཀྱིས་འཐོམ་པའི་བྱོལ་སོང་དང་གསུམ་མོ། །གནས་ན་ལས་ཀྱི་སྦྱོང་པའི་བྱོལ་སོང་ཞེས་
བྱ་བ་ནི། རྒྱ་མཚོ་ཆེན་པོ་ན། བྱོལ་སོང་གི་གླིང་ཡིན་ནོ། །མུན་པ་ཆེན་པོ་ནི་སེམས་
ཅན་གྱི་ལས་ཡིན་ནོ། །འོག་རྒྱ་མཚོ་ཆེན་པོ་ན། ཆང་དར་མའི་སྦང་མ་ཙུག་གནས་
ཏེ། གཅིག་གིས་གཅིག་ཟ་གཅིག་གིས་གཅིག་གནོན། གཅིག་གི་གཅིག་འཚེ་སྟེ། ཤིན་
ཏུ་འགྱུར་མི་ཤེས་པར་གཅིག་གི་ལུས་པོ་ལ་གཅིག་གི་མགོས་ཟའོ། །མཁའ་ལ་རྐྱེན་གྱིས་
ཐར་བའི་བྱོལ་སོང་ནི། སུམ་ཅུ་རྩ་གསུམ་ན། གླང་པོ་ཆེ་ས་སྲུང་དང་། རབ་བརྟན་
དང་། ཅང་ཤེས་ཀྱི་རྟ་དང་། འདོད་འཇོའི་བ་ལ་སོགས་ཏེ། མི་ཡུལ་གླིང་བཞི་དང་
བ་ཚ་ཅན་གྱི་མཚོ་ཡན་ཆོད་ན། འདབ་ཆགས་ནམ་མཁའ་ལ་འཕུར་བའི་རིགས་དང་།
གཅན་ཟན་ཤ་ཁྲག་ལ་དད་པའི་རིགས་དང༌། མི་ནོར་བཀོལ་སྤྱོད་བྱེད་པའི་རིགས་
དང་། རི་དྭགས་གནོད་སྦྱིན་སྤྱོད་པའི་རིགས་དང༌། དྲོད་གཤེར་རླན་ལས་མི་མཐུན་
པར་སྐྱེ་བའི་རིགས་དང་། འདི་ལྟར་སྣང་བ་ཐམས་ཅད་དོ། །བར་ན་དུས་ཀྱིས་འཐོམ་
པའི་བྱོལ་སོང་ནི། མུན་པ་དང་མུན་པ་ཆེན་པོའི་ནང་ན། རྐང་མེད་རྐང་མང་རྐང་
གཉིས་རྐང་བཞི་ལ། ལག་པ་བརྐྱང་བསྐུམ་མི་མཐོང་པའི་ནང་ན། གཅོད་སྦྱོང་མེད་
པར་ཤིན་ཏུ་འཐོམ་པའོ། །སྒོས་ཀྱི་རིགས་ནི་གྲངས་སུ་ངས་མ་གསུངས། སྤྱིར་ན་འགྲོ་
བ་ལྔའི་སེམས་ཅན་རངས་པོ་དང་། རིགས་གཅིག་བྱོལ་སོང་སྡེ་ནི་བྱོལ་སོང་གཅིག་པུ་
མང་། རིགས་ལྔ་རི་བོ་ཆེན་པོ་ཉིད་ཙམ་མོ། །རིགས་ཅིག་བྱོལ་སོང་གྲངས་ནི་རྩི་ཤིང་
170



མདོ་སྡེ།
མདོ་གཟེར་མིག
༼ཀ༽
ཙམ། རིགས་ལྔ་ས་གཞི་ཆེན་པོ་ཉིད་ཙམ་མོ། །རིགས་ཅིག་བྱོལ་སོང་རྡུལ་གྱི་གྲངས་
ཙམ་མོ། །རིགས་ལྔ་བྱའི་ལུས་པོ་ཉིད་ཙམ་མོ། །རིགས་ཅིག་བྱ་སྤུའི་ཉག་མའི་གྲངས་
ཙམ་མོ། །སྒོས་ཀྱི་རིགས་ནི་དུ་མིན་བསམ་ལས་འདས་པའོ། །བྱོལ་སོང་དུ་མིན་བསམ་
འདས་སྐྱེ་བ་ནི། གཏི་མུག་རྒྱུ་དང་བཀོལ་སྤྱད་རྐྱེན་གྱིས་འབྲས་བུ་བྱོལ་སོང་དངོས་སུ་
སྐྱེ་བའོ། །དེ་ནས་ཡང་མིའི་སྤྱིའི་སྡེ་དང་། སྒོས་ཀྱི་རིགས་ནི། སྟོན་པས་གསལ་བར་
གོ་ཕྱེ་ནས་བཀའ་བསྩལ་ཏེ། མི་ལ་སྤྱིའི་སྡེ་ལ་རྣམ་པ་གཉིས་སོ། །དགོས་ཀྱི་རིགས་ནི་
རྣམ་པ་བཅུ་གཉིས་ནི། གཉིས་གང་ཞེ་ན། མི་དང་མི་འམ་ཅི་གཉིས་སོ། །མི་ལ་སྒོས་
རིགས་བརྒྱད་ཡོད་དོ། །འཛམ་བུ་གླིང་བཞིའི་མི་དང་། འཁོར་ལོ་དབང་བསྒྱུར་གྱི་མི་
དང་། གཡུང་དྲུང་ཁྱིམ་བདུན་གྱི་མི་དང་། དྲུམ་ཤིང་བཅུད་འཐུང་གི་མི་དང་། མེ་
ཏོག་སྦུབ་གནས་ཀྱི་མི་དང་བརྒྱད་དོ། །དེ་ལ་འཛམ་བུ་གླིང་བཞིའི་མི་ནི། ཤར་གྱི་
ལུས་འཕགས་པོ་དྲོད་ལས་སྐྱེ་བའི་མི་དང་། བྱང་གི་སྒྲ་མི་སྙན་རྫུས་ནས་སྐྱེ་བའི་མི་
དང་། ནུབ་གྱི་བ་ལང་སྤྱོད་སྒོ་ང་ལས་སྐྱེ་བའི་མི་དང་། ལྷོ་ཡི་འཛམ་བུ་གླིང་མངལ་
ནས་སྐྱེ་བའི་མིའོ། །དེ་ལ་འཁོར་ལོ་དབང་བསྒྱུར་གྱི་མི་ནི། རིན་པོ་ཆེ་སྣ་བཞི་ལས་
གྲུབ་པའི་སྒོ་ང་འོད་ཟེར་ཅན་ལས་སྐྱེ་བའོ། །གནས་ནི་རི་རབ་ཀྱི་ཁོང་པའི་དཀྱིལ་
ན་གནས་པའོ། །དུས་ནི་འཇིག་རྟེན་གྱི་ཁམས་སུ་སྟོན་པ་རེ་བསྟན་པ་ལ་བྱོན་ཙམ་
ན། དེའི་བསོད་ནམས་ཀྱི་ཆ་རྐྱེན་དུ། འཁོར་ལོ་བསྒྱུར་ནས་འབྱུང་བའོ། །གཡུང་དྲུང་
ཁྱིམ་བདུན་གྱི་མི་ནི། མུ་ཁྱུད་འཛིན་གྱི་རྩེ་ལྐོག་ན་གནས་སོ། །ལས་ནི་ཚུལ་ཁྲིམས་
རྣམ་པར་དག་པས་སྐྱེ་བའོ། །བརྒྱད་དུ་ཡར་འཕེལ་དུ་སྐྱོབ་པའི་ལྷ་མེད་དོ། །དྲུག་དུ་
མར་འགྲིབ་དུ་གཅོད་པའི་བདུད་མེད་དོ། །བར་གྱི་སྐལ་པ་ཅིག་གི་བར་དུ། དགེ་བཅུ་
ཚད་མར་སྤྱད་ནས་ཡར་ཐར་པའོ། །དྲུམ་ཤིང་བཅུད་འཐུང་གི་མི་ནི། དཔག་བསམ་
གྱི་ཤིང་ལ་ཁུ་བ་བདུད་རྩིར་འཛགས་པ་ལས། གསོས་ཀྱི་སྐལ་པར་འཐུང་གི་སྤྱོད་
171



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དོ། །ཤིང་མུ་ལེ་དྲུམ་ཤིང་གི་ཁོང་པ་ན་གནས་ཏེ། སྦྱིན་པ་མཐར་ཕྱིན་པའི་དབང་
གིས་སྐྱེས་པའོ། །མེ་ཏོག་སྦུབ་གནས་ཀྱི་མི་ནི། བཟོད་པ་ཐང་ཆོད་ཀྱིས་དབང་གིས་སྐྱེ་
བའོ། །བར་གྱི་སྐལ་པ་རེ་ན་དགེ་བཅུ་སྲུངས་ཤིང་ཐར། དེ་ལྟར་མིའི་སྒོས་ཀྱི་རིགས་
བརྒྱད་ཀྱང་། དགེ་བའི་རྒྱུན་ཞུགས། ཉོན་མོངས་ཞེན་པ་སྤངས་སམ་མ་སྤངས་རིམ་
པས་ཁྱད་ཆེ་བའོ། །མི་འམ་ཅི་ལ་སྒོས་ཀྱི་ཁྱད་ཆེ་བ་འོ། །མི་འམ་ཅི་ལ་སྒོས་ཀྱི་རིགས་
བཞི་སྟེ། ལྗོན་པ་དང་། སྐྱེས་དྲུག་དང་། དེང་ཙུག་དང་། མགོ་བརྙན་དང་བཞིའོ། །
གླིང་ཕྲན་བརྒྱད་ན་རྫུ་འཕྲུལ་ཤུགས་ཀྱིས་འགྲོ་ཞིང་གནས། ལྗོན་པ་མེ་ཏོག་འབྲུ་ཟ་
རྒྱ་མཚོའི་ཁ་ཞག་འཐུང་། སྐྱེས་དྲུག་བུས་པ་དྲོད་ལས་དབྱར་སྐྱེས་དགུན་འཆི། དེང་
ཙུག་མཚོན་ཐོགས་སྲིན་པོ་རྣམས་དང་འཐབ་ཅིང་ཤ་ཁྲག་ཟ། མགོ་བརྙན་མི་ལུས་
དུད་འགྲོ་སྣ་ཚོགས་མགོ་བོ་ཅན་ཟས་སུ་རྩ་ཤིང་ཟ་ཞིང་གླིང་ཆུང་ཁྱབ་པར་ཡོད། ཤིན་
ཏུ་ཚེ་རིང་བསྐལ་པ་ཆེན་པོ་གཅིག་ནས་འཇིག་པའོ། །འཕྲག་དོག་རྒྱུ་དང་གཞན་སྨད་
མངན་སེམས་ཅན་དབང་གིས་མི་འམ་ཅིའི་འབྲས་བུར་སྐྱེ་བའོ། །
དེ་ནས་ཡང་ལྷ་མ་ཡིན་གྱི་སྤྱིའི་སྡེ་དང་སྒོས་ཀྱི་རིགས་ལ། སྟོན་པས་གསལ་བར་
གོ་ཕྱེས་ནས་བཀའ་བསྩལ་ཏེ། ལྷ་མ་ཡིན་ལ་སྤྱིའི་སྡེ་གསུམ་མོ། །གསུམ་གང་ཞེ་ན།
ཡར་གཡེན་དང་མར་གཡེན་དང་བར་གཡེན་དང་གསུམ་མོ། །སྒོས་ཀྱི་རིགས་ནི་སུམ་
ཅུ་རྩ་གསུམ་མོ། །ཡར་གཡེན་ལ་གཉེན་པོ་བཅུ་གསུམ་མོ། །བར་གཡེན་ལ་གཏོད་
པོ་དགུའོ། །ས་གཡེན་ལ་ཆེ་བ་བཅུ་གཅིག་གོ །ཡར་གཡེན་བཅུ་གསུམ་གྱི་གནས་ནི།
ནམ་མཁའ་ལ་རྒྱུ་ཞིང་འོད་ཟེར་ལ་གནས་སོ། །བར་གཡེན་དགུའི་གནས་ནི། རི་རབ་
ཀྱི་རྐེད་པ་མན་ཆོད་ན་གནས་ཤིང་རྫུ་འཕྲུལ་གྱིས་འགྲོའོ། །ས་གཡེན་བཅུ་གཅིག་གི་
གནས་ནི། གླིང་བཞི་དང་ལྕག་རི་ལ་གནས་ཤིང་། སྤྲུལ་པས་ཡོངས་སུ་ཁྱབ་པའོ། །ང་
རྒྱལ་རྒྱུ་དང་འཐབ་རྩོད་གཞན་སྨད་རྐྱེན་གྱིས་སྤྱིར་ན་ལྷ་མ་ཡིན་གྱི་འབྲས་བུར་སྐྱེ་
172



མདོ་སྡེ།
མདོ་གཟེར་མིག་
བའོ། །དེ་ནས་ཡང་ལྷའི་སྤྱིའི་སྡེ་དང་སྒོས་ཀྱི་རིགས་སྟོན་པས་གསལ་བར་གོ་ཕྱེས་ནས་
བཀའ་བསྩལ་པ། ལྷ་ལ་སྤྱིའི་སྡེ་གཉིས་ཏེ། གཉིས་གང་ཞེ་ན། འཁོར་བའི་ལྷ་དང་མྱ་
ངན་འདས་པའི་ལྷའོ། །སྒོས་ནི་རིགས་ནི་བཅུ་གསུམ་མོ། །བཅུ་གསུམ་གང་ཞེ་ན། མྱ་
ངན་ལས་འདས་པའི་ལྷ་ལ་སྒོས་ཀྱི་རིགས་གསུམ་མོ། །ཡོངས་སུ་ཁྱབ་པ་ནམ་མཁའ་
ལྟར་སྟོང་སྟེ། བོན་ཉིད་སྐུའི་ལྷ་དང་། འོད་ཟེར་འབུམ་ཕྲག་ཉི་ཟླ་ལྟར་གསལ་ཏེ།
ལོངས་སྤྱོད་རྫོགས་པའི་སྐུ་ཡི་ལྷ་དང་། གཞའ་ཚོན་གྱི་འོད་ཟེར་ལྟར་བཀྲ་སྟེ། ཅིར་
ཡང་སྤྲུལ་པའི་སྐུའི་ལྷ་དང་གསུམ་མོ། །འཇིག་རྟེན་གྱི་ལྷ་ལ་བཞིའོ། །བཞི་གང་ཞེ་ན།
ཤེས་བྱའི་སྒྲིབ་པས་བསྒྲིབས་པའི་ཡེ་གཤེན་དང་། འཇིག་རྟེན་ན་གནས་པའི་གཟུགས་
མེད་པའི་བཞི་དང་། གཟུགས་ཁམས་བཅུ་བདུན་དང༌། འདོད་ཁམས་རིགས་བདུན་
དང་རྣམས་སོ། །ཡེ་གཤེན་རྣམས་ནི་ཤེས་བྱའི་སྒྲིབ་པ་འཇིག་པའི་རྒྱུ་དེ་ལ་བརྟེན་
ནས་གནས་པས་འཇིག་རྟེན་གྱི་ལྷར་ཡང་གདགས་སོ། །ཁམས་གསུམ་གྱི་ལྷ་དང་། ཡེ་
ཤེས་ཀྱི་ལྷ་གཉིས་ཀྱི་བར་ན་གནས་པས་ཀྱང་བར་ལྷ་འོད་གསལ་ཞེས་ཀྱང་བྱའོ། །དེ་ལ་
རིགས་ལྔའོ། །གནམ་རིམ་པ་གཅིག་གིས་ཁར་འཛེགས་པ་དང་། གནམ་རིམ་པ་ལྔའི་
ཁར་བགྲོད་པ་དང་། གནམ་རིམ་པ་བདུན་གྱི་ཁར་མཐོང་བ་དང༌། གནམ་རིམ་པ་
དགུ་ཡི་ཁར་གནོན་པ་དང་། གནམ་རིམ་པ་བཅུ་གསུམ་གྱི་ཁར་གནས་པ་དང་ལྔའོ། །
ཁམས་གསུམ་གྱི་ལྷ་ལ་ཡང་རིགས་ལྔ་སྟེ། གཟུགས་ཁམས་མིང་བཞི་སྐྱེ་མཆེད་ཆེ་བ་
ཡིས། སྐྱེ་མཆེད་མུ་བཞི་དང་། གཙང་མ་རིགས་ལྔ་སྲིད་པ་ཡེ་སངས་རྒྱུད་པ་དང་།
བསམ་གཏན་རིགས་བཞི་ཏིང་འཛིན་གཡོ་འཁྲུག་འབྱུང་བ་དང༌། འདོད་ཁམས་ལྷ་
བདུན་ཞེན་ཆགས་མངོན་དུ་སྤྱོད་པ་དང་། སེམས་ཅན་བསོད་ནམས་དབང་ལུང་ལ་
སྡོང་གྲོགས་བྱེད་པ་དང་ལྔའོ། །དེ་ལྟར་ལྷ་ལ་སྒོས་ཀྱི་རིགས་ནི་བཅུ་གསུམ་མོ། །དགེ་
བའི་རྒྱུར་ཞུགས་ཞེན་པ་སྤངས་དང་མ་སྤངས་རིམ་པ་ཡིས། ལྷ་རྣམས་ཁྱད་པར་ཆེ་
173



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བའི་རིམ་པར་སྐྱེ་བའོ། ། །
དེ་ནས་ཡང་སྟོན་པས་ཕུང་པོ་ལུས་དང་སེམས་ལ་དུ་འཕུངས་པ་གསལ་བར་གོ་ཕྱེ་
ནས་བཀའ་བསྩལ་ཏེ། ཕུང་པོ་བྱ་བ་ཕྱིའི་སྒྲ་ཉིད་ཡིན། མང་པོ་ཅིག་ཏུ་འདུས་ཤིང་
འཕུངས་པོ་དག་ལ་འདོག་པའོ། །དབྱེ་ན་རྣམ་པ་གཉིས་སུ་བསྟན། ཡོན་ཏན་གྱི་ཕུང་
པོ་དང་། སྐྱོན་གྱི་ཕུང་པོ་གཉིས་སུ་འདུས་སོ། །ཡོན་ཏན་གྱི་ཕུང་པོ་ནི། དུས་གསུམ་
གྱི་གཤེན་རབ་ལ་གནས་ཏེ། མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་
བཟང་པོ་བརྒྱད་ཅུ་རྩ་གཅིག་དང་། ཆེ་བའི་ཡོན་ཏན་བརྒྱ་དང་བཞི་བཅུ་དང་། ངེས་
པའི་ཐོ་ཡིག་བཞི་བཅུ་རྩ་གཉིས་དང༌། ཏིང་ངེ་འཛིན་གྱི་ཡན་ལག་བརྒྱད་བཅུ་རྒྱ་ལྔ་
དང་། འོད་ཟེར་གྱི་སྤྲོ་བསྡུ་འཇིག་རྟེན་གྱི་ཁམས་གང་བ་དང༌། དེ་རྣམས་གཅིག་དུ་
འདུས་ཤིང་འཕུངས་པས། འགྲོ་བའི་དོན་རྒྱ་ལགས་ཕྱེད་པར་ནུས་པའི་ཕྱིར་ན། ཡོན་
ཏན་གྱིས་ཕུང་པོ་ཞེས་བྱའོ། །སྐྱོན་གྱི་ཕུང་པོ་ནི་ཁམས་གསུམ་གྱི་སེམས་ཅན་ལ་གནས་
ཏེ། གཟུགས་དང༌། ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་
ཤེས་པ་དང་ལྔའོ། །དེ་ལ་གཟུགས་ནི་ལུས་ལ་འཕུངས་པ་ཡིན་ཏེ། འབྱུང་བ་ཆེན་པོ་
བཞིའོ། །བཞི་ནི་སེམས་ལ་འཕུངས་པ་ཡིན་ཏེ། ཉོན་མོངས་པ་རྣམས་སོ། །དེ་ལ་བཞི་
ནི་མིང་གིས་བྱ་ཏེ། གཟུགས་མེད་པའི་ལྷ་དང་། བར་མ་དོའི་སེམས་ཅན་ལ་གདགས་
སོ། །གཟུགས་ནི་ཡུལ་ཞེས་བྱ་སྟེ། འབྱུང་བ་ཆེན་པོ་བཞི་ལ་གདགས་སོ། །མིང་དང་
གཟུགས་སུ་འབྲེལ་བ་ནི། ཡུལ་ཅན་ཞེས་བྱ་བ་ནི། རིགས་དྲུག་གིས་སེམས་ཅན་ལུས་
སེམས་འབྲེལ་ནས། དབང་པོ་དང་བཅས་པ་འདི་ལ་བྱའོ། །ཡང་ན་ཟག་བཅས་ཀྱི་
ཕུང་པོ་དང་། ཟག་མེད་ཀྱི་ཕུང་པོ་དང་གཉིས་སུ་ཡང་འདུས་ཏེ། ཟག་བཅས་ཀྱི་ཕུང་
པོ་ནི། ཁམས་གསུམ་གྱི་སེམས་ཅན་ལ་ཡོད་དེ། དེ་ལ་ཡང་དོན་གྱི་ཟག་བཅས་དང་
རྟགས་ཀྱི་ཟག་བཅས་གཉིས་སོ། །དོན་གྱི་ཟག་བཅས་མིང་ལ་གནས་ཏེ། ཉོན་མོངས་
174



མདོ་སྡེ།
མདོ་གཟེར་མིག
པ་མང་པོས་གང་ཞིང་འཁོར་བ་ནས་འཁོར་བར་ཟག་པ་ལ་བྱའོ། །རྟགས་ཀྱི་གང་ཟག་
ནི་ཟག་པ་སྒོ་དགུ་དང་ལྡན་ནས། ཉོན་མོངས་དང་གཉིས་སུ་འདུས་པས། འཁོར་
བར་ཟག་པའོ། །བར་ལྷ་འོད་གསལ་གྱིས་ཤེས་བྱ་དེ་ཡང་། སེམས་ཤེས་སོ་བའི་ཆེ་
བས་གང་ཞིག །སྟོན་པའི་འོད་ཟེར་གྱིས་སྦྱངས་ཤིང་ཟག་པར་བྱེད་པས་ཀྱང་དེ་ཡང་
གང་ཟག་གོ །ཟག་མེད་ནི་སྐྱེ་རྒས་ན་འཆི་བཞི་རུ། མི་འཁོར་བས་ཟག་མེད་ཀྱི་ཕུང་
པོའོ། །ཟག་བཅས་ཀྱི་ཕུང་པོ་ནི། ཁམས་གསུམ་གྱི་སེམས་ཅན་དབང་པོ་དང་བཅས་
པ་ལ་ཡོད་དོ། །དེ་ལ་ཡང་ཕུང་པོ་བྱ་བ་ནི་དོན་བསྟན་པ་ཡིན་ཏེ། གྲངས་ནི་ལྔར་
ངེས་སོ། །དབྱེ་ན་ལྔ་ལ་རྣམ་པ་གསུམ་གསུམ་ཡོད་དོ། །གཟུགས་ལ་ཡང་གསུམ་ཚོར་
བ་ལ་ཡང་གསུམ། འདུ་ཤེས་ལ་ཡང་གསུམ། འདུ་བྱེད་ལ་ཡང་གསུམ། རྣམ་པར་
ཤེས་པ་ལ་ཡང་གསུམ་མོ། །དེ་ལ་གཟུགས་ཀྱི་གསུམ་ནི། རྒྱུའི་གཟུགས་དང་། འབྲས་
བུའི་གཟུགས་དང་། རྣམ་པར་རིག་བྱེད་མ་ཡིན་པའོ། །ཚོར་བ་ལ་གསུམ་ནི། བདེ་བ་
དང་སྡུག་བསྔལ་དང༌། གཉིས་ཀ་མ་ཡིན་པའོ། །འདུ་ཤེས་ཀྱི་གསུམ་ནི། རྒྱ་ཆུང་ངུ་
དང་། རྒྱ་ཆེན་པོར་གྱུར་པ་དང་ཚད་མེད་པའོ། །འདུ་བྱེད་ཀྱི་གསུམ་ནི། སེམས་ལས་
བྱུང་བའི་བོན་དང༌། སེམས་དང་ལྡན་པ་མ་ཡིན་པའི་བོན་དང་ཆ་མཐུན་པའོ། །རྣམ་
པར་ཤེས་པའི་གསུམ་ནི། ཞུགས་པའི་རྣམ་པར་ཤེས་པ་དང༌། འཇུག་པའི་རྣམ་པར་
ཤེས་པ་དང་། ལྡོག་པའི་རྣམ་པར་ཤེས་པ། སྤྱིའི་ཕུང་པོའི་སྒྲ་ནི་ལུང་དུ་མ་བསྟན་པ་
ཡིན་ཏེ། ཡོན་ཏན་གྱི་དགེ་བ་དང་། སྐྱོན་གྱི་སྡིག་པ་གཉིས་ཀ། ཀུན་གཞི་ལ་འཕུངས་
པའི་རྒྱུ་ཡིན་པས་འཕུངས་པའོ། །ལྔ་ཁོ་ནར་གྲངས་ངེས་པ་ནི། སྣམ་བུའི་རྒྱུ་བལ་ཡིན་
པ་དང་འདྲ་བ་ན། ཁམས་གསུམ་གྱི་སེམས་ཅན་གྱི་རྒྱུ་ནི། དུག་ལྔས་བྱས་པའི་ཕྱིར་
ན། ལྔ་ཁོ་ནར་གྲངས་ངེས་པའོ། །གོ་རིམ་གཟུགས་སྔོན་ལ་ངེས་པ་ནི། གཟུགས་གཏི་
མུག་གིས་ཤས་ཆེ་བའོ། །དེ་ནས་ཚོར་བ་ངེས་པ་ནི། གཟུགས་ཡོར་གྱིས་མཐོང་བ་དེ་
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཏི་མུག་ནས། མི་ཤེས་པ་ཅི་ལྟ་བུར་སེམས་བསྐྱེད་པ་མཐོང་པ་དང་། དེ་ཤེས་པར་
འདོད་ཅིང་ཆགས་པས། ཚོར་བ་འདོད་ཆགས་ཀྱི་ཤས་ཆེ་བའོ། །དེ་ནས་འདུ་ཤེས་
ངེས་པ་ནི། ལུས་སེམས་གཉིས་འདུས་ནས་ཤེས་པས་འདུ་ཤེས་ངེས་པའོ། །འདུ་ཤེས་
ན་ཞེ་སྡང་གི་ཤས་ཆེ་བའོ། །དེ་ནས་འདུ་བྱེད་ངེས་པ་ནི། ལུས་སེམས་འདུས་ནས་དགེ་
སྡིག་མང་པོ་བྱེད་པས་སུ། འདུ་བྱེད་ནི་ཕྲག་དོག་ཀྱི་ཤས་ཆེ་བའོ། །དེ་ནས་རྣམ་པར་
ཤེས་པས་བསྡུད་པ་ནི། འཇུག་ལྡོག་བྱེ་བྲག་མང་པོ་རྣམ་པར་ཤེས་པས་འབྱེད་པས་སུ།
རྣམ་པར་ཤེས་པ་ང་རྒྱལ་གྱི་ཤས་ཆེ་བའོ། །དང་པོ་ལས་ཀྱིས་འཕྲད་པའི་དུས། རྒྱུ་ནི་
མ་རིག་འཁོར་བ་གཟུང་འཛིན་གཉིས་ཀྱི་ལུས་དང་སེམས་སུ་འཕྲད། ཞེན་པའི་རྒྱུའི་
འཁོར་བ་དང་དུ་ལེན། འཁྲུལ་པའི་དབང་གིས་མི་རྟག་སོ་སོར་འབྲལ་བའོ། །ངེས་
པའི་བཀའ་རྒྱུད་བསྟན་པའི་ལོ་རྒྱུས་འདི། གཏོ་བུ་ལ་སོགས་ཉན་པའི་འཁོར་རྣམས་
ཀུན། དད་པའི་སྟོབས་ཀྱིས་མ་ཡེངས་ཐང་ཆོད་ལ། ཀུན་གཞིའི་དཀྱིལ་དུ་མ་བརྗེད་
གཟུངས་སུ་ཟུངས། དེ་སྐད་ཅེས་སྟོན་པས་བཀའ་བསྩལ་ཏོ། ། །
དེ་ལ་ཡང་གཏོ་བུས་ཞུས་སམ་གསོལ་པ་རྒྱ་མཚོ་ཆེན་པོའི་ཀློང་བཞིན་ཁྱབ་བདལ་
ཟད་མེད་ཐུགས། ཁྱད་པར་ཆེ་བའི་ཡེ་ཤེས་འོད་ཟེར་ཉི་ཟླ་འབུམ་ཤར་བཞིན། ནུས་
མཐུ་སྟོབས་ལྡན་དེའི་རྩལ་མཆོག་གིས། ཉོན་མོངས་འགྲོ་བ་འདྲེན་བྱེད་གཤེན་རབ་བླ་
མ་ལགས། འགྲོ་བ་སེམས་ཅན་དོན་དུ་གསུངས་པའི། བཀའ་རྒྱུད་བདུད་རྩི་མན་ངག་
བསྟན་པ་ཡིས། ཉན་པའི་འཁོར་རྣམས་གསལ་བར་གོ་ལམ་ཕྱེ། བདག་དོན་སྒོ་བཙན་
ཐིག་ལེར་གོ་ལམ་ངེས་ཚིག་ཞུ། སྟོན་པ་ལགས། བདག་གིས་ལུས་བེམ་པོ་ཡོར་ཡོར་པོ་
འདི་དང་སེམས་དྲན་པ་ཕྲིག་ཕྲིག་པོ་འདི་གཉིས། དང་པོ་ལས་ཀྱིས་ཅི་ལྟར་འཕྲད་པ་
ལགས། བར་དུ་རྐྱེན་གྱིས་ཅི་ལྟར་འགྲོགས་པ་ལགས། ཐ་མར་དུས་ཀྱིས་ཅི་ལྟར་འབྲལ་
བ་ལགས། དེ་སྐད་ཅེས་གཏོ་བུས་གསོལ་ཏོ། །དེ་ལ་སྟོན་པས་བཀའ་བསྩལ་པ། གཏོ་
176



མདོ་སྡེ།
མདོ་གཟེར་མིག
༼ཀ༽
བུ་ལ་སོགས་ཉན་པའི་འཁོར་རྣམས་ཀུན། གུས་པའི་ལུས་ཐུད་དད་པའི་སེམས་སྐྱེད་
ཅིག །ཞུས་པ་དེ་ནི་གསལ་བར་གོ་དབྱེ་བསྟན། བེམ་པོའི་ལུས་ནི་འབྱུང་བ་རྣམ་བཞི་
ཡིན། ཕྲིག་པའི་སེམས་ནི་མ་རིག་རྨོངས་པས་འཕང་། མིང་གཟུགས་ཉིང་འཚམས་
རྐྱེན་ནི་ལས་ཀྱི་རླུང་གིས་སྦྱར། ལུས་སེམས་དང་པོར་འཕྲད་ལུགས་དེ་ལྟར་ཤེས་པར་
གྱིས་ཤིག །དེ་ལྟར་རྐྱེན་གྱིས་འགྲོག་པ་གནམ་བྱ་རྒྱར་བཏུམ་འདྲ། ཐ་མར་ལས་ཀྱི་
འབྲལ་བ་འཆི་བདག་བདུད་ལྔ་ཡིས། རྒྱ་དབྲལ་བྱ་འཕུར་ཇི་བཞིན་ལུས་ཞིག་སེམས་
འཕོའོ། །དེ་སྐད་སྟོན་པས་བཀའ་བསྩལ་ཏོ། །
དེ་ལ་གཏོ་བུས་གསོལ་པ། ཡོངས་བདལ་ནམ་མཁའ་ཇི་བཞིན་ཐུགས་ཉིད་རྒྱ་མ་
ཆད། ཡོངས་སྙོམས་ཉི་ཟེར་ཇི་བཞིན་སྒྲོན་མ་གསལ་བའི་མཆོག །འདོད་པ་ཀུན་
འབྱུང་རིན་ཆེན་ཕུང་པོ་འདྲ། བདུད་རྩི་རྒྱུན་སྦྲེང་འདུ་བའི་ནད་རྣམས་འཇོམས།
སྟོན་པའི་སྒྲོན་མ་གཤེན་རབ་མི་བོ་ལགས། བདག་དང་མཐའ་ཡས་འཁོར་བའི་
སེམས་ཅན་རྣམས། དང་པོར་སྐྱེ་བའི་རྒྱུ་གང་ལགས། བར་དུ་འགྲོགས་པའི་ལམ་གང་
ལགས། ཐ་མར་ཕྱིན་པའི་ས་གང་ལགས། དེ་སྐད་གཏོ་བུས་གསོལ་ཏོ། །སྟོན་པས་
བཀའ་བསྩལ་པ། གཏོ་བུ་ལས་སོགས་ཉན་པའི་འཁོར་རྣམས་ཀུན། དད་པའི་སྟོབས་
ལྡན་གྱད་ཀྱི་གཞུ་བརྡུང་རྒྱུད། དད་པའི་སེམས་ལྡན་རྒྱ་མཚོ་མུ་མེད་ཀློང་། སྡུག་
བསྔལ་འཁོར་བའི་གཞི་སྤང་མེ་ལོང་གཡའ་དག་འོད། དཀའ་བ་སྣ་ཚོགས་སྤྱད་པས་
བླ་མེད་མྱུར་དུ་ད་ནི་ཐོབ། དང་པོ་སྐྱེ་བའི་རྒྱུ་ནི་མ་རིག་པའོ། །བར་དུ་འགྲོ་བའི་ལམ་
ནི་ས་རིམ་པ་དགུ་ལ་ཉོན་མོངས་པའི་སྒྲིབ་པ། ཟླ་བ་ཚེས་པ་བཞིན་དུ་ཡེ་ཤེས་ཁད་ཀྱི་
བསྐྱེད་ནས་བཅོམ། གནམ་རིམ་པ་བཅུ་གསུམ་ལ། ཡེ་ཤེས་ཉི་མ་ཤར་བཞིན་དུ་ཅིག་
ཆར་སྦྱང་། དེ་ལྟར་ས་རིམ་པ་དགུ་ལ་སྤྲུལ་པའི་སྐུ་ཡི་ཟླ་བ་བཞིན་དུ་ཁད་ཀྱིས་སྦྱང་།
ཕ་རོལ་དུ་ཕྱིན་པ་བཅུའི་ལམ་ལ་བྱུང་། དེ་ནས་ཤེས་བྱའི་སྒྲིབ་པ་གནམ་རིམ་པ་བཅུ་
177



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསུམ་ལ། ལོངས་སྤྱོད་རྫོགས་པའི་སྐུ་ཡིས། ཉི་མ་ཤར་བ་བཞིན་དུ་གཅིག་ཆར་སྦྱང་།
དེ་ལྟར་དུ་འགྲོ་བའི་ལམ་མོ། །ཐ་མར་ཕྱིན་པའི་ས་ནི་སྐུ་རྣམ་པ་གཉིས་ཀྱིས་སྒྲིབ་པ་
གཉིས་སྦྱང་ནས་བྱང་ཙམ་ན། བོན་གྱི་སྐུ་བདེ་བ་ཆེན་པོ་བྱ་བ་ཐོབ་སྟེ། མ་རིག་པ་
ཉིད་རིག་ཙམ་ན། རིག་པའི་ཡེ་ཤེས་རང་ལ་ཤར། སྟོང་ཉིད་ཡོངས་སུ་རྒྱ་མ་ཆད་པ་
ཞེས་བྱའོ། །དེ་སྐད་ཅེས་སྟོན་པས་བཀའ་བསྩལ་ཏོ། །གཏོ་བུ་འབུམ་སངས་ལ་སོགས་
ཏེ་ཉན་པའི་འཁོར་རྣམས་ཀྱིས། སྟོན་པའི་བཀའ་རྒྱུད་མ་ལུས་སེམས་ཀྱིས་ཐང་བཅད་
པས། བོན་གྱི་སྒོ་མོ་རྒྱ་ཆེ་གྲངས་མང་ཡང་། བདག་དོན་གཞན་དོན་གཉིས་མེད་
གཅིག་པ་རུ། གཟུངས་སོ་ལ་འཛིན་ཤེས་སོ། །གདགས་སྒོ་ལ་མིང་ཐོགས་སོ། །གོ་ལམ་
ལ་དོན་རྙེད་དོ། །
༧ དེའི་ཚེ་དེའི་དུས་ན། ཕྱིའི་ཡུལ་བཟང་ནང་གི་སེམས་དགེ་བའི། ཧོས་ཟ་རྒྱལ་
མེད་བག་དང་ལྡན་པ་ལ། སྟོན་པ་གཤེན་རབ་ཐུགས་རྗེའི་སྤྲུལ་པ་དང་། ལྷ་དང་
ཕྱུའི་སྨོན་ལམ་བཏབ་པའི་མཐུ་དབང་དང་། སེམས་ཅན་རྣམས་ཀྱི་སྤྱི་མཐུན་བསོད་
ནམས་ཀྱིས། ཡང་ཕྱི་དེའི་ལོ་དུས་སུ་སྐུ་ལས་སྲས་གཅིག་འཁྲུངས་པའི་དུས་དེར་ཀུན་
ཀྱང་སྤྲོ་བ་སྐྱེས། གནམ་གྱི་ལྷ་དང་ས་ཡི་ཀླུ་ཡང་འདུས། སྤྱི་དབང་ཆེན་པོ་ཐོབ་པའི་
ལྷ་དབང་བརྒྱ་བྱིན་དང་། དབང་ཆེན་འཁོར་ལོ་བསྐོར་བའི་ལྷ་ཆེན་ཚངས་པ་ཡིས།
གཤེན་རབ་སྲས་སུ་འགྱུར་བའི་རྒྱལ་བུ་དེ་ལ་ནི། ལྷ་ཆེན་ཚངས་པས་བདུད་རྩིའི་
ཁྲུས་བྱས། ལྷ་བརྒྱ་བྱིན་གྱིས་ཡིད་བཞིན་གྱི་ནོར་བུ་རིན་པོ་ཆེས་དབང་བསྐུར། ཀླུ་
འཇོག་པོས་ཨུ་དུ་འབར་བའི་མེ་ཏོག་གིས་ལྟེ་བ་བྱས། ཀླུ་དགའ་བོས་དགའ་ལྡན་གྱི་
ཚང་བུར་བཅུག །ཀླུ་མལ་གྲོས་ཀྱི་སྨོན་ལམ་གྱིས་ཉག་ཐག་གིས་ཚང་ཐག་བྱས། ཕྱུའི་
རྒྱལ་པོས་བཀྲ་ཤིས་ཀྱི་ཕ་གཡང་བླང་། དམུ་ཡི་རྒྱལ་པོས་གཡུང་དྲུང་གི་དམུ་ཐག་
བཏགས། གཙུག་ཕུད་ཅན་གྱི་གཤེན་གྱིས་འགྱུར་མེད་གཙུག་ཕུད་བཅས། དབང་རྒྱ་
178



མདོ་སྡེ།
མདོ་གཟེར་མིག
ཅན་གྱི་གཤེན་གྱི་ཚེ་ཡི་ལན་ཕྲན་བླས། བྲམ་ཟེའི་བུ་འགྱུར་བ་བློ་གསལ་གྱིས། མཚན་
བརྟགས་པས་ཀྱང་ཤིན་ཏུ་མཚན་བཟང་ནས། ཡབ་ཡུམ་ལ་སོགས་པའི་ཚོགས་པ་
རྣམས་ལ་ཁ་མར་གསོལ་པ། རྒྱལ་པོའི་སྲས་འདི་ནི་ལྷ་སྲིན་སྡེ་བརྒྱད་ལ་བཀའ་བཙན་
ཞིང༌། རིག་པའི་དཔྱད་རྣོ་བས་སྐྱེ་འགྲོ་སེམས་ཅན་གྱི་དོན་ནུས་པ་ཞིག་འཁྲུངས་ངེས་
སོ། །ཕྱིའི་ཡུལ་བརྟགས་པས་ཀྱང་། ཡབ་དང་མཐུན་པར་རིན་པོ་ཆེ་དར་དཀར་དུ་
དྲིལ་བ་འདྲ་བ། ཕྱི་དཀར་ལ་འཇམ་པ། ནང་བཀྲ་ལ་གསལ་བ་ཞིག་གདའོ། །ནང་
གི་སེམས་བརྟགས་པས་ཀྱང་། དཔྱད་ལ་ཁྲི་ལྡེ་གསལ་བས་དཔྱད་རྒྱུ་བདུད་རྩིར་སྦྱོར་
ནུས་པ་ཞིག་གདའོ། །སྲས་དེ་ཡང་ཐབས་དང་ཤེས་རབ་ལས་སྤྲུལ་པའི་སྐུ་ཡིན་པས།
དགུང་ལོ་གཅིག་ན་ཤེས་རབ་ཀྱི་ཚད་དུ་ཕྱིན། དགུང་ལོ་གཉིས་ན་སྙིང་རྗེའི་སེམས་
དང་ལྡན། དགུང་ལོ་གསུམ་ན་ཡབ་ལ་ཐེ་ཚོམ་ཕེར་རོ། །དེ་ལ་སེམས་ཅན་ཀུན་ལ་སྤྲོ་
བ་སྐྱེས་སོ། །གཤེན་རབ་ཡབ་དང་སྲས་རྒྱས་པས། སེམས་ཅན་ཀུན་ཀྱང་དད་པ་སྐྱེས་
སོ། །ནམ་མཁའི་སྤྲིན་ཚོགས་བཞིན་དུ་ཉན་ནོ། །
སྲས་ཀྱི་ཡབ་ལ་པུས་བཙུག་ཐལ་སྦྱར་གུས་པའི་ཚུལ་ཀྱང་བྱུང་། གསེར་ལ་སོགས་
པའི་རིན་ཆེན་ལྔའི་མཆོད་པ་ཕུལ། ཞལ་ནས་འཛུམ་ཕྱུང་སྙན་པའི་ངག་བསྒྲགས་
ནས་ཞུས་པའི་མདོ། ཡབ་གཅིག་སྟོན་པ་གཤེན་རབ་ལགས། གཡུང་དྲུང་བོན་ལ་རྒྱ་
ཆེ་གྲངས་མང་ཡང་། ངེས་ཚིག་བདེན་པའི་དོན་གཅིག་བསྟན་ཏེ་གསོལ། དེ་སྐད་
ཅེས་སྲས་ཀྱིས་ཡབ་ལ་ཞུས་སམ་གསོལ་ཏོ། །དེ་ལ་ཡབ་ཀྱིས་བཀའ་བསྩལ་པ། ཁམས་
གསུམ་ལས་ཀྱི་འཁོར་བའི་སེམས་ཅན་རྣམས། མ་རིག་མུན་ནག་འཐིབས་པ་འདྲ་བའི་
ནང་ན་གནས་པ་ཡིས། མི་དགེ་དུག་ལྔའི་སྐྱོན་རྣམས་མ་བཀག་སོ་སོར་སྤྱད། འཁོར་
བའི་གནས་ལྔར་སྐྱེ་བ་སྦྲང་ཆར་འབབ་པ་འདྲ། གཉེན་པོ་ཡེ་ཤེས་ལྔ་ཡི་རིག་པའི་རྩལ་
བསྐྱེད་ནས། ངེས་ཚིག་བདེན་པའི་དོན་ནི་དེ་ཁོ་ན་ཉིད་ཡིན་ནོ། །
179



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དེ་ལ་ཡང་སྲས་ཀྱི་ཡབ་ལ་ཞུས་སམ་གསོལ་པ། སྟོན་པ་ལགས་ཁམས་གསུམ་
ལས་ཀྱི་འཁོར་བའི་སེམས་ཅན་རྣམས། དུག་ལྔའི་དབང་གི་འཁོར་བའི་གནས་ལྔར་
སྐྱེས། དུག་ལྔ་རྩད་བཅད་གནས་ལྔ་སྒོ་བཅད་ཕྱིར། གཉེན་པོ་ཡེ་ཤེས་ལྔའི་བསྐྱེད་
ལུགས་ནི། ངེས་ཚིག་བདེན་པའི་དོན་དུ་གསུངས་ལགས་ན། ཡེ་ཤེས་ལྔའི་གྲངས་དང་
གོ་རིམ་ཇི་ལྟར་ལགས་པ་ཞིག །ངེས་པར་གསལ་བར་ཡབ་ཀྱིས་བཤད་པར་ཞུ། དེ་
སྐད་ཅེས་ཡབ་ལ་ཞུས་སམ་གསོལ་ཏོ། །ཡབ་ཀྱིས་བཀའ་བསྩལ་པ། ཡེ་ཤེས་ཞེས་བྱ་
བ་ནི་དོན་བཤད་པ་ཡིན་ནོ། །ལྔ་ཞེས་བྱ་བ་ནི་གྲངས་བཤད་པ་ཡིན་ནོ། །དོན་ནི་
ཡེ་ཞེས་བྱ་བ་ནི་བོན་ཉིད་ཀྱི་དབྱིངས་ཡིན་ནོ། ཤེས་ཞེས་བྱ་བ་ནི་སེམས་ཉིད་ཀྱི་རིག་
པ་ཡིན་ནོ། །ལྔ་ཞེས་བྱ་བ་ནི། མེ་ལོང་ལྟ་བུའི་ཡེ་ཤེས་དང་། བྱ་བ་ནན་ཏན་གྱི་ཡེ་
ཤེས་དང་། སོ་སོར་རྟོགས་པའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་། སྟོང་
པ་ཉིད་ཀྱི་ཡེ་ཤེས་དང་ལྔའོ། །ལྔ་ཁོ་ནར་གྲངས་ངེས་པ་ནི། དུག་ལྔའི་གཉེན་པོ་ཡེ་
ཤེས་ལྔ་ཡིན་པའི་ཕྱིར་རོ། །གོ་རིམ་དང་བསྐྱེད་ལུགས་འདི་ལྟར་རོ། །གང་ཟག་ཐ་
མལ་བ་ཉོན་མོངས་པ་ཁ་མ་བྲི་བ་ཞིག །དྲང་ན་ཀུན་ཀྱང་དྲངས་པའི་ཐབས་འབྱུང་
སྟེ། གཅིག་ཁོ་ན་འདྲེན་པའི་ལུགས་ཀྱིས། རྒྱུ་དུག་ལྔའི་རྩ་བ་ཡང་གཏི་མུག་མུན་ལྟར་
སྲོས་པ་ཡིན་ཏེ། གང་ཟག་དེའི་ཀུན་གཞི་ནི་མེ་ལོང་ཡིན་ལ། སྒྲིབ་པ་ནི་གཡའ་ཡིན་
ཏེ། དཔེར་ན་མེ་ལོང་གཡས་བསྒྲིབས་ན་གཟུགས་བརྙན་མི་མཐོང་བ་ལ། ན་ཆུང་
མ་ལྟ་བུའི་རྐྱེན་གྱིས། ཕྱི་བདར་ཡང་ཡང་བྱས་ན། གཡའ་དག་ནས་གཟུགས་བརྙན་
གསལ་གྱིས་བྱུང་བ་འདྲ་བར། གང་ཟག་ཐ་མལ་པ་གཏི་མུག་གི་མུན་པས་བསྒྲིབས་
པས་དོན་མི་ཤེས་པ་ལ་ཡང་། སློབ་དཔོན་མན་ངག་ཅན་གྱི་སེམས་བསྐྱེད་ཅིང་། ཤེས་
པ་ཡང་སྦྱོང་ཡང་སྦྱངས་ནས། ཤེས་རབ་ཀྱི་ཚད་སླེབས་ནས། འཁོར་བའི་བོན་ཀུན་
ནས་ཉོན་མོངས་པ་དང་། མྱ་ངན་ལས་འདས་པའི་བོན་རྣམ་པར་བྱང་བ་གཉིས། མེ་
180



མདོ་སྡེ།
མདོ་གཟེར་མིག
ལོང་གཡའ་དག་གཟུགས་བརྙན་བྱུང་བ་བཞིན་དུ། ཀུན་གཞིའི་སྒྲིབ་བྱང་ཐམས་ཅད་
གསལ་ཙམ་ན། མེ་ལོང་ལྟ་བུའི་ཡེ་ཤེས་བསྐྱེད་པས་སྐྱེས་ཞེས་དེ་ལ་བྱའོ། །གང་ཟག་
ཐ་མལ་བ་འདོད་ཆགས་ལ་ཞེན་པ་རྣམས་ལ། བྱ་བ་ནན་ཏན་གྱིས་ཡེ་ཤེས་བསྐྱེད་དེ།
འཁོར་བའི་བོན་ཀུན་ནས་ཉོན་མོངས་པ། གཟུགས་དང་རྒ་ཤི་ལ་སོགས་པ་སྤང་བར་
བྱ་བ་ཡིན་ལ། མྱ་ངན་ལས་འདས་པའི་བོན་རྣམ་པར་བྱང་བ་སྦྱིན་པ་དང་ཤེས་རབ་
ལ་སོགས་ཏེ། ཕ་རོལ་དུ་ཕྱིན་པ་བཅུ་བླང་བར་བྱ་བ་ཡིན་ལ། བྱ་བ་ནན་ཏན་གཞན་
ལ་མི་ཡེངས་པར་དོན་དེ་ལས་བསྐྱེད་ནས། ཡེ་བོན་ཉིད་ཀྱི་དབྱིངས་ལ། ཤེས་སེམས་
ཉིད་ཀྱི་རིག་པ་རང་ལ་རང་ཤར་བ་ཉིད་ལ། བྱ་བ་ནན་ཏན་གྱི་ཡེ་ཤེས་བསྐྱེད་པས་
སྐྱེས་ཞེས་དེ་ལ་བྱའོ། །གང་ཟག་ཐ་མལ་བ་ཞེ་སྡང་གིས་གདུངས་པ་ལ། གཉེན་པོ་སོ་
སོར་རྟོགས་པའི་ཡེ་ཤེས་བསྐྱེད་དེ། བོན་སྤྱི་དང་རང་གིས་མཚན་ཉིད་ལ་མ་འདྲེས་
པར་སོ་སོར་གསལ་ཙམ་ན། བདག་དང་གཞན་མེད་སྣོད་དང་བཅུད་མེད་པར། སྒྱུ་
མ་རྡུལ་གྱི་རང་བཞིན་དག་ཏུ་ཤེས་ཙམ་ན། ཞེ་སྡང་མི་སྐྱེ་བྱམས་པ་ཆེན་པོར་འགྱུར།
དེའི་དུས་ན་སོ་སོར་རྟོགས་པའི་ཡེ་ཤེས་བསྐྱེད་པས་སྐྱེས་ཞེས་དེ་བྱའོ། །གང་ཟག་ཐ་
མལ་བ་ཕྲག་དོག་ས་ལྟར་སྐྱེས་པའི་གཉེན་པོར་མཉམ་པ་ཉིད་ཀྱི་ཡེ་ཤེས་གསལ་བར་
བསྐྱེད་པ་ནི། འཁོར་བའི་བོན་དང་མྱ་ངན་ལ་འདས་པའི་བོན་མེད་པར། ནམ་མཁའ་
སྟོང་པའི་ངོགས་བཞིན་སྣང་ལ་རང་བཞིན་མེད། དེ་དང་མཉམ་པའི་ཤེས་རབ་ལྡན་
ཙམ་ན། གཉིས་ཀྱི་ཕྲག་མེད་སོ་སོའི་ཆ་མི་འབྱུང་། དོགས་པའི་སྐྱོན་སྤང་ཡོན་ཏན་
མཐའ་དག་རྫོགས། དེ་ལྟ་བུའི་དྲོད་ཚད་སེམས་ཀྱིས་རྙེད་ཙམ་ན། མཉམ་པ་ཉིད་ཀྱི་
ཡེ་ཤེས་བསྐྱེད་པས་སྐྱེས་ཞེས་དེ་ལ་བྱའོ། །གང་ཟག་ཐ་མལ་བས་ཚེ་གཅིག་ལ་རྟག་
པར་བཟུང་། ཚེ་འཕོས་མ་ཐག་ཏུ་ཆད་པར་འཛིན་པའི་གཉེན་པོར་སྟོང་པ་ཉིད་ཀྱི་ཡེ་
ཤེས་བསྐྱེད་པ་ནི། མིང་དང་གཟུགས་ཀྱིས་བསྡུས་པའི་སྲིད་པ་ཐམས་ཅད་ཀུན། ཚད་
181



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསུམ་བདེན་པ་གཉིས་ཀྱིས་དངོས་སུ་གཞལ་ནས་སུ། ཀུན་རྫོབ་དུ་ནི་དངོས་རྣམས་
ཞེན་པས་ཡོད། དམ་པའི་དོན་དུ་ཆགས་པ་སྤངས་པས་མེད། གཉིས་ཀ་སེམས་ཀྱི་
ཆས་ཟིན་མ་ཆགས་མ་ཡེངས་པས། སྟོང་པ་ཉིད་ཀྱི་ཡེ་ཤེས་བསྐྱེད་པས་སྐྱེས་ཞེས་དེ་
ལ་བྱའོ། །དཔྱད་བུ་ལ་སོགས་ཉན་པའི་འཁོར་རྣམས་ཀུན། ཐུགས་ཀྱི་དཀྱིལ་ནས་ངེས་
པའི་བཅུད་ཕྱུང་ནས། སེམས་ཅན་འཁོར་བ་བསྒྲལ་ཕྱིར་དོན་དུ་བསྟན་པ་ཡིན། ཀུན་
གཞིའི་དཀྱིལ་དུ་ཞེན་པ་གཟུངས་སུ་ཟུངས། དེ་སྐད་གཤེན་རབ་ཀྱིས་བཀའ་བསྩལ་
ཏོ། །ཡབ་ཀྱིས་བསྟན་པ་ཙམ་གྱིས་སྲས་ཀྱིས་རྟོགས། འཁོར་ལ་ངོ་མཚར་ཆེ་ཞིང་
ཤེས་རབ་གསལ་བ་བྲམ་ཟེའི་བུ། འགྱུར་བ་བློ་གསལ་དེ་ལ་ངོ་མཚར་སྐྱེས། སྟོན་པའི་
སྤྱན་སྔར་པུས་བཙུག་ཐལ་སྦྱར་ཏེ། ཚིགས་སུ་བཅད་ནས་ཚིག་བཤད་སྨྲས་པའི་མདོ།
སེམས་ཅན་སྤྱི་མཐུན་ལས་ཀྱི་བསོད་ནམས་ཀྱིས། སྟོན་པའི་རིན་ཆེན་སྐུ་ལས་ཡོན་
ཏན་དཔལ་ཤར་བའི། མཚན་བཟང་བློ་ལྡན་ངོ་མཚར་རྒྱལ་བུ་ལ། དོན་དང་སྦྱར་ལ་
བདག་གིས་མཚན་ཞིག་གདགས་ཟེར་ནས་མཚན་བཏགས་པས་དཔྱད་བུ་ཁྲི་ཤེས་སུ་
བཏགས་སོ། །
དེ་ནས་ཡང་སྲས་ཀྱིས་ཡབ་ལ་ཞུས་པ། གཤེན་རབ་ལགས། རིག་པའི་བློ་གསལ་
བའི་བྲམ་ཟེའི་བུས། བདག་ལ་དཔྱད་བུ་ཁྲི་ཤེས་སུ་འདོགས་པ་དེ། ཅིའི་ཕྱིར་ན་
འདོགས་པ་ལགས། དེ་སྐད་ཅེས་ཡབ་ལ་ཞུས་སམ་གསོལ་པས། དེ་ལ་ཡབ་ཀྱིས་
བཀའ་བསྩལ་པ། རིག་པའི་དཔྱད་ལམ་རྣོ་བས་དཔྱད། སེམས་ཉིད་ཡོངས་ལ་བྱམས་
པས་བུ། དཔྱད་ལ་ཁྲི་སྡེ་མཁྱེན་པས་ཁྲི། མ་ནོར་དོན་དམ་ཤེས་པས་ཤེས། དེའི་ཕྱིར་
ན་དཔྱད་བུ་ཁྲི་ཤེས་སོ། །དེ་སྐད་ཅེས་བཀའ་བསྩལ་ཏོ། །
དེ་ལ་སྲས་ཀྱི་ཡབ་ལ་གསོལ་པ། ཁམས་གསུམ་ལས་ཀྱི་འཁོར་བའི་སྐྱེ་འགྲོ་སེམས་
ཅན་འདི། ཐར་ལམ་མི་འབྱེད་ལས་སུ་སྐྱེས་དང་འཆི་ལ་རྟག་པར་སྣང་། སྐྱེ་རྒ་ན་
182



མདོ་སྡེ།
མདོ་གཟེར་མིག
༼ཀ༽
འཆི་སྡུག་བསྔལ་ཡུན་དུ་རྒྱུན་ཆད་ནས། བླ་མེད་གོ་འཕང་དབྱིངས་སུ་བསྒྲལ་ན་
དོན་ཆེད་ཅི་ལྟར་བསྒྲལ། དེ་སྐད་ཅེས་དཔྱད་བུས་ཡབ་ལ་གསོལ་ཏོ། དེ་ལ་གཤེན་
རབ་ཀྱིས་བཀའ་བསྩལ་པ། ཁམས་གསུམ་ལས་ཀྱིས་འཁོར་བའི་སྐྱེ་འགྲོ་སེམས་ཅན་
འདི། མ་རིག་རྨོངས་པའི་དབང་གིས་ཤེས་པ་ལོག་པར་འཁྲུལ། ཞེན་པའི་འདོད་ལ་
ཆགས་པས་ཐར་ལམ་ཕྱེད་པ་དཀའ། སྐྱེ་བཞི་བསྒྲལ་ཞིང་འཁོར་ལྔ་བཅད་པ་དང༌།
དབྱིངས་དང་ཡེ་ཤེས་མཁའ་ལ་མཉམ་པ་དང་། ཐབས་དང་ཤེས་རབ་ཟུང་དུ་འབྲེལ་
བ་དགོས། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ལ་ཡང་དཔྱད་བུས་ཞུས་སམ་གསོལ་པ། སྟོན་པ་ལགས། ཁམས་གསུམ་གྱི་
སེམས་ཅན་འདི་སྐྱེ་རྒ་ན་འཆི་བཞིའི་བསྒྲལ་བ་ནས། དབྱིངས་དང་ཡེ་ཤེས་གཉིས་
མཁའ་ལ་མཉམ་པ་དང་། ཐབས་དང་ཤེས་རབ་གཉིས་ཟུང་དུ་འབྲེལ་བ་འདི། ངེས་
པར་དབྱེ་ཞིང་ཞིབ་པར་བཤད་པར་ཞུ། དེ་སྐད་ཡབ་ལ་གསོལ་ཏོ། །དེ་ལ་ཡབ་ཀྱིས་
བཀའ་བསྩལ་པ། དཔྱད་བུ་དེ་ནི་འདི་ལྟར་རོ། །འགྲོ་བ་སེམས་ཅན་གྱི་དོན་བྱེད་ན་
སྐད་ཅིག་མའི་ཕན་པ་དང་། རྒྱུན་ཏུ་ཞུགས་པའི་ཕན་པ་གཉིས་སོ། །རྒྱུན་ཏུ་ཞུགས་
པའི་ཕན་པ་བྱེད་ན། དབྱིངས་དང་ཡེ་ཤེས་གཉིས་མཁའ་ལ་མཉམ་པ་ནི། བོན་ཉིད་
ཀྱི་དབྱིངས་སྐྱེ་བ་མེད་པ། བོན་ཉིད་ཀྱི་དབྱིངས་འགག་པ་མེད་པ། དུས་གསུམ་དུ་
མི་འགྱུར་བ། བདེར་གཤེགས་སྒམ་པོས་ཀྱང་མ་མཛད་པ། སེམས་ཅན་སྒྲིན་པོས་
ཀྱང་མ་བཅོས་པ། ཁ་དང་གཏིང་མེད་པ། ཕྱོགས་དང་མཚམས་མེད་པ། དཔེར་ན་
ནམ་མཁའ་དང་འདྲ་སྟེ། སྟོང་ལ་ཡོངས་སུ་རྒྱ་མ་ཆད་པ། སྟོང་ལ་ཡོངས་སུ་རྒྱ་མ་
འགག་པ། སྟོང་ལ་ཡོངས་སུ་རྒྱ་མ་སྤངས་པ། སྟོང་ལ་ཡོངས་སུ་རྒྱ་མ་ནུབ་པ། སྣང་
ལ་དངོས་པོར་མ་གྲུབ་པ། དེ་བོན་ཉིད་ཀྱི་དབྱིངས་ཞེས་བྱ་སྟེ། ཡེ་ནས་གནས་པ་
དེ། སེམས་ཀྱི་རིག་པས་ཤེས་པ་དེ་ནི། དབྱིངས་ཡེ་ཤེས་གཉིས་མཁའ་ལ་མཉམ་ཞེས་
183



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དེ་ལ་བྱའོ། །ཐབས་དང་ཤེས་རབ་གཉིས་ཟུང་དུ་སྦྲེལ་བ་ནི། དཔེར་ན་ཤེས་རབ་
ཀྱིས་གསོས་ཀྱིས་འབྲུ་བཟའ་བར་དྲན་པ་ལ། ཐབས་གླང་པོ་དང་ཐོང་ལྕགས་འཆའ་
བ་ལྟ་བུ་དང་། ཆུ་ལུད་དང་ཆུན་པ་ལྟ་བུའོ། །ཤེས་རབ་ཀྱིས་དབྱིངས་ཡེ་ཤེས་བླ་ན་
མེད་པར་རྟོགས་པ་ལ། རྟོགས་སོ་བྱས་ནས་ཅི་ཡང་མ་སྤྱད་ན། བླ་ན་མེད་པ་ཐོབ་
པར་མི་འགྱུར་རོ། །དེའི་ཕྱིར་ན་ཐབས་ཕ་རོལ་ཏུ་ཕྱིན་པ་བཅུ་ཚང་པར་སྤྱད་དོ། །དེ་
ལྟར་འབྲེལ་ན་བླ་ན་མེད་པར་འགྱུར་རོ། །བདག་ཀྱང་རྩེར་ཆིབས་གཞན་ཡང་ལྷུན་
གྱིས་གྲུབ། སེམས་ཅན་རྣམས་ལ་གདགས་པ་ཆེན་པོར་སྒྲུབ་པས་འགྲུབ་པའོ། །སྐད་
ཅིག་མ་ཡི་གདགས་པ་ནི། ཐང་དང་ཡུད་དང་ལོ་དང་ཟླ་བའོ། །འཁོར་བའི་སེམས་
ཅན་རྣམས་ལ། འཕྲལ་གྱི་བར་ཆད་གཉིས་ཡོད་དོ། །བགེགས་ཀྱི་བར་དུ་གཅོད་པ་
རྣམས་གཏོས་ཕན་ནོ། །ནད་ཀྱི་བར་དུ་གཅོད་པ་རྣམས་ལ་དཔྱད་ཀྱིས་ཕན་ནོ། །གཏོ་
ལ་འབུམ་སྡེ་གོང་དུ་སྨོན་པ་ལ། གཏོ་བུ་འབུམ་སངས་ཤེས་རིག་བློ་ལ་བསྟན་པའོ། །
དཔྱད་ལ་ཁྲི་སྡེ་དཔྱད་བུ་ཁྱོད་ལ་བསྟན། ནད་ཀྱིས་བར་དུ་གཅོད་པའི་སེམས་ཅན་ལ།
མ་ཡེངས་བརྩོན་པར་དཔྱད་བུ་ཁྱོད་ཀྱིས་གྱིས། ལས་ཀྱི་བཅད་ན་གཏོ་དཔྱད་གཉིས་
ཀྱང་རྡུགས། དེ་སྐད་ཅེས་སྟོན་པས་བཀའ་བསྩལ་སྟེ། །
དེ་ལ་ཡང་དཔྱད་བུ་ཁྲི་ཤེས་ཀྱིས་ཞུས་སམ་གསོལ་བ། འཁོར་བའི་སེམས་ཅན་
རྣམས་ལ། ནད་ཀྱིས་བར་དུ་གཅོད་པ་ལ་དཔྱད་ཀྱིས་ཕན་ལགས་ན། དཔྱད་དེའི་
དངོས་པོ་ངོ་བོ་ཇི་ལྟ་བུ་ཞིག་ལགས། ནད་དེ་དངོས་པོ་ངོ་བོ་ཇི་ལྟ་བུ་ཞིག་ལགས། གོ་
ལམ་གསལ་བར་སྟོན་པས་བཤད་དེ་གསོལ། དེ་སྐད་ཅེས་དཔྱད་བུའི་གསོལ་ཏོ། །དེ་
ལ་ཡང་སྟོན་པས་བཀའ་བསྩལ་པ། རིག་པའི་དཔྱད་ལྡན་དཔྱད་བུ་ཁྲི་ཤེས་དང་།
ཉན་པའི་འཁོར་རྣམས་ལུས་སེམས་ཐུད་ལ་ཉོན། ཞུས་པའི་དོན་དེ་བཤད་པ་འདི་
ལྟར་རོ། །ནད་ཞེས་བྱ་བ་དངོས་པོ་ཁ་དོག་གཅིག་ཏུ་མ་ངེས་སོ། །རྒྱུ་གཏི་མུག་མ་རིག་
184



མདོ་སྡེ། །
མདོ་གཟེར་མིག
༼ཀ༽
པ་ཉིད་གཅིག་ལས་མེད། དེའི་ཁམས་གསུམ་འཁོར་བས་ནད་ཀྱི་རྒྱུ། དེ་ལ་གྱེས་པ་ཚ་
གྲང་རྣམ་པ་གཉིས་ཚ་བ་མ་ཡི་རྒྱུ་ལ་གྲང་བ་ཕ་ཡི་རྐྱེན། དེ་ལ་གྱེས་པ་འདུ་བ་རྣམ་
པ་བཞི། རླུང་དང་བད་ཀན་མཁྲིས་པ་ཁྲག་དང་བཞི། འབྱུང་བ་ཆེན་པོ་བཞིའི་རྒྱུ་
ལས་སྐྱེས་པ་ཡིན། རྐྱེན་ནི་རྣམ་ཤེས་འཕེན་པས་བསྡུས་པའི་གཟུགས་ཀྱི་ཕུང་པོ་སྨིན།
དེ་ལ་གྱེས་པའི་བཞི་བརྒྱ་རྩ་བཞིའོ། །རླུང་ལས་གྱུར་པའི་ནད་བརྒྱ་དང་། བད་ཀན་
ལས་གྱུར་པའི་ནད་བརྒྱ་དང༌། མཁྲིས་པ་ལས་གྱུར་པའི་ནད་བརྒྱ་དང་། ཁྲག་ལས་
གྱུར་པའི་ནད་བརྒྱ་དང་། དེ་ལྟར་བཞི་བརྒྱ་ཐམ་པའོ། །རྩ་བ་བཞི་ནི་འདུས་པ་བྱས་
ཏེ། ཡ་བོ་བཅུ་དྲུག་ཟུང་ནི་བཞི་རུ་འདུས། རླུང་དང་བད་ཀན་དུ་ཡང་འདྲེ། རླུང་
དང་མཁྲིས་པ་ཡང་འདྲེ། རླུང་དང་ཁྲག་ཏུ་ཡང་འདྲེ། དེ་ལྟར་འདུས་པ་ནི་འདུས་པ་
གཅིག་གོ །དེ་བཞིན་དུ་བད་ཀན་དང་མཁྲིས་པ་དང་ཁྲག་དང་འདྲེས་པ་དེ་ནི་འདུས་
པ་རེ་རེ་སྟེ། འདུ་བ་རྣམ་བཞི་འབྱུང་བ་བཞི་ལ་ཆ་མཉམ་སྟེ། སེམས་ཅན་དང་པོ་
སྐྱེས་ཀྱང་འདུ་བ་རྣམ་པ་བཞིའི་རྒྱུ་ལས་སྐྱེས། བར་དུ་གནས་ཀྱང་དེ་ལ་གནས། ཐ་
མར་འཆི་ཡང་དེས་འཆི། རླུང་ནི་གཡོ་བ་འཕྱོ་བའི་ཁམས། བད་ཀན་འབར་བ་མེ་
ཡི་ཁམས། ཁྲག་ནི་བསྡུད་པ་ཆུའི་ཁམས། མཁྲིས་པ་སྲ་མཁྲེགས་ས་ཡི་ཁམས། རྩ་
བཞི་འབྱུང་བ་བཞི་ལས་རྒྱུ། དར་རྒུད་ནམ་ཟླ་དུས་བཞིའི་ཁམས་ལས་འོང་། དཔྱིད་
ཟླ་གསུམ་ལ་གློ་བ་རླུང་རྩ་དར་ཞིང་རྒྱུའོ། །དབྱར་ཟླ་གསུམ་ལ་སྙིང་མེའི་རྩ་དར་
ཞིང་རྒྱུའོ། །སྟོན་ཟླ་གསུམ་ལ་མཁལ་མ་ཆུ་ཡི་རྩ་དར་ཞིང་རྒྱུའོ། །དགུན་ཟླ་གསུམ་
ལ་མཁྲིས་པ་སའི་རྩ་དར་ཞིང་རྒྱུའོ། །རྣམ་པར་ཤེས་པ་ནི་དབུགས་ལ་བརྟེན། དྲོད་
ལ་གནས། ཁྲག་ལ་ཞོན། རྩ་ལ་རྒྱུ་བའོ། །བཞི་བརྒྱ་རྩ་བཞི་བསྡུས་ན་འདུ་བ་རྣམ་
བཞིའོ། །འདུ་བ་རྣམ་བཞི་བསྡུས་ན་ཚ་གྲང་རྣམ་གཉིས་སོ། །ཚ་གྲང་རྣམ་གཉིས་
བསྡུས་ན་ལྷན་ཅིག་སྐྱེས་པའི་མ་རིག་པའོ། །མ་རིག་པས་ཁམས་གསུམ་འཁོར་བའི་
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནད་ཀྱི་རྒྱུ་ཉིད་ཡིན། རིག་པའི་ཡེ་ཤེས་ཤར་ན་ནད་དང་གཏན་དང་འབྲལ་བའོ། །
ནད་ཀྱི་གཉེན་པོ་དཔྱད་ཀྱི་སྦྱོར་སྡེ་བསྟན་པ་ལ། ཚ་བའི་ནད་ལ་བསིལ་བའི་སྨན་
རྣམས་བཏང་ན་སོས་པར་འགྱུར། གྲང་བའི་ནད་ལ་དྲོད་ཀྱི་སྨན་རྣམས་བཏང་ན་
སོས་པར་འགྱུར། རླུང་ནད་ཅན་ནི་མར་གྱི་སྙིང་པོ་བཟའ། བུ་རམ་ནག་པོ་འབྲས་
བུ་གསུམ་བསྡུས་ལ། རྒྱུན་དུ་བཏང་ཞིང་གཅིག་པུ་འདུག་ན་སོས། བད་ཀན་ཅན་
ནི་གྷི་ཏ་བཙོ་མ་བསྟེན། ཆུ་སྐོལ་ལྷ་ཡི་ཐང་དང་རྒྱུན་དུ་བཏང་ན་སོས། མཁྲིས་པ་
ཅན་ནི་བ་དམར་འོ་མ་བསྟེན། བ་དམར་ངན་ཆུ་དག་དང་ཐང་དུ་སྐོལ་ནས། རྒྱུན་
དུ་བཏུང་ནས་ཉི་གྲིབ་འཚམས་སུ་འདུག་ན་སོས། ཁྲག་ནད་བད་གློ་༼རླུང༽འདྲེས་པ་
ཅན་ནི་ཙན་དན་སྨན་བདུན་བསྟེན། མི་དྲག་མི་ཞན་རྨོ་བརྐོ་འགྱེལ་འབོགས་རྒྱུན་
དུ་བྱས་ན་སོས། རྩ་བཞི་རྒྱུན་དུ་དུས་སུ་རྒྱུ་ན་ཤིན་ཏུ་བཟང་བའི་མཆོག །གཅིག་གི་
མལ་ན་གཅིག་གི་དགྲ་རྒྱུ་ན། ཤིན་ཏུ་ངན་པས་ཚེ་ལ་བར་ཆོད་འོང་། །བཞི་བརྒྱ་རྩ་
བཞི་ཐམ་པ་འདུས་པ་རྣམ་བཞི་ཆ་འདྲེས་ཆ་ལ་བརྟག །འདྲེས་པ་གཅིག་མཐོ་གང་
ཡིན་སྔ་པ་གདུལ། གཉིས་ཀ་དོ་མཉམ་སྨན་ཡང་མཉམ་ལ་བཏང་། བཞི་ཀ་འདྲེས་
ན་ཤིན་ཏུ་ངན་པ་ཡིན། སྨན་གྱི་དམ་པ་ཨ་རུ་རའི་ཚོགས་རྣམས་བསྲེས་ནས་བཏང་
ན་ཕྱེད་པ་སྲིད། སྤྱིར་ན་དཔྱད་ཀྱི་རང་བཞིན་རིག་པས་དཔྱད་ཅིང་ཟབ་པའོ། །སྐྱེས་
བུ་གང་ཞིག་བསོད་ལྡན་ལས་འཕྲོ་ཅན། རིག་པའི་རྩལ་ཤུགས་ཐུན་མོང་མ་ཡིན་
པ་ཡོད་པས། སྟོན་པའི་ཞལ་ནས་གསུངས་པས། དཔྱད་ཀྱི་ལུང་འདི་ལ་དཔྱད་བུ་
ལ་སོགས་ཉན་པའི་འཁོར་རྣམས་ཀུན། ཤེས་པའི་རྩལ་སྦྱང་ཤེས་རབ་སླེབས་ཙམ་
ན། བདག་དང་གཞན་མེད་རྒྱ་ལག་ཕྱེད་པར་ངེས། སྐལ་ལྡན་དད་ཆེན་སྦྱང་བའི་
འཕྲོ་ཅན་ལ། ཕྱི་རབས་འདྲེན་པའི་དཔལ་དུ་འོང་བས་ཡོངས་སུ་རྒྱ་ཆེར་སྤེལ། རྣམ་
པར་ཤེས་པས་བསྡུས་པའི་འབྱུང་བ་བཞིའི་ལུས། རླུང་ལ་བརྟེན་པ་ཡིན་པ་ཙམ་གྱིས་
186



མདོ་སྡེ།
མདོ་གཟེར་མིག
༼ ཀ༽ །
བརྒྱལ་འབོག་དུས་སུ་རྣམ་པར་ཤེས་པ་མི་འབྱུང་གནས་པའོ། །དྲོད་ལ་གནས་པ་ཡིན་
པས་དྲོད་ཡལ་གྲང་བའི་དུས་སུ་ལུས་དང་འབྲལ་བའོ། །ཁྲག་ལ་ཞོན་པ་ཡིན་པས་
མགོ་གཞུགས་ཀུན་དུ་ཁྱབ་པའོ། །རྩ་ལ་རྒྱུ་བ་ཡིན་པས་དཔྱད་མཁན་རིག་པ་ཡིས་
རྗེས་སུ་དཔག་པའི་ཚད་མར་སོ་སོར་འབྱེད་པའོ། །རྩ་ལ་རྒྱུ་མ་ནུས་པའི་དུས་སུ་ལུས་
དང་འབྲལ་དཀའོ། །སྒོ་ལྔ་འགག་ནས་ཀུན་གཞི་ཉིད་ལ་སྨིན། ཡིད་དང་ཉོན་མོངས་
གཉིས་རེས་མི་རྒྱུ་བའོ། །ཕྱི་ནས་སྙིང་གི་ཙི་ཏར་འདུས་པ་འདུ་བ་རྣམ་བཞིའི་འཁོར་ལོ་
བསྐོར་ནས་འབྱིན་པའོ། །ལམ་ནི་གང་བྱུང་མ་ངེས་ཏེ། སྔོན་གྱི་འཕེན་བྱེད་ལས་ཀྱིས་
འཕེན་ནོ། །དྲོད་ཡལ་རྣམས་དང་འགགས་དང་འགྲོགས་ནས་རྣམ་ཤེས་འཕྱན་ཏེ་འགྲོ།
འབྲལ་ཀར་སེམས་བསྐྱེད་ལེགས་ན་བག་ཆགས་དེ་གསལ་བས། བདེ་གནས་ཤིག་ཏུ་
ལན་གཅིག་སྐྱེ་བར་ངེས། དེ་ཡང་ཤི་ཀའི་དབང་པོ་གསལ་དང་མི་གསལ་རྐྱེན་ལ་རག་
པའོ། །སྔོན་གྱི་ཤི་ཀར་སྨོན་ལམ་བཟང་པོ་བཏབ་ན་གསལ། དམོད་པ་ངན་པ་བོར་ན་
འཐིབས་ཏེ་འགྲོ། འགྲོ་བའི་དོན་ལ་དགོངས་པའི་དཔྱད་བུ་ཁྲི་ཤེས་དང༌། སྐལ་ལྡན་
དད་ཆེ་ཉན་པའི་འཁོར་རྣམས་ཀུན། ངེས་ཚིག་བསྟན་པ་ཡིན་གྱིས་སེམས་ཀྱི་དཀྱིལ་
དུ་ཞོག །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཐབས་དང་ཤེས་རབ་ལས་
འགྲོ་བའི་དོན་དུ། གཤེན་རབ་ཀྱིས་སྲས་སྤྲུལ་པའི་ལེའུ་སྟེ་བརྒྱད་པའོ།། །། །
༧ གཡུང་དྲུང་ལྷའི་སྐད་དུ་ན། ཁ་ར་ཁྲི་ཏྲི་སངས་ནེ་རམ། གང་ཟག་མིའི་སྐད་
དུ་ན། ལྷ་མོ་ལྷ་གཤེན་སྲིད་པ་གཤེན་རབ་སྟོང་ལ་ཕྱག་འཚལ་བའི་ལེའུ་འོ། །དེའི་ཚེ་
དེའི་དུས་ན། སྟོན་པ་གཤེན་རབ་མི་བོ་ནི། གནས་མཆོག་དམ་པ་འོལ་མོ་ལུང་རིང་གི།
རྩྭ་མེ་ཏོག་སྣ་ཚོགས་ཀྱི་ཚལ་ལ། སྲས་གཏོ་བུ་འབུམ་སངས་དང་ཐེ་ཚོམ་གཅོད་ཅིང་
བཞུགས་ན། འཇིག་རྟེན་ལྷོ་ཕྱོགས་ཀྱི་གླིང་ན། ཤིན་ཏུ་ཡང་སྙན་པའི་སྒྲ་གྲག་གོ །དེའི་
རྟིང་ལ་རབ་ཏུ་གསལ་བའི་འོད་བྱུང་ངོ༌། །དེའི་རྟིང་ལ་ངོ་མཚར་ཆེ་བའི་མི་གཅིག་ལ་
187



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
འཁོར་མང་པོས་འཁོར་ནས་བྱུང་ངོ༌། །དེ་ནས་སྟོན་པ་གཤེན་རབ་མི་བོ། མེ་ཏོག་གི་
གླིང་ལ་བཞུགས་པའི་སྤྱན་ལམ་དུ་ཕྱིན་ནོ། །དེ་ནས་མི་དེ་རྣམས་ཀྱིས་གཤེན་རབ་ལ་
སྐོར་བ་བྱས། ལྷ་ཕྱག་བཙལ་མེ་ཏོག་གཏོར་ནས་ཞུས་པའི་མདོ། སེམས་ཅན་དཔལ་
མགོན་མིའི་མཆོག །སྟོན་པའི་སྒྲོན་མ་སྐྱེས་བུའི་ཕུལ། རྣམ་པ་ཐམས་ཅད་མཁྱེན་པའི་
ཐུགས། མ་ངེས་ཅིར་ཡང་སྤྲུལ་པའི་སྐུ། ཞལ་མཐོང་ཞུ་བའི་དོན་ཆེད་ནི། བདག་ནི་
རྒྱལ་དཔོ་ཡི་རིགས་བགྱི་བ་ལགས་སོ། །མིང་ནི་དཔོ་རྒྱལ་འབར་བའི་སྒྲོན་མ་ཅན་བགྱི་
བ་ལགས་སོ། །ཡུལ་ནི་ཁྲི་དང་འབྱམས་པའི་གླིང་བགྱི་བ་ལགས་སོ། །མཁར་ནི་ཤོད་
པ་བརྩེགས་པའི་རྩེ་བགྱི་བ་ལགས་སོ། །གྲོང་ཁྱེར་ནི་ལྷུན་གྲུབ་འདུས་པ་བགྱི་བ་ལགས་
སོ། །ཡུལ་ནི་ཤིན་ཏུ་བཀྲ་ཤིས་པའི་ཡུལ་ཅན་ལགས་སོ། །མཁར་དེ་ནི་རབ་ཏུ་ཉམས་
དགའ་བའི་མཁར་ཞིག་ལགས་སོ། །གྲོང་ཁྱེར་དེ་ནི་འདོད་པ་ཀུན་ཚང་བ་ཞིག་ལགས་
སོ། །ཡུལ་དེ་ནི་འདོད་པ་ཀུན་ཚང་བ་དང་ལས་ལ་བཟང་ངན་རྣམ་པ་གྲངས་མང་
ཡང་། ཤིན་ཏུ་ཡང་བཟང་ལ་དད་པ་ཞིག་ལགས་སོ། །སྡིག་པ་ནི་ཅི་ཡང་མི་བགྱིད།
དགེ་བ་ནི་ཉམས་སུ་ལེན་པ་ཞིག་ལགས་ན། །
ཡུལ་དེ་ཡི་ནུབ་ཕྱོགས་ཀྱི་གླིང་ན་རྒྱལ་པོ་ཕྲ་མོ་ཁྲི་འོད་ཅེས་བགྱིས་པ་ལ། རྒྱལ་བུ་ཁྲི་
ཤང་བགྱི་བ་ཞིག་སྐྱེས་པ། ཤི་བའི་ནད་ཀྱིས་བཏབ་སྟེ་འདུ་བ་རྣམ་པ་བཞི་འདུས་ནས་
ན་བ་ལ་ཅི་བགྱིས་ཅིས་མ་སྨན། ཤིན་ཏུ་མོ་རྣོ་བའི་མོ་མ་སྡིག་ང་སྡིག་ལོམ་བགྱི་བ་ཞིག་
གིས་ཀྱང་། ཡང་ནས་ཡང་དུ་མོ་བཏབ་པས་ཀྱང་མ་རུང་། བོན་པོ་ཐམས་ཅད་གཏོ་
བྱས་ཀྱང་མ་ཕན། དུས་དེ་ན་མོ་མ་ན་རེ། འདི་ལ་ནི་སྙིང་དང་འདྲ་བའི་བྲན་ཕྲུག་
ཁྲི་ཤེས་བྱ་བ་ནི། རྒྱལ་བུ་དང་སྐྱེས་པའི་དུས་ཀྱང་གཅིག །རྒྱལ་བུ་དང་མི་ན་ཙམ་ན།
རོལ་མོ་ཡང་སྤྱི་ལ་བྱེད་པ་འདི་གླུད་དུ་བཏང་ན་ནི། རྒྱལ་བུ་རུང་སྟེ་མཆིའོ། །ཟེར་
ནས་མོས་བཟུང་ངོ༌། །དེ་ལ་རྒྱལ་བུ་ནད་པའི་མཆིད་ནས། འཁོར་བའི་ལུས་ནི་ནམ་
188



མདོ་སྡེ།
མདོ་གཟེར་མིག
ཡང་མི་རྟག་ངེས། རྒྱུ་ལས་སྐྱེས་པའི་གཟུགས་ནི་ཅིས་ཀྱང་རྐྱེན་གྱིས་འཇིག །འདུ་བའི་
ནད་ཀྱིས་ཟིན་པས་བདག་ནི་ནམ་ཡང་འཆི། དེ་ལྟ་བུས་ཚིག་ནི་རྣ་བར་མ་བསྒྲགས་
ཤིག་ཟེར་ནས་ནད་པ་ནི་ཤིན་ཏུ་མ་རྒའོ། །དེ་ལ་ཕའི་མཆིད་ནས། ལེགས་པར་ཁོ་
ནར་རུང་ཏེ་མཆིས་ན། བྲན་ཕྲུག་སྡུག་པ་འདི་ཡང་གླུད་དུ་ཅི་སྟེ་མི་གཏང་ལགས།
རྒྱལ་བུ་རུང་ན་བདག་ཀྱང་གླུད་དུ་མཆི་བ་ཙམ། དེ་ལ་མའི་མཆིད་ནས། བདག་གིས་
བུ་འདི་དྲག་པོའི་ནད་ཀྱིས་བཟུང༌། ཅི་བྱས་ཅིས་ཀྱང་མ་ཕན་པས་བྲན་ཕྲུག་བཏང་
པ་ལགས། ཡང་ཕས་སྨྲས་པ། མོ་མ་ལགས་ལེགས་པར་ཕན་པར་ངེས་ན་ཅི་སྟེ་མི་
བཏང་ལགས། བྲན་ཕྲུག་བཏང་ནས་རྒྱལ་བུ་མ་སོས་ན། ཤིན་ཏུ་ཡང་མི་རུང་བ་
ལགས་སོ། །ཡང་མོ་མས་སྨྲས་པ། གླུད་དུ་བཏང་ཤེས་པའི་བོན་པོ་ཞིག་ཚོལ་ཅིག །ང་
ལ་ཡོན་དུ་ཟས་ཕྱེད་ནོར་ཕྱེད་བྱིན་ཅིག །རྒྱལ་བུ་རུང་ཏེ་འོང་གིས་མཆིའོ། །དེར་བོན་
པོ་རྨེད་བཏང་ནས་བཙལ་བས། ཡུལ་ཤོད་པ་ཁྲོམ་རྒྱང་བྱ་བ་ཞིག་ན། ཆུ་སྨད་ཀྱི་
བོན་པོ་གཤེན་ཐང་མ་བསམ་གཏན་ལ་ཞུས་པ། གཤེན་དེའི་ཞལ་ནས་ཁམས་གསུམ་
སེམས་ཅན་མཉམ་པའི་ཆ་ལ་མི་འཇོག་པར། གཅིག་བསད་གཅིག་གསོ་བྱ་བའི་བོན་
ནི་བདག་གིས་མི་ཤེས་སོ། །དེ་ནི་ལོག་པར་གོལ་བས་བྱ་རུ་མི་རུང་ངོ༌། །གསུངས་ནས་
མ་གནང་ངོ༌། །
ཡང་རྒྱལ་ཁམས་སུ་རྨེད་བཏང་ནས། བོན་པོ་བཙལ་བས་ཡུལ་ཤེལ་བུ་རྩེ་རམ་བྱ་
བ་ན། སྤ་གྱིམ་ཤང་གོང་གོང་བྱ་བ་གཅིག་ལ་ཞུས་པས། གཤེན་དེའི་ཞལ་ནས། རྒྱལ་
ཁམས་ན་མི་གླུད་དུ་གཏོང་བ་ང་མ་ཡིན་པ་ཕྱི་མས་མི་ཤེས་སོ། །ངས་བཏང་སྟེ་རྒྱལ་
བུ་ཡང་སོས་ཏེ་འོང་ངོ༌། །བདག་ལ་ཡོན་དུ་ཡུལ་ཞིང་དང་སྣེའུ་འཕྲང་གིས་ཆོད་ལ་
བྱིན་ཅིག་ཟེར་རོ། །དེ་ནས་ཡུལ་ཞིང་དང་སྣེའུ་འཕྲང་ཁས་བླངས་ནས་སྤྱན་དྲངས་
སོ། །ཡུལ་དེ་ན་ཤིན་ཏུ་ཡང་གླེན་པ་མུ་ལྟོ་བ་སྤྲང་པོ་གྷ་ཧ་དྷ་ནག་པོ་བྱ་བ་བོས་
189



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས། ཟས་ཞིམ་པོ་བྱིན་ནས་ཤན་པར་བསྐོས་སོ། །དེ་ནས་དེ་རྣམས་ནད་པའི་སྔས་
སུ་འཚོགས་སོ། །བྲན་ཕྲུག་ཁྲི་ཤེས་རྒྱལ་བུ་ནད་པའི་ནད་གཡོག་བྱེད་པ་ནི། མོ་མས་
རྩིར་གྱི་བཟུང་ནས་སྨྲས་པ། ངས་གསང་དུ་མེད་དོ། །ཁྱོད་ཀྱི་ཇོ་བོ་ཤིན་ཏུ་གཅེས་
པའི་རྒྱལ་བུ་འདི། ནད་དམ་པོས་ཟིན་པས་ངས་མོ་བཏབ་པས་ནི་གཞན་ཅིས་ཀྱང་མི་
ཕན་པས་ཁྱོད་བྲན་སྙིང་དང་འདྲ་བ་ཡིན་པས། གླུད་དུ་བཏང་ནས་ཤ་བརྗེས་བྱས་
ན་རྒྱལ་བུ་འདི་སོས་ཏེ་འོང་པས། སྲན་སྐྱེད་ཅིག་གསོད་པ་ཡིན་ཟེར་ཏེ་བྲན་ཕྲུག་རིལ་
གྱིས་བཀྱིགས་སོ། །བྲན་ཕྲུག་གིས་སྨྲས་པ། བདག་ཀྱང་སྔོན་ནས་ལས་ངན་གཅིག་
པུ་བྱས་སམ། ད་ལྟ་སྡུག་བསྔལ་ཤ་ཁྲག་ལུས་འདི་བླང༌། རྒྱལ་བུ་སོས་པར་ངེས་ན་
བདག་ཀྱང་ཤ་རྗེས་མཛོད། འོས་པ་ཙམ་ན་དམེ་རུ་མི་འགྱུར་རམ། ངན་བུ་མ་བསད་
བཀྱིགས་པ་བཏང་པར་ཞུ། དེ་ལ་རྒྱལ་བུ་ནད་པས་སྨྲས་པ། བདག་ཀྱང་སྔོན་ནས་
སྡིག་ཚོགས་ཆེ་བས་སེམས་ཅན་ལུས་སུ་སྐྱེས། ད་ཡང་ངན་སོང་རྒྱུད་དམ་ལས་ངན་
འདི་ལྟ་བུར་མཐོང་། ང་ནི་ནམ་ཡང་མི་འཚོ་འཆི་བ་ཡིན། འོན་ནོ་འོན་ནོ། །བྲན་
ཕྲུག་འདི་མ་བསད་པར་ཐོངས། དེ་ལ་མས་སྨྲས་པ། རྒྱལ་བུ་ཤི་ན་བྲན་གྱིས་ཅི་ཞིག་
བྱ། བྲན་ཕྲུག་བསད་ནས་ཤ་རྗེས་བྱས་པ་ན། རྒྱལ་བུ་མྱུར་བར་ལ་འུར་སོས་ཏེ་འོང་།
སོས་ནས་བྲན་གཡོག་མང་པོ་འཕྲལ་དུ་རྙེད། ད་ནི་བྲན་ཕྲུག་གླུད་དུ་ཐོངས་ཤིག་
ཟེར། ཡང་རྒྱལ་བུ་ནད་པས་སྨྲས་པ། ཕ་མ་ངན་པས་བདག་ལ་ཕན་དུ་རེ་བ་དང་།
མོ་བོན་སྨྱོན་པས་ཟ་འདོད་བྱེད་པ་དང་། གྷ་ཧ་དྷ་ནག་པོ་ཤིན་ཏུ་གླེན་པ་དང༌། བྲན་
ཕྲུག་སྡུག་པ་དབང་རྒྱུ་མེད་པ་དང༌། འདི་རྣམས་འདུས་ནས་ཇི་ལྟ་བུ་ལས་ཀྱང་བྱེད་
ཟེར་ནས། བྲན་ཕྲུག་ལ་འཇུ་ནི་ནད་ཀྱི་ཉམ་ཐག་པས་མ་ནུས་སོ། །མིག་མི་ལྟ་བར་
མགོ་རིལ་གྱིས་བཏུམས་ནས་མལ་དུ་ཉལ་ལོ། །དེ་ཕ་མ་དང་མོ་བོན་གྷ་ཧ་དྷ་ནག་
པོ་རྣམས་ཀྱིས། བྲན་ཕྲུག་རྒྱལ་བུ་ལ་ཕོག་དགུ་བསྐོར་ནས། འདྲེ་ལ་བསྟབ་སྟེ་སྒོར་
190



མདོ་སྡེ།
མདོ་གཟེར་མིག་
ཁུར་ནས་ཁྱེར་རོ། །དེ་ནས་ཐང་ལ་ཕྱིན་ནས། བྲན་ཕྲུག་བཀྱིགས་པ་བཏང་ནས་མོ་
མས་རྐང་པ་འཐེན། བོན་པོས་ལག་པ་བཟུང་། གྷ་ཧ་དྷ་ནག་པོས་སྲོག་ཁ་ཁུང་ཀ་
ཕྱེས་ནས་སྙིང་ཕྱུང་ངོ༌། །དེ་ནས་མོ་བོན་གཉིས་ཀྱིས་ཤ་ཕྱོགས་བཞི་ཀུན་ཏུ་གཏོར་
རོ། །དེ་ནས་སླར་ཁྱིམ་དུ་ཕྱིན་ཙམ་ན། རྒྱལ་བུ་ནད་པ་ཡང་ཤི་ནས་སྣང་ངོ༌། །མོ་
བོན་ཡང་ཤིན་ཏུ་ངོ་ཚ་ལ་སྐྱེངས་སོ། །རབ་ཏུ་ངོ་ཚ་ལ་སྐྱེངས་སོ། །དེ་ལྟར་སྐྱེངས་པའི་
རང་བཞིན་གྱིས། ཕ་མ་དང་མོ་བོན་བཞི་ལྕེབས་ཏེ་ཐལ་ལོ། །དུས་དེར་བྲན་ཕྲུག་གི་
ཕ་མ་ཡང་གཉིས་ཀྱིས། གྷ་ཧ་དྷ་ནག་པོ་བསད་ནས་སྙིང་ཕྱུང་ངོ༌། །སྟོན་པའི་སྒྲོན་
མ་གཤེན་རབ་མི་བོ་ལགས། འདི་ལྟ་བུའི་ལས་དང་སྤྱོད་པ་བྱུང་ལགས་ན། རྒྱུ་དང་
འབྲས་བུ་ཇི་ལྟ་བུ་ཅི་ལགས། རྣམ་པ་ཐམས་ཅད་མཁྱེན་པས་བཤད་དེ་གསོལ། དེ་
སྐད་ཅེས་རྒྱལ་པོ་འབར་བའི་སྒྲོན་མ་ཅན་གྱིས་ཞུས་སོ། །
དེ་ལ་གཤེན་རབ་ཀྱིས་བཀའ་བསྩལ་པ། རྒྱལ་པོ་འབར་བའི་སྒྲོན་མ་ཅན་གྱིས་ཞུས་
པ་ནི་ཤིན་ཏུ་ཡང་ལེགས་སོ། །རབ་ཏུ་ཡང་ལེགས་སོ། །དེ་ནི་འདི་ལྟར་རོ། །སེམས་
ཅན་ནི་ལས་ཀྱིས་འཆི་བ་ཡིན་ནོ། །སེམས་ཅན་ནི་ལས་ཀྱིས་སྐྱེ་བ་ཡིན་ནོ། །སྐྱེ་ཤི་ལས་
ཀྱི་དབང་ཆེ་བ་ནི་མ་རྟོགས་པས། སྡིག་པ་དེ་ཡི་དང་པོ་རྩ་བ་ནི་མོ་མས་ལན་ནོ། །དེ་
ནས་བོན་པོས་ལན་ནོ། །དེ་ནས་མས་ལན་ནོ། །དེ་ནས་ཕས་ལན་ནོ། །དེ་ནས་གྷ་ཧ་
དྷ་ནག་པོས་ལན་ནོ། །དེ་ནས་བྲན་ཕྲུག་གི་ཕ་མ་གཉིས་ཀྱིས་ལན་ནོ། །དེ་ཡང་ཤིན་
ཏུ་ཡང་སེམས་ཅན་ཀུན། མ་མཐོང་བར་མཐོང་བྱ་བ་དང་། མི་ཤེས་པ་ཤེས་བྱ་བ་ནི་
ཤིན་ཏུ་སྡིག་ཆེ་བ་ཡིན་ནོ། །ངན་སོང་གསུམ་དུ་ཡང་གདོན་མི་ཟ་བར་སྐྱེ་བར་ངེས་
སོ། །སྡུག་བསྔལ་དམྱལ་བ་རྣམས་ཀྱང་ཉམས་སུ་མྱོང་བར་འགྱུར་ངེས་སོ། །དེ་སྐད་
ཅེས་གཤེན་རབ་ཀྱི་བཀའ་བསྩལ་ཏོ། །
ཡང་རྒྱལ་པོ་འབར་བའི་སྒྲོན་མ་ཅན་གྱིས་པུས་བཙུགས་ཐལ་མོ་སྦྱར་ལྷ་ཡི་མེ་ཏོག་
191



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པད་མ་དཀར་པོ་ཕུལ་ནས་ཞུས་པའི་མདོ། སྟོན་པའི་སྒྲོན་མ་གཤེན་རབ་མི་བོ་ལགས།
རྣམ་པ་ཐམས་ཅད་མཁྱེན་པ་ཉིད་ལ་ས་ལེ་གསལ་ལགས་ན། ཤི་བ་དང་བསད་པ་
གཉིས་ནི་གང་ན་སྐྱེས་ཏེ་འདུག་པ་ལགས། ཕ་དང་མ་གཉིས་གང་ན་སྐྱེས་ཏེ་འདུག་
པ་ལགས། མོ་མ་དང་བོན་པོ་གཉིས་གང་ན་སྐྱེས་ཏེ་འདུག་པ་ལགས། གྷ་ཧ་དྷ་ནག་
པོ་གང་ན་སྐྱེས་ཏེ་འདུག་པ་ལགས། བྲན་ཕྲུག་གི་ཕ་མ་གཉིས་གང་ན་སྐྱེས་ཏེ་འདུག་
པ་ལགས། དེ་སྐད་ཅེས་རྒྱལ་པོ་འབར་བའི་སྒྲོན་མ་ཅན་གྱིས་གསོལ་ཏོ། །གཤེན་
རབ་ཀྱིས་བཀའ་བསྩལ་པ། ཤིན་ཏུ་དགེ་ལ་དད་པའི་རྒྱལ་པོ་འབར་བའི་སྒྲོན་མ་
ཅན། ལུས་ཀྱང་ཐུད་ལ་ཡན་ལག་སུམ། པུས་མོ་ཚུགས་ལ་ཐལ་མོ་སྦྱོར། དབང་པོ་
མ་ཡེང་བརྟན་པར་ཉོན། རྒྱུ་འབྲས་བདེན་པའི་བོན་བཤད་ཀྱིས་གསུངས་ཏེ། གཤེན་
རབ་ཀྱིས་བཀའ་བསྩལ་པ། དེ་ནི་འདི་ལྟར་རོ། །དེ་རྣམས་ནི་བསམ་པ་བཟང་ངན་
གྱིས། གནས་མཐོ་དམན་སྐྱིད་སྡུག་ཏུ་སྐྱེས་ཏེ་འདུག་གོ །རྒྱལ་བུ་ཁྲི་ཤང་ནི་བསམ་
པ་བཟང་སྟེ། ཤི་ཀར་ང་རུང་དུ་འདོད་ནས། བྲན་ཕྲུག་བསད་ན་ཡང་བསད་མི་
མནོ་བར། ང་ཤི་མ་འདོད་པས་བྲན་འདི་གསོད་པ། བྲན་མ་བསད་པར་ང་ཤིའོ་ཆོག་
སེམས་པའི་བསམ་པ་བཟང་པོ་དེས། ཤི་མ་ཐག་ཏུ་འདོད་པ་ཚངས་པའི་འཇིག་རྟེན་
བྱ་བར་སྐྱེས་ཏེ། འདོད་པ་སྣ་ཚོགས་པ་དང་ལྡན་པར་སུམ་ཅུ་རྩ་གསུམ་གྱི་ལྷར་སྐྱེས་
སོ། །བྲན་ཕྲུག་ཁྲི་ཤེས་ནི་བསམ་པ་བཟང་སྟེ། ཤི་ཀར་ཇོ་བོ་རྒྱལ་བུ་འདི་མ་ཤི་ན་ང་
བསད་ན་ཡང་བསད་བསམ་པའི་བསམ་པ་བཟང་བ་སྟེ། ང་མ་བསད་ན་རྒྱལ་བུ་ནི་
ན་ཡང་ཤི་མི་སེམས་པའི་བསམ་པ་བཟང་པོ་དེས་སྣང་གསལ་ཆེ་བའི་འཇིག་རྟེན་བྱ་
བ། ཤིན་ཏུ་ཡང་དགའ་བ་དང་ལྡན་པའི་དགའ་ལྡན་པའི་ལྷར་སྐྱེས་སོ། །རྒྱལ་བུ་ཁྲི་
ཤང་གི་ཕ་ནི། དང་པོ་ཡང་བསམ་པ་འབྲིང་ཙམ་འདུག་ཏེ། ངའི་བུ་མ་ཤི་ན་བྲན་
སྙིང་རྗེ་ཡང་གཏོང་ངོ་སེམས་ལ། བུ་ལ་མ་ཕན་ན་བྲན་ལ་སྙིང་རྗེ་བས། བསམ་པ་
192



མདོ་སྡེ།
མདོ་གཟེར་མིག
འབྲིང་ཙམ་མོ། །ཤི་ཁར་ཡང་མོ་བོན་སྨྱོན་པ་འདི་ཀུན་མ་ཡིན་ན། བྲན་ཕྲུག་འདི་མ་
བསད་ན་ངའི་བུ་ཡེ་འཆི་ཡང་། ཞག་འགའ་ཟླ་འགའ་ཐུབ་པ་ལ་སེམས་པ་དང་ང་
རྒས་ཁར་བུ་ནི་ཤི། རང་ནི་རྒས་རྒྱལ་སྲིད་ནི་མིས་ཁྱེར། བྲན་ཕྲུག་འདི་གསོན་ན་ཅི་
སྐྱིད་མནོས་ནས་ཤི་བས་དམྱལ་བ་ཆུ་བུར་ཅན་དུ་སྐྱེས་སོ། །ལུས་པོ་གཅིག་ལ་མགོ་བོ་
གཉིས་ཡོད་པའི་གླང་ཞིག་ཏུ་སྐྱེས་སོ། །དེ་ལ་སྡུག་བསྔལ་གྱི་ཚད་ནི། དར་དཀར་གྱི་
རལ་ག་གོན་པའི་ཁྱེའུ་ཞིག་གིས་མགོ་བོ་གཅིག་ལ་སྐྱོབ་བོ། །མགོ་གཅིག་ལ་ལྕགས་ཀྱི་
ཁྱེའུ་ཡིས། ལྕགས་ཀྱི་ཐོ་བ་ལག་གཡས་ན་ཐོགས་པས་བརྡེག །ལྕགས་ཀྱི་སྐམ་པས་ལྕེ་
ནས་གཅུ་ཞིང་འཐེན་ནོ། །དེ་ལྟར་ཤིན་ཏུ་སྦྱོང་བར་སྣང་ངོ༌། །ཁྲི་ཤང་གི་མ་ནི་དང་
པོ་བསམ་པ་ངན་ཏེ། ང་ཡི་བུ་ལ་ཕན་ན་བྲན་ཤི་ན་ཤི། མ་ཕན་ན་ཡང་སེམས་ལ་མི་
འགྱོད་པས་ལ་འུར་བྲན་བསད་ན་དགའ་བ་དང་། ཤི་ཁར་ཡང་ང་ལ་འུར་ཤི་ན། བུ་
དང་འགྲོགས་སུ་ཡོད་སེམས་ནས་ཤི་བས། དམྱལ་བ་ངུ་འབོད་ཀྱི་འཇིག་རྟེན་དུ་སྐྱེས་
སོ། །བུད་མེད་ཀྱི་ལུས་ལ་སྤྱང་ཀིའི་མགོ་བོ་ཅན་དུ་སྐྱེས་ཏེ། དེ་ལ་སྡུག་བསྔལ་གྱི་ཚད་
ནི་དམྱལ་བ་ངུ་འབོད་ཀྱི་གནས་ན། སྡོང་པོ་ལ་ལྕགས་ཀྱི་སོག་ལེ་ཁ་དགུ་སྐྱེས་པའི་
རྩེ་མོ་ན་བུ་འདུག་པ་མཐོང་ནས། ཤིན་ཏུ་ཡང་མ་བཟོད་ནས་ངུ་ཡིན་ཁར་འཛེགས་
པས། ལྕགས་ཀྱི་སོག་ལེས་ཤ་དང་པགས་པ་ཁམ་ཚད་རེ་རེ་ཁྱེར་རོ། །རྩེར་ཕྱིན་ནས་
བལྟས་པས་བུ་མེད་དོ། །ཡང་སྡོང་པོའི་རྩ་བ་ན་བུ་འདུག་པ་མཐོང་ནས་མར་བབས་
པས་སོག་ལེའི་གྱེན་དུ་བལྟས་ནས་ཤ་དང་པགས་པ་ཁམ་ཚད་རེ་རེ་ཁྱེར་རོ། རྩ བར་
ཕྱིན་ནས་བལྟས་པས་བུ་མེད་དོ། །ཡང་སྡོང་པོའི་ཁ་ན་བུ་འདུག་པ་མཐོང་ནས་ཡར་
འཛེགས་སོ། །ངུ་ཞིང་འབོད་དོ། །བུ་འདུག་པ་ལྟ་བུ་མ་ཡིན་ཏེ། མ་རང་གི་ལས་ཀྱི་
དབང་གིས་བུར་མཐོང་ངོ༌། །དེ་ལྟར་ཤིན་ཏུ་སྦྱོང་བར་སྣང་ངོ༌། །བོན་པོ་ནི་དང་པོ་
ཡང་བསམ་པ་ངན་ནས། ཟ་འདོད་པའི་དབང་གིས་མི་ཤེས་པར་ཤེས་བྱས། བར་
193



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དུ་ཡང་རྒྱལ་བུ་འདི་སོས་ན་རྔན་ཡོན་བཟའ་རུ་ཡོད་ལ། མ་སོས་ན་རྔན་ཡོན་མེད་
པས་རྫུན་བྱས་ཤིང་ཤ་བཀྲལ་བྱས་པ་དང་། ཐ་མར་ཡང་ང་ཡོས་ཁུར་ཞིང་བོན་བྱེད་
ཅིང་ཟ་འཚོལ་བ་ལ། རྒྱལ་བུ་ནད་པ་མ་སོས་ཕ་ལོག་ཏུ་ཕ་དང་མ་ཡང་ལྕེབས་ནས་
ཤི། བྲན་ཕྲུག་ཀྱང་བསད། ད་ང་ལ་བཀུར་བ་དང་བོན་བྱེད་པ་ནི་སུ་འོང་སེམས་ནས་
ལྕེབས་ཏེ་ཤི་བས། དམྱལ་བ་ཐིག་ནག་གི་འཇིག་རྟེན་དུ་སྐྱེས་སོ། །སྦྲུལ་མགོ་གསུམ་པ་
ཞིག་གི་ལུས་བླངས་ནས་འདུག་གོ །དེ་ལ་སྡུག་བསྔལ་གྱི་ཚད་ནི་མགོ་གཅིག་ལ་ལྕགས་
ཀྱི་སོག་ཆེན་གྱིས་འདྲ་བ། མགོ་གཅིག་ལ་ལྕགས་ཀྱི་ཐོ་ཆེན་གྱིས་རྡེག །མགོ་གཅིག་ལ་
ལྕགས་ཀྱི་གཟེར་ཆེན་གྱིས་འདེབས། གཞུག་མ་ཆུར་སྐོལ། རྐེད་པ་མེར་སྲེག །དེ་ལྟར་
ཤིན་ཏུ་སྦྱོང་བར་སྣང་ངོ༌། །མོ་མ་ནི་དང་པོ་ཡང་བསམ་པ་ངན་ནས་མ་མཐོང་པར་
མཐོང་བྱས། ཟ་འདོད་པའི་དབང་གིས་བྲན་བཏང་ཕན་དུ་རེ་ནས་སྲོག་གཅོད་པའི་
སྦྱོར་བ་བྱས། བར་དུ་ཡང་རྒྱལ་བུ་སོས་ན་བཟར་འོང་པས་བྲན་རྐང་པ་འཐེན་ནས་
བསད། ཐ་མར་ཡང་ངས་མ་མཐོང་དགུ་མཐོང་ནས། རྒྱལ་བུ་སོས་པར་མ་མཐོང་
ཕ་ལོག་ཏུ་བྲན་ཕྲུག་ཀྱང་བསད། ཕ་མ་ཡང་ཤི་བོན་པོ་ཡང་ངས་འཚོལ་ཏུ་བཅུག་པ་
ཡང་ཤི་བས་ད་ང་འདུག་ཀྱང་མོ་འདེབས་པ་ནི་སུ་འོང་། མི་ལ་ནི་ཁ་ཇི་སྐད་བྱ། རྒྱལ་
པོའི་བཀའ་ཆད་ཀྱང་འོང་བས། སྐྱིད་མེད་པར་སེམས་ནས་ལྕེབས་ཏེ་ཤི་བས། དམྱལ་
བ་ཡང་ཤི་ཡང་སོས་ཀྱི་འཇིག་རྟེན་དུ་སྐྱེས་སོ། །བུད་མེད་ཀྱི་ལུས་ལ་དྲེད་མོང་གི་
མགོ་བོ་ཅན་དུ་སྐྱེས་ནས་འདུག་གོ །དེ་ལ་སྡུག་བསྔལ་གྱི་ཚད་ནི་སྦྲུལ་དཀར་པོ་མགོ་
དགུ་པ་གཅིག་གིས་མིག་གི་འབྲས་བུ་ལ་ཟའོ། །སྡིག་པ་དམར་པོ་རུ་དགུ་པ་གཅིག་
གིས་སྣ་ཡི་འབྲས་བུ་ལ་ཟའོ། །རྩང་པ་ཁ་ཆེ་ལྕེ་དགུ་པ་གཅིག་གིས་ལྕེའི་འབྲས་བུ་ལ་
ཟའོ། །སྡོམ་ནག་པོ་རྐང་ལག་དགུ་པ་གཅིག་གིས་སྙིང་གི་འབྲས་བུ་ལ་ཟའོ། །སྦལ་པ་
ནག་པོ་མིག་དགུ་པ་གཅིག་གིས་ལྟེ་བའི་འབྲས་བུ་ལ་ཟའོ། །འཇིགས་པར་དྲན་ཀྱང་
194



མདོ་སྡེ།
མདོ་གཟེར་མིག །
འབྲོས་པའི་དབང་མེད་པར་ལྕགས་ཀྱི་ཐ་རམས་ཀྱིས་དམ་དུ་བསྡམས་སོ། །དེ་ལྟར་
ཤིན་ཏུ་སྦྱོང་བར་སྣང་ངོ༌། །འགའ་ཧ་དྷ་ནག་པོ་ནི་ཤིན་ཏུ་བླུན་པས། གཏི་མུག་གིས་
སྲོག་བཅད་པས་བྱོལ་སོང་གི་ཡུལ་དུ་མུན་པའི་གླིང་ན་སྐྱེས་ཏེ་སྣང་ངོ༌། །ལུས་ནི་ཕག་
ནག་པོ་ཞིག་གི་ལུས་སུ་སྐྱེས་ཏེ་སྣང་ངོ༌། །དེ་ལ་སྡུག་བསྔལ་གྱི་ཚད་ནི་ལྕགས་ཀྱི་ཕུར་
པ་བཞི་ལ་མནན་ནས། སྡིག་པ་ལྕགས་ཀྱི་མཆེ་བ་ཅན་ཞིག་གིས་སྲོག་ཁ་ཁུང་ཁ་ཕྱེད་
ནས་སྙིང་ལ་ཟ་ཞིང་སྣང་ངོ༌། །དེ་ལྟར་ཤིན་ཏུ་སྦྱོང་བར་སྣང་ངོ༌། །བྲན་ཕྲུག་གི་ཕ་
མ་གཉིས་ནི། དང་པོ་ཡང་འདོད་པ་ལ་ཆགས་ནས་འཁོར་བ་ལོང་བཏགས་པས་བུས་
གདུང་། ཐ་མ་བུའི་མི་ཤར་གྷ་ཧ་དྷ་ནག་པོས་སྙིང་ཕྱུང་པས། བཤའ་གཏུབ་སྦྱོང་བའི་
འཇིག་རྟེན་བྱ་བར་སྐྱེས་ཏེ། མིའི་ལུས་པོ་ལ་ར་ལུག་གི་མགོ་བོ་ཅན་དུ་ལུས་བླངས། དེ་
ལ་སྡུག་བསྔལ་གྱི་ཚད་ནི། སྲིན་པོ་ལྕགས་ཀྱི་ཤ་ཟུང་ཅན་དང་། སྲིན་མོ་ལྕགས་ཀྱི་སྤུ་
གྲི་ཅན་གཉིས་ཀྱིས། སྲོག་ཁ་ཁུང་ཁ་ཕྱེས་ནས་སྙིང་དང་གློ་བ་ལ་ཟ་བས། སྐད་ངན་
པ་ཙེར་ཙེར་རབ་ཏུ་སྦྱོང་ངོ༌། །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ལ་ནི་རྒྱལ་པོ་འབར་བའི་སྒྲོན་མ་ཅན་ཤིན་ཏུ་ཡང་འཇིགས་སོ། །རབ་ཏུ་ཡང་
བསྔངས་སོ། །ཤིན་ཏུ་ཡང་བྲེད་དོ། །རབ་ཏུ་ཡང་སྐྲག་གོ །གཟུགས་ཀྱི་ཕུང་པོ་ཡང་
ཤ་དང་རུས་པ་བྱེ་བ་ཙམ་དུ་འདར་རོ། །སྙིང་ཡང་ཁར་བྱུང་བ་ཙམ་དུ་མ་དགའ་
འོ། །དེ་ནས་རྒྱལ་པོ་འབར་བའི་སྒྲོན་མ་ཅན་གྱིས་གཤེན་རབ་ལ་བསྐོར་བ་ལན་བཅུ་
གསུམ་བྱས། ཞབས་ལ་སྤྱི་བོས་གཏུགས་ཀྱིན་ལྷ་ཕྱག་ལན་བདུན་བཙལ། ལྷ་ཡི་མེ་
ཏོག་མན་དྷ་ར་བ་མང་པོ་ཕུལ། པུས་མོ་བཙུག་ཐལ་མོ་སྦྱར་དབང་པོ་བཏུད་དེ་
ཞུས་པའི་མདོ། །སྟོན་པའི་སྒྲོན་མ་གཤེན་རབ་མི་བོ་ལགས། སྣོད་བཅུད་འཇིག་རྟེན་
ཐམས་ཅད་གསལ་བའི་མཆོག །སྣོད་ཀྱིས་བསྡུས་པའི་འཇིག་རྟེན་འབྱུང་བ་རྣམ་བཞི་
དང༌། བཅུད་ཀྱིས་བསྡུས་པའི་འཇིག་རྟེན་རིགས་དྲུག་སེམས་ཅན་ཀུན། ཉིད་ལ་སལེ་
195



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མ་རྨོངས་ཀུན་གསལ་ན། བདག་ཀྱང་སྡིག་པ་དེའི་རིགས་ལ་འབགས། ཤིན་ཏུ་འགྱོད་
པ་དྲག་པོ་སྐྱེས་ལགས་ནས། སྟོན་པའི་སྤྱན་སྔར་ཞུ་རུ་མཆིས་པ་ལགས། ཡུལ་ཁྲི་
དང་འབྱམས་པའི་གླིང་བགྱི་བ་དེ་ནི་བདག་གིས་འདུལ་བའི་རྒྱལ་རིགས་ལགས་སོ། །
ཁྲི་འོད་དང་ཁྲི་ཤང་གཉིས་ནི་རྒྱལ་པོ་ཕྲ་མོ་ཙམ་ལགས་སོ། །བདག་གིས་འདུལ་བའི་
རྒྱལ་ཁམས་དེ་ན། དགེ་བ་དར་ཞིང་སྤྱོད་པ་བཟང་པ་ཞིག་ལགས་ན། མོ་བོན་ཐོ་ཅོ་
མཁན་གཉིས་ཀྱིས་བགྱི་བགྱི་ནས། མི་སྙིང་འབྱིན་པའི་སྡིག་དང་སྤྱོད་པ་རབ་ཏུ་ངན་
པ་བྱུང་ལགས་པས། བདག་ཀྱང་རྒྱལ་པོའི་བུ་ལགས་པས། ཁྲིམས་དང་ཆད་པ་ལ་
གནས་ཏེ། ཉེས་བྱེད་དེ་ཀུན་ལ་བཀྱོན་དབབ་པར་དགོངས་ནས། མོ་བོན་དང་ཕ་མ་
གཉིས་ཏེ་བཞི་ནི། རྣམ་པར་སྨིན་པ་འཕྲལ་ལ་བྱུང་ནས། རང་སྲོག་རང་གིས་བཅད་
དེ་གུམ། བྲན་ཕྲུག་གི་ཕ་མ་གཉིས་ཀྱིས་ཤིན་ཏུ་གླེན་ལ་དག་པའི་མུ་ལྟོ་བ་སྤྲང་པོ་གྷ་
ཧ་དྷ་ནག་པོ་བུའི་མི་ཤ་ལ་བཀྱིགས་ནས་གསོན་སྙིང་ཕྱུང༌། དེ་ནས་ཁོང་དག་གཉིས།
རྒྱལ་ཕྲན་ནས་ཁྲི་འོད་ཀྱིས་མཁར་དང་བ་རྩེ་མཐོང་བགྱི་བ། རབ་ཏུ་བཙན་པ་ཞིག་
གི་ནང་དུ་ཞུགས་ནས་འདུག་གོ །བདག་གིས་རྒྱལ་ཁམས་འདིར་སྤྱོད་ལམ་ངན་པའི་
སྡིག་བྱེད་པ་ཁྱེད་གཉིས་འདུག་ཏུ་མི་རུང་བས། རྒྱལ་ཁམས་གཞན་དག་ཏུ་སོང་ཞིག་
པར་ལུང་བསྩལ་ནས། སེམས་ཅན་སྡིག་ཅན་དེ་གཉིས་མཆིད་ནས། བུ་ཁྲི་ཤེས་ལྟ་བུ་
སྙིང་ཕྱུང་པའི་ལན་དུ་གྷ་ཧ་དྷ་ནག་པོ་བསད་པ་ལགས། རྒྱལ་ཁམས་གཞན་དུ་མཆི་
བའི་རྩིས་འགོ་ངེད་ལ་མེད་ཟེར་ནས་མཆིད་མ་འཚལ། དེར་བདག་གི་ངན་པའི་སྐྱོན་
དམིགས་དགག་པའི་ཕྱིར། དམག་མི་སུམ་སྟོང་བཟློགས་ནས་མཁར་བཙན་པོ་དེ་ཕབ་
ནས། སྡིག་ཅན་དེ་གཉིས་ལ་བཀྱོན་ཕབ་ནས་བཀུམ་པ་ལགས་སོ། །དེ་ནས་བཀུམ་
པའི་རྟིང་དེ་ལ། བདག་ཀྱང་ཤིན་ཏུ་འགྱོད་པ་དྲག་པོ་སྐྱེས་ནས། བསམ་མནོས་པས་
བདག་མི་ལུས་གཙང་མ་ནི་ཐོབ། རིགས་རྒྱལ་རིགས་ལྟ་བུར་ནི་སྐྱེས། སྡིག་པ་ནི་སྔོན་
196



མདོ་སྡེ།
མདོ་གཟེར་མིག་
ནས་ཏིལ་གྱི་འབྲུ་ཙམ་ཡང་མ་བྱས། ལས་དགེ་བ་ལ་བགྱིས་ཤིང་བོན་གྱིས་འཁོར་ལོ་
རྒྱུན་དུ་བསྐོར་ན། ད་དམག་དཔོན་བྱས་ནས་སྡིག་ལ་འབགས་པ་འདིས། བདག་
དམྱལ་བར་སྐྱེ་བར་དགོངས་ནས། ལྷོ་ཡི་འཛམ་བུ་གླིང་གི་མིག །རྟག་གཟིགས་ཀྱི་
ཡུལ་འོལ་མོ་ལུང་རིང་ན། སྟོན་པའི་སྒྲོན་མ་གཤེན་རབ་མི་བོ་ལ་སྐྱབས་སུ་མཆིས་པ་
ལགས་སོ། །ད་བདག་གར་སྐྱེས་ལགས། དམག་མི་སུམ་སྟོང་པོ་གར་སྐྱེས་ལགས། དེ་
སྐད་ཅེས་རྒྱལ་པོ་འབར་བའི་སྒྲོན་མ་ཅན་གྱིས་གསོལ་ཏོ། །དེ་ལ་གཤེན་རབ་ཀྱིས་
བཀའ་བསྩལ་པ། རྒྱལ་པོ་དང་དམག་མི་རྣམས་ནི། ད་རུང་གར་སྐྱེ་ཁྱེད་རང་ལ་རག་
ལས་ཏེ། སྡིག་པ་སྔ་མའི་ཐོག་ཏུ་ད་རུང་བྱས་ན་ནི། སེམས་ཅན་དམྱལ་བ་རྣམས་སུ་
སྐྱེའོ། །ད་མན་ཆོད་སྡིག་པའི་འཕྲོ་བཅད་ནས་དགེ་བ་རྒྱུན་དུ་བྱས་ན་ནི། སྡིག་པ་སྔ་
མ་བྱས་པ་རྣམས་ཀྱང་བྱང་ནས། ཐར་པའི་འབྲས་བུ་ཡང་ཐོབ་སྟེ་འགྲོའོ། །དུས་ད་ལྟ་
ཁོ་ན་ཚེ་འཕོས་ཏེ་སོང་ན་ནི། དྲེགས་པ་ཅན་གྱིས་འཇིག་རྟེན་བྱ་བར་སྐྱེས་ཏེ། ལྷ་མ་
ཡིན་དང་འཁྲུག་པ་རྒྱུན་དུ་བྱེད་དེ། སྡུག་བསྔལ་གྱི་ཚད་ནི་གཡུལ་ཚུར་ལོག་ཅིང་རང་
གི་མཁར་ཕབ་སྟེ། རྣོ་མཚོན་མང་པོས་སྲོག་ལན་དགུ་དགུ་གཅོད་པ་འོང་ངོ༌། །དེ་
ནས་དགེ་བ་ཅི་བྱས་པ་གཟོད་ཀྱང་སྨིན་ཏེ་འོང་ངོ༌། །གཤེན་རབ་ཀྱིས་དེ་སྐད་ཅེས་
བཀའ་བསྩལ་ཏེ།
ཡང་རྒྱལ་པོ་འབར་བའི་སྒྲོན་མ་ཅན་དང་། དམག་མི་སུམ་སྟོང་འདུས་ནས།
གཤེན་རབ་ལ་པུས་མོ་བཙུག་ཐལ་མོ་སྦྱར་དབང་པོ་བཏུད། ལྷ་ཡི་མེ་ཏོག་ཨུད་
དཔལ་སྔོན་པོ་མང་པོ་ཕུལ་ནས་ཞུས་པའི་མདོ། སྟོན་པའི་སྒྲོན་མ་གཤེན་རབ་མི་བོ་
ལགས། ད་ཕྱི་སླད་ཆད་སྡིག་པ་མི་བགྱིས་དགེ་བ་གཞུང་བཞིན་བསྲང་། ཚེ་ལ་དབང་
མ་ཐོབ་པས་ད་ལྟ་འགུམ་ལགས་ན། དྲེགས་པ་ཅན་དུ་སྐྱེས་ཏེ་མཆི་ལགས་ན། མྱུར་
དུ་བཤགས་ན་ཅི་ཡིས་འབྱང་བ་ལགས། དེ་སྐད་ཅེས་རྒྱལ་པོ་དང་དམག་མི་རྣམས་
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀྱིས་གསོལ་ཏོ། །ཡང་གཤེན་རབ་ཀྱིས་བཀའ་བསྩལ་པ། ལས་ལ་མྱུར་བར་བརྩམ་
ན་འགྲུབ་སྟེ་མཆི། དགེ་ལ་ཐང་བཅད་བསྐུར་ལ་སྦྱང༌། བསམ་གཏན་གྱིས་ནི་གཞུ་
བརྡུངས་ལ། ཤེས་རབ་མགྱོགས་པའི་མདའ་འཕངས་ནས། རྣམ་ཤེས་བརྒྱད་ཀྱི་དགྲ་
བཅད་དགོས། དེ་ལྟར་འགྲུབ་ན་མྱུར་དུ་འབྱང་། བདེར་གཤེགས་ལྷ་གཤེན་མང་པོ་
ལ། མཚན་ཕྱག་བཙལ་ན་མྱུར་དུ་འབྱང་། མཆོད་རྫས་མང་པོས་མཆོད་བྱས་ཀྱིས།
སྦྱིན་པ་རྒྱ་ཆེན་གཏོང་ནུས་ན། རྟུལ་ཤུགས་དྲག་པོ་བསྐྱེད་ནུས་ན། ཡུན་དུ་མི་ཐོགས་
འཕྲལ་ལ་འབྱང་། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
ཡང་རྒྱལ་པོས་གཤེན་རབ་ཀྱི་ཞབས་ལ་སྤྱི་བོས་གཏུགས་ཏེ། ལྷ་ཕྱག་ལན་བདུན་
བཙལ་ནས་ཞུས་པའི་མདོ། མི་དང་ལྷའི་སྟོན་པའི་སྒྲོན་མ་ལགས། ས་ལེ་གསལ་བའི་
ཡེ་ཤེས་སྤྱན་ཅན་ལགས། སྣང་སྲིད་བཀྲ་བའི་མཁྱེན་པའི་ཐུགས་ཅན་ལགས། འགྲོ་
བའི་དོན་ལ་གཤེན་རབ་སྐུ་མི་འཕང༌། བདག་ཅག་སྡིག་བཤགས་སྟོན་པའི་སྐུ་ལ་
བགྱིད། རྗེའི་བཀའ་བསྩལ་བཞིན་དུ་རྗེ་གཅིག་ཉིད་ལ་ཞུ། བདག་གིས་གནས་དང་
ཡུལ་དུ་གཤེགས་པར་ཞུ། དེ་ལ་ཡང་གཤེན་རབ་ཀྱིས་བཀའ་བསྩལ་པ། ང་ལ་ཐུགས་
རྗེ་བྲི་བཀོལ་མེད་པར་སྣང་སྲིད་ཀུན་ལ་ཁྱབ། དྲང་པའི་དུས་ལ་བབས་པར་དྲང་བར་
བྱ་བ་ལ། ཤི་བ་བསད་པ་ཕ་དང་མ་མོ་བོན་གཉིས་ཏེ་ཧ་དྷ་ནག་པོ་དང་དགུ། རྒྱལ་
པོ་ཉིད་དམག་མི་སུམ་སྟོང་རྣམས། སྡིག་སྒྲིབ་དུས་གཅིག་ཁོ་ནར་སྦྱང་པར་འབྱུང་།
དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཡང་རྒྱལ་པོ་འབར་བའི་སྒྲོན་མ་ཅན་
གྱིས། གཤེན་རབ་ལ་བསྐོར་བ་བྱས། ལྷ་ཕྱག་བཙལ། ལྷའི་མེ་ཏོག་པད་མ་དམར་པོ་
ཕུལ་ནས་ཞུས་པའི་མདོ། ཤི་བ་བསད་པ་ཕ་མ་གྷ་ཧ་དྷ་ནག་པོ་མོ་བོན་དང་། རྒྱལ་
པོ་བདག་དང་དམག་མི་སུམ་སྟོང་རྣམས། ཐམས་ཅད་ཐུགས་རྗེས་དྲང་ན་སྟོན་པའི་
སྒྲོན་མ་ལགས། བདག་ཅག་རྣམས་ཀྱི་ཡུལ་དུ་མྱུར་བར་གཤེགས་པར་ཞུ། སེམས་
ཆག
198



མདོ་སྡེ།
མདོ་གཟེར་མིག
༼ཀ༽
ཅན་ཚེ་འཕོས་དམྱལ་བར་སྐྱེས་པ་རྣམས། ཉེ་དྲུང་ཡུལ་ན་མཆིས་པར་ཡས་སྟགས་ཅི་
བཙལ་འཚོལ། སྟོན་པའི་སྒྲོན་མ་མྱུར་བར་གཤེགས་པར་ཞུ། དེ་སྐད་ཅེས་རྒྱལ་པོས་
གསོལ་ཏོ། །དེ་ལ་ཡང་གཤེན་རབ་ཀྱིས་བཀའ་བསྩལ་པ། དུས་འདི་ནི་དུས་བཟང་
པོ་ཡིན་ཏེ། ངའི་སྐུ་ཡི་བོན་སྟོན་པའི་དུས་ཡིན་ནོ། །སེམས་ཅན་ཀྱང་སྐལ་པ་དང་
ལྡན་པ། ལས་འཕྲོ་བཟང་པོ་ཐམས་ཅད་སྐྱེ་བའི་དུས་ཡིན་ནོ། །བདག་ལ་སྐྱབས་སུ་
གསོལ་བའི་སེམས་ཅན་ཁྱེད་རྣམས་ཀྱང་། ལྷ་གཤེན་སྲིད་པ་ལྷ་མོ་སྟོང་གི་ཐུགས་རྗེས་
དྲངས་ནས། ཡུན་དུ་མི་ཐོགས་མྱུར་བར་དྲང་སྟེ་འོང་། གསུངས་ནས་གཤེགས་པར་
གནང་ངོ༌། །གཤེགས་ཀར་འཁོར་རྣམས་ལ་བཀའ་བསྩལ་པ། འོལ་མོ་ལུང་རིང་ན་
འཚོགས་པའི་བདག་གི་འཁོར་རྣམས། ང་ནི་ལྷོ་ཕྱོགས་ཀྱི་གླིང་རྒྱལ་པོའི་ཡུལ་ཁྲི་དང་
འབྱམས་པ། མཁར་ཤོད་པ་བརྩེགས་པ། གྲོང་ཁྱེར་ལྷུན་གྲུབ་འདུས་པ་རུ། འགྲོ་བ་
སེམས་ཅན་མང་པོའི་སྒྲིབ་པ་སྦྱོང་དུ་འགྲོ་བས། སླད་ན་འདུག་པ་ཁྱེད་རྣམས་ཀྱང་།
གསས་མཁར་ཤམ་པོ་ལྷ་རྩེ་ལ་བསྐོར་བ་རྒྱུན་དུ་གྱིས་ཤིག །ལྷ་ཕྱག་རྒྱུན་དུ་འཚོལ་
ཅིག །མཆོད་པ་རྒྱུན་དུ་ཕུལ་ཅིག །དེའི་ཡོན་ཏན་གྱིས་བདག་འགྲོ་བའི་དོན་བྱེད་པ། །
འདི་ཡང་མྱུར་བར་འགྲུབ་སྟེ་འོང་ངོ༌། །ཁྱེད་རྣམས་ཀྱང་སངས་རྒྱས་ཏེ་འོང་ངོ༌། །དེ་
སྐད་ཅེས་གསུངས་ནས། གསེར་གྱི་འཁོར་ལོ་བརྒྱད་པ་ཅན་གྱི་ཤིང་རྟ་ལ་ཆིབས་སོ། །
གསེར་གྱི་ཆག་ཤིང་གཡུའི་གཡུང་དྲུང་རིས་ཅན་ཕྱག་ན་བསྣམས་སོ། །འཁོར་ཡང་
གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་ཆས་ནས་གཤེགས་སོ། །གཤེན་རབ་ཀྱི་
སྐུ་འཁོར་དེ་རྣམས་ཀྱང༌། ལ་ལས་ནི་ལྷའི་རྔ་རྡུང་། ལ་ལས་ནི་ལྷ་ཡི་གཤང་འཁྲོལ།
ལ་ལས་ནི་ལྷའི་དུང་འབུད་དོ། །ལ་ལས་ནི་ལྷའི་དར་འཕྱར་རོ། །ལ་ལས་ནི་ལྷའི་མར་
མེ་བལྟམ་མོ། །ལ་ལས་ནི་ལྷའི་སྤོས་མེ་གཏོང་། ལ་ལས་ནི་ལྷའི་མེ་ཏོགའཐོར། ལ་
ལས་ནི་ལྷའི་གཙང་ཚན་འདེབས། ལ་ལས་ནི་ལྷའི་གླུ་གར་བསྒྱུར། ལ་ལས་ནི་ལྷའི་པི་
ལ་༢
199



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཝང་སྒྲོགས། ལ་ལས་ནི་ལྷའི་གླིང་བུ་འབུད། ལ་ལས་ནི་ལྷའི་སྟག་སེང་སིག །ལ་ལས་
ནི་ལྷའི་རྒྱ་འབག་མཆོང་། དེ་ལྟར་ལྷའི་རོལ་མོ་སྣ་ཚོགས་ཀྱིས་སྟོན་པའི་སྐུ་ལ་བསྐོར།
རྨ་ལོ་དང་གཡུ་ལོ་ཡིད་ཀྱི་ཁྱེའུ་ཆུང་གཏོ་བུ་འབུམ་སངས་རྣམས་ཀྱིས་གཤེན་རབ་
ཀྱི་ཕྱོགས་བཞི་ནས་སྐུ་བརྟེན་ནས་གཤེགས་སོ། །གཤེགས་པའི་དུས་དེར་གཤེན་རབ་
གར་གཤེགས་པའི་ནམ་མཁའ་ལ་འོད་གསལ་མོ་མང་པོ་ཤར་རོ། །གཤེན་རབ་གར་
གཤེགས་པའི་ས་གཞི་ལ་མེ་ཏོག་སྣ་ཚོགས་པ་སྐྱེས་སོ། །ཕྱོགས་བཅུའི་འཇིག་རྟེན་ཀུན་
ནས་སྒྲ་སྙན་མང་པོ་གྲགས་སོ། །གཤེགས་ཤུལ་གར་བྱུང་པའི་སེམས་ཅན་ཐམས་ཅད་
ཀྱང་། གཤེན་རབ་ཞལ་མཐོང་པའི་ཡོན་ཏན་གྱིས། ཤིན་ཏུ་ཡང་གྲངས་མང་བར་
སངས་རྒྱས་སོ། །དེ་ནས་ཡུལ་ཁྲི་དང་འབྱམས་པའི་གླིང་དུ་བྱོན་ནོ། །ཡུལ་དེའི་འདབ་
ཆགས་དང་། གཅན་ཟན་དང་། རི་དྭགས་དང་། མི་ནོར་དང་ཐམས་ཅད་ཀྱང་བྱོལ་
སོང་ལ་རིག་པ་ཡོད་པས། སྟོན་པ་ངོ་ཤེས་ནས་མདུན་བསུ་ནས་བསྐོར་བ་བྱས་ཤིང་
ལྷ་ཕྱག་འཚལ་ལོ། །དེ་ནས་ཡུལ་ཁམས་དེའི་མི་རྣམས་ཀྱིས། མདུན་བསུ་ནས་སྟོན་པ་
ལ་བསྐོར་བ་བྱས་ཤིང་ལྷ་ཕྱག་འཚལ། མེ་ཏོག་གཏོར། དེའི་ཡོན་ཏན་གྱིས་ཡང་ཤིན་
ཏུ་གྲངས་མང་བ་ཅིག་སངས་རྒྱས་ཏེ་སོང་ངོ༌། །
དེ་ནས་མཁར་ཤོད་པ་བརྩེགས་པའི་ནང་དུ། རྨ་ལོ་གཡུ་ལོས་ཉི་ཟླ་རིས་ཀྱི་གུར་
ཕུབ། ཡིད་ཀྱི་ཁྱེའུ་ཆུང་གིས་པད་མ་རིས་ཀྱི་གདན་ནི་བཏིང་། རྒྱལ་པོ་འབར་བའི་
སྒྲོན་མ་ཅན་གྱིས་གསོལ་ཟས་རོ་མཆོག་ལྡན་པ་ནི་དྲངས། དེ་ནས་རྒྱལ་པོ་འབར་བའི་
སྒྲོན་མ་ཅན་གྱིས་ཞུས་པའི་མདོ། སྟོན་པའི་སྒྲོན་མ་གཤེན་རབ་མི་བོ་ལགས། བདག་
གིས་སྟོན་པའི་ཞལ་མཐོང་ཞིང་མཆིད་ཞུས་ཏེ། ཇི་སྙེད་ཙམ་ཞིག་མཆོད་པ་ཕུལ་ན།
ད་རུང་སངས་རྒྱས་པའི་འབྲས་བུ་མི་ཐོབ་པ། སྟོན་པའི་ཤུལ་བྱུང་ཞིང་ཞལ་བསྟན་
པའི་སེམས་ཅན་འདི་སྙེད་ཙམ་ཞིག་མོད་ལ་སངས་རྒྱས་ཏེ་འགྲོ་བ་འདི་ཅི་ལགས།
200



མདོ་སྡེ།
མདོ་གཟེར་མིག ་
འདི་འདྲ་ནི་ལས་ལ་ཡང་དགེ་སྡིག་མེད་དོ། །ཚེ་ལ་ཡང་སྔ་ཕྱི་མེད་དོ། །གནས་ལ་
ཡང་མཐོ་དམན་མེད་དོ། །དེ་སྐད་ཅེས་རྒྱལ་པོས་གཤེན་རབ་ལ་ཞུས་པས། ཡང་
གཤེན་རབ་ཀྱིས་བཀའ་སྩལ་པ། རྒྱལ་པོ་འབར་བའི་སྒྲོན་མ་ཅན་དེ་ནི་འདི་ལྟར་རོ། །
སེམས་ཅན་བསམ་གྱིས་མི་ཁྱབ་པས། ལས་ཀྱང་བསམ་གྱིས་མི་ཁྱབ་སྟེ། བདག་གི་
ཞལ་མཐོང་མ་ཐག་ཏུ། སངས་རྒྱས་པའི་སེམས་ཅན་དེ་རྣམས་ནི། སྔོན་ནས་དགེ་བ་
བྱེད་བྱེད་པས་སྒྲིབ་པ་བྱང་བས་དེ་རིང་བདག་ཞལ་མཐོང་མ་ཐག་ཏུ་ཚོགས་རྫོགས་
ནས་སངས་རྒྱས་པ་ཡིན་ནོ། །རྒྱལ་པོ་ནི་ཚེ་སྔ་མ་ནས་དགེ་སྡིག་ཁམ་འགའ་འཆོལ་
བར་སྤྱད་པས། ཚོགས་རྫོགས་ནས་སངས་རྒྱས་པ་བས། ད་རུང་སྒྲིབ་པ་ཡང་མ་བྱང་
ངོ༌། །ད་ཡང་ལྷ་གཤེན་སྲིད་པ་བརྒྱ་ལ་ཕྱག་འཚལ་ནས། མཆོད་པ་རྒྱུན་ཏུ་བྱས་ནས་
སྒྲིབ་པ་བྱང་ནས་ཚོགས་རྫོགས་ཏེ་སངས་རྒྱས་ཏེ་འགྲོའོ། །དེ་སྐད་ཅེས་བཀའ་བསྩལ་
ཏོ། །ཡང་རྒྱལ་པོ་འབར་བའི་སྒྲོན་མ་ཅན་གྱི་གཤེན་རབ་ལ་བསྐོར་བ་བྱས། ལྷ་ཕྱག་
འཚལ། ལྷའི་མེ་ཏོག་ཧ་ལོ་ལྗང་ཁུ་མང་པོ་ཕུལ་ནས་ཞུས་པའི་མདོ། །རྣམ་པ་ཐམས་
ཅད་མཁྱེན་པའི་གཤེན་རབ་སྟོན་པའི་སྒྲོན་མའི་མཆོག །རྒྱལ་ཕྲན་ཁྲི་ཤང་ནད་ཀྱིས་
ཟིན་པ་ལ། ནད་དེ་སོས་སུ་མ་བཏུབ་ཕ་ལོག་ཏུ། ཕ་མ་མོ་བོན་ཧ་དྷ་ངན་བུ་དམག་
མི་ཚུད་ཆད་སྡིག་པ་སྦགས་པ་ནི། རྒྱལ་བུ་ཁྲི་ཤང་འདི་ལ་སྒྲིབ་པ་ཅི་ཙམ་མཆིས།
སྟོན་པའི་སྒྲོན་མས་བདག་ལ་བཤད་དེ་གསོལ། དེ་སྐད་ཅེས་རྒྱལ་པོས་གཤེན་རབ་ལ་
གསོལ་ཏོ། །
ཡང་གཤེན་རབ་ཀྱིས་བཀའ་བསྩལ་པ། རྒྱལ་པོ་འབར་བའི་སྒྲོན་མ་ཅན་དེ་ནི་འདི་
ལྟར་རོ། །སྔོན་ཚེ་སྔ་མ་ལ་རྒྱལ་བུ་དེས་དམག་དཔོན་གྱི་རྒྱལ་པོ་བྱས་ཏེ། སྡིག་པ་མང་
པོ་བྱས་ནས། ཚེ་སྨད་ལ་སྟོན་པ་གཏོ་རྒྱལ་ཡེ་མཁྱེན་གྱིས་བོན་གྱི་འཁོར་ལོ་བསྐོར་བ་
ལ་དད་པ་སྐྱེས་ནས། སྲོག་གཅོད་པ་སྤངས་པ་ལས་སོགས་པའི་དགེ་བཅུ་ཚད་མར་
ལ་ད
201



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྤྱད་པས་མི་ལུས་ཐོབ་པ་ཡིན་ནོ། །ཀུན་གཞི་ལ་སྡིག་པའི་ས་བོན་མ་ལུས་པས། ཤི་
ཁར་ཡང་བསམ་པ་བཟང་པ་ཡིན། ནམ་ཞིག་སངས་རྒྱས་པར་སྨོན་ལམ་བཏབ་
པས། ད་བདག་གི་རིང་འདི་ལ་སངས་རྒྱས་ཏེ་འོང་ངོ༌། །ཚེ་ཐུང་པ་ནི་སྔ་མ་ལ་
དམག་དཔོན་གྱི་རྒྱལ་པོ་བྱས་ཙམ་ན། སྲོག་གཅོད་པའི་ལན་ཆགས་ད་རུང་མ་ཁེར་
བ་ཡིན་ནོ། །ཕ་མ་དང་མོ་བོན་དང་ཧ་དྷ་ནག་པོ་རྣམས་ནི་རྒྱལ་པོ་དེ་དགེ་བ་བྱེད་
ཙམ་ན། སྔ་མ་ལ་དགྲ་བྱེད་པ་ཡིན་ནོ། །ཡང་ཚེ་གཅིག་ལ་དགེ་བ་བྱེད་པ་ན་འཁོར་
བ་གེགས་ཤིང་བྱེད་པ་ཡིན་ནོ། །དེའི་སྐྱོན་དང་སྐྱེ་བ་མང་པོ་ལ་སྡིག་པ་ཁོ་ན་བྱས་པས་
སྙིང་རྗེ་དང་བྲལ་ནས། འདི་ལ་དམྱལ་བར་ལྟུང་བ་ཡིན་ནོ། །ཁྲི་ཤེས་ནི་སྲོག་མང་
པོ་བཅད་པའི་ལས་ཡིན་ནོ། །དེ་རྒྱལ་པོས་ཞུས་ཤིང་བདག་གིས་འདྲེན་པ་ནི། སྔོན་
སེམས་ཅན་ཤི་ཁར་སྨོན་ལམ་བཟང་པོ་བཏབ་ཀྱིན་འགྱོད་པ་དྲག་པོ་སྐྱེས་པ་དང་། ཕྱི་
ནས་ཉེ་དྲུང་ལུས་པ་རྣམས་ཀྱིས། དགེ་རྩ་མང་པོ་བྱས་པའི་བསོད་ནམས་ཡིན་ནོ། །ད་
ཡང་བདེར་གཤེགས་མང་པོ་ལ་ཕྱག་འཚལ་གྱིན། ལན་ཆགས་དང་སྦྱིན་པ་གཏང་ན་
སངས་རྒྱས་ཏེ་འགྲོའོ། །རྒྱལ་པོ་ནི་ཚེ་སྔ་མ་ལ་འདུར་གཤེན་བྱེད་པ་ཡིན་ནོ། །དམག་
མི་རྣམས་ནི་སྟོན་མོའི་ཟས་ཟ་བ་ཡིན་ནོ། །བདག་ནི་འདུར་གསས་སུ་མངའ་གསོལ་
བ་ཡིན་ནོ། །བྲན་ཕྲུག་གི་ཕ་མ་གཉིས་ནི་བར་ཆད་ཀྱི་གཤེད་ཡིན་ནོ། །དེ་སྐད་ཅེས་
གཤེན་རབ་ཀྱིས་བཀའ་བསྩལ་ཏོ། །
ཡང་རྒྱལ་པོ་འབར་བའི་སྒྲོན་མ་ཅན་གྱིས་གསོལ་བ། སྟོན་པའི་སྒྲོན་མ་གཤེན་
རབ་མི་བོ་ལགས། སེམས་ཅན་ཚེ་འདས་དམྱལ་བར་སྐྱེས་པ་ཡི། ཉེ་གནས་ལུས་པ་
འདི་རྣམས་ཇི་ལྟར་ལགས། ཡང་གཤེན་རབ་ཀྱིས་བཀའ་བསྩལ་པ། དེ་རྣམས་ནི་
སྨོན་ལམ་གྱི་མཐུ་ཡིས་འབྲེལ་བ་ཡིན་ནོ། །དེར་རྒྱལ་པོ་འབར་བའི་སྒྲོན་མ་ཅན་གྱིས།
སེམས་ཅན་ཚེ་འདས་དམྱལ་བ་སྐྱེས་པའི་ཉེ་གནས་ལ། འཁོར་བ་བཏང་ནས་ཀུན་
202



མདོ་སྡེ།
མདོ་གཟེར་མིག
༼ཀ༽
ཀ་བོས་སོ། །དེ་ལ་གཤེན་རབ་ཀྱིས་བཀའ་བསྩལ་པ། སྤྱིར་ན་ཡང་ཁམས་གསུམ་གྱི་
སེམས་ཅན་ལ། རིགས་མཐུན་པ་ཐམས་ཅད་ནི་ལས་ཀྱིས་འབྲེལ་བ་ཡིན་ནོ། །གནས་
ཀྱིས་བསྡུས་པ་ཐམས་ཅད་ནི་སྨོན་ལམ་གྱིས་འབྲེལ་བ་ཡིན་ནོ། །ཁྱེད་རྣམས་ཀྱང་
རིགས་མཐུན་པར་སྨོན་ལམ་གྱི་དབང་གིས། རྒྱལ་པོ་འབར་བའི་སྒྲོན་མ་ཅན་གྱི་
འཁོར་དུ་སྐྱེས་པ་ཡིན་ནོ། །གནས་མཐུན་པར་ཡུལ་ཁྲི་དང་འབྱམས་པར་འཚོགས་པ་
ཡིན་ནོ། །ཕྱིར་ཁྱེད་རྣམས་ལུས་པ་ནི་ལན་ཆགས་པ་ཡིན་ནོ། །བདག་གི་ཞལ་མཐོང་
ཞིང་ཐུགས་རྗེས་འདྲེན་པ་ནི། སྔོན་དགེ་རྩ་དྲག་པོ་བྱས་པ་དང་། སྨོན་ལམ་བཟང་
པོ་བཏབ་པ་ཡིན་ནོ། །དེ་སྐད་ཅེས་བཀའ་བསྩལ་ཏོ། །དེར་འཁོར་རྣམས་ཀྱིས་ཀྱང་།
སྟོན་པ་ལ་བསྐོར་བ་བྱས། ལྷ་ཕྱག་བཙལ་ཏོ། །མེ་ཏོག་གཏོར། དེ་ནས་འཁོར་རྣམས་
ལ་དབང་པོ་གསལ་བ། སྤ་གྱིམ་ཤང་གོང་གོང་གི་བུ་སྤ་འོད་མ་གསང་གྲགས་ཀྱིས་
གསོལ་པ། བདག་ཅག་གི་ཡུལ་རྒྱལ་པོ་འབར་བའི་སྒྲོན་མ་ཅན་གྱི་མངའ་རིས་འདི་
རྣམས། སྤྱོད་ལམ་བཟང་ཞིང་དགེ་ལ་དད་པ་ཞིག་ལགས་ན། མ་མཐོང་པར་མཐོང་
བྱས་པའི་མོ་མས་བགྱིས་བགྱིས་ནས། སེམས་ཅན་གྱི་ལུས་ལགས་པས། སྤྱིར་ཀུན་ཀྱང་
མི་རྟག་པ་ལགས་ན། ཤི་ཐབས་འདི་ཀུན་ནི་ཤིན་ཏུ་ཡང་མ་ལེགས་པ་ལགས་པས།
རྒྱལ་པོ་འབར་བའི་སྒྲོན་མ་ཅན། སྟོན་པ་རྣམ་པ་ཐམས་ཅད་མཁྱེན་པ་ཁྱོད་ལ་ཞུ་
བར་བཏང་བ་ལགས་ན། འུ་བུའི་ཚེ་ལ་འདས་པའི་འབངས་དེ་རྣམས། སྔོན་གྱི་ལས་
དང་ད་ལྟའི་རྐྱེན་གྱིས། སྡུག་བསྔལ་དམྱལ་བའི་གནས་སུ་སྐྱེས་ནས། ཤིན་ཏུ་སྦྱོང་
ཚད་ཆེ་བ་ཡིན། རབ་ཏུ་སྡུག་བསྔལ་ཆེ་བར་འདུག་སྐད་པས། དེ་ཡང་སྟོན་པའི་སྒྲོན་
མས་ཐུགས་རྗེས་བཟུང་ནས་དྲོངས་པར་ཞུ་འཚལ། ཞེས་སྨྲས་ནས། ཉེ་རྩ་ཀུན་གྱིས་
ཀྱང་སྟོན་པའི་སྒྲོན་མ་གཤེན་རབ་ལ་བསྐོར་བ་བྱས། ལྷ་ཕྱག་བཙལ། མེ་ཏོག་གཏོར་
ནས་ཀུན་ཀ་ངུས་པས།
203



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡང་གཤེན་རབ་ཀྱིས་བཀའ་བསྩལ་པ། ཁྱེད་རྣམས་མ་ངུ་བར། ལུས་སེམས་ཐུད་
ལ་ཉོན་ཅིག །སྐྱེ་ཤི་འདུ་འབྲལ་ལས་ཀྱིས་འབྱུང་བ་ལ། མྱ་ངན་ངུ་འབོད་ཇུ་གང་ཐ་
མ་ཡིན། དུས་ཀྱང་ཕན་མེད་ཤི་བ་རྣམས། མི་ཐོས་པའི་ཡུལ་ན་ཁོང་དག་ལས་ཀྱིས་
སྦྱོང་དགོས་པའི་ཡས་སྟགས་ཐམས་ཅད་ཁྱེར་ལ་ང་ཡི་སྤྱན་སྔར་སོགས། དེ་སྐད་ཅེས་
སྟོན་པས་གསུངས་པས། ཚེ་ལ་འདས་པའི་འཁོར་གནས་རྣམས་ཀྱིས། ངུ་བའི་འཕྲོ་
བཅད་ནས། ཡང་སྟོན་པ་ལ་བསྐོར་བ་བྱས། ལྷ་ཕྱག་བཙལ། མཆོད་པ་ཕུལ་ནས་
ཞུས་པའི་མདོ། འགྲོ་བའི་དཔལ་མགོན་མཛད་པའི་སྟོན་པ་ཐུགས་རྗེ་ཅན། ཅི་དང་ཅི་
འཚལ་ངེས་པར་བཀའ་སྩོལ་ཅིག །བདག་ཅག་རྣམས་ཀྱིས་འབད་པ་ཅི་འཚོགས་བགྱི།
ཡང་གཤེན་རབ་ཀྱིས་བཀའ་བསྩལ་པ། འབངས་ཚེ་ལས་འདས་ཤིང་ལུས་བརྗེས་
པ། འཁོར་བ་ལས་དྲངས་པའི་ཕྱིར་དང༌། ཁམས་གསུམ་ན་གནས་པའི་སེམས་ཅན་
གྱི་སྒྲིབ་པ་སྦྱང་བའི་ཕྱིར། མགྲོན་རྣམ་པ་གཉིས་ལས་མེད་པས། ཡས་སྟགས་ཀྱང་
རྣམ་པ་གཉིས་དགོས། དེ་ལ་ཡང་རྒྱལ་པོ་འབར་བའི་སྒྲོན་མ་ཅན་གྱིས་ཞུས་པ། སྟོན་
པ་ལགས། མགྲོན་རྣམ་པ་གཉིས་ཅེས་བགྱི་བ་ནི། གང་དང་གང་ལ་གདགས། ཡས་
སྟགས་རྣམ་པ་གཉིས་ཞེས་བགྱི་བ་ནི། གང་ལ་གང་དུ་གདགས། དེ་སྐད་ཅེས་རྒྱལ་
པོས་གསོལ་པས། ཡང་གཤེན་རབ་ཀྱིས་བཀའ་བསྩལ་པ། རྒྱལ་པོ་འབར་བའི་སྒྲོན་མ་
ཅན་གྱིས་ཞུས་སམ་གསོལ་པ་ནི། ཤིན་ཏུ་ཡང་ལེགས་ཏེ། དེ་ནི་འདི་ལྟར་ཡིན་ནོ། །
མགྲོན་རྣམ་པ་གཉིས་ཅེས་བྱ་བ་ནི། མཆོད་གནས་ཀྱི་མགྲོན་དང་། སྙིང་རྗེའི་མགྲོན་
གཉིས་སོ། །ཡས་སྟགས་རྣམ་པ་གཉིས་ཅེས་བྱ་བ་ནི། མཆོད་པའི་ཡས་སྟགས་དང་
སྦྱིན་པའི་ཡས་སྟགས་གཉིས་སོ། །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ལ་ཡང་རྒྱལ་པོས་གསོལ་པ། སྟོན་པ་ལགས། མཆོད་གནས་ཀྱི་མགྲོན་བགྱི་བ་
གང་ལ་གདགས། སྙིང་རྗེའི་མགྲོན་བགྱི་བ་གང་ལ་གདགས། མཆོད་པའི་ཡས་སྟགས་
204



མདོ་སྡེ།
མདོ་གཟེར་མིག
བགྱི་བ་གང་ལ་གདགས། སྦྱིན་པའི་ཡས་སྟགས་བགྱི་བ་གང་ལ་གདགས། དེ་སྐད་
ཅེས་རྒྱལ་པོས་གསོལ་པས། གཤེན་རབ་ཀྱིས་བཀའ་བསྩལ་པ། རྒྱལ་པོ་འབར་བའི་
སྒྲོན་མ་ཅན་གྱི་ཞུས་སམ་གསོལ་པ་ནི། ཤིན་ཏུ་ཡང་ལེགས་པས། དེ་ནི་འདི་ལྟར་
ཡིན་ནོ། །མཆོད་གནས་གྱི་མགྲོན་བྱ་བ་ནི། དུས་གསུམ་གྱི་བདེ་བར་གཤེགས་པ་ཡིན་
ནོ། །སྙིང་རྗེའི་མགྲོན་བྱ་བ་ཡིན་ནོ། །ཁམས་གསུམ་གྱི་སེམས་ཅན་ཉོན་མོངས་པ་ཡིན་
ནོ། །མཆོད་པའི་ཡས་སྟགས་བྱ་བ་ནི། ལྡན་པ་རྣམ་པ་ལྔ་ཡིན་ནོ། །སྦྱིན་པའི་ཡས་
སྟགས་བྱ་བ་ནི། འདོད་པ་རྣམ་པ་ལྔ་ཡིན་ནོ། །དེ་སྐད་ཅེས་གཤེན་རབ་ཀྱིས་བཀའ་
བསྩལ་ཏོ། །དེ་ལ་ཡང་རྒྱལ་པོས་གསོལ་པ། སྟོན་པ་ལགས། དུས་གསུམ་གྱི་བདེ་བར་
གཤེགས་པ་བགྱི་བ་གང་དང་གང་ལ་གདགས། ཁམས་གསུམ་གྱི་སེམས་ཅན་ཉོན་
མོངས་པ་བགྱི་བ་གང་དང་གང་ལ་གདགས། མཆོད་པའི་ཡར་སྟེགས་ལྡན་པ་རྣམ་པ་
ལྔ་གང་དང་གང་ལ་གདགས། སྦྱིན་པའི་ཡས་སྟགས་འདོད་པ་རྣམ་པ་ལྔ་གང་དང་
གང་ལ་གདགས། དེ་སྐད་ཅེས་རྒྱལ་པོས་གསོལ་པས། ཡང་གཤེན་རབ་ཀྱིས་བཀའ་
བསྩལ་པ། རྒྱལ་པོ་འབར་བའི་སྒྲོན་མ་ཅན་གྱིས་ཞུས་སམ་གསོལ་པ་ནི་ཤིན་ཏུ་ཡང་
ལེགས་ཏེ། དེ་ནི་འདི་ལྟར་ཡིན་ནོ། །དུས་གསུམ་གྱི་བདེ་བར་གཤེགས་པ་བྱ་བ་ནི།
སྔ་རབས་འདས་པ་དང་། ད་ལྟར་བཞུགས་པ་དང༌། སླད་ན་འབྱོན་པ་དང་གསུམ་
ཡིན་ནོ། །ཁམས་གསུམ་གྱི་སེམས་ཅན་ཉོན་མོངས་པ་བྱ་བ་ནི། འདོད་ཁམས་དང༌།
གཟུགས་ཁམས་དང༌། གཟུགས་མེད་པའི་ཁམས་དང་གསུམ་ཡིན་ནོ། །མཆོད་པའི་
ཡར་སྟེགས་ལྡན་པ་རྣམ་པ་ལྔ་བྱ་བ་ནི། དུས་གསུམ་གྱི་བདེ་བར་གཤེགས་པ་ལ་
མཆོད་དོ། །ལྔ་གང་དང་གང་ཡིན་ནོ། །དང་པོ་ཁ་ན་དང་བའི་སེམས་དང་ལྡན་པ།
དེ་ནས་གུས་པའི་ལུས་དང་ལྡན་པ། དེ་ནས་སྙན་པའི་སྒྲ་དང་ལྡན་པ། དེ་ནས་གཙང་
མའི་ཟས་དང་ལྡན་པ། དེ་ནས་མཛེས་པའི་རྒྱན་དང་ལྡན་པ་དེ་ལྟར་ལྡན་པ་རྣམ་པ་
205



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྔས་དུས་གསུམ་གྱི་བདེ་བར་གཤེགས་པ་རྣམས་ལ་མཆོད་པས། སྐྱབས་སུ་གསོལ་
བའི་སེམས་ཅན་ཐམས་ཅད་ཐར་པར་འདྲེན་པར་ནུས་སོ། །སྦྱིན་པའི་ཡས་སྟགས་
འདོད་པ་རྣམ་པ་ལྔ་བྱ་བ་ནི། ཁམས་གསུམ་གྱི་སེམས་ཅན་ལ་སྦྱིན་ནོ། །ལྔ་གང་དང་
གང་ཡིན་ན། མིག་གཟུགས་སྡུག་དགུ་ཀུན་འདོད་པ་དང་། རྣ་བ་སྒྲ་སྙན་པ་འདོད་
པར་དང་། སྣ་དྲི་ཞིམ་པར་འདོད་པ་དང་། ལུས་རེག་བྱ་འཇམ་པར་འདོད་པ་དང་།
ལྕེ་རོ་ཞིམ་པོར་འདོད་པ་དང་། ཡིད་རྩ་བ་ཡིན་པས་གཞན་ལས་བདག་མཐོ་བར་
འདོད་པ་དང༌། དེ་ལྟར་འདོད་པ་རྣམ་པ་ལྔས་ཁམས་གསུམ་གྱི་སེམས་ཅན་ལ་བྱིན་
པས་དགོས་འདོད་རེ་བ་བསྐངས་ནས། ལན་ཆགས་སྡུག་བསྔལ་ཁེར་རོ། །ཚེ་འདས་
ཐར་པར་དྲང་ངོ༌། །ཡོན་བདག་གི་སྒྲིབ་པ་འབྱང་ངོ༌། །དེ་སྐད་ཅེས་གཤེན་རབ་ཀྱིས་
བཀའ་བསྩལ་ཏོ། །
དེ་ལ་ཡང་རྒྱལ་པོས་གསོལ་པ། སྟོན་པ་ལགས། བདག་ཅག་འདིར་འཚོགས་པ་
རྣམས་ནི་འཁོར་བའི་ས་ལ་གནས་པ་ཡིས། ཤིན་ཏུ་རིག་པའི་བློ་ཆུང་ལགས། མགྲོན་
དུ་གྱུར་པ་རྣམ་གཉིས་ལ། ལྡན་པ་ལྔ་དང་འདོད་པ་ལྔ། གཤེན་རབ་ཉིད་ཀྱིས་བཤད་
པ་ལས། ད་རུང་གང་ལགས་ཆ་མ་མཆིས། དེ་སྐད་ཅེས་རྒྱལ་པོས་གསོལ་པ། དེ་ནས་
གཤེན་རབ་ཀྱིས་གསེར་གྱི་ཤིང་རྟ་འཁོར་ལོ་བསྒྱུར་ནས། འཁོར་གཡུང་དྲུང་སེམས་
དཔའ་ལྔ་སྟོང་ལྔ་བརྒྱ་དང་། མེ་ཏོག་མཛེས་པའི་ཚལ་དུ་བྱོན་ནས། ས་གཞི་དེ་ལ་
སྟེགས་བུ་ཆེན་པོ་གཉིས་གོང་འོག་དུ་ཆག་ཆག་བཏབ། སྟོན་པ་ཉིད་པད་མ་རིས་ཀྱི་
གདན་སྟེང་དུ་བཞུགས་ནས། གསེར་གྱི་ཆག་ཤིང་གཡུ་ཡི་གཡུང་དྲུང་རིས་ཅན་ཕྱག་
ན་བསྣམས་ནས། དམག་མི་སུམ་སྟོང་དང་། རྒྱལ་པོ་འབར་བའི་སྒྲོན་མ་ཅན་དང་།
ཡོན་བདག་རྣམས་ལ་བཀའ་བསྩལ་པ། སྟེགས་བུ་ཡ་ཐ་འདིའི་སྟེང་དུས་གསུམ་གྱི་
བདེ་བར་གཤེགས་པ་མཆོད་གནས་ཀྱི་མགྲོན་ལ། མཆོད་པའི་ཡར་སྟེགས་ལྡན་པ་
206



མདོ་སྡེ།
མདོ་གཟེར་མིག
རྣམ་ལྔ་བཤམས་དགོས་སོ། །དེ་གང་ཞེ་ན། དང་པོ་ཀ་ན་དང་བའི་སེམས་དང་ལྡན་
པའི་མཆོད་པ་བྱ་བ་ནི་ཡིན་ནོ། །སེམས་ཉིད་ཤིན་ཏུ་སྤྲོ་ལ་དང་བར་གྱིས་ལ། ཡེ་
ཤེས་ཀྱི་ལྷ་སྐུ་མདུན་རྒྱབ་མི་མངའ་བ། ཞལ་ཕྱོགས་བཅུ་ཡོངས་སུ་གཟིགས་པ། འོད་
ཡོངས་སུ་གསལ་བ་མང་པོ་བྱོན་པར་སོམས་ཤིག །དེ་ནི་དྭངས་བའི་སེམས་དང་ལྡན་
པའི་མཆོད་པའོ། །དེའི་རྟིང་ལ་གུས་པའི་ལུས་དང་ལྡན་པའི་མཆོད་པ་འདི་ཡིན་ནོ། །
གཟུགས་ཕུང་ཐམས་ཅད་ཁྲུས་ཀྱིས་དག་པར་ཁྲུས་ལ། རྒྱན་དང་ཆ་ལུགས་མཛེས་
པར་གྱིས། ལྷ་ཡི་ཕྱག་རྒྱ་ཐལ་སྦྱོར་སྟོན། བསྐོར་བ་གྱིས་ལ་ལྷ་ཕྱག་འཚོལ། གར་དང་
ཚོམ་ཚོམ་མཛེས་པར་སྒྱུར། དེ་ནི་གུས་པའི་ལུས་དང་ལྡན་པའི་མཆོད་པའོ། །དེའི་
རྟིང་ལ་སྙན་པའི་སྒྲ་དང་ལྡན་པའི་མཆོད་པ་བྱ་བ་འདི་ཡིན་ནོ། །སྐད་གཅོང་བརྒྱད་
ཀྱིས་གཏང་རག་ཤིན་ཏུ་སྙན་པར་སྒྱུར། ལྷ་གཤེན་སྟོང་གི་མཚན་བརྗོད། རྔ་དང་
གཤང་དང་དུང་དང་གླིང་བུ་དང་། ཏམ་བུ་ར་དང་པི་ཝང་དང་། སིལ་སྙན་ཐམས་
ཅད་ཀྱིས་སྙན་པའི་སྒྲ་སྒྲོགས། དེ་ནི་སྙན་པའི་སྒྲ་དང་ལྡན་པའི་མཆོད་པའོ། །དེའི་
རྟིང་ལ་གཙང་མའི་ཟས་དང་ལྡན་པའི་མཆོད་པ་བྱ་བ་འདི་ཡིན་ནོ། །གསེར་དངུལ་
ལ་སོགས་པའི་གཞོང་པ་གཙང་མ་ཐམས་ཅད་དུ། གཙང་མའི་ཟས་ཐམས་ཅད་
སོགས། རྩི་ཐོག་གི་སྙིང་པོ་མར་དང་། ཤིང་ཏོག་གི་སྙིང་པོ་བུ་རམ་དང་། མེ་ཏོག་
གི་སྙིང་པོ་སྦྲང་རྩི་དང་། འབྲུའི་སྙིང་པོ་ཏིལ་དང་། ཆུའི་སྙིང་པོ་ལན་ཚྭ་དང་། རྩིའི་
སྙིང་པོ་འོ་མ་དང་། སྨན་གྱི་སྙིང་པོ་ཆུ་བོ་དང༌། ཕྱི་མ་ཡང་སྨན་དང་། འབྲུ་ཐམས་
ཅད་དང་། མེ་ཏོག་ཐམས་ཅད་རྣམས་སོགས་ལ། དེ་དང་མཐུན་པར་མར་མེ་དང༌།
སྤོས་དུད་དང་། ཚན་ཆུ་དང་། གསས་བཤོས་དང་ཐམས་ཅད་སོགས་ལ། བདེ་བར་
གཤེགས་པ་སྲིད་པ་དང་། ལྷ་དང་ལྷ་མོ་དང་གཤེན་རབ་སྟོང་གི་མཚན་བརྗོད་ལ་
མཆོད་པ་ཕུལ་ཅིག །དེ་ནི་གཙང་མ་ཟས་དང་ལྡན་པའི་མཆོད་པའོ། །དེའི་རྟིང་ལ་
207



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མཛེས་པ་རྒྱན་དང་ལྡན་པའི་མཆོད་པ་འདི་ཡིན་ནོ། །དར་མཚོན་ལ་བླ་རྒྱན་བྱས་
ལ། བླ་བྲེ་དང་རྒྱལ་མཚན་དང་། བ་དན་དང་། འཕན་དང་། གདུགས་དང་། རུ་
མཚོན་དང་། ཟ་ར་ཚགས་དང་། དབལ་དར་དང༌། ཡོལ་བ་དང་། དར་བུ་ཁད་
དང་། དེ་རྣམས་སོ། །གནམ་གྱི་སྙིང་པོ་གཡུ་དང་། ས་ཡི་སྙིང་པོ་གསེར་དང་། ཆུ་
ཡི་སྙིང་པོ་དངུལ་དང་། མེའི་སྙིང་པོ་ཟངས་དང་། རླུང་གི་སྙིང་པོ་ལྕགས་དང་། དེ་
རྣམས་ལས་རྒྱན་སྣ་ཚོགས་བྱས་པ་དེ་རྣམས་སོ། །ས་ཚོན་ཐམས་ཅད་རྡུལ་མཚོན་དུ་
བྲིས་པ་དང་། སྟག་སེང་དང༌། རྒྱ་འབག་དང༌། རྒྱ་རྟ་དང་དེ་རྣམས་སོ། །དེ་ལྟར་སྣ་
ཚོགས་སྒྱུར་ལ་མཆོད་པ་ཕུལ་ཅིག །དེ་ནི་མཛེས་པ་རྒྱན་དང་ལྡན་པའི་མཆོད་པ་ཡིན་
ནོ། །སྟེགས་བུ་ཡ་ཐར་བདེར་གཤེགས་མཆོད་གནས་ཀྱི་མགྲོན་ལ་དེ་རྣམས་དགོས་
སོ། །སྟེགས་བུ་མ་ཐའི་སྟེང་དུ་ཁམས་གསུམ་སེམས་ཅན་སྙིང་རྗེའི་མགྲོན་ལ། སྦྱིན་
པའི་ཡས་སྟགས་འདོད་པ་ལྔ་བཤམས་དགོས་སོ། །དེ་ཡང་གང་ཞེ་ན། དང་པོ་ཀ་ན་
སེམས་ཅན་གྱི་རང་བཞིན་མིག་གཟུགས་སྡུག་དགུར་འདོད་པ་ལ། འབྲུ་ཐམས་ཅད་
ཀྱི་ཕྱེ་ལ། གཟུགས་མཁན་གྱིས་དོད་པར་འདབ་ཆགས་དང༌། གཅན་གཟན་དང་།
རི་དྭགས་དང༌། མི་ནོར་དང་མི་ཕོ་མོ་མང་པོ་དང་། ཤིན་ཏུ་གྲངས་མང་བར་གྱིས་
ཤིག །དེ་ཐམས་ཅད་ཀྱི་གཟུགས་བརྙན་ལ་སྤུ་མཚན་རེ་རེ་མ་ནོར་བར་ཚུགས་ཤིག །
མིག་གཟུགས་འདོད་པ་ལ་སྤྲུལ་པར་བྱས་ལ་ལན་ཆགས་སུ་གཞལ་ལོ། །འདོད་པའི་
སྡུག་བསྔལ་གཅིག་དེས་ཁེར་རོ། །དེའི་རྟིང་ལ་སེམས་ཅན་གྱི་རང་བཞིན་གྱིས། ལུས་
རེག་བྱ་འཇམ་པོ་འདོད་པ་ལ། དར་ཟབ་དང༌། གཅན་གཟན་དང༌། རི་དྭགས་དང་།
སྣལ་གོས་དང་། ཐམས་ཅད་ཀྱི་རྐམ་རྐོམ་དང་། རས་རོས་ཐམས་ཅད་མངོན་པར་
སོགས་ཤིག །ལུས་རེག་བྱ་འཇམ་པོ་འདོད་པ་ལ། སྤྲུལ་པར་བྱས་ལ་ལན་ཆགས་སུ་
གཞལ་ལོ། །འདོད་པའི་སྡུག་བསྔལ་ཞིག་དེར་ཁེར་རོ། །དེའི་སྟེང་ལ་སེམས་ཅན་གྱི་
208



མདོ་སྡེ།
མདོ་གཟེར་མིག
༼ཀ༽
རང་བཞིན་གྱིས་ལྕེ་རོ་ཞིམ་པོ་འདོད་པ་ལ། རང་རེས་སྲོག་མ་བཅད་པའི་ཤ་སྣ་མང་
པོ་དང་། ཁྲག་སྣ་མང་པོ་དང་། དཀར་སྣ་མང་པོ་དང་། ཟས་སྣ་མང་པོ་དང་། འབྲུ་
སྣ་མང་པོ་དང་། མངར་སྣ་མང་པོ་དང་། སྐྱུར་སྣ་མང་པོ་དང་། དེ་ལྟར་ཐམས་ཅད་
གཞོང་པར་སོགས་ཤིག །ལྕེ་རོ་འདོད་པ་རྣམས་ལ་སྤྲུལ་པར་བྱས་པ་ལན་ཆགས་སུ་
གཞལ་ལོ། །འདོད་པའི་སྡུག་བསྔལ་ཞིག་དེས་ཁེར་རོ། །དེའི་སྟེང་དུ་སེམས་ཅན་གྱི་
རང་བཞིན་གྱིས། སྣ་དྲི་ཞིམ་པོ་འདོད་པ་ལས་ས་དྲི་དང་ལྡན་པ་མུ་ཟི་ལྟ་བུ་དང་། ཆུ་
དྲི་དང་ལྡན་པ་གྷ་ཏ་གཟིངས་ལྟ་བུ་དང་། མེ་དྲི་དང་ལྡན་པ་གསུར་དུད་ཅན་ལྟ་བུ་
དང༌། ཤ་དྲི་དང་ལྡན་པ་གླ་བའི་རྩི་ལྟ་བུ་དང་། ཁྲག་དྲི་དང་ལྡན་པ་གླང་པོ་ཆེའི་
ཁྲག་ལྟ་བུ་དང༌། འབྲུ་དྲི་དང་ལྡན་པ་གྷ་དྲི་སི་ལྟ་བུ་དང༌། སྨན་དྲི་དང་ལྡན་པ་ག་
པུར་ལྟ་བུ་དང༌། དེ་ལྟར་ཐམས་ཅད་གཞོང་པར་སོགས་ཤིག །སྣ་དྲི་ཞིམ་པོ་འདོད་
པ་རྣམས་ལ། སྤྲུལ་པར་བྱས་ལ་ལན་ཆགས་སུ་གཞལ་ལོ། །འདོད་པའི་སྡུག་བསྔལ་
གཅིག་དེས་ཁེར་རོ། །དེའི་རྟིང་ལ་སེམས་ཅན་གྱི་རང་བཞིན་གྱིས། རྣ་བ་སྒྲ་སྙན་པ་
འདོད་པ་རྣམས་ལ། སྔགས་ཀྱི་བརྡ་ཇི་ལྟར་སྙན་པ་དང་། གཏང་རག་གི་དབྱངས་ཇི་
ལྟར་སྙན་པ་དང་། སིལ་སྙན་གྱི་སྒྲ་རྣམས་ཇི་ལྟར་སྙན་པ་དང་། དེ་ལྟར་ཐམས་ཅད་
གཤེན་རབ་ཀྱིས་སྤྲུལ་པར་བྱས་ནས། རྣ་བ་སྒྲ་སྙན་པར་འདོད་པ་རྣམས་ལ། སྒྲས་
སྙན་པར་བྱའོ། །འདོད་པའི་སྡུག་བསྔལ་གཅིག་དེར་ཁེར་རོ། །ཡིད་ཐམས་ཅད་དེ་
རྣམས་འདོད་ནས། བདག་མཐོ་ཞན་དམའ་ཡིས་གདུངས་པས། བདག་གཤེན་རབ་ཀྱི་
བཀའ་བདུད་རྩི་དང་འདྲ་བས། གདུལ་ལ་བོན་ཉིད་ལ་དགོད་དོ། །ས་བོན་བཟང་པོ་
མེད་པ་རྣམས་ནི་དགོད་པར་མི་ནུས་སོ། །ངེས་པའི་དོན་དང་སྦྱར་བ་ན། འདོད་པ་ལྔ་
དང་ལྡན་པ་ལྔ། གཅིག་གི་ནང་ན་གཅིག་ཚང་ངོ༌། །སེམས་ཅན་དོན་དུ་ཕྱེ་བའོ། །དེ་
སྐད་ཅེས་གཤེན་རབ་ཀྱིས་བཀའ་བསྩལ་ཏོ། །དེར་རྒྱལ་པོ་འབར་བའི་སྒྲོན་མ་ཅན་
209



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དང་། རྩ་བའི་ཡོན་བདག་རྣམས་དང་དམག་མི་སུམ་སྟོང་རྣམས་ཀྱིས། གཤེན་རབ་
ཀྱིས་བཀའ་བསྩལ་པའི། ཡས་སྟགས་དེ་རྣམས་ཀུན་ཚང་བར་བཙལ་ནས། སྟེགས་
བུ་རྣམ་པ་གཉིས་ལ་སོ་སོར་ཚང་བར་བསྒྲིགས་སོ། །དེ་ནས་ཡང་གཤེན་རབ་ཀྱི་དུང་
ཤོག་དཀར་པོ་ལ་མིའི་གཟུགས་སུ་བཏོད། ཡི་གེ་དཔའ་བོ་འབྲུ་ལྔ་ཕྱོགས་བཞི་དབུས་
དང་ལྔར་བྲིས། རྐང་པ་གཡས་པ་ལ་ཡཾ། རྐང་པ་གཡོན་པ་ལ་རཾ། ལག་པ་གཡས་པ་
ལ་ཁཾ། ལག་པ་གཡོན་པ་ལ་ཧཱུཾ། དཔྲལ་བ་ལ་ཨོྃ། དཀྱིལ་དུ་ཚེ་ལ་འདས་པ་རྣམས་ཀྱི་
མིང་རུས་རྣམས་བྲིས་སོ། །སྨྱུག་རྒོད་ཚིགས་གསུམ་པར་རེ་རེ་བཏགས་སོ། །སྟེགས་བུ་
གཉིས་ཀྱི་བར་དུ་བཙུགས་སོ། །དེ་ལ་སྲས་གཏོ་བུ་འབུམ་སངས་ངོ་མཚར་སྐྱེས་ནས།
གཤེན་རབ་ལ་ཐེ་ཚོམ་ཞུས་པ། སྟོན་པ་གཤེན་རབ་ལགས། འབངས་ཚེ་འདས་ཞིང་
ལུས་བརྗེས་པ་རྣམས་དྲངས་པ་དང་། རྒྱལ་པོ་འབར་བའི་སྒྲོན་མ་ཅན་དང༌། དམག་
མི་སུམ་སྟོང་གི་སྡིག་པ་བཤགས་པར། རྣམ་པ་ཐམས་ཅད་མཁྱེན་པ་ཁྱོད་ལ་ཞུས་པ་
ལགས་ན། ཉིད་ནི་རྣམ་པ་ཐམས་ཅད་སྲིད་པར་མཁྱེན་པ་ཡང་ལགས། མགྲོན་རྣམ་
པ་གཉིས་ལས་གྱེས་པ་དང་། ཡས་སྟགས་རྣམ་པ་གཉིས་ལས་གྱེས་པ། འདི་སྙེད་ཙམ་
ཅིག་འཚལ་པ་འདི་ཅི་ལགས། མཆོད་གནས་ཀྱི་མགྲོན་བྱ་བ་ཅིའི་ཕྱིར་མཆོད་གནས་
ལགས། མཆོད་ན་ཡོན་ཏན་ཅི་མཆིས། མ་མཆོད་ན་སྐྱོན་ཅི་མཆིས། སྙིང་རྗེའི་མགྲོན་
བགྱི་བ། ཅིའི་ཕྱིར་ན་སྙིང་རྗེ་བ་ལགས། བྱིན་ན་ཡོན་ཏན་ཅི་མཆིས། མ་བྱིན་ན་སྐྱོན་
ཅི་མཆིས། མཚན་བྱང་ལ་ཡི་གེ་དཔའ་བོ་འབྲུ་ལྔས་བསྐོར་བ་ཅིའི་ཕྱིར་སྐོར། ཡར་
སྟེགས་བགྱི་བ་དོན་དུ་ཅིའི་ཕྱིར་ཡར་སྟེགས་ལགས། དེ་སྐད་ཅེས་གཤེན་རབ་ལ་གཏོ་
བུས་ཐེ་ཚོམ་གསོལ་ཏོ། །
དེ་ལ་གཤེན་རབ་ཀྱིས་བཀའ་བསྩལ་པ། གཏོ་བུ་འབུམ་སངས་དེ་ནི་འདི་ལྟར་
རོ། །ང་ནི་རྣམ་པ་ཐམས་ཅད་སྲིད་པ་མཁྱེན་པ་ཡང་དེ་ལྟར་ཡིན་ནོ། །མགྲོན་དང་
210



མདོ་སྡེ།
མདོ་གཟེར་མིག
ཡས་སྟགས་ཀྱང་མི་དགོས་པར་དྲངས་ཏེ། ནམ་ཞིག་བདག་འཁོར་བ་དང་མྱ་ངན་
ལས་འདས་ཙམ་ན། སླད་ན་གང་ཟག་གཤེན་པོ་རྣམས་ལ། སེམས་ཅན་དྲངས་པའི་
དཔེ་དང་ཐབས་སུ་བསྟན་པ་ཡིན་ནོ། །དེ་ལྟར་རོ། །ཁྱེད་རྣམས་ཀྱིས་ཀྱང་ཤེས་པར་
གྱིས་ཤིག །རབ་ཏུ་ཤེས་པར་གྱིས་ཤིག །ཤིན་ཏུ་ཡང་ཤེས་པར་གྱིས་ཤིག །མཆོད་
གནས་ཀྱི་མགྲོན་འདས་པ་དང་མ་བྱོན་གཉིས་ནི། སྲི་ཞུ་ཡི་ཚུལ་དུ་བདག་དང་
མཐའ་ཡས་པའི་སེམས་ཅན། དུས་ད་ལྟའི་སྟོན་པ་འདིའི་རིང་ལ་སངས་མ་རྒྱས་
པ། ནམ་ཞིག་ཐུགས་རྗེ་ཅན་ཁྱེད་སྟོན་པ་ལ་འབྱོན་ཙམ་ན། ཞལ་མཐོང་ཞིང་འཚང་
རྒྱ་བར་ཤོག །ཅིག་པར་སྨོན་ལམ་བཏབ་ལ་ཕྱག་འཚལ་བ་ཙམ་གྱིས་ཆོག་པ་ཡིན་
ནོ། །དེ་ལྟར་བཞུགས་པའི་བདེ་བར་གཤེགས་པ་རྣམས་ནི། ཐུགས་རྗེས་འགྲོ་བའི་
དོན་མཛད་པས། མཚན་བརྗོད་ཅིང་ལྡན་པ་རྣམ་པ་ལྔའི་མཆོད་པ་ཕུལ་ན། སྒྲིབ་
པ་བྱང་ནས་ཚོགས་རྫོགས་ཏེ་འཚང་རྒྱ་སྟེ་འགྲོའོ། །དེའི་ཕྱིར་ན་མཆོད་གནས་ཀྱི་
མགྲོན་ཡིན་པས། མཆོད་ན་ཡོན་ཏན་ཡང་དེ་ལྟར་ཆེའོ། །མ་མཆོད་ན་སྐྱོན་ཆེ་
སྟེ། ཚོགས་རྫོགས་པ་བས་སྒྲིབ་པ་ཡང་མི་འབྱང་སྟེ། རྣམ་བཞིར་སྐྱེའོ། །རིགས་དྲུག་
ཏུ་འགྲོའོ། །ཁམས་གསུམ་དུ་འཁོར་རོ། །དེ་ལྟར་རྒྱུན་ཏུ་སྡུག་བསྔལ་ལས་ཐར་པའི་
དུས་མི་འོང་ངོ༌། །སྙིང་རྗེའི་མགྲོན་ནི་ཤིན་ཏུ་སྙིང་རྗེ་བ་ཡིན་ཏེ། ཁམས་གསུམ་ན་
རིགས་དྲུག་ཏུ་གནས་པ་ལ། ལྷ་རྣམས་ནི་དོན་དམ་པ་མ་རྟོགས་པས། ཕམ་ལྟུང་གིས་
སྙིང་རྗེའོ། །ལྷ་མ་ཡིན་རྣམས་ནི་དོན་དམ་པ་མ་རྟོགས་པས། འཐབ་རྩོད་ཀྱིས་སྙིང་
རྗེའོ། །མི་རྣམས་ནི་དོན་དམ་པ་མ་རྟོགས་པས་འདོད་པས་གདུང་བས་སྙིང་རྗེའོ། །
བྱོལ་སོང་རྣམས་ནི་དོན་དམ་པ་མ་རྟོགས་པས། གླེན་ལྐུགས་ཀྱིས་སྙིང་རྗེའོ། །ཡི་
དྭགས་རྣམས་ནི་དོན་དམ་པ་མ་རྟོགས་པས། བཀྲེས་སྐོམ་གྱིས་སྙིང་རྗེའོ། །དམྱལ་
བ་རྣམས་ནི་དོན་དམ་པ་མ་རྟོགས་པས། བཙོ་བསྲེག་གིས་སྙིང་རྗེའོ། །དེའི་ཕྱིར་ན་
211



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྙིང་རྗེའི་མགྲོན་ཡིན་ནོ། །འདོད་པ་ལྔའི་ཡས་སྟགས་བྱིན་ན། དགོས་འདོད་རེ་བ་
བསྐངས་ཤིང་ཅི་འདོད་ཡིད་ལ་འཕྲད་པས་བསོད་ནམས་དཔག་ཏུ་མེད་དོ། །མ་
བྱིན་ན་རང་རེ་ཆགས་པས་བཅིངས་ཏེ། རིགས་དྲུག་གི་སེམས་ཅན་དེའི་སར་སྐྱེས་
ནས། སྡུག་བསྔལ་ལས་ཐར་པའི་དུས་མི་འོང་ངོ༌། །དེ་ལྟར་སྙིང་རྗེའི་མགྲོན་ལ་ཡས་
སྟགས་སྦྱིན་ན། སྐྱབས་སུ་གསོལ་བ་རྣམས་ཀྱང་ལན་ཆགས་འཁོར་ནས་སྒྲིབ་པ་
འབྱང་ངོ༌། །ཚོགས་རྫོགས་ནས་འཚང་རྒྱའོ། །སྙིང་རྗེའི་མགྲོན་ལ་བྱིན་ན་ཡོན་ཏན་
དེ་ལྟར་ཆེའོ། །མ་བྱིན་ན་སྐྱོན་དེ་ལྟར་ཡོད་དོ། །མཚན་བྱང་ལ་ཡི་གེ་དཔའ་བོ་འབྲུ་
ལྔས་བསྐོར་བ་ནི། ཡི་གེ་ལྔ་ནི་ལྷ་ལྔའི་སྙིང་པོ་ཡིན་པས་ཀྱང་། ཚེ་འདས་པ་འཁོར་བ་
ལས་འདྲེན་པར་ནུས་པས་ཀྱང་བསྐོར་རོ། །ཡི་གེ་ལྔ་ནི་ཡེ་ཤེས་ལྔའི་སྙིང་པོ་ཡིན་པས་
ཀྱང༌། ཚེ་འདས་པའི་དུག་ལྔ་འཇོམས་ནུས་པས་ཀྱང་བསྐོར་རོ། །ཡི་གེ་ལྔ་ནི་ཕུང་
པོ་ལྔ་ཡི་སྙིང་པོ་ཡིན་པས་ཀྱང༌། ཚེ་འདས་པའི་སྐྱེ་བ་རྣམས་སྒྲོལ་ནུས་པས་ཀྱང་
བསྐོར་རོ། །ཡི་གེ་ལྔ་ནི་འབྱུང་བ་ལྔ་ཡི་སྙིང་པོ་ཡིན་པས་ཀྱང་། ཆགས་སྡང་རྣམ་
པ་ལྔ་སྒྲོལ་ནུས་པས་ཀྱང་བསྐོར་རོ། །དེའི་ཕྱིར་ན་དཔའ་བོ་འབྲུ་ལྔས་མཚན་བྱང་
བསྐོར་རོ། །ཡར་སྟེགས་བྱ་བ་ནི་དོན་དམ་པར་རྒྱུ་ཡིས་འབྲས་བུ་ཚོལ་ཏེ། ངན་སོང་
གསུམ་ནས་མཐོ་རིས་གསུམ་དུ། ཡར་ཡར་འདྲེན་པའི་སྟེགས་བྱེད་པས་ཀྱང་ཡར་
སྟེགས་སོ། །མཐོ་རིས་གསུམ་ནས། བླ་ན་མེད་པའི་འབྲས་བུར་ཡར་ཡར་སྟེགས་བྱེད་
པས་ཀྱང་ཡར་སྟེགས་སོ། །བླ་ན་མེད་པའི་འབྲས་བུ་ལས། སླར་འགྲོ་བ་སེམས་ཅན་
འདྲེན་པའི་རྒྱུ་དང་སྟེགས་བྱེད་ནུས་པས་ཀྱང་ཡར་སྟེགས་སོ། །ཡར་སྟེགས་བྱ་བ་ནི་
དེའི་ཕྱིར་ན་ཡར་སྟེགས་སོ། །དེ་དེ་ལྟར་རོ། །འཁོར་རྣམས་ཀྱིས་ཤེས་པར་གྱིས་ཤིག །
རབ་ཏུ་ཡང་ཤེས་པར་གྱིས་ཤིག །ཤིན་ཏུ་ཡང་ཤེས་པར་གྱིས་ཤིག །དེ་སྐད་ཅེས་
གཤེན་རབ་ཀྱིས་བཀའ་བསྩལ་ཏོ། །
212



མདོ་སྡེ།
མདོ་གཟེར་མིག
སྟོན་པ་གཤེན་རབ་ལ་སྲས་གཏོ་བུ་འབུམ་སངས་ཀྱིས་གསོལ་པ། སྟོན་པ་གཤེན་
རབ་ལགས། ཉོན་མོངས་པའི་སྒྲིབ་པ་སྦྱང་བའི་ཕྱིར། མགྲོན་རྣམ་གཉིས་ལ་ཡས་
སྟགས་རྣམ་པ་གཉིས་ཏེ། མཆོད་གནས་ཀྱི་མགྲོན་ལ། མཆོད་པའི་ཡར་སྟེགས་ལྡན་
པ་རྣམ་པ་ལྔས་མཆོད་པ་དེ་ནི། དེ་ལྟར་ཡིན་པར་ཡང་དགོངས་སོ། །ལེགས་པར་
ཡང་གདའ་འོ། །གློ་བ་ཡང་ཆེས་སོ། །ཡོན་ཏན་ཡང་ཆེ་བར་གདའ་འོ། །ཞུ་བ་ནི་
གསོལ་རྒྱུ་ཡང་མ་མཆིས་སོ། །སྙིང་རྗེའི་མགྲོན་ལ་འདོད་པ་ལྔའི་སྦྱིན་པ་འདི། ཁྱད་
པར་སྦྱིན་ནམ་ཕྱེ་ལ་སྦྱིན། ངེས་པར་བདག་ལ་བསྟན་ཏེ་གསོལ། གཏོ་བུ་འབུམ་
སངས་ཀྱིས་དེ་སྐད་ཅེས་གསོལ་ཏོ། །དེ་ལ་ཡང་གཤེན་རབ་ཀྱིས་བཀའ་བསྩལ་པ། དེ་
ལྟར་ཞུས་པ་ནི་ཤིན་ཏུ་ཡང་ལེགས་སོ། །རབ་ཏུ་ཡང་ལེགས་སོ། །སྦྱིན་པའི་རང་
བཞིན་མཉམ་པར་སྙོམས་ཡིན། བདག་དང་གཞན་མེད་ཕྱོགས་དང་རིས་མེད་དོ། །
བཟང་དང་ངན་དུ་མེད་པར་ཁམས་གསུམ་མཉམ་པར་སྦྱིན། མཆོད་གནས་མགྲོན་
གྱི་བྱིན་གྱིས་བརླབས་ཀྱིས་སོ་སོར་ཐིམ་པར་འགྱུར། དེ་དེ་ལྟར་རོ། །ཁྱེད་རྣམས་ཀྱིས་
ཤེས་པར་གྱིས་ཤིག །རབ་ཏུ་ཡང་ཤེས་པར་གྱིས་ཤིག །ཤིན་ཏུ་ཡང་ཤེས་པར་གྱིས་
ཤིག །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །ཡང་གཏོ་བུ་འབུམ་སངས་
ཀྱིས་གཤེན་རབ་ལ་ཞུས་པ་སྟོན་པ་གཤེན་རབ་ལགས། འདོད་པའི་ཡོན་ཏན་ལྔའི་
ཁམས་གསུམ་ལ་ཁྱབ་པར་སྦྱིན་པ་ན། འདོད་ཁམས་མན་ཆོད་དེས་ཁྱབ་ཏུ་རུང་
ན། གཟུགས་ཁམས་ཤ་དང་ཁྲག་འདོད་པ་ལྟ་བུ་ལགས་སམ། གཟུགས་མེད་པའི་
ཁམས་གཟུགས་མེད་པས་རེག་བྱ་འདོད་པ་ལགས་སམ། མིག་མེད་པས་གཟུགས་
འདོད་པ་ལགས་སམ། རྣ་བ་མེད་པས་སྒྲ་འདོད་པ་ལགས་སམ། སྣ་མེད་པས་དྲི་
འདོད་པ་ལགས་སམ། ལྕེ་མེད་པས་རོ་འདོད་པ་ལགས་སམ། དེ་ལ་དཔག་པས་ཡས་
སྟགས་རྣམས་ཀྱང་། ཕྱེ་ལ་སྦྱིན་པར་མི་འཐད་ལགས་སམ། དེ་སྐད་ཅེས་གཏོ་བུ་
213



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འབུམ་སངས་ཀྱིས་གསོལ་ཏོ། དེ་ལ་གཤེན་རབ་ཀྱིས་བཀའ་བསྩལ་པ། གཏོ་བུ་འབུམ་
སངས་ཀྱིས་ཞུས་སམ་གསོལ་བ་ནི། ཤིན་ཏུ་ཡང་ལེགས་སོ། །རབ་ཏུ་ཡང་ལེགས་སོ། །
དེ་ནི་འདི་ལྟར་རོ། །འདོད་པའི་ཡོན་ཏན་རྣམ་པ་ལྔ་ནི། ཁམས་གསུམ་གྱི་སེམས་
ཅན་རྣམས་འདོད་པར་གོ་མཉམ་མོ། །འདོད་པའི་ཁམས་ལྟ་ཨ་ཅང་ཆེ་སྟེ་འདོད་
དོ། །གཟུགས་ཀྱི་ཁམས་ཀྱང་ཏིང་ངེ་འཛིན་ལ་གནས་པས། དབང་པོ་རྣམས་ནི་ཚང་
བར་མེད་དོ། །དབང་རྟེན་རྣམས་ནི་ཡོད་དོ། །ཤ་ཁྲག་ལ་སོགས་པ་ཁམས་ཀྱི་ཟས་
དབང་པོ་མེད་པས་ཟ་མི་ཤེས་ཀྱང་། ཏིང་ངེ་འཛིན་གཡོས་ན་ཟོས་པའི་བག་ཆགས་
དྲན་པས་ཤིན་ཏུ་ཡང་གདུངས་སོ། །ཐུགས་རྗེས་བསྔོས་པས་ཚིམ་པར་བྱའོ། །བསྔོ་བ་
ཙམ་གྱིས་ཚིམས་ནས་བསོད་ནམས་དཔག་ཏུ་མེད་པར་ཆེའོ། །དེ་བས་འདོད་ཁམས་
མན་ཆོད་ན་ཡང༌། དྲི་ལ་དགའ་བ་ཡང་བསམ་དུ་མེད་པ་ཞིག་ཡོད་དོ། །གཟུགས་
མེད་པའི་ཁམས་ན། གཟུགས་འགགས་ནས་མེད་པས། སྒོ་ལྔའི་རྣམ་པར་ཤེས་པ་
ཡང་འགགས་ནས་མེད་དོ། །ཡིད་དང་ཉོན་མོངས་པའི་ཡིད་ཀུན་གཞི་དང་གསུམ་
ཡོད་པས། སྔ་མ་དབང་པོ་ཅན་དུ་སྐྱེས་པའི་འདོད་པ་དྲན་པས་ཤིན་ཏུ་ཡང་འདོད་
དོ། །ཉོན་མོངས་པ་ཅན་གྱི་ཡིད་ལ་སྒྲ་ཡི་བག་ཆགས་ཡོད་པས་རབ་ཏུ་གདུངས་སོ། །
དྲི་དང་གཟུགས་དང་རེག་དང་རོ་དང་། ཀུན་ལ་ཁམས་གཉིས་པ་བས་ཀྱང་རབ་ཏུ་
གདུངས་སོ། །དོན་དམ་པ་མ་རྟོགས་པས་སེམས་ཆགས་པ་ལ་གདུངས་པས། འདོད་
པ་ལ་སྦྱར་ན་ཡང་ཕྱིའི་དབང་པོ་འདི་ཀུན་གྱིས་འདོད་པ་ལྟ་བུ་ནི་ཡེ་མ་ཡིན་ནོ། །བར་
མ་དོའི་སེམས་ཅན་ཀྱང་གཟུགས་དང་དབང་པོ་ལྔ་གང་ཡང་མེད་དོ། །སེམས་འདོད་
པའི་སྡུག་བསྔལ་གྱིས་མོད་ལ་ལུས་ལེན་ཤེས་པས། རང་རེ་ཡང་གཉིད་ལོག་ཙམ་ན།
དབང་པོ་ཀུན་འགགས་ཏེ། སེམས་ཀྱི་སྡུག་བསྔལ་གྱིས་རྨི་ལམ་ན། འདོད་པ་ལྔ་ལ་
མི་འདོད་དགུ་འདོད་པ་དཔེ་དེ་དང་འདྲ་བར། ཁམས་གསུམ་སེམས་ཅན་རྣམས་ནི་
214



མདོ་སྡེ།
མདོ་གཟེར་མིག་
༼ཀ༽
འདོད་པ་གོ་མཉམ་པས། འདོད་པའི་ཡས་སྟགས་མཉམ་པར་བསྔོའོ། །དེ་དེ་ལྟར་
རོ། །འཁོར་རྣམས་ཀྱིས་ཤེས་པར་གྱིས་ཤིག །རབ་ཏུ་ཡང་ཤེས་པར་གྱིས་ཤིག །ཤིན་
ཏུ་ཡང་ཤེས་པར་གྱིས་ཤིག །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ལ་གཏོ་བུ་འབུམ་སངས་དང་། འཁོར་རྣམས་ཀྱིས་སྟོན་པ་ལ་བསྐོར་བ་བྱས། ལྷ་
ཕྱག་བཙལ་མེ་ཏོག་གཏོར་ནས་ཞུས་པ། སྟོན་པའི་སྒྲོན་མ་གཤེན་རབ་ལགས། ཤིན་
ཏུ་ཡང་གློ་བ་ཆེས་སོ། །རབ་ཏུ་ཡང་ཡིད་དང་འཐད་དོ། །ད་འགྲོ་བའི་དོན་ལ་སྐྱབས་
སུ་གསོལ་བ་རྣམས་དྲང་བར་ཞུ་ལགས། དེ་སྐད་ཅེས་འཁོར་རྣམས་ཀྱིས་གསོལ་
ཏོ། །ཡང་གཤེན་རབ་ཀྱིས་བཀའ་བསྩལ་པ། ད་འདིར་འཚོགས་པའི་འཁོར་རྣམས་
ཀྱང་། དད་པའི་སེམས་དང་ལྡན་པའི་སྒོམ་པ་གཟུངས་སུ་ཟུངས་ཤིག་གསུངས་ཏེ།
གཤེན་རབ་ཉིད་ཀྱིས་ཀྱང་མཉམ་པའི་དགོངས་པ་མཛད་དེ། སྐུ་དྲང་པོར་བཞུགས།
ཞབས་སྐྱིལ་མོ་ཀྲུང་དུ་བཅས། ཕྱག་སོར་བཅུ་བསྣོལ་ནས་ལྟེ་བའི་ཐད་ཀར་བཞག་
སྤྱན་ཤངས་ཀྱི་རྩེ་མོ་ལ་ཕབ། ལྗགས་རྐན་གོང་འོག་ལ་མ་རེག་པར་བཞག །སྙན་
སྒྲ་ལ་མ་ཡེངས་པར་གཏད། ཤངས་དྲི་ལ་མི་སྤྱོད་པར་བསྙམས། དེ་ནས་ཞལ་ནས་
སྔགས་བརྗོད་པ། ཨ་ཨ་ཨད་ཨོཾ་སལ་སལ་ཧ་འ་ཧཱུྃ་འོ་ལམ་ལམ། གཤེན་རབ་ཀྱིས་དེ་
སྐད་ཅེས་བརྗོད་པས། དབུ་ཡི་ནམ་ཀ་ལ་སྐུ་མཚན་དང་དཔེ་བྱད་དུ་ལྡན་པ། རྣམ་
པ་གསུམ་ཝལ་གྱིས་བྱུང༌། གཅིག་ནི་སྐུ་མདོག་གསེར་གྱི་སྙིང་པོ་འདྲ་བ། དབུ་ལ་
གསེར་གྱི་ཟེའུ་སྲོག་གསོལ་བ། མགུལ་ཆུ་ཡང་གསེར། དོ་ཤལ་ཡང་གསེར། སྙན་ཆ་
དང་དཔུང་རྒྱན་དང་། ཕྱག་གདུབ་དང་ཞབས་གདུབ་དང༌། སེ་མོ་དོ་ཡན་ཆད་
གསེར་དུ་འདུག་པ། ཕྱག་གཡས་པ་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས་
པ། ཕྱག་གཡོན་པ་ན་སྣང་གསལ་གསེར་གྱི་མེ་ལོང་བསྣམས་པ། གཞལ་ཡས་ཁང་
དགུ་བརྩེགས་ཀྱང་གསེར་གྱིས་བསྐོར་བ། རིན་པོ་ཆེ་ལྟར་བཀྲ་བའི་རྩལ་ཆེན་སེང་གེ་
215



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཉིས་བསྣོལ་བའི་གདན་ལ་བཞུགས་པ། གཅིག་ནི་སྐུ་མདོག་ཤེལ་གྱི་སྙིང་པོ་འདྲ་བ་
དབུ་ལ་ཤེལ་གྱི་ཟེའུ་སྲོག་གསོལ་བ། མགུལ་ཆུ་ཡང་ཤེལ། དོ་ཤལ་ཡང་ཤེལ། སྙན་
ཆ་དང་དཔུང་རྒྱན་དང༌། ཕྱག་གདུབ་དང༌། ཞབས་གདུབ་དང༌། སེ་མོ་དོ་དང་
ཡན་ཆད་ཤེལ་དུ་འདུག་པ། ཕྱག་ན་ཐུགས་རྗེས་འདྲེན་པའི་ལྕགས་ཀྱུ་བསྣམས་པ།
གཞལ་ཡས་ཁང་དགུ་བརྩེགས་ཀྱང་ཤེལ་གྱིས་བསྐོར་བ། རིན་པོ་ཆེ་ལྟར་བཀྲ་བའི་
སྟོབས་ཆེན་གླང་པོ་ཆེ་གཉིས་བསྣོལ་བའི་གདན་ལ་བཞུགས་པ། གཅིག་ནི་སྐུ་མདོག་
དངུལ་གྱི་སྙིང་པོ་འདྲ་བ། དབུ་ལ་དངུལ་གྱི་ཟེའུ་སྲོག་གསོལ་པ། མགུལ་ཆུ་ཡང་
དངུལ། དོ་ཤལ་ཡང་དངུལ། སྙན་ཆ་དང་། དཔུང་རྒྱན་དང་། ཕྱག་གདུབ་དང་།
ཞབས་གདུབ་དང་། སེ་མོ་དོ་དང་ཡན་ཆད་དངུལ་དུ་འདུག་པ། ཕྱག་ན་རིན་པོ་ཆེ་
འབར་བའི་རྒྱལ་མཚན་བསྣམས་པ། གཞལ་ཡས་ཁང་དགུ་བརྩེགས་ཀྱང་དངུལ་གྱིས་
བསྐོར་བ། རིན་པོ་ཆེ་ལྟར་བཀྲ་བའི་རླབས་ཆེན་བྱ་ཁྱུང་གཉིས་བསྣོལ་བའི་གདན་
ལ་བཞུགས་པ། དེའི་འོག་ཏུ་ནམ་མཁའ་ལ་གཤེན་རབ་ཉིད་སྐུ་མདོག་རིན་པོ་ཆེ་
ལྟར་བཀྲ་ལ་གསལ་བ། དབུ་ལ་རིན་པོ་ཆེའི་ཐོར་ཚུགས་གསོལ་བ། མགུལ་ཆུ་ཡང་
རིན་པོ་ཆེ། དོ་ཤལ་ཡང་རིན་པོ་ཆེ། སྙན་ཆ་དང་། དཔུང་རྒྱན་དང་། ཕྱག་གདུབ་
དང་། ཞབས་གདུབ་དང་། སེ་མོ་དོ་དང་ཡན་ཆད་རིན་པོ་ཆེར་འདུག་པ། ཕྱག་ན་
གསེར་གྱི་ཆག་ཤིང་གཡུའི་གཡུང་དྲུང་རིས་ཅན་བསྣམས་པ། གཞལ་ཡས་ཁང་དགུ་
བརྩེགས་ཀྱང་རིན་པོ་ཆེས་བསྐོར་བ། རིན་པོ་ཆེ་ལྟར་བཀྲ་བའི་གསེར་གྱི་འཁོར་ལོ་
དགུ་བརྩེགས་ཀྱི་གདན་ལ་བཞུགས་པ། དཔག་ཚད་རེ་རེས་བར་བཅད་ནས། ནམ་
མཁའ་ལ་ཡས་མར་བསྒྲིགས་ནས་བཞུགས་སོ། །
དེར་འཚོགས་པ་རྣམས་ལ་རྨ་ལོ་དང་ནི་གཡུ་ལོ་དང་། ཡིད་ཀྱི་ཁྱེའུ་ཆུང་ཟུར་ཕུད་
ཅན་དང་། གཏོ་བུ་འབུམ་སངས་རྣམས་ལས་སུ། ལྷའི་སྐུ་རྣམས་ཕྱི་མས་མ་མཐོང་
216



མདོ་སྡེ།
མདོ་གཟེར་མིག་
ངོ༌། །དེར་རྒྱལ་པོ་འབར་བའི་སྒྲོན་མ་ཅན་གྱིས་ཞུས་པ། མཚན་དང་ལྡན་པའི་ཁྱེའུ་
ཆུང་བཞི། འཕྲིན་ལས་གོ་རིམ་མི་མཛད་པར། སྟོན་པ་གཤེན་རབ་གང་དུ་གཤེགས།
དེ་སྐད་ཅེས་རྒྱལ་པོ་འབར་བའི་སྒྲོན་མ་ཅན་གྱིས་གསོལ་པས། དེ་ལ་གཏོ་བུ་འབུམ་
སངས་ཀྱིས་གསོལ་པ། རྒྱལ་པོ་ལགས། འཕྲིན་ལས་གོ་རིམ་མཛད་པ་དང་། སེམས་
ཅན་སྒྲིབ་པ་སྦྱང་བའི་ཕྱིར། སྟོན་པ་གཤེན་རབ་མི་བོ་ནི། འོ་སྐོལ་སྤྱི་བོ་ཡན་ཆད་དུ་
དཔག་ཚད་གཅིག་བགྲངས་ནམ་མཁའ་ལ། སྔ་ན་ལྟ་བུ་མ་ཡིན་ཏེ། སྐུ་མདོག་ཕྱག་
མཚན་མཛེས་པར་བཞུགས། གཤེན་རབ་དབུ་ཐོག་ཡན་ཆད་ན། དཔག་ཚད་རེ་
རེས་བར་བཅད་ནས། སྐུ་མདོག་ཕྱག་མཚན་གསལ་བ་རུ། སྐུ་གསུམ་ཝ་ལེ་གསལ་
བར་བཞུགས། གསལ་བར་མཐོང་པ་མ་ཡིན་ནམ། ཇི་ལྟར་ལགས་པའི་གཏན་ཚིགས་
ནི། ངེད་བཞི་ལ་ཡང་ཆ་མེད་དོ། །དེ་སྐད་ཅེས་གཏོ་བུ་འབུམ་སངས་ཀྱིས་གསུངས་
སོ། །དེར་རྒྱལ་པོ་འབར་བའི་སྒྲོན་མ་ལ་སོགས་ཏེ། འཁོར་རྣམས་ཀྱིས་ནམ་མཁའ་ལ་
བལྟས་ཏེ། ཕྱག་བཙལ་བས་མཐོང་བར་མ་འགྱུར་ནས། ཡང་རྒྱལ་པོ་འབར་བའི་སྒྲོན་
མ་ཅན་གྱིས། གཏོ་བུ་འབུམ་སངས་ལ་ཞུས་པ། སྤྱི་བོའི་ནམ་མཁའ་ལ་ཡར་བལྟས་
པས། ཅི་ཡང་མཐོང་རྒྱུ་མ་བྱུང་ན། ཉིད་ཀྱིས་གསུངས་པ་ཅང་མེད་དམ། གཤེན་
རབ་གར་གཤེགས་བསྟན་ཏེ་གསོལ། དེ་སྐད་ཅེས་རྒྱལ་པོ་འབར་བའི་སྒྲོན་མ་ཅན་
གྱིས་གསོལ་ཏོ། ། །
དེར་གཏོ་བུ་འབུམ་སངས་ཀྱིས་ལྷའི་མེ་ཏོག་ནམ་མཁའ་ལ་ཕུལ་ནས། གཤེན་རབ་
ལ་མས་ཡར་པུས་བཙུགས་ཐལ་སྦྱར་ཞུས་པའི་མདོ། སྟོན་པའི་སྒྲོན་མ་གཤེན་རབ་
ལགས། དཔག་ཚད་གཅིག་གི་ནམ་མཁའ་ལ། རྒྱན་དང་ཆ་ལུགས་མཛེས་པ་རུ། སྐུ་
གསུམ་བཞུགས་པ་གང་གི་སྐུ། བདག་ཅག་རྣམས་ལ་བསྟན་ཏེ་གསོལ། དེ་སྐད་ཅེས་
གཤེན་རབ་ལ་གཏོ་བུས་ཞུས་སམ་གསོལ་པས། གཤེན་རབ་ཀྱིས་བཀའ་བསྩལ་པ། ང་
217



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནི་ཚེ་འདས་པའི་སེམས་ཅན་དང་སྡིག་པ་བཤགས་པའི་སེམས་ཅན་རྣམས་དྲང་བའི་
ཕྱིར། ཅིར་ཡང་སྤྲུལ་པའི་སྐུ་བྱ་བ་ཡིན་པས། དཔག་ཚད་གཅིག་གི་ནམ་མཁའ་ལ།
ལྷའི་སྐུ་ཕྱག་རྒྱ་ཆེན་པོར་སྤྲུལ་ནས། སྐུའི་འོད་ཟེར་ལས་འགྲོ་བ་འདྲེན་པའི་ཡེ་གཤེན་
རྣམས་སྤྲོ་བ་ཡིན་ནོ། །འདི་ཡན་ཆད་ཀྱི་སྐུ་གསུམ་ནི། ནང་གི་ཡ་ཐ་ནི་དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི་སྐུ་ཡིན་ནོ། །དེའི་འོག་མ་ནི་ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱི་སྐུ་ཡིན་ནོ། །དེའི་འོག་མ་ནི་ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་
སྐུ་ཡིན་ནོ། །དེའི་འོག་མ་ནི་ཤེས་རབ་ཀྱི་ཕུལ་བདག་སྟོན་པ་གཤེན་རབ་མི་བོའི་སྐུ་
ཡིན་ནོ། །དེ་སྐད་ཅེས་གཤེན་རབ་མི་བོས་བཀའ་བསྩལ་ཏོ། ། །
ཡང་གཏོ་བུ་འབུམ་སངས་ཀྱིས་ལྷའི་མེ་ཏོག་མང་པོ་ནམ་མཁའ་ལ་ཕུལ་ནས། པུས་
བཙུགས་ཐལ་མོ་སྦྱར་ནས་ཞུས་པའི་མདོ། སྟོན་པའི་སྒྲོན་མ་གཤེན་རབ་ལགས།
འཁོར་དུ་གཏོགས་པ་འདི་ཙམ་ལ། བདག་ཅག་ཁྱེའུ་བཞི་མ་ལགས་པ། སྐུ་བཞི་
མཛེས་པའི་ཞལ་རྣམས་ནི། ཕྱི་མ་རྣམས་ཀྱི་མི་མཐོང་བ། ཅི་ལགས་སྟོན་པས་བཤད་
པར་ཞུ། དེ་སྐད་ཅེས་གསོལ་པས། ཡང་གཤེན་རབ་ཀྱིས་བཀའ་བསྩལ་པ། དེ་ནི་
འདི་ལྟར་རོ། །ཁྱོད་བཞི་ནི་སྒྲིབ་པ་བྱང་བས་མཐོང་བ་ཡིན་ནོ། །སླད་མས་མ་མཐོང་
བ་ད་རུང་སྒྲིབ་པ་མ་བྱང་བས་མ་མཐོང་བ་ཡིན་ནོ། །ད་སྒྲིབ་པ་བསལ་ཞིང་ཚོགས་
བསོག་པའི་ཕྱིར། ཚེ་འདས་ཀྱི་མཚན་བྱང་ལག་ཏུ་ཐོགས་ལ། ནམ་མཁའ་ལ་བཞུགས་
པའི་བདེ་བར་གཤེགས་པའི་སྐུ་འདི་རྣམས་ལ། ཕྱོགས་བཞི་ནས་བསྐོར་གྱིན་ལྡན་པ་
རྣམ་པ་ལྔ་ཡི་མཆོད་པ་རིམ་པར་ཕུལ་ཅིག །སྒྲིབ་པ་བྱང་ནས་བདེར་གཤེགས་ཀྱི་ཞལ་
མཐོང་སྟེ་འོང་ངོ༌། །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །དེར་གཏོ་བུ་
འབུམ་སངས་ཀྱིས་རྒྱལ་པོ་འབར་བའི་སྒྲོན་མ་ཅན་ལ་སོགས་པ། འཁོར་གཞན་དག་
ལ་གསུངས་པ། སྟོན་པ་གཤེན་རབ་ནི་མིའི་ཆ་ལུགས་སུ་བཞུགས་ཙམ་ན། མི་རྣམས་
218



མདོ་སྡེ།
མདོ་གཟེར་མིག་
དང་མི་མ་ཡིན་པ་མི་ཡུལ་ན་འདུག་པ་ཀུན་གྱིས་མཐོང་སྟེ། ད་ལྟ་ལྷའི་སྐུ་ཕྱག་རྒྱ་ཆེན་
པོ་སྤྲུལ་ནས། དཔག་ཚད་གཅིག་གི་ནམ་མཁའ་ལ། འགྲོ་བ་འདྲེན་པའི་འོད་ཟེར་ལས་
སྤྲུལ་སྐུ་འགྱེད་པ་ཁྱེད་ཀྱིས་བལྟས་པས་མི་མཐོང་ངོ༌། །སྟོན་པའི་ཞལ་ནས་ད་རུང་
སེམས་ཅན་སྒྲིབ་པ་མ་བྱང་པ་ཡིན་པས། མཚན་བྱང་ཐོགས་ལ་སྒྲིབ་པ་སྦྱང་བའི་ཕྱིར།
ལྡན་པ་རྣམ་པ་ལྔའི་མཆོད་པ་རིམ་པར་ཕུལ་ཅིག་གསུངས་པས། བདག་ཅག་བཞི་ནི་
མངོན་པར་ཤེས་པ་ཡོད་པས། ལྷ་མིའི་ལོ་ཙཱ་བ་ཡིན་ཏེ། བདེ་བར་གཤེགས་པ་རྣམས་
ཀྱི་སྐུ། ངེད་བཞིས་མཐོང་བ་ཡིན་པས་སྣ་དྲངས་ནས། ལྡན་པ་རྣམ་པ་ལྔའི་མཆོད་
པ་མཚན་བྱང་ཐོགས་ལ་རིམ་པས་ཕྱོགས་བཞི་ནས་བསྐོར་ཀྱིན་རེ་རེས་དབུལ་ལོ། །དེ་
སྐད་ཅེས་གཏོ་བུས་བཀའ་བསྩལ་ཏོ། །དེ་ནས་དེར་འཚོགས་པ་རྣམས་ཀྱིས། སྟེགས་
བུ་ཡ་ཐའི་ལྡན་པ་ལྔའི་ཡ་སྟགས་རྣམས་བཏེགས་ནས། སེམས་དང་ལ་དག་པའི་
བསམ་པ་བཏང་ནས། མཚན་དང་ལྡན་པའི་ཁྱེའུ་ཆུང་བཞིའི་སྣ་དྲངས་ཏེ་བསྐོར་བ་
བྱས་ཀྱིན་ལྷ་ཕྱག་བཙལ་བས། མཚན་དང་དཔེ་བྱད་ལྡན་པའི་སྐུ་རྣམ་པ་བཞི་མདུན་
གྱི་ནམ་མཁའ་ལ། དཔག་ཚད་རེ་རེས་བར་བཅད་ནས་ཡས་མར་བསྒྲིགས་ནས་
བཞུགས་པར་གསལ་བ་ནི། རྒྱལ་པོ་འབར་བའི་སྒྲོན་མ་ཅན་དང་། དམག་མི་སུམ་
བརྒྱས་ཞལ་མངོན་སུམ་དུ་མཐོང་ངོ༌། །དེ་ལ་དད་པ་སྐྱེས་ནས། ལྡན་པ་རྣམ་པ་ལྔའི་
མཆོད་པ་ཕུལ་ཏེ། བསྐོར་བ་ཕོག་ཅིག་བྱས་ནས། དང་བའི་སེམས་ཀྱི་མཆོད་པ་ཕུལ་
ཏོ། །བསྐོར་བ་ཕོག་ཅིག་བྱས་ནས། གུས་པའི་ལུས་ཀྱིས་མཆོད་པ་ཕུལ་ཏོ། །བསྐོར་
བ་ཕོག་ཅིག་བྱས་ནས། སྙན་པའི་སྒྲ་ཡི་མཆོད་པ་ཕུལ་ཏོ། །བསྐོར་བ་ཕོག་ཅིག་བྱས་
ནས། གཙང་མའི་ཟས་ཀྱི་མཆོད་པ་ཕུལ་ཏོ། །བསྐོར་བ་ཕོག་ཅིག་བྱས་ནས། མཛེས་
པའི་རྒྱན་གྱིས་མཆོད་པ་ཕུལ་ཏོ། །དེ་ལས་རྒྱལ་པོ་འབར་བའི་སྒྲོན་མ་ཅན་གྱིས་ཞུས་
པའི་མདོ། མི་དང་ལྷ་ཡི་སྟོན་པ་གཤེན་རབ་ལགས། བདག་ཅག་འཁོར་བའི་སེམས་
219



གསུང་རབ་སྒོ་མཛོད་རིན་པོ་ཆེའི་གླེགས་བམ།
26 །
བས་
ཅན་སྡུག་བསྔལ་རྒྱུ། མི་རྟག་སྒྱུ་མའི་ཕུང་པོ་ན་ཚའི་གཞི། རྣམ་པར་ཤེས་པའི་སེམས་
ནི་སྡུག་བསྔལ་འདོད་པས་གདུང་། མཐོ་རིས་ཐར་པའི་སྒྲས་ནི་དུག་ལྔའི་སྐྱོན་གྱིས་
གཡོགས། ཀུན་གཞི་བྱང་ཆུབ་ཀྱི་སེམས་ནི་སྡུག་བསྔལ་ཆགས་པས་བཏགས། ཐར་
ལམ་མི་ཕྱེད་སྐྱེ་བ་འཆི་ལ་རྟག །ཚེ་འདས་ངན་སོང་གསུམ་དུ་སྐྱེས་པ་དང་། བདག་
ཅག་སྡིག་པའི་སྐྱོན་གྱིས་གོས་པ་རྣམས། ཐུགས་རྗེས་བཟུང་ཞིང་སྐྱབས་སུ་བཞུགས་
པར་ཞུ། དེ་སྐད་ཅེས་རྒྱལ་པོ་འབར་བའི་སྒྲོན་མ་ཅན་གྱིས་གསོལ་ཏོ། །དེ་ལ་གཤེན་
རབ་ཀྱིས་བཀའ་བསྩལ་པ། དད་པ་གཏིང་ནས་སྐྱེས་པའི་རྒྱལ་པོ་འབར་བའི་སྒྲོན་མ་
ཅན། སྙིང་རྗེའི་སེམས་དང་ལྡན་པའི་རྒྱལ་པོ་འབར་བའི་སྒྲོན་མ་ཅན། ཤེས་རབ་བློ་
ལ་གསལ་བའི་རྒྱལ་པོ་འབར་བའི་སྒྲོན་མ་ཅན། བརྩོན་འགྲུས་སྟོབས་དང་ལྡན་པའི་
རྒྱལ་པོ་འབར་བའི་སྒྲོན་མ་ཅན། རིག་པའི་རྩལ་ཤུགས་མཐོ་བའི་རྒྱལ་པོ་འབར་བའི་
སྒྲོན་མ་ཅན། བདེར་གཤེགས་ཞལ་རྣམས་མཐོང་བ་ཡིས། ད་ནི་ཡུན་དུ་མི་ཐོགས་
འཚང་རྒྱའོ། །སྟོན་པའི་བཀའ་འདི་མ་ཡེངས་དང་དུ་ལོངས། བདེན་པའི་ཚིག་འདི་
མ་བརྗེད་གཟུངས་སུ་ཟུངས། ངེས་པའི་སྙིང་པོ་མ་ནོར་བར་བསྟན་གྱི་གསུངས་ནས།
གཤེན་རབ་ཀྱིས་བཀའ་བསྩལ་པ། ཨ་ཨ་ཨད་ཨོ་སལ་སལ། རྒྱལ་པོ་འབར་བའི་སྒྲོན་
མ་ཅན། ཨ་ལས་ཨ་བསྐྱེད་པ། དབྱིངས་ལས་ཡེ་ཤེས་བསྐྱེད་པ་ཡིན་ནོ། །ནང་དུ་
ཡིད་ལ་ལན་བཅུ་སོམས་ཤིག །ཨད་དབྱིངས་དང་ཡེ་ཤེས་གཉིས་སུ་མེད་པ་ཡིན་ནོ། །
ཨོ་དབྱིངས་ཀྱི་ཡུམ་ས་ཏྲིག་ཨེར་སངས་དང༌། ཡེ་ཤེས་ཀྱི་ལྷ་གཤེན་ལྷ་འོད་དཀར་
གཉིས། སྐུ་མདོག་དང་ཕྱག་མཚན་དང་གདན་ཁྲི་དངོས་སུ་གྲུབ་པ་ཡིན་ནོ། །ཨད་
དང་ཨོ་གཉིས་བར་དུ་ལྕེ་ལ་ལན་བཅུ་ཤུགས་ཤིག །སལ་སལ་བྱ་བ་ནི་འགྲོ་བའི་དོན་
མ་འགག་པར་སོ་སོར་མཛད་པས། ཕྱི་རུ་མཆུ་ལ་ལན་བཅུ་སྒྲོགས་ཤིག །དེ་ནས་ཡང་
ངེས་པའི་སྙིང་པོ་མ་ནོར་བ་གཅིག་ལ། ཧ་འ་ཧཱུྃ་འོ་ལམ་ལམ། དེ་སྐད་ཅེས་གསུངས་
220



མདོ་སྡེ།
མདོ་གཟེར་མིག
ནས་རྒྱལ་པོ་འབར་བའི་སྒྲོན་མ་ཅན། ཧ་ལས་འ་བསྐྱེད་པ་ནི། ཐབས་ལས་ཤེས་རབ་
བསྐྱེད་པ་ཡིན་ནོ། །ནང་དུ་ཡིད་ལ་ལན་བཅུ་སོམས་ཤིག །ཧཱུཾ་ཐབས་དང་ཤེས་རབ་
གཉིས་ཟུང་དུ་འབྲེལ་པ་ཡིན་ནོ། །འོ་ཐབས་ཀྱི་མཆོག་སངས་པོ་འབུམ་ཁྲི་དང་། ཤེས་
རབ་ཀྱི་ཕུལ་བདག་སྟོན་པ་གཤེན་རབ་མི་བོ་གཉིས། སྐུ་མདོག་དང་ཕྱག་མཚན་དང་
གདན་ཁྲི་དངོས་སུ་གྲུབ་པ་ཡིན་ནོ། །ཧཱུྃ་དང་འོ་གཉིས་བར་དུ་ལྕེ་ལ་ལན་བཅུ་ཤུགས་
ཤིག །ལམ་ལམ་བྱ་བ་ནི་འགྲོ་བའི་དོན་མ་འགག་པར་མཛད་པས། ཕྱི་རུ་མཆུ་ལ་
ལན་བཅུ་སྒྲོགས་ཤིག །དེ་ལྟར་ལན་བཅུ་བཅུ་བཟླས་ན། བདེ་བར་གཤེགས་པ་སྟོང་
བསྐྱེད་པའི་སྙིང་པོ། གཙོ་བོ་བཞི་ལས་བསྐྱེད་པ་ཡིན་ནོ། །གཙོ་བོ་བཞི་ནི་དབྱིངས་ཡེ་
ཤེས་དང་། ཐབས་ཤེས་རབ་ཀྱི་ཐུགས་རྗེའི་སྤྲུལ་པ་ལས། བདེ་བར་གཤེགས་པ་སྟོང་
བསྐྱེད་པའི་མཚན་ནི། རྣམ་པ་ཐམས་ཅད་མཁྱེན་པ་ངས་བརྗོད་ཀྱི་སྙིང་པོ་ཟློ་ཡིན་
མཚན་རེ་བཏོན་ཙམ་ན་མཚན་ཕྱག་རེ་རེ་འཚོལ་ཅིག །དེའི་ཡོན་ཏན་གྱིས་བདག་
གིས་འདུལ་བའི་མི་བཅེད་འཇིག་རྟེན་གྱི་ཁམས་འདི་དག་ན་ཡང་། ལས་འཕྲོ་བཟང་
པོ་ཡོད་པ་ཐམས་ཅད་མངོན་པར་རྫོགས་པར་འཚང་རྒྱ་སྟེ་འགྲོའོ། །དེ་སྐད་ཅེས་སྟོན་
པ་གཤེན་རབ་ཀྱིས་བཀའ་བསྩལ་ཏོ། །
༧ དེ་ནས་མཚན་དཔེ་བྱད་ལྡན་པའི། ཁྱེའུ་ཆུང་རྣམ་པ་བཞི་དང་། ཤིན་ཏུ་མོས་
པ་ཆེ་བའི་རྒྱལ་པོ་འབར་བའི་སྒྲོན་མ་ཅན་དང་། འབངས་ཚེ་འདས་ཀྱིན་ལུས་བརྗེས་
པའི་གཏོ་བདག་རྣམས་དང་དམག་མི་སུམ་སྟོང་རྣམས་ཀྱིས། སྟོན་པས་བཀའ་བསྩལ་
པ་བཞིན་དུ། སྙིང་པོ་རྣམས་རིམ་པར་བརྗོད་དོ། །སྟོན་པས་མཚན་རྣམས་བརྗོད་
ཙམ་ནས། འཁོར་རྣམས་ཀྱིས་མཚན་ཕྱག་རེ་རེ་བཙལ་ཏོ། །དེ་ཡན་ཆོད་ནི་བྱུང་
ཁུངས་ཀྱི་བརྒྱུད་དོ། །འདི་མན་ཆོད་མཚན་ཕྱག་གི་བརྒྱུད་དོ། །དེ་ནས་སྟོན་པ་གཤེན་
རབ་མི་བོ་ཡིས། འགྲོ་བ་སེམས་ཅན་རྣམས་ཀྱི་སྒྲིབ་པ་སྦྱང་པའི་ཕྱིར། བདེར་གཤེགས་
221



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཐུགས་རྗེ་ཅན་གྱི་མཚན་བརྗོད་དོ། །དབྱིངས་ཀྱི་ཡུམ་ཆེན་མོ་ས་ཏྲིག་ཨེར་སངས་ཀྱི་
ཀློང་ནས། དུས་གསུམ་གྱི་བདེ་བར་གཤེགས་པ་ཐམས་ཅད་ཀྱང་། དང་པོ་བྱུང་ཡང་
ཀློང་དེ་ལས་བྱུང༌། བར་དུ་གནས་ཀྱང་ཀློང་དེ་ལ་གནས། ཐ་མར་སངས་ཀྱང་ཀློང་
དེ་ལ་སངས། དེ་ཕྱིར་ན་དང་པོ་ཡུམ་གྱི་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི་རྩལ་ཆེན་སེང་གེ་གཉིས་
ཀྱི་གདན་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་ཏྲིག་
ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་སྐུ་ཡི་བྱིན་
རླབས་ལས་བྱུང་བའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་
ན། ཐུགས་རྗེ་ཐབས་ཀྱི་འགྲོ་བའི་དོན་མཛད་པ། སྐུ་ཡི་ལྷ་མོ་གཟི་བརྗིད་མཐའ་
ཡས་མ་ལ་ཕྱག་འཚལ་ལོ། །སྐུའི་ལྷ་མོ་གཟི་འབར་བཀྲ་གསལ་མ་ལ་ཕྱག་འཚལ་
ལོ། །སྐུའི་ལྷ་མོ་གཟི་བྱིན་འོད་གསལ་མ་ལ་ཕྱག་འཚལ་ལོ། །སྐུའི་ལྷ་མོ་གཟི་མདངས་
ཟེར་འཕྲོ་མ་ལ་ཕྱག་འཚལ་ལོ། །སྐུའི་ལྷ་མོ་གཟི་འོད་ཡོངས་རྒྱས་མ་ལ་ཕྱག་འཚལ་
ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་བའི།
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ནི། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། གསུང་གི་ལྷ་མོ་སྒྲ་དབྱངས་མདངས་ལྡན་མ་ལ་ཕྱག་
འཚལ་ལོ། །གསུང་གི་ལྷ་མོ་སྒྲ་སྐད་སྟོང་བསྒྱུར་མ་ལ་ཕྱག་འཚལ་ལོ། །གསུང་གི་ལྷ་མོ་
ཅིར་ཡང་སྙན་པའི་སྒྲ་ལ་ཕྱག་འཚལ་ལོ། །གསུང་གི་ལྷ་མོ་སྣང་སྲིད་རང་སྐད་མཁྱེན་
ལ་ཕྱག་འཚལ་ལོ། །གསུང་གི་ལྷ་མོ་ཚིག་སྒྲའི་བརྡ་མཚན་མ་ལ་ཕྱག་འཚལ་ལོ། །
222



མདོ་སྡེ།
མདོ་གཟེར་མིག
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་བའི། བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཐུགས་ཀྱི་ལྷ་མོ་ཀུན་རིག་བློ་གསལ་མ་ལ་ཕྱག་འཚལ་ལོ། །
ཐུགས་ཀྱི་ལྷ་མོ་ཤེས་རབ་བློ་ལྡན་མ་ལ་ཕྱག་འཚལ་ལོ། །ཐུགས་ཀྱི་ལྷ་མོ་རིག་ཤེས་ཀུན་
རིག་བསྐྱེད་ལ་ཕྱག་འཚལ་ལོ། །ཐུགས་ཀྱི་ལྷ་མོ་སྣང་སྲིད་བློ་ལ་གསལ་ལ་ཕྱག་འཚལ་
ལོ། །ཐུགས་ཀྱི་ལྷ་མོ་ཡེ་སྲིད་ཡིད་ལ་བཀྲ་ལ་ཕྱག་འཚལ་ལོ། །དབྱིངས་ཀྱི་ཡུམ་ཆེན་མོ་
ས་ཏྲིག་ཨེར་སངས་ཀྱི། ཡོན་ཏན་གྱིས་བྱིན་རླབས་ལས་བྱུང་བའི། བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། ཡོན་ཏན་གྱི་ལྷ་མོ་སྣང་སྲིད་རྒྱས་མཛད་མ་ལ་ཕྱག་འཚལ་ལོ། །ཡོན་ཏན་
གྱི་ལྷ་མོ་ཡེ་སྲིད་དབྱིངས་བདལ་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ཁམས་
གསུམ་ཐུགས་རྗེས་སྐྱོང་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྲིད་གསུམ་རླབས་ཀྱིས་
འདྲེན་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྟོང་གསུམ་མཐར་རྒྱས་སྤེལ་ལ་ཕྱག་
འཚལ་ལོ། །དབྱིངས་ཀྱི་ཡུམ་ཆེན་མོ་ས་ཏྲིག་ཨེར་སངས་ཀྱི། ཕྲིན་ལས་ཀྱིས་བྱིན་
རླབས་ལས་བྱུང་བའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་ལྷ་མོ་རྫུ་འཕྲུལ་ཡ་
མ་ཟུང་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་ཅིར་ཡང་ཆོ་འཕྲུལ་སྟོན་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་མོ་སྤྲུལ་སྐུ་བསམ་མེད་འགྱེད་ལ་ཕྱག་འཚལ་ལོ། །འཕྲིན་
ལས་ཀྱི་ལྷ་མོ་སེམས་ཅན་དགོས་འདོད་སྐོང་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་
ཁམས་གསུམ་སྤྲུལ་པས་སྐྱོང་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་
ནི། སྐུ་མདོག་ཤེལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་
ཤེལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་ཐུགས་རྗེས་འདྲེན་པའི་
223



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྕགས་ཀྱུ་བསྣམས། རིན་པོ་ཆེ་ལྟར་བཀྲ་བའི་སྟོབས་ཆེན་གླང་པོ་གཉིས་ཀྱི་གདན་ལ་
བཞུགས། ཐུགས་རྗེ་བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་
ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་སྐུ་ཡི་ཐུགས་རྗེ་ལས་བསྐྱེད་
པའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། སྐུ་ཡི་ལྷ་གར་གསས་བཙན་པོ་ལ་ཕྱག་འཚལ་
ལོ། །སྐུ་ཡི་ལྷ་གར་བུ་ཤང་རྒྱལ་ལ་ཕྱག་འཚལ་ལོ། །སྐུ་ཡི་ལྷ་གར་གསས་དྲག་པོ་
འབར་ལ་ཕྱག་འཚལ་ལོ། །སྐུ་ཡི་ལྷ་གར་གསས་གསལ་བ་འབར་ལ་ཕྱག་འཚལ་ལོ། །
སྐུ་ཡི་ལྷ་གར་གསས་འོད་རུམ་ཟེར་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱི་གསུང་གི་ཐུགས་རྗེ་ལས་བསྐྱེད་པའི། བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་
གི་ལྷ་གར་གསས་སྟོབས་དང་ཟེར་ལ་ཕྱག་འཚལ་ལོ། །གསུང་གི་ལྷ་གར་གསས་གར་
དང་ཤེས་ལྡན་ལ་ཕྱག་འཚལ་ལོ། །གསུང་གི་ལྷ་གར་གསས་གར་ཏང་འོད་དཀར་རྗེ་
ལ་ཕྱག་འཚལ་ལོ། །གསུང་གི་ལྷ་གར་གསས་གར་རྗེ་ལོ་རྨང་ལ་ཕྱག་འཚལ་ལོ། །
གསུང་གི་ལྷ་གར་གསས་གར་ཡུག་རྩོལ་པོ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་
འོད་དཀར་གྱི་ཐུགས་ཀྱི་ཐུགས་རྗེ་ལས་བསྐྱེད་པའི། བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཐུགས་ཀྱི་ལྷ་གར་གསས་གཤོག་རྩལ་རྗེ་ལ་ཕྱག་འཚལ་ལོ། །ཐུགས་ཀྱི་ལྷ་གར་གསས་
རྩལ་དྲག་སྐྱོལ་པོ་ལ་ཕྱག་འཚལ་ལོ། །ཐུགས་ཀྱི་ལྷ་གར་གསས་རོག་གུ་ཤག་པ་ལ་ཕྱག་
འཚལ་ལོ། །ཐུགས་ཀྱི་ལྷ་གར་གསས་གཏིང་དཔག་མེད་ལ་ཕྱག་འཚལ་ལོ། །ཐུགས་ཀྱི་
ལྷ་གར་གསས་དཔག་མེད་འོད་རྒྱས་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱི་ཡོན་ཏན་གྱི་ཐུགས་རྗེ་ལས་བསྐྱེད་པའི། བདེ་བར་གཤེགས་པ་མི་བཅེད་ཀྱི་
224



མདོ་སྡེ།
མདོ་གཟེར་མིག
༼ཀ༽
འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་
ཏན་གྱི་ལྷ་གར་གསས་གཡོ་འགུལ་ཐང་པོ་ལ་ཕྱག་འཚལ་ལོ། །ཡོན་ཏན་གྱི་ལྷ་གར་
གསས་གསལ་ཏང་རྒྱ་བསྐྱེད་ལ་ཕྱག་འཚལ་ལོ། །ཡོན་ཏན་གྱི་ལྷ་གར་གསས་ཐང་རྒྱས་
འོད་རྗེ་འབར་ལ་ཕྱག་འཚལ་ལོ། །ཡོན་ཏན་གྱི་ལྷ་གར་གསས་འོད་ཡུག་སེགས་སུ་
གཅོད་ལ་ཕྱག་འཚལ་ལོ། །ཡོན་ཏན་གྱི་ལྷ་གར་གསས་གཏིང་དཔག་མུ་མེད་རྒྱས་ལ་
ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་འཕྲིན་ལས་ཀྱི་ཐུགས་རྗེ་ལས་
བསྐྱེད་པའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་ལྷ་གར་གསས་མཁའ་རྗེ་འོད་
ཏང་ཕྱག་འཚལ་ལོ། །འཕྲིན་ལས་ཀྱི་ལྷ་གར་གསས་མཁའ་ཡུག་ཀློང་བདལ་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་གར་གསས་ཡུག་པ་གསལ་འབར་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་གར་གསས་འབར་ཡུག་སྤྲུལ་ཐང་ལ་ཕྱག་འཚལ་ལོ། །འཕྲིན་ལས་ཀྱི་
ལྷ་གར་གསས་གར་གླང་དམར་པོ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་
སངས་པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
རིན་པོ་ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི་རླབས་ཆེན་བྱ་ཁྱུང་
གཉིས་ཀྱི་གདན་ལ་བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ། སངས་པོ་
འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་སྐུ་ཡི་
སྤྲུལ་པ་ལས་སྲིད་པའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་
ན་ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་ཡེ་སངས་དཀར་པོ་ལ་
ཕྱག་འཚལ་ལོ། །སྐུའི་སྲིད་པ་གུང་སངས་སྔོན་པོ་ལ་ཕྱག་འཚལ་ལོ། །སྐུའི་སྲིད་པ་
ཡང་སངས་དེ་བོ་ལ་ཕྱག་འཚལ་ལོ། །སྐུའི་སྲིད་པ་སངས་པོ་ཡིད་རིང་ལ་ཕྱག་འཚལ་
225



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལོ། །སྐུའི་སྲིད་པ་སངས་རྒྱས་མཐར་རྫོགས་ལ་ཕྱག་འཚལ་ལོ། །ཐབས་ཀྱི་མཆོག་སྲིད་
པ་སངས་པོ་འབུམ་ཁྲིའི་གསུང་གི་སྤྲུལ་པ་ལས་སྲིད་པའི། བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
གསུང་གི་སྲིད་པ་ཡེ་བདལ་མུ་ཁྲི་ལ་ཕྱག་འཚལ་ལོ། །གསུང་གི་སྲིད་པ་གུང་བདག་
བཙན་པོ་ལ་ཕྱག་འཚལ་ལོ། །གསུང་གི་སྲིད་པ་ཡེ་ཁྲི་ཤེས་ལྡན་ལ་ཕྱག་འཚལ་ལོ། །
གསུང་གི་སྲིད་པ་མུ་སངས་དེ་བོ་ལ་ཕྱག་འཚལ་ལོ། །གསུང་གི་སྲིད་པ་སངས་ཐོག་ཁྲི་
གསལ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་ཐུགས་ཀྱི་
སྤྲུལ་པ་ལས་སྲིད་པའི། བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་འཕྲུལ་ཏོག་
ཀློང་དང་རྗེ་ལ་ཕྱག་འཚལ་ལོ། །ཐུགས་ཀྱི་སྲིད་པ་འཕྲུལ་རྗེ་དྲང་རྐན་རྗེ་ལ་ཕྱག་
འཚལ་ལོ། །ཐུགས་ཀྱི་སྲིད་པ་འཕྲུལ་བུ་གསང་དང་གསལ་ལ་ཕྱག་འཚལ་ལོ། །ཐུགས་
ཀྱི་སྲིད་པ་འཕྲུལ་གྱི་དྲང་ཤིང་རྗེ་ལ་ཕྱག་འཚལ་ལོ། །ཐུགས་ཀྱི་སྲིད་པ་འཕྲུལ་དང་
སྲིད་པ་སྐྱེད་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་ཡོན་
ཏན་གྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་འཇིག་རྟེན་གྱི་ཤར་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་སྲིད་པ་
དཀར་དང་རྗེ་ཕྱེད་པ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་སྤྱོད་པ་གསལ་དབང་
བསྒྱུར་ལ་ཕྱག་འཚལ་ལོ། །ཡོན་ཏན་གྱི་སྲིད་པ་དབང་དང་བཀོད་གླིང་བསྒྱུར་ལ་ཕྱག་
འཚལ་ལོ། །ཡོན་ཏན་གྱི་སྲིད་པ་སྨོན་ལམ་གྱི་བཀོད་པ་ལེགས་ལ་ཕྱག་འཚལ་ལོ། །
ཡོན་ཏན་གྱི་སྲིད་པ་སྨོན་ལམ་ཡིད་བཞིན་ཐང་པོ་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི། འཕྲིན་ལས་ཀྱིས་སྤྲུལ་པ་ལས་སྲིད་པའི། བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་
226



མདོ་སྡེ།
མདོ་གཟེར་མིག
བའི་དོན་མཛད་པ། འཕྲིན་ལས་ཀྱི་སྲིད་པ་ཤེས་བཞིན་ཐང་པོ་ལ་ཕྱག་འཚལ་ལོ། །
འཕྲིན་ལས་ཀྱི་སྲིད་པ་ཀུན་བསྒྱུར་དབང་ཕྱུག་ལ་ཕྱག་འཚལ་ལོ། །འཕྲིན་ལས་ཀྱི་སྲིད་
པ་རྒྱ་བསྐྱེད་ཡོང་བདལ་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་དབང་ཆེན་འབར་
བ་འོད་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་དབང་ཆེན་འཁོར་ལོ་བསྒྱུར་ལ་
ཕྱག་འཚལ་ལོ། །ཤེས་རབ་ཀྱི་ཕུལ་དུ་ཕྱིན་པ་སྟོན་པ་གཤེན་རབ་མི་བོ་ནི། སྐུ་མདོག་
རིན་པོ་ཆེ་ལྟར་བཀྲ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་རིན་པོ་
ཆེའི་འོད་ཀྱི་རབ་ཏུ་མཛེས་པར་བརྒྱན། ཕྱག་མཚན་རིན་པོ་ཆེ་ཡི་ཆག་ཤིང་བསྣམས།
རིན་པོ་ཆེ་ལྟར་བཀྲ་བ་ཡི་འཁོར་ལོ་དགུ་བརྩེགས་གདན་ལ་བཞུགས་པ། འོད་ཟེར་
བཀྱེ་ནས་འགྲོ་བའི་དོན་མཛད་པ། གཤེན་རབ་མི་བོའི་སྐུ་ལ་ཕྱག་འཚལ་ལོ། །ཤེས་
རབ་ཀྱི་ཕུལ་སྟོན་པ་གཤེན་རབ་མི་བོ་ཡི་སྐུ་ཡི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། སྐུའི་གཤེན་ལྡེ་བོ་གསུང་ཆེན་ལ་ཕྱག་འཚལ་ལོ། །སྐུའི་གཤེན་ཁ་སྟེ་མུ་
ཡ་ལ་ཕྱག་འཚལ་ལོ། །སྐུའི་གཤེན་མུ་སྟེ་རྒོད་འབྱམས་ལ་ཕྱག་འཚལ་ལོ། །སྐུའི་གཤེན་
རྒོད་དྲག་རླབས་ཆེན་ལ་ཕྱག་འཚལ་ལོ། །སྐུའི་གཤེན་གནམ་ལྡེ་གསུང་འགྱུར་ལ་ཕྱག་
འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ཡི། གསུང་གི་འོད་ཟེར་ལས་
བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་ལྡེ་གསང་འོད་འབར་ལ་ཕྱག་
འཚལ་ལོ། །གསུང་གི་གཤེན་ལྡེ་རྒྱལ་དབང་གཤེན་ལ་ཕྱག་འཚལ་ལོ། །གསུང་གི་
གཤེན་དབང་བསྒྱུར་གལ་གཙུག་ལ་ཕྱག་འཚལ་ལོ། །གསུང་གི་གཤེན་སྒྲ་སྐད་འབུམ་
བསྒྱུར་ལ་ཕྱག་འཚལ་ལོ། །གསུང་གི་གཤེན་ལྡེ་འོད་གསང་གྲགས་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ཡི། ཐུགས་ཀྱི་འོད་ཟེར་ལས་བཀྱེ་བའི་བདེ་
227



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བར་གཤེགས་པ་མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱི་འགྲོ་
བའི་དོན་མཛད་པ། ཐུགས་ཀྱི་གཤེན་ཐང་མ་འོད་རྒྱལ་ལ་ཕྱག་འཚལ་ལོ། །ཐུགས་ཀྱི་
གཤེན་ཐང་མ་མེ་སྒྲོན་ལ་ཕྱག་འཚལ་ལོ། །ཐུགས་ཀྱི་གཤེན་འོད་དེ་ལྕེ་འབྱམས་ལ་ཕྱག་
འཚལ་ལོ། །ཐུགས་ཀྱི་གཤེན་སྒྲོན་མ་གསལ་འབར་ལ་ཕྱག་འཚལ་ལོ། །ཐུགས་ཀྱི་
གཤེན་འོད་རྒྱལ་འབར་སྒྲོན་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་
མི་བོ་ཡི། ཡོན་ཏན་གྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་
ཏན་གྱི་གཤེན་ལེགས་པ་ཀུན་འབྱུང་ལ་ཕྱག་འཚལ་ལོ། །ཡོན་ཏན་གྱི་གཤེན་ལེགས་པ་
ཡོངས་བསྐྱེད་ལ་ཕྱག་འཚལ་ལོ། །ཡོན་ཏན་གྱི་གཤེན་ཐོགས་མེད་མཁྱེན་པ་རྒྱས་ལ་
ཕྱག་འཚལ་ལོ། །ཡོན་ཏན་གྱི་གཤེན་བཀག་མེད་སྤྲོ་བསྡུ་འབར་ལ་ཕྱག་འཚལ་ལོ། །
ཡོན་ཏན་གྱི་གཤེན་ཚངས་པ་འོད་རུམ་རྩེ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་
པ་གཤེན་རབ་མི་བོ་ཡི། འཕྲིན་ལས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་
མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། འཕྲིན་ལས་ཀྱི་གཤེན་སྙོམ་པར་ལྷུན་གྲུབ་ལ་ཕྱག་འཚལ་ལོ། །འཕྲིན་ལས་ཀྱི་
གཤེན་མཉམ་སྙོམས་ཀུན་འདྲེན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་མཉམ་པའི་
བློ་ལྡན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་ཐོགས་མེད་སྟོབས་མཆོག་ལ་ཕྱག་
འཚལ་ལོ། །འཕྲིན་ལས་ཀྱི་གཤེན་ཀུན་འབྱུང་བཀག་པ་མེད་ལ་ཕྱག་འཚལ་ལོ། །དེ་
ལྟར་ཤར་ཕྱོགས་ཀྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་
རབ་ཀྱིས་བཀའ་བསྩལ་པ། སྤྱིར་ན་ངས་འདུལ་བའི་ཞིང་ཁམས་མི་བཅེད་ཀྱི་འཇིག་
རྟེན་འདི་ན་ཡང་། གཤེན་རབ་མི་བོ་ཉིད་ཀྱང་འབུམ་ཕྲག་ཁྲི་ཡོད་དེ། གཤེན་རབ་མི་
བོ་འབུམ་ཕྲག་ཁྲི་ལ་ཕྱག་འཚལ་ལོ། །ངས་འདུལ་བའི་མི་བཅེད་ཀྱི་འཇིག་རྟེན་ཕར་
228



མདོ་སྡེ།
མདོ་གཟེར་མིག་
འདས་པའི་ཤར་ཕྱོགས་ན། ངས་ཀྱང་སྟོན་པ་མི་བྱེད་དེ། འཇིག་རྟེན་གྱི་ཁམས་ཀྱང་
བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་ཅན་གྱི་ལས་ཀྱང་བསམ་གྱིས་མི་ཁྱབ་
སྟེ་གྲངས་མང་ངོ༌། །སྟོན་པའི་བཀའ་ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །
དེ་ལྟར་ཤར་ཕྱོགས་ཀྱི་འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ་ཤིན་ཏུ་
གྲངས་མང་བ་ན་བཞུགས་པའི་བདེ་བར་གཤེགས་པ། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་
ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་
འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་
འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་ཏུ་གྲངས་མང་བའི་བདེ་བར་
གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་ལྟར་མི་བཅེད་ཀྱི་འཇིག་
རྟེན་གྱི་ཤར་ཕྱོགས་ན། བཞུགས་པའི་བདེ་བར་གཤེགས་པ་མཚན་བརྗོད་པ་དང་མི་
བཅེད་ཀྱི་འཇིག་རྟེན་ཕར་འདས་པ་དང་། འཇིག་རྟེན་གྱི་ཁམས་བསམ་གྱིས་མི་ཁྱབ་
པ་དང་། བདེ་བར་གཤེགས་པ་ཡང་བསམ་གྱིས་མི་ཁྱབ་པ་དང་། མཚན་བརྗོད་ཀྱིས་
མི་ལོང་བ་རྣམས་ལ་སེམས་ཅན་གང་ཞིག་མོས་པ་བསྐྱེད་དེ། ཕྱག་འཚལ་མཆོད་པ་
བྱས་ནས། རྒྱུན་དུ་མ་བརྗེད་ཡི་དམ་བྱས་འགྱུར་ན། ཡུན་དུ་མི་ཐོགས་འཕྲལ་ལ་སྒྲིབ་
པ་འབྱང་། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། ། །
དེ་ནས་གཤེན་རབ་ཀྱིས་ཐལ་སྦྱོར་གྱི་ཕྱག་རྒྱ་ཐུགས་ཀར་གཏད་ནས། ཞལ་ནས་
སྔགས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། སྔགས་དེ་
སྐད་ཅེས་བརྗོད་ནས། འདོད་པ་རྣམ་པ་ལྔའི་ཡས་སྟགས་རྣམས། སྙིང་རྗེའི་མགྲོན་
རིགས་དྲུག་གི་སེམས་ཅན་རྣམས། ཇི་ལྟར་འདོད་པར་བྱིན་གྱིས་བརླབས་ཀྱིན་སྤྲུལ་པ་
མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་ཡས་སྟགས་འདིས། སྙིང་
229



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་རེ་
བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེར་གཤེགས་བརྒྱ་ཡི་
ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་
སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་
སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་
ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་ཤོག །བླ་མེད་
གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་
ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་
ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་
དེ་སྐད་ཅེས་བཀའ་བསྩལ་པས། ཡོན་བདག་རྣམས་ཀྱིས་འདོད་པ་ལྔའི་ཡས་སྟགས་
རྣམས་མཚན་བྱང་ལ་བསྐོར་བ་ཕྱོགས་བཞིར་བཏང་བས། འཇིག་རྟེན་གྱི་ཁམས་ཀྱང་
གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་རོ། །ཐུག་
གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་མང་པོ་
ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་རྟེན་ན་
སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་ཀ་རབ་ཏུ་རྟོག་པ་སྐྱེས་སོ། །དེའི་
དུས་དེའི་ཚེ་ན། རྒྱལ་པོ་འབར་བའི་སྒྲོན་མ་ཅན་དང་། དམག་མི་སུམ་བརྒྱ་དང༌།
མི་བཅེད་ཀྱི་འཇིག་རྟེན་གྱི་ཤར་ཕྱོགས་ན། གནས་པའི་རིགས་དྲུག་སེམས་ཅན་དང༌།
ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་བ། ཤར་ཕྱོགས་ཀྱི་འཇིག་རྟེན་སྟོང་
པ་ཙམ་ཞིག་ཕུང་པོ་རྡུལ་ཕྲ་རབ་ཏུ་སྐད་ཅིག་མ་གཅིག་ལ་ལྷགས་ནས། ནམ་མཁའ་
ལ་གཞའ་ཚོན་གྱི་འོད་དུ་འཕྲོས་ཏེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་
230



མདོ་སྡེ།
མདོ་གཟེར་མིག །
༼ཀ༽
ནས་ལུས་པ་རྣམས་ཀྱིས། ལྡན་པ་རྣམ་པ་ལྔ་ཡི་ཡས་སྟགས་རིམ་པར་བཏེགས་ནས།
ཁྱེའུ་ཆུང་མཚན་དང་ལྡན་པ་བཞི་ཡིས་སྣ་དྲངས་ཏེ། སྙིང་པོ་རྣམས་རིམ་པར་བཟླས་
ཤིང་མཆོད་པ་ཕུལ་བས། དེའི་ཡོན་ཏན་གྱིས་རྒྱལ་བུ་ཁྲི་ཤང་སུམ་ཅུ་རྩ་གསུམ་ན་
ལྷར་སྐྱེས་པ་དང་། དམག་མི་སུམ་བརྒྱས་བདེ་བར་གཤེགས་པའི་ཞལ་མངོན་སུམ་དུ་
མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་དོ། །
འཁོར་སླད་མ་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི་རྩལ་ཆེན་སེང་གེ་གཉིས་
ཀྱི་ཁྲི་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་ཏྲིག་ཨེར་
སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་སྐུའི་བྱིན་རླབས་
ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་མཐའ་ཡས་སྐུ་བརྗིད་མ་ལ་ཕྱག་
འཚལ་ལོ། །སྐུའི་ལྷ་མོ་གསལ་བ་འོད་བདལ་མ་ལ་ཕྱག་འཚལ་ལོ། །སྐུའི་ལྷ་མོ་འོད་མ་
བཀྲག་མདངས་མ་ལ་ཕྱག་འཚལ་ལོ། །སྐུའི་ལྷ་མོ་ཟེར་ལྡན་འཕྲུལ་ཏིང་ཤགས་ལ་ཕྱག་
འཚལ་ལོ། །སྐུའི་ལྷ་མོ་ཡོངས་སུ་ཁྱབ་རྒྱས་མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་བའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་བྱང་ཕྱོགས་ནས། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། གསུང་གི་ལྷ་མོ་སྙན་པའི་སྒྲ་དབྱངས་སྒྲོགས་ལ་ཕྱག་འཚལ་ལོ། །གསུང་གི་ལྷ་མོ་
231



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྒྲ་སྐད་དཔག་ཏུ་མེད་ལ་ཕྱག་འཚལ་ལོ། །གསུང་གི་ལྷ་མོ་སྒྲ་སྙན་དབྱངས་བསྐྱེད་མ་
ལ་ཕྱག་འཚལ་ལོ། །གསུང་གི་ལྷ་མོ་འཇིག་རྟེན་རང་སྒྲ་མཁྱེན་ལ་ཕྱག་འཚལ་ལོ། །
གསུང་གི་ལྷ་མོ་བརྡའི་མཚོན་མཛད་མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་
ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཐུགས་ཀྱི་ལྷ་མོ་ཀུན་རིག་བློ་གསལ་མ་ལུས་སྟོན་ལ་ཕྱག་འཚལ་ལོ། །ཐུགས་ཀྱི་ལྷ་མོ་
ཤེས་རབ་གསལ་འབར་ལ་ཕྱག་འཚལ་ལོ། །ཐུགས་ཀྱི་ལྷ་མོ་ཀུན་རིག་གསལ་བའི་
མཆོག་ལ་ཕྱག་འཚལ་ལོ། །ཐུགས་ཀྱི་ལྷ་མོ་སྣང་གསལ་འོད་ཟེར་འཕྲོ་ལ་ཕྱག་འཚལ་
ལོ། །ཐུགས་ཀྱི་ལྷ་མོ་ཡེ་འབྱམས་ཁྱབ་གསལ་མ་ལ་ཕྱག་འཚལ་ལོ། །དབྱིངས་ཀྱི་ཡུམ་
ས་ཏྲིག་ཨེར་སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི། བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། ཡོན་ཏན་གྱི་ལྷ་མོ་སྲིད་པ་རྒྱས་པར་སྤེལ་ལ་ཕྱག་འཚལ་ལོ། །ཡོན་ཏན་གྱི་
ལྷ་མོ་བདལ་ཁྱབ་ཀུན་འཕྲོ་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་མ་ལུས་ཐུགས་
རྗེས་སྐྱོང་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ལེགས་པའི་བྱིན་རླབས་མ་ལ་ཕྱག་
འཚལ་ལོ། །ཡོན་ཏན་གྱི་ལྷ་མོ་རྒྱས་པ་མཐའ་སྤེལ་མ་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི། བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། འཕྲིན་ལས་ཀྱི་ལྷ་མོ་རྫུ་འཕྲུལ་ཐོགས་མེད་སྟོན་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་མོ་ཆོ་འཕྲུལ་ཅིར་ཡང་སྟོན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་
སྟོབས་མཆོག་ཐོགས་མེད་མཁྱེན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་དྲག་ཤུལ་
རྩལ་དང་ལྡན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་ཁམས་དང་སྐྱེ་མཆེད་གསལ་
232



མདོ་སྡེ།
མདོ་གཟེར་མིག
ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི་སྐུ་མདོག་ཤེལ་གྱི་སྙིང་པོ་
འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་
པར་བརྒྱན། ཕྱག་མཚན་གཡས་ན་ཐུགས་རྗེས་འདྲེན་པའི་ལྕགས་ཀྱུ་བསྣམས། རིན་
པོ་ཆེ་ལྟར་བཀྲ་བ་ཡི་སྟོབས་ཆེན་གླང་པོ་ཆེ་ཡི་ཁྲི་ལ་བཞུགས། ཐུགས་རྗེ་བསྐྱེད་ནས་
འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་
གཤེན་ལྷ་འོད་དཀར་གྱི་སྐུ་ཡི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
སྐུའི་ལྷ་རྒོད་གསས་ཁམས་པ་ལ་ཕྱག་འཚལ་ལོ། །སྐུའི་ལྷ་རྒོད་བུ་འཕར་དྲག་ལ་ཕྱག་
འཚལ་ལོ། །སྐུའི་ལྷ་རྒོད་གསས་དྲག་པོ་རྟུལ་ཤུགས་ཅན་ལ་ཕྱག་འཚལ་ལོ། །སྐུའི་ལྷ་
རྒོད་གསས་གསལ་བའི་འོད་ཟེར་ལྡན་ལ་ཕྱག་འཚལ་ལོ། །སྐུའི་ལྷ་རྒོད་གསས་འོད་
ཟེར་ཕྱོགས་བཅུར་འཕྲོ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་
གསུང་གི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་རྒོད་
གསས་ཟེར་ལྡན་སྟོབས་ཀྱི་ཤུགས་ཅན་ལ་ཕྱག་འཚལ་ལོ། །གསུང་གི་ལྷ་རྒོད་གསས་བློ་
ལྡན་གྲངས་བདག་བཙན་པ་ལ་ཕྱག་འཚལ་ལོ། །གསུང་གི་ལྷ་རྒོད་གསས་འོད་ཟེར་
ལམ་པ་ལ་ཕྱག་འཚལ་ལོ། །གསུང་གི་ལྷ་རྒོད་གསས་དྲག་ཤུལ་རྩལ་ལྡན་ལ་ཕྱག་
འཚལ་ལོ། །གསུང་གི་ལྷ་རྒོད་གསས་ཁྱབ་དབང་བསྒྱུར་ཆེན་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་གཤེན་ལྷ་འོད་དཀར་གྱི་ཐུགས་ཀྱི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཐུགས་ཀྱི་ལྷ་རྒོད་གསས་དྲག་པོའི་གཤོག་རྩལ་རྗེ་ལ་ཕྱག་འཚལ་ལོ། །
ཐུགས་ཀྱི་ལྷ་རྒོད་གསས་བསྐྱེད་པ་དྲག་པོ་ལྡན་ལ་ཕྱག་འཚལ་ལོ། །ཐུགས་ཀྱི་ལྷ་རྒོད་
233



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བས
གསས་རོག་པ་བསྐྱེད་པ་ལ་ཕྱག་འཚལ་ལོ། །ཐུགས་ཀྱི་ལྷ་རྒོད་གསས་མཐར་རྒྱས་
གཏིང་དཔག་མེད་ལ་ཕྱག་འཚལ་ལོ། །ཐུགས་ཀྱི་ལྷ་རྒོད་གསས་ཐུགས་རྗེའི་འོད་
དཔག་མེད་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཡོན་ཏན་གྱི་
ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་རྒོད་
གསས་གཡོ་འགུལ་རྒྱས་པ་ལ་ཕྱག་འཚལ་ལོ། །ཡོན་ཏན་གྱི་ལྷ་རྒོད་གསས་རྒྱར་ཁྱབ་
གསལ་འབར་ལ་ཕྱག་འཚལ་ལོ། །ཡོན་ཏན་གྱི་ལྷ་རྒོད་གསས་འོད་རྗེ་འོད་ཡུག་འབར་
ལ་ཕྱག་འཚལ་ལོ། །ཡོན་ཏན་གྱི་ལྷ་རྒོད་གསས་མུ་མེད་ཐུགས་རྗེས་ཁྱབ་ལ་ཕྱག་
འཚལ་ལོ། །ཡོན་ཏན་གྱི་ལྷ་རྒོད་གསས་ཡུག་པ་སྤྱོད་པ་རྒྱས་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་གཤེན་ལྷ་འོད་དཀར་གྱི་འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། འཕྲིན་ལས་ཀྱི་ལྷ་རྒོད་གསས་འོད་དང་མཁའ་རྗེ་བསྐྱེད་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་རྒོད་གསས་མཁའ་ལ་མཉམ་པའི་དོན་གྲུབ་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་རྒོད་གསས་གསལ་ཟེར་ཁྱབ་པ་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་རྒོད་གསས་མྱུར་མགྱོགས་ཡུད་ཀྱིས་བསྐྱོད་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་རྒོད་གསས་རྩལ་སྟོབས་སེང་གེའི་ཤུགས་ལ་ཕྱག་འཚལ་ལོ། །ཐབས་
ཀྱི་མཆོག་སྲིད་པ་སངས་པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་
ཆ་ལུགས་གཞལ་ཡས་ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན།
ཕྱག་མཚན་རིན་པོ་ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི་རླབས་ཆེན་
བྱ་ཁྱུང་གཉིས་ཀྱི་གདན་ལ་བཞུགས། སྤྲུལ་པ་སྲིད་ནས་འགྲོ་བའི་དོན་མཛད་པ།
སངས་པོ་འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་
བ
234



མདོ་སྡེ།
མདོ་གཟེར་མིག་
ཁྲིའི། སྐུའི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་ཡེ་རྒྱུང་
མུ་ཕྱོད་ལ་ཕྱག་འཚལ་ལོ། །སྐུའི་སྲིད་པ་འོད་ཁྱབ་གསལ་ཏང་ལ་ཕྱག་འཚལ་ལོ། སྐུའི་
སྲིད་པ་འོད་འབར་ཁྲི་རུམ་ལ་ཕྱག་འཚལ་ལོ། །སྐུའི་སྲིད་པ་ཚངས་པ་དབྱིངས་རུམ་
ལ་ཕྱག་འཚལ་ལོ། །སྐུའི་སྲིད་པ་གསལ་འབར་མུ་རྒྱས་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི། གསུང་གི་སྤྲུལ་པ་ལས་སྲིད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། གསུང་གི་སྲིད་པ་ཡེ་ཁྱབ་བདལ་པ་ལ་ཕྱག་འཚལ་ལོ། །གསུང་གི་
སྲིད་པ་གུང་ཁྲི་འབར་བ་འོད་ལ་ཕྱག་འཚལ་ལོ། །གསུང་གི་སྲིད་པ་ཡེ་ཤེས་གསལ་
ལྡན་ལ་ཕྱག་འཚལ་ལོ། །གསུང་གི་སྲིད་པ་བདལ་ཁྱབ་དག་པ་ལ་ཕྱག་འཚལ་ལོ། །
གསུང་གི་སྲིད་པ་འབྲང་འཁྱམ་སྐྱེས་དྲུག་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་
སངས་པོ་འབུམ་ཁྲིའི། ཐུགས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཐུགས་ཀྱི་སྲིད་པ་དང་སྐྱེད་ཀློང་རྗེ་བསྐྱེད་ལ་ཕྱག་འཚལ་ལོ། །ཐུགས་ཀྱི་སྲིད་པ་བདེ་
ཀློང་ཀུན་གྲུབ་རྩལ་ལ་ཕྱག་འཚལ་ལོ། །ཐུགས་ཀྱི་སྲིད་པ་ལེགས་སྙོམས་ཁྱབ་པར་སྒྲོལ་
ལ་ཕྱག་འཚལ་ལོ། །ཐུགས་ཀྱི་སྲིད་པ་བཀོད་པ་རྒྱས་མཐར་སྤེལ་ལ་ཕྱག་འཚལ་ལོ། །
ཐུགས་ཀྱི་སྲིད་པ་ཡངས་པར་ཡོངས་བདལ་སྐྱོང་ལ་ཕྱག་འཚལ་ལོ། །ཐབས་ཀྱི་མཆོག་
སྲིད་པ་སངས་པོ་འབུམ་ཁྲིའི། ཡོན་ཏན་གྱི་སྤྲུལ་པ་ལས་སྲིད་པའི་བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། ཡོན་ཏན་གྱི་སྲིད་པ་ཕྱེད་པ་དཀར་ཟེར་འཕྲོ་ལ་ཕྱག་འཚལ་ལོ། །ཡོན་ཏན་
གྱི་སྲིད་པ་འོད་རུམ་རྩེར་ཆིབས་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཤེས་རབ་
235



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཕགས་གསལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་གསལ་འབར་འོད་རུམ་ལ་
ཕྱག་འཚལ་ལོ། །ཡོན་ཏན་གྱི་སྲིད་པ་ཐོགས་མེད་བཀྲ་ཤིས་བརྩེགས་པ་ལ་ཕྱག་འཚལ་
ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་འཕྲིན་ལས་ཀྱི་སྤྲུལ་པ་ལས་སྲིད་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་སྲིད་པ་འབྱུང་བསྐྱེད་རྫོགས་པ་ལ་ཕྱག་
འཚལ་ལོ། །འཕྲིན་ལས་སྲིད་པ་མཐར་ཁྱབ་རྫོགས་པ་ལ་ཕྱག་འཚལ་ལོ། །འཕྲིན་ལས་
ཀྱི་སྲིད་པ་འབྱུང་བ་བསྐྱེད་ཀློང་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་རྫོགས་ཁྱབ་
སྐལ་ལྡན་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་གྲངས་འཛིན་རྩིས་མཁྱེན་ལ་ཕྱག་
འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་
བཀྲ་བ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་རིན་པོ་ཆེ་ཡི་འོད་ཀྱིས་
རབ་ཏུ་མཛེས་པར་བརྒྱན། ཕྱག་མཚན་གསེར་གྱི་ཆགས་ཤིང་བསྣམས། རིན་པོ་ཆེ་
ལྟར་བཀྲ་བའི་འཁོར་ལོ་དགུ་བརྩེགས་གདན་ལ་བཞུགས། འོད་ཟེར་བཀྱེ་ནས་འགྲོ་
བའི་དོན་མཛད་པ། གཤེན་རབ་མི་བོའི་སྐུ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་
པ་གཤེན་རབ་མི་བོའི་སྐུ་ཡི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་
གཤེན་བ་རབ་གླིང་རྩོལ་ལ་ཕྱག་འཚལ་ལོ། །སྐུའི་གཤེན་ཀློང་ཡངས་མུ་རྒྱས་ལ་ཕྱག་
འཚལ་ལོ། །སྐུའི་གཤེན་མཁའ་གསལ་མཁྱེན་རྒྱས་ལ་ཕྱག་འཚལ་ལོ། །སྐུའི་གཤེན་
བྱམས་ལྡན་སྐྱེད་དཔལ་ལ་ཕྱག་འཚལ་ལོ། །སྐུ་ཡི་གཤེན་ཐར་བྱེད་རྒྱུན་འདྲེན་ལ་ཕྱག་
འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། གསུང་གི་འོད་ཟེར་ལས་
བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་འོད་གསལ་ལྡེ་དབང་ལ་ཕྱག་
236



མདོ་སྡེ།
མདོ་གཟེར་མིག
འཚལ་ལོ། །གསུང་གི་གཤེན་དབང་དྲག་སྤྱི་ཕུད་ལ་ཕྱག་འཚལ་ལོ། །གསུང་གི་གཤེན་
འཁོར་ལོ་དབང་བསྒྱུར་ལ་ཕྱག་འཚལ་ལོ། །གསུང་གི་གཤེན་སྒྲ་རྒྱལ་གྲགས་པ་ལ་ཕྱག་
འཚལ་ལོ། །གསུང་གི་གཤེན་མ་འདྲེས་མཉམ་མཆོག་ལ་ཕྱག་འཚལ་ལོ། །ཤེས་རབ་ཀྱི་
ཕུལ་སྟོན་པ་གཤེན་རབ་མི་བོའི། ཐུགས་ཀྱི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཐུགས་ཀྱི་གཤེན་རྒྱལ་བ་གསང་དང་ལྡན་ལ་ཕྱག་འཚལ་ལོ། །ཐུགས་
ཀྱི་གཤེན་འོད་རུམ་མེ་སྒྲོན་གསལ་ལ་ཕྱག་འཚལ་ལོ། །ཐུགས་ཀྱི་གཤེན་དབྱིངས་ཆེན་
ནམ་མཁའ་བདལ་ལ་ཕྱག་འཚལ་ལོ། །ཐུགས་ཀྱི་གཤེན་ཁྱབ་ཟེར་སྟོབས་ལྡན་ལ་ཕྱག་
འཚལ་ལོ། །ཐུགས་ཀྱི་གཤེན་རྒྱལ་བྱེད་དབང་ཐོབ་ལ་ཕྱག་འཚལ་ལོ། །ཤེས་རབ་ཀྱི་
ཕུལ་སྟོན་པ་གཤེན་རབ་མི་བོའི། ཡོན་ཏན་གྱི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་གཤེན་བདེ་མངའ་ཀུན་ལྡན་ལ་ཕྱག་འཚལ་ལོ། །ཡོན་
ཏན་གྱི་གཤེན་སྣང་ལྡན་ཡོངས་བསྐྱེད་ལ་ཕྱག་འཚལ་ལོ། །ཡོན་ཏན་གྱི་གཤེན་མཁྱེན་
ལྡན་དབང་སྲིད་ལ་ཕྱག་འཚལ་ལོ། །ཡོན་ཏན་གྱི་གཤེན་ཁྱབ་དབང་གསོས་མཛད་ལ་
ཕྱག་འཚལ་ལོ། །ཡོན་ཏན་གྱི་གཤེན་ཆགས་སྨོན་སྟོབས་མཆོག་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཕྲིན་ལས་ཀྱི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། འཕྲིན་ལས་ཀྱི་གཤེན་བློ་ལྡན་སྙོམས་པ་ལ་ཕྱག་འཚལ་ལོ། །
འཕྲིན་ལས་ཀྱི་གཤེན་མི་འབྱེད་ཆ་ལྡན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་ཁྱབ་
བདལ་ཤེས་རབ་ཆེ་ལ་ཕྱག་འཚལ་ལོ། །འཕྲིན་ལས་ཀྱི་གཤེན་མི་གཡོ་སྙོམས་པའི་རྒྱན་
ལ་ཕྱག་འཚལ་ལོ། །འཕྲིན་ལས་ཀྱི་གཤེན་གུང་དྲུག་ཁྱབ་པའི་གཙོ་ལ་ཕྱག་འཚལ་ལོ། །
237



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
J་
དེ་ལྟར་བྱང་ཕྱོགས་ཀྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །དེ་ནས་ཡང་
གཤེན་རབ་ཀྱིས་བཀའ་བསྩལ་པ། ངས་འདུལ་བའི་མི་བཅེད་ཀྱི་འཇིག་རྟེན་ཕར་
འདས་པའི་བྱང་ཕྱོགས་ན། ངས་ཀྱང་སྟོན་པ་མི་བྱེད་དེ། འཇིག་རྟེན་གྱི་ཁམས་ཀྱང་
བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་ཅན་ཀྱི་ལས་ཀྱང་བསམ་གྱིས་མི་ཁྱབ་
སྟེ་གྲངས་མང་ངོ༌། །སྟོན་པའི་བཀའ་ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །དེ་
ལྟར་བྱང་ཕྱོགས་འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ་གྲངས་མང་བ་
ན། བཞུགས་པའི་བདེ་བར་གཤེགས་པ་ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་
ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་
འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་
འཚལ་ལོ། །དེ་ལྟར་ཤིན་ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་
པ་ལ་ཕྱག་འཚལ་ལོ། །དེ་ལྟར་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན་བཞུགས་པའི་
བདེ་བར་གཤེགས་པའི་མཚན་བརྗོད་པ་དང༌། མི་བཅེད་ཀྱི་འཇིག་རྟེན་ཕར་འདས་
པ་ན། འཇིག་རྟེན་གྱིས་ཁམས་བསམ་གྱིས་མི་ཁྱབ་པ་ན། བདེ་བར་གཤེགས་པ་ཡང་
བསམ་གྱིས་མི་ཁྱབ་པ། མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་
ཞིག་མོས་པ་བསྐྱེད་དེ། ཕྱག་འཚལ་མཆོད་པ་བྱས་ནས། རྒྱུན་ཏུ་མ་བརྗེད་ཡི་དམ་
བྱས་འགྱུར་ན། ཡུན་ཏུ་མི་ཐོགས་འཕྲལ་ལ་སྒྲིབ་པ་འབྱུང་། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་གྱི་ཕྱག་རྒྱ་ཐུགས་ཀར་གཏད་ནས། ཞལ་
ནས་སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ། སྔགས་དེ་སྐད་བརྗོད་ནས། འདོད་པ་རྣམ་པ་ལྔའི་ཡ་སྟགས་རྣམས། སྙིང་རྗེའི་
238



མདོ་སྡེ།
མདོ་གཟེར་མིག་
མགྲོན་རིགས་དྲུག་གི་སེམས་ཅན་རྣམས་ལ་ཇི་ལྟར་འདོད་པ་བྱིན་གྱིས་རླབས་ཀྱིན་
སྤྲུལ་པ་མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་ཡས་སྟགས་འདི།
སྙིང་རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་
རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེར་གཤེགས་བརྒྱ་
ཡི་ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་
སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་
སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་
ཤོག །མིའི་གནས་སུ་ཕྱིན་པར་ཤོག །འཕོ་འགྱུར་སྡུག་བསྔལ་ཞི་བར་ཤོག །བླ་མེད་གོ་
འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་ཞི་
བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་ལྟུང་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་དེ་སྐད་
ཅེས་བཀའ་བསྩལ་ནས། ཡོན་བདག་རྣམས་ཀྱིས་འདོད་པ་རྣམ་པ་ལྔའི་ཡས་སྟགས་
རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས། འཇིག་རྟེན་གྱི་ཁམས་
ཀྱང་གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་རོ། །
ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་མང་
པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་རྟེན་
ཀུན་ན་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་ཀྱང་རབ་ཏུ་རྟོག་པ་སྐྱེས་
སོ། །དེའི་དུས་དེའི་ཚེ་ནས། རྒྱལ་བུ་ཁྲི་ཤང་སུམ་བཅུ་རྩ་གསུམ་གྱི་ལྷར་སྐྱེས་པ་དང་།
དམག་མི་སུམ་བརྒྱ་དང་མི་བཅེད་ཀྱི་འཇིག་རྟེན་གྱི་བྱང་ཕྱོགས་ན་གནས་པའི་རིགས་
དྲུག་གི་སེམས་ཅན་དང་། དེ་ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་བ་
239



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱང་ཕྱོགས་ཀྱི་འཇིག་རྟེན་སྟོངས་པ་ཙམ་ཞིག་ཕུང་པོ་རྡུལ་ཕྲ་རབ་ཏུ། སྐད་ཅིག་མ་
གཅིག་ལ་ལྷགས་ནས། ནམ་མཁའ་ལ་གཞའ་ཚོན་གྱི་འོད་དུ་འཕྲོས་སྟེ་སངས་རྒྱས་ཏེ་
སོང་ངོ༌། །དེ་ལ་སྤྲོ་བ་སྐྱེས་ནས་སླད་ན་ལུས་པ་རྣམས་ཀྱིས་ཀྱང་། ཡང་ལྡན་པ་རྣམ་
པ་ལྔའི་ཡ་སྟགས་རིམ་པར་བཏེགས་ནས། ཁྱེའུ་ཆུང་མཚན་དང་ལྡན་པ་བཞི་ཡིས་སྣ་
དྲངས་ཏེ། སྙིང་པོ་རྣམས་རིམ་པར་བཟླས་ཤིང་མཆོད་པ་ཕུལ་བས། དེའི་ཡོན་ཏན་
གྱིས། དགའ་ལྡན་གྱི་གནས་ན་བྲན་ཕྲུག་ཁྲི་ཤེས་ལྷར་སྐྱེས་པ་དང་། དམག་མི་སུམ་
བརྒྱས་བདེ་བར་གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས་ཀྱང་། ཡང་བདེ་བར་གཤེགས་པའི་མཚན་ནས་བརྗོད་
དོ། །འཁོར་སླད་ན་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ཡུམ་
ས་ཏྲིག་ཨེར་སངས་ནི་སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་གེ་
གཉིས་ཀྱི་གདན་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་
ཏྲིག་ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་སྐུ་ཡི་
བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་གསལ་བ་ནམ་
མཁའི་མདངས་ལྡན་ལ་ཕྱག་འཚལ་ལོ། །སྐུའི་ལྷ་མོ་ནམ་མཁའི་འོད་བདལ་ལ་ཕྱག་
འཚལ་ལོ། །སྐུའི་ལྷ་མོ་འོད་འབར་མདངས་གསལ་མ་ལ་ཕྱག་འཚལ་ལོ། །སྐུའི་ལྷ་མོ་
མདངས་འོད་ཟེར་འཕྲོ་མ་ལ་ཕྱག་འཚལ་ལོ། །སྐུའི་ལྷ་མོ་རྒྱལ་ཁྱབ་ཟེར་འཕྲོ་མ་ལ་
ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་
ལས་
240



མདོ་སྡེ།
མདོ་གཟེར་མིག་
བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་མོ་གཙུག་ཕུད་དོན་འབར་མ་ལ་
ཕྱག་འཚལ་ལོ། །གསུང་གི་ལྷ་མོ་གཙུག་ལྕམ་འོད་མ་སེང་ལ་ཕྱག་འཚལ་ལོ། །གསུང་
གི་ལྷ་མོ་ཡེ་ཁྱབ་འཕྲུལ་ཏིང་ཤགས་ལ་ཕྱག་འཚལ་ལོ། །གསུང་གི་ལྷ་མོ་རྒོད་ཏིང་
འཕྲུལ་ནམ་སྐར་ལ་ཕྱག་འཚལ་ལོ། །གསུང་གི་ལྷ་མོ་རྒོད་འབར་ཁྱབ་རྒྱས་མ་ལ་ཕྱག་
འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་མོ་ཀློང་བདལ་བསམ་གཏན་མ་ལ་ཕྱག་
འཚལ་ལོ། །ཐུགས་ཀྱི་ལྷ་མོ་ཁྱབ་པ་གུང་ཁྲི་མ་ལ་ཕྱག་འཚལ་ལོ། །ཐུགས་ཀྱི་ལྷ་མོ་རིག་
ཤེས་མི་གཡོ་མ་ལ་ཕྱག་འཚལ་ལོ། །ཐུགས་ཀྱི་ལྷ་མོ་ཤེས་ཉིད་གསལ་ལྡན་མ་ལ་ཕྱག་
འཚལ་ལོ། །ཐུགས་ཀྱི་ལྷ་མོ་མ་ཆགས་གསལ་ལྡན་མ་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་ལྷ་མོ་དབང་ལྕམ་ཀུན་འགྲུབ་མ་ལ་ཕྱག་འཚལ་ལོ། །
ཡོན་ཏན་གྱི་ལྷ་མོ་དབང་དྲག་མཐུ་མོ་ཆེ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་དབང་
ལྡན་གཙུག་ཕུད་མ་ལ་ཕྱག་འཚལ་ལོ། །ཡོན་ཏན་ལྷ་མོ་ཚངས་པ་རྩོལ་བསྐྱེད་མ་ལ་
ཕྱག་འཚལ་ལོ། །ཡོན་ཏན་གྱི་ལྷ་མོ་གསལ་དོད་སྐས་འཛུགས་མ་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། འཕྲིན་ལས་ཀྱི་ལྷ་མོ་སྟོང་གི་རྗེ་སྤྱི་གཙུག་མ་ལ་ཕྱག་འཚལ་
ལོ། །འཕྲིན་ལས་ཀྱི་ལྷ་མོ་གསས་ཀྱི་མཁར་བསྟན་འཛིན་མ་ལ་ཕྱག་འཚལ་ལོ། །འཕྲིན་
241



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལས་ཀྱི་ལྷ་མོ་ཐར་པའི་གོ་བདེ་འདྲེན་མ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་
ཡངས་པའི་ཀློང་ཡོངས་གྲུབ་མ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་ཤེས་རབ་ཀྱི་
འོད་རྒྱས་མཛད་མ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་
མདོག་ཤེལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང༌། ཤེལ་ལ་ཤེལ་གྱི་
འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་ཐུགས་རྗེས་འདྲེན་པའི་ལྕགས་ཀྱུ་
བསྣམས། རིན་པོ་ཆེ་ལྟར་བཀྲ་བའི་སྟོབས་ཆེན་གླང་པོ་གཉིས་ཀྱི་གདན་ལ་བཞུགས།
ཐུགས་རྗེ་བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་
འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་སྐུའི་ཐུགས་རྗེ་ལས་བསྐྱེད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། སྐུ་ཡི་ལྷ་གསས་རྗེ་རྨང་པོ་ལ་ཕྱག་འཚལ་ལོ། །སྐུ་ཡི་ལྷ་གསས་རྗེ་
གསས་བུ་ཚོན་གང་ལ་ཕྱག་འཚལ་ལོ། །སྐུ་ཡི་ལྷ་གསས་རྗེ་ཁྱུང་ཐོག་འབར་དང་རྗེ་ལ་
ཕྱག་འཚལ་ལོ། །སྐུ་ཡི་ལྷ་གསས་རྗེ་འོད་དཀར་ཟེར་ཏོག་ལྡན་ལ་ཕྱག་འཚལ་ལོ། །སྐུ་
ཡི་ལྷ་གསས་རྗེ་འོད་འདུས་བཀྲ་གསལ་རྗེ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་
འོད་དཀར་གྱི། གསུང་གི་བྱིན་རླབས་ལས་བསྐྱེད་པའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
གསུང་གི་ལྷ་སྤྲོས་པས་རྒྱ་རྣམས་བསྐྱེད་ལ་ཕྱག་འཚལ་ལོ། །གསུང་གི་ལྷ་ཁྱབ་པར་
བཀའ་རྣམས་སྤྲོ་ལ་ཕྱག་འཚལ་ལོ། །གསུང་གི་ལྷ་བསྐྱེད་པར་དོན་རྣམས་སྟོན་ལ་ཕྱག་
འཚལ་ལོ། །གསུང་གི་ལྷ་གསུང་གི་སྒྲ་རྣམས་སྙན་ལ་ཕྱག་འཚལ་ལོ། །གསུང་གི་ལྷ་
དོན་གྱི་ལུང་རྣམས་སྡུད་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི།
ཐུགས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ནུབ་ཕྱོགས་ན། ཐུགས་རྗེའི་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་
242



མདོ་སྡེ།
མདོ་གཟེར་མིག
༼ཀ༽
དབྱིངས་ཉིད་རྣམ་པར་དག་ལ་ཕྱག་འཚལ་ལོ། །ཐུགས་ཀྱི་ལྷ་རྣམ་དག་དྲི་མ་མེད་ལ་
ཕྱག་འཚལ་ལོ། །ཐུགས་ཀྱི་ལྷ་ཡེ་ཁྲི་ཤེས་རབ་གསལ་ལ་ཕྱག་འཚལ་ལོ། །ཐུགས་ཀྱི་ལྷ་
ཡེ་ཤེས་འོད་དུ་གསལ་ལ་ཕྱག་འཚལ་ལོ། །ཐུགས་ཀྱི་ལྷ་གར་གཙུག་ངེས་པའི་སྒྲ་ལ་
ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི། ཡོན་ཏན་གྱི་ཐུགས་རྗེ་ལས་
བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་གསས་རྗེ་དཔག་མེད་ཚད་མེད་
ཟིན་པ་ལ་ཕྱག་འཚལ་ལོ། །ཡོན་ཏན་གྱི་ལྷ་གསས་རྗེ་མཁྱེན་ཚད་གྲངས་ལས་འདས་
ལ་ཕྱག་འཚལ་ལོ། །ཡོན་ཏན་གྱི་ལྷ་གསས་རྗེ་རྫུ་འཕྲུལ་དཔག་གི་མི་དཔོག་ལ་ཕྱག་
འཚལ་ལོ། །ཡོན་ཏན་གྱི་ལྷ་གསས་རྗེ་ཀུན་སྙོམས་ཉི་མའི་ཞལ་ལ་ཕྱག་འཚལ་ལོ། །
ཡོན་ཏན་གྱི་ལྷ་གསས་རྗེ་འོད་ཟེར་དཔག་ཏུ་མེད་ལ་ཕྱག་འཚལ་ལོ། །ཡེ་ཤེས་ཀྱི་ལྷ་
གཤེན་ལྷ་འོད་དཀར་གྱི། འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། འཕྲིན་ལས་ཀྱི་ལྷ་གསས་རྗེ་བདུད་རྩི་རྒྱུན་དུ་འགྱེད་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་གསས་རྗེ་མི་ཡེངས་དོན་ལ་སྒོམ་ལ་ཕྱག་འཚལ་ལོ། །འཕྲིན་ལས་ཀྱི་
ལྷ་གསས་རྗེ་འོད་དང་ཟེར་དང་ལྡན་པ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གསས་
རྗེ་ཁྲི་བརྩེགས་འབར་བ་རྒྱལ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གསས་རྗེ་རྒྱལ་
ཐོད་ཡངས་པའི་ཀློང་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲི་
ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། དངུལ་
ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་རིན་པོ་ཆེའི་རྒྱལ་
མཚན་བསྣམས། རིན་པོ་ཆེ་ལྟར་བཀྲ་བའི་རླབས་ཆེན་བྱ་ཁྱུང་གཉིས་ཀྱི་གདན་ལ་
བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ། སངས་པོ་འབུམ་ཁྲིའི་སྐུ་ལ་
243



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་སྐུའི་སྤྲུལ་པ་ལས་སྲིད་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེའི་
ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་དཔག་མེད་ཀུན་ལ་སྙོམས་ལ་ཕྱག་
འཚལ་ལོ། །སྐུའི་སྲིད་པ་ཀུན་སྙོམས་ཟེར་སྟོབས་ཆེ་ལ་ཕྱག་འཚལ་ལོ། །སྐུའི་སྲིད་པ་
དབུས་དང་མཐའ་མེད་མཉམ་ལ་ཕྱག་འཚལ་ལོ། །སྐུའི་སྲིད་པ་མི་འབྱེད་ཀུན་གྱི་གཙོ་
ལ་ཕྱག་འཚལ་ལོ། །སྐུའི་སྲིད་པ་ཡོངས་རྒྱས་མཉམ་པའི་སྒྲོན་ལ་ཕྱག་འཚལ་ལོ། །
ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་གསུང་གི་སྤྲུལ་པ་ལས་སྲིད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེའི་ཐབས་ཀྱིས་
འགྲོ་བའི་དོན་མཛད་པ། གསུང་གི་སྲིད་པ་ཟླ་གསལ་སྟོབས་ཆེན་ལ་ཕྱག་འཚལ་ལོ། །
གསུང་གི་སྲིད་པ་གཉན་རྒྱས་ཟེར་ཕྲག་འབུམ་ལ་ཕྱག་འཚལ་ལོ། །གསུང་གི་སྲིད་པ་
མཁས་པའི་འབྱུང་གནས་སྟོན་ལ་ཕྱག་འཚལ་ལོ། །གསུང་གི་སྲིད་པ་ཚོམ་གསས་ཚོམ་
བུ་སྐས་ལ་ཕྱག་འཚལ་ལོ། །གསུང་གི་སྲིད་པ་བ་གའི་ཀློང་དཀར་ནག་སྟོན་ལ་ཕྱག་
འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་ཐུགས་ཀྱི་སྤྲུལ་པ་ལས་སྲིད་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེའི་
ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་ཡོངས་སྡུད་ཀུན་གྱི་དཔོན་ལ་
ཕྱག་འཚལ་ལོ། །ཐུགས་ཀྱི་སྲིད་པ་མང་པོ་བཀོད་པའི་རྒྱན་ལ་ཕྱག་འཚལ་ལོ། །ཐུགས་
ཀྱི་སྲིད་པ་མཉམ་པའི་ཆ་འཁོར་ལོ་གླིང་ལ་ཕྱག་འཚལ་ལོ། །ཐུགས་ཀྱི་སྲིད་པ་བདུད་
བཞི་སྤྲོས་མཐའ་འཇོམས་ལ་ཕྱག་འཚལ་ལོ། །ཐུགས་ཀྱི་སྲིད་པ་དམར་ཐག་རིག་པའི་
རྩལ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་ཡོན་ཏན་གྱི་
སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན།
ཐུགས་རྗེའི་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་སྲིད་པ་མ་འགག་ཀུན་
244



མདོ་སྡེ།
མདོ་གཟེར་མིག་
མཁྱེན་སྟོབས་དང་ལྡན་ལ་ཕྱག་འཚལ་ལོ། །ཡོན་ཏན་གྱི་སྲིད་པ་གཞུང་ཚུགས་ལེག་
འགྲིམ་ངེས་དོན་སྟོན་ལ་ཕྱག་འཚལ་ལོ། །ཡོན་ཏན་གྱི་སྲིད་པ་བློ་ལྡན་ངང་རིང་འཁོར་
བ་སྒྲོལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་སྲིད་གསུམ་གྱི་དོན་སློབ་འཇིག་པ་
སེལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་དུག་ལྔའི་དགྲ་བཅོམ་ཡེ་ཤེས་བསྐྱེད་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་འཕྲིན་ལས་ཀྱི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན།
ཐུགས་རྗེའི་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་སྲིད་པ་ངེས་པའི་དོན་
རྣམས་བསྡུས་ནས་ཐིག་ལེར་སྟོན་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་ཐུགས་
རྗེའི་ཚད་སྙོམས་ནས་སྐྱེ་འགྲོ་བུ་ལྟར་གསོ་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་
དགེ་རྒྱས་ཀྱི་སྐྱེད་ཤིང་སྨིན་པར་འཛུགས་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་མི་
འཁོར་བའི་འབྲས་བུ་སྤྲུལ་པར་སྟོན་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་ཐུགས་
རྗེ་ཆེན་པོའི་ཉམ་ཐག་རྒྱུན་ཏུ་སྐྱོང་ལ་ཕྱག་འཚལ་ལོ། །ཤེས་རབ་ཀྱི་ཕུལ་དུ་ཕྱིན་པ་
སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་བཀྲ། རྒྱན་དང་ཆ་ལུགས་
གཞལ་ཡས་ཁང་། རིན་པོ་ཆེ་ལ་རིན་པོ་ཆེའི་འོད་ཀྱིས་རབ་ཏུ་མཛེས་པར་བརྒྱན།
ཕྱག་མཚན་གསེར་གྱི་ཆག་ཤིང་བསྣམས། རིན་པོ་ཆེ་ལྟར་བཀྲ་བའི། འཁོར་ལོ་དགུ་
བརྩེགས་གདན་ལ་བཞུགས། འོད་ཟེར་བཀྱེ་ནས་འགྲོ་བའི་དོན་མཛད་པ། གཤེན་
རབ་མི་བོའི་སྐུ་ལ་ཕྱག་འཚལ་ལོ། །ཤེས་རབ་ཀྱི་ཕུལ་དུ་ཕྱིན་པ་སྟོན་པ་གཤེན་རབ་མི་
བོའི་སྐུའི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ནུབ་ཕྱོགས་ན། ཐུགས་རྗེའི་ཐབས་ཀྱིས་འགྲོ་བའི་དོན་མཛད་པ། སྐུའི་གཤེན་བ་རབ་
གླིང་བཞི་ལ་ཕྱག་འཚལ་ལོ། །སྐུའི་གཤེན་དཔའ་བའི་སྟོབས་ལྡན་ལ་ཕྱག་འཚལ་ལོ། །
སྐུའི་གཤེན་ཉོན་མོངས་ཀྱི་སྐྱོན་སངས་ལ་ཕྱག་འཚལ་ལོ། །སྐུའི་གཤེན་རིན་ཆེན་གྱི་
245



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཆར་འབེབས་ལ་ཕྱག་འཚལ་ལོ། །སྐུའི་གཤེན་མ་རིག་གི་མུན་སེལ་ལ་ཕྱག་འཚལ་ལོ། །
ཤེས་རབ་ཀྱི་ཕུལ་དུ་ཕྱིན་པ་སྟོན་པ་གཤེན་རབ་མི་བོའི། གསུང་གི་གཤེན་གྱི་འོད་ཟེར་
ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་
རྗེའི་ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་མ་རིག་གི་མུན་པ་སེལ་ལ་
ཕྱག་འཚལ་ལོ། །གསུང་གི་གཤེན་རིག་པའི་སྒྲོན་མ་འདེགས་ལ་ཕྱག་འཚལ་ལོ། །
གསུང་གི་གཤེན་ཡེ་ཤེས་ཀྱི་དཔུང་རྣམས་སྐྱེད་ལ་ཕྱག་འཚལ་ལོ། །གསུང་གི་གཤེན་
དུག་ལྔའི་མཚོ་རྣམས་སྐེམས་ལ་ཕྱག་འཚལ་ལོ། །གསུང་གི་གཤེན་དུག་གསུམ་གྱི་རྩ་བ་
གཅོད་ལ་ཕྱག་འཚལ་ལོ། །ཤེས་རབ་ཀྱི་ཕུལ་དུ་ཕྱིན་པ་སྟོན་པ་གཤེན་རབ་མི་བོའི་
ཐུགས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་གཤེན་མི་
ནུབ་པའི་རྒྱལ་མཚན་འཛུགས་ལ་ཕྱག་འཚལ་ལོ། །ཐུགས་ཀྱི་གཤེན་མི་ཤིག་པའི་
གསས་མཁར་བརྩེགས་ལ་ཕྱག་འཚལ་ལོ། །ཐུགས་ཀྱི་གཤེན་རང་བཞིན་གྱི་ལྷུན་གྲུབ་
རྩེ་ལ་ཕྱག་འཚལ་ལོ། །ཐུགས་ཀྱི་གཤེན་ཁྱབ་པའི་བདལ་པ་གུང་ལ་ཕྱག་འཚལ་ལོ། །
ཐུགས་ཀྱི་གཤེན་དབུ་མ་རུ་གསལ་བར་སྣང་ལ་ཕྱག་འཚལ་ལོ། །ཤེས་རབ་ཀྱི་ཕུལ་དུ་
ཕྱིན་པ་སྟོན་པ་གཤེན་རབ་མི་བོའི་ཡོན་ཏན་གྱི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་གཤེན་བདེན་པའི་ཤུགས་ཀྱི་མངོན་པར་ཤེས་པ་དྲུག་
དང་ལྡན་ལ་ཕྱག་འཚལ་ལོ། །ཡོན་ཏན་གྱི་གཤེན་ལེགས་པའི་ཡོན་ཏན་གྱིས་ཉེས་པའི་
སྐྱོན་སྤོང་ལ་ཕྱག་འཚལ་ལོ། །ཡོན་ཏན་གྱི་གཤེན་ཡེ་ཤེས་མེའི་དུག་ལྔའི་གདོན་སྲེག་ལ་
ཕྱག་འཚལ་ལོ། །ཡོན་ཏན་གྱི་གཤེན་བདུད་རྩིའི་ཟས་ཀྱིས་མུ་གེའི་རྒྱུན་གཅོད་ལ་ཕྱག་
འཚལ་ལོ། །ཡོན་ཏན་གྱི་གཤེན་གསལ་བའི་སྒྲོན་གྱིས་ཐར་པའི་ལམ་འདྲེན་ལ་ཕྱག་
246



མདོ་སྡེ།
མདོ་གཟེར་མིག
༼ཀ༽
འཚལ་ལོ། །ཤེས་རབ་ཀྱི་ཕུལ་དུ་ཕྱིན་པ་སྟོན་པ་གཤེན་རབ་མི་བོའི་འཕྲིན་ལས་ཀྱི་
འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ནུབ་ཕྱོགས་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་གཤེན་དབང་གི་
གཙུག་ཕུད་ཅན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་དབང་བསྒྱུར་འཁོར་ལོ་
ཅན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་གྲུབ་པའི་ཐོར་ཅོག་ཅན་ལ་ཕྱག་འཚལ་
ལོ། །འཕྲིན་ལས་ཀྱི་གཤེན་སྤྲོ་བའི་བྱིན་རླབས་ཅན་ལ་ཕྱག་འཚལ་ལོ། །འཕྲིན་ལས་ཀྱི་
གཤེན་སྡུད་པའི་མན་ངག་ཅན་ལ་ཕྱག་འཚལ་ལོ། །དེ་ལྟར་ནུབ་ཕྱོགས་ཀྱི་བདེ་བར་
གཤེགས་པ་བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་རབ་ཀྱིས་བཀའ་བསྩལ་པ།
ངས་འདུལ་བའི་མི་བཅེད་ཀྱི་འཇིག་རྟེན་ཕར་འདས་པའི་ནུབ་ཕྱོགས་ན། ངས་ཀྱང་
སྟོན་པ་མི་བྱེད་དེ། འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །
སེམས་ཅན་གྱི་ལས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་བཀའ་
ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །དེ་ལྟར་ནུབ་ཕྱོགས་ཀྱི་འཇིག་རྟེན་གྱི་
ཁམས་གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་བ་ན་བཞུགས་པའི་བདེ་
བར་གཤེགས་པ་ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་ལ་ཕྱག་འཚལ་
ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་
ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་
འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་
ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །
དེ་ལྟར་མི་བཅེད་ཀྱི་འཇིག་རྟེན་གྱི་ནུབ་ཕྱོགས་ན་བཞུགས་པའི་བདེ་བར་གཤེགས་པ་
མཚན་བརྗོད་པ་དང༌། མི་བཅེད་ཀྱི་འཇིག་རྟེན་ཕར་འདས་ན། འཇིག་རྟེན་གྱི་
ཁམས་ཀྱང་བསམ་གྱིས་མི་ཁྱབ་པ་ན་བདེ་བར་གཤེགས་པ་ཡང་བསམ་གྱིས་མི་ཁྱབ་
ར
247



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ། མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་ཞིག་མོས་པ་བསྐྱེད་དེ།
ཕྱག་འཚལ་མཆོད་པ་བྱས་ནས། རྒྱུན་ཏུ་མ་བརྗེད་ཡི་དམ་བྱས་འགྱུར་ན། ཡུན་ཏུ་མི་
ཐོགས་འཕྲལ་ལ་སྒྲིབ་པ་འབྱང༌། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་དཀར་གཏད་ནས་ཞལ་ནས་
སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ།
དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡས་སྟགས་རྣམས། སྙིང་རྗེའི་མགྲོན་
རིགས་དྲུག་གི་སེམས་ཅན་རྣམས་ལ། ཇི་ལྟར་འདོད་པར་བྱིན་གྱིས་རླབས་ཀྱིན། སྤྲུལ་
པ་མཛད་ནས་ཞལ་ནས་སྨོན་ལམ་བཏབ་པ། འདོད་པ་ལྔའི་ཡས་སྟགས་འདི། སྙིང་
རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་རེ་
བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང༌། བདེར་གཤེགས་བརྒྱའི་
ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་
སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་
སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་
ཤོག །མི་ཡི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་ཤོག །བླ་མེད་
གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་
ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་
ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་དེ་
སྐད་ཅེས་བཀའ་བསྩལ་པས། ཡང་ཡོན་བདག་རྣམས་ཀྱིས་འདོད་པ་རྣམ་པ་ལྔའི་ཡ་
སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས་འཇིག་རྟེན་གྱིས་
ཁམས་ཀྱང་གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་
248



མདོ་སྡེ།
མདོ་གཟེར་མིག
རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་
མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་
རྟེན་ཀུན་ནས་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་ཀྱང་རབ་ཏུ་རྟོག་
པ་སྐྱེས་སོ། །དེའི་དུས་དེའི་ཚེ་ན། བྲན་ཕྲུག་ཁྲི་ཤེས་དགའ་ལྡན་གྱི་ལྷར་སྐྱེས་པ་དང༌།
དམག་མི་སུམ་བརྒྱ་དང་མི་བཅེད་ཀྱི་འཇིག་རྟེན་ནུབ་ཕྱོགས་ན་གནས་པའི་རིགས་
དྲུག་གི་སེམས་ཅན་དང༌། དེ་ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་བ་
ནུབ་ཕྱོགས་ཀྱི་འཇིག་རྟེན་སྟོངས་པ་ཙམ་ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་མ་
གཅིག་ལ་ལྷགས་ནས། ནམ་མཁའ་ལ་གཞའ་ཚོན་གྱི་འོད་དུ་འཕྲོས་ཤིང་སངས་རྒྱས་
ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་ན་ལུས་པ་རྣམས་ཀྱིས། ཡང་ལྡན་པ་རྣམ་
པ་ལྔའི་ཡ་སྟགས་རིམ་པར་བཏེགས་ནས། ཁྱེའུ་ཆུང་མཚན་དང་ལྡན་པ་བཞི་ཡིས་
སྣ་དྲངས་ཏེ། སྙིང་པོ་རྣམས་རིམ་པར་བཟླས་ཤིང་། མཆོད་པ་ཕུལ་བས། དེའི་ཡོན་
ཏན་གྱིས་གྷ་ཧ་དྷ་ནག་པོ་མུན་པའི་གླིང་བྱོལ་སོང་གི་གནས་སུ་སྐྱེས་པ་དང་། དམག་
མི་སུམ་བརྒྱས་བདེ་བར་གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་དོ། །
འཁོར་སླད་ནས་ལུས་པ་རྣམས་ཀྱི་མཚན་ཕྱག་རེ་རེ་བཙལ་ཏོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི་རྩལ་ཆེན་སེང་གེ་གཉིས་
ཀྱི་གདན་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་ཏྲིག་ཨེར་
སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་ཡི་བྱིན་
249



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་ཕྱག་གི་གླིང་དང་འཁོར་
ལོ་བསྒྱུར་ལ་ཕྱག་འཚལ་ལོ། །སྐུའི་ལྷ་མོ་ཞབས་ཀྱིས་ཕྱིན་པར་ས་བསྒྲོད་མ་ལ་ཕྱག་
འཚལ་ལོ། །སྐུའི་ལྷ་མོ་སྐུའི་སྤྲུལ་པས་ཡོ་མཁྱེན་མ་ལ་ཕྱག་འཚལ་ལོ། །སྐུའི་ལྷ་མོ་སྤྱན་
གྱིས་ཕྲ་རབ་ཆ་གཟིགས་མ་ལ་ཕྱག་འཚལ་ལོ། །སྐུའི་ལྷ་མོ་སྙན་གྱིས་མ་ལུས་སྒྲ་གསན་
མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་གསུང་གི་བྱིན་རླབས་
ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་མོ་རྒྱལ་བ་རྒྱལ་བྱེད་མ་ལ་ཕྱག་
འཚལ་ལོ། །གསུང་གི་ལྷ་མོ་རྩེ་མོ་བྱུང་རྒྱལ་ཕུད་ལ་ཕྱག་འཚལ་ལོ། །གསུང་གི་ལྷ་མོ་
མཐར་རྒྱས་མི་འགྱུར་བརྟན་ལ་ཕྱག་འཚལ་ལོ། །གསུང་གི་ལྷ་མོ་རྒྱས་མཐའ་གཡུང་
དྲུང་རྒྱལ་ལ་ཕྱག་འཚལ་ལོ། །གསུང་གི་ལྷ་མོ་རྒྱ་ཆེ་མཐའ་ཡས་མ་ལ་ཕྱག་འཚལ་
ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཐུགས་ཀྱི་ལྷ་མོ་མི་གཡོ་གཡོ་མེད་བརྟན་པའི་གཙོ་ལ་ཕྱག་
འཚལ་ལོ། །ཐུགས་ཀྱི་ལྷ་མོ་མི་འགྱུར་འགྱུར་མེད་གྲུབ་པའི་རྟགས་ལ་ཕྱག་འཚལ་ལོ། །
ཐུགས་ཀྱི་ལྷ་མོ་མི་སྐྱེ་སྐྱེ་མེད་ཐར་པའི་ཀློང་ལ་ཕྱག་འཚལ་ལོ། །ཐུགས་ཀྱི་ལྷ་མོ་མི་
འགག་འགག་མེད་འབྱུང་བའི་གནས་ལ་ཕྱག་འཚལ་ལོ། །ཐུགས་ཀྱི་ལྷ་མོ་སྤྲུལ་སྐུ་མང་
པོས་འཁོར་བ་སྒྲོལ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཡོན་
ཏན་གྱི་བྱིན་བརླབས་ལས་བྱུང་བའི། བདེ་བར་གཤེགས་པ་མི་བཅེད་ཀྱི་འཇིག་རྟེན་
གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་མོ་
བདུད་བཞི་མཐུ་ཡིས་སྒྲོལ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ཆུ་བཞི་དབང་གིས་
250



མདོ་སྡེ།
མདོ་གཟེར་མིག
༼ཀ༽
སྐེམས་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྐྱེ་བཞི་སྒོ་གཅོད་མ་ལ་ཕྱག་འཚལ་ལོ། །
ཡོན་ཏན་གྱི་ལྷ་མོ་རྒྱུ་བཞི་དོན་དུ་སྡུད་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་དོན་
གསུམ་འབྲས་བུར་གསལ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་
ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་
ལྷ་མོ་ཐུགས་ཀྱིས་མི་གཡོ་སྒོམ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་གསུང་གིས་
མྱ་ངན་སངས་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་བཀའ་ཡིས་ངེས་དོན་སྟོན་ལ་
ཕྱག་འཚལ་ལོ། །འཕྲིན་ལས་ཀྱི་ལྷ་མོ་སྐུའི་ཞི་ཁྲོ་སྤྲུལ་ལ་ཕྱག་འཚལ་ལོ། །འཕྲིན་ལས་
ཀྱི་ལྷ་མོ་ཡོན་ཏན་དཔག་མེད་རྒྱས་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་
དཀར་ནི། སྐུ་མདོག་ཤེལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་།
ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་ཐུགས་རྗེས་འདྲེན་
པའི་ལྕགས་ཀྱུ་བསྣམས། རིན་པོ་ཆེ་ལྟར་བཀྲ་བའི། སྟོབས་ཆེན་གླང་པོ་གཉིས་ཀྱི་
གདན་ལ་བཞུགས། ཐུགས་རྗེ་བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་
དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི། སྐུའི་ཐུགས་
རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་གནམ་གསས་དབྱིངས་རུམ་
ལ་ཕྱག་འཚལ་ལོ། །སྐུའི་ལྷ་གནམ་གསས་གནམ་བུ་ཕྱོད་པ་ལ་ཕྱག་འཚལ་ལོ། །སྐུའི་
ལྷ་གནམ་གསས་བདལ་ཁྱབ་འོད་ལ་ཕྱག་འཚལ་ལོ། །སྐུའི་ལྷ་གནམ་གསས་རྩེ་ཐོག་
ཁྱུང་རུམ་འབར་ལ་ཕྱག་འཚལ་ལོ། །སྐུའི་ལྷ་གནམ་གསས་འོད་རུམ་ཟེར་ཐོག་འབར་
ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་གསུང་གི་ཐུགས་རྗེ་ལས་
བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་
251



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་གནམ་གསས་མཁའ་དྲུག་ཡེ་ཤེས་
ལྡན་ལ་ཕྱག་འཚལ་ལོ། །གསུང་གི་ལྷ་གནམ་གསས་འོད་དྲུག་སྤྱི་ཕུད་ལ་ཕྱག་འཚལ་
ལོ། །གསུང་གི་ལྷ་གནམ་གསས་མངོན་དྲུག་སྒྲོན་མ་ལ་ཕྱག་འཚལ་ལོ། །གསུང་གི་
ལྷ་གནམ་གསས་གུང་དྲུག་མི་འགྱུར་ལ་ཕྱག་འཚལ་ལོ། །གསུང་གི་ལྷ་གནམ་གསས་
ཚོགས་དྲུག་ལམ་མཁྱེན་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་
ཐུགས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་
གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་གནམ་
གསས་འོད་ཡུག་མཁའ་ཀློང་ལ་ཕྱག་འཚལ་ལོ། །ཐུགས་ཀྱི་ལྷ་གནམ་གསས་མན་ངག་
དོན་ཆོད་ལ་ཕྱག་འཚལ་ལོ། །ཐུགས་ཀྱི་ལྷ་གནམ་གསས་ངེས་པའི་ལུང་སྟོན་ལ་ཕྱག་
འཚལ་ལོ། །ཐུགས་ཀྱི་ལྷ་གནམ་གསས་རྒྱུད་ཀྱི་ལམ་འདྲེན་ལ་ཕྱག་འཚལ་ལོ། །ཐུགས་
ཀྱི་ལྷ་གནམ་གསས་རྒྱས་པའི་འབུམ་སྒྲོགས་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་
ལྷ་འོད་དཀར་གྱི། ཡོན་ཏན་གྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཡོན་ཏན་གྱི་ལྷ་གནམ་གསས་མཐར་རྒྱས་གཏིང་དཔག་མུ་མེད་ལ་ཕྱག་འཚལ་ལོ། །
ཡོན་ཏན་གྱི་ལྷ་གནམ་གསས་སྐལ་ལྡན་རིན་ཆེན་གཏེར་འབྱུང་ལ་ཕྱག་འཚལ་ལོ། །
ཡོན་ཏན་གྱི་ལྷ་གནམ་གསས་ལྡིང་ཆེན་ཅོག་བཞག་ལ་ཕྱག་འཚལ་ལོ། །ཡོན་ཏན་གྱི་
གནམ་གསས་ལྷ་ཆེན་ཀློང་བདལ་ལ་ཕྱག་འཚལ་ལོ། །ཡོན་ཏན་གྱི་ལྷ་གནམ་གསས་
སྤྱི་ཕུད་བྱུང་རྒྱལ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི། འཕྲིན་
ལས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་ལྷ་གནམ་
གསས་དགེ་རྒྱས་ཀྱི་ཞིང་ཁམས་བསྐྱེད་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གནས་
252



མདོ་སྡེ།
མདོ་གཟེར་མིག
༼ཀ༽
གསས་རྒོད་འབར་གྱི་གཙུག་རུམ་སྟོན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གནམ་
གསས་གླིང་གྲགས་ཀྱི་སྒྲ་དབྱངས་སྒྲོགས་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གནམ་
གསས་གོལ་མེད་ཀྱི་ཐར་ལམ་འདྲེན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གནམ་
གསས་མི་ཆགས་པའི་རྟུལ་ཤུགས་སྐྱེད་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་
སངས་པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང༌། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
རིན་པོ་ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བ་ཡི། རླབས་ཆེན་བྱ་ཁྱུང་
གཉིས་ཀྱི་གདན་ལ་བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ། སངས་པོ་
འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་སྐུའི་
སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་སྒྲིབ་པའི་ས་རྣམས་སེལ་
ལ་ཕྱག་འཚལ་ལོ། །སྐུའི་སྲིད་པ་འཛེག་པའི་སྐས་རྣམས་འཛུགས་ལ་ཕྱག་འཚལ་ལོ། །
སྐུའི་སྲིད་པ་བགྲོད་པའི་ཐིག་རྣམས་འདེབས་ལ་ཕྱག་འཚལ་ལོ། །སྐུའི་སྲིད་པ་བརྟན་
པའི་ས་རྣམས་འཛིན་ལ་ཕྱག་འཚལ་ལོ། །སྐུའི་སྲིད་པ་བདེ་རྒྱས་ཀྱི་ཀློང་ན་མཉམ་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་གསུང་གི་སྤྲུལ་པ་ལས་
སྲིད་པའི་བདེར་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་སྲིད་པ་འགྱུར་མེད་ཀྱི་གཙུག་ཕུད་
ཅན་ལ་ཕྱག་འཚལ་ལོ། །གསུང་གི་སྲིད་པ་ཐོགས་མེད་སྤྲོ་བསྡུ་འབར་ལ་ཕྱག་འཚལ་
ལོ། །གསུང་གི་སྲིད་པ་འགག་མེད་ཀྱིས་ཡོན་ཏན་སྤེལ་ལ་ཕྱག་འཚལ་ལོ། །གསུང་
གིས་སྲིད་པ་མངོན་ཤེས་ཀྱི་རྩལ་རྣམས་རྫོགས་ལ་ཕྱག་འཚལ་ལོ། །གསུང་གི་སྲིད་པ་
མི་བསྙེལ་པའི་ཏིང་འཛིན་ཅན་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་
253



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསལ
པོ་འབུམ་ཁྲིའི། ཐུགས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་
སྲིད་པ་བྱ་བའི་རྒྱུད་འདྲེན་ལ་ཕྱག་འཚལ་ལོ། །ཐུགས་ཀྱི་སྲིད་པ་བཀའི་ཡི་གེའི་རྒྱུད་
སྤེལ་ལ་ཕྱག་འཚལ་ལོ། །ཐུགས་ཀྱི་སྲིད་པ་ངེས་པའི་དོན་རྟགས་ཅན་ལ་ཕྱག་འཚལ་
ལོ། །ཐུགས་ཀྱི་སྲིད་པ་བྱ་བའི་ལས་གཙོར་འཛིན་ལ་ཕྱག་འཚལ་ལོ། །ཐུགས་ཀྱི་སྲིད་
པ་བྱས་པའི་རྒྱུད་མཐར་བསྟན་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་
པོ་འབུམ་ཁྲིའི་ཡོན་ཏན་གྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་
གྱི་སྲིད་པ་དགུ་ཁྲི་རྗེ་འོད་གསལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་གུང་འོད་
སྤུངས་གསལ་ཟེར་ལ་ཕྱག་འཚལ་ལོ། །ཡོན་ཏན་གྱི་སྲིད་པ་གུང་བདག་བཙན་འབུམ་
གསལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཁྲི་དང་རྗེ་སྟོང་ནམ་ལ་ཕྱག་འཚལ་
ལོ། །ཡོན་ཏན་གྱི་སྲིད་པ་མུ་རྒྱུད་མཁྱེན་མཐར་ཕྱིན་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི། འཕྲིན་ལས་ཀྱི་སྤྲུལ་པ་ལས་སྲིད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། འཕྲིན་ལས་ཀྱི་སྲིད་པ་ཁྲི་རུམ་ཤག་སྟོང་ནམ་ལ་ཕྱག་འཚལ་ལོ། །
འཕྲིན་ལས་ཀྱི་སྲིད་པ་དཀར་དང་གསལ་རྒྱ་བསྐྱེད་ལ་ཕྱག་འཚལ་ལོ། །འཕྲིན་ལས་
ཀྱི་སྲིད་པ་མུ་མེད་ཁྱབ་མཁའ་རྗེ་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་གུང་ཁྲི་
འབར་བ་འོད་དྲོ་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་འོད་འབུམ་འགྱེད་དཔལ་
ཟེར་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་མདོག་
རིན་པོ་ཆེ་ལྟར་བཀྲ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་རིན་པོ་
ཆེའི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་གཡས་ན་གསེར་གྱི་ཆག་ཤིང་
254



མདོ་སྡེ།
མདོ་གཟེར་མིག
བསྣམས། རིན་པོ་ཆེ་ལྟར་བཀྲ་བའི། འཁོར་ལོ་དགུ་བརྩེགས་གདན་ལ་བཞུགས།
འོད་ཟེར་བཀྱེ་ནས་འགྲོ་བའི་དོན་མཛད་པ། གཤེན་རབ་མི་བོའི་སྐུ་ལ་ཕྱག་འཚལ་
ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི་སྐུའི་འོད་ཟེར་ལས་བཀྱེ་བའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱི་འགྲོ་
བའི་དོན་མཛད་པ། སྐུའི་གཤེན་མང་གཤེན་རྒྱལ་བ་ལ་ཕྱག་འཚལ་ལོ། །སྐུའི་གཤེན་
ཐིག་ལེ་གཅིག་སྒོམ་ལ་ཕྱག་འཚལ་ལོ། །སྐུའི་གཤེན་དགེ་བཅུ་མཐའ་སྤེལ་ལ་ཕྱག་
འཚལ་ལོ། །སྐུའི་གཤེན་རྒྱ་རྩིས་གོ་འབྱེད་ལ་ཕྱག་འཚལ་ལོ། །སྐུའི་གཤེན་སྟོང་ཐུན་
མདོ་འཛིན་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི་གསུང་
གི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་ཁྲི་ཕྲག་དོན་
འཛིན་ལ་ཕྱག་འཚལ་ལོ། །གསུང་གི་གཤེན་འབུམ་ཕྲག་འགྲེས་སྦྱོར་ལ་ཕྱག་འཚལ་
ལོ། །གསུང་གི་གཤེན་དབང་པོ་ཚད་འཛིན་ལ་ཕྱག་འཚལ་ལོ། །གསུང་གི་གཤེན་ཚིག་
བཞི་མདོ་སྦྲེལ་ལ་ཕྱག་འཚལ་ལོ། །གསུང་གི་གཤེན་ཞུ་ལོན་རྟོག་སེལ་ལ་ཕྱག་འཚལ་
ལོ། །ཤེས་རབ་ཕུལ་སྟོན་པ་གཤེན་རབ་མི་བོའི་ཐུགས་ཀྱི་འོད་ཟེར་ལས་བཀྱེ་བའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཐུགས་ཀྱི་གཤེན་དིང་པ་ཐེབ་ཡུག་ལ་ཕྱག་འཚལ་ལོ། །ཐུགས་ཀྱི་
གཤེན་འཕེན་བྱེད་གཡོ་བསྐྱེད་ལ་ཕྱག་འཚལ་ལོ། །ཐུགས་ཀྱི་གཤེན་པད་མ་འོད་རྒྱས་
ལ་ཕྱག་འཚལ་ལོ། །ཐུགས་ཀྱི་གཤེན་ནམ་ཏིང་གཟི་བརྗིད་ལ་ཕྱག་འཚལ་ལོ། །ཐུགས་
ཀྱི་གཤེན་གཙུག་སྲས་རྨའོ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་
མི་བོའི་ཡོན་ཏན་གྱི་འོད་ཟེར་ལས་བཀྱེ་པའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་
255



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཤེན་མཐོ་ཐོག་ཡོངས་ཀྱི་བླ་མ་ལ་ཕྱག་འཚལ་ལོ། །ཡོན་ཏན་གྱི་གཤེན་སྤྱི་རྒྱུག་ཀུན་
སྒོ་མཁྱེན་ལ་ཕྱག་འཚལ་ལོ། །ཡོན་ཏན་གྱི་གཤེན་རྩེ་རྒྱལ་ཀློང་མཐའ་ཡས་ལ་ཕྱག་
འཚལ་ལོ། །ཡོན་ཏན་གྱི་གཤེན་གསལ་དག་གཙང་མའི་སྐུ་ལ་ཕྱག་འཚལ་ལོ། །ཡོན་
ཏན་གྱི་གཤེན་གཙུག་ཏོར་ལྕང་ལོ་ཅན་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་
གཤེན་རབ་མི་བོའི། འཕྲིན་ལས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་ལྷོ་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
འཕྲིན་ལས་ཀྱི་གཤེན་བྱམས་པའི་སེམས་དཔའ་ལ་ཕྱག་འཚལ་ལོ། །འཕྲིན་ལས་ཀྱི་
གཤེན་སྦྱིན་པའི་ཤུགས་ལྡན་ལ་ཕྱག་འཚལ་ལོ། །འཕྲིན་ལས་ཀྱི་གཤེན་གསལ་ཁྱབ་ཀྱི་
ཡེ་ཤེས་ལ་ཕྱག་འཚལ་ལོ། །འཕྲིན་ལས་ཀྱི་གཤེན་ཡངས་པའི་རྒྱ་བསྐྱེད་ལ་ཕྱག་འཚལ་
ལོ། །འཕྲིན་ལས་ཀྱི་གཤེན་ཞི་བའི་དབང་རྒྱུད་ལ་ཕྱག་འཚལ་ལོ། །དེ་ལྟར་ལྷོ་ཕྱོགས་
ཀྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་རབ་ཀྱིས་བཀའ་
བསྩལ་པ། ངས་འདུལ་བའི་མི་བཅེད་ཀྱི་འཇིག་རྟེན་ཕར་འདས་པའི་ནུབ་ཕྱོགས་ན།
ངས་ཀྱང་སྟོན་པ་མི་བྱེད་དེ། འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་
མང་ངོ༌། །སེམས་ཅན་གྱི་ལས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་
པའི་བཀའ་ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །དེ་ལྟར་ལྷོ་ཕྱོགས་ཀྱི་འཇིག་
རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་བ་ན་བཞུགས་
པའི་བདེ་བར་གཤེགས་པ། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་
ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་
འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་
ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་
ལོ། །དེ་ལྟར་ཤིན་ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་
256



མདོ་སྡེ།
མདོ་གཟེར་མིག
༼ཀ༽
ཕྱག་འཚལ་ལོ། །དེ་ལྟར་མི་བཅེད་ཀྱི་འཇིག་རྟེན་གྱི་ལྷོ་ཕྱོགས་ན་བཞུགས་པའི་བདེ་
བར་གཤེགས་པ་མཚན་བརྗོད་པ་དང་། མི་བཅེད་ཀྱི་འཇིག་རྟེན་ཕར་འདས་པ་ན།
འཇིག་རྟེན་གྱི་ཁམས་བསམ་གྱིས་མི་ཁྱབ་པ་ན་བདེ་བར་གཤེགས་པ་མཚན་བརྗོད་
ཀྱིས་མི་ལོང་བ་རྣམས་སེམས་ཅན་གང་ཞིག་མོས་པ་བསྐྱེད་དེ། ཕྱག་འཚལ་མཆོད་པ་
བྱས་ནས། རྒྱུན་ཏུ་མ་བརྗེད་ཡི་དམ་བྱས་འགྱུར་ན། ཡུན་ཏུ་མི་ཐོགས་འཕྲལ་ལ་སྒྲིབ་
པ་འབྱང་། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། སྔགས་
བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། སྔགས་
དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡས་སྟགས་རྣམས། སྙིང་རྗེའི་མགྲོན་
རིགས་དྲུག་གི་སེམས་ཅན་རྣམས་ལ། ཅི་འདོད་པ་བྱིན་གྱིས་རླབས་ཀྱིན་སྤྲུལ་པ་
མཛད་ནས། ཞལ་ནས་སྨོན་ལམ་བཏབ་པས། འདོད་པ་ལྔའི་ཡས་སྟགས་འདི། སྙིང་
རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་རེ་བ་
བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེར་གཤེགས་བརྒྱའི་ཐུགས་
རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་སྐོམ་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་སུ་ཕྱིན་པར་
ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །མིའི་
གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་
པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་ལྟུང་སྡུག་བསྔལ་
ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་དེ་སྐད་ཅེས་བཀའ་
257
257



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསྩལ་ནས། ཡང་ཡོན་བདག་རྣམས་ཀྱིས་འདོད་པ་རྣམ་པ་ལྔའི་ཡས་སྟགས་རྣམས།
མཚན་བྱང་ལ་བསྐོར་ནས་ཕྱོགས་བཞིར་བཏང་བས། འཇིག་རྟེན་གྱི་ཁམས་ཀྱང་
གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་རོ། །ཐུག་
གོ་རབ་ཏུ་ཐུག་གོ །ཆེམ་ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་མང་
པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་རྟེན་
གྱི་ཁམས་ཀུན་ནས་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་ཀྱང་རབ་ཏུ་
རྟོག་པ་སྐྱེས་སོ། །དེའི་དུས་དེའི་ཚེ་ནས། གྷ་ཧ་དྷ་ནག་པོ་མུན་པའི་གླིང་བྱོལ་སོང་གི་
གནས་སུ་སྐྱེས་པ་དང་། དམག་མི་སུམ་བརྒྱ་དང་མི་བཅེད་ཀྱི་འཇིག་རྟེན་ལྷོ་ཕྱོགས་
ན་གནས་པའི་རིགས་དྲུག་གི་སེམས་ཅན་དང་། དེ་ཕར་འདས་པའི་ཚུར་སྐྱེ་ཁ་མ་ཤིན་
ཏུ་གྲངས་མང་བ། ལྷོ་ཕྱོགས་ཀྱི་འཇིག་རྟེན་སྟོངས་པ་ཙམ་ཞིག །ཕུང་པོ་རྡུལ་ཕྲ་རབ་
ཏུ། སྐད་ཅིག་མ་གཅིག་ལ་ལྷགས་ནས། ནམ་མཁའ་ལ་གཞའ་ཚོན་གྱི་འོད་དུ་འཕྲོས་
ཏེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་ན་ལུས་པ་རྣམས་ཀྱིས། ཡང་
ལྡན་པ་རྣམ་པ་ལྔའི་ཡ་སྟགས་རྣམས་རིམ་པས་བཏེགས་ནས། ཁྱེའུ་ཆུང་མཚན་དང་
ལྡན་པ་བཞི་ཡིས་སྣ་དྲངས་ཏེ། སྙིང་པོ་རྣམས་རིམ་པར་བཟླས་ཅིང་། མཆོད་པ་ཕུལ་
བས། དེའི་ཡོན་ཏན་གྱིས་དམྱལ་བའི་ཡུལ་ཆུ་བུར་ཅན་གྱི་འཇིག་རྟེན་ན་རྒྱལ་བུ་ཁྲི་
ཤང་གི་ཕ་རྒྱལ་པོ་ཁྲི་འོད་དམྱལ་བར་སྐྱེས་པ་དང་། དམག་མི་སུམ་བརྒྱས་བདེ་བར་
གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་དོ། །
འཁོར་སླད་ནས་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
258



མདོ་སྡེ།
མདོ་གཟེར་མིག
༼ཀ༽
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི་རྩལ་ཆེན་སེང་གེ་གཉིས་
ཀྱི་གདན་ལ་བཞུགས། བྱིན་གྱིས་རླབས་ཀྱིན་འགྲོ་བའི་དོན་མཛད་པ། ས་ཏྲིག་ཨེར་
སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་ཡི་བྱིན་
རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་སྤྲོས་པ་འོད་དཔག་མེད་ལ་
ཕྱག་འཚལ་ལོ། །སྐུའི་ལྷ་མོ་མུ་འོད་ཁྱབ་རྟེན་གསལ་ལ་ཕྱག་འཚལ་ལོ། །སྐུའི་ལྷ་མོ་
འབྲོང་ཐོག་གསལ་ཟེར་འོད་ལ་ཕྱག་འཚལ་ལོ། །སྐུའི་ལྷ་མོ་ཐིག་ནམ་ཀློང་དྲུང་རྒྱས་ལ་
ཕྱག་འཚལ་ལོ། །སྐུའི་ལྷ་མོ་ཟེར་འཕྲོ་མཐར་འགྱེད་གསལ་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་གསུང་གི་བྱིན་བརླབས་ལས་བྱུང་བའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ནས། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། གསུང་གི་ལྷ་མོ་གྲགས་པ་རྒྱལ་ཁྱབ་མ་ལ་ཕྱག་འཚལ་ལོ། །
གསུང་གི་ལྷ་མོ་ཡོངས་འོད་ཟེར་མདངས་ལྡན་མ་ལ་ཕྱག་འཚལ་ལོ། །གསུང་གི་ལྷ་མོ་
མུ་ཧ་ལ་ཙ་ཏྲི་སྟོན་ལ་ཕྱག་འཚལ་ལོ། །གསུང་གི་ལྷ་མོ་སྒྲ་ལིང་ཡོངས་བསྒྲགས་འོད་
ལ་ཕྱག་འཚལ་ལོ། །གསུང་གི་ལྷ་མོ་ཨ་དཀར་དོན་ལྡན་སྒྲ་མཚོན་མ་ལ་ཕྱག་འཚལ་
ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་ཐུགས་ཀྱི་བྱིན་རླབས་ལས་བྱུང་བའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཐུགས་ཀྱི་ལྷ་མོ་མི་གཡོ་རབ་ལྡན་མ་ལ་ཕྱག་འཚལ་ལོ། །ཐུགས་
ཀྱི་ལྷ་མོ་ཐིག་ནམ་བརྟན་མ་ལ་ཕྱག་འཚལ་ལོ། །ཐུགས་ཀྱི་ལྷ་མོ་སངས་ཏོག་གསལ་མ་
ལ་ཕྱག་འཚལ་ལོ། །ཐུགས་ཀྱི་ལྷ་མོ་འོད་ནམ་ཤག་མ་ལ་ཕྱག་འཚལ་ལོ། །ཐུགས་ཀྱི་ལྷ་
མོ་ཀློང་རུམ་སྐྱེལ་མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི།
259



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡོན་ཏན་གྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་
གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་མོ་
མ་ལུས་ཡོངས་སྤྲོ་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་དཀར་ལྡན་ཞིང་སྐྱོང་མ་
ལ་ཕྱག་འཚལ་ལོ། །ཡོན་ཏན་གྱི་ལྷ་མོ་མཁའ་གསལ་ངེས་དོན་མ་ལ་ཕྱག་འཚལ་ལོ། །
ཡོན་ཏན་གྱི་ལྷ་མོ་ཧ་ལིང་མུ་རྒྱས་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ཟླ་གསང་
གི་ཐིང་ནམ་མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཕྲིན་ལས་
ཀྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཕྲིན་ལས་ཀྱི་ལྷ་མོ་ལྡན་པ་
རིག་ཤེས་མ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་གོ་དབྱངས་བརྡ་སྦྱོར་མ་ལ་ཕྱག་
འཚལ་ལོ། །ཕྲིན་ལས་ཀྱི་ལྷ་མོ་སྒྲ་ཕྱིར་དོན་འབྱེད་མ་ལ་ཕྱག་འཚལ་ལོ། །ཕྲིན་ལས་ཀྱི་
ལྷ་མོ་གདམ་ངག་ཤེས་རབ་མ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་ཐིག་རྒྱུན་གྱི་
བདུད་རྩི་མ་ལ་ཕྱག་འཚལ་ལོ། །ཡེ་ཤེས་ལྷ་གཤེན་ལྷ་འོད་དཀར་ནི། སྐུ་མདོག་ཤེལ་
གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་
ཏུ་མཛེས་པར་བརྒྱན། ཕྱག་མཚན་ཐུགས་རྗེས་འདྲེན་པའི་ལྕགས་ཀྱུ་བསྣམས། རིན་
པོ་ཆེ་ལྟར་བཀྲ་བའི་སྟོབས་ཆེན་གླང་པོ་གཉིས་ཀྱི་གདན་ལ་བཞུགས། ཐུགས་རྗེ་
བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་
ཤེས་ལྷ་གཤེན་ལྷ་འོད་དཀར་གྱི་སྐུའི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་
མི་བཅེད་ཀྱི་འཇིག་རྟེན་གྱི་སྟེང་ཕྱོགས་ནས། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། སྐུའི་ལྷ་འོད་ནམ་འབར་བ་ལ་ཕྱག་འཚལ་ལོ། །སྐུའི་ལྷ་དང་རྩེ་གསལ་
ཏང་ལ་ཕྱག་འཚལ་ལོ། །སྐུའི་ལྷ་འོད་ནམ་ཕྱོད་གསལ་ལ་ཕྱག་འཚལ་ལོ། །སྐུའི་ལྷ་བ་
ནམ་ཏིང་བསྐྱེད་ལ་ཕྱག་འཚལ་ལོ། །སྐུའི་ལྷ་རྣམ་རྒྱལ་ཐང་པོ་ལ་ཕྱག་འཚལ་ལོ། །ཡེ་
260



མདོ་སྡེ།
མདོ་གཟེར་མིག་
ཤེས་ཀྱི་ལྷ་གཤེན་ལྷ་འོད་དཀར་གྱིས། གསུང་གི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ནས། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གསུང་གི་ལྷ་དིང་གཙུག་དཔག་མེད་ལ་ཕྱག་འཚལ་ལོ། །གསུང་
གི་ལྷ་དབུ་ཆེན་རིག་རྒྱལ་ལ་ཕྱག་འཚལ་ལོ། །གསུང་གི་ལྷ་ལེགས་ཏང་འོད་མུ་རྒྱས་ལ་
ཕྱག་འཚལ་ལོ། །གསུང་གི་ལྷ་ཁྲི་ནམ་སངས་སྐྱོལ་པོ་ལ་ཕྱག་འཚལ་ལོ། །གསུང་གི་ལྷ་
ནམ་ཏིང་ཤག་དྲང་རྗེ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི།
ཐུགས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
སྟེང་ཕྱོགས་ནས། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་ཤངས་
ལྷ་སྤྲོ་མུ་ནམ་ལ་ཕྱག་འཚལ་ལོ། །ཐུགས་ཀྱི་ལྷ་ཧ་མུ་རམ་ཨ་ཕྱོད་ལ་ཕྱག་འཚལ་ལོ། །
ཐུགས་ཀྱི་ལྷ་གཏིང་རུམ་རང་ཤེས་བཞིན་ལ་ཕྱག་འཚལ་ལོ། །ཐུགས་ཀྱི་ལྷ་འོད་དཀར་
འགྱེད་ཤོང་མེར་ལ་ཕྱག་འཚལ་ལོ། །ཐུགས་ཀྱི་ལྷ་རྒོད་མཁའ་རྗེ་འོད་ཡུག་ལ་ཕྱག་
འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱིས། ཡོན་ཏན་གྱི་ཐུགས་རྗེ་ལས་
བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་གར་མ་འོད་སྐྱོང་ལ་ཕྱག་འཚལ་
ལོ། །ཡོན་ཏན་གྱི་ལྷ་ཁྱུང་ཐོག་ཀློང་བདལ་ལ་ཕྱག་འཚལ་ལོ། །ཡོན་ཏན་གྱི་ལྷ་བླ་རྗེ་
མཁའ་གསལ་ལ་ཕྱག་འཚལ་ལོ། །ཡོན་ཏན་གྱི་ལྷ་མུ་ཁྱུང་རྩེ་འཕྲོ་ལ་ཕྱག་འཚལ་ལོ། །
ཡོན་ཏན་གྱི་ལྷ་མུ་རུམ་གཏིང་ཐོག་ལ་ཕྱག་འཚལ་ལོ། །ཡེ་ཤེས་ལྷ་གཤེན་ལྷ་འོད་
དཀར་གྱི། འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་སྟེང་ཕྱོགས་ནས། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
འཕྲིན་ལས་ཀྱི་ལྷ་གཡུལ་རྒྱལ་དཔག་མེད་ལ་ཕྱག་འཚལ་ལོ། །འཕྲིན་ལས་ཀྱི་ལྷ་ལེགས་
ཏང་ཕོད་རུམ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་འོད་གཤེན་སྒོམ་གསལ་ལ་ཕྱག་
261



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཚལ་ལོ། །འཕྲིན་ལས་ཀྱི་ལྷ་གཉན་རུམ་ཟེར་ཐང་ལ་ཕྱག་འཚལ་ལོ། །འཕྲིན་ལས་ཀྱི་
ལྷ་སྟོབས་ཆེན་འོད་འཕྲོ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་
ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་།
དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་རིན་པོ་ཆེའི་
རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི་རླབས་ཆེན་བྱ་ཁྱུང་གཉིས་ཀྱི་གདན་
ལ་བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ། སངས་པོ་འབུམ་ཁྲིའི་སྐུ་
ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། སྐུའི་སྤྲུལ་པ་ལས་
སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་འཕྲུལ་རྗེ་གསལ་འོད་ནམ་ལ་ཕྱག་
འཚལ་ལོ། །སྐུའི་སྲིད་པ་མུ་རུམ་འབུམ་མཁའ་རྗེ་ལ་ཕྱག་འཚལ་ལོ། །སྐུའི་སྲིད་པ་
གནམ་དབང་རྒྱལ་སྤྲོས་པ་ལ་ཕྱག་འཚལ་ལོ། །སྐུའི་སྲིད་པ་རྟུལ་ཤུགས་བསྐྱེད་མི་
ཆགས་ལ་ཕྱག་འཚལ་ལོ། །སྐུའི་སྲིད་པ་མི་གཡོ་དཔག་ཆེན་ལ་ཕྱག་འཚལ་ལོ། །
ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་གསུང་གི་སྤྲུལ་པ་ལས་སྲིད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གསུང་གི་སྲིད་པ་གུང་ཁྲི་འོད་རུམ་སྤྲོ་ལ་ཕྱག་འཚལ་ལོ། །
གསུང་གི་སྲིད་པ་ཡེ་ལྡན་འབར་ཕྱོད་ལ་ཕྱག་འཚལ་ལོ། །གསུང་གི་སྲིད་པ་བཙན་པ་
སྐྱེས་དཔག་མེད་ལ་ཕྱག་འཚལ་ལོ། །གསུང་གི་སྲིད་པ་ཁྲི་གུང་མུ་རོང་ཁྱབ་པ་ཕྱག་
འཚལ་ལོ། །གསུང་གི་སྲིད་པ་མུ་ལ་འོད་དཀར་ཏང་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི། ཐུགས་ཀྱི་སྤྲུལ་པ་ལས་སྲིད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཐུགས་ཀྱི་སྲིད་པ་མི་གཡོ་ཆ་ལ་མཉམ་ལ་ཕྱག་འཚལ་ལོ། །ཐུགས་ཀྱི་
262



མདོ་སྡེ།
མདོ་གཟེར་མིག་
སྲིད་པ་མི་ཡེངས་ངང་དང་ལྡན་ལ་ཕྱག་འཚལ་ལོ། །ཐུགས་ཀྱི་སྲིད་པ་མུ་ཧ་ལ་བརྟེན་
རྒྱས་ལ་ཕྱག་འཚལ་ལོ། །ཐུགས་ཀྱི་སྲིད་པ་གཡུང་དྲུང་གི་རྒྱན་བཀོད་པ་ལ་ཕྱག་
འཚལ་ལོ། །ཐུགས་ཀྱི་སྲིད་པ་འཁོར་ལོ་རྗེ་ཁོར་ཡུག་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི་ཡོན་ཏན་གྱི་སྤྲུལ་པ་ལས་སྲིད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་སྲིད་པ་གར་བ་སྤྲོས་འོད་རྒྱས་ལ་ཕྱག་འཚལ་ལོ། །ཡོན་
ཏན་གྱི་སྲིད་པ་ཁྲི་རུམ་འོད་དཔག་མེད་ལ་ཕྱག་འཚལ་ལོ། །ཡོན་ཏན་གྱི་སྲིད་པ་
འདུན་པ་སྐྱེད་དགའ་བའི་རྒྱན་ལ་ཕྱག་འཚལ་ལོ། །ཡོན་ཏན་གྱི་སྲིད་པ་འབྲུག་ཆ་སྒྲ་
དིང་བ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཚ་བ་འོད་གཏིང་དཔག་མེད་ལ་ཕྱག་
འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་འཕྲིན་ལས་ཀྱི་སྤྲུལ་པ་ལས་
སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཕྲིན་ལས་ཀྱི་སྲིད་པ་ཡང་ཁྲི་སངས་གསལ་ལ་
ཕྱག་འཚལ་ལོ། །ཕྲིན་ལས་ཀྱི་སྲིད་པ་ཤེས་རྟོགས་གསལ་ཏང་ལ་ཕྱག་འཚལ་ལོ། །ཕྲིན་
ལས་ཀྱི་སྲིད་པ་འོད་ནམ་སྐྱེད་མོ་ལ་ཕྱག་འཚལ་ལོ། །ཕྲིན་ལས་ཀྱི་སྲིད་པ་ལྷ་རྨང་རྗེ་
དིང་རུམ་ལ་ཕྱག་འཚལ་ལོ། །ཕྲིན་ལས་ཀྱི་སྲིད་པ་འབྲོང་ནམ་དྲང་གསལ་ཏང་ལ་
ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་
ལྟར་བཀྲ། རྒྱན་དང་ཆ་ལུགས་གཞལ་ཡས་ཁང༌། རིན་པོ་ཆེ་ལ་རིན་པོ་ཆེའི་འོད་ཀྱིས་
རབ་ཏུ་མཛེས་པར་བརྒྱན། ཕྱག་མཚན་རིན་ཆེན་གསེར་གྱི་ཆག་ཤིང་བསྣམས། རིན་
པོ་ཆེ་ལྟར་བཀྲ་བའི། འཁོར་ལོ་དགུ་བརྩེགས་གདན་ལ་བཞུགས། འོད་ཟེར་བཀྱེ་ནས་
འགྲོ་བའི་དོན་མཛད་པ། གཤེན་རབ་མི་བོའི་སྐུ་ལ་ཕྱག་འཚལ་ལོ། །ཤེས་རབ་ཀྱི་ཕུལ་
སྟོན་པ་གཤེན་རབ་མི་བོའི་སྐུའི་འོད་ཟེར་ལས་བཀྱེ་བའི་བདེ་བར་གཤེགས་པ་མི་
263



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
སྐུ་ཡི་གཤེན་མཁའ་རྗེ་འོད་དཀར་ལ་ཕྱག་འཚལ་ལོ། །སྐུའི་གཤེན་གསང་ལེ་གྱེར་མང་
ལ་ཕྱག་འཚལ་ལོ། །སྐུའི་གཤེན་ནམ་ཏིང་སྒྲ་རུམ་ལ་ཕྱག་འཚལ་ལོ། །སྐུའི་གཤེན་ཟླ་
གསང་ཐིག་ནམ་མ་ཕྱག་འཚལ་ལོ། །སྐུའི་གཤེན་དྲོ་བདལ་ཀུན་སྙོམས་ལ་ཕྱག་འཚལ་
ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། གསུང་གི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། གསུང་གི་གཤེན་ཡངས་པར་དོན་བཀྲ་ལ་ཕྱག་འཚལ་ལོ། །
གསུང་གི་གཤེན་འཐིབས་པར་བྱིན་གཏིབས་ལ་ཕྱག་འཚལ་ལོ། །གསུང་གི་གཤེན་
གསལ་འབར་འོད་འཁྱུག་ལ་ཕྱག་འཚལ་ལོ། །གསུང་གི་གཤེན་བདེན་པར་དོན་སྟོན་
ལ་ཕྱག་འཚལ་ལོ། །གསུང་གི་གཤེན་བསྐྱོད་པའི་ཐོགས་མེད་ལ་ཕྱག་འཚལ་ལོ། །ཤེས་
རབ་ཀྱི་ཕུལ་སྟོན་པ་གཤེན་རབ་མི་བོའི། ཐུགས་ཀྱི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཐུགས་ཀྱི་གཤེན་མུ་ལ་རྒྱལ་རྒྱ་ཆོད་ལ་ཕྱག་འཚལ་ལོ། །ཐུགས་ཀྱི་
གཤེན་འོད་ནམ་ཤགས་འཕྲུལ་རྗེ་ལ་ཕྱག་འཚལ་ལོ། །ཐུགས་ཀྱི་གཤེན་མཁའ་བདལ་
ཡུག་འོད་རམ་ལ་ཕྱག་འཚལ་ལོ། །ཐུགས་ཀྱི་གཤེན་སངས་རྟོགས་ཁྲི་རྒྱས་འདེབས་ལ་
ཕྱག་འཚལ་ལོ། །ཐུགས་ཀྱི་གཤེན་མུ་ཁྱུང་རླབས་གོང་གཅོད་ལ་ཕྱག་འཚལ་ལོ། །ཤེས་
རབ་ཀྱི་ཕུལ་སྟོན་པ་གཤེན་རབ་མི་བོའི། ཡོན་ཏན་གྱི་འོད་ཟེར་ལས་བཀྱེ་བའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཡོན་ཏན་གྱི་གཤེན་ཡོགས་པ་ཁྱབ་ཆེན་ལ་ཕྱག་འཚལ་ལོ། །ཡོན་
ཏན་གྱི་གཤེན་དབལ་སོ་ངར་དྲག་ལ་ཕྱག་འཚལ་ལོ། །ཡོན་ཏན་གྱི་གཤེན་མུན་པའི་
ཁྲིགས་སེལ་ལ་ཕྱག་འཚལ་ལོ། །ཡོན་ཏན་གྱི་གཤེན་གཉེར་བའི་ཧོས་ལེགས་ལ་ཕྱག་
264



མདོ་སྡེ།
མདོ་གཟེར་མིག་
འཚལ་ལོ། །ཡོན་ཏན་གྱི་གཤེན་གཏིང་དཔག་གིས་མཚམས་འབྱེད་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི་འཕྲིན་ལས་ཀྱི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་གཤེན་སྤྲོ་བསྡུ་འོད་རུམ་རྩེ་ལ་ཕྱག་
འཚལ་ལོ། །འཕྲིན་ལས་ཀྱི་གཤེན་ཁྱབ་ཡངས་ཀློང་དག་མཁའ་ལ་ཕྱག་འཚལ་ལོ། །
འཕྲིན་ལས་ཀྱི་གཤེན་བཀྲག་གསལ་གཟི་བརྗིད་འོད་ཏང་ལ་ཕྱག་འཚལ་ལོ། །འཕྲིན་
ལས་ཀྱི་གཤེན་དིང་གཙུག་བྲོད་རོལ་པ་ལ་ཕྱག་འཚལ་ལོ། །འཕྲིན་ལས་ཀྱི་གཤེན་
ལེགས་པའི་རྒྱན་ཐིག་ལེ་ལ་ཕྱག་འཚལ་ལོ། །དེ་ལྟར་སྟེང་ཕྱོགས་ཀྱི་བདེ་བར་གཤེགས་
པ་བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་རབ་ཀྱིས་བཀའ་བསྩལ་པ། ངས་
འདུལ་བའི་མི་བཅེད་ཀྱི་འཇིག་རྟེན་ཕར་འདས་པའི་སྟེང་ཕྱོགས་ན། ངས་ཀྱང་སྟོན་པ་
མི་བྱེད་དེ། འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་
ཅན་གྱི་ལས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་བཀའ་ཡང་
བསམ་གྱིས་མི་ཁྱབ་སྟེ་གྲངས་མང་ངོ༌། །དེ་ལྟར་སྟེང་ཕྱོགས་ཀྱི་འཇིག་རྟེན་གྱི་ཁམས་
གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་བ་ན་བཞུགས་པའི་བདེ་བར་
གཤེགས་པ། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་ལ་ཕྱག་འཚལ་
ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་
ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་
འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་
ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །
དེ་ལྟར་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན་བཞུགས་པའི་བདེ་བར་གཤེགས་
པའི་མཚན་བརྗོད་པ་དང་། མི་བཅེད་ཀྱི་འཇིག་རྟེན་ཕར་འདས་པ་ན། འཇིག་རྟེན་
265



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱི་ཁམས་བསམ་གྱིས་མི་ཁྱབ་པ་ན་བདེ་བར་གཤེགས་པ་ཡང་བསམ་གྱིས་མི་ཁྱབ་པ་
མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་ཞིག་མོས་པ་བསྐྱེད་དེ།
ཕྱག་འཚལ་མཆོད་པ་བྱས་ནས། རྒྱུན་དུ་མ་བརྗེད་ཡི་དམ་བྱས་འགྱུར་ན། ཡུན་དུ་མི་
ཐོགས་འཕྲལ་ལ་སྒྲིབ་པ་འབྱང་། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། ། །
དེ་ནས་ཡང་གཤེན་རབ་ཀྱི་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། སྔགས་
བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། སྔགས་
དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡ་སྟགས་རྣམས། སྙིང་རྗེའི་མགྲོན་
རིགས་དྲུག་གི་སེམས་ཅན་རྣམས་ལ། ཅི་ལྟར་འདོད་པ་བྱིན་གྱིས་བརླབས་ཀྱིན། སྤྲུལ་
པ་མཛད་ནས། ཞལ་ནས་སྨོན་ལམ་བཏབ་པ། འདོད་པ་ལྔའི་ཡ་སྟགས་འདིས།
སྙིང་རྗེ་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་
རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེར་གཤེགས་བརྒྱའི་
ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་
སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་
སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་
ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་ཤོག །བླ་མེད་
གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་
ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་
ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་དེ་
སྐད་ཅེས་བཀའ་བསྩལ་པས། ཡང་ཡོན་བདག་རྣམས་ཀྱིས་འདོད་པ་རྣམ་པ་ལྔའི་ཡ་
སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས། འཇིག་རྟེན་གྱི་
266



མདོ་སྡེ།
མདོ་གཟེར་མིག
ཁམས་ཀྱང་གཡོ་གཡོ་འོ་རབ་ཏུ་གཡོ་འོ། །འགུལ་འགུལ་ལོ་རབ་ཏུ་འགུལ་ལོ། །འུར་
འུར་རོ་རབ་ཏུ་འུར་རོ། །ཐུག་ཐུག་གོ་རབ་ཏུ་ཐུག་གོ །ཆེམ་ཆེམ་མོ་རབ་ཏུ་ཆེམ་མོ། །
ནམ་མཁའ་ལ་འོད་གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་
པོ་སྐྱེས་སོ། །ཕྱོགས་བཅུའི་འཇིག་རྟེན་ཀུན་ན་སྒྲ་སྙན་པ་མང་པོ་གྲགས་སོ། །དེ་ལ་
སེམས་ཅན་ཀུན་ཀྱང་རབ་ཏུ་རྟོགས་པ་སྐྱེས་སོ། །དེའི་དུས་དེའི་ཚེ་ནས། རྒྱལ་བུ་ཁྲི་
ཤང་གི་ཕ་རྒྱལ་པོ་ཁྲི་འོད་དམྱལ་བ་ཆུ་བུར་ཅན་དུ་སྐྱེས་པ་དང་། དམག་མི་སུམ་བརྒྱ་
དང་མི་བཅེད་ཀྱི་འཇིག་རྟེན་གྱི་སྟེང་ཕྱོགས་ན་གནས་པའི་རིགས་དྲུག་གི་སེམས་ཅན་
དང་། དེ་ཡར་འདས་པའི་མར་སྐྱེ་ཁ་མ་ཤིན་ཏུ་གྲངས་མང་བ། སྟེང་ཕྱོགས་ཀྱི་འཇིག་
རྟེན་སྟོངས་པ་ཙམ་ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་མ་གཅིག་ལ་ལྷགས་ནས།
ནམ་མཁའ་ལ་གཞའ་ཚོན་གྱི་འོད་དུ་འཕྲོས་སྟེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་
སྐྱེས་ནས་སླད་ན་ལུས་པ་རྣམས་ཀྱིས། ཡང་ལྡན་པ་རྣམ་པ་ལྔའི་ཡ་སྟགས་རིམ་པས་
བཏེག་ནས། ཁྱེའུ་ཆུང་མཚན་དང་ལྡན་པ་བཞི་ཡིས་སྣ་དྲངས་ཏེ། སྙིང་པོ་རྣམས་
རིམ་པར་བཟླས་ཤིང་། མཆོད་པ་ཕུལ་བས། དེའི་ཡོན་ཏན་གྱིས་བྲན་ཕྲུག་ཁྲི་ཤེས་
ཀྱི་ཕ་མུ་འབར་ཧ་དེ། དམྱལ་བའི་ཡུལ་བཤའ་གཏུབ་སྦྱོང་བའི་འཇིག་རྟེན་ན་སྐྱེས་པ་
དང་། དམག་མི་སུམ་བརྒྱས་བདེ་བར་གཤེགས་པ་བཞིའི་ཞལ་མངོན་སུམ་དུ་མཐོང་
ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་
དོ། །འཁོར་སླད་ནས་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་
གཞལ་ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་
མཚན་གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་
267



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྣང་གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་གེ་
གཉིས་ཀྱི་གདན་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་
ཏྲིག་ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་
ཡི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་
ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་ཁྱབ་ཡངས་
མཐའ་དག་སྐྱོང་ལ་ཕྱག་འཚལ་ལོ། །སྐུའི་ལྷ་མོ་ཟེར་གསལ་བདལ་འོད་འཕྲོ་ལ་ཕྱག་
འཚལ་ལོ། །སྐུའི་ལྷ་མོ་གཟི་བྱིན་ཡེ་འབྱམས་ཀློང་ལ་ཕྱག་འཚལ་ལོ། །སྐུའི་ལྷ་མོ་འོད་
ནམ་འཕྲུལ་འཕང་སྟོན་ལ་ཕྱག་འཚལ་ལོ། །སྐུའི་ལྷ་མོ་གཏིང་རུམ་བདལ་ཁྱབ་མཁའ་
ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་
ལས་བྱུང་བའི་བདེ་བར་གཤེགས་པ་མི་བཅེད་འཇིག་རྟེན་གྱི་བྱང་ཤར་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་མོ་རྒྱལ་བྱེད་ཐར་ལམ་སྟོན་ལ་
ཕྱག་འཚལ་ལོ། །གསུང་གི་ལྷ་མོ་བྱུང་རྒྱལ་ཡེ་ཤེས་ཀློང་ལ་ཕྱག་འཚལ་ལོ། །གསུང་གི་
ལྷ་མོ་མི་འགྱུར་བཀའ་ཐིག་འགྱེད་ལ་ཕྱག་འཚལ་ལོ། །གསུང་གི་ལྷ་མོ་རྒྱས་འདེབས་
གཡུང་དྲུང་བརྟན་ལ་ཕྱག་འཚལ་ལོ། །གསུང་གི་ལྷ་མོ་རྒྱ་ཆེ་མཐའ་ཡས་ཁྱབ་ལ་ཕྱག་
འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་
བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་མོ་མི་ལྡོག་བརྟན་འབྱེད་མ་ལ་ཕྱག་འཚལ་
ལོ། །ཐུགས་ཀྱི་ལྷ་མོ་གྲུབ་རྟགས་མི་འགྱུར་མ་ལ་ཕྱག་འཚལ་ལོ། །ཐུགས་ཀྱི་ལྷ་མོ་སྐྱེ་
མེད་གདོད་ནས་དག་ལ་ཕྱག་འཚལ་ལོ། །ཐུགས་ཀྱི་ལྷ་མོ་མི་འགག་ཐུགས་རྗེའི་རྒྱུན་
ལ་ཕྱག་འཚལ་ལོ། །ཐུགས་ཀྱི་ལྷ་མོ་ཁྱབ་བདལ་འཁོར་བ་སྒྲོལ་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་
268



མདོ་སྡེ།
མདོ་གཟེར་མིག
བར་གཤེགས་པ་མི་བཅེད་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་ལྷ་མོ་མཐུ་ལྡན་བདུད་ཚོགས་འཇོམས་ལ་ཕྱག་འཚལ་
ལོ། །ཡོན་ཏན་གྱི་ལྷ་མོ་སྟོབས་ཀྱིས་འཁོར་བ་སྒྲོལ་ལ་ཕྱག་འཚལ་ལོ། །ཡོན་ཏན་གྱི་ལྷ་
མོ་སྐྱེ་བར་གཡུང་དྲུང་སྟོན་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་རྒྱུ་བཞི་སྒྱུ་མར་སྟོན་
ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྐུ་གསུམ་གྱི་འབྲས་བུ་སྐྱེད་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། འཕྲིན་ལས་ཀྱི་ལྷ་མོ་མི་གཡོ་ཐུགས་མཐར་སྒྲོལ་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་མོ་མྱ་ངན་གྱི་གཞི་སྤོང་མ་ལ་ཕྱག་འཚལ་ལོ། །འཕྲིན་
ལས་ཀྱི་ལྷ་མོ་བཀའི་ངེས་དོན་སྟོན་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་སྐུ་བརྗིད་
ཞི་ཁྲོ་མ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་དཔག་མེད་ཡོན་ཏན་འབྱུང་ལ་ཕྱག་
འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་མདོག་ཤེལ་གྱི་སྙིང་པོ་འདྲ། །
རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་པར་
བརྒྱན། ཕྱག་མཚན་ཐུགས་རྗེས་འདྲེན་པའི་ལྕགས་ཀྱུ་བསྣམས། རིན་པོ་ཆེ་ལྟར་བཀྲ་
བའི་སྟོབས་ཆེན་གླང་པོ་གཉིས་ཀྱི་གདན་ལ་བཞུགས། ཐུགས་རྗེ་བསྐྱེད་ནས་འགྲོ་བའི་
དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་
འོད་དཀར་གྱི། སྐུའི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་
དབྱིངས་རུམ་སྟོབས་ལྡན་ལ་ཕྱག་འཚལ་ལོ། །སྐུའི་ལྷ་གནམ་ཕུད་རྩེ་རྒྱལ་ལ་ཕྱག་
འཚལ་ལོ། །སྐུའི་ལྷ་འོད་ཁྱབ་བདལ་པ་ལ་ཕྱག་འཚལ་ལོ། །སྐུའི་ལྷ་མཐོང་དྲུག་
ལེགས་ཏང་ལ་ཕྱག་འཚལ་ལོ། །སྐུའི་ལྷ་སྟོབས་རྗེ་དྲང་དཀར་ལ་ཕྱག་འཚལ་ལོ། །ཡེ་
269



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཤེས་ཀྱི་ལྷ་གཤེན་ལྷ་འོད་དཀར་གྱི་གསུང་གི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། གསུང་གི་ལྷ་གནམ་ལྷ་མཁའ་དྲུག་ལ་ཕྱག་འཚལ་ལོ། །གསུང་གི་ལྷ་
འོད་དྲུག་སྤྱི་ཕུད་ལ་ཕྱག་འཚལ་ལོ། །གསུང་གི་ལྷ་སྒྲོན་མ་མངོན་དྲུག་ལ་ཕྱག་འཚལ་
ལོ། །གསུང་གི་ལྷ་མི་འབྱེད་འོད་རམ་ལ་ཕྱག་འཚལ་ལོ། །གསུང་གི་ལྷ་གནམ་དྲུག་
བསྐྱེད་པ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཐུགས་ཀྱི་ཐུགས་
རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་ཀློང་བཀའ་ཡོངས་དཔག་
ལ་ཕྱག་འཚལ་ལོ། །ཐུགས་ཀྱི་ལྷ་དོན་ཆོད་མན་ངག་ངེས་ལ་ཕྱག་འཚལ་ལོ། །ཐུགས་
ཀྱི་ལྷ་ངེས་ལུང་དོན་རྣམས་སྟོན་ལ་ཕྱག་འཚལ་ལོ། །ཐུགས་ཀྱི་ལྷ་ཐིག་ནམ་རྒྱུད་སྟོན་
ལ་ཕྱག་འཚལ་ལོ། །ཐུགས་ཀྱི་ལྷ་འབུམ་སྡེ་དོན་ངེས་ལ་ཕྱག་འཚལ་ལོ། །ཡེ་ཤེས་ཀྱི་ལྷ་
གཤེན་ལྷ་འོད་དཀར་གྱི་ཡོན་ཏན་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་
མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། ཡོན་ཏན་གྱི་ལྷ་གཏིང་དཔག་མཐར་རྒྱས་ལ་ཕྱག་འཚལ་ལོ། །ཡོན་ཏན་གྱི་ལྷ་རིན་
ཆེན་སྐལ་ལྡན་ལ་ཕྱག་འཚལ་ལོ། །ཡོན་ཏན་གྱི་ལྷ་གདེང་ཆེན་མཆོག་ལྡན་ལ་ཕྱག་
འཚལ་ལོ། །ཡོན་ཏན་གྱི་ལྷ་བདལ་ཆེན་ཀློང་ཡངས་ལ་ཕྱག་འཚལ་ལོ། །ཡོན་ཏན་གྱི་
ལྷ་འབྱུང་རྒྱན་སྤྱི་གཙུག་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་
འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་
ལྷ་ཞིང་ཁམས་ཀྱི་དགེ་རྒྱས་སྐྱེད་ལ་ཕྱག་འཚལ་ལོ། །འཕྲིན་ལས་ཀྱི་ལྷ་རྒོད་འབར་གྱི་
རུ་ཏོག་རྗེ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་སྒྲ་དབྱངས་ཀྱི་གླིང་གྲགས་རྒྱལ་ལ་
270



མདོ་སྡེ།
མདོ་གཟེར་མིག་
ཕྱག་འཚལ་ལོ། །འཕྲིན་ལས་ཀྱི་ལྷ་ཐར་ལམ་མུ་མེད་དཔག་ལ་ཕྱག་འཚལ་ལོ། །འཕྲིན་
ལས་ཀྱི་ལྷ་ཆགས་མེད་ཀློང་དུ་སྒྲོལ་ལ་ཕྱག་འཚལ་ལོ། ཐབས་ཀྱི་མཆོག་སྲིད་པ་སངས་
པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་
ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་རིན་པོ་
ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི། རླབས་ཆེན་བྱ་ཁྱུང་གཉིས་ཀྱི་
གདན་ལ་བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ། སངས་པོ་འབུམ་
ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་སྐུའི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་སྒྲིབ་པའི་ས་རྣམས་སེལ་ལ་ཕྱག་
འཚལ་ལོ། །སྐུའི་སྲིད་པ་འཛེག་པའི་སྐས་རྣམས་སྟོན་ལ་ཕྱག་འཚལ་ལོ། །སྐུའི་སྲིད་པ་
མི་འཁོར་བའི་ཐིག་རྣམས་འདེབས་ལ་ཕྱག་འཚལ་ལོ། །སྐུའི་སྲིད་པ་ཏིང་འཛིན་གྱི་
ཀློང་དྲུང་ཅན་ལ་ཕྱག་འཚལ་ལོ། །སྐུའི་སྲིད་པ་བདེ་རྒྱས་ཀྱི་ཐིག་ལེ་ངེས་ལ་ཕྱག་
འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། གསུང་གི་སྤྲུལ་པ་ལས་
སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་སྲིད་པ་འགྱུར་མེད་ཀྱི་གཙུག་ཕུད་
ཅན་ལ་ཕྱག་འཚལ་ལོ། །གསུང་གི་སྲིད་པ་འབར་འོད་ཐོགས་མེད་རྒྱལ་ལ་ཕྱག་འཚལ་
ལོ། །གསུང་གི་སྲིད་པ་ཡོན་ཏན་རྒྱལ་སྨོན་ལམ་བཀྲག་ལ་ཕྱག་འཚལ་ལོ། །གསུང་གི་
སྲིད་པ་མངོན་པའི་རྩལ་དང་ལྡན་ལ་ཕྱག་འཚལ་ལོ། །གསུང་གི་སྲིད་པ་གཟུངས་ལྡན་
གྱི་མི་བསྙེལ་མཆོག་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི།
ཐུགས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་
ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་རྒྱུན་ཐག་
271



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གི་ཀློང་དྲུང་ཅན་ལ་ཕྱག་འཚལ་ལོ། །ཐུགས་ཀྱི་སྲིད་པ་བཀའ་རྒྱུད་ཀྱི་དོན་རྟགས་ཅན་
ལ་ཕྱག་འཚལ་ལོ། །ཐུགས་ཀྱི་སྲིད་པ་རྟགས་ཀྱི་ངེས་དབང་ལྡན་ལ་ཕྱག་འཚལ་ལོ། །
ཐུགས་ཀྱི་སྲིད་པ་གཙོར་འཛིན་དུ་བཀྲ་ལྡེ་སྟོན་ལ་ཕྱག་འཚལ་ལོ། །ཐུགས་ཀྱི་སྲིད་པ་
རྒྱུན་འབྱམས་ཀྱི་མཐར་དག་སྐྱོང་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་
པོ་འབུམ་ཁྲིའི། ཡོན་ཏན་གྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་
གྱི་སྲིད་པ་དགུ་ཁྲི་ཁྱབ་བརྟེན་ཐང་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཙ་ལ་
སངས་ཟེར་གསལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་འབུམ་ཁྱབ་མུ་བཙན་པ་ལ་
ཕྱག་འཚལ་ལོ། །ཡོན་ཏན་གྱི་སྲིད་པ་སྟོང་ནམ་དེ་དཔག་ཁྲིགས་ལ་ཕྱག་འཚལ་ལོ། །
ཡོན་ཏན་གྱི་སྲིད་པ་མུ་རྒྱུད་ཀྱི་གོ་འབྱེད་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་
སངས་པོ་འབུམ་ཁྲིའི། འཕྲིན་ལས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
འཕྲིན་ལས་ཀྱི་སྲིད་པ་རྟེན་དང་ཤེས་གླིང་རྒྱུད་ལ་ཕྱག་འཚལ་ལོ། །འཕྲིན་ལས་ཀྱི་སྲིད་
པ་རྒྱ་སྐྱེད་བདལ་གུང་གཙུག་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་མུ་ཝེར་
སྤུངས་མཁའ་རྗེ་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་འབར་བ་གུང་དྲོ་འོད་ལ་
ཕྱག་འཚལ་ལོ། །འཕྲིན་ལས་ཀྱི་སྲིད་པ་རྒྱུད་དཔལ་ཟེར་འབུམ་འགྱེད་ལ་ཕྱག་འཚལ་
ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་བཀྲ།
རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་རིན་པོ་ཆེའི་འོད་ཀྱིས་རབ་ཏུ་
མཛེས་པར་བརྒྱན། ཕྱག་མཚན་གསེར་གྱི་ཆག་ཤིང་བསྣམས། རིན་པོ་ཆེ་ལྟར་བཀྲ་
བའི་འཁོར་ལོ་དགུ་བརྩེགས་གདན་ལ་བཞུགས། འོད་ཟེར་བཀྱེ་ནས་འགྲོ་བའི་དོན་
མཛད་པ། གཤེན་རབ་མི་བོའི་སྐུ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་
272



མདོ་སྡེ།
མདོ་གཟེར་མིག་
རབ་མི་བོའི། སྐུའི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་གཤེན་རྒྱལ་
བ་རྒྱལ་མང་ལ་ཕྱག་འཚལ་ལོ། །སྐུའི་གཤེན་མི་འབྱེད་ཐིག་ལེ་ལ་ཕྱག་འཚལ་ལོ། །
སྐུའི་གཤེན་བོན་སྡེ་མཐར་སྤེལ་ལ་ཕྱག་འཚལ་ལོ། །སྐུའི་གཤེན་ཐུགས་དག་རྒྱ་རྩིས་ལ་
ཕྱག་འཚལ་ལོ། །སྐུའི་གཤེན་མདོ་འཛིན་ངེས་སྡུད་ལ་ཕྱག་འཚལ་ལོ། །ཤེས་རབ་ཀྱི་
ཕུལ་སྟོན་པ་གཤེན་རབ་མི་བོའི། གསུང་གི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། གསུང་གི་གཤེན་དོན་གྱི་འཕྲག་འགྱེད་ལ་ཕྱག་འཚལ་ལོ། །གསུང་གི་
གཤེན་མཐུ་དབང་གི་དོན་མཛད་ལ་ཕྱག་འཚལ་ལོ། །གསུང་གི་གཤེན་ཚད་མའི་ཚད་
འཛིན་ལ་ཕྱག་འཚལ་ལོ། །གསུང་གི་གཤེན་དོན་ངེས་ཀྱི་མདོ་སྤེལ་ལ་ཕྱག་འཚལ་ལོ། །
གསུང་གི་གཤེན་རྟོག་སེལ་གྱི་ཐིག་འདེབས་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་
པ་གཤེན་རབ་མི་བོའི། ཐུགས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཐུགས་ཀྱི་གཤེན་ཐེའུ་ཡུག་རྒོད་འབྱམས་ལ་ཕྱག་འཚལ་ལོ། །ཐུགས་ཀྱི་གཤེན་ཚ་ལ་
དགེ་རྒྱུད་ལ་ཕྱག་འཚལ་ལོ། །ཐུགས་ཀྱི་གཤེན་པད་མ་མུ་ཟེར་ལ་ཕྱག་འཚལ་ལོ། །
ཐུགས་ཀྱི་གཤེན་གཟི་བརྗིད་ནམ་གཏིང་ལ་ཕྱག་འཚལ་ལོ། །ཐུགས་ཀྱི་གཤེན་རྨ་དང་
རྩིས་འབོད་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཡོན་ཏན་
གྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་གཤེན་མཐོ་ཐོག་ཕུད་
མེད་ལ་ཕྱག་འཚལ་ལོ། །ཡོན་ཏན་གྱི་གཤེན་སྤྱི་རྒྱུག་ཀུན་སྟོན་ལ་ཕྱག་འཚལ་ལོ། །
ཡོན་ཏན་གྱི་གཤེན་ཀློང་མཐར་རྒྱ་ཡས་ལ་ཕྱག་འཚལ་ལོ། །ཡོན་ཏན་གྱི་གཤེན་གསལ་
273



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དག་གཙང་མཆོག་ལ་ཕྱག་འཚལ་ལོ། །ཡོན་ཏན་གྱི་གཤེན་ཐོར་གཙུག་འོད་འགྱེད་ལ་
ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཕྲིན་ལས་ཀྱི་འོད་ཟེར་
ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ཤར་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། ཕྲིན་ལས་ཀྱི་གཤེན་བྱམས་ཁྱབ་རྟེན་དཔག་
མེད་ལ་ཕྱག་འཚལ་ལོ། །ཕྲིན་ལས་ཀྱི་གཤེན་སྟོབས་ཀྱིས་རྒྱུད་ཤུགས་ལྡན་ལ་ཕྱག་
འཚལ་ལོ། །ཕྲིན་ལས་ཀྱི་གཤེན་ཡེ་གསལ་རྒྱུད་ཚོགས་ལ་ཕྱག་འཚལ་ལོ། །ཕྲིན་ལས་
ཀྱི་གཤེན་རྒྱ་སྐྱེད་མུ་ཡང་ལ་ཕྱག་འཚལ་ལོ། །ཕྲིན་ལས་ཀྱི་གཤེན་དབང་རྒྱུད་ཀྱི་ཁུང་
ལྡན་ལ་ཕྱག་འཚལ་ལོ། །དེ་ལྟར་བྱང་ཤར་གྱི་བདེ་བར་གཤེགས་པ་བརྒྱ་ལ་ཕྱག་
འཚལ་ལོ། །དེ་ནས་ཡང་གཤེན་རབ་ཀྱིས་བཀའ་བསྩལ་པ། ངས་འདུལ་བའི་མི་
བཅེད་ཀྱི་འཇིག་རྟེན་ཕར་འདས་པའི་བྱང་ཤར་ན། ངས་ཀྱང་སྟོན་པ་མི་བྱེད་དེ།
འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་ཅན་གྱི་ལས་
ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་བཀའ་ཡང་བསམ་གྱིས་མི་
ཁྱབ་སྟེ་གྲངས་མང་ངོ༌། །དེ་ལྟར་བྱང་ཤར་གྱི་འཇིག་རྟེན་གྱི་ཁམས་གངྒའི་ཀླུང་གི་བྱེ་
མ་སྙེད་ཙམ་དུ། ཤིན་ཏུ་གྲངས་མང་བ་ན་བཞུགས་པའི་བདེ་བར་གཤེགས་པ།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་ལ་ཕྱག་འཚལ་ལོ། །བཅུ་ལ་
ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་
ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་འཚལ་ལོ། །
དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་ཏུ་གྲངས་
མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་ལྟར་མི་
བཅེད་ཀྱི་འཇིག་རྟེན་གྱི་བྱང་ཤར་ན་བཞུགས་པའི་བདེ་བར་གཤེགས་པ་མཚན་བརྗོད་
པ་དང་། མི་བཅེད་ཀྱི་འཇིག་རྟེན་ཕར་འདས་པ་ན། འཇིག་རྟེན་གྱི་ཁམས་བསམ་
274



མདོ་སྡེ།
མདོ་གཟེར་མིག
གྱིས་མི་ཁྱབ་པ་ན་བདེ་བར་གཤེགས་པ་མཚན་བརྗོད་ཀྱིས་མི་ལོང་བ་རྣམས་ལ།
སེམས་ཅན་གང་ཞིག་མོས་པ་བསྐྱེད་དེ། ཕྱག་འཚལ་མཆོད་པ་བྱས་ནས། རྒྱུན་ཏུ་མ་
བརྗེད་ཡི་དམ་བྱས་འགྱུར་ན། ཡུན་ཏུ་མི་ཐོགས་འཕྲལ་ལ་སྒྲིབ་པ་འབྱང་། དེ་སྐད་
ཅེས་གཤེན་རབ་ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་དཀར་གཏད་ནས། ཞལ་
ནས་སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ། སྔགས་དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡ་སྟགས་རྣམས།
སྙིང་རྗེའི་མགྲོན་རིགས་དྲུག་གི་སེམས་ཅན་རྣམས་ལ། ཅི་ལྟར་འདོད་པ་བྱིན་གྱིས་
རླབས་ཀྱིན་སྤྲུལ་པ་མཛད་ནས། ཞལ་ནས་སྨོན་ལམ་བཏབ་པ། འདོད་པ་ལྔའི་ཡ་
སྟགས་འདིས། སྙིང་རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས།
དགོས་འདོད་རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེ་
གཤེགས་བརྒྱ་ཡི་ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་
ཤོག །བཀྲེས་སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་
སོང་གནས་སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་
འཕང་ཐོབ་པར་ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་
ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་
རབ་ཀྱིས་དེ་སྐད་ཅེས་བཀའ་བསྩལ་ནས། ཡང་ཡོན་བདག་རྣམས་ཀྱིས་འདོད་པ་
རྣམ་པ་ལྔའི་ཡ་སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་ནས།
275



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཇིག་རྟེན་གྱི་ཁམས་ཀྱང་གཡོ་འོ་རབ་ཏུ་གཡོ་འོ། །འགུལ་ལོ་རབ་ཏུ་འགུལ་ལོ། །འུར་
རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་
ལ་འོད་གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །
ཕྱོགས་བཅུའི་འཇིག་རྟེན་ཀུན་ན་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་
ཀུན་ཀྱང་རབ་ཏུ་རྟོག་པ་སྐྱེས་སོ། །དེའི་དུས་དེའི་ཚེ་ནས། བྲན་ཕྲུག་ཁྲི་ཤེས་ཀྱི་ཕ་མུ་
འབར་ཧ་དེ་བཤའ་གཏུབ་སྦྱོང་བའི་འཇིག་རྟེན་ཅེས་བྱ་བ་དམྱལ་བའི་གནས་སུ་སྐྱེས་
པ་དང༌། དམག་མི་སུམ་བརྒྱ་དང་མི་བཅེད་ཀྱི་འཇིག་རྟེན་བྱང་ཤར་ན། གནས་པའི་
རིགས་དྲུག་གི་སེམས་ཅན་དང་། དེ་ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་
བ་བྱང་ཤར་གྱི་འཇིག་རྟེན་སྟོངས་པ་ཙམ་ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་
མ་གཅིག་ལ་ལྷགས་ནས། ནམ་མཁའ་ལ་གཞའ་ཚོན་གྱི་འོད་དུ་འཕྲོས་ཏེ་སངས་རྒྱས་
ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་ན་ལུས་པ་རྣམས་ཀྱིས། ཡང་ལྡན་པ་རྣམ་པ་
ལྔའི་ཡས་སྟགས་རྣམས་རིམ་པར་བཏེགས་ནས། ཁྱེའུ་ཆུང་མཚན་དང་ལྡན་པ་བཞི་
ཡིས་སྣ་དྲངས་ཏེ། སྙིང་པོ་རྣམས་རིམ་པར་བཟླས་ཤིང་། མཆོད་པ་ཕུལ་བས། དེའི་
ཡོན་ཏན་གྱིས་བྲན་ཕྲུག་ཁྲི་ཤེས་ཀྱི་མ་ལི་ཏྲ་ཀ་མུ། བཤའ་གཏུབ་སྦྱོང་བའི་འཇིག་
རྟེན་བྱ་བ་དམྱལ་བ་བཤའ་གཏུབ་དུ་སྐྱེས་པ་དང་། དམག་མི་སུམ་བརྒྱས་བདེ་བར་
གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
གཤེན་རབ་ཀྱིས། ཡང་བདེ་བར་གཤེགས་པའི་མཚན་བྱང་རྣམས་བརྗོད་དོ། །
འཁོར་སླད་ནས་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
བ།༦
276



མདོ་སྡེ།
མདོ་གཟེར་མིག་
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་གེ་
གཉིས་ཀྱི་གདན་ལ་བཞུགས། བྱིན་གྱིས་བརླབས་ཀྱིན་འགྲོ་བའི་དོན་མཛད་པ། ས་
ཏྲིག་ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་
ཡི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་
ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་ཡེ་ཤེས་ཐིག་ནམ་
མ་ལ་ཕྱག་འཚལ་ལོ། །སྐུའི་ལྷ་མོ་འོད་དཔག་གསལ་དང་མ་ལ་ཕྱག་འཚལ་ལོ། །སྐུའི་
ལྷ་མོ་ཞི་དལ་སྙོམས་མཆོག་མ་ལ་ཕྱག་འཚལ་ལོ། །སྐུའི་ལྷ་མོ་དལ་འབྱམས་བྱམས་
པའི་གཙོ་ལ་ཕྱག་འཚལ་ལོ། །སྐུའི་ལྷ་མོ་མ་ལིང་རིང་ནམ་སྐྱོང་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་བའི་བདེ་
བར་གཤེགས་པ་མི་བཅེད་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། གསུང་གི་ལྷ་མོ་འོད་ལྡན་གསལ་དང་དོད་ལ་ཕྱག་འཚལ་ལོ། །གསུང་
གི་ལྷ་མོ་གྲུབ་རྟགས་མི་འགྱུར་མ་ལ་ཕྱག་འཚལ་ལོ། །གསུང་གི་ལྷ་མོ་དྲི་བདའ་སྤོས་
ངད་ལྡན་ལ་ཕྱག་འཚལ་ལོ། །གསུང་གི་ལྷ་མོ་ཐིག་ནམ་ཐིག་འདེབས་དྲང་ལ་ཕྱག་
འཚལ་ལོ། །གསུང་གི་ལྷ་མོ་བ་གར་རབ་མཚོན་ལྡན་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་བའི་བདེ་བར་གཤེགས་
པ་མི་བཅེད་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། ཐུགས་ཀྱི་ལྷ་མོ་ཤེལ་འོད་མུ་ཁྲི་སྐྱོད་ལ་ཕྱག་འཚལ་ལོ། །ཐུགས་ཀྱི་ལྷ་མོ་ལྡེ་མོ་བྱང་
བའི་གཞི་ལ་ཕྱག་འཚལ་ལོ། །ཐུགས་ཀྱི་ལྷ་མོ་དགའ་བའི་དོན་དང་ལྡན་མ་ལ་ཕྱག་
འཚལ་ལོ། །ཐུགས་ཀྱི་ལྷ་མོ་བདུད་བཞི་རྩིས་གསོ་མ་ལ་ཕྱག་འཚལ་ལོ། །ཐུགས་ཀྱི་ལྷ་
མོ་ཐུགས་རྗེའི་རྒྱུན་ཐག་སྐྱོངས་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་
སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་
277



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་
གྱི་ལྷ་མོ་མཁའ་ནམ་མུ་ཟིལ་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ལྡེམ་པ་མུ་ཆོ་
སྐོས་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྣང་གསལ་གྱི་མདོག་དྭངས་མ་ལ་ཕྱག་
འཚལ་ལོ། །ཡོན་ཏན་གྱི་ལྷ་མོ་ཡེ་ཤེས་ཀྱི་གཙུག་མི་ནོར་མ་ལ་ཕྱག་འཚལ་ལོ། །ཡོན་
ཏན་གྱི་ལྷ་མོ་འཕྲུལ་ཆའི་དགའ་རྒྱུན་འདྲེན་ལ་ཕྱག་འཚལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་བདེ་བར་གཤེགས་པ་
མི་བཅེད་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཕྲིན་ལས་ཀྱི་ལྷ་མོ་ལང་བརྒྱད་ཏིང་ཤགས་འཕྲུལ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་
མོ་སྐུ་འགྱུར་གྱི་སྟོང་རྩིས་ཐེབས་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་སྣང་ལྡན་
གཙུག་རུམ་སྐྱེས་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་རིན་པོ་ཆེའི་ཡིད་ལྡན་བསྒྱུར་
ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་གཙུག་མི་འགྱུར་བརྟན་མ་འོད་ལ་ཕྱག་འཚལ་
ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་མདོག་ཤེལ་གྱི་སྙིང་པོ་འདྲ། རྒྱན་དང་
ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་པར་བརྒྱན།
ཕྱག་མཚན་ཐུགས་རྗེ་འདྲེན་པའི་ལྕགས་ཀྱུ་བསྣམས། རིན་པོ་ཆེ་ལྟར་བཀྲ་བའི་སྟོབས་
ཆེན་གླང་པོ་གཉིས་ཀྱི་གདན་ལ་བཞུགས། ཐུགས་རྗེ་བསྐྱེད་ནས་འགྲོ་བའི་དོན་
མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱི། སྐུའི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་སྲིད་པ་
རྒྱལ་འགོད་ལ་ཕྱག་འཚལ་ལོ། །སྐུའི་ལྷ་ཚངས་པ་མུ་མེད་ལ་ཕྱག་འཚལ་ལོ། །སྐུའི་ལྷ་
སྟོབས་ལྡན་དྲག་ཤུགས་ཕྱག་འཚལ་ལོ། །སྐུའི་ལྷ་དྲལ་འབྱམ་སྒྲ་ཧེ་ལ་ཕྱག་འཚལ་ལོ། །
སྐུའི་ལྷ་བྱིན་སྤུངས་མུ་རུམ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་
278



མདོ་སྡེ།
མདོ་གཟེར་མིག
༼ཀ༽
གསུང་གི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་ལྷ་འོད་ཟེར་
རིས་བཀྲ་ལ་ཕྱག་འཚལ་ལོ། །གསུང་གི་ལྷ་ཚངས་རྟགས་བཀྲག་གསལ་ལ་ཕྱག་འཚལ་
ལོ། །གསུང་གི་ལྷ་དོན་གསང་ངང་རིང་ལ་ཕྱག་འཚལ་ལོ། །གསུང་གི་ལྷ་ཐུགས་རྗེ་
དྲང་སྟོབས་ལ་ཕྱག་འཚལ་ལོ། །གསུང་གི་ལྷ་གཏིང་གསལ་མུ་དཔག་ལ་ཕྱག་འཚལ་
ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཐུགས་ཀྱི་ཐུགས་རྗེ་ལས་བསྐྱེད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཐུགས་ཀྱི་ལྷ་པད་གཙུག་འཁྱིལ་པ་ལ་ཕྱག་འཚལ་ལོ། །ཐུགས་ཀྱི་
ལྷ་བྱམས་དཔག་སྒྲིབ་སེལ་ལ་ཕྱག་འཚལ་ལོ། །ཐུགས་ཀྱི་ལྷ་མྱ་ངན་གཏིང་ཟློག་ལ་
ཕྱག་འཚལ་ལོ། །ཐུགས་ཀྱི་ལྷ་བཀའ་སྒྲོམ་ཡང་རྟགས་ལ་ཕྱག་འཚལ་ལོ། །ཐུགས་ཀྱི་
ལྷ་སྒྲོན་མའི་ཀློང་འགྱུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཡོན་
ཏན་གྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་རྫུ་
འཕྲུལ་སྣ་ཚོགས་འབྱུང་ལ་ཕྱག་འཚལ་ལོ། །ཡོན་ཏན་གྱི་ལྷ་བཀའ་རྟགས་ཐལ་སྦྱོར་
སྟོན་ལ་ཕྱག་འཚལ་ལོ། །ཡོན་ཏན་གྱི་ལྷ་ཐུགས་བརྟེན་གྱི་གཡུང་དྲུང་རྒྱལ་ལ་ཕྱག་
འཚལ་ལོ། །ཡོན་ཏན་གྱི་ལྷ་འདྲེན་པའི་དམུ་ཐག་སྐྱོང་ལ་ཕྱག་འཚལ་ལོ། །ཡོན་ཏན་
གྱི་ལྷ་འཁོར་ལོས་དབྱིངས་ཀློང་བསྟིམ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་
དཀར་གྱི་འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཕྲིན་ལས་
ཀྱི་ལྷ་གངས་དཀར་གྱི་སྐུ་མདོག་ལྡན་ལ་ཕྱག་འཚལ་ལོ། །ཕྲིན་ལས་ཀྱི་ལྷ་གངས་
དཀར་འོད་རྣམས་འབར་ལ་ཕྱག་འཚལ་ལོ། །ཕྲིན་ལས་ཀྱི་ལྷ་ཁྲི་རྟེན་འོད་མུ་སྐས་ལ་
279



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱག་འཚལ་ལོ། །ཕྲིན་ལས་ཀྱི་ལྷ་སྲིད་པ་ཁྲི་སྡུད་ཁྱབ་པ་ལ་ཕྱག་འཚལ་ལོ། །ཕྲིན་ལས་
ཀྱི་ལྷ་འབྱམ་ཡུག་ཀློང་ནས་བདལ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་
པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་
ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་རིན་པོ་
ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི། རླབས་ཆེན་བྱ་ཁྱུང་གཉིས་ཀྱི་
གདན་ལ་བཞུགས། སྤྲུལ་པ་སྲིད་ནས་འགྲོ་བའི་དོན་མཛད་པ། སངས་པོ་འབུམ་ཁྲིའི་
སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། སྐུའི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་འགྱུར་མེད་ཀྱི་གསེར་ཏོག་ཅན་
ལ་ཕྱག་འཚལ་ལོ། །སྐུའི་སྲིད་པ་ཁྱུང་མུ་སངས་རུ་ཐོག་རྗེ་ལ་ཕྱག་འཚལ་ལོ། །སྐུའི་
སྲིད་པ་མཛེས་ལྡན་འོད་རྣམ་པར་རྒྱན་ལ་ཕྱག་འཚལ་ལོ། །སྐུའི་སྲིད་པ་རྨད་ཀྱི་
བཀྲག་ཟེར་དང་ངོག་ལ་ཕྱག་འཚལ་ལོ། །སྐུའི་སྲིད་པ་ངད་དང་དྲི་ཞིམ་དྭངས་པ་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་གསུང་གི་སྤྲུལ་པ་ལས་
སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། གསུང་གི་སྲིད་པ་མི་ཟད་གཏེར་མུ་ཁྱུང་སྤྱོད་པ་
ལ་ཕྱག་འཚལ་ལོ། །གསུང་གི་སྲིད་པ་མཁའ་ཐོག་རྗེ་རྒྱལ་ཡོངས་ལ་ཕྱག་འཚལ་ལོ། །
གསུང་གི་སྲིད་པ་མུ་སྤུངས་རྒོད་འདབ་དྲག་ཤུགས་ལ་ཕྱག་འཚལ་ལོ། །གསུང་གི་
སྲིད་པ་རྒྱ་ལག་ཕྱད་བསྣོལ་མར་སྟོན་ལ་ཕྱག་འཚལ་ལོ། །གསུང་གི་སྲིད་པ་ཀ་འདའ་
རྒྱུད་དྲང་ཤེས་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི།
ཐུགས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་
ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་མཁའ་
ང་ལ་
280



མདོ་སྡེ།
མདོ་གཟེར་མིག་
གསལ་དོན་དང་ལྡན་ལ་ཕྱག་འཚལ་ལོ། །ཐུགས་ཀྱི་སྲིད་པ་རིག་པའི་རྩལ་ཤེས་རབ་
ལྡན་ལ་ཕྱག་འཚལ་ལོ། །ཐུགས་ཀྱི་སྲིད་པ་འོད་དང་ཤེས་ཚད་མའི་མཆོག་ལ་ཕྱག་
འཚལ་ལོ། །ཐུགས་ཀྱི་སྲིད་པ་རྒྱུད་དྲུག་སོ་སོར་སྟོན་ལ་ཕྱག་འཚལ་ལོ། །ཐུགས་ཀྱི་
སྲིད་པ་ཀུན་ཏུ་བདེ་བ་རྒྱན་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་
འབུམ་ཁྲིའི་ཡོན་ཏན་གྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་
གྱི་སྲིད་པ་སྙིང་པོ་དག་མེ་ཏོག་པད་མ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་བྱིན་
དང་ལྡན་སྤྲིན་ཚོགས་གཏིབས་ལ་ཕྱག་འཚལ་ལོ། །ཡོན་ཏན་གྱི་སྲིད་པ་སྤངས་པས་
བདེ་བ་ཡོངས་སུ་གྲུབ་པ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་རིག་བསྐྱེད་དག་
གཙང་མའི་དོན་ལ་ཕྱག་འཚལ་ལོ། །ཡོན་ཏན་གྱི་སྲིད་པ་འདོད་པ་ཀུན་འབྱུང་རིན་
ཆེན་གྱི་གཏེར་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི།
ཕྲིན་ལས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཕྲིན་ལས་ཀྱི་སྲིད་པ་
གསེར་བཙོའི་འོད་མདངས་ཅན་ལ་ཕྱག་འཚལ་ལོ། །ཕྲིན་ལས་ཀྱི་སྲིད་པ་བདུད་རྩིའི་
རྫིང་བུ་ཅན་ལ་ཕྱག་འཚལ་ལོ། །ཕྲིན་ལས་ཀྱི་སྲིད་པ་མན་ངག་གི་སྙིང་པོ་ཅན་ལ་ཕྱག་
འཚལ་ལོ། །ཕྲིན་ལས་ཀྱི་སྲིད་པ་དབང་རྟགས་ཀྱི་རུ་མཚོན་ཅན་ལ་ཕྱག་འཚལ་ལོ། །
ཕྲིན་ལས་ཀྱི་སྲིད་པ་ཀ་ཏྲ་བསྐྱེད་ཐིག་ལེར་ངེས་ལ་ཕྱག་འཚལ་ལོ། །ཤེས་རབ་ཀྱི་ཕུལ་
སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་བཀྲ། རྒྱན་དང་ཆ་ལུགས་
གཞལ་ཡས་ཁང་། རིན་པོ་ཆེ་ལ་རིན་པོ་ཆེའི་འོད་ཀྱིས་རབ་ཏུ་མཛེས་པར་བརྒྱན།
ཕྱག་མཚན་གསེར་གྱི་ཆག་ཤིང་བསྣམས། རིན་པོ་ཆེ་ལྟར་བཀྲ་བའི་འཁོར་ལོ་དགུ་
བརྩེགས་གདན་ལ་བཞུགས། འོད་ཟེར་བཀྱེ་ནས་འགྲོ་བའི་དོན་མཛད་པའི། གཤེན་
281



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རབ་མི་བོའི་སྐུ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། སྐུའི་
འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་གཤེན་རྣམ་པར་མཁའ་དག་ལ་
ཕྱག་འཚལ་ལོ། །སྐུའི་གཤེན་སྤྱོད་ལམ་བདེ་རྒྱལ་ལ་ཕྱག་འཚལ་ལོ། །སྐུའི་གཤེན་
བསྣོལ་མར་རྫུ་འཕྲུལ་སྟོན་ལ་ཕྱག་འཚལ་ལོ། །སྐུའི་གཤེན་ཁྲོ་བརྗིད་བགེགས་སེལ་ལ་
ཕྱག་འཚལ་ལོ། །སྐུའི་གཤེན་གསང་ལྡན་གྱི་མན་ངག་ལ་ཕྱག་འཚལ་ལོ། །ཤེས་རབ་ཀྱི་
ཕུལ་སྟོན་པ་གཤེན་རབ་མི་བོའི། གསུང་གི་འོད་ཟེར་ལས་བཀྱེ་བའི་བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། གསུང་གི་གཤེན་དགའ་བ་བསྐྱེད་གཟི་བརྗིད་སྟོན་ལ་ཕྱག་འཚལ་ལོ། །གསུང་གི་
གཤེན་འོད་གསལ་གྱི་ཕུད་རྨོངས་པ་སེལ་ལ་ཕྱག་འཚལ་ལོ། །གསུང་གི་གཤེན་འོད་
ལས་བསྐྱེད་གྲུབ་པ་ལྡན་ལ་ཕྱག་འཚལ་ལོ། །གསུང་གི་གཤེན་རུ་མཚོན་སྐྱོལ་བློ་གྲོས་
རྒྱལ་ལ་ཕྱག་འཚལ་ལོ། །གསུང་གི་གཤེན་འཕྲུལ་ཆ་འགྱེད་གློག་འགྱུ་ལ་ཕྱག་འཚལ་
ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཐུགས་གྱི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཐུགས་ཀྱི་གཤེན་འོད་རྒྱུད་བཀྲག་གསལ་ལ་ཕྱག་འཚལ་ལོ། །
ཐུགས་ཀྱི་གཤེན་དཔལ་ཁྱབ་བརྟེན་སྐྱེད་ལ་ཕྱག་འཚལ་ལོ། །ཐུགས་ཀྱི་གཤེན་བྱམས་
པའི་འབུམ་བཀའ་རྗེ་ལ་ཕྱག་འཚལ་ལོ། །ཐུགས་ཀྱི་གཤེན་སྙིང་དང་བའི་སྙིང་རྗེ་
བསྐྱེད་ལ་ཕྱག་འཚལ་ལོ། །ཐུགས་ཀྱི་གཤེན་ཚད་མེད་དོན་རྟགས་ཅན་ལ་ཕྱག་འཚལ་
ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཡོན་ཏན་གྱི་འོད་ཟེར་ལས་བཀྱེ་
བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། ཡོན་ཏན་གྱི་གཤེན་ཨ་ནུ་ཕྲག་སྲས་ལ་ཕྱག་འཚལ་ལོ། །
282



མདོ་སྡེ།
མདོ་གཟེར་མིག་
ཡོན་ཏན་གྱི་གཤེན་དྲང་སྣང་ལྡན་པ་ལ་ཕྱག་འཚལ་ལོ། །ཡོན་ཏན་གྱི་གཤེན་མུ་སྐས་
རིགས་རྒྱུད་འཛུགས་ལ་ཕྱག་འཚལ་ལོ། །ཡོན་ཏན་གྱི་གཤེན་གཙོ་རྒྱལ་གྱི་མེ་གསལ་ལ་
ཕྱག་འཚལ་ལོ། །ཡོན་ཏན་གྱི་གཤེན་བ་གར་གྱི་རྒྱུད་ཀློང་དྲུང་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཕྲིན་ལས་ཀྱི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་བྱང་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཕྲིན་ལས་ཀྱི་གཤེན་ཕོ་བྲང་དུ་ཀློང་གསལ་ལ་ཕྱག་འཚལ་
ལོ། །ཕྲིན་ལས་ཀྱི་གཤེན་དོན་བདེན་གྱི་གཏན་འབེབས་ལ་ཕྱག་འཚལ་ལོ། །ཕྲིན་ལས་
ཀྱི་གཤེན་ཚད་མེད་དུ་དོན་འདུས་ལ་ཕྱག་འཚལ་ལོ། །ཕྲིན་ལས་ཀྱི་གཤེན་གཟུངས་
ལྡན་གྱི་འོད་དཔག་ལ་ཕྱག་འཚལ་ལོ། །ཕྲིན་ལས་ཀྱི་གཤེན་དྲང་ཡིད་དུ་ཚོར་དཔལ་ལ་
ཕྱག་འཚལ་ལོ། །དེ་ལྟར་བྱང་ནུབ་གྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །དེ་
ནས་ཡང་གཤེན་རབ་ཀྱིས་བཀའ་བསྩལ་པ། ངས་འདུལ་བའི་མི་བཅེད་ཀྱི་འཇིག་རྟེན་
ཕར་འདས་པའི་བྱང་ནུབ་ན། ངས་ཀྱང་སྟོན་པ་མི་བྱེད་དེ། འཇིག་རྟེན་གྱི་ཁམས་
ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་ཅན་གྱི་ལས་བསམ་གྱིས་མི་ཁྱབ་
ཏེ་གྲངས་མང་ངོ༌། །སྟོན་པའི་བཀའ་ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །དེ་
ལྟར་བྱང་ནུབ་ཀྱི་འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་
གྲངས་མང་བས་ན། བཞུགས་པའི་བདེ་བར་གཤེགས་པ། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་
ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་
འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་
འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་ཏུ་གྲངས་མང་བའི་བདེ་བར་
གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་ལྟར་མི་བཅེད་ཀྱི་འཇིག་
283



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྟེན་གྱི་བྱང་ནུབ་ན་བཞུགས་པའི་བདེ་བར་གཤེགས་པ་མཚན་བརྗོད་པ་དང་། མི་
བཅེད་ཀྱི་འཇིག་རྟེན་ཕར་འདས་པ་ན། འཇིག་རྟེན་གྱི་ཁམས་བསམ་གྱིས་མི་ཁྱབ་པ་
ན། བདེ་བར་གཤེགས་པ་མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་
ཞིག་མོས་པ་བསྐྱེད་དེ། ཕྱག་འཚལ་མཆོད་པ་བྱས་ནས། རྒྱུན་ཏུ་མ་བརྗེད་ཡི་དམ་
བྱས་འགྱུར་ན། ཡུན་ཏུ་མི་ཐོགས་འཕྲལ་ལ་སྒྲིབ་པ་འབྱང་། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། ཞལ་ནས་
སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ།
སྔགས་དེ་སྐད་བརྗོད་པས། འདོད་པ་རྣམ་པ་ལྔའི་ཡ་སྟགས་རྣམས། སྙིང་རྗེའི་མགྲོན་
རིགས་དྲུག་གི་སེམས་ཅན་རྣམས་ལ། ཅི་འདོད་པ་བྱིན་གྱིས་བརླབས་ཅིང་། སྤྲུལ་པ་
མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་ཡ་སྟགས་འདིས། སྙིང་
རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་པ་ཡིས། དགོས་འདོད་རེ་བ་
བསྐང་བར་ཤོག །བདག་གི་བྱིན་རླབས་སྤྲུལ་པ་དང་། བདེར་གཤེགས་བརྒྱ་ཡི་ཐུགས་
རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་ཤོག །བཀྲེས་སྐོམ་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་སོང་གནས་སུ་ཕྱིན་པར་
ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །མིའི་
གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་ཤོག །བླ་མེད་གོ་འཕང་
ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་ཤོག །ཕམ་ལྟུང་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་རབ་ཀྱིས་དེ་སྐད་ཅེས་
284



མདོ་སྡེ།
མདོ་གཟེར་མིག
བཀའ་བསྩལ་ནས། ཡང་ཡོན་བདག་རྣམས་ཀྱིས་འདོད་པ་རྣམ་པ་ལྔའི་ཡ་སྟགས་
རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས། འཇིག་རྟེན་གྱི་ཁམས་
ཀྱང་གཡོ་འོ་རབ་ཏུ་གཡོ་འོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་རོ། །
ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་མང་
པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་རྟེན་
ཀུན་ན་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་ཀྱང་རབ་ཏུ་རྟོག་པ་སྐྱེས་
སོ། །དེའི་དུས་དེའི་ཚེ་ནས། བྲན་ཕྲུག་ཁྲི་ཤེས་ཀྱི་མ་ལི་ཏྲ་ཀ་མུ་བཤའ་གཏུབ་སྦྱོང་
བའི་འཇིག་རྟེན་ཞེས་བྱ་བ་དམྱལ་བའི་གནས་སུ་སྐྱེས་པ་དང་། དམག་མི་སུམ་བརྒྱ་
དང་མི་བཅེད་ཀྱི་འཇིག་རྟེན་བྱང་ནུབ་ན། གནས་པའི་རིགས་དྲུག་གི་སེམས་ཅན་
དང་། དེ་ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་བ་བྱང་ནུབ་ཀྱི་འཇིག་
རྟེན་སྟོངས་པ་ཙམ་ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་མ་གཅིག་ལ་ལྷགས་ནས།
ནམ་མཁའ་ལ་གཞའ་ཚོན་གྱི་འོད་དུ་འཕྲོས་སྟེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་
སྐྱེས་ནས་སླད་ན་ལུས་པ་རྣམས་ཀྱིས། ཡང་ལྡན་པ་རྣམ་པ་ལྔའི་ཡ་སྟགས་རྣམས་
རིམ་པར་བཏེགས་ནས། ཁྱེའུ་ཆུང་མཚན་དང་ལྡན་པ་བཞི་ཡིས་སྣ་དྲངས་ཏེ། སྙིང་
པོ་རྣམས་རིམ་པར་བཟླས་ཤིང་། མཆོད་པ་ཕུལ་བས། དེའི་ཡོན་ཏན་གྱིས་རྒྱལ་བུ་ཁྲི་
ཤང་གི་མ། མུ་པ་ཙ་མ་ལ་དམྱལ་བ་ངུ་འབོད་ཀྱི་གནས་སུ་སྐྱེས་པ་དང་། དམག་མི་
སུམ་བརྒྱས་བདེ་བར་གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་
དོ། །འཁོར་སླད་ནས་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་
གཞལ་ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་
285



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མཚན་གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་
སྣང་གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་
གེ་གཉིས་ཀྱི་གདན་ལ་བཞུགས། བྱིན་གྱིས་རླབས་ཀྱིན་འགྲོ་བའི་དོན་མཛད་པ། ས་
ཏྲིག་ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་
ཡི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་
ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་ཚངས་མ་རིན་
ཆེན་ཏོག་ལ་ཕྱག་འཚལ་ལོ། །སྐུའི་ལྷ་མོ་མདངས་ལྡན་ཤེས་འབར་མ་ལ་ཕྱག་འཚལ་
ལོ། །སྐུའི་ལྷ་མོ་ཐོར་ཙུག་འབུམ་ཕྲག་མ་ལ་ཕྱག་འཚལ་ལོ། །སྐུའི་ལྷ་མོ་མི་འཁྲུལ་
ཐུགས་མཚན་ལྡན་ལ་ཕྱག་འཚལ་ལོ། །སྐུའི་ལྷ་མོ་འོད་དཔག་ཚད་མེད་འཕྲོ་ལ་ཕྱག་
འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་
བའི་བདེ་བར་གཤེགས་པ་མི་བཅེད་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། གསུང་གི་ལྷ་མོ་ཟེར་དཔག་མུ་བསྐྱེད་ལྡན་ལ་ཕྱག་འཚལ་
ལོ། །གསུང་གི་ལྷ་མོ་དུག་རྣམས་བདུད་རྩིར་བསྒྱུར་ལ་ཕྱག་འཚལ་ལོ། །གསུང་གི་
ལྷ་མོ་ཐུགས་མཐུན་རྣམ་པར་རྒྱལ་ལ་ཕྱག་འཚལ་ལོ། །གསུང་གི་ལྷ་མོ་བྱམས་སྙོམས་
ཐིག་འགྱེད་མ་ལ་ཕྱག་འཚལ་ལོ། །གསུང་གི་ལྷ་མོ་བརྗིད་གནོན་སྐྱེད་བྱེད་མ་ལ་ཕྱག་
འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་
བའི་བདེ་བར་གཤེགས་པ་མི་བཅེད་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཐུགས་ཀྱི་ལྷ་མོ་ཞི་དལ་བདེ་ལམ་སྟོན་ལ་ཕྱག་འཚལ་ལོ། །
ཐུགས་ཀྱི་ལྷ་མོ་དོན་རྟགས་མཚན་དང་ལྡན་ལ་ཕྱག་འཚལ་ལོ། །ཐུགས་ཀྱི་ལྷ་མོ་སྐྱེད་
དཔལ་ཡོངས་སུ་དག་ལ་ཕྱག་འཚལ་ལོ། །ཐུགས་ཀྱི་ལྷ་མོ་བོན་སྡེ་རིགས་འབྱེད་ཆ་ལ་
ཕྱག་འཚལ་ལོ། །ཐུགས་ཀྱི་ལྷ་མོ་མི་མགོན་བདུད་རྩི་རྒྱུན་ལ་ཕྱག་འཚལ་ལོ། །དབྱིངས་
286



མདོ་སྡེ།
མདོ་གཟེར་མིག་
ཀྱི་ཡུམ་ས་ཏྲིག་ཨེར་སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། ཡོན་ཏན་གྱི་ལྷ་མོ་རྒྱལ་མོ་ཀློང་བསྒྱུར་མ་ལ་ཕྱག་འཚལ་ལོ། །ཡོན་
ཏན་གྱི་ལྷ་མོ་ཡོངས་སུ་གྲུབ་པ་སྐྱོང་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་དཀྱིལ་
རུམ་རྩེ་ཕུད་རྒྱལ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་དབལ་སོ་ཡ་ངར་ལྡན་ལ་
ཕྱག་འཚལ་ལོ། །ཡོན་ཏན་གྱི་ལྷ་མོ་འཕྲུལ་ནམ་གཏོ་རྒྱལ་འབྱུང་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་
བདེ་བར་གཤེགས་པ་མི་བཅེད་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། ཕྲིན་ལས་ཀྱི་ལྷ་མོ་རྒྱལ་རྟགས་ཀྱི་ཐིག་འཆང་མ་ལ་ཕྱག་འཚལ་
ལོ། །ཕྲིན་ལས་ཀྱི་ལྷ་མོ་འོད་འབྱམ་ལར་ཁྱབ་མ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་
མོ་འབྲང་ནམ་གཟུངས་མི་ཡེངས་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་གཡོ་འཁྲུལ་
གྱི་སྐོར་གླིང་མ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་མོ་ཆུ་ཀླུང་འགྱུར་སྒྱུར་བྱེད་མ་ལ་
ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་མདོག་ཤེལ་གྱི་སྙིང་པོ་
འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་
པར་བརྒྱན། ཕྱག་མཚན་ཐུགས་རྗེས་འདྲེན་པའི་ལྕགས་ཀྱུ་བསྣམས། རིན་པོ་ཆེ་ལྟར་
བཀྲ་བའི་སྟོབས་ཆེན་གླང་པོ་གཉིས་ཀྱི་གདན་ལ་བཞུགས། ཐུགས་རྗེ་བསྐྱེད་ནས་འགྲོ་
བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་
ལྷ་འོད་དཀར་གྱི། སྐུའི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་བོན་
སྟོན་མཁའ་ནམ་ལ་ཕྱག་འཚལ་ལོ། །སྐུ་ཡི་ལྷ་ཡེ་ཐན་ཡེ་འབྱུང་ལ་ཕྱག་འཚལ་ལོ། །
སྐུའི་ལྷ་བ་ནམ་འབྱུང་སྐས་ལ་ཕྱག་འཚལ་ལོ། །སྐུའི་ལྷ་གསལ་སྒྲོན་མུན་འཇོམས་ལ་
287



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱག་འཚལ་ལོ། །སྐུའི་ལྷ་མུ་དྲུང་ལྡན་པ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་
འོད་དཀར་གྱི། གསུང་གི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་
གི་ལྷ་འོད་ནམ་ཏིང་གཙུག་ལ་ཕྱག་འཚལ་ལོ། །གསུང་གི་ལྷ་རོལ་པ་དབྱིངས་རྟགས་
ལ་ཕྱག་འཚལ་ལོ། །གསུང་གི་ལྷ་རྒུ་རྫོགས་རོལ་ཏང་ལ་ཕྱག་འཚལ་ལོ། །གསུང་གི་
ལྷ་ཡབ་བླ་ཐོག་ཏང་ལ་ཕྱག་འཚལ་ལོ། །གསུང་གི་ལྷ་དྲུག་ལྡན་མངོན་གསལ་ལ་ཕྱག་
འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཐུགས་ཀྱི་ཐུགས་རྗེ་ལས་བསྐྱེད་པའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཐུགས་ཀྱི་ལྷ་ཁྲི་གསུམ་མུར་སྡུད་ལ་ཕྱག་འཚལ་ལོ། །ཐུགས་
ཀྱི་ལྷ་གུང་རྨ་ངོ་མཚར་ལ་ཕྱག་འཚལ་ལོ། །ཐུགས་ཀྱི་ལྷ་གོར་དང་རྗེ་བསྟན་པ་ལ་
ཕྱག་འཚལ་ལོ། །ཐུགས་ཀྱི་ལྷ་འགྱིང་བག་དཀར་ཏེ་ལ་ཕྱག་འཚལ་ལོ། །ཐུགས་ཀྱི་ལྷ་
གནམ་ལྡེ་ཁྲི་ཤག་པ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཡོན་
ཏན་གྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་ཕྱི་གཏིང་
མཁའ་ནམ་ལ་ཕྱག་འཚལ་ལོ། །ཡོན་ཏན་གྱི་ལྷ་གཏིང་གསལ་གསང་རྗེ་ལ་ཕྱག་འཚལ་
ལོ། །ཡོན་ཏན་གྱི་ལྷ་རྩོལ་དང་མཁར་འཛེག་ལ་ཕྱག་འཚལ་ལོ། །ཡོན་ཏན་གྱི་ལྷ་འོད་
དེ་རྒྱལ་བ་ལ་ཕྱག་འཚལ་ལོ། །ཡོན་ཏན་གྱི་ལྷ་བྲག་ཆགས་བཙན་ཏང་ལ་ཕྱག་འཚལ་
ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཕྲིན་ལས་ཀྱི་ཐུགས་རྗེ་ལས་བསྐྱེད་པའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཕྲིན་ལས་ཀྱི་ལྷ་སྣ་ཚོགས་ལེགས་པར་འབྱུང་ལ་ཕྱག་འཚལ་
ལོ། །ཕྲིན་ལས་ཀྱི་ལྷ་ཟླ་གསང་དངོས་གྲུབ་ལ་ཕྱག་འཚལ་ལོ། །ཕྲིན་ལས་ཀྱི་ལྷ་བཀོད་
288



མདོ་སྡེ།
མདོ་གཟེར་མིག
རྒྱ་དབང་འབྱུང་ལ་ཕྱག་འཚལ་ལོ། །ཕྲིན་ལས་ཀྱི་ལྷ་བསྐལ་གྲངས་ཤེས་རབ་ལ་ཕྱག་
འཚལ་ལོ། །ཕྲིན་ལས་ཀྱི་ལྷ་དག་སྐུ་ཁྱབ་ཐིག་ལ་ཕྱག་འཚལ་ལོ། །ཐབས་ཀྱི་མཆོག་
སྲིད་པ་སངས་པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་
གཞལ་ཡས་ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་
མཚན་རིན་པོ་ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི། རླབས་ཆེན་
བྱ་ཁྱུང་གཉིས་ཀྱི་གདན་ལ་བཞུགས། སྤྲུལ་པས་སྲིད་ནས་འགྲོ་བའི་དོན་མཛད་པ།
སངས་པོ་འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་
ཁྲིའི། སྐུའི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་པ་ཡེ་དང་ལྡན་
མུ་ཐུག་ལ་ཕྱག་འཚལ་ལོ། །སྐུའི་སྲིད་པ་དབང་ཆེན་གྱི་རྟགས་བརྟན་ལ་ཕྱག་འཚལ་
ལོ། །སྐུའི་སྲིད་པ་མུ་འོད་རྒྱན་ཟེར་ཐིག་ལ་ཕྱག་འཚལ་ལོ། །སྐུའི་སྲིད་པ་མཁར་དང་
ལྡན་བཙན་མཆོག་ལ་ཕྱག་འཚལ་ལོ། །སྐུའི་སྲིད་པ་དམིགས་པའི་ཡུལ་བོན་ཉིད་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། གསུང་གི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་
ཐབས་ཀྱི་འགྲོ་བའི་དོན་མཛད་པ། གསུང་གི་སྲིད་པ་ཐུགས་རྗེ་དྲག་པོ་སྟོབས་ལྡན་ལ་
ཕྱག་འཚལ་ལོ། །གསུང་གི་སྲིད་པ་འཁོར་བ་སྒྲོལ་འདྲེན་ལ་ཕྱག་འཚལ་ལོ། །གསུང་
གི་སྲིད་པ་གཞི་རྒྱུད་ལ་བྱམས་པ་འགྱེད་ལ་ཕྱག་འཚལ་ལོ། །གསུང་གི་སྲིད་པ་རིམ་
པར་བགྲོད་ཐེག་པར་ལྡན་ལ་ཕྱག་འཚལ་ལོ། །གསུང་གི་སྲིད་པ་ནམ་མཁའ་སྟོང་རྒྱ་
མ་ཆད་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཐུགས་
ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་ཁོམ་དབང་དལ་
289



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཙོ་ལ་ཕྱག་འཚལ་ལོ། །ཐུགས་ཀྱི་སྲིད་པ་དང་གདངས་འཇམ་པ་ལ་ཕྱག་འཚལ་ལོ། །
ཐུགས་ཀྱི་སྲིད་པ་མུ་སྤྱོད་ཡོངས་མཐའ་ལ་ཕྱག་འཚལ་ལོ། །ཐུགས་ཀྱི་སྲིད་པ་མུ་ལ་
འོད་ཤེས་ལ་ཕྱག་འཚལ་ལོ། །ཐུགས་ཀྱི་སྲིད་པ་མུ་འཕན་རིགས་རྒྱལ་ལ་ཕྱག་འཚལ་
ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཡོན་ཏན་གྱི་སྤྲུལ་པ་ལས་སྲིད་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། ཡོན་ཏན་གྱི་སྲིད་པ་མཁའ་ཀློང་ཡངས་ཏང་ལ་ཕྱག་
འཚལ་ལོ། །ཡོན་ཏན་གྱི་སྲིད་པ་འོད་གནམ་ཏིང་ཤགས་ལ་ཕྱག་འཚལ་ལོ། །ཡོན་ཏན་
གྱི་སྲིད་པ་མུ་རྒྱུང་དོན་སྤྱི་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཕྲ་མཁྱེན་སྐོས་དྲུག་
ལ་ཕྱག་འཚལ་ལོ། །ཡོན་ཏན་གྱི་སྲིད་པ་དབེན་པ་ཡོངས་ཏིག་ལ་ཕྱག་འཚལ་ལོ། །
ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཕྲིན་ལས་ཀྱི་སྤྲུལ་པ་ལས་སྲིད་པའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། ཕྲིན་ལས་ཀྱི་སྲིད་པ་ལེགས་ཏང་བརྟན་པ་རྗེ་ལ་ཕྱག་འཚལ་
ལོ། །ཕྲིན་ལས་ཀྱི་སྲིད་པ་དབང་ཐིག་གི་རྒྱ་ཐིག་འདེབས་ལ་ཕྱག་འཚལ་ལོ། །ཕྲིན་
ལས་ཀྱི་སྲིད་པ་དབྱིངས་ལས་བདལ་འགྲོ་བ་འདུལ་ལ་ཕྱག་འཚལ་ལོ། །ཕྲིན་ལས་ཀྱི་
སྲིད་པ་འདུན་པར་གཞི་དོན་ངེས་ལ་ཕྱག་འཚལ་ལོ། །ཕྲིན་ལས་ཀྱི་སྲིད་པ་འགྱིག་དང་
ལྡན་སྟོབས་དབང་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་
ནི། སྐུ་མདོག་རིན་པོ་ཆེ་ལྟར་བཀྲ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་
ལ་རིན་པོ་ཆེའི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་གསེར་གྱི་ཆག་ཤིང་
བསྣམས། རིན་པོ་ཆེ་ལྟར་བཀྲ་བའི་འཁོར་ལོ་དགུ་བརྩེགས་གདན་ལ་བཞུགས། འོད་
ཟེར་བཀྱེ་ནས་འགྲོ་བའི་དོན་མཛད་པ། གཤེན་རབ་མི་བོའི་སྐུ་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། སྐུའི་འོད་ཟེར་ལས་བཀྱེ་བའི་བདེ་བར་
290



མདོ་སྡེ།
མདོ་གཟེར་མིག །
གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། སྐུའི་གཤེན་མཁའ་མཐོང་དིང་པ་ལ་ཕྱག་འཚལ་ལོ། །སྐུའི་གཤེན་ཡེ་
སངས་ཕུད་རྒྱལ་ལ་ཕྱག་འཚལ་ལོ། །སྐུའི་གཤེན་གཡོ་མེར་འགུལ་སྐྱེད་ལ་ཕྱག་འཚལ་
ལོ། །སྐུའི་གཤེན་རིང་ནམ་འཕང་ཕྱོད་ལ་ཕྱག་འཚལ་ལོ། །སྐུའི་གཤེན་གཙུག་སྲས་
རྨ་ནམ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། གསུང་
གི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་མཐིང་འབྲང་
རྩལ་ཁུག་ལ་ཕྱག་འཚལ་ལོ། །གསུང་གི་གཤེན་རིང་ཤགས་འཕྲུལ་དྲང་ལ་ཕྱག་འཚལ་
ལོ། །གསུང་གི་གཤེན་བདེ་དྲང་རྩོལ་རོང་ལ་ཕྱག་འཚལ་ལོ། །གསུང་གི་གཤེན་རང་
གསལ་གྱི་ཐིག་ལེ་ལ་ཕྱག་འཚལ་ལོ། །གསུང་གི་གཤེན་འཆད་ཁུངས་རྒྱུད་ལམ་ཐིག་
ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཐུགས་ཀྱི་འོད་ཟེར་
ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་གཤེན་དབྱིངས་ལ་བདེ་གྲུབ་གཙོ་
ལ་ཕྱག་འཚལ་ལོ། །ཐུགས་ཀྱི་གཤེན་རོལ་པ་དོན་ཕྱུག་རྗེ་ལ་ཕྱག་འཚལ་ལོ། །ཐུགས་
ཀྱི་གཤེན་གསལ་ཐང་འོད་རུམ་བདལ་ལ་ཕྱག་འཚལ་ལོ། །ཐུགས་ཀྱི་གཤེན་གནམ་
ཁྱབ་ཀུན་ཏུ་བསྐྱེད་ལ་ཕྱག་འཚལ་ལོ། །ཐུགས་ཀྱི་གཤེན་རིགས་རྒྱ་ཡོངས་སུ་གསལ་ལ་
ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཡོན་ཏན་གྱི་འོད་ཟེར་
ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ནུབ་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་གཤེན་བདེ་ལྡན་དོན་འགྲུབ་
རྟགས་ལ་ཕྱག་འཚལ་ལོ། །ཡོན་ཏན་གྱི་གཤེན་རྟུལ་ཤུགས་ཐོགས་མེད་དྲག་ལ་ཕྱག་
འཚལ་ལོ། །ཡོན་ཏན་གྱི་གཤེན་དྲང་ལ་དྲག་ཅིག་སྟོན་ལ་ཕྱག་འཚལ་ལོ། །ཡོན་ཏན་
དལ་ལ་
291



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱི་གཤེན་ཞི་དལ་དུ་བདེ་ལམ་སྟོན་ལ་ཕྱག་འཚལ་ལོ། །ཡོན་ཏན་གྱི་གཤེན་གྲུབ་པ་
གསུང་གི་སྒྲ་རྣམས་འབྱེད་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་
མི་བོའི། ཕྲིན་ལས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ནུབ་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཕྲིན་ལས་
ཀྱི་གཤེན་འཕྲུལ་ཆ་རོལ་པ་བསྒྱུར་ལ་ཕྱག་འཚལ་ལོ། །ཕྲིན་ལས་ཀྱི་གཤེན་ཞི་དལ་དུ་
ངང་ཚུལ་ལྡན་ལ་ཕྱག་འཚལ་ལོ། །ཕྲིན་ལས་ཀྱི་གཤེན་ལེགས་སྤྱོད་ལ་དོན་དུ་སྡུད་
ལ་ཕྱག་འཚལ་ལོ། །ཕྲིན་ལས་ཀྱི་གཤེན་འདྲེན་ལམ་དུ་རྒྱུད་མ་ནོར་ལ་ཕྱག་འཚལ་
ལོ། །ཕྲིན་ལས་ཀྱི་གཤེན་སྟོབས་ཤུགས་ཀྱི་ཕྱག་རྒྱ་ལ་ཕྱག་འཚལ་ལོ། །དེ་ལྟར་ལྷོ་ནུབ་
གྱི་བདེ་བར་གཤེགས་པ་བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་རབ་ཀྱིས་བཀའ་
བསྩལ་པ། ངས་འདུལ་བའི་མི་བཅེད་ཀྱི་འཇིག་རྟེན་ཕར་འདས་པའི་ལྷོ་ནུབ་ན། ངས་
ཀྱང་སྟོན་པ་མི་བྱེད་དེ། འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་
མང་ངོ༌། །སེམས་ཅན་གྱི་ལས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་
བཀའ་ཡང་བསམ་གྱིས་མི་ཁྱབ་སྟེ་གྲངས་མང་ངོ༌། །དེ་ལྟར་ལྷོ་ནུབ་ཕྱོགས་ཀྱི་འཇིག་
རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་བས་ན་བཞུགས་
པའི་བདེ་བར་གཤེགས་པ། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་
ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་
འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་
ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་
ལོ། །དེ་ལྟར་ཤིན་ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་
ཕྱག་འཚལ་ལོ། དེ་ལྟར་མི་བཅེད་ཀྱི་འཇིག་རྟེན་གྱི་ལྷོ་ནུབ་ན་བཞུགས་པའི་བདེར་
བར་གཤེགས་པ་མཚན་བརྗོད་པ་དང༌། མི་བཅེད་ཀྱི་འཇིག་རྟེན་ཕར་འདས་པ་ན།
292



མདོ་སྡེ།
མདོ་གཟེར་མིག་
འཇིག་རྟེན་གྱི་ཁམས་བསམ་གྱིས་མི་ཁྱབ་པས་ན་བདེ་བར་གཤེགས་པ་ཡང་བསམ་
གྱིས་མི་ཁྱབ་པ་མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་ཞིག་མོས་པ་
བསྐྱེད་དེ། ཕྱག་འཚལ་མཆོད་པར་བྱས་ནས། རྒྱུན་ཏུ་མ་བརྗེད་ཡི་དམ་བྱས་འགྱུར་
ན། ཡུན་ཏུ་མི་ཐོགས་འཕྲལ་ལ་སྒྲིབ་པ་འབྱང་། དེ་སྐད་ཅེས་གཤེན་རབ་ཀྱིས་བཀའ་
བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། ཞལ་
ནས་སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ། སྔགས་དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡ་སྟགས་རྣམས།
སྙིང་རྗེའི་མགྲོན་རིགས་དྲུག་གི་སེམས་ཅན་རྣམས་ལ། ཅི་ལྟར་འདོད་པ་བྱིན་གྱིས་
བརླབས་ཀྱིན་སྤྲུལ་པར་མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་
ཡ་སྟགས་འདིས། སྙིང་རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་
པ་ཡིས། དགོས་འདོད་རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང༌།
བདེར་གཤེགས་བརྒྱ་ཡི་ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་
པར་ཤོག །བཀྲེས་སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །
བྱོལ་སོང་གནས་སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་
འཕང་ཐོབ་པར་ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་
ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་
རབ་ཀྱིས་དེ་སྐད་ཅེས་བཀའ་བསྩལ་ནས། ཡང་ཡོན་བདག་རྣམས་ཀྱིས་འདོད་པ་
293



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྣམ་པ་ལྔའི་ཡ་སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས།
འཇིག་རྟེན་གྱི་ཁམས་ཀྱང་གཡོ་འོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་
རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་
ལ་འོད་གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །
ཕྱོགས་བཅུའི་འཇིག་རྟེན་ཀུན་ནས་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་
ཀུན་ཀྱང་རབ་ཏུ་རྟོག་པ་སྐྱེས་སོ། །དེའི་དུས་དེའི་ཚེ་ནས། རྒྱལ་བུ་ཁྲི་ཤང་ཀྱི་མ་མུ་པ་
ཙ་ལ་མ་དམྱལ་བ་ངུ་འབོད་ཀྱི་གནས་སུ་སྐྱེས་པ་དང་། དམག་མི་སུམ་བརྒྱ་དང་མི་
བཅེད་ཀྱི་འཇིག་རྟེན་གྱི་ལྷོ་ནུབ་ན། གནས་པའི་རིགས་དྲུག་གི་སེམས་ཅན་དང་། དེ་
ཕར་འདས་པའི་ཚུར་སྐྱེ་ཁ་མ་ཤིན་ཏུ་གྲངས་མང་བ་ལྷོ་ནུབ་ཀྱི་འཇིག་རྟེན་སྟོངས་པ་
ཙམ་ཞིག་ཕུང་པོ་རྡུལ་ཕྲ་རབ་ཏུ། སྐད་ཅིག་མ་གཅིག་ལ་ལྷགས་ནས། ནམ་མཁའ་
ལ་གཞའ་ཚོན་གྱི་འོད་དུ་འཕྲོས་སྟེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་
ན་ལུས་པ་རྣམས་ཀྱིས། ཡང་ལྡན་པ་རྣམ་པ་ལྔའི་ཡ་སྟགས་རིམ་པར་བཏེགས་ནས།
ཁྱེའུ་ཆུང་མཚན་དང་ལྡན་པ་བཞི་ཡིས་སྣ་དྲངས་ཏེ། སྙིང་པོ་རྣམས་རིམ་པར་བཟླས་
ཤིང་། མཆོད་པ་ཕུལ་བས། དེའི་ཡོན་ཏན་གྱིས་བོན་པོ་སྤ་གྱིམ་ཤང་གོང་གོང་དམྱལ་
བ་ཐིག་ནག་གི་གནས་སུ་སྐྱེས་པ་དང་། དམག་མི་སུམ་བརྒྱས་བདེ་བར་གཤེགས་པ་
བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་རྣམས་བརྗོད་དོ། །
འཁོར་སླད་ན་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་
ཡས་ཁང༌། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་
གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་སྣང་
བ།
204



མདོ་སྡེ།
མདོ་གཟེར་མིག་
༼ཀ༽
གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་གེ་
གཉིས་ཀྱི་གདན་ལ་བཞུགས། བྱིན་གྱིས་བརླབས་ཀྱིས་འགྲོ་བའི་དོན་མཛད་པ། ས་
ཏྲིག་ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་
ཡི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་མོ་གདན་གཞི་ཡོངས་
རྒྱས་མ་ལ་ཕྱག་འཚལ་ལོ། །སྐུའི་ལྷ་མོ་ཡོངས་གྲུབ་རྒྱལ་གཡོག་མ་ལ་ཕྱག་འཚལ་ལོ། །
སྐུའི་ལྷ་མོ་རྒྱལ་གཏོགས་རྒྱལ་བྱེད་མ་ལ་ཕྱག་འཚལ་ལོ། །སྐུའི་ལྷ་མོ་ལབ་ཁྲིན་རྒྱལ་
གཡོགས་མ་ལ་ཕྱག་འཚལ་ལོ། །སྐུའི་ལྷ་མོ་སྲིད་པའི་རྩིས་གཉེར་མ་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་བའི་བདེ་
བར་གཤེགས་པ་མི་བཅེད་འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། གསུང་གི་ལྷ་མོ་ཟླ་རྒྱས་གསང་ཐིག་མ་ལ་ཕྱག་འཚལ་ལོ། །གསུང་གི་
ལྷ་མོ་བདེ་ལྡན་དབང་བསྒྱུར་མ་ལ་ཕྱག་འཚལ་ལོ། །གསུང་གི་ལྷ་མོ་རྩལ་དྲུག་སྟོབས་
ལྡན་མ་ལ་ཕྱག་འཚལ་ལོ། །གསུང་གི་ལྷ་མོ་འོད་ནམ་མཐིང་གཙུག་ལྷག་ལ་ཕྱག་
འཚལ་ལོ། །གསུང་གི་ལྷ་མོ་འབྲང་ཟུང་བ་ནམ་སྐྱོལ་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་རླབས་ལས་བྱུང་བའི་བདེ་བར་གཤེགས་
པ་མི་བཅེད་འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཐུགས་ཀྱི་ལྷ་མོ་རྒྱལ་མཚན་ཀུན་རིག་བློ་ལ་ཕྱག་འཚལ་ལོ། །ཐུགས་ཀྱི་ལྷ་མོ་ཡོ་འཁྲུག་
རྒྱུད་འདྲེན་སྦྲེང་ལ་ཕྱག་འཚལ་ལོ། །ཐུགས་ཀྱི་ལྷ་མོ་ལྗང་ལོ་ཐོག་འོད་འབར་ལ་ཕྱག་
འཚལ་ལོ། །ཐུགས་ཀྱི་ལྷ་མོ་མུ་སྤྱོད་སྤྱོད་པར་རླབས་ལ་ཕྱག་འཚལ་ལོ། །ཐུགས་ཀྱི་ལྷ་
མོ་སྐོས་བཀའ་འགྱུར་བྱང་མ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་
ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་
205



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་མོ་
ཆོ་རབས་མུར་མཁྱེན་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ཡོང་རྒྱས་སྐོས་དྲུག་
ཏིག་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་ཁྲོལ་བ་ཁྲི་གླིང་སྒྲ་ལ་ཕྱག་འཚལ་ལོ། །
ཡོན་ཏན་གྱི་ལྷ་མོ་ཕྱ་སངས་ཀློང་རུམ་བདལ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་སྤྲོ་
མུ་ཟེར་གཏིག་གསལ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི།
འཕྲིན་ལས་ཀྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་
རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་ལྷ་
མོ་མཐོ་གསུམ་འོད་རུམ་རྩེ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་དབལ་རུམ་
བཀྲག་འབར་བརྗིད་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་མཁའ་ལྡིང་མུ་སྤྱོད་
གསལ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་དཀར་ཐོད་ལྷ་རྣམས་སྐྱོངས་ལ་ཕྱག་
འཚལ་ལོ། །འཕྲིན་ལས་ཀྱི་ལྷ་མོ་རྒྱལ་འགོད་དོན་འགྲེམ་མ་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་མདོག་ཤེལ་གྱི་སྙིང་པོ་འདྲ། རྒྱན་དང་ཆ་
ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་
མཚན་ཐུགས་རྗེ་འདྲེན་པའི་ལྕགས་ཀྱུ་བསྣམས། རིན་པོ་ཆེ་ལྟར་བཀྲ་བའི་སྟོབས་ཆེན་
གླང་པོ་གཉིས་ཀྱི་གདན་ལ་བཞུགས། ཐུགས་རྗེས་བསྐྱེད་ནས་འགྲོ་བའི་དོན་མཛད་
པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་
གྱི། སྐུའི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་ལྷ་དྲང་ཐོག་བདེ་
སྤྱོད་ལ་ཕྱག་འཚལ་ལོ། །སྐུའི་ལྷ་འོད་རྒྱལ་གདང་བཀྲ་ལ་ཕྱག་འཚལ་ལོ། །སྐུའི་ལྷ་
སྐར་བཀྲམ་ཐུགས་རྒྱལ་ལ་ཕྱག་འཚལ་ལོ། །སྐུའི་ལྷ་སྤྲིན་བཀའ་ངེས་དོན་ལ་ཕྱག་
འཚལ་ལོ། །སྐུའི་ལྷ་ཡོངས་རྒྱན་རྒྱལ་གཙུག་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་
296



མདོ་སྡེ།
མདོ་གཟེར་མིག
༼ཀ༽
ལྷ་འོད་དཀར་གྱི་གསུང་གི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་
གི་ལྷ་གདངས་ཁུགས་སྒྲ་དབྱངས་ལ་ཕྱག་འཚལ་ལོ། །གསུང་གི་ལྷ་གྱིམ་དང་རྩོལ་པོ་
ལ་ཕྱག་འཚལ་ལོ། །གསུང་གི་ལྷ་དལ་ལྡན་སྙོམས་མཛད་ལ་ཕྱག་འཚལ་ལོ། །གསུང་
གི་ལྷ་དབུ་ནམ་ཡོངས་དཀར་ལ་ཕྱག་འཚལ་ལོ། །གསུང་གི་ལྷ་ཧེ་ལ་ཀླུང་དྲངས་ལ་
ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཐུགས་ཀྱི་ཐུགས་རྗེ་ལས་
བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་ཟེར་སྤྲོས་ཡོངས་གདལ་ལ་ཕྱག་
འཚལ་ལོ། །ཐུགས་ཀྱི་ལྷ་སྙན་རྒྱ་སྒྲ་ཁྱབ་ལ་ཕྱག་འཚལ་ལོ། །ཐུགས་ཀྱི་ལྷ་ཀློང་བདལ་
བསམ་གཏན་ལ་ཕྱག་འཚལ་ལོ། །ཐུགས་ཀྱི་ལྷ་གྲུབ་པར་རྟགས་བརྒྱན་ལ་ཕྱག་འཚལ་
ལོ། །ཐུགས་ཀྱི་ལྷ་ཐིག་རྒྱུན་གསང་དོན་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་
འོད་དཀར་གྱི་ཡོན་ཏན་གྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ལྷོ་ཤར་ནས། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་
ཏན་གྱི་ལྷ་ཀློང་བསྒྱུར་རྩིས་བསྐྱེད་ལ་ཕྱག་འཚལ་ལོ། །ཡོན་ཏན་གྱི་ལྷ་གྲུབ་པར་མི་
ཡེངས་ལ་ཕྱག་འཚལ་ལོ། །ཡོན་ཏན་གྱི་ལྷ་གཉན་རྒྱལ་དོན་རྟགས་ལ་ཕྱག་འཚལ་ལོ། །
ཡོན་ཏན་གྱི་ལྷ་ཐང་བསྐྱེད་ཐུགས་རྗེ་ལ་ཕྱག་འཚལ་ལོ། །ཡོན་ཏན་གྱི་ལྷ་རྒྱལ་ཐོད་
ཀློང་དཔག་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་འཕྲིན་ལས་ཀྱི་
ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་ལྷ་དམིགས་མེད་མཐའ་
སྐས་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གཏད་པ་མུ་བདལ་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་སྐྱོལ་པོ་འབྲིང་ཏང་ལ་ཕྱག་འཚལ་ལོ། །འཕྲིན་ལས་ཀྱི་ལྷ་གེ་ནན་
297



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྟོབས་ཁྱབ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་འོད་རུམ་རྩེར་ཤགས་ལ་ཕྱག་འཚལ་
ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ།
རྒྱན་དང་ཆ་ལུགས་གཞལ་ཡས་ཁང་། དངུལ་ལ་དངུལ་གྱི་འོད་ཀྱིས་རབ་ཏུ་མཛེས་
པར་བརྒྱན། ཕྱག་མཚན་རིན་པོ་ཆེའི་རྒྱལ་མཚན་བསྣམས། རིན་པོ་ཆེ་ལྟར་བཀྲ་བའི།
རླབས་ཆེན་བྱ་ཁྱུང་གཉིས་ཀྱི་གདན་ལ་བཞུགས། སྤྲུལ་པ་སྲིད་ནས་འགྲོ་བའི་དོན་
མཛད་པ། སངས་པོ་འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་
སངས་པོ་འབུམ་ཁྲིའི། སྐུའི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། སྐུའི་སྲིད་
པ་གསེར་དང་རོན་པ་ལ་ཕྱག་འཚལ་ལོ། །སྐུའི་སྲིད་པ་ཁུག་པ་ཕྱག་རྒྱ་ལ་ཕྱག་འཚལ་
ལོ། །སྐུའི་སྲིད་པ་ཡང་གཙང་ལྡན་པ་ལ་ཕྱག་འཚལ་ལོ། །སྐུའི་སྲིད་པ་གྱེར་ཐང་མཐོན་
དྲུག་ལ་ཕྱག་འཚལ་ལོ། །སྐུའི་སྲིད་པ་མཁས་རྒྱ་ཡོངས་གཅོད་ལ་ཕྱག་འཚལ་ལོ། །
ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། གསུང་གི་སྤྲུལ་པ་ལས་སྲིད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གསུང་གི་སྲིད་པ་འཕན་པ་མུ་སྐྱིལ་ལ་ཕྱག་འཚལ་ལོ། །གསུང་
གི་སྲིད་པ་གྲུབ་པ་བརྒྱ་བྱིན་ལ་ཕྱག་འཚལ་ལོ། །གསུང་གི་སྲིད་པ་བྱོན་ཁྲི་སྡེ་ཏང་ལ་
ཕྱག་འཚལ་ལོ། །གསུང་གི་སྲིད་པ་པེའུ་གང་རུ་ཐོག་རྗེ་ལ་ཕྱག་འཚལ་ལོ། གསུང་གི་
སྲིད་པ་ཚིག་འཛིན་བསྐལ་ཕྲག་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་
འབུམ་ཁྲིའི། ཐུགས་ཀྱི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་
སྲིད་པ་སྟོབས་ལྡན་གྲུབ་སྐྱོལ་ལ་ཕྱག་འཚལ་ལོ། །ཐུགས་ཀྱི་སྲིད་པ་གསེར་མདོག་ལྡན་
ལ་ཕྱག་འཚལ་ལོ། །ཐུགས་ཀྱི་སྲིད་པ་གྱེར་སྤྲོས་བདལ་འོད་ལ་ལ་ཕྱག་འཚལ་ལོ། །
298



མདོ་སྡེ།
མདོ་གཟེར་མིག་
ཐུགས་ཀྱི་སྲིད་པ་ཐང་པོ་རྩེར་ཕྱིན་ལ་ཕྱག་འཚལ་ལོ། །ཐུགས་ཀྱི་སྲིད་པ་སྟོང་རྒྱ་ཧོས་
རྒྱན་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཡོན་ཏན་གྱི་
སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་སྲིད་པ་ཚེར་དྲང་དབལ་
དྲག་ལ་ཕྱག་འཚལ་ལོ། །ཡོན་ཏན་གྱི་སྲིད་པ་རྩི་སྐྱེད་གསོ་ལྡན་ལ་ཕྱག་འཚལ་ལོ། །
ཡོན་ཏན་གྱི་སྲིད་པ་འོད་འཕྲོ་རྒྱ་བདལ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་
ཐུགས་ཀར་དྲི་མེད་ལ་ཕྱག་འཚལ་ལོ། །ཡོན་ཏན་གྱི་སྲིད་པ་ཤོང་མེར་དབྱར་ཐང་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་འཕྲིན་ལས་ཀྱི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་སྲིད་པ་བཙན་པ་གྱེར་མཁས་ལ་
ཕྱག་འཚལ་ལོ། །འཕྲིན་ལས་ཀྱི་སྲིད་པ་ཀུན་འདུལ་བྲག་བཙན་ལ་ཕྱག་འཚལ་ལོ། །
འཕྲིན་ལས་ཀྱི་སྲིད་པ་སྐྱེད་མུ་སྐྱེད་ཐར་སྐས་ལ་ཕྱག་འཚལ་ལོ། །འཕྲིན་ལས་ཀྱི་སྲིད་
པ་དབལ་རྗེ་འོད་བཀྲག་བརྗིད་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་དྲག་པོ་
ལྗག་ངར་དང་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་
མདོག་རིན་པོ་ཆེ་ལྟར་བཀྲ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་
རིན་པོ་ཆེའི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་གསེར་གྱི་ཆག་ཤིང་
བསྣམས། རིན་པོ་ཆེ་ལྟར་བཀྲ་བའི་འཁོར་ལོ་དགུ་བརྩེགས་གདན་ལ་བཞུགས། འོད་
ཟེར་བཀྱེ་ནས་འགྲོ་བའི་དོན་མཛད་པའི། གཤེན་རབ་མི་བོའི་སྐུ་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། སྐུའི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། སྐུའི་གཤེན་རྒྱལ་བ་དྲང་རྗེ་དཀར་ལ་ཕྱག་འཚལ་ལོ། །སྐུའི་གཤེན་
299



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཐུན་སྔགས་ཙཱ་དཀར་འཕེན་ལ་ཕྱག་འཚལ་ལོ། །སྐུའི་གཤེན་ཁ་འོད་ཟེར་འབར་འཕྲོ་
ལ་ཕྱག་འཚལ་ལོ། །སྐུའི་གཤེན་དབང་རྗེ་འཁྲོས་ཁྱབ་ཏང་ལ་ཕྱག་འཚལ་ལོ། །སྐུའི་
གཤེན་ལྗགས་དང་སྐྱེད་འོད་ནམ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་
རབ་མི་བོའི། གསུང་གི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་
འཇིག་རྟེན་གྱི་ལྷོ་ཤར་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་
གཤེན་ཆེ་བརྗིད་ཀྱི་རྒྱལ་མཚན་ཅན་ལ་ཕྱག་འཚལ་ལོ། །གསུང་གི་གཤེན་ཐོག་ཐོག་
ཆེམ་ངར་ཏང་སྐྱེས་ལ་ཕྱག་འཚལ་ལོ། །གསུང་གི་གཤེན་ལྗགས་ལ་དབལ་འབྱམས་
ཡས་ལ་ཕྱག་འཚལ་ལོ། །གསུང་གི་གཤེན་མུ་ལ་ཡས་དོན་དུ་སྡུད་ལ་ཕྱག་འཚལ་ལོ། །
གསུང་གི་གཤེན་དག་པ་གསལ་ཁྲི་རྗེ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་
གཤེན་རབ་མི་བོའི། ཐུགས་ཀྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་
ཀྱི་འཇིག་རྟེན་གྱི་ལྷོ་ཤར་ནས། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་
ཀྱི་གཤེན་དོན་རྒྱལ་བདེ་ལྡན་ལ་ཕྱག་འཚལ་ལོ། །ཐུགས་ཀྱི་གཤེན་ཐབས་ཆེན་བདེ་
སྒྲོལ་ལ་ཕྱག་འཚལ་ལོ། །ཐུགས་ཀྱི་གཤེན་བདུད་རྩི་ལྗགས་རྣོན་ལ་ཕྱག་འཚལ་ལོ། །
ཐུགས་ཀྱི་གཤེན་མཐོར་ཏིག་ཏིང་འཛིན་ལ་ཕྱག་འཚལ་ལོ། །ཐུགས་ཀྱི་གཤེན་ཐིག་ལེ་
དོན་རྒྱས་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི་ཡོན་ཏན་
གྱི་འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་གཤེན་འོད་ཟེར་དཔག་
མེད་ལ་ཕྱག་འཚལ་ལོ། །ཡོན་ཏན་གྱི་གཤེན་མིང་མཁའ་རྗེ་འོད་ཏང་ལ་ཕྱག་འཚལ་
ལོ། །ཡོན་ཏན་གྱི་གཤེན་དགུང་རུམ་བཀྲག་འོད་ལ་ཕྱག་འཚལ་ལོ། །ཡོན་ཏན་གྱི་
གཤེན་ལྡེའུ་རྗེ་གཟི་བརྗིད་ལ་ཕྱག་འཚལ་ལོ། །ཡོན་ཏན་གྱི་གཤེན་གྱེར་སྨྲ་ཟིན་འབྲང་
ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། འཕྲིན་ལས་ཀྱི་འོད་
300



མདོ་སྡེ།
མདོ་གཟེར་མིག
༼ཀ༽
ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་ལྷོ་ཤར་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། འཕྲིན་ལས་ཀྱི་གཤེན་ངར་རྗེ་རྒྱལ་
ཏང་ལ་ཕྱག་འཚལ་ལོ། །འཕྲིན་ལས་ཀྱི་གཤེན་ཕྱ་འོད་ནམ་ཏིག་ཤགས་ལ་ཕྱག་འཚལ་
ལོ། །འཕྲིན་ལས་ཀྱི་གཤེན་གཡང་ཧོས་ལེགས་མུ་སྤྲོས་ལ་ཕྱག་འཚལ་ལོ། །འཕྲིན་ལས་
ཀྱི་གཤེན་ཐོག་རྩེ་དྲག་འོད་ལ་ཕྱག་འཚལ་ལོ། །འཕྲིན་ལས་ཀྱི་གཤེན་ངད་ལྡན་དལ་
འབྱོར་ལ་ཕྱག་འཚལ་ལོ། །དེ་ལྟར་ལྷོ་ཤར་གྱི་བདེ་བར་གཤེགས་པ་བརྒྱ་ལ་ཕྱག་འཚལ་
ལོ། །དེ་ནས་ཡང་གཤེན་རབ་ཀྱིས་བཀའ་བསྩལ་པ། ངས་འདུལ་བའི་མི་བཅེད་ཀྱི་
འཇིག་རྟེན་ཕར་འདས་པའི་ལྷོ་ཤར་ན། ངས་ཀྱང་སྟོན་པ་མི་བྱེད་དེ། འཇིག་རྟེན་གྱི་
ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་ཅན་གྱི་ལས་ཀྱང་བསམ་
གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་བཀའ་ཡང་བསམ་གྱིས་མི་ཁྱབ་སྟེ་གྲངས་
མང་ངོ༌། །དེ་ལྟར་ལྷོ་ཤར་གྱི་འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ཙམ་དུ་
ཤིན་ཏུ་གྲངས་མང་བ་ན་བཞུགས་པའི་བདེ་བར་གཤེགས་པ། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། གཅིག་ལ་ཕྱག་འཚལ་ལོ། །བཅུ་ལ་ཕྱག་འཚལ་ལོ། །བརྒྱ་ལ་
ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་ཕྱག་འཚལ་ལོ། །འབུམ་ལ་ཕྱག་
འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་འཚལ་ལོ། །དུང་ཕྱུར་ལ་ཕྱག་
འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་ཏུ་གྲངས་མང་བའི་བདེ་བར་
གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །དེ་ལྟར་མི་བཅེད་ཀྱི་འཇིག་
རྟེན་གྱི་ལྷོ་ཤར་ན། བཞུགས་པའི་བདེ་བར་གཤེགས་པ་མཚན་བརྗོད་པ་དང་། མི་
བཅད་ཀྱི་འཇིག་རྟེན་ཕར་འདས་པ་ན། འཇིག་རྟེན་གྱི་ཁམས་བསམ་གྱིས་མི་ཁྱབ་པ་
ན་བདེ་བར་གཤེགས་པའི་མཚན་བརྗོད་ཀྱིས་མི་ལོང་བ་རྣམས་ལ། སེམས་ཅན་གང་
ཞིག་མོས་པ་བསྐྱེད་དེ། ཕྱག་འཚལ་མཆོད་པ་བྱས་ནས། རྒྱུན་ཏུ་མ་བརྗེད་ཡི་དམ་
301



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱས་འགྱུར་ན། ཡུན་དུ་མི་ཐོགས་འཕྲལ་ལ་སྒྲིབ་པ་འབྱང་། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། ཞལ་
ནས་སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ། སྔགས་དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡས་སྟགས་རྣམས།
སྙིང་རྗེའི་མགྲོན་གྱི་རིགས་དྲུག་གི་སེམས་ཅན་རྣམས་ལ། ཅི་ལྟར་འདོད་པ་བྱིན་གྱིས་
བརླབས་ཀྱིན། སྤྲུལ་པ་མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་
ཡས་སྟགས་འདིས། སྙིང་རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་
པ་ཡིས། དགོས་འདོད་རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་།
བདེར་གཤེགས་བརྒྱ་ཡི་ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་
པར་ཤོག །བཀྲེས་སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །
བྱོལ་སོང་གནས་སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག ། བླ་མེད་གོ་
འཕང་ཐོབ་པར་ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་
ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་
རབ་ཀྱིས་དེ་སྐད་ཅེས་བཀའ་བསྩལ་ནས། ཡོན་བདག་རྣམས་ཀྱིས་འདོད་པ་རྣམ་
པ་ལྔའི་ཡས་སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས།
འཇིག་རྟེན་གྱི་ཁམས་ཀྱང་གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་
རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །།ཆེམ་མོ་རབ་ཏུ་ཆེམ་མོ། །ནམ་མཁའ་
302



མདོ་སྡེ།
མདོ་གཟེར་མིག
༼ཀ༽
ལ་འོད་གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །
ཕྱོགས་བཅུའི་འཇིག་རྟེན་ཀུན་ནས་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་
ཀུན་ཀྱང་རབ་ཏུ་རྟོག་པ་སྐྱེས་སོ། །དེའི་དུས་དེའི་ཚེ་ནས། བོན་པོ་སྤ་གྱིམ་ཤང་གོང་
གོང་དམྱལ་བ་ཐིག་ནག་གི་གནས་སུ་སྐྱེས་སོ། །དམག་མི་སུམ་བརྒྱ་དང་མི་བཅེད་
ཀྱི་འཇིག་རྟེན་ཀྱི་ལྷོ་ཤར་ན། གནས་པའི་རིགས་དྲུག་གི་སེམས་ཅན་དང༌། དེ་ཕར་
འདས་པའི་ཚུར་སྐྱེ་ཁ་མ་དང༌། ཤིན་ཏུ་གྲངས་མང་བ་ལྷོ་ཤར་གྱི་འཇིག་རྟེན་སྟོངས་
པ་ཙམ་ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་མ་གཅིག་ལ་ལྷགས་ནས། ནམ་
མཁའ་ལ་གཞའ་ཚོན་གྱི་འོད་དུ་འཕྲོས་ཏེ་སངས་རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་
ནས་སླད་ན་ལུས་པ་རྣམས་ཀྱིས། ཡང་ལྡན་པ་རྣམ་པ་ལྔའི་ཡ་སྟགས་རིམ་པར་
བཏེགས་ནས། ཁྱེའུ་ཆུང་མཚན་དང་ལྡན་པ་བཞི་ཡིས་སྣ་དྲངས་ཏེ། སྙིང་པོ་རྣམས་
རིམ་པར་བཟླས་ཤིང་། མཆོད་པ་ཕུལ་བས། དེའི་ཡོན་ཏན་གྱིས་མོ་མ་སྡིག་ང་སྡིག་
ལོམ། དམྱལ་བ་ཡང་ཤིའི་གནས་སུ་སྐྱེས་པ་དང་། དམག་མི་སུམ་བརྒྱས་བདེ་བར་
གཤེགས་པ་བཞིའི་ཞལ་མངོན་སུམ་དུ་མཐོང་ངོ༌། །
སྟོན་པ་གཤེན་རབ་ཀྱིས། ཡང་བདེ་བར་གཤེགས་པའི་མཚན་བྱང་རྣམས་བརྗོད་
དོ། །འཁོར་སླད་ནས་ལུས་པ་རྣམས་ཀྱིས་མཚན་ཕྱག་རེ་རེ་བཙལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་
གཞལ་ཡས་ཁང་། གསེར་ལ་གསེར་གྱི་འོད་ཀྱིས་རབ་ཏུ་མཛེས་པར་བརྒྱན། ཕྱག་
མཚན་གཡས་ན་གསེར་གྱི་ཡི་གེ་དཔའ་བོ་འབྲུ་ལྔ་བསྣམས། ཕྱག་མཚན་གཡོན་ན་
སྣང་གསལ་གསེར་གྱི་མེ་ལོང་བསྣམས། རིན་པོ་ཆེ་ལྟར་བཀྲ་བའི། རྩལ་ཆེན་སེང་གེ་
གཉིས་ཀྱི་གདན་ལ་བཞུགས། བྱིན་གྱིས་རླབས་ཀྱིན་འགྲོ་བའི་དོན་མཛད་པ། ས་ཏྲིག་
ཨེར་སངས་སྐུ་ལ་ཕྱག་འཚལ་ལོ། །དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། སྐུ་ཡི་བྱིན་
303



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རླབས་ལས་བྱུང་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན།
ཐུགས་རྗེ་ཐབས་ཀྱི་འགྲོ་བའི་དོན་མཛད་པ། སྐུའི་ལྷ་མོ་བརྡ་འཇལ་ཀློང་རིག་མ་ལ་
ཕྱག་འཚལ་ལོ། །སྐུའི་ལྷ་མོ་ཤག་དྲག་གསང་ཐིག་མ་ལ་ཕྱག་འཚལ་ལོ། །སྐུའི་ལྷ་མོ་
འབུམ་སྡུད་ཁྲི་ཐོག་ངེས་ལ་ཕྱག་འཚལ་ལོ། །སྐུའི་ལྷ་མོ་གོ་འབྱེད་མཐར་སྟོན་མ་ལ་
ཕྱག་འཚལ་ལོ། །སྐུའི་ལྷ་མོ་ཐར་ལམ་བདེ་འདྲེན་མ་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། གསུང་གི་བྱིན་རླབས་ལས་བྱུང་བའི་བདེ་བར་གཤེགས་
པ་མི་བཅེད་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། གསུང་གི་ལྷ་མོ་གནས་བརྟན་དུ་ལམ་ངེས་མ་ལ་ཕྱག་འཚལ་ལོ། །གསུང་གི་ལྷ་མོ་
གཡུང་དྲུང་གི་སར་འགོད་མ་ལ་ཕྱག་འཚལ་ལོ། །གསུང་གི་ལྷ་མོ་མཁའ་དང་གསལ་
རྒྱུན་ཆད་མ་ལ་ཕྱག་འཚལ་ལོ། །གསུང་གི་ལྷ་མོ་བསྐལ་པའི་གྲངས་འཛིན་མ་ལ་ཕྱག་
འཚལ་ལོ། །གསུང་གིས་ལྷ་མོ་སྲིད་པའི་རྩིས་ཐེབས་མ་ལ་ཕྱག་འཚལ་ལོ། །དབྱིངས་ཀྱི་
ཡུམ་ས་ཏྲིག་ཨེར་སངས་ཀྱི། ཐུགས་ཀྱི་བྱིན་བརླབས་ལས་བྱུང་བའི་བདེ་བར་གཤེགས་
པ་མི་བཅེད་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པ། ཐུགས་ཀྱི་ལྷ་མོ་ཐང་མ་འོལ་དྲུག་སྐས་ལ་ཕྱག་འཚལ་ལོ། །ཐུགས་ཀྱི་ལྷ་མོ་དབུ་
འདྲེན་དོན་མི་བསྙེལ་ལ་ཕྱག་འཚལ་ལོ། །ཐུགས་ཀྱི་ལྷ་མོ་རྒྱ་བཅད་སྟོབས་མཆོག་མ་
ལ་ཕྱག་འཚལ་ལོ། །ཐུགས་ཀྱི་ལྷ་མོ་སྐྱོན་ཡོན་ཆ་འབྱེད་ལྡན་ལ་ཕྱག་འཚལ་ལོ། །
ཐུགས་ཀྱི་ལྷ་མོ་བསམ་གཏན་མི་ཡེངས་ལྡན་ལ་ཕྱག་འཚལ་ལོ། །དབྱིངས་ཀྱི་ཡུམ་ས་
ཏྲིག་ཨེར་སངས་ཀྱི། ཡོན་ཏན་གྱི་བྱིན་རླབས་ལས་བྱུང་བའི་བདེ་བར་གཤེགས་པ་མི་
བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ།
ཡོན་ཏན་གྱི་ལྷ་མོ་སྤྱི་གཙུག་ཐིག་ལེར་སྟོན་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་
སྐད་སྒྲའི་གཅོམ་སྒྱུར་མ་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་མུ་ལ་འོད་སྟོབས་དང་
304



མདོ་སྡེ།
མདོ་གཟེར་མིག
ཟེར་ལ་ཕྱག་འཚལ་ལོ། །ཡོན་ཏན་གྱི་ལྷ་མོ་བཀའ་རྟགས་ཀྱི་མི་འགྱུར་རྒྱ་ལ་ཕྱག་
འཚལ་ལོ། །ཡོན་ཏན་གྱི་ལྷ་མོ་དབང་ཆེན་གྱི་སྤྱི་རྒྱ་གཅོད་ལ་ཕྱག་འཚལ་ལོ། །
དབྱིངས་ཀྱི་ཡུམ་ས་ཏྲིག་ཨེར་སངས་ཀྱི། འཕྲིན་ལས་ཀྱི་བྱིན་རླབས་ལས་བྱུང་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་
འགྲོ་བའི་དོན་མཛད་པ། འཕྲིན་ལས་ཀྱི་ལྷ་མོ་སྤྱི་གཅོད་མཁའ་ལྡན་མ་ལ་ཕྱག་འཚལ་
ལོ། །འཕྲིན་ལས་ཀྱི་ལྷ་མོ་མཆོག་གཙུག་དོན་རྟགས་ཅན་ལ་ཕྱག་འཚལ་ལོ། །འཕྲིན་
ལས་ཀྱི་ལྷ་མོ་མི་སྣང་གསལ་སྒྲོན་འབར་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་
གནམ་སྐས་དྲི་མེད་འོད་ལ་ཕྱག་འཚལ་ལོ། །འཕྲིན་ལས་ཀྱི་ལྷ་མོ་ངེས་ཚིག་གིས་
དབང་རྒྱ་སྐོར་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་ནི། སྐུ་མདོག་
ཤེལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་འོད་ཀྱིས་
རབ་ཏུ་མཛེས་པར་བརྒྱན། ཕྱག་མཚན་ཐུགས་རྗེས་འདྲེན་པའི་ལྕགས་ཀྱུ་བསྣམས།
རིན་པོ་ཆེ་ལྟར་བཀྲ་བའི་སྟོབས་ཆེན་གླང་པོ་གཉིས་ཀྱི་གདན་ལ་བཞུགས། ཐུགས་རྗེ་
བསྐྱེད་ནས་འགྲོ་བའི་དོན་མཛད་པ། གཤེན་ལྷ་འོད་དཀར་སྐུ་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་གཤེན་ལྷ་འོད་དཀར་གྱི། སྐུའི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། སྐུའི་ལྷ་དོན་དྲུག་ལེགས་པ་ལ་ཕྱག་འཚལ་ལོ། །སྐུའི་ལྷ་མུ་དྲུང་
གངས་དཀར་ལ་ཕྱག་འཚལ་ལོ། །སྐུའི་ལྷ་གདོད་མང་སྤྲུལ་བརྒྱ་ལ་ཕྱག་འཚལ་ལོ། །
སྐུ་ཡི་ལྷ་རི་རབ་བརྟན་པ་ཕྱག་འཚལ་ལོ། །སྐུའི་ལྷ་ཀློང་ལྷུན་མཁའ་རྗེ་ལ་ཕྱག་འཚལ་
ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་གསུང་གི་ཐུགས་རྗེ་ལས་བསྐྱེད་པའི་བདེ་
བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་
བའི་དོན་མཛད་པ། གསུང་གི་ལྷ་ཐོགས་མེད་འགྱུར་བ་ལ་ཕྱག་འཚལ་ལོ། །གསུང་གི་
305



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྷ་ཤེས་རྒྱལ་གོང་ཀླུངས་ལ་ཕྱག་འཚལ་ལོ། །གསུང་གི་ལྷ་མུ་ཏང་ཏིང་གཙུག་ལ་ཕྱག་
འཚལ་ལོ། །གསུང་གི་ལྷ་རྒྱུན་མི་འཆད་ཐང་རྒྱུན་ལ་ཕྱག་འཚལ་ལོ། །གསུང་གི་ལྷ་
གསང་བའི་རྒྱུད་ངེས་སྟོན་ལ་ཕྱག་འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་
ཐུགས་ཀྱི་ཐུགས་རྗེ་ལས་བསྐྱེད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་
འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་ལྷ་མུ་སྤུངས་
འཇོམས་དང་ལྡན་ལ་ཕྱག་འཚལ་ལོ། །ཐུགས་ཀྱི་ལྷ་ངེས་པར་བཀའ་ལུང་རྒྱུད་ལ་ཕྱག་
འཚལ་ལོ། །ཐུགས་ཀྱི་ལྷ་རིན་ཆེན་གཏེར་ལྡན་ལ་ཕྱག་འཚལ་ལོ། །ཐུགས་ཀྱི་ལྷ་སྲིད་
གཏོས་བཀྲ་སྣང་ལྡན་ལ་ཕྱག་འཚལ་ལོ། །ཐུགས་ཀྱི་ལྷ་རྒྱ་མ་ཆད་ཀུན་མཉམ་ལ་ཕྱག་
འཚལ་ལོ། །ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་ཡོན་ཏན་གྱི་ཐུགས་རྗེ་ལས་བསྐྱེད་
པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་
ཀྱིས་འགྲོ་བའི་དོན་མཛད་པ། ཡོན་ཏན་གྱི་ལྷ་མི་འགག་ལེགས་པ་འབྱུང་ལ་ཕྱག་
འཚལ་ལོ། །ཡོན་ཏན་གྱི་ལྷ་བཀའ་རྒྱ་ཡོངས་བསྐྱེད་ལ་ཕྱག་འཚལ་ལོ། །ཡོན་ཏན་གྱི་ལྷ་
ལེགས་འབྱུང་བཅུད་སྡུད་ལ་ཕྱག་འཚལ་ལོ། །ཡོན་ཏན་གྱི་ལྷ་སྐལ་ལྡན་གྱི་དབང་གྲུབ་
ལ་ཕྱག་འཚལ་ལོ། །ཡོན་ཏན་གྱི་ལྷ་སྤྱི་རུ་སྤྲོ་བཀའ་དང་བསྐྱེད་ལ་ཕྱག་འཚལ་ལོ། །ཡེ་
ཤེས་ཀྱི་ལྷ་གཤེན་ལྷ་འོད་དཀར་གྱི་འཕྲིན་ལས་ཀྱི་ཐུགས་རྗེ་ལས་བསྐྱེད་པའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། འཕྲིན་ལས་ཀྱི་ལྷ་གཙུག་རུམ་དུ་དོན་རྟགས་ཅན་ལ་ཕྱག་འཚལ་ལོ། །
འཕྲིན་ལས་ཀྱི་ལྷ་ཚེ་རྟགས་ལ་དབང་ཐོབ་ལ་ཕྱག་འཚལ་ལོ། །འཕྲིན་ལས་ཀྱི་ལྷ་
བསྐྱེད་མོ་རུ་རྒྱ་འགྲེམས་ལ་ཕྱག་འཚལ་ལོ། །འཕྲིན་ལས་ཀྱི་ལྷ་འཚོགས་པ་རུ་ཀུན་
འབྱུང་ལ་ཕྱག་འཚལ་ལོ། །འཕྲིན་ལས་ཀྱི་ལྷ་དབྱངས་རྒྱ་འགྱུར་འབྱུང་འདེབས་ལ་
ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲི་ནི། སྐུ་མདོག་དངུལ་གྱི་
306



མདོ་སྡེ།
མདོ་གཟེར་མིག
༼ག༽
སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། དངུལ་ལ་དངུལ་གྱི་འོད་ཀྱིས་
རབ་ཏུ་མཛེས་པར་བརྒྱན། ཕྱག་མཚན་རིན་པོ་ཆེའི་རྒྱལ་མཚན་བསྣམས། རིན་པོ་ཆེ་
ལྟར་བཀྲ་བའི་རླབས་ཆེན་བྱ་ཁྱུང་གཉིས་ཀྱི་གདན་ལ་བཞུགས། སྤྲུལ་པས་སྲིད་ནས་
འགྲོ་བའི་དོན་མཛད་པ། སངས་པོ་འབུམ་ཁྲིའི་སྐུ་ལ་ཕྱག་འཚལ་ལོ། །ཐབས་ཀྱི་
མཆོག་སྲིད་པ་སངས་པོ་འབུམ་ཁྲིའི། སྐུའི་སྤྲུལ་པ་ལས་སྲིད་པའི་བདེ་བར་གཤེགས་
པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་
མཛད་པ། སྐུའི་སྲིད་པ་གྲངས་སྤྲོས་སྐུ་བརྗིད་ལ་ཕྱག་འཚལ་ལོ། །སྐུའི་སྲིད་པ་མཁས་
རྒྱས་གྲགས་དབང་ལ་ཕྱག་འཚལ་ལོ། །སྐུའི་སྲིད་པ་མུ་སྤྱོད་ཟེར་ལམ་ལ་ཕྱག་འཚལ་
ལོ། །སྐུའི་སྲིད་པ་མུ་ལ་སྐོས་བསྒྱུར་ལ་ཕྱག་འཚལ་ལོ། །སྐུའི་སྲིད་པ་ཡོད་ཁམས་སུ་
གྲགས་རྒྱལ་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི།
གསུང་གི་སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་
ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་སྲིད་པ་ཡེ་
འབྱུང་གདོད་དག་ལ་ཕྱག་འཚལ་ལོ། །གསུང་གི་སྲིད་པ་ཟེར་འཚེར་བཀྲག་བརྗིད་ལ་
ཕྱག་འཚལ་ལོ། །གསུང་གི་སྲིད་པ་གུང་རྗེ་འབྱམས་པ་ལ་ཕྱག་འཚལ་ལོ། །གསུང་གི་
སྲིད་པ་ལྷ་རྒྱལ་གུང་སངས་ལ་ཕྱག་འཚལ་ལོ། །གསུང་གི་སྲིད་པ་སྐྱེད་སྨན་རྩིས་
བསྒྱུར་ལ་ཕྱག་འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཐུགས་ཀྱི་
སྤྲུལ་པ་ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན།
ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་སྲིད་པ་སྐྱེ་དྲུག་འབྲང་
དཀར་ལ་ཕྱག་འཚལ་ལོ། །ཐུགས་ཀྱི་སྲིད་པ་མོང་ནམ་བ་དཀར་ལ་ཕྱག་འཚལ་ལོ། །
ཐུགས་ཀྱི་སྲིད་པ་གུང་བདག་བཙན་པོ་ལ་ཕྱག་འཚལ་ལོ། །ཐུགས་ཀྱི་སྲིད་པ་ལུང་
ཟིན་དོན་སྟོན་ལ་ཕྱག་འཚལ་ལོ། །ཐུགས་ཀྱི་སྲིད་པ་རྒྱུད་ཁྲོལ་དོན་སྟོན་ལ་ཕྱག་
307



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། ཡོན་ཏན་གྱི་སྤྲུལ་པ་ལས་
སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་སྲིད་པ་བདུན་འབུམ་ཁྲི་དང་ལྡན་
ལ་ཕྱག་འཚལ་ལོ། །ཡོན་ཏན་གྱི་སྲིད་པ་ལྔ་སྡེ་ཆ་མཁས་ལ་ཕྱག་འཚལ་ལོ། །ཡོན་ཏན་
གྱི་སྲིད་པ་དབལ་དྲག་ངར་ཆེན་ལ་ཕྱག་འཚལ་ལོ། །ཡོན་ཏན་གྱི་སྲིད་པ་དམུ་ཡད་
གསང་སྒོམ་ལ་ཕྱག་འཚལ་ལོ། །ཡོན་ཏན་གྱི་སྲིད་པ་བཙན་པ་སྐྱེས་དཔག་ལ་ཕྱག་
འཚལ་ལོ། །ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི། འཕྲིན་ལས་ཀྱི་སྤྲུལ་པ་
ལས་སྲིད་པའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་
རྗེ་ཐབས་ཀྱི་འགྲོ་བའི་དོན་མཛད་པ། འཕྲིན་ལས་ཀྱི་སྲིད་པ་ཁ་ཡལ་ལྕེ་ཕུད་ལ་ཕྱག་
འཚལ་ལོ། །འཕྲིན་ལས་ཀྱི་སྲིད་པ་འོད་དཀར་མུན་སྒྲོན་འབར་ལ་ཕྱག་འཚལ་ལོ། །
འཕྲིན་ལས་ཀྱི་སྲིད་པ་སྐལ་ལྡན་གྱི་ཚིག་དྲང་རྐན་ལ་ཕྱག་འཚལ་ལོ། །འཕྲིན་ལས་ཀྱི་
སྲིད་པ་རྒྱུད་འདྲེན་གྱི་དམུ་ཐག་ལ་ཕྱག་འཚལ་ལོ། །འཕྲིན་ལས་ཀྱི་སྲིད་པ་སྤྲོ་བསྡུའི་
ཐུགས་གསལ་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོ་ནི། སྐུ་
མདོག་རིན་པོ་ཆེ་ལྟར་བཀྲ། རྒྱན་དང་ཆ་ལུགས་གཞལ་ཡས་ཁང་། རིན་པོ་ཆེ་ལ་
རིན་པོ་ཆེའི་འོད་ཀྱིས་རབ་ཏུ་མཛེས་པར་བརྒྱན། ཕྱག་མཚན་གསེར་གྱི་ཆག་ཤིང་
བསྣམས། རིན་པོ་ཆེ་ལྟར་བཀྲ་བའི་འཁོར་ལོ་དགུ་བརྩེགས་གདན་ལ་བཞུགས། འོད་
ཟེར་བཀྱེ་ནས་འགྲོ་བའི་དོན་མཛད་པའི། གཤེན་རབ་མི་བོའི་སྐུ་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། སྐུའི་འོད་ཟེར་ལས་བཀྱེ་བའི་བདེ་བར་
གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་འགྲོ་བའི་
དོན་མཛད་པ། སྐུའི་གཤེན་མཁའ་བརྟན་གཏིང་རུམ་ལ་ཕྱག་འཚལ་ལོ། །སྐུའི་གཤེན་
སྣང་སྟོང་སྤྲུལ་སྐུ་ལ་ཕྱག་འཚལ་ལོ། །སྐུའི་གཤེན་སྤྲོས་པ་མཐར་འགྱེད་ལ་ཕྱག་འཚལ་
308



མདོ་སྡེ།
མདོ་གཟེར་མིག
ལོ། །སྐུའི་གཤེན་ཇི་ལྟར་དོན་གྲུབ་ལ་ཕྱག་འཚལ་ལོ། །སྐུའི་གཤེན་ཇི་ལྟར་མཐུན་
འགྱེད་ལ་ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། གསུང་གི་
འོད་ཟེར་ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་
ན། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གསུང་གི་གཤེན་བཀའ་རྒྱུད་
གཞུང་འདྲེན་ལ་ཕྱག་འཚལ་ལོ། །གསུང་གི་གཤེན་ལུང་རྒྱུད་དོན་སྟོན་ལ་ཕྱག་འཚལ་
ལོ། །གསུང་གི་གཤེན་བཀའ་ལུང་ངེས་རྟགས་ལ་ཕྱག་འཚལ་ལོ། །གསུང་གི་གཤེན་
ཚངས་རྟགས་བཀའ་རྒྱ་ལ་ཕྱག་འཚལ་ལོ། །གསུང་གི་གཤེན་ཚད་མའི་ངེས་ཐིག་ལ་
ཕྱག་འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཐུགས་གྱི་འོད་ཟེར་
ལས་བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་
རྗེ་ཐབས་ཀྱིས་འགྲོ་བའི་དོན་མཛད་པ། ཐུགས་ཀྱི་གཤེན་དཀར་གསལ་གནས་འཛིན་
ལ་ཕྱག་འཚལ་ལོ། །ཐུགས་ཀྱི་གཤེན་དབྱིངས་ཆེན་མི་འགྱུར་ལ་ཕྱག་འཚལ་ལོ། །
ཐུགས་ཀྱི་གཤེན་སྟོང་ཉིད་ཀློང་བདལ་ལ་ཕྱག་འཚལ་ལོ། །ཐུགས་ཀྱི་གཤེན་མི་འབྱེད་
མཁའ་དཀྱིལ་ལ་ཕྱག་འཚལ་ལོ། །ཐུགས་ཀྱི་གཤེན་འོད་ཟེར་གསལ་བསྐྱེད་ལ་ཕྱག་
འཚལ་ལོ། །ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། ཡོན་ཏན་གྱི་འོད་ཟེར་ལས་
བཀྱེ་བའི་བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་
ཐབས་ཀྱིས་འགྲོ་བའི་དོན་མཛད་པ། ཡོན་ཏན་གྱི་གཤེན་འོད་གསལ་ཟླ་བ་ལ་ཕྱག་
འཚལ་ལོ། །ཡོན་ཏན་གྱི་གཤེན་བདལ་ཁྱབ་ཉི་འོད་ལ་ཕྱག་འཚལ་ལོ། །ཡོན་ཏན་གྱི་
གཤེན་ཟིལ་ཟེར་སྒྲོན་མ་ལ་ཕྱག་འཚལ་ལོ། །ཡོན་ཏན་གྱི་གཤེན་རྫུ་འཕྲུལ་ཐོགས་མེད་
ལ་ཕྱག་འཚལ་ལོ། །ཡོན་ཏན་གྱི་གཤེན་བསྟོད་བའི་ལེགས་གཞི་ལ་ཕྱག་འཚལ་ལོ། །
ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི། འཕྲིན་ལས་ཀྱི་འོད་ཟེར་ལས་བཀྱེ་བའི་
བདེ་བར་གཤེགས་པ་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། ཐུགས་རྗེ་ཐབས་ཀྱིས་
309



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འགྲོ་བའི་དོན་མཛད་པ། འཕྲིན་ལས་ཀྱི་གཤེན་སྣང་བ་དང་ལྡན་གཡུང་དྲུང་ལ་ཕྱག་
འཚལ་ལོ། །འཕྲིན་ལས་ཀྱི་གཤེན་གཡུང་དྲུང་གི་གཙུག་ཐིག་འདེབས་ལ་ཕྱག་འཚལ་
ལོ། །འཕྲིན་ལས་ཀྱི་གཤེན་དམུ་ཐག་གི་རྒྱུན་འདྲེན་ལ་ཕྱག་འཚལ་ལོ། །འཕྲིན་ལས་ཀྱི་
གཤེན་ཚེ་རྟགས་ཀྱི་དངོས་གྲུབ་ལ་ཕྱག་འཚལ་ལོ། །འཕྲིན་ལས་ཀྱི་གཤེན་དབང་
རྟགས་ཀྱི་རུ་མཚོན་ལ་ཕྱག་འཚལ་ལོ། །དེ་ལྟར་འོག་ཕྱོགས་ཀྱི་བདེ་བར་གཤེགས་པ་
བརྒྱ་ལ་ཕྱག་འཚལ་ལོ། །དེ་ནས་ཡང་གཤེན་རབ་ཀྱིས་བཀའ་བསྩལ་པ། ངས་འདུལ་
བའི་མི་བཅེད་ཀྱི་འཇིག་རྟེན་ཕར་འདས་པའི་འོག་ཕྱོགས་ན། ངས་ཀྱང་སྟོན་པ་མི་
བྱེད་དེ། འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སེམས་
ཅན་གྱི་ལས་ཀྱང་བསམ་གྱིས་མི་ཁྱབ་སྟེ་གྲངས་མང་ངོ༌། །སྟོན་པའི་བཀའ་ཡང་
བསམ་གྱིས་མི་ཁྱབ་སྟེ་གྲངས་མང་ངོ༌། །དེ་ལྟར་འོག་ཕྱོགས་ཀྱི་འཇིག་རྟེན་གྱི་ཁམས་
གངྒའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་བ་ན་བཞུགས་པའི་བདེ་བར་
གཤེགས་པ། ཐུགས་རྗེ་ཐབས་ཀྱིས་འགྲོ་བའི་དོན་མཛད་པ། གཅིག་ལ་ཕྱག་འཚལ་
ལོ། །བཅུ་ལ་ཕྱག་འཚལ་ལོ། །བརྒྱ་ལ་ཕྱག་འཚལ་ལོ། །སྟོང་ལ་ཕྱག་འཚལ་ལོ། །ཁྲི་ལ་
ཕྱག་འཚལ་ལོ། །འབུམ་ལ་ཕྱག་འཚལ་ལོ། །ས་ཡ་ལ་ཕྱག་འཚལ་ལོ། །བྱེ་བ་ལ་ཕྱག་
འཚལ་ལོ། །དུང་ཕྱུར་ལ་ཕྱག་འཚལ་ལོ། །ཁྲག་ཁྲིག་ལ་ཕྱག་འཚལ་ལོ། །དེ་ལྟར་ཤིན་
ཏུ་གྲངས་མང་བའི་བདེ་བར་གཤེགས་པ་བསམ་གྱིས་མི་ཁྱབ་པ་ལ་ཕྱག་འཚལ་ལོ། །
དེ་ལྟར་མི་བཅེད་ཀྱི་འཇིག་རྟེན་གྱི་འོག་ཕྱོགས་ན། བཞུགས་པའི་བདེ་བར་གཤེགས་པ་
མཚན་བརྗོད་པ་དང་། མི་བཅེད་ཀྱི་འཇིག་རྟེན་ཕར་འདས་པ་ན། འཇིག་རྟེན་གྱི་
ཁམས་བསམ་གྱིས་མི་ཁྱབ་པ་ན། བདེ་བར་གཤེགས་པ་མཚན་བརྗོད་ཀྱིས་མི་ལོང་བ་
རྣམས་ལ། སེམས་ཅན་གང་ཞིག་མོས་པ་བསྐྱེད་དེ། ཕྱག་འཚལ་མཆོད་པ་བྱས་ནས།
རྒྱུན་ཏུ་མ་བརྗེད་ཡི་དམ་བྱས་འགྱུར་ན། ཡུན་དུ་མི་ཐོགས་འཕྲལ་ལ་སྒྲིབ་པ་འབྱང་།
310



མདོ་སྡེ།
མདོ་གཟེར་མིག་
༼ཀ༽
དེ་སྐད་ཅེས་གཤེན་རབ་ཀྱི་བཀའ་བསྩལ་ཏོ། །
དེ་ནས་ཡང་གཤེན་རབ་ཀྱིས་ཐལ་སྦྱོར་ཕྱག་རྒྱ་ཐུགས་ཀར་གཏད་ནས། ཞལ་
ནས་སྔགས་བསྒྲགས་ནས་བརྗོད་པ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
མལ། སྔགས་དེ་སྐད་ཅེས་བརྗོད་ནས། འདོད་པ་རྣམ་པ་ལྔའི་ཡས་སྟགས་རྣམས།
སྙིང་རྗེའི་མགྲོན་རིགས་དྲུག་གི་སེམས་ཅན་རྣམས་ལ། ཇི་ལྟར་འདོད་པ་བྱིན་གྱིས་
རླབས་ཀྱིན། སྤྲུལ་པ་མཛད་ནས། ཞལ་ནས་སྨོན་ལམ་གདབ་པ། འདོད་པ་ལྔའི་
ཡས་སྟགས་འདིས། སྙིང་རྗེའི་མགྲོན་གྱི་རིགས་དྲུག་ལ། ཅི་འདོད་ཡིད་བཞིན་སྤྲུལ་
པ་ཡིས། དགོས་འདོད་རེ་བ་བསྐང་བར་ཤོག །བདག་གི་བྱིན་རླབས་སྤྲུལ་པ་དང་།
བདེར་གཤེགས་བརྒྱའི་ཐུགས་རྗེ་ཡིས། དམྱལ་བའི་གནས་སུ་ཕྱིན་པར་ཤོག །ཚ་གྲང་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་
པར་ཤོག །བཀྲེས་སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །
བྱོལ་སོང་གནས་སུ་ཕྱིན་པར་ཤོག །གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་
འཕང་ཐོབ་པར་ཤོག །མིའི་གནས་སུ་ཕྱིན་པར་ཤོག །འདོད་པའི་སྡུག་བསྔལ་ཞི་བར་
ཤོག །བླ་མེད་གོ་འཕང་ཐོབ་པར་ཤོག །ལྷ་མིན་གནས་སུ་ཕྱིན་པར་ཤོག །འཐབ་རྩོད་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷའི་གནས་སུ་ཕྱིན་པར་
ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །གཤེན་
རབ་ཀྱིས་དེ་སྐད་ཅེས་བཀའ་བསྩལ་ནས། ཡང་ཡོན་བདག་རྣམས་ཀྱིས་འདོད་པ་
རྣམ་པ་ལྔའི་ཡ་སྟགས་རྣམས། མཚན་བྱང་ལ་བསྐོར་ནས་ཕྱོགས་བཞིར་བཏང་བས།
འཇིག་རྟེན་གྱི་ཁམས་ཀྱང་གཡོའོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་
རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ནམ་མཁའ་
ལ་འོད་གསལ་བ་མང་པོ་ཤར་རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །
311



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱོགས་བཅུའི་འཇིག་རྟེན་ཀུན་ན་སྒྲ་སྙན་པ་མང་པོ་གྲགས་སོ། །དེ་ལ་སེམས་ཅན་ཀུན་
ཀྱང་རབ་ཏུ་རྟོག་པ་སྐྱེས་སོ། །དེའི་དུས་དེའི་ཚེ་ནས། མོ་མ་སྡིག་ང་སྡིག་ལོམ། དམྱལ་
བ་ཡང་ཤི་ཡང་སོས་གནས་ན་སྐྱེས་པ་དང་། དམག་མི་སུམ་བརྒྱ་དང་མི་བཅེད་
ཀྱི་འཇིག་རྟེན་འོག་ཕྱོགས་ན་གནས་པའི་རིགས་དྲུག་གི་སེམས་ཅན་དང༌། དེ་ཕར་
འདས་ཚུར་སྐྱེ་ཁ་མ་ཤིན་ཏུ་གྲངས་མང་བ་འོག་ཕྱོགས་ཀྱི་འཇིག་རྟེན་སྟོངས་པ་ཙམ་
ཞིག །ཕུང་པོ་རྡུལ་ཕྲ་རབ་ཏུ། སྐད་ཅིག་མ་གཅིག་ལ་ལྷགས་ནས། ནམ་མཁའ་ལ་
གཞའ་ཚོན་གྱི་འོད་དུ་འཕྲོས་ཏེ་སངས་རྒྱས་ཏེ་སོང་ངོ༌། དེའི་དུས་དེའི་ཚེ་ན། སྟོན་པ་
གཤེན་རབ་མི་བོ་ཡང་། ལྷའི་སྐུ་ཕྱག་རྒྱ་ཆེན་པོ་སྤྲུལ་པ་ཡང་ཕྱིར་མི་དང་མཐུན་པར་
འགྲོ་དོན་མཐར་ཕྱིན་པས། དོག་ལ་མར་བབས་སོ། །སླད་ན་རྒྱལ་པོ་དཔོའི་རིགས།
འབར་བའི་སྒྲོན་མ་ཅན་གྱི་བུ་དཔོ་བུ་ལག་ངན་དང་། བུ་མོ་དཔོ་བཟའ་ཐང་མོ་
གཉིས་ལུས་སོ། །ནམ་མཁའི་སྐུ་གསུམ་ཡང་སྤྲིན་བཞིན་དུ་སངས་ནས་ཡལ་ལོ། ། །
དེ་ལ་མཚན་དང་ལྡན་པའི་ཁྱེའུ་ཆུང་བཞིས་གཤེན་རབ་ལ་གསོལ་པ། སྟོན་པ་
ལགས་འཇིག་རྟེན་གྱི་ཁམས་སྟོངས་པ་ཙམ་ཞིག་ཕུང་པོ་ལྷག་མ་མ་ལུས་པར་སངས་
རྒྱས་ཏེ་སོང་ན། རྒྱལ་བུ་ལྕམ་དྲལ་འདི་གཉིས་ལུས་པ་སྐྱོན་ཅི་ལགས། སྐུ་གསུམ་སྤྲིན་
གྱི་ཚོགས་བཞིན་དུ་ཡལ་བ་དོན་ཅིའི་ཕྱིར་ཡལ་བ་ལགས། དེ་སྐད་ཅེས་གསོལ་པས།
དེ་ལ་སྟོན་པས་བཀའ་བསྩལ་པ་དེ་ནི་འདི་ལྟར་རོ། །སངས་ཀྱིན་རྒྱས་པ་ཐམས་ཅད་
སྒྲིབ་བྱང་ཚོགས་རྫོགས་པ་ཡིན། རྒྱལ་བུ་མིང་སྲིང་སླད་ན་ལུས་པ་ནི། མིང་པོ་དཔོ་བུ་
ལག་ངན་འདི། སྔོན་ནས་མཚམས་མེད་སྤྱད་སྤྱད་པ། སྐྱེ་བ་ལྔ་བརྒྱ་སྡིག་སྦྱངས་པས།
ད་ལྟར་འཁོར་འདིར་སྐྱེས་པ་ཡིན། བདག་ཉིད་མྱ་ངན་འདས་ཙམ་ན། ཐར་པའི་
གོ་འཕང་སྡོད་ཐོབ་བོ། །སྲིང་མོ་དཔོ་བཟའ་ཐང་མོ་འདི། སྔོན་བདག་དང་མེ་ཏོག་
གཏོར་ནས་སུ། སྐྱེ་བ་གྲངས་མེད་སྨོན་ལམ་བཏབ་པས། བདག་གི་གྲོགས་སུ་ད་ལྟ་
312



མདོ་སྡེ།
མདོ་གཟེར་མིག་
འཕྲད་པའི་དུས། འགྲོ་བ་དྲང་པའི་དོན་ཆེད་དུ། སྐུ་གསུང་ཀུན་རྫོབ་དངོས་སུ་བསྟན།
དམ་པའི་དོན་དུ་སྟོན་པས་སྟོན། སྤྱིའི་བདེ་བར་གཤེགས་པ་མང་པོ་ཡང་ཡེ་ཤེས་ལྷ་
ལ་ཕོ་དང་མོ་མེད་དོ། །ཁམས་གསུམ་ལས་ཀྱིས་འཁོར་བའི་སེམས་ཅན་ཕོ་དང་མོ་ལ་
དད། དེ་དང་མཐུན་པར་བྱས་ལ་དྲང་བའི་ཕྱིར། རེས་ཤིག་སྐུ་མདོག་ཕོ་མོར་བསྟན་
པ་ཙམ། དེ་སྐད་ཅེས་སྟོན་པས་འཁོར་ལ་བཀའ་བསྩལ་ཏོ། །
དེར་རྒྱལ་བུ་ལྕམ་དྲལ་གཉིས་ཀྱིས། བཀའ་དྲིན་ལན་གྱི་ཕྱག་བཙལ་ཏེ། ཐམས་
ཅད་འདྲེན་པའི་དཔལ། སྟོན་པའི་སྒྲོན་མ་ལ། གུས་པས་ཕྱག་འཚལ་སྐྱབས། འབུམ་
སྡེ་ཐུགས་ལ་གསལ། མཚན་དང་རབ་ལྡན་པའི། གཏོ་བུ་འབུམ་སངས་ལ། གུས་པས་
ཕྱག་འཚལ་སྐྱབས། ཐུགས་རྗེའི་སྟོབས་དང་ལྡན། མཚན་དང་རབ་ལྡན་པའི། ཡིད་
ཀྱི་ཁྱེའུ་ཆུང་ལ། གུས་པས་ཕྱག་འཚལ་སྐྱབས། བྱམས་པའི་བློ་མྱུར་མཆོག །མཚན་
དང་རབ་ལྡན་པའི། སྲས་བུ་རྨ་ལོ་ལ། གུས་པས་ཕྱག་འཚལ་སྐྱབས། མི་ཡེངས་དོན་
ལ་བརྩོན། མཚན་དང་རབ་ལྡན་པའི། གསས་བུ་གཡུ་ལོ་ལ། གུས་པས་ཕྱག་འཚལ་
སྐྱབས། དེ་སྐད་ཅེས་རྒྱལ་བུ་ལྕམ་དྲལ་གྱིས་གསོལ་ཏོ། །
དེ་ལ་སྟོན་པས་བཀའ་བསྩལ་པ། རྒྱལ་བུ་དྲལ་པོ་ཁྱོད་ནི་སྔོན་ནས་སྡིག་ཚོགས་ཆེ།
སྐྱེ་བ་ལྔ་བརྒྱར་སྡིག་སྦྱངས་པས། ལས་ངན་སྡིག་བྱང་ད་ལྟ་དགེ་ཚོགས་ཆེ། བཀྲ་ཤིས་
ཡུལ་འདིར་རྒྱལ་སྲིད་ཟུངས་ཀྱིན་དགེ་ལ་སྤྱོད། ནམ་ཞིག་བདག་དང་མཉམ་པར་
ཐར་པ་འཐོབ། རྒྱལ་བུ་ལྕམ་མོ་ལས་ཀྱི་ཤུགས་ཀྱིས་བདག་གི་ཁབ་ཏུ་བཞེས། དེ་ཡང་
དམ་པའི་དོན་དུ་བཞེས་པ་མ་ཡིན་ཏེ། ཁམས་གསུམ་འཁོར་བའི་རྒྱུ་ནི་ཕོ་མོའི་ཆགས་
པ་ཡིན། སེམས་ཅན་ཆགས་པའི་འདམ་ལས་དྲང་བའི་ཕྱིར། གཞན་པས་ཀྱང་ནི་དད་
བསྐྱེད་ལན་གཅིག་བཞེས་པའི་ཚུལ་དུ་བསྟན། དེ་ནས་དོན་མེད་སྐྱིད་ལུག་ཁྱིམ་སྤོང་
རབ་ཏུ་བྱུང་བ་ལ་འཁོར་བ་བསྒྲལ་ཕྱིར་ཁབ་ཏུ་བཞེས་པའོ། །དེ་ནས་དྲལ་པོས་ཡུལ་
313



26
གསུང་རབ་སྒོ་མཛོད་རིན་པོ་ཆེའི་གླེགས་བམ། 26
དུ་རྒྱལ་སྲིད་བཟུང་གིན་དགེ་བ་སྤྱོད་དོ། །སྟོན་པ་གཤེན་རབ་འཁོར་དང་བཅས་པ་
རྣམས། རྒྱལ་པོ་འབར་བའི་སྒྲོན་མ་ཅན་གྱི་འགྲོ་དོན་མཐར་ཕྱིན་ནས། འོལ་མོ་ལུང་
རིང་དུ་སླར་གཤེགས་སོ། །སྟོན་པའི་སྐུ་འཁོར་ཐམས་ཅད་འདུས་ནས་བཀྲ་ཤིས་ཀྱི་
གཡང་ཆ་ཐམས་ཅད་ཐོགས་ནས་མདུན་བསུ་ནས་གཞུང་བཞིན་གཡང་བླན་ནས།
རིག་པའི་རྩལ་ཤུགས་ཆེ་བའི་འགྱུར་བ་བློ་གསལ་གྱིས་དཔོ་འབར་བའི་སྒྲོན་མ་ཅན་གྱི་
བུ་མོ་དཔོ་བཟའ་ཐང་མོ་ལ་བཀྲ་ཤིས་ཀྱི་མཚན་བཏགས་ཏེ་གསོལ་པ། ཀུན་གཞི་རྣམ་
པར་ཤེས་པ་ལ། སྐྱོན་གྱིས་རྣམ་པ་དུ་མ་འགའ་ལས། སླད་མའི་མཚན་རྟགས་བཟང་
བར་བཅད། སྐྱོན་ཡང་ཡེ་ཤེས་ནུས་མཐུས་འཛད། སྔོན་གྱི་སྨོན་ལམ་མེ་ཏོག་གིས།
བུ་མོ་གཤེན་བཟའ་ནེའུ་ཆུང་འཁྲུངས། དེ་ཡང་མཚན་རྟགས་ཡུམ་བཞིན་བཤད།
བདེར་གཤེགས་སྟོང་རྩ་བརྒྱད་ལ་ཕྱག་བཙལ་བའི་ལེའུ་སྟེ་དགུ་པའོ།། །།
༧ བསྟན་འཛིན་སྐྱེས་མཆོག་འོད་ཟེར་སྦྱིན་པ་ཡིས།
བསྟན་སྐྱོང་ལྷ་མི་གཤེན་དང་དཔུང་སྦྲེལ་ཏེ།
བསྟན་པའི་སྙིང་པོ་སྒོ་བཞི་མཛོད་ལྔའི་བོན།
བསྟན་འགྲོའི་དཔལ་དུ་བསྐྲུན་འདི་རྟག་བརྟན་སྨོན། མངྒ་ལཾ།
314



འདུས་པ་རིན་པོ་ཆེ་གཟེར་མིག་གི་མདོ་ལས་
གཤེན་རབ་ལ་བདུད་ཀྱིས་ཆོ་འཕྲུལ་
སྣ་དགུ་བསྟན་པའི་ལེའུའོ། །
༄༅། །གཡུང་དྲུང་ལྷ་ཡི་སྐད་དུ་ན། མུ་ཡེ་ཨེར་སངས་ཡོངས་འབར་གསལ།
གང་ཟག་མི་ཡི་སྐད་དུ་ན། གཤེན་རབ་ལ་བདུད་ཀྱིས་ཆོ་འཕྲུལ་སྣ་དགུ་བསྟན་པའི་
ལེའུའོ། །
༧ སྟོན་པ་གཤེན་རབ་མི་བོ་ལ། བདུད་རྗེ་ཁྱབ་པ་ལག་རིང་གིས། ཆོ་འཕྲུལ་སྣ་
དགུ་སྟོན་པ་ཡང་། དོན་ཆེད་ཅི་ཡི་ཕྱིར་ན་སྟོན། སྔོན་གྱིས་དམོད་པ་བོར་བ་དང༌། ད་
ལྟ་སྤྱོད་པ་སོ་སོར་སྟོན། གཟུགས་ཁམས་བཅུ་བདུན་ཡ་ཐ་ན། གནས་རིས་ཆེན་པོ་
བཞི་ཡོད་དེ། སྲིད་པ་ཡེ་སངས་ཀྱི་ཡུལ་དང་གཅིག །བར་ལྷ་འོད་གསལ་གྱི་གནས་
དང་གཉིས། མགོན་བཙུན་ཕྱུའི་གྲོང་ཁྱེར་དང་གསུམ། འོག་མིན་ལྷའི་ཕོ་བྲང་དང་
བཞིའོ། །སྟོན་པ་གཤེན་རབ་མི་བོ་ཡིས། འགྲོ་བ་སེམས་ཅན་དོན་ཆེད་དུ། སྨོན་ལམ་
དྲག་པོ་བཏབ་པ་ཡིས། སྲིད་པ་ཡེ་སངས་ཡུལ་དུ་ནི། སེམས་བསྐྱེད་གཏོ་རྗེ་སློབ་
དཔོན་ནི། འབུམ་ཁྲི་གློག་གི་ལྕེ་ཅན་ལ། ཤེས་རབ་བསྐྱེད་ཅིང་བློ་རྩལ་སྦྱངས། འོག་
མིན་ལྷའི་ཕོ་བྲང་དུ། རྫོགས་སྐུ་གཤེན་ལྷ་འོད་དཀར་ལ། འགྲོ་བ་འདུལ་བའི་བོན་
ལུང་མནོས། མགོན་བཙུན་ཕྱྭ་ཡི་གྲོང་ཁྱེར་དུ། ཡེ་ཤེས་ལྷ་ཡི་སྟོན་པ་ལ། སླད་ནས་
315



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བྱོན་པའི་སྟོན་པ་ཡང་། གཡུང་དྲུང་བོན་གྱི་སྒོ་མོ་ལ། ཤེས་རབ་བསྐྱེད་པའི་བློ་རྩལ་
སྦྱངས། བར་ལྷ་འོད་གསལ་ཡུལ་དུ་ཡང་། ཡེ་གཤེན་གཡུང་དྲུང་སེམས་དཔའ་རྣམས།
ཤེས་བྱའི་སྒྲིབ་པའི་སྒྲིབ་པ་སྦྱངས། མི་མཇེད་པའི་འཇིག་རྟེན་དུ། སྤྲུལ་པའི་སྐུས་
འདུལ་བའི་གཤེན་དྲུག་འབུམ་ཕྲག་ཁྲི་བཀྱེ། རིགས་དྲུག་གི་སེམས་ཅན་ལ་ཡང་། ལྷ་
མ་ཡིན་གྱི་སྡེ་རངས་པོ་རིལ་གྱིས་སེམས་ཅན་ལ་གནོད་པས། གནས་རིས་སུམ་ཅུ་རྩ་
གསུམ་དུ། སྤྲུལ་པའི་བོན་པོ་སུམ་ཅུ་རྩ་གསུམ་དུ་སྤྲུལ་ནས་འདུལ་དུ་བཏང་། རི་རབ་
ཀྱི་རྩེ་མོ་ལྷ་མཐུ་རྩལ་ཅན་རྣམས་དམ་ལ་བཏགས་ནས། གཡུང་དྲུང་བོན་གྱི་བསྟན་པ་
སྲུང་བར་དབང་བསྐུར། ལྷོའི་འཛམ་བུ་གླིང་གི་དམིགས་སུ། རྒྱལ་བོན་ཐོད་དཀར་གྱི་
སྲས་སུ་སྐུ་འཁྲུངས་ནས། འགྲོ་བའི་དོན་དུ་རྒྱ་ལག་ཕྱད་པར་མཛད་དེ། དེ་ནས་ཡུལ་
ཁྲི་དང་འབྱམས་པར་བྱོན། གྲོང་ཁྱེར་ལྷུན་གྲུབ་འདུས་པར། འགྲོ་བ་རྣམས་དྲང་པའི་
སླད་དུ། ནམ་མཁའ་ལ་ལྷའི་སྐུ་ཕྱག་རྒྱ་ཆེན་པོ་བསྟན་ནས། ཕྱོགས་བཞི་མཚམས་
བརྒྱད་སྟེང་འོག་གཉིས་ཏེ་བཅུར། བདེ་བར་གཤེགས་པ་སྟོང་གི་སྐུར་སྤྲུལ་གྱིན།
མཚན་བརྗོད་པས། དེའི་བྱིན་རླབས་དང་ཡོན་ཏན་གྱིས། སྟོང་གསུམ་གྱི་སེམས་ཅན་
འཇིག་རྟེན་གྱི་ཁམས་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །
༧ དེའི་དུས་དེའི་ཚེ་ན། གཟུགས་ཁམས་ལྷའི་མ་ཐ། ཚངས་རིས་ཀྱི་ཐད་ཀ་ནས་
བྱང་ཕྱོགས་དཔག་ཚད་གཅིག་བརྒྱ་དང་བརྒྱད་ཀྱི་ཐད་ཀ་ན། མུན་པའི་གཡུང་དྲུང་
ཟེར་ལྡན་གྱི་རྒྱལ་ཁམས་བྱ་བ་ཡོད་དེ། མུན་པ་སྨག་ནག་འཁོར་ལོའི་ནང་ནས། སྔོན་
གྱིས་དམོད་པའི་དབང་གིས་བདུད་རྒྱ་ལག་ཐོད་རྗེའི་བུ། བདུད་ཁྱབ་པ་ལག་རིང་
བྱ་བ། ཤིན་ཏུ་ཡང་མ་དགའ་བའི་སེམས་སྐྱེས་ནས། རབ་ཏུ་ཡང་མི་དགའ་གདུང་
སྟེ་ངུས་སོ། །དེ་ལ་བདུད་ཀྱི་འཁོར་རྣམས་ཀྱིས་ཞུས་པ། བདུད་རྗེ་ཁྱབ་པ་ལག་རིང་
ལགས། ཤིན་ཏུ་གདུང་སྟེ་བཤུམ་པ་ཅི་ལ་བཤུམ། བདག་ཅག་འཁོར་པ་རྣམས་ལ་
316



མདོ་སྡེ།
མདོ་གཟེར་མིག་
༼ཁ༽
བསྟན་ཏེ་གསོལ། དེ་སྐད་ཅེས་འཁོར་གྱིས་ཞུས་སམ་གསོལ་པས། དེ་ལ་བདུད་རྗེས་
འཁོར་ལ་སླར་སྨྲས་པས། འཁོར་རྣམས་ཀུན་ཀ་ང་ལ་ཉོན། ངའི་འདུལ་བའི་ཞིང་
ཁམས་འདི། ཤིན་ཏུ་མི་མཇེད་རབ་ཏུ་རྩོད་པ་ཅན་ཞིག་ཡིན། ཤིན་ཏུ་འཐབ་ལ་རབ་
ཏུ་རྩུབ་པ་ཅན་ཞིག་ཡིན། ཤིན་ཏུ་ཁྲོས་ལ་རབ་ཏུ་འཚིགས་པ་ཅན་ཞིག་ཡིན། འདི་
ནི་མི་ཐར་བདུད་ཀྱི་ཆུ་བོ་ཆེན་པོ་བཞི་ཡོད་པས། གང་ཡང་མི་ཐར་འཁོར་གྱིན་འོང་
བ་ཞིག་ཡིན། འུ་བུའི་ཞིང་ཁམས་སྟོང་ལ་ཁད་དེ་སོང་། ཞིང་ཁམས་སྟོང་པར་བྱེད་
པའི་བགེགས། གཤེན་རབ་མི་བོ་རྫུན་པོ་ཆེ། ཁ་ན་རྫུན་ཚིག་སྣ་དགུ་སྨྲ། ཐབས་ངན་
མི་ཤེས་དགུ་གཅིག་ཤེས། ངའི་ཡོད་ཁམས་གང་བ་འདི། ད་ལྟ་མེད་ཁམས་སྟོང་པར་
བཏང་། སེམས་ཅན་མི་ཐར་སྐྱེ་བ་ཡང་། མི་སྐྱེ་བ་རུ་སྟོངས་སུ་བཅུག །སེམས་ཅན་
མི་ཐར་རྒས་པ་ཡང་། མི་རྒས་པ་རུ་སྟོངས་སུ་བཅུག །སེམས་ཅན་མི་ཐར་ན་བ་
ཡང་། མི་ན་བ་རུ་སྟོངས་སུ་བཅུག །སེམས་ཅན་མི་ཐར་འཆི་བ་ཡང་། མི་འཆི་བ་
རུ་སྟོངས་སུ་བཅུག །གཤེན་རབ་མི་བོ་རྫུན་པོ་ཆེ། ཐར་མེད་བདུད་ཀྱི་ཆུ་བཞི་ཡང་།
ད་ནི་སྟོང་པ་ཉིད་དེ་སོང་། དེ་ལ་གདུང་སྟེ་ངུ་བ་ཡིན། གཤེན་རབ་མི་བོ་རྫུན་པོ་ཆེ།
མི་མཇེད་པའི་སེམས་ཅན་ཡང་། ད་ནི་ཤིན་ཏུ་མཇེད་པར་སོང་། རྩོད་པ་ཅན་གྱི་
སེམས་ཅན་ཡང་། ད་ནི་མི་རྩོད་པ་རུ་སོང་། འཐབ་མོ་ཅན་གྱི་སེམས་ཅན་ཡང་། མི་
འཐབ་པ་རུ་དལ་བར་སོང་། ཁྲོ་གཏུམ་ཅན་གྱི་སེམས་ཅན་ཡང་། མི་ཁྲོ་བ་རུ་རབ་
ཏུ་ཞི། འཚིགས་པ་ཅན་གྱི་སེམས་ཅན་ཡང་། མི་འཚིགས་པ་རུ་ཤིན་ཏུ་དལ། དེ་ལ་
གདུང་སྟེ་ངུ་བ་ཡིན། གཤེན་རབ་མི་བོ་རྫུན་པོ་ཆེས། ཐབས་ངན་སྟོང་གིས་བྲིད་བྲིད་
ནས། ལུས་པའི་སེམས་ཅན་ཀྱང་ནི་ལོག །བདུད་ཀྱི་སྤྱོད་པ་བྱེད་པ་ཉུང༌། གཤེན་
རབ་ཀྱི་སྤྱོད་པ་ལོག་པར་བྱེད། བདུད་ཀྱིས་ཚིག་རྩུབ་སྨྲས་པ་ཉུང༌། གཤེན་རབ་རྫུན་
ཚིག་ལོག་པ་སྨྲ། བདུད་ཀྱིས་བཤའ་གཏུབ་བྱེད་པ་ཉུང་། གཤེན་གྱིས་ཁྱུ་སྟོངས་བྱེད་
317



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པ་མང་། དེ་ལ་གདུང་སྟེ་ངུ་བ་ཡིན། གཤེན་རབ་མི་བོ་རྫུན་པོ་ཆེ། ངའི་ཡོད་ཁམས་
གང་པ་འདི། ད་ལྟ་མེད་ཁམས་སྟོང་པར་བཏང་། ངའི་ཡོད་ཁམས་མང་པ་འདི། ད་
ལྟ་མེད་ཁམས་ཉུང་པར་བཏང་། ངའི་ཡོད་ཁམས་ང་རྒྱལ་འདི། ད་ལྟ་མེད་ཁམས་ཞི་
བར་བཏང་། ངའི་ཡོད་ཁམས་ཆགས་པ་འདི། ད་ལྟ་མེད་ཁམས་འཇིག་པར་བཏང༌།
ངའི་ཡོད་ཁམས་མུན་པ་འདི། ད་ལྟ་མེད་ཁམས་གསལ་བར་བཏང་། དེ་ལ་གདུང་
སྟེ་ངུ་བ་ཡིན། གཤེན་རབ་མི་བོ་རྫུན་པོ་ཆེ། ངའི་ཞིང་ཁམས་གང་བ་འདི། རིགས་
དྲུག་སེམས་ཅན་མང་པོས་གང༌། ཡོད་ཁམས་གང་པར་ཡོད་པ་ལ། ད་ནི་སྟོང་ལ་
ཁད་དེ་སོང་། བདུད་ཀྱི་འཁོར་རྣམས་ཀུན་འཚོགས་ལ། ལྟ་བ་མིག་རྣོན་རྣམས་ཀྱིས་
ལྟོས། གང་བ་སྟོང་ལ་ཁད་དེ་སོང་། དེ་ལ་གདུང་སྟེ་ངུ་བ་ཡིན། དེ་སྐད་ཅེས་བདུད་
རྗེ་ཁྱབ་པ་ལག་རིང་གིས། བདུད་ཀྱི་འཁོར་རྣམས་ཀུན་ལ་སྨྲས་སོ། །དེར་བདུད་རྗེའི་
གཡོག་འཁོར་མང་པོས་ཀྱང་། བདུད་རྗེ་ཁྱབ་པས་དབང་བསྒྱུར་བའི། རིགས་དྲུག་
སེམས་ཅན་མང་པོ་ལ། ལྟ་བ་མིག་རྣོན་རྣམས་ཀྱིས་བལྟས། བལྟས་པས་མཐོང་ནས་
སླར་ཞུས་པ། ཀྱེ་བདུད་རྗེ་ཁྱབ་པས་གསུངས་པ་བདེན། འོ་སྐོལ་ཀུན་གྱིས་ག་ན་ཚོར།
བདུད་ཀྱི་ཡོད་ཁམས་གང་བ་འདི། གཤེན་གྱིས་མེད་ཁམས་སྟོང་པར་བཏང་། དམྱལ་
བའི་ཡུལ་དུ་བལྟས་པས་ཀྱང་། བཙོ་བསྲེག་བཤའ་གཏུབ་བྱེད་པ་དང་། གཅོད་སྦྱོང་
འབུག་འདྲལ་བྱེད་པ་ཉུང༌། ཡི་དྭགས་ཡུལ་དུ་བལྟས་པས་ཀྱང་། བཀྲེས་སྐོམ་རབ་
ཏུ་གདུང་བ་དང་། གཅིག་ལ་གཅིག་གིས་གསོད་སྦྱོང་ཉུང༌། བྱོལ་སོང་ཡུལ་དུ་བལྟས་
པས་ཀྱང༌། གླེན་ལྐུགས་བཀོལ་སྤྱོད་བྱེད་པ་དང༌། གཅིག་གིས་གཅིག་ཟ་གནོད་འཚེ་
ཉུང༌། མིའི་ཡུལ་དུ་བལྟས་པས་ཀྱང་། འཕོ་འགྱུར་འདོད་པའི་སྡུག་བསྔལ་དང་།
གཅིག་ལ་གཅིག་གིས་བགེགས་བྱེད་ཉུང་། ལྷ་མིན་ཡུལ་དུ་བལྟས་པས་ཀྱང་། ཁྲོ་
གཏུམ་འཁྲུག་པ་བྱེད་པ་དང་། ང་རྒྱལ་སྡུག་བསྔལ་སྐྱེ་བ་ཉུང་། ལྷའི་ཡུལ་དུ་བལྟས་
318



མདོ་སྡེ།
མདོ་གཟེར་མིག
པས་ཀྱང་། འདུ་ཤེས་མེད་པའི་བསམ་རླགས་དང་། ཕམ་ལྟུང་སྡུག་བསྔལ་སྐྱེས་
པ་ཉུང༌། དེ་ལྟར་བདུད་ཀྱི་ཞིང་ཁམས་རྣམས། ཡོད་ཁམས་གང་བར་འདུག་པ་ནི།
མེད་ཁམས་སྟོང་པར་སོང་བར་མཐོང་། བདུད་ཀྱི་གཡོག་འཁོར་མང་པོ་ཡང་། མ་
དགའ་འགྱོད་པའི་སེམས་སྐྱེས་ནས། སྤྲོ་ཚིག་ཁ་རུ་བཏོན་པ་ནི། ཇོ་བོ་བདུད་རྗེ་ཁྱབ་
པ་ལགས། ད་ཡང་འོ་སྐོལ་ཅི་ལྟར་བགྱི། ཤ་ལ་ཟ་བའི་ཤ་ཡང་དཀོན། ཁྲག་ལ་བཏུང་
བའི་ཁྲག་ཀྱང་དཀོན། པགས་པ་གོན་པའི་པགས་ཀྱང་དཀོན། རུས་ལ་འཆའ་བའི་
རུས་ཀྱང་དཀོན། དེ་སྐད་ཅེས་སྨྲས་ནས། བདུད་ཀྱི་གཡོག་འཁོར་མང་པོ་བསམ་ལས་
འདས་པས་སྨྲས་ཀྱིན་ངུས་པས། འཇིག་རྟེན་གྱི་ཁམས་ཀྱང་གཡོ་བ་དང༌། འདར་བ་
དང་། འགུལ་བ་དང་། མེར་བ་དང་། ཁ་བ་དང་། སེར་བ་དང་། རླུང་དམར་དང་།
མི་ནད་དང་། ཕྱུགས་ནད་དང༌། མི་དགེ་བ་སྣ་ཚོགས་འབྱུང་ངོ༌། །སེམས་ཅན་
ཐམས་ཅད་ཀྱང་འཇིགས་ཤིང་སྐྲག་གོ །
དེའི་ཚེ་དེའི་དུས་ན། མཚན་དང་ལྡན་པའི་ཁྱེའུ་ཆུང་བཞིས། སྟོན་པ་ལ་ཞུས་པའི་
མདོ། ཐར་ལམ་གོ་འཕང་འདྲེན་པའི་གཙོ། ས་ལེ་འོད་གསལ་སྒྲོན་མའི་མཆོག །འགྲོ་
བའི་དོན་མཛད་བྱམས་པའི་ཐུགས། ཅིར་ཡང་སྤྲུལ་སྐུ་ཐམས་ཅད་འདུལ། གཤེན་
རབ་སྟོན་པའི་སྒྲོན་མ་ལགས། སྟོན་པས་འདུལ་བའི་དུས་འདི་ལ། ཐམས་ཅད་བདེ་
ཞིང་ཀུན་དགའ་སྐྱིད། ཕྱོགས་བཅུའི་འཇིག་རྟེན་ཀུན་ཀ་ན། བདེར་གཤེགས་སྟོང་གི་
ཐུགས་རྗེ་ཡིས། འཁོར་བའི་སེམས་ཅན་མང་པོ་ཡང་། ཐར་པའི་བདེ་གནས་ཐོབ་ཅིང་
སངས། དེའི་དུས་དང་གནས་སྐབས་འདིར། འདི་ལྟ་བུ་འབྱུང་བར་མི་རིག་ན། སྒྲ་
ཡང་ངན་ལ་འོད་ཀྱང་ནག །ས་ཡང་གཡོ་ལ་རི་ཡང་འདར། རླུང་ཡང་འཚུབ་ལ་
སེར་ཡང་འདྲིལ། མི་ཕྱུགས་ཀུན་ལ་ནད་ཡམས་དར། འདིའི་རྒྱུ་འབྲས་ཅི་ལྟར་ལགས།
སྟོན་པས་འཁོར་ལ་བཤད་དུ་གསོལ། དེ་སྐད་ཅེས་ཞུས་སམ་གསོལ་པས། དེ་ལ་
རས།
319



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཤེན་རབ་ཀྱིས་བཀའ་བསྩལ་པ། འཁོར་དུ་གཏོགས་པའི་སེམས་ཅན་རྣམས། དེའི་
རྒྱུ་འབྲས་བཤད་ན་འདི་ལྟར་རོ། །ད་ལྟའི་དུས་འདི་ཁྱད་པར་ཅན། སྐུ་བཞི་མཛེས་
པའི་ཞལ་བཞི་ལས། ལྷ་གཤེན་སྲིད་པ་ལྷ་མོ་སྟོང་། སྐུ་མདོག་མངོན་དུ་ཕྱོགས་བཅུར་
བསྟན། དེའི་ཐུགས་རྗེའི་བྱིན་རླབས་ཀྱིས། སྔོན་ཚེ་སྒྲིབ་བྱང་ཚོགས་རྫོགས་ནས། ཐར་
པའི་གོ་འཕང་ཐོབ་སྟེ་སོང་། སྟོན་པའི་ཐུགས་རྗེས་ཀུན་ཁྱབ་ཀྱང་། སེམས་ཅན་ལས་
ཀྱི་སྒྲིབ་པ་རྣམས། ཐར་པ་མ་ཐོབ་ཕྱིར་ལ་ལུས། བསོད་ནམས་ཚོགས་དང་མ་ལྡན་
པའི། ཕྱིན་ཅི་ལོག་ལ་དད་པའི་བདུད་རིགས་རྣམས། འཁོར་བ་སྟོང་གིན་དོགས་
ནས་སྤྱོད། ཐར་པ་ཐོབ་པའི་སེམས་ཅན་ལ། ཕྲག་དོག་དབང་གིས་ས་ལྟར་སྐྱེས། སྨྲ་
སྔགས་མྱ་ངན་ངུ་འབོད་ཀྱིས། མི་དགེ་རྟགས་རྣམས་བྱུང་བ་ཡིན། འདི་ལ་ཀུན་ཀྱང་
མ་བསྔངས་ཤིག །དགེ་བ་ཡོད་ན་སྡིག་ཡོད་དོ། །དཀར་བ་ཡོད་ན་ནག་པོ་ཡོད། ཉི་
མ་ཡོད་ན་མུན་པ་ཡོད། སྟོན་པ་ཡོད་ན་དོས་འཛུགས་ཡོད། འདི་ལ་ཀུན་ཀྱང་མ་
སྐྲག་པར། དགེ་བའི་ལས་རྣམས་རྒྱུན་དུ་སོང་། དེ་སྐད་ཅེས་གཤེན་རབ་ཀྱིས་བཀའ་
བསྩལ་ཏོ། །
དེ་ལ་ཡང་མཚན་དང་ལྡན་པའི་ཁྱེའུ་བཞིས་སྟོན་པ་ལ་སླར་ཞུས་པ། གཤེན་རབ་
ལགས། མི་དགེ་སྣ་ཚོགས་བདུད་ཀྱི་རྟགས། འདི་བཟློག་ན་ཅིས་ཟློག་པར་འགྱུར། དེ་
སྐད་ཅེས་སྟོན་པ་ལ་ཞུས་སམ་གསོལ་པས། དེ་ལ་སྟོན་པས་བཀའ་བསྩལ་པ། སྤྱིར་ན་
སེམས་ཅན་ལས་ནི་རྒྱུན་ཐག་ཤིན་ཏུ་རིང༌། སྟོན་པའི་ཐུགས་རྗེ་ངང་ཡང་རྒྱུན་ཐག་
བསྲིང་ལ་གདུལ། འདི་ནི་ཕྱེད་ཙམ་རྐྱེན་གྱི་ལས་ངན་ཡིན། ཐུགས་རྗེ་རྐྱེན་གྱི་ཟློག་ན་
མྱུར་བར་ཟློག་པར་འགྱུར། དེ་སྐད་ཅེས་གཤེན་རབ་ཀྱིས་བཀའ་བསྩལ་བས། འདོད་
པ་རྣམ་པ་ལྔའི་ཡར་སྟེགས་རྣམས། སྤྱན་སྔར་བཤམས་ནས། བྱིན་གྱིས་བརླབས་ནས་
ཐལ་སྦྱོར་ཕྱག་རྒྱ་ཐུགས་ཀར་གཏད་ནས། ཞལ་ནས་བར་ཆད་བཟློག་པའི་སྔགས་
320



མདོ་སྡེ།
མདོ་གཟེར་མིག་
༼ཁ༽
བརྗོད་པ། ཁྲོ་རོང་རོང་འབྲོང་ཐོག་ཐོག་ཚལ་ཏྲག་དྲང་རི་ལི་བྱི་བྱ། དེ་སྐད་ཅེས་
ཞལ་ནས་བརྗོད་པས། ཡས་སྟགས་བཤམས་པ་ཕྱོགས་བཞིར་གཏོར་བས། སྟོན་པའི་
ཐུགས་རྗེ་བྱིན་རླབས་ཀྱིས། བདུད་ཡུལ་འདོད་པ་རྣམ་པ་ལྔའི་གང་ངོ༌། །དུག་ལྔ་ནད་
ཀྱིས་དུ་བའི་ལོག་པར་ཕྱོགས་པའི་སེམས་ཅན་རྣམས། བདུད་ཀྱི་དམག་དཔུང་བྱེད་པ་
ཀུན། ལན་གཅིག་ཅི་འདོད་ཡིད་བཞིན་འཕྲད། དགོས་འདོད་རེ་བ་སོ་སོར་བསྐངས།
ཤིན་ཏུ་དགའ་བའི་སེམས་སྐྱེས་ནས། སྟོན་པའི་ཕྱོགས་སུ་ལྷ་ཕྱག་འཚལ། དགའ་
བའི་སེམས་ཀྱིས་སྨྲས་པ་ནི། སྐྱེས་མཆོག་ཐབས་ལ་མཁས་པའི་མཆོག །ཐུན་མོང་
ཀུན་དང་མ་ཡིན་པའི། རྫུ་འཕྲུལ་ཤིན་ཏུ་ཆེ་བའི་བླ། བདག་ཅག་འཁོར་བའི་སེམས་
ཅན་རྣམས། འདོད་པས་གདུངས་ནས་སྡུག་པ་རྣམས། ཅི་འདོད་ཡིད་བཞིན་འཕྲད་
ནས་སུ། དགོས་འདོད་རེ་བ་སོ་སོར་བསྐང་། རྫུ་འཕྲུལ་མངའ་བའི་སྐྱེས་མཆོག་ལ།
སྐྱབས་སུ་བདག་ཅག་རྣམས་ཀྱང་གསོལ། དེ་སྐད་ཅེས་སྨྲས་ནས། སེམས་ཅན་ལས་
འཕྲོ་བཟང་པོ་ཡོད་པ་ནི། ཤིན་ཏུ་གྲངས་མང་བ་ཞིག་སྟོན་པའི་སྐུ་ལ་སྐྱབས་སུ་ཚུར་
འདུས་སོ། །ལས་འཕྲོ་མེད་པའི་སེམས་ཅན་ཤིན་ཏུ་གྲངས་མང་བ་བསམ་དུ་མེད་པ་
ཞིག་གིས། ཁ་ཕྱིན་ཅི་ལོག་ཏུ་བལྟས་ནས། བདུད་ཀྱི་ཕྱོགས་དང་མཐུན་པའི་ལས་
སྤྱོད་བྱེད་དོ། །སྟོན་པའི་ཐུགས་རྗེས་འཇིག་རྟེན་གྱི་ཁམས་སུ། དུས་དེར་མི་དགེ་བའི་
རྟགས་དང་། མི་མཐུན་པའི་ནད་རྣམས་ལན་གཅིག་ཤིན་ཏུ་ཞི་བར་འགྱུར་རོ། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་གིས། མི་དགེ་སྣ་ཚོགས་བྱེད་པའི་
བདུད་ཀྱི་གཡོག་འཁོར་མང་པོར་སྨྲས་པ། ཡང་ངའི་ཡོད་ཁམས་གང་བའི། སེམས་
ཅན་འགའ་ཙམ་ལུས་པ་ཡང་། མེད་པར་བྱེད་པའི་རྫུན་པོ་ཆེ། གཤེན་རབ་མི་བོ་
ཐབས་ངན་ཅན། སྐྱོན་ཅན་དེ་ཡིས་ཁྲིད་དེ་སོང་། ཝ་ལ་ཟ་མ་སྙིང་རེ་ན། བདུད་ཀྱི་
འཁོར་རྣམས་ཚུར་ཞིག་འཚོགས། གཤེན་ལ་དམག་ཚོགས་མ་དྲངས་ན། གཤེན་རབ་
321



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མི་བོ་མ་བསད་ན། ཡོད་ཁམས་གང་པ་སྟོང་ལ་ཁད། འོ་སྐོལ་གསོད་གཅོད་བདུད་
ཀྱི་བུ། སྐྱེ་རྒ་ན་འཆི་བདུད་ཀྱི་ཆུ་བོ་ལ། སེམས་ཅན་ཐམས་ཅད་འཁོར་ཞིང་མ་ལུས་
ན། འོ་སྐོལ་ཟས་སུ་ཤ་ཁྲག་ཟ་བ་ག་ན་འོང་། ལས་སུ་བསད་བཅད་བྱེད་པ་ཅི་ལ་
བྱ། ལོངས་སྤྱོད་འཐབ་ཀྱིན་རྩོད་པ་འཐབ་ཟླ་ག་ན་ཡོད། གོ་གྱོན་མཚོན་ཐོགས་གཤེན་
རབ་གསོད་དུ་འདོང་། མ་ཐོགས་མྱུར་དུ་གཤེན་རབ་གསོད་དུ་འདོང་། དེ་སྐད་ཅེས་
བདུད་རྗེ་ཁྱབ་པ་ལག་རིང་གིས། འཁོར་ལ་སྨྲས་ནས་དམག་བསྡུས་སོ། །
དེའི་ཚེ་དེའི་དུས་ན། མུན་པ་སྨག་གནག་འཁྲིགས་པའི་ཀློང༌། ལྕགས་མཁར་
སྒོ་བརྒྱ་རྩེ་བརྒྱ་ན། བདུད་རྒྱལ་ལག་ཐོད་རྗེ་ལ། འཁོར་ཤན་པ་འབུམ་གྱིས་བསྐོར་
བ་ལངས་ནས། བདུད་ཁྱབ་པ་ལག་རིང་གཤེན་ལ་དམག་འདྲེན་པ་ལ་སྨྲས་པ་ལ།
བདུད་རྗེ་ཁྱབ་པ་ལག་རིང་གསོན། བྱའོ་ཅོག་གི་ལས་རྣམས་ནི། ཐམས་ཅད་བརྟགས་
གིན་གཟབ་ལ་བྱ། མ་བརྟགས་མ་གཟབ་ཐོ་ཆོ་ནི། རང་ཕུང་ཙམ་དུ་མི་འགྱུར་རམ།
དྲག་པོ་ལས་ཀྱི་དམག་ཚོགས་འདི། གཤེན་རབ་མི་བོ་མ་སོད་པར། རང་རེ་གཡུལ་
ལོག་མི་འོང་ངམ། འོ་སྐོལ་བདུད་ཀྱི་ཞིང་ཁམས་འདི། ཅིག་ཅར་སྟོང་སྟེ་མི་འགྲོ་འམ།
ངས་ནི་དཔྱད་ཀྱིན་བསམ་པ་ལ། བདུད་དམག་མང་པོ་ཕར་དྲངས་ཀྱང་། དམག་
གིས་ཐུབ་པར་མ་མཐོང་ངོ༌། །གཤེན་རབ་མི་བོ་བྱ་བ་དེ། ཚིག་ནི་མི་ཤེས་དགུ་ཡང་
ཤེས། སྤྱོད་པ་མི་བྱེད་དགུ་ཡང་བྱེད། སྤྲུལ་པ་མི་སྟོན་དགུ་ཡང་སྟོན། འཇིག་རྟེན་
ཁམས་ཀྱི་སེམས་ཅན་ལ། བདུད་ཀྱི་དམག་དཔུང་མ་ཡིན་པ། ཕྱི་མ་ཀུན་ལ་དབང་
ཡང་བསྒྱུར། འདི་ལ་གཟབ་ནས་མ་འཐབ་ན། འོས་པའི་ཐོ་ཆོ་ཚོད་ཡོད་ཀྱིས། ཐུབ་
པ་ལྟ་བུ་མི་འགྱུར་ངེས། ཐབས་ལ་མཁས་པས་རྐུ་བསླུ་བྱ། དྲག་པོ་དམག་འདི་བཤོལ་
བར་བཅད། གཤེན་རབ་མི་བོ་བྱ་བ་འདི། སྐྱེས་ནས་ད་ལྟ་ཕན་ཆད་དུ། ལྷ་དང་སློབ་
དཔོན་མཉེས་པར་བྱས། ལྷ་དང་སློབ་དཔོན་དུ་བརྫུས་ལ། དེ་ལྟར་ཐབས་ལ་མཁས་
322



མདོ་སྡེ།
མདོ་གཟེར་མིག
པར་གྱིས། མྱ་ངན་ལས་སུ་འདོས་ཤིག་གྱིས། དེ་ལྟར་བསླུས་ན་བསླུ་བར་ངེས། བདུད་
རྒྱལ་ལག་ཐོད་རྗེས་བདུད་ཁྱབ་པ་ལག་རིང་ལ་སྨྲས་སོ། །དེ་ལ་བདུད་ཁྱབ་པ་ལག་
རིང་གིས་ཀྱང་། དེ་ལྟར་ཡིན་པར་བསམ་ནས། ཕའི་ངག་མ་བཅག་པར་གཤེན་རབ་
བསླུ་རུ་ཆས་སོ། །
དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། རིན་པོ་ཆེ་འབར་བའི་མཁར་
བར་པོ་སོ་བརྒྱད་ཀྱི་ནང་ན་བཞུགས་ཙམ་ན། ནམ་མཁའ་ལ་སྒྲ་དང་འོད་དང་ཁུ་
རླངས་དང་ཁུ་འཕང་བྱུང་ངོ༌། །དེ་ནས་གཤེན་རབ་ཀྱི་མཁར་བར་པོ་སོ་བརྒྱད་ཀྱི་རྩེ་
མོ་ན། དཔག་ཚད་གཅིག་གི་ནམ་མཁའ་ལ། མི་དཀར་པོ་འོད་ཀྱིས་བསྐོར་བ། རྔ་
བརྡུང་གཤང་དཀྲོལ་བ་ཞིག །གཤེན་རབ་མི་བོ་ཟེར་གྱིན་འབོད་དོ། །སྟོན་པ་གཤེན་
རབ་ནི། རྣམ་པ་ཐམས་ཅད་མཁྱེན་པ་ཡིན་པས། བདུད་བསླུ་བ་ལ་འོང་བ་ཡིན་
པར་ནི་མཁྱེན་ཏེ། ལན་གཅིག་བདུད་ཀྱི་ངོས་མ་བཟུངས་པར། དལ་བུལ་ཞི་བས་
གདུལ་བར་དགོངས་ནས། སྐད་ཕྱུངས་ནས་ཨང་ཞེས་གསུངས་པས། མི་དཀར་པོ་
དེས། གཤེན་རབ་ལ་སྨྲས་པ། ཀྭ་གཤེན་རབ་མི་བོ་ཁྱོད་ཁོ་ན་འཇིག་རྟེན་གྱི་ཁམས་
འདི་ན་ཨེ་རེ་སྡུག །སེམས་ཅན་མང་པོའི་ཁ་ལོ་བསྒྱུར་ནས་སྐུ་འོ་རེ་རྒྱལ། ང་ནི་ཁྱོད་
ཀྱི་ཡི་དམ་གཤེན་ལྷ་འོད་དཀར་ཡིན། གཅོལ་མེད་འགྲོ་དོན་བྱེད་བྱེད་ནས། སེམས་
ཅན་སྐྱོན་གྱི་གྲིབ་མ་ཡིས། གཤེན་ལྷའི་ངོ་ཡང་ཅང་ཤེས་སམ། འགྲོ་བའི་དོན་གྱི་ཅི་
ཞིག་བྱ། མྱ་ངན་གླིང་ནས་ད་འདའ་རན། ང་ནི་ཁྱོད་ཀྱི་བསུ་མ་ཡིན། རང་ཅག་འགྲོ་
ལ་ད་ལྟ་འདོང་། དེ་སྐད་ཅེས་སྨྲས་སོ། །དེ་ལ་གཤེན་རབ་ཀྱིས་བཀའ་བསྩལ་པ། ཡི་
དམ་ལྷ་ཡང་ཐུགས་རེ་འཁྲུལ། གཤེན་རབ་འགྲོ་བའི་དོན་ལ་བསྐོས། འཁོར་བའི་གླིང་
ནས་བདག་མི་འགྲོ། འཁོར་བའི་གླིང་ནས་བདག་འགྲོ་རུ། ད་རུང་འགྲོ་བའི་དོན་མི་
རྫོགས། ད་རུང་སྐྱེ་ཤིའི་སྒོ་མ་ཆོད། བདག་འཁོར་བ་མྱ་ངན་འདས་རྒྱུ་ལ། སྐུ་གསུང་
323



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཐུགས་ཀྱི་དོན་མ་འགྲུབ། དེ་གྲུབ་ཙམ་ན་སྡོད་ཅིག་འདའ། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །དེ་ལ་ཡང་བདུད་ཀྱིས་སླར་སྨྲས་བ། སྟོན་པ་གཤེན་རབ་མི་བོ་
ཁྱོད། ཚེ་གཅིག་ལས་སུ་དགེ་བ་སྤྱོད། དགེ་བ་སྤྱོད་པའི་དོན་རེ་ཆུང་། ཡི་དམ་ལྷའི་
བཀའ་གཅོག་གམ། འཇིག་རྟེན་ལས་ནི་བྱས་ཀྱིན་དཀའ། འཁོར་བའི་ལུས་ནི་བླང་
གིན་སྡུག །ཡི་དམ་ལྷའི་བཀའ་མ་བཅག །འཇིག་རྟེན་ཁམས་ན་མྱ་ངན་འདོས། དེ་
སྐད་ཅེས་བདུད་ཀྱིས་སྨྲས་སོ། །དེ་ལ་ཡང་གཤེན་རབ་ཀྱིས་བཀའ་བསྩལ་པ། ཡི་དམ་
ལྷ་ཡང་ཐུགས་རེ་འཁྲུལ། འཁོར་བའི་སེམས་ཅན་མང་པོ་རྣམས། རྒྱུན་དུ་ཐུགས་རྗེས་
མི་འདྲེན་པར། སེམས་ཅན་ལམ་དུ་བོར་ཅིག་པ། ལྷའི་བཀའ་ཡང་ཅང་ཡིན་ནམ།
ལོག་པའི་མཆིད་ཅིག་མ་ཡིན་ནམ། ཁ་ན་སྨྲ་བ་དོན་དུ་གྱིས། འཇིག་རྟེན་ལས་ནི་
བྱས་ཀྱིན་ཡོངས་ཀྱང་དཀའ། འཁོར་བའི་ལུས་ནི་བླང་གིན་ཡོངས་ཀྱང་སྡུག །རང་གི་
ལུས་ལ་དཔེ་ལོང་ལ། གཞན་ལ་གནོད་པ་ཡེ་མ་བྱེད། ཁ་ན་སྨྲ་བ་དོན་དུ་གྱིས། ངའི་
ཐུགས་རྗེས་སྐྱབས་སུ་འདུད། སྡུག་བསྔལ་བདུད་ཀྱི་ཆུ་བཞི་བསྒྲལ། བྱམས་པར་ལྡན་
པའི་སེམས་དང་སྤྲད། མི་འགྱུར་གཡུང་དྲུང་ས་ལ་བཀོད། དེ་སྐད་ཅེས་གཤེན་རབ་
ཀྱིས་བཀའ་བསྩལ་པས། བདུད་ཁྱབ་པ་ལག་རིང་མཚང་ལ་ཕོག་ནས་ཁྱོད་ཀྱིས་བྲོས་
ཏེ་སོང་ངོ༌། །
དེ་ནས་ཡང་སང་ཉི་མའི་རྩེ་ལ། ནམ་མཁའ་ལ་སྒྲ་དང་། འོད་དང་ཁུ་འཕང་
དང༌། ཁུ་རླངས་བྱུང་ངོ༌། །དེ་ནས་མཁར་བར་པོ་སོ་བརྒྱད་ཀྱི་ཁ་ལ། མི་ཁྲ་བོ་ལ་
རིན་པོ་ཆེ་འབར་བས་ལུས་ལ་བརྒྱན་པ། ལག་ན་སྲིད་པ་སྐོས་ཀྱི་ཆག་ཤིང་བསྣམས་
པ་ཞིག །གཤེན་རབ་མི་བོ་ཟེར་གྱིན་འབོད་དོ། །དེ་ལ་གཤེན་རབ་ནི་རྣམ་པ་ཐམས་
ཅད་མཁྱེན་པ་ཡིན་པས། བདུད་བསླུ་བ་ལ་འོང་པར་མཁྱེན་ཏེ། ལན་གཅིག་བདུད་
ཀྱི་ངོས་མ་བཟུངས་པར། དལ་བུའི་ཞི་བས་གདུལ་བར་དགོངས་ནས། གསུང་ཕྱུང་
324



མདོ་སྡེ།
མདོ་གཟེར་མིག
༼ཁ༽
ནས། ཨང་ཞེས་གསུངས་པས། མི་ཁྲ་བོ་དེས་གཤེན་རབ་ལ་སྨྲས་པ། ཀྭ་གཤེན་རབ་
མི་བོ་སྟོན་པའི་མཆོག །འགྲོ་བ་སེམས་ཅན་དོན་ཆེད་དུ་གཤེན་རབ་ཐང་ཆད་འོ་
རེ་རྒྱལ། སེམས་ཅན་ལས་ནི་ཆུ་རྒྱུན་འདྲ། ཉིད་ཀྱིས་ཆོད་པར་ག་ན་འགྱུར། ང་ནི་
འདྲེན་པའི་སློབ་དཔོན་ཡིན། ཁྱོད་ཀྱི་སྐྱེ་བ་སྔ་མ་ལ། ཤེས་རབ་རྩལ་ཤུགས་སྦྱངས་
སྦྱངས་པ། འབུམ་ཁྲི་ཀློག་གི་ལྕེ་ཅན་ཡིན། གཤེན་རབ་ལོག་པར་བྱེད་པ་ཁྱོད། གཅོལ་
མེད་འགྲོ་དོན་བྱེད་བྱེད་ནས། སེམས་ཅན་སྐྱོན་གྱི་གྲིབ་མ་ཡིས། སློབ་དཔོན་ངོ་ཡང་
ཅང་ཤེས་སམ། འགྲོ་བའི་དོན་གྱི་ཅི་ཞིག་བྱ། མྱ་ངན་གླིང་ནས་ད་འདའ་རན། ང་
ནི་ཁྱོད་ཀྱི་བསུ་མར་འོང་། རང་ཅག་འགྲོ་ལ་ད་ལྟ་འདོང་། དེ་སྐད་ཅེས་བདུད་ཀྱིས་
སྨྲས་སོ། །དེ་ལ་གཤེན་རབ་ཀྱིས་བཀའ་བསྩལ་པ། འདྲེན་པའི་སློབ་དཔོན་ཐུགས་
རེ་འཁྲུལ། བདག་གཤེན་རབ་འགྲོ་བའི་དོན་ལ་བསྐོས། འཁོར་བའི་གླིང་ནས་ང་མི་
འདའ། འཁོར་བའི་གླིང་ནས་བདག་འདའ་རུ། ད་རུང་འགྲོ་བའི་དོན་མ་གྲུབ། ད་
རུང་སྐྱེ་ཤིའི་སྒོ་མ་ཆོད། བདག་འཁོར་བ་མྱ་ངན་འདའ་རྒྱུ་ལ། སྐུ་གསུང་ཐུགས་ཀྱི་
དོན་མ་རྫོགས། དེ་རྫོགས་ཙམ་ན་སྡོད་ཅིག་འདའ། དེ་སྐད་ཅེས་གཤེན་རབ་ཀྱིས་
བཀའ་བསྩལ་པས། དེ་ལ་ཡང་བདུད་ཀྱིས་སླར་སྨྲས་པ། སྟོན་པ་གཤེན་རབ་མི་བོ་
ཁྱོད། ཚེ་གཅིག་ལས་སུ་དགེ་བ་སྤྱོད། དགེ་བ་སྤྱོད་པའི་དོན་རེ་ཆུང་། འདྲེན་པའི་
སློབ་དཔོན་བཀའ་གཅོག་གམ། དུག་ལྔ་ནད་ཀྱིས་ཟིན་པ་ཡི། འཁོར་བའི་སེམས་ཅན་
རྒྱུ་ངན་ཀུན། འགྲོགས་ཀྱིས་བཏུལ་ན་ཕྱིར་ཕྱིར་གྱོང་། ཐང་ཅིག་ཡུད་ལ་སྤྲོ་བ་སྐྱེས།
གདུལ་བ་མི་ཐུལ་སྡུག་བསྔལ་ཆེ། འདྲེན་པའི་སློབ་དཔོན་བཀའ་མ་བཅག །འཇིག་
རྟེན་ཁམས་ནས་མྱ་ངན་འདོས། དེ་སྐད་ཅེས་བདུད་ཀྱིས་སྨྲས་པས། དེ་ལ་ཡང་
གཤེན་རབ་ཀྱིས་བཀའ་བསྩལ་པ། འདྲེན་པའི་སློབ་དཔོན་ཐུགས་རེ་འཁྲུལ། འཁོར་
བའི་སེམས་ཅན་མང་པོ་ཀུན། རྒྱུན་དུ་ཐུགས་རྗེས་མི་འདྲེན་པར། སེམས་ཅན་ལམ་
325



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
དུ་བོར་ཅིག་པ། ལྷའི་བཀའ་ཡང་ཅང་ངེས་སམ། སློབ་དཔོན་བཀའ་ཡང་ཅང་ཡིན་
ནམ། ལོག་འདྲེན་མཆིད་ཚིག་མ་ཡིན་ནམ། ལོག་པར་བྱེད་པའི་མཆིད་ཡིན་ན།
སེམས་ཅན་ལས་ངན་ཆུ་བོའི་རྒྱུན་དང་ཡོངས་དང་འདྲ། ཆུ་རྒྱུན་དུས་གཅིག་ཁོ་ནར་
སྐེམ་པ་ག་ན་སྲིད། ཐུགས་རྗེ་ཆུ་བོའི་རྒྱུན་བསྲིང་ལ། སེམས་ཅན་དྲང་བར་འབྱུང་།
ད་ལྟ་མྱ་ངན་གླིང་ནས་འདོས་ཤིག་པ་ནི་ལོག་པའི་ཚིག །སེམས་ཅན་གང་ཞིག་ལོག་
པར་བྱེད་པ་ཁྱོད། ངའི་ཐུགས་རྗེའི་སྐྱབས་སུ་ཚུར་ལ་འདུས། སྡུག་བསྔལ་བདུད་ཀྱི་ཆུ་
བཞི་མྱུར་ལ་བསྒྲལ། ཕྱོགས་མེད་བྱམས་པར་ལྡན་པའི་སེམས་དང་འཕྲད། མི་འགྱུར་
གཡུང་དྲུང་བསྟན་པའི་ས་ལ་འགོད། དེ་སྐད་ཅེས་གཤེན་རབ་ཀྱིས་བཀའ་བསྩལ་པས།
བདུད་ཁྱབ་པ་ལག་རིང་མཚང་ལ་ཕོག་ནས། ཡང་ཁྱོད་ཀྱིས་བྲོས་ཏེ་སོང་ངོ༌། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་དེ། ཧ་ཅང་ཡིད་མུག་ག་ཆད་དེ།
སྟོན་པ་གཤེན་རབ་མི་བོ་ལ། བདུད་ཀྱི་ཆོ་འཕྲུལ་སྣ་གཉིས་རྡུགས། མྱ་ངན་ཁོང་དུ་
མུན་ལྟར་སྲས། མུན་ནག་འཐིབ་པའི་ཀློང་དཀྱིལ་ན། ལྕགས་མཁར་རྩེ་བརྒྱའི་ནང་དུ་
བྱོན། བདུད་རྗེ་རྒྱ་ལག་ཐོད་རྗེ་ལ། ཁྱབ་པས་སྨྲས་ནས་ཤགས་ཤིག་བཏབ། འོ་སྐོལ་
བདུད་ཀྱི་ཡོད་ཁམས་འདི། མེད་པར་སྟོང་དུ་འཛུད་པའི་མི། གཤེན་རབ་སླུ་བ་རྫུན་
ཚིག་མཁན། དྲག་པོ་དམག་གིས་མ་བསད་ན། ཞི་བའི་ཐབས་ཀྱིས་མ་བསླུས་སོ། །ལྷ་
དང་སློབ་དཔོན་གཉན་སྙམ་ནས། ལྷ་དང་སློབ་དཔོན་གཉིས་ཀར་རྫུས། གླུ་ཚིག་
མང་པོས་བསླུས་པ་ལ། ལྷ་དང་སློབ་དཔོན་བཀའ་མ་ཉན། བསླུས་པས་འདྲོང་པར་
མ་གྱུར་ནས། ད་ལྟ་ཡིད་མུག་ག་ཆད་དེ། ཡབ་ཀྱི་སྤྱན་སྔར་མཆིས་པ་ལགས། ད་
བདུད་ཀྱི་དམག་ཚོགས་ད་སྡུད་འཚལ། བདུད་ཀྱི་གོ་མཚོན་ད་གོན་འཚལ། བདུད་
ཀྱི་མཚོན་ཚོགས་ད་བརྡར་འཚལ། བདུད་ཀྱི་རྟ་ཚོགས་ད་སྟོད་འཚལ། བདུད་ཀྱི་
དར་ཚོགས་ད་འཕྱར་འཚལ། གཤེན་གྱི་ཡུལ་དུ་དམག་དྲང་འཚལ། ཡབ་གཅིག་མ་
326



མདོ་སྡེ།
མདོ་གཟེར་མིག
༼ཁ༽
བཞུགས་དམག་སྐོས་མཛོད། གཤེན་རབ་མི་བོ་མ་སོད་ན། འཇིག་རྟེན་ཡོད་ཁམས་
སྟོང་ལ་ཁད། བདུད་རྗེ་ཁྱབ་པ་ལག་རིང་གིས། ཡབ་ལ་དེ་སྐད་སྨྲས་ནས་ཞུས། ཡབ་
ཀྱིས་སླར་ལ་བཀའ་བསྩལ་པ། བདུད་རྗེ་ཁྱབ་པ་ལག་རིང་གསོན། བདུད་ཀྱི་དམག་
ཚོགས་མང་པོ་འདི། གཤེན་ལ་དྲངས་པ་མི་དཀའ་སྟེ། དམག་གིས་ཐུབ་པར་གཤེན་
མི་འགྱུར། དམག་གིས་ཐུབ་པར་གྱུར་རྒྱུ་ལ། གཤེན་རབ་སྤྲུལ་པ་སྟོང་དང་ལྡན།
བདུད་ཀྱི་མུན་དམག་ཕྱིར་ལ་འགྲུབ། མུན་པ་ཉིད་ཀྱང་སྒྲོན་མར་འགྲོ། བདུད་ཀྱི་
མཚོན་གྱིས་གཤེན་མི་སོད། གཤེན་གྱི་ལུས་ནི་རྡོ་རྗེའི་བྲག །བདུད་ཀྱི་མཚོན་རྣམས་
ཕྱིར་ལ་འཆག །གཤེན་རབ་མི་བོ་སྤྲུལ་པ་ཅན། གཉན་པར་བྱེད་པ་ཕ་དང་མ། ཕ་
མ་གཉིས་ཀྱི་ཆས་སུ་ཞུགས། མྱ་ངན་གླིང་ནས་འདའ་རུ་ཆུག །ཕ་མའི་བཀའ་ནི་མི་
གཅོག་ངེས། དེ་ལྟར་བསླུས་ནས་རྒྱལ་ཏེ་འོང་། དྲག་པོས་མི་ཐུབ་བཤོལ་བར་བཅད།
དེ་སྐད་ཅེས་བདུད་རྒྱ་ལག་ཐོད་རྗེས་བདུད་ཁྱབ་པ་ལག་རིང་ལ་སྨྲས་སོ། །
ཡང་བདུད་ཁྱབ་པ་ལག་རིང་དེས། ཡབ་ཀྱི་བཀའ་ལ་བསྡུས་ཏེ། དྲག་པོ་བདུད་
གྱི་དམག་བཤོལ་ནས། ཞི་བའི་ཐབས་ཀྱིས་བསླུ་བའི་ཕྱིར། ཕ་དང་མ་རུ་རྫུས་ཐབས་
བསྟན། གཤེན་རབ་སྟོན་པ་བསླུ་རུ་སོང་། དེའི་ཚེ་དེའི་དུས་ན། སྟོན་པ་གཤེན་རབ་
མི་བོ་ནི། མཁར་བར་པོ་སོ་བརྒྱད་ཀྱི་ནང་ན་གཟིམས་ནས་བཞུགས་ཙམ་ན། བདུད་
ཁྱབ་པ་ལག་རིང་གིས། ཕའི་ཆ་བྱད་དུ་ཞུགས་ནས་སྔས་སུ་འོང་ནས། གཤེན་རབ་ཀྱི་
དབུ་ནས་བཏེགས་ནས་སྨྲས་པ། བུ་སྟོན་པ་གཤེན་རབ་མི་བོ་ཁྱོད། ད་རུང་འཇིག་
རྟེན་གྱི་ཁམས་འདི་ན་སྟོན་པ་བྱེད་པའི་ལུགས་ཅི་ཡོད། འཇིག་རྟེན་ཁམས་ཀྱི་སེམས་
ཅན་འདི་རྣམས་ནི། འཇིག་པའམ། འགུལ་བའམ། སྒྱུ་མའམ། སྨིག་རྒྱུའམ། སྒྲ་
བརྙན་ནམ། རྨི་ལམ་ལྟ་བུ་ཞིག་ཡིན་ནམ། ཁྱོད་འདི་ལ་རྟག་པ་བོར་མཐོང་ནས། ད་
རུང་འགྲོ་བའི་དོན་བྱེད་དམ། ད་ནི་མྱ་ངན་ལས་འདའ་རན་ནོ། །མྱ་ངན་ལས་མ་
327



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདས་ན། འཇིག་རྟེན་གྱི་ཁམས་འདི་ནས། བདུད་གདུག་པ་ཅན་དང་། སྲིན་པོ་
གདུག་པ་ཅན་དང་། གནོད་སྦྱིན་གདུག་པ་ཅན་དང༌། གཤིན་རྗེ་གདུག་པ་ཅན་དང་།
གདུག་པ་ཅན་དེ་རྣམས་ཀྱིས་མྱུར་དུ་གསོད་དོ། །ཤ་ཡང་ཟོས་ནས་གཏོང་ངོ༌། །
ཁྲག་ཀྱང་འཐུངས་ནས་གཏོང་ངོ༌། །རུས་ཀྱང་འཆོས་ནས་གཏོང་ངོ༌། །པགས་པ་ཡང་
གོན་ཏེ་གཏོང་ངོ༌། །དེ་ལ་ཤིན་ཏུ་མི་འཇིགས་སམ། དེ་བས་མྱ་ངན་གླིང་ན་འདོས།
དེ་སྐད་ཅེས་བདུད་ཀྱིས་གཤེན་རབ་ལ་སྨྲས་སོ། །གཤེན་རབ་ཀྱིས་བདུད་སླུ་བ་འོང་
བ་ངོ་མཁྱེན་ཏེ། ངོ་མ་བཟུངས་པར་ཞི་བས་འདུལ་དགོངས་ནས། དེ་ལ་གཤེན་རབ་
ཀྱིས་ཕྱིར་ལ་ལན་བཀའ་བསྩལ་པ། ཡབ་ཀྱི་རྒྱལ་བོན་ཐོད་དཀར་ལགས། ཡབ་ཀྱི་
བཀའ་དེ་ཨེ་རེ་འཁྲུལ། འཇིག་རྟེན་ཁམས་ཀྱི་སེམས་ཅན་འདི། སྒྱུ་མ་ལྟ་བུ་ཡོངས་
ཀྱང་ལགས། སྒྱུ་མའི་སེམས་ཅན་ཉོན་མོངས་རྣམས། མི་འགྱུར་ཐར་པར་དྲང་བའི་
ཕྱིར། འགྲོ་དོན་བསྲིང་ནས་བྱེད་པ་ལགས། མྱ་ངན་འདོས་ཤིག་གསུངས་པ་ནི། ཡབ་
ཀྱི་བཀའ་དེ་འཁྲུལ་པ་ལགས། བདག་ནི་མྱ་ངན་མི་འདའོ། །བདུད་དང་སྲིན་པོ་
གདུག་པ་ཅན། ཤིན་ཏུ་མི་བཟད་གདུག་རྩུབ་ཀྱང་། བདག་ལ་སྤྲུལ་པ་བསམ་མེད་
མཆིས། དེས་ཚུགས་པར་མི་འགྱུར་རོ། །སྐྱབས་སུ་གསོལ་ན་བདེ་བར་བཀོད། དྲག་
ཤུལ་བྱེད་ན་ཕྱིར་ལ་བསྒྲལ། དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །བདུད་
ཁྱབ་པ་ལག་རིང་མཚང་ལ་ཕོག་ནས། ཕྱོད་ཀྱིས་མེད་དེ་སོང་ངོ༌། །
དེའི་ཚེ་དེའི་དུས་ན། ཡང་ཕྱི་སྟེ་ནམ་གྱི་ཐོ་རེངས་ལ། གཤེན་རབ་ཀྱི་ཡུམ་གྱི་ཆ་
བྱད་དུ་བྱས་ནས། མཁར་བར་པོ་སོ་བརྒྱད་ཀྱི་རྨེང་ནས། མས་ཡར་གཤེན་རབ་ཟེར་
གྱིན་འབོད་དོ། །སྟོན་པས་ཀྱང་བདུད་སླུ་བ་བྱེད་པར་རིག་སྟེ། ངོས་མ་བཟུངས་པར་
ཁད་ཀྱིས་འདུལ་བར་དགོངས་ནས། ཨང་གསུངས་པས། བདུད་ཀྱིས་སྨྲས་པ་གཤེན་
རབ། ང་ནི་ཁྱོད་ཀྱི་མ་ལུས་ཀྱི་སྒྲོམ་བུ། ཡོ་ཕྱི་རྒྱལ་བཞེད་མ་བྱ་བ་ཡིན་ནོ། །ཁྱོད་
328



མདོ་སྡེ།
མདོ་གཟེར་མིག
༼ཁ༽
བཅོལ་མེད་འགྲོ་དོན་བྱེད་བྱེད་ན། སེམས་ཅན་མང་པོའི་གྲིབ་མ་ཡིས། མ་རུ་ངོ་ཡང་
ཅང་ཤེས་སམ། མའི་ངག་ལ་བུ་ཁྱོད་ཉོན། འུ་བུས་ལས་སྤྱོད་ལོག་པ་སྤྱད། བོན་ཞེས་
བྱ་བ་རྫུན་པར་སོང༌། ངས་ཀྱང་གསོན་ཚེ་བོན་སྤྱད་ན། ཤི་ནས་སེམས་ཅན་དམྱལ་
བར་སྐྱེ། དེ་སྔོན་ཚ་བ་བརྒྱད་དུ་བསྲེགས། ད་ནི་གྲང་བ་བརྒྱད་དུ་འགྲོ། ཚ་གྲང་
གཉིས་ཀྱི་བར་སྐབས་སུ། ད་ལྟ་ཁྱོད་དང་འཕྲད་དུ་འོང་། བོན་གྱི་རྣམ་སྨིན་དེ་ལྟར་
བྱུང༌། ད་ཁྱོད་ཀྱིས་བོན་འདི་མ་བྱེད་བོར། མ་བོར་ལས་ངན་བོན་སྤྱད་ན། ང་བཞིན་
དམྱལ་བར་རྒྱུན་དུ་བསྲེག །མ་ངག་བུ་ཡིས་མ་བཅག་ཅིག །དེ་བས་བསད་བཅད་
མང་པོ་གྱིས། ཤི་བའི་ཡུལ་ན་ལོངས་སྤྱོད་ཆེ། དེ་བས་རྒྱག་རྡུང་མང་པོ་གྱིས། ཤི་བའི་
ཡུལ་ན་དབང་ཆེན་འཐོབ། དེ་བས་རྐུ་འཕྲོག་མང་པོ་གྱིས། ཤི་བའི་ཡུལ་ན་ཡོ་བྱད་
ལྡན། མུན་པ་འཐིབ་པའི་ཀློང་དཀྱིལ་ནས། དྲེགས་པ་བདུད་ཀྱི་གཡོག་འཁོར་གྱིས།
གསོན་དང་ཤི་བ་གཉིས་ཀ་སྐྱིད། གཡུང་དྲུང་བོན་གྱི་བསྟན་པ་མི་བདེན་རྫུན། རྫུན་
པོ་དེའི་ལས་སྤྱོད་ཡེ་མ་བྱེད། དེ་སྐད་བདུད་ཀྱིས་གཤེན་ལ་སྨྲས་སོ། །དེ་ལ་གཤེན་
རབ་ཀྱིས་བཀའ་བསྩལ་པ། ཡུམ་གཅིག་ལུས་ཀྱི་སྒྲོམ་བུ་ལགས། ཡུམ་གྱི་བཀའ་དེ་ཨེ་
རེ་འཁྲུལ། ཡུམ་གཅིག་རྒྱལ་བཞད་ཅང་ལགས་སམ། བོན་ཉིད་དབྱིངས་སུ་སངས་
རྒྱས་ན། དམྱལ་བའི་ཡུལ་དུ་ཅི་ལ་བྱོན། གཡུང་དྲུང་བོན་གྱི་བསྟན་པ་ལ། རྫུན་པར་
སྐུར་པ་འདེབས་པ་ཡི། རྣམ་པར་སྨིན་པ་འཕྲལ་ལ་མི་འོང་ངམ། བདག་ལ་གདམས་
ངག་ཟེར་བ་ནི། ཕྱིན་ཅི་ལོག་པའི་ཚིག་ཏུ་འདུག །འཕྲུལ་ངག་བདེན་པའི་བོན་བོར་
ལ། ལས་ངན་བདུད་ཀྱི་ཕྱིར་འབྲང་ཟེར། དེ་ཡང་མ་ཡི་ངག་མ་ཡིན། སྙིང་རྗེ་བྱམས་
པའི་སེམས་བོར་ལ། བསད་བཅད་རྡུང་རྒྱག་འཕྲོག་རློམ་གྱིས། དེ་ཡང་མའི་ངག་མ་
ཡིན། གང་ཞིག་ཉོན་མོངས་མར་རྫུས་ཅིག །བདག་ལ་ཉམས་ལེན་བྱེད་པར་ངེས།
བསམ་པ་ངན་པའི་སེམས་བོར་ལ། གཤེན་རབ་ངའི་སྐྱབས་སུ་འདུས། གཡུང་དྲུང་
329



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བོན་ལ་ཤེས་རབ་སྦྱོངས། བླ་མེད་གོ་འཕང་གདོན་མི་ཟ། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །བདུད་ཁྱབ་པ་ལག་རིང་མཚང་ལ་ཕོག་ནས་ཕྱོད་ཀྱིས་མེད་དེ་
སོང་ངོ༌། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་དེ། ཧ་ཅང་ཡིད་མུག་ག་ཆད་དེ།
སྟོན་པ་གཤེན་རབ་མི་བོ་ལ། ཡང་བདུད་ཀྱི་ཆོ་འཕྲུལ་སྣ་གཉིས་རྡུགས། མྱ་ངན་ཁོང་
དུ་མུན་ལྟར་སྲོས། མུན་ནག་འཐིབ་པའི་དཀྱིལ་རུམ་ནས། ལྕགས་མཁར་རྩེ་བརྒྱའི་
ནང་དུ་བྱོན། བདུད་རྗེ་རྒྱ་ལག་ཐོད་རྗེ་ལ། ཁྱབ་པས་སྨྲས་ནས་ཤགས་ཤིག་བཏབ།
འོ་སྐོལ་བདུད་ཀྱི་ཡོད་ཁམས་འདི། མེད་པར་སྟོངས་སུ་འཛུད་པའི་མི། གཤེན་རབ་
སླུ་བ་རྫུན་ཚིག་མཁན། དྲག་པོ་དམག་གིས་མ་བསད་ན། ཞི་བའི་ཐབས་ཀྱིས་མ་
བསླུས་སོ། །ཕ་དང་མ་གཉིས་གཉན་སྙམ་ནས། ཕ་དང་མ་ཡང་གཉིས་ཀར་བརྫུས།
སླུ་ཚིག་མང་པོས་བསླུས་པ་ལ། ཕ་དང་མ་ཡང་བཀའ་མ་ཉན། བསླུས་ལ་འགྲོང་
པར་མ་གྱུར་ན། ཡབ་ཀྱི་སྤྱན་སྔར་མཆིས་པ་ལགས། བདུད་ཀྱི་དམག་ཚོགས་ད་བསྡུ་
འཚལ། བདུད་ཀྱི་གོ་ཚོགས་ད་གོན་འཚལ། བདུད་ཀྱི་མཚོན་ཚོགས་ད་བརྡར་འཚལ།
བདུད་ཀྱི་རྟ་ཚོགས་ད་སྟོད་འཚལ། བདུད་ཀྱི་དར་ཚོགས་ད་འཕྱར་འཚལ། གཤེན་
གྱི་ཡུལ་དུ་དམག་ཚོགས་ད་དྲང་འཚལ། ཡབ་གཅིག་མ་བཞུགས་དམག་སྐོས་མཛོད།
གཤེན་རབ་མི་བོ་མ་བསད་ན། འཇིག་རྟེན་ཡོད་ཁམས་སྟོང་ལ་ཁད། བདུད་རྗེ་ཁྱབ་
པ་ལག་རིང་གིས། ཡབ་ལ་དེ་སྐད་ཅེས་སྨྲས་ནས་ཞུས། ཞུས་པའི་རྟིང་ལ་ཁོ་བདག་
བརྒྱལ། ཁ་ཡང་ལྟག་པར་རལ་ནས་སོང་། དེ་ལ་ཡབ་ཀྱང་མྱ་ངན་བྱེད། བདུད་ཀྱི་
འཁོར་པ་མང་པོ་ཡང༌། ཁྱབ་པར་འདུས་ནས་མྱ་ངན་བྱེད། དུས་དེ་ན་བདུད་ཀྱི་
བཀའ་བློན་གྱད་བུ་ཐུང་། ཞེ་སྡང་ཆེ་ཡང་གཤེན་ངག་ཉན། བཀའ་བློན་དེས་མཆིད་
ན་རེ། དེ་ཡང་ཅི་ལྟ་བུ་ཞིག་ཡིན། བདུད་རྗེ་ཁྱབ་པ་བརྒྱལ་ཏེ་སོང་། ཁ་ཡང་ལྟག་
ང་འ
330



མདོ་སྡེ།
མདོ་གཟེར་མིག
༼ཁ༽
པར་རལ་ནས་འདུག །ཡང་གཅིག་བདུད་རྗེ་རྒྱ་ལག་དང་། འཁོར་བ་མང་པོ་མྱ་ངན་
བྱེད། ཕྱི་མ་ཀུན་ལ་ཅི་ཆ་མཆིས། མུན་པ་གཡུང་དྲུང་ཀློང་དཀྱིལ་ནས། པད་ལོ་སྡོང་
པོའི་རྩ་བ་ན། བདུད་བོན་ཆུ་ལྕགས་རྒྱལ་བ་འདུག །དེ་ལ་ངན་བུ་ཞུ་རུ་འགྲོ། དེ་
སྐད་ཅེས་སྨྲས་ནས། བདུད་ཀྱི་བཀའ་བློན་ཆས་ཏེ་སོང་། བདུད་བོན་གྱི་སྤྱན་སྔར་
མཆིས་ནས། འདི་སྐད་ཅེས་གསོལ་ཏོ། །ཇོ་བོ་བདུད་བོན་ཆུ་ལྕགས་ལགས། བདུད་
རྗེ་ཁྱབ་པ་བརྒྱལ་ནས་འདུག །ཁ་ཡང་ལྟག་པར་རལ་ཏེ་འདུག །ཡབ་དང་འཁོར་
བ་འབུམ་གྱིས་བསྐོར། སྡུག་བསྔལ་མྱ་ངན་སྨྲེ་སྔགས་ཀྱིས། བདུད་ཡོ་སོ་སོ་ཟིན་
ནས་འདུག །འདིའི་རྒྱུ་འབྲས་ཅི་ལྟར་ལགས། བདུད་བོན་མཁས་པས་བཤད་དུ་
གསོལ། དེ་སྐད་ཅེས་བཀའ་བློན་གྱིས་གསོལ་ཏོ། །དེ་ལ་བདུད་བོན་ཀྱིས་སླར་ལན་
བཏབ་པ། བདུད་རྗེ་ཁྱབ་པ་བརྒྱལ་བ་དང༌། བདུད་ཁ་ལྟག་པར་རལ་པ་དང་།
བདུད་འཁོར་མྱ་ངན་བྱེད་པ་རྣམས། གཞན་མ་ཅིས་ཀྱང་མ་ལན་ནོ། །བདུད་ཀྱི་
བསམ་པ་ངན་པ་ཡིས། བོན་ལ་ཉམས་སོད་བྱས་པས་ལན། བོན་པོ་སྨུས་ལ་འདྲེན་
པ་སྲིད། བོན་ལ་སྐུར་པ་ཅི་སྟེ་གདབ། བོན་འདི་རྫུན་ཡིན་ཅི་སྟེ་བྱ། གཤེན་རབ་རྫུན་
ཟེར་ཅི་སྟེ་བྱ། གཡུང་དྲུང་འཕྲུལ་ངག་བོན་སྤྱོད་ན། དམྱལ་བར་སྐྱེ་བའི་ལུགས་ཡོད་
དམ། ཁྱབ་པའི་བསམ་པ་ངན་པ་ཡིས། གཡུང་དྲུང་བོན་ལ་རྫུན་ཡིན་བྱས་པས་ལན།
ད་ཡང་བཀའ་བློན་སླར་ཆོས་ལ། བདུད་འཁོར་མྱ་ངན་འཕྲོ་ཆོད་ལ། གཤེན་རབ་
ཕྱོགས་སུ་ལྷ་ཕྱག་གྱིས། བོན་ལ་སྐུར་པ་བཏབ་པ་བཤགས། དེ་ལྟར་གཞུང་བཞིན་
བྱས་པས་ན། བདུད་རྗེ་བརྒྱལ་བ་སོས་སྟེ་འོང་། བདུད་ཁ་རལ་བ་རུབ་ཏེ་འོང་།
བདུད་འཁོར་མྱ་ངན་ཆད་དེ་འོང་། བདུད་བོན་གྱིས་དེ་སྐད་ལན་བཏབ་བོ། །
བདུད་ཀྱི་བཀའ་བློན་ཕྱིར་ལ་ལོག །བདུད་རྗེ་བརྒྱལ་བའི་སྔས་སུ་འོང་། བཀའ་བློན་
དེས་མཆིད་ན་རེ། བདུད་འཁོར་མྱ་ངན་འཕྲོ་ཆོད་དང་། བདུད་བོན་ཆུ་ལྕགས་འདི་
331



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐད་གསུངས། བདུད་ལ་ཉེས་སྐྱོན་བྱུང་བ་རྣམས། བོན་ལ་རྫུན་ཡིན་བྱས་པས་ལན།
མཐོལ་བཤགས་བྱས་ན་སོས་ཏེ་སོང་། མྱ་ངན་འཕྲོ་ཆོད་མཐོལ་བཤགས་བྱ། དེ་སྐད་
ཅེས་ནས། བདུད་ཀྱི་འཁོར་མང་པོ་གཤེན་རབ་ཕྱོགས་སུ་ལྷ་ཕྱག་འཚལ་ཞིང་བཤགས་
པ་ཕུལ་ལོ། །བཤགས་པ་ནི། བདུད་ཀྱིས་བཀའ་བློན་གྱིས་འདི་སྐད་ཕུལ་ལོ། །
བདུད་ཀྱི་བློན་ངན་ཕྱིན་ཅི་ལོག །ཕྱིན་ཅི་ལོག་གི་ལས་ངན་གྱིས། གཡུང་དྲུང་བོན་
གྱི་བསྟན་པ་ལ། མི་བདེན་རྫུན་ཡིན་བྱས་པ་བཤགས། སྟོན་པ་གཤེན་རབ་མི་བོ་ལ།
མི་བདེན་རྫུན་སྨྲས་བྱས་པ་བཤགས། གཡུང་དྲུང་བོན་གྱི་བསྟན་པ་ལ། ཕན་མེད་
དམྱལ་བར་བྱས་པ་བཤགས། གཤེན་གྱི་བཀའ་ལུང་བདེན་བོར་ལ། མི་བདེན་བདུད་
ཀྱི་ཕྱིར་འབྲང་བྱས་པ་བཤགས། དེ་ལྟར་བཤགས་པའི་ཡོན་ཏན་གྱིས། བདུད་རྗེ་ཁྱབ་
པ་བརྒྱལ་བ་སངས། ལྟག་པར་རལ་བ་མདུན་དུ་སོས། བདུད་འཁོར་མྱ་ངན་བྱེད་པ་
ཆད། དེ་ནས་བདུད་ཀྱི་བཀའ་བློན་ལ་སོགས་ཏེ། དད་པའི་སེམས་སྐྱེས་པ་བསམ་དུ་
མི་བཏུབ་པ་ཞིག །གཤེན་རབ་ལ་དད་པ་སྐྱེས་ནས། འདི་སྐད་ཅེས་སྨྲས་སོ། །སྟོང་
གསུམ་མངའ་བདག་སྲིད་གསུམ་འདྲེན་པའི་ཡབ། བདུད་རྩི་བཀའ་ལུང་འགྲོ་བ་
ཡོངས་ཀྱི་གསོས། ཁྱད་པར་ཅན་གྱི་སྐྱེས་མཆོག་ཁྱེད་ལ་བདག་ཅག་སྐྱབས། ད་ཡང་
འགྲོ་བ་སེམས་ཅན་མ་ལུས་ཐམས་ཅད་ཀུན། གཡུང་དྲུང་བོན་ལ་སྐུར་པ་བཏབ་ན།
སེམས་ཅན་དམྱལ་བར་སྐྱེ། བསྐལ་པ་དུ་མར་སྡུག་བསྔལ་ཉམས་སུ་མྱོང༌། བོན་ལ་
རྫུན་པའི་སྐུར་པ་ཡེ་མ་འདེབས། དད་པ་སྐྱེད་ལ་བོན་ལ་སྐྱབས་སུ་གསོལ། ཐར་པའི་
བདེ་གནས་ཐོབ་པར་གདོན་མི་ཟ། བོན་པོས་བོན་མི་སྤྱོད་པ་བདུད་ཀྱི་རིགས་ཉིད་
ཡིན། བསླུས་ཀྱིས་སྐུར་པ་བཏབ་ཀྱང་མི་འགལ་ལོ། །དེ་སྐད་ཅེས་སྨྲས་ནས། གཤེན་
རབ་ཀྱི་ཕྱོགས་སུ་འཕྱོགས་སྟེ་སོང་ངོ༌། །
དྲུད་ཁྱབ་པ་བརྒྱལ་བ་སངས་པས་ཡང་སྨྲས་པ། ང་
332



མདོ་སྡེ།
མདོ་གཟེར་མིག་
༼ཁ༽
གཉིད་ལོག་གི་བར་དུ་ཡབ་གཅིག་ཅི་ཞིག་མཛད། དམག་ཚོགས་མང་པོ་མི་སྡུད་པར།
འཁོར་ཕྱེད་གཤེན་གྱི་ཕྱི་ན་བཏང༌། ད་ནི་ཐུབ་པར་མི་འགྱུར་རོ། །དེ་སྐད་ཅེས་སྨྲས་
ནས། བདུད་ཁྱབ་པ་ལག་རིང་ནི། རེ་བའི་གོས་ནི་གོན། ཞབ་མའི་ཐོད་ནི་བཅིང་།
སོལ་བའི་བཞིན་ནི་བྱུག །མྱ་ངན་གྱི་ཁང་པར་ཞུགས་ནས་ངུ་ཞིང་འདུག་གོ །དེ་ལ་
ཡབ་བདུད་རྒྱ་ལག་ཐོད་རྗེའི་སྲས་ཁྱབ་པ་ལག་རིང་ལ་སྨྲས་པ། བདུད་རྗེ་ཁྱབ་པ་
ལག་རིང་ལགས། ལོག་པར་མི་སྟོན་ཡབ་ལ་གསོན། བདུད་ཀྱི་མུན་དམག་བསྡུ་རྒྱུ་
ལ། བདུད་རྗེ་ཉིད་ཀྱིས་མ་ཚོར་རམ། རང་ཉིད་གློ་བུར་ཁ་ནར་བརྒྱལ། ཁ་ཡང་ལྟག་
པར་རལ་ཏེ་སོང་། བདག་དང་བདུད་ཀྱི་འཁོར་པ་ཀུན། དེ་ལ་མྱ་ངན་མུན་ལྟར་སྲོས།
དམག་མི་གོ་མཚོན་ག་ན་དྲན། བདུན་བོན་ཆུ་ལྕགས་སྤྱན་སྔར་ཞུས། བོན་ལ་རྫུན་
ཡིན་བྱས་པས་ལན། མཐོལ་བཤགས་དྲག་པོ་གྱིས་ཤིག་གསུངས། བདག་ཅག་རྣམས་
ཀྱིས་མཐོལ་བཤགས་བྱས། མཐོལ་བཤགས་དེའི་ཡོན་ཏན་གྱིས། ཉིད་ཀྱང་བརྒྱལ་
བ་སོས་པ་ཡིན། ཁ་ཡང་རལ་པ་རུབ་པ་ཡིན། གཉིད་ལོག་པ་ཡིས་ཅི་མ་ཚད། ད་
ཡང་གྲོས་ཀྱིས་མདོར་བསྡུས་ལ། གཤེན་རབ་དྲག་པོས་མི་ཐུབ་ངེས། འདི་ལ་སྤྲུལ་པ་
བསམ་མེད་ཡོད། དྲག་པོ་དམག་ཅིག་དྲང་པ་ན། རང་རེའི་དམག་ཀྱང་ཁོ་ལ་ཤོར།།
ཕྱི་མའི་དམག་ཀྱང་ཁོ་ལ་འཆོར། ཞི་བས་ད་རུང་སྤུས་ལ་དྲོངས། སྐྱེ་འགྲོ་སེམས་ཅན་
ཐམས་ཅད་ཀུན། ནོར་དང་ཟས་ལ་ཀུན་ཀ་དགའ། རོགས་པོ་རོགས་མོ་ཀུན་ཀས་
འདོད། རོགས་དང་ནོར་ལ་སླུས་ལ་དྲོངས། བདུད་ཀྱི་དམག་ཚོགས་ལྐོག་ཏུ་སྦོས།
དྲང་པའི་དུས་སུ་སོད་ལ་ཐོངས། དེ་སྐད་ཅེས་བདུད་རྗེས་བུ་ལ་སྨྲས་སོ། །བདུད་ཁྱབ་
པ་ཡང་དེ་ལྟར་ཡིན་པར་བསམས་ནས། ཡང་གཤེན་རབ་བསླུ་རུ་ཆས་སོ། །
དེའི་དུས་དེའི་ཚེ་ན། སྟོན་པ་གཤེན་རབ་མི་བོ་ནི། གསས་མཁར་ཤམ་པོ་ལྷ་རྩེ་ལ།
འཁོར་གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་མཆོད་པ་འབུལ་ན། འོལ་མོ་
333



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལུང་རིང་གི་ས་སྐས་ཞིག་གི་ཁ་ནས། གཤེན་རབ་མི་བོ་ཟེར་གྱིན་འབོད་པ་ཞིག་ཡོད་
དོ། །སྟོན་པ་གཤེན་རབ་མི་བོ་ནི། རྣམ་པ་ཐམས་ཅད་མཁྱེན་པའི་ཡེ་ཤེས་དང་ལྡན་
པ་ལགས་པས། བདུད་ཀྱི་གླུ་བ་པོ་ཡིན་པ་ནི་མཁྱེན་ཏེ། ངོས་མ་བཟུངས་པར་ཞི་བས་
གདུལ་བར་དགོངས་ཏེ། འབོད་པའི་དྲུང་དུ་བྱོན་ནས། སྐྱེས་བུ་རྟ་དང་གོ་མཚོན་
དུ་ལྡན་པ་བརྒྱ་དང༌། སྐྱེས་བུ་ནོར་དང་ཟས་སུ་ལྡན་པ་བརྒྱ་དང་མཇལ་ལོ། །སྐྱེས་
བུ་བརྒྱ་པོ་དེ་རྣམས་ཀྱིས་གཤེན་རབ་ལ་གསོལ་བ། སྟོན་པ་གཤེན་རབ་མི་བོ་ལགས།
བདག་ཅག་རྣམས་ནི་ཁྱེད་ཀྱིས་ངོ་ཅང་མཁྱེན་ནམ། ངོ་མི་མཁྱེན་ན་བརྒྱ་ནི་ལྷའི་ཚོང་
དཔོན་ནོར་ལ་དབང་སྒྱུར་བྱ་བ་ལགས་སོ། །བརྒྱ་ནི་དབལ་གྱི་དམག་ཚོགས་དྲག་པོའི་
རྩལ་ལྡན་བྱ་བ་ལགས་སོ། །ད་ལྟ་ཁྱོད་ཀྱི་སྤྱན་སྔར་མཆིས་སོ། །གཤེན་རབ་ལགས།
ཚོང་དཔོན་ཕྱི་ན་ཚོང་ལ་གཤེགས། ནོར་བུ་རིན་པོ་སྣ་ལྔ་བླན། ནོར་གྱིས་བརྒྱན་ན་
ཀུན་ཀ་བཟང་། ནོར་མེད་ཙམ་ན་ཀུན་ཀ་ངན། དེ་བས་ཚོང་བྱ་རིན་ཆེན་སྣ་ལྔ་བླན།
གཤེན་རབ་ལགས། དམག་དཔོན་ཕྱི་ན་དམག་ལ་གཤེགས། གཞན་དག་མི་རྣམས་
འོག་ཏུ་གཞུགས། ལ་ལ་གསོད་ལ་ལ་ལ་གཞོམ། ཡུལ་མཁར་ཟས་ནོར་མནངས་སུ་
བཅད། སྐྱེས་པའི་ཕོ་ཁྱད་གཏམ་ཡིན་མོད། ཕོ་ཡིས་ཕོ་གཅིག་མ་བཏུལ་ན། ཟ་མ་མོ་
དང་ཅིས་མི་འདྲ། འོ་སྐོལ་མཉམ་གཉིས་འདུལ་དུ་གཤེགས། དེ་སྐད་ཅེས་བདུད་ཀྱིས་
སྨྲས་པས། དེ་ལ་གཤེན་རབ་ཀྱིས་ལན་བསྩལ་པ། ལྷའི་ཚོང་དཔོན་ནོར་ལྷ་དབང་
བསྒྱུར་བརྒྱ། ཁྱོད་ཀྱིས་ཚོང་བྱ་ཟས་དང་ནོར་ལ་ང་མི་སྨོན། མི་ཟད་གཏེར་དང་ལྡན་
པའི་བྱང་ཆུབ་སེམས་ཉིད་ཀྱིས། འདོད་སེམས་སྤངས་ནས་ཆོག་ཤེས་མ་ལྡན་ན། རིན་
ཆེན་གྲམ་པར་སྤུངས་ཀྱང་སྡུག་བསྔལ་ཕྱིར་ལ་ཆེ། ཚོང་ཁེ་ཕམ་རྒྱལ་རྩི་བས་མྱ་ངན་
མཚོ་དང་འགྲོགས། མཛོ་དྲེལ་ཁལ་དུ་བཀལ་བས་དམྱལ་བའི་ས་བོན་འདེབས། ནོར་
ཡོད་ཆེ་ས་བཟུང་བ་དྲེགས་པ་བདུད་དང་འདྲ། སྒྱུ་མའི་ཟང་ཟིང་ནོར་ལ་བདག་ནི་
334



མདོ་སྡེ།
མདོ་གཟེར་མིག་
མི་རྩིའོ། །དབལ་གྱི་དམག་དཔོན་དྲེགས་པའི་རྩལ་ལྡན་བརྒྱ། ཁྱོད་ཀྱི་དྲག་ཤུལ་རྩལ་
ལྡན་སྤྱོད་པ་དེ་ལ་ང་མི་སྨོན། བདག་དང་གཞན་མེད་སྙིང་རྗེ་ཆེན་པོ་ཡིས། ཁམས་
གསུམ་སེམས་ཅན་མཉམ་པའི་ཆ་ལ་མ་བཞག་ན། བདག་བསྟོད་གཞན་སྨད་དྲག་
ཤུལ་གདུག་རྩུབ་ཀྱིས། མི་རྟག་ཤི་བའི་ཡུལ་དུ་གཅོད་སྦྱོང་དམྱལ་བར་སྐྱེ། སྡུག་
བསྔལ་ཉམས་སུ་མྱོང་བའི་དུས་སུ་འགྱོད་ཀྱང་མི་སྨན་ནོ། །ཕར་བཏུལ་ཚུར་ལ་ལོག་
ནས་རྣམ་སྨིན་འཕྲལ་ལ་འབྱུང་། དེ་ཚེ་འགྱོད་པའི་སེམས་དང་བཅས་ཀྱང་མི་བསླེབ་
བོ། །དྲག་ཤུལ་གདུག་རྩུབ་སྲིན་གྱི་ལས་ལ་ངས་མི་རྩིའོ། །དེ་སྐད་ཅེས་གཤེན་རབ་
ཀྱིས་བཀའ་བསྩལ་པས། བདུད་ཁྱབ་པ་ལག་རིང་ཡང་མཚང་ལ་ཕོག་པས་ཕྱོད་ཀྱིས་
མེད་དེ་སོང་ངོ༌། ། །
ཡང་སང་ཉི་མའི་རྩེ་ལ་འོལ་མོ་ལུང་རིང་གི་ས་སྐས་ཞིག་གི་ཁ་ནས། གཤེན་རབ་
ཟེར་གྱིན་འབོད་པ་ཞིག་ཡོད་དོ། །སྟོན་པ་གཤེན་རབ་ནི་རྣམ་པ་ཐམས་ཅད་མཁྱེན་
པའི་ཡེ་ཤེས་དང་ལྡན་པ་ལགས་པས། བདུད་ཀྱིས་སླུ་བ་པོ་ཡིན་པར་ནི་མཁྱེན་
ཏེ། ངོས་མ་བཟུངས་པར་ཞི་བས་གདུལ་བར་དགོངས་ཏེ། འབོད་པའི་དྲུང་དུ་བྱོན་
ནས། ན་ཆུང་གསེར་ལ་གཡུ་ཡིས་ནི་བརྒྱན། དར་ལ་ཟབ་ཀྱིས་ནི་བརྩེགས། དཀར་
ལ་དམར་དུ་བསྐུས་པ་བརྒྱ་ཐམ་པ། བྲོ་དང་གླུ་ལེན་པ་དང་མཇལ་ལོ། །ན་ཆུང་དེ་
རྣམས་ཀྱིས་གཤེན་རབ་ལ་གསོལ་པ། སྟོན་པ་གཤེན་རབ་མི་བོ་ལགས། བདག་ཅག་
རྣམས་ནི་ལྷའི་བུ་མོ་མཛེས་པའི་བཞིན་བཟང་མོ་བྱ་བ་དང་། ཀླུའི་བུ་མོ་སྙན་པའི་ཀླུ་
སྒྱུར་མ་བྱ་བ་ལགས་སོ། །གཤེན་རབ་ལགས་ད་ལྟ་ཉིད་ཀྱི་སྤྱན་སྔར་ཁོ་ནར་མཆིས་པ་
ལགས། འགྲོ་དོན་བོར་ལ་བདག་དོན་མཛོད། གཞོན་ནུ་དར་བའི་ཚེ་འདི་ལ། སྐྱིད་
པར་བྱ་བ་བྲོ་གླུ་ཡིན། དགའ་བ་བྱ་བ་རྩེ་འཇོ་ཡིན། དགོས་པར་བྱ་བ་ཟླ་རོགས་ཡིན།
བདག་ཅག་བུ་མོ་འདིར་ཚོགས་ལ། ལ་ལ་གཏན་གྱི་གྲོགས་སུ་མཛོད། ལ་ལ་སྲོད་ཀྱི་
335



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མཛའ་རུ་མཛོད། ལ་ལ་ཡུད་ཀྱི་འབངས་སུ་མཛོད། ལ་ལ་དར་ཙམ་ཡུད་ལ་འགྲོགས།
གཤེན་རབ་སྟོན་པ་རྒྱལ་གྱི་བུ། སེམས་ཅན་གཞན་གྱི་དོན་ཆེད་ཀྱིས། ཉིད་ཀྱི་སྐུ་ལ་ཅི་
ཞིག་སྨན། དེ་སྐད་ཅེས་བདུད་ཀྱི་གླུ་བ་རྣམས་ཀྱིས་སྨྲས་པས། དེ་ལ་གཤེན་རབ་ཀྱིས་
བཀའ་བསྩལ་པ། བུ་མོ་ཁྱོད་རྣམས་ཅི་མི་ཟེར། སྟོན་པའི་ལས་ནི་སྙིང་རྗེ་ཡིན། སྙིང་
རྗེའི་དོན་གྱིས་སེམས་ཅན་དྲངས། ལུས་དང་སྲོག་གི་དོན་ཕྱིར་ཡང༌། འགྲོ་བ་སེམས་
ཅན་དོན་མི་འབོར། གཞོན་ནུ་དར་བའི་ཚེ་འདི་ལ། སེམས་ཅན་ཐར་པར་མ་དྲངས་
ན། རྒས་ཀྱིན་རྒུད་པའི་དུས་ཙམ་ན། འགྲོ་བ་འདུལ་བར་ག་ལ་འགྱུར། སྐྱིད་པར་
བྱེད་པ་བྲོ་གླུ་ག་ན་ཡིན། ཡེ་ཤེས་ལྷ་ཡི་སྙིང་པོ་མ་ནོར་པར། འགྲོ་བའི་བག་ཆགས་
སྦྱང་ན་སྐྱིད་པ་ཡིན། དགའ་བ་བྱ་བ་རྩེ་འཇོ་ག་ན་ཡིན། སེམས་ཅན་ཉོན་མོངས་
འདྲོང་ན་དགའ་བ་ཡིན། དགོས་པ་བྱ་བ་བུད་མེད་ག་ན་ཡིན། ཐབས་ཆེན་དབྱིངས་
ལ་རོལ་ན་དགོས་པ་ཡིན། མི་འགྱུར་གཡུང་དྲུང་རྙེད་ན་གཏན་གྱི་གྲོགས་སུ་བཟང༌།
མི་སྣང་སྣང་བར་ཤེས་ན་མི་འབྲལ་གྲོགས་དང་འགྲོགས། བདག་དོན་ལྷུན་གྱིས་གྲུབ་
ན་གཞན་དོན་རྩེ་རུ་ཆིབས། ཉོན་མོངས་ལོག་པར་འཁྲུལ་པའི་བུ་མོ་རྣམས། ཡ་ག་དེ་
རྣམས་བདུད་ཀྱི་སླུ་ཚིག་འདྲ། འཁོར་བ་རྒྱུན་དུ་མི་ཆད་པ་ནི་བུད་མེད་ཡིན། སྲིན་མོ་
དངོས་སུ་འབྱུང་བའི་མགོ་ནག་མ། གཟུགས་ཕུང་དཀྱིལ་དུ་དམྱལ་བའི་ཟངས་གཅིག་
སྐྱེས། བཙོ་སྲེག་སྡུག་བསྔལ་ཐམས་ཅད་དེ་ལས་བྱུང༌། མཐོ་རིས་ཐར་པ་ཐམས་ཅད་
འགྲུབ་ཁུང་ཟངས་ཁ་དེ་ཡིན། བདེ་བ་ཐམས་ཅད་མི་བདེ་གཅོད་སྦྱོང་ཟངས་དེས་
བྱེད། བུད་མེད་བྱ་བ་དམྱལ་བའི་ཟངས་ཁ་ཡིན། ཁྱོད་དང་འབག་ན་དམྱལ་བའི་
ཟངས་སུ་འཚོད། དམྱལ་བའི་ཟངས་སུ་འཚོད་གལ་གཤེན་རབ་ང་ལ་མེད། བུད་
མེད་བྱ་བ་བདུད་ཀྱི་བཙོན་ར་ཡིན། ཁྱོད་དང་འབྲེལ་ན་བདུད་ཀྱི་བཙོན་རས་སྡོམ།
བདུད་ཀྱི་བཙོན་རས་སྡོམ་གལ་གཤེན་རབ་ང་ལ་མེད། བུད་མེད་བྱ་བ་གཤིན་རྗེའི་
336



མདོ་སྡེ།
མདོ་གཟེར་མིག་
གདོས་ཐག་ཡིན། ཁྱོད་ལ་དད་ན་གཤིན་རྗེའི་གདོས་ཀྱིས་འདོགས། གཤིན་རྗེའི་
གདོས་ཀྱིས་འདོགས་གལ་གཤེན་རབ་ང་ལ་མེད། བུད་མེད་བྱ་བ་དུག་གི་འདབ་རྫབ་
ཡིན། ཁྱོད་ལ་སྤྱོད་ན་དུག་འདམ་སྤྱོད་པ་ཡིན། གསོད་པའི་དུག་འདམ་སྤྱོད་གལ་
གཤེན་རབ་ང་ལ་མེད། ཁྱོད་དག་ཉིད་ཀྱང་ཕོ་ལ་དད་ན་གོང་དུ་སྨོས་པར་བསམ།
འཁོར་བ་ཐག་ཆོད་གཤེན་རབ་བཀའ་ལ་ཉོན། སྡུག་བསྔལ་རྒྱུན་ཆད་ཐར་པའི་བདེ་
གནས་འཐོབ། དེ་སྐད་ཅེས་གཤེན་རབ་ཀྱིས་བཀའ་བསྩལ་པས། བདུད་ཁྱབ་པ་ལག་
རིང་ཡང་མཚང་ལ་ཕོག་ནས་ཁྱོད་ཀྱིས་མེད་དེ་སོང་ངོ༌། ། །
དེའི་ཚེ་དེའི་དུས་ན། བདུད་ཁྱབ་པ་ལག་རིང་དེ། ཧ་ཅང་ཡིད་མུག་ག་ཆད་དེ།
སྟོན་པ་གཤེན་རབ་མི་བོ་ལ། བདུད་ཀྱི་ཆོ་འཕྲུལ་སྣ་གཉིས་རྡུགས། མྱ་ངན་འཁོར་དུ་
མུན་ལྟར་སྲོས། མུན་ནག་འཐིབ་པའི་དཀྱིལ་རུམ་ན། ལྕགས་མཁར་རྩེ་བརྒྱའི་ནང་དུ་
བྱོན། བདུད་རྗེ་རྒྱ་ལག་ཐོད་རྗེ་ལ། ཁྱབ་པས་སྨྲས་ནས་ཤགས་ཤིག་བཏབ། འོ་སྐོལ་
བདུད་ཀྱི་ཡོད་ཁམས་འདིར། མེད་པར་སྟོངས་སུ་འཇུད་པའི་མི། གཤེན་རབ་སླུ་བ་
རྫུན་ཚིག་མཁན། དྲག་པོ་དམག་གིས་མ་བསད་ན། ཞི་བའི་ཐབས་ཀྱིས་མི་ཐུལ་ལོ། །
སེམས་ཅན་ཐམས་ཅད་མཚན་ཉིད་ནི། ནོར་ལ་དད་ཀྱིན་རོགས་ལ་དགའ། རོགས་
ལ་བསྟན་གྱིས་ནོར་ལ་བྲིད། གླུ་ཚིག་མང་པོས་བསླུས་པ་ལ། རོགས་ལ་ཆགས་སུ་མ་
འདོད་དོ། །ནོར་ལ་བསླུས་སུ་མ་འདོད་དོ། །དེ་ལྟར་ཡིད་ཆད་ག་མུག་ནས། ཡབ་
ཀྱི་སྤྱན་སྔར་མཆིས་པ་ལགས། དེ་ནི་བསླུ་བར་མི་འགྱུར་ངེས། ཡབ་གཅིག་རྒྱ་ལག་
ཐོད་རྗེ་ལགས། བདུད་ཀྱི་དམག་ཚོགས་ད་བསྡུ་འཚལ། བདུད་ཀྱི་གོ་ཚོགས་ད་
གྱོན་འཚལ། བདུད་ཀྱི་མཚོན་ཚོགས་ད་བརྡར་འཚལ། བདུད་ཀྱི་རྟ་ཚོགས་ད་སྟོད་
འཚལ། བདུད་ཀྱི་དར་ཚོགས་ད་འཕྱར་འཚལ། གཤེན་རབ་ཀྱི་ཡུལ་དུ་དམག་དྲང་
འཚལ། ཡབ་གཅིག་མ་བཞུགས་དམག་སྐོས་མཛོད། གཤེན་རབ་མི་བོ་མ་སོད་ན།
337



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཇིག་རྟེན་ཡོངས་ཁམས་སྟོང་ལ་ཁད། བདུད་རྗེ་ཁྱབ་པ་ལག་རིང་གིས། ཡབ་ལ་དེ་
སྐད་སྨྲས་ནས་ཞུས། ཡབ་ཀྱིས་སླར་ལ་བཀའ་བསྩལ་པ། བདུད་རྗེ་ཁྱབ་པ་ལག་རིང་
གསོན། བདུད་ཀྱི་དམག་ཚོགས་མང་པོ་འདི། གཤེན་ལ་དྲང་པ་མི་དཀའ་སྟེ། དམག་
གིས་ཐུབ་པར་གཤེན་མི་འགྱུར། དམག་གིས་ཐུབ་པར་འགྱུར་རྒྱུ་ལ། གཤེན་རབ་
སྤྲུལ་པ་སྟོང་དང་ལྡན། བདུད་ཀྱི་མུན་དམག་ཕྱིར་ལ་དབུབ། མུན་པ་ཉིད་ཀྱང་སྒྲོན་
མར་འགྲོ། བདུད་ཀྱི་མཚོན་གྱིས་གཤེན་མི་སོད། བདུད་ཀྱི་མཚན་གྱིས་གཤེན་སོད་
དུ། གཤེན་གྱི་ལུས་ནི་རྡོ་རྗེའི་བྲག །བདུད་ཀྱི་མཚོན་རྣམས་ཕྱིར་ལ་འཆག །བདུད་རྗེ་
ཁྱབ་པ་སྤྲུལ་པ་ཅན། ད་ནི་བསླུ་ཐབས་ཕྱི་མ་མེད། འཇིག་རྟེན་ཁམས་ཀྱི་སེམས་ཅན་
རྣམས། བུ་ལ་གདུང་གིན་སྤུན་ལ་ཆགས། བུ་རུ་སྐྱེས་ལ་སྤུན་དུ་རྫུས། བསླུས་ན་དེ་
ཡིས་བསླུས་ཏེ་འོང་། དེ་སྐད་ཅེས་བདུད་རྗེ་རྒྱ་ལག་ཐོད་རྗེ་ཡིས། བདུད་ཁྱབ་པ་ལག་
རིང་ལ་སྨྲས་སོ། །དེ་ཡང་བདུད་ཁྱབ་པ་ལག་རིང་དེས། ཡབ་ཀྱི་བཀའ་ཉན་ཏེ། དྲག་
པོ་བདུད་ཀྱི་དམག་བཤོལ་ནས། བུ་དང་སྤུན་ཟླས་གཤེན་རབ་བསླུ་རུ་སོང་།
དེའི་ཚེ་དེའི་དུས་ན། གཤེན་རབ་སྟོན་པ་མི་བོ་ནི། དེ་ཡུལ་གླིང་གི་མ་གྲོས་ན།
སྲིད་པ་རྒྱུད་ཀྱི་བོན་སྟོན་ནོ། །ནམ་མཁའ་ལ་སྒྲ་དང་འོད་བྱུང་ངོ༌། །དེའི་རྟིང་ལ་དུང་
གི་མི་དཀར་པོ་ལ་གཡུའི་ཐིག་ལེ་ཅན་གཅིག །ཟངས་ཀྱི་ཆག་ཤིང་གསེར་གྱི་ཐིག་ལེ་
ཅན་ཞིག་ཐོགས་ནས། གཞའ་ཚོན་སྣ་ལྔའི་འོད་ནང་ན་འདུག །འཁོར་ཡང་མི་དཀར་
བརྒྱ་ཡིས་བསྐོར། སྒྲ་ཡང་སྙན་པའི་ཚུལ་དུ་བྱིན། མི་དཀར་དེའི་གཏམ་ན་རེ། སྟོན་
པ་གཤེན་རབ་མི་བོ་ལགས། ང་ནི་ཁྱོད་ཀྱི་སྤུན་ཟླ་ཡིན། ཁྱོད་སེམས་ཅན་དོན་ལ་ཡུན་
རིང་ནས། ང་ཡིས་བརྗེད་མ་བྱེད་པ་ཡིན། ཁྱོད་ཀྱི་སྨོན་ལམ་རྫོགས་པ་ཡིན། ད་ངའི་
བསྟན་པ་དར་བ་ཡིན། འཇིག་རྟེན་འཁོར་བའི་ཞིང་ཁམས་འདིར། སྟོན་པ་གཉིས་ཀྱི་
བསྟན་པ་འབྱུང་མི་སྲིད། ང་ནི་སྲིད་པའི་ཁྱེའུ་ཆུང་ཤེས་ཉན་ཅན། སྣང་སྲིད་ཤེས་པ་
338



མདོ་སྡེ།
མདོ་གཟེར་མིག
༼ཁ༽
བྱ་བ་ཡིན། དེ་ངའི་བསྟན་པའི་དུས་ལ་བབ། འཇིག་རྟེན་ཁམས་གསུམ་ང་ཡིས་སྟོན།
གཤེན་རབ་བསྟན་པ་ནུབ་པའི་དུས། མྱ་ངན་གླིང་ནས་འདའ་བར་འབྱུང༌། དེ་སྐད་
ཅེས་བདུད་ཀྱིས་སྨྲས་སོ། །སྟོན་པ་གཤེན་རབ་མི་བོ་ནི། རྣམ་པ་ཐམས་ཅད་མཁྱེན་པ་
ཡེ་ཤེས་དང་ལྡན་པ་ཡིན་པས། བདུད་གདུག་པ་ཅན་གླུ་བ་ལ་འབྱུང་བར་ནི་མཁྱེན་
ཏེ། ངོས་མ་བཟུང་བར་ཞི་བས་གདུལ་བར་དགོངས་ནས་བཀའ་བསྩལ་པ། ག་ལའི་
སེམས་ཅན་ལོག་ཚིག་སྨྲས་པ་བས། སེམས་ཅན་ཀུན་ཀྱང་དེ་ལ་མ་སྐྲགས་ཤིག །དུས་
གསུམ་སྟོན་པ་རིམ་གྱིས་འབྱུང་བ་ལ། ཕྱི་རབས་སྟོན་པ་ད་རུང་འབྱུང་དུས་མིན།
བདག་ཀྱང་ད་རུང་སྐུ་ཡིས་འདུལ་བ་ཙམ། གསུང་དང་ཐུགས་ཀྱི་བསྟན་པ་སྡོད་ཅིག་
འབྱུང་། ང་སྐུ་གསུང་ཐུགས་ཀྱི་བསྟན་པ་རྫོགས་ནས། མྱ་ངན་གླིང་ནས་འདའ། དེ་
སྐད་གཤེན་རབ་ཀྱིས་བཀའ་བསྩལ་པས། བདུད་ཁྱབ་པ་ལག་རིང་ཡང་མཚང་ལ་
ཕོག་ནས་ཕྱོད་ཀྱིས་མེད་དེ་སོང་ངོ༌། ། །
དེའི་ཚེ་དེའི་དུས་ན། གཤེན་རབ་ཀྱི་ཁབ་དཔོ་བཟའ་ཐང་མོ་ལ། དགུན་ཟླ་ཐ་ཆུང་
གི་ཉ་ལ། འོད་ནག་པོ་འདོམ་གང་བ་གཅིག་ཁོང་པར་སོང་བ་རྨིས་སོ། །གཉིད་སད་
ཙམ་ན་ཡང་། ལུས་ཀྱང་ལྗི་ལ་ཁོང་ཡང་འདར། ཡིད་ཀྱང་འཁྲུག་ལ་སྙིང་ཡང་གཅུས།
གཟུགས་ཀྱི་ཕུང་པོ་ཀུན་ཀ་ན། འཕྲིག་པ་སྐྱེས་ནས་ཀུན་ལ་གསང་། ཕྱི་དེ་ལོའི་དུས་
ཙམ་ན། ལུས་ནས་ཕྱིར་ལ་སྲས་གཅིག་ཆད། དེ་ལ་ཀུན་ཀྱང་འདུས་ནས་བལྟས།
གཏོ་བུ་དཔྱད་བུ་འཁྲུངས་པ་བཞིན། ཨ་ཅང་མཚན་དང་མ་ལྡན་ནས། ཀུན་གྱིས་ཁ་
མར་ངན་པར་བཏགས། སྟོན་པ་གཤེན་རབ་མི་བོ་ཡང་། རྣམ་པ་ཐམས་ཅད་མཁྱེན་
ཅིང་གསལ་ལགས་པས། བདུད་ཀྱིས་བསླུས་བར་ངོ་མཁྱེན་ཀྱང་། མོད་ལ་ངོས་ནི་
བཟུང་རྒྱུ་ལ། འདུལ་བའི་དུས་ལ་མ་བབ་པས། ཞལ་ནས་བདུད་དུ་མ་གསུངས་སོ། །
བདུད་ཀྱང་བུ་ཡི་སྤྲུལ་པ་སྟོན། གཤེན་རབ་བུ་རུ་མིང་བཏགས་པ། ཞི་བས་བསྲིང་ལ་
339



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདུལ་བར་དགོངས། སོ་སོར་གཉིས་ཀ་ཐབས་ལ་རྒྱུག །བུ་དེ་མ་ལ་ཆད་ནས་ཀྱང་།
སེམས་ཅན་གཞན་བས་སྐྱེ་བ་དྲག །ཞེ་སྡང་བདུད་ཀྱི་བུ་ཡིན་པས། བཅོས་ཀྱང་རང་
གི་རྒྱུ་ཉིད་གཙོ། ཤ་དང་ཁྲག་ལ་དད་ཀྱང་ཆེ། རུས་པ་ཁྲལ་ཁྲོལ་ཐམས་ཅད་ཀྱང་།
སེམས་ཅན་ཕྱི་མའི་མིད་གཤོག་ཀྱང་། གོ་བོ་བཞིན་དུ་མིད་ཀྱང་གཏོང་། མཐོང་བ་
ཐམས་ཅད་འཕྲོག་པ་སྐྱེས། མིང་ཡང་གཤེན་ཆུང་གོ་བོར་བཏགས། སྐྱེས་ནས་ཡབ་ལ་
བོན་བསླབས་ནས། བདེན་པ་བཤད་ཀྱང་མི་ཉན་པར། པུས་བཙུགས་ཡབ་ལ་ཤགས་
ཤིག་བཏབ། ཡབ་གཅིག་སྟོན་པ་གཤེན་རབ་ལགས། གཅེན་པོ་གཏོ་བུ་དཔྱད་བུ་
བཞིན། གཞན་ལ་ཕན་པའི་བོན་མི་སློབ། གཞན་ལ་ཕན་པའི་དཔྱད་མི་སློབ། བདག་
རང་རང་ལ་ཕན་པའི་བོན། བཟའ་བའི་ཟས་སུ་ཤ་ཞིམ་པས། སེམས་ཅན་གསོད་
ནས་བཤའ་ཞིང་ཟ། གོན་པའི་གོས་སུ་པགས་དྲོ་བས། སེམས་ཅན་མང་པོ་ཡོད་ན་
བཤུས་ཀྱིན་གོན། སེམས་ཅན་མང་པོ་སྲོག་བཅད་ནས། དོན་སྙིང་སྨད་ལྔས་ལྷ་གསོལ་
ན། བོན་གྱི་བསྟན་པ་དར་བར་འགྱུར། སེམས་ཅན་མང་པོ་སྲོག་བཅད་ནས། གནོད་
པའི་བདུད་ལ་གླུད་ཕུལ་ན། སེམས་ཅན་མི་རྣམས་ཚེ་རིང་འགྱུར། ཡབ་ཀྱི་བདག་
ལ་བོན་སློབ་ན། དེ་ལྟ་བུའི་བོན་ཅིག་ཞུ། དེ་སྐད་ཅེས་བདུད་ཀྱིས་སྨྲས་པ། གཤེན་
རབ་ཀྱིས་ལན་བཀའ་བསྩལ་པ། སེམས་ཅན་ཉོན་མོངས་སྙིང་རེ་རྗེ། སྒྱུ་མའི་ཕུང་པོ་
ཉོན་རེ་མོངས། འབྲས་བུའི་སེམས་འདི་ཉམ་རེ་ཐག །བདེན་ཚིག་བརྒྱ་སྨྲས་གཅིག་མི་
གོ །གོལ་བའི་སེམས་ཅན་སྡིག་ཅན་གཅིག །བདག་གི་གནས་འདིར་སྐྱེ་བར་དཔྱད།
གཞན་ལ་སྙིང་རྗེ་ཆུང་ཚོད་དང༌། རང་ལ་བསོད་ནམས་དྲག་ཚོད་དང༌། ཤ་དང་
ཁྲག་ལ་དད་ཚོད་དང་། སྡིག་གི་ལོག་ཚིག་སྨྲ་ལུགས་ཀྱིས། ཞེ་སྡང་བདུད་ཀྱི་རིགས་
ཤིག་ཡིན། གཤེན་ལ་བར་ཆོད་བྱེད་པར་ངེས། འཁོར་བའི་སེམས་ཅན་སླད་མ་ཀུན།
འདི་ཡི་ཚིག་ནི་མ་ཉན་ཅིག །དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། །བདུད་
340



མདོ་སྡེ།
མདོ་གཟེར་མིག །
༼ཁ༽
ཀྱང་ངོ་ནག་གཏིང་གི་མཚང་ལ་ཕོག་ནས་སོང་ངོ༌། །བར་དེར་མནོ་བསམ་བཏང་
པས། ཤིན་ཏུ་ཞི་བས་བྱས་ལ་བསླུ་བར་དྲན་ནས། ཉིན་རེ་ན་ཡང་ཕ་མ་ལ་སྐོར་བར་
བྱེད་ཅིང་། ལྷ་ཕྱག་ལན་བརྒྱ་རྩ་བརྒྱད་འཚལ་ལོ། །ཁྲུས་བྱེད་ཀྱིན་མེ་ཏོག་ལན་བརྒྱ་
རྩ་བརྒྱད་ཕུལ་ལོ། །དེ་ལྟར་བྱས་ནས་ཡབ་ལ་གསེར་གྱི་ཟངས་གྲིའི་རྩེ་བཙུགས་པར་
བྱས་ཏེ། གཤེན་རབ་ལ་རྩེ་མོ་བཙུགས་ནས། བདུད་རྒྱུག་འཕྲོ་ལ་པུས་བཙུགས་བྱས་
ནས་བརྒྱབ་པས། སྟོན་པ་གཤེན་རབ་མི་བོ་ལ། གསེར་གྱི་ཟངས་གྲི་མ་ཟུག་པར།
ཟངས་གྲིའི་རྩེ་མོ་བརྒྱབ་པའི་སར། གཡུ་ཡི་གཡུང་དྲུང་ཝལ་གྱིས་སོང་། གསེར་གྱི་
ཟངས་གྲི་ཉིད་ཀྱང་ནི་མེ་ཏོག་པད་མར་ལམ་གྱིས་སོང་། བདུད་ཀྱང་སྐྱེངས་ནས་ངུ་
ཚུལ་བསྟན། དེ་ལ་སྟོན་པས་བཀའ་བསྩལ་པ། བུ་ཁྱོད་མ་ལས་སྐྱེས་ཙམ་ན། མཚན་
དང་མི་ལྡན་འཇིགས་པ་ཞིག །རང་གི་གཟུགས་ཀྱི་ཕུང་པོ་ལ། ཚེར་མ་གཅིག་ཀྱང་མི་
བཟོད་པར། གཞན་དག་སེམས་ཅན་མང་པོ་ཡི། སྲོག་བཅད་པགས་པ་གོན་དགོས་
ཟེར། ག་ལའི་སེམས་ཅན་བདུད་རིགས་ཤིག །བདག་ཉམས་གཞན་ལ་བླང་ངོ་ཆོག །
མ་ནོར་བདེན་པའི་དོན་བསྟན་ན། མི་བདེན་ཕྱིན་ཅི་ལོག་པ་བྱེད། གཤེན་གྱི་བསྟན་
པ་བསྣུབ་སྙམ་ནས། གསེར་གྱི་ཟངས་གྲི་ང་ལ་བརྒྱབ། གསེར་གྱི་ཟངས་གྲིས་ང་མི་
གསོད། གསེར་གྱི་ཟངས་གྲིས་ང་གསོད་དུ། ང་ལ་སྲོག་གི་ལན་ཆགས་མེད། ཟངས་
གིས་རྡེག་པ་དངོས་གྲུབ་མཆོག །དོན་དམ་བསྟན་ཀྱང་མི་ཉན་པ། བདེན་པའི་ས་
བོན་ཁྱོད་ལ་མེད། དཔེར་ན་སེམས་ཅན་བློ་ལོག་གིས། ལྕགས་རྡོ་གསེར་དུ་བཞུབ་པ་
འདྲལ། དེ་འདྲ་སེམས་ཅན་སྡིག་ཅན་ཁྱོད། ངན་སོང་གསུམ་གྱི་རྨེང་རྡོ་ཅིག །དམྱལ་
བར་འགྲོ་བའི་བསྐྱེད་ཤིང་ཞིག །སྡུག་བསྔལ་སྨིན་པའི་ས་བོན་ཅིག །སེམས་ཅན་ཉོན་
མོངས་ཉོན་རེ་མོངས། དེ་སྐད་ཅེས་གཤེན་རབ་ཀྱིས་བཀའ་བསྩལ་པ། དེ་ནས་གཤེན་
རབ་ཀྱི་བསྟན་པ་བདུད་ཀྱིས་མ་བསྣུབ། བདུད་ཉིད་མྱ་ངན་ཁོང་དུ་དུས་ནས་ཤིའོ། །
341



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ
ཤི་ནས་གཤེན་རབ་དང་འཁོར་ཀུན། མྱ་ངན་བྱེད་དམ་མི་བྱེད་བདུད་ཀྱིས་བལྟས་
པས། མ་དཔོ་བཟའ་ཐང་མོས་རོ་ལ་འཇུས་ནས་བུ་ལ་འབོད་གྱིན་སྨྲེ་སྔགས་འདོན་པ་
ལ་གཤེན་རབ་མྱ་ངན་གང་ན་བྱེད། མ་ངུ་བ་ལ་གདམ་ངག་གསུངས་པ་བསྙེན་པས།
དཔོ་བཟའ་ཐང་མོ་མ་ངུ་དང་། བུ་འོ་ཅག་ཀྱང་བུ་མ་ཡིན། ལ་ལ་ལྷའི་ཐུགས་རྗེའི་བུ།
ལ་ལ་བགེགས་ཀྱི་བར་ཆད་བུ། ལ་ལ་བདུད་ཀྱི་དམོད་པའི་བུ། ལ་ལ་དམྱལ་བའི་
ལན་ཆགས་བུ། ལ་ལ་སྲིན་གྱིས་བསླུས་པའི་བུ། དྲིན་དང་ལན་ཆགས་ལྡང་པའི་བུ་ནི་
བརྒྱ་ལ་འགའ་དང་འགའ། སྤྱིར་ཡང་བུ་ཞེས་བྱ་བའི་རྒྱུ་ཉིད་ནི། སྔོན་ཚེ་སྐྱེ་བ་གོང་
མ་ལ། ལས་ངན་བྱས་པའི་ལན་ཆགས་ནི། ཤིན་ཏུ་མི་བཟོད་དོས་དྲགས་པས། བུ་རུ་
སྐྱེས་ན་སྙིང་ལ་སྙེགས། དེ་ལ་ཆགས་པར་མི་འགྱུར་ན། དོན་དམ་འབྲས་བུ་དེ་ཡི་རྙེད།
དེ་སྐད་ཅེས་གཤེན་རབ་ཀྱིས་གསུངས་པས། དཔོ་བཟའ་ཐང་མོ་དང་འཁོར་མྱ་ངན་
བྱེད་པ་ཀུན་ཀྱང་། མྱ་ངན་ཐང་བཅད་དགེ་བའི་ལས་ལ་སྤྱོད་པ་མཐོང་ནས། བདུད་
ཀྱིས་ཕྱིར་ལ་སེམས་པ་ངན་པ་སྐྱེས་ནས་མྱ་ངན་གྱིས་ཟིན་ཏེ་སོང་ངོ༌། ། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་དེ། སེམས་ལ་ཡིད་མུག་ག་ཆད་
དེ། སྟོན་པ་གཤེན་རབ་མི་བོ་ལ། ཡང་བདུད་ཀྱི་ཆོ་འཕྲུལ་སྣ་གཉིས་རྡུགས། མྱ་
ངན་ཁོང་དུ་མུན་ལྟར་སྲོས། མུན་ནག་འཐིབ་པའི་དཀྱིལ་རུམ་ནས། ལྕགས་མཁར་
རྩེ་བརྒྱའི་ནང་དུ་བྱོན། བདུད་རྗེ་རྒྱ་ལག་ཐོད་རྗེ་ལ། ཁྱབ་པས་སྨྲས་ནས་ཤགས་
ཤིག་བཏབ། འོ་སྐོལ་བདུད་ཀྱི་ཡོད་ཁམས་འདི། མེད་པར་སྟོངས་སུ་འཇུད་པའི་
མི། གཤེན་རབ་སླུ་བ་རྫུན་ཚིག་མཁན། དྲག་པོ་དམག་གིས་མ་བསད་ན། ཞི་བའི་
ཐབས་ཀྱིས་མ་བསླུས་སོ། །འཇིག་རྟེན་སེམས་ཅན་མཚན་ཉིད་ནི། སྤུན་ལ་བརྩེ་ཡིན་
བུ་ལ་གདུང་། སྤུན་དུ་སྤྲུལ་གྱིན་བུ་རུ་སྐྱེས། སླུ་ཚིག་མང་པོས་བསླུས་པ་ལ། སྤུན་དུ་
རྩི་རུ་མ་འདོད་དོ། །བུ་ལ་གདུང་དུ་མ་འདོད་དེ། བསླུས་པས་བསླུས་པར་མི་འགྱུར་
342



མདོ་སྡེ།
མདོ་གཟེར་མིག
རོ། །ད་ལྟ་ཡིད་ཆད་ག་མུག་ནས། ཡབ་ཀྱི་སྤྱན་སྔར་མཆིས་པ་ལགས། དྲག་པོ་ལས་
གཅིག་ད་བགྱི་འཚལ། བདུད་ཀྱི་དམག་ཚོགས་ད་དྲང་འཚལ། བདུད་ཀྱི་གོ་མཚོན་
ད་གོན་འཚལ། བདུད་ཀྱི་མཚོན་ཚོགས་ད་བརྡར་འཚལ། བདུད་ཀྱི་རྟ་ཚོགས་ད་
སྟོད་འཚལ། བདུད་ཀྱི་དར་ཚོགས་ད་འཕྱར་འཚལ། གཤེན་རབ་ཀྱི་ཡུལ་དུ་དམག་
དྲང་འཚལ། ཡབ་གཅིག་མ་བཞུགས་དམག་སྐོས་མཛོད། གཤེན་རབ་མི་བོ་མ་སོད་
ན། འཇིག་རྟེན་ཡོད་ཁམས་སྟོང་ལ་ཁད། བདུད་རྗེ་ཁྱབ་པ་ལག་རིང་གིས། ཡབ་ལ་
དེ་སྐད་ཅེས་སྨྲས་ནས་ཞུས། ཡབ་ཀྱིས་སླར་ལ་བཀའ་བསྩལ་པ། བདུད་རྗེ་ཁྱབ་པ་
ལག་རིང་གསོན། འཇིག་རྟེན་ཁམས་ཀྱི་སེམས་ཅན་ཀུན། མི་ཐར་བདུད་ཀྱི་ཆུ་བཞི་
ལ། གཅིག་ལས་གཅིག་ཏུ་འཁོར་གྱིས་ལུས། དེ་འོ་སྐོལ་བདུད་ཀྱི་ཟས་ཡིན་ན། བདུད་
ཁམས་ཟས་དང་འབྲལ་དུ་ཐོ། གླུ་ཚིག་རྫུན་ལ་མཁས་པ་ཡི། གཤེན་རབ་མི་བོ་ཟེར་
བ་འདིས། སེམས་ཅན་འཁོར་བ་བདུད་ཀྱི་ཆུ་བཞི་བསྒྲལ། ཡོད་ཁམས་གང་བ་སྟོང་
ལ་ཁད། བདག་ཀྱང་ཤིན་ཏུ་མ་དགའ་ནས། འདི་ལ་སྤྲུལ་པ་བསམ་མེད་ཡོད། དྲག་
པོས་ཐུབ་པར་མ་མཐོང་ནས། རྫུན་ཚིག་ཐབས་ལ་མཁས་པ་ཡི། གཤེན་རབ་བདུད་
ཀྱི་དགྲ་འདི་ལ། གཉེན་གྱིས་དགོས་པ་མང་པོ་ནི། ལྷ་དང་སློབ་དཔོན་ཕ་དང་མ།
སྐྱེས་ཕྲན་ན་ཆུང་སྤུན་དང་བུ། འདི་ལ་གཉེན་གྱིས་དགོས་པ་ཡིན། བདུད་རྗེ་ཁྱབ་པ་
ལག་རིང་ལགས། དེ་རྣམས་ཀྱིས་མ་བསླུས་ན། ད་ནི་བསླུས་ལ་མི་དྲང་ངོ༌། །བདུད་
ཀྱི་ཆོ་འཕྲུལ་སྣ་དགུ་ལ། ཞི་བས་བསླུས་པའི་སྣ་བརྒྱད་རྡུགས། སྣ་དགུའི་ཐ་མ་དྲག་
པོ་ཡིན། ད་དྲག་པོ་ལས་གཅིག་བྱ་དགོས་སོ། །ཁྱབ་པ་ཀུན་ལ་ཁྱབ་པ་ཡིན། ལག་
རིང་ཀུན་ལ་སླེབ་པ་ཡིན། ཕྱོགས་བཞི་ཁམས་ནས་བདུད་ཟློག་ལ། དམག་ཚོགས་
དཔུང་ནི་མ་ཞན་ཅིག །འོས་པས་འདི་ནི་མི་ཐུབ་བོ། །དེ་སྐད་ཡབ་ཀྱིས་བཀའ་བསྩལ་
པ། བདུད་རྗེ་ཁྱབ་པའི་བཞེད་དང་མཐུན། ཀུན་ལ་ཁྱབ་པའི་ལུས་ཀྱང་སྤྲུལ། ཀུན་
343



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཏུ་ཕྱིན་པའི་ལག་ཀྱང་བརྐྱང་། ཕྱོགས་བཞི་མཚམས་བཞི་ཀུན་ཀ་ནས། བདུད་དམག་
མང་པོ་སྤྲིན་ལྟར་བསྡུས། ངེས་པའི་དོན་དམ་མ་རྟོགས་པའི། འཁོར་བའི་སེམས་ཅན་
མང་པོ་ལ། བདུད་ཀྱི་སེམས་དང་མཐུན་པ་མང་། བདུད་ཀྱི་ལས་ལ་དད་པ་མང་།
བདུད་ཀྱི་སྤྱོད་པ་བྱེད་པ་མང་། དེ་ཡང་བདུད་རྗེས་དམག་ཏུ་བསྡུས། བདུད་རྗེ་ཁྱབ་
པ་ལག་རིང་གིས། བདུད་ཀྱི་དམག་ཚོགས་མང་པོ་ལ། སྲ་བ་བདུད་ཀྱི་གོ་བསྐོན་ནོ། །
རྣོ་བ་བདུད་ཀྱི་མཚོན་བཏགས་སོ། །མགྱོགས་པ་བདུད་ཀྱི་རྟ་བསྐྱོན་ནོ། །བདུད་རྗེ་
ཁྱབ་པ་ལག་རིང་ཉིད། བརྗིད་པ་བདུད་ཀྱི་དར་ཕྱར་རོ། །བདུད་ཀྱི་མུན་དམག་མང་
པོ་ནི། གཤེན་གྱིས་བལྟ་བར་མི་མངོན་པའི། མུན་པ་ནག་པོའི་ནང་དུ་བཅུག །མུན་
དམག་གཤེན་གྱི་ཡུལ་དུ་དྲངས། ཕྱོགས་བཞི་ཀུན་ནས་བསྐོར་ནས་བྱུང་། སྒྲ་ཡང་
འུར་ལ་འོད་ཀྱང་འཕྲོ། སེམས་ཅན་ཐམས་ཅད་ཀྱང་འཇིགས་ཅིང་སྐྲག །
དེའི་ཚེ་དེའི་དུས་ན། སྟོན་པ་གཤེན་རབ་ཀྱིས་འཁོར་རྣམས་ལ་བཀའ་བསྩལ་པ།
ཕྱོགས་བཞི་མཚམས་བཞི་ཀུན་ཀ་ནས། མུན་ནག་འཐིབས་ནས་བྱུང་པ་དང་། དྲག་
པོ་འོད་དང་སྒྲ་བྱུང་པ། སྡིག་ཅན་བདུད་ཀྱི་མུན་དམག་ཡིན། འཇིགས་སེམས་མ་
སྐྱེ་སྙིང་རྗེ་བསྐྱེད། བདུད་ཀྱིས་ཁྱོད་ལ་མི་ཚུགས་ཀྱི། ཕྱག་རྒྱ་ཐལ་སྦྱོར་སྙིང་ཁར་
སྟོན། སྙིང་པོ་འདི་སྐད་ཐོག་དགུ་བཟླས། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་
མལ་མལ། སྟོན་པས་འཁོར་ལ་དེ་སྐད་གསུངས། འཁོར་གྱིས་གསུངས་པ་བཞིན་དུ་
བགྱིས། གཤེན་རབ་སྟོན་པས་དེ་བསྟན་པས། བསམ་པ་ཕྱག་རྒྱ་སྙིང་པོ་ཡིས། བདུད་
ལ་འཇིགས་པའི་སེམས་ཅན་རྣམས། མི་འཇིགས་པའི་སྟོབས་དང་ལྡན། བདུད་རྗེ་
ཁྱབ་པ་ལག་རིང་གིས་དབང་དུ་བསྡུས་སུ་མ་འདུས་སོ། །མུན་པས་གཡོགས་དང་མ་
གཡོགས་སོ། །མཚོན་གྱིས་བསད་དུ་མ་སོད་དོ། །དེ་ནས་ཡང་གཤེན་རབ་ཀྱིས་བདུད་
ཁམས་དབང་དུ་སྡུད་པའི་སྤྲུལ་པ་མཛད་དེ། ཐུགས་ཞི་བའི་ངང་ལས་མ་གཡོས་
344



མདོ་སྡེ།
མདོ་གཟེར་མིག
༼ཁ༽
ཀྱང་། སྐུ་ཁྲོ་བོའི་ཆ་ལུགས་སུ་སྤྲུལ་ནས། འཁོར་ལ་བདུད་ཀྱིས་ཚུར་མི་ཚུགས་པར་
བྱས་པའི་རྟིང་ལ། བདུད་ཁམས་དབང་དུ་བསྡུ་བའི་དོན་ཆེད་དུ། དབལ་གྱི་ཁྲོ་བོ་
ཆེན་པོ་བཞི་བསྐྱེད་དེ་ཕྱོགས་བཞིར་བཞུགས་སུ་གསོལ། སྟོན་པ་ཉིད་གསེར་གྱི་འཁོར་
ལོ་སྟོང་བརྩེགས་པའི་ཁྲི་ལ་བཞུགས། སུམ་ཅུ་མཚན་དང་དཔེ་བྱད་བརྒྱད་ཅུ་སྐུ་ལ་
རབ་ཏུ་མཛེས་པར་བརྒྱན། དབུ་ལ་རིན་པོ་ཆེའི་ཟེའུ་སྲོག་དགུ་བརྩེགས་གསོལ། ཕྱག་
རྒྱ་སོར་མོ་བཅུ་གདེངས་མཐེ་བོང་གཉིས་གཤིབས། སོར་མོའི་རྒྱབ་ཐུགས་ཀར་གཏད།
ཞལ་ནས་སྙིང་པོ་བརྗོད་པ། ཨ་ལིང་དག་པོ་འབར་བ་ཧུ་དུམ་རམ། ཧ་ཏྲག་ཡོངས་
ཁྱབ་ཀླུང་འགྱུར་ཏྲག་མ་བྷོ། འོ་ཧེ་ཧེད་ཧེད་ཏྲག་མ་ཏྲ་མ་ཐུན། ཐོགས་པ་ཤག་ཚལ་
ཏྲག་མ་མུ་འབར་རམ། དེ་སྐད་གསུངས་པས། སྟོན་པའི་ཐུགས་རྗེ་བྱིན་རླབས་ཀྱིས།
དྲག་པོ་བདུད་ཀྱི་དམག་ཚོགས་ཀྱང་། བདེ་བ་ཞི་བའི་སེམས་དང་ལྡན། མུན་པ་
གཤེན་ལ་གཏིབ་པ་ཡང་། ཐུགས་རྗེས་ཉི་མའི་ཟེར་དུ་སོང་། བདུད་ཀྱི་མཚོན་ཆ་རྣོན་
པོ་ཡང་། གཤེན་རབ་སྐུ་ལ་འཕངས་པ་རྣམས། མེ་ཏོག་པད་མའི་ཆར་པར་སོང་།
བདུད་ཀྱི་གོ་ཆ་སྲ་བ་ཡང༌། གཡུང་དྲུང་རི་མོ་འབར་བར་སོང༌། བདུད་ཀྱི་དར་
ཚོགས་ཕྱར་བ་ཡང༌། ལྷ་ཡི་གཞལ་ཡས་ཁང་དུ་སོང༌། བདུད་ཀྱི་རྟ་ཚོགས་རྒྱུག་པ་
ཡང་། བྲ་ནས་གཤེན་ལ་རྒྱུག་མ་ནུས། བདུད་དམག་མང་པོས་བལྟས་པ་ལ། བརྗིད་
པའི་སྐུ་རུ་བཞུགས་པ་ཡི། གཤེན་རབ་སྟོན་པའི་ཕྱོགས་བཞི་ན། དབལ་གྱི་ཁྲོ་བོ་
ཆེན་པོ་བཞི། མི་བཟད་ཤིན་ཏུ་འཇིགས་པའི་སྐུ། སྐུ་མདོག་མཐིང་ནག་བརྗིད་དང་
ལྡན། དབུ་ཡང་དགུ་ལ་ཞལ་ཡང་གདངས། ཕྱག་ཀྱང་བཅོ་བརྒྱད་སྤར་ཡང་གདེང་།
ཞབས་བཞི་ས་གནོན་ཡོངས་སུ་བསྒྲད། ཁྲོ་བོ་བཞི་ཡི་ཞབས་འོག་ན། བདུད་དམག་
དུང་ཕྱུར་སྟོར་ནས་འདུག །བྲོས་པའི་ས་ཕྱོགས་ཡོ་ཀ་བགག །བདུད་ཀྱི་དམག་ཚོགས་
བྱེད་ཅིང་རེངས། བདུད་རྗེ་ཁྱབ་པ་སྔངས་ནས་འདར། དེ་ལ་སྟོན་པས་བཀའ་བསྩལ་
345



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ། ངེས་པའི་དོན་དམ་མ་རྟོགས་པའི། བདུད་ཀྱི་དམག་ཚོགས་སྙིང་རེ་རྗེ། ཞེ་སྡང་
མེ་ལྟར་འབར་བ་ཡིས། འཇིག་རྟེན་འདི་ན་ཉོན་རེ་མོངས། ཕྱི་མའི་གནས་སུ་སྙིང་རེ་
རྗེ། བཙོ་བསྲེག་དམྱལ་བའི་གནས་སུ་སྐྱེ། ངེས་པའི་དོན་དམ་མ་རྟོགས་པའི། བདུད་
ཀྱི་དམག་ཚོགས་སྙིང་རེ་རྗེ། འདོད་ཆགས་ཆུ་ལྟར་འཁོལ་བ་ཡིས། འཇིག་རྟེན་འདི་
ན་ཉོན་རེ་མོངས། ཕྱི་མའི་གནས་སུ་སྙིང་རེ་རྗེ། བཀྲེས་སྐོམ་ཡི་དྭགས་གནས་སུ་སྐྱེ།
ངེས་པའི་དོན་དམ་མ་རྟོགས་པའི། བདུད་ཀྱི་དམག་ཚོགས་སྙིང་རེ་རྗེ། གཏི་མུག་
མུན་ལྟར་སྲོས་པ་ཡིས། འཇིག་རྟེན་འདི་ན་ཉོན་རེ་མོངས། ཕྱི་མའི་གནས་སུ་སྙིང་རེ་
རྗེ། བྱོལ་སོང་གླེན་ལྐུགས་གནས་སུ་སྐྱེ། ངེས་པའི་དོན་དམ་མ་རྟོགས་པའི། བདུད་ཀྱི་
དམག་ཚོགས་སྙིང་རེ་རྗེ། ཕྲག་དོག་ས་ལྟར་སྐྱེས་པ་ཡིས། འཇིག་རྟེན་འདི་ན་ཉོན་རེ་
མོངས། ཕྱི་མའི་གནས་སུ་སྙིང་རེ་རྗེ། མཐའ་འཁོབ་མི་ཡི་གནས་སུ་སྐྱེ། ངེས་པའི་དོན་
དམ་མ་རྟོགས་པའི། བདུད་ཀྱི་དམག་ཚོགས་སྙིང་རེ་རྗེ། ང་རྒྱལ་རླུང་ལྟར་འཚུབ་
པ་ཡིས། འཇིག་རྟེན་འདི་ན་ཉོན་རེ་མོངས། ཕྱི་མའི་གནས་སུ་སྙིང་རེ་རྗེ། ལྷ་མིན་
འཐབ་རྩོད་གནས་སུ་སྐྱེ། ངེས་པའི་དོན་དམ་མ་རྟོགས་པའི། བདུད་ཀྱི་དམག་ཚོགས་
སྙིང་རེ་རྗེ། འདུ་ཤེས་ལོག་པར་གོལ་བ་ཡིས། འཇིག་རྟེན་འདི་ན་ཉོན་རེ་མོངས། ཕྱི་
མའི་གནས་སུ་སྙིང་རེ་རྗེ། ཕམ་ལྷུང་ལྷ་ཡི་གནས་སུ་སྐྱེ། ཐམས་ཅད་མཁྱེན་པའི་
དོན་སྟོན་པའི། མ་ནོར་ངེས་པའི་ལུང་བསྟན་གྱིས། ང་ཡི་འཁོར་གྱི་དམ་པ་ཡིས། མི་
འགྱུར་གཡུང་དྲུང་ས་ལ་འགོད། སྟོན་པས་དེ་སྐད་ཅེས་གསུངས་པས། བདུད་སྲིན་
ཅན་གྱི་དམག་ཚོགས་མང་པོ་ཡང་། ཤིན་ཏུ་དད་པའི་སེམས་སྐྱེས་ནས། ཕྱོགས་བཞི་
ནས་བཤགས་པ་ཕུལ་ནས་སྐུ་ལ་སྐྱབས་སུ་གསོལ་ལོ། །བཤགས་པའི་ཚིག་བཤད་འདི་
སྐད་ཅེས་ཀུན་གྱིས་སྨྲས་སོ། །ཐོད་དྲིང་ཟེའུ་སྲོག་རྒྱན་གྱི་མི་ནུབ་རྒྱལ་མཚན་འཛུགས།
ཉི་ཟླ་སྒྲོན་མའི་ཞལ་བཞིན་ཕྱོགས་བཅུ་ཡོངས་ལ་གསལ། རིན་ཆེན་འབར་བའི་སྐུ་
346



མདོ་སྡེ།
མདོ་གཟེར་མིག
༼ཁ༽
མཆོག་ཐུན་མོང་མིན་པར་བརྗིད། གསེར་གྱི་འཁོར་ལོ་དབང་གིས་སྟོང་གསུམ་ཁྱབ་
པར་བསྒྱུར། འགྲོ་བའི་དོན་མཛད་སེམས་ཅན་ཡོངས་ཀྱི་དཔལ་དང་མགོན། ཐུགས་
རྗེ་ཐབས་ཀྱིས་སེམས་ཅན་ཉོན་མོངས་འདྲེན་མཛད་པ། སྤྲུལ་པའི་སྐུ་དང་ལྡན་པའི་
གཤེན་རབ་སྟོན་པའི་མཆོག །མི་ཡེངས་སེམས་ཅན་དོན་ལ་ཐང་བཅད་ལོག་སྒྲིབ་སེལ།
སྐྱེས་མཆོག་སྐུ་ལ་དམག་ཚོགས་དབལ་བསྟན་ཤིན་ཏུ་འགྱོད། འགྱོད་སེམས་དད་པས་
བསླེབས་ནས་ད་ལྟ་བཤགས་པར་འབུལ། སྐྱེ་བ་དཔག་མེད་མན་ཆད་ད་ལྟའི་སྡིག་
བསགས་པ། བདེར་གཤེགས་ཞལ་མཐོང་ཞབས་དྲུང་དུ་གཏུགས་ཏེ་བཤགས་པར་
འབུལ། མ་རིག་ཇི་སྙེད་སྡིག་བསགས་སྒྲིབ་པ་མུན་པ་འདྲ། འགྱོད་སེམས་མོས་པའི་
དད་པས་གཤེན་རབ་སྐུ་ལ་སྐྱབས་སུ་མཆི། འཁོར་བ་སྡུག་བསྔལ་ཆུ་རྒྱུན་འདྲ་བ་ཆད་
པར་འགྱུར། མི་འགྱུར་གཡུང་དྲུང་སྟོབས་ལྡན་ས་ལ་གནས་པར་ཤོག །དེ་ལྟར་སྨོན་
ལམ་ཚིག་བཞི་ཚིགས་སུ་བཅད་པ་བཞི། སེམས་ཅན་དད་པ་སྐྱེས་པ་ཅན་གྱི་སྟོན་པའི་
སྤྱན་སྔར་བཏབ། སྨོན་ལམ་དེའི་དབང་གིས་ཀུན་ཀྱང་བདེ་བར་འགྱུར། བདུད་ཀྱི་
དམག་ཚོགས་བཅོམས་པས་གཤེན་རབ་འཁོར་དང་ལྡན། བདུད་རྗེ་ཁྱབ་པ་ཡིད་མུག་
ག་ཆད་ཅིག་པུར་ཡུལ་དུ་བྲོས་ཏེ་སོང་ངོ༌། །བདུད་རྗེ་ཁྱབ་པ་ལག་རིང་དེས། སྟོན་
པ་གཤེན་རབ་མི་བོ་ལ། བདུད་ཀྱི་ཆོ་འཕྲུལ་སྣ་དགུ་རྡུགས། མྱ་ངན་ཁོང་དུ་མུན་
ལྟར་སྲོས། མུན་ནག་འཐིབ་པའི་དཀྱིལ་རུམ་ན། ལྕགས་མཁར་རྩེ་བརྒྱའི་ནང་དུ་བྱོན།
བདུད་རྗེ་རྒྱ་ལག་ཐོད་རྗེ་ལ། ཁྱབ་པས་སྨྲས་ནས་ཤགས་ཤིག་བཏབ། འོ་སྐོལ་བདུད་
ཀྱི་ཡོད་ཁམས་འདི། མེད་པར་སྟོངས་སུ་འཇུད་པའི་མི། གཤེན་རབ་སླུ་བ་རྫུན་ཚིག་
མཁན། ཆོ་འཕྲུལ་སྣ་དགུས་མ་ཐུབ་བོ། །བདུད་ཀྱི་འཁོར་བ་འབུམ་སྡེ་ནི། ཕྱིར་ལ་
ཁོ་ཡི་འཁོར་དུ་ཤོར། དེ་ཡང་ཡབ་གཅིག་ཅི་ཙུག་མཛད་པ། གཤེན་ནི་ཐུབ་པར་མི་
འགྱུར་རོ། །དེ་ལ་ཡབ་ཀྱིས་བུ་ལ་སྨྲས་པ། ཆོ་འཕྲུལ་སྣ་དགུས་མ་ཐུབ་རྡུགས། ད་
347



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ནི་བརྒལ་བའི་ཐབས་མེད་དོ། །དེ་སྐད་ཕས་སྨྲས་པས་ནི། བུ་ནི་ཕྱིར་ལ་མྱ་ངན་སྐྱེས།
བདུད་རྗེ་ཁྱབ་པ་ལག་རིང་དེ། མྱ་ངན་ཁང་པའི་ནང་དུ་ཞུགས། རེ་བའི་གོ་ཅོག་ནག་
པོ་ཡིས། མགོ་དང་ལག་པ་གཉིས་ཀ་བཏུམ། སྨྲེ་སྔགས་འདོན་ཀྱིན་ངུད་མོ་འདེབས།
མྱ་ངན་འདོན་གྱིན་མུན་པ་གཏིབས། བདུད་ཀྱི་བསྟན་པ་དེ་ལྟར་ནུབ། གཤེན་རབ་
ཀྱི་བསྟན་པ་དེ་ལྟར་དར། གཤེན་རབ་ལ་བདུད་ཀྱི་ཆོ་འཕྲུལ་བསྟན་པས། སྣ་དགུ་
རྡུགས་པའི་ལེའུ་སྟེ་བཅུ་པའོ། །། །
༧ གཡུང་དྲུང་ལྷའི་སྐད་དུ་ན། འོད་ནམ་འབར་བ་འབྲིང་ཏིག་ཤག །གང་ཟག་
མིའི་སྐད་དུ་ན། གཤེན་རབ་ཀྱི་འཁོར་ལ་བདུད་ཀྱིས་ཆོ་འཕྲུལ་བསྟན་པའི་ལེའུ་འོ། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་དེ། སྟོན་པ་གཤེན་རབ་མི་བོ་ལ། ཆོ་
འཕྲུལ་སྣ་དགུ་རྡུགས་ནས་འགྱོད། མྱ་ངན་ཁང་པའི་ནང་དུ་བཞུགས། རྒྱུན་དུ་མྱ་
ངན་བྱེད་པ་ལ། བདུད་ཀྱི་མ་སྲིང་མང་པོ་འདུས། བདུད་རྗེ་ཁྱབ་པ་ལག་རིང་གི་མ་
སྲིང་ཐུན་བཏང་མ་མོས་བུ་ལ་སྨྲས་པ། བདུད་རྗེ་ཁྱབ་པ་ལག་རིང་ཁྱོད། མ་ཡི་ངག་
ལ་བུ་འདིར་གསོན། གཤེན་རབ་མི་བོ་མ་ཐུབ་པས། མྱ་ངན་རྒྱུན་དུ་མ་བྱེད་དང་།
ཕམ་རྒྱལ་བྱ་བ་ཀུན་ལ་འབྱུང༌། མྱ་ངན་ཁང་པ་ནང་ནས་འབྱུང་། ལྕགས་མཁར་སྒོ་
བརྒྱའི་ནང་དུ་འདོང་། བདུད་ཀྱི་ནང་འཁོར་འབུམ་སྡེ་གསུམ། འབུམ་སྡེ་གཅིག་གིས་
བཙལ་གྱིན་འོང་། འབུམ་སྡེ་གཅིག་གིས་བསད་ཀྱིན་བཤལ། འབུམ་སྡེ་གཅིག་གིས་
གཏུབ་ཀྱིན་འདྲེན། གཤེན་རབ་མི་བོ་མ་ཐུབ་པས། མྱ་ངན་རྒྱུན་དུ་མ་བྱེད་དང༌།
བདུད་ཀྱི་ཆུ་བཞི་སྐམ་སྙམ་ནའང་། བདུད་ཀྱི་ཆུ་བཞི་མ་སྐམ་པར། ད་རུང་སྐྱེ་འཁོར་
བྱེད་པ་མང་། བདུད་ཀྱི་འཁོར་བ་འབུམ་སྡེ་གསུམ། གསོད་བཤའ་བཟའ་དང་གསུམ་
པོ་ལ། སྔ་ན་བས་སུ་ཉུང་རྒྱུ་མེད། བདུད་རྗེ་ཁྱབ་པ་ཡར་བཞེངས་དང་། མྱ་ངན་མ་
བྱེད་སེམས་བསྐྱེད་དང་། འཁྲུག་པ་ཕམ་རྒྱལ་རིམ་གྱིས་འོང་། གཤེན་རབ་ཕམ་ནས་
348



མདོ་སྡེ།
མདོ་གཟེར་མིག
༼ཁ༽
ཐུབ་ཀྱང་སྲིད། ད་རུང་ཆོ་འཕྲུལ་བསྟན་ཐབས་ཡོད། མས་བུ་ལ་དེ་སྐད་ཅེས་སྨྲས་
སོ། །བདུད་རྗེ་ཁྱབ་པ་ལག་རིང་གིས་མ་ལ་ཕྱིར་ལན་བཏབ་པ། འཇིག་རྟེན་ཁམས་ཀྱི་
སེམས་ཅན་ལ། འོ་སྐོལ་བདུད་ལས་ཁ་དྲག་མེད། འོ་སྐོལ་བདུད་ཀྱི་ནང་རིགས་ལ།
ཁྱབ་པ་ང་ལས་དབང་ཆེ་མེད། བདུད་རྗེ་ཁྱབ་པ་ལག་རིང་གིས། སེམས་ཅན་ཡོངས་
ལ་དབང་བསྒྱུར་ནས། དུས་ལ་རྒྱུག་ལོག་འདི་ལྟ་བུ། ངའི་གོང་ན་དབང་ཆེ་བ། རྫུན་
ཚིག་མཁན་གྱི་གཤེན་རབ་འདིས། སེམས་ཅན་དབང་དུ་འདིར་བསྡུས་པས། ང་ལ་
དབང་ནི་ཅི་ཡང་མེད། གཤེན་རབ་ཕར་ལ་འདུལ་དུ་ཕྱིན། ཕར་ལ་ཐུལ་བར་ག་ན་
འགྱུར། ཚུར་ལ་བདུད་འཁོར་གྲངས་མེད་པ། ཁོ་ཡི་དབང་གིས་བསྡུས་ཏེ་སོང་།
བདུད་རྗེ་ཁྱབ་པ་ང་བདག་གཅིག་པུ་ཤོག༼རེང་བུར་ཤོར།༽འདི་ལས་ང་ལ་དགྲ་རུ་
གནས་པ་ག་ན་ཡོད། དེ་ལ་མྱ་ངན་གདུང་སྟེ་ཅི་སྟེ་མི་བགྱིད་ལགས། མྱ་ངན་ཁང་པ་
ནང་ནས་ང་ནི་མི་འབྱུང་ངོ༌། །འདི་ལ་ཐུབ་ཐབས་མ་ལ་ཅི་ལྟ་བུ་མངལ། ཆོ་འཕྲུལ་
འོས་པས་སྐྱོན་ཅན་དེ་མི་ཐུབ་བོ། །ཆོ་འཕྲུལ་བསྟན་ཐབས་མངའ་ཡི་གསུངས་པ་མ་ལ་
ཅི་ལྟ་བུ་མངའ། མྱ་ངན་ཁང་པ་ནང་ནས་དབྱུང་ལ་གཤེན་དང་འཐབ་ཏུ་འགྲོ། གཤེན་
རབ་མ་ཐུབ་བར་དུ་ང་ཡི་སྙིང་མི་ནོན། མྱ་ངན་ཁང་པ་ནང་ནས་མི་འབྱུང་ངོ༌། །དེ་
སྐད་ཅེས་བདུད་ཁྱབ་པ་ལག་རིང་གིས་མ་སྲིང་ཐུན་དང་མ་མོ་ལ་སྨྲས་སོ། །ཡང་མས་
བུ་ལ་ཕྱིར་སྨྲས་པ། གཤེན་ལ་ཆོ་འཕྲུལ་མི་སྟོན་པར། མྱ་ངན་ཁང་པ་ནག་པོ་ནས།
བདུད་རྗེ་ཁྱབ་པ་མི་འབྱུང་ན། གཤེན་ལ་ཆོ་འཕྲུལ་བསྟན་ཐབས་བསྟན། གཤེན་རབ་
མི་བོ་མ་ཐུབ་ཀྱང་། བསྟན་པ་བཤིག་གིན་དམའ་ཐབས་ཡོད། དང་པོ་ཡུལ་ལ་ཆོ་
འཕྲུལ་སྟོན། སྨན་དང་འབྲུ་བཅུད་ཐམས་ཅད་དང་། རྩི་ཤིང་ཐམས་ཅད་རྩད་ནས་
ཕྱུང་། ཡུལ་ལ་ཆགས་པའི་རྟེན་མེད་ན། གཤེན་རབ་མི་བོ་ཅི་ལ་འཁོར། བསྟན་པ་
ནུབ་པ་དེ་ཡིན་ནོ། །ནམ་གྱི་ཕར་ཕྱེད་ཚུར་ཕྱེད་ན། ཤིན་ཏུ་གཟབས་ནས་མ་བྱས་ན།
349



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཤེན་རབ་སྤྲུལ་པས་ཚོར་བར་འོང་། དེ་སྐད་ཅེས་མས་བུ་ལ་སྨྲས་སོ། །བདུད་རྗེ་
ཁྱབ་པ་ལག་རིང་དེ། མྱ་ངན་ཁང་པ་ནང་ནས་བྱུང༌། བདུད་དམག་ལྷག་མ་མང་པོ་
སྒྲུག །ཡ་ཀི་སྐྲ་ལོ་ཕྱར་ཕྱུར་ནས། བ་སྤུའི་བུ་ག་ཡན་ཆད་དང༌། བདུད་ཀྱི་དམག་
ཚོགས་མང་པོ་སྤྲུལ། བདུད་ཀྱི་སྟ་རེ་ངར་འབྱམས་དང་། བདུད་ཀྱི་ཟོར་བ་རེག་ཆོད་
གཉིས། བདུད་དམག་ལག་ཏུ་རེ་རེ་བསྐུར། བདུད་རྗེ་ཁྱབ་པ་ལག་རིང་གིས། དམག་
ལ་གདམས་ངག་སྨྲས་པའི་མདོ། བདུད་ཀྱི་དམག་ཚོགས་མང་པོ་ཀུན། གཤེན་རབ་
མི་བོ་གནས་པ་ཡི། གཤེན་ཡུལ་འོལ་མོ་ལུང་རིང་ན། སྐྱེས་པའི་འབྲུ་བཅུད་རྩི་ཤིང་
རྣམས། བདུད་ཀྱི་སྟ་རྣོན་སྟེའུ་རྣོན་གྱིས། གཅིག་ཀྱང་ལུས་རྒྱུ་མེད་པ་རུ། རྩ་བ་དྲུང་
ནས་ཆོད་ཀྱིན་ཕྱུང་། ཡུལ་ལ་ཡོན་ཏན་བཅུད་མེད་ན། གཤེན་རབ་འཁོར་བཅས་ཅི་
ལ་ཆགས། འོན་ཏང་བསྟན་པ་ནུབ་སྟེ་འགྲོ། གཤེན་རབ་ཀྱི་བསྟན་པ་ནུབ་པ་ན། འོ་
སྐོལ་བསྟན་པ་དར་ཏེ་འོང་། དེ་སྐད་བདུད་རྗེས་འཁོར་ལ་བསྟན། ནམ་གྱི་ཕར་ཕྱེད་
ཚུར་ཕྱེད་ན། བདུད་རྗེ་དམག་དང་ཆས་ནས་སུ། གཤེན་ཡུལ་འོལ་མོ་ལུང་རིང་དུ།
དངོས་གྲུབ་རྩི་ཤིང་གཅོད་དུ་ཕྱིན། གཤེན་ཡུལ་འོལ་མོ་ལུང་རིང་གི། དངོས་གྲུབ་རྩི་
ཤིང་མ་ཆོད་པར། སྟོན་པ་གཤེན་རབ་མི་བོ་ཡི། ཐུགས་རྗེ་སྤྲུལ་པའི་བྱིན་རླབས་ཀྱིས།
རྩི་ཤིང་གསེབ་ནས་མེ་བྱུང་པ། མེ་དཔུང་དམར་པོའི་འོད་ཟེར་གྱིས། བདུད་ཀྱི་
དམག་ཚོགས་གཡུལ་བཟློག་ནས། བདུད་ཁམས་ཞུགས་ཀྱིས་དེའུ་ཚིགས་ཙམ།
གཤེན་ཡུལ་འོལ་མོ་ལུང་རིང་གི། དངོས་གྲུབ་རྩི་ཤིང་བྲེགས་པ་བས། ཞེ་སྡང་བདུད་
ཀྱི་དམག་ཚོགས་ཀྱིས། ཕྱོགས་སུ་ཉེ་ཡང་མ་ནུས་སོ། །བདུད་རྗེ་ཁྱབ་པ་ལག་རིང་དེ།
ཤིན་ཏུ་ཡི་མུག་ག་ཆད་ནས། བདུད་ཡུལ་མུན་པའི་གླིང་དུ་ཕྱིན། མྱ་ངན་ཁང་པ་ནང་
དུ་ཞུགས། ཡུགས་ཀྱི་ཞགས་པ་ཐོད་དུ་བཅིངས། རེ་བ་ནག་པོའི་གོ་ཅོག་གོན། ཡང་
བདུད་ཀྱི་མ་སྲིང་མང་པོ་འདུས། མ་ཡིས་བུ་ལ་སྨྲས་པའི་མདོ། བདུད་རྗེ་ཁྱབ་པ་
350



མདོ་སྡེ།
མདོ་གཟེར་མིག
༼ཁ༽
ལག་རིང་ལགས། མྱ་ངན་ཁང་པའི་ནང་ནས་བྱུང༌། སྡུག་པའི་མྱ་ངན་ཆས་རྣམས་
བོར། གཤེན་རབ་མི་བོ་མ་ཐུབ་པར། མྱ་ངན་རྒྱུན་དུ་མ་བྱེད་དང་། ཕམ་རྒྱལ་བྱ་བ་
ཀུན་ལ་འབྱུང༌། ལྕགས་མཁར་སྒོ་བརྒྱའི་ནང་དུ་འདོང༌། བདུད་ཀྱི་ནང་འཁོར་འབུམ་
སྡེ་གསུམ། འབུམ་སྡེ་གཅིག་གིས་ཕྱི་ནང་འཚོལ། འབུམ་སྡེ་གཅིག་གིས་བར་དུ་བཤལ།
འབུམ་སྡེ་གཅིག་གིས་ནང་ནས་འདྲེན། གཤེན་རབ་མི་བོ་མ་ཐུབ་པས། བདུད་ཀྱི་ཆུ་
བཞི་སྐམ་སྙམ་ནས། བདུད་ཀྱི་ཆུ་བཞི་མ་སྐམ་པར། ད་རུང་སྐྱེ་འཁོར་བྱེ་བ་འཁོར།
བདུད་ཀྱི་འཁོར་བ་འབུམ་སྡེ་གསུམ། གསོད་བཤའ་ཟ་དང་གསུམ་པོ་ལ། སྔ་ན་བས་
སུ་ཉུང་རྒྱུ་མེད། བདུད་རྗེ་ཁྱབ་པ་ཡར་བཞེངས་དང་། མྱ་ངན་མ་མཛད་སེམས་
བསྐྱེད་དང༌། འཁྲུག་པ་ཕམ་རྒྱལ་རིམ་གྱིས་འོང༌། གཤེན་རབ་ཕམ་ནས་ཐུབ་ཀྱང་
སྲིད། ད་རུང་ཆོ་འཕྲུལ་བསྟན་ཐབས་ཡོད། མས་བུ་ལ་དེ་སྐད་སྨྲས་སོ། །བདུད་རྗེ་
ཁྱབ་པ་ལག་རིང་གིས། མ་ལ་ཕྱིར་ལ་ལན་བཏབ་པ། འཇིག་རྟེན་ཁམས་ཀྱི་སེམས་
ཅན་ལ། འོ་སྐོལ་བདུད་ལས་ཁ་དྲག་མེད། འོ་སྐོལ་བདུད་ཀྱི་ནང་རིགས་ལ། ཁྱབ་པ་
ང་ལས་དབང་ཆེ་མེད། བདུད་རྗེ་ཁྱབ་པ་ལག་རིང་ངས། སེམས་ཅན་ཡོངས་ལ་
དབང་བསྒྱུར་ནས། དུས་ལ་རྒྱུག་ལོག་འདི་ལྟར་བྱུང༌། ང་ཡི་གོང་ན་དབང་ཆེ་བ།
རྫུན་ཚིག་མཁན་གྱི་གཤེན་རབ་འདིས། སེམས་ཅན་དབང་དུ་འདིས་བསྡུས་པས། ང་
ལ་དབང་རྒྱུ་ཅི་ཡང་མེད། སྤྲུལ་པ་ཅི་བྱས་ཡོ་ཀ་རྡུགས། གཤེན་རབ་འདི་ལ་དགྲར་
གནད་པ། ད་ལྟ་ང་ལ་ག་ན་ཡོད། མྱ་ངན་ཅི་སྟེ་མི་བགྱི་ལགས། སྡུག་པའི་མྱ་ངན་
ཁང་པ་ནས། ད་ལྟ་ངན་བུ་མི་འབྱུང་ངོ༌། །འདི་ཡི་ཐུབ་ཐབས་མ་ལ་ཇི་ལྟ་བུ་མངའ།
ཆོ་འཕྲུལ་འོས་པས་སྐྱོན་ཅན་འདི་མི་ཐུབ། ཆོ་འཕྲུལ་བསྟན་ཐབས་མ་ཡིས་གསུང་པ་
མ་ལ་ཇི་ལྟ་བུ་མངའ། མྱ་ངན་ཁང་པ་ནང་ནས་བྱུང་ནས། གཤེན་དང་འཐབ་ཏུ་འགྲོ།
གཤེན་རབ་མ་ཐུབ་བར་དུ་ངན་བུ་མི་འབྱུང་ངོ༌། །དེ་སྐད་ཅེས་བདུད་རྗེ་ཁྱབ་པ་ལག་
351



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རིང་གིས། མ་སྲིང་ཐུན་དང་མ་མོ་ལ་སྨྲས་པས། ཡང་མས་བུ་ལ་ཕྱིར་སྨྲས་པ།
གཤེན་ལ་ཆོ་འཕྲུལ་མི་སྟོན་པར། མྱ་ངན་ཁང་པ་ནག་པོ་ནས། བདུད་རྗེ་ཁྱབ་པ་མི་
འབྱུང་ན། གཤེན་ལ་ཆོ་འཕྲུལ་བསྟན་ཐབས་བསྟན། གཤེན་རབ་མི་བོ་མ་ཐུབ་ཀྱང་།
བསྟན་པ་བཤིགས་ཀྱིན་དམག་ཐབས་ཡོད། གནས་པའི་མཁར་ལ་ཆོ་འཕྲུལ་སྟོན།
བདུད་ཀྱི་འཇོར་ཐོ་མང་པོས་བརྐོས། བར་པོ་སོ་བརྒྱད་རྨེང་ནས་བཤིག །གཤེན་རབ་
རྟེན་པའི་མཁར་མེད་ན། མྱ་ངན་གླིང་ནས་འདས་ཏེ་འགྲོ། བསྟན་པ་ནུབ་པ་དེ་ཡིན་
ནོ། །ནམ་གྱི་ཕར་ཕྱེད་ཚུལ་ཕྱེད་ན། ཤིན་ཏུ་གཟབས་ནས་མ་བྱས་ན། གཤེན་རབ་
སྤྲུལ་པས་ཚོར་བར་འོང་། བདུད་རྗེ་ཉིད་ཀྱང་བརླག་པར་སྲིད། ཤིན་ཏུ་གཟབ་པའི་
རིགས་ཡིན་ནོ། །དེ་སྐད་ཅེས་མས་བུ་ལ་སྨྲས་སོ། །བདུད་རྗེ་ཁྱབ་པ་ལག་རིང་དེས།
མྱ་ངན་ཁང་པ་ནང་ནས་ཕྱུང་། ཉོན་མོངས་བདུད་དམག་མང་པོ་བསྒྲུགས། ཡ་ཀི་སྐྲ་
ལོ་ཕྱར་ཕྱུར་ནས། བ་སྤུའི་བུ་ག་ཡན་ཆོད་ཀྱི། སྤྲུལ་པའི་བདུད་དམག་རྐྱ་རེ་སྤྲུལ།
བདུད་ཀྱི་ཐོ་ཆེན་འཇོར་ཆེན་གཉིས། བདུད་དམག་ལག་ཏུ་རེ་རེ་བསྐུར། དམག་ལ་
གདམ་ངག་སྨྲས་པའི་མདོ། བདུད་ཀྱི་དམག་ཚོགས་མང་པོ་ཀུན། གཤེན་རབ་མི་བོ་
ཉལ་བའི་མཁར། བར་པོ་སོ་བརྒྱད་རིན་ཆེན་མཁར། ཐོ་ཆེན་འཇོར་ཆེན་རྣོན་པོ་ཡིས།
རྨེང་ནས་བྲུས་ལ་བསྒྱེལ་ལ་ཐོངས། སྤྲུལ་པ་ཅན་ཞིག་ཡིན་ཀྱང་ནི། གཤེན་རབ་རྒུད་
ནས་འཆི་ཡང་སྲིད། བརྒྱ་ལ་སྤྲུལ་པས་མ་ཤི་ཡང༌། རྟེན་གྱི་ཆགས་པའི་མཁར་མེད་
ན། གཤེན་རབ་མྱ་ངན་འདས་ཏེ་འགྲོ། བསྟན་པ་ནུབ་པ་དེ་ཡིན་ནོ། །དེ་སྐད་བདུད་
རྗེས་འཁོར་ལ་བསྟན། ནམ་གྱི་ཕར་ཕྱེད་ཚུར་ཕྱེད་ན། བདུད་རྗེ་དམག་དང་ཆས་
ནས་ནི། བར་པོ་སོ་བརྒྱད་རྩ་རུ་ཕྱིན། བར་པོ་སོ་བརྒྱད་མ་ཤིག་པར། སྟོན་པ་གཤེན་
རབ་མི་བོ་ཡིས། ཐུགས་རྗེ་སྤྲུལ་པའི་བྱིན་རླབས་ཀྱིས། མཁར་གྱི་ནང་ནས་ཆུ་བྱུང་
པས། ཆུ་བོ་རྒྱུན་གྱིས་རྦ་དྲག་གིས། བདུད་ཀྱི་དམག་ཚོགས་གཡུལ་བཟློག་ནས།
352



མདོ་སྡེ།
མདོ་གཟེར་མིག
༼ཁ༽
བདུད་ཁམས་དྲ་ལ་དེའུ་གཡེང་ཙམ། གཤེན་མཁར་བར་པོ་སོ་བརྒྱད་ནི། རྨེང་ནས་
རྐོ་བར་མ་འགྲུབ་ཀྱིས། ཞེ་སྡང་བདུད་ཀྱི་དམག་ཚོགས་ཀྱིས། རྨེང་ལ་རེག་ཀྱང་མ་
ནུས་སོ། །བདུད་རྗེ་ཁྱབ་པ་ལག་རིང་དེ། ཤིན་ཏུ་ཡི་མུག་ག་ཆད་དེ། བདུད་ཡུལ་
མུན་པའི་གླིང་དུ་ཕྱིན། མྱ་ངན་ཁང་པའི་ནང་དུ་ཞུགས། ཡུགས་ཀྱི་ཞགས་པ་ཐོད་དུ་
བཅིངས། རེ་བ་ནག་པོའི་གོ་ཅོག་གོན། གཤེན་ཀྱི་བསྟན་པ་མ་བསྣུབས་པས། མྱ་ངན་
གདུང་ནས་བྱེད་ཀྱིན་འདུག །ཡང་བདུད་ཀྱི་མ་སྲིང་མང་པོ་འདུས། མ་ཡིས་བུ་ལ་
སྨྲས་པའི་མདོ། བདུད་རྗེ་ཁྱབ་པ་ལག་རིང་ལགས། མྱ་ངན་ཁང་པ་ནང་ནས་བྱུང་།
སྡུག་པའི་མྱ་ངན་ཆས་རྣམས་བོར། གཤེན་རབ་མི་བོ་མ་ཐུབ་པས། མྱ་ངན་རྒྱུན་དུ་མ་
བྱེད་དང༌། ཕམ་རྒྱལ་བྱ་བ་ཀུན་ལ་འབྱུང་། ལྕགས་མཁར་སྒོ་བརྒྱའི་ནང་ནས་བྱོན།
བདུད་ཀྱི་ནང་འཁོར་འབུམ་སྡེ་གསུམ། འབུམ་སྡེ་གཅིག་གིས་ཕྱི་ནས་ཚོལ། འབུམ་སྡེ་
གཅིག་གིས་བར་དུ་བཤལ། འབུམ་སྡེ་གཅིག་གིས་ནང་དུ་འདྲེན། གཤེན་རབ་མི་བོས་
མ་ཐུབ་པས། བདུད་ཀྱི་ཆུ་བཞི་སྐམ་སྙམ་པས། བདུད་ཀྱི་ཆུ་བཞི་མ་སྐམ་པར། ད་
རུང་སྐྱེ་འཁོར་བྱེད་པ་མང་། བདུད་ཀྱི་འཁོར་བ་འབུམ་སྡེ་གསུམ། གསོད་བཤའ་ཟ་
དང་གསུམ་པ་ལ། སྔ་ན་བས་སུ་ཉུང་རྒྱུ་མེད། བདུད་རྗེ་ཁྱབ་པ་ཡར་བཞེངས་དང་།
མྱ་ངན་མ་མཛད་སེམས་བསྐྱེད་དང་། འཁྲུག་པ་ཕམ་རྒྱལ་རིམ་གྱིས་འོང་། གཤེན་
རབ་ཕམ་ནས་ཐུབ་ཀྱང་སྲིད། ད་རུང་ཆོ་འཕྲུལ་བསྟན་ཐབས་ཡོད། མ་ཡིས་བུ་ལ་དེ་
སྐད་ཅེས་སྨྲས་སོ། །བདུད་རྗེ་ཁྱབ་པ་ལག་རིང་གིས་མ་ལ་ཕྱིར་ལན་བཏབ་པ། འཇིག་
རྟེན་ཁམས་ཀྱི་སེམས་ཅན་ལ། འོ་སྐོལ་བདུད་ལས་ཁ་དྲག་མེད། འོ་སྐོལ་བདུད་ཀྱི་
ནང་རིགས་ལ། ཁྱབ་པ་ང་ལས་དབང་ཆེ་མེད། བདུད་རྗེ་ཁྱབ་པ་ལག་རིང་ངས།
སེམས་ཅན་ཡོངས་ལ་དབང་བསྒྱུར་ན། དུས་ལ་རྒྱུ་ལོག་འདི་ལྟ་བྱུང༌། ངའི་གོང་ན་
དབང་ཆེ་བ། རྫུན་ཚིག་མཁན་གྱི་གཤེན་རབ་འདིས། སེམས་ཅན་དབང་དུ་ཀུན་ཀ་
353



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསྡུས། ང་ལ་དབང་རྒྱུ་ཅི་ཡང་མེད། སྤྲུལ་པ་ཅི་བྱས་ཡོ་ཀ་རྡུགས། གཤེན་རབ་འདི་
ལས་དགྲར་གནད་པ། ད་ལྟ་ང་ལ་དབང་ཡང་མེད། མྱ་ངན་ཅི་སྟེ་མི་བགྱིད་ལགས།
སྡུག་པའི་མྱ་ངན་ཁང་པ་ནས། ད་ལྟ་ངན་བུ་མི་འབྱུང་ངོ་། །འདི་ལ་ཐུབ་ཐབས་མ་ལ་
ཅི་ལྟ་བུ་མངའ། ཆོ་འཕྲུལ་འོས་པས་སྐྱོན་ཅན་འདི་མི་ཐུབ། ཆོ་འཕྲུལ་བསྟན་ཐབས་
མངའ་བ་གསུངས་པ་མ་ལ་ཅི་ལྟ་བུ་མངའ། བདག་མྱ་ངན་ཁང་པ་ནང་ནས་འབྱུང་
ན། གཤེན་དང་འཐབ་ཏུ་འགྲོ། གཤེན་རབ་མ་ཐུབ་བར་དུ་ངན་བུ་མི་འབྱུང་ངོ༌། །དེ་
སྐད་ཅེས་བདུད་ཁྱབ་པ་ལག་རིང་གིས། མ་སྲིང་ཐུན་བཏང་མ་མོ་ལ་སྨྲས་སོ། །དེ་ལ་
མས་ཕྱིར་སྨྲས་པ། གཤེན་ལ་ཆོ་འཕྲུལ་མི་སྟོན་པར། མྱ་ངན་ཁང་པ་ནག་པོ་ནས།
བདུད་རྗེ་ཁྱབ་པ་མི་འབྱུང་ན། གཤེན་ལ་ཆོ་འཕྲུལ་བསྟན་ཐབས་བསྟན། གཤེན་རབ་
མི་བོ་མ་ཐུབ་ཀྱང༌། བསྟན་པ་བཤིགས་ཅིང་དམའ་ཐབས་ཡོད། བདུད་རྗེ་ཁྱབ་པ་
ལག་རིང་ལགས། ཆོ་འཕྲུལ་སྣ་རེ་རྡུགས་ཙམ་ན། ཡི་མུག་བྱེད་ཀྱིན་མྱ་ངན་བྱེད།
སྡུག་པའི་ཁང་པ་ནག་པོར་འཇུག །སྡུག་པས་གཤེན་རབ་ག་ན་ཐུབ། སྣ་རེ་རྡུགས་
ཀྱང་སྣ་རེ་རྒོལ། གཤེན་དང་འཐབ་ཟླ་བྱེད་པ་ཡང་། སྙིང་སྡོས་རྔན་སྲན་ཆེ་བར་གར་
འོང་དགོས། གཤེན་ལ་ཆོ་འཕྲུལ་གྲངས་མེད་སྟོན། བུ་དང་ཆུང་མ་བུ་མོ་དང་། ནོར་
དང་སློབ་བུ་ཚུན་ཆད་ལ། ཆོ་འཕྲུལ་ཚུགས་ཚད་ཡོ་ལ་སྟོན། ཅིས་ཀྱང་ཡོ་ཡིས་མ་
ཚུགས་ན། ནག་པོ་བདུད་ཀྱི་བསྟན་པ་འདི། ཅིས་ཀྱང་ནུབ་ཏུ་ཐོ་བ་ཡིན། གཤེན་
རབ་མི་བོའི་བསྟན་པ་འདི། ཅིས་ཀྱང་དར་དུ་ཐོ་བ་ཡིན། སེམས་ལ་འགྱོད་པ་ཡེ་མེད་
དོ། །རང་ཅག་བདུད་ཀྱི་སྡེ་རྣམས་ཀྱང༌། གཤེན་རབ་འཁོར་པ་བྱས་ལ་འདོང་། དེ་
སྐད་མ་ཡིས་བུ་ལ་བསྟན། བདུད་རྗེ་ཁྱབ་པ་ལག་རིང་ཡང་། མ་ངག་བུ་ལ་བསྟན་པ་
ལ། ཤིན་ཏུ་བསྟན་པའི་སེམས་སྐྱེས་ནས། མྱ་ངན་ཁང་པ་ནང་ནས་བྱུང་། ཞེ་སྡང་
གདུག་པ་སེམས་ལ་བཞག །སྟོན་པ་གཤེན་རབ་མི་བོ་ལ། ཆོ་འཕྲུལ་ཚུགས་ཚད་སྟོན་
354



མདོ་སྡེ།
མདོ་གཟེར་མིག
༼ ཁ ༽
དུ་སོང་ངོ༌། །
དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། དགའ་ལྡན་ལྷའི་ཕོ་བྲང་ནས།
སྐོས་མཁན་ཕྱུའི་སྐུ་ཚོར་སྤྲུལ་པས་གཤེགས། གཤེན་རབ་ཀྱི་སྲས་གཏོ་བུ་འབུམ་སངས་
དེ། གནས་མཆོག་དམ་པ་འོལ་མོ་ལུང་རིང་གི། གཡུང་དྲུང་དགུ་བརྩེགས་ཀྱི་རི་ཡི་
རྩ་བ་ན། དད་པ་ཅན་གྱི་སློབ་བུ་འཁོར་པ་ལ། སྲིད་པ་རྒྱུད་ཀྱི་གཡུང་དྲུང་གི་བོན་
བསྟན་ན། མཚན་དང་དཔེ་བྱད་ལྡན་པའི་ཁྱེའུ་ཆུང་བརྒྱ། སྐོར་བ་བྱེད་ཅིང་ལྷ་ཕྱག་
འཚལ་དུ་བྱུང་། བྱས་པའི་རྟིང་ལ་ཚིགས་བཅད་འདི་སྐད་སྨྲས། གཤེན་རབ་སྲས་སུ་
གྱུར་པའི་གཏོ་བུ་འབུམ་སངས་ལགས། བདག་ཅག་རྣམས་ནི་ལྷ་ཕྲུག་ཀླུ་ཕྲུག་བརྒྱ།
དད་པ་བོན་ལ་སྐྱེས་ནས་ད་ལྟ་སྤྱན་སྔར་མཆིས། རྒྱུ་འབྲས་བདེན་པའི་བོན་ཅིག་ཁྱེད་
ཀྱིས་བསྟན་དུ་གསོལ། དེ་སྐད་ཅེས་སྨྲས་ནས། མདུན་དུ་པུས་མོ་བཙུགས་སོ། །དེ་ལ་
གཏོ་བུས་བཀའ་བསྩལ་པ། དད་པ་སྐྱེས་པའི་ལྷ་ཕྲུག་ཀླུ་ཕྲུག་བརྒྱ། གཡུང་དྲུང་བོན་
ལ་མོས་པ་སྐྱེས་ནས་ཞུ་བ་ཤིན་ཏུ་ལེགས། ལུས་ཀྱང་ཐུད་ལ་ཡན་ལག་གསུམ། པུས་
མོ་ཚུགས་ལ་ཐལ་མོ་སྦྱོར། དབང་པོ་མ་ཡེངས་བརྟན་པར་ཉོན། ཅི་འདོད་སེམས་ཀྱི་
དཀྱིལ་དུ་བཤད། དེ་སྐད་ཅེས་གཏོ་བུ་འབུམ་སངས་ཀྱིས་བཀའ་བསྩལ་པས། བདུད་
ཀྱིས་སླུ་བ་རྣམས་ཀྱིས་ཕྱིར་སྨྲས་པ། གཏོ་བུ་འབུམ་སངས་ལགས། བདག་ཅག་བོན་
ལ་འཚལ་ཕྱོགས་མཆིས། ད་ལྟ་དུས་ཀྱི་ཐ་མར་གྱུར། བྱམས་པས་སེམས་ཅན་སངས་
མི་རྒྱ། ཞེ་སྡང་མེ་ལྟར་འབར་བའི་བོན་གཅིག་བདག་ཅག་རྣམས་ལ་ཤོད། དེ་སྐད་
ཅེས་སྨྲས་པས། དེ་ལ་གཏོ་བུས་བཀའ་བསྩལ་པ། དད་པ་སྐྱེས་པའི་ཁྱེའུ་ཆུང་བརྒྱ།
ཕྱིན་ཅི་ལོག་ཏུ་བློ་ལོག་ཨང་། ཞེ་སྡང་ཅན་ནི་དམྱལ་བའི་གནས་སུ་སྐྱེ། གལ་ཏེ་མི་
རུ་སྐྱེས་ཀྱང་ཤན་པར་འགྱུར། དེ་ཚེ་ལས་ཀྱི་རྒྱུ་བསགས་དམྱལ་བའི་གནས་སུ་སྐྱེ། དེ་
ནི་ལོག་པ་ཡིན་པས་བཤད་དུ་མི་རུང་ངོ༌། །དེ་སྐད་ཅེས་གཏོ་བུ་འབུམ་སངས་ཀྱིས་
355



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསུངས་སོ། །ཡང་བདུད་ཀྱི་གླུ་བ་རྣམས་ཀྱིས་ཕྱིར་སྨྲས་པ། གཏོ་བུ་ལགས། བདག་
ཅག་བོན་ལ་འཚལ་ཕྱོགས་མཆིས། ད་ལྟ་དུས་ཀྱི་ཐ་མར་གྱུར། སྦྱིན་པ་བཀྱེ་རུ་ཡོ་བྱད་
ཆུང་། འདོད་ཆགས་ཆུ་ལྟར་ཁོལ་བའི་བོན་ཅིག་བདག་ཅག་རྣམས་ལ་ཤོད། དེ་སྐད་
ཅེས་སྨྲས་པས། དེ་ལ་ཡང་གཏོ་བུ་འབུམ་སངས་ཀྱིས་བཀའ་བསྩལ་པ། དད་པ་སྐྱེས་
པའི་ཁྱེའུ་ཆུང་རྣམས། ཕྱིན་ཅི་ལོག་ཏུ་བློ་ལོག་ཨང་། འདོད་ཆགས་ཅན་ནི་ཡི་དྭགས་
གནས་སུ་སྐྱེ། གལ་ཏེ་མིར་སྐྱེས་ན་ཡང་དབུལ་པོར་འགྱུར། དེ་ཚེ་ལས་ཀྱི་རྒྱུ་བསགས་
ཡི་དྭགས་གནས་སུ་སྐྱེ། དེ་ནི་ལོག་པ་ཡིན་པས་བཤད་དུ་མི་རུང་ངོ༌། །དེ་སྐད་ཅེས་
གཏོ་བུས་གསུངས་སོ། །ཡང་བདུད་ཀྱི་གླུ་བ་རྣམས་ཀྱིས་ཕྱིར་སྨྲས་པ། གཏོ་བུ་ལགས།
བདག་ཅག་བོན་ལ་འཚལ་ཕྱོགས་མཆིས། ད་ལྟ་དུས་ཀྱི་ཐ་མར་གྱུར། ཡེ་ཤེས་བསྐྱེད་
པས་ཉན་པ་ཉུང༌། གཏི་མུག་ར་ཆོད་བྱེད་པའི་བོན་ཅིག་བདག་ཅག་རྣམས་ལ་ཤོད།
དེ་སྐད་ཅེས་སྨྲས་པས། དེ་ལ་གཏོ་བུ་འབུམ་སངས་ཀྱིས་བཀའ་བསྩལ་པ། དད་པ་
སྐྱེས་པའི་ཁྱེའུ་ཆུང་རྣམས། ཕྱིན་ཅི་ལོག་ཏུ་བློ་ལོག་ཨང་། གཏི་མུག་ཅན་ནི་བྱོལ་སོང་
གནས་སུ་སྐྱེ། གལ་ཏེ་མིར་སྐྱེས་ན་ཡང་གླེན་ལ་དིག་པར་འགྱུར། དེ་ཚེ་ལས་ཀྱི་རྒྱུ་
བསགས་བྱོལ་སོང་གནས་སུ་སྐྱེ། དེ་ནི་ལོག་པ་ཡིན་པས་བཤད་དུ་མི་རུང་ངོ༌། །དེ་
སྐད་ཅེས་གཏོ་བུ་འབུམ་སངས་ཀྱིས་བཀའ་བསྩལ་པས། ཡང་བདུད་ཀྱི་གླུ་བ་རྣམས་
ཀྱིས་ཕྱིར་སྨྲས་པ། གཏོ་བུ་ལགས། བདག་ཅག་བོན་ལ་འཚལ་ཕྱོགས་མཆིས། ད་ལྟ་
དུས་ཀྱི་ཐ་མར་གྱུར། ཡངས་པ་བསྐྱེད་དུ་དོག་པ་མང་། ཕྲག་དོག་ས་ལྟར་སྐྱེས་པའི་
བོན་ཅིག་བདག་ཅག་རྣམས་ལ་ཤོད། དེ་སྐད་ཅེས་སྨྲས་པས། ཡང་གཏོ་བུ་འབུམ་
སངས་ཀྱིས་བཀའ་བསྩལ་པ། དད་པ་སྐྱེས་པའི་ཁྱེའུ་ཆུང་རྣམས། ཕྱིན་ཅི་ལོག་ཏུ་བློ་
ལོག་ཨང་། ཕྲག་དོག་ཅན་ནི་མཐའ་འཁོབ་སྲིན་པོ་མི་རུ་སྐྱེ། གལ་ཏེ་དབུས་སུ་སྐྱེས་
ཀྱང་། དམག་དཔོན་དར་ཐོགས་བྱེད། དེ་ཚེ་ལས་ཀྱི་རྒྱུ་བསགས་མཐའ་འཁོབ་སྲིན་
356



༼ཁ༽
མདོ་སྡེ།
མདོ་གཟེར་མིག
པོའི་རིགས་སུ་སྐྱེ། དེ་ནི་ལོག་པ་ཡིན་པས་བཤད་དུ་མི་རུང་ངོ༌། །དེ་སྐད་ཅེས་གཏོ་
བུ་འབུམ་སངས་ཀྱིས་གསུངས་པས། དེ་ལ་ཡང་བདུད་ཀྱི་གླུ་བ་རྣམས་ཀྱིས་ཕྱིར་སྨྲས་
པ། གཏོ་བུ་ལགས། བདག་ཅག་བོན་ལ་འཚལ་ཕྱོགས་མཆིས། ད་ལྟ་དུས་ཀྱི་ཐ་མར་
གྱུར། ཞི་བས་སེམས་ཅན་འདུལ་བ་ཉུང་། ང་རྒྱལ་རླུང་ལྟར་འཚུབ་པའི་བོན་ཅིག་
བདག་ཅག་རྣམས་ལ་ཤོད། དེ་སྐད་ཅེས་སྨྲས་པས། དེ་ལ་ཡང་གཏོ་བུ་འབུམ་སངས་
ཀྱིས་བཀའ་བསྩལ་པ། དད་པ་སྐྱེས་པའི་ཁྱེའུ་ཆུང་རྣམས། ཕྱིན་ཅི་ལོག་ཏུ་བློ་ལོག་
ཨང་། ང་རྒྱལ་ཅན་ནི་ལྷ་མིན་གནས་སུ་སྐྱེ། གལ་ཏེ་མིར་སྐྱེས་ན་ཡང༌། དམག་མི་
མཚོན་ཐོགས་བྱེད། དེ་ཚེ་ལས་ཀྱི་རྒྱུ་བསགས་ལྷ་མིན་གནས་སུ་སྐྱེ། དེ་ནི་ལོག་པ་ཡིན་
པས་བཤད་དུ་མི་རུང་ངོ༌། །དེ་སྐད་ཅེས་གཏོ་བུ་འབུམ་སངས་ཀྱིས་བཀའ་བསྩལ་
ཏོ། །ཡང་བདུད་ཀྱི་གླུ་བ་རྣམས་ཀྱིས་ཕྱིར་སྨྲས་པ། གཏོ་བུ་ལགས། བདག་ཅག་བོན་
ལ་འཚལ་ཕྱོགས་མཆིས། ད་ལྟ་དུས་ཀྱི་ཐ་མར་གྱུར། ངེས་པའི་ལུང་གིས་སངས་མི་རྒྱ།
གོལ་བའི་ལུང་གིས་སྒོམ་ན་རྒྱ། ཆད་པར་ལྟ་བའི་སྒོམ་པ་ཞིག །བདག་ཅག་རྣམས་
ལ་བཤད་དུ་གསོལ། དེ་སྐད་ཅེས་སྨྲས་པས། དེ་ལ་ཡང་གཏོ་བུ་འབུམ་སངས་ཀྱིས་
བཀའ་བསྩལ་པ། དད་པ་སྐྱེས་པའི་ཁྱེའུ་ཆུང་རྣམས། ཕྱིན་ཅི་ལོག་ཏུ་བློ་ལོག་ཨང་།
ལོག་པའི་ལུང་ནི་བསྒོམས་པས་ན། ཚེ་རིང་པོའི་ལྷ་རུ་སྐྱེ། གལ་ཏེ་མི་རུ་སྐྱེས་ཀྱང་།
དགེ་མེད་སྤྲང་པོར་སྐྱེ། དེ་ཚེ་ལས་ཀྱི་རྒྱུ་བསགས་ཚེ་རིང་ལྷ་རུ་སྐྱེ། དེ་ནི་ལོག་པ་ཡིན་
པས་བཤད་དུ་མི་རུང་ངོ༌། །དེ་སྐད་ཅེས་གཏོ་བུ་འབུམ་སངས་ཀྱིས་གསུངས་པས།
བདུད་ཀྱི་གླུ་བ་རྣམས་ཀྱིས་ཕྱིར་སྨྲས་པ། འོ་སྐོལ་སློབ་དཔོན་ལུང་མི་མཐུན། གཏོ་
བུས་གསུངས་པའི་བོན་རྣམས་དེ་མ་ཡིན་པའི་ལུང་དུ་འདུག །དེ་ལ་བདག་ཅག་ཡང་
མི་ཉན་ཟེར་ནས་མཁའ་ལ་འཕུར་ཏེ་སོང་ངོ༌། །
དེའི་ཚེ་དེའི་དུས་ན། གནས་མཆོག་དམ་པ་འོལ་མོ་ལུང་རིང་གི་སེམས་ཅན་
357



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསོས་སུ་གྱུར་པའི་བདུད་རྩི་སྨན་གྱི་ནགས་ཚལ་ན། འགྲོ་བ་སེམས་ཅན་རྣམས་ལ་
ཕན་གདགས་དོན་ཆེད་དུ། སྟོན་པའི་སྲས་སུ་གྱུར་པའི་དཔྱད་བུ་ཁྲི་ཤེས་དེ། ནད་
ཀྱི་བར་དུ་གཅོད་པའི་སེམས་ཅན་མང་པོ་ལ། དཔྱད་ཀྱི་བྱེ་བྲག་ཁྲི་སྡེས་ནད་རྣམས་
འཆོས། ཕྱི་རབས་དོན་དུ་ཤེས་རབ་ཅན་རྣམས་ལ། བདུད་རྩི་སྒྲུབ་པ་དཔྱད་ཀྱི་མདོ་
དགུ་འཆད། དེའི་གྲལ་དུ་མཚན་དང་ལྡན་པའི་ཁྱེའུ་ཆུང་བཅུ། ཕྱོགས་བཞི་མཚམས་
བརྒྱད་སྟེང་འོག་གཉིས་ནས་བབས། དཔྱད་བུའི་སྤྱན་སྔར་པུས་བཙུགས་ཐལ་སྦྱར་
ནས། ཞུས་པའི་དོན་ཆེད་ཁ་ནས་སྨྲས་པའི་མདོ། གཤེན་རབ་སྲས་སུ་གྱུར་པའི་དཔྱད་
བུ་ཁྲི་ཤེས་ལགས། བདག་ཅག་རྣམས་ནི་ཕྱོགས་བཞི་མཚམས་བཞི་སྟེང་འོག་གཉིས་
ཏེ་བཅུའི་སྟོན་པ་ཐམས་ཅད་ཀྱིས། དཔྱད་བུ་ཁྱོད་ཀྱི་སྤྱན་སྔར་བརྫང་ནས་མཆིས་
པ་ལགས། སྟོན་པ་དེ་རྣམས་བཀའ་ནས་འདི་སྐད་གསུངས། དཔྱད་བུ་ཁྲི་ཤེས་ངེད་
ཀྱི་ངག་འདི་གསོན། སེམས་ཅན་ནད་ཀྱི་བར་དུ་བཅད་ནས་འཆི་བ་ལ། འཚོ་བའི་
སྨན་གྱི་སྦྱོར་སྡེབ་མང་པོ་ཡིས། འཆི་བའི་ནད་རྣམས་བཏུལ་ནས་མ་གསོ་ཞིག །ད་ནི་
དུས་ལ་རྒྱུག་ལོག་འོང་དུས་ཡིན། སེམས་ཅན་གསོས་ནས་འཕེལ་གྱིན་གྲངས་མང་ན།
གཏོ་དཔྱད་བསྟན་པ་མྱུར་དུ་ནུབ་སྟེ་འགྲོ། བརྒྱ་གསོ་བས་ནི་གཅིག་བསད་བསོད་
ནམས་ཆེ། དཔྱད་ཀྱི་སྨན་སྡེབ་བཤོལ་ལ་དུག་གི་སྦྱོར་སྡེབ་གྱིས། དཔྱད་བུའི་ཐུགས་
ལ་དགོངས་ལ་ཕྱོགས་བཅུར་སྟོན་པའི་བཀའ་མ་བཅག །དེ་སྐད་ཅེས་བདུད་ཀྱི་གླུ་བ་
རྣམས་ཀྱིས་སྨྲས་པས། དཔྱད་བུས་ཕྱིར་ལ་ལན་གསུངས་པ། ཁྱེའུ་ཆུང་རྣམས་ཚུར་
གསོན་དང་། ཕེ་ཤ་ཨེ་མ་ངོ་མཚར་ཆེ། ཕྱོགས་བཅུའི་འཇིག་རྟེན་སྟོན་པ་རྣམས། སྐྱེ་
འགྲོ་སེམས་ཅན་ཐམས་ཅད་བུ་གཅིག་མ་ལྟར་དགོངས་པ་ལ། ཁྱེའུ་ཆུང་ཁྱེད་རྣམས་
ཕོ་ཉར་བཏང་། དཔྱད་ཀྱི་གསོ་བའི་སྦྱོར་བ་ཤོལ། དུག་གིས་གསོད་པའི་སྦྱོར་བ་གྱིས།
ཕྱོགས་བཅུའི་སྟོན་པ་ཐུགས་འཁྲུལ་ལམ། དེ་སྐད་གསུང་རྒྱུ་ཅི་ལ་ལགས། ཁམས་
358



མདོ་སྡེ།
མདོ་གཟེར་མིག
གསུམ་སེམས་ཅན་ཐམས་ཅད་ལ། བར་ཆད་སྡུག་བསྔལ་རྣམ་གཉིས་ཡོད། བགེགས་
ཀྱིས་བར་དུ་གཅོད་པ་དང༌། ནད་ཀྱིས་བར་དུ་གཅོད་པ་དང་། བར་ཆད་འདི་ལྟར་
གཉིས་ཀྱིས་སུ། སེམས་ཅན་ཐམས་ཅད་ཀུན་སྦྱོང་ན། སེམས་ཅན་ཐམས་ཅད་ཀུན་
སྡུག་ན། སེམས་ཅན་ཐམས་ཅད་ཀུན་དམྱལ་ན། སེམས་ཅན་བར་ཆད་བཟློག་པའི་
ཕྱིར། སྟོན་པ་གཤེན་རབ་ཐུགས་རྗེ་ཡིས། ཐབས་དང་ཤེས་རབ་སྦྱར་བས་སུ། བདག་
ཅག་སྤུན་གཉིས་སྤྲུལ་པ་མཛད། ལས་ཀྱི་རྣམ་པར་སྨིན་པ་ནི། བཟློག་པར་སྟོན་པས་
ཀྱང་མ་གསུངས། འཕྲལ་གྱི་རྐྱེན་དབང་བར་ཆད་ནི། ཐབས་དང་ཤེས་རབ་སྦྱར་ནས་
སུ། བདག་ཅག་སྤུན་གཉིས་ཀྱིས་བཟློག་ན། ཕྱོགས་བཅུའི་སྟོན་པ་བཀའ་རེ་འཁྲུལ།
ཕྱོགས་བཅུའི་སྟོན་པ་ལུང་རེ་ལོག །གཞན་ཉམས་བྱ་བ་བདག་ལ་ལོངས། སེམས་
ཅན་རྣམས་ལ་དུག་ཕན་ན། ཁྱེའུ་ཆུང་ཁྱེད་ཀྱང་སེམས་ཅན་ཡིན། ང་སྨན་ལ་མཁས་
ན་དུག་ལ་མཁས། འཚོ་བར་བྱེད་པའི་སྨན་བཤོལ་ལ། འཆི་བར་བྱེད་པའི་དུག་
སྦྱར་གྱིས། ཁྱེའུ་ཆུང་དེ་རྣམས་དུག་ལ་འཐུང་། དེ་སྐད་ཅེས་དཔྱད་བུ་ཁྲི་ཤེས་ཀྱིས་
གསུངས་པས། བདུད་ཀྱི་གླུ་བ་རྣམས་མཚང་ལ་ཕོག་ནས་ཤགས་མེད་པར་ཕྱོད་ཀྱིས་
བྲོས་ཏེ་སོང་ངོ༌། །དེར་བདུད་ཁྱབ་པ་ལག་རིང་དེ། སྟོན་པ་གཤེན་རབ་མི་བོའི། གཏོ་
བུ་དཔྱད་བུ་ཤེས་རབ་ཅན། སྐྱེས་པ་བྱ་བ་ལྷའི་རིགས། བདུད་ཀྱིས་བསླུས་པས་མ་
བསླུས་སོ། །བདུད་ཀྱང་ཡི་མུག་ག་ཆད་དེ། ཆོ་འཕྲུལ་བསྐྱར་ནས་སྟོན་དུ་སོང་།
དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ཡིས། སེམས་ཅན་རྣམས་ཀྱི་དོན་
ཆེད་དུ། ཁབ་ཏུ་བཞེས་པའི་བཙུན་མོ་ལ། བདུད་ཀྱིས་ཆོ་འཕྲུལ་བསྟན་པ་ནི། བཙུན་
མོ་ཧོས་བཟའ་རྒྱལ་མེད་དང་། བཙུན་མོ་དཔོ་བཟའ་ཐང་མོ་གཉིས་། གནས་མཆོག་
དམ་པ་འོལ་མོ་ལུང་རིང་གི། མེ་ཏོག་ཚལ་ལ་སྐུ་འཆག་ན། མི་བཟང་རྟ་རུ་བཟང་
པའི་རྟ་པ་རྐྱ་བདུན་བྱུང་། རྟ་པ་རྐྱ་བདུན་པོ་དེ་ཡིས། བཙུན་མོ་གཉིས་ལ་སྨྲས་པའི་
359



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མདོ། གནས་མཆོག་དམ་པའི་ཡུལ་འདི་ན། ཁྱད་པར་ཅན་གྱི་བཙུན་མོ་ཁྱེད། བསོད་
ནམས་ཅན་གྱི་བརྟན་པའི་སར། གང་གི་བཙུན་མོ་དམ་པ་ལགས། དེ་སྐད་ཅེས་
བདུད་ཀྱི་གླུ་བ་པོས་སྨྲས་པས། དེ་ལ་ཧོས་དང་བ་ཡིད་རིང་གི་བུ་མོ་ཧོས་བཟའ་རྒྱལ་
མེད་དང༌། དཔོ་འབར་བའི་སྒྲོན་མ་ཅན་གྱི་བུ་མོ་དཔོ་བཟའ་ཐང་མོ་གཉིས་ཀྱིས་
ཕྱིར་ལ་ལན་བཏབ་པ། རྟ་པ་རྐྱ་བདུན་ཤེད་མ་རྫོགས། མཐོང་ཕུལ་ཆུང་ངམ་གསན་
ཁུངས་ཞན། རྫུ་བག་བྱེད་དམ་ཉམས་སོད་ཡིན། ཡུལ་ནི་འོལ་མོ་ལུང་རིང་ཡིན།
མཁར་ནི་བར་པོ་སོ་བརྒྱད་ཡིན། གསས་མཁར་ཤམ་པོ་ལྷ་རྩེ་ཡིན། ཡུལ་རྗེ་སྟོན་པ་
གཤེན་རབ་ཡིན། བདག་ཅག་གཤེན་རབ་བཙུན་མོ་ཡིན། མི་ཆུང་གང་ན་ཉལ་ཉལ་
བ། རྟ་ཆུང་གང་ན་འགྲོ་འགྲོ་བ། ཁྱེད་གང་རིགས་གང་ཆས་གང་ལ་དོན། དེ་སྐད་
ཅེས་བཙུན་མོས་གསུངས་པས། བདུད་ཀྱི་ཆོ་འཕྲུལ་གྱིས་ཕྱིར་སྨྲས་པ། མཛེས་པའི་
བཙུན་མོ་ཅི་མི་གསུངས། ཕྱི་ཡུལ་བཟང་ལ་ནང་སྒོ་ངན། མཐོང་ཡུལ་ཤེས་རྒྱ་ཆུང་
བར་ངེས། ངེད་མི་ཆུང་མ་ཡིན་མི་ཆེན་ཡིན། མི་ནི་ཚངས་པ་ལྷ་ཡི་བུ། རྟ་ཆུང་མ་
ཡིན་རྟ་ཆེན་ཡིན། རྟ་ནི་ཕྱོད་ལྡན་ཁྱུང་གི་གཤོག །ད་ལྟ་ཀླུ་ཡུལ་གསིང་བྲང་ན། ཀླུ་
རྗེ་གཙུག་ན་རིན་ཆེན་ལ། མཛེས་པའི་བུ་མོ་སྤུན་བདུན་ཡོད། དེ་ལ་རོལ་རྩེད་བྱེད་དུ་
འགྲོ། དེ་ད་ལྟ་སུ་ཞིག་ཡིན་ནམ་བསམ། ཕེ་ཤ་ཨེ་མ་ངོ་མཚར་ཆེ། གཤེན་རབ་མི་བོ་
བྱ་བ་དེ། མི་ངན་ཕལ་པོ་ཆེ་ཞིག་ཨང་། ཡུལ་བུ་ཆུང་ཡང་བཟང་རབ་གཅིག །མཁར་
བུ་ཆུང་ཡང་མཐོ་རབ་གཅིག །བཙུན་མོ་གཉིས་ཀྱང་མཛེས་རབ་གཉིས། ཁོ་བདག་
མེད་པའི་བར་སྐབས་འདིར། ཡུལ་བུ་ཆུང་ཡང་ངེད་ཀྱིས་འཕྲོག །མཁར་བུ་ཆུང་ཡང་
ངེད་ལ་ཕུལ། བཙུན་མོ་གཉིས་ཀྱང་ངེད་ཀྱིས་ལེན། གྲོགས་སུ་ཚངས་པ་ལྷ་རིགས་
ངེད་རེ་བཟང་། གཤེན་རབ་ངན་པ་བོར་ལ་ཐོངས། དེ་སྐད་ཅེས་བདུད་ཀྱི་སླུ་པོས་
སྨྲས་པས། བཙུན་མོ་གཉིས་སླར་ལ་ལན་བཏབ་པ། སེམས་ཅན་ཉོན་མོངས་ཚིག་གི་
360



མདོ་སྡེ།
མདོ་གཟེར་མིག
འཁྱལ་བ་སྨྲ་བ་གཅིག །ཁྱུང་ཆེན་ནམ་འཕང་གཅོད་པའི་རླབས་མཐོང་ནས། བྱིའུ་
ཆུང་ཤིང་ཁར་ཡན་པའི་འདབ་མ་སྙིང་རེ་རྗེ། གངས་རིའི་ཁ་ནས་མཆོང་པའི་སེང་
གེའི་ཚུལ་མཐོང་ནས། བྱེ་རིའི་གསེབ་ན་རྒྱུག་པའི་ཝ་སྐྱ་སྙིང་རེ་རྗེ། རྒྱ་མཚོའི་གཏིང་
ན་རྒྱུག་པའི་ཆུ་གླང་ཤུགས་མཐོང་ནས། ཀོ་ཆུ་ནང་ན་རྐྱལ་བའི་སྦལ་ལྕོང་སྙིང་རེ་རྗེ།
སྟོབས་ཆེན་གྱད་ཀྱིས་བཏེགས་པའི་རྩལ་མཐོང་ནས། བྱིས་པས་སོར་རྡོ་འཕེན་པ་སྙིང་
རེ་རྗེ། དམ་པའི་མཆོག་ཏུ་གྱུར་པའི་སྟོན་པ་གཤེན་རབ་ཀྱི། སྐུ་ལུས་གཟི་བརྗིད་དཔེ་
བྱད་མཚན་མཐོང་ན། འཁྱལ་ཚིག་སྨྲས་པའི་རྟ་པ་རྐྱ་བདུན་སྙིང་རེ་རྗེ། སྟོན་པའི་སྐུ་
ལ་སྨད་པ་གཏོང་པ་འདི། ཁ་ལག་གཉིས་ཀས་ཐུབ་པའི་ལུགས་ཅི་ཡོད། དེ་སྐད་ཅེས་
བཙུན་མོ་གཉིས་ཀྱིས་གསུངས་པས། རྟ་པ་སྐྱ་བདུན་གྱིས་ཀྱང་ལན་མ་ཐེབས་པར་
བརྒྱུགས་ཏེ་སོང་ངོ༌། ། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལག་རིང་དེ། སྟོན་པ་གཤེན་རབ་བཙུན་མོ་
ནི། བདེར་གཤེགས་སྤྲུལ་པས་འགྲོ་དོན་ཐུགས་རྗེས་ཟིན་པས་སུ། བདུད་ཀྱིས་བསླུས་
པས་མ་བསླུས་སོ། །བདུད་ཀྱིས་བསླུ་བའི་བསམ་པ་ལ། ང་ཡི་མུག་ག་ཆད་སེམས་
འཐིབ་ཀྱང་། མའི་ངག་འདི་ཡོངས་མི་བཅག །མྱ་ངན་ཁང་པར་མི་འགྲོ་བར། ད་
རུང་ཆོ་འཕྲུལ་ཚུགས་ཚད་བསྟན། ཡིད་ལ་སྲན་དང་དཔའ་བཞག་ནས། གཤེན་
རབ་འཁོར་དུ་བསྐོར་བ་ལ། བུ་མོ་གཤེན་བཟའ་ནེའུ་ཆུང་མ། གང་ཟག་ཚོགས་ལ་
དབང་ཐོབ་པས། གཤེན་གྱི་སྨོན་ལམ་དྲག་པོ་ཡིས། གཤེན་ལ་མོས་པའི་འཁོར་དུ་
སྐྱེས། བདེར་གཤེགས་སྤྲུལ་པ་མ་ཡིན་པར། དགེ་བའི་ཕྱོགས་སུ་ཐང་མ་ཆོད། སེམས་
ལ་རེ་དོགས་ཏུར་ཁྱུད་ཡོད། བདུད་ཀྱིས་རིག་ནས་ཆོ་འཕྲུལ་བསྟན། དེའི་ཚེ་དེའི་དུས་
ན། གཤེན་རབ་ཀྱི་སྲས་མོ་གཤེན་བཟའ་ནེའུ་ཆུང་མ། མཁར་བར་པོ་སོ་བརྒྱད་ཀྱི་
ནང་ན་ཉལ་བའི་སྔས་སུ། བདུད་རྗེ་ཁྱབ་པ་ལག་རིང་དེ། བདུད་རླུང་འཚུབ་མ་ནག་
361



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པོར་བརྫུས། གཤེན་བཟའ་ནེའུ་ཆུང་ཁོང་པར་སོང་། དབང་པོ་སྙིང་གི་སྦུ་གུར་ཞུགས།
དཀར་ནག་གཉིས་ཀྱི་མཚམས་སུ་ཉལ། བུ་མོ་གཤེན་བཟའ་ནེའུ་ཆུང་མ། བདུད་རྗེ་
ཁྱབ་པས་དབང་དུ་བསྡུས། སང་གིན་ནམ་ལང་གུང་སངས་ན། གཤེན་བཟའ་ནེའུ་
ཆུང་སྙིང་མ་དགའ། ལུས་ཀྱང་འདར་ལ་ཕྱད་སྤྱོད་ཁྱེར། ཡུམ་གཅིག་དཔོ་བཟའ་ཐང་
མོ་ལ། ནེའུ་ཆུང་སྨན་གྱིས་མཆིད་ཞུས་པ། ཡུམ་ཅིག་ལུས་ཀྱི་སྒྲོམ་བུ་ལགས། མདང་
གསུམ་ཉལ་བའི་རྨི་ལམ་ངན། འཚུབ་མ་ནག་པོས་བདག་གཡོགས་ནས། ཡུལ་འདི་
མིག་གིས་མི་མཐོང་སར། རྒྱལ་ཁམས་ཤིག་ཏུ་ཁྱེར་བ་རྨིས། ད་ནངས་སད་ནས་སྙིང་
མ་དགའ། ལུས་ཀྱང་ལྗི་ལ་སེམས་ཀྱང་འཕྱོ། ཅི་ལགས་ཡུམ་གྱིས་བཤད་དུ་གསོལ།
དེ་སྐད་བུ་མོས་ཡུམ་ལ་ཞུས་པས། དེ་ལ་ཡུམ་གྱིས་གསུངས་པའི་མདོ། གཤེན་བཟའ་
ནེའུ་ཆུང་ཚུར་ཉོན་དང་། བུད་མེད་བྱ་བ་སྲིན་གྱི་རིགས། བུད་མེད་བྱ་བ་དམྱལ་བའི་
རྒྱུ། ཐར་པའི་ལམ་ལ་འཛེག་པ་དང་། འཁོར་བའི་རྒྱུ་ལ་འབགས་པ་གཉིས། ཉོན་
མོངས་བློ་ཡི་བདུད་དང་འདྲ། སེམས་ལ་ཏུར་ཁྱུད་མ་ཤོར་རམ། དགེ་སྡིག་གཉིས་
ལ་ཏུར་ཁྱུད་ན། ཏུར་ཁྱུད་བདུད་ཀྱི་སྒྲིབ་ཤིང་ཡིན། མི་བློ་བདུད་ཀྱིས་མ་བསྒྱུར་
རམ། བུ་མོ་བདུད་ཀྱིས་མ་བསླུས་སམ། སེམས་ལ་ཏུར་ཁྱུད་མ་ཟ་བར། དགེ་བའི་
ཕྱོགས་སུ་ཐང་ཤ་ཆོད། རྨིས་ལྟས་དེ་ཀུན་ངན་པ་ཡིན། སྔགས་དང་སྙིང་པོ་རྒྱུན་དུ་
ཟློས། མེ་ཏོག་སྣ་དགུ་ལག་གིས་ཐུས། གསས་མཁར་ཤམ་པོ་ལྷ་རྩེ་ལ། བསྐོར་བ་
གྱིས་ལ་ལྷ་ཕྱག་འཚལ། མེ་ཏོག་སྣ་དགུའི་མཆོད་པ་ཕུལ། བདུད་ཀྱིས་ཚུགས་པར་
ཡོངས་མི་འགྱུར། ལས་ཀྱི་སྒྲིབ་པ་མྱུར་དུ་འབྱུང༌། དེ་སྐད་ཅེས་ཡུམ་གྱིས་གསུངས་
པས། སྲས་མོ་གཤེན་བཟའ་ནེའུ་ཆུང་མས། ཡུམ་གྱི་གདམས་ངག་དེ་གསུངས་པ་
ཡིན་པར་དགོངས་ནས་དད་པ་སྐྱེས། གནས་མཆོག་དམ་པ་འོལ་མོ་ལུང་རིང་གི་གླིང་
ན་མེ་ཏོག་འཐུ་རུ་གཤེགས། མེ་ཏོག་གླིང་ནས་ཕྱིན་ཙམ་ནས། སྐྱེས་ཕྲན་མི་བཟང་རྟ་
362



མདོ་སྡེ།
མདོ་གཟེར་མིག་
བཟང་གཅིག །ནེའུ་ཆུང་དྲུང་དུ་ཧར་གྱིས་འོང་། སྐྱེས་ཕྲན་དེའི་མཆིད་ན་རེ། གཤེན་
རབ་སྲས་མོ་ནེའུ་ཆུང་མ། བདག་ནི་ཀླུ་སྲས་སྐྱེས་གཅིག་པ། ད་ལྟ་ཁྱོད་ཀྱི་གན་དུ་
འོང་། གཤེན་ཡུལ་འོལ་མོ་ལུང་རིང་ཨེ་རེ་སྡུག །བར་པོ་སོ་བརྒྱད་ཨེ་རེ་དམའ། ཡུལ་
འདིར་ནེའུ་ཆུང་ཁྱོད་འདུག་པ། ཤིན་ཏུ་འཕང་པའི་སེམས་སྐྱེས་ནས། ད་ལྟ་བསུ་རུ་
འོང་བ་ཡིན། ངའི་རྟ་ཡི་འཕོངས་སུ་ཞོན། སྐྱིད་པའི་ཡུལ་དུ་རང་ཅག་འདོང་། སྤྲོ་
བའི་མཁར་དུ་རང་ཅག་འདུག །དགའ་བའི་རྩེད་མོ་རང་ཅག་རྩེ། གདུང་བའི་དགའ་
རོགས་བདག་གིས་བྱ། དགོས་པའི་བུ་ཚ་རང་ཅག་བསྐྱེད། བརྩེ་བའི་ཉེ་རིང་ཁྲི་འབུམ་
ཡོད། ལོངས་སྤྱོད་ཟས་ནོར་གཏེར་ཆེན་སྤྱོད། ལ་འུར་བསྐྱོད་ལ་བྲོས་ལ་འདོང་། དོ་
མོད་ནེའུ་ཆུང་འཁོར་དང་མས་ཚོར་ན། སྐྱིད་པའི་ཡུལ་དུ་འགྲོ་དབང་མེད། དགའ་
བའི་གྲོགས་དང་འགྲོགས་དབང་མེད། དེ་སྐད་བདུད་ཀྱི་སླུ་བས་སྨྲས་པ། གཤེན་ཟ་
ནེའུ་ཆུང་སྨན་ཡང་། སྙིང་དུ་བདུད་ཞུགས་པས། དབང་པོ་མིག་སྒོར་ཡང་། སྐྱེས་པ་
དེ་ལས་སུ་བཟང་གིན་མཛེས་པ་མེད། གཤེན་ཡུལ་འོལ་མོ་ལུང་རིང་ལ་བལྟས་པས་
དགའ་བ་མེད། རྟའི་འཕོངས་སུ་ཞོན་ནས་ཕྱོད་ཀྱིས་བྲོས་ཏེ་ཕྱིན། བདུད་ཀྱི་བྱིན་གྱིས་
ནོན། དྲན་རྒྱུ་ཅི་ཡང་མེད། ད ཀྱུས་གཅིག་ད ཀྱུས་གཉིས་ལ། ཉི་ཟླའི་སྒྲོན་མ་ཡང་ཇེ་
ནུབ་ཇེ་ནུབ་སོང་། མུན་པའི་སྨག་ནག་ཀྱང་ཇེ་འཐིབས་ཇེ་འཐིབས་སོང་། སྐྱེས་པ་རྟ་
ཡང་ཇེ་མཚར་ཇེ་སྡུག་སོང་། ཡབ་ཡུམ་གཤེན་རབ་ལ་འདོད་རྒྱུ་ཅི་ཡང་མེད། གཤེན་
ཡུལ་འོལ་མོ་ལུང་རིང་ནས། གཤེན་མཁར་བར་པོ་དང༌། དྲལ་དང་འཁོར་རྣམས་ལ་
གདུང་ཞིང་སྐྱོ་རྒྱུ་མེད། ནག་པོ་བདུད་ཀྱི་བུ་ཁྱབ་པ་ལག་རིང་གིས། གཤེན་བཟའ་
ནེའུ་ཆུང་སྨན། དབང་པོའི་སྙིང་བསྒྱུར་ན། མུན་པ་གཡུང་དྲུང་གླིང་། ལྕགས་མཁར་
སྒོ་བརྒྱའི་ནང་དུ་ཏལ་གྱིན་ཕྱིན། ནག་པོ་བདུད་ཀྱི་བུ། ཁྱབ་པ་ལག་རིང་འཁོར།
ཤན་པ་འབུམ་སྡེ་གསུམ། དགའ་བའི་སེམས་བསྐྱེད་ནས། མདུན་ནས་ཐོ་ལེས་བཏབ།
363



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནེའུ་ཆུང་མདུན་ནས་བསུས། ལྕགས་མཁར་སྒོ་བརྒྱའི་དབུས་རྩེའི་དཀྱིལ་དུ་ཕྱིན།
བདུད་རྗེ་ཁྱབ་པའི་ཡབ་རྒྱ་ལག་ཐོད་རྗེ་དང་། བདུད་རྗེ་ཁྱབ་པའི་ཡུམ་ཐུན་དང་
མ་མོས་བསུས། ཐོ་ལེ་རྒྱང་གིས་བཏབ། དགའ་བའི་སེམས་སྐྱེས་བུ་ལ་སྨྲས་པའི་མདོ།
ནག་པོ་བདུད་ཀྱི་བུ། ཁྱབ་པ་ལག་རིང་ལགས། གོང་དུ་སྨོས་པ་བབ་འོ་སྐོལ་བདུད་ཀྱི་
སྤྱོད་པ་དང་། མི་མཐུན་ལོག་པ་བྱེད་པ་ཡིས། མི་ལས་ཆོ་འཕྲུལ་སྣ་དགུ་བསྟན། སྣ་
དགུ་རྡུགས་ཀྱང་ཞེ་མ་སུན། ཚུགས་ཚད་ཀུན་ལ་བསྟན་པས་གྲུབ། རྒྱལ་བའི་དུས་སུ་
གཟབ་པའི་རིགས། ལྕགས་མཁར་སྒོ་བརྒྱ་སྒོ་བཅད་འཚལ། སྒོ་སྲུང་ཤན་པ་འབུམ་
སྡེས་བྱས། རྫུན་ཚིག་མཁན་གྱི་གཤེན་རབ་འདི། སྤྲུལ་པ་མང་པོ་སྟོན་དུ་འོང་། སྤྲུལ་
པས་གཤེན་བཟའ་ནེའུ་ཆུང་འདི། ཕྱིར་ལ་ཕྲོག་ནས་ཁྱེར་བར་འོང་། སོ་སོ་ཀུན་ཏུ་
སོ་ཚུགས་སྒྲིམས། བུ་མོ་གཤེན་ཟ་ནེའུ་ཆུང་ཁྱོད། ད་ནི་ཕྱིར་ལ་མ་འགྲོ་ཞིག །བདག་
ཅག་བདུད་ཀྱི་འཁོར་རྣམས་ཀུན། ཁྱོད་ཀྱི་ཞབས་ཏོག་གུས་པར་འཚལ། དེ་སྐད་ཅེས་
བདུད་ཁྱབ་པ་ལག་རིང་གི་ཕ་དང་མ་ཡིས་སྨྲས་པས། དེ་ལ་གཤེན་བཟའ་ནེའུ་ཆུང་
གིས་ཕྱིར་སྨྲས་པ། ཀླུ་སྲས་སྐྱེས་ཅིག་ལགས་དགོངས་ན། ཁྱབ་པ་ལག་རིང་བདུད་
དུ་སོང༌། ཀླུ་ཡུལ་ན་ཏོག་ལགས་སྙམ་ན། བདུད་ཡུལ་མུན་པའི་གླིང་དུ་སོང་། ཀླུ་
མཁར་རྒྱལ་དང་ལགས་སྙམ་ན། བདུད་མཁར་ལྕགས་མཁར་རྩེ་བརྒྱད་སོང་། སོང་
ཡང་བདག་ལ་མི་དགའ་མེད། སྙིང་དུ་སྡུག་ན་བདུད་ན་བདུད། ཡི་ཀར་འོང་ན་ཅི་
ན་ཅི། དང་ཀས་ལེན་ན་དུག་ན་དུག །ད་ཡང་སྙིང་གྲོས་བདག་གིས་དབྱུང་། གཤེན་
རབ་སྤྲུལ་པ་འབུམ་འགྱེད་ཀྱང་། བདག་ནི་མཉམ་པར་མི་བགྱིད་དོ། །ཁྱེད་ཀྱང་དེ་
ལ་མ་ཉན་ཅིག །གཤེན་བཟའ་ནེའུ་ཆུང་དེ། བདུད་ཀྱིས་སྙིང་བསྒྱུར་བས་བདེན་པའི་
བཀའ་རྣམས་ལ། ཁོ་ཐག་གཏིང་ནས་ཆོད། ཚིག་བཤད་དེ་རྣམས་ལ། བདུད་ཀྱི་སྡེ་
རིགས་རྣམས། ཤིན་ཏུ་མོས་པ་སྐྱེས། ལྕགས་མཁར་རྩེ་བརྒྱད་ལ། ནག་པོ་བདུད་ཀྱི་
364



མདོ་སྡེ།
མདོ་གཟེར་མིག་
༼ཁ༽
དམག་འབུམ་སྡེ་མང་པོས་བསྐོར། གོ་གོན་མཚོན་ཐོགས་ནས། ཆ་སྒྲ་དི་རི་རི།
དེའི་ཚེ་དེའི་དུས་ན། གཤེན་ཡུལ་འོལ་མོ་ལུང་རིང་ན། བུ་མོ་གཤེན་བཟའ་ནེའུ་
ཆུང་སྨན། མེ་ཏོག་གླིང་ན་ཡུན་རིང་ནས། ཡུམ་གཅིག་དཔོ་བཟའ་ཐང་མོ་ནི། སྲས་
མོ་ནེའུ་ཆུང་འཚོལ་དུ་ཕྱིན། མེ་ཏོག་སྣ་དགུའི་གླིང་ལ་བྱོན། མ་ཡིས་ཕྱོགས་བཞིར་
བལྟས་པ་ལ། བུ་མོ་ནེའུ་ཆུང་ཡེ་མི་གདའ། གསུང་ཕྱུང་ཕྱོགས་བཞི་ཀུན་ཏུ་བོས། བུ་
མོ་ལྟ་བུ་ཡེ་མི་འབྱུང་། སླར་ལོག་འཁོར་ལ་བཀའ་བསྩལ་པ། བུ་མོ་གཤེན་བཟའ་ནེའུ་
ཆུང་འདི། སྙིང་ཡང་ཕྱོ་སངས་ཁྱེར་ནས་འདུག །བལྟས་ཀྱང་གོང་ནས་ངན་པ་བབས།
དད་པས་གླིང་ནས་མེ་ཏོག་བཏུས། གསས་མཁར་ཤམ་པོ་ལྷ་རྩེ་ལ། མཆོད་པ་འབུལ་
གྱིན་ལྷ་ཕྱག་འཚལ། བསྐོར་བ་བྱེད་ཀྱིན་བཤགས་པ་འབུལ། དད་པས་ཐུགས་དམ་
སྐོང་བའི། གླིང་ལ་མེ་ཏོག་ཐུར་བཏང་ན། ཤིན་ཏུ་ཡུན་རིང་འགོར་བར་གྱུར། བདག་
གིས་ཚོལ་དུ་ཕྱིན་པ་ལ། མེ་ཏོག་གླིང་ནས་སྟོར་བར་སྣང་། ཕྱོགས་བཞིར་བལྟས་པས་
མཐོང་རྒྱུ་མེད། ཀུན་ཏུ་བོས་པས་ཅི་ཡང་མེད། འཁོར་བ་རྣམས་ཀྱིས་ཕྱོགས་བཞིར་
ཚོལ། དེ་སྐད་ཡུམ་གྱིས་འཁོར་ལ་གསུངས། དཔོ་བཟའ་ཐང་མོའི་བཀའ་ཉན་པས།
འཁོར་པས་ཕྱོགས་བཞི་ཀུན་ཏུ་བཙལ། ནེའུ་ཆུང་རྙེད་པར་མ་གྱུར་ནས། འཁོར་གྱི་
ནང་ནས་འ་ཞ་གསང་བ་མདོ་སྡུད་ཀྱིས་གསོལ་བ། ཇོ་མོ་དཔོ་བཟའ་ཐང་མོ་ལགས།
བུད་མེད་བྱ་བ་འདོད་ལ་འཁོར། བུད་མེད་བྱ་བ་ཆགས་ལ་དད། འདོད་ཆགས་བྲལ་
བའི་རང་བཞིན་གྱིས། དགེ་བའི་ཕྱོགས་སུ་མ་མོས་པ། སྡིག་པའི་ཕྱོགས་སུ་མ་དད་
དམ། དོན་ཡོད་ལས་ལ་སྐྱིད་སྙོམས་ནས། དོན་མེད་ལས་ལ་མ་བརྩོན་ནམ། ཡེ་ཤེས་
ལྷ་ལ་རྒྱབ་བསྟན་ནས། བདུད་ཀྱི་གྲོགས་ཕྱིར་མ་འབྲངས་སམ། ཐར་པའི་ལམ་ལ་
ཐག་བཅད་ནས། འཁོར་བའི་རྒྱུན་དུ་མ་ཞུགས་སམ། དགེ་བ་ཆེན་པོ་རྒྱང་བསྲིང་
ནས། སྡུག་བསྔལ་དང་དུ་མ་བླངས་སམ། བྱང་ཆུབ་སྐམ་ས་ཕྱིར་བོར་ནས། འདམ་
365



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྫབ་ནང་དུ་མ་ཞུགས་སམ། བདག་ཅག་འཁོར་པ་འབུམ་སྡེ་ཡིས། ཕྱོགས་བཞིར་
བཙལ་ཏེ་མ་རྙེད་ན། ཇོ་མོའི་ཐུགས་ལ་ཇི་ལྟར་དགོངས། དེ་སྐད་ཅེས་འ་ཞ་གསང་བ་
མདོ་སྡུད་ཀྱིས་གསོལ་པས། དཔོ་བཟའ་ཐང་མོས་སླར་ལ་བཀའ་བསྩལ་པ། གཤེན་
རབ་འཁོར་གྱི་དམ་པ་ལ། ཐུགས་དང་འདྲ་བའི་འ་ཞ་ཁྱོད། ཨ་ཅང་དཔྱད་ཚིག་མ་
སྔ་དང༌། གཤེན་རབ་འཁོར་གྱི་དམ་པ་ལ། ཐུགས་དང་འདྲ་བའི་འ་ཞ་ཁྱོད། དཀར་
རམ་ནག་ཀྱང་ཆ་མེད་པར། ཐོད་གཟུང་བསྙོན་ཚིག་མ་སྨྲ་དང༌། གཤེན་རབ་འཁོར་
གྱི་དམ་པ་ལ། ཐུགས་དང་འདྲ་བའི་འ་ཞ་ཁྱོད། ཡིན་མིན་ཐོག་ཏུ་མ་ཕེབས་པར།
བུད་མེད་མཚང་ཡང་མ་འབྲུ་དང་། གཤེན་རབ་འཁོར་གྱི་དམ་པ་ལ། ཐུགས་དང་
འདྲ་བའི་འ་ཞ་ཁྱོད། དགེའམ་སྡིག་ཀྱང་ཆ་མེད་པར། སྡིག་ལ་འདོག་ཀྱང་མ་སྔ་དང་།
གཤེན་རབ་འཁོར་གྱི་དམ་པ་ལ། ཐུགས་དང་འདྲ་བའི་འ་ཞ་ཁྱོད། ལྷ་ཡང་བདུད་
ཀྱང་ཆ་མེད་པར། བདུད་དང་བཅས་པ་མ་བརྔན་དང་། ཤིན་ཏུ་སྙིང་གསལ་ལྕེ་རྣོན་
ཡང་། ཐོག་ཏུ་མ་ཕེབས་ངེས་པ་ཡི། དཔྱད་ཚིག་དྲན་དྲན་མ་ཟེར་པར། གཤེན་
རབ་སྤྱན་འདྲེན་གྱིས་ལ་ཤོག །དེ་སྐད་ཇོ་མོས་གསུངས་པས། ཡང་འ་ཞས་གསོལ་
པ། རྣམ་པ་ཐམས་ཅད་མཁྱེན་པའི་གཤེན་རབ་ཀྱང་། གསང་བའི་མན་ངག་ཚིག་
གསུམ་བདག་ལ་འཆོལ། ཇོ་མོ་དབང་གིས་བཅད་ནས་ནེའུ་ཆུང་ཁ་འཛིན་ཏེ། བདེན་
རྫུན་སླད་ཀྱི་ཕྱི་ཕྱིར་གསལ་ཏེ་མཆིས་ལགས་ཀྱི། ཇོ་མོ་བཀའ་ཡིས་སྨྲས་པས། གཤེན་
རབ་སྤྱན་འདྲེན་དུ། གསང་ཚིག་སྒོམ་པ་བོར་ལ་མཆི་པ་ལས་སུ་མེད། དེ་སྐད་
ཅེས་འ་ཞས་སྨྲས་ནས། བྱ་ཁྱུང་སུམ་གྲུས་པ་གཅིག་ཏུ་བརྫུས་ནས། གནམ་གྱི་ཡ་བླ་
དགུང་སང་གི་ཡང་སྟེངས། དགའ་ལྡན་ལྷའི་ཕོ་བྲང་ན། གཤེན་རབ་སྐོས་མཁན་ཕ་
ཡི་སྐུ་འཚོ་བའི་སྤྱན་ལམ་དུ། འ་ཞ་ཏར་གྱིས་ཕྱིན་ནས་ཞུས་པའི་མདོ། འཇིག་རྟེན་
ཁམས་ཀྱི་མིག་གཅིག་པུ། མུན་པའི་ཚོགས་འཛོམས་སྒྲོན་མའི་ཕུལ། ནད་ཀྱི་དཔུང་
366



མདོ་སྡེ།
མདོ་གཟེར་མིག
འཇིགས་སྨན་པའི་མཆོག །སྐྱེ་འགྲོའི་རེ་གནས་ཕ་མའི་གོ །སྟོན་པ་གནམ་གྱི་ཡ་བླར་
གཤེགས། དགའ་ལྡན་ལྷའི་ཕོ་བྲང་ན། སྤྲུལ་པའི་སྐུ་ཡིས་བོན་སྟོན་གྱི། སྐོས་མཁན་ཕྱུ་
ཡིས་སྐུ་འཚོ་ན། སླད་ན་བཙུན་མོ་སྲས་དང་འཁོར། གནས་མཆོག་ཕོ་བྲང་འཛིན་པ་
ལ། གནོད་པའི་ཆོ་འཕྲུལ་མང་པོ་འབྱུང་། གནོད་པའི་ཆོ་འཕྲུལ་མང་པོ་ཡིས། སླད་
མ་རྣམས་ལ་མ་ཚུགས་ན། སྲས་མོ་གཤེན་བཟའ་ནེའུ་ཆུང་མ། ཀུན་གཞི་ཆགས་
པའི་གཞི་མ་ལ། འདོད་ཆགས་ས་བོན་མ་སྤངས་པས། ཚན་ཅན་ལས་ཀྱིས་འཕངས་
གྱུར་རམ། བདུད་ཀྱི་བསླུས་པས་དབང་གྱུར་རམ། མེ་ཏོག་གླིང་ནས་སྟོར་ཏེ་སོང་།
བཙལ་བས་རྙེད་པར་མ་གྱུར་ནས། སྟོན་པའི་སྤྱན་སྔར་ཞུ་རུ་མཆིས། འདི་ལ་བར་
ཆོད་ཅི་ལྟར་བྱུང་། གནས་མཆོག་འོལ་མོ་ལུང་རིང་ན། མཆིས་པ་རྣམས་ལ་བསྟན་
པར་ཞུ། བདག་སྟོན་པའི་སྤྱན་སྔར་ཞུ་རུ་མཆིས། འདི་ལ་སྟོན་པས་གསུངས་པའི་
བཀའ་ལུང་ལ། གསང་བའི་མན་ངག་སྒོམ་འཕྲོ་བཅད། གལ་ལས་བབས་ནས་ཞུ་རུ་
མཆིས། གནས་མཆོག་དམ་པར་གཤེགས་པར་ཞུ། གཤེན་བཟའ་ནེའུ་ཆུང་བཙལ་
བར་ཞུ། བསྟན་པ་བསྣུབ་པའི་བར་ཆད་རྣམས། བྱིན་གྱིས་རླབས་ཀྱིས་ཟློགས་པར་
ཞུ། དེ་སྐད་ཅེས་འ་ཞ་གསང་བ་མདོ་སྡུད་ཀྱི་ཚིགས་སུ་བཅད་དེ་གསོལ་ཏོ། །སྟོན་
པ་གཤེན་རབ་མི་བོ་ཡང་། འགྲོ་བའི་དོན་མཐར་ཕྱིན་ནས། གཤེགས་པའི་དུས་ལ་
བབ་པ་དང་། འ་ཞ་སྤྱན་འདྲེན་གཉིས་སུ་འཛོམས་པས། འ་ཞ་ལ་ལན་མ་གསུངས་
པར། མཚན་དང་ལྡན་པའི་ཁྱེའུ་བཞིས། སྐུ་ཡི་ཕྱོགས་བཞི་ནས་བསྟན་ནས། གནས་
མཆོག་དམ་པར་ཡས་མར་གཤེགས། དེ་ནས་བར་པོ་སོ་བརྒྱད་ཀྱི་ནང་དུ་གཤེགས་
སོ། །དེ་ནས་རིན་པོ་ཆེའི་ཁྲི་གདན་ལ་བཞུགས་ནས། བཙུན་མོ་སྲས་དང་སྐུ་འཁོར་
བསམ་དུ་མེད་པ་མང་པོ་རྣམས་ཀྱིས། རྔ་དང་གཤང་ལ་སོགས། སྒྲ་སྙན་པ་ཐམས་
ཅད་ནི་བསྒྲགས། སྤོས་དང་ཙན་དན་ལ་སོགས། དྲི་ཞིམ་པོ་ཐམས་ཅད་ནི་གཏུལ།
367



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བླ་རེ་དང་རྒྱ་མཚན་ལ་སོགས་ཏེ། དར་སྣ་ཚོགས་དང་སྟག་སེང་ལ་སོགས། རོལ་མོ་
སྣ་ཚོགས་ནི་བསྒྱུར། རོ་མཆོག་དང་ལྡན་པའི་མཆོད་པ་སྣ་ཚོགས་ཕུལ་ནས། དཔྱད་
བུ་ཁྲི་ཤེས་ཀྱིས་སྟོན་པ་ལ་ཞུས་པའི་མདོ། སྟོན་པ་གཤེན་རབ་ལགས། གསང་བ་མདོ་
སྡུད་ཀྱིས་སྙན་དུ་ཞུས་པ་ལྟར། བྱིན་གྱིས་བརླབས་ཀྱིས་སེམས་ཅན་ཀུན་འཚོགས་ན།
གཤེན་བཟའ་ནེའུ་ཆུང་སྟོར་བ་གང་ལྟར་ཐལ། ཆོ་འཕྲུལ་བདག་ཅག་རྣམས་ལ་ཤིན་
ཏུ་མང་པར་གྱུར་པ་གང་གི་སྤྲུལ་པ་ལགས། རྣམ་པ་ཐམས་ཅད་མཁྱེན་པ་ཁྱེད་ཀྱིས་
བཤད་དུ་གསོལ། དེ་སྐད་ཅེས་དཔྱད་བུས་གསོལ་ཏོ། །
གཤེན་རབ་ཀྱིས་བཀའ་བསྩལ་པ། འ་ཞ་གསང་བ་མདོ་སྡུད་ལ་སོགས་ཏེ། འཁོར་
དུ་གྱུར་པ་ཐམས་ཅད་ཀུན་ལུས་ཀྱང་ཐུད་ལ་ཡན་ལག་གསུམ། པུས་མོ་བཙུགས་ལ་
ཐལ་མོ་སྦྱོར། དབང་པོ་མ་ཡེངས་བརྟན་པར་ཉོན། གཏན་ལ་ཕབ་ནས་དོན་བཤད་
ཀྱིས། དེ་སྐད་ཅེས་གསུངས་ནས་བཀའ་བསྩལ་པ། སྤྱིར་ན་ཡང་འཇིག་རྟེན་ཁམས་
ཀྱི་སེམས་ཅན་ནི། གཏི་མུག་གི་མུན་པས་ནི་གཏིབ། ཞེ་སྡང་གི་མཚོན་གྱིས་ནི་སྨྲས།
འདོད་ཆགས་མེས་ནི་གདུང་། ཕྲག་དོག་གི་རི་བོས་ནོན། ང་རྒྱལ་གྱི་རླུང་དམར་གྱིས་
ནི་གཡེངས། ལེ་ལོའི་ཐ་རམ་དུ་བཅུག །དེ་རྣམས་ཀྱིས་དབང་བྱས་པ་ཡིན་ནོ། །དེའི་
ནང་ཡང་བུད་མེད་བྱ་བ་འཁོར་བའི་གཞི་མ་ཡིན། ངན་སོང་གི་ས་བོན་ཡིན། ཐར་
པའི་སྒོ་འགག་ཡིན། ཉོན་མོངས་ཀྱི་རྒྱུ་བསྐྱེད་ཡིན། བདག་གི་འཁོར་དུ་གྱུར་པ་ལ་
སེམས་ཅན་བསམ་གྱིས་མི་ཁྱབ་ཀྱང༌། ངེས་པའི་དོན་དམ་མ་རྟོགས་པའི། རང་དང་
ལྟ་སྤྱོད་མི་མཐུན་པའི། དུག་ལྔའི་ས་བོན་སྐྱེས་པ་ཡིས། བདུད་རྗེ་ཁྱབ་པ་ལག་རིང་དེ།
བདག་ལ་འགྲེན་འཛུག་དོ་བསྡོས་པས། གོང་དུ་བདག་ལ་ཆོ་འཕྲུལ་བསྟན། བསྟན་
པ་སྣ་དགུ་ཡོ་ཀ་རྡུགས། ཁྱེད་ལ་ཆོ་འཕྲུལ་བྱུང་པ་ཡང་། བདུད་རྗེ་དེའི་ཆོ་འཕྲུལ་
ལོ། །སེམས་ལ་ཏུར་ཁྱུད་མེད་པ་རུ། དགེ་བའི་ཕྱོགས་སུ་ཐང་ཆོད་པས། ཁྱེད་རྣམས་
368



མདོ་སྡེ།
མདོ་གཟེར་མིག
ལ་ནི་རྡུགས་པ་ནི། བུད་མེད་རྒྱུ་ངན་རྐྱེན་དང་འཕྲད། བུ་མོ་གཤེན་ཟ་ནེའུ་ཆུང་མ།
སེམས་ལ་ཏུར་ཁྱུད་གཉིས་སུ་རྒྱུ། ཀུན་གཞི་རྣམ་པར་ཤེས་པ་ལ། རེས་འགའ་དགེ་བ་
འཕྲིག་གིན་རྒྱུ། རེས་འགའ་སྡིག་པར་འཕྲོག་གིན་རྒྱུ། དགེ་བར་འཕྲིག་པས་དགེ་བ་
བསགས། སྡིག་པར་འཕྲིག་པས་སྡིག་པ་བསགས། ཀུན་གཞིའི་རྣམ་པར་ཤེས་པ་ལ།
དགེ་སྡིག་གཉིས་ཀའི་ས་བོན་ཡོད། རྐྱེན་དང་འཕྲད་པའི་དུས་སུ་སློང་། སྔ་མའི་དུས་
སུ་སེམས་བསྐྱེད་ལེགས། ཤི་ཀར་སྨོན་ལམ་དྲག་པོ་བཏབ། གཤེན་གྱི་རྐྱེན་དང་འཕྲད་
སྔ་བས། གཤེན་རབ་ངའི་སྲས་སུ་སྐྱེས། ང་ཉིད་ཕྱུ་ཡི་སྐུ་འཚོར་ཕྱིན། བར་དུ་བདུད་
ཀྱི་རྐྱེན་དང་འཕྲད། ས་བོན་ངན་པ་རྐྱེན་གྱིས་བསླངས། ཐང་མ་ཆོད་པས་ཏུར་ཁྱུད་
སེམས། བདུད་རྗེ་ཁྱབ་པས་དབང་དུ་བསྡུས། མེ་ཏོག་གླིང་ནས་བདུད་ཕྱིར་འབྲངས།
ད་ལྟ་བདུད་ཀྱི་ཡུལ་ན་ཡོད། ལྕགས་མཁར་སྒོ་བརྒྱའི་དཀྱིལ་ན་ཡོད། བདུད་འཁོར་
འབུམ་སྡེ་གསུམ་གྱིས་བསྐོར། བསམ་པ་བདུད་ལས་ཐང་བཅད་ནས། གཤེན་གྱི་
ཕྱོགས་སུ་ཏུར་ཁྱུད་མེད། ད་ཡང་འཁོར་དུ་གཏོགས་པ་རྣམས། བདུད་ཀྱི་ཆོ་འཕྲུལ་
དགག་པའི་ཕྱིར། དགེ་བའི་ཕྱོགས་སུ་ཐང་ཆོད་ཅིག །བདུད་ཀྱི་ལོག་པར་མི་དྲངས་
ངེས། དེ་སྐད་ཅེས་གཤེན་གྱིས་བཀའ་བསྩལ་པས། དེ་ནས་འ་ཞ་གསང་བ་མདོ་སྡུད་
ཀྱང་། གཤེན་རབ་ཐུགས་ཀྱི་མན་ངག་ལ། སེང་གེ་རྒྱབ་བསྣོལ་བྲག་ཕུག་ཏུ། གསང་
སྒོམ་མཐིལ་དུ་འབེབས་སུ་གཤེགས། །
དེའི་དུས་སུ་གཏོ་བུ་འབུམ་སངས་ཀྱིས། གཤེན་རབ་ལ་ཞུས་སམ་གསོལ་པ། སྟོན་
པ་གཤེན་རབ་མི་བོ་ལགས། བུ་མོ་གཤེན་བཟའ་ནེའུ་ཆུང་གི། ཀུན་གཞི་རྣམ་པར་
ཤེས་པ་ལ། དགེ་སྡིག་གཉིས་ཀྱི་ས་བོན་མཆིས། རྐྱེན་དང་འཕྲད་པའི་དུས་སུ་སློང་།
ལྷ་དང་འཕྲད་ན་ལྷ་ཕྱིར་འབྲང་། བདུད་དང་འཕྲད་ན་བདུད་ཕྱིར་འབྲང་། བུ་མོ་
རྐྱེན་ལ་རག་པ་ལ། སྟོན་པའི་ཐུགས་རྗེ་བྱིན་རླབས་ཀྱིས། སྡིག་རྐྱེན་བདུད་དང་མི་
369



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྤྲད་པར། དགེ་བ་རྐྱེན་དང་འགྲོགས་ལགས་མོད། སྟོན་པའི་ཐུགས་ལས་འཁྲུལ་
པ་མེད། དེ་སྐད་ཅེས་གཏོ་བུ་འབུམ་སངས་ཀྱིས་གསོལ་པ། དེ་ལ་གཤེན་རབ་ཀྱིས་
བཀའ་སྩལ་པ། སྣོད་ཀྱིས་བསྡུས་པའི་སེམས་ཅན་ཐམས་ཅད་ལ། སྟོན་པའི་ཐུགས་
རྗེས་དབྲི་བཀོལ་མི་མཛད་དེ། ཀུན་ལ་བྱམས་པའི་ཐུགས་རྗེས་ཁྱབ་པར་སྙོམས།
བདུད་དང་ལྷ་ཡང་དབྱེ་སྲིང་མ་བྱས་ཏེ། མ་རྟོགས་པ་ཡི་ཡང་དག་ཅི་ལ་རྟོགས།
ཡང་དག་མ་ནོར་མ་རྟོགས་པ་རྣམས་ཀྱིས། བདག་དང་གཞན་དུ་ཕྱེས་ནས་བརྟགས་
པས་འཁྲུལ་པའོ། །མ་རྟོགས་པ་ཡི་ཁྱབ་པ་ལག་རིང་གིས། བདུད་དང་གཤེན་གྱི་སྡེ་
རིགས་གཉིས་སུ་བཅད། ངའིས་ཁམས་གསུམ་མཉམ་པར་དྲངས་པ་ལས། དེ་ལྟ་བུའི་
སྡེ་རིས་ཅི་ཡང་མེད། སྟོན་པའི་ཐུགས་རྗེ་བས་ཀྱང་སེམས་ཅན་ལས་གཙོ་ཙམ། ནེའུ་
ཆུང་ལས་ངན་སེམས་ལ་ཡོད་པས་བདུད་ཀྱིས་བསླུས་པ་ཡིན། དོན་མ་རྟོགས་པའི་
བདུད་ཀྱི་རྒྱལ་ཁམས་ཀུན། ང་ལ་ཆོ་འཕྲུལ་བསྟན་ཅིང་རྡུགས་ཙམ་ན། སྡུག་བསྔལ་
མྱ་ངན་སྐྱེས་ནས་ཀུན་ཀ་སྦྱོང་། སྦྱོང་པ་དེ་ཡང་སྙིང་རྗེས་ཚོམ་དུ་གཞུག །ནེའུ་ཆུང་
ས་བོན་ངན་པ་དེ་ཡང་། སྡུག་བསྔལ་ཉམས་སུ་མྱོང་། དེ་སྐད་ཅེས་གཤེན་རབ་
ཀྱིས་བཀའ་བསྩལ་པས། དེ་ལ་ཡང་གཏོ་བུ་འབུམ་སངས་ཀྱིས་ཞུས་པ། གཤེན་རབ་
ལགས། ནེའུ་ཆུང་བདུད་ཀྱིས་བསླུས་ནས་ཁྲིད་པ་འདི། ས་བོན་ངན་པས་ཁྲིད་ནས་
སྡུག་བསྔལ་དེ་ཡང་ཉམས་སུ་མྱོང་། སྟོན་པའི་ཐུགས་རྗེས་བཟང་པོ་རྐྱེན་བསྟན་པ་
ལ་ནེའུ་ཆུང་བདུད་ཀྱི་ཡུལ་ནས་འདྲོངས་པར་ཞུ། དེ་སྐད་ཅེས་གཏོ་བུས་ཞུས་པས།
དེ་ལ་ཡང་གཤེན་རབ་ཀྱིས་བཀའ་བསྩལ་པ། བུ་མོ་ནེའུ་ཆུང་བདུད་ཀྱིས་བསླུས་པ་
འདི། རྣམ་པ་ཐམས་ཅད་མཁྱེན་པ་ང་ལ་ས་ལེ་གསལ། ད་རུང་འདྲོངས་བའི་དུས་ལ་
མ་བབ་བོ། །ད་རུང་འདྲོངས་བའི་དུས་ལ་བབ་རྒྱུ་ལ། སྡུག་བསྔལ་རྒྱུ་བླང་འབྲས་བུ་
མ་སྨིན་ནོ། །འབྲས་བུ་སྨིན་པའི་དུས་སུ་སྡོད་ཅིག་འགྱོད་པ་སྐྱེ། དེའི་དུས་ནས་འབྲོང་
370



མདོ་སྡེ།
མདོ་གཟེར་མིག་
པའི་དུས་ལ་བབ། དེ་ལྟར་ནེའུ་ཆུང་སེམས་ནི་ས་བོན་མེས་འཚིགས་འདྲ། ཆུ་ལུད་
རྐྱེན་དང་འཕྲད་ཀྱང་འབྲས་བུ་ཅི་ལ་སྨིན། དེ་དང་འདྲ་བར་བདུད་ལ་ཐང་བཅད་
ཕྱོགས། གཤེན་གྱིས་ངེས་དོན་བསྟན་ཀྱང་ཏུར་ཙམ་མི་སེམས་ངེས། དུས་ལ་མ་བབ་
ན་ནི་སེམས་ཅན་ལས་དབང་ཆེ། སྟོན་པའི་བཀའ་ཡང་མི་འཛུག་རྡུགས་པར་གྱུར། །
དེ་སྐད་ཅེས་གཤེན་རབ་ཀྱིས་བཀའ་བསྩལ་ཏོ། ། །
དེའི་ཚེ་དེའི་དུས་ན། གཤེན་བཟའ་ནེའུ་ཆུང་སྨན་ཡང་འདོད་ཆགས་ཀྱི་སེམས་
དང་བཅས་པའི། བདུད་རྗེ་ཁྱབ་པ་གྲོགས་སུ་བཙལ། ཁྱིམ་ཐབ་འདམ་རྫབ་ནང་དུ་
ཞུགས། སྐྱེད་པོ་དམྱལ་བའི་གདོས་ཐག་བཏགས། རྒྱགས་སྲིས་སྡུག་བསྔལ་ཆུ་རྒྱུད་
སྦྲེང་། སྡུག་བསྔལ་ལས་ལ་ཞུགས་པ་ཡིས། འབྲས་བུ་དངོས་སུ་དེར་སྨིན་ན། དགུང་
ལོ་གསུམ་ནས། བདུད་ཀྱི་བུ་སྟག་བུ་ཐུང་དང་གཟིག་བུ་ཐུང་གཉིས་སྐྱེས་སོ། །ལན་
ཆགས་དོས་དྲག་བསྙེག་པ་དང་། ཞེ་སྡང་བདུད་ཀྱི་བུ་ཡིན་པས། དང་པོ་མའི་ལྟོ་
ན་འདུག་ཙམ་ན། གསེར་གྱི་སྦྲམ་བུས་མ་ཡང་ནོན་པ་ཙམ། མའི་མཁལ་མ་གཡས་
གཡོན་ན། ལྕགས་ཀྱི་གཟེར་གྱིས་མ་ལ་བཏབ་པ་ཙམ། སྟག་བུ་ཐུང་དང་གཟིག་བུ་
ཐུང་། མ་ལ་ཆགས་པའི་སྡུག་བསྔལ་གྱིས། ནེའུ་ཆུང་སེམས་ལ་ཤིན་ཏུ་འགྱོད་པ་སྐྱེས།
བར་དུ་མའི་ལྷུམས་སུ་འབྱུང་ཙམ་ནས། ལྕགས་ཀྱི་སོག་ལེ་ངར་མས་མ་ལ་འདྲལ་བ་
ཙམ། སྟག་བུ་ཐུང་དང་གཟིག་བུ་ཐུང་། མ་ལ་སྐྱེས་པའི་སྡུག་བསྔལ་གྱིས། ནེའུ་ཆུང་
སེམས་ལ་ཤིན་ཏུ་འགྱོད་པ་སྐྱེས། དེ་ནས་མས་བླང་ནུ་མ་བླུད་ཙམ་ན། གཟིག་བུ་ཐུང་
གིས་གཡོན་ནས་ནུས། གཟོང་ཆེན་གྱིས་མ་ལ་དྲས་པ་ཙམ། སྟག་བུ་ཐུང་གིས་གཡས་
ནས་ནུས། གསོར་ཆེན་གྱིས་མ་ལ་ཕུག་པ་ཙམ། ལག་པས་གང་དུ་འཇུས་པ་ནི། སྐྱེར་
ཚེར་ལྕག་གིས་བྲབ་པ་ཙམ། རྐང་པས་གང་དུ་ཕོག་པ་ནི། ཐོ་ཆེན་གྱིས་སུ་རྒྱབ་པ་
ཙམ། གཟིག་བུ་ཐུང་དང་སྟག་བུ་ཐུང་། མ་ཡིས་གསོ་སྲལ་བྱེད་པ་ལ། ནེའུ་ཆུང་ཤིན་
371



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཏུ་སེམས་ལ་འགྱོད་པ་སྐྱེས། ལུས་ལ་སྣབས་ལུད་ཅི་བྱུང་བ། མ་ལ་གར་སྦྱིན་གྱིས་སུ་
སྦྱོར། ལུས་ལ་ངན་པ་ཅི་ཟགས་པ། མ་ལ་ཕོག་པས་དུག་བཞིན་སྒྲུང་། དྲི་མས་ཟས་
སྐྱུག་ནད་ཀྱང་སློང༌། ངུས་པས་སེམས་ཅན་ཀུན་ཀྱང་སྐྲག །མ་ཡང་སྐྱི་འདར་བླ་ཤ་
གཟིང༌། ཟས་སུ་ཤ་ཁྲག་གཅིག་བུ་འདོད། སྟག་བུ་ཐུང་དང་གཟིག་བུ་ཐུང༌། གསོ་
སྲལ་དཀའ་བའི་སྡུག་བསྔལ་གྱིས། ནེའུ་ཆུང་སེམས་ལ་འགྱོད་པ་དྲག་པོ་སྐྱེས། སྐྲ་
དང་བ་སྤུ་གྲུང་ལ་རྩུབ། སོ་དང་སེན་མོ་རྣོ་ལ་ཟླུམ། བག་རེ་ཤ་དང་ཁྲག་ཆད་ན།
སྟག་བཞིན་ཁྲོ་ལ་གཟིག་བཞིན་རྔམ། སྤྲོ་ཐུང་མཚན་མ་ཤིན་ཏུ་ངན། ཕ་མའི་ཤ་ཡང་
ཟ་རུ་འོང༌། ལུས་ལ་ཆད་ཀྱང་ཤིན་ཏུ་འཇིགས། བདུད་རྗེ་ཁྱབ་པ་ལག་རིང་དང་།
ཤན་པ་འབུམ་སྡེ་མང་པོ་ཡིས། སྟག་བུ་ཐུང་དང་གཟིག་བུ་ཐུང་། ནངས་ཡང་སེམས་
ཅན་བརྒྱ་བརྒྱས་གསོ། །ནུབ་ཀྱང་སེམས་ཅན་བརྒྱ་བརྒྱས་གསོ། །དེའི་ལེ་ལན་སྐྱེ་
མཆེད་ཀྱིས། ནེའུ་ཆུང་གཤེན་རབ་སྡོད་ཅིག་དྲན། ནེའུ་ཆུང་མ་མིང་སྡོད་ཅིག་དྲན།
བདུད་ཀྱང་ཚོར་ངེས་སྐྱོ་རྐྱེན་ནས། ནེའུ་ཆུང་ལ་ཡང་བསད་བཤའ་ཟེར། དེའི་སྐྱོན་
དང་གྲིབ་མ་ཡིས། ཤིན་ཏུ་གཤེན་བཟའ་ནེའུ་ཆུང་འགྱོད། བདུད་ཀྱི་ཡུལ་འདི་ནམ་
ཙམ་འབོར། གཤེན་གྱི་ཡུལ་དུ་ནམ་ཙམ་ཕྱིན། བདུད་ཀྱི་གྲོང་དང་ནམ་ཙམ་བྲལ།
གཤེན་རབ་ཡབ་དང་ནམ་ཙམ་འགྲོག །བདུད་ཀྱི་བུ་དང་ནམ་ཙམ་འབྲལ། མིང་པོ་
དྲལ་དང་ནམ་ཙམ་འཕྲད། བསད་བཅད་ལས་འདི་ནམ་ཙམ་བཤོལ། བྱམས་པའི་
སེམས་དང་ནམ་ཙམ་ལྡན། ཤ་ཁྲག་ཟས་འདི་ནམ་ཙམ་སྤོང༌། འབྲུ་བཅུད་དཀར་
ཟས་ནམ་ཙམ་འཕྲད། བུ་མོ་གཤེན་བཟའ་ནེའུ་ཆུང་མ། བདུད་ཀྱིས་བསླུས་པས་ཤིན་
ཏུ་འགྱོད། །
༧ དེའི་ཚེ་དེའི་དུས་ན། ཡུམ་གཅིག་དཔོ་བཟའ་ཐང་མོ་ཡིས། མགོ་ལས་གསེར་
དང་གཡུ་བཀྲོལ་ནས། སྟོན་པ་ལ་མཆོད་པ་ཕུལ་ནས་ཞུས་པའི་མདོ། ཀྱེ་རྣམ་པ་
372



མདོ་སྡེ།
མདོ་གཟེར་མིག
༼ཁ༽
ཐམས་ཅད་མཁྱེན་པའི་སྟོན་པ་གཤེན་རབ་ལགས། ཁམས་གསུམ་སེམས་ཅན་ཐམས་
ཅད་སྟོན་པས་ཀུན་འདྲེན་ན། སྲས་མོ་བདུད་ཀྱིས་བསླུས་པ་སྟོན་པའི་ཐུགས་རྗེས་མི་
འདྲེན་ནམ། མ་བུ་ལགས་པས་སེམས་ཀྱིས་མ་བཟོད་པས། བདུད་ཀྱི་ཡུལ་ཕྱོགས་ཙམ་
དུ་ངན་བུ་འཐམས་ལགས་ན། ནག་པོ་བདུད་ཀྱི་ཞེ་སྡང་ཆེ་ཚོད་ཀྱིས། བུ་མོ་མ་ཡིས་
ཁུག་པར་མི་འགྱུར་ཏེ། བདག་རང་ཉིད་ཀྱང་བདུད་ཀྱིས་གསོད་པར་འགྱུར། དེའི་
སྡིག་དང་སྐྱོན་གྱི་གྲིབ་མ་ཡིས། གཤེན་རབ་སྐུ་ཡང་སྨེ་བར་མི་འགྱུར་རམ། དེ་སྐད་
ཅེས་དཔོ་བཟའ་ཐང་མོས་གཤེན་རབ་ལ་ཞུས་སམ་གསོལ་ཏོ། །
དེ་ལ་གཤེན་རབ་ཀྱིས་བཀའ་བསྩལ་པ། བུ་མོ་གཤེན་བཟའ་ནེའུ་ཆུང་མ། ཀུན་
གཞི་རྣམ་པར་ཤེས་པ་ལ། འདོད་ཆགས་ས་བོན་མ་ཟད་པར། འདོད་ཅིང་ཆགས་
པའི་རང་བཞིན་གྱིས། སྡུག་བསྔལ་འཁོར་བ་དང་དུ་བླངས། འཁོར་བ་དང་དུ་བླངས་
པ་ཡིས། སྡུག་བསྔལ་འབྲས་བུ་དངོས་སུ་གྲུབ། སྡུག་བསྔལ་མི་བཟོད་སྦྱོང་ཚད་
ཆེ། སེམས་ལ་འགྱོད་པ་དྲག་པོ་སྐྱེས། གདུལ་ན་འདུལ་བའི་དུས་ལ་བབ། ལས་ཀྱིས་
འབྲེལ་བའི་བུ་ཡིན་པས། བདུད་ཀྱི་ཡུལ་ནས་དྲང་བར་བྱ། གསུངས་ནས་སྟོན་པ་
གཤེན་རབ་ཀྱང༌། འཁོར་གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་ཆས་ནས་
གཤེགས་སོ། །གཤེན་རབ་འཁོར་དེ་རྣམས་ཀྱང་། སྙིང་པོ་རྣམ་པ་གསུམ་རིམ་པས་
བཟླས། སྟོན་དང་ཆས་ནས། བདུད་ཡུལ་མུན་པའི་གླིང་། ལྕགས་མཁར་སྒོ་བརྒྱའི་རྩ་
བར་བྱོན། བདུད་ཐམས་ཅད་ཀྱང་སྔ་མར་སུན་བྱུང་བས། གཤེན་རབ་ལ་དྲག་པོས་
རྒོལ་ནི་མ་ནུས་པར། ཁ་ནས་ཀི་འདེབས་ཀྱིན། ལ་ལ་ན་རེ་རྫུན་ཚིག་མཁན་གྱི་གཤེན་
རབ་བྱུང་ངོ་ཟེར། ལ་ལ་ན་རེ་འགོར་འགོར་ནས་བུ་མོ་དེ་ནི་འཕྲོག་ཏུ་བྱུང་ངོ་ཟེར།
ལ་ལ་ན་རེ་ཐབས་ཀྱི་བུ་མོ་ཤོར་བ་འོང་ངོ་ཟེར། བདུད་ཐམས་ཅད་ཀྱང་འདར་ཤ་
ཁྱེར་ནས། ལྕགས་མཁར་སྒོ་བརྒྱ་རྩེ་བརྒྱའི་དབུས་སུ། གཤེན་བཟའ་ནེའུ་ཆུང་བཅུག་
373



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ནས། བསྭོ་དང་ཆས་འདེབས་ཀྱིན་བསྐོར་ནས་འདུག་པ་ལ། གཤེན་རབ་ཀྱིས་བཀའ་
བསྩལ་པ། བདུད་ཁམས་འཇིགས་ཀུན་སྐྲག་མི་དགོས། ནེའུ་ཆུང་བདུད་ལ་བྱིན་པ་
ཡང་། སྟོན་པའི་བཀའ་ལ་ཉན་དུ་རེ། བདུད་ཁམས་ཉོན་མོངས་སྙིང་རེ་རྗེ། གཉེན་
ལ་སྲིད་ཀྱི་འབྲེལ་བ་ལ། བུ་མོ་ཕ་ཡིས་ཅི་ལ་འཕྲོག །ཕ་བུ་ཡིན་པས་སྐྱོ་ལ་ངས། ལན་
གཅིག་ང་ལ་འཕྲད་དུ་ཐོངས། བདུད་བུ་གཤེན་ཚ་སྤུན་གཉིས་ཀྱང༌། ང་ལ་ཕྱག་
གཅིག་འཚལ་དུ་ཐོངས། དེ་སྐད་ཅེས་གསུངས་པས། བུ་མོ་གཤེན་བཟའ་ནེའུ་ཆུང་
ཡང་། ཡབ་ལ་ཤིན་ཏུ་སྐྱོ་ངས་པས། བདུད་ཀྱིས་བཟུང་ཡང་སྒོ་རུ་ཐོན། བདུད་རྗེ་
ཁྱབ་པས་སྨྲས་པའི་མདོ། གཤེན་བཟའ་ནེའུ་ཆུང་ཚུར་གསོན་དང་། མནའ་མ་ཟ་ལ་
ཆད་མ་འབོར། གཤེན་རབ་ཐབས་མཁས་རྫུན་ཅན་འདི། འཕྲད་དུ་བཏང་ན་འཁྲིད་
དེ་འགྲོ། བདུད་འཁོར་མང་པོ་ཚུར་ཉོན་ཅིག །འདི་ལ་ཕར་ལ་མ་རྒོལ་ཅིག །བརྒལ་
བས་ཐུབ་པར་མི་འགྱུར་ངེས། ནེའུ་ཆུང་བསྐོར་ལ་ཚགས་བསྡམ་མོ། །དེ་སྐད་ཅེས་
བདུད་རྗེ་ཁྱབ་པས་སྨྲས་པས། བུ་མོ་བདུད་ཀྱི་མཁར་དུ་བསྡམས། སྟོན་པས་སྒོ་ནས་
འདི་སྐད་གསུངས། འཇིག་རྟེན་ཁམས་ན་སེམས་ཅན་གྲངས་མང་ཡང་། འཛམ་གླིང་
སོག་ཀར་སྐྱེ་བ་ཤིན་ཏུ་དཀའ། གཙང་མའི་མི་ལུས་ཐོབ་པར་རབ་ཏུ་དཀོན། བདེར་
གཤེགས་ཞལ་མཐོང་བརྒྱ་ལ་རེས་འགའ་ཙམ། སྟོན་པའི་བཀའ་ཉན་ཀུན་གྱི་ཐུན་མོང་
མིན། དལ་འབྱོར་རྙེད་པའི་དུས་འདིར་འབད་དེ་བྱང་ཆུབ་མ་བསྒྲུབས་ན། གཙང་
མ་མི་ལུས་ཐོབ་པ་ཅི་ལ་ཕན། དཔེར་ན་རྒྱ་མཚོ་ཆེན་པོའི་ནང་དུ་འདུག་ནས། སྐོམ་
ནས་ཤི་བ་ཡིན། ག་པུར་སྨན་གྱི་སྡོང་པོའི་རྩ་རུ་ཚ་བའི་ནད་ཀྱིས་ཟིན་པ་ཡིན། སྟོན་
ཀའི་ལོ་ཏོག་གསེབ་ན་རྟོགས་པ་ཉལ་བ་ཡིན། རིན་པོ་ཆེའི་གླིང་ལ་ཕྱིན་ནས་ནོར་
སྐལ་ཆད་པ་ཡིན། སེམས་ཅན་ཆགས་པ་ཆེ་བ་ཟ་མ་མོ་ཡི་ལུས། བདུད་ཀྱིས་བསླུས་
པའི་ནེའུ་ཆུང་ཉོན་མོངས་སྙིང་རེ་རྗེ། དམྱལ་བ་བཙོ་བསྲེག་གནས་སུ་ད་ནི་མྱུར་དུ་
374



མདོ་སྡེ།
མདོ་གཟེར་མིག
སྐྱེ། བསྐལ་པ་དུ་མར་དེ་ནས་ཐར་པ་ཐོབ་པར་མི་འགྱུར་རོ། །དེ་སྐད་ཅེས་གཤེན་
རབ་ཀྱིས་བཀའ་བསྩལ་པས། བདུད་ཀྱི་མཁར་ནང་དུ་བུ་མོ་བརྒྱལ་ཏེ་སོང་ངོ༌། །ནེའུ་
ཆུང་བརྒྱལ་བས་བདུད་ཀྱིས་བསྐོར་ནས་འཇུས་པ་ཡོ་སྐྱེངས་སོ། །བར་དེར་བདུད་
རྗེ་ཁྱབ་པས་སྨྲས་པ། གཤེན་བཟའ་ནེའུ་ཆུང་མ་བརྒྱལ་བར་ཡར་ལ་མདངས་ཕྱུང་
མགོ་ཐེག་དང༌། གཤེན་ལ་དད་པ་མ་སྐྱེ་དང་། བདུད་ཡུལ་སྟོང་པར་མ་བོར་དང་།
བུ་གཉིས་དྭ་རུ་མ་བཞག་དང་། ཁྱབ་པ་ལམ་དུ་མ་བོར་དང་། ཡབ་དང་འཕྲད་
དུས་ནམ་ཞིག་ཡོད། དེ་སྐད་ཅེས་བདུད་རྗེ་ཁྱབ་པས་སྨྲས་སོ། །དེ་ནས་གཤེན་བཟའ་
ནེའུ་ཆུང་མ་མགོ་ཐེག་པར་མ་འགྱུར་རོ། །བདུད་བུ་གཤེན་ཚ་སྤུན་གཉིས་ཀྱང་། མ་
ལ་འཇུས་ནས་ཟ་གླགས་གཅོད། བར་དེར་བདུད་རྒྱ་ལག་ཐོད་རྗེས་སྨྲས་པ། གཤེན་
རབ་རྫུན་ཅན་ཕེབས་པ་ཡིན། བུ་ཡིས་གཟན་འཚོལ་མ་ཁོམ་པས། བུ་ཡིས་མ་ཤ་
ཟོས་པར་འོང་། སྟག་བུ་ཐུང་དང་གཟིག་བུ་ཐུང་། ལྕགས་ཐག་སྔོན་པོ་འདོམ་དགུས་
བཀྱིག །སྟག་བུ་ཐུང་དང་གཟིག་བུ་ཐུང༌། སྟག་བས་རྔམ་ལ་གཟིག་བས་ཁྲོ། སྤྲོ་ཐུང་
འཚིག་འཚིག་ཁྲོ་གཉེར་ཡང༌། ལྕགས་ཐག་སྔོན་པོས་དབང་རྒྱུ་ཆུང་། དེ་ནས་ཡང་
བདུད་ཀྱིས་སྨྲས་པ། གཤེན་རབ་མི་བོ་ཐབས་མང་ཡང་། གཉེན་ལ་རྒྱབ་ལོག་ད་མི་
བྱེད། སྲིད་ཀྱི་འབྲེལ་པའི་བུ་མོ་འདི། བདུད་ཀྱི་ཡུལ་དུ་ད་མི་འཁྲིད། ནེའུ་ཆུང་ཡང་
བརྒྱལ་པ་མགོ་ཐེག་ལ། ཕ་དང་དར་གཅིག་འཕྲད་དུ་ཐོངས། ལྕགས་ཐག་སྔོན་པོ་
མདུད་ཁྲོལ་ལ། བུ་གཉིས་མེས་ལ་ཕྱག་འཚལ་ཐོངས། བདུད་རྗེ་རྒྱ་ལག་ཐོད་རྗེས་དེ་
སྐད་ཅེས་སྨྲས་སོ། །དེར་བདུད་རྗེ་ཁྱབ་པ་ལག་རིང་གིས། གཤེན་བཟའ་ནེའུ་ཆུང་
མ་བརྒྱལ་བར་ཡར་ལོངས་ཤིག །ཡབ་ལ་དར་གཅིག་འཕྲད་དུ་བཏང་། ཡུན་མ་
རིང་པར་ཕྱིར་ལ་ཤོག་ཟེར་ནས། བདུད་ཀྱི་སྣ་ནས་ཁྲག་ཕྱུང་ནས། ནེའུ་ཆུང་མའི་
དཔྲལ་བར་ཐིག་ཅིག་བསྐུས། འདི་མ་སྐམ་བར་ཕྱིར་ཤོག་ཟེར་ནས། ཡན་ལག་བཞི་
375



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ་ལྕགས་ཀྱི་ཐག་པ་བཞིས་བཏགས་ནས། སྒོར་ཕ་དང་འཕྲད་དུ་བཏང་ངོ༌། །བཀྱིག་
པའི་ལྕགས་ཐག་བཀྲོལ་ནས་སུ། སྟག་བུ་ཐུང་དང་གཟིག་བུ་ཐུང་གཉིས་ཀྱང་། མའི་
ཕྱི་བཞིན་མེས་ལ་ཕྱག་འཚལ་དུ་བཏང་ངོ༌། །བདུད་ཕྱི་མ་སྔར་སུན་ཕྱུང་པས། གཤེན་
རབ་དང་འཕྲད་མ་ནུས་སོ། །དེར་གཤེན་རབ་ཀྱིས་གཟིགས་པས། བུ་མོ་གཤེན་ཟ་
ནེའུ་ཆུང་དེ། འདོད་ཆགས་གཡེམ་ལ་དད་པ་ཡིས། བདུད་རྗེ་ཁྱབ་པའི་ཕྱིར་འབྲེང་
པས། རྣམ་སྨིན་འཕྲལ་ལ་བྱུང་སྟེ་གདའ། ནེའུ་ཆུང་ཡན་ལག་གཟུག་བཞི་ལ། ལྕགས་
ཐག་བཞི་ཡིས་བཏགས་ནས་བྱུང༌། ནུ་མ་གཡས་དང་གཡོན་པ་ལ། སྟག་བས་ཟ་བའི་
སྟག་བུ་ཐུང་། གཟིག་བས་རྔམ་པའི་གཟིག་བུ་ཐུང་། མ་ཡི་ནུ་མ་ཁ་རུ་བཅུག །ནུ་
ཞོ་མོད་ལ་བཞིབས་པས་ཟད། ནུ་ཁྲག་ཁ་དམར་སྦག་སྦག་བྱུང་། ནེའུ་ཆུང་ཉིད་ཀྱི་
ཁ་དོག་ནི། སྔ་མའི་སྣ་ཅིག་ལུས་ལ་མེད། མགོ་ཡི་སྐྲ་བྱི་ཟང་མ་ཟིང་། ངོ་ཡི་བཀྲག་
ཤོར་ཐལ་ཀ་མ། པགས་ཉམས་སོ་ཉམས་སེར་སྔོ་སེང་༌། བྲང་རུས་སྐས་པར་བགྲང་དུ་
བཏུབ། མིག་རྣག་སྣ་སྐམ་རྟ་རྒན་འདྲ། ལུས་ཀྱང་མདོག་ལོག་སྔོ་སྐྱ་ཁ། བཀྲག་ཀྱང་
གཏིང་ཡལ་རོ་དང་མཚུངས། ཤ་ཡང་ཡོ་ཤོར་པགས་པས་གཡོགས། ལྷུ་ཚིགས་རྩིབ་
མ་བགྲང་དུ་བཏུབ། ཡབ་མཐོང་མཆི་མ་ཁྲག་ཏུ་འཛག །གཤེན་རབ་ཡབ་ཀྱི་སྤྱན་
ལམ་དུ། འདར་གྱིན་སྔངས་ཤིང་འབུབ་ཅིང་འབྱུང་། དེ་ལ་ཡབ་ཀྱང་སྤྱན་ཆབ་ཤོར།
གཡུང་དྲུང་སེམས་དཔའ་ལྔ་བརྒྱ་ཡང་། དེ་ལ་སྙིང་རྗེ་མཆི་མ་ཤོར། དེ་ལ་ཡབ་ཀྱིས་
བཀའ་བསྩལ་པ། ལས་ཀྱི་མནར་བའི་ནེའུ་ཆུང་མ། ལས་ངན་རྣམ་པར་འབྲས་བུ་
སྨིན། བདུད་ཀྱི་གྲོགས་སུ་འབྲངས་འབྲངས་ནས། ལས་ཀྱི་རྣམ་སྨིན་འོ་རེ་ཁ། འཁོར་
བའི་ལས་ལ་ཆགས་ཆགས་ནས། ལས་ཀྱི་རྣམ་སྨིན་འོ་རེ་ཁ། འདོད་ཆགས་གཡེམ་
ལ་དད་དད་ནས། ལས་ཀྱི་རྣམ་སྨིན་འོ་རེ་ཁ། དོན་ལ་རྒྱབ་ཀྱིས་ཕྱོགས་ཕྱོགས་ནས།
ལས་ཀྱི་རྣམ་སྨིན་འོ་རེ་ཁ། ད་ཡང་བུ་མོ་ནེའུ་ཆུང་ཁྱོད། སེམས་ལ་ཏུར་ཁྱུད་མེད་པ་
376



མདོ་སྡེ།
མདོ་གཟེར་མིག
རུ། བསམ་པ་བཟང་པོའི་སེམས་རྙེད་ནས། དགེ་བའི་ཕྱོགས་སུ་ཐང་ཆོད་ལ། བདུད་
ཀྱིས་བཏགས་པའི་ལྕགས་ཐག་བཞི། ཐུགས་རྗེས་མྱུར་བར་གྲོལ་བར་ཤོག །སྟག་བུ་
ཐུང་དང་གཟིག་བུ་ཐུང༌། ལན་ཆགས་མ་ལ་བསྙགས་པ་ཡང༌། ནུ་མས་འདོད་པ་
བསྐང་བར་ཤོག །ནུ་མས་འདོད་པ་བསྐངས་ནས་སུ། གསོས་ཀྱི་སེམས་ཅན་ཐར་བར་
ཤོག །ལུས་ཀྱི་ཤ་ཉམས་བཀྲག་ཤོར་བ། བཟང་རྒྱན་ཆས་དང་ལྡན་པར་ཤོག །དེ་
སྐད་ཅེས་གཤེན་རབ་ཀྱིས་གསུངས་པས།
གཤེན་བཟའ་ནེའུ་ཆུང་འཁོར་བའི་ལས་ལ་ཆགས་པས། སྡུག་བསྔལ་ཉམས་སུ་
མྱོང་། སྡུག་བསྔལ་ཉམས་སུ་མྱོང་བས་དགེ་བར་སེམས་ཉིད་དག །དགེ་བས་སེམས་
ཉིད་དག་པས། སྟོན་པའི་ཐུགས་རྗེ་ཤར། སྟོན་པའི་ཐུགས་རྗེ་ཤར་བས་བདུད་ཀྱིས་
བཏགས་པའི་ལྕགས་ཀྱི་ཐག་པ་ཡང་། སྟོན་པའི་ཐུགས་རྗེས་མོད་ལ་གྲོལ་ཏེ་སོང་།
སེམས་ལ་རིག་པ་ཤར་བས། ཡབ་གཅིག་སྟོན་པའི་སྐུ་ལས་སུ། རིན་ཆེན་གསེར་གྱི་
ཟངས་གྲི་ཕྱུང་། ནུ་མ་གཡས་དང་གཡོན་པ་གཉིས་ཀ་རྦད་ཀྱིས་བཅད། སྟག་བུ་
ཐུང་དང་གཟིག་བུ་ཐུང་གཉིས་ཀྱི་ཁ་རུ་བསྐྱུར། རྟུལ་ཞུགས་དྲག་པོས་སྨོན་ལམ་ཚིག་
བཞི་བཏབ། དོས་དྲག་བདུད་ཀྱི་བུ་གཉིས་འདི། ང་ལ་ལན་ཆགས་བསྙག་པ་འཁོར།
ནངས་ནུབ་སེམས་ཅན་བརྒྱ་བརྒྱའི་སྲོག །བུའི་ཟས་སུ་ཟ་བ་ཡང་། མ་ཡི་རྟུལ་ཞུགས་
དྲག་པོ་ཡིས། ནུ་བཅད་བུ་ལ་སྦྱིན་པར་བཏང༌། སྟོན་པའི་ཐུགས་རྗེ་བྱིན་རླབས་ཀྱིས།
བུ་ཡང་འདོད་པ་བསྐང་བར་ཤོག །གཤེན་ཟ་ནེའུ་ཆུང་མས་དེ་སྐད་ཅེས་སྨྲས་ནས།
སྟོན་པ་ལ་སྐོར་བ་ཕོག་གསུམ་བྱས་ནས། ལྷ་ཕྱག་ལན་དགུ་བཙལ་བས། རང་ཉིད་
སེམས་ལ་དད་པ་སྐྱེས་ནས་དག་པ་དང་། གཤེན་རབ་ཐུགས་རྗེའི་བྱིན་རླབས་ཀྱིས།
སྔ་མའི་ཚད་དུ་བཟང་རྒྱན་ཆས་དང་ལྡན། གསེར་གྱི་ཟངས་གྲིས་ནུ་མ་གཡས་གཡོན་
བཅད་པའི་འཕྲོ། རིན་ཆེན་གཡུའི་གཡུང་དྲུང་རི་མོ་ཝལ་ཝལ་སོང༌། གཡུང་དྲུང་རི་
377



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མོའི་ཐོགས་ན་གསེར་གྱི་མེ་ཏོག་རེ་རེ་སྟོན་པའི་བྱིན་རླབས་ཀྱིས་སྐྱེས། དུས་དེར་སྟོན་
པའི་དགོངས་པ་ལ། ལས་ཀྱིས་མནར་བའི་སེམས་ཅན་ལ། དད་པ་སྐྱོ་ངས་རིམ་པས་
བྱུང༌། མི་སྐྱོ་དགེ་ལ་ཐང་བཅད་ཕྱིར། སྟོན་པས་སྲིད་པ་འཕྲལ་ལ་མཛད། ནེའུ་ཆུང་
མ་དང་ཡབ་འགྲོགས་ནས། གཤེན་ཡུལ་བསྙེག་ཏུ་གཤེགས་པ་ལ། བུ་མོས་ཡབ་ཀྱི་
རྗེས་མ་སླེབ། ཡབ་དང་གཡུང་དྲུང་སེམས་དཔའ་རྣམས། ཇེ་རིང་ཇེ་རིང་འགྲོ་འཕྲོ་
ལ། གར་སོང་ཕྱོད་ཀྱིས་མེད་དེ་སོང་།
དེའི་ཚེ་དེའི་དུས་ན། གཤེན་བཟའ་ནེའུ་ཆུང་སྨན། གཤེན་རབ་ཡབ་ཀྱང་སྟོར།
གོམ་གཅིག་གོམ་གཉིས་ལ་སྔ་ན་མ་མཐོང་བའི་ཡུལ་ཁམས་གཅིག་ཏུ་ཕྱིན། ཡུལ་ཡང་
ཤིན་ཏུ་རྩུབ་ལ་གྲང་། ལྕགས་ཀྱི་ཁང་པ་འབར་བ་ན། སྐྱེས་པ་ཕོ་བརྒྱ་འདུས་ཏེ་སྣང་།
ཁ་ནས་ཀུ་སྒྲ་གཡབ་ཀྱིས་འདེབས། ནེའུ་ཆུང་སྐྱོ་ནས་དྲུང་དུ་ཕྱིན། སྐྱེས་པ་ཕོ་བརྒྱས་
ཅི་བྱེད་བལྟས། བརྒྱ་ཤོང་ཟངས་གཅིག་ཐབ་ཏུ་བཙུགས། ཟངས་ཀྱི་ནང་དུ་བལྟས་
པ་ལ། བུད་མེད་བཟང་སྡུག་ཅན་ཞིག་བཅུག །ཁྲག་ཆུ་དམར་པོས་འཚོད་ཅིང་སྣང་།
སྦུད་པ་ཐོགས་པ་བཅུ་ཡིས་འབུད། ཐོ་བ་ཐོགས་པ་བཅུ་ཡིས་རྡུང་། སོག་ལེ་ཐོགས་
པ་བཅུ་ཡིས་དྲ། སྤུ་གྲི་ཐོགས་པ་བཅུ་ཡིས་གཅོད། གསོར་ཆེན་ཐོགས་པ་བཅུ་ཡིས་
འབུགས། གཟོང་ཆེན་ཐོགས་པ་བཅུ་ཡིས་གཅོད། སྟ་ཆེན་ཐོགས་པ་བཅུ་ཡིས་གཤག །
གཟེར་ཆེན་ཐོགས་པ་བཅུ་ཡིས་འདེབས། གཟར་བུ་ཐོགས་པ་བཅུ་ཡིས་འཆུ། ཕོར་
བུ་ཐོགས་པ་བཅུ་ཡིས་འཐུང་། ཤིན་ཏུ་མི་བཟད་མྱང་སྒྲ་འབྱིན། བུ་མོ་གཤེན་བཟའ་
ནེའུ་ཆུང་མ། དེ་ལ་ཤིན་ཏུ་སྙིང་རྗེ་སྐྱེས། སྐྱེས་པ་བརྒྱ་ལ་སྨྲས་པའི་མདོ། སྐྱེས་པ་ཡ་
ང་སྙིང་རྗེ་མེད། ཟངས་སུ་བཅུག་པའི་བུད་མེད་ལ། འདི་ཙམ་གཅོད་སྦྱོང་བྱེད་པ་
འདི། འདི་ཡིས་ཁྱེད་ལ་ཉེས་ཅི་བྱས། དེ་སྐད་ཅེས་གཤེན་བཟའ་ནེའུ་ཆུང་སྨན་གྱིས་
སྨྲས་ནས། དེ་ལ་མི་བརྒྱས་ལན་བཏབ་པ། འདི་ནི་འཇིག་རྟེན་མིའི་ཡུལ་ན་འདུག་
378



༼ཁ༽
མདོ་སྡེ།
མདོ་གཟེར་མིག
ཙམ་ན། ཤིན་ཏུ་ཡང་དགེ་ལ་མི་མོས་པས། འདོད་ཆགས་ཆེ་ཞིང་གཡེམ་ལ་དགའ།
སྐྱེས་པས་བསླུས་ཀྱིན་ཁྱིམ་ལ་དད། སེམས་ཅན་བསད་ཀྱིན་བུ་ཚ་གསོ། །བདེན་པའི་
བཀའ་ལ་མི་ཉན་པར། མི་བདེན་བདུད་ཀྱི་ཕྱིར་འབྲངས་པས། ཤི་ནས་ད་ལྟ་རྣམ་
སྨིན་བྱུང་པ་ཡིན། དེ་སྐད་ཅེས་སྐྱེས་པ་བརྒྱས་སྨྲས་པ། གཤེན་བཟའ་ནེའུ་ཆུང་ཡང་
རང་གི་མཚང་ལ་ཕོག་པས། བདག་ཀྱང་ལས་དེ་ལ་ཉེ་བས། ཤི་ན་ནི་འདི་ལྟ་བུར་
སྐྱེའམ་སེམས་ནས། ཤིན་ཏུ་ཤ་རུས་སྐྱི་བུང་གིས་སོང་ནས་མ་དགའོ། །དེ་ནས་ཡང་
གོམ་གཅིག་གོམ་གཉིས་འཐོམ་སྟེ་ཕྱིན་ནས། ལྕགས་ཀྱི་ཁང་པ་འབར་བ་གཅིག་ན།
སྐྱེས་པ་ཕོ་བརྒྱ་འདུས་ནས། དམྱལ་བའི་ལག་ཆ་ཚང་པ་རུ། སྐྱེས་པ་ཡོ་ཀས་ཐོགས་
ནས་སྣང་། ཟངས་ཀྱང་ཁྲག་གིས་བཀང་ནས་སུ། མེ་མི་འབུད་པར་བཙུགས་ནས་
སྣང་། ཁ་ནས་ནམ་འོང་ནམ་འོང་ཟེར། ཕྱོགས་བཞི་ཀུན་ཏུ་ལྟ་ཞིང་སྣང་། དེ་ལ་ནེའུ་
ཆུང་རྟོག་པ་ཟོས། སྐྱེས་པ་བརྒྱ་ལ་སྨྲས་པའི་མདོ། ཟངས་འདི་བཙུགས་ནས་ཁྱེད་ཅི་
བྱེད། འཇིགས་པའི་ལག་ཆ་ཐོགས་པ་རྣམས། སེམས་ཅན་གང་ལ་རྒྱག་པ་ཡིན། ནམ་
འོང་ཟེར་ཞིང་ཕྱོགས་བཞིར་ལྟ། ཁྱེད་བརྒྱའི་གན་དུ་སུ་ཞིག་འོང་། དེ་སྐད་ནེའུ་ཆུང་
སྨན་གྱིས་སྨྲས་པས། སྐྱེས་པ་བརྒྱས་དུས་གཅིག་དིར་གྱིས་སྨྲས་པ། ངེད་ནི་འཇིག་རྟེན་
མི་ཡི་ཡུལ་ན། བུད་མེད་དུ་གྱུར་པ་ལས་ངན་ལ་སྡིག་ཆེ་བ། གཤེན་རབ་ཀྱི་སྲས་མོ་
ནེའུ་ཆུང་བྱ་བས། ཡབ་སྟོན་པ་གཤེན་རབ་ལྟ་བུ། ཐུགས་རྗེས་སེམས་ཅན་ཡོ་འདྲེན་
པ་བོར་ནས། བདུད་སྡིག་ཅན་ཁྱབ་པ་ལག་རིང་ལྟ་བུའི་ཕྱིར་འབྲངས་ནས། ལས་
ངན་འཁོར་བའི་འདོད་ཆགས་སྤྱད་པས། བུ་བདུད་སྟག་བུ་ཐུང་གཟིག་བུ་ཐུང་བྱ་བ་
གཉིས་སྐྱེས། བུ་དེ་གཉིས་སྟག་བས་རྔམ་ལ་གཟིག་བས་ཟ། སྤྲོ་ཐུང་འཁྲོས་ན་ཕ་དང་
མ་ཡང་མི་བརྩི་ཟ་རུ་འོང་། ནངས་རེ་ནུབ་རེ་སེམས་ཅན་བརྒྱ་བརྒྱ་བསད་ཀྱིན་བུའི་
གཟན་དུ་སྟེར། དེ་ལྟ་བུའི་གཤེན་བཟའ་ནེའུ་ཆུང་བྱ་བ་དེ། ད་ནི་མི་ཐོགས་མྱུར་དུ་
379



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཆི་རྒྱུ་ཡིན། ཤི་མ་ཐག་ཏུ་གཤིན་རྗེས་འདི་རུ་ཁྲིད་ནས་འོང་། འོང་བའི་དུས་སུ་བུད་
མེད་ཕ་གི་ལྟར་ཟངས་སུ་བཅུག་ནས། སྐྱེས་པ་ཕོ་བརྒྱས་གཅོད་སྦྱོང་བྱེད་པ་བཞིན།
ངེད་ཀྱང་གཤེན་བཟའ་ནེའུ་ཆུང་མ་ལ་གཅོད་སྦྱོང་བྱེད་པ་ཡིན། དེ་སྐད་སྐྱེས་པ་ཕོ་
བརྒྱས་སྨྲས་པས། གཤེན་བཟའ་ནེའུ་ཆུང་མ་ཤིན་ཏུ་སྔངས་ནས་བྱེད་ཀྱིན་བརྒྱལ་ཏེ་
སོང་ངོ༌། །
དེའི་ཚེ་དེའི་དུས་ན། སྟོན་པ་གནས་མཆོག་དམ་པར་བྱོན། དཔོ་བཟའ་ཐང་མོས་
མདུན་བསུས་ནས། སྐོར་བ་བྱས་ཀྱིས་ལྷ་ཕྱག་འཚལ། པུས་བཙུགས་ཐལ་སྦྱར་ཞུས་
པའི་མདོ། ཐམས་ཅད་མཁྱེན་པའི་སྟོན་པ་ལགས། སེམས་ངན་ཆགས་པ་ཆེ་བ་ཡི།
བདུད་ཕྱིར་འབྲེང་བའི་ནེའུ་ཆུང་མ། སྟོན་པའི་ཐུགས་རྗེས་མ་ཟིན་ནམ། དེ་སྐད་ཅེས་
དཔོ་བཟའ་ཐང་མོས་ཞུས་པས། དེ་ལ་གཤེན་རབ་ཀྱིས་བཀའ་བསྩལ་པ། བདུད་ཀྱིས་
བསླུས་པའི་ནེའུ་ཆུང་མ། བདུད་ཀྱི་ཡུལ་ནས་ཐུགས་རྗེས་དྲངས། མཚོ་ལ་ཁྲུས་ཤིག་
མ་བྱས་པར། ད་རུང་བདུད་ཀྱི་བྱིན་སྡིག་པས། ད་ལྟ་མཚོ་ལ་ཁྲུས་བྱེད་ཀྱི། དེ་ནས་
ཡུམ་གྱི་སྤྱན་སྔར་མཆིས། དེ་སྐད་ཅེས་གཤེན་རབ་ཀྱིས་བཀའ་བསྩལ་པས། དཔོ་
བཟའ་ཐང་མོ་ལ་སོགས་ཏེ་འཁོར་པ་ཐམས་ཅད་དགའ། དེ་ཡང་ངེས་པར་མ་བསྟན་
ཏེ། ཐབས་ལ་མཁས་པ་ལྡེམ་དགོངས་སོ། །དེ་ནས་སེང་གེ་རྒྱབ་བསྣོལ་བྲག་ཕུག་ཏུ།
གཤེན་རབ་ཐུགས་ཀྱི་དམ་པའི་སྲས། འ་ཞ་གསང་བའི་དྲུང་དུ་བྱོན། འ་ཞ་གསང་
སྒོམ་འཕྲོ་ཆོད་དང༌། གསང་གཏམ་ཚིག་གསུམ་ཁྱོད་ཀྱིས་ཐུབ། བུད་མེད་བྱ་བ་
ཆགས་པ་ཆེ། དད་པའི་སེམས་ལ་སྐྱོ་ངས་ཡོད། གཤེན་བཟའ་ནེའུ་ཆུང་བདུད་ལས་
བཀུག །སླད་ནས་ལོག་པ་བྱས་ཀྱིས་དོགས། སྡུག་བསྔལ་བསྟན་གྱིན་སུན་ཕྱུང་ཕྱིར། །
ང་སྲིད་པ་རྣམ་པར་མཁྱེན་པ་ཡིས། ལམ་དུ་སྡུག་བསྔལ་སྲིད་ནས་བསྟན། ནེའུ་ཆུང་
བསྔངས་ནས་བརྒྱལ་ཏེ་འདུག །ཁྱོད་ཀྱིས་བརྒྱལ་སློངས་ཁྲིད་ལ་ཤོག །མཚོ་ལ་ཁྲུས་
380



མདོ་སྡེ།
མདོ་གཟེར་མིག
གྱིས་ཁྲིད་ལ་ཤོག །སྡིག་པའི་ཕྱོགས་སུ་ད་མི་ལྡོག །མཚོ་ལ་ཁྲུས་དང་གཙང་བྱེད་
པ། ཀུན་རྫོབ་དངོས་སུ་བདེན་པ་ཙམ། དེ་སྐད་སྟོན་པས་བཀའ་བསྩལ་པས། འ་ཞ་
གསང་བ་མདོ་སྡུད་ཀྱང་། སློབ་དཔོན་ལྷ་ཡི་བཀའ་བྱུང་བས། གསང་བའི་སྒོམ་པ་
འཕྲོ་བཅད་ནས། གཤེན་བཟའ་ནེའུ་ཆུང་འདྲེན་དུ་སོང་ངོ༌། །དེ་ནས་གཤེན་བཟའ་
ནེའུ་ཆུང་བརྒྱལ་བའི་སྔས་སུ། འ་ཞ་གསང་བ་ཏལ་གྱིས་ཕྱིན། གསེར་གྱི་ཧོས་རུའི་
རྩེ་མོ་ཡིས། ནེའུ་ཆུང་བརྒྱལ་བའི་སྔས་ནས་བཏེགས། འ་ཞས་ཚིག་བཤད་འདི་སྐད་
སྨྲས། གཤེན་བཟའ་ནེའུ་ཆུང་ཡར་ལོངས་དང་། བདག་གཤེན་རབ་ལྷ་ཡིས་བཏང་པ་
ལགས། ཕྱིན་ཆད་སྡིག་ལ་མ་ལོག་དང༌། སྔ་མའི་ལས་ལ་མ་བརྒྱལ་དང་། འགྱོད་པ་
དྲག་པོ་དྲག་པོ་བསྐྱེད་ནུས་ཀྱིན། སྦྱིན་པ་དྲག་པོ་དྲག་པོ་གཏོང་ནུས་ཀྱིན། བཤགས་
པ་དྲག་པོ་དྲག་པོ་བྱེད་ནུས་ཀྱིན། མཆོད་པ་དྲག་པོ་འབུལ་ནུས་ན། དམྱལ་བའི་
གནས་འདིར་ལྟུང་བར་མི་འགྱུར་ངེས། དེ་སྐད་ཅེས་ནེའུ་ཆུང་ལ་སྨྲས་པས། གཤེན་
བཟའ་ནེའུ་ཆུང་ཡང་བརྒྱལ་བ་སངས་པར་གྱུར་ནས། དགའ་བའི་སེམས་སྐྱེས་ནས།
འ་ཞ་གསང་བ་ལ་སྨྲས་པ་དམྱལ་ཟངས་འདིའི་ནང་དུ་མ་འཚོད་ན། སྐྱེས་པ་འདི་
བརྒྱས་གཅོད་སྦྱོང་མི་བགྱིས་ན། སྡིག་སྤང་དགེ་ལ་ཐང་བཅད་གཞུང་བཞིན་སྤྱོད།
དེ་སྐད་ཅེས་གཤེན་བཟའ་ནེའུ་ཆུང་སྨན་གྱིས་སྨྲས་ནས་གཤེན་ཡུལ་དུ་ཆས་སོ། །འ་
ཞས་ཡང་སྨྲས་པ། ད་ནི་དགེ་ལ་ཐང་ཆོད་ཅིག །སྡུག་བསྔལ་ཉམས་སུ་མྱོང་བ་བས།
བདུད་ཀྱི་བྱིན་ཆགས་གཡེམ་ང་བས། བར་གྱི་མཚོ་ལ་ཁྲུས་ཀྱང་བྱས། གནས་མཆོག་
དམ་པར་ཁྲིད་ནས་ཕྱིན། འོལ་མོ་ལུང་རིང་སེམས་ཅན་ཀུན། མདུན་ནས་བསུས་
ནས་ཤིན་ཏུ་དགྱེས། བུ་མོ་གཤེན་བཟའ་ནེའུ་ཆུང་མ། དཔོ་བཟའ་ཐང་མོ་ཡུམ་དང་
མཇལ། དེའི་ཚེ་དེའི་དུས་ན། བདུད་ཁྱབ་པ་ལག་རིང་ཡང་། སྡོད་སྡོད་རེ་སྐྱོ། ནེའུ་
ཆུང་འོང་དུས་མེད། མཁར་གྱི་ནང་ནས་ལྕགས་ཀྱི་ཞགས་ཐག་འཐེན་ནེའུ་ཆུང་ཡེ་
381



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མེད་ཞགས་པ་གྲོལ་ནས་བྱུང༌། བདུད་ཁམས་ཀུན་ཀས་ཆོ་ངེས་བཏབ། མཁར་
གྱི་ནང་ནས་སྒོ་རུ་ཀུན་གྱིས་རྒྱུག་ཙམ་ན། གཤེན་རབ་འཁོར་དང་བཅས་པ་དང༌།
གཤེན་བཟའ་ནེའུ་ཆུང་ཡུལ་ན་མེད། སྟག་བུ་ཐུང་དང་གཟིག་བུ་ཐུང༌། མའི་ནུ་མ་
འཐུང་གིན་སྣང་། བདུད་རྗེ་ཁྱབ་པ་ལག་རིང་གིས། བུ་ལ་སྨྲས་པ། བདུད་ཕྲུག་
གཤེན་ཚ་ལྟས་ངན་གཉིས། ད་ཅི་མི་ཁྱུ་མང་པོ་དང༌། ཁྱེད་ཀྱི་ཨ་མ་གང་དུ་སོང་། མ་
མེད་ནུ་བཅད་ཁྱོས་འཐུང་པ། མ་བསད་ཁྱོད་ཀྱིས་ཤ་ཟོས་སམ། ཁྱབ་པས་བུ་ལ་དེ་
སྐད་སྨྲས། བུས་ཕྱིར་ལ་ལན་བཏབ་པ། ཡབ་གཅིག་བདུད་རྗེ་ཁྱབ་པ་ལགས། ད་
ཅི་མི་ཁྱུ་མང་པོ་དང༌། ཡུམ་ཅིག་ནེའུ་ཆུང་འགྲོགས་ནས་སོང་། མེས་གཅིག་སྟོན་པ་
གཤེན་རབ་ཀྱིས། གསེར་གྱི་ཟངས་གྲི་སེར་པོ་ཡིས། ཡུམ་གཅིག་བྲང་ལས་ནུ་བཅད་དེ།
བདག་ཅག་གཉིས་ཀྱི་ཁ་རུ་བསྐྱུར། དེ་ནས་ཚིག་བཤད་འདི་སྐད་སྨྲས། དོས་དྲག་
བདུད་ཀྱི་བུ་གཉིས་འདི། ང་ལ་ལན་ཆགས་བསྙེགས་པས་འཁོར། ནངས་ནུབ་སེམས་
ཅན་བརྒྱ་བརྒྱའི་སྲོག །བུ་ཡི་ཟས་སུ་ཟ་བ་ཡང་། མའི་རྟུལ་ཤུགས་དྲག་པོ་ཡིས། ནུ་
བཅད་བུ་ལ་སྦྱིན་པར་བཏང་། སྟོན་པའི་ཐུགས་རྗེ་བྱིན་རླབས་ཀྱིས། བུ་ཡང་འདོད་
པ་བསྐང་བར་ཤོག །དེ་སྐད་ངེད་ལ་མས་སྨྲས་པ། མ་ཡང་སྔ་ནས་མི་འདྲ་བར།
བཟང་ལ་སྡུག་པ་ཞིག་ཏུ་སོང་། མི་དང་མ་རུ་བཅས་པ་རྣམས། དེ་ནས་ཕྱོད་ཀྱིས་
མེད་དེ་སོང༌། བུ་ཡིས་ཕྱིར་ལ་དེ་སྐད་སྨྲས། བདུད་རྗེས་བུ་ལ་ཡང་སྨྲས་པ། བདུད་
ཕྲུག་གཤེན་ཚ་སྤུན་གཉིས་ཀྱང་། མ་ལ་འཇུས་ཡིན་འཆང་ངོ་ཆོག །འཇུས་འཆང་
བྱས་པས་མ་ཐུབ་ན། ངུ་ཞིང་ཕ་ལ་འབོད་དོ་ཆོག །དེ་ཀ་རང་གིས་ཆོག་པ་ལ། དེ་ཚེ་
ང་ཡིས་ཚོར་བ་འོང་། དེ་སྐད་ཁྱབ་པས་བུ་ལ་སྨྲས། བུ་ཡིས་ཕྱིར་ལ་ལན་བཏབ་པ།
ཡབ་གཅིག་ཁྱབ་པ་ལག་རིང་ལགས། མ་ཡིས་བོར་རུང་མ་བོར་རུང་། བདག་ཅག་
གཉིས་ལ་ངུ་གལ་མེད། མ་དང་འགྲོགས་པའི་དུས་སུ་ཡང་། ནངས་ནུབ་སེམས་ཅན་
382



མདོ་སྡེ།
མདོ་གཟེར་མིག
བརྒྱ་བརྒྱ་བསད། བདག་ཅག་གཉིས་ཀྱི་ཤ་ཟོས་ཀྱང༌། འགྲང་རྒྱུ་མེད་པར་ཕྱིར་ལ་
སྡུག །ད་ལྟ་མའི་ནུ་བཟའ་བས། ངེད་ལ་འགྲང་གིན་སྐྱིད་པ་མེད། ཕ་དང་མ་ཡང་
དགོས་རྒྱུ་མེད། མ་དྲིན་ནུ་མ་འཐུང་བཟའ་བྱེད། དེ་སྐད་བུས་ཕ་ལ་སྨྲས། བདུད་
རྗེ་ཁྱབ་པ་ལག་རིང་གིས། འཁོར་རྣམས་ཀུན་ལ་སྨྲས་པའི་མདོ། བདུད་འཁོར་ཤན་
པ་འབུམ་སྡེ་གསོན། སླུ་ཚིག་ཐབས་ལ་མཁས་པ་ཡི། གཤེན་རབ་སྒོ་རུ་འོང་ཙམ་ན།
འདི་ལྟ་བུ་ཞིག་འོང་པར་དོགས། གཤེན་བཟའ་ནེའུ་ཆུང་ཁྲིད་དེ་སོང་། སྟག་བུ་ཐུང་
དང་གཟིག་བུ་ཐུང༌། སེམས་ཅན་བརྒྱ་བརྒྱས་མི་འགྲངས་པར། གཤེན་བཟའ་ནེའུ་
ཆུང་བྲང་ལས་སུ། ནུ་བཅད་ཕུལ་ཐག་ཙམ་རེ་ཡིས། ད་ལྟ་འགྲང་ངོམ་ཕྱེད་དེ་སྣང་།
ད་ལྟ་གཤེན་རབ་བྱིན་རླབས་ཀྱིས། ཚོད་ཀ་འདི་ལ་སྦྱར་བ་ན། བུ་ཡང་སང་གནངས་
བརྐུས་ནས་འཁྱེར། ཁམས་འགའ་སླེབ་པ་མི་སྲིད་དམ། ནེའུ་ཆུང་ཤོར་བའི་རྗེས་ལ་
འདོང་། བུ་གཉིས་ལྕགས་མཁར་ནང་དུ་ཁྲིད། ཕྱི་ནང་མེས་ལ་གཏད་གཉེར་བྱས།
ཁྱབ་པ་འཁོར་དང་ཆས་ནས་སུ། གཤེན་རབ་ཡབ་སྲས་རྗེས་འབྲེངས་ནས། སྟོན་
པའི་ཐུགས་རྗེ་བྱིན་རླབས་ཀྱིས། མེ་འཁྲིགས་ཆུ་འཁྲིགས་མང་པོས་ཆོད། བསྐོར་བས་
འཁོར་བར་མ་གྱུར་རོ། །བགོམས་པས་འགོམ་པར་མ་འགྱུར་རོ། །འཛུལ་བས་འཛུལ་
བར་མ་གྱུར་རོ། །ནེའུ་ཆུང་བསམ་པ་དག་པ་ཡིས། བདུད་ཀྱི་སྤྲུལ་པ་གཤེན་གྱིས་
བཟློག །བདུད་རྗེ་ཁྱབ་པ་ལག་རིང་དེ། འཁོར་དང་བཅས་ནས་སླར་ལ་ལོག །ཡི་
མུག་ག་ཆད་ཁྱིམ་དུ་ཕྱིན། ཞེ་སྡང་བདུད་ཀྱི་རིགས་རྣམས་ཀུན། སྟག་བུ་ཐུང་དང་
གཟིག་བུ་ཐུང་། མ་ཕྱིར་འབྲང་ནས་ཤོར་གྱིས་དོགས། བསྐོར་ནས་མེལ་ཚེ་དམ་པར་
འཛུགས།
དེའི་ཚེ་དེའི་དུས་ན། གཤེན་བཟའ་ནེའུ་ཆུང་མ། འཁོར་བའི་ཁྱིམ་ཐབ་ལ་གཏིང་
ནས་སྒྱིད་ལུག་པས། སྟོན་པ་གཤེན་རབ་ལ་ལུས་བཏུད་པུས་བཙུགས་ཐལ་སྦྱར་ནས།
383



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མེ་ཏོག་སྣ་ཚོགས་མཆོད་པ་ཕུལ་ནས་ཞུས་པའི་མདོ། སྟོན་པ་གཤེན་རབ་མཁས་
པའི་མཆོག །རྣམ་པ་ཐམས་ཅད་ཅིར་ཡང་མཁྱེན་པའི་ཐུགས། སེམས་ཅན་ཀུན་གྱི་
ཡབ་གཅིག་པོ། མ་རིག་སྟོན་མཛད་བདེན་པའི་ཕུལ། བདག་འདྲ་མོ་ལུས་སྡིག་མོ་ཆེ།
སྔོན་ཡང་ལས་ངན་སྡིག་ཆེ་འམ། ད་ལྟ་ཟ་མ་མོ་ཡི་ལུས། མོ་ཡི་ནང་ནས་ཆགས་པ་
ཆེ། ལས་ངན་བདུད་དང་འཁོར་བ་སྤེལ། ལུས་ལས་ལན་ཆགས་བུ་ཆད་པས། སྟག་
བུ་ཐུང་དང་གཟིག་བུ་ཐུང་། སྙིང་རྗེ་མེད་པའི་བདུད་རྣམས་ཀྱིས། སེམས་ཅན་མང་
པོ་བསད་ནས་གསོལ། དེའི་སྡིག་ཤས་ངོས་ལ་མཆིས། བུ་གཉིས་སྐྱེས་ནས་དེ་བས་ཐུ་།
བདུད་རིགས་གདུག་པ་ཅན་ཡིན་པས། སེམས་ཅན་བསམ་དུ་མེད་པ་བཀུམ། དེའི་
སྡིག་ཤས་ངོས་ལ་མཆིས། བདུད་ཀྱི་གྲོགས་དང་འགྲོགས་འགྲོགས་ནས། རང་བཞིན་
ངན་པའི་གྲིབ་མ་གོས། དེའི་སྡིག་ཤས་ངོས་ལ་མཆིས། བདེན་པའི་བཀའ་ལ་རྒྱབ་
ཀྱིས་ཕྱོགས། དེའི་བཀའ་ཆད་ངོས་ལ་མཆིས། ཤིན་ཏུ་གནོང་གིན་རབ་ཏུ་བཤགས།
གསོན་ཚེ་འདི་ལ་བཀའ་ཆད་བྱུང་། སྟོན་པའི་ཐུགས་རྗེས་མ་ལགས་ན། བདུད་ཀྱི་
ཡུལ་ནས་དམྱལ་བར་ཐལ། འ་ཞ་གསང་ཐུབ་མ་ལགས་ན། མ་གུམ་པ་རུ་དམྱལ་བར་
ཁུམས། བརྒྱལ་སར་གུམ་ནས་ཟངས་སུ་འཚོད། སྐྱེས་པ་ཕོ་བརྒྱས་གཅོད་སྦྱོང་བྱེད།
དེའི་ཡུལ་ནས་འ་ཞས་དྲངས། སྒྱུ་མ་ལགས་པས་མི་རྟག་འཆི། ཤི་བའི་དུས་སུ་གར་སྐྱེ་
བ། བདག་རང་ཉིད་ཀྱིས་ས་ལེ་ཁུམས། དངོས་སྡིག་དེ་རྣམས་འབྱང་བ་དང་། སྡུག་
བསྔལ་ཡུལ་དེར་མི་སྐྱེ་བར། ཐབས་ཀྱི་རྒྱལ་པོ་སྟོན་པ་ལགས། ཡབ་ལ་ཐུགས་རྗེ་ཅི་
ལྟར་མངའ། དེ་སྐད་ཅེས་ནེའུ་ཆུང་གིས་ཡབ་ལ་ཞུས་སམ་གསོལ་ཏོ། །
དེ་ལ་སྟོན་པས་བཀའ་བསྩལ་པ། འཁོར་བའི་ལས་ལ་སྒྱིད་ལུག་པས། དམྱལ་བའི་
འདམ་རྫབ་ཁྱིམ་སྤངས་ནས། དགེ་ལ་ཐང་ཆོད་དད་པ་ཡི། སེམས་དང་ལྡན་པའི་
ནེའུ་ཆུང་མ། ལན་ཆགས་བུ་བོར་བདུད་ཀྱི་གྲོགས་སྤངས་ནས། རྟུལ་ཞུགས་སྟོབས་
384



མདོ་སྡེ།
མདོ་གཟེར་མིག
༼ཁ༽
ལྡན་བཟོད་ཐོབ་མི་མོའི་མཆོག །གཞན་དང་ཁྱད་པར་ཡོད་པའི་མི་མོ་ནེའུ་ཆུང་མ།
སྡུག་བསྔལ་རྒྱུ་ལ་ཞུགས་པའི་སེམས་ཅན་རྣམས། ཐུགས་རྗེ་རྐྱེན་གྱིས་ཟློག་པ་སྐལ་
ལྡན་དད་ཆེ་འགའ། སྡུག་བསྔལ་ཐག་བཅད་བདེ་སྐྱིད་སྒོར་ཞུགས་ནེའུ་ཆུང་མ། ངེས་
པའི་བཀའ་བསྟན་ལུས་སེམས་ཐུད་ལ་ཉོན། སྔར་བྱས་སྡིག་ཚོགས་མ་རིག་སེམས་ཅན་
བློ། རིག་ནས་སྤོང་ནུས་དགེ་བའི་རབ་མཆོག་ཡིན། དད་པ་དྲག་པོ་དེ་ནི་ཕྱིར་མི་ལྡོག་
པའི་རྒྱུ། བསོད་ནམས་དེ་ཆེ་དཔག་ཏུ་མེད་པ་ཡིན། ད་ཡང་སྔ་མ་བྱས་པའི་དངོས་
སྡིག་དང་། སྡུག་བསྔལ་ཡུལ་དུ་སྐྱེས་པ་རྣམས། སྡིག་བྱང་མི་སྐྱེ་བར་བྱ་ན། གསས་
མཁར་ཤམ་པོ་ལྷ་རྩེའི་སྒོར། བདེར་གཤེགས་ལྷ་གཤེན་སྲིད་པ་ལ། འགྱོད་བཤགས་
མཆོད་པ་རྣམ་ལྔ་ཕུལ། སྔར་བྱས་སྡིག་སྒྲིབ་བྱང་པར་འགྱུར། དམྱལ་བའི་ཡུལ་དེར་
མི་སྐྱེ་ངེས། དེ་སྐད་ཅེས་གཤེན་རབ་ཀྱིས་བཀའ་བསྩལ་པས། །
ཡང་ནེའུ་ཆུང་གིས་སླར་གསོལ་བ། འཁོར་བའི་ས་ལ་གནས་པ་ཡིས། ཤིན་ཏུ་རིག་
པའི་བློ་ཆུང་བས། བདེར་གཤེགས་ལྷ་གཤེན་སྲིད་པ་ལ། མཆོད་པ་རྣམ་ལྔ་འབུལ་བ་
ལ། གང་གང་ལགས་པ་མི་འཚལ་ན། དངོས་སྡིག་བྱང་པར་ཅང་འགྱུར་རམ། ཡབ་
གཅིག་སྟོན་པ་ཐུགས་རྗེ་ཅན། མཆོད་པ་རྣམ་ལྔ་བཤད་དུ་གསོལ། དེ་སྐད་ཅེས་ནེའུ་
ཆུང་གིས་སླར་གསོལ་ཏོ། །དེ་ནས་སྟོན་པས་བཀའ་བསྩལ་པ། དེ་ནི་འདི་ལྟར་རོ། །
འཁོར་བའི་སེམས་ཅན་ཐམས་ཅད་ནི། རྒྱུ་དུག་ལྔའི་དབང་གིས་འཁོར་བའི་གནས་
ལྔར་སྐྱེ་སྟེ་རྒྱུན་བཅད་པའི་ཕྱིར། སྟོན་པའི་ཐུགས་རྗེས་བོན་སྒོ་བཞི་མཛོད་དང་ལྔ་
བསྟན། བོན་སྒོ་རེ་རེ་ནས་མཆོད་པ་རྣམ་པ་ལྔ་ལྔ་བྱུང་སྟེ། བོན་དཔོན་གསས་ཀྱི་ནང་
ནས། ཞེ་སྡང་བྱམས་པ་ལ་མཆོད་པ་དང་གཅིག །འདོད་ཆགས་སྦྱིན་པ་ལ་མཆོད་
པ་དང་གཉིས། གཏི་མུག་ཡེ་ཤེས་ལ་མཆོད་པ་དང་གསུམ། ཕྲག་དོག་ཡངས་པ་ལ་
མཆོད་པ་དང་བཞི། ང་རྒྱལ་ཞི་བ་ལ་མཆོད་པ་དང་ལྔའོ། །བོན་ཆབ་དཀར་གྱི་ནང་
385



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ན། བྱིན་གྱིས་རླབས་ཀྱིན་སྐྱེ་བ་རྣམ་བཞི་བསྒྲལ་ལ་མཆོད་པ་དང་གཅིག །ཐུགས་
རྗེའི་སྟོབས་ཀྱི་འཁོར་བའི་ལམ་ལྔ་བཅད་ལ་མཆོད་པ་དང་གཉིས། སྔགས་ཀྱི་མཐུ་
ཡིས་ཉོན་མོངས་པའི་བག་ཆགས་སྦྱངས་ལ་མཆོད་པ་དང་གསུམ། ཕྱག་རྒྱའི་དབང་
གིས་མི་དང་ལྷ་ཡི་གོ་འཕང་དུ་ཚོགས་བསྐྱེད་ལ་མཆོད་པ་དང་བཞི། ཏིང་ངེ་འཛིན་
གྱི་རྩལ་གྱིས་ཡེ་ཤེས་ཀྱི་ཀློང་དུ་བཞག་ལ་མཆོད་པ་དང་ལྔའོ། །བོན་ཆབ་ནག་གི་ནང་
ནས། ལུས་གུས་པའི་མཆོད་པ་དང་གཅིག །ངག་སྙན་པའི་མཆོད་པ་དང་གཉིས།
ཡིད་དད་པའི་མཆོད་པ་དང་གསུམ། ཟས་གཙང་མའི་མཆོད་པ་དང་བཞི། རྫས་
མཛེས་པའི་མཆོད་པ་དང་ལྔའོ། །བོན་འཕན་ཡུལ་གྱི་ནང་ནས། མར་མེ་མདངས་
གསལ་གྱི་མཆོད་པ་དང་གཅིག །སྦྱར་སྤོས་དྲི་གདའི་མཆོད་པ་དང་གཉིས། རྩི་སྨན་
རོ་མཆོག་གི་མཆོད་པ་དང་གསུམ། ལྷ་སངས་ཞལ་ཟས་ཀྱི་མཆོད་པ་དང་བཞི། མེ་
ཏོག་མཛེས་ལྡན་གྱི་མཆོད་པ་དང་ལྔའོ། །བོན་གཙང་མ་མཐོ་ཐོག་སྤྱི་རྒྱུག་གི་ནང་
ནས། སྐུའི་མཆོད་པ་ཕྱག་རྒྱ་དང་གཅིག །གསུང་གི་མཆོད་པ་སྙིང་པོ་དང་གཉིས།
ཐུགས་ཀྱི་མཆོད་པ་ཏིང་ངེ་འཛིན་དང་གསུམ། ཡོན་ཏན་གྱི་མཆོད་པ་ཡོ་བྱད་དང་
བཞི། འཕྲིན་ལས་ཀྱི་མཆོད་པ་ཚིག་བཤད་དང་ལྔའོ། །དེ་རྣམས་ཁྱོད་ལ་བཤད་པ་
ཡང་། སེམས་ཅན་དོན་དུ་ཕྱེ་བ་ལས། ངེས་པའི་དོན་དམ་རྟོགས་ཙམ་ན། གཅིག་
གི་ནང་ན་གཅིག་ཚང་ངོ༌། །རྫས་ལ་བརྟེན་པའི་དགེ་བ་ཡིན། སྒྲིབ་པ་བྱང་བའི་རྒྱུར་
བསྟན་ནོ། །ནེའུ་ཆུང་ཤེས་རབ་རྩལ་དང་སྦྱོར། གང་འཁོར་གཅིག་གི་མཆོད་པ་ཕུལ།
སྡིག་སྒྲིབ་འབྱང་པར་དོན་ངེས་སོ། །དེ་སྐད་ཅེས་གཤེན་རབ་ཀྱིས་བཀའ་བསྩལ་བས།
ཡང་གཤེན་ཟ་ནེའུ་ཆུང་གིས་གསོལ་བ། སྡིག་པའི་ལས་ལ་འཕྲིག་ཙམ་མེད། དགེ་
བའི་ལས་ལ་ཐང་ཆོད་པས། དངོས་མེད་སེམས་ལ་རིག་པ་ཤར། སྒོ་བཞི་བོན་མཆོད་
བསྟན་པ་རྣམས། བློ་རབ་ཏིང་འཛིན་མཆོད་པར་དགའ། ཁོ་མོ་ངོས་ཀྱི་རྔོ་མི་ཐོགས།
386



མདོ་སྡེ།
མདོ་གཟེར་མིག་
འཕན་ཡུལ་རྒྱས་པའི་མཆོད་པ་ལྔ། ལྷ་གཤེན་སྲིད་པ་བདེར་གཤེགས་ལ། རང་ཡང་
སྡིག་སྒྲིབ་བྱང་ཕྱིར་འབུལ། ཕྱི་རབས་རྣམས་ལ་དཔེ་རུ་བཞག །དེ་སྐད་ཅེས་ནེའུ་
ཆུང་གིས་སྟོན་པ་ལ་ཞུས་ནས་མཆོད་པའི་རྫས་དང་ཡོ་བྱད་བསགས། གཟུགས་ཕུང་
ཁྲུས་ཀྱིས་དག་པར་བཀྲུས། རྒྱན་དང་ཆ་ལུགས་མཛེས་པར་བྱས། གསས་མཁར་ཤམ་
པོ་ལྷ་རྩེའི་སྒོར། བདེར་གཤེགས་ལྷ་གཤེན་སྲིད་པ་ལ། ལུས་ངག་བཏུད་དེ་མཆོད་པ་
དབུལ།
དེའི་ཚེ་དེའི་དུས་ན། གསལ་བའི་གཤེན་བཟའ་ནེའུ་ཆུང་མས། བསམ་པ་བཟང་
པོ་ཐང་ཆོད་པས། གཤེན་རབ་ཐུགས་རྗེའི་བྱིན་རླབས་ཀྱིས། མེ་ལོང་གཡའ་དག་
བཞིན་དུ་གསལ། མཆོད་པ་རྣམ་ལྔ་འབུལ་བ་ཡང་། སེམས་ཅན་དོན་དུ་སྟོན་པ་ཙམ།
གསལ་བའི་གཤེན་བཟའ་ནེའུ་ཆུང་མས། མཉམ་པའི་ཕྱག་རྒྱ་ཐུགས་ཀར་བསྣོལ། དག་
པ་རྣམ་པ་དྲུག་གི་སྒོ་ནས། ཏིང་ངེ་འཛིན་གྱིས་བཟུང་ནས་མཆོད་པ་དབུལ་ལོ། །སྣོད་
རྣམ་པར་དག་པ། ཕྱི་འབྱུང་བ་རྣམ་བཞི་རིན་པོ་ཆེའི་གཞལ་ཡས་ཁང་དུ་ཏིང་ངེ་
འཛིན་གྱིས་བཟུང་། བཅུད་རྣམ་པར་དག་པ། ནང་ཁམས་གསུམ་སེམས་ཅན། ལྷ་
དང་ལྷ་མོའི་སྐུ་རུ་ཏིང་ངེ་འཛིན་གྱིས་བཟུང་། རྫས་རྣམ་པར་དག་པ། མཆོད་དང་
སྦྱིན་པ་གཉིས་འདོད་པའི་ཡོན་ཏན་ལྔར་གྱུར་པར། ཏིང་ངེ་འཛིན་གྱིས་བཟུང་།
བདག་རྣམ་པར་དག་པ། ལྷའི་སྐུ་ཤེལ་སྒོང་ཕྱིས་པ་འདྲ་བ་དྲི་མེད་འོད་ཟེར་འཕྲོ་བ་
གཅིག་ཏུ་ཏིང་ངེ་འཛིན་གྱིས་བཟུང་། མགྲོན་རྣམ་པར་དག་པ། རྫས་ཅི་འདོད་ཡིད་
བཞིན་འཕྲད་ཀྱིན་དགོས་འདོད་རེ་བ་སྐོང་པར་ཏིང་ངེ་འཛིན་གྱིས་བཟུང༌། བདེར་
གཤེགས་རྣམ་པར་དག་པ། སྐུ་བཞི་མཛེས་པའི་ཞལ་བཞི་ཤིན་ཏུ་གྲངས་མང་པ་ཀུན་
ལ་གནས་པར་ཏིང་ངེ་འཛིན་གྱིས་བཟུང་ངོ༌། །དེ་ནས་ཤེས་རིག་གསལ་བའི་ནེའུ་ཆུང་
མས་ཏིང་ངེ་འཛིན་དང་མ་བྲལ་བར། མཉམ་པའི་ཕྱག་རྒྱ་ཕྱེས་ནས་སུ། རྔ་གཤང་
387



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ་སོགས་སྒྲ་རྣམས་ཕྱུང་། གསེར་གྱི་གཞོན་པ་གཙང་མ་རུ། བདུད་རྩི་ཆར་པ་ཆུ་
ཡིས་བཀང༌། ཙན་དན་སྡོང་པོའི་སྨན་བདུན་བླུགས། ཨུ་དུ་འབར་བའི་མེ་ཏོག་གིས།
ཡོངས་སུ་གཏོར་ནས་འདི་སྐད་བརྗོད། ངོ་མཚར་རྨད་དུ་བྱུང་པ་ཡི། ཚངས་པའི་
གཙང་རྫས་གཙང་ཆུ་འདི། དང་པོ་ཡེ་མེད་སྟོང་པ་ལ། དགུང་སྔོན་མཐོན་པོ་བོན་
ཉིད་དབྱིངས་ནས་བདལ། ཐུགས་རྗེ་སྤྲིན་དཔུང་སྟོན་པའི་སྐུ་ལ་འདུས། བྱིན་རླབས་
ཆར་པ་འགྲོ་བ་ཡོངས་ལ་བབས། དཔྱིད་གསུམ་རྫིང་བུ་ལས་འཕྲོ་ཅན་ལ་འཁྱིལ། ས་
གཞི་སྐོམ་པའི་དད་པ་ཅན་རྣམས་སྦྱང་། ཡོན་ཏན་འབྲུ་བཅུད་སྦྱིན་པ་ཅན་གྱིས་
བརྔས། དེ་ལྟར་ཚངས་པའི་གཙང་རྫས་བདུད་རྩིའི་གཙང་ཆུ་འདི། དེང་གི་གཞལ་
ཡས་གནས་མཆོག་དང་། རྒྱུ་སྦྱོར་ཡོན་བདག་གཤེན་མཆེད་དང་། མཆོད་སྦྱིན་རྫས་
སུ་བསྔོས་པ་རྣམས། འཁོར་བ་རྒྱུན་གྱི་ས་ཡིན་པས། མི་གཙང་དུག་དང་དྲི་མས་གོས།
བདེར་གཤེགས་ལྷ་གཤེན་རྣམས་ཀྱི་སྤྱན་ལམ་དུ། ཤིན་ཏུ་མི་མངའ་རབ་ཏུ་མི་མཛེས་
པ། གཙང་མ་ཚན་གྱིས་བཏབ་པས་དག་གྱུར་ཅིག །ཕྱག་རྒྱ་ཐལ་མོ་སྦྱར་ནས་སྔགས་
བརྗོད་པ། བསྔོ་བསྡུ་སྤྲོས་འབར་ཁྱབ་བདལ་ཨ་རམ་ལམ། བསྲོ་བསྡུ་སྤྲོས་འབར་
ཁྱབ་བདལ་ཨ་རམ་ལམ། བསྭོ་བསྡུ་སྤྲོས་འབར་ཁྱབ་བདལ་ཨ་རམ་ལམ། བསྭོ་བསྡུ་
སྤྲོས་འབར་ཁྱབ་བདལ་ཨ་རམ་ལམ། དེས་ཤིན་ཏུ་གཙང་བར་གྱུར་ཏོ། །
དེ་ནས་ཡང་གཤེན་བཟའ་ནེའུ་ཆུང་གིས་བརྗོད་པ། དབྱིངས་ཀྱི་ཡུམ་དང་ཡེ་ཤེས་
ལྷ། ཐབས་ཀྱི་མཆོག་དང་ཤེས་རབ་ཕུལ། བདག་དང་མཐའ་ཡས་སེམས་ཅན་གྱི།
ཉོན་མོངས་བག་ཆགས་སྡིག་སྒྲིབ་རྣམས། ཐུགས་རྗེ་ཐབས་ཀྱིས་སྦྱང་བའི་ཕྱིར། སྐུ་
མདོག་ཕྱག་མཚན་གདན་ཁྲི་བསྟན། བྱིན་རླབས་ཐུགས་རྗེ་སྤྲུལ་པ་དང་། འོད་ཟེར་
ཕྱོགས་བཅུར་སྤྲོ་ཞིང་བཀྱེ། བདེར་གཤེགས་སྟོང་གི་སྐུ་རུ་བྱུང་། བདེར་གཤེགས་སྟོང་
དང་རྩ་བཞི་ལ། བདག་དང་མཐའ་ཡས་སེམས་ཅན་རྣམས། ཉོན་མོངས་སྡིག་སྒྲིབ་
388



མདོ་སྡེ།
མདོ་གཟེར་མིག་
༼ཁ༽
སྦྱང་བའི་ཕྱིར། ལུས་ངག་ཡིད་གསུམ་ཐང་བཅད་ནས། དང་བའི་སེམས་ཀྱིས་ཕྱག་
འཚལ་ལོ། །ཉོན་མོངས་སྡིག་སྒྲིབ་བྱང་གྱུར་ཅིག །གཤེན་བཟའ་ནེའུ་ཆུང་མས་དེ་སྐད་
བརྗོད་ཅིང་། བདེར་གཤེགས་སྟོང་རྩ་བཞིའི་མཚན་ལ་ཕྱག་འཚལ་ལོ། །
དེ་ནས་ཡང་གཤེན་བཟའ་ནེའུ་ཆུང་མས། ལྷ་གཤེན་སྲིད་པ་མཆོད་པ་རྣམ་ལྔ་
རིམ་པས་ཕུལ་ཏེ། དང་ལ་མར་མེ་ཐལ་མོ་སྦྱར་བའི་བར་དུ་བཅུག་ནས། ཤམ་པོ་ལྷ་
རྩེའི་ཤར་ཕྱོགས་ནས་མདངས་ཕྱུང་། ངག་བསྒྲགས་ལུས་བཏུད། ཚིག་བཤད་འདི་
སྐད་བརྗོད། ངོ་མཚར་རྨད་དུ་བྱུང་བ་ཡི། གསལ་བ་འོད་ཀྱི་མར་མེ་འདི། དང་པོ་ཡེ་
མེད་སྟོང་པ་ལ། སྲིད་ནི་ཡེ་ཡོད་ཅུང་ཙམ་སྲིད། ཆགས་ནི་ཕྲ་རབ་རྡུལ་ལས་ཆགས།
བསྐྱེད་ནི་དྲོད་དང་རླན་ལས་བསྐྱེད། གྲུབ་ནི་སྤྱི་མཐུན་ལས་ལ་གྲུབ། རྒྱུ་ནི་འབྱུང་བ་
ལྔ་ལས་བརྟེན། རྐྱེན་ནི་དད་པ་ཅན་གྱིས་སྦྱར། འབུལ་ནི་བདེར་གཤེགས་རྣམས་ལ་
འབུལ། དེ་ལྟར་ཚངས་པའི་གཙང་རྫས་ཀྱི། གསལ་བ་འོད་ཀྱི་མར་མེ་འདི། བདག་
དང་ཁམས་གསུམ་མཐའ་ཡས་སེམས་ཅན་གྱི། ལུས་ངག་ཡིད་གསུམ་དད་པ་ཡིས།
ལྷ་གཤེན་སྲིད་པ་གསུམ་ལ་མཆོད་པར་འབུལ། བདེར་གཤེགས་སྐུ་ལ་སྒྲོན་མེ་མི་
འཚལ་ཏེ། བདག་དང་མཐའ་ཡས་སེམས་ཅན་ཀུན། སྐྱོན་གྱི་སྡིག་སྒྲིབ་སྦྱང་པའི་ཕྱིར།
ལྷ་གཤེན་ཐུགས་རྗེས་དགོངས་ལགས་ལ། གསལ་བའི་མར་མེ་མཆོད་པར་བཞེས། ཨ་
དཀར་ཡོངས་འབར་ཕྱོད་ལམ་གསལ། ཨ་དཀར་ཡོངས་འབར་སྤྱོད་ལམ་གསལ། ཨ་
དཀར་ཡོངས་འབར་ཕྱོད་ལམ་གསལ། ཨ་དཀར་ཡོངས་འབར་ཕྱོད་ལམ་གསལ། དེ་
ལྟར་བདག་དང་མཐའ་ཡས་སེམས་ཅན་གྱི། ལུས་ངག་ཡིད་དང་གསུམ་གྱི་དད་པ་
ཡིས། མར་མེ་གསལ་བ་འོད་ཀྱི་སྒྲོན་མེ་འདི། བདེར་གཤེགས་ལྷ་གཤེན་རྣམས་ལ་
མཆོད་པ་ཡིས། འདི་ནས་མི་རྟག་འཆི་འཕོ་སྐྱེས་ཙམ་ན། ཞེ་སྡང་ལས་ཀྱི་འཕྲོ་འདུའི་
དབང་བཙན་ནས། དམྱལ་བ་ཚ་གྲང་གནས་སུ་སྐྱེ་སྲིད་ན། མར་མེ་མཆོད་པ་ཕུལ་
389



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བའི་ཡོན་ཏན་གྱིས། མར་ཁུའི་རྒྱུན་གྱིས་ཚ་བའི་དམྱལ་བ་བསིལ། སྡོང་བུ་འོད་ཀྱིས་
གྲང་བའི་དམྱལ་བ་དྲོས། མེ་ལྕེ་སྒྲོན་མས་འཁོར་བའི་མུན་པ་འཇོམས། གསལ་བ་འོད་
ཀྱིས་དབྱིངས་སུ་ཤུལ་དྲང་ལ། གྲུབ་པ་གཤེན་གྱི་གནས་མཆོག་ཁྱད་པར་ཅན། གར་
གསས་བཙན་པོ་བཞུགས་པའི་ཞིང་ཁམས་སུ། ཤེས་རབ་སྒྲོན་མས་ཁམས་གསུམ་
ཡོངས་གསལ་གྱིན། ཡེ་ཤེས་ལྷ་ཡི་སྤྱན་དང་ལྡན་གྱུར་ཅིག །བདག་དང་མཐའ་ཡས་
སེམས་ཅན་གྱིས། བདེར་གཤེགས་ལྷ་གཤེན་སྲིད་པ་ལ། ལུས་ངག་ཡིད་གསུམ་དད་
པ་ཡིས། མར་མེ་མཆོད་པ་ཕུལ་བ་ཡིས། གྲུབ་པ་གཤེན་གྱི་གནས་མཆོག་ཁྱད་པར་
ཅན། གར་གསས་བཙན་པོ་བཞུགས་པའི་སྤྱན་ལམ་དུ། ཤེས་རབ་སྒྲོན་མེས་ཁམས་
གསུམ་ཡོངས་གསལ་གྱིན། ཡེ་ཤེས་ལྷ་ཡི་སྤྱན་དང་ལྡན་གྱུར་ཅིག །ཡེ་ཤེས་ལྷ་ཡི་
སྤྱན་དང་ལྡན་ནས་ཀྱང༌། སླར་ལ་འགྲོ་བ་སེམས་ཅན་རྣམས་ཀྱི་དོན་ནུས་ཏེ། ཁམས་
གསུམ་ལས་ཀྱི་འཁོར་བའི་སེམས་ཅན་རྣམས། མུན་པས་གཏིབས་ནས་ལས་ཀྱི་སྦྱོང་པ་
ལ། གསལ་བའི་སྒྲོན་མེ་སྦྱིན་པ་རྒྱུན་དུ་གཏོང་བར་ཤོག །
དེ་ནས་ཡང་གཤེན་བཟའ་ནེའུ་ཆུང་མས། ཕྱག་རྒྱ་ཐལ་མོ་སྦྱར་བའི་བར་དུ་སྤོས་
དྲི་བཅུག་ནས། ཤམ་པོ་ལྷ་རྩེའི་བྱང་ཕྱོགས་ནས་མདངས་ཕྱུང་ངག་བསྒྲགས། ལུས་
བཏུད་ཚིག་བཤད་ནི་འདི་སྐད་དོ། །ངོ་མཚར་རྨད་དུ་བྱུང་བ་ཡི། དྲི་བདའ་སྤོས་ཀྱི་
དུད་པ་འདི། དང་པོ་ཡེ་མེད་སྟོང་པ་ལ། སྲིད་ནི་ཡེ་ཡོད་ཅུང་ལས་སྲིད། ཆགས་
ནི་ཕྲ་རབ་རྡུལ་ལས་ཆགས། བསྐྱེད་ནི་དྲོད་དང་རླན་ལས་སྐྱེད། གྲུབ་ནི་སྤྱི་མཐུན་
ལས་ལ་གྲུབ། རྒྱུ་ནི་འབྱུང་བ་ལྔ་ལ་བརྟེན། རྐྱེན་ནི་དད་པ་ཅན་གྱིས་སྦྱར། འབུལ་
ནི་བདེར་གཤེགས་རྣམས་ལ་འབུལ། དེ་ལྟར་ཚངས་པའི་གཙང་རྫས་ཀྱི། དྲི་བདའ་
སྤོས་ཀྱི་དུད་པ་འདི། བདག་དང་ཁམས་གསུམ་མཐའ་ཡས་སེམས་ཅན་ཀུན། ལུས་
ངག་ཡིད་གསུམ་དད་པ་ཡིས། ལྷ་གཤེན་སྲིད་པ་གསུམ་ལ་མཆོད་པ་འབུལ། བདེར་
390



མདོ་སྡེ།
མདོ་གཟེར་མིག
༼ཁ༽
གཤེགས་སྐུ་ལ་དྲི་བདའ་མི་འཚལ་ཏེ། བདག་དང་མཐའ་ཡས་སེམས་ཅན་ཀུན། སྐྱོན་
གྱིས་སྡིག་སྒྲིབ་སྦྱང་པའི་ཕྱིར། ལྷ་གཤེན་ཐུགས་རྗེས་དགོངས་ལགས་ལ། དྲི་བདའི་
སྤོས་དུད་མཆོད་པར་བཞེས། འབར་ལྡན་སྤྲོས་ཁྱབ་ཟེར་ལིང་གསལ། འབར་ལྡན་
སྤྲོས་ཁྱབ་ཟེར་ལིང་གསལ། འབར་ལྡན་སྤྲོས་ཁྱབ་ཟེར་ལིང་གསལ། འབར་ལྡན་སྤྲོས་
ཁྱབ་ཟེར་ལིང་གསལ། དེ་ལྟར་བདག་དང་མཐའ་ཡས་སེམས་ཅན་གྱིས། ལུས་ངག་
ཡིད་དང་གསུམ་གྱི་དད་པ་ཡིས། བདུག་སྤོས་དྲི་ཞིམ་སྨན་གྱི་དུད་པ་འདི། བདེར་
གཤེགས་ལྷ་གཤེན་རྣམས་ལ་མཆོད་པ་ཡིས། འདི་ནས་མི་རྟག་འཆི་འཕོས་སྐྱེས་ཙམ་
ན། འདོད་ཆགས་ལས་ཀྱི་འཕྲོ་འདུའི་དབང་བཙན་ནས། ཡི་དྭགས་བཀྲེས་སྐོམ་
གནས་སུ་སྐྱེ་སྲིད་ན། སྤོས་དྲི་མཆོད་པར་ཕུལ་བའི་ཡོན་ཏན་གྱིས། སྦྱར་སྤོས་དཔུང་
གིས་ཡི་དྭགས་བཀྲེས་པ་ཚིམ། དྲི་མཆོག་ཞིམ་པས་ཡི་དྭགས་སྐོམ་པ་ངོམས། མེ་
མདངས་འོད་ཀྱིས་མ་རིག་མུན་པ་གཞོམ། དུད་པ་རྒྱུན་གྱིས་དབྱིངས་སུ་ཤུལ་དྲང་ལ། །
གྲུབ་པ་གཤེན་གྱི་གནས་མཆོག་ཁྱད་པར་ཅན། རྒོད་གསས་ཁམས་པ་བཞུགས་པའི་
ཞིང་ཁམས་སུ། འདུ་བ་རྣམ་བཞི་ནད་ཀྱི་རྒྱུད་སྦྱང་ནས། དངོས་གྲུབ་བདུད་རྩི་སྨན་
གྱི་དྲི་དང་ལྡན་གྱུར་ཅིག །བདག་དང་མཐའ་ཡས་སེམས་ཅན་གྱིས། བདེར་གཤེགས་
ལྷ་གཤེན་སྲིད་པ་ལ། ལུས་ངག་ཡིད་གསུམ་དད་པ་ཡིས། སྤོས་དྲི་མཆོད་པ་ཕུལ་བ་
ཡིས། གྲུབ་པ་གཤེན་གྱི་གནས་མཆོག་ཁྱད་པར་ཅན། རྒོད་གསས་ཁམས་པ་བཞུགས་
པའི་ཞིང་ཁམས་སུ། འདུ་བ་རྣམ་བཞི་ནད་ཀྱི་རྒྱུད་སྦྱང་ནས། དངོས་གྲུབ་བདུད་
རྩི་སྨན་གྱི་དྲི་དང་ལྡན་གྱུར་ཅིག །བདག་དང་མཐའ་ཡས་སེམས་ཅན་གྱིས། བདེར་
གཤེགས་ལྷ་གཤེན་སྲིད་པ་ལ། ལུས་ངག་ཡིད་གསུམ་དད་པ་ཡིས། སྤོས་དྲི་མཆོད་
པ་ཕུལ་པ་ཡིས། གྲུབ་པ་གཤེན་གྱི་གནས་མཆོག་ཁྱད་པར་ཅན། རྒོད་གསས་ཁམས་
པ་བཞུགས་པའི་སྤྱན་ལམ་དུ། འདུ་བ་རྣམ་བཞི་ནད་ཀྱི་རྒྱུ་བྱང་ནས། དངོས་གྲུབ་
391



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བདུད་རྩི་སྨན་གྱི་དྲི་དང་ལྡན་གྱུར་ཅིག །དངོས་གྲུབ་བདུད་རྩི་སྨན་གྱི་དྲི་དང་ལྡན་
ནས་ཀྱང་། སླར་ལ་འགྲོ་བ་སེམས་ཅན་རྣམས་ཀྱི་དོན་ནུས་ཏེ། ཁམས་གསུམ་ལས་ཀྱི་
འཁོར་བའི་སེམས་ཅན་རྣམས། སྡུག་བསྔལ་ནད་ཀྱིས་གདུང་ནས་སྦྱོང་པ་ལ། བདུད་
རྩི་སྨན་གྱི་སྦྱིན་པ་རྒྱུན་དུ་གཏོང་བར་ཤོག །
དེ་ནས་ཡང་གཤེན་བཟའ་ནེའུ་ཆུང་མས། ཕྱག་རྒྱ་ཐལ་མོ་སྦྱར་བའི་བར་དུ་རྩི་
སྨན་བཅུག་ནས། ཤམ་པོ་ལྷ་རྩེའི་ནུབ་ཕྱོགས་ནས་མདངས་ཕྱུང་ངག་བསྒྲགས། ལུས་
བཏུད་ཚིག་བཤད་འདི་སྐད་བརྗོད་དོ། །ངོ་མཚར་རྨད་དུ་བྱུང་བ་ཡི། གསོ་བསྐྱེད་
བདུད་རྩིའི་རྩི་སྨན་འདི། དང་པོ་ཡེ་མེད་སྟོང་པ་ལ། སྲིད་ནི་ཡེ་ཡོད་ཅུང་ལས་
སྲིད། ཆགས་ནི་ཕྲ་རབ་རྡུལ་ལས་ཆགས། བསྐྱེད་ནི་དྲོད་དང་རླན་ལས་སྐྱེད། གྲུབ་
ནི་སྤྱི་མཐུན་ལས་ལ་གྲུབ། རྒྱུ་ནི་འབྱུང་བ་ལྔ་ལས་བརྟེན། རྐྱེན་ནི་དད་པ་ཅན་གྱིས་
སྦྱར། འབུལ་ནི་བདེར་གཤེགས་རྣམས་ལ་འབུལ། དེ་ལྟར་ཚངས་པའི་གཙང་རྫས་
ཀྱི། གསོ་སྐྱེད་བདུད་རྩི་རྩི་སྨན་འདི། བདག་དང་ཁམས་གསུམ་མཐའ་ཡས་སེམས་
ཅན་གྱིས། ལུས་ངག་ཡིད་གསུམ་དད་པ་ཡིས། ལྷ་གཤེན་སྲིད་པ་གསུམ་ལ་མཆོད་པ་
འབུལ། བདེར་གཤེགས་སྐུ་ལ་གསོ་སྐྱེད་མི་འཚལ་ཏེ། བདག་དང་མཐའ་ཡས་སེམས་
ཅན་ཀུན། སྐྱོན་གྱི་སྡིག་སྒྲིབ་སྦྱང་པའི་ཕྱིར། ལྷ་གཤེན་ཐུགས་རྗེས་དགོངས་ལགས་ལ།
གསོ་སྐྱེད་རྩི་སྨན་མཆོད་པར་བཞེས། མུན་གསལ་འོད་བཀྲམ་ཡོངས་རྒྱས་བདེ། མུན་
གསལ་འོད་བཀྲམ་ཡོངས་རྒྱས་བདེ། མུན་གསལ་འོད་བཀྲམ་ཡོངས་རྒྱས་བདེ། མུན་
གསལ་འོད་བཀྲམ་ཡོངས་རྒྱས་བདེ། དེ་ལྟར་བདག་དང་ཁམས་གསུམ་མཐའ་ཡས་
སེམས་ཅན་གྱི། ལུས་ངག་ཡིད་དང་གསུམ་གྱི་དད་པ་ཡིས། སེམས་ཅན་གསོ་བསྐྱེད་
བདུད་རྩི་རྩི་སྨན་འདི། བདེར་གཤེགས་ལྷ་གཤེན་རྣམས་ལ་མཆོད་པ་ཡིས། འདི་ནས་
མི་རྟག་འཆི་འཕོས་སྐྱེས་ཙམ་ན། གཏི་མུག་ལས་ཀྱི་འཕྲོ་འདུའི་དབང་བཙན་ནས།
392



མདོ་སྡེ།
མདོ་གཟེར་མིག་
༼ཁ༽
བྱོལ་སོང་གླེན་ལྐུགས་གནས་སུ་སྐྱེ་སྲིད་ན། རྩི་སྨན་མཆོད་པ་ཕུལ་པའི་ཡོན་ཏན་གྱིས།
རྩིའི་འོ་མས་བྱོལ་སོང་གླེན་པ་དྲན། སྨན་དང་ཆུ་བོས་བྱོལ་སོང་ལྐུགས་པ་སྨྲ། དཀར་
བའི་མདངས་ཀྱིས་འཐིབ་པའི་མུན་པ་བསལ། རླངས་པ་རྒྱུན་གྱིས་དབྱིངས་སུ་ཤུལ་
དྲོངས་ལ། གྲུབ་པ་གཤེན་གྱི་གནས་མཆོག་ཁྱད་པར་ཅན། གསས་རྗེ་རྨང་པོ་བཞུགས་
པའི་ཞིང་ཁམས་སུ། གསོ་འཆི་སྐྱེ་རྒ་ན་འཆི་བཞི་བྱང་ནས། བདུད་རྩི་ཤི་གསོས་
སྐོམ་གྱི་མཚོ་དང་ལྡན་གྱུར་ཅིག །བདག་དང་མཐའ་ཡས་སེམས་ཅན་གྱིས། བདེར་
གཤེགས་ལྷ་གཤེན་སྲིད་པ་ལ། ལུས་ངག་ཡིད་གསུམ་དད་པ་ཡིས། རྩི་སྨན་མཆོད་
པར་ཕུལ་བ་ཡིས། གྲུབ་པ་གཤེན་གྱི་གནས་མཆོག་ཁྱད་པར་ཅན། གསས་རྗེ་རྨང་པོ་
བཞུགས་པའི་སྤྱན་ལམ་དུ། བར་ཆོད་གསོད་འཆིའི་སྡུག་བསྔལ་རྒྱུན་ཆད་ཅིང་། ཤི་
སོས་བདུད་རྩིའི་མཚོ་དང་ལྡན་ནས་ཀྱང་། སླར་ལ་འགྲོ་བ་སེམས་ཅན་རྣམས་ཀྱི་དོན་
ནུས་ཏེ། ཁམས་གསུམ་ལས་ཀྱིས་འཁོར་བའི་སེམས་ཅན་རྣམས། གསོད་འཆིའི་བར་
ཆད་རྐྱེན་གྱིས་སྦྱོང་བ་ལ། བདུད་རྩི་སྐོམ་གྱི་སྦྱིན་པ་རྒྱུན་དུ་གཏོང་བར་ཤོག །
དེ་ནས་གཤེན་བཟའ་ནེའུ་ཆུང་མས། ཕྱག་རྒྱ་ཐལ་མོ་སྦྱར་བའི་བར་དུ་ལྷ་སངས་
བཅུག་ནས། ཤམ་པོ་ལྷ་རྩེའི་ལྷོ་ཕྱོགས་ནས་མདངས་ཕྱུང་སྒྲ་བསྒྲགས། ལུས་བཏུད་
ཚིག་བཤད་འདི་སྐད་བརྗོད་དོ། །ངོ་མཚར་རྨད་དུ་བྱུང་བ་ཡི། ཞལ་ཟས་རོ་མཆོག་
ལྷ་སངས་འདི། དང་པོ་ཡེ་མེད་སྟོང་པ་ལ། སྲིད་ནི་ཡེ་ཡོད་ཅུང་ལས་སྲིད། ཆགས་
ནི་ཕྲ་རབ་རྡུལ་ལ་ཆགས། བསྐྱེད་ནི་དྲོད་དང་རླན་ལས་བསྐྱེད། གྲུབ་ནི་སྤྱི་མཐུན་
ལས་ལ་གྲུབ། རྒྱུ་ནི་འབྱུང་བ་ལྔ་ལ་བརྟེན། རྐྱེན་ནི་དད་པ་ཅན་གྱིས་སྦྱར། འབུལ་
ནི་བདེར་གཤེགས་རྣམས་ལ་འབུལ། དེ་ལྟར་ཚངས་པའི་གཙང་རྫས་ཀྱི། ཞལ་
ཟས་རོ་མཆོག་ལྷ་སངས་འདི། བདག་དང་ཁམས་གསུམ་མཐའ་ཡས་སེམས་ཅན་
གྱི། ལུས་ངག་ཡིད་དང་གསུམ་གྱི་དད་པ་ཡིས། ལྷ་གཤེན་སྲིད་པ་གསུམ་ལ་མཆོད་
393



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་འབུལ། བདེར་གཤེགས་སྐུ་ལ་སྒྲིབ་པ་མི་མངའ་ཡང་། བདག་དང་མཐའ་ཡས་
སེམས་ཅན་ཀུན། སྐྱོན་གྱི་སྡིག་སྒྲིབ་སྦྱང་བའི་ཕྱིར། ལྷ་གཤེན་ཐུགས་རྗེས་དགོངས་
ལགས་ལ། ཞལ་ཟས་ལྷ་སངས་མཆོད་པར་བཞེས། མུ་ཧེ་སྤུངས་རམ་སྤྲོས་རྒྱས་ཁྱབ།
མུ་ཧེ་སྤུངས་རམ་སྤྲོས་རྒྱས་ཁྱབ། མུ་ཧེ་སྤུངས་རམ་སྤྲོས་རྒྱས་ཁྱབ། མུ་ཧེ་སྤུངས་རམ་
སྤྲོས་རྒྱས་ཁྱབ། དེ་ལྟར་བདག་དང་མཐའ་ཡས་སེམས་ཅན་གྱི། ལུས་ངག་ཡིད་དང་
གསུམ་གྱི་དད་པ་ཡིས། དག་པའི་ཞལ་ཟས་རོ་མཆོག་ལྷ་སངས་འདི། བདེར་གཤེགས་
ལྷ་གཤེན་རྣམས་ལ་མཆོད་པ་ཡིས། འདི་ནས་མི་རྟག་འཆི་འཕོས་སྐྱེས་ཙམ་ན། ཕྲག་
དོག་ལས་ཀྱི་འཕྲོ་འདུའི་དབང་བཙན་ནས། མཐའ་འཁོབ་མིའི་གནས་སུ་སྐྱེ་སྲིད་ན།
ལྷ་སངས་མཆོད་པ་ཕུལ་བའི་ཡོན་ཏན་གྱིས། འབྲུ་གཙང་ཆུ་བོས་བསྡུས་པས་མི་ཡི་
འདོད་པ་ཚིམ། རྩི་བཅུད་མར་གྱིས་བསྐུས་པས་མཐའ་འཁོབ་ནད་རྣམས་སེལ། དྲི་
བདའ་རླངས་ཀྱིས་འཕོ་འགྱུར་སྡུག་བསྔལ་བདེ། རྭ་ཡི་དབལ་སོས་དབྱིངས་སུ་ཤུགས་
དྲོངས་ལ། གྲུབ་པ་གཤེན་གྱི་གནས་མཆོག་ཁྱད་པར་ཅན། གནམ་གསས་དབྱིངས་
རུམ་བཞུགས་པའི་ཞིང་ཁམས་སུ། འཕོ་འགྱུར་འདོད་ལྟོགས་སྡུག་བསྔལ་རྒྱུན་ཆད་
ནས། བདུད་རྩི་མི་ཟད་ཟས་ཀྱི་གཏེར་དང་ལྡན་གྱུར་ཅིག །བདག་དང་མཐའ་ཡས་
སེམས་ཅན་གྱིས། བདེར་གཤེགས་ལྷ་གཤེན་སྲིད་པ་ལ། ལུས་ངག་ཡིད་གསུམ་དད་
པ་ཡིས། ལྷ་སངས་མཆོད་པ་ཕུལ་བ་ཡིས། གྲུབ་པ་གཤེན་གྱི་གནས་མཆོག་ཁྱད་པར་
ཅན། གནམ་གསས་དབྱིངས་རུམ་བཞུགས་པའི་སྤྱན་ལམ་དུ། འཕོ་འགྱུར་འདོད་
ལྟོགས་སྡུག་བསྔལ་རྒྱུན་ཆད་ནས། བདུད་རྩི་མི་ཟད་ཟས་ཀྱི་གཏེར་དང་ལྡན་གྱུར་
ཅིག །བདུད་རྩི་མི་ཟད་ཟས་ཀྱི་གཏེར་དང་ལྡན་ནས་ཀྱང་། སླར་ལ་འགྲོ་བ་སེམས་
ཅན་རྣམས་ཀྱི་དོན་ནུས་ཏེ། ཁམས་གསུམ་ལས་ཀྱིས་འཁོར་བའི་སེམས་ཅན་རྣམས།
འཕོ་འགྱུར་འདོད་ལྟོགས་རྐྱེན་གྱིས་སྦྱོང་བ་ལ། བདུད་རྩི་མི་ཟད་ཟས་ཀྱི་སྦྱིན་པ་རྒྱུན་
394



མདོ་སྡེ། །
མདོ་གཟེར་མིག
༼ཁ༽
དུ་གཏོང་བར་ཤོག །
དེ་ནས་ཡང་གཤེན་བཟའ་ནེའུ་ཆུང་མས། ཕྱག་རྒྱ་ཐལ་མོ་སྦྱར་བའི་བར་དུ་མེ་ཏོག་
བཅུག་ནས། ཤམ་པོ་ལྷ་རྩེའི་དབུས་ཀྱི་ནང་ནས་མདངས་ཕྱུང་སྒྲ་བསྒྲགས། ལུས་
བཏུད་ཚིག་བཤད་འདི་སྐད་བརྗོད་དོ། །ངོ་མཚར་རྨད་དུ་བྱུང་བ་ཡི། མཛེས་པའི་
མེ་ཏོག་མདངས་ལྡན་འདི། དང་པོ་ཡེ་མེད་སྟོང་པ་ལ། སྲིད་ནི་ཡེ་ཡོད་ཅུང་ལས་
སྲིད། ཆགས་ནི་ཕྲ་རབ་རྡུལ་ལ་ཆགས། བསྐྱེད་ནི་དྲོད་དང་རླན་ལས་སྐྱེད། གྲུབ་
ནི་སྤྱི་མཐུན་ལས་ལ་གྲུབ། རྒྱུ་ནི་འབྱུང་བ་ལྔ་ལ་བརྟེན། རྐྱེན་ནི་དད་པ་ཅན་གྱིས་
སྦྱར། འབུལ་ནི་བདེར་གཤེགས་རྣམས་ལ་འབུལ། དེ་ལྟར་ཚངས་པའི་གཙང་རྫས་
ཀྱི། མཛེས་པའི་མེ་ཏོག་མདངས་ལྡན་འདི། བདག་དང་ཁམས་གསུམ་མཐའ་ཡས་
སེམས་ཅན་གྱིས། ལུས་ངག་ཡིད་དང་གསུམ་གྱི་དད་པ་ཡིས། ལྷ་གཤེན་སྲིད་པ་
གསུམ་ལ་མཆོད་པར་འབུལ། བདེར་གཤེགས་སྐུ་ལ་རྒྱན་མཛེས་མི་འཚལ་ཏེ། བདག་
དང་མཐའ་ཡས་སེམས་ཅན་ཀུན། སྐྱོན་གྱི་སྡིག་སྒྲིབ་སྦྱང་པའི་ཕྱིར། ལྷ་གཤེན་ཐུགས་
རྗེས་དགོངས་ལགས་ལ། མེ་ཏོག་མདངས་ལྡན་མཆོད་པར་བཞེས། བཀྲག་གསལ་
ཀློང་རྒྱས་སྤྲོས་འབར་ལམ། བཀྲག་གསལ་ཀློང་རྒྱས་སྤྲོས་འབར་ལམ། བཀྲག་གསལ་
ཀློང་རྒྱས་སྤྲོས་འབར་ལམ། བཀྲག་གསལ་ཀློང་རྒྱས་སྤྲོས་འབར་ལམ། དེ་ལྟར་བདག་
དང་མཐའ་ཡས་སེམས་ཅན་གྱི། ལུས་ངག་ཡིད་གསུམ་དད་པ་ཡིས། དྲི་མེད་འོད་
ལྡན་མཛེས་པའི་མེ་ཏོག་འདི། བདེར་གཤེགས་ལྷ་གཤེན་རྣམས་ལ་མཆོད་པ་ཡིས།
འདི་ནས་མི་རྟག་འཆི་འཕོས་སྐྱེས་ཙམ་ན། ང་རྒྱལ་ལས་ཀྱི་འཕྲོ་འདུའི་དབང་བཙན་
ནས། ལྷ་མིན་འཐབ་རྩོད་གནས་སུ་སྐྱེ་སྲིད་ན། མེ་ཏོག་མཆོད་པ་ཕུལ་བའི་ཡོན་ཏན་
གྱིས། དྲི་མ་མེད་པ་ལྷ་མིན་སྐྱོན་དང་བྲལ། འོད་དུ་འབར་བས་ལྷ་མིན་ཁོང་ཁྲོ་ཞི།
པདྨ་རྒྱས་པས་ལྷ་མིན་མཚོན་དབལ་ཡལ། སྦུ་གུར་དོད་པས་དབྱིངས་སུ་ཤུལ་དྲང་
395



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ། གྲུབ་པ་གཤེན་གྱི་གནས་མཆོག་ཁྱད་པར་ཅན། གཤེན་ལྷ་འོད་དཀར་བཞུགས་
པའི་ཞིང་ཁམས་སུ། མཆོག་ཏུ་གཟུགས་བཟང་དབང་པོ་ཀུན་ཚང་ནས། མཛེས་པ་
ལྷ་ཡི་རྒྱན་དང་ལྡན་གྱུར་ཅིག །བདག་དང་མཐའ་ཡས་སེམས་ཅན་རྣམས། བདེར་
གཤེགས་ལྷ་གཤེན་སྲིད་པ་ལ། ལུས་ངག་ཡིད་དང་གསུམ་གྱི་དད་པ་ཡིས། མེ་ཏོག་
མཆོད་པ་ཕུལ་བ་ཡིས། གྲུབ་པ་གཤེན་གྱི་གནས་མཆོག་ཁྱད་པར་ཅན། གཤེན་ལྷ་
འོད་དཀར་བཞུགས་པའི་སྤྱན་ལམ་དུ། མཆོག་ཏུ་གཟུགས་བཟང་དབང་པོ་ཀུན་ཚང་
ནས། མཛེས་པ་ལྷ་ཡི་རྒྱན་དང་ལྡན་གྱུར་ཅིག །མཛེས་པ་ལྷའི་རྒྱན་དང་ལྡན་ནས་
ཀྱང༌། སླར་ལ་འགྲོ་བ་སེམས་ཅན་རྣམས་ཀྱི་དོན་ནུས་ཏེ། ཁམས་གསུམ་ལས་ཀྱིས་
འཁོར་བའི་སེམས་ཅན་རྣམས། མི་བཅད་རྩོད་པའི་སྡུག་བསྔལ་རྐྱེན་གྱིས་སྦྱོང་བ་ལ།
སྐྱོབ་གོས་མཛེས་ལྡན་རྒྱན་གྱི་སྦྱིན་པ་རྒྱུན་དུ་གཏོང་བར་ཤོག །དེ་ལྟར་གཤེན་ཟ་ནེའུ་
ཆུང་མས། བདེར་གཤེགས་ལྷ་གཤེན་སྲིད་པ་ལ། མཆོད་པ་རྣམ་ལྔ་རིམ་པས་ཕུལ། །
དེ་ནས་ཁམས་གསུམ་སེམས་ཅན་ཉོན་མོངས་ལ། འདོད་པ་ལྔའི་ཡས་སྟགས་
བཏེགས། ཕྱག་རྒྱ་ཐལ་སྦྱོར་སྙིང་ཁར་གཏད། སྙིང་པོ་ངན་སོང་དོང་སྤྲུགས་བཟླས།
ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། དེ་ནས་ཡས་སྟགས་ཕྱོགས་བཞིར་
བཏང༌། ཚིག་ཏུ་སྨོན་ལམ་འདི་སྐད་བཏབ་བོ། །འདོད་པ་ལྔ་ཡི་སྦྱིན་པ་འདི། དམྱལ་
བའི་གནས་སུ་ཕྱིན་པར་ཤོག །ཚ་གྲང་སྡུག་བསྔལ་ཞི་བར་ཤོག །བླ་མེད་གོ་འཕང་
ཐོབ་པར་ཤོག །འདོད་པ་ལྔའི་ཡས་སྟགས་འདི། ཡི་དྭགས་གནས་སུ་ཕྱིན་པར་ཤོག །
བཀྲེས་སྐོམ་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །འདོད་པ་
ལྔའི་ཡས་སྟགས་འདི། བྱོལ་སོང་གནས་སུ་ཕྱིན་པར་ཤོག །གླེན་ལྐུགས་སྡུག་བསྔལ་
ཞི་བར་ཤོག །བླ་མེད་གོ་འཕང་ཐོབ་པར་ཤོག །འདོད་པ་ལྔའི་ཡས་སྟགས་འདི། མིའི་
གནས་སུ་ཕྱིན་པར་ཤོག །འཕོ་འགྱུར་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་
396



མདོ་སྡེ།
མདོ་གཟེར་མིག་
༼ཁ༽
པར་ཤོག །འདོད་པ་ལྔའི་ཡས་སྟགས་འདི། ལྷ་མིན་གནས་སུ་ཕྱིན་པར་ཤོག །འཐབ་
རྩོད་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །འདོད་པ་ལྔའི་ཡས་
སྟགས་འདི། ལྷའི་གནས་སུ་ཕྱིན་པར་ཤོག །ཕམ་ལྟུང་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །བསམ་པ་ཤིན་ཏུ་དག་པའི་ནེའུ་ཆུང་མས། མཆོད་
པ་སྦྱིན་པ་གནས་སུ་ཐིམ་པའི་ཡོན་ཏན་གྱིས། མངོན་པར་ཤེས་པ་ཕྲ་མོའི་ཆ་དང་
ལྡན། ཏིང་ངེ་འཛིན་ལ་གནས་ཙམ་ན། བདེར་གཤེགས་གཞལ་ཡས་ས་ལེ་གསལ་
བར་མཐོང་། སེམས་ཅན་རྣམས་ཀྱང་ཅི་འདོད་ཡིད་བཞིན་བསྐངས། རྫུ་འཕྲུལ་རྐང་
པ་ཐོབ་པས་གར་འགྲོ་ཐོགས་པ་མེད། གཟུགས་ཕུང་ཤེལ་ལྟར་དག་ནས་འོད་ཟེར་
ཕྱོགས་བཅུར་འཕྲོ། སྙིང་རྗེ་ཚད་མེད་སྐྱེས་ནས་ཀུན་ལ་བུ་ལྟར་བྱམས། འཁོར་བའི་
འདམ་རྫབ་རྟུལ་ཤུགས་དྲག་པོས་སྤོང་ནུས་པས། གཤེན་རབ་སྲས་མོ་གཤེན་བཟའ་
ནེའུ་ཆུང་མས། དུས་དེར་གུས་པས་གཤེན་རབ་ཡབ་ལ་ཞུས་པའི་མདོ། ཡབ་གཅིག་
སྟོན་པ་གཤེན་རབ་ལགས། དད་པའི་རྟུལ་ཞུགས་དྲག་པོ་ཡིས། ཁྱིམ་ཐབ་འདམ་རྫབ་
ནང་ནས་ཕྱུང་། དུས་གསུམ་བདེར་གཤེགས་ལྷ་གཤེན་ལ། མཆོད་པ་རྣམ་ལྔ་རིམ་
པས་ཕུལ། ཁམས་གསུམ་སེམས་ཅན་མཐའ་ཡས་ལ། འདོད་པ་རྣམ་ལྔའི་སྦྱིན་པ་
བཏང་། ཕྱོགས་བཅུའི་བདེ་བར་གཤེགས་པ་ལ། མཚན་ནས་བརྗོད་ཅིང་མཚན་ཕྱག་
བཙལ། དེའི་ཐུགས་རྗེ་བྱིན་རླབས་ཀྱིས། བསམ་པ་ཤིན་ཏུ་རྣམ་པར་དག །མངོན་
ཤེས་ཆ་ཡང་ཕྲ་མོ་རྙེད། ཏིང་ངེ་འཛིན་གྱིས་བཟུང་ཙམ་ན། བདེར་གཤེགས་གཞལ་
ཡས་ས་ལེར་ཁུམས། སེམས་ཅན་ཉོན་མོངས་འཁོར་བ་སྤངས། ལན་གཅིག་ཅི་འདོད་
ཡིད་བཞིན་བསྐངས། རྫུ་འཕྲུལ་རྐང་པ་ཐོབ་པས་ཀྱང༌། ནམ་མཁའི་ངོགས་ལ་འགྲོ་
བ་འཚལ། སྐྱོན་གྱི་གཟུགས་ཕུང་ཤེལ་ལྟར་དག །འོད་ཟེར་ཕྲ་མོ་ཕྱོགས་བཅུར་འཕྲོས།
བྱམས་སེམས་སེམས་ཅན་ཀུན་ལ་ལྡན། ཡོན་ཏན་དེ་རྣམས་ལྡན་པ་ལ། འཁོར་བའི་
397



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས
གནས་ནས་སངས་མ་རྒྱས། ཡབ་གཅིག་སྟོན་པ་གཤེན་རབ་ལགས། ཉིད་ཀྱིས་རྣམ་
པ་ཀུན་མཁྱེན་ན། འདིའི་སྐྱོན་སྒྲིབ་ཅི་ལྟར་ལགས། དངོས་ལ་སྟོན་པས་བཤད་པར་
ཞུ། དེ་སྐད་ཅེས་གཤེན་བཟའ་ནེའུ་ཆུང་མས། སྟོན་པ་ལ་ཞུས་སམ་གསོལ་པས།
དེ་ལ་གཤེན་རབ་ཀྱིས་བཀའ་བསྩལ་པ། བུ་མོ་གཤེན་བཟའ་ནེའུ་ཆུང་མ། དགེ་
ལ་དད་པའི་ཤེས་རབ་ཀྱི། ཤེས་པ་གསལ་བའི་མི་མོའི་མཆོག །ཚིག་བཞི་ཚིགས་སུ་
བཅད་ནས་སུ། མཆོད་པ་རྣམ་ལྔ་འབུལ་བ་ལེགས། ཕྱག་རྒྱ་སྙིང་པོ་བཅས་ནས་
སུ། དག་པ་དྲུག་གི་ཏིང་ངེ་འཛིན་གྱིས། འདོད་ལྔའི་ཡས་སྟགས་བཏང་བས་ཕྱིན།
དེའི་ཡོན་ཏན་རང་ལ་ཤར། བུ་མོ་གཤེན་བཟའ་ནེའུ་ཆུང་མས། ཤེས་རབ་རྒྱུད་ཀྱིས་
བཤམས་པ་ཡི། མཆོད་སྦྱིན་རིམ་པ་བཏང་བ་བཞིན། སླད་ཀྱི་སེམས་ཅན་རྣམས་
ཀྱིས་ཀྱང་། བསོད་ནམས་ཚོགས་དང་ལྡན་ཏེ་འོང་། མཐོ་རིས་གོ་འཕང་ཐོབ་པར་
ངེས། བུ་མོ་གཤེན་ཟ་ནེའུ་ཆུང་མ། མངོན་པར་རྫོགས་པའི་སངས་རྒྱས་པའི། འབྲས་
བུ་ཐོབ་པ་ཤིན་ཏུ་དཀའ། ཁྱོད་ཀྱིས་ཐོབ་རྒྱུ་ཡིན་པ་ལ། སྒྲིབ་སྦྱང་ལས་སུ་ཚོགས་
མ་རྫོགས། ཚོགས་ཀྱི་ལམ་སྒོ་བདུད་ཀྱིས་བཀག །སྟག་བུ་ཐུང་དང་གཟིག་བུ་ཐུང་།
ཁྱོད་ཀྱི་ལུས་ལས་ཆད་པ་ཡིན། སྟོན་པའི་ཐུགས་རྗེ་དོས་དྲག་ཀྱང་། སེམས་ཅན་
ལས་ནི་དབང་ཆེའོ། །སྟག་བུ་ཐུང་དང་གཟིག་བུ་ཐུང་། ཟས་སུ་སེམས་ཅན་ཤ་ཁྲག་
ཟ། བདག་གི་ཐུགས་རྗེ་བྱིན་རླབས་ཀྱིས། ཁྱོད་ཀྱི་ལན་ཆགས་འཇལ་བའི་ཕྱིར། བྲང་
གི་ནུ་མ་ཟས་སུ་བྱིན། སྟོན་པའི་ཐུགས་རྗེ་དོས་དྲག་པས། ལོ་གསུམ་བྲང་གི་ནུ་མས་
གསོས། སེམས་ཅན་ཟ་འཕྲོ་ལོ་གསུམ་ཆད། སེམས་ཅན་ལས་ངན་དབང་ཆེ་བས། ནུ་
མ་ཟད་ནས་སེམས་ཅན་ཟ། གྲངས་མེད་བསམ་ལས་འདས་པ་གསོད། སངས་རྒྱས་
འབྲས་བུ་འཐོབ་རྒྱུ་ལ། སྟག་བུ་ཐུང་དང་གཟིག་བུ་ཐུང༌། རྒྱུ་ཕྱེད་ཁྱེད་ཀྱིས་བསྐྱེད་
པ་ཡིན། བུ་མོ་གཤེན་བཟའ་ནེའུ་ཆུང་མ། སངས་རྒྱས་འབྲས་བུ་ཐོབ་འདོད་ན། ཞེ་
398



མདོ་སྡེ།
མདོ་གཟེར་མིག
སྡང་ནག་པོ་བདུད་ཀྱི་བུ། སྟག་བུ་ཐུང་དང་གཟིག་བུ་ཐུང་། བདུད་ཡུལ་མུན་པའི་
གླིང་ནས་དྲོངས། ལྕགས་མཁར་རྩེ་བརྒྱའི་དབུས་ནས་རྐུས། མ་བཞིན་བུ་ཡང་དགེ་
བ་སྤྱོད། རྒྱུན་དུ་མཆོད་སྦྱིན་ལུགས་བཞིན་གྱིས། དེ་ལྟར་ཁྱོད་ཀྱིས་གྲུབ་པ་ན། སྡོད་
ཅིག་སངས་རྒྱས་འབྲས་བུ་ཐོབ། ད་རུང་སེམས་ཅན་ཆ་ལ་གནས། སྐྱོན་མ་ཟད་པར་
ཡོན་ཏན་འདོད། སྟག་བུ་ཐུང་དང་གཟིག་བུ་ཐུང༌། ནེའུ་ཆུང་སངས་མི་རྒྱ་པའི་སྐྱོན།
དེ་སྐད་ཅེས་གཤེན་རབ་ཀྱིས་བཀའ་བསྩལ་པས། གཤེན་བཟའ་ནེའུ་ཆུང་ཡང་སྟོན་
པའི་བཀའ་བཞིན་དུ། བུ་གཉིས་རྐུ་རུ་ཕྱིན་རྫུ་འཕྲུལ་རྐང་པའི་གོམ་པ་གསུམ་བོར་
བས། ནམ་གྱི་ཆ་ཕྱེད་ན། བདུད་ཀྱི་ཡུལ་དུ་ཕྱིན། ལྕགས་མཁར་སྒོ་བརྒྱ་རྩེ་བརྒྱའི་
རྩར། མངོན་པར་ཤེས་པའི་རྩལ་གྱིས་བལྟས་པ་ལ། བུ་གཉིས་བདུད་དམག་འབུམ་སྡེ་
གསུམ་གྱིས་བསྐོར། ལྕགས་ཐག་སྔོན་པོ་དགུ་ཡིས་བཏགས། སྒོ་རྣམས་ཐ་རམ་རྒྱ་ཡིས་
བསྡམས། གཤེན་རབ་ཐུགས་རྗེའི་བྱིན་རླབས་ཀྱིས། ནུ་མའི་རྒྱགས་ཀྱང་ཟད་ནས་སུ།
སེམས་ཅན་ཤ་ཁྲག་ཟ་ཞིང་སྣང་། བདུད་རྗེ་ཁྱབ་པ་ལག་རིང་ཡང་། ལྕགས་ཀྱུ་ཁ་
བརྒྱད་ལག་ན་ཐོགས། སླུ་བ་ཐབས་ལ་མཁས་པ་འདི། ངའི་བུ་གཉིས་རྐུ་རུ་འོང་། མ་
ཉལ་བདུད་དམག་མེལ་ཚེ་རེམ། བདུད་ཀྱང་ཤིན་ཏུ་སོ་བཙུགས་ནས། མེལ་ཚེ་ཀུ་སྒྲ་
དི་རི་རི། བུ་མོ་གཤེན་བཟའ་ནེའུ་ཆུང་མས། བུ་གཉིས་རྐུ་བར་མ་གྲུབ་ནས། ཕྱིར་ལ་
ཡབ་ཀྱི་སྤྱན་སྔར་མཆིས། པུས་བཙུགས་ཐལ་སྦྱར་ཡབ་ལ་ཞུས། ཡབ་གཅིག་སྟོན་པ་
གཤེན་རབ་ལགས། མ་རིག་འཁྲུལ་པའི་ནེའུ་ཆུང་མས། བདུད་ཀྱི་བུ་བསྐྱེད་ད་རེས་
འགྱོད། སངས་རྒྱས་འབྲས་བུ་ཅི་ལ་ཐོབ། ཡབ་གཅིག་གསུངས་པ་ཨེ་རེ་མད། སྟག་
བུ་ཐུང་དང་གཟིག་བུ་ཐུང༌། ང་བུ་རྐུ་རུ་མཆིས་པ་ལ། ནུ་མའི་རྒྱགས་ཀྱང་ཟད་ནས་
གདའ། སེམས་ཅན་མང་པོ་བསད་ནས་ཟ། སངས་རྒྱས་པ་དང་ཅི་མ་ཚང་། དེའི་
སྡིག་སྒྲིབ་བདག་ལ་མཆིས། བདུད་ཀྱི་མཁར་རྩ་མེལ་ཚེ་དམ། སྟོན་པ་ཡབ་ལ་དོགས་
399



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀྱིན་གདའ། བདག་གིས་རྐུ་བར་མ་ཐོབ་ལགས། ཡབ་ཀྱི་སྤྲུལ་པ་བསམ་ལས་འདས།
སྡིག་ཕྲུག་འདི་གཉིས་བརྐུ་བར་ཞུ། སྡིག་སྤང་དགེ་ལ་བཞུགས་པར་ཞུ། དེ་སྐད་ཅེས་
ནེའུ་ཆུང་གིས་ཡབ་ལ་གསོལ་ཏོ། །
གཤེན་རབ་ཀྱིས་བཀའ་བསྩལ་པ། ངས་ནི་ཕ་རོལ་གྱི་སེམས་ཤེས་པ་ཡིན་པས།
བདུད་ཀྱི་བུ་སྟག་བུ་ཐུང་གཟིག་བུ་ཐུང་གཉིས་ཀྱི་ཤེས་པའི་རྒྱུད་ལ། སྔོན་གྱི་དགེ་
བ་སྤྱད་པའི་བག་ཆགས་ཡོད་པ་དང༌། བར་དུ་ནེའུ་ཆུང་ནུ་མ་སྦྱིན་པ་བྱིན་ཙམ་ན།
ངའི་ཞལ་མཐོང་བ་དང་། ད་ཡང་ཐབས་དང་ཤེས་རབ་སྦྱར་ནས་བརྐུས་ན་ཐོབ་སྟེ་
འོང་པར་ངེས། ཐོབ་ནས་དགེ་ལ་བཙུད་ནས་བོན་ལ་མོས་ཏེ་འོང་ངོ༌། །མཐར་ཡང་
མ་བུ་དུས་གཅིག་ཀ་ཐར་པ་ཐོབ་སྟེ་འོང་། འདྲོང་པའི་དུས་ལ་བབ་པས་དྲང་བར་
བྱ། སྟོན་པས་དེ་སྐད་བཀའ་བསྩལ་པས། ཡབ་དང་གཤེན་བཟའ་ནེའུ་ཆུང་དང་
གཉིས། བདུད་ཡུལ་མུན་པའི་གླིང་དུ་བདུད་ཀྱི་བུ་སྟག་བུ་ཐུང་གཟིག་བུ་ཐུང་གཉིས་
བརྐུ་རུ་གཤེགས་སོ། །དེ་ནས་ལྕགས་མཁར་རྩེ་བརྒྱའི་རྩར་ལྷན་གྱིས་བྱོན་ནོ། །གཤེན་
རབ་ཐུགས་རྗེའི་བྱིན་རླབས་ཀྱིས། བདུད་ཀྱི་སོ་བཙུགས་མེལ་ཚེ་བ། འཐིབས་པས་
གཉིད་དུ་ལྷན་གྱིས་སོང་། དེ་ནས་སྟོན་པ་གཤེན་རབ་མི་བོ་ཡིས། བདུད་ཀྱི་མཁར་
ལ་ཞལ་གཟིགས་ནས། ཕྱག་གཡས་གཡོན་གཉིས་རྩེ་མོ་བཀུག་ནས་གདེངས། ཞབས་
གཡོན་པ་གཡས་པས་མནན། སྤྱན་འབྲི་ཚུགས་སུ་མཁར་ལ་གཏད་ནས། ཞལ་ནས་
སྔགས་བཟླས་པ། ཁྲོལ་ཏི་དི་ལམ་ཤག་པར་ཕྱེ། ཁྲོལ་ཏི་དི་ལམ་ཤག་པར་ཕྱེ། ཁྲོལ་
ཏི་དི་ལམ་ཤག་པར་ཕྱེ། ཁྲོལ་ཏི་དི་ལམ་ཤག་པར་ཕྱེ། དེ་ལྟར་སྟོན་པས་མཛད་པའི་
བྱིན་རླབས་ཀྱིས། བདུད་ཀྱི་ལྕགས་མཁར་སྒོ་ཡང་རང་གིས་རང་ཕྱེའོ། །སྟག་བུ་ཐུང་
དང་གཟིག་བུ་ཐུང་། མ་དང་སྟོན་པ་ངོ་ཤེས་ནས། ལྕགས་ཐག་ཐུགས་རྗེས་གྲོལ་ནས་
སུ། ཡས་མར་འཛུམ་རྒོད་བྱས་ནས་བྱུང༌། དེ་ལ་སྟོན་པས་བཀའ་བསྩལ་པ། ཚ་
400



མདོ་སྡེ།
མདོ་གཟེར་མིག
བོ་སྟག་དང་ཚ་མོ་གཟིག །བདུད་ཡུལ་འདི་ན་ཨེ་རེ་སྡུག །མུན་པའི་གླིང་ན་ཨེ་རེ་
འཐིབས། ལྕགས་ཐག་འདོགས་པ་ཉོན་རེ་མོངས། ཤ་ཁྲག་ཟ་བ་སྐྱུག་རེ་བྲོ། བདུད་
རྗེ་ཁྱབ་པས་མ་ཚོར་བར། གཤེན་རབ་མེས་ཀྱི་ཡུལ་དུ་འདོང་། ནེའུ་ཆུང་སྐྱེད་པའི་མ་
དང་འགྲོགས། གཡུང་དྲུང་ལྷའི་བོན་ལ་ཤེས་རབ་སྦྱང་། ཟས་སུ་དཀར་མངར་སྨན་
འབྲུ་སྦྱིན། མ་ཐོག་མྱུར་དུ་ལ་འུར་བྲོས། དེ་སྐད་ཅེས་གཤེན་རབ་ཀྱིས་གསུངས་པས།
བདུད་ཀྱི་བུ་གཉིས་ཀྱི་ཕྱིར་ལ་ལན་བཏབ་པ། གཤེན་རབ་མྱོས་དང་ནེའུ་ཆུང་ཡུམ།
བདུད་ཕྲུག་གཤེན་ཚ་མིང་སྲིང་ཡང་། སྔོན་ཡང་ལས་ངན་སྤྱད་པར་ངེས། ད་ལྟ་འདི་
ལ་རྣམ་པར་སྨིན། ཞེ་སྡང་བདུད་ཀྱི་རིགས་སུ་སྐྱེས། མ་ཡིས་ཆུང་ནས་དྭ་བུར་བོར།
སྐྱེས་ནས་ཕ་ཡིས་བཙོན་དུ་བཟུང་། མི་འཆོར་ལྕགས་ཀྱི་ཐག་པས་བཏགས། དམག་
ཚོགས་མང་པོས་མེལ་ཚེ་བཙུགས། ཉིན་ཡང་གཤེན་རབ་རྐུར་འོང་ཟེར། མཚན་ཡང་
གཤེན་རབ་རྐུར་འོང་ཟེར། བསྐོར་ནས་ཤིན་ཏུ་མེལ་ཚེ་དམ། དེ་ལྟར་དམ་པས་མ་
ལགས་ན། གཤེན་རབ་མྱོས་དང་ནེའུ་ཆུང་ཡུམ། བྲོས་ནས་ཕྱོགས་སུ་ཚོལ་དུ་མཆི། དོ་
མོད་བདུད་རྗེས་ཚོར་ཏེ་མཆི། ལ་འུར་ཕྱོད་ཀྱིས་བྲོས་ལ་གཤེགས། དེ་སྐད་བདུད་ཀྱི་
བུ་གཉིས་ཀྱིས་སྨྲས་པས། མས་ཀྱང་བུ་ལ་ལེགས་སོ་ལེགས་སོ་ཞེས་བསྟོད་པ་བྱས་ནས་
སྨྲས་པ། གཤེན་དང་ལས་ཀྱིས་འཕྲད་པ་ལས། གཤེན་རབ་ཞལ་མཐོང་གསུང་ཐོས་
པས། ཁྱོད་གཉིས་དད་པ་སྐྱེས་ནས་སྣང་། སྔོན་གྱི་ལས་ཀྱང་ཡོད་པར་ཤིན་ཏུ་ལེགས་
སོ། །དེ་སྐད་ཅེས་མས་བུ་ལ་བསྟོད་དོ། །དེ་ནས་གཤེན་རབ་ཀྱི་ཐུགས་རྗེ་སྤྲུལ་པ་ཡིས།
ཡབ་སྲས་གཉིས་བྱ་ཁྱུང་སུམ་གྲུས་པ་གཉིས་སུ་སྤྲུལ་ནས། བདུད་ཀྱི་བུ་སྟག་བུ་ཐུང་
དང་གཟིག་བུ་ཐུང་གཉིས་འཕོངས་སུ་བསྐྱོན་ནས་ཕྱོད་ཀྱིས་གཤེན་ཡུལ་དུ་བྱོན་ནོ།
།དེ་ནས་སེང་གེ་རྒྱབ་བསྣོལ་བྲག་ཕུག་ཏུ། བདུད་ཀྱི་བུ་གཉིས་བྱ་ཁྱུང་འཕོངས་ལས་
ཕོགས། འ་ཞ་གསང་བ་མདོ་སྡུད་ལ། ནན་ཏན་གསང་བས་བཅོལ་ནས་བཞག །འ་
401



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཞ་གསང་བ་མདོ་སྡུད་ཀྱིས། གཡུང་དྲུང་བོན་ལ་ཤེས་པ་སྦྱོང་། ཟས་སུ་དཀར་མངར་
སྨན་འབྲུ་བྱིན། གསང་སྒོ་ཆེན་པོས་ཕྱོགས་བཞིར་བསྡམས། གསང་ཚིག་གཉེན་པོའི་
དམ་ཡང་ཕོག །དེའི་ཚེ་དེའི་དུས་ན། བདུད་ཡུལ་མུན་ནག་འཐིབ་པ་ནས། བདུད་
ཀྱི་བུ་གཉིས་མཁར་ནས་སྟོར། བདུད་འཁོར་འབུམ་སྡེ་མྱ་ངན་ལང་། བདུད་རྗེ་ཁྱབ་
པས་ཚིག་སྨྲས་པ། བུ་སྟོར་རྐུ་བ་སུ་ཡང་མིན། རྫུན་ཚིག་སླུ་བྱེད་གཤེན་རབ་ཡིན།
རྗེས་ཀྱང་བྱ་ལམ་རྗེས་མེད་གཅིག །གཞན་ནས་བཙལ་བས་དེ་མི་རྙེད། འདི་ལ་
ཐབས་ངན་ཅི་ལྟར་བཤམ། བདུད་རྣམས་འདུས་ལ་བློ་གྲོས་ཤོམས། བདུད་རྗེ་ང་ནི་
བློ་སྟོར་ཡིན། ཅི་བྱས་ཅི་ཡིས་འདི་མ་ཐུབ། ཝ་ལ་ཟ་མ་སྙིང་རེ་ན། ནུས་ན་རང་སྲོག་
བཅད་པ་ཙམ། དེ་སྐད་ཅེས་སྨྲས་ནས། ཡང་མྱ་ངན་གྱི་ཁང་པའི་ནང་དུ་ཞུགས་ནས་
འདུག་གོ །དེ་ནས་ཡབ་ཡུམ་དང་བདུད་ཀྱི་འཁོར་རྣམས་ཀྱིས་བསྐོར་ནས་གྲོས་དང་
བློ་བྱས་ནས། ད་རུང་ཆོ་འཕྲུལ་བསྟན་པར་བཅད། གཤེན་རབ་ཀྱི་འཁོར་ལ་བདུད་
ཀྱིས་ཆོ་འཕྲུལ་བསྟན་པའི་ལེའུ་སྟེ་བཅུ་གཅིག་པའོ།། །། །
༧ གཡུང་དྲུང་ལྷའི་སྐད་དུ་ན། ད་ཏྲིག་མུ་སངས་གསལ་ཟེར་འབར། གང་ཟག་
མིའི་སྐད་དུ་ན། གཤེན་རབ་ཀྱི་ནོར་ལ་བདུད་ཀྱིས་ཆོ་འཕྲུལ་བསྟན་པའི་ལེའུའོ། །
སྟག་བུ་ཐུང་དང་གཟིག་བུ་ཐུང་། གཤེན་རབ་མི་བོས་བརྐུས་མ་བརྐུས། ལྟ་བ་མིག་
རྣོན་ལྟ་རུ་བཏང་། མི་མཐོང་མེད་པའི་མིག་རྣོན་གྱིས། གཤེན་གྱི་ཡུལ་དུ་བལྟས་པ་
ལ། གཤེན་རབ་ཐུགས་རྗེའི་བྱིན་རླབས་ཀྱིས། མཐོང་པ་ལྟ་བུར་མ་གྱུར་ནས། སླར་
ལ་བདུད་ལ་འདི་སྐད་སྨྲས། སྟག་བུ་ཐུང་དང་གཟིག་བུ་ཐུང་། གཤེན་རབ་ཡུལ་
ནའང་ངས་མ་མཐོང༌། བསད་ནས་ཤ་ཡང་ཟོས་པར་སྤྱད། དེ་སྐད་ཅེས་གསོལ་བས།
བདུད་ཀྱིས་ཡུལ་ཁམས་ཆོ་ངེས་གང་། དེ་ལ་བདུད་རྗེས་སླར་ལ་སྨྲས་པའི་མདོ། ལྟ་
བ་མིག་རྣོན་མིག་རྣོ་ཡང་། མི་ཤེས་དགུ་ཤེས་གཤེན་རབ་ཀྱིས། གར་སྦས་ཁྱོད་ཀྱིས་ག་
402



མདོ་སྡེ།
མདོ་གཟེར་མིག །
༼ཁ༽
ནས་མཐོང་། བསད་ཀྱང་རུང་ལ་སྦས་ཀྱང་རུང་། མི་ཤ་གཤེན་ལ་གླན་པའི་རིགས།
གཤེན་ཡུལ་འོལ་མོ་ལུང་རིང་ནས། བདུད་ཕྲུག་ཤོར་བ་རྐྱ་བདུན་གྱིས། གཤེན་གྱི་རྟ་
བདུན་རྐུས་ལ་ཤོག །ནོར་གྱི་ཕྱིར་ན་མི་འོང་གིས། གང་བྱུང་དམག་གིས་བསྒུག་ལ་
སོད། བུའི་མི་ཤ་ལོན་ཏེ་འོང་། བདུད་ཀྱི་ཡུལ་དུ་ད་མི་ཐུབ། བྱང་ཕྱོགས་གེ་སར་ཕྲོམ་
གྱི་ཡུལ། མཐའ་རས་ཤ་ཟན་བོད་ཀྱི་གནས། ཉིང་ཤ་ཉིང་གིས་ཟ་བའི་ཡུལ། ཉིང་
ཁྲག་ཉིང་གིས་འཐུང་པའི་གནས། དེའི་ནང་ནས་གདུག་པ་ནི། ཉང་པོ་ཀོང་པོ་དག་
པོ་གསུམ། དག་པོས་སྦལ་ལྕོང་སྦྲུལ་ཡང་ཟ། ཉང་པོས་རང་ཤ་རང་གིས་མྱོང་། ཀོང་
པོ་ལྟས་ངན་སྒྲ་ཡི་སྣོད། མིང་དང་སྲིང་ཡང་སྡིག་མི་ལྟ། ཚ་དང་ཞང་ཡང་དམེ་མི་
སྡིག །རི་ཡང་ཕག་ནག་ངུས་པ་འདྲ། ཆུ་ཡང་ཀུན་རླབས་དམྱལ་ཟངས་འདྲ། རོང་
ཡང་རྔ་མོང་ཁ་གདང་འདྲ། བྲག་ཀྱང་སོག་པོ་ཁྲོས་པ་འདྲ། ཉང་སྲིན་ཀོང་སྲིན་མང་
པོ་ངེད་ཀྱིས་དམག་ཏུ་ཟློག་ལ་འོང་གིས། ད་ཤོར་བ་རྐྱ་བདུན་རྟ་རྐུར་སོང་། བརྒྱ་ལ་
གཤེན་གྱི་རྟ་ཐོབ་ན། ཀོང་ཡུལ་དེ་ན་དབང་ཆེ་བ། ཀོང་རྗེ་དཀར་པོ་ལ་ངེད་ཀྱི་སྲིད་
སྡེབས་ལ་རྐོང་མཁར་ནང་དུ་རྟ་བཅོལ་བར་གྱིས། དེ་ལྟར་བདུད་ཀྱི་ཆད་བགོས་ནས།
བདུད་ཤོར་བ་རྐྱ་བདུན་གཤེན་ཡུལ་དུ་རྟ་རྐུ་རུ་སོང་། རྒྱ་ལག་ཐོད་རྗེ་ཀོང་ཡུལ་དུ་
སྲིད་སྡེབ་ཏུ་སོང་། ལྟ་བ་མིག་རྣོན་ཚོད་འཛིན་ལྟ་རུ་བཅུག །དེ་ནས་བདུད་ཀྱི་དམག་
ཚོགས་འབུམ་སྡེ་རྐོང་ཡུལ་དུ་ལྷགས། ཀོང་པོ་ཐམས་ཅད་ཀྱང་འཇིགས་ཀྱིན་སྐྲག་པར་
གྱུར། ཀོང་རྗེ་དཀར་པོས་དམག་ཚོགས་ལ་སྨྲས་པ་སྔ་ན་མ་མཐོང་པའི་དམག་ཚོགས་
གང་དུ་གཤེགས། དེ་ལ་བདུད་ཀྱིས་ལན་བཏབ་པ། ངེད་ནི་ནག་པོ་བདུད་ཀྱི་དམག །
ཀོང་རྗེ་ཉིད་དང་སྲིད་ལ་འོང་། བདུད་ཀྱི་རྫུ་འཕྲུལ་བཤིག་པ་ཡིན། འདི་རྣམས་ལས་
ཀྱིས་རང་ཆས་དབྱིབས། ཁྱེད་ཅག་འཇིགས་ཀྱིན་སྐྲག་མི་དགོས། ངེད་ཅག་བདུད་
ཀྱིས་གཤེན་མ་ཐུབ། བདུད་དམག་མང་པོ་གྲོས་བྱས་པས། མིའི་གཉེན་པོ་མི་ཉིད་
403



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡིན། མི་ལ་གདུག་པ་ཆེ་བ་ཡིན། ཕྲོམ་གྱི་མཐའ་རས་བོད་མི་ཡིན། བོད་ལ་གདུག་པ་
ཆེ་བ་ནི། ཉང་དག་ཀོང་དང་གསུམ་པོ་ཡིན། དེ་གསུམ་ལ་ཡང་གདུག་པ་ནི། ཀོང་
སྲིན་གདུག་པའི་མི་རྣམས་ཡིན། ཀོང་མི་སྲིན་ལ་དབང་བསྒྱུར་བ། ཀོང་རྗེ་དམར་
པོ་དཀར་པོ་ཡིན། རང་ཅག་གྲོགས་དང་གཉེན་དུ་བྱ། དགྲ་མ་ཐུབ་པས་ཁྱོད་ལ་
སྐྱབས། བདུད་ཕྲུག་ནག་པོ་ཤོར་བ་བདུན། གཤེན་གྱི་ཡུལ་དུ་རྟ་རྐུར་བཏང༌། ཐོབ་
ནས་ཁྱོད་ཀྱི་གནས་སུ་འབྲོས། ཁྱོད་ཀྱང་དམག་དང་གོ་མཚོན་སྟོར། དེ་སྐད་ཅེས་
སྨྲས་པས། ཀོང་རྗེས་ལན་བཏབ་པ། སྔ་ན་མ་མཐོང་བ་ཡི་དམག་ཚོགས་ཁྱོད། ཤིན་
ཏུ་གཟུགས་བཟང་འཇིགས་པའི་མི་དང་རྟ། དེ་ལྟར་བདུད་ཁམས་དམག་ཚོགས་ལག་
པ་འདྲ། ཡིད་ཆེས་བདུད་ཀྱིས་མནའ་སྐྱོལ་སྐད། དེ་ལ་བདུད་ཀྱིས་མནའ་བསྐྱལ་བ།
མུ་ཏྲ་དུ་ཏྲག་རབ་ཏྲང་ཏྲ་མ་ལ་ཐམ། དེ་ལྟར་ཀོང་དང་ཆད་བགོས་ནས། ཀོང་ཡང་
ཆད་ལ་རབ་ཏུ་གནས། བདུད་དམག་སླར་ལོག་མིག་རྣོན་དྲུང་དུ་ཕྱིན། མིག་རྣོན་
གྱིས་དམག་ལ་སྨྲས་པ། བདུད་ཕྲུག་ཤོར་བ་རྐྱ་བདུན་གྱིས། གཤེན་ཡུལ་འོལ་མོ་ལུང་
རིང་གི། འབྱུང་བ་བཞིས་ཀྱང་མ་ཚོར་བར། གཤེན་གྱི་རྟ་བདུན་ཐོབ་ནས་བྱུང་། མྱ་
ངན་ཁང་པ་ནག་པོ་ན། ཁྱབ་པ་མྱ་ངན་བྱེད་པ་ལ། གཏམ་སྙན་ཁྱེར་ལ་སྤྱན་དྲངས་
ཤོག །བདུད་ཀྱི་དམག་ཚོགས་དགའ་ཆེས་ནས། བདུད་བྱ་ནག་པོ་ཐན་ལ་བཏང་།
བདུད་བྱས་བདུད་རྗེ་ཁྱབ་པ་སྦྲན། བདུད་རྗེ་དགའ་ནས་འཚོགས་པར་འོང་། ཤོར་
བས་རྟ་བརྐུས་འཚོགས་པར་འོང༌། ཁྱབ་པས་བསྟོད་ནས་ཚིག་སྨྲས་པ། ལེགས་སོ་
བདུད་ཕྲུག་རྐྱ་བདུན་པོ། གཤེན་རབ་སྤྲུལ་པ་བསམ་ལས་འདས། དེའི་ཡུལ་ནས་ནོར་
ཐོབ་པ། བདུད་ཀྱི་སྐྱེས་མཆོག་ཁྱེད་རྣམས་ཡིན། རྟ་རྗེས་གཙང་པོའི་གཞུང་ལ་བོར།
ཀོང་མཁར་འོག་ཁང་ནང་དུ་ཆུག །དེ་ནས་ནམ་ཕྱེད་རྟ་བརྐུས་ནས། ཐོ་རེངས་ཁ་
བ་འདོམ་དགུ་ནི། རྟའི་རྗེས་སུ་ཕབ་ནས་བཞག །དེའི་ཚུན་ཆད་དམག་གིས་བཀང་།
404



མདོ་སྡེ།
མདོ་གཟེར་མིག
རྟའི་རྗེས་སུ་གང་འོང་བ། ལྟ་བ་མིག་རྣོན་ལྟ་རུ་བཅུག །ལྟ་བས་བལྟས་པས་མཆིད་
ན་རེ། རྟ་བརྐུས་རྗེས་སུ་གཤེན་ཉིད་བྱུང་། འཁོར་དུ་ཁྱེའུ་ཆུང་མཚན་ལྡན་བཞིས།
ཕྱོགས་བཞི་ནས་སུ་བསྐོར་ནས་བྱུང་། དེ་སྐད་བདུད་ཀྱི་དམག་ལ་སྨྲས། བདུད་ཀྱི་
དམག་ཚོགས་ཀུན་ཀ་དགའ། ད་ནི་དུས་ཀྱི་ལ་ཡོགས་ཡིན། བུ་བསད་མི་ཤ་ལོན་
ཏེ་འོང་། རྣོ་བའི་མཚོན་གྱི་དུས་ལ་བབ། དེ་ལ་བདུད་རྗེ་ཁྱབ་པས་སྨྲས་པ། བདུད་
དམག་མང་པོ་ཚུར་གསོན་དང་། འདི་དང་ང་གཉིས་འཐབ་ཡུན་རིང་། རྫུ་འཕྲུལ་
ཐབས་ཀྱིས་ཅི་སོད་བྱ། རྣོ་བའི་མཚོན་གྱིས་ཡང་མི་སོད། དྲག་པོ་དམག་གིས་ཡང་མི་
ཐུབ། རྫུ་འཕྲུལ་ཐབས་ཀྱིས་བསད་དོ་ཟེར། བདུད་རྗེ་ཁྱབ་པའི་གྲོས་ལ་བསྡུས།
དེའི་ཚེ་དེའི་དུས་ན། སྟོན་པ་གཤེན་རབ་ནི། སྣང་སྲིད་མེ་ལོང་གཡའ་དག་པ་
བཞིན་དུ་གསལ་བ་ཡིན་པས། བདུད་ཀྱི་ཆོ་འཕྲུལ་ཏུ་མཁྱེན་ཏེ། བོད་སྲིན་པོའི་
རིགས་དབང་དུ་བསྡུ་བ་དང་། བདུད་དྲེགས་པ་ཅན་གྱི་རིགས་འཁོར་དུ་བཅད་པར་
དགོངས་ནས་རྟའི་རྗེས་སུ་བྱོན་ནོ། །དེ་ལ་འཁོར་རྣམས་འདུས་ནས། སྟོན་པ་ལ་
ཞུས་པའི་མདོ། ནམ་ཕྱེད་རྟ་ཤོར་ཐོ་རེངས་ཁ་བ་བབས། དེ་ལྟར་བདུད་ཀྱི་ཆོ་འཕྲུལ་
ལགས་པར་དཔྱད། རྟ་བདུན་བདུད་ལ་སྦྱིན་པར་ཐུགས་ཀྱིས་ཐོངས། ནག་པོ་བདུད་
ཀྱི་གདུག་པས་སྟོན་པ་སྐུ་བཀྲོངས་ན། འཇིག་རྟེན་སྟོང་ནས་སྟོང་པར་ལུས་པར་
མཆིས། སྟོན་པའི་སློད་ལ་རྟ་ཡི་ཅི་ཞིག་བགྱི། རྟ་ཡི་རྗེས་སུ་གཤེན་རབ་མ་གཤེགས་
ཤིག །དེ་སྐད་ཅེས་འཁོར་གྱིས་སྟོན་པ་ལ་ཞུས་པས། སྟོན་པས་འཁོར་ལ་བཀའ་བསྩལ་
པ། གྲོས་འདེབས་འཁོར་ལ་ལྟ་བ་ཞན། རྟ་ལ་ཆགས་པ་མི་བསྐྱེད་དེ། ལོག་པར་གོལ་
བའི་སེམས་ཅན་རྣམས། སྟོན་པའི་ཐུགས་རྗེས་མ་བཏུལ་ན། ཆོ་འཕྲུལ་འཕྲོ་མི་ཆད་
པར་འོང་། དུས་ལ་བབ་པར་གདུལ་བར་འབྱུང་། བདུད་ཀྱིས་སྐུ་ལ་བསྡོ་བ་ལས། བ་
སྤུ་རྐྱ་གཅིག་ཀྱང་མི་བསྐྱོད་དོ། །ཁྱེད་རྣམས་སེམས་ཆུང་མ་བྱེད་ཅིག་གསུངས་ནས།
405



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
མཚན་དང་ལྡན་པའི་ཁྱེའུ་ཆུང་བཞི་དང༌། རྟ་ཡི་རྗེས་སུ་སྟོན་པ་གཤེགས་སོ། །རྟ་
རྗེས་བདུད་ཀྱི་ཁ་བས་ཆོད་པས་ལམ་མ་ཕྱེད་པ། ཐུགས་རྗེས་མི་འཁྱོག་པའི་གསང་
བའི་མདའ་ལམ་འཕངས་ནས། ཐུགས་རྗེ་ཉི་མའི་སྙིང་པོ་དགུ་ཕྲུག་བཟླས། ཨ་སྤྲ་
མུ་སྤྲ་གསལ་ཟེར་འོད་རམ་ཤག །ཁ་རམ་རམ་མུ་ཟེར་སྤྲོས། གུ་རུམ་ཞུམ་ཧུ་རུམ་
ཞུམ། ལམ་པར་ཏོ་ལམ་པར་ཏོ། །ཞུམ་པར་ཞུམ་ཞུམ་པར་ཞུམ་བརྗོད་པས། སྐད་
ཅིག་མ་གཅིག་ལ་བདུད་ཀྱི་ཁ་བ་ནི་མར་གྱི་ཁུ་བ་བཞིན་དུ་ཞུའོ། །ཐུགས་རྗེའི་མདའ་
ལམ་ལས། རྟའི་རྗེས་བཞིན་དུ་ཉི་མའི་ཟེར་དུ་ཤར། ཉི་ཟེར་གཤེགས་ཤུལ་ལ། གཤེན་
རབ་ཞུགས་ནས་བྱོན། བདུད་དམག་མང་པོས་བསྐོར། རི་ལུང་ཀུན་མེས་བཀང་།
གཤེན་རབ་གཤེགས་ཤུལ་བཅད། མེ་ཡིས་བསྲེགས་པ་ལ་སྟོན་པའི་བྱིན་རླབས་ཀྱིས།
བདུད་ཀྱི་མེ་ཕུང་ལ་མེ་ཏོག་པདྨ་སྐྱེས། པདྨའི་གདན་སྟེང་ན། མཚན་ལྡན་ཁྱེའུ་
བཞི་དང༌། བཞིན་ཡང་མ་ལོག་པར་གྲང་གྲང་བསིལ་བསིལ་ལྟར། མདངས་བསྟན་
འཛུམ་མུ་ལེར་དཀྱིལ་མོ་དཀྲུང་བཞུགས། བདུད་ཀྱི་དམག་འཁོར་ཆ་གཅིག་དད་པ་
སྐྱེས། སྟོན་པའི་ཞབས་དྲུང་དུ། མི་ནག་པོ་འོང་ཁ་ནས་ཚིག་བརྗོད་པ། སྐྱེས་མཆོག་
ཁྱད་པར་ཅན། ངོ་མཚར་རྨད་ཀྱི་མི། བདུད་ཀྱི་ཁ་བ་ནི་ཐུགས་རྗེའི་ཉི་མས་ཞུ། རྟའི་
རྗེས་བཞིན་དུ་ཐུགས་རྗེའི་ཉི་ཟེར་བརྐྱངས། བདུད་ཀྱི་མེ་དཔུང་ནི་ཐུགས་རྗེ་གཞལ་
ཡས་ཁང་། མ་ཚིག་ཕྱིར་ལ་བསིལ། ཨེ་མ་ངོ་མཚར་ཆེ། སྐུ་ལ་ཅི་ལ་བསྡོ། ཞབས་ལ་
སྐྱབས་སུ་མཆི། སྐྱབས་སུ་བདག་ཅག་རྣམས་ཀྱང་གསོལ། ཅེས་སྨྲས་ནས། སྟོན་པ་
ལ་བསྐོར་གྱིན་ལྷ་ཕྱག་འཚལ་ལོ། །དེ་ལྟར་གཤེན་རབ་ཀྱི་བྱིན་རླབས་ཀྱིས་བདུད་ཀྱི་མེ་
ཕུང་ཞི། གཤེན་རབ་ཐུགས་རྗེའི་སྟོབས་ཀྱིས། བདུད་ཀྱི་དམག་འཁོར་དུ་གྱུར། བདུད་
དམག་སླད་མ་ངུ་ཡིན་མྱ་ངན་བྱེད། ད་ལྟ་མྱ་ངན་ཐང་ནག་དཀྱིལ་ན། མེ་འབར་བྲག་
གསེབ་ན། པད་མའི་སྡོང་པོ་སྐྱེས་བཀྲ་ཤིས་པའི་རྟགས་སོ། །བོད་དང་སྟག་གཟིག་ས་
406



མདོ་སྡེ།
མདོ་གཟེར་མིག
མཚམས་དེ་ལ་ཐུག་གོ །
དེ་ནས་སྟོན་པ་བོད་ཀྱི་ཆུ་བོ་བཞི་འདུས་འགོ་རུ་ལྷན་གྱིས་བྱོན། ཡང་བདུད་དམག་
མང་པོས་བསྐོར། ཆུའི་རྒྱ་མཚོ་བསྐྱིལ། གཤེན་རབ་སྐུ་ཐོག་ཏུ་ཡས་མར་སྐྱི་འདང་
ཕབ། ཆུ་ཡིས་བསྐོར་བ་ལ། སྟོན་པའི་བྱིན་རླབས་ལས། བདུད་ཀྱི་མཚོ་དཀྱིལ་ན།
མེའི་པདྨ་སྐྱེས། པདྨའི་གདན་སྟེང་ན། མཚན་ལྡན་ཁྱེའུ་ཆེ་བཞི་དང་། བཞིན་ཡང་
མ་ལོག་པར་དྲོ་དྲོ་སྨུག་སྨུག་ལྟར། མདངས་བསྟན་འཛུམ་མུ་ལེར་དཀྱིལ་མོ་ད ཀྲུང་དུ་
བཞུགས། བདུད་ཀྱི་དམག་འཁོར་ཆ་ཅིག་དད་པ་སྐྱེས་སྟོན་པའི་ཞབས་དྲུང་དུ། མི་
ནག་མང་པོ་འོང་། ཁ་ནས་ཚིག་བརྗོད་པ། སྐྱེས་མཆོག་ཁྱད་པར་ཅན། ངོ་མཚར་
རྨད་ཀྱི་མི། བདུད་ཀྱི་ཆུ་དཔུང་ནི་ཐུགས་རྗེའི་གཞལ་ཡས་ཁང་། མ་ཁྱེར་མ་བྱིངས་
པར། མེ་འབར་སྒྲོན་དང་ཆས། ཨེ་མ་ངོ་མཚར་ཆེ། སྐུ་ལ་ཅི་ལ་བསྡོ། ཞབས་ལ་
སྐྱབས་སུ་མཆི། སྐྱབས་སུ་བདག་ཅག་རྣམས་ཀྱང་གསོལ། ཞེས་སྨྲས་ནས། སྟོན་པ་ལ་
སྐོར་གྱིན་ལྷ་ཕྱག་འཚལ་ལོ། །དེ་ལྟར་གཤེན་རབ་བྱིན་རླབས་ཀྱིས་བདུད་ཀྱི་ཆུ་དཔུང་
ཞི། བདུད་དམག་འཁོར་དུ་གྱུར། བདུད་དམག་སླད་མ་ངུ་ཞིང་མྱ་ངན་བྱེད། ད་ལྟ་
བོད་ཀྱི་ཆུ་འགོར་མཚོ་ནག་འཁྱིལ་བ་ན་པདྨའི་བྱེ་བྲག་སྐྱེས་པ་བཀྲ་ཤིས་ཀྱི་ས་རྟགས་
སོ། །བོད་ཀྱི་ཆུ་འགོ་དེ་ལ་ཐུག་པའོ། ། །
དེ་ནས་སྟོན་པས་ཞང་ཞུང་མུ་ཕྱ་དུམ་པ་ཚལ་དུ་བྱོན་ནོ། །ཡང་བདུད་དམག་
མང་པོས་བསྐོར། རླུང་གི་བསྐལ་པ་ཕབ། བྱེ་མའི་ཁ་བ་རྩུབ། གཤེན་རབ་སྐུ་ཐོག་
ཏུ། སའི་ཁ་བ་ཕབ། ས་ཡིས་མནན་པ་ལ། སྟོན་པའི་བྱིན་རླབས་ལས། མྱ་ངན་བྱེ་
གསེབ་ན། རིན་ཆེན་འབར་བའི་བྲག་གི་གཡུང་དྲུང་སྐྱེས། གཡུང་དྲུང་གདན་སྟེང་ན།
མཚན་ལྡན་ཁྱེའུ་ཆུང་བཞི་དང་། བཞིན་ཡང་མ་ལོག་པར། རྡུལ་གྱིས་མ་གོས་པར་
བཀྲ་ལ་གསལ་ཏེ་བཞུགས། བདུད་ཀྱི་དམག་འཁོར་ཆ་ཅིག་དད་པ་སྐྱེས། སྟོན་པའི་
407



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཞབས་དྲུང་དུ། མི་ནག་མང་པོ་འོང༌། ཁ་ནས་ཚིག་བརྗོད་པ། སྐྱེས་མཆོག་ཁྱད་པར་
ཅན། ངོ་མཚར་རྨད་ཀྱི་མི། བདུད་ཀྱི་རླུང་འཚུབ་ནི་ཐུགས་རྗེའི་གཞལ་ཡས་ཁང་།
བྱེ་མས་མ་གཏིབས་པར། རྡུལ་ཅིག་ཕོག་མི་འདྲ། སྐུ་མདོག་བཀྲ་ལ་གསལ། ཨེ་མ་ངོ་
མཚར་ཆེ། སྐུ་ལ་ཅི་ལ་བསྡོ། ཞབས་ལ་སྐྱབས་སུ་མཆི། སྐྱབས་སུ་བདག་ཅག་རྣམས་
ཀྱང་གསོལ། ཞེས་སྨྲས་ནས། སྟོན་པ་ལ་བསྐོར་གྱིན་ལྷ་ཕྱག་འཚལ་ལོ། །དེ་ལྟར་
གཤེན་རབ་བྱིན་རླབས་ཀྱིས་བདུད་ཀྱི་བྱེ་འཚུབ་ཞི། གཤེན་རབ་ཐུགས་རྗེའི་སྟོབས་
ཀྱིས། བདུད་དམག་འཁོར་དུ་གྱུར། བདུད་དམག་སླད་མ་ངུ་ཞིང་མྱ་ངན་བྱེད། ད་
ལྟ་ཞང་ཞུང་མུ་ཕྱ་དུམ་པ་ཚལ་ན། བྱེ་མ་མྱ་ངམས་ལ། རིན་པོ་ཆེ་བྲག་གི་གཡུང་དྲུང་
སྐྱེས་པ་ལ། གཤེན་རབ་ཀྱི་ཞབས་རྗེས་ལམ་མེ་བ་ནི་བཀྲ་ཤིས་ཀྱི་ས་རྟགས་སོ། །
གཙང་གི་བྱེ་མ་གཡུང་དྲུང་བྱོན། གཤེན་རབ་ཀྱིས་ཞང་ཞུང་གི་བོན་པོ་ལ། བོན་
དུ་ཛྭ་དང་སྔགས་ཀྱི་ལུང་ཕོག །ཡས་སྟགས་སུ་མུ་ཟེར་ལྷ་ཞལ་དང༌། ནམ་མཁའ་
དཀར་ནག་བསྟན། དེ་ནས་གཙང་ལུ་མ་དགུ་དགྱེས་སུ་བྱོན་ནས། ཞལ་ནས་སྨོན་
ལམ་བཏབ་པ། བོད་ཀྱི་བོན་པོ་ཐམས་ཅད་ཀྱང་། བསྟན་པ་བཞག་པའི་གནས་ད་
རུང་མེད་པས། ནམ་ཞིག་ཐེག་པ་རིམ་དགུ་བོན་རྣམས་དར་ནས་སྤྱོད་པར་ཤོག །
གསུངས་ནས་བདུད་ཀྱི་འཁོར་བཅོམ་བསྟན་པའི་ཚོགས་བསྐྱེད་ནས། ཆུ་དར་གྱི་པད་
མའི་གདན་བཏིངས་ནས། རྟ་རྗེས་གཙང་པོའི་གཞུང་དུ་ཞོན་ནས་ཡས་མར་གཤེགས་
སོ། །བོད་ཀྱི་ལྷ་འདྲེ་ལ་སོགས་ཏེ། སེམས་ཅན་མང་པོས་ཡང་། མདུན་བསུ་ཕྱག་
འཚལ་ནས་མཆོད་པ་ཕུལ་ལོ། །ད་ལྟ་བོད་ཀྱི་རི་ཐམས་ཅད་རྩེ་མོ་འདུས་པ་ཡང་།
གཡའ་གངས་བྲག་རི་ལ་གནས་པའི་ལྷ་འདྲེ་སྟོན་པའི་ཞལ་མཐོང་ཞིང་། གུས་པ་ཕུལ་
བའི་རྟགས་ཡིན་ནོ། །གཤེན་རབ་ཀྱི་བོད་ཀྱི་བོན་པོ་ལ། བོན་དུ་ལྷ་གསོལ་དང་། འདྲེ་
བཀར་གཉིས་ཀྱི་ལུང་ཕོག །ཡས་སྟགས་སུ་ཤིང་རྩི་བན་བུན་དང་། ཞུགས་ཤངས་
408



༼ཁ༽
མདོ་སྡེ།
མདོ་གཟེར་མིག་
དང་གསེར་སྐྱེམས་བསྟན། ད་ལྟ་བོད་ཀྱི་ལྷ་འདྲེ་ཐམས་ཅད་ཀུན། བོན་གྱིས་བོས་ན་
འོང་ལ། མཆོད་ན་འགྲོ་བ་ཡིན་བརྡུང་ན་ཐུབ་པ། སྟོན་པའི་ཞལ་མཐོང་བའི་དུས་སུ་
དབང་དུ་བསྡུས་པའི་རྟགས་ཡིན་ནོ། ། །
དེ་ནས་ཡང་སྟོན་པ་རྟ་ཡི་རྗེས་སུ། གཙང་པོ་ལ་པད་གདན་བཏིང་ནས། ཀོང་པོ་
རོང་ནག་ཏུ་གཤེགས་སོ། །དེ་ལྟར་གཙང་པོ་ལ་སྟོན་པས་ཡང་ཞབས་ཕབ་པས། ད་
ལྟ་གཙང་པོའི་འཁྲིས་ཐམས་ཅད་དུ། སེམས་ཅན་གྱི་གསོས་འབྲུ་སྣ་ཚོགས་སྨིན་པ་
ཡང་། ཡོན་ཏན་དེས་སྨིན་པའོ། །དེར་ཀོང་པོ་རོང་ནག་སྒོ་བདུད་ཀྱི་གྱད་པོ་ཆེས།
བདུད་རི་ནག་པོས་བཅད། གཤེན་གྱི་ལམ་བཀག་ནས། ངའི་གྱད་རྡོ་ལ་མི་ཁྱོད་མ་
འཛེགས་ཤིག །འཛེགས་ཀྱང་མི་འཛེགས་སོ། །སྟོན་པའི་ཞལ་ན་རེ། ཀོང་མི་སྙིང་རེ་
རྗེ། རི་ནག་གྱད་རྡོ་འདིས། ངའི་སྒོ་ཆོད་དམ་མི་ཆོད་ཁྱོད་རྣམས་འདིར་ལྟོས་གསུངས།
མཐེའུ་ཆུང་གཡོན་མས་བླངས། ཀོང་ཀ་སུམ་མདོར་བཞག་མིང་ཡང་ལྷ་རི་གྱང་ཐོར་
བཏགས། དེ་ནས་མར་གཤེགས་ནས། རི་ནག་ཆེན་པོ་ལ་མི་ནག་ཆད་པོ་འདུག །མི་
ནག་མཆིད་ན་རེ། ལམ་ནོར་མགྲོན་པོ་ཁྱོད། གར་སོང་སུ་ལ་དོན། མི་ལ་ཕྱག་འཚལ་
ལོ། །རི་ལ་སྐྱབས་གསོལ་ཟེར་གཤེན་རབ་ལམ་སྒོ་བཅད། སྟོན་པས་བཀའ་བསྩལ་པ།
ད་གཤེན་ལ་འགྲན་ཚོལ་པའི་མི་ནག་རེ་ཐུང་ལ། བོན་ལ་དོས་འཛུགས་པའི་མི་ནག་རེ་
ཐུང་ཨང་། ཐུགས་ཀྱི་སྤྲུལ་པ་ལས་མདུང་རྩེ་འདྲ་བའི་རི་ཞིག་སྲིད། བདུད་རི་གཤེན་
རི་ཚད་མཉམ་པས། བདུད་རིས་གཤེན་རིའི་རྨེང་མ་སླེབས། མི་ནག་གཤེན་དང་བོན་
མཉམ་ན། བདུད་ཀྱིས་སྟོན་པ་གཤེན་རབ་ཀྱི་ཞབས་ཀྱི་ལོང་བུ་ཀོག་སླེབ་ཙམ། རི་
ཡང་བོན་རི་ཆེན་པོར་བཏགས། མིང་ཡང་གཤེན་ཆེན་རྒྱལ་བ་བཏགས། མི་ནག་ཕྱོད་
ཀྱིས་བྲོས་ཏེ་སོང་། །
སྟོན་པ་དེ་ནས་མར་གཤེགས་ནས། བདུད་ཀྱི་དམག་ཚོགས་ཀྱིས་མ་ཐུབ་པར།
409



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མངོན་སུམ་ཉིད་དུ་བདུད་དམག་བྱུང་། རྒྱ་ལག་ཐོད་རྗེས་གཤེན་ལ་སྨྲས། གཤེན་
རབ་མི་བོ་རྫུན་ཚིག་མཁན། ལ་ཡོགས་དུས་ཀྱིས་དེད་པ་ཡིན། བདུད་ཀྱི་ཆུ་བཞི་སྐེམ་
སྐེམ་པ། ཚ་བོ་ཚ་མོ་གསོད་གསོད་པ། བུ་སྲིང་སྲིད་འབྲེལ་རྐུ་རྐུ་བ། བདུད་འཁོར་
མང་པོ་འཕྲོག་འཕྲོག་པ། ཤ་ཟན་གདོང་དམར་སྲིན་པོ་བོད་ཀྱི་ཡུལ། ཉང་སྲིན་དག་
སྲིན་ཀོང་སྲིན་གསུམ་གྱི་ཡུལ་དུ་འོང་བ་ཡིན། ལ་ཡོགས་དུས་ཀྱིས་དེད་པ་ཡིན། རྣོ་
མཚོན་མང་པོས་རྒྱབ་ལ་ད་གསོད་ཟེར། འཇིགས་པའི་ཚུལ་དུ་བརྗིད་ཆོས་བྱས་ནས།
གཤེན་རབ་སྟེང་དུ་རྒྱུག་ཏེ་བྱུང༌། གཤེན་རབ་ཀྱིས་ཞབས་བགྲད། ཕྱག་གདེངས།
སྤྱན་བཟློག །བདུད་ཡུལ་འདུལ་བའི་སྙིང་པོ་བཟླས། ཨ་པར་ཐུམ་མུ་པར་ཞིལ་ཀྲི་ལེ་
ཏྲང་པར་དམྱལ། ཅེས་བརྗོད་པས། བདུད་ཀྱི་དམག་ཚོགས་རེ་རེ་ལ། ནམ་མཁའི་
དཀྱིལ་ནས་ལྷའི་དམག་ཚོགས་བརྒྱ་བརྒྱ་བྱུང་། བདུད་དམག་གཡུལ་བཟློག་རོང་དུ་
དེད། རྒྱ་ལག་ཐོད་རྗེས་གཡུལ་ཟིན་བྱས། དེ་ལ་སྟོན་པས་བཀའ་བསྩལ་པ། སེམས་
ཅན་ཉོན་མོངས་སྙིང་རེ་རྗེ། སྒྱུ་མའི་ཕུང་པོ་ཉོན་རེ་མོངས། འབྲས་བུའི་སེམས་ཅན་
འདི་ཉམ་རེ་ཐག །བདེན་ཚིག་བརྒྱ་བཟླས་གཅིག་མི་གོ །རུ་བཞི་ལྷའི་སྤྲུལ་པ་ལགས།
རྒྱ་ལག་ཐོད་རྗེ་བུ་ཕྱིར་ཐོངས་། དད་པ་མ་སྐྱེས་སེམས་ཅན་ནི། དྲག་པོས་གཟུང་དུ་
དོན་ལ་འགལ། སྟོན་པ་གཤེན་རབ་མི་བོ་ཡིས། ལྷ་དམག་མང་པོ་དབྱིངས་སུ་བསྐྱོད།
རྒྱ་ལག་ཐོད་རྗེས་བཟུང་པ་བཏང་། རྟའི་རྗེས་སུ་མར་ལ་གཤེགས། བདུད་དམག་མྱ་
ངན་བྱེད་པ་ཡང་། རྒྱ་ལག་བྱུང་པ་ཐོ་ལེས་བཏབ། ཉང་སྲིན་ཀོང་སྲིན་མང་པོ་ཡང་།
བདུད་རྗེ་ཁྱབ་པ་ལག་རིང་དང་། ཀོང་རྗེ་དཀར་པོ་དམར་པོ་དང་། ཕྱི་མའི་དམག་
ཚོགས་མང་པོ་རྣམས། ཀོང་འཕྲང་རོང་ནག་རུབ་མོ་ན། ཡར་ལ་རྒྱུག་ནི་མ་ནུས་པར།
ཀུ་དང་ཆའི་འདེབས་ཀྱིས་སྣང་། དེ་ལ་སྟོན་པས་བཀའ་བསྩལ་པ། ཁྱབ་པ་ལག་
རིང་དམག་དཔོན་དང་། ལོག་སྲེད་ཅན་གྱི་དམག་མི་རྣམས། ཀུ་སྒྲ་མ་ཆེ་བཀའ་ལ་
4I0



མདོ་སྡེ།
མདོ་གཟེར་མིག
ཉོན། སྟོན་པས་འཕྲུལ་ངག་བོན་བསྟན་གྱིས། ཁྱབ་པས་ཕྱིར་ལ་ལན་ཞུས་པ། སྟོན་
པ་གཤེན་རབ་ལོག་པ་ཅན། ཁྱེའུ་ཆུང་སྐྱོན་བྱེད་ལོག་པའི་རིགས། ང་ལས་ཁྱེད་ལས་
ཡུས་ཆེ་མེད། ཡུས་ཤགས་འདེབས་ཀྱིས་ང་ལ་ཉོན། དེ་ལ་སྟོན་པས་བཀའ་བསྩལ་པ།
ནག་པོ་བདུད་ཁམས་ཡུས་ཆེས་ལ། ཁྱབ་པ་ཡུས་ཀྱི་ཤགས་འདེབས་ན། ངེད་རྣམས་
དབང་པོ་གཏོད་ལ་མཉན། མ་ལུས་ཤགས་རྣམས་ང་ལ་ཐོབ། ཁྱབ་པས་ཕྱིར་ལ་ལན་
ཞུས་པ། གཤེན་རབ་ནམ་མཁའི་ལྷ་ཡིན་ན། འཁོར་བའི་ས་ལ་ཅི་ལ་འོང་། མི་འབྱེད་
མཉམ་པའི་སེམས་ཡོད་ན། བདུད་ལ་འཐབ་ཟླ་ཅི་ལ་བྱེད། དེ་ལ་སྟོན་པས་བཀའ་
བསྩལ་པ། འགྲོ་དྲུག་ཁ་ལོ་སྒྱུར་བའི་ཕྱིར། འཁོར་བའི་ས་ལ་འོངས་པ་ཡིན། མ་ཕྱེས་
མཉམ་པར་ཀུན་སྙམས་སྟེ། ཁྱོད་དག་འཁྲུལ་པས་ཕྱེ་བའོ། །ཁྱོད་ཀྱིས་ཆོ་འཕྲུལ་
ཚུར་ལ་བསྟན། ང་ཡིས་ཕར་ལ་གང་དུ་འཐབ། འཁྲུལ་པས་སོ་སོར་མ་འབྱེད་དང་།
མཉམ་པས་ངའི་སྐྱབས་སུ་ཞུགས། ཁྱབ་པས་ཕྱིར་ལ་ལན་ཞུས་པ། མི་འབྱེད་མཉམ་
པའི་སེམས་ཡོད་ན། བུ་མོ་སྲིང་འབྲེལ་ཅི་ལ་རྐུ། སྙིང་རྗེ་བྱམས་པའི་གཞི་ལྡན་ན། ཚ་
བོ་ཚ་མོ་ཅི་ལ་གསོད། དེ་ལ་སྟོན་པས་བཀའ་བསྩལ་པ། ང་ཡིས་མི་འབྱེད་ཁྱོད་ཀྱིས་
འབྱེད། ཁྱབ་པ་ནེའུ་ཆུང་བཞིན་དུ་གྱིས། བུ་མོ་ཁྱོད་ཀྱིས་ལོག་པ་ཁྲིད། ལོག་པར་
བཅོལ་ནས་ཅིས་ཀྱང་འཆོས། ངའི་སྐྱབས་སུ་ཁྱོད་ཀྱང་གསོལ། མ་བསད་མིང་སྲིང་
གཉིས་དང་སྤྲད། མ་ནོར་སྟོན་པའི་བཀའ་ཡིན་གྱིས། དམ་ལོང་དམ་ལོང་ནག་པོ་
བདུད་ཀྱི་བུ། ཁྱབ་པས་ཕྱིར་ལ་ལན་ཞུས་པ། ངའི་ལྟ་བ་མིག་རྣོན་གྱིས། བལྟས་པས་
མིང་སྲིང་གཉིས་མ་མཐོང་། མ་བསད་ཟེར་བའི་རྫུན་པོ་ཆེ། སྙིང་རྗེ་མེད་པའི་ཁྲེལ་
མེད་པོ། བདུད་དམག་མང་པོས་ཆོ་ངེས་བཏབ། གཤེན་ལ་མཚོན་ཆ་ཆར་དུ་ཕབ།
སྟོན་པ་གཤེན་རབ་མི་བོ་ཡི། མྱེས་པོ་དམུ་རྒྱལ་དྲིན་གྱིས་བཙལ། དམུ་ཁྲབ་ཤོལ་མོ་
ལུས་ལ་གྱོན། བསེའི་ཕུབ་མོ་གླིང་ཆེན་བཟུར། སྙིང་རྗེ་བྱམས་པའི་སེམས་བསྐྱེད་
411



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས། སེམས་ཅན་བདུད་དམག་སྙིང་རེ་རྗེ། བདག་གིས་འཐབ་ལན་མི་བྱེད་དོ། །ང་
ལ་མདའ་མཚོན་ཆར་དུ་ཕོབས། ཉོན་མོངས་ཁྱེད་དག་ཡིད་ཁེར་ཡིན། དེར་བདུད་
རྣམས་ཀྱིས། གཤེན་རབ་ལ་མཚོན་ཆ་ཆར་བཞིན་དུ་ཕབ། སྐུ་ལ་ཕོག་པ་བས་དྲུང་དུ་
ཉེ་ཡང་མ་ནུས་སོ། །བདུད་ཁོང་དག་ཐང་ཆད་ནས་དབྱུང་དེངས་ཀྱིས་སོང་ངོ༌། །
དེ་ལ་སྟོན་པས་བཞད་ནས་བཀའ་བསྩལ་པ། ལོག་པར་འཁྲུལ་པའི་བདུད་དམག་
སྙིང་རེ་རྗེ། ངའི་བ་སྤུ་རྐྱ་གཅིག་བསྐྱོད་པར་མ་ནུས་པས། ཁྱོད་དག་ཤ་རུས་ཐམས་
ཅད་རྡུལ་དུ་བརླགས། ང་མའི་འདུལ་བཞིན་དུ་འདུལ་བ་བདུད་ཀྱི་ལས། ངའི་འཐབ་
ཟླ་བྱས་ན། ཁྱེད་རྣམས་ཡུད་ལ་སོད། དེ་ལྟར་ངེས་སམ་མ་ངེས་ང་ལ་འབེན་ཅིག་
ཚུགས། འབེན་ཀྱང་འོས་པས་མི་ཆོག་ལྕགས་ཕུབ་དགུ་རྩེགས་ཤིག །གཤེན་རབ་
རྩལ་གྱི་ཚད་ཅིག་བསྡོ་བའི་བདུད་ལ་བཞག །དེར་བདུད་ཁྱབ་པ་ལག་རིང་གིས།
བདུད་ཀྱི་ལྕགས་ཕུབ་དགུ་སྤུག་ཅིག །གཤེན་རབ་ལ་འབེན་དུ་བཙུགས་ནས་བལྟས་
པས། སྟོན་པའི་ཐུགས་རྗེའི་བྱིན་རླབས་སྤྲུལ་པ་ཡིས། ལྕགས་ཀྱི་གཞུ་གཅིག་ཅོག་གིས་
བརྡུངས། ཐབས་ཆེན་རྩལ་དང་ལྡན་པ་ཡིས། ལྕགས་ཀྱི་མདའ་ནི་ཀྲིག་གིས་བཀང་
ནས་འབེན་ལ་བརྒྱབ་པས་ནི། ལྕགས་ཀྱི་ཕུབ་དགུ་ལྟར་ཕུག་ནས། ཕ་ཐེལ་རི་ལ་ཏལ་
གྱིས་སོང་ངོ༌། །དེ་ལ་བདུད་རྣམས་ཤིན་ཏུ་བསྔངས། རྒྱ་ལག་ཐོད་རྗེས་ཚིག་སྨྲས་
པ། རྩལ་དང་ལྡན་པའི་མི་མཆོག་སྐྱེས་བུ་ལགས། བདག་ཅག་ད་ནི་ཁྱེད་ལ་བསྡོ་བར་
མི་བགྱིའོ། །བདག་ཅག་རྣམས་ལ་རྩལ་གྱིས་མདའ་མ་འཕེན། རྒྱལ་བ་ཁྱོད་ལ་ད་ནི་
སྐྱབས་སུ་མཆི། དེ་ལ་སྟོན་པས་བཀའ་བསྩལ་པ། སྐུ་ལ་སྐྱབས་སུ་གསོལ་ན་བསམ་
པ་རབ་ཏུ་བཟང་། གཡུང་དྲུང་བོན་ལ་ཉན་ན་སྡུག་བསྔལ་གཏན་དུ་ཆད། ངེས་པའི་
དོན་ལ་སྤྱོད་ན་བླ་མེད་འབྲས་བུ་ཐོབ། བདུད་ཀྱི་གྲོགས་རྣམས་སྤངས་ན་ངེས་པའི་
དོན་དམ་རྙེད། ལེགས་སོ་ལེགས་སོ་རྒྱ་ལག་ཐོད་རྗེ་ལེགས་བསྟོད་ནས། བདུད་འཁོར་
412



མདོ་སྡེ།
མདོ་གཟེར་མིག
༼ཁ༽
སྟོན་པས་དབང་དུ་བསྡུས་སོ། །ཁྱབ་པས་འགོ་བཟུང་བདུད་ཀྱི་མོ་རིགས་རྣམས།
ཀོང་རྗེ་དཀར་པོའི་མཁར་དུ་བྲོས། ཀོང་རྗེ་སྲས་མོ་རྐོང་ཟ་ཁྲི་ལྕམ་གྱིས། སྟོན་པའི་
མདའ་འཕངས་དར་དཀར་ལྕིབས་ཀྱིས་ཕྱུང་། མདའ་ཕྱུང་ཤུལ་ནས་ཆུ་མིག་དཀར་
པོ་རྡོལ་ནས། གཤེན་རབ་ཕྱག་ཏུ་ཕུལ་ནས་ཚིག་བཤད་འདི་སྐད་བརྗོད། ཐོག་དང་
མཚུངས་པའི་རྩལ་མངའ་སྐྱེས་བུ་ཁྱད་པར་ཅན། སེམས་ཅན་རྣམས་ལ་མི་འཕེན་
འཛངས་པའི་མཆོག །ལྕགས་ཀྱི་ཕུབ་དགུ་ཕྱུང་ན་ཕ་ཐེལ་རི་ལ་བབས། གཟུགས་ཅན་
གང་ལ་འཕངས་ཀྱང་ཚལ་བར་བཏང་། བྱམས་པའི་སེམས་ལྡན་སྐྱེས་བུ་གློ་བ་དགའ།
དེ་སྐད་ཅེས་བསྟོད་ནས་མདའ་སྟོན་པ་ལ་ཕུལ། མིང་ཡང་ལ་དོར་བྲག་འཕྲང་དང་།
མདའ་དྲང་ཆུ་མིག་ཏུ་བཏགས་སོ། །
དེ་ཡང་མར་ལ་རྟའི་རྗེས་སུ་གཤེགས་སོ། །བུད་མེད་དར་དཀར་གྱི་ལའུ་ཅན་
གསེར་དང་གཡུས་བརྒྱན་པ་བརྒྱས་མདུན་བསུས་ནས་སྟོན་པ་ལ་ཕྱག་བྱས་ནས་
སྨྲས་པ། ཡུལ་དུ་བོན་དང་གཤེན་གཤེགས་ནས། གདོལ་པ་རྣམས་ཀྱིས་ངོ་མ་འཚལ།
བདུད་དང་ཤགས་འདེབས་རྩལ་འགྲན་པས། དེང་སང་སྒྲིབས་ལ་མི་སྐྱེམས་སམ།
བདག་ཅག་ལྷ་མོ་ཀླུ་མོ་ལགས། བཤོས་དང་སྐྱེམས་ལ་སྡུམ་པར་གཤེགས། རྣམ་པ་
ཐམས་ཅད་མཁྱེན་པའི་སྟོན་པ་གཤེན་རབ་ཀྱིས། བདུད་ཀྱིས་སླུ་བ་ཡིན་པར་ས་ལེ་
མཁྱེན་ལགས་ཀྱང་། ངོས་མ་བཟུངས་བར་ཐབས་ལ་མཁས་པས། དལ་བུས་གདུལ་
བར་དགོངས་ནས་གཤེགས་སོ། །ལུང་གསུམ་མདོ་གྲོང་ནས། གསེར་ཁང་གཡུ་ཁང་
ཕུབ། གསེར་དངུལ་སྐྱེད་པུ་བཙུག །གསེར་གྱི་ཟངས་བུ་ན། ཞིམ་དགུ་ཟས་ཀྱང་
གཡོས། གསེར་ཕོར་དངུལ་ཕོར་དུ། བདའ་དགུ་ཟས་ཀྱིས་བཀང་། གཤེན་རབ་ཕྱག་
ཏུ་ཕུལ། སྟོན་པས་བཀའ་བསྩལ་པ། ཞེ་སྡང་ནག་པོ་བདུད་ཀྱི་བུ། ཕོ་རིགས་བས་
ཀྱང་མོ་རིགས་གདུག །ཐབ་ཏུ་ཧ་ལའི་དུག་རྣམས་གཡོས། གསེར་སྐྱོགས་དངུལ་
413



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐྱོགས་དུག་གིས་བཀང་། སྟོན་པ་ང་ལ་ཟས་སུ་དྲངས། བདུད་མོ་བསམ་པ་བསྒྲུབ་
པའི་ཕྱིར། དུག་རྣམས་རྩི་རུ་བསྒྱུར་ལ་བཏང་། སྨན་གྱི་སྡོང་པོ་ང་རང་ཡིན། ནད་ཀྱི་
རྐྱེན་གྱིས་ཅི་ལ་ཚུགས། རྩི་ཡི་མཚོ་མོ་ང་རང་ཡིན། དུག་གི་མེ་ཡིས་ག་ན་སྐེམ། དགྲ་
དང་གཉེན་དུ་དབྱེ་བ་མེད། རྩི་དང་དུག་ཏུ་དབྱེ་བ་མེད། འཁོར་རྣམས་ཀུན་ནི་མ་
འབགས་ཤིག །གསུངས་ནས། དུག་རྣམས་འཇོམས་པའི་སྔགས་བཟླས་ཏེ། ཨ་དུར་
འདུས་མུ་རམ་སྤྲོས་ཁ་ཏིལ་ཞི། ལན་དགུ་བཟླས་ནས་ཞལ་དུ་སིབ་ཀྱིས་གསོལ་བས།
དུག་རྣམས་སྨན་དུ་གྱུར་པས་གཤེན་རབ་སྐུ་ལུས་ལ་རྟགས་སུ་མེ་ཏོག་འབུམ་ལངས་
སྐྱེས། བདུད་ཀྱི་སླུ་བ་བརྒྱ་ལ་ཕྱག་གི་ཐལ་མོ་གཅིག་བརྡབས་པས། ཤིན་ཏུ་བཞིན་མི་
སྡུག་པ་རྒན་མོ་སེ་མོ་བརྒྱ། སྟོན་པའི་སྤྱན་སྔར་མོད་ལ་རུག་གིས་སོང་། ཁྱབ་པའི་མ་
རྒན་ཐུན་དང་མ་མོ་ཡིས། ཤིན་ཏུ་གནོང་འགྱོད་འཚལ་ནས་བོན་ལ་སྐྱབས་སུ་གསོལ།
བདུད་ཀྱི་བཙན་དུག་ཧ་ལ་འདིས་བྲག་ཀྱང་འགས་ལ་མཚོ་ཡང་ཁོལ། སེམས་ཅན་
རྣམས་ལ་སྨོས་ཅི་དགོས། སྟོན་པའི་ཞལ་དུ་གསོལ་བ་ལ། དུག་རྣམས་གསོས་ཀྱི་རྩི་
རུ་འགྱུར། རྟགས་སུ་མེ་ཏོག་འབུམ་སྡེ་སྐྱེས། གཤེན་རབ་སྐུ་ལ་འོད་དུ་འབར། སྐྱེས་
མཆོག་སྨན་གྱི་སྡོང་པོ་ལ། ནད་ཀྱིས་གདུང་བའི་ཟ་མ་མོས། གཤེན་རབ་སྐུ་ལ་སྐྱབས་
སུ་མཆི། དུག་གི་འབར་བའི་ཟ་མ་མོས། གཤེན་རབ་སྐུ་ལ་སྐྱབས་སུ་མཆི། སྐྱོན་གྱི་
གཞི་མའི་ཟ་མ་མོས། གཤེན་རབ་སྐུ་ལ་སྐྱབས་སུ་མཆི། འཁོར་བའི་རྒྱུ་རྐྱེན་ཟ་མ་མོས།
གཤེན་རབ་སྐུ་ལ་སྐྱབས་སུ་མཆི། ལས་ཀྱི་མ་རིག་བྱང་གྱུར་ཅིག །དེ་སྐད་ཅེས་སྨྲས་
ནས་སྐྱབས་སུ་གསོལ་བས་བདུད་ཀྱི་བུ་མོ་དང་། ཐུན་དང་མ་མོ་རྣམས་དད་པ་ལྷང་
གིས་སྐྱེས་ནས་སྐྱབས་པས། སྟོན་པའི་བྱིན་རླབས་ཀྱིས་ལྷའི་བུ་མོ་བརྒྱར་ཚེ་འཕོས་ནས།
གཤེན་རབ་ཀྱི་འཁོར་དུ་སྐྱེས་སོ། །བདུད་ཀྱི་དམག་མི་དང༌། རྒྱ་ལག་ཐོད་རྗེ་རྣམས་
དད་པ་ལྷང་གིས་སྐྱེས་ནས་སྐྱབས་པས། སྟོན་པའི་བྱིན་རླབས་ཀྱིས་ལྷའི་ཁྱེའུ་མཚན་
414



མདོ་སྡེ།
མདོ་གཟེར་མིག་
༼ཁ༽
དང་ལྡན་པ་སྟོང་དུ་ཚེ་འཕོས་ནས། གཤེན་རབ་ཀྱི་འཁོར་དུ་སྐྱེས་སོ། །ཡུལ་དེ་ལ་སེ་
མོ་བོན་ཐང་དུ་བཏགས་སོ། །
དེ་ནས་ཡང་མར་རྟའི་རྗེས་སུ་གཤེགས་སོ། །བདུད་འཁོར་དད་པ་མ་སྐྱེས་པ་དང་།
ཁྱབ་པ་ལག་རིང་ནི། གཤེན་རབ་ཀྱི་འཁོར་དུ་ཕ་དང་མ་འཁོར་དང་བཅས་ནས་
ཤོར་བས། ཤིན་ཏུ་མ་དགའ་བའི་སེམས་སྐྱེས་ནས། བྲང་རྡུང་ངུ་སྒྲ་འབྱིན་གྱིས་ཆོ་
ངེས་དཔག་ཚད་རྒྱང་གྲགས་སུ་ཁེངས་པ་འབོད་ཀྱིན་ངུས་སོ། །དེ་ལ་གཤེན་རབ་
ཐུགས་རྗེ་ཐབས་ལ་མཁས་པ་དེ། བདུད་ཀྱི་ངུ་མོ་རྒྱུན་གཅད་པའི་ཕྱིར། ཚེམས་ཀྱི་
མཆེ་བ་གཡས་གཡོན་ལས་འཕར་པོ་འཕར་ཆུང་དུ་སྤྲུལ། ཕྱག་གིས་བླངས་ནས་ཞལ་
གྱིས་བུས། སྟོང་གསུམ་གྲགས་པའི་སྒྲ་ཆེན་འབྱུང་། འཇིག་རྟེན་ཁམས་ཀྱང་འདར་
གྱིན་འགུལ། བདུད་ཀྱང་བསྔངས་ནས་ངུ་འཕྲོ་ཆད། བར་དེར་སྟོན་པ་གཤེན་རབ་
ཀྱིས། ཁྱབ་པ་བདུད་ལ་བཀའ་བསྩལ་པ། མ་རིག་འཁྲུལ་པའི་ལས་དབང་གིས། ངེས་
པའི་དོན་དམ་མ་རྟོགས་པའི། ནག་པོ་བདུད་རིགས་སྙིང་རེ་རྗེ། རྟ་བདུན་ཆས་དང་
བཅས་པ་ཕུལ། ཕ་མ་ལུས་ཀྱི་སྒྲོམ་བུ་དང་། ཤ་ཁྲག་འདྲེས་པའི་ཟླ་རོགས་དང༌། ཤ་
ལས་ཆད་པའི་བུ་ཚ་རྣམས། སྟོན་པ་ངའི་འཁོར་བྱེད་ན། ཁྱབ་པ་གཅིག་པུ་ཅི་ལ་
ཆགས། མ་ངུ་ང་ཡི་སྐྱབས་སུ་འདུ། འོན་ཏང་མྱ་ངན་སྡུག་བསྔལ་ཆད། མཐར་ཡང་
བླ་མེད་གོ་འཕང་ཐོབ། ཁྱབ་པས་སླར་ལ་ལན་ཞུས་པ། ཕ་མ་ཟླ་རོགས་འཁོར་རྣམས་
ཀུན། ཁོ་དག་དགའ་ནས་གཤེན་ཕྱིར་འབྲང་། ངའི་བུ་དང་བུ་མོ་གཉིས། མི་དགའ་
དབང་མེད་ཁྱོད་ཀྱིས་བརྐུས། བརྐུས་ནས་འཁོར་དང་གཡོག་བྱ་མོད། བསད་ནས་
གཏོང་པ་ཅི་སྟེ་ཨང་། ཚ་བོ་ཚ་མོ་མ་ཡིན་ནམ། ཕེ་ཤ་གཤེན་རབ་ཁྲེལ་མེད་པོ། འདི་
ལ་དེ་ལྟར་མི་བྱ་རུ། ང་ཡི་སེམས་ལ་བརྗོད་དུས་མེད། བུ་ཤ་བླན་པས་ཁྱོད་མ་ཐུབ།
ཝ་ལ་ཟ་མ་སྙིང་རེ་ན། སྡང་མིག་ཟློག་གིན་མཆེ་བ་གཙིགས། གཤེན་རབ་སྟོན་པས་
415



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཀའ་བསྩལ་པ། བདུད་རྗེ་ཁྱབ་པ་ཚུར་ཉོན་དང་། ཉེས་པ་མེད་པར་སྐྱོན་འགེལ་
ལམ། མ་བསད་པ་རུ་ཤ་རྩོད་དམ། མ་ཉེས་པ་རུ་བརླང་འདེབས་སམ། རང་གི་ལུས་
ལ་དཔེ་ལོང་ལ། གཞན་ལ་གནོད་པར་ཡེ་མ་བྱེད། རང་གི་བུ་སྟོར་ཞག་གསུམ་མི་
བཟོད་པར། གཞན་བུ་གཏན་དུ་ཅི་སྟེ་གསོད། ངའི་ཐུགས་རྗེའི་སྐྱབས་སུ་ཞུགས། མ་
བསད་ཕ་བུ་འཕྲད་དུ་བཅུག །བུ་མེད་ཁྱོད་ལ་རྫུན་ཟེར་ན། སྡོད་ཅིག་ང་ལ་བུ་ཤ་
དོས། ཁྱབ་པས་སླར་ལ་ལན་ཞུས་པ། གཤེན་རབ་དྲང་ཞིང་དཀར་པོ་ལགས། ཅི་
སྐད་གསུངས་པ་བདེན་པའི་རིགས། ཁྱབ་པ་ཕ་དང་བུ་སྤྲད་ན། གཤེན་ལ་བསོད་
ནམས་དཔག་ཏུ་མེད། ཆོ་འཕྲུལ་མི་སྟོན་ཞབས་ཏོག་བགྱི། བར་ཆད་མི་བགྱི་སྐུ་
འཁོར་བགྱི། ལོག་པར་མི་འདྲེན་བསྟན་པ་སྲུང་། བསླུ་བྲིད་མི་བགྱི་བཀའ་ལུང་ཉན།
དེ་ལྟར་བདུད་ཁྱབ་པ་དེ། བུ་མིང་སྲིང་ཡོད་བྱས་པས། ནམ་འཕྲད་ཙམ་ན་འབྲོས་ལ་
འགྲོ་སྙམ་ནས། སེམས་ལ་དད་པ་མ་སྐྱེས་པར། སྟོན་པའི་དྲུང་དུ་ཁས་བླངས། གཤེན་
རབ་སྟོན་པས་བཀའ་བསྩལ་པ། ཁས་བླངས་དམ་བཅས་གཞུང་ཚུགས་གྱིས། ཁྲིམས་
མ་ཐུབ་པར་ཕྱིར་ལོག་ན། རང་ལ་རང་གིས་མེས་སྲེག་ཡིན། བུ་མ་བསད་པར་ཕ་
དང་སྤྲད། དེར་ཁྱབ་པ་དང་འཁོར་ཤོར་བ་རྐྱ་བདུན་གྱིས། སྟོན་པ་ལ་ལྷ་ཕྱག་བཙལ་
ནས་སྐྱབས་སུ་གསོལ། འཁོར་ནི་གཏན་དུ་སྟོན་པའི་སྐུ་ལ་སྐྱབས་སུ་གསོལ། ཁྱབ་པ་
བུ་འདོད་སླུ་བ་བྱེད་པའོ། །སྟོན་པས་ཀྱང་མཁྱེན་ནས་ངོས་མ་བཟུངས་པར་ཁད་ཀྱིས་
གདུལ་བར་དགོངས་པའོ། །
དེ་ནས་ཀོང་རྗེ་དཀར་པོ་ཡང་། དད་པའི་སེམས་སྐྱེས་ནས། འཁོར་དང་གྲོགས་སུ་
བཅས། སྟོན་པ་གཤེན་རབ་ལ་བསྐོར་གྱིན་ལྷ་ཕྱག་འཚལ། བཏུད་ཅིང་མེ་ཏོག་ཕུལ།
མདངས་བསྟན་འཛུམ་ཕྱུང་ནས། ཚིག་གིས་འདི་སྐད་སྨྲས། སྔ་ན་མ་ཞུས་པའི་སྐྱེས་
མཆོག་ཁྱད་པར་ཅན། ཅི་བལྟས་མཛེས་པའི་སྐུ། ཅི་གསུང་སྙན་པའི་དབྱངས། ཅི་
416



མདོ་སྡེ།
མདོ་གཟེར་མིག
མཛད་ཐབས་ལ་མཁས་པའི་མི་མཆོག་ལགས། བདག་ཀྱང་འཁོར་དང་བཅས་ནས་
ཁྱོད་ལ་སྐྱབས་སུ་མཆི། རྟ་བདུན་བདུད་ཀྱིས་བརྐུས་ནས་བཅོལ་བ་ཆལ་དང་བཅས་
ནས་འབུལ། ཆལ་གྱི་དང་པོ་ཁབ་ཏུ་ཀོང་བཟའ་ཁྲི་ལྕམ་འབུལ། ཆལ་ཀྱི་འབྲིང་པོ་
གསེར་གཡུ་ཁལ་གྱིས་འབུལ། ཆལ་གྱི་ཐ་མར་ཀུན་ཀ་འབངས་སུ་མཆིས། དེ་སྐད་
ཅེས་སྨྲས་པས། རྟ་བདུན་མཁར་ནས་ཕྱུང༌། རྐོང་ཡུལ་བྲེ་སྣ་རུ་གསེར་གཡུ་བྲེས་
གཅལ། བྲེ་ལས་ཁལ་དུ་བསླང་། གཤེན་ལ་ཆལ་དུ་ཕུལ། ཀུན་ཀ་འབངས་སུ་ཆས།
སྟོན་པས་བཀའ་བསྩལ་པ། ལེགས་སོ་ལེགས་སོ་ཀོང་རྗེ་དཀར་པོ་ལེགས། ཁྱོད་ཀྱང་
སྔོན་ནས་དགེ་བ་ཐང་ཆོད་ཅིང་། ཉ་མཆོད་དུས་གཅིག་ཆགས་པས་མཐའ་འཁོབ་
གནས་འདིར་སྐྱེས། ཕྱི་ནས་འགྱོད་བསྐངས་བྱས་པས་སྟོན་པ་བདག་ཞལ་མཐོང་། ད་
ཡང་བདག་གི་ཡུལ་དུ་མངོན་སངས་རྒྱས་ནས་འགྲོ། སེམས་ཉིད་སྔ་མའི་འཕྲོ་ཡི་
བསམ་པ་བཟང་པོ་ཐང་ཤ་ཆོད། བདུད་ཀྱིས་མཚམས་སྦྱར། སྐྱོན་ལས་ཡོན་ཏན་
འབྱུང༌། བདག་གི་རྐྱེན་གྱིས་དེ་ནི་བླ་མེད་ཐོབ་པའོ། །བསམ་པ་བཟང་པོས་འཁོར་
ཡང་ཐར་པ་ཐོབ། རྒྱལ་པོས་ཅི་སྐད་སྨྲས་པ་དེ་བཞིན་ནོ། །དེ་སྐད་ཅེས་གཤེན་རབ་
ཀྱིས་བཀའ་བསྩལ་ནས། དགུང་གཅིག་བོན་རི་ཆེན་པོ་ལ་གཟིམ། ནངས་པར་དམུ་
ཁྲབ་ཤོལ་མོ་དང་། བསེའི་ཕུབ་མོ་གླིང་ཆེན་དང༌། དུང་འཕར་པོ་འཕར་ཆུང་དང་།
ལྕགས་མདའ་ལྕགས་གཞུ་རྣམས། བཀྲ་ཤིས་ས་རྟགས་སུ་བཞག་ནས། སྟོན་པས་སྤ་
དང་སུམ་པའི་བོན་པོ་ལ། བོན་དུ་འདྲེ་བཀར་དང་ཡུག་ཕུད་གཉིས་ཀྱི་ལུང་ཕོག །
ཡས་སྟགས་སུ་སྨན་བསང་དང་ཐོད་རུས་བསྟན། དེ་ནས་ཞལ་ནས་སྨོན་ལམ་
གསུངས་པ། མ་ནོར་ངེས་པའི་ལུང་བསྟན་དུ། སྔ་མའི་སྦྱངས་འཕྲོ་མེད་པ་ཡིས།
མཐའ་འཁོབ་མི་ཡི་ལུང་མི་གོ །དེ་ཕྱིར་ངེས་དོན་མ་བསྟན་ནོ། །ཕ་རོལ་ཕྱིན་པའི་
ཡར་སྟེགས་ཀྱང་། ལས་བཟང་བག་ཆགས་མེད་པ་ཡིས། མཐའ་འཁོབ་མི་ལ་མ་
417



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསྟན་ནོ། །མི་ཤེས་ཕྱིར་ན་མ་བསྟན་ནོ། །བདག་གིས་ཞལ་བསྟན་གསུང་བསྒྲགས་
བག་ཆགས་འདིས། ནམ་ཞིག་ངེས་དོན་ཤེས་ནས་ཐར་པ་ཐོབ་པར་ཤོག །གསུངས་
ནས་བདུད་འཁོར་དུ་འདུས་པ་གཡུང་དྲུང་སེམས་དཔའ་དང་། མི་འཁོར་དུ་འདུས་
ནས་གཡུང་དྲུང་སེམས་དཔའ་དང་། ཡི་དྭགས་འཁོར་དུ་འདུས་པ་གཡུང་དྲུང་
སེམས་དཔའ་དང་། དུད་འགྲོ་འཁོར་དུ་བསྡུས་པའི་གཡུང་དྲུང་སེམས་དཔའ་དང་།
དེ་ལྟར་འཁོར་ཐམས་ཅད་ཐུགས་རྗེའི་བྱིན་གྱིས་བརླབས་ནས། འོལ་མོ་ལུང་རིང་དུ་ཉི་
མའི་གཤེགས་ཤུལ་ལ་བྱོན་ནས་གཤེགས་པས། ཐུགས་རྗེའི་བྱིན་རླབས་ཀྱིས། སྐད་
ཅིག་མ་བདུན་གྱི་ཡུད་ཀྱིས་བྱོན་ཏོ། །དེར་གནས་མཆོག་དམ་པ་འོལ་མོ་ལུང་རིང་དུ།
འཁོར་དང་སེམས་ཅན་ཀུན་གྱིས་སྟོན་པའི་མདུན་བསུས་ནས། སྐོར་བ་བྱས་ཀྱིན་ལྷ་
ཕྱག་འཚལ། མེ་ཏོག་གཏོར་གྱིན་དར་འཕན་ཕྱར། མར་མེ་བལྟམས་ཀྱིན་སྤོས་དུད་
བཏང་། རྔ་གླིང་བརྡུང་གིན་གར་སྟབས་བསྒྱུར། དེ་ནས་དཔྱད་བུ་ཁྲི་ཤེས་ཀྱིས་སྣ་
དྲངས། སྟོན་པ་ལ་མཆོད་པ་ཕུལ་ནས་བསྟོད་པ། སྣང་སྲིད་རྒྱལ་ཁྱབ་ནམ་མཁའི་
ངང་། ཡེ་སྲིད་སྣང་གསལ་ཉི་མའི་ཐུགས། ཀུན་ལ་བྱམས་པའི་ཡབ་ཡུམ་མཆོག །
དུག་རྣམས་འདུལ་མཛད་སྨན་པའི་གཙོ། བདུད་ཀྱི་ཡུལ་དུ་རྟ་ཕྱིར་གཤེགས། སླད་
མའི་འཁོར་རྣམས་ཤིན་ཏུ་འཚེར། རྟ་དང་བདུད་དུ་ཆས་ནས་སུ། སྟོན་པས་འཁོར་
དུ་བསྡུས་ནས་བྱོན། རྒྱལ་བའི་སྐུ་ལ་ཕྱག་འཚལ་ལོ། །སྟོན་པའི་ཐུགས་རྗེས་བདུད་
དགྲ་བཅོམ། ད་ནི་བར་ཆད་བགེགས་མེད་དོ། །གཡུང་དྲུང་བོན་གྱི་བསྟན་པ་ནི།
ཤིན་ཏུ་རྒྱ་ཆེ་ཡོངས་ལ་བདལ། འོལ་མོ་ལུང་རིང་སེམས་ཅན་རྣམས། ཤིན་ཏུ་དད་
སྐྱེས་སྤྲོ་བ་དགའ། མཆོད་པ་རྒྱ་ཆེ་ཡོངས་སུ་བཤམས། སྟོན་པའི་སྐུ་ལ་ཡོངས་སུ་ཕུལ།
མཆོད་པ་དེའི་ཡོན་ཏན་གྱིས། ཀོང་རྗེ་དཀར་པོ་ལ་སོགས་ཏེ། ཁྱབ་པའི་ཕ་མ་གཡུང་
དྲུང་དང༌། གཞན་དག་སེམས་ཅན་གྲངས་མང་ཞིག །དམ་པའི་གནས་དེར་སངས་
418



མདོ་སྡེ།
མདོ་གཟེར་མིག
རྒྱས་སོ། །བདུད་རྗེ་ཁྱབ་པ་མ་རྒྱས་ལུས། དེ་ལ་ནེའུ་ཆུང་སྨན་གྱིས་སྨྲས། མ་རིག་
འགྲོགས་པའི་གྲོགས་པོ་ལགས། སངས་རྒྱས་པ་ཡང་ཤིན་ཏུ་དཀའ། གྲུབ་པ་ཞིག་ཀྱང་
མ་ཐོབ་པར། ད་རུང་ཁྱབ་པ་བདུད་དུ་འདུག །ཀུན་གཞི་རྣམ་པར་ཤེས་པ་ལ།
གཡུང་དྲུང་སེམས་དཔའ་ཅང་ལྡན་ནམ། ཁྱབ་པས་ཕྱིར་ལ་ལན་བཏབ་པ། ནང་
སེམས་དག་པ་ཕྱི་རུ་དབྱུང་། ཀུན་གཞི་རྣམ་པར་ཤེས་པ་ལ། གཡུང་དྲུང་སེམས་དང་
མ་ལྡན་ན། གཤེན་རབ་འཁོར་དུ་ཅི་ལ་མཆིས། ད་བུ་དང་བུ་མོ་ཁྲིད་ལ་ཤོག །གཤེན་
རབ་ཀྱིས་བཀའ་བསྩལ་པ། ཁྱབ་པ་བུ་དང་མ་སྤྲད་ན། བདག་གིས་ཁས་བླངས་རྫུན་
པོར་སོང་། སེང་གེ་རྒྱབ་བསྣོལ་བྲག་ཕུག་ཏུ། གསང་སྒོ་སྔགས་དང་ཕྱག་རྒྱས་བཅད།
གསང་སྒོམ་མཐིལ་དུ་ཕབ་པ་ཡི། འ་ཞ་གསང་བ་མདོ་སྡུད་ལ། སྟག་བུ་ཐུང་དང་
གཟིག་བུ་ཐུང༌། ནན་ཏན་གསང་བས་བཅོལ་ནས་འདུག ཡིད་ཀྱི་ཁྱེའུ་ཆུང་ཟུར་ཕུད་
ཅན། སེང་གེ་རྒྱབ་སྣོལ་བྲག་ཕུག་ནས། འ་ཞ་གསང་བ་མདོ་སྡུད་དང་། བདུད་ཀྱི་བུ་
གཉིས་ཁྲིད་ལ་ཤོག །ཡིད་ཀྱི་ཁྱེའུ་ཆུང་གིས་བྲག་ཕུག་སེང་མཆོངས་སུ། འ་ཞ་གསང་
ཐུབ་ལ། སྟོན་པའི་བཀའ་བསྒྲགས་ནས། གསང་ཐུབ་ནི་མངོན་པར་ཤེས་པ་དང་ལྡན་
པ་ཡིན་པས། གཤེན་རབ་ཀྱིས་བཀའ་ཡིན་པས། སྔགས་དང་ཕྱག་རྒྱའི་གསང་སྒོ་རྫུ་
འཕྲུལ་གྱིས་ཕྱེས་ནས། བདུད་ཀྱི་བུ་གཉིས་ཁྲིད་ནས་སྟོན་པའི་སྤྱན་སྔར་ཕྱིན། གཤེན་
རབ་ཀྱིས་བཀའ་བསྩལ་པ། བདུད་རྗེ་ཁྱབ་པ་ཚུར་ཉོན་དང་། ང་ལ་མ་བསད་མི་ཤ་
རྩོད། སྡིག་ཅན་གཤེན་རབ་མི་བོ་ཟེར། མ་ཉེས་མཐའ་ནས་མ་ཚངས་སམ། ད་ཡང་
དམ་ལས་མ་འདའ་བར། ཕ་བུ་འགྲོགས་ལ་དགེ་བཅུ་སྤྱོད། གཡུང་དྲུང་བོན་ལ་ཤེས་
རབ་སྦྱོངས། སེམས་ཅན་རྣམས་ལ་སྙིང་རྗེས་ཟུངས། དོན་དང་དེ་ལྟར་ལྡན་པ་ན།
འདིར་ཡང་དལ་འབྱོར་བདེ་བ་ལྡན། ཕྱི་མར་བླ་མེད་འབྲས་བུ་འཐོབ། ལོག་ན་ཉེས་
སྐྱོན་རང་ལ་འོང༌། དེ་སྐད་ཅེས་གསུངས་ནས་གཤེན་རབ་རི་རབ་ཀྱི་རྩེ་མོར་ཕྱུ་ཡི་
419



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཏོ་དཔྱད་ལ་གཤེགས་སོ། །སླད་ནས་བུས་ཁྱབ་པ་ལ་སྨྲས་པ། ཚེ་གཅིག་ཕ་རུ་
འབྲེལ་བ་གསོན། སྟོན་པས་རྣམ་པ་ཐམས་ཅད་མཁྱེན། ཕ་ལ་གདམས་ངག་གསུང་
ལུགས་ཀྱིས། ད་རུང་སྡིག་པ་ཅང་སྤངས་སམ། ད་ནི་དོན་འདི་བོར་བ་ནི། ཕ་བུ་
གཉིས་ཀྱང་གཏན་མི་འཕྲད། སྡུག་བསྔལ་རྣམ་སྨིན་རང་ལ་འོང་། དེ་ཕྱིར་དགེ་ལ་
ཐང་བཅད་དགོས། ཁྱབ་པས་བསམ་པ། བདུད་ཀྱི་བུ་སྟེ་ལོག་པའི་སེམས། ཝ་ལ་ཟ་
མ་སྙིང་རེ་ན། རྫུན་ཚིག་མཁན་གྱིས་གཏིང་ནས་བསྒྱུར། ང་ཡི་གྲོགས་ལ་མི་ཕན་ངེས།
སེམས་པའི་བསམ་པ་བྱུང་ནས། ཁར་ནི་མ་ཕྱུངས་པར་ཞེ་ལ་མྱ་ངན་གྱིས་ཤིན་ཏུ་ཟིན་
ནོ། །འ་ཞ་གསང་བ་མདོ་སྡུད་ཀྱིས་སྨྲས་པ། བདུད་ཀྱི་སྡིག་ལས་བོར་ནས། གཤེན་གྱི་
དགེ་ལས་འཇུས། དགེ་བསྙེན་གཡུང་དྲུང་ཁྱབ་པ། བདག་གི་གདམས་ངག་ཉོན། མ་
ནོར་ངེས་པ་ཡིན་པས་ད་ནི་མ་འགྱུར་ཞིག །འདི་ལ་བདེ་སྐྱིད་ལྡན་ནས་ཕྱི་མར་བླ་
མེད་འཐོབ། ཁྱབ་པས་ཕྱིར་ལ་ལན་བཏབ་པ། གཤེན་རབ་འཁོར་ལ་བསམ་གྱིས་མི་
ཁྱབ་ཀྱང༌། བདག་གི་བུ་གཉིས་བརྐུས་ནས་གསང་ཏེ་ཁྱོད་ལ་བཅོལ་བ་འདི། བདག་
ཀྱང་ཤིན་ཏུ་ཨེ་མ་ངོ་མཚར་སྐྱེས། ཁྱོད་ཀྱིས་གདམས་ངག་བདག་གིས་མཉན་པར་
བགྱི། ཁྱོད་ཉིད་ངེས་པར་ཅི་ལྟ་བུ་ཞིག་ཡིན། གསང་ཐུབ་ཀྱིས་ལན་སྨྲས་པ། དགེ་
བསྙེན་གཡུང་དྲུང་ཁྱབ་པ་བདག་ནི་འདི་ལྟར་ཡིན་ནོ། །ཤར་ཕྱོགས་ཀྱི་འཇིག་རྟེན་གྱི་
ཁམས་ཞི་བ་འོད་མ་རྒྱ་འབྱམས་བྱ་བ་ཞིག་ན། གཤེན་རབ་བཀའ་གསང་ཤེས་རབ་
རྒྱས་བྱ་བ་ཞིག་གིས། སྟོན་པ་མཛད་པའི་ཞིང་ཁམས་དག་པ་ཞིག་ན་འདུག་ཙམ་ན།
སྔ་ན་མ་བྱུང་བའི་འོད་ཟེར་ཤིན་ཏུ་གསལ་ལ་དྭངས་པ་ཞིག་འཕྲོས་པས། དེ་ལ་རབ་
ཏུ་ངོ་མཚར་སྐྱེས་ནས། སྟོན་པ་དེ་ལ་སྔ་ན་མེད་པའི་འོད་ཟེར་འདི་ཅི་ལྟ་བུ་ཞིག་གི་ཆོ་
འཕྲུལ་ལགས། ཞེས་དྲིས་པས་སྟོན་པ་དེའི་ཞལ་ནས། ཁྱེའུ་འ་ཞ་གསང་བ་མདོ་སྡུད།
དེ་ནི་ནུབ་ཕྱོགས་ཀྱི་འཇིག་རྟེན་ཤིན་ཏུ་མི་མཇེད་པ་ཞེས་བྱ་བ་ཞིག་ན། སྟོན་པ་
420



མདོ་སྡེ།
མདོ་གཟེར་མིག་
གཤེན་རབ་མི་བོ་ཞེས་བྱ་ཞིག་གིས། ཞིང་ཁམས་དེའི་སྟོན་པ་མཛད་པས་དེ་རབ་ཏུ་
མི་མཇེད་ལ་གདུལ་བར་ཤིན་ཏུ་དཀའ་བས། འོད་ཟེར་ཆེན་པོ་ཐུགས་ལས་ཡོངས་སུ་
སྤྲོས་ཤིང་བཀྱེ་བ་ཡིན་ནོ། །འོ་ཅག་གི་ཞིང་ཁམས་འདི། མི་མཇེད་པ་དང་ཉེ་བས་
འདི་ཀུན་ཡང་བྱིན་རླབས་ཀྱིས་འཕྲོས་པ་ཡིན་ནོ། །གསུངས་པས། བདག་དེ་ལ་ཤིན་
ཏུ་ཡང་སྤྲོ་བ་སྐྱེས་ནས། སྟོན་པ་དེ་ལ་ཞུས་ནས། འོ་ན་བདག་གཤེན་རབ་མི་བོ་དེ་ལ་
ཤིན་ཏུ་ཡང་དད་པ་སྐྱེས་ནས། དེའི་ཞལ་གཅིག་བསྟན་པར་ཁྱོད་ཀྱིས་བྱིན་རླབས་
ཤིག་འབྱུང་བར་ཞུ་ཞེས་སྨྲས་པས། སྟོན་པ་དེས་བདག་ཕྱག་རྒྱ་ཐལ་སྦྱོར་གྱི་བར་དུ་
བཅུག་ནས། དགེ་ལ་དད་པའི་ཁྱེའུ་འ་ཞ། འདིར་ལོ་བརྒྱར་དགེ་བ་སྤྱད་པ་བས།
དེར་དར་ཅིག་སྤྱད་ན་བསོད་ནམས་ཆེའོ། །འདིར་ལོ་བརྒྱར་ཚུལ་ཁྲིམས་བསྲུངས་པ་
བས། དེར་ཞག་གཅིག་བསྲུངས་པ་བསོད་ནམས་ཆེའོ། །འདིར་ལོ་བརྒྱར་སྦྱིན་པ་
བཏང་བ་བས། དེར་ཉིན་གཅིག་སྦྱིན་པ་བཏང་བ་བསོད་ནམས་ཆེའོ། །དེ་ཡང་ཤིན་
ཏུ་བསྲུང་དཀའ་བའི་ཕྱིར་ན་བསོད་ནམས་ཆེའོ། །དེ་ཡང་སེམས་ཅན་མོས་པ་མི་
གཅིག་ཕྱིར། གཤེན་རབ་མི་བོའི་ཞབས་ཀྱི་དྲུང་དུ་ཕྱིན་པར་ཤོག་གསུངས་ནས་བདག་
འཕངས་པས། གཤེན་རབ་མེ་ཏོག་གླིང་ལ་སྐུ་འཆགས་པའི་ཞབས་དྲུང་དུ་ལྷན་གྱིས་
བབས་པས། གཤེན་རབ་མི་བོའི་བདག་ཅི་ལྟར་ཡིན་པར་མཁྱེན་ནས། བདག་ལ་
བཀའ་བསྩལ་པ། ཁྱེའུ་ཆུང་གསང་ཐུབ་བདག་ལ་དད་པ་ནི་ཤིན་ཏུ་ཡང་ལེགས་ཏེ།
བདག་གི་འདུལ་བའི་ཞིང་ཁམས་འདི་ནི་ཤིན་ཏུ་གདུལ་དཀའ་ལ་རབ་ཏུ་མི་མཇེད་པ་
ཞིག་ཡིན་ནོ། །ཞེས་གསུངས་ནས། བདག་ཕྱག་གི་ཐལ་མོའི་སྟེང་དུ་བླངས་ནས། མི་
མཇེད་འཇིག་རྟེན་གྱི་ཁམས་འདི་བསྟན་པས། དུག་ལྔ་ཁ་ཚང་དུ་སྤྱོད་ཀྱིན་སྣང་བ་
དང༌། ཤིན་ཏུ་མི་མཇེད་ལ་རབ་ཏུ་བརྩོན་པ་ཆེ་བ་སྣང་བས། ཡ་ང་ཞིང་སྐྱི་འཇིགས་
ནས་རབ་ཏུ་ཡང་འདར་ཏེ་སོང་ནས། སྟོན་པ་ཁྱོད་ནི་ཞལ་ཁུམས། བདག་རང་གི་
421



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
གནས་སུ་ཁྱོད་ཀྱི་བྱིན་རླབས་ཀྱིས་བསྐྱལ་བར་ཞུ་ཞེས་སྨྲས་པས། གཤེན་རབ་ཀྱི་ཞལ་
ནས། ཁྱོད་དང་ང་གཉིས་སྔོན་གྱི་ལས་འཕྲོ་དུས་འདི་འཕྲད་པ་ཡིན། ལས་འཕྲོ་དང་
མཐུན་པས་ད་ནི་ཕྱིར་ལ་མ་ཕྱིན་ཏོ། །སྔོན་དང་པོ་འུ་བུ་གཉིས་ཚུལ་ཁྲིམས་ལྷན་ཅིག་
ཏུ་བསྲུངས་བ་ལ། སྐབས་དེར་སློབ་དཔོན་གཞན་དག་ཅིག་ལ་ལུང་མནོས་ནས་ཞི་
གནས་ལོ་གསུམ་བསྒོམས་པས། ཞིང་ཁམས་གཞན་དག་ཏུ་སྐྱེས་པའོ། །དེ་ནས་སླར་
ལ་ཡང་བདག་དང་ཚུལ་ཁྲིམས་བསྲུངས་ནས། དགེ་བའི་རླབས་སྤྱད་པས། ད་ལྟ་
བདག་དང་དུས་འདིར་འཕྲད་པའོ། །ད་ཡང་བདག་མྱ་ངན་ལས་འདས་ཙམ་ན།
ཁྱོད་ཀྱང་སྡོད་དེ་སངས་རྒྱས་པས། ད་ཡང་མ་འདར་བར་བྲག་སེང་གེ་རྒྱབ་བསྣོལ་གྱི་
ཕུག་ཏུ། གསང་བའི་སྒོམ་པ་གྱིས་ཤིག་གསུངས་ནས། ངེས་པའི་ལུང་ཕོག་པས།
བདག་ནི་ཤིན་ཏུ་ཡ་ང་བའི་མི་མཇེད་པའི་སེམས་ཅན་ལ་མི་ལྟ་བར་གསང་སྒོམ་བྱེད་
པས་གསང་ཐུབ་ནས། དགེ་བསྙེན་ཁྱེད་ཀྱི་བུ་གཉིས་ཀྱང་ང་ལ་བཅོལ་བའོ། །ངས་
ཀྱང་གནའ་བས་ད་བཟང་བར་ནི་གསོས། ངེས་པའི་དོན་གྱི་བདུད་ཀྱི་སེམས་ནི་དུལ་
བར་བཏུལ་ནས། ཕ་དང་སྤྲད་པ་ཡིན་པས། ད་ཡང་བུ་བཞིན་ཕ་ཡང་དགེ་བ་ཐང་
བཅད་ན། འདིར་སྐྱིད་ཕ་ལོག་གནས་སུ་བླ་མེད་གོ་འཕང་ཐོབ། ངེས་དོན་བསྟན་པ་
ཡིན་གྱི་དགེ་བསྙེན་སེམས་ལ་ཞོག །དེ་སྐད་ཅེས་འ་ཞས་ཁྱབ་པ་ལ་སྨྲས་སོ། །
དགེ་བསྙེན་ཁྱབ་པས་ཀྱང་སེམས་མ་དད་ཀྱང་། ལུས་གུས་པའི་ཚུལ་བསྟན་ཏོ། །
འ་ཞ་གསང་བ་མདོ་སྡུད་ཀྱང་། བྲག་སེང་གེ་རྒྱབ་བསྣོལ་གྱི་བྲག་ཕུག་ཏུ། གསང་
སྒོམ་མཐིལ་དུ་འབེབས་སུ་གཤེགས་སོ། །དགེ་བསྙེན་ཁྱབ་པས་ཀྱང་། བུད་མེད་ལ་
སོགས་ཏེ། གཤེན་རབ་ཀྱི་འཁོར་གཡུང་དྲུང་སེམས་དཔའ་བྱེ་མའི་ལ་ཙམ་ཞིག་དགེ་
སྦྱོར་བྱེད་པའི་ལན་མོ། །སེམས་ལ་དད་པ་མ་སྐྱེས་ཀྱང་། ལུས་ཀྱི་ཞག་གསུམ་སྤྱོད་
ཚུལ་བསྟན། དེ་ནས་ནགས་ཚལ་དགོན་པ་རུ། བུ་གཉིས་མ་དང་གསུམ་པོ་ལ། དགེ་
422



མདོ་སྡེ། །
མདོ་གཟེར་མིག །
༼ཁ༽
བསྙེན་ཁྱབ་པས་འདི་སྐད་སྨྲས། བུད་མེད་བྱ་བ་མིའི་རོགས། བུ་ཚ་བྱ་བ་ཕ་ཕྱིར་
འབྲེངས། གཤེན་གྱིས་བསླུས་པ་ཁྱེད་ཅི་ཉེས། རང་རེ་རྒྱལ་ས་མི་འཛིན་ནམ། རྒྱལ་
ས་དེང་སང་སྟོང་པར་ལུས། མིའི་གཡོག་འཁོར་ཅི་ལ་བྱེད། རང་གི་རྒྱལ་སར་ལ་
འུར་འདོང་། དེ་སྐད་ཁྱབ་པས་མ་སྨད་ལ་སྨྲས་པ། མ་སྨད་ཀྱིས་ཕྱིར་ལ་ལན་བཏབ་
པ། སོལ་བའི་དུམ་བུ་ལ་ལྗོན་ཤིང་མི་སྐྱེའོ། །ས་བོན་མེས་ཚིག་ལ་འབྲས་བུ་མི་སྨིན་
ནོ། །བདུད་རྗེ་ཁྱབ་པ་ལ་འདུལ་དུས་མི་འོང་ངོ༌། །སྐྱོན་གྱི་ཕུང་པོ་ཡོན་ཏན་ད་མི་
རེའོ། །བདག་ཅག་མ་སྨད་གསུམ་ནི་གླུ་ཚིག་མི་ཉན། གཡུང་དྲུང་བོན་ནི་བདེན་པ་
ཡང་དག་གོ །སྟོན་པའི་བཀའ་ནི་ངེས་པ་ཡང་དག་གོ །འཇིག་རྟེན་གྱི་ཁམས་ནི་སྒྱུ་
མར་སྣང་ངེས་སོ། །སེམས་ཅན་གྱི་ལས་ནི་སྡུག་བསྔལ་སྤྱོད་ངེས་སོ། །དེ་སྐད་ཅེས་
སྨྲས་ནས་བྲོས་ཏེ་སོང་ངོ༌། །ཁྱབ་པས་ཕྱིར་འབྲེངས་ནས་སྨྲས་པ། སེམས་ཅན་ལུས་རེ་
སྐྱེས་པས་ལས་ཀྱི་སྐལ་རེ་སྤྱོད། ད་ལྟ་ཁྱེད་ཀྱི་ལས་སྐལ་དེ་ཡིན་འདྲ། བདག་ནི་ལས་
ངན་དེ་ལྟ་བུ་མི་སྤྱོད་ཀྱི། གནས་འདིར་ལན་གཅིག་སྤྱོད་ཚུལ་སྟོན་པ་ཡང་། ཁྱེད་
དང་འཕྲད་ནས་ཁུགས་སུ་རེ་བ་ཡིན། ཁྲེལ་གཞུང་བག་ཙམ་ཁྱེད་ལ་ཡོད་པ་ན། ངའི་
ཆུ་ཚིག་ཁྲོམ་དུ་མ་བསྒྲགས་ཤིག་ཅེས་སྨྲས་པས། དེ་ལ་མ་སྨད་ཀྱི་བསམ་པས་སུ། མ་
རིག་པའི་ཕ་དང་གྲོགས་ཡིན་པས། ཁྲེལ་དང་གཞུང་གིས་རྐུ་ཚིག་མ་སྨྲས་པར། མ་
སྨད་གསུམ་ཤམ་པོ་ལྷ་རྩེར་བྲོས་ཏེ་ཕྱིན། ཁྱབ་པ་ཡི་མུག་ག་ཆད་པས་བསམ་པ་ལ།
རོགས་ལ་མ་ཕན་པའི་བུ་སྨད་འདི། དོ་མོད་ཅི་སོད་བྱ་ལ་འབྲོས་པར་དྲན། ཕར་ཕྱེད་
ཚུར་ཕྱེད་ནམ་གྱི་གུང་ཤེད་ན། བདུད་ཀྱི་མདའ་གཞུ་ཁྱེར་ནས་གསོད་དུ་ཕྱིན། ཤམ་
པོ་ལྷ་རྩེའི་ནང་ན་ཉལ་ནས་སྣང༌། གསུམ་ཁ་རྒྱུ་བར་དྲན་ནས་གདུག་པའི་མདའ་
འཕངས་ནས། ཕོག་པ་བས་དྲུང་དུ་ཡང་མ་ཕྱིན། སྟོན་པའི་ཐུགས་རྗེ་བྱིན་རླབས་
ཀྱིས། བདུད་མདའ་མེ་ཏོག་སྣ་དགུར་སྤྲུལ་གྱིས་སོང་ངོ༌། །ཁྱབ་པ་སྐྱེངས་ནས་ཕྱིར་
423



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལ་བྲོས་ནས་ཕྱིན། ནངས་པར་ལུས་ཀྱི་བོན་སྤྱོད་བྱེད་ཚུལ་བསྟན། དགོང་ཀ་བསམ་
པ་ངན་པ་བཏང་བས་སུ། རིན་ཆེན་གཏེར་མཛོད་གངས་ཀྱིས་མནན་པ་ན། གཤེན་
རབ་ལོངས་སྤྱོད་རྐྱེན་དང་འབྲལ་བར་དྲན། བདུད་ཀྱིས་ཁ་བ་ཡར་མར་ས་གཞི་ཕབ།
རིན་ཆེན་གཏེར་ལ་ཉེ་ཡང་མ་ནུས་པར། མཐའི་ར་བ་ཐམས་ཅད་སྤ་བའི་གངས་ཀྱིས་
བསྐོར། ནོར་སྲུང་འཛམ་བྷ་ལྷ་ཡིས་བྱིན་རླབས་སོ། །ཁྱབ་པ་སྐྱེངས་ནས་ཕྱིར་ལ་བྲོས་
ནས་ཕྱིན། ནངས་པར་ལུས་ཀྱི་བོན་སྤྱོད་བྱེད་ཚུལ་བསྟན། དགོང་ཀ་བསམ་པ་ངན་
པ་བཏང་བས་སུ། པདྨའི་སྡོང་པོ་དགུ་འདུས་བཅད་པ་ན། གཤེན་རབ་ལོངས་སྤྱོད་
རྐྱེན་དང་འབྲལ་བར་དྲན། བདུད་ཀྱི་སྟ་རེས་སྡོང་པོ་མཚན་བཅད་ན། ཐོ་རེངས་སྐར་
ཆེན་ནམ་མཁར་ཤར་ཙམ་ན། སྟོན་པའི་ཐུགས་རྗེ་བྱིན་རླབས་ཀྱིས། ཤིང་གི་ཤུན་པ་
ཙམ་ཡང་ཆོད་པར་མ་ནུས་ནས། ཁྱབ་པ་སྐྱེངས་ནས་ཕྱིར་ལ་བྲོས་ནས་ཕྱིན། ནངས་
པར་ལུས་ཀྱི་བོན་སྤྱོད་བྱེད་ཚུལ་བསྟན། དགོང་ཀ་བསམ་པ་ངན་པ་བཏང་བས་སུ།
སྨན་དང་འབྲུ་ཡི་ནགས་ཚལ་སད་ཀྱིས་བསད་པ་ན། གཤེན་རབ་ལོངས་སྤྱོད་རྐྱེན་
དང་འབྲལ་བར་དྲན། བདུད་ཀྱི་དུག་སད་ཡས་མར་མཚན་བཏང་ན། སྟོན་པའི་
ཐུགས་རྗེ་བྱིན་རླབས་ཀྱིས། མེ་ཏོག་གཅིག་གི་འོད་ཀྱང་ཡལ་བར་མ་ནུས་ནས། ཁྱབ་
པ་སྐྱེངས་ནས་ཕྱིར་ལ་བྲོས་ནས་ཕྱིན། །
༧ ནངས་པར་ལུས་ཀྱི་བོན་སྤྱོད་བྱེད་ཚུལ་བསྟན། དགོང་ཀ་བསམ་པ་ངན་པ་
བཏང་བས་སུ། བུད་མེད་བྱ་བ་ཉོན་མོངས་གཞི་མ་ཡིན། ཅི་ལྟ་བུའི་སེམས་ཀྱང་ཐང་
ཆོད་ཉུང་། གཤེན་རབ་བཙུན་མོ་རྣམས་ལ་བསླུ་བར་དྲན། ཧོས་བཟའ་ཀོང་བཟའ་
དཔོ་བཟའ་གསུམ། གཤེན་རབ་བཙུན་མོ་གསུམ་བསོགས་ནས། ཚིག་བཤད་འདི་
སྐད་སྦྲེལ་ནས་ཁྱབ་པས་སྨྲས་པ། དང་པོ་བདག་དང་གཤེན་རབ་འགྲས། འགྲས་པ་
བསྡུམ་ནས་དད་པ་སྐྱེས། བུད་སྨད་ཀུན་ཀྱང་འཁོར་དུ་ཕུལ། ཕ་དང་མ་ཡང་འཁོར་
424



མདོ་སྡེ།
མདོ་གཟེར་མིག
༼ཁ༽
ལབ།5
དུ་ཕུལ། བདག་རང་ཉིད་ཀྱང་འཁོར་དུ་མཆིས། ཅི་ཟེར་མི་བདེན་ཅི་བྱེད་བདེན། ད་
ལྟ་འཁོར་གྱི་དམ་པ་ལགས། སྟོན་པ་གཤེན་རབ་མི་བོ་ལ། སྣང་སྲིད་སེམས་ཅན་ཀུན་
རེ་བས། ཕུ་ཡི་སྐུ་འཁོར་གཤེགས་ཙམ་ན། ཕྱ་ལྕམ་གུང་མ་རོན་དང་རོལ། བཙུན་མོ་
གསུམ་ལ་ཅི་ཞིག་སྨན། གཉན་གྱི་བྱད་འགྲོལ་མཛད་ཙམ་ན། ཐང་ང་གཉན་མོ་ཐང་
དང་རོལ། བཙུན་མོ་གསུམ་ལ་ཅི་ཞིག་སྨན། ལྷའི་གསོལ་ཁ་བྱེད་ཙམ་ན། ལྷ་ལྕམ་
མེ་ལོང་རྒྱལ་དང་རོལ། བཙུན་མོ་གསུམ་ལ་ཅི་ཞིག་སྨན། ཀླུའི་དངོས་གྲུབ་ལེན་ཙམ་
ན། ཀླུ་བཟའ་འོད་ལྡན་མ་དང་རོལ། བཙུན་མོ་གསུམ་ལ་ཅི་ཞིག་སྨན། ཕྱི་མ་ཐམས་
ཅད་དེ་དང་མཚུངས། ལན་གཅིག་གཤེན་རབ་སྡིག་པའི་ཕྱིར། སངས་པོ་འབུམ་ཁྲི་
ཐུགས་ཀྱི་བཅུད། ཡིག་འབྲུ་ཁྲི་དང་འབུམ་ཡོད་པས། ཡིད་ཀྱི་ཁྱེའུ་ཆུང་ལ་བསྐུར་
ནས། གཏོའི་བཀའ་སྒྲོམ་ཡང་ཆུང་དུ། ཐ་རམས་རྒྱ་ཡིས་བསྡམ་ནས་ཡོད། བོན་གྱི་
ཕུགས་ནི་འདི་ལ་ཐུག །སྣང་མའི་ཞུགས་ལ་བསྲེགས་ལ་བཏང༌། བོན་དང་བྲལ་ནས་
གཤེན་རབ་ལ། རེ་ཞིག་འགུགས་པ་ཡེ་མ་མཆིས། འོ་སྐོལ་བཙུན་མོ་འཁོར་བཅས་
དང་། མི་འབྲལ་མཉམ་དུ་འགྲོགས་སུ་མཆི། སྙིང་ཚིག་ལགས་ཀྱིས་གསན་པར་ཞུ།
དེ་སྐད་ཅེས་བཙུན་མོ་གསུམ་ལ་སྨྲས་པས། ཧོས་བཟའ་རྒྱལ་མེད་སེམས་ལ་ནི། དེ་
ཡང་ཅིས་ཀྱང་བདེན་མི་སྲིད། བདེན་ན་གཤེན་རབ་ཉིད་མཁྱེན་སྐད། ཚིག་ཏུ་ཡང་
ནི་དེ་སྐད་སྨྲས། སེམས་ལ་ཁུ་འཕྲིག་དུམ་ཡང་མེད། བཙུན་མོ་གཉིས་ཀྱི་སེམས་ལ་ནི།
མི་བདེན་སེམས་པ་ཐང་མ་ཆོད། བདེན་ནམ་བསམ་པའི་སེམས་ཀྱང་བྱུང་། བདེན་
ན་ཉོན་མོངས་སེམས་ཀྱང་སྐྱེས། ཐང་མ་ཆོད་པའི་སེམས་ལ་འཕྲིག །བདུད་ནི་བཙུན་
མོའི་སྙིང་ལ་ཞུགས། དུག་ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་
ལ་ཕུལ། ཡིད་ཀྱི་ཁྱེའུ་ཆུང་བྲེད་ཀྱིས་སད། སྙིང་རྩ་འཕྲིག་གིན་ལུས་པོ་འགུལ། ཅི་
ཉེས་བསམས་ནས་བལྟས་ཙམ་ན། བཙུན་མོ་དཔོ་བཟའ་ཀོང་བཟའ་དང་། བདུད་རྗེ་
425



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཁྱབ་པ་ལག་རིང་གསུམ། དུག་འཚེར་མང་པོའི་མེ་སྤུངས་ནས། གཏོ་སྒྲོམ་ཡང་ཆུང་
སྲེག་གིན་སྣང་། ཀུས་བཏབ་དམག་བཟློག་བརྒྱུགས་ཙམ་ན། བདུད་རྗེ་ཡུལ་དུ་བྲོས་
ཏེ་སོང་། ཁྱེའུ་ཆུང་གིས་མེ་ལ་བསྙབས་པ་ལ། བེའུ་བུམ་ཚིག་འཕྲོ་སྤར་གང་ཐོབ། ཕྱི་
མ་དུག་ཚེར་མེ་ཡིས་ཚིག །ཡིད་ཀྱི་ཁྱེའུ་ཆུང་ཡི་ཆད་ནས། བཙུན་མོ་གསུམ་ལ་ཚིག་
སྨྲས་པ། བུད་མེད་བློ་ལ་སྙིང་པོ་མེད། དཔེར་ན་སྔོན་པོ་ཆུ་དང་འདྲ། ཆུའི་སྙིང་པོ་
སྦུ་བ་ཡིན། དེ་ལ་བཟུང་ཞིང་བརྟགས་པ་མིན། ཕྱི་རབས་སེམས་ཅན་བསྟན་པ་རུ།
སངས་པོ་འབུམ་ཁྲི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་ནི། སྣང་སྲིད་
སིལ་བུར་འཆད་པའི་རྒྱུ། བདུད་དང་བཙུན་མོས་ཞུགས་ལ་བཞེས། ཡི་གེ་གླེགས་བམ་
རྒྱུད་བྲིས་ནས། ཕྱི་རབས་སེམས་ཅན་ཇི་ལྟར་དྲང་། ཕྱི་རབས་སེམས་ཅན་ཅི་ལྟར་
བཀྲིད། བོན་གྱི་བསྟན་པ་དེར་ནུབ་བོ། །ཅེས་སྨྲས་པས། གཡུང་དྲུང་སེམས་དཔའི་
འཁོར་མང་པོ་ཡང་། བོན་གྱི་བསྟན་པ་ནུབ་བོ་ཟེར་ནས་ཀུན་ངུས་སོ། །བཙུན་མོ་
གཉིས་ཀྱང་བདུད་སྙིང་དུ་ཞུགས་པ་བྲོས་པས། དྲན་པ་རྙེད་ནས་བརྒྱལ་ཏེ་སོང་ངོ༌། །
དེར་བདུད་ཁྱབ་པས་རང་ཡུལ་མུན་པའི་གླིང་བཟུང་། ལྕགས་མཁར་སྒོ་བརྒྱའི་རྩེ་
སྟོད་ན། སེམས་ཅན་བདུད་དང་འདྲ་བ། བློ་ཕྱིན་ཅི་ལོག་ཏུ་བལྟས་པ་མང་པོ་འཁོར་
དུ་བསྡུས་ནས་འདུག་གོ །
དེའི་ཚེ་དེའི་དུས་ན། ཤེལ་གྱི་གུར་ནང་ན་གཤེན་རབ་ཕྱུའི་གཏོ་དཔྱད་མཛད་པ།
ཐུགས་རྗེས་གཏོ་དང་དཔྱད་མཛད་པས། ཕྲུ་ཡི་བར་ཆད་ནད་ཀྱང་སོས། འགྲོ་བའི་
དོན་དེ་མཐར་ཕྱིན་ནས། གཡུང་དྲུང་སེམས་དཔའི་འཁོར་དང་བཅས། འོལ་མོ་ལུང་
རིང་གནས་སུ་བྱོན། བོན་གྱི་བསྟན་པ་ནུབ་བོ་ཟེར། འཁོར་རྣམས་ཐམས་ཅད་ཀུན་
ངུ་ཡིན་འདུག །རྣམ་པ་ཐམས་ཅད་མཁྱེན་པ་ཡིས། ཅི་ལྟར་ཡིན་པར་གསལ་ལགས་
ཀྱང་། འགྲོ་བའི་དོན་དུ་ལྡེམ་དགོངས་གསུངས། ཁྱེད་རྣམས་ངུ་བ་ཅི་ཕྱིར་དུ། བོན་གྱི་
426



༼ཁ༽
མདོ་སྡེ།
མདོ་གཟེར་མིག
བསྟན་པ་ཇི་ལྟར་ནུབ། དེ་སྐད་ཅེས་སྟོན་པས་བཀའ་བསྩལ་པས། འཁོར་རྣམས་དུ་
བའི་འཕྲོ་བཅད་ནས། ཡིད་ཀྱི་ཁྱེའུ་ཆུང་གིས་གསོལ་པ། རྣམ་པ་ཐམས་ཅད་མཁྱེན་
པའི་གཤེན་རབ་ལགས། མེ་ལོང་གཡའ་དག་བཞིན་དུ་མ་རྨོངས་གསལ་ལགས་ན།
ལོག་པའི་གཞི་ཆེ་བཙུན་མོ་དང་། བར་ཆད་ཁྱབ་པ་བདུད་ཀྱི་བུས། བཀའི་གཏོ་སྒྲོམ་
ཡང་ཆུང་དུ། སངས་པོ་འབུམ་ཁྲི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་
བཅུག །སྣང་སྲིད་སིལ་བུར་འཆད་པ་ཡི། གཏོ་སྒྲོམ་མེ་ལ་བསྲེགས་པས་དུས། ཡིད་
ཀྱི་ཁྱེའུ་ཆུང་གིས་དེ་སྐད་ཞུས། སྟོན་པས་དེ་ལ་བཀའ་བསྩལ་པ། བཙུན་མོ་བརྒྱལ་བ་
ཡར་ལོངས་ལ། འཁོར་རྣམས་མ་བརྒྱལ་མྱ་ངན་འཕྲོ་ཆོད་ཅིག །བཀའ་ལུང་ངེས་པར་
སྟོན་པས་བསྟན། དེ་སྐད་ཅེས་སྟོན་པས་གསུངས་པས། དར་དཀར་གྱི་ཁྱོགས་ལ་
བཙུན་མོ་བརྒྱལ་བ་བཏེགས། འཁོར་ཐམས་ཅད་མྱ་ངན་སངས་ནས། སྟོན་པའི་སྤྱན་
སྔར་ཀུན་འཚོགས་ནས། ལུས་བཏུད་བཞིན་བསྟན། སེམས་ཀྱིས་དད་པ་སྐྱེད། དེ་
ལ་སྟོན་པས་བཀའ་བསྩལ་པ། བདུད་ཀྱི་བར་ཆད་མེད་ན་གཤེན་རབ་ཡེ་མི་འབྱུང་།
འཁོར་བ་གོང་དུ་སྟོང་ན་སེམས་ཅན་ཐར་ཀྱང་ཟིན། འདི་ལ་བརྒྱལ་གྱིན་མྱ་ངན་བྱེད་
པ་ནི། བསླུས་ནས་ནག་པོ་བདུད་དུ་གྱུར་ནས་ལོག་པར་ཕྱོགས་པ་ཡིན། བདུད་ཀྱི་
བར་མི་ཆོད་པའི་དགེ་བ་སྤྱོད། གཉིས་པོའི་སེམས་ནི་དངོས་པོ་བདུད་དང་འདྲེས་
པ་ཡིན། བར་ཆད་འོང་པའི་རྒྱུ་ཡང་དངོས་པོ་དེ་ཉིད་ཡིན། མི་རྟག་སྒྱུ་མར་སོང་ལ་
དགེ་ལ་ཐང་ཆོད་དགོས། ངེས་པར་བསྟན་པ་ཡིན་གྱི་སེམས་ཀྱི་དཀྱིལ་དུ་ཞོག །སྟོན་
པས་བཀའ་བསླབས་པས། གཡུང་དྲུང་སེམས་དཔའི་འཁོར་རྣམས་ཀྱང་། ཤིན་ཏུ་སྤྲོ་
བ་སྐྱེས་ནས་གདོང་གི་མཆི་མ་ཐམས་ཅད་ཁྲུས་ཀྱིས་བཀྲུས་ནས། སྟོན་པ་ལ་མཆོད་པ་
ལུགས་སུ་ཕུལ་ལོ། ། །
དེ་ནས་ཡིད་ཀྱི་ཁྱེའུ་ཆུང་གིས་བདུད་ཀྱི་མེ་ནང་ནས། བེའུ་བུམ་ཚིག་འཕྲོ་གཅིག་
427



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཐོབ་པ། སྟོན་པ་ལ་ཕུལ་ནས་ཞུས་པའི་མདོ། ཐམས་ཅད་མཁྱེན་པའི་སྟོན་པ་གཤེན་
རབ་ལགས། ཚིག་འཕྲོ་བེའུ་བུམ་འདི་ལ་བསྟན་པའི་ས་བོན་འཚལ་མི་འཚལ། ཁྱབ་
པ་ལག་རིང་འདི་ལ་དགྲར་མེད་ན། སྟོན་པས་ཐམས་ཅད་འདུལ་ཀྱང་འདི་མ་ཐུབ།
འདིའི་རྒྱུ་འབྲས་བདག་ཅག་འཁོར་རྣམས་ཀུན་ལ་བཤད་དུ་གསོལ། བཙུན་མོ་ཧོས་
བཟའ་རྒྱལ་མེད་མས་གསོལ་བ། གཏོ་སྒྲོམ་བསྲེགས་པའི་གྲོས་ལ་བདག་མ་གཏོགས་
ཏེ། ཆ་ཡོད་ཀུན་ལ་མ་སྨྲས་པའི་འགྱོད་ཅིག་མཆིས། དེ་ཡང་དབང་པོའི་སེམས་ནི་
ཞན་པས་རྟུལ། བཙུན་མོ་དཔོ་བཟའ་ཀོང་བཟས་གསོལ་བ། བདུད་ཀྱི་གླུ་ཚིག་བདེན་
ནམ་སེམས་པ་དང་། མི་བདེན་སེམས་པའི་ཏུར་འཕྲིག་སེམས་ལ་ཟོས། ཏུར་འཕྲིག་
སྐྱོན་གྱིས་བདུད་ཀྱི་དབང་དུ་བསྡུས། དེ་ཕྱིར་ཏུར་འཕྲིག་མི་བགྱིད་དགེ་ལ་ཐང་ཆོད་
དོ། །ནེའུ་ཆུང་གིས་གསོལ་པ། བདུད་ཀྱི་སྐྱོན་གྱིས་བདག་ཅག་བསླུ། གླུ་ཚིག་དེ་ལ་
ཏུར་འཕྲིག་སེམས་ལ་མེད། ཁྱབ་པས་དམ་ལ་ལྡོག་གོ་བྱོས་ལ་ཀུན་ལ་བརྡ་སྦྱར་དུ།
བདུད་ཀྱིས་དམ་བསྩལ་ཁྲེལ་དང་གཞུང་ལ་བསམ།
༧ གཤེན་རབ་ཀྱིས་བཀའ་བསྩལ་པ། འཁོར་རྣམས་ད་རུང་སེམས་ཅན་ཡིན།
བདུད་ལྔ་མ་ཆོམས་སྐྱོན་སྒྲིབ་ཀྱིས། སེམས་ལ་དེ་ཙམ་ལས་མི་བཏུབ་གསུངས་ནས།
བེའུ་བུམ་ཚིག་འཕྲོར་གཟིགས་པས། ཡི་གེ་དཔའ་བོ་འབྲུ་ལྔ་མ་ཚིག་གསལ་བར་སྣང་།
དཔའ་བོ་འབྲུ་ལྔ་ཕྱག་ཏུ་བསྣམས། ཞལ་ནས་སྨོན་ལམ་འདི་སྐད་བཏབ། ཡི་གེ་
དཔའ་བོ་བདུད་ལས་དཔལ། ཡེ་ཤེས་ལྔའི་སྙིང་པོ་ཡིན། སེམས་ཅན་རྣམས་ཀྱི་བསོད་
ནམས་ཡིན། དུས་གསུམ་སྟོན་པའི་ཐུགས་རྗེ་ཡིན། དུག་ལྔ་འཇོམས་པའི་གཉེན་པོ་
ཡིན། ལྷ་ལྔ་སྐུ་ལྔའི་ཕྱག་རྒྱ་ཡིན། སྐུ་དང་གསུང་དང་ཐུགས་དང་གསུམ། ཡོན་ཏན་
འཕྲིན་ལས་ལྔ་ཉིད་ཡིན། བདུད་ཀྱི་དམོད་མོ་དབང་ཆེ་ཡང་། སྟོན་པའི་ཐུགས་རྗེ་
དོས་དྲག་པས། ཡིག་འབྲུ་ཁྲི་འབུམ་བསྲེགས་པ་ཡང་། དཔའ་བོ་འབྲུ་ལྔའི་རྒྱུ་ཡོད་
རU
428



མདོ་སྡེ།
མདོ་གཟེར་མིག
༼ཁ༽
པས། བདག་གི་རྐྱེན་གྱི་བསོད་ནམས་ཀྱིས། དུད་པ་གནམ་ལ་སོང་བ་ཡང་། བོན་
དང་གཤེན་དུ་དར་བར་ཤོག །མེ་ལྕེ་བར་དུ་ཤར་བ་ཡང་། བོན་དང་གཤེན་དུ་དར་
བར་ཤོག །འདབ་མ་ས་ལ་ལྷགས་པ་ཡང་། བོན་དང་གཤེན་དུ་དར་བར་ཤོག །སྟོན་
པས་སྨོན་ལམ་དེ་སྐད་གསུངས་པས། བདུད་ཀྱི་ལན་ཆགས་ནི་ཁེར། སེམས་ཅན་གྱི་
བསོད་ནམས་དང་། སྟོན་པའི་ཐུགས་རྗེ་འཛོམས་པས་སུ། དུད་པ་གནམ་དུ་སོང་བ་
ན། གནམ་བོན་འབུམ་ཕྲག་མཐའ་ཡས་པར་བྱུང་ནས། སེམས་ཅན་གྱི་དོན་མཛད་
དོ། །མེ་ལྕེ་བར་དུ་སོང་བ་ལས། བར་བོན་འབུམ་ཕྲག་གྲངས་མེད་པར་བྱུང་ནས།
སེམས་ཅན་གྱི་དོན་མཛད་དོ། །འདབ་མ་ས་ལ་ལྷགས་པ་ལས། ས་བོན་འབུམ་ཕྲག་
མཐའ་ཡས་པར་བྱུང་ནས། སེམས་ཅན་གྱི་དོན་མཛད་དོ། །ཡི་གེའི་ས་བོན་དཔའ་བོ་
འབྲུ་ལྔ་ལས། འཕྲུལ་གྱི་ཡི་གེ་སུམ་ཅུ་རྩ་བརྒྱད་གྱེས་སོ། །སྟོན་པའི་ཐུགས་རྗེས་བོན་
གྱི་བསྟན་པ་དར་ཞིང་རྒྱས་པར་འགྱུར་རོ། ། །
དེ་ནས་ཡང་སྟོན་པ་གཤེན་རབ་ཀྱིས། འཁོར་གཡུང་དྲུང་སེམས་དཔའ་ཐམས་ཅད་
ལ། བདུད་ཀྱི་ངེས་ཚིག་རྒྱུ་འབྲས་གཏན་ལ་ཕབ་ནས་བསྟན། འོ་ཅག་མངོན་སངས་
མ་རྒྱས་པ། བདུད་ལྔས་དམ་དུ་བཅིངས་ནས་འདུག །བདུད་ལྔ་བྱ་བ་འདི་ལྔ་ཡིན།
མ་རིག་འཁྲུལ་པའི་བདུད་དང་གཅིག །ཆགས་འཁོར་ཉོན་མོངས་བདུད་དང་གཉིས།
ཕུང་པོ་ལུས་ལེན་བདུད་དང་གསུམ། འཆི་བདག་ལས་བཙན་བདུད་དང་བཞི། སྒྱུ་
མ་གཟུགས་བརྙན་བདུད་དང་ལྔའོ། །བདུད་དེ་ལྔ་ནི། དུག་ལྔ་ལས་རྒྱུ་བསྐྱེད། ཕུང་
པོ་ལྔ་ལ་གནས་འཆལ། གྲུབ་པ་ལྔ་ཐོབ་ཏུ་མི་སྟེར་བར་འགོག །དེ་ལྔ་གཉེན་པོ་ཡེ་
ཤེས་ལྔས་ཆོམས། ཆོམས་པའི་དུས་སུ་ལྷ་ལྔར་འགྱུར་རོ། །ཡིད་ཀྱི་ཁྱེའུ་ཆུང་གིས་སྟོན་
པ་ལ་གསོལ་པ། སྟོན་པ་གཤེན་རབ་ལགས། བདུད་རྣམ་པ་ལྔ་པོ་དེ་དག །དུག་ལྔ་
ལས་རྒྱུ་སྐྱེས་པ་ན། ཅི་ལྟར་སྐྱེས་པ་ལགས། ཕུང་པོ་ལྔ་ལ་གནས་འཆའ་ན་ཅི་ལྟར་
429



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཆའ་བ་ལགས། གྲུབ་པ་ལྔ་ཐོབ་ཏུ་མི་སྟེར་བར་འགོག་ན་ཅི་ལྟར་འགོག་པ་ལགས།
དེ་ལྟར་ཡེ་ཤེས་ལྔའི་གཉེན་པོས་ཆོམས་ན། ཅི་ལྟར་ཆོམས་པ་ལགས། ཆོམས་པའི་
དུས་སུ་ལྷ་ལྔར་གྱུར་པ་ལགས། དེ་ནས་སྟོན་པས་བཀའ་བསྩལ་པ། དེ་ནི་འདི་ལྟར་
ཡིན་ནོ། །བདུད་ལྔ་པོ་དེ་གཏི་མུག་གི་རྒྱུ་ལས་འཁྲུལ་པ་སྐྱེས་པས། འཁྲུལ་པ་བདུད་
དང་འདྲ་བས་མ་རིག་འཁྲུལ་པའི་བདུད་དོ། །ཞེ་སྡང་གི་རྒྱུ་ལས་ཆགས་འཁོར་སྐྱེས་
པས། ཆགས་འཁོར་ཉོན་མོངས་བདུད་དང་འདྲ་བས། ཆགས་འཁོར་ཉོན་མོངས་
ཀྱི་བདུད་དོ། །འདོད་ཆགས་ཀྱི་རྒྱུ་ལས་ཕུང་པོ་ལུས་ལེན་གྱི་ཡིད་སྐྱེས་པས། ཕུང་པོ་
ལུས་ལེན་གྱི་ཡིད་བདུད་དང་འདྲ་བས། ཕུང་པོ་ལུས་ལེན་གྱི་བདུད་དོ། །ཕྲག་དོག་གི་
རྒྱུ་ལས་འཆི་བདག་ལས་བཙན་སྐྱེས་པས། ལས་བཙན་བདུད་དང་འདྲ་བས། འཆི་
བདག་ལས་བཙན་གྱི་བདུད་དོ། །ང་རྒྱལ་གྱི་རྒྱུ་ལས་སྒྱུ་མ་གཟུགས་བརྙན་སྐྱེས་པས།
གཟུགས་བརྙན་བདུད་དང་འདྲ་བས། སྒྱུ་མ་གཟུགས་བརྙན་གྱི་བདུད་དོ། །མ་རིག་
འཁྲུལ་པའི་བདུད་རྣམ་པར་ཤེས་པ་ལ་གནས་འཆའ། དེ་ཅིའི་ཕྱིར་ཞེ་ན། རྣམ་པར་
མི་རྟོག་པ་རྣམ་པར་རྟོག་པས་ཤར་དུ་མི་སྟེར་བས་སོ། །ཆགས་འཁོར་ཉོན་མོངས་ཀྱི་
བདུད་འདུལ་བྱེད་ལ་གནས་འཆའ། དེ་ཅིའི་ཕྱིར་ཞེ་ན། ཆགས་འཁོར་འདུ་བྱེད་ཀྱིས།
མི་ཆགས་རྟུལ་ཞུགས་ཤར་དུ་མི་སྟེར་བས་སོ། །ཕུང་པོ་ལུས་ལེན་ཀྱི་བདུད་འདུ་ཤེས་
ལ་གནས་འཆའ། དེ་ཅིའི་ཕྱིར་ཞེ་ན། འཁོར་བ་ལ་འདུ་ཤེས་སྤོང་བའི་ལས་ཤར་དུ་མི་
སྟེར་བས་སོ། །འཆི་བདག་ལས་བཙན་གྱི་བདུད་ཚོར་བ་ལ་གནས་འཆའ། དེ་ཅིའི་
ཕྱིར་ཞེ་ན། ཚོར་བས་མི་དམིགས་པ་ཤར་དུ་མི་སྟེར་བས་སོ། །སྒྱུ་མ་གཟུགས་བརྙན་
གྱི་བདུད་གཟུགས་ལ་གནས་འཆའ། དེ་ཅིའི་ཕྱིར་ཞེ་ན། གཟུགས་བརྙན་གྱིས་སྟོང་
པ་ཤར་དུ་མི་སྟེར་བས་སོ། །གྲུབ་པ་ལྔ་ལ་འགོག་པ་ནི། སྐུ་གྲུབ་པ་ཐོབ་ཙམ་ན་མི་
འགྱུར་བ། གསུང་གི་གྲུབ་པ་ཐོབ་ཙམ་ན་མི་འགག་པ། ཐུགས་ཀྱི་གྲུབ་པ་ཐོབ་ཙམ་ན་
430



༼ཁ༽
མདོ་སྡེ།
མདོ་གཟེར་མིག
མི་འཁྲུལ་པ། ཡོན་ཏན་གྱི་གྲུབ་པ་ཐོབ་ཙམ་ན་ལེགས་པར་འབྱུང་བ། འཕྲིན་ལས་ཀྱི་
གྲུབ་པ་ཐོབ་ཙམ་ན་དམ་པར་སྤྱོད་པ། དེ་རྣམས་བདུད་རྣམ་པ་ལྔས་འགོག་སྟེ། མ་
རིག་འཁྲུལ་པའི་བདུད་ཀྱིས་ཐུགས་ལ་འགོག །འཁྲུལ་དུ་བཅུག །ཆགས་འཁོར་ཉོན་
མོངས་ཀྱི་བདུད་ཀྱིས་གསུང་ལ་འགོག །འགག་ཏུ་བཅུག །ཕུང་པོ་ལུས་ལེན་གྱི་བདུད་
ཀྱིས་སྐུ་ལ་འགོག །འགྱུར་དུ་བཅུག །འཆི་བདག་ལས་བཙན་གྱི་བདུད་ཀྱིས་ཡོན་ཏན་
ལ་འགོག །ཉེས་པ་འབྱུང་དུ་བཅུག །སྒྱུ་མ་གཟུགས་བརྙན་གྱི་བདུད་ཀྱིས་འཕྲིན་ལས་
ལ་འགོག །འཆལ་བ་སྤྱོད་དུ་བཅུག །གཉེན་པོ་ཡེ་ཤེས་ལྔས་འཇོམས་པ་ནི། རིག་
པའི་ཡེ་ཤེས་མེ་ལོང་ལྟ་བུའི་ཡེ་ཤེས་ཀྱིས། མ་རིག་འཁྲུལ་པའི་བདུད་འཇོམས། མ་
ནོར་བར་བྱེད་པ་བྱ་བ་ནན་ཏན་གྱི་ཡེ་ཤེས་ཀྱིས། ཆགས་འཁོར་ཉོན་མོངས་ཀྱི་བདུད་
འཇོམས། ཤེས་རབ་ཀྱིས་ལས་ལ་ཆོད་པ་སོ་སོར་རྟོགས་པའི་ཡེ་ཤེས་ཀྱིས། ཕུང་པོ་
ལུས་ལེན་གྱི་བདུད་འཇོམས། མི་སྐྱེ་བ་སྐྱེ་མེད་མཉམ་ཉིད་ཡེ་ཤེས་ཀྱིས། འཆི་བདག་
ལས་བཙན་གྱི་བདུད་འཇོམས། བདལ་བ་ཉིད་ཀྱིས་ཁྱབ་པ་སྟོང་པ་ཉིད་ཀྱི་ཡེ་ཤེས་
ཀྱིས། སྒྱུ་མ་གཟུགས་བརྙན་ཀྱི་བདུད་འཇོམས། བཅོམ་པའི་དུས་སུ་ལྷ་ལྔར་གྱུར་པ་ནི།
མ་རིག་འཁྲུལ་པའི་བདུད་རིག་པས། གཤེན་ལྷ་འོད་དཀར་རོ། །ཆགས་འཁོར་ཉོན་
མོངས་ཀྱི་བདུད་མི་ཆགས་པས་གར་གསས་བཙན་པོའོ། །ཕུང་པོ་ལུས་ལེན་གྱི་བདུད་
མི་ལེན་པས་རྒོད་གསས་ཁམ་པའོ། །འཆི་བདག་ལས་བཙན་གྱི་བདུད་ཡོངས་སུ་དག་
པས་གསས་རྗེ་རྨང་པོའོ། །སྒྱུ་མ་གཟུགས་བརྙན་གྱི་བདུད་ཡོངས་སུ་སྟོང་པར་ཤེས་
པས་གནམ་གསས་དབྱིངས་རུམ་མོ། །དེ་ལྟར་ལྷ་ལྔར་གནས་འགྱུར་བས། སྐུ་མདོག་
དང་ཕྱག་མཚན་དང་གདན་ཁྲི་དངོས་སུ་གྲུབ་ནས། འགྲོ་བ་སེམས་ཅན་གྱི་དོན་རྒྱ་
ལག་ཕྱད་པ་དེ་ལྟར་མཛད་པའོ། །གཡུང་དྲུང་སེམས་དཔའི་འཁོར་དང་མཐའ་ཡས་
སེམས་ཅན་ཀུན། ངས་ཀྱང་དེ་ལྔ་བཅོམ་ནས་མངོན་སངས་རྒྱས། ཁྱེད་ཀྱང་དེ་ལྔ་
431



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཅོམ་ན་མངོན་སངས་སྡོད་ཅིག་རྒྱ། རྒྱས་ནས་འགྲོ་བའི་དོན་རྒྱ་ལག་ཕྱད་པར་གྲུབ།
དེ་དེ་བཞིན་ནོ། །འཁོར་རྣམས་ཀྱིས་སེམས་ལ་རབ་ཏུ་ཞོག་ཅིག །ཤིན་ཏུ་ཡང་ཞོག་
ཅིག །གཏོ་བུ་འབུམ་སངས་ཀྱིས་སྟོན་པ་ལ་གསོལ་པ། སྟོན་པ་ལགས། གོང་དུ་ཡང་
ཞུས་ལགས་ན། བདུད་རྗེ་ཁྱབ་པ་ལག་རིང་འདི། བདུད་ལྔའི་ནང་དུ་གཏོགས་སམ་
མི་གཏོགས། གཏོགས་ན་གང་གི་སྡེ་ལྔ་གཏོགས་པ་ལགས། གཤེན་རབ་ཀྱིས་བཀའ་
བསྩལ་པ། གོང་དུ་ཞུས་པ་གོང་དུ་བཤད་པ་བས། ད་རུང་གར་གཏོགས་ཤེས་པས་
མ་ཟིན་ནམ། བདུད་དུ་གྱུར་པ་ཐམས་ཅད་བདུད་ལྔའི་ནང་དུ་འདུས། ཁྱབ་པ་ཉོན་
མོངས་སྒྱུ་མ་གཟུགས་བརྙན་བདུད། བདུད་བཞི་ཆོམས་ན་ཁྱབ་པ་རང་ཞིར་འགྲོ།
ཡང་གཏོ་བུས་གསོལ་བ། སྟོན་པ་ལགས། སྒྱུ་མ་གཟུགས་བརྙན་བདུད་ལ་ཤིན་ཏུ་
གྲངས་མང་ཡང་། དེའི་ནང་ནས་ཁྱབ་པ་གནོད་འགལ་ཆེ་བ་འདི། རྒྱུ་དང་འབྲས་བུ་
ཅི་ལྟར་ལགས། བདག་ཅག་འཁོར་རྣམས་ཀུན་ལ་བཤད་པར་ཞུ། སྟོན་པས་བཀའ་
བསྩལ་པ། སེམས་ཅན་ཐམས་ཅད་རྒྱུ་འབྲས་བཤད་པར་མི་ལང་སྟེ། ཁྱེད་ཀྱིས་ཞུས་
པ་ཟུར་ཙམ་བཤད་པར་བྱ། འཁོར་དུ་གྱུར་པ་ཐམས་ཅད་དབང་པོ་བརྟན་པར་ཉོན།
དེའི་རྒྱུ་འབྲས་བཤད་ན་འདི་ལྟར་རོ། །སྔོན་འོག་ཕྱོགས་ཀྱི་འཇིག་རྟེན་གྱི་ཁམས། རྩོད་
པ་ཅན་མུ་ལ་འགྲམ་བྱ་བ་ཞིག་ན། སྟོན་པ་ཁྱབ་བདལ་ཐུགས་རྗེ་སྒྲོན་ཞེས་བྱ་བ་ཞིག་
གིས་སྟོན་པ་མཛད་དེ། ཞིང་ཁམས་དེ་ཡང་གནག་པ་ཅན་རོང་འབར་ལ་འབྲབ་པའི་
མཁར་ཏ་ལ་ཧད་རྩེ་བརྒྱ་བྱ་བ་གཅིག་ན། ཕ་རྒྱལ་པོ་ཀ་འོད་སློད་ཅན་བྱ་བ་ཞིག་ཡིན་
ནོ། །མ་ནི་ཀླུ་ཧ་དེ་ལ་སྐྱེས་ཅིག་གི་བུ་མོ་སྦྱིན་ལ་དགའ་བ་བཞིན་བཟང་མ་བྱ་བ་ཡིན་
ནོ། །དེ་ལ་བུ་སྤུན་བཞི་སྐྱེས་པ། གཅེན་པོ་དགའ་བ་རྒྱས་པ་དང་། དེ་འོག་ཤེས་རབ་
ལྡན་དང༌། ཐ་ལྟག་དལ་འབྱོར་སྐྱེས་དང་། ཐ་ཆུང་རྟུལ་ཞུགས་ཅན་དང་བཞིའོ། །
སྟོན་པ་དེ་ནི་ཤིན་ཏུ་ཐུགས་རྗེ་ཆེ་བ་གཅིག་གིས། གཡུང་དྲུང་གི་བོན་མ་ནོར་ངེས་
432



མདོ་སྡེ།
མདོ་གཟེར་མིག །
པའི་བཀའ་ཟབ་མོ་མང་དུ་བསྟན་ནས། སྐལ་ལྡན་མང་པོས་སྤྱད་པས། གོང་དུ་ཡང་
ཤིན་ཏུ་གྲངས་མང་བར་སངས་རྒྱས་པ་ཡིན་ཏེ། དུས་དེ་ཙམ་ན་སྟོན་པ་ཡང་ཞལ་མི་
བཞུགས། དུས་ཀྱང་ཐ་མ་འཇིག་ཀ་མ་ཞིག་ཡིན་ནོ། །རྒྱལ་པོ་དེ་ནི་ཤིན་ཏུ་ཡང་སློད་
ཆེ་ལ། དགེ་ལ་དད་པ་ཞིག་ཡིན་ནོ། །སྔོན་ཚེ་གྲངས་མེད་པའི་དུས་ནས་ཀྱང་། དགེ་
བ་གཅིག་པུ་སྤྱོད་པ་ཞིག་ཡིན་པས། བུ་སྤུན་བཞི་ལ་བཀའ་བསྩལ་ནས་ལས་བགོས་
སོ། །དུས་ཀྱི་ཐ་མ་འདི་ལ་གཡུང་དྲུང་གི་བོན་བཀའ་རིན་པོ་ཆེ་འདི། ཤིན་ཏུ་བསྲུང་
དཀའ་བས་ཐང་བཅད་ལ་བསྒོམ་དགོས་སོ། །ཁྱེད་གཅེན་པོ་གསུམ་བྲག་ཀ་ཏི་ལ་ཤེལ་
ཀྱི་བྲག་ཕུག་ཏུ་དགོངས་པ་ལ་ཐང་ཆོད་ཅིག །ཐ་ཆུང་རྟུལ་ཞུགས་ཅན་འདིས། རྒྱལ་
པོའི་གདུང་རྒྱུད་ཟུངས་ཤིག །རྒྱལ་སྲིད་ཀྱི་སློད་མང་པོ་འདི། རྟུལ་ཞུགས་ཅན་གྱིས་
ཟུངས་ལ། ཆ་གཅིག་དགོངས་པའི་རྒྱགས་གྱིས། ཆ་གཅིག་སེམས་ཅན་གྱི་རེ་བ་སྐོངས།
ཆ་གཅིག་རྒྱལ་པོའི་གདུང་རྒྱུད་ཀྱི་བཙས་སུ་ཞོག །བདག་ནི་དྲག་རྩུབ་ཀྱི་བསྐལ་པ་
འདི་ལ་ད་མི་སྡོད་གསུངས་ནས། སྐུ་ཚེ་ཡབ་ཡུམ་གཉིས་ཀ་འཕོས་སོ། །སྲས་ཀྱིས་
ཀྱང་ཡབ་ཀྱི་གདམས་ངག་གསན་ནས། སློད་ཁ་གསུམ་དུ་བགོས་ནས། གསུམ་བྲག་
ལ་དགོངས་པ་ལ་གཤེགས་སོ། །ཐ་ཆུང་གིས་ཚོང་དཔོན་གྱི་རྒྱལ་པོ་འབར་འོད་རབ་
སྐྱེས་ཀྱི་བུ་མོ། །ཐང་མ་གསལ་བྱ་བ་ཁྱིམ་ཐབ་ཏུ་བཞེས་སོ། །བུ་མིང་སྲིང་གཉིས་ཤིན་
ཏུ་སྒེག་ཆོས་ཆེ་བ་གཉིས་ཀྱང་མཐོང་ངོ༌། །ཁྲ་བོ་རྒོད་དང་ཁྲ་མོ་གསལ་གཉིས་སུ་མིང་
བཏགས་སོ། །གཅེན་དགོངས་པ་མཁན་གསུམ་པོ་ཡང་། གོང་ནས་དགེ་བ་སྤྱད་ཅིང་
ཤེས་རབ་སྦྱངས་སྦྱངས་པས། གནས་དེར་ཚོགས་ཀྱི་ལྷག་མ་བསྡུས་པ་ཡིན་པས།
ཡབ་ཀྱི་ལུང་ཕོག་པའི་གནས་སུ་བཞུགས་པས། མན་ངག་མཐིལ་དུ་ཕེབས། དེ་ཡང་
བཤད་ཀྱིས་མི་ལོང་། སྔོན་ཚེ་མང་པོའི་ལས་འཕྲོ་བསགས་པའོ། །དེར་དུས་དེ་རུ་དུས་
ཀྱི་ཐ་མ་དྲག་རྩུབ་བསྐལ་པ་བྱུང་། སེམས་ཅན་མུ་གེ་ཉིང་ཤ་ཅན་གྱི་བསྐལ་པ་བྱུང་།
433



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བཟའ་བའི་ཟས་མེད་གཅིག་ཤ་གཅིག་གིས་ཟ། རྒྱལ་པོའི་དཀོར་དང་སློད་ལ་སློང་བ་
སྤྲིན་བཞིན་འཐིབས། སུམ་ཆ་བཀྱེ་བས་ལོ་གསུམ་ལས་མ་ཐུབ། གཅེན་གསུམ་བགྲོས་
པས། དགའ་བ་རྒྱས་ཀྱིས་གཅུང་ལ་གསུངས་པ། ངེད་གསུམ་སྒོམ་པའི་རྒྱགས་སུ།
ཡབ་ཀྱིས་སུམ་ཆ་བཞག །ད་ལྟ་སེམས་ཅན་ཚེ་ལོ་ཐུང་དུས་ཡིན། སུམ་ཆ་ཁ་དགུར་
བགོས་པའི་ཆ་གཅིག་ཀྱང་། ངེད་ཀྱིས་སྤྱོད་ལོངས་མེད་པར་ཚེ་འདི་འཕོས་པར་ངེས།
ཁ་བརྒྱད་སེམས་ཅན་ཉོན་མོངས་རྣམས་ལ་སྦྱིན་པར་བཀྱེ་བར་གྲོས་ཀྱིས་བཅད།
གཅུང་རྟུལ་ཞུགས་ཅན་གྱིས་སྨྲས་པ། ཡབ་ཀྱིས་གྲོངས་ཁར་འོ་སྐོལ་སྤུན་ལ་ལུང་ཕོག་
པ། རྒྱལ་སྲིད་རིན་པོ་ཆེའི་དཀོར་སློད་འདི། ཆ་གཅིག་གཅེན་གསུམ་དགེ་བའི་རྒྱགས་
སུ་བསྔོས། ཆ་གཅིག་སེམས་ཅན་རེ་བ་རྣམས་ལ་སྦྱིན་པར་བསྔོས། ཆ་གཅིག་གདུང་
རྒྱུད་འཛིན་པ་རྣམས་ཀྱི་བཙས་སུ་བཞག །ཡབ་ཀྱི་བཀའ་ཉན་ཆ་གཅིག་སྦྱིན་པར་
བཏང་། ད་ལྟ་བདག་ལ་ཏིལ་འབྲུ་ཙམ་གཅིག་ལུས་རྒྱུ་མེད། གཅེན་གསུམ་དགེ་
རྒྱགས་སྦྱིན་པར་གཏོང་མི་གཏོང་། གྲོངས་བའི་རྟིང་ལ་གཟོད་ཅིག་གཏོང་བར་རིགས།
དེ་ལྟར་སྦྱིན་པ་གཅུང་གིས་བཏང་མེད་དོ། །གཅེན་ཤིན་ཏུ་དགེ་ལ་དད་པས། མུ་
གེས་གདུང་བའི་སེམས་ཅན་ལ། ཟས་ནོར་སྦྱིན་པར་གཏང་རྒྱུ་མེད། སེམས་ཅན་
རྣམས་ལ་སྙིང་རྗེ་སྐྱེས། ཁྲག་གཏར་ཤ་སྣག་སྦྱིན་པར་བཏང༌། རུས་ལ་ཐུག་ནས་སྐྱེ་
བ་བརྗེས། སྒོམ་པ་མཐིལ་དུ་ཕབ་པ་དང༌། སྦྱིན་པ་དྲག་པོ་དེ་གཉིས་ཀྱིས། སྟེང་
ཕྱོགས་མི་མཇེད་འཇིག་རྟེན་འདིར། སྲིད་པ་ཡེ་སངས་གནས་སུ་སྐྱེས། མྱ་ངན་མེད་
པའི་བར་ལྷར་གྲུབ། ཤེས་རབ་ལྡན་གྱིས་སྨྲས་པའི་མདོ། རྟུལ་ཞུགས་ཅན་གྱི་གཅུང་
ཉོན་དང༌། དགེ་ལ་གེགས་ཤིང་བྱ་མི་རུང་། མུ་གེས་གདུང་པའི་སེམས་ཅན་རྣམས།
ཉིང་ཤ་ཉིང་གིས་ཟ་བ་ལ། གཅེན་གྱིས་སྐུ་ལུས་སྦྱིན་པར་བཏང་། གྲུབ་པ་མངོན་དུ་
ཐོབ་སྟེ་སོང་། ཆགས་པས་མཐོ་རིས་ཐོབ་མི་སྲིད། གཅེན་གྱི་སྐུ་ལུས་མི་འཕོངས་པར།
ར
434



མདོ་སྡེ།
མདོ་གཟེར་མིག
གཅུང་ལ་སྒྱུ་མའི་ནོར་འཕོངས་སམ། ངེད་ལ་བསྔོས་རིས་སྦྱིན་པ་བཏང་། རྟུལ་
ཞུགས་ཅན་གྱིས་སླར་སྨྲས་པ། རང་ལུས་སྦྱིན་པར་གཏོང་བ་ནི། བགེགས་ཀྱིས་བསླུས་
ནས་མྱོས་པ་ཡིན། དེ་ལ་དགེ་རྒྱུ་ག་ན་ཡོད། གསོལ་ཟས་འོ་མི་བརྒྱལ་བར་འདྲེན།
རྒྱལ་སློད་སྦྱིན་པར་མི་གཏོང་ངེས། དེར་ཤེས་རབ་ལྡན་དང་། དལ་འབྱོར་སྐྱེས་
གཉིས་བཀའ་བགྲོས་པས། སྡུག་བསྔལ་ལྟོགས་པའི་ནད་ཀྱིས་གདུང་པ་ལ། གཅེན་
བཞིན་ལུས་ཀྱི་སྦྱིན་པ་གཏང་ན་ནི། སེམས་ཅན་འགའ་འགའ་ཙམ་ཞིག་འཕྲལ་སྐྱིད་
ཙམ་ལས་ཡོངས་མི་འགྲུབ། རྒྱལ་སྲིད་སློད་དང་བརྟུལ་ཞུགས་ཅན་འགྲོགས་ཀྱང་།
སེམས་ཅན་དོན་ལ་ཕན་པར་ཡོངས་མི་འགྱུར། རྒྱལ་སྲིད་དྲག་པོས་ཕྲལ་ན་སེམས་
ཅན་བསམ་དུ་མེད་པ་སོས། རྟུལ་ཞུགས་ཅན་ཡང་མི་ལྟོགས་ཙམ་ལ་བཞག །སེམས་
ཅན་དོན་དུ་སྤུན་གཉིས་གྲོས་གྱིས་བཅད། དེ་ནས་མུ་གེས་གདུང་པའི་སེམས་ཅན་
ཐམས་ཅད་བསོགས། ཤེས་རབ་ལྡན་གྱིས་སྨྲས་པའི་མདོ། མུ་གེས་གདུང་པའི་སེམས་
ཅན་ཁྱེད། སྦྱིན་པ་རྒྱ་ཆེ་ངེད་ཀྱིས་གཏང་། མི་དབང་སྤྱོད་པ་མ་ལགས་སོ། །རྟུལ་
ཞུགས་ཅན་གྱི་ཟས་ནོར་ཕྱེད། ངེད་ཀྱི་དགེ་བའི་རྒྱགས་ཡིན་པས། ཁྱེད་རྣམས་སྦྱིན་
པར་ཁྱེར་ལ་སོང་། དེ་ལྟར་རྒྱལ་པོའི་ལུང་ཕོག་པས། ལྟོགས་པའི་མི་སྡེ་འབུམ་གྱིས་
བསྐོར། རྒྱལ་པོའི་ཟས་ཕྱེད་ནོར་ཕྱེད་འདི། གཅེན་གྱིས་ངེད་ལ་སྦྱིན་པར་བཏང༌། འོ་
ཅག་ཕྱེད་མར་བགོ་བཤའ་གྱིས། མུ་གེས་གདུང་པས་བཟའ་བར་རིངས། རྟུལ་ཞུགས་
ཅན་གྱིས་ཤགས་བཏབ་པ། སེམས་ཅན་འཕོངས་པ་ཅི་མི་ཟེར། ཕ་ནོར་བུ་ཡིས་སྤྱོད་
པ་ལ། ཁྱེད་ཀྱིས་འཕྲོག་རྒྱུ་ང་ལ་མེད། ཕ་ཟས་བུ་ཡིས་ཟ་བ་ལ། ཁྱེད་ཀྱི་ཟས་ནི་
འཕྲོག་རྒྱུ་མེད། རྒྱལ་སྲིད་བཤིག་ནའང་ངས་མི་སྟེར། ཐང་སྟོང་སེམས་ཅན་ཉོན་
མོངས་ཁྱོད། རྟོགས་ཏེ་ཤི་རུང་མ་ཤི་རུང་། དེ་སྐད་ཚིགས་སུ་བཅད་ནས་མ་སྟེར་རོ། །
མི་རྣམས་བགྲོས་པས། ཡབ་ཀྱིས་གཅེན་ལ་བསྔོས་པའི་ནོར་དང་ཟས། རྒྱལ་པོ་གཅེན་
435



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱིས་ཀྱང་། རྒྱལ་པོ་གཅེན་གྱིས་འུ་བུ་རྣམས་ལ་སྦྱིན་པར་བཏང་། གཅུང་གིས་དགེ་
བའི་གགས་ཤིང་བྱེད་ནས་མི་སྟེར་བ། དམངས་ལོག་རྒྱལ་སྤྲུག་བྱ་བ་ལས་མེད་ཟེར།
གོ་མཚོན་དམག་དང་ཆས་ནས་མཁར་ལ་བསྐོར་རོ། །རྟུལ་ཤུགས་ཅན་གྱིས་དམག་
བཟློག་ནས་འཐབ་པས་དགེ་བའི་གེགས་ཤིང་བྱ་རུ་མི་རུང་པས། ལ་ཡོགས་བཀའ་
ཆད་མདའ་ནི་སྤྱི་བོའི་གཙུག་ཏུ་ཕོག །མཁར་ཡང་དམངས་ལ་ཤོར་ལ་ཁད་སོང་།
དུས་འདིར་རྟུལ་ཞུགས་ཅན་གྱིས་བུ་ཁྲ་བོ་རྒོད་དང་། བུ་མོ་ཁྲ་མོ་གསལ་གཉིས། བྲག་
ཀ་ཏི་ལ་ཤེལ་གྱི་ཕུག་སྒོ་ནས། ཤིན་ཏུ་ཡང་ངུ་ཞིང་ཁུ་བོ་གཉིས་ལ་འབོད། ཁུ་བོ་
གཉིས་ཀྱི་དྲུང་དུ་ཕྱིན་པས། ངུ་འཕྲོ་བཅད་ནས་སྨྲས་པ། ཕྱུག་ལ་ལྟོགས་ལོག་དུས་
མཐའ་འདི་ལས་བྱུང་། དགེ་ལ་གེགས་ཤིང་བྱས་པའི་རྣམ་སྨིན་གྱིས། རྒྱལ་པོའི་སྤྱི་
བོར་དམངས་ཀྱིས་ཤི་མདའ་བརྒྱབ། རྒྱལ་སྲིད་དཀོར་ནོར་མཁར་ཕབ་ཁྱེར་ལ་ཁད།
ཁུ་བོ་མཆེད་གཉིས་ར་མདའ་བཟློག་ཏུ་འོང༌། མ་ཐོགས་དགོངས་པ་འཕྲོ་ཆོད་མྱུར་དུ་
གཤེགས་པར་ཞུ། དེ་སྐད་ཅེས་གསོལ་བ་ལ། མཆེད་གཉིས་བྱོན་ཙམ་ན། དམངས་
ཀྱིས་མཁར་ཕབ་རྒྱལ་སྲིད་ཁྱེར་ལ་ཁད་དེ་སྣང་། རྒྱལ་པོ་མཆེད་ཀྱིས་དམངས་ལ་
བཀའ་བསྩལ་པ། ལས་ཀྱིས་མནར་གྱིན་མུ་གེས་གདུང་བ་ཡི། དམངས་ཀྱི་དམག་མི་
མང་པོ་ཕྱིར་ལ་ཉོན། ཉེས་པའི་ལན་དུ་ལེགས་པར་བླུན་ལ་གཏོང་། མཉམ་པར་
སྙོམས་པར་ངེད་ཀྱིས་བགོས་ལ་བཏང་། འབུམ་སྡེ་མང་པོའི་སྲོག་ཀྱང་ད་ནི་ཐོན་པར་
བྱ། མཆེད་ཀྱིས་གསུངས་པས། དམག་མི་རྣམས་ཀྱིས་བསྟོད་པ། འཛམ་བུ་གླིང་གི་
སྐྱེས་མཆོག་མཆེད། གཡུང་དྲུང་སེམས་དཔའི་ཐུགས་ལྡན་ངེས། བུ་དགྲ་དབྱེར་མེད་
ཆེན་པོའི་ངང་། ཉེས་པའི་ལན་ཀྱང་ལེགས་པས་ལྡོན། རྒྱལ་བུ་མཆེད་ལ་ཕྱག་འཚལ་
ལོ། །དེ་སྐད་ཅེས་བསྟོད་ནས། ཀུན་ཀ་ཕྱོགས་བཞི་ནས་ལག་པ་གདེངས་སོ། །དེ་ནས་
གཅེན་གཉིས་གཅུང་གི་སྔས་སུ་བྱོན་ནས། ཤེས་རབ་ལྡན་གྱིས་གསུངས་པ། རྟུལ་
436



མདོ་སྡེ།
མདོ་གཟེར་མིག་
ཞུགས་ཅན་མགོ་ཐེགས་དང་། རྒྱལ་སྲིད་རིན་ཆེན་དཀོར་མཛོད་ལ། སེར་སྣ་མཛད་
ཀྱང་ཅི་སྨན་ད་ནི་ཡོ་ཀ་ལུས། རྒྱལ་པོ་གཅིག་པུ་ངན་སོང་འཁོར་བ་ལ། སླད་ནས་
ལུས་པས་ད་ནི་མི་སྨན་ནོ། །དུས་ཀྱི་མཐའ་ལས་ནོར་ཆེ་བདུད་ཉིད་ཡིན། འདི་ལས་
མ་ཐུག་གོང་དུ་མ་གསན་ཀྱང་། ད་རུང་དབུགས་དང་མ་བྲལ་བ་ལགས་ཀྱི། གཡས་
དང་གཡོན་ནས་ངེད་གཉིས་ཀྱིས་བརྟེན་གྱི། རིན་ཆེན་གཏེར་དང་འབྲུ་བཅུད་བང་བ་
ལས། ནུས་ཚད་ཀྱིས་སུ་སྦྱིན་པ་ལག་གིས་ཐོངས། ཕ་ལོག་ཚེ་ནི་ད་ལྟའང་། ཕྱི་མའི་
གནས་སུ་བསོད་ནམས་རྒྱུར་འགྲོའོ། །དེ་སྐད་ཅེས་གསུངས་པས། རྟུལ་ཞུགས་ཅན་
གྱིས་མགོ་བཏེགས་ནས་སྨྲས་པ། རྒྱལ་བུ་ཁྱོད་ལ་གོང་འོག་བར་དང་གསུམ་ཀར་ནོར་
བ་ཡོད། དང་པོ་དགེ་རྒྱགས་ཐང་སྟོང་མི་ལ་བྱིན་ཅིག་ཟེར་བས་ནོར། བར་དུ་བདག་
གིས་དགེ་བའི་གེགས་ཤིང་བྱས་ཀྱང་འབུམ་སྡེའི་དམངས་ལ་བྱིན་པས་ནོར། ཐ་མར་
བདག་སོད་དམངས་ལ་ཟས་ནོར་སྦྱིན་པར་ཐོངས་ཤིག་ཟེར་བས་ནོར། བདག་སྲོག་
གཅོད་པ་ཉིད་ཀྱང་ཁྱོད་ཀྱི་དགེ་བས་ལན། དགེ་བའི་ཤུགས་ཀྱིས་རེ་ལྟ་ཁྱོད་ནི་སྐྱིད་
པར་སྐྱེ། ཁྱོད་སྐྱེས་ས་དེར་ང་ཡང་ཤིན་ཏུ་དབང་ཆེ་ལ། རྫུ་འཕྲུལ་མངའ་བའི་བདུད་
གཅིག་ཏུ་སྐྱེས་ནས། བར་ཆོད་ཁོ་ནར་ཤེས་རབ་ལྡན་ཁྱོད་སྐྱེས་སར་བྱེད་པར་ཤོག །
ཟེར་ནས་དམོད་པ་བོར་ནས་དབུགས་ཆད་དོ། །དེར་ནོར་ཟས་ཕྱེད་མར་བགོས་ནས་
སྦྱིན་པ་སྙོམས་པར་བཀྱེ། སྦྱིན་པ་གཏོང་པའི་དུས་ལ་བབ་པ་ཡིན། དགེ་བའི་སྟོབས་
མཆོག་དེ་ལས་ཆེ་བ་མེད། འབུམ་སྡེ་མང་པོའི་མི་ཡི་སྲོག་ཀྱང་ཐོན། སྦྱིན་པ་བཏང་
ནས་མི་རྣམས་གྱེས་ཁར་དགེ་བའི་སྡོམ་ཁྲིམས་ཕོག །གྱེས་པའི་རྟིང་ལ་སྤྲང་པོ་གཅིག་
ནི་བསླེབས། བལྟས་པས་ཤ་ཟན་རུས་འགོ་ཕྱིར་བྱུང་གཅིག །ཆུ་གྲང་ཕོར་གང་བླུད་
ནས་སྨྲར་བཅུག་པ། གཡུང་དྲུང་བོན་པོ་དད་པའི་སེམས་ལྡན་ཁྱོད། སྦྱིན་པ་རྒྱ་ཆེ་
ཡོངས་ལ་གཏོང་སྒྲ་ཁུམས། སྤྲང་པོ་བཟའ་དགུ་བརྒྱུགས་པས་ལམ་དུ་སྨད་བརྒྱད་
437



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལུས་ལགས། སྐྱེས་མཆོག་ཐུགས་རྗེས་འདི་རྣམས་མི་བཟུང་ངམ། སྤྲང་པོས་དེ་སྐད་
བཟླས་པས། དད་པ་ཅན་གྱི་སེམས་ལ་སྙིང་རྗེ་སྐྱེས། སྤྲང་པོ་ཁྲིད་ནས་བརྒྱུགས་པས།
ལམ་ཀའི་རྡོ་རྩ་ན། ཤིན་ཏུ་ཉམ་ཐག་སྤྲང་མོ་སྨད་བརྒྱད་སྣང་། གསོ་བའི་ཟས་ནི་
ཐང་སྟོང་ལས་མ་རྙེད། བསླངས་ནས་ཁྲིད་པས་ལམ་དུ་འགྱེལ་གྱིན་སོང་། དེ་ལ་སྤྲང་
པོས་སྨྲས་པ། སྦྱིན་པ་བཏང་བའི་མཐའ་ནི་མཐར་ཕྱིན་ཆགས་མེད་ཡིན། གཡུང་དྲུང་
བོན་པོ་སེམས་དཔའ་ཆེན་པོ་ཁྱོད། ལུས་ལས་ཤ་ཆོད་ཁྲག་ཕྱུངས་ང་ཡི་བུ་སྨད་གསོས།
སྐྱེས་བུའི་བསམ་པས་སྙིང་རྗེའི་སེམས་བསྐྱེད་ནས། འདི་ལ་ཤ་ཁྲག་སྦྱིན་པར་མ་
བཏང་ན། སྦྱིན་པའི་ཕ་རོལ་ཏུ་ཕྱིན་པ་མ་ཡིན་པས། ཤ་རྣག་ཁྲག་ཕྱུང་སྤྲང་པོ་བཟའ་
དགུ་གསོས། རུས་པ་དཀར་ལ་ཐུག་ནས་སྐྱེ་བ་བརྗེས། མི་མཇེད་འཇིག་རྟེན་ཡེ་
སངས་བར་ལྷར་སྐྱེས། སྤྲང་པོ་རྣམས་ཀྱང་བདེར་གཤེགས་སྤྲུལ་པའོ། །དེར་སྤྲང་པོ་
བཟའ་དགུ་ལང་ནས་གཅུང་གི་དྲུང་དུ་ཁ་དམར་སྦག་གེར་ཕྱིན། དལ་འབྱོར་སྐྱེས་
ཀྱིས་གསུང་པ། ང་ཡི་གཅེན་པོ་གང་དུ་སོང་། ཁྱེད་རྣམས་ཁ་དམར་བ་ཅི་ཟོས་
གསུངས་པས། སྤྲང་པོས་ལན་བཏབ་པ། ངེད་རྣམས་ལྟོགས་ནས་སྨད་བརྒྱད་ཆད།
ཁྱེད་ཀྱི་སྤྱན་སྔར་འོང་མ་ནུས། སུན་མའི་བོན་པོས་སྙིང་རྗེ་བྱས། ཁོ་བདག་ཤ་བཅད་
ངེད་ལ་བྱིན། རུས་ལ་ཐུག་ནས་ཁོ་བདག་གྲོངས། བོན་པོ་དེའི་ཤ་ཟོས་པས། ད་ལྟ་
འགྲངས་ནས་འོང་པ་ཡིན། ཁ་དམར་བ་ཡང་དེ་ལྟར་ཡིན། དེ་སྐད་ཅེས་སྤྲང་པོས་
སྨྲས་པས། ཁྲ་བོ་རྒོད་ནི་གསོད་དུ་སོང་། དེ་ལ་ཁུ་བོས་བརྩོན་འགྲུས་བསྐྱེད། སྤྲང་པོ་
བཟའ་དགུ་མ་བསད་སྐྱབས། ཁུ་བོ་སྐྱེས་མཆོག་དད་ལྡན་གྱིས། གཅེན་ནས་སྲོག་གིས་
གསོས་པའི་བུ། འུ་བུ་མ་རིག་ཕྱོགས་ཅན་གྱིས། བསད་ན་ཤིན་ཏུ་ག་ན་རུང་གསུངས་
ནས། བྲག་གི་གནས་སུ་གསོར་ཁྲིད་ནས། སྤྲང་པོ་གར་སོང་ཆ་ཡང་མེད། ཁུ་བོས་
བདེར་གཤེགས་སྤྲུལ་པར་རིག །དགེ་བ་ཤིན་ཏུ་ཐང་བཅད་བསྒོམས། ཐང་མ་གསལ་
438



མདོ་སྡེ།
མདོ་གཟེར་མིག
དེ་ལ་དད་པ་སྐྱེས་ནས། སྐུད་པོ་ལ་སྨྲས་པ། ཁྱད་པར་ཅན་གྱི་སྐྱེས་མཆོག་མཆེད།
ལུས་སྲོག་གཉིས་ཀྱང་སྦྱིན་པར་བཏང༌། ཕུ་བོ་ཟོས་པའི་སྤྲང་པོ་དགུ། གསོ་ཡིན་
གསུངས་ནས་གནས་སུ་ཁྲིད། འོ་ཅག་ཕྱེ་མ་སྙིང་རེ་རྗེ། ལས་ལ་དགེ་སྡིག་ཡོད་པར་
ངེས། གནས་ལ་སྐྱིད་སྡུག་ཡོད་པར་ངེས། རྒྱལ་སྲིད་ཟས་ནོར་སྦྱིན་པར་བཏང་།
རང་ཅག་མ་སྨད་ཀྱང་དགེ་བ་བྱ། ཞེས་སྨྲས་ནས། ཟས་ནོར་ཐམས་ཅད་སྦྱིན་པར་
བཏང་། གཡུང་དྲུང་བོན་ལ་ཐང་བཅད་ནས། དགོན་པའི་གནས་སུ་མ་སྨད་གསུམ་
གྱིས་ཀྱང་བསྒོམས་སོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་ཡིན། ད་ལྟ་གོ་བར་
ངེས་བསྟན་ནས། སྔོན་འོག་ཕྱོགས་ཀྱི་འཇིག་རྟེན་དེ་ན། དགའ་བ་རྒྱས་དང་། ཤེས་
རབ་ལྡན་དང༌། དལ་འབྱོར་སྐྱེས་དང་གསུམ་ནི། སྒོམ་པ་མཐིལ་དུ་ཕབ་པ་དང་།
སྦྱིན་པ་དྲག་པོའི་ཡོན་ཏན་གྱིས། འོག་མིན་གནས་འདིར་དག་པ། གསལ་བ། ཤེས་
རབ་གསུམ་དུ་སྐྱེས། དེར་གཏོ་བུ་འབུམ་ཁྲི་ཀློག་གི་ལྕེ་ཅན་གྱིས། ཤེས་བྱའི་སྒྲིབ་པ་
སྦྱངས་། སྔོན་གྱི་དགའ་བ་རྒྱས་ནི། ད་ལྟ་འདས་པའི་སྟོན་པ་གཏོ་རྒྱལ་ཡེ་མཁྱེན་ཉིད་
དོ། །སྔོན་གྱི་ཤེས་རབ་ལྡན་ནི། ད་ལྟའི་སྟོན་པ་གཤེན་རབ་བདག་ཉིད་དོ། །སྔོན་གྱི་
དལ་འབྱོར་ལྡན་ནི། ད་ལྟ་ནི་སླད་ཀྱི་སྟོན་པ་ཡེ་ནས་སྲིད་བུ་ཆུང་ཡིན་ནོ། །ཕྱི་ནས་
དལ་འབྱོར་སྐྱེས་ཚེ་འཕོས་ནས། ད་ལྟ་ཁྱེའུ་ཤེས་པ་བྱ་བ་འོག་མིན་གྱི་གནས། མགོན་
བཙུན་ཕྱུའི་གྲོང་ཁྱེར་ན་ཤེས་བྱའི་སྒྲིབ་པ་སྦྱོང་གིན་ད་ལྟ་ཡོད་དོ། །སྔོན་གྱི་རྟུལ་ཞུགས་
ཅན་ནི། ད་ལྟ་བདུད་ཁྱབ་པ་ཉིད་ཡིན་ནོ། །སྔོན་གྱི་ཐང་མ་གསལ་ནི་ད་ལྟ་ནི། ནེའུ་
ཆུང་སྨན་ཉིད་དོ། །སྔོན་གྱི་ཁྲ་བོ་རྒོད་ནི། ད་ལྟའི་སྟག་བུ་ཐུང་ཉིད་དོ། །སྔོན་གྱི་ཁྲ་མོ་
གསལ་ནི། ད་ལྟའི་གཟིག་བུ་ཐུང་ཉིད་དོ། །སེམས་ཅན་ལས་ཀྱི་འཁོར་བའི་རྒྱུ་འབྲས་
མང་པོ་བསྟན་མི་ལང་ངོ༌། །ཞུ་བ་པོ་རྣམས་དད་པ་མི་བཟློག་པའི་ཕྱིར་བདུད་གཤེན་
རྒྱུ་འབྲས་འོས་ཙམ་བསྟན་པའོ། །གཤེན་རབ་ཀྱི་ནོར་ལ་བདུད་ཀྱིས་ཆོ་འཕྲུལ་བསྟན་
439



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པའི་ལེའུ་སྟེ་བཅུ་གཉིས་པའོ།། །།
༧ གཡུང་དྲུང་ལྷའི་སྐད་དུ་ན། མུ་ཕྱ་ཧ་ལིང་སངས་ཏེ་སྤྲ། གང་ཟག་མིའི་སྐད་
དུ་ན། གཤེན་རབ་ཀྱི་བསྟན་པ་རྣམ་གསུམ་རྗེས་སུ་བཞག་པའི་ལེའུ་འོ། །དེའི་ཚེ་
དེའི་དུས་ན། སྟོན་པ་གཤེན་རབ་མི་བོ་ནི། གནས་མཆོག་དམ་པ་འོལ་མོ་ལུང་རིང་
ན་བཞུགས་ནས། འགྲོ་བ་སེམས་ཅན་མང་པོ་བཀྲིད་ཅིང་དྲང་པའི་ཕྱིར། ཞལ་ནས་
གཡུང་དྲུང་འཕྲུལ་ངག་བདེན་པའི་བོན་བསྟོན་ཏོ། །ད་ནི་སེམས་ཅན་སྒྲིབ་བྱང་
ཚོགས་རྫོགས་ཤིན་ཏུ་ཉུང་བ་དེ། སྟོན་པ་ཤིན་ཏུ་ཤེས་རབ་ཆེན་པོ་མངའ་བས་མཁྱེན།
འཁོར་རྣམས་ཀུན་ལ་ཞལ་ནས་གསུངས་པའི་མདོ། དངོས་པོ་དངོས་མེད་བཙལ་
བ་དང་། མཚན་མས་དོན་ལ་མཚོན་པའི་ཕྱིར། སེམས་ཅན་རྣམས་ཀྱི་དོན་ཆེད་དུ།
བསྟན་པ་རྣམ་གསུམ་རྗེས་བཞག་རན། བསྟན་པ་ཐུབ་པའི་སེམས་ཅན་གཅིག །མི་
མཇེད་འཇིག་རྟེན་ལྷོ་ཕྱོགས་ཕར་འདས་ན། རྒྱལ་པོ་གསལ་མཆོག་དམ་པ་བྱ་བ་
ཞིག །ཤིན་ཏུ་དགེ་བ་ཆེ་ལ་བོན་གྱི་འཁོར་ལོ་རྒྱུན་དུ་སྐོར་བ་ཞིག །གནས་དེ་ལས་ཚེ་
འཕོས་ལ་ཁད་པས། ཚེ་འཕོས་མ་ཐག་ཏུ་འུ་བུའི་འཇིག་རྟེན་འདིའི་ནུབ་ཕྱོགས་ཀྱི་
རྒྱལ་པོའི་ཀ་འདའ་ལ་གསེར་གྱི་མདོག་ཅན་གྱི་བུར་སྐྱེས། སྐྱེས་ནས་དགེ་བའི་ཤུགས་
ཀྱིས། ཤིན་ཏུ་བསོད་ནམས་ཆེ་སྟེ་འོང་། དེ་ལ་བསྟན་པ་བཞག་པའི་ས་ཡིན་ནོ། །དེའི་
གོང་དུ་སེམས་ཅན་གྲངས་མང་ཡང་། བསྟན་པ་བཞག་པའི་ས་ནི་གང་ཡང་མེད། སོ་
སོ་ཀུན་ནས་བྱང་ཆུབ་སེམས་བསྐྱེད་པ། དགེ་ལ་ཐང་བཅད་བརྩོན་ན་བདུད་ཀྱང་
རྡུགས་པར་འགྱུར། དེ་སྐད་ཅེས་སྟོན་པས་བཀའ་བསྩལ་པས། ཤེས་རབ་བློ་དང་ལྡན་
པའི་འགྱུར་བ་བློ་གསལ་གྱིས། ཀོང་བཟའ་ཁྲི་ལྕམ་མཚན་བཏགས་སྨོན་ལམ་ཡོངས་
སུ་བཏབ། ནམ་ཞིག་འཁོར་བ་སྤོང་གིན་ཁྱིམ་པ་སུན་དབྱུང་ཕྱིར། གཞན་པས་ཁྱིམ་
ལ་དད་ཀྱིན་ལན་གཅིག་ཆགས་ཚུལ་བསྟན་པའི་ཕྱིར། ཁྲི་ལྕམ་ཁབ་ཏུ་བཞེས་ནས་
440



མདོ་སྡེ།
མདོ་གཟེར་མིག་
སྤྲུལ་པའི་སྲས། གསལ་བའི་མདོག་ཅན་གཤེན་བུ་ཀོང་ཚ་འཁྲུངས། འཁྲུངས་པའི་
དུས་དེར། གཏོ་བུ་དཔྱད་བུ་འཁྲུངས་པ་བཞིན། བཀུར་སྟི་རིམ་འགྲོ་ཀུན་གྱིས་ལུགས་
བཞིན་བྱས། དུས་དེར་གཡུང་དྲུང་སེམས་དཔའ་དང་ལྡན་པ་ཐམས་ཅད་ཀྱང་འཕྲུལ་
ངག་བདེན་པའི་བོན་ལ་ཤིན་ཏུ་ཉན། ཉན་པ་མང་པོ་བྱེ་མའི་ལ་ཙམ་ལ། གཤེན་རབ་
ཞལ་ནས་ངེས་དོན་བསྟན་ཅིང་བཞུགས་སོ། །
དེའི་ཚེ་དེའི་དུས་ན། ཡུལ་རྒྱ་ལག་འོད་མའི་གླིང༌། མཁར་ཁྲི་སྒོ་རྩེ་བརྒྱའི་གླིང་།
གྲོང་ཁྱེར་འཕྲུལ་སྒྱུར་བཀོད་པའི་མཆོག །དེ་ལ་ཕ་ནི་རྒྱལ་པོ་ཀ་འདའ་ལ་གསེར་གྱི་
མདོག་ཅན་ཞེས་བྱའོ། །མ་ནི་བཙུན་མོ་མུ་ཏྲི་ལ་གསལ་འོད་མ་ཞེས་བྱའོ། །དཀོར་
ནོར་ནི་རྒྱལ་སྲིད་རིན་པོ་ཆེ་ལ་སོགས་ཏེ། འཇིག་རྟེན་གྱི་མི་འགྱུར་པ་ལས་ཆེའོ། །བུ་
དང་སྲས་མི་མངའ་ན། དུས་དེར་མི་མཇེད་ཀྱི་འཇིག་རྟེན་ཕར་འདས་པའི་ལྷོ་ཕྱོགས་
ན། རྒྱལ་པོ་གསལ་མཆོག་དམ་པ་བྱ་བ་དེ། དེར་ཚེ་འཕོས་ནས། བསོད་ནམས་ཀྱི་
ཤུགས་ཀྱིས་ཡུལ་རྒྱ་ལག་འོད་མའི་གླིང་གི་རྒྱལ་པོ་ཀ་འདའ་ལ་གསེར་གྱི་མདོག་ཅན་
གྱི་བུར་སྐྱེས། སྐྱེས་པའི་དུས་དེར་ཡུལ་དེ་ན་གནས་པའི་མི་རྣམས་ཀྱང་ཤིན་ཏུ་སྤྲོ་བ་
སྐྱེས་ནས། སྨོན་ལམ་བཏབ་ཅིང་མཚན་བརྟགས་པས། རྒྱལ་བུ་དེ་ནི་ཤིན་ཏུ་ཕྱིའི་
མཚན་བཟང་པ། སྐྲ་གཡུའི་མདོག་འདྲ་བ། སེན་མོ་ནི་བསེའི་མདོག་འདྲ་བ། སོ་
དུང་སོ་འཁོར་བར་འདུག་པ། མགོ་ཤེལ་གྱི་བུམ་པ་དམུ་ལུགས་སུ་འདུག་པ། སྒལ་
པ་མཁར་མེད་དུང་གི་དྲང་ཤིང་དུ་འདུག་པ། རྩིབ་མ་གོ་མེད་རིན་པོ་ཆེའི་གུར་དུ་
འདུག་པ། ཡན་ལག་ལྷུ་མེད་གསེར་གྱི་སྦར་ཤད་དུ་འདུག་པ། མིག་ལ་བཀྲག་ཆགས་
མེ་ཏོག་ཨུ་དུམ་འབར་བ་འདྲ་བ། སྣ་ལ་འོད་གསལ་མེ་ཏོག་ཨུག་ཆོས་འདྲ་བ། སྙིང་
ཀ་ན་པད་མ་འདབ་བརྒྱད་ཡོད་པ། རྣ་བ་ལ་བཀྲག་གསལ་མེ་ཏོག་སྤང་རྒྱན་འདྲ་བ།
ལྟེ་བ་ལ་མཚན་ལྡན་གཡུང་དྲུང་འཁོར་བར་ཆགས་པ། རྐང་པའི་མཐིལ་ན་དབང་
441



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
སྒྱུར་འཁོར་ལོ་རྩིབས་བརྒྱད་བྲིས་པ། གསང་བའི་སྐྱེད་ཤིང་རིན་པོ་ཆེའི་རྡོ་རྗེ་འདྲ་
བ། ལག་པ་གཡས་གཡོན་གྱི་མཐིལ་ལ་ཀོང་རྩེ་འཕྲུལ་གྱི་ཡི་གེ་སུམ་ཅུ་རྒྱལ་རྟགས་སུ་
འཁོར་བར་བྲིས་ནས་ཆགས་པ། དེ་ལ་ཡབ་ཀྱང་ཤིན་ཏུ་སྤྲོ་བ་སྐྱེས་ནས་མཚན་གསོལ་
བ་ནི། རྒྱལ་པོའི་རྒྱ་ཡི་རིགས་ལ། འཕྲུལ་གྱི་ཡི་གེ་ཀོང་ཙེ་སུམ་ཅུ་འཁོར་བར་བྲིས་པས།
རྒྱ་ཀོང་ཙེ་འཕྲུལ་གྱི་རྒྱལ་པོ་མིང་དུ་བཏགས་སོ། །ལྟས་མཁན་ཐམས་ཅད་ཀྱིས་ཁ་མར་
སྨྲས་པ། རྒྱ་ཀོང་ཙེ་འཕྲུལ་གྱི་རྒྱལ་བུ་འདི། སྔོན་ཡང་བཟོད་ཐོབ་སྐུ་ལ་ད་ལྟ་མཚན་
ཡང་བཟང་། སྔོན་ཡང་སྦྱིན་བཏང་ད་ལྟ་ཡོ་བྱད་ཕུན་སུམ་ཚོགས། སྔོན་ཡང་དབང་
མནོས་ད་ལྟ་དབང་ཆེན་རྒྱལ་བུར་སྐྱེས། ད་ཡང་འདི་ཡི་རིང་ལ་བསོད་ནམས་དར་
གྱིན་དགེ་བ་འཕེལ་ཏེ་འོང་བར་ངེས་སོ། །ཅེས་ཁ་མར་བཟང་པོ་བཏགས་སོ། ། །
དེ་ནས་རྒྱལ་བུ་དེ་གཞན་དང་ཁྱད་པར་ཡོད་པ་བཞིན་བཟང་། སྨྲ་མཁས། ངག་
སྙན། ཤེས་རབ་ཆེ། དབང་པོ་གསལ་གྱིན་བག་དང་རབ་ཏུ་ལྡན་ནོ། །དེ་ནས་རྒྱལ་
བུ་དེ་དགུང་ལོ་དགུ་ལོན་ནས། དཔྱིད་ཟླ་ར་བའི་ཉ་ཡི་ཉིན་པར་ཉི་མ་ཤར་བའི་ཟེར་
ལ་མེ་ཏོག་སྣ་ཚོགས་ཕུལ་ནས། སྨོན་ལམ་བཏབ་སྟེ། མི་འགྱུར་བ་དབྱིངས་ཀྱི་ཡུམ་ས་
ཏྲིག་ཨེར་སངས་ལ་གུས་པས་ཕྱག་འཚལ་ལོ། །ཡེ་ཤེས་ལྷའི་སྐུ་གཤེན་ལྷ་འོད་དཀར་
ལ་གུས་པས་ཕྱག་འཚལ་ལོ། །ཐབས་ལ་མཁས་པའི་མཆོག་སྲིད་པ་སངས་པོ་འབུམ་
ཁྲི་ལ་གུས་པས་ཕྱག་འཚལ་ལོ། །ཤེས་རབ་ཕུལ་དུ་ཕྱིན་པ་སྟོན་པ་གཤེན་རབ་ལ་གུས་
པས་ཕྱག་འཚལ་ལོ། །བདག་ཀྱང་སྔོན་གྱི་ཤུགས་བཟང་གཙང་མ་མི་ལུས་ཐོབ། ད་
ལྟ་གནས་བཟང་འཛམ་གླིང་སོག་ཀར་སྐྱེས། ལས་ཀྱི་སྐལ་བཟང་གཡུང་དྲུང་བོན་
ལ་སྤྱོད། རིགས་དང་ཁུངས་བཙུན་དབང་ཆེན་རྒྱལ་པོར་སྨིན། ད་ཡང་བདག་ལོ་ཉི་
ཤུ་རྩ་ལྔ་ལོན་ཙམ་ན། བུ་ཁྱེའུ་གསུམ་བུ་མོ་གཉིས་ཏེ་ལྔ། བུ་ཡི་སྐལ་པ་སྐྱེ་བར་ཤོག་
ཅིག །འབྲས་ཁལ་ལྔ་བརྒྱ་འོལ་མོའི་འཚོ་ཞིང་ལ་ཟས་ཀྱི་སྐལ་པར་སྐྱེ་བར་ཤོག །ཁྲི་
C
442



མདོ་སྡེ།
མདོ་གཟེར་མིག་
དཀར་སྟོང་ནག་བརྒྱ་དམར་ནོར་གྱི་སྐལ་པར་ཡོད་པར་ཤོག་ཅིག །གཉན་ལྕམ་འོད་
མ་གསལ་གྲོགས་ཀྱི་སྐལ་པ་ཡོད་པར་ཤོག་ཅིག །རྒྱལ་བུས་དེ་སྐད་སྨྲས་ནས་སྨོན་
ལམ་དྲག་པོ་བཏབ། སྨོན་ལམ་དྲག་པོ་མཐུ་ཡིས་ཡབ་ཀྱིས་གཉན་ལྕམ་བཙལ། རྒྱལ་
པོ་གཉན་རིགས་བུ་མོ་གཉན་ལྕམ་དཀར་མོ་འོད་མ་གསལ། རྒྱལ་བུ་གཏན་གྱི་ཁབ་ཏུ་
བཙུན་མོར་བཞེས། ཉི་ཤུ་རྩ་ལྔ་ལོ་ཚིགས་སླེབ་ཙམ་ན། ཁྱེའུ་གསུམ་བུ་མོ་གཉིས་ཀྱང་
བུ་ཡི་སྐལ་པར་སྨིན། ཞིང་ལ་ཟས་ཀྱི་སྐལ་པར་འབྲས་ཁལ་ལྔ་བརྒྱ་འབྱུང་། ལུག་ཁྲི་
གནག་སྟོང་རྟ་བརྒྱ་ཟང་ཟིང་ནོར་དུ་འཚོགས། སེམས་ཅན་མི་ཡི་བུ་ལ་བསོད་ནམས་
ཚོགས་ཆེ་བ། རྒྱལ་པོ་རྒྱ་རིགས་ཀོང་ཙེ་འཕྲུལ་གྱི་རྒྱལ་པོ་ཡི། བསམ་པ་ཡིད་བཞིན་
དུས་སུ་ཁྲིགས་ཀྱིས་འགྲུབ། དེ་ལ་རྒྱལ་པོ་ཉིད་ཀྱང་ཡིད་དགའ་སེམས་སྤྲོའོ། །ཡུམ་མུ་
ཏྲི་གསལ་འོད་མས་སྲས་ཀོང་ཙེ་ལ་སྨྲས་པ། རྒྱལ་བུ་ཁྱོད་ནི་བསོད་ནམས་ཚོགས་ཅན་
ཞིག །ཁ་ནས་ཅི་སྨྲས་སྨོན་ལམ་འགྲུབ་པར་ངེས། སྔ་མའི་སྨོན་ལམ་བཏབ་པ་དེ་ཡང་
སྨོན་ལམ་རྒྱ་ཆུང་ཡང་འདུག །ད་ནི་ཤིན་ཏུ་སྨོན་ལམ་རྒྱ་ཆེ་བསྐྱེད་དགོས། བུ་དང་
ནོར་ལ་ཆོག་ཤེས་ག་ན་ཡོད། བུ་བརྒྱ་ཚ་སྟོང་ཙམ་དུ་སྨོན་ལམ་གདབ། ནོར་གྱི་ལོངས་
སྤྱོད་ཡུལ་ཁམས་ཁེངས་པར་གདབ། རིན་ཆེན་སྣ་ལྔས་དཀོར་མཛོད་ཁེངས་པར་
གདབ། བྲན་དང་གཡོག་འཁོར་འབུམ་ཁྲག་མང་པོ་གདབ། བཙུན་མོ་མཛེས་ལྡན་
ཡིད་དང་འཐད་དགུར་གདབ། རྒྱལ་བུ་ལགས་དེ་ལྟར་བསྐྱེད་ལ་སྨོན་ལམ་གདབ་
འཚལ། དེ་སྐད་ཅེས་ཡུམ་གྱིས་སྲས་ལ་སྨྲས་སོ། །སྲས་ཀྱིས་སྨྲས་པ་སྤྱིར་ཡང་ཁམས་
གསུམ་ཐམས་ཅད་ཆགས་པས་འཁོར། དེའི་ནང་ནས་འདོད་པའི་འདོད་ཁམས་སྡུག་
བསྔལ་ཤིན་ཏུ་ཆེ། དེའི་ནང་ན་བུད་མེད་འདོད་པའི་གཞི་ཡིན་ཏེ། འདོད་པས་ཐར་
པ་ཐོབ་མི་སྲིད། ཆགས་པས་ཁམས་གསུམ་འཁོར་བའི་རྒྱུ། མ་ངག་ཡིན་ཡང་གོལ་
བར་བཅས། བདག་རང་ཉིད་ཀྱང་སྒྱུ་མ་ཤ་ཁྲག་ལུས། སྒྱུ་མ་ཡེངས་ལ་ཞིག་ནས་ཤ་
443



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཁྲག་རྡུལ་ལ་ལུས། སེམས་ཉིད་ལས་ཀྱིས་གཅིག་པུ་འགྲོ་བ་ལ། སྒྱུ་མའི་ནོར་ལ་དད་
སྐྱེད་དོན་དུ་ཅི་ཞིག་བགྱི། སྔ་མའི་སྨོན་ལམ་ཉིད་ཀྱང་གོལ་ནས་ད་ལྟ་ཤིན་ཏུ་འགྱོད།
ཁྱིམ་ཐབ་དུག་གི་འདམ་རྫབ་ལགས། བུ་ཚ་ཐར་པའི་གདོས་ཐག་ལགས། ཟང་ཟིང་
དམྱལ་བའི་ས་བོན་ལགས། ཉེ་གནས་བདུད་ཀྱི་མྱ་ངན་ལགས། ཆོག་ཤེས་དམ་པའི་
ཚོད་ཅིག་མ་ཟིན་ན། འཇིག་རྟེན་གསེར་དུ་སོང་ཡང་ངོམས་དུས་ག་ན་འོང་། འཇིག་
རྟེན་འདི་རུ་བཏགས་ཆགས་འདི་ཡིས་འཚལ། སླད་མའི་རྒྱགས་གཅིག་བཙལ་ཐབས་
བསམ་པས་འགྱེད། སྲས་ཀྱིས་ཡུམ་ལ་ཕྱིར་ལན་དེ་སྐད་བཏབ་བོ། །ཡུམ་ལ་སོགས་
ཏེ་འཁོར་མང་པོ་ཡང༌། གདམ་ངག་དེ་ལ་ཤིན་ཏུ་སྤྲོ་བ་སྐྱེས། དེ་ནས་མི་ལ་བསོད་
ནམས་ཆེ་བའི་ཀོང་ཙེ་འཕྲུལ་གྱི་རྒྱལ་པོ་ཡིས། བསམ་པ་བཟང་པོས་བསམ་པ་ལ།
བདག་ཡུལ་ཁྱད་པར་དུ་འཕགས་པའི་འཛམ་གླིང་སོག་ཀར་སྐྱེས། སྐྱེས་པ་རྣམས་
ལས་ཁུངས་བཙུན་ཞིང་མཆོག་གཙང་མའི་མི་ལུས་རིན་པོ་ཆེ་ནི་ཐོབ། དེའི་ནང་ནས་
རིགས་ཆེ་ཞིང་ཁུངས་བཙུན་པ་དབང་སྒྱུར་གྱི་རྒྱལ་པོ་ལྟ་བུར་ནི་སྨིན། འཇིག་རྟེན་གྱི་
སྒྱུ་མའི་བཏགས་ཆགས་འདི་ལ་ཡང་། ལོ་ཉི་ཤུ་རྩ་ལྔ་ལ་བུ་ཁྱེའུ་གསུམ་བུ་མོ་གཉིས།
འབྲས་ཁལ་ལྔ་བརྒྱ་ཁྲི་དཀར་སྟོང་གནག་བརྒྱ་དམར་བསམ་པ་ཡིད་བཞིན་དུ་འགྲུབ།
ད་ནི་བདག་སེམས་ཅན་གྱི་བུ་ཡིན་པས། འཇིག་རྟེན་འདི་ནི་མི་རྟག་པ་ངེས། འདིར་
ཅི་ཡོད་ཅི་བྱས་ཀྱང་། སང་ནང་བོར་ནི་འཆི་བས། ཤི་བའི་ཡུལ་དུ་རྒྱགས་ཅིག་མ་
བཏག་ན། འཇིག་རྟེན་འདི་ལ་ཅི་ཡོད་ཕན་པ་མེད་པར་དྲན་ནས། འཆི་རྒྱགས་ཀྱི་
དགེ་རྩ་ཞིག་བྱ་ན། མི་དང་མི་མཉམ་པ་ཁྱད་པར་ཡོད་པ་ཞིག་བྱ་བར་བསམ་ནས།
ལག་པའི་གབ་ཙེའི་ཡིག་འབྲུ་ལ་གཙུག་ལག་བརྩིས་པས། རང་གི་བསོད་ནམས་ཀྱིས་
དགེ་བ་ཅི་བྱས་ཀྱང་འགྲུབ་པར་མཐོང་ངོ༌། །བསོད་ནམས་ཆེ་བས་ཅི་བྱས་གྲུབ་རྟིང་
ལ། སེམས་ཅན་གཞན་དང་མི་མཉམ་ཁྱད་པར་ཞུགས་པའི་ཕྱིར། མུ་ཁྱུད་རྒྱ་མཚོའི་
444



མདོ་སྡེ།
མདོ་གཟེར་མིག
༼ཁ༽
གླིང་ལ་གསས་ཁང་ཆེན་པོ་གཅིག །དགེ་བའི་རྩ་བར་བཞེངས་པར་སེམས་ལ་མནའ་
ཐོ་བཅད། མིས་ནི་མཁར་ལས་མི་བཏུབ་རྒྱ་མཚོའི་ནང་དུ་འཆི། ལག་པའི་གབ་རྩེའི་
ཡིག་འབྲུ་ཡང་བརྩིས་ནས། སྲིན་པོ་བརྒྱ་དང་སྔོན་གྱི་ལས་མཐུན་པས། མནའ་མཐོ་
བཅད་ནས་བརྩིག་ན་འགྲུབ་པར་ཤེས། དེ་ནས་རྒྱ་ཀོང་ཙེ་འཕྲུལ་གྱི་རྒྱལ་པོ་ཡང་།
ཡུལ་མུ་ཧ་ལ་མུན་པའི་གླིང་ལ་སྲིན་པོ་བསྒྲུབ་ཏུ་ཕྱིན་ནོ། །ལུས་དཀྱིལ་མོ་ད ཀྲུང་དུ་
བཅས། ཕྱག་རྒྱ་གཡོན་པ་སྙིང་ཁར་གཏད། གཡས་པའི་སོར་མོ་ལྔ་ཀའི་རྩེ་མོ་ལྕགས་
ཀྱུ་བཞིན་དུ་བཀུག །སྲིན་པོ་དབང་དུ་སྡུད་པའི་སྙིང་པོ་འདི་སྐད་བཟླས་ཏེ། ཡ་ཤི་བི་
ཤི་ཀ་མ་ལ་ཀ་ལ་ཀུ་ལ་ཁ་ལ་ཁུ་ལ་ཁྲུག་ཁྲུག་ཡག་ཤ་རྦད་རྦད་ཐིས་སོད་རག་བྱོ་ཐུན་
ཕོབ་ཡར་མ་སད། དེ་སྐད་བརྒྱ་རྩ་བརྒྱད་བཟླས་པས། སྲིན་པོའི་རྒྱལ་པོ་ཧ་དྷ་ལ་
ནག་པོ་ཞེས་བྱ་བ། ཁྲོ་ཆུའི་གཟུགས་ལ་ཆུ་ཞེང་གཉིས་ཀར་འདོམ་དགུ་ཡོད་པ། མིག་
དཔྲལ་བ་ན་བརྩེགས་མར་ཤར་བ། རལ་པ་སྤྲིན་ནག་ཉིལ་བ་འདྲ་བ། མཆེ་བ་གངས་
རི་ཉིལ་བ་འདྲ་བ། ལག་པ་དགུ་ན་སྤུ་གྲི་ཀ་མ་སྨད་དགུ་ཐོགས་པ། རྐང་པ་དགུ་ནས་
རྔའི་ཐུན་སྐྱོགས་འཕེན་པ། ཕག་ནག་པོ་མགོ་དགུ་ཞོན་པ་གཅིག་མངོན་སུམ་དུ་ཡེར་
རེ་བྱུང་ངོ༌། །དེའི་ཁ་ནས་ང་ལ་གནས་སུ་འདུག་ཏུ་མི་སྟེར་བར་སྲོག་གི་རྩ་བ་ནས་
འདྲེན་པ། ཁྱོད་ལ་ཅི་བྱས་ཅི་བྱུང༌། ངས་ཉེས་ཅི་བྱས་ཟེར་ནས། ཤིན་ཏུ་མི་སྡུག་ཁྲོ་
ཚུལ་བསྟན་ནས་ཐོག་དུ་བྱུང་ངོ༌། །དེ་ལ་ཀོང་ཙེ་འཕྲུལ་གྱི་རྒྱལ་པོ་ཡང་། སྐྱི་བུང་གི་
སོང་ནས་ཤིན་ཏུ་འཇིགས་པའི་སེམས་སྐྱེས་སོ། །བསོད་ནམས་ཀྱི་ལྷ་བསྭོ་ཞེས་བཏབ་
ནས། སྡོམ་བྱེད་ཀྱི་ཕྱག་རྒྱ་ཞེས་བྱ་བ། གཡས་པས་ཁུ་ཚུར་བཅངས། གཡོན་པ་སྙིང་
ཁར་བཅངས་པའི་སྟེང་དུ་བཞག་ནས། སྲིན་པོ་དབང་སྡུད་འཆིང་བྱེད་ཀྱི་སྙིང་པོ་
བཟླས་ཏེ། ཨ་ཏི་ལྟ་སྲ་ལ་ཡ་སུ་རུ་དེ་ཤ་ལ་མ་པག་ས་ལ། གྱུར་སུར་ཏྲ་ནི་སུ་རུ་ཧབ་
དེ་ཏྲང་པར་ཞིལ་ཐུམ་རི་ལི་ལི། དེ་སྐད་ཅེས་ལན་གསུམ་བཟླས་པས། ཕྱག་རྒྱའི་ནུས་
445



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
མཐུ་དང་། སྔགས་ཀྱི་ནུས་སྟོབས་ཀྱིས། སྲིན་པོས་བལྟས་པས། ད་ཅི་ལྟ་བུའི་ཀོང་ཙེ་
མ་ཡིན་ཏེ། ཕྲག་པ་གཡས་ན་གསེར་གྱི་སྟག་བརྒྱ་མཆོང་། ཕྲག་པ་གཡོན་ན་དུང་གི་
སེང་བརྒྱ་མཆོང་། སྤྱི་བོའི་གཙུག་ནས་ལྕགས་ཀྱི་ཁྱུང་བརྒྱ་འཇུམ། འཇིགས་པའི་སྐྱེས་
པ་བརྒྱ་ཡིས་ཕྱོགས་བཞིར་བསྐོར་ནས་བྱུང་པར་མཐོང༌། སྲིན་པོ་ཤིན་ཏུ་འཇིགས་
ནས་འབྲོས་ཀྱང་མ་ནུས་རེང་གིས་རེངས། སྲིན་པོ་དབང་དུ་འདུས་ནས་སུ་ཀོང་ཙེ་
འཕྲུལ་གྱི་རྒྱལ་པོ་ལ་གཅམ་བུའི་ཚིག་བཤད་བསྡེབས་ནས་སྨྲས་པའི་མདོ། སྔ་ནས་མ་
མཐོང་པའི་སྐྱེས་མཆོག་ཁྱད་པར་ཅན། ཐུན་མོང་མ་ཡིན་པའི་སྐུ་ནི་ཤིན་ཏུ་བརྗིད།
གདུག་པའི་སེམས་ཅན་སུམ་བརྒྱའི་བརྒྱན་གྱིས་བརྒྱན། འཇིགས་པའི་སྐྱེས་པ་བརྒྱ་
ཡིས་ཕྱོགས་བཞིར་བསྐོར། རིན་ཆེན་སྲོག་དང་ངན་བུ་མ་ཕྲལ་དང་། ཕྱི་མ་ཅི་གསུང་
ཁྱོད་ཀྱི་བཀའ་མི་གཅོག །སྲིན་གྱི་རྒྱལ་པོས་དེ་སྐད་ཅེས་གསོལ་ཏོ། །
དེ་ལ་ཀོང་ཙེས་ལན་བཏབ་པ། བདག་ཀྱང་འཇིག་རྟེན་མིའི་ལོངས་སྤྱོད་བསམ་
པ་འགྲུབ། སྒྱུ་མའི་ཏིང་འཛིན་ཡིན་པས་འདི་ནས་མི་རྟག་འཆི། ཤི་བའི་རྒྱགས་ཤིག་
འདི་ལ་བདག་དགོངས་ནས། གཞན་དང་ཁྱད་པར་ཡོད་པའི་དགེ་བ་ཞིག །རྒྱ་
མཚོའི་གླིང་ལ་གསས་ཁང་ཆེན་པོ་ཞིག་བཞེངས་པའི། མི་ཡིས་མཁར་ལས་བྱ་རུ་མི་
བཏུབ་རྒྱ་མཚོའི་ནང་དུ་འཆི། འཇིག་རྟེན་ཁམས་ན་རྩལ་དང་རྫུ་འཕྲུལ་སྲིན་གྱི་རྒྱལ་
པོ་ཁྱོད་ཆེ་བས། ང་ཡི་དགེ་སྡོང་མཁར་ལན་ཁྱོད་ཀྱིས་གྱིས། རིན་ཆེན་སྲོག་དང་མི་
དབྲལ་བ་རུ་བཅད། དེ་སྐད་ཅེས་ཀོང་ཙེས་སྨྲས་པས། དེ་ལ་ཡང་སྲིན་གྱིས་ཕྱིར་སྨྲས་
པ། རྫུ་འཕྲུལ་རྩལ་དང་ལྡན་པའི་བདག་གི་སྲིན་ཕྲུག་བརྒྱ། སྐྱེས་བུ་དད་པ་སྐྱེས་པ་
ཁྱོད་ཀྱི་མཁར་ལན་བྱེད་དུ་གཏང་། རྩལ་གྱིས་རི་ཁྱག་བྲག་འགེམ་གངས་འདྲིལ་མཚོ་
ཡང་སྐེམ། ཟླ་བ་གསུམ་ནས་མཁར་ལན་ཅི་འདོད་འགྲུབ་སྟེ་འོང་། ཁ་དོག་ཆ་བྱད་
ཉིད་བཞིན་སྤྲུལ་ལ་གཏང་། ཀོང་ཙེ་ཉིད་བཞིན་ཆ་བྱད་མ་སྤྲུལ་ན། སྲིན་གྱི་བུ་དང་
446



མདོ་སྡེ།
མདོ་གཟེར་མིག
མི་འགྲོགས་ཉམས་མི་དགའ། དམ་ལ་མི་འཁྱོག་སྲིན་གྱི་མནའ་ནི། ག་ཏ་སྤ་ར་ནན།
དེར་ཀོང་ཙེ་ཉིད་ཀྱིས་སྡོམ་བྱེད་ཀྱི་ཕྱག་རྒྱ་བཀྲོལ་ནས། སྲིན་པོ་ཡང་འགྲོ་ཤེས་ནས་
སོང་ངོ༌། །སྐད་ཅིག་མ་བཅོ་ལྔའི་ཡུན་འཁོར་ཙམ་ནི། སྲིན་གྱིས་མནའ་མ་ཟོས་པར།
ཀོང་ཙེ་ཉིད་ཀྱང་ཁོ་ན་འདྲ་བ་བརྒྱ་ཐམ་པ་འོང་ངོ༌། །དེ་རྣམས་ཀྱིས་ཀོང་ཙེ་ལ་ཕྱག་
བྱས་ནས་ཆད་བསྐྱར་བ། ང་སྲིན་གྱི་བུ་བྱ་བ་ནི་ཡ་ང་ཞིང་རུ་འཐུར་རོ། །ཁྱོད་མིའི་བུ་
བྱ་བ་ཡང་དར་དྲགས་ཀྱིན་སྐྱོ་སྐྱེན་ནོ། །ལས་དགེ་བ་བྱ་བ་ནི་སྤྱད་དཀའ་ཞིང་གནུར་
ལྕིའོ། །གསས་ཁང་གཉེན་པོ་འདི་མ་ཚར་གྱི་བར་དུ་སུ་ལ་ཡང་གཏམ་མ་ཤོར་བ་འོང་
ངོ༌། །ཟེར་ནས་སྲིན་གྱིས་གཙིགས་སུ་བཟུང་ངོ༌། །མིས་ཀྱང་ཁས་བླངས་ནས་སྲིན་
པོ་བརྒྱ་དང་འགྲོགས་ནས་ནམ་ཕྱེད་མཚོའི་འགྲམ་དུ་ཕྱིན། མིའི་སྲིན་ལ་མཁར་ལན་
སྐོས་བཏབ་ནས། བོན་ཉིད་མི་འབྱེད་མཉམ་པའི་དོན་ཆེད་དུ། ཕྱི་སྐོར་དཔག་ཚད་
ལྔ་བརྒྱ་ཡོད་པའི་ཟླུམ་པོ་གཅིག་ཏུ་བསྐོར། ཞེང་དུ་དཔག་ཚད་བརྒྱ་དང་ཉི་ཤུ་རྩ་
ལྔའོ། །རྔམས་སུ་རྒྱ་མཚོ་ཡི་རྔམས་ལ་རགས། མཚོ་ཁར་ཕྱིན་ནས་དཔག་ཚད་གཅིག་
འཕགས་པའི་སྟེང་དུ། ཐིག་མཁན་གཤེན་ཞིག་སྤྱན་དྲངས་ཐིག་བཏབ་ལ། མ་ནོར་
བ་རུ་གསས་ཁང་སྡོད་ཅིག་བཞེངས། དེ་ལྟར་ཀོང་ཙེས་མཁར་ལན་ཁོག་སྐོས་བཏབ་
བོ། །དེར་སྲིན་ལ་ཟས་སུ་རྒྱ་མཚོའི་ཁ་ཞག་བྱིན། སྲིན་གྱིས་ན་བུན་མུན་པ་མཚོ་ལ་
གཏིབས་ནས། མཁར་ལན་སུས་ཀྱང་མི་མཐོང་པ་རུ་བྱས། རྫུ་འཕྲུལ་རྩལ་གྱིས་རི་
ཁུར་བྲག་འགེམས་ནས། རྒྱ་མཚོའི་གཏིང་ནས་རྩལ་གྱིས་རྨང་བཏིངས་ནས། ཚད་
དང་ལྡན་པ་ཟླུམ་པོར་མས་ཡར་བརྩིགས། སྲིན་པོས་རྒྱ་མཚོ་ཡི་གཏིང་དུ་མཁར་ལན་
རྨེང་འདིངས་བའི་བར་དུ། ཀོང་ཙེས་བསམ་པ་བཏང་བས། འཇིག་རྟེན་ཁམས་ན་
གཉན་པ་ཕ་དང་མ་ཡིན་པས། དེང་སང་ང་སྟོར་ནས་ཞག་གསུམ་ལོན་པ་ལ་ཡང་བློ་
མི་བདེ་ངེས། ཕ་མ་དེ་གཉིས་དང་ཟླ་བ་གསུམ་དུ་མ་འཕྲད་ནས། སེམས་ལ་མྱ་ངན་
447



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱིས་གདུང་སྟེ་འཆི། སྲིན་པོས་དམ་ཕོག་ཀྱང་། འདི་ལ་གཏམ་ཅིག་བརྡའ་མ་སྤྲད་
ན། དགེ་བ་ལས་ཀྱང་སྡིག་པ་ཆེ་བར་དགོངས་ནས། ཕ་མ་དང་ཡུད་ཀྱིས་འཕྲད་ནས་
གཏམ་ཀོང་ཙེས་གསོལ་པ། ཡབ་ཡུམ་ལགས། བདག་ཀྱང་ཐོབ་པར་དཀའ་བའི་མི་
ལུས་རིན་པོ་ཆེ་ནི་ཐོབ། དེའི་ནང་ནས་ཀྱང་བཙུན་པའི་རྒྱལ་རིགས་སུ་སྐྱེས། སྤྱོད་པ་
བས་སྒྲ་ཐོས་པར་དཀའ་བའི་འཕྲུལ་ངག་བདེན་པའི་བོན་ནི་སྤྱོད། དབང་པོ་ལྔ་ལ་
སྐྱོན་ནི་མ་ཞུགས་ཤིང་ལོངས་སྤྱོད་ཀྱི་བསམ་པ་ནི་འགྲུབ། སེམས་ཅན་སྒྱུ་མ་ཡིན་པས་
འཆི་བར་ངེས། ཤི་རྒྱགས་དགེ་རྩ་གཞན་དང་ཁྱད་པར་ཡོད་པ་གཅིག །རྒྱ་མཚོ་གླིང་
ལ་གསས་ཁང་ཆེན་པོ་ཞིག །སྲིན་པོ་བརྒྱ་དང་མནའ་ཐོ་བཅད་ནས་བརྩིགས། ཟླ་བ་
གསུམ་ནས་མཐའ་རུ་ཕྱིན་ཏེ་འོང་། གསང་བར་སྲིན་གྱིས་གཙིགས་བཟུང་དམ་ཡང་
ཕོག །ཡབ་ཡུམ་ཐུགས་བདེར་བཞུགས་པའི་ཕྱིར་ན་གསང་ཚིག་ཞུས་པའོ། །གསང་
ཚིག་འདི་ནི་གཞན་ལ་འཕྱན་པར་ཤོར་དུ་མི་རུང་ངོ༌། །དེ་སྐད་ཅེས་ཡབ་ཡུམ་བློ་
བགྲོས་ནས། ལ་འུར་ཡུད་ཀྱིས་རྒྱ་མཚོའི་འགྲམ་དུ་ལོག་གོ །དེར་སྲིན་གྱིས་མཁར་
ལན་བྱས་པ་ཡིས། དགུང་ཞག་བཅོ་ལྔ་ན། མཚོའི་ཁ་རུ་གསས་ཁང་གཞི་མ་ཐོན། རྒྱ་
མཚོའི་ཕྱོགས་བཞིར་ལམ་བཞི་ཐིག་བཏབ་ཞག་ལྔ་བརྩེགས། ཀོང་ཙེ་ཤིན་ཏུ་དགའ་
ནས་ལམ་ཞུགས་མཚོ་དཀྱིལ་ཕྱིན། དཔག་ཚད་ཆུ་ཞེང་བཅལ་ནས་ཁྲིགས་ཀྱིས་སོང་།
ཤིན་ཏུ་སྤྲོ་བ་སྐྱེས་ནས་སྲིན་ལ་བསྟོད་པ་སྨྲས་པ། འཇིག་རྟེན་ཁམས་ན་སེམས་ཅན་
གྲངས་མང་ཡང་། བསོད་ནམས་ཅན་ཡང་ཀོང་པོ་བདག་རང་ཡིན། རྫུ་འཕྲུལ་རྩལ་
དང་ལྡན་པའི་སྲིན་པོ་ཁྱེད་རྣམས་ཀྱང་། བདག་གི་ལས་ཀྱི་བསོད་ནམས་ཀྱི་རྐྱེན་གྱིས་
དུས་འདིར་འཕྲད་པ་ཡིན། རྫུ་འཕྲུལ་རྩལ་ལྡན་སེམས་ཅན་ཁྱད་པར་ཅན། ཁྱད་
བགོས་གཞུང་བཙན་སྐྱེས་མཆོག་དྲག་རྐང་ཅན། དུས་ལ་བརྩོན་ཐེབས་བློ་མྱུར་བཟོ་
པའི་ཕུལ། ཅི་སྨྲས་ངག་མཉན་ཡོན་བདག་ཐུགས་དམ་བསྐངས། ད་ཡང་བདག་གིས་
448



མདོ་སྡེ།
མདོ་གཟེར་མིག
༼ཁ༽
དབུས་ནས་སྐོས་གདབ་ཀྱིས། ཁྱེད་བརྒྱས་མཚམས་བཞིར་ཆོད་ལ་ཕྱོགས་བཞི་ནས།
དྲག་པོའི་རྩལ་གྱིས་ཐང་བསྐྱེད་ལས་ལ་རེམ། གཞི་རྨེང་འཕང་དུ་དཔག་ཚད་བརྒྱ་
བསྟོད་དགོས། དེ་སྐད་ཅེས་སྐོས་ནས། གཞི་མ་འཕང་དུ་བསྟོད་ཅིང་ཕྱོགས་བཞི་ནས་
ལས་བྱེད་དོ། །
དེའི་ཚེ་དེའི་དུས་ན། ཡུལ་ལ་ཞག་གཅིག་ཞོགས་གཉིས་ལ་ཀོང་ཙེ་སྟོར་ནས་མེད་
དོ། །ཟླ་རོགས་དང་འཁོར་རྣམས་ཀྱིས་ཆེད་བཏང་གིས་བཙལ་བས་ཀྱང་། རྙེད་
པ་བས་མི་གཅིག་གིས་མཐོང་བ་ཡང་མེད་དོ། །ཀུན་ཏུ་ཀོང་ཙེ་འཕྲུལ་གྱི་རྒྱལ་
པོ་བརླགས་པར་ཡང་གྲགས། ཐམས་ཅད་དེ་ལ་ཤིན་ཏུ་མྱ་ངན་ཆེ། དུས་དེར་
གཉེན་ལྕམ་དཀར་མོ་འོད་མ་གསལ་གྱིས། གྱོས་སྐྱུག་ལ་འཕྲིག་པའི་སེམས་སྐྱེས་
ནས་སྨྲས་པ། བདག་གི་ཟླ་རོགས་ཀོང་ཙེ་འཕྲུལ་གྱི་རྒྱལ་པོ་འདི། རྒྱལ་སྲིད་རིན་
པོ་ཆེའི་ཁ་ཡོ་མཉམ་པ་དང༌། སྟོང་ཁམས་ཕྱོགས་བཞི་རེ་བ་བསྐང་པ་ལ། དར་
ཅིག་གཡེང་པའི་ལོང་ཡང་མ་མཆིས་ན། ཤི་བར་ངེས་ན་རོ་ཡང་སྟོར་ཏེ་སོང་།
ཀུན་ཏུ་བཙལ་བས་མཐོང་པའི་མི་གཅིག་མེད། བདུད་ཀྱིས་བརྐུས་སམ་སྲིན་
གྱིས་ཟོས་པར་དཔྱད། སྟོང་ཁམས་ཀུན་ཀྱང་བཀྲག་ཤོར་མྱ་ངན་བདོ། །མ་
འགྲོངས་པ་ཙམ་དུ་རིགས་ལགས་ན། ཡབ་ཡུམ་ཞལ་ལ་བཤུམས་ཤིང་ཨ་
ཅང་མ་རྟབས་པ། ཅིས་ཀྱང་སྲས་ཀྱི་གསང་ཚིག་མངའ་བ་འདྲ། གསང་ཚིག་
གཉན་ཡང་བདག་ལ་ཤུབ་ཙམ་མ་སྨྲས་ན། བུ་སྤུན་གསུམ་ནི་ཀེ་ལེ་མི་ཤ་ཅན་
ལ་འཚོང་ངོ༌། །བུ་མོ་སྤུན་གཉིས་ནི་རྒྱལ་མོ་སྨད་འཚོང་མའི་ཡུལ་དུ་སྤྲུག་གོ །
བདག་རང་ཉིད་ནི་དར་གྱི་ཐག་པ་ལ་འགགས་ནས་ཤི་བ་མ་ཡིན་རེ་ཟེར་ནས།
གཉན་ལྕམ་གྱིས་མནའ་བསྐྱལ་བས་དེ་ལ་གྱོས་པོས་ལེན་སྨྲས་པ། ཀོང་ཙེ་འཕྲུལ་གྱི་
རྒྱལ་པོ་ད་ཡང་བརླགས་པར་ངེས། ཕ་མ་རྒན་རྒོན་རྒས་ནས་བྱིས་པའི་བློ། དེ་ལ་
449



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསང་ཚིག་ཡོད་ཀྱང་སྨྲ་རུ་ག་ན་འདོད། མིང་སྲིང་ལྔ་ཡིས་འབྲེལ་བའི་ཟླ་རོགས་ལ།
གསང་ཚིག་ཡོད་ན་འཇོག་ས་བུ་མོ་རང་ཉིད་ཡིན་མོད། ད་རུང་མ་བརླག་ཡོང་གི་
ཆ་ཡང་མེད་ཀྱི་སུ། མྱ་ངན་མ་བྱེད་འབད་དེ་སེམས་རྩལ་བསྐྱེད། ངེས་པར་ད་རུང་
ཟླ་འགའ་མ་བརྟགས་པར། དེ་ནི་ཁར་ཡང་གླེང་དུ་མི་རུང་ངོ༌། །སྒྱུག་མོ་ནི་འཇིགས་
ཁྱེར་ནས་གསང་གཏམ་ཕག་ཏུ་མནའ་མ་ལ་སྨྲས་པ། བུ་མོ་ཁྱོད་དེ་སྐད་མ་ཟེར་དེ་
ཙུག་མ་བྱེད། གསང་བའི་ཚིག་གསུམ་ང་ལ་སྨྲ་རྒྱུ་ཡོད། རྒྱ་ཀོང་ཙེ་འཕྲུལ་གྱི་རྒྱལ་པོ་
འདིས། ལོ་ཉི་ཤུ་རྩ་ལྔ་ལ་སྨོན་ལམ་བཏབ་པ་བསམ་པ་ཡིད་བཞིན་དུ་འགྲུབ། གྲུབ་
པའི་རྟིང་ལས་བསམ་པ་སྒྱུ་མ་ཡིན་པས་འཇིགས་ལ། སེམས་ཅན་ཡིན་པས་འཆི།
འཆི་བའི་རྒྱགས་སུ་གསས་ཁང་ཆེན་པོ་གཅིག །སྲིན་པོ་བརྒྱ་དང་མནའ་ཐོ་བཅད་
ནས་སུ། ད་ལྟ་མུ་ཁྱུད་བདལ་བའི་མཚོའི་ནང་ན་རྩིག །ཟླ་བ་གསུམ་ན་ལོངས་ནས་
སེམས་ཅན་ཐམས་ཅད་འབོད། དེ་ཡི་གོང་དུ་ཤིན་ཏུ་གསང་བར་འབྱུང་། སྐྱུག་མོས་
སྙིང་གཏམ་དེ་སྐད་སྨྲས་པས། མནའ་མ་ཡང་ཤིན་ཏུ་ངོ་ཕྱིར་གནག་གོ །དོ་མོད་ཀོང་
ཙེའི་བཙུན་མོས་བསམ་པ། ང་དང་ཀོང་ཙེ་བསོད་ནམས་ལས་ཀྱིས་འཕྲད། ཤི་ནས་
སྨོན་ལམ་བཏབ་ཏུ་རེ། གསོན་ན་གྲོས་སྐལ་བྱེད་དུ་རེ། བུ་ཚ་མིང་སྲིང་ལྔ་ཡིས་འབྲེལ།
བརྩེ་ཞིང་གདུང་བའི་གྲོགས་སུ་རེ་ན། ཤི་བའི་རྒྱགས་སུ་གསས་ཁང་ཆེན་པོ་བརྩམ།
རྒྱ་མཚོའི་གླིང་ལ་སྲིན་པོ་བརྒྱ་དང་བརྩིག །ང་ལ་གྲོས་ཀྱི་ཚིག་གཅིག་མི་གནས་པ་
ཆད་བཅད་འདི་ལ་ཟ་མ་སྙིང་རེ་ན། སེམས་ལ་ཤིན་ཏུ་ཡང་ཉོན་མོངས་པ་སྐྱེས་སོ། །
ད་ཀོང་ཙེས་ཆད་བཅད་ཀྱང་། ངེད་ཀྱང་ལས་ཀྱི་འབྲལ་དུ་མི་བཏུབ་པས། གསས་
ཁང་ལོན་ནས་སྟོང་ཁམས་སོགས་ཙམ་ན། ངེད་གཉིས་ལས་ཀྱིས་འཕྲད་ནས་སོ་ནམ་
ཟླ་ཡིན་ན། ཀོང་ཙེ་གཅིག་པུས་ལྐོག་དུ་བརྩིག་པ་འདི། བདག་ཀྱང་མ་སྐྱེས་པ་དང་ཅི་
མི་འདྲ། ལུས་ཀྱི་ཟླ་རོགས་བྱ་བ་སེམས་ཀྱི་འགྲན་ཟླར་བསྐོས། ད་ཟ་མ་གཅིག་བྱས་ལ་
450



མདོ་སྡེ།
མདོ་གཟེར་མིག
༼ཁ༽
གསས་ཁང་རྩིག་རོགས་བྱ། སེམས་པའི་བསམ་པ་ཤིན་ཏུ་ཉོན་མོངས་པའི་དབང་གིས་
སྐྱེས་སོ། །དེ་ནས་བཙུན་མོ་དེས་མར་ཉིང་ནས་ཉིང་དུ་བཞུས་པའི་ཡང་ཞུན་དང་།
ཕྱེ་ཉིང་ནས་ཉིང་དུ་བཏགས་པའི་ཡང་སྙིང་དང༌། ཆང་ཉིང་ནས་ཉིང་དུ་བཅིངས་
པའི་ཡང་བཅུད་དང་། གསེར་དངུལ་ལ་སོགས་པའི་བྱ་སྐྱོགས་དང་། མངར་བག་ལ་
སོགས་པའི་སྤྱོད་སྣ་རྣམས། མཛོ་དྲེའུ་མང་པོ་ལ་བཀལ་ཏེ། བྲན་འཁོར་བརྒྱ་ཐམ་པ་
གཡོག་ཏུ་ཁྲིད་ནས་ཁ་ལྷོ་ཕྱོགས་སུ་བལྟས་ཏེ། མུ་ཁྱུད་བདལ་པའི་རྒྱ་མཚོ་བསྙེགས་
ནས་ཕྱིན་པས། མཚོ་དེ་ལ་ན་བུན་གྱིས་ཁྲིགས་ཀྱིས་གཡོགས་ནས། ཅིར་ཡང་བལྟར་
མི་མངོན་ནས། མས་བུ་ཆེ་བ་ལ་སྨྲས་པ། རྒྱ་མཚོ་འདིའི་གླིང་ལ་གསས་ཁང་བརྩིག་
པར་ངེས། ན་བུན་ཁྲིགས་ཀྱིས་ཆོད་པས། ཅིར་ཡང་ལྟར་མི་མངོན། མཚོ་མཐའ་སྐོར་
གྱིན་ལྟོས་དང་ལམ་རྙེད་མཐོང་ཡང་སྲིད། དེར་མ་ངག་བུས་ཉན་ནས་མཚོ་མཐའ་
སྐོར་དུ་ཕྱིན་པས། མཚོ་ལ་སའི་ཟམ་པའི་ལམ་ཅིག་རྙེད། ལམ་དེར་ཞུགས་ནས་
ཕྱིན་པས། མཚོའི་དཀྱིལ་ཤེད་ན། ཕ་ཀོང་ཙེ་འཕྲུལ་གྱི་རྒྱལ་པོ་ཁོ་ན་འདྲ་བ་བརྒྱ་རྩ་
གཅིག །བརྒྱ་ནི་ཕྱོགས་བཞི་ནས་ཉི་ཤུ་རྩ་ལྔར་རྩ་ལྔར་བཅད་ནས་ལས་བྱེད་ཅིང་སྣང་།
གཅིག་ནི་དངུལ་གྱི་འགྱིང་ཁར་ཐོགས་ནས་སྐོས་བྱེད་ཀྱིན་སྣང་། བུས་ཀྱང་དྲུང་དུ་
འགྲོ་མ་ཕོད་པར་ཕྱིར་ལྡོག་ནས་མ་ལ་སྨྲས་པ། བདག་གིས་མཚོ་མཐའ་བསྐོར་བས།
མཚོ་ལ་སའི་ལམ་ཅིག་རྙེད། ལམ་དེར་ཞུགས་ནས་དཀྱིལ་དུ་ཕྱིན་ཙམ་ན། ཡབ་ཀོང་
ཙེ་ཁོ་ན་འདྲ་བ་བརྒྱ་རྩ་གཅིག །ས་ཡི་རི་ཟླུམ་པོ་གཅིག་ལ་བརྒྱ་ནི་ཕྱོགས་བཞི་ནས།
ཉི་ཤུ་རྩ་ལྔ་རྩ་ལྔར་བཅད་ནས། ལུས་ཀྱི་ལས་བྱེད་ཀྱིན་སྣང་། གཅིག་ནི་དངུལ་གྱི་
འགྱིང་དཀར་ཐོགས་ནས། དབུས་ནས་ཁ་ཡི་སྐོས་བྱེད་ཀྱིན་སྣང་། བདག་ནི་དྲུང་དུ་
འགྲོ་བར་མ་ཕོད་པར། ཕྱིར་ལོག་ནས་མཆིས། ཕྱིར་མིག་བལྟས་པས་ཀྱང་། ཕོ་རེང་
རེང་མཁར་ལན་རྩིག་གིན་ཡེངས་པས། བདག་མཐོང་བའི་ཚུལ་དུ་མི་འདུག་གོ །ཡུམ་
451



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཅིག་དང་འཁོར་རྣམས་ད་ཅི་ལྟར་ཐུགས་ལ་དགོངས། དེ་སྐད་ཅེས་བུས་སྨྲས་པས།
དེ་ལ་མས་སྨྲས་པ། བསམ་པའི་དོན་གྲུབ་བགྲོད་པས་ཤུལ་ཁུམས་སོ། །མཁར་ལན་
པ་ལ་ཟས་དང་སྐོམ་དྲང་གིན། རང་ཅག་སྨད་འཁོར་རྣམས་ཀྱང་བརྩིག་པའི་རོགས་
བྱའོ། །ཁྱོད་ཀྱིས་སྣ་ལ་ལམ་གྱི་ཐིག་དྲོངས་ཤིག །དེ་སྐད་ཅེས་སྨྲས་ནས་བུས་དྲངས་
ནས་རྒྱ་མཚོའི་གླིང་ལ་ཕྱིན་པས། ཇེ་ཉེ་ཇེ་ཉེ་རྩིག་སར་ལྷན་གྱིས་ཕྱིན་པས། མཁར་
ལན་བྱེད་པའི་སྲིན་པོ་བརྒྱས་མཐོང་ནས། དུས་གཅིག་ཅེ་རེ་ལྟ་འཕྲོ་ལ། ལག་པ་
ཕྲུག་ཕྲུག་སྤྲུགས་ནས། ལ་ལ་ན་རེ་ཀོང་ཙེ་འཕྲུལ་གྱི་རྒྱལ་པོ་མནའ་ཟན་པོ་ཐེ་ལེ་ལེ་
ཟེར། ལ་ལ་ན་རེ་ཀོང་ཙེ་འཕྲུལ་གྱི་རྒྱལ་པོ་དུག་འཐུངས་སོ་ཐེ་ལེ་ལེ་ཟེར། ལ་ལ་ན་རེ་
ཀོང་ཙེ་འཕྲུལ་གྱི་རྒྱལ་པོ་ཆད་འབོར་རོ་ཐེ་ལེ་ལེ་ཟེར་ནས་ཕྱོགས་བཞི་ཆུ་ཚུབ་སྐྱ་རིང་
གིས་བྲོས་ཏེ། གང་ལྟར་སོང་ཡང་ཆ་མེད་པར་སོང་ནས། ཀོང་ཙེ་གཅིག་པུ་སྐོས་བྱེད་
དཀྱིལ་དུ་ལུས་པས། བུད་མེད་དང་འཁོར་ལ་སྨྲས་པ། དང་ལ་ཟས་ནོར་ལ་བལྟས་
ནས་སྨྲས་པ། ཆགས་པའི་ཟང་ཟིང་མང་བས་དམྱལ་བའི་ས་བོན་འདེབས། བུ་ཚ་
མིང་སྲིང་ལ་བལྟས་ནས་སྨྲས་པ། འཁོར་བའི་ལས་ལ་རྒྱུ་བསྐྱེད་བསམ་ཞིང་ཕྱིར་ཕྱིར་
འགྱོད། ཟླ་རོགས་ལ་བལྟས་ནས་སྨྲས་པ། དགྲ་འབྲེལ་སྲིན་མོ་ཁྱོད་དང་འབྲེལ་བས་
ང་རེ་ཕུང་། གསས་ཁང་གི་འཕྲོ་ལ་བལྟས་ནས་སྨྲས་པ། བསམ་པ་བཟང་པོ་བསྐྱེད་
པའི་དགེ་བ་ལམ་དུ་ལུས། སེང་མཆོང་གསུམ་བྱས་ནས་སྨྲས་པ། འཆི་བའི་ཡུལ་དུ་
རྒྱགས་མེད་ད་ནི་སྟོང་པར་འགྲོ། བྲང་ལག་པ་གཉིས་ཀས་བརྡུངས་ནས་སྨྲས་པ།
འདུག་ན་ཅི་སྐྱིད་ཡི་ཆད་ད་ནི་འཁྱམ་དུ་འགྲོ། ཟེར་ནས་དཔག་ཚད་རྒྱང་གྲགས་སུ་
ཐོས་པའི་ཆོ་ངེ་ཆེན་པོ་གསུམ་དུ་ངུས་ནས། ཁྱིམ་ཁོ་ནར་ལོག་ཏེ་སོང་ངོ༌། །བུད་མེད་
དང་འཁོར་རྣམས་ཀྱང་གསས་ཁང་རྩིག་པའི་མཁར་ལན་པ་ཡང་བྲོས། རྒྱལ་པོས་
ཀྱང་མངན་བགྲངས་ནས་ཁྱིམ་དུ་བཞུད། ཟས་དང་སྐོམ་ཡང་གྲངས་པའི་ས་མ་རྙེད།
452



མདོ་སྡེ།
མདོ་གཟེར་མིག
ཤིན་ཏུ་ཡི་མུག་ནས་ཕྱིར་ལ་ལྡོག་གོ །དེར་རྒྱལ་པོ་ལོག་པ་སྔ་བས། ཡུལ་དུ་ཕྱིན་
ནས། ཡབ་དང་ཡུམ་ལ་ཞེ་ས་རྒྱལ་ཕྱག་ཕུལ། ཡུལ་ཁམས་དེའི་མི་རྣམས་འཚོགས་
ནས། རྒྱལ་ཕྱག་ཕུལ་ནས་རྒྱལ་པོ་སྟོར་བ་བྱོན་ནོ་ཟེར་ནས་དགའ། ཀོང་ཙེ་བར་དེར་
ཡབ་ཡུམ་གཉིས་ལ་སྨྲས་པ། འཇིག་རྟེན་ཁམས་ན་གཉན་པའི་ཡབ་གཅིག་སེམས་ཀྱི་
སྐྱེད་ཤིང་དང་། འཇིག་རྟེན་ཁམས་ན་གཉན་པའི་ཡུམ་གཅིག་ལུས་ཀྱི་སྒྲོན་བུ་ལགས།
གསང་བའི་སྙིང་གཏམ་ཡེངས་མ་གཏམ་དུ་ཤོར་བ་ཨེ་རེ་ཁྲེལ། དེའི་སྐྱོན་དང་གྲིབ་མ་
ཡིས་དགེ་བ་ལམ་དུ་ལུས་ནས་མཆིས། འཁོར་པ་རྣམས་ལ་སྨྲས་པ། བདག་ནི་ཡི་ཆད་
མཐའ་ལ་ཐུག་པ་གཅིག་ཏུ་འཁྱམ་དུ་འགྲོ། མི་རྟག་འཆི་བར་ངེས་པས། འཆི་རྒྱགས་
དགེ་བ་ཐང་བཅད་པ། ཆགས་པའི་དབང་གིས་འཁོར་བ་དང་དུ་བླངས་པས་བར་དུ་
བཅད། འཁྱམས་པའི་རོགས་དང་རྐྱེན་ལ་ཁྱེད་རྣམས་མ་འདུག་ད་འདོང་དགོངས། །
དེ་ལ་ཀོང་ཙེ་ཡི་ཡབ་ཀྱིས་སླར་ལ་བཀའ་བསྩལ་པ། ངས་ཀྱང་མི་ལུས་རིན་པོ་ཆེ་འདི་
ཐོབ་ནས་སུ་ནོར་བ་ཆུང་། གསོངས་ཤིག་པ་ནི་མཆུ་ལ་སྨྲ་མ་མྱོང་། ཟློས་ཤིག་པ་ནི་
ཁོང་དུ་སྐྱིལ་མ་མྱོང༌། དེ་ལྟ་བུའི་སྐྱོན་ནི་སེམས་ཀྱིས་དྲན་པར་མ་བྱས་ན། ཀོང་ཙེ་
བུ་རང་ཉིད་དང་ཤེས་པ་འཁྲུལ་ནས་མ་ནོར་རམ། མས་ནི་གསང་ཚིག་སྨྲས་ནས་
ཤོར་བས། མིག་འཕང་སྨད་ནས་སྐྱེངས་བཞིན་ལོག་གེ་འདུག་གོ །དུས་དེར་བུ་སྨད་
འཁོར་བཅས་བསླེབས་ནས། བཙུན་མོས་ཀོང་ཙེ་ལ་སྨྲས་པ། ཀོང་ཙེ་འཕྲུལ་གྱི་རྒྱལ་
པོ་སྙན་གསོན་འཚལ། བསམ་པ་བཟང་པོ་བསྐྱེད་པའི་དགེ་རྩ་ལམ་དུ་ལུས་པ་ཡང་།
ཁྱེའུ་གསུམ་བུ་མོ་གཉིས་ཀྱི་འབྲེལ་བའི་ཟླ་རོགས་ལ། གྲོས་ཀྱི་ཆད་བཅད་བྱས་པའི་
རྣམ་སྨིན་ཡིན། ལས་ཀྱི་མཚན་ཉིད་ཟིན་པ་མེད་པར་ལས། ལུས་ཀྱི་མཚན་ཉིད་ཐར་
པ་མེད་པར་ལུས། དེ་ལ་ཡིད་ཆད་བྱས་ནས་འཁྱམས་པ་ངས་མ་མཐོང༌། གྲོས་ལ་
གསོན་ལ་མ་གཤེགས་བཞུགས་པར་ཞུ། དེ་ལ་ཀོང་ཙེས་ལན་བཏབ་པ། སེམས་ཅན་
453



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཞན་དང་ཁྱད་པར་ཡོད་པའི་དོན་ཆེད་དུ། དགེ་རྩ་གསས་ཁང་ཆེན་པོ་རྒྱ་མཚོའི་
གླིང་ལ་བཞེངས། མིས་མི་རྩིག་པས་སྲིན་བརྒྱ་བཏུལ་ནས་བརྩེགས་པས་གསང་།
ཆད་བཅད་བྱས་པས་སྒྲོས་བཏབ་དགེ་རྩ་བར་དུ་བཅད། ཤི་གསང་རོ་ལ་བསྒྲེས་ཀྱང་
བར་དུ་གཅོད་པ་ལ། གྲོས་ཕུག་ཁྱེད་ལ་བཙལ་ན་རྨེང་ཡང་མི་ཐིངས་ངེས། ཁྱེད་དང་
ང་གཉིས་ད་ནི་སྡེ་དང་རིས་མི་གཅིག །སྟོང་ཁམས་ཡུལ་མ་ཟད་པས་མི་འདུག་འཁྱམ་
དུ་འགྲོ། དེ་ནས་ཀོང་ཙེ་འཕྲུལ་གྱི་རྒྱལ་པོ་དེ་རྒྱའི་ཤིང་རྟ་ལ་ཞོན། འཁོར་ཚོགས་མང་
པོས་སྐུ་འཁོར་བྱས་ནས་ཆས་སོ། །འཁོར་ལ་ལས་བཀའི་དར་ཕྱར། འཁོར་ལ་ལས་
རོལ་མོའི་སྒྲ་བསྒྱུར། འཁོར་ལ་ལས་རོལ་མོའི་སྒྲུབ་བསྒྱུར། འཁོར་ལ་ལས་འཁོར་ལོའི་
སྣ་དྲངས། ཡི་ཆད་ནས་ཁ་བྱང་ཤར་དུ་བལྟས་ནས་འཁྱམ་དུ་སོང་ངོ༌། །ཡུལ་གྱི་ཕར་
མཐའ་ལ་རྩར་ཕྱིན་ཙམ་ན། མས་བདས་ནས་འཁོར་ལ་སྨྲས་པ། བདག་གི་བུ་འདི་མ་
ལ་སྐྱེས་ནས་བཅད་པ་ཆེ། ད་ལྟའི་དུས་འདིར་གང་གིས་ཀྱང་གྲོས་མི་ཐེབས། སེམས་
ཅན་ཕྲུ་གུ་ཡིན་པས་བློ་ལ་འགྱུར་ལྡོག་འོང་། འགྱུར་བའི་དུས་འདིར་སྐྱིད་པའི་ལོངས་
སྤྱོད་ཅི་ཡོད་ཀྱང་། རྗེ་ཁ་བློན་གྱིས་སྒྱུར་ལ་ཡུལ་དུ་ཁྲིད་ལ་ཤོག །དེ་ནས་བུས་ཡུལ་
དེའི་ལ་ཁར་ཕྱིན་ནས་སྨོན་ལམ་བཏབ་པ། བདག་གི་སྐྱེ་ས་ས་གཞི་ཁྱོད། ཡུན་དུ་བྱིན་
ཆེ་བཀྲ་ཤིས་ཅིག །བདག་གི་ཡབ་ཡུམ་རྣམ་གཉིས་ཀྱང་། འཁོར་དུ་བཀྲ་ཤིས་སྐྱིད་
རྟགས་ཅིག །བདག་གི་ལན་ཆགས་བུ་སྨད་ཀྱང་། བདག་ལ་ལན་ཆགས་ད་མི་འོང་།
དགེ་རྩ་ཁྱད་པར་འཕགས་པའི་གསས་ཁང་བར་དུ་བཅད་པས་འཁོར། རྒྱ་ཀོང་ཙེ་
འཕྲུལ་གྱི་རྒྱལ་པོ་ཡང་། རང་ཡུལ་མིག་གིས་མི་མཐོང་བར། ཡུལ་ལ་ལྟག་པ་བསྟན་
ནས། ལ་དེ་བརྒལ་ནས་འཁྱམ་དུ་སོང་། སྲས་འདས་ཡབ་ཀྱིས་མ་བཟོད་འཁོར་ལ་
སྨྲས་པའི་མདོ། འཇིག་རྟེན་སྟོངས་སོ་ཀྱེ་ཧུད་སྙིང་རེ་ན། ཀོང་ཙེ་འཁྱམས་ནས་འུ་
ཅག་ཡུལ་འཛིན་པ། མི་མེད་ཁྱི་ཡིས་རྒྱལ་སྲིད་ག་ན་ཟིན། ཀུན་ཀྱང་དགའ་དད་
454



མདོ་སྡེ།
མདོ་གཟེར་མིག་
འཐོར་ལ་ང་ཡང་བུ་ཕྱིར་ཆ། དེ་ལ་ཀོང་ཙེའི་བཙུན་མོས་གསོལ་པ། ཀོང་ཙེ་འཕྲུལ་
གྱི་རྒྱལ་པོ་ལགས། དགེ་བ་འཕྲོ་ལུས་སྡིག་སྒྲིབ་ལོགས་ནས་སྦྱོང་ཡང་སྲིད། ཡང་ན་
གསས་ཁང་འཕྲོ་རྩིག་བཟོ་མཁན་འགུགས་ཀྱིས་ཆ་ཡང་མེད། ཡང་ན་སྲིན་གྱི་མནའ་
ཆད་དམེ་བསང་བྱེད་ཀྱི་ཆ་ཡང་མེད། ཡང་ན་བུ་སྨད་བདག་ཅག་དྲན་དུ་འཇུག་གི་
ཆ་ཡང་མེད། རྒྱལ་བུ་སྲས་ཀྱི་སླད་དུ་རྒྱལ་པོ་ཡབ་མ་གཤེགས། རྒྱལ་པོ་ཆེན་པོ་ཡུལ་
དུ་བཞུགས་ལ་རྒྱལ་སྲིད་མཛོད། རྒྱལ་སྲིད་རིན་པོ་ཆེ་འདི་མ་རླག་དར་བ་ན། དོན་
དང་ཆས་ནས་རྒྱལ་བུ་ཡུལ་དུ་ཅིས་ཀྱང་འཁོར་ཏེ་མཆི། བཙུན་མོས་དེ་སྐད་རྒྱལ་པོ་
ལ་གསོལ་པས། འཁོར་ཐམས་ཅད་ཀྱང་གྲོས་དེ་རིག་པར་བཅད་ནས། མྱ་ངན་སངས་
ནས། རྒྱལ་པོ་ལ་འཇུས་ནས་ཡོས་བཤོལ་ལོ། ། །
དེར་བཙུན་མོའི་གྲོས་ལ་བསྡུས་ནས། ཡབ་ཀྱི་ཡུལ་དུ་རྒྱལ་སྲིད་བཙས། དེར་སྲས་
ཀོང་ཙེ་ལ་དགུ་བརྒལ་ལུང་དགུ་ཕོག །ཆུ་དགུ་བཅད་ཡུལ་དགུ་མཐོང་ནས་ཕ་མཐར་
ཕྱིན་ཙམ་ན། ཟངས་རི་ལྕགས་རི་སྤྱི་བོ་འཕྲད་པའི་ལུང་པ་ཞིག་ཏུ་ཕྱིན། ཨ་ཅང་སྐྱི་
འཇིགས་ཡར་བལྟས་མར་བལྟས་ནས། ལུང་པ་དེའི་གདགས་ལ་མི་བརྒྱས་བལྟས།
ལུང་པ་དེའི་སྲིབ་ལ་མི་བརྒྱས་བལྟས། ལུང་པ་དེའི་མདོ་དྲང་ལམ་པོ་ཆེ་གཅིག་ན།
ཁྱེའུ་ཆུང་ང་རོ་ཅན་གསུམ་ཀུ་སྒྲ་དི་རི་རི། སྣང་ནས་དྲུང་དུ་ཕྱིན་ཙམ་ནས། ཁྱེའུ་ཆུང་
སྐྱིན་གྱི་རལ་ག་ཅན་གསེར་གྱི་རལ་གྲི་ཐོགས་པ་གཅིག ཁྱེའུ་ཆུང་ར་ཡི་སླག་པ་ཅན་
ལྕགས་ཀྱི་སོག་ལེ་ཐོགས་པ་གཅིག །ཁྱེའུ་ཆུང་དུག་པོ་ཙི་བེར་ཅན་ཤེལ་གྱི་འཕྲེང་བ་
བཅུག་པ་གཅིག །དེ་ལྟར་གསུམ་སྣང་བ་ལ། དུག་པོ་རྩི་བེར་ཅན་ཤེལ་གྱི་འཕྲེང་བ་
ཅན་དེ། ཕ་ཟད་ནས་མིག་ཟིམ་མེ་བཀྱེ་ནས་སྣང་ངོ༌། །གཉིས་མི་འབོད་དགུ་འབོད་
ཀྱིན་རྔུལ་ནག་ཤ་རེ་རྒྱན་གཞི་དཀར་ནག་གཉིས་བཏིངས་ནས། དེའི་སྟེང་དུ་གསེར་
གྱི་ཆོ་ལོ་ལ། གཡུའི་རི་མོ་ཅན་ཁ་ན་ཤར་ཤར་འདེབས་ཀྱིན་སྣང་། དེ་ལ་ཀོང་ཙེ་
455



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཕྲུལ་གྱི་རྒྱལ་པོས་སྨྲས་པ། ཁྱེའུ་ཆུང་ཅི་བེར་ཅན་ཁྱོད་ན་བ་གཅིག་ཡིན་ནམ། ངས་
གཏམ་ཅིག་འདྲི་ན་སྨྲ་བའི་ཉམས་པ་ཁམས་འགའ་ཡོད་དམ། ཁྱེའུ་ཆུང་ཙི་བེར་ཅན་
གྱིས་མིག་ཕྱེས་ནས་བལྟས་པས། མགྲོན་པོ་ལ་སྨྲས་པ། མགྲོན་པོ་སྤྱོད་ལམ་ཁོ་ན་རེ་
ཞན་པ་སྣང་། ནད་ཀྱིས་བཏབ་པའི་མི་བྱ་བ་ཁྲི་ལམ་མདོ་འདི་རུ་ཅི་ལ་འོང་། སྤྱོད་པ་
དེ་འདྲ་ན་དྲན་པའི་སེམས་ཡུལ་དུ་བཞག་ནས། བེམ་པོའི་ལུས་བྱེས་ན་འཁྱམས་པ་
ཅིག་ཡིན་ཨང་། ཡང་མགྲོན་པོས་ལན་བཏབ་པ། ཁྱེའུ་ཆུང་ཁྱོད་མི་ན་བ་ན། ཟླ་འོ་
གཉིས་ཀྱིས་རྔུལ་ནག་ཤ་རེ་ཆོ་ལོ་འདེབས། ཁྱོད་འདེབས་པ་བས་ལྟ་ཡང་མི་ལྟ་བ་ཅི་
ཉེས། ཡང་ཁྱེའུ་ཆུང་གིས་སྨྲས་པ། མ་བཅོལ་གཉན་ཁ་མ་ཕྱེ་ཁ་མཆུའི་སྣོན་པ་ཡིན།
བཅོལ་ཡང་གདོས་ཅན་མ་སྐྱེལ་སེམས་འཕྲལ་འཕྲལ་ལ་འབྱུང༌། རྒྱགས་ཀྱང་འཁྲུག་
པ་མ་ཤོམ་རིན་ཆེན་སྲོག་དང་འབྲལ། དལ་ཡང་ཆོ་ལོ་མ་རྩེ་མིས་འཕྱ་སོ་ནམ་
འཆགས། ཁ་སྨྲས་པས་རོགས་ཀྱི་ཞེ་འགེམས། ལུས་འགུལ་བས་ཁོང་གི་ནད་འཁྲུགས།
སྐུགས་ཤོར་ན་མྱ་ངན་གྱི་མཚོ་རྡོལ། ཆོ་ལོ་འདྲ་བ་བྱེད་པའི་མི་སྦུང་ང་ཡིན་ནམ།
ཡང་མགྲོན་པོས་ལན་སྨྲས་པ། ཁྱེའུ་ཆུང་རྩི་བེར་ཅན། དེ་སྐད་བྱ་བའི་ཚིག་དེ་ཁྱེད་ལ་
སློབ་པའི་སློབ་དཔོན་དེ་མི་ཅི་སྐད་བྱ་བ་ཞིག་ཡིན། ཡང་ཁྱེའུ་ཆུང་གིས་སྨྲས་པ། ང་
ལུས་རིན་པོ་ཆེ་འོད་ཀྱི་དཔེའི་གཞི་བཏིང་། སྙིང་འཕྲུལ་གྱི་བང་མཛོད་ཀྱི་དོན་གྱི་ཁོག་
ཕུབ། དབང་པོ་ཉི་མའི་ཟེར་གྱིས་བདེན་པའི་ལམ་གྲངས། རིག་པ་གར་སྦྱིན་གྱི་རླན་
གྱིས་ཚིག་གི་འབྲུ་སྦྱར། བློ་རིག་པའི་ཡེ་ཤེས་དང་ལྡན་པས། ལྕེ་འཕྲུལ་གྱི་ལྡེ་མིག་གིས་
ཕྱེ་ཞིང་ནམ་དགོས་དགོས་ཀྱི་དུས་ན་སྤྱོད་པ་ལ། སློབ་པའི་སློབ་དཔོན་ཞིག་ཀྱང་
དགོས་སམ། དེ་ལ་མགྲོན་པོ་ངོ་མཚར་སྐྱེས་ནས། ཤིང་རྟ་ཡི་ཁ་ནས་བབས་ཏེ། ཡང་
ཁྱེའུ་ཆུང་ལ་ལན་བཏབ་པ། འབྱོར་བའི་ཚིག་དང་ལྡན་པའི་ཁྱེའུ་ཆུང་ཁྱད་པར་ཅན།
ཁྱོད་རིགས་ནི་གར་གཏོགས་པ་ཞིག་ཡིན། ཕ་དང་མ་ནི་ཅི་སྐད་བྱ་བ་ཞིག་ཡིན། ཁྱོད་
456



མདོ་སྡེ།
མདོ་གཟེར་མིག་
དག་རང་གི་མིང་ནི་ཅིར་འབོད་པ་ཞིག་ཡིན། ཡང་ཁྱེའུ་ཆུང་གིས་སྨྲས་པ། ག་ལའི་
མགྲོན་པོ་ཁྱོད་ཀྱང་རེ་བཅོལ་ཆུང་ཞིག་སྣང་། ཚོང་ལ་གཏོང་བའི་ཕྱུགས་ལ་བྱ་བ་སྐད།
རིགས་བཤེར་ནས་ཅི་བྱ། ཐང་སྟོང་པའི་མི་ལ་ཕ་དང་མ་དྲིས་ནས། ཁྱོད་ལ་ཆེད་ཅི་
བྱུང་། མགྲོན་པོ་འཕྲད་དགུ་ལ་མིང་ཅི་ལ་འབོད་པ་ཞིག་ཡིན་བྱ་བ་འཚེང་བའི་༼ ཚོང་
པའི་༽ ལུགས་ཀྱང་ཅི་ཡོད། ཡང་མགྲོན་པོས་ལན་བཏབ་པ། རིག་པ་ཅན་གྱི་ཁྱེའུ་
ཆུང་ཅིག་སྣང་སྟེ། དྲིས་པའི་ལན་མེད་གཅིག་བུ་སྨྲ་བ་མི་ལེགས་ན། རང་ཅག་ལས་
ཀྱིས་དུས་འདིར་འཕྲད་པ་ལས། མནའ་ཐོ་བཅད་ལ་རོགས་པོ་གཅིག་བྱས་ཀྱི། ཡང་
ཁྱེའུ་ཆུང་གིས་སྨྲས་པས། མགྲོན་པོ་རྒྱང་རིང་པོའི་མི་ལ་རོགས་པོ་བྱས་ནས་ཕན་ལན་
ཅི་འོང་དུ་རེ། ཐང་སྟོང་པའི་མི་འཕྲད་མ་ཐག་ཏུ་མནའ་སྐྱལ་བའི་ཆེད་འུ་བུ་ལ་ཅི་
བྱུང་། སྔོན་བྱས་ལས་ཀྱི་བསོད་ནམས་མི་མཐུན་ན། སྟོན་པ་གཅིག་གི་བསྟན་པ་ལ་
ཡང་སྨོན་ལམ་མི་ཐེབས་ངེས། འུ་བུ་གཉིས་ལ་སྔ་མའི་སྨོན་ལམ་མཐུ་ཡོད་ན། མནའ་
མ་བསྐྱལ་ཡང་གཅིག་ལ་གཅིག་གིས་ཕན་ཏེ་འོང་། ཡང་མགྲོན་པོས་ལན་བཏབ་པ།
ཤེས་རབ་ཅན་གྱི་ཁྱེའུ་ཆུང་ཞིག་སྣང་སྟེ། ལན་མེད་ཡང་ཡང་ཟློས་པ་མི་ལེགས་ན།
རོགས་པོ་ལ་ཁྱོད་མ་དགའ་ནའང་། གཅིག་ལས་ཟས་འདྲེན་པ་ལ་གཅིག་ཁྲིད་ནས་ཟ་
བ་ཙམ་ཞིག་བྱས་ན། ཡང་ཁྱེའུ་ཆུང་གིས་སྨྲས་པ། མགྲོན་པོ་དེ་ཡང་མི་རིགས་པས་
མི་བྱེད་དོ། །མ་བོས་པའི་མགྲོན་ཕྱིན་ན། འཕྲལ་དུ་ཡོན་བདག་དད་པ་ཟློག །མ་
བསྔོས་པའི་ཟས་ཟོས་ན། ཕུགས་སུ་ཚེ་ཕྱི་མ་ལ་སྒྲིབ་པར་འོང་། སྤྱིར་ན་ཡང་ཕྱིར་
འབྲེང་བ་དང་གཞོགས་བསྐྲུན་བྱ་བའི་རིགས་མ་ཡིན་ནོ། །ཡང་མགྲོན་པོས་ལན་
བཏབ་པ། རྟུལ་ཞུགས་ཆེ་བའི་ཁྱེའུ་ཆུང་ཁྱོད། ལན་མེད་ཀ་ན་མ་སྨྲས་པར། རང་རེ་
གཉིས་མ་ཐ་ཡང་གཅིག་ལ་དགྲ་བྱུང་ན། གཅིག་གི་ཕྱོགས་སུ་སྡོང་པ་གཅིག་བྱ་ན།
ཡང་ཁྱེའུ་ཆུང་གིས་སྨྲས་པ། སེམས་ཅན་ཐམས་ཅད་ལས་ཀྱི་དབང་གིས་དགྲ་སྐལ་
457



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཉེན་སྐལ་འོང་། རང་གི་དགྲ་ཡང་རང་གིས་མི་ཐུལ་བར། རོགས་ཀྱི་དགྲ་ཡང་
འདུལ་བའི་སྡོང་བཏབ་ན། རྣོ་བའི་མཚོན་ཞིག་ལུས་ལ་ཕོག་ཙམ་ན། དེ་ཚེ་འགྱོད་པ་
བསམ་དུ་མེད་པར་བྱུང༌། སྲོག་ལ་བབ་ན་འགྱོད་ཚད་ཅི་སྨོས་དགོས། མཉམ་པའི་
སེམས་ཀྱིས་དགྲ་མེད་ཞི་བར་གྱིས། ཡང་མགྲོན་པོས་ལན་བཏབ་པ། རིག་པ་རྣོ་བའི་
ཁྱེའུ་ཆུང་ཁྱེད། ང་ཡིས་དྲིས་པའི་གཏམ་རྣམས་ལ། གཅིག་ཀྱང་དྲང་པོར་མི་སྨྲ་འམ།
དྲང་ཚིག་ལེགས་པར་འགའ་སྨྲོས་དང༌། ཡང་ཁྱེའུ་ཆུང་གིས་སྨྲས་པ། གཏན་ཚིགས་
ཆུང་བའི་མགྲོན་པོ་གཅིག །དོན་མེད་ཚིག་གི་བསྟན་ལ་དགའ། གཅོལ་མེད་ཚིག་ལ་
མ་ཡེངས་པར། དོན་ཡོད་ཡུལ་དུ་ཆུམ་ལ་སྙོགས། བསྟན་ལ་དགའ་བའི་སེམས་ཅན་
གྱིས། ལས་རྣམས་མྱུར་དུ་འགྲུབ་མི་སྲིད། ལེ་ལོ་དགྲ་ལ་བརྩོན་འགྲུས་གཉེན། བརྩོན་
འགྲུས་བསྐྱེད་ལ་དོན་སར་ཆོས། ཡང་མགྲོན་པོས་ལན་བཏབ་པ། ཁྱེའུ་ཆུང་འབྲེལ་
བའི་ཚིག་ལ་མཁས། འབྲེལ་ཚིག་བསྟན་ལ་ཆགས་རིན་ཆོག །ཁྱོད་ཀྱིས་དྲང་པོར་མ་
སྨྲས་ན། མི་འགྲོ་ཁྱོད་ཀྱི་དྲུང་དུ་འདུག །ཡང་ཁྱེའུ་ཆུང་གིས་སྨྲས་པ། དཔོན་གསས་
བསྟན་པ་ལ་མ་དགའ། དཔོན་གསས་བསྟན་པ་ལ་དགའ་ན། ལུང་གི་བོན་ལ་ཐག་མི་
ཆོད། ཆབ་ནག་བསྟན་པ་ལ་མ་དགའ། ཆབ་ནག་བསྟན་པ་ལ་དགའ་ན། རྒྱུད་ཀྱི་
བོན་ཁོག་མི་ཁྲོལ། འཕན་ཡུལ་བསྟན་པ་ལ་མ་དགའ། འཕན་ཡུལ་བསྟན་པ་ལ་
དགའ་ན། མདོ་ཡི་བོན་རྩིས་མི་ཐེབས། ཆབ་དཀར་བསྟན་པ་ལ་མ་དགའ། ཆབ་
དཀར་བསྟན་པ་ལ་དགའ་ན། མན་ངག་གི་བོན་མཐིལ་དུ་མི་ཕེབས། གཙང་མ་མཐོ་
ཐོག་སྤྱི་རྒྱུག་བསྟན་པ་ལ་མ་དགའ། གཙང་མ་མཐོ་ཐོག་སྤྱི་རྒྱུག་བསྟན་པ་དགའ་ན།
སྔགས་པའི་བོན་ཕུན་སུམ་མི་འཚོགས། ཅོལ་བུ་ཆུང་གི་མགྲོན་པོ་ཁྱོད། ངེས་དོན་
བསྟན་པ་མི་གོའམ། རེམ་པའི་དོན་སར་ལ་འུར་སོང་། ཡང་མགྲོན་པོས་ལན་བཏབ་
པ། ངེས་དོན་འདི་ཞེས་བྱ་བ་མེད། འགན་མ་ལད་སྨྲ་བའི་ཁྱེའུ་ཁྱོད། རྒྱུད་དང་
སན་
458



མདོ་སྡེ།
མདོ་གཟེར་མིག
ཁུངས་ཤིག་མ་ཆོད་ན། སྐྱེ་བ་བརྒྱ་ཡང་ཁྱོད་ཕྱིར་འབྲེང་། ཡང་ཁྱེའུ་ཆུང་གིས་སྨྲས་པ།
རྒྱལ་པོ་བསྟན་པ་ལ་མ་དགའ། རྒྱལ་པོ་བསྟན་པ་ལ་དགའ་ན། རྒྱལ་སྲིད་ཀྱི་ཁོག་མི་
ཕུབས། བློན་པོ་བསྟན་པ་ལ་མ་དགའ། བློན་པོ་བསྟན་པ་ལ་དགའ་ན། འདུན་མའི་
གཞི་མི་ཐེངས། ཕལ་པ་བསྟན་པ་ལ་མ་དགའ། ཕལ་པ་བསྟན་པ་ལ་དགའ་ན། སོ་
ནམ་དུས་སུ་མི་འབྱོར། མགྲོན་པོ་བསྟན་པ་ལ་མ་དགའ། མགྲོན་པོ་བསྟན་པ་ལ་
དགའ་ན། དགོང་མལ་ལ་དུས་སུ་མི་སླེབས། ཇི་སྙེད་བསྟན་ཀྱང་མི་གོ་བ། གླེན་པ་
ཡང་དག་བྱ་བ་ཡིན། ཡང་ན་བདུད་ཀྱིས་བསླུས་པ་ཞིག །སྙོན་པ་ཡིན་གྱི་ཆ་ཡང་
མེད། མགྲོན་པོས་ལན་མ་བཏབ་པར་བསམ་པ། ང་ཡང་ཚེ་སྟོད་ན་བསོད་ནམས་ཆེ་
ནས། བསམ་པ་ཡིད་བཞིན་འགྲུབ། ཚེ་སྨད་ལ་བསོད་ནམས་ཆུང་ནས། དགེ་བ་
ཡང་ལམ་དུ་ལུས། ཡི་ཆད་ནས་འཁྱམས་པས་ཀྱང་། ཅིར་སྨྲས་པ་ལ་ལན་མེད་པར།
ལོག་པ་ཁོ་ན་ཟེར་བའི་ཁྱེའུ་ཆུང་འདི་ལྟ་བུ་ཞིག་དང་འཕྲད། བསོད་ནམས་ཀ་ནས་རེ་
ཆུང་སེམས་པས། དད་པས་ཁྱེའུ་ཆུང་ལ་ཀྲུག་གིས་སོང་ནས། དངུལ་གྱི་འགྱིང་དཀར་
གཅིག ཁྱེའུ་ཆུང་གི་སྐད་ཁ་ནར་རྒྱག་ཏུ་སོང་བས། ཁྱེའུ་ཆུང་ཉིད་ཀྱང་བྲོས་པས་
འགྱིང་དཀར་མ་ཕོག་གོ །ཁྱེའུ་ཆུང་དེ་འབེན་གང་ཙམ་ནས་བཞིན་བསྟན་ནས།
འཛུམ་མུ་ལེ་མགྲོན་པོ་ལ་སྨྲས་པའི་མདོ། མགྲོན་པོ་བསྟན་ལ་དགའ་བ་ཁྱོད་རེ་ཅོལ་
ཆུང་ཞིག་སྣང་། དང་པོ་ཐང་སྟོང་པའི་མི་ལ་ནའམ་ཟེར་ནས། ཐེ་ཚོམ་ཚུར་ལ་
འཛུགས། བར་དུ་ངའི་དྲིས་པའི་ལན་གཅིག་ཕྱིར་ལ་མི་ཟློག་པར། ཐ་མ་ཉོན་མོངས་
སྐྱེས་ནས་འཐབ་མོ་འཚོལ་དུ་འོང་པ་འདི། འོ་སྐོལ་གཉིས་ལ་གླེང་དོན་མེད་པས་ཅི་ལ་
འཐབ། ཐོས་པའི་མི་རྣམས་ཀྱིས་ཀྱང་འཕྱ་བར་མི་འགྱུར་རམ། དངུལ་གྱི་འགྱིང་
དཀར་བདག་ལ་མ་རྒྱག་ཅིག །ཁྱོད་ཀྱི་འཐབ་ཟླ་བདག་ནི་མི་བགྱིད་དོ། །ཀོང་ཙེ་ཡང་
བློ་ཕྱི་མ་བསླེབས་ནས་བདེན་པར་དྲན་ཞིང་འགྱོད་པ་སྐྱེས་སོ། །ཡང་མགྲོན་པོས་
450



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ས་
ཤགས་ཀྱིས་གདུལ་བར་དྲན་ནས་སྨྲས་པ། ཁྱེའུ་ཆུང་རྩི་བེར་ཅན་ཁྱོད། ངས་མཛའ་
བས་ཀྱང་མཛའ་ཟླར་མ་བཏུབ། འཐབ་པས་ཀྱང་འཐབ་ཟླར་མ་བཏུབ། དྲིས་པས་
ཀྱང་གཏམ་ཟླར་མ་བཏུབ། དེ་སྐད་ཙམ་དུ་ཁྱོད་ཁྱད་པར་ཆེ་ན། གསེར་དང་གཡུ་ལ་
སོགས། ང་བཞིན་དུ་རྒྱན་མང་པོས་བརྒྱན་ཡོད། ཤེལ་གྱི་འཕྲེང་བ་གཅིག་ལས་མེད་
པ་ཅི་ཉེས། ཡང་ཁྱེའུ་ཆུང་གིས་སྨྲས་པ། བདག་གཡུང་དྲུང་ཀློང་ནས་བདེན་པའི་
སེམས་ཉིད་ཀྱི། ཡེ་ཤེས་ལྷའི་སྙིང་པོ་མ་ནོར་བར། ཤེལ་འཕྲེང་བརྒྱ་རྩ་བརྒྱད་འདྲེན་
པའི་གྲངས་ཆོད་ན། གསེར་གཡུ་སྤེལ་ནས་ཐོགས་པའི་མགྲོན་པོ་སྙིང་རེ་རྗེ། སྟོར་གྱིས་
དོགས་པའི་སྡུག་བསྔལ་དེས་ཀྱང་མྱ་ངན་མཚོ་དང་འགྲོགས། ཡང་མགྲོན་པོས་ལན་
བཏབ་པ། ཁྱོད་དེ་ཙམ་དུ་བཟང་ན། ང་བཞིན་དུ་ལུས་ལ་དར་ཟབ་དང་དབྱི་སྤྱང་
གོན་མོད། དུག་པོ་རྩི་བེར་གོན་པ་ཅི་ཉེས། མུ་ལྟོ་སྤྲང་དང་ཁྱོད་ལ་དབྱེར་མེད་དོ། །
ཡང་ཁྱེའུ་ཆུང་གིས་སྨྲས་པ། བདག་བཙལ་བར་སླ་ལ་ཟད་པར་མི་འཇིགས་ཀྱིན།
ལུས་ལ་དྲོ་ལ་དབེན་བས་ཆོག་ཤེས་རྩི་བེར་གོས་མཐོང་ན། དར་ཟབ་དབྱི་སྤྱང་གོན་
པའི་མགྲོན་པོ་སྙིང་རེ་རྗེ། ཟད་ཀྱིས་དོགས་པའི་སྡུག་བསྔལ་དེས་ཀྱང་མྱ་ངན་མཚོ་
དང་འགྲོགས། ཡང་མགྲོན་པོས་ལན་བཏབ་པ། ངའི་ཀུན་ཀ་སྐྱོན་དུ་འདུག་ན། ཁྱོད་
ཀྱི་ཡོ་ག་ཡོན་ཏན་ཆེ་ན། ང་བཞིན་དུ་འཁོར་མང་པོས་བསྐོར་ཡོད། ཤིན་ཏུ་ཤེད་སྨད་
ནས་གཅིག་བུ་ཅི་བྱེད། ཡང་ཁྱེའུ་ཆུང་གིས་སྨྲས་པ། བདག་ནི་བདག་གི་དོན་དུ་
བདག་ཉིད་བཀོལ་བ་ལས། གཞན་དག་སེམས་ཅན་བཀོལ་དུ་ག་ན་རུང༌། བདག་གི་
དོན་དུ་གཞན་དག་བཀོལ་བ་ན། ཤི་བའི་གནས་སུ་ལན་ཆགས་བསྙེག་ཏུ་འོང་། ལན་
ཆགས་བསྙེག་པ་མེད་པར་བྱ་བའི་དོན་ཆེད་དུ། འཁོར་དང་ཟང་ཟིང་བདག་གིས་
སྤངས་པ་ཡིན། མགྲོན་པོའི་འཁོར་དུ་གྱུར་པའི་མི་རྣམས་རྩལ་པོ་ཆེ། ཤིང་རྟའི་འཁོར་
ལོ་རྩལ་གྱིས་འདྲེན་འདྲེན་ན། རྔུལ་ནག་ཆུ་བཞིན་འབྲུག་པ་མ་མཐོང་ངམ། ཤི་བའི་
460



མདོ་སྡེ།
མདོ་གཟེར་མིག་
གནས་སུ་ཉིད་ལ་ལན་ཆགས་མི་བསྙེག་གམ། སྐྱོན་ལ་ཡོན་ཏན་བྱེད་པའི་མགྲོན་པོ་
སྙིང་རེ་རྗེ། སྒྱུ་མའི་ཟང་ཟིང་དེ་ལ་བདག་ནི་དད་མི་སྐྱེ། བར་དེར་ཀོང་ཙེས་བསམ་
པ། ཁྱེའུ་ཆུང་འདི་ནི་ཐམས་ཅད་སྒྱུ་མར་རིག་པའི་དགེ་བ་ཅན་ཞིག་ཀ་ན་འདྲ་ན།
ལེགས་པར་ཡིན་ནམ་མ་ཡིན། ཚིག་འཕང་བསྟོད་ནས་ཕྱོགས་བཞིར་ལྟ་བ་བཀྱེས་
ནས་སྨྲས་པ། ཨ་ཡེ་ཁྱེའུ་ཆུང་རྩི་བེར་ཅན། ཉི་མ་བྱང་ཕྱོགས་ཕ་བི་ན། མི་གཅིག་
བདེན་གནས་བསྙེག་པ་ལ། མི་ཐར་ཆུ་བཞིས་མདུན་ནས་བཀག །འཇིགས་པའི་དགྲ་
ལྔས་ཕྱི་ནས་བཟུང་། འཇིགས་པའི་དགྲ་ལྔས་མི་ཟིན་པར། མི་ཐར་ཆུ་བཞིར་བརྒལ་
བ་ལ། གྲུ་བཙལ་འོས་སུ་གང་ཞིག་བཟང་། གྲུ་གཟིངས་འོས་སུ་གང་ཞིག་བཟང་། སྐྱ་
བའི་འོས་སུ་གང་ཞིག་བཟང༌། མཉན་པའི་འོས་སུ་གང་ཞིག་བཟང༌། དེ་ཙམ་ཁྱོད་
ཀྱིས་ང་ལ་ཤོད། ཡང་རྩི་བེར་ཅན་གྱིས་སྨྲས་པ། ཨ་ཡེ་མགྲོན་པོ་འཁོར་ལོ་ཅན། ཁྱོད་
ཀྱིས་བཙུགས་པའི་ཐེ་ཚོམ་དེ། ངའི་བློ་ལ་བྲིས་པ་འདྲ། ཉི་མ་བྱང་ཕྱོགས་ཕ་བི་ན། མི་
གཅིག་བྱ་བ་ཉག་གཅིག་སེམས། བདེ་གནས་བྱ་བ་བོན་ཉིད་དབྱིངས། མི་ཐར་ཆུ་
བཞིས་བཀག་པ་ནི། སྐྱེ་རྒ་ན་འཆི་བཞི་མིན་ནམ། འཇིགས་པའི་དགྲ་ལྔས་བཟུང་བ་
ནི། དུག་ལྔ་འཁོར་བའི་རྒྱུ་མིན་ནམ། འཇིགས་པའི་དགྲ་ལྔས་མི་ཟིན་པར། མི་ཐར་
ཆུ་བཞིར་བརྒལ་བ་ན། གྲུ་བཙལ་འོས་སུ་སྦྱིན་པ་ཐོངས། གྲུ་གཟིངས་འོས་སུ་ཚུལ་
ཁྲིམས་སྲུངས་། སྐྱ་བའི་འོས་སུ་ཤེས་རབ་སྦྱོངས། མཉན་པའི་འོས་སུ་བསམ་གཏན་
སྒོམས། དེ་རྣམས་གང་ལ་འཚོགས་པ་ནི། ཁྱད་པར་ཅན་གྱི་སྐྱེས་མཆོག་ཡིན། མི་
ཐར་ཆུ་ལས་ཐར་བར་འགྱུར། མགྲོན་པོས་ཐེ་ཚོམ་དེ་ལྟར་བཤད། ཡང་མགྲོན་པོས་
ནུབ་ཕྱོགས་སུ་ལྟ་བ་བཀྱེས་ནས། སྨྲས་པ། ཨ་ཡེ་ཁྱེའུ་ཆུང་རྩི་བེར་ཅན། སྨྲ་བསམ་
གཉིས་ཀྱི་དབང་ཐོབ་ནས། འབྱོར་བའི་ཚིག་ལ་མཁས་པའི་མཆོག །ཉི་མ་ནུབ་ཕྱོགས་
ཕ་བི་ན། གསེར་གྱི་མཆོད་རྟེན་དགུ་བརྩེགས་ལ། ཡེ་ཤེས་ཉི་མ་ལྔ་ཤར་བ། གང་ལ་
461



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གང་ཤར་ཆ་ཡོད་དམ། དེ་ཙམ་ཁྱོད་ཀྱིས་ང་ལ་ཤོད། ཡང་རྩི་བེར་ཅན་གྱིས་སྨྲས་པ།
ཨ་ཡེ་མགྲོན་པོ་འཁོར་ལོ་ཅན། ཁྱོད་ཀྱིས་བཙུགས་པའི་ཐེ་ཚོམ་དེ། ངའི་བློ་ལ་བྲིས་པ་
འདྲ། ཉི་མ་ནུབ་ཕྱོགས་ཕ་བི་ན། གསེར་ནི་སྨོན་པ་མི་འགྱུར་སྐུ། མཆོད་པའི་རྟེན་ནི་
མི་བརྗེད་གཟུངས། དགུ་རུ་བརྩེགས་པ་ཐེག་པ་དགུ། ཡེ་ཤེས་ཉི་མ་ལྔ་ཤར་བ།
གཅིག་ནི་སློབ་དཔོན་ལྷ་ལ་ཤར། སློབ་དཔོན་ལྷ་ལ་ཤར་བ་ནི། ངེས་པའི་དོན་དུ་
བཤད་པ་ན། དབྱིངས་ཀྱི་སྟེང་དུ་ཡེ་ཤེས་ཤར། གཅིག་ནི་ཨ་བོ་ཡབ་ལ་ཤར། ཨ་བོ་
ཡབ་ལ་ཤར་བ་ནི། ངེས་པའི་དོན་དུ་བཤད་པ་ན། ཐབས་ཀྱི་སྟེང་དུ་ཤེས་རབ་ཤར།
གཅིག་ནི་ཨ་ཟ་ཡུམ་ལ་ཤར། ཨ་ཟ་ཡུམ་ལ་ཤར་བ་ནི། ངེས་པའི་དོན་དུ་བཤད་པ་ན།
ལུང་གི་སྟེང་དུ་མན་ངག་ཤར། གཅིག་ནི་མཆེད་ལྕམ་ཡོངས་ལ་ཤར། མཆེད་ལྕམ་
ཡོངས་ལ་ཤར་བ་ནི། ངེས་པའི་དོན་དུ་བཤད་པ་ན། དམ་ཚིག་སྟེང་དུ་བརྩེ་གདུང་
ཤར། གཅིག་ནི་ཨ་བ་རང་ལ་ཤར། ཨ་བ་རང་ལ་ཤར་བ་ནི། ངེས་པའི་དོན་དུ་
བཤད་པ་ན། རིག་པའི་སྟེང་དུ་རིག་པ་ཤར། མགྲོན་པོའི་ཐེ་ཚོམ་དེ་ལྟར་བཤད།
ཡང་མགྲོན་པོས་ལྷོ་ཕྱོགས་སུ་ལྟ་བ་བཀྱེས་ནས་སྨྲས་པ། ཨ་ཡེ་ཁྱེའུ་ཆུང་རྩི་བེར་ཅན།
ཡེ་རིག་ཁོང་ནས་ཤར་བའི་ཁྱེའུ་ཆུང་། ཉི་མ་ལྷོ་ཕྱོགས་ཕ་གི་ན། མཛོ་མོ་དཀར་མོ་ཡུ་
མོ་ལ། ལྔ་སྡེབས་བརྒྱད་བསྡོས་ཁལ་དུ་བཀལ། གསུམ་རྒྱག་གཉིས་ཞོན་གཅིག་གིས་
ཁྲིད། གར་འགྲོ་གར་འདུག་ཆ་ཡོད་དམ། དེ་ཙམ་ཁྱོད་ཀྱིས་ང་ལ་ཤོད། ཡང་རྩི་བེར་
ཅན་གྱིས་སྨྲས་པ། ཨ་ཡེ་མགྲོན་པོ་འཁོར་ལོ་ཅན། ཁྱོད་ཀྱིས་བཙུགས་པའི་ཐེ་ཚོམ་དེ།
ངའི་བློ་ལ་བྲིས་པ་འདྲ། ཉི་མ་ལྷོ་ཕྱོགས་ཕ་བི་ན། མཛོ་རུ་སྨོས་པ་ཐེག་སྟོབས་ཆེ། མོ་
རུ་འདུག་པ་འབྱུང་བའི་གནས། དཀར་མོའི་རང་བཞིན་དམ་ཚིག་གཙང་། ཡུ་མོ་
ལུགས་ཀྱི་རྣོ་གཟུགས་ཆུང་། ལྔ་རུ་སྡེབས་པ་ཡེ་ཤེས་ལྔ། བརྒྱད་དུ་བཀལ་བ་རྣམ་
ཤེས་བརྒྱད། གསུམ་གྱིས་རྒྱག་པ་སྐུ་གསུང་ཐུགས། གཉིས་ཀྱིས་ཞོན་པ་ཡབ་ཡུམ་
462



མདོ་སྡེ།
མདོ་གཟེར་མིག་
༼ཁ༽
གཉིས། གཅིག་གིས་ཁྲིད་པ་བྱང་ཆུབ་སེམས། འགག་པ་མེད་པའི་ལམ་དུ་ཞུགས།
བགྲོད་པ་མེད་པའི་གནས་སུ་ཕྱིན། མགྲོན་པོའི་ཐེ་ཚོམ་དེ་ལྟར་བཤད། ཡང་མགྲོན་
པོས་ཤར་ཕྱོགས་སུ་ལྟ་བ་བཀྱེས་ནས་སྨྲས་པ། ཨ་ཡེ་ཁྱེའུ་ཆུང་རྩི་བེར་ཅན། ཉི་མ་
ཤར་ཕྱོགས་ཕ་བི་ན། མི་གཅིག་ལུས་གཅིག་སྐྱེས་པ་ཡང་། ས་ཐོག་མུན་པ་དཀར་བས་
བྲོད། ལྟོ་རྒྱབ་བུ་ལོན་དྲེགས་པས་འཚེར། ལྟོ་རྒྱབ་བུ་ལོན་བསྐང་པའི་ཕྱིར། སོ་ནམ་
ལུགས་བཞིན་བྱ་བ་ན། ཞིང་སའི་འོས་སུ་གང་ཞིག་གཤིན། དོག་གཞིའི་འོས་སུ་གང་
ཞིག་བཟང༌། ཐོང་གཤོལ་འོས་སུ་གང་ཞིག་བདེ། ཐོང་མཁན་འོས་སུ་གང་ཞིག་
བཟང་། གཞི་སྐུར་འོས་སུ་གང་ཞིག་བཅུད། ཤུལ་པའི་འོས་སུ་གང་ཞིག་དྲངས། རྨོས་
པའི་འོས་སུ་གང་ཞིག་བཟོ། འདུ་ཤེས་མྱུར་ལ་ཚོར་བ་རྐྱེན། དད་ལྡན་སྐལ་བཟང་
བསོད་ཅན་ཁྱེའུ་ཆུང་། དེ་ཙམ་ཁྱོད་ཀྱིས་ང་ལ་ཤོད། ཡང་རྩི་བེར་ཅན་གྱིས་སྨྲས་པ།
ཨ་ཡེ་མགྲོན་པོ་འཁོར་ལོ་ཅན། ཁྱོད་ཀྱིས་བཙུགས་པའི་ཐེ་ཚོམ་དེ། ངའི་བློ་ལ་བྲིས་པ་
འདྲ། ཉི་མ་ཤར་ཕྱོགས་ཕ་གི་ན། མི་གཅིག་ལུས་གཅིག་སྐྱེས་པ་ཡང་། ས་ཐོག་མུན་པ་
དཀར་བས་བྲོད། ལྟོ་རྒྱབ་བུ་ལོན་དྲེགས་པས་འཚེར། ལྟོ་རྒྱབ་བུ་ལོན་བསྐང་པའི་ཕྱིར།
སོ་ནམ་ལུགས་བཞིན་བྱ་བ་ན། ཞིང་སའི་འོས་སུ་ཤོག་བུ་གཤིན། དོག་སའི་འོས་སུ་
སྣག་ཚ་བཟང༌། ཐོང་གཤོལ་འོས་སུ་སྨྱུ་གུ་བདེ། གཞི་སྐུར་འོས་སུ་རམ་ཕྱིས་བཅུད།
ཤུལ་པའི་འོས་སུ་ཐིག་ཤིང་དྲངས། རྨོས་པའི་འོས་སུ་མཐེབ་མཛུག་བཟོ། སོ་ནམ་དེ་
ལྟར་གང་བྱེད་པ། སྐྱེས་མཆོག་བུ་ལ་ཁྱད་པར་ཅན། མི་ཟད་གཏེར་དང་འཕྲད་པ་
ཡིན། གསོན་ཚེ་ཤི་གནས་གཉིས་ཀར་བདེ། མ་ནོར་སོ་ནམ་སྤྱད་པའི་རིགས། མགྲོན་
པོས་ཐེ་ཚོམ་དེ་ལྟར་བཤད།
དེར་ཀོང་ཙེ་འཕྲུལ་གྱི་རྒྱལ་པོས་ཀྱང་། ཁྱེའུ་ཆུང་རྩི་བེར་ཅན་དེ་བྱང་ཆུབ་སེམས་
དཔའི་རིགས་ཤིག་ཏུ་ཤེས་ནས། འཁོར་རྣམས་དང་བཅས་ནས་སྐོར་བ་ཕོག་གསུམ་
463



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱས་ཏེ། མེ་ཏོག་མང་པོ་ཕུལ་ནས་པུས་མོ་བཙུགས་ཐལ་མོ་སྦྱར་ནས་ཞུས་པའི་མདོ།
ངོ་མཚར་རྨད་དུ་བྱུང་བའི་ཁྱེའུ་ཆུང་ཁྱད་པར་ཅན། མེ་ལོང་གཡའ་དག་བཞིན་དུ་
སྣང་སྲིད་གསལ་བའི་ཐུགས། མ་རིག་འཁྲུལ་པའི་དབང་གིས་ཁྱེད་ལ་བདག་གིས་
འགལ་བ་ཀུན། ཁྱེའུ་ཆུང་བྱང་ཆུབ་སེམས་དཔའ་ཉིད་ཀྱི་སྐུ་གསུང་ཐུགས་ལ་མཐོལ་
ལོ་བཤགས། བདག་གི་ལོ་རྒྱུས་རྣམས་ཀྱང་ཁྱོད་ཀྱི་ཐུགས་ལ་གསལ། དགེ་བ་བར་དུ་
ལུས་པའི་འཕྲོ་འདི་ཅི་ལྟར་བྱས་ནས་འགྲུབ། ཉིད་དང་བུས་པའི་ཆོ་ལོ་འདེབས་པ་ལ་
སོགས་པ། ཅི་ལྟར་ལེགས་པའི་བཀའ་ཞིག་བདག་ལ་ངེས་པར་བཤད་དུ་གསོལ། དེ་
ལ་ཁྱེའུ་ཆུང་གིས་གསུངས་པ། རྒྱལ་པོ་རྒྱའི་རིགས་རྒྱ་ཀོང་ཙེ་འཕྲུལ་གྱི་རྒྱལ་པོས་ཞུས་
སམ་གསོལ་པ་ནི་ཤིན་ཏུ་ཡང་ལེགས་སོ། །ཁྱེད་ལ་དད་པ་དང་དགེ་བའི་སེམས་རྩལ་
ཅི་ཡོད། ངས་ཉམས་ལེན་བྱས་པ་ན། ཁྱོད་ནི་དགེ་བ་ལ་སྤྱིར་ནི་དད་པ་ཅན་ཞིག་
སྣང་། ད་རུང་སེམས་ཀྱིས་བཟོད་པ་ཐང་མ་ཆོད་པར་འདུག །ཡི་ཆད་འཁྱམས་པས་
ཚོགས་ཀྱིས་ང་དང་འཕྲད། ད་ནི་ཅི་བསམ་མཐའ་རུ་ཕྱིན་པར་འགྲུབ་སྟེ་འོང་། ཞུས་
པ་ངེས་པར་བཤད་ན་འདི་ལྟར་རོ། །ཡུལ་འདིའི་མིང་ནི་ལ་འགྲེངས་འཕྲང་བའི་རྩེ་
བྱ་བ་རྒྱལ་པོ་བཞིའི་རུ་མཚམས་ཡིན་ནོ། །གདགས་ལ་མི་བརྒྱས་ལྟ་བ་འདི་ནི། ལྷ་
རྒྱལ་བར་སྨོན་ལམ་འདེབས་པ་ཡིན་ནོ། །སྲིབ་ལ་མི་བརྒྱས་ལྟ་བ་འདི་ནི། སྲིན་རྒྱལ་
བར་དམོད་མོ་བོར་བ་ཡིན་ནོ། །ངེད་གསུམ་ལ་ཁྱེའུ་སྐྱིན་གྱི་རལ་ག་ཅན་གསེར་གྱི་སྤུ་
གྲི་ཐོགས་པ་འདི་ནི། ལྷ་ཡིད་བཞིན་གྱི་སྨོན་ལམ་ཞེས་བྱ་བ་ཡིན་ནོ། །ཁྱེའུ་རའི་སླག་པ་
ཅན་ལྕགས་ཀྱི་སོག་ལེ་ཐོགས་པ་འདི་ནི། སྲིན་མྱ་ངན་གྱི་དམོད་པ་སྐྱེས་བྱ་བ་ཡིན་ནོ། །
ཁྱེའུ་དུག་པོ་རྩི་བེར་ཅན་ཤེལ་གྱི་འཕྲེང་བ་བཅུག་པ་ང་ནི། ཕུ་ཀེང་ཙེ་ལེན་མེད་བྱ་བ་
ཡིན་ནོ། །ཁོང་གཉིས་ཀྱི་ལྷ་སྲིན་ཕམ་རྒྱལ་གསེར་གྱི་ཆོ་ལོ་ལ་རྒྱ་འདྲེ་བྱེད་པ་ཡིན་ནོ། །
ལྷ་སྲིན་རྒྱ་འདྲེ་བྱེད་པའི་གང་ཕམ་གང་རྒྱལ་དཔང་པོ་ང་ཕས་བྱེད་པ་དང༌། ཁྱོད་
464



མདོ་སྡེ།
མདོ་གཟེར་མིག
༼ཁ༽
འཕྲད་པས། དེ་ནི་ཤིན་ཏུ་ཡང་ལེགས་སོ། །ད་ཡང་ཁྱོད་མིའི་རྒྱལ་པོ་ཡིན་པས། མི་
བྱ་བ་བསོད་ནམས་ཆེ། མིའི་ནང་ནས་ཡང་རྒྱལ་རིགས་དབང་དང་བསོད་ནམས་
ཆེ་བས། གསེར་གྱི་ཆོ་ལོ་ལག་ཏུ་ལོང་ལ། ལྷ་རྒྱལ་བར་སྨོན་ལམ་ཐོབ་ཅིག །ལྷ་རྒྱལ་
ནས་མཐོ་རིས་ཀྱི་མི་དང་ལྷ་རྒྱལ་ནས། འཇིག་རྟེན་གྱི་ཁམས་འདིར་བདེ་སྐྱིད་དང་།
ལོངས་སྤྱོད་དང་། དགེ་བ་དང་བྲོ་གླུ་ལ་སོགས་ཏེ། སྐྱིད་པའི་ལས་བཟང་པོ་ཐམས་
ཅད་དར་བར་འགྱུར་རོ། །སྲིན་རྒྱལ་ན་ངན་སོང་ཡི་དྭགས་དམྱལ་བར་རྒྱལ་ནས།
འཇིག་རྟེན་ཁམས་འདིར་སྡུག་བསྔལ་བ་དང་། མྱ་ངན་དང༌། མུ་གེ་དང༌། ནད་
དང་། འཁྲུག་པ་ལ་སོགས་ཏེ། སྡུག་པའི་ལས་ངན་པ་ཐམས་ཅད་དར་བར་འགྱུར་
རོ། །དེར་ཀོང་ཙེ་འཕྲུལ་གྱི་རྒྱལ་པོ་ཡང་། ཤིན་ཏུ་དགའ་བའི་སེམས་སྐྱེས་ནས།
གསེར་གྱི་ཆོ་ལོ་ལག་ཏུ་བླངས་ནས་སྨོན་ལམ་བཏབ་པ། སྟོན་པའི་ཐུགས་རྗེ་ཆེ་བར་
ཤོག །ལྷ་ཡི་སྨོན་ལམ་བཙན་པར་ཤོག །བོན་གྱི་བསྟན་པ་དར་བར་ཤོག. །སེམས་
ཅན་བདེ་སྐྱིད་འཛོམས་པར་ཤོག །མི་དགེ་སྡིག་ཚོགས་ནུབ་པར་ཤོག །སྲིན་གྱི་དམོད་
པ་རྒུད་པར་ཤོག །འཁོར་བའི་སེམས་ཅན་ཐམས་ཅད་ཀྱི། སྡུག་བསྔལ་མྱ་ངན་རྒྱུན་
ཆད་པར་ཤོག །ཀོང་ཙེས་སྨོན་ལམ་དེ་སྐད་བཏབ་ནས། གསེར་གྱི་ཆོ་ལོ་ལྷའི་ལག་
ཏུ་གཏད་དོ། །ལྷ་ཡིད་བཞིན་གྱི་སྨོན་ལམ་སྐྱེས་ཀྱིས། རྒྱན་གཞི་དཀར་པོའི་སྟེང་
དུ། ཕོག་གཅིག་བཏབ་པས་ལྡིང་རྒྱུགས། ཕོག་གཉིས་བཏབ་པས་ཁྱུང་སྤུངས། ཕོག་
གསུམ་བཏབ་པས་ཉག་བླངས། དེ་ནས་སྲིན་མྱ་ངན་དམོད་སྐྱེས་ཀྱི། རྒྱན་གཞི་
ནག་པོའི་སྟེང་དུ། ཕོག་གཅིག་བཏབ་པས་གོད་བྱུང་། ཕོག་གཉིས་བཏབ་པས་ཁྱལ་
བརྡབས། ཕོག་གསུམ་བཏབ་པས་ཀེས་ཐག་པས། ལྷ་ཡིད་བཞིན་གྱི་སྨོན་ལམ་སྐྱེས་
དང་། གདགས་རི་ལས་བལྟས་བའི་མི་བརྒྱ་ཐོ་ལེ་དིང་གིས་བཏབ་ནས། བགད་མོ་ཧ་
ཡི་བགད་ནས་ཆོ་ལོ་ལག་ཏུ་བླངས་སོ། །སྲིན་མྱ་ངན་གྱི་དམོད་པ་སྐྱེས་པ་དང་། སྲིབ་
465



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རི་ལ་བལྟ་བའི་མི་བརྒྱས་དུད་མོ་དིང་གིས་བཏབ་ནས། རྒྱན་གཞི་ནག་པོ་བླངས་སོ། །
བར་དེར་དཔང་པོ་ཕྲུས་བྱེད་པ་ཡིས། ཕྱྭ་ཀེང་ཙེ་ལན་མེད་ཀྱིས་གསུངས་པ། ལྷ་དང་
སྲིན་བསྟན་པ་ལ་རྒྱ་འདྲེ་བྱེད་པའི་དུས། ལོ་བཅུ་གཉིས་ཀྱི་སྙིགས་མ་ངུར་མོ་ཕག །ཟླ་
བ་བཅུ་གཉིས་ཀྱི་སྙིགས་མ་དགུན་ཟླ་ཐ་ཆུང་། ཞག་སུམ་ཅུའི་སྙིགས་མ་གནམ་སྟོང་།
དེ་ལ་རྒྱ་འདྲེ་བྱེད་པའི་དཔང་པོ་ཕ་ཡིན་པས། གསེར་གྱི་ཆོ་ལོ་རྣམ་ལྔ་འདི། ལོ་བཅུ་
གཉིས་ཀྱི་བླ་དང་རྟགས་ཡིན་པས། རྒྱ་འདྲེ་འདི་ལ་བྱས་ནས། ལོ་བཅུ་གཉིས་ཀ་ཡི་བླ་
རྟགས་གཅིག་ཀྱང་སྲིན་གྱིས་མ་ཐོབ་བོ། །གལ་དང་སྟག་དང་ཁྱུང་དང་གསུམ། ལྡིང་
དང་སག་དང་ལོ་དང་གསུམ། སྒུར་དང་ར་དང་ཐུལ་དང་གསུམ། གོད་དང་ཁྱལ་
དང་ཀེས་དང་གསུམ། ལོ་བཅུ་གཉིས་ཀྱི་བླ་ཡིན་ན། ད་རེས་ལྷའི་རངས་པོ་ཐོབ།
ལྡིང་རྒྱུགས་ཁྱུང་སྤུངས་ཉག་བླངས་པས། ཧལ་རྒར་རྒོད་ནས་ཆོ་ལོ་བླངས། ད་རེས་
ལྷ་ཡི་ཧ་ལོ་བླངས། ལོ་སྐོར་གཅིག་ཏུ་ལྷ་རྒྱལ་ལོ། །གོད་བྱུང་ཁྱལ་བརྡབས་ཀེས་ཐག་
པས། ལོ་སྐོར་གཅིག་ཏུ་སྲིན་ཕམ་མོ། །དེ་ལྟར་ལྷ་སྲིན་གྱི་ཕམ་རྒྱལ་དཔང་པོ་ཕྱུས་
ཤན་ཕྱེས་པས། ལྷ་རྣམས་ནམ་མཁའ་ལ་འོད་དཀར་པོ་འཕྲོས་ནས། ཐོ་ལེ་དིང་གིས་
སོང་ངོ༌། །སྲིན་རྣམས་ས་གཞི་ལ་འཚུབ་མ་ནག་པོར་བྱས་ནས་ཆོ་ངེ་དེང་གིས་སོང་
ངོ༌། །བར་དེར་ཡང་ཀེང་ཙེས་ཀོང་ཙེ་ལ་གསུངས་པ། སེམས་ཅན་མི་ཡི་བུ་ལ་བསོད་
ནམས་ཚོགས་ཆེ་བ། རྒྱ་ཀོང་ཙེ་འཕྲུལ་གྱི་རྒྱལ་པོ་ཁྱོད་ཡིན་ནོ། །ཁྱོད་དགེ་བ་བྱས་པའི་
བྱིན་རླབས་དང་། སྨོན་ལམ་བཏབ་པའི་ནུས་མཐུ་ཡིས། དུས་འདིར་ལོ་སྐོར་གཅིག་
ཏུ་རྒྱལ་ཆེན་ལག་གི་ལྷ་དང་མིས་བླངས་པ་ཡིན་ནོ། །ད་ལྷ་ལ་ལོ་འབྱུང་ངོ༌། །མི་ལ་
ལོ་འབྱུང་ངོ༌། །དེ་ལ་སོགས་ཏེ་དགེ་བ་ཅན་ཐམས་ཅད་བསམ་པ་འགྲུབ་ཀྱིན་དར་ཏེ་
འོང་ངོ༌། །རྒྱལ་པོ་ཁྱོད་ད་ཡུལ་དུ་བཞུད་ལ་ཡབ་ཡུམ་ལ་སོགས་ཏེ། འཁོར་ཐམས་
ཅད་བསྡུས་ལ་གསས་ཁང་གི་གཞི་བཏིང་པར་འཚོགས་ལ། ཁྲུས་དང་གཙང་སྦྲ་གྱིས་
466



མདོ་སྡེ།
མདོ་གཟེར་མིག །
ལ། མཆོད་རྫས་སྣ་ཚོགས་པ་ཤོམ་ལ་སྡོད་ཅིག །ཞག་བདུན་ནས་ལྷ་དང་ཀླུ་དང་སྲིན་
དང་། ཕྲུ་དང་མི་དང་དགེ་བ་ཅན་མཁར་ལན་འཕྲོ་རྩིག་ཏུ་འོང་གིས། སྐོས་མཁན་
ཐམས་ཅད་ངས་བྱ་གསུངས་ནས། ནམ་མཁའ་ལ་འོད་འཕྲོས་ཏེ་སོང་ངོ༌། །ཀོང་ཙེ་
ཡང་ཡིད་དགའ་ལ་སེམས་སྤྲོ་བས། ཁྱིམ་ཕྱོགས་སུ་ཁ་བསྒྱུར་བ་ཙམ་གྱིས་ཕྱིན་ནོ། །
ཡུལ་དུ་ཕྱིན་པའི་དུས་དེར་ཡབ་ཡུམ་ལ་སོགས་ཏེ། འཁོར་ཐམས་ཅད་དགའ་བའི་
སེམས་སྐྱེས་ཏེ། ཀོང་ཙེའི་དྲུང་དུ་སྤྲིན་བཞིན་འདུས་སོ། །
དེར་ཀོང་ཙེ་འཕྲུལ་གྱི་རྒྱལ་པོ་ཡིས། ཡབ་ཡུམ་ལ་རྒྱལ་ཕྱག་ཕུལ་ནས། ཚིགས་
སུ་བཅད་ནས་སྨྲས་པ། བདག་གི་དགེ་ལ་སེམས་མ་འགྱུར་བས་ཐང་ཆོད་ནས། མི་
མེད་ཡུལ་དུ་འཁྱམས་ཀྱང་བསམ་པ་ཡིད་བཞིན་འགྲུབ། ཀུན་ཀ་གསས་ཁང་རྩིག་
འཕྲོར་མྱུར་ལ་གཤེགས། ཁྲུས་དང་གཙང་སྦྲ་བཤམས་ལ་མཆོད་རྫས་མང་པོ་བསག་
ཀེང་ཙེ་ལན་མེད་ཕུ་ཡིས་ངེས་པའི་ལུང་བསྟན་ནས། ལྷ་དང་ལྷ་མོ་དང༌། ལྷ་དང་ཀླུ་
དང་། མི་དང་སྲིན་དང༌། སྐོས་ལ་སོགས་པ་རྣམས། གསས་ཁང་འཕྲོ་ལུས། རྩིག་
ཏུ་དགེ་བའི་སྡོང་ལ་འོང་། ཡབ་ཡུམ་ལ་སོགས་ཐམས་ཅད་གསས་ཁང་བརྩིག་སར་
གཤེགས། དེ་སྐད་ཅེས་ཀོང་ཙེ་འཕྲུལ་གྱི་རྒྱལ་པོ་ཡིས། འཚོགས་པ་ཀུན་ལ་སྨྲས་
པས། ཡུལ་ཁམས་དེའི་མི་རྣམས་ཀྱང་། ཤིན་ཏུ་སེམས་དགའ་ལ་ཡིད་རབ་ཏུ་དྭངས་
སྟེ། མཆོད་རྫས་སྣ་ཚོགས་བཤམས་སོ། །དེར་ཀོང་ཙེས་སྣ་དྲངས་ནས་རྒྱ་མཚོའི་གླིང་
ལ་གསས་ཁང་རྩིག་པར་ཕྱིན་ནོ། །རྒྱ་མཚོ་ལ་ཀུན་གྱིས་ཁྲུས་དག་པར་བྱས་ནས། ལྷ་
ཕྱག་ཕྱོགས་བཞིར་བཙལ་ཏེ། མཆོད་པ་རིམ་པར་ཕུལ་ལོ། །ཕ་ཀེང་ཙེ་ལན་མེད་ཀྱིས།
རྒྱ་ཀོང་ཙེ་འཕྲུལ་གྱི་རྒྱལ་པོ་ལ་ལུང་བསྟན་པའི་དུས་དེར། ཕྱོགས་བཅུའི་འཇིག་རྟེན་
གྱི་ཁམས་ནས། གསས་ཁང་བརྩིག་པའི་དགེ་སྡོང་ལ་ལྷ་ཡི་མཁར་ལན་པ་བརྒྱ་དང་།
ཀླུའི་མཁར་ལན་པ་བརྒྱ་དང༌། ཕྱུའི་མཁར་ལན་པ་བརྒྱ་དང་། མི་དང་སྲིད་དང་
467



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐོས་དང་ལྷ་མ་ཡིན་དགེ་བ་ལ་ཕྱོགས་པ་དང་། བྱོལ་སོང་དགེ་བ་ལ་ཕྱོགས་པ་དང་།
ཡི་དྭགས་དགེ་བ་ལ་ཕྱོགས་པ་དང༌། ཐམས་ཅད་སྤྲིན་བཞིན་དུ་འདུས་སོ། །འདུས་
པའི་ནང་ན་ཡང་ཤེས་རབ་བློ་དང་ལྡན་པ་ཕྱུ་ཀེང་ཙེ་ལན་མེད་ཀྱིས་སྐོས་མཁན་བྱས་
སོ། །རྒྱ་ཀོང་ཙེ་འཕྲུལ་གྱི་རྒྱལ་པོ་ལ་སོགས་ཏེ། དེར་འཚོགས་པ་རྣམས་ལ་ཕ་ཀེང་ཙེ་
ལན་མེད་ཀྱིས་སྨྲས་པ། གསས་ཁང་འདི་ནི་སྟོང་གསུམ་གྱི་འཇིག་རྟེན་དང༌། སྦྱར་
ལ་སྟོང་གསུམ་དཔེར་བཞེངས་ལ། བདེ་བར་གཤེགས་པ་སྟོང་རྩ་བརྒྱད་ཀྱི་སྐུ་བྲིས་ན།
ཤིན་ཏུ་བསོད་ནམས་ཆེའོ། །རབ་ཏུ་ཡང་བསོད་ནམས་ཆེའོ། །དེ་སྐད་ཅེས་ཀོང་ཙེས་
སྨྲས་ནས། ཤོམ་མཛད་དེ། དང་ལ་དར་དཀར་གྱི་ཐིག་ཐག་གསེར་གྱི་ཆག་ཤིང་ལ་
བཏགས་ནས། ཆག་ཤིང་གཡས་སུ་ཐབས་དང་སྦྱར་ནས་བཟུང༌། ཐིག་ཐག་གཡོན་
དུ་ཤེས་རབ་དང་སྦྱར་ནས་བཟུང༌། ཐུགས་ལ་སྟོང་གསུམ་གྱི་འཇིག་རྟེན་རིན་པོ་ཆེ་
སྣ་ལྔའི་གཡུང་དྲུང་དུ་བསྒོམས། སྙིང་པོ་རྣམ་གསུམ་རིམ་པར་བཟླས། ཐིག་ཐག་ཉི་
མའི་ཟེར་དུ་བསམ་ནས། ས་གཞི་ཟླུམ་པོ་དེའི་དཀྱིལ་དུ་གསེར་གྱི་ཆག་ཤིང་བཙུགས་
ནས། ཐིག་སྣ་ཀོང་ཙེའི་ཤར་དུ་དྲངས་ནས་ཚིག་བཤད་འདི་སྐད་བརྗོད་དོ། །ཐིག་
འདི་དབྱིངས་ཀྱི་ཡུམ་གྱི་ཐིག །ས་ཏྲིག་ཨེར་སངས་བྱིན་རླབས་ཐིག །མི་ནོར་ངེས་པའི་
ཐིག་ཅེས་བྱ། འགྲོ་བའི་དོན་དུ་གདབ་པར་བྱ། གསེར་གྱི་ས་གཞི་རིན་པོ་ཆེ། འབྱུང་
བའི་རྒྱུ་ལ་བསྐྱེད་པ་འདི། བསྐལ་པའི་རྐྱེན་གྱིས་མ་ཞིག་པར། མ་ཞིག་བར་དུ་བརྟན་
གྱུར་ཅིག །འགྲོ་བའི་དོན་དུ་བརྟན་གྱུར་ཅིག །གསས་ཁང་བདེར་གཤེགས་ཕོ་བྲང་
འདི། སེམས་ཅན་སྒྲིབ་པ་སྦྱང་པའི་ཕྱིར། ཡུན་དུ་རྟག་ཅིང་བརྟན་གྱུར་ཅིག །ཐིག་
སྣ་བྱང་དུ་དྲངས་ནས་བརྗོད་པ། ཐིག་འདི་ཡེ་ཤེས་ལྷའི་ཐིག །གཤེན་ལྷ་འོད་དཀར་
ཐུགས་རྗེའི་ཐིག །མི་འཁོར་འདྲེན་པའི་ཐིག་ཅེས་བྱ། འགྲོ་བའི་དོན་དུ་གདབ་པར་བྱ།
གསེར་གྱི་ས་གཞི་རིན་པོ་ཆེ། འབྱུང་བའི་རྒྱུ་ལ་བསྐྱེད་པ་འདི། བསྐལ་པའི་རྐྱེན་གྱིས་
468



མདོ་སྡེ།
མདོ་གཟེར་མིག་
༼ཁ༽
མ་ཞིག་པར། མ་ཞིག་བར་དུ་བརྟན་གྱུར་ཅིག །འགྲོ་བའི་དོན་དུ་བརྟན་འགྱུར་ཅིག །
གསས་ཁང་བདེར་གཤེགས་ཕོ་བྲང་འདི། སེམས་ཅན་སྒྲིབ་པ་བྱང་བའི་ཕྱིར། ཡུན་དུ་
རྟག་ཅིང་བརྟན་གྱུར་ཅིག །ཐིག་སྣ་ནུབ་ཏུ་དྲངས་ནས་བརྗོད་པ། ཐིག་འདི་ཐབས་ཀྱི་
མཆོག་གི་ཐིག །སངས་པོ་འབུམ་ཁྲི་སྤྲུལ་པའི་ཐིག །མི་འཁྲུལ་འབྱེད་པའི་ཐིག་ཅེས་བྱ།
འགྲོ་བའི་དོན་དུ་གདབ་པར་བྱ། གསེར་གྱི་ས་གཞི་རིན་པོ་ཆེ། འབྱུང་བའི་རྒྱུ་ལས་
སྐྱེད་པ་འདི། བསྐལ་པའི་རྐྱེན་གྱིས་མ་ཞིག་པར། མ་ཞིག་བར་དུ་བརྟན་གྱུར་ཅིག །
འགྲོ་བའི་དོན་དུ་བརྟན་གྱུར་ཅིག །གསས་ཁང་བདེར་གཤེགས་ཕོ་བྲང་འདི། སེམས་
ཅན་སྒྲིབ་པ་སྦྱང་བའི་ཕྱིར། ཡུན་དུ་རྟག་ཅིང་བརྟན་གྱུར་ཅིག །ཐིག་སྣ་ལྷོ་རུ་དྲངས་
ནས་བརྗོད་པ། ཐིག་འདི་ཤེས་རབ་ཕུལ་གྱི་ཐིག །སྟོན་པ་གཤེན་རབ་འོད་ཟེར་ཐིག །
མི་འགྱུར་བརྟན་པའི་ཐིག་ཅེས་བྱ། འགྲོ་བའི་དོན་དུ་གདབ་པར་བྱ། གསེར་གྱི་ས་གཞི་
རིན་པོ་ཆེ། འབྱུང་བའི་རྒྱུ་ལས་བསྐྱེད་པ་ནི། བསྐལ་པའི་རྐྱེན་གྱིས་མ་ཞིག་པར། མ་
ཞིག་བར་དུ་བརྟན་གྱུར་ཅིག །འགྲོ་བའི་དོན་དུ་བརྟན་གྱུར་ཅིག །གསས་ཁང་བདེར་
གཤེགས་ཕོ་བྲང་འདི། སེམས་ཅན་སྒྲིབ་པ་སྦྱང་བའི་ཕྱིར། ཡུན་དུ་རྟག་ཅིང་བརྟན་
གྱུར་ཅིག །དེ་ལྟར་ཐིག་བཞིའི་སྨོན་ལམ་རྫོགས་ནས། གསས་ཁང་ཆེན་པོ་དེ་ལ་ཀོང་
ཙེས་ཐིག་གདབ་སྟེ། ཐིག་གདབ་དང་པོ་མཐའ་ནས་གདབ། ཚོན་བཀྱེས་དབུས་
ནས་བཀྱེས་པར་འབྱུང་། གཞི་མ་ཕྱི་མ་རས་སུ་བོར། སེམས་ཅན་འཚོགས་པའི་ས་རུ་
བཞག །ཕྱི་སྐོར་ཕོ་འདོམ་ལྔ་བརྒྱ་ཡོད་པ་ཞིག །བོན་ཉིད་མི་འབྱེད་གྲ་ཟུར་མེད་པའི་
ཕྱིར། ཐིག་གི་དབྱིབས་ཟླུམ་པོ་ཟླ་བ་ཉ་བ་བཞིན་དུ་བསྐོར། འདོམ་བརྒྱ་རས་སུ་བོར་
ནས་ཡང་ཅིག་ཟླུམ་པོར་བསྐོར། ཐིག་བར་དེ་ནི་སྟོང་གསུམ་ཕར་འདས་མུན་ནག་
ཆེན་པོའོ། །ཕྱི་ཐིག་ཁ་ལ་འདོམ་གང་བརྩེགས་ནས་སྟེང་། འདོམ་བརྒྱ་རས་སུ་བོར་
ནས། ཡང་ཅིག་ཟླུམ་པོར་བསྐོར། ཐིག་བར་དེ་ནི་སྟོང་གསུམ་མཐར་ཐུག་འཇིག་རྟེན་
469



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནོ། །ཕྱིའི་ལྕགས་རི་ཆེན་པོ་དང་སྦྱར་ནས། བདེར་གཤེགས་སྟོང་རྩ་བརྒྱད་ཀྱི་སྐུ་དང་
སྦྱར་ནས་སྐུ་གདུང་མཆོད་རྟེན་སྟོང་རྩ་བརྒྱད་བཞེངས། ཟུར་བཞི་མཆོད་རྟེན་ཕྱི་མ་
བས་སུ་ལྡབ་བས་མཐོ། ལོགས་བཞི་མཆོད་རྟེན་ཕྱི་མ་བས་སུ་བུན་ཐང་ཙམ། ལྕགས་
རི་འཕང་ནི་འདོམ་བཞིའོ། །མཆོད་རྟེན་ཆུ་ཞེང་མཉམ་པའོ། །བརྒྱད་ནི་རྒྱན་དང་
འཚམས་པའོ། །ཟུར་བཞི་ཏོག་དང་བྱ་རུའོ། །འཁོར་དང་གཙོ་བོའི་ཁྱད་པར་རོ། །དེ་
ནས་ཐིག་ཐག་བཞིར་བལྟབ་ནས། དཀྱིལ་གྱི་ལྷག་མ་ལུས་པ་ལ། ཤར་ནུབ་ལྷོ་བྱང་མ་
ནོར་བར། ཤར་ནས་བརྩམས་ལ་ཟུར་བཞི་ལ། མཚན་མའི་ཕུར་པ་བཞི་བཙུགས་ནས།
ཟུར་ཐིག་གཉིས་བསྣོལ་དབུས་སུ་དྲང་། ཟུར་བཞི་གྲུ་བཞིར་འཐེན་ནས་ནི། བར་གྱི་
ཁྱམས་ཁང་རྩིག་པའོ། །འཕང་གི་ཚད་ནི་འདོམ་ལྔའོ། །འདོམ་གང་ཞབས་རྨེང་ས་
ནང་ངོ༌། །འདོམ་གང་ཁ་བད་ཁང་ཐོག་གོ །འདོམ་གང་ས་མཚམས་སྐྱ་རིས་སོ། །
བར་དུ་འདོམ་དོ་ལུས་པ་ལ། ལྟག་ལ་མཐོ་རིས་གསུམ་དུ་བྲི། འགབ་ལ་ངན་སོང་
གསུམ་དུ་བྲི། དབུས་ཀྱི་ཁྱམས་ཁང་ཁྲ་བོ་ནི། སྟོང་གཉིས་པ་བར་མའི་འཇིག་རྟེན་
ནོ། །དབུས་སུ་འདོམ་བརྒྱད་གྲུ་བཞི་ནི། ཁྱམས་ཁང་སུམ་ལྡབ་བས་སུ་མཐོ། ཁྱམས་
ཁང་ཀ་ཚད་འདོམ་ནི་ཕྱེད་དང་གསུམ། གདུང་ཚད་འདོམ་ནི་ཕྱེད་དང་དོ། །དཔྱམ་
ཚད་འདོམ་ནི་ཁྲུ་རེའོ། །ཀ་ཞུའི་ཚད་ནི་གྲུ་གང་ངོ༌། །བྲེའི་ཚད་ནི་མཐོ་དོའོ། །ཕུལ་གྱི་
ཚད་ནི་མཐོ་གང་ངོ༌། །ཕྱམ་བར་ཚད་ནི་ཁྲུ་གང་ངོ༌། །གཞལ་ཡས་འོད་རིས་སྣ་ལྔ་ནི།
དཔྱམ་ཉིད་ལས་ནི་འོང་པའོ། །དཔྱམ་བར་དུ་ནི་གཡུང་དྲུང་ངོ༌། །གླིང་སྐོར་ཉི་ཤུ་རྩ་
ལྔའོ། །དབུས་བཞག་ཕྱོགས་བཞི་གསུམ་བསྲེས་བས། རིན་ཆེན་སྣ་ལྔའི་གཡུང་དྲུང་
ངོ༌། །གཡུང་དྲུང་ཕྱོགས་བཞི་དབུས་དང་ལྔར། བདེར་གཤེགས་སྟོང་གི་སྐུ་བཞེངས་
པར། དེ་ནི་ཁྱམས་ཁང་ཚད་ཡིན་ནོ། །དབུས་རྩེ་ཤིང་ཚད་ལྡབ་འགྱུར་རོ། །དཔྱམ་
ཚད་བར་ནི་ཁྱམས་དང་མཐུན། ཁྱུང་གུར་ཁྱུང་འདབ་ཁྱུང་མགོ་གསུམ། བུན་ཐང་
470



མདོ་སྡེ།
མདོ་གཟེར་མིག
བུན་ཐང་འགྱུར་བའོ། །དབུས་ཀྱི་གཙང་ཁང་རྩེ་རྒྱལ་ནི། སྟོང་གཅིག་པ་སྤྱི་ཕུད་ཀྱི་
འཇིག་རྟེན་ནོ། །གཙང་ཁང་ལ་ནི་ཤར་དུ་སྒོ་གཅིག་གོ །ཁྱམས་ཁང་ལ་ནི་ཕྱོགས་
བཞིར་སྒོ་བཞིའོ། །ལྕགས་རི་ལ་ཡང་ཕྱོགས་བཞིར་འདོར་བའི་སྒོ་བཞིའོ། །དབུས་ཀྱི་
གཙང་ཁང་འདོམ་བཅུ་ལ། དོ་ནི་ཞབས་རྨེང་ས་ནང་ངོ༌། །དོ་ནི་ཁ་བད་ཁང་ཐོག་
གོ །དོ་ནི་གདན་དང་སྐྱ་རིས་སོ། །དོ་ནི་ཁྲི་དང་སྐུ་ཉིད་དོ། །དོ་ནི་འོད་དང་ཟེའུ་སྲོག་
གོ །གཙང་ཁང་ཐོག་དབུས་སྟོང་པའོ། །དེ་ལ་འོད་ཀྱིས་བསྐོར་བའོ། །དེ་ལས་འོད་
ཟེར་འཕྲོ་བའོ། །དེ་ལས་ཡིག་འབྲུ་གསལ་བའོ། །དེ་ལས་སྐུ་བཞིའི་ལྷ་བསྐྱེད་དོ། །ལྷ་
ལས་ལྷ་བསྐྱེད་འགྲོ་བའི་དོན་མཛད་ཕྱིར། ཁྱམས་ཁང་ཕྱོགས་བཞི་མཚམས་བཞི་
ཐོག་ཕུབ་ནམ་མཁའ་ལ། བརྒྱ་དང་གཉིས་བཅུ་རྩ་ལྔ་རྩ་ལྔར་གནས་པ་ཡིས། མཚན་
དང་ལྡན་པའི་ཁྱེའུ་ཆུང་བཞི། ལྡད་ཀྱི་སྒོ་ལ་གནས། ཁྱམས་ཀྱི་ལོགས་ལ་རིགས་དྲུག་
སེམས་ཅན་འབྱུང་བ་བཞི་ལ་གནས། རླུང་ནག་མེ་དམར་ཆུ་སྔོ་ས་སེར། བར་སྣང་
དཀར་རླུང་ནི་རྡོ་རྗེ་རྒྱ་གྲམ་མོ། །མེ་ནི་པད་མ་འདབ་བརྒྱད་དོ། །ཆུ་ནི་འཁོར་ལོ་
བཞི་བསྐོར་རོ། །ས་ནི་རིན་ཆེན་འབར་བའོ། །བར་སྣང་ནི་ཁ་འལ་འོལ་དང་གསལ་
ཕྱ་ཕྱོའོ། །དེ་ལ་རི་མོ་ཀླུས་བྲིས། ཀླུ་རྒྱལ་མངོན་ཤེས་ཅན། རིགས་དྲུག་སེམས་ཅན་
ཅི་ལྟར་གནས་པ་འབྱུང་བ་ལྔ་ལས་བྲིས། བདག་ཕྱུའི་སྐོས་བཏབ་ཐིག་བཏབ་དེ་ལྟར་
རོ། །ཕྲུ་ཀེང་ཙེ་ལན་མེད་ཀྱིས་དེ་སྐད་ཅེས་སྨྲས་པས། དུས་དེ་ཙམ་གྱི་སེམས་ཅན་
སྤྱིར་ཡང་རིག་པ་དང་ལྡན་པ་མང་ངོ༌། །དེའི་ནང་ནས་ཀྱང་དེར་འཚོགས་པའི་དགེ་
བའི་སྡོང་བྱེད་པ་རྣམས། ཤིན་ཏུ་ཡང་རིག་པ་ཆེ་ཞིང་ཤེས་རབ་གསལ་བས། ཀེང་
ཙེས་ཐིག་བཏབ་སྐོས་བཤམས་ཅི་བཞིན་དུ། ཡོ་ཡིས་མ་ཐོག་འཕྲིན་ལས་བྱས། ཚིག་
མཁན་རྣམས་ཀྱིས་འཕང་ཡང་བསྟོད། ཕྱི་མཁན་གྱིས་ཕྱི་བདར་བྱས། ཤིང་མཁན་
རྣམས་ཀྱིས་ཤིང་ཡང་བཞོགས། རྡོ་མཁན་རྣམས་ཀྱིས་རྡོ་ཡང་སྦྱངས། ལྕགས་མཁན་
471



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྣམས་ཀྱིས་ལྕགས་ཀྱང་བརྡུང༌། གསེར་དངུལ་མཁན་གྱིས་ཞུན་ཡང་བཏབ། ཚོན་
རྩི་མཁན་གྱིས་ཚོན་རྩི་སྦྱངས། འབྲི་མཁན་རྣམས་ཀྱིས་བྲིས་ཀྱང་བྲིས། ཀོང་ཙེ་བསོད་
ནམས་ལྡན་པ་ཡིས། དགུང་ཟླ་གཅིག་གི་འགོ་མཇུག་ནས། གསས་ཁང་མཐའ་རུ་
རྒྱས་པར་གྲུབ། འཚོགས་པ་ཀུན་ཀྱང་དད་པ་སྐྱེས། ངོ་མཚར་ཆེ་བའི་གསས་ཁང་དེ་
ལ། རྒྱ་ཀོང་ཙེ་འཕྲུལ་གྱི་རྒྱལ་པོ་ཡིས། ཤིན་ཏུ་དགའ་བའི་སེམས་བསྐྱེད་ནས། བསྟོད་
པའི་ཚིག་སྨྲས་པ། བཀྲ་གསལ་གཟི་བརྗིད་ངོ་མཚར་བདེར་གཤེགས་གནས། སྣང་
སྲིད་ཀུན་འདུས་བཟོ་སྣ་ཁྱད་པར་ཅན། རྒྱ་མཚོ་གླིང་ལ་བཀྲག་གསལ་འོད་ཟེར་
འཕྲོ། འཚོགས་པ་རྣམས་ཀྱི་འདི་ལ་མཚན་གསོལ་ཅིག་ཐོགས། ཕྲུ་ཀེང་ཙེ་ལན་མེད་
ཀྱིས་གསས་ཁང་དེ་ལ་མཚན་གསོལ་པ། དཀར་ནག་བཀྲག་གསལ་རྒྱ་མཚོ་གླིང་
ཐོག་འབར་དུ་བཏགས། དེ་ལ་ཀོང་ཙེ་འཕྲུལ་གྱི་རྒྱལ་པོས་སླར་གསོལ་པ། ཕྲུ་ཀེང་
ཙེ་ལན་མེད་ལགས། གསས་ཁང་འདི་ལ་མཚན་དཀར་ནག་བཀྲག་གསལ་རྒྱ་མཚོའི་
གླིང་ཐོག་འབར་དུ་འདོགས་པ་ཅིའི་ཕྱིར་ན་འདོགས། དེ་ལ་ཕྲུ་ཀེང་ཙེ་ལན་མེད་ཀྱིས་
སླར་གསོལ་པ། གསས་ཁང་འདིའི་མཚན་དཀར་ནག་བཀྲག་གསལ་རྒྱ་མཚོའི་གླིང་
ཐོག་འབར་དུ་འདོགས་པའི་དོན་ཆེད་འདི་ལྟར་རོ། །གསས་ཁང་འདི་ཡི་བད་ལྷ་
ཡིས་བཏགས་པའི་རྩེ་མོ་ལ་ཉི་མ་ཤར་ཏེ་དཀར། གསས་ཁང་འདིའི་གཞི་སྲིན་གྱིས་
བཏིངས་པས་རྩ་བ་མུན་སྲོས་པས་ནག །གསས་ཁང་འདི་ཡི་རྐེད་ཀླུས་བྲིས་པས་བར་
ན་གཞའ་འཁྱུག་པས་ན་བཀྲ། ལྷ་མ་སྲིན་སྡེ་བརྒྱད་ཀྱི་བཟོ་བོ་མང་པོས་བཟོ་སྣ་ཚོགས་
སོ་སོར་བྱས་པས་སོ་སོ་ན་གསལ། རྒྱ་མཚོ་གླིང་ཐོག་ན་འོད་ཟེར་ལམ་ལམ་འབར་བས་
ན། གསས་ཁང་འདིའི་མཚན་དཀར་ནག་བཀྲག་གསལ་རྒྱ་མཚོའི་གླིང་ཐོག་འབར་
དུ་འདོགས་པའི་དོན་ཆེད་དེའི་ཕྱིར་རོ། །ཀོང་ཙེ་ལ་སོགས་པ་འཚོགས་པ་ཐམས་ཅད་
ཀྱང༌། གསས་ཁང་མཚན་དེ་རིག་པས་ངོ་མཚར་སྐྱེས། དེ་ནས་རྒྱ་ཀོང་ཙེ་འཕྲུལ་གྱི་
472



མདོ་སྡེ།
མདོ་གཟེར་མིག
རྒྱལ་པོས་ཀྱང་། དགེ་བའི་དོན་ལ་བྱོན་པ་རྣམས་ལ་ནི། གསོལ་ཟས་སྣ་ཚོགས་དྲངས་
ནས་གསེར་ཕྱེ་མང་པོ་ཕུལ་ལོ། །དགེ་བའི་སྡོང་བྱེད་པ་རྣམས་ཀྱང་སོ་སོར་ཡུལ་དུ་
གཤེགས་སོ། །
དེའི་ཚེ་དེའི་དུས་ན། ལྷ་མིན་སྲིན་གྱི་བུ་རྣམས་གྲོས་བྱས་ནས། སྲིན་ཧ་འདའ་ནག་
པོ་སྐྱེས་གཅིག་གིས། སྲིན་ཐམས་ཅད་ལ་སྨྲས་པ། མིའི་བུ་རྒྱ་ཀོང་ཙེ་འཕྲུལ་གྱི་རྒྱལ་
པོ་འདིས་དང་པོ་སྲིན་གནས་སུ་འདུག་ཏུ་མི་སྟེར་བར། སྙིང་ནས་དྲངས། བར་དུ་
མནའ་ཟོས་ཆད་བོར། ཐ་མར་ལྷ་དང་རྒྱ་འདྲེ་བྱས་པས་ཁོའི་སྨོན་ལམ་གྱིས་སྲིན་ཕམ་
དུ་བཅུག །ད་སྲིན་དམག་ཐམས་ཅད་ཀྱང་ངའི་སྤྱན་སྔར་འདུས་ཤིག །འདི་ལ་གཞན་
དག་མ་གྲུབ་ཀྱང༌། རང་དག་སྲིན་གྱིས་གཞི་བཏིང་པའི་གསས་ཁང་དཀར་ནག་བཀྲ་
གསལ་རྒྱ་མཚོ་གླིང་ཐོག་འབར། རྨེང་ནས་རྐོས་ལ་རྒྱ་མཚོ་ནང་དུ་བདལ་ལ་བཏང་།
དེ་སྐད་ཅེས་སྨྲས་ནས་སྲིན་ཐམས་ཅད་ཀྱང་། སྲིན་གྱི་རྒྱལ་པོའི་བཀའ་བྱུང་བས་སྲིན་
དམག་མང་པོ་འཚོགས་སོ། །སྲིན་གྱི་ཕྱོགས་བཞིའི་དམག་དཔོན་ནི། སྲིན་པོ་རག་ཤ་
གླང་མགོ་དང་། འདའ་ཤ་གྲི་བ་དང༌། གར་མ་ཛཱ་ལ་དང༌། ཡག་ཤ་ཁོ་རེ་དང་བཞིས་
བྱས་སོ། །གཞན་དག་ཀྱང་སྲིན་མ་ཡིན་པ་སེམས་ཅན་ལོག་སྲེད་ཅན་མང་པོ་འདུས་
སོ། །སྲིན་གྱི་འཁོར་ལོ་དང༌། གྷ་ཏི་ཤག་དང་བུམ་རིལ་དང་ཐུན་སྐྱོགས་དང་། ཀ་མ་
ལི་ལ་སོགས་པ་མང་པོ་ལག་ཆར་ཐོགས་ནས། གསས་ཁང་དཀར་ནག་བཀྲ་གསལ་
རྒྱ་མཚོའི་གླིང་ཐོག་འབར། སྲིན་གྱི་དམག་གིས་བསྐོར་ནས་རྨང་ནས་བཤིག་ཏུ་བྱུང་།
དེ་ལ་རྒྱ་ཀོང་ཙེ་འཕྲུལ་གྱི་རྒྱལ་པོས་ཀྱང༌། ཡང་བསོད་ནམས་ཀྱི་ལྷ་བོས་བཏབ་ནས།
སྡོམ་བྱེད་ཀྱི་ཕྱག་རྒྱ་ཐུགས་ཀར་བཅངས་ནས། སྲིན་པོ་དབང་སྡུད་བརྒྱལ་བྱེད་སྙིང་
པོ་རྒྱུན་དུ་བཟླས་ནས། མས་གསང་ཚིག་མ་ཐུབ་ཀྱིས། སྲིན་དང་ཆད་བྱས་མི་ཡིས་
བཤིག་པའི་ལ་ཡོགས་ཀྱིས། ཕྱག་རྒྱའི་བྱིན་རླབས་དང་། སྔགས་ཀྱི་མཐུ་ཡང་སྔ་མ་
473



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བས་སུ་ཆུང་བར་གྱུར་ནས། སྲིན་གྱི་དམག་དཔུང་རྣམས་ཀྱང་འཇིགས་ཀྱིན་རེངས་
མ་ནུས། གསས་ཁང་རྨེང་ལ་བརྐོ་བར་མ་འགྲུབ་ཙམ། སྲིན་དམག་དམང་པོས་
བསྐོར་ནས་གསས་ཁང་ཤིན་ཏུ་འདར་ཏེ། དེར་བདུད་ཁྱབ་པ་ལག་རིང་གིས་མཐོང་
ནས། སྲིན་གྱི་དམག་དྲུང་དུ་འོངས་ནས་སྨྲས་པ། ཀོང་ཙེ་འཕྲུལ་གྱི་རྒྱལ་པོ་མི་ལ་
རྫུ་འཕྲུལ་ཆེ་བ་བསོད་ནམས་ལྡན་མོད་ལ། གསས་ཁང་བཤིག་པར་མི་འགྱུར་གྱིས།
དམག་མ་འགྱེད་པར་བསྐོར་གྱིས་ཆོ་ངེ་ཐོབ། ང་ཡིས་རྒྱ་མཚོའི་གཏིང་ན་ཆུ་སྲིན་རྒྱལ་
བ་ཡོད་པའི་དྲུང་དུ་འགྲོ། ཆུ་སྲིན་གཉིད་ལོག་བསླང་ལ་གསས་ཁང་འདི་བསྟན་གྱིས།
གསས་ཁང་ཤིན་ཏུ་བཀྲག་ལ་གསལ་བ་འདི། ཆུ་སྲིན་ཟས་སུ་མཐོང་ནས་ཁ་གདངས་
པས། མཚོ་དང་གསས་ཁང་གཉིས་ཀ་ཆུ་སྲིན་གྲེ་བ་འགྲོ། བོན་གྱི་བསྟན་པ་ནུབ་ནས་
འུ་བུའི་བསམ་པ་སྡོད་ཅིག་འགྲུབ། དེ་སྐད་ཅེས་བདུད་ཁྱབ་པ་ལག་རིང་གིས་སྨྲས་
ནས། རྒྱ་མཚོའི་སྟེང་དུ་ཕྱིན་ནས། ཆུ་སྲིན་ཉལ་བ་རྫུ་འཕྲུལ་རླུང་གིས་བསླངས་ནས།
གནམ་ལ་མིག་ཕྱེས་པས། གསས་ཁང་དཀར་ནག་བཀྲག་གསལ་རྒྱ་མཚོའི་གླིང་ཐོག་
འབར་བ་མཐོང་། ཆུ་སྲིན་ཉལ་བ་ལྟོགས་པས་ཟས་སུ་མཐོང་ནས། ཁ་གདངས་པས་
མཚོ་དང་གསས་ཁང་བཅས་ཇེ་དམའ་ཆུ་སྲིན་གྱི་གྲེ་བར་འདས་ལ་ཁད། ཀླུ་སྲིན་ཀླུ་
ཕྲུག་མང་པོས་རི་མོ་སྙིང་དུ་སྡུག་ནས་རྐོས་ཀྱིན་བཅག་ལ་ཁད།
དེའི་དུས་དེའི་ཚེ་ན་རྒྱ་ཀོང་ཙེ་འཕྲུལ་གྱི་རྒྱལ་པོ་ཡང་། ཡི་མུག་ག་ཆད་འཇིགས་
པའི་སེམས་སྐྱེས་ནས། མིག་ནས་མཆི་མ་ཕྱུང་ནས་ཁ་གནམ་དུ་བལྟས་ནས་སྨྲས་
ནས་བོས་པ། འཇིག་རྟེན་གྱི་ཁམས་འདི་ནས་འགྲོ་བའི་དོན་མཛད་པ། ཐུགས་རྗེ་ཆེ་
ལ་ཐབས་མཁས་པ་སུ་ཞིག་བཞུགས། བདག་གིས་འཆི་བའི་རྒྱགས་སུ་དགོངས་ནས།
དཀའ་བ་ཉམས་སུ་བླངས་པའི་གསས་ཁང་ནི། རྒྱ་མཚོའི་གཏིང་དུ་བརླག་ནས་འགྲོ་
བ་གཅིག་སྣང་ངོ༌
། །གཡུང་དྲུང་བོན་གྱི་བསྟན་པ་ནུབ་ཏེ་འགྲོ་བར་ངེས་སོ། །གནོད་
474



མདོ་སྡེ།
མདོ་གཟེར་མིག་
པར་བྱེད་པའི་བདུད་དང་སྲིན་པོ་རྣམས་ནི་དར་སྟེ་འགྲོ་བར་ངེས་སོ། །དགེ་བའི་
གྲོགས་དང་བསྟན་པ་བསྲུང་པ་ཡོད་ན། ད་སྙིང་རྗེའི་དུས་ལ་བབ་བོ་དེ་སྐད་ཅེས་
ཀོང་ཙེས་སྨྲས་ནས་བོས་པས། དེ་སུའི་ཐུགས་སུ་གསོལ་གྱིན་སྙན་དུ་བོས་ན། འཇིག་
རྟེན་གྱི་ཁམས་ལྷོ་འཛམ་བུ་གླིང་གི་ནུབ་ཕྱོགས། ཆུ་བོ་ཆེན་པོ་བཞི་འབབ་པའི་འགོ །
གངས་དབལ་སོ་མདུང་རྩེའི་ར་བ། རི་གཡུང་དྲུང་དགུ་བརྩེགས་ཀྱི་རྩ་བ། བྲག་སེང་
གེ་བརྒྱད་བསྣོལ་གྱི་བར། ཤིང་གཞའ་ཚོན་འོད་འབར་གྱི་གསེབ། རྩ་མེ་ཏོག་སྣ་ཚོགས་
ཀྱི་ཚལ། གསོས་བདུད་རྩི་སྨན་གྱི་ནགས། གནམ་འཁོར་ལོ་རྩིབས་བརྒྱད་ཀྱི་འོག །ས་
པད་མ་འདབ་བརྒྱད་ཀྱི་སྟེང་། གནས་རིན་པོ་ཆེ་འབར་བའི་མཁར་བར་སོ་བརྒྱད་
ན། སྟོན་པ་གཤེན་རབ་མི་བོ་བཞུགས་པས་གསན་ཏེ། ཐམས་ཅད་མཁྱེན་པའི་ཡེ་
ཤེས་དང་ལྡན་པས། འགྲོ་བ་འདུལ་བའི་དུས་ལ་བབ་པ་དང་། བསྟན་པ་རྣམ་གསུམ་
རྗེས་སུ་བཞག་པའི་ས་ཡིན་པ་དང༌། དགེ་བའི་སྡོང་གདབ་པའི་དུས་ལ་བབ་པས།
འཁོར་མཚན་དང་ལྡན་པའི་ཁྱེའུ་ཆུང་བཞི་ལ་སོགས་པ། གཡུང་དྲུང་སེམས་དཔའ་
ལྔ་སྟོང་ལྔ་བརྒྱ་དང་ཆས་ནས་བྱོན་ནོ། །བྱོན་པའི་དུས་དེར་འཇིག་རྟེན་གྱི་ཁམས་རབ་
ཏུ་གཡོའོ། །རབ་ཏུ་འགུལ་ལོ། །རབ་ཏུ་མེར་རོ། །རབ་ཏུ་ལྡེག་གོ །རབ་ཏུ་འུར་རོ། །
རབ་ཏུ་ཆེམ་མོ། །དེ་ལ་སེམས་ཅན་ཀུན་ཀྱང་རྟོག་པ་སྐྱེས་ཤིང་འཇིགས་པས་ཁྱེར་
རོ། །དུས་དེར་གསས་ཁང་དཀར་ནག་བཀྲག་གསལ་རྒྱ་མཚོའི་གླིང་ཐོག་འབར་གྱི་
དྲུང་སྐོར་དུ། འོད་ཟེར་སྣ་ཚོགས་འཐིབས་སོ། །མེ་ཏོག་སྣ་ཚོགས་ཀྱི་ཆར་བབས་སོ། །
དེ་ལ་ཀོང་ཙེ་འཕྲུལ་གྱི་རྒྱལ་པོ་ཡང་སྤྲོ་བ་སྐྱེས་ནས། ལྷ་ཕྱག་ཕྱོགས་བཞིར་བཙལ་
ནས། ནམ་མཁའ་ལ་སྔ་ནས་མ་མཐོང་པའི་སྐྱེས་མཆོག་ཁྱད་པར་ཅན་མཚན་དང་
ལྡན་པའི་ཁྱེའུ་ཆུང་སྟོང་ལྔ་བརྒྱས་བསྐོར་ནས། གསས་ཁང་དཀར་ནག་བཀྲག་གསལ་
རྒྱ་མཚོ་གླིང་ཐོག་འབར་གྱིན་ལྕགས་རིའི་ནང་དུ་ཕེབས་སོ། །རྒྱ་ཀོང་ཙེ་འཕྲུལ་གྱི་རྒྱལ་
475



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པོས་ཀྱང་། བདེ་བར་གཤེགས་པའི་ཞལ་སྤྲུལ་པའི་སྐུར་བྱོན་པར་རིག་ནས། ལྷ་ཕྱག་
འཚལ་གྱིན་མེ་ཏོག་གཏོར་རོ། ། །
དེ་ལ་གཤེན་རབ་ཀྱིས་བཀའ་བསྩལ་པ། རྒྱལ་པོ་རྒྱའི་རིགས་རྒྱ་ཀོང་ཙེ་འཕྲུལ་གྱི་
རྒྱལ་པོ་ཁྱོད། སྔོན་ནས་སྡིག་པའི་སྒྲིབ་པ་སྦྱངས། དགེ་བའི་ཚོགས་བསགས་པས། སྐྱེ་
བ་འདི་ལ་ད་ནི་བསོད་ནམས་ཚོགས་ཀྱང་རྫོགས་སུ་ཉེ། བདག་ནི་སེམས་ཅན་དཔལ་
མགོན་སྟོན་པ་གཤེན་རབ་མི་བོ་ཡིན། ད་ལྟ་དགེ་ལ་ཐང་ཆོད་ཁྱོད་ཀྱི་སྡོང་དང་
གྲོགས་ལ་འོང་བ་ཡིན། བདུད་དང་སྲིན་པོ་ལ་སོགས་དགེ་ལ་བར་དུ་གཅོད་པ་ཀུན།
བདག་གི་བྱིན་གྱིས་བརླབས་ཀྱིས་ཁྱོད་ལ་མི་ཚུགས་པར་བྱའོ། །སྐྲག་པ་མ་སྐྱེས་ཡི་
མུག་མ་བྱེད། དད་པའི་སེམས་བསྐྱེད་གུས་པས་ཕྱག་འཚོལ་ཅིག །གཤེན་རབ་ཀྱིས་དེ་
སྐད་ཅེས་གསུངས་ནས། ཞབས་དཀྱིལ་མོ་དཀྲུང་བཅའ་ནས། ཕྱག་གཡོན་པ་གཡོན་
པའི་པུས་མོ་ལ་བཞག །གཡས་པ་གཡས་པའི་སྙན་གྱི་ཐད་ཀར་གདེངས་ནས། ཞལ་
ནས་སྔགས་བརྗོད་པ། མུ་ཡེ་སྤྲོས་ཁྱུང་ཡེ་ལམ་ཀྲི་ཁྲི་ཏར་དར་གསལ་འབར་འོད་
དཔག་རམ། ཞེས་བརྗོད་པས་སྟོན་པའི་ཐུགས་རྗེ་དང་ཕྱག་རྒྱའི་བྱིན་རླབས་དང༌།
སྔགས་ཀྱི་ནུས་མཐུ་དང་། ཀོང་རྩེའི་བསོད་ནམས་ཀྱིས་གསས་ཁང་སྒོ་བཞི་ལ། སྒོ་
ཁྱུད་གཡས་གཡོན་དུ་རིན་པོ་ཆེའི་ཀ་བ་རེ་རེ་སྐྱེས་སོ། །དེའི་སྟེང་དུ་མེ་རིའི་འཁོར་ལོ་
རེ་རེ་སྐྱེས་སོ། །དེའི་སྟེང་དུ་སྲིན་པོའི་གཟུགས་བརྙན་སྔོ་སྐྱ་བ་ཐལ་ཁ་རེ་རེ་གཡས་
སུ་སྐྱེས་སོ། །དེའི་སྟེང་དུ་སྲིན་མོའི་གཟུགས་བརྙན་དམར་ནག་ཁམ་པ་མོ་རེ་རེ་སྐྱེས་
སོ། །སྲིན་པོའི་སྟེང་དུ་བརྗིད་པའི་སེང་གེ་རེ་རེ་སྐྱེས་སོ། །སྲིན་མོའི་སྟེང་དུ་རྔམ་པའི་
སྟག་རེ་རེ་སྐྱེས་སོ། །སྟག་སེང་གི་སྐེད་དུ་དབལ་གྱི་ཁྲོ་བོ་ཆེན་པོ་བཞིའི་ཞབས་བཞི་
བགྲད་པ་རེ་རེ་བཞག་གོ །དབལ་གྱི་ཁྲོ་བོ་ཆེན་པོ་དེ་བཞི་ཡང་། སྐུ་མདོག་མཐིང་
ནག་བརྗིད་དང་ལྡན། དབུ་ནི་དགུ། ཕྱག་ནི་བཅོ་བརྒྱད། ཞབས་ནི་བཞི། གསས་
476



མདོ་སྡེ།
མདོ་གཟེར་མིག་
༼ཁ༽
ཁང་སྒོ་བཞི་ལ། ཤར་ན་ཟོ་བོ་དབུ་དགུ། བྱང་དུ་གཟེ་མ་དབུ་དགུ། ནུབ་ཏུ་རུ་ཅོ་
དབུ་དགུ། ལྷོ་རུ་རོམ་པོ་དབུ་དགུ། གསས་ཁང་སྒོ་བཞི་སྒོ་སྲུང་རྒྱན་དང་ཆས་ནས་
ཤིན་ཏུ་བཀྲག་གསལ་ལམ་གྱིས་སོང་ངོ༌། །སྒོ་སྲུང་ཆེན་པོ་དེ་བཞིའི་ཞལ། བདུད་དང་
སྲིན་པོ་ལོག་འདྲེན་དམག་གིས་མཐོང་། ཀུན་ཀྱང་འཇིགས་ནས་འདར་ཏེ་སོང་ངོ༌། །
དམག་དཔོན་བཞི་ཡིས་བལྟས་ཏེ་བརྟགས། གཟུགས་བཟང་སྐྱེས་བུ་ཆེན་པོ་བཞི། སྐུ་
མདོག་མཐིང་ནག་བརྗིད་དང་ལྡན། དབུ་དགུ་ཕྱག་ནི་བཅོ་བརྒྱད་པ། ཞབས་བཞི་
བགྲད་ནས་ཁྲོ་ཚུལ་ཅན། ཁྱུང་གི་དབུ་དང་འབྲུག་གི་དབུ། སེང་གེའི་དབུ་དང་
ཆུ་སྲིན་དབུ། སྟག་གི་དབུ་དང་གཡག་གི་དབུ། གཟིག་གི་དབུ་དང་སྦྲུལ་གྱི་དབུ།
དབུ་བརྒྱད་དཀྱིལ་ནས་འཁྲོས་པ་མི་ཡི་དབུ། བཅོ་བརྒྱད་ཕྱག་ན་མཚོན་ཆ་རེ་རེ་
བསྣམས། རྒྱག་པའི་མདའ་དང་། འབུག་པའི་མདུང་དང་། གཤོག་པའི་སྟ་རེ་དང་།
གཅོད་པའི་དགྲ་སྟ་དང༌། གཏུབ་པའི་རལ་གྲི་དང་། གཏུམ་པའི་ཆུ་གྲི་དང་།
འཚོགས་པའི་ཐུ་ལུམ་དང་། འབུག་པའི་གསོར་ཆེན་དང་། འདྲལ་བའི་སོག་ལེ་དང་།
འདྲ་བའི་སྤུ་གྲི་དང༌། བསྐོར་བའི་འཁོར་ལོ་དང་། བསྒྱུར་བའི་ཡ་ལད་དང་། དམྱལ་
ཐག་གཅོད་པའི་ཀ་མ་ལི་དང་། སྲེག་པའི་གཏར་རྡོ་དང་། འཆིང་བའི་ལྕགས་སྒྲོག་
དང༌། དབལ་ཟེར་གྱི་ཆུ་ཁོལ་དང་། འོད་ཟེར་གྱི་མེ་དཔུང་དང༌། དྲག་རྩལ་གྱི་
ཐོག་མདའ་དང་བཅོ་བརྒྱད་དོ། །ཞབས་བཞི་ཤིན་ཏུ་བགྲད་པ་ནི། མེ་རིའི་ཞབས་
ནི་འབར་བའོ། །གཡུང་དྲུང་ཞབས་ནི་ལྔ་སྐོར་རོ། །འཁོར་ལོའི་ཞབས་ནི་དགུ་སྐོར་
རོ། །པད་མའི་ཞབས་ནི་འདབ་བརྒྱད་དོ། །དེ་ལྟར་དབལ་གྱི་ཁྲོ་བོ་བཞི། ལོག་འདྲེན་
སྲིན་གྱི་དམག་ཐོག་ཏུ། དབུ་ནི་གཅོག །སྤྱན་ནི་བཟློག །ཞལ་ནི་གདང་། ཚེམས་ནི་
གཙིགས། ཕྱག་ནི་གདེངས་། ཞབས་ནི་བགྲད། སྤྱན་གྱི་འོད་ཟེར་ལ་ཚ་ཚ་ཡར་མར་
ཕྲོ་ཕྲོ། ལྗགས་ཀྱི་དབང་པོ་ལ་གསེར་ཙཱ་ཞུན་མ་རིལ་རིལ། སྲིན་དང་བདུད་དང་ལོག་
477



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདྲེན་དམག་ཐོག་ཏུ། ཤིན་ཏུ་དྲག་པར་བྱུང་བ་མཐོང་ནས་སུ། སྲིན་རྣམས་ཀྱང་
གསས་ཁང་རྨོང་ལ་བརྐོ་བ་བས། རང་རེའི་ཡུལ་དུ་མ་ཆགས་པར། མཐའི་ལྕགས་རི་
ཆེན་པོ་བརྒལ་ནས་ནི། མུན་ནག་ཆེན་པོའི་གླིང་ལ་སིབ་ཀྱིས་བྲོས་ཏེ་སོང་ངོ༌། །སྟོན་
པ་གཤེན་རབ་ཐུགས་རྗེའི་བྱིན་རླབས་ཀྱིས། དགེ་བའི་བར་ཆད་དེ་ལྟར་བྱེར་ཅིང་
དེངས་སོ། །ཕྱི་རབས་སེམས་ཅན་དགེ་བ་ཅན། བདེར་གཤེགས་ཕོ་བྲང་གསས་ཁང་
ལ། རྒྱན་དང་ཆས་པའི་ཁྲོ་བོ་སྒོ་རུ་སྲུང་དུ་བཅུག་ནས། ཡོན་ཏན་དེ་ལྟར་རོ། །
དེ་ནས་ཡང་སྟོན་པ་གཤེན་རབ་གོང་དུ་སྨོས་པའི་ཕྱག་རྒྱ་དང༌། སྔགས་བརྗོད་
པའི་བྱིན་རླབས་ཀྱིས། གསས་ཁང་ཆེན་པོ་དེའི་ནང་ནས། སེམས་ཅན་རྣམས་ཀྱི་
བཀྲིད་དྲངས་པའི་ཕྱིར། སྤྲུལ་པའི་སྐུའི་གཟུགས་བརྙན་སྟོང་རྩ་བརྒྱད་བཞེངས་སུ་
གསོལ་བ་ལ། སྤྲུལ་པའི་སྐུའི་རྒྱན་དྲུག་བཀྲ་ལམ་གྱིས་སོང་ངོ༌། །དབུའི་ཟེའུ་སྲོག་ནས་
མགུལ་གྱི་བུམ་པ་ཡན་ཆད་དུ། བྱ་ཁྱུང་ཁ་ནས་ཆུ་སྲིན་ཟ་བ་དང༌། མགུལ་གྱི་བུམ་
པ་ནས་ཐུགས་ཀྱི་དཔལ་བེའུ་ཡན་ཆད་དུ། གཡུ་འབྲུག་ཁ་ནས་ཀླུ་ཕྲུག་ཟ་བ་དང་།
ཐུགས་ཀྱི་དཔལ་བེའུ་ནས། ཞབས་ཀྱི་པུས་མོ་ཡན་ཆད་དུ་སེང་གེའི་ཁ་ནས་བྲམ་ཟེ་ཟ་
བ་ལམ་གྱིས་སོང་པས། དེ་ལྟར་སྤྲུལ་པའི་སྐུ་ལ་རྒྱན་ནི་དྲུག་རྫོགས་པས། དང་ལ་ཆུ་
སྲིན་ཁ་གདངས་བས་མཐོང་ནས་བརྟགས་པས། སེམས་ཅན་རྭའི་ཐོར་ཚུགས་རི་རབ་
བརྩེགས་པ་འདྲ་བ། མིག་གཡས་གཡོན་ཉི་ཟླ་ཐང་ལ་ལྷུང་བ་འདྲ་བ། མཆུ་ལྕགས་རི་
ནག་པོ་བཀུག་པ་འདྲ་བ། སོ་གངས་རི་དཀར་པོ་བསྣོལ་བ་འདྲ་བ། གཤོག་པ་ཟངས་
རི་ལྕགས་རི་གཏམ་པ་འདྲ་བ། སྤུ་སྤྲིན་ཚོགས་སྟུག་པོ་འཁྲུག་པ་འདྲ་བ། མཇུག་མ་
ཡོངས་འདུས་ས་བརྡོལ་དྲིལ་བ་འདྲ་བ། སྡེར་མོ་ལྕགས་ཀྱུ་ཁ་བརྒྱད་ཟིང་པ་འདྲ་
བ། གསུས་པ་དམྱལ་བའི་ཁྲག་མཚོ་བསྐྱིལ་བ་འདྲ་བ། རྩ་རྒྱུས་གཞའ་ཚོན་རི་མོ་བྲིས་
པ་འདྲ་བ། དཔེ་རང་འདྲ་བའི་ཆུ་སྲིན་ཟུང་ཅིག་སྤར་མོས་བརྒྱབ་ནས། ཁར་བཅུག་
478



མདོ་སྡེ།
མདོ་གཟེར་མིག་
༼ཁ༽
ནས་ཟ་བར་འདུག་པ་ནི། ཆུ་སྲིན་ཁ་གདངས་པས་མཐོང་ནས། ཁ་དང་མིག་གཉིས་
ཀ་བཙུམ་ནས། ཤིན་ཏུ་བྲེད་པས་རྒྱ་མཚོ་གཏིང་དུ་མགོ་བོ་བསྟན་ཏེ་བྲོས་ནས་སོང་
ངོ༌། །སྟོན་པ་གཤེན་རབ་ཐུགས་རྗེའི་བྱིན་རླབས་ཀྱིས། དགེ་བའི་བར་ཆད་བྱེར་ཞིང་
དེངས། དེ་ནས་ཀླུ་ཕྲུག་མང་པོས་རི་མོ་སྙིང་དུ་སྡུག་ནས། བརྐོ་ཞིང་ཅོག་ཏུ་འོང་བས་
མཐོང་ནས་བརྟགས་པས། སེམས་ཅན་རྭ་ལ་དུང་གི་ཁྲི་འཕང་དགུ་བརྩེགས་ཡོད་པ།
མིག་གཡས་གཡོན་སྐར་ཆེན་ལ་ཁར་ཤར་བ་འདྲ་བ། ཁ་མཚལ་གྱི་ལུང་པ་འདྲ་བ།
ལྕེ་གློག་དམར་འགྱུ་བ་འདྲ་བ། སོ་གངས་རི་བསྣོལ་པ་འདྲ་བ། གཤོག་པ་མེ་རི་མཆེད་
པ་འདྲ་བ། སྤུ་དང་ཁ་དོག་གཡུ་རུ་འདུག་པ། རྐང་ལག་སྦྲུལ་ནག་དཀྱུས་པ་འདྲ་
བ། སྡེར་མོ་ཤ་ཟུང་བཅུམ་པ་འདྲ་བ། དེས་ཀླུ་ཕྲུག་ཟུང་གཅིག་ཁ་ནས་ཟ་བར་མཐོང་
ནས། ཀླུ་ཕྲུག་ཕྱི་མ་རྣམས་སེམས་ཅན་འཇིགས་པ་དེས་ཟོས་ཀྱིས་དོགས་ནས། མཐའི་
རྒྱ་མཚོ་ལ་ཡོ་བྲོས་ཏེ་སོང་ངོ༌། །སྟོན་པ་གཤེན་རབ་ཐུགས་རྗེའི་བྱིན་རླབས་ཀྱིས། དགེ་
བའི་བར་ཆད་དེ་ལྟར་བྱེར་ཞིང་དེངས། དེ་ནས་བྲམ་ཟེ་དང་གནོད་སྦྱིན་རི་མོ་རྒྱན་
ལ་ཆགས་ཀྱིན། རི་མོ་རྐོ་ཅོག་བྱེད་པ་རྣམས་ཀྱིས་མཐོང་ནས་བརྟགས་པས། སེམས་
ཅན་ལུས་པོ་གངས་ལ་ཉི་མ་ཤར་བ་འདྲ་བ། མིག་གཡས་གཡོན་གཉན་ཆེན་ལྷོག་པ་
ཁྲོས་པ་འདྲ་བ། སྡེར་མོ་བདུད་ཀྱི་ཟོར་བ་བཀུག་པ་འདྲ་བ། སྤུ་བཙན་གྱི་དུག་མདའ་
སྐྱེས་པ་འདྲ་བ། དེས་བྲམ་ཟེ་དང་གནོད་སྦྱིན་བཟུང་ནས་བཟའ་བར་མཐོང་ནས།
ཀླུ་བྲམ་ཟེའི་རིགས་དང་གནོད་སྦྱིན་རྣམས་ཟོས་ཀྱི་དོགས་ནས། དཔག་ཚད་བརྒལ་
ནས་བྲོས་ཏེ་སོང་ངོ༌། །སྟོན་པ་གཤེན་རབ་ཐུགས་རྗེའི་བྱིན་རླབས་ཀྱིས། དགེ་བའི་
བར་ཆད་བྱེར་གྱིན་དེངས་པར་གྱུར་ཏོ། །དེ་ལྟར་རྒྱ་ཀོང་ཙེ་འཕྲུལ་གྱི་རྒྱལ་པོ་ཡང་།
བསམ་པ་བཟང་པོས་འཆི་རྒྱགས་དགེ་རྩ་བཞེངས་པའི་གསས་ཁང་མཐའ་རུ་བར་
ཆད་མེད་པར་ཕྱིན་ཤིན་ཏུ་སེམས་སྤྲོ་ནས། སྟོན་པའི་སྐུ་ལ་སྐོར་གྱིན་མཆོད་པ་ཕུལ། །
479



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དེ་ནས་ཡང་གཤེན་རབ་ཀྱིས་བཀའ་བསྩལ་པ། སེམས་ཅན་མིའི་བུ་ལ་བསོད་
ནམས་ཚོགས་ཆེ་བ། རྒྱ་ཀོང་ཙེ་འཕྲུལ་གྱི་རྒྱལ་པོ་ཁྱོད་ཡིན་པས་སྐུ་གཟུགས་སྐུ་
གདུང་གསུང་རབ་གསུམ། བསྟན་པ་རྣམ་གསུམ་རྗེས་བཞག་དཔེ། གསས་ཁང་
འདི་རུ་འཚོགས་པར་བཞག །སྐུ་གདུང་སྐུ་གཟུགས་རྣམ་གཉིས་ནི། འདི་རུ་སྔ་མར་
རྫོགས་ནས་སྣང་། ད་བརྩམ་དགོས་པ་གལ་ཆེ་བ། གསུང་རབ་འབུམ་སྡེ་རྒྱུད་ལྔ་
ཡིན། བདག་འཇིག་རྟེན་གྱི་ཁམས་འདིར། མི་རྣམས་ཀྱི་ཚེ་ལོ་བརྒྱ་ཐུབ་ཙམ་ན། སྟོན་
པར་འོང་པ་ཡིན་ཏེ། དང་པོར་སྐུས་གདུལ་བའི་དུས་སུ། སེམས་ཅན་བསོད་ནམས་
ཆེ་བས་གོང་ནས་སྒྲིབ་པ་སྦྱངས་པ་ཀུན་བདག་ཉིད་ཞལ་མཐོང་བ་ཙམ་གྱིས་ཚོགས་
རྫོགས་ནས་སངས་རྒྱས་ཏེ་སོང་ངོ༌། །དེ་ནས་སེམས་ཅན་བསོད་ནམས་མར་བྲི་བས།
ཞལ་མཐོང་གིན་གསུང་ཐོས་པས་སངས་རྒྱས་ཏེ་སོང་ངོ༌། །
༧ དེ་མན་ཆད་སེམས་ཅན་བསོད་ནམས་བྲི་བས། ཚོགས་རྫོགས་པས་སྒྲིབ་པ་སྦྱང་
བ་ཉུང་བས། ཚིག་དང་ཡི་གེ་བསྟན་ཀྱིན་བཀྲི་དགོས་པས། པོ་ཏི་དང་གླེགས་བམ་
བཅའ་དགོས་པའི་དུས་ལ་བབ་པ་ཡིན། དེ་སྐད་ཅེས་གསུངས་ནས། གཤེན་རབ་ཀྱིས་
གཤེན་ལོ་ཉི་ཤུ་རྩ་ལྔ་ནས། མི་ལོ་ཉིས་སྟོང་ལྔ་བརྒྱ་ན། གསས་ཁང་དཀར་ནག་བཀྲ་
གསལ་རྒྱ་མཚོའི་གླིང་ཐོག་འབར་གྱི་ནང་དུ། སྐྱེ་འགྲོ་སེམས་ཅན་རྣམས་ཀྱི་དོན་ཆེད་
དུ། པོ་ཏི་གླེགས་བམ་ཡི་གེ་ནག་པོ་བརྩམས། དུང་གི་ཤོག་བུ་དཀར་པོ་ཐུགས་རྗེས་
བྱིན་གྱིས་བརླབས། གཡུའི་སྣག་ཚ་སྔོན་པོ་ཡེ་ཤེས་ཐབས་ཀྱིས་སྦྱར། རིན་ཆེན་སྣ་ལྔའི་
པོ་ཏི་གླེགས་བམ་བཅས། གཡུང་དྲུང་བོན་ལ་རྒྱ་ཆེ་གྲངས་མང་ཡང་། སྒོ་བཞི་མཛོད་
དང་ལྔ་རུ་ཕྱེས་ནས་བྲིས། མན་ངག་ལུང་གི་བོན་ནི་ཉུང་ལ་འདུས་པས་ལུང་། དཔོན་
གསས་སྡེ་རུ་བྲིས་ནས་གསེར་གྱི་གླེགས་བམ་ནང་དུ་བཅུག །སྲིད་པ་རྒྱུད་ཀྱི་བོན་ནི་
མང་ལ་འབྲེལ་བས་རྒྱུད། ཆབ་ནག་སྡེ་རུ་བྲིས་ནས། ལྕགས་ཀྱི་གླེགས་བམ་ནང་དུ་
480



མདོ་སྡེ།
མདོ་གཟེར་མིག །
༼ཁ༽
བཅུག །རྒྱས་པ་འབུམ་གྱི་བོན་ནི་དོན་ལ་རྒྱས་ཀྱིན་སྡུད་པས་འབུམ། འཕན་ཡུལ་
སྡེ་རུ་བྲིས་ནས་ཟངས་ཀྱི་གླེགས་བམ་ནང་དུ་བཅུག །ནག་པོ་སྔགས་ཀྱི་བོན་ནི་དོན་
ལ་བསྔགས་པས་སྔགས། ཆབ་དཀར་སྡེ་རུ་བྲིས་ནས། དངུལ་གྱི་གླེགས་བམ་ནང་
དུ་བཅུག །དེ་བཞི་གཅིག་ལ་བསྡུས་ཀྱིན་ཚང་ནས་ཡོ་ལ་རྒྱུག་པ་ནི། གཙང་མ་མཐོ་
ཐོག་སྤྱི་རྒྱུག་མཛོད་ཀྱི་བོན་ཡིན་ཏེ། ལྟ་བ་གཅིག་ཏུ་སྐྱིལ་བས་མཐོ་ཐོག་སྤྱིར་རྒྱུག་སྟེ།
མཛོད་ཀྱི་བོན་ལྔར་བྲིས་ནས་གཡུའི་གླེགས་བམ་ནང་དུ་བཅུག །སྟོན་པས་བོན་ལ་སྒོ་
བཞི་མཛོད་དང་ལྔ་དེ་ལྟར་ཕྱེས།
དེ་ལ་ཡིད་ཀྱི་ཁྱེའུ་ཆུང་གིས་གཤེན་རབ་ལ་གསོལ་བ། སྟོན་པ་ལགས། བོན་སྒོ་
བཞི་མཛོད་དང་ལྔར་གླེགས་བམ་ལྔ་ཕྱེས་ནས། གྲངས་ལྔ་ཀ་ནར་ངེས་པ་ལགས་སམ།
དེ་ལ་སྟོན་པས་གསུངས་པ། གྲངས་ཀྱང་ལྔ་ཀ་ནར་ངེས་སོ། །དེ་ཅིའི་ཕྱིར་ངེས་ན།
སེམས་ཅན་ཐམས་ཅད་ཀྱིས་རྒྱུ་འཁོར་བའི་དུག་ལྔས་བྱས་པའི་ཕྱིར་ན་གྲངས་ཀྱང་ལྔ་
ཀ་ནས་ངེས་སོ། །སྟོན་པའི་ཐུགས་རྗེས་གཉེན་པོ་ཡེ་ཤེས་ལྔ་བསྐྱེད་ནས་ཀྱང་འཇོམས་
པས་ཀྱང་ལྔ་ཀ་ནར་གྲངས་ངེས་སོ། །བདུད་རྣམ་པ་ལྔ་བཅོམ་ནས་ལྷ་ལྔ་རུ་བསྒྱུར་
བས་ཀྱང་། གྲངས་ལྔ་ཀ་ནར་ཁྱེའུ་ཆུང་ངེས་སོ། ། །
ཡང་ཁྱེའུ་ཆུང་གིས་གསོལ་པ། སྟོན་པ་ལེགས་སོ། །བོན་སྒོ་བཞི་མཛོད་དང་ལྔ་
གསུངས་པ་ལྟར་གོ་རིམ་དེ་ལྟར་དུ་ངེས་པ་ལགས་སམ། དེ་ལ་སྟོན་པས་གསུངས་པ།
གོ་རིམ་ཀྱང་གོང་དུ་སྨོས་པ་དེ་ལྟར་ངེས་སོ། །དེ་ཅིའི་ཕྱིར་ངེས་ན། བོན་ཐམས་ཅད་
ལ་ལུང་གིས་ཆོད་པས། གོ་རིམ་དང་པོ་དཔོན་གསས་ལུང་གི་བོན་ངེས་སོ། །ལུང་མ་
ནོར་པ་ལ་རྒྱུད་མ་ཆད་པ་འབྱུང་ངོ༌། །བོན་ཐམས་ཅད་ཀྱི་ཁོག་རྒྱུད་ཀྱིས་ཁྲོལ་བས།
གོ་རིམ་དང་འོག་ཏུ་ཆབ་ནག་རྒྱུད་ཀྱི་བོན་ངེས་སོ། །རྒྱུད་མ་ཆད་པ་ལས་འབུམ་དུ་
འཕེལ་གྱིན་རྒྱས་པ་འབྱུང་སྟེ། བོན་ཐམས་ཅད་ཀྱི་འགག་མདོ་ཡིས་རྩིས་འདེབས་པས།
481



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ར
གོ་རིམ་ལྔ་ཚིགས་སུ་འཕན་ཡུལ་རྒྱས་པ་མདོ་ཁུངས་འབུམ་གྱི་བོན་ངེས་སོ། །གོ་རིམ་
འབུམ་རྒྱས་པ་ལ་མདོ་འབྲེལ་པ་འབྱུང་ངོ༌། །བོན་ཐམས་ཅད་ཀྱི་འགག་མན་ངག་ལ་
ཐུག་པས་གོ་རིམ་ཐ་ལྟག་ཏུ་ཆབ་དཀར་སྔགས་ཀྱི་བོན་ངེས་སོ། །སྒོ་བཞི་མི་འབྱེད་
མཉམ་པའི་དོན་དུ་ཐིག་ལེ་གཅིག་ལ་སྐྱེས་པས། གོ་རིམ་ཐ་མར་གཙང་མ་མཐོ་ཐོག་
སྤྱི་རྒྱུག་གི་བོན་ངེས་སོ། །གོ་རིམ་ཀྱང་དེ་ལྟར་ཁྱེའུ་ཆུང་ངེས་སོ། །ཡང་ཁྱེའུ་ཆུང་གིས་
སྟོན་པ་ལ་གསོལ་བ། སྟོན་པ་ལགས། བོན་སྒོ་བཞི་མཛོད་དང་ལྔ། མཚན་ཉིད་ཀྱང་
སོ་སོ་ཀ་ནར་ངེས་པ་ལགས་སམ། དེ་ལ་སྟོན་པས་གསུངས་པ། མཚན་ཉིད་ཀྱང་སོ་
སོར་ངེས་སོ། །དཔོན་གསས་བདག་གི་དོན་སེམས་དང་དོན་གྱི་མཚན་ཉིད་ལ་སྨྲས་
པའོ། །ཆབ་ནག་གཞན་གྱི་དོན་ཚིག་དང་ལུས་ཀྱི་མཚན་ཉིད་ལ་སྨྲས་པའོ། །འཕན་
ཡུལ་གཉིས་ཀའི་དོན་ལུས་སེམས་འབྲེལ་བའི་མཚན་ཉིད་ལ་སྨྲས་པའོ། །ཆབ་དཀར་
སྔགས་ཀྱི་དོན་ལུས་སེམས་ཡབ་དང་ཡུམ་དུ་སྒྲུབ་པའི་མཚན་ཉིད་ལ་སྨྲ་བའོ། །གཙང་
མ་མཐོ་ཐོག་སྤྱི་རྒྱུག་སྒོ་བཞི་ལ་ཡང་བསྔགས་པས་ཕུན་སུམ་ཚོགས་ཏེ་སྤྱི་ཁྱབ་ཀྱི་
མཚན་ཉིད་ལ་སྨྲས་པའོ། །མཚན་ཉིད་ཀྱང་དེ་ལྟར་ཁྱེའུ་ཆུང་ངེས་སོ། ། །
ཡང་ཡིད་ཀྱི་ཁྱེའུ་ཆུང་གིས་སྟོན་པ་ལ་གསོལ་པ། སྟོན་པ་ལགས། བོན་སྒོ་བཞི་
མཛོད་དང་ལྔ། དོན་སོ་སོར་ཀ་ནར་ངེས་པ་ལགས་སམ། དེ་ལ་སྟོན་པས་གསུངས་པ།
དོན་ནི་སོ་སོར་མ་ངེས་གཅིག་ཏུ་ངེས། སེམས་ཅན་བློ་དང་སྦྱར་ནས་ཚིག་གི་ཁྲིད་པས་
སོ་སོར་བསྟན་པའོ། །དོན་གཅིག་ལ་བསྡུས་པའི་གཏན་ཚིགས་འདི་ལྟར་རོ། །དཔོན་
ནི་སྐྱེ་བ་མེད་པ་ལ། གསས་ནི་འགག་པ་མེད་པའོ། །ཆབ་ནི་འགྲོ་བ་གསོ་བ་ལ། ནག་
ནི་མི་འགྱུར་ཆེན་པོའོ། །འཕན་ནི་བོན་ཉིད་སྤྲོས་པ་ལ། ཡུལ་ནི་སེམས་ཉིད་བདལ་
པའོ། །ཆབ་ནི་བདུད་རྩི་གྲུབ་པ་ལ། དཀར་ནི་སྐྱོན་མེད་རྫོགས་པའོ། །གཙང་ནི་སྒྲིབ་
གཉིས་བྱང་བ་ལ། མཐོ་ཐོག་ཚོགས་གཉིས་རྫོགས་པའོ། །སྤྱིར་ནི་སྒོ་བཞི་འདུས་པ་ལ།
482



མདོ་སྡེ།
མདོ་གཟེར་མིག
༼ཁ༽
རྒྱུག་ནི་ཀུན་ལ་ཁྱབ་པའོ། །དོན་ནི་མི་འགྱུར་གཅིག་ཏུ་ཁྱེའུ་ཆུང་ངེས་པའོ། ། །
ཡང་ཁྱེའུ་ཆུང་གིས་སྟོན་པ་ལ་གསོལ་པ། སྟོན་པ་ལགས། བོན་སྒོ་བཞི་མཛོད་
དང་ལྔ། ཕྱི་རབས་སེམས་ཅན་བཀྲིད་གྱིན་དྲང་པའི་ཕྱིར། རིན་པོ་ཆེའི་གླེགས་བམ་
ལྔའི་ནང་དུ་ཡི་གེ་བྲིས་ལགས་ན། ཕྱི་རབས་སེམས་ཅན་ཤེས་པ་ཇེ་ཆུང་ཇེ་ཆུང་མཆི།
སྟོན་པས་གསུངས་པའི་བཀའ་འདི་ཡིད་ཙམ་དབྱེ་བཤགས་ཞན། དཔོན་གསས་མན་
ངག་ལུང་གི་བོན་དུ་གཏོགས་པ་གང་དང་གང་ཞིག་ལགས། ཆབ་ནག་སྲིད་པ་རྒྱུད་
ཀྱི་བོན་དུ་གཏོགས་པ་གང་དང་གང་ཞིག་ལགས། འཕན་ཡུལ་རྒྱས་པ་འབུམ་གྱི་བོན་
དུ་གཏོགས་པ་གང་དང་གང་ཞིག་ལགས། ཆབ་དཀར་དྲག་པོ་སྔགས་ཀྱི་བོན་དུ་
གཏོགས་པ་གང་དང་གང་ཞིག་ལགས། གཙང་མ་མཐོ་ཐོག་སྤྱི་རྒྱུག་སྒོ་བཞིའི་ནང་
ནས་ཀྱང་། སྔགས་པ་ཕུན་སུམ་ཚོགས་པའི་བོན་དུ་གཏོགས་པ་གང་དང་གང་ཞིག་
ལགས། ལྟ་བའི་ལྟ་ཐབས་ཚད་དང་། སྤྱོད་པའི་སྤྱོད་ཐབས་ལུགས་ཅི་ལྟར་ལགས།
ཕྱི་རབས་སེམས་ཅན་དོན་དུ་སྟོན་པས་ངེས་པར་བཤད་དུ་གསོལ། དེ་སྐད་ཅེས་ཡིད་
ཀྱི་ཁྱེའུ་ཆུང་དང་འཁོར་རྣམས་ཀྱིས་གསོལ་ཏོ། །
ཡིད་ཀྱི་ཁྱེའུ་ཆུང་གིས་ཞུས་པའི་དུས་དེ་རུ། སྲིད་པའི་རྒྱལ་པོ་སངས་པོ་འབུམ་ཁྲི་
འགྲོ་བ་སེམས་ཅན་གྱི་དོན་དུ། དགའ་ལྡན་ལྷའི་གནས་སུ་སྐྱེ་བ་བཞེས་ནས་བཞུགས་
པས་གཟིགས་ནས། འཁོར་སྲིད་པ་ཕོ་འབུམ་མོ་ཁྲི་དང་ཆས་ནས། གསས་ཁང་ཆེན་
པོ་དེའི་ནང་ནས་མེ་ཏོག་ཆར་དང་འགྲོགས་ནས་བྱོན་ནོ། །དེ་ལ་དེར་འཚོགས་པ་ཀུན་
ཀྱང་རིན་པོ་ཆེ་སྣ་ལྔའི་མཆོད་པ་ཕུལ་ལོ། །དེ་ནས་སངས་པོས་འཚོགས་པ་རྣམས་ལ་
བཀའ་བསྩལ་པ། ཐབས་དང་ཤེས་རབ་ཟུང་དུ་འབྲེལ་པ་དང་། འགྲོ་བ་ཕྱི་རབས་
དྲང་པའི་དོན་ཆེད་དང་། སྟོན་པ་མྱ་ངན་འདས་ཀྱང་བསྟན་པ་བཞག་པའི་ཕྱིར། སྒོ་
བཞི་མཛོད་དང་ལྔའི་བོན་དུ་ཕྱེས་ནས་བྲིས། གླེགས་བམ་ལྔ་རུ་བཅས་པའི་ནང་འདི་
483



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ན། ཤེས་རབ་ཕུལ་དུ་ཕྱིན་པའི་གཤེན་རབ་ཀྱིས་ཇི་ལྟར་བྲིས་པ། བདག་ལ་ལྟངས་
ཕུལ་ཅིག །དེ་སྐད་ཅེས་སངས་པོས་གསུངས་སོ། །
དེ་ལ་གཤེན་རབ་ཀྱིས་བཀའ་བསྩལ་པ། གཏོའི་བཀའ་སྒྲོམ་བདུད་ཀྱིས་ཞུགས་ལ་
བསྲེགས། བྱིན་གྱིས་བརླབས་ཀྱིས་དཔའ་བོ་འབྲུ་ལྔ་ལུས། སྨོན་ལམ་བཏབ་པས་སུམ་
ཅུ་རྩ་བརྒྱད་འཕེལ། ཕྱི་རབས་དོན་དུ་སྒོ་བཞི་མཛོད་ལྔ་བྲིས། སངས་པོའི་སྙན་དུ་
བོན་གྱི་ལྟངས་ཕུལ་པས། ཡིག་འབྲུ་སུམ་ཅུ་བོན་གྱི་ཁོག་པ་ཕུབ། མགོ་ཡིས་ལམ་དྲང་
ཤད་ཀྱིས་མདོ་ཡང་བཅད། ཚེག་གིས་བར་ཕྱེ་མི་འཁྲུགས་གསལ་བར་སྙོམས། གུག་
འགྲེང་ན་རོ་ཞབས་ཀྱུ་ཡ་བཏགས་ཡིས། སྐབས་སྦྱོར་དོན་དུ་ཡན་ལག་རྒྱས་པར་
བཏགས། དུག་ལྔ་རྩད་བཅད་ཡེ་ཤེས་ལྔ་དང་སྦྱར། ཕྱི་རབས་བསྟན་པ་གསས་ཁང་
འདི་རུ་བཞག །ཅུང་ཙམ་དབྱེ་ཤག་ཞན་པས་ཡིད་ཀྱི་ཁྱེའུ་ཆུང་ཞུས། ཐབས་ཀྱི་
མཆོག་ཏུ་གྱུར་པའི་སངས་པོ་ལགས། འབུམ་དང་ཁྲི་རུ་ཕྱེས་ལ་དབྱེ་ཤག་ལེགས་པ་
ཞིག །ཕྱི་རབས་དོན་དུ་རྒྱས་པར་མཛད་པར་ཞུ། དེ་སྐད་ཅེས་གཤེན་རབ་ཀྱིས་
སངས་པོ་ལ་གསུངས་སོ། །སྣང་སྲིད་གཏན་ལ་འབེབས་པའི་སྲིད་པ་ཐམས་ཅད་ཀྱི་
མིང་པོ། སངས་པོ་འབུམ་ཁྲི་ཡིས་འགྲོ་བ་སེམས་ཅན་རྣམས་ཀྱི་དོན་ཆེད་དུ། བོན་སྒོ་
བཞི་མཛོད་དང་ལྔ་ཀའི་ནང་དུ་རིགས་ཕྱེས་ནས། སོ་སོར་གླེགས་བམ་ལ་བྲིས་པའི་
དོན་ཆེད་དུ། དང་པོར་བྱིན་གྱིས་བརླབས་ཏེ། བྱིན་ནི་ནམ་མཁའ་འདྲ་བ་ལ། རླབས་
ནི་ཉི་ཟླ་འདྲ་བ་བསྐྱེད། བྱིན་ནི་ཉི་ཟླ་འདྲ་བ་ལ། རླབས་ནི་འོད་ཟེར་འདྲ་བ་བསྐྱེད།
བྱིན་ནི་འོད་ཟེར་འདྲ་བ་ལ། རླབས་ནི་མ་རིག་མུན་བཅོམ་གསལ། དེ་ཡང་དགོངས་
པའི་ཁྱད་པར་རོ། །བྱིན་ནི་རྒྱ་མཚོ་འདྲ་བ་ལ། རླབས་ནི་སྤྲིན་ཕུང་འདྲ་བ་གཏིབས།
བྱིན་ནི་སྤྲིན་ཕུང་འདྲ་བ་ལ། རླབས་ནི་ཆར་པ་འདྲ་བ་ཕབ། བྱིན་ནི་ཆར་པ་འདྲ་བ་
ལ། རླབས་ནི་སྐམ་སྤང་མེ་ཏོག་གསལ། དེ་ཡང་དགོངས་པའི་ཁྱད་པར་རོ། །བྱིན་ནི་
484



མདོ་སྡེ།
མདོ་གཟེར་མིག
ས་གཞི་འདྲ་བ་ལ། རླབས་ནི་ས་བོན་འདྲ་བ་བཏབ། བྱིན་ནི་ས་བོན་འདྲ་བ་ལ།
རླབས་ནི་འབྲུ་བཅུད་རྒྱས་པར་བསྐྱེད། བྱིན་ནི་འབྲུ་བཅུད་འདྲ་བ་ལ། རླབས་ནི་
ཀུན་གསོས་ཐམས་ཅད་བསྐྱེད། དེ་ཡང་དགོངས་པའི་ཁྱད་པར་རོ། །དེ་ལྟར་རིམ་
པར་བྱིན་གྱིས་བརླབས་ཏེ་དགོངས་པས། བདེ་བར་གཤེགས་པ་དགོངས་པའི་བྱིན་
རླབས་དང་། སེམས་ཅན་ལས་ཀྱི་བསོད་ནམས་ཀྱིས། ཕྱོགས་བཞི་མཚམས་བརྒྱད་
ནམ་མཁའ་ལ། རིན་ཆེན་སྣ་ལྔའི་གླེགས་བམ་དུ། དུང་གི་ཤོག་ཤོག་བམ་དུ་སྦམས།
གཡུའི་སྣག་ཚ་གདར་དུ་དྲིལ། གནས་མཆོག་དེ་རུ་ཆར་བཞིན་བབ། ཤེས་རབ་
འབྱོངས་པའི་ཡི་གེ་མཁན། འདོམ་རེ་གསལ་བའི་འོད་དང་བཅས། རིན་ཆེན་གཞི་
སྐུར་སྨྱུ་གུ་དང་། དྲང་བའི་ཐིག་ཤིང་ལྡེམ་པར་བཅས། གནས་མཆོག་དེ་རུ་ཆར་
བཞིན་བབས། དེ་ལ་ཀུན་ཀྱང་སྤྲོ་བ་སྐྱེས། སངས་པོ་འབུམ་ཁྲི་ཡིས་བཀའ་བསྩལ་པ།
གོང་དུ་བཞེངས་པའི་དགེ་བ་ཡང་། ཐུགས་རྗེས་བྱིན་གྱིས་མ་བརླབས་ཀྱིན། དྲག་
པོས་མཚམས་གཅོད་མ་བྱས་པས། བར་དུ་གཅོད་པ་བྱུང་བ་ཡིན། གསུང་རབ་ཁྲི་
དང་འབུམ་བྲི་བ། ཤིན་ཏུ་གཉན་པས་བར་ཆད་འོང༌། བྱིན་གྱིས་བརླབས་པས་རྒྱུ་
རྐྱེན་འཚོགས། དང་ལ་བར་ཆད་མཚམས་གཅོད་དགོས་གསུངས་ཏེ། སྐྱེ་འགྲོ་གསོས་
སུ་འབྲུ་བཅུད་རྩི་ཏོག་སྨིན། ཐམས་ཅད་དབྱར་གྱི་སྐྱེད་ནས་རྒྱས་པར་བྱེད་པས་སུ།
དབྱར་ཟླ་ར་བའི་ཚེས་གཅིག་ལ། གསུང་རབ་དབུ་གཟུགས་ཁྱད་པར་དུས་སུ་
བསྔགས་པས་སུ། སངས་པོས་དང་པོ་ཕྱོགས་བཞིར་མཚམས་བཅད་དེ། དཔག་ཚད་
རེ་རེས་བཅད་པའི་ཐོ་ཆེན་པོ་བཞིར་བཙུགས། གོང་དུ་སྨོས་པའི་དབལ་གྱི་ཁྲོ་བོ་ཆེན་
པོ་བཞིའི་ཆ་བྱད་དུ། རྒྱལ་མཚན་བཞིས་བྱིན་གྱིས་བརླབས་ནས་ཐོ་སར་བཙུགས།
ཕྱག་གཡས་མཚེ་དང་ཉུངས་ཀར་ཐོགས། གཡོན་པ་བགྲད་ནས་ཡར་ལ་གདེངས།
ཞབས་གཉིས་ས་ལ་ཧྲིག་ཧྲིག་ཧྲིག །རྔ་གཤང་གི་སྒྲ་དྲག་པོ་ཕྱུང་མཚེ་དང་ཉུངས་ཀར་
485



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཕངས་ནས། ཚིག་བཤད་འདི་སྐད་བརྗོད། སྟོན་པ་གཤེན་རབ་མི་བོ་ཡིས། དཔའ་
བོ་འབྲུ་ལྔའི་ས་བོན་ལ། ཡིག་འབྲུ་སུམ་ཅུ་རྩ་བརྒྱད་སྤེལ། རིན་ཆེན་སྣ་ལྔའི་གླེགས་
བམ་ལ། སྒོ་བཞི་མཛོད་ལྔའི་བོན་བྲིས་པ། དབྱེ་ཤག་ཅུང་ཙམ་ཞན་ནས་སུ། དེ་ལ་
འབུམ་དང་ཁྲི་སྤྲོས་ནས། ཕྱི་རབས་སེམས་ཅན་དྲང་ཕྱིར་བྲིས། རྒྱས་ཤིང་ཟིན་པར་མ་
གྲུབ་པར། བར་དུ་གཅོད་པའི་བགེགས་བྱེད་ཀུན། ས་ས་སོ་སོར་གནས་སུ་བྱེར།
གསུངས་ནས་ཞལ་ནས་བསྔགས་བརྗོད་པ། ཀ་ཡ་ཀ་པ་སླང་དུ་ཏྲག་མ་རག་ཤ་རི་ལི་
ཧུར་ཐུམ་བྱོ་ཧཱུཾ། ལན་དགུ་བཟླས་ཤིང་མཚེ་ཉུང་ཕྱོགས་བཞིར་འཕངས་སོ། །དགོངས་
པས་བར་ཆད་ཐམས་ཅད་ཐལ་བ་རླུང་གིས་ཕྱགས་པ་བཞིན་དུ་སོང་ངོ་། །ཕྱི་རབས་
རྣམས་ཀྱང་དེ་ལྟར་བསམ་པ་བཏང་། དེ་ནས་གླེགས་བམ་དཔེ་དོན་གཉིས། སེང་
གེའི་ཁྲི་སྟེང་དུ་བཞག་ནས། གོང་དུ་སྨོས་པའི་གཤེན་བཟའ་ནེའུ་ཆུང་སྨན་གྱིས་
གཞུང་བཞིན་དུ། རིམ་པས་མཆོད་པ་ཕུལ་ལོ། །དེ་ནས་ཡང་དཔེ་ཡོན་བདག་གིས་
བཏེགས། དཀར་ཡིག་མཁན་གྱིས་བཏེགས་ནས། སངས་པོས་དང་ལ་ཡོན་བདག་ལ་
སྨོན་ལམ་གསུངས་པ། སྒོས་བཙན་རྒྱུ་སྦྱོར་ཀོང་ཙེ་དང་། སྤྱི་བཙན་ཁམས་གསུམ་
སེམས་ཅན་གཉིས། གསུང་རབ་རྒྱུད་ཀྱིས་འདྲེན་པར་ཤོག བླ་མེད་གོ་འཕང་ཐོབ་
པར་ཤོག །མཐའ་རུ་མ་རྒྱས་པར་འདི་རུ། བསམ་པ་དག་པའི་སྟོབས་མཆོག་གིས།
བར་དུ་གཅོད་པས་མི་ཚུགས་པར། གསུང་རབ་རྫོགས་པར་འགྲུབ་པར་ཤོག །དེ་ནས་
ཡི་གེ་མཁན་ལ་དབང་བསྐུར་ཏེ། དལ་འབྱོར་རྩལ་ལྡན་རིག་པ་ཅན། བཟོ་མཆོག་
དགེ་བའི་ལོ་ཙཱ་བ། གསུང་རབ་མཐའ་རུ་མ་རྒྱས་པར། བར་དུ་གཅོད་པ་མེད་པར་
ཤོག །སེམས་ཅན་དོན་དུ་གསུང་རབ་འབུམ་སྡེ་འདི། བདག་གིས་ཅི་ལྟར་གསུངས་པ་
བཞིན། འཁྲུལ་པས་ཆད་ལྷག་ནོར་མེད་པར། དུང་ཤོག་དཀར་ལ་བྲིས་དག་ནས།
འཕྲུལ་གྱི་ཡི་གེ་མཁན་རྣམས་དང་། མཐའ་ཡས་སེམས་ཅན་གང་རྩོམ་པ། བླ་མེད་གོ་
486



མདོ་སྡེ།
མདོ་གཟེར་མིག །
༼ཁ༽
འཕང་གདོན་མི་ཟ། དེ་ནས་ཡིག་མཁན་རྣམས་ཀྱིས་ཡི་གེ་དབུ་བཙུགས་སོ། །གཤེན་
རབ་ཀྱིས་གསུངས་པའི་གླེགས་བམ་ལྔ་བསྟན་པར་བཞག་པ་ལ། སངས་པོས་ཕྱེས་
ནས་རྒྱས་པར་ཁྲི་དང་འབུམ་དུ་གསུངས། བོན་ལ་སྤྱི་རུ་ཕྱི་རྒྱུད་ནང་རྒྱུད་དང༌།
གསང་རྒྱུད་འདུས་པ་མཐོ་ཐོག་གསུམ་དུ་ཕྱེས། ནང་གི་ནང་ནི་དཔོན་གསས་མན་
ངག་ལུང་གི་བོན་དུ་གསུངས། དཔོན་གསས་མན་ངག་ལུང་གི་བོན་དུ་གཏོགས་པ་ནི།
ཤེས་རབ་རྒྱུད་སྦྱངས་ཚིག་བོར་དོན་ལ་བསྒོམ་པའོ། །མཚོའི་གླིང་དུར་ཁྲོད་ལུང་ཕུག་
ནགས་ཚལ་དུ། རི་དྭགས་རྨས་མ་བཞིན་དུ་གཅིག་པུར་དགོན་པར་གནས། ལྟ་བའི་
ལྟ་ཐབས་ཚད་ནི། རྟག་ཆད་གཉིས་ཀའི་དོན་ཤེས། དེ་ལ་མ་ཆགས་མ་ཡེངས་པར།
ཐིག་ལེ་ཆེན་པོ་ཉག་ཅིག་དོན་ལ་མ་ཡེངས་བརྟན་པར་བསྒོམ། སྤྱོད་པའི་སྤྱད་ཐབས་
གོང་དུ་སྨོས་པ་བཞིན་དུ་གཅིག་པུར་དགོན་པར་གནས། དཔོན་གསས་སྒོམ་པའི་དོན་
ལ་ཁྲི་སྡེ་གཅིག་ཏུ་སངས་པོས་གླེགས་བམ་དཀར་ལ་ཡི་གེ་ནག་ཏུ་བྲིས། ཕྱི་རབས་
སེམས་ཅན་རྣམས་ལ་བསྟན་པའི་རྗེས་སུ་བཞག །ཕྱི་ཡི་ཕྱི་ནི་ཆབ་ནག་སྲིད་པ་རྒྱུད་
ཀྱི་བོན་དུ་གསུངས། ཆབ་ནག་སྲིད་པ་རྒྱུད་ཀྱི་བོན་དུ་གཏོགས་པ་ནི། ཤེས་རབ་རྒྱུད་
སྦྱངས་ཚིག་གི་ལོ་རྒྱུས་མང་པོ་གྱེར་བའོ། །ཕྱི་རྒྱུད་ཤི་ཐབས་འདུལ་ཐབས་དང་། ནང་
རྒྱུད་ན་ཐབས་གླུད་ཐབས་དང་། བར་རྒྱུད་དཔྱད་ཐབས་གཏོ་ཐབས་གསུམ། སེམས་
ཅན་དོན་དུ་མང་དུ་འཚོགས་སར་གྱེར། ལྟ་བའི་ལྟ་ཐབས་ཀུན་རྫོབ་བདེན་པ་རུ། ཕྱི་
སྣོད་རིན་ཆེན་གཞལ་ཡས་ཁང་། ནང་བཅུད་ལྷ་དང་ལྷ་མོ་འོ། །ཡས་སྟགས་མང་པོ་
འདོད་པ་རྣམ་པ་ལྔ། སྤྱོད་པའི་སྤྱད་ཐབས་སེམས་ཅན་སྲོག་མི་བཅེད་པ་རུ། ངག་
གིས་ཚིགས་སུ་སྦྱར་ཞིང་ལུས་ཀྱི་ཚོམ་ཚོམ་སྒྱུར། དོན་དམ་བདེན་པ་སྟོང་པའི་རང་
བཞིན་ནོ། །ཆབ་ནག་གྱེར་བའི་བོན་ལ་འབུམ་སྡེ་དགུ་རུ་སངས་པོས་གླེགས་བམ་
དཀར་ལ་ཡི་གེ་ནག་ཏུ་བྲིས། ཕྱི་རབས་སེམས་ཅན་རྣམས་ལ་བསྟན་པའི་རྗེས་སུ་
487



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཞག །ཕྱི་ཉིད་འཕན་ཡུལ་རྒྱས་པ་མདོ་ཁུངས་འབུམ་གྱི་བོན་དུ་གསུང་། འཕན་
ཡུལ་རྒྱས་པ་མདོ་ཁུངས་འབུམ་གྱི་བོན་དུ་གཏོགས་པ་ནི། ཤེས་རབ་རྒྱུད་སྦྱངས་
འདུལ་ཁྲིམས་སྡོམ་པ་བསྲུང་པའོ། །བོན་ནི་འགྲེས་དང་ཚིག་བཤད་གཉིས། འགྲེས་
རྐང་ལ་ཡང་རྣམ་པ་གཉིས། འཁོར་བའི་འགྲེས་དང་མྱ་ངན་ལ་འདས་པའི་འགྲེས།
ཚིག་བཤད་ལ་ཡང་རྣམ་པ་གཉིས། གཏན་ཚིགས་འབྱུང་ཁུངས་འདོན་པའི་ཚིག་
བཤད་དང་། མཆོད་སྦྱིན་སེམས་ཅན་དོན་དུ་བསྔོས་པའི་ཚིག་བཤད་གཉིས། སེམས་
ཅན་དོན་དུ་མང་པོ་འཚོགས་པ་རུ། བཀླག་དང་བསྒྲག་གིན་མཆོད་སྦྱིན་རྒྱུན་དུ་
གཏོང་། ལྟ་བའི་ལྟ་ཐབས་ཀུན་རྫོབ་བདེན་པ་རུ། ཕྱི་སྣོད་འོད་ཟེར་སྣ་ལྔའི་དཀྱིལ་
འཁོར་ལ། ནང་བཅུད་ཡིག་འབྲུ་སྐུ་དང་འོད་ཟེར་རོ། །ཡོ་བྱད་མང་པོ་གཡུང་དྲུང་
རིན་ཆེན་པདྨའོ། །སྤྱོད་པའི་སྤྱད་ཐབས་སེམས་ཅན་རྣམས་ལ་ཕན་པར་བྱ། ངག་
གིས་སྡིག་བཤགས་མཚན་བརྗོད་སྙིང་པོ་བཟླས་ཤིང་གཏང་རག་བསྒྱུར། ལུས་ཀྱིས་
བསྐོར་བ་བྱ་ཤིང་ལྷ་ཕྱག་རྒྱུན་དུ་བཙལ། དོན་དམ་བདེན་པ་སྟོང་པའི་རང་བཞིན་
ནོ། །འཕན་ཡུལ་ཀློག་གིན་མཆོད་སྦྱིན་བོན་ལ། ཁྲི་སྡེ་དགུ་དང་འབུམ་སྡེ་བདུན་དུ།
སངས་པོས་གླེགས་བམ་དཀར་ལ་ཡི་གེ་ནག་ཏུ་བྲིས། ཕྱི་རབས་སེམས་ཅན་རྣམས་ལ་
བསྟན་པ་རྗེས་སུ་བཞག །ནང་ཉིད་ཆབ་དཀར་མན་ངག་སྔགས་ཀྱི་བོན་དུ་གསུངས།
ཆབ་དཀར་མན་ངག་ནག་པོ་སྔགས་ཀྱི་བོན་དུ་གཏོགས་པ་ནི། ཤེས་རབ་རྒྱུད་སྦྱངས་
བསྙེན་བསྒྲུབ་ཟབ་མོ་དང་དུ་བླང་པའོ། །བོན་ནི་བྱིན་གྱིས་བརླབས་ནས། བདག་
ཉིད་བདེར་གཤེགས་ལྷའི་རང་བཞིན་ནི། ལུས་ཀྱི་ལས་སུ་རང་བཞིན་ཕྱག་རྒྱ་ལྔ།
ངག་གི་ལས་སུ་འཛབ་གྲངས་མ་ཆད་དྲང་། ཡིད་ཀྱི་ལས་སུ་ཏིང་འཛིན་བསྐྱེད་རྫོགས་
བསྒོམ། ཡོན་ཏན་ལས་སུ་ཡོ་བྱད་བསོག་བསྔོ་བྱ། འཕྲིན་ལས་ལས་སུ་ཚིག་བཤད་
མཚན་བསྟོད་དོ། །སེམས་ཅན་དོན་དུ་མཆེད་ལྕམ་མང་པོ་དབེན་པའི་གནས་སུ་
488



མདོ་སྡེ།
མདོ་གཟེར་མིག
འཚོགས། ལྟ་བའི་ལྟ་ཐབས་ཀུན་རྫོབ་བདེན་པ་རུ། ཕྱི་སྣོད་ཡིད་བཞིན་ནོར་བུའི་ཁང་
པ་ལ། ནང་བཅུད་ཀུན་བཟང་བདེར་གཤེགས་ཡབ་ཡུམ་མོ། །ཡས་སྟགས་མང་པོ་
ཆས་པའི་རྒྱན་དང་ལྷ་བྲན་ལྕམ་དྲལ་ལོ། །སྤྱོད་པའི་སྤྱོད་ཐབས་སེམས་ཅན་སྙིང་རྗེས་
བཟུང་། དབེན་པའི་གནས་སོང་ཁྲོ་བོས་མཚམས་བཅད་ལ། སྐུ་གསུམ་ཐུགས་དང་
ཡོན་ཏན་འཕྲིན་ལས་ལྔ། བདེར་གཤེགས་ལྷ་དང་གཉིས་མེད་བསྙེན་གྱིས་བསྒྲུབ།
དོན་དམ་བདེན་པ་སྟོང་པའི་རང་བཞིན་ནོ། །ཆབ་དཀར་བསྙེན་སྒྲུབ་བོན་ལ་ཁྲི་སྡེ་
བཞི་རུ། སངས་པོས་གླེགས་བམ་དཀར་ལ་ཡི་གེ་ནག་ཏུ་བྲིས། ཕྱི་རབས་སེམས་ཅན་
རྣམས་ལ་བསྟན་པ་རྗེས་སུ་བཞག །གསང་རྒྱུད་མཐོ་ཐོག་སྤྱི་རྒྱུག་ནི། སྒོ་བཞི་ཡོ་རུ་
རྒྱུག་པའི་བོན་དུ་གསུངས། གཙང་མ་མཐོ་ཐོག་སྤྱི་རྒྱུག་ལྟ་བ་སྤྱི་གཅོད་བོན་དུ་
གཏོགས་པ་ནི། སྒོ་བཞི་ཀུན་ལ་ཤེས་པའི་རྒྱུད་སྦྱངས་ནས། སྣང་ལ་རང་བཞིན་མེད་
པ་ལྟ་བ་གཅིག་ཏུ་འཇོག་པའོ། །ཀུན་རྫོབ་བདེན་པ་ཕྱི་སྣོད་སྒྱུ་མའི་རང་བཞིན་རྡུལ་
དུ་རྟོགས། ནང་བཅུད་ཀྱང་སྟོང་པའི་རང་བཞིན་ཕྲ་རབ་རྡུལ་དུ་གོ །དོན་དམ་
བདེན་པ་དངོས་པོ་ངོ་བོ་ཅི་ཡང་མ་ཡིན་པའོ། །འབྱུང་བ་བཞི་དང་ཕུང་པོ་བཞི། རུ་
བཞི་ལྷ་དང་ཡེ་ཤེས་བཞི། ནམ་མཁའ་གཤེན་ལྷ་རྣམ་ཤེས་སྟོང་པ་ཉིད་དང་བཞི།
ཀུན་ལ་སྤྱི་རུ་རྒྱུག་པ་བཞིན། སྒོ་བཞི་པོ་ལ་སྤྱིར་རྒྱུག་པས། གཙང་མ་མཐོ་ཐོག་སྤྱི་
རྒྱུག་གོ །མཐོ་ཐོག་སྤྱི་རྒྱུག་བོན་ལ་ཁྲི་སྡེ་གཉིས་སུ་སངས་པོས་གླེགས་བམ་དཀར་ལ་
ཡི་གེ་ནག་ཏུ་བྲིས། ཕྱི་རབས་སེམས་ཅན་རྣམས་ལ་བསྟན་པའི་རྗེས་སུ་བཞག །དེ་
ལྟར་འགྲོ་བ་སེམས་ཅན་རྣམས་ཀྱི་དོན་ཆེད་དུ། རྣམ་པ་ཐམས་ཅད་མཁྱེན་པའི་སྟོན་
པ་ཡིས། ཐབས་དང་ཤེས་རབ་ཟུང་དུ་འབྲེལ་ནས་སུ། བསྟན་པ་རྣམ་གསུམ་ཕྱག་
རྗེས་བཞག །སྐུ་གདུང་སྐུ་གཟུགས་གསུང་རབ་གསུམ། སེམས་ཅན་སྒྲིབ་པ་སྦྱང་ཕྱིར་
བཞག །ཕྱི་རབས་སེམས་ཅན་ཐམས་ཅད་ཀུན། སྐུ་གདུང་བརྩིག་གིན་སྐུ་གཟུགས་
489



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཞེངས། གསུང་རབ་ཡི་གེའི་རྒྱུད་བྲིས་ན། འབྲས་བུ་ཐར་པ་ཅི་སྨོས་དགོས། གཤེན་
རབ་ཀྱིས་བསྟན་པ་རྣམ་གསུམ་རྗེས་བཞག་གི་ལེའུ་སྟེ་བཅུ་གསུམ་པའོ།། །།
༧ གཡུང་དྲུང་ལྷའི་སྐད་དུ། མུ་ཡེ་སངས་གསལ་ཏིག་ནམ་ཏིག །གང་ཟག་མི་ཡི་
སྐད་དུ་ན། གཤེན་རབ་ཀྱིས་འཕྲིན་ལས་བཅོ་བརྒྱད་ཀྱི་དོན་བསྟན་པའི་ལེའུ་འོ། །དེའི་
དུས་དེའི་ཚེ་ན། འབུམ་སྡེ་སིལ་བུར་མཁྱེན་པའི་གཏོ་བུ་འབུམ་སངས་ཀྱིས། སྟོན་པ་
གཤེན་རབ་ཡབ་ལ་ཞུས་པའི་མདོ། ཤིན་ཏུ་ངོ་མཚར་ཆེ་བའི་གསས་ཁང་དཀར་ནག་
བཀྲག་གསལ་རྒྱ་མཚོའི་གླིང་ཐོག་འབར། རྨེང་རྩལ་གདན་སྲིན་གྱིས་བཏིང་པས་ན་
བརྟན། བད་གཉན་པོ་ལྷ་ཡིས་བཏགས་པས་ན་བརྗིད། ནང་རྫུ་འཕྲུལ་ཀླུ་ཡིས་བྲིས་
པས་ན་བཀྲ། སྐོས་སྒམ་པོ་ཕ་ཡིས་མཛད་པས་ན་ལེགས། ལགས་བསོད་ལྡན་མི་ཡིས་
བླངས་བས་ན་གྲུབ། བྱིན་བདེར་གཤེགས་ལྷ་རྣམས་ཀྱིས་བརླབས་པས་ན་རྒྱས། ད་
ཡང་མངའ་སྟོན་པ་གཤེན་རབ་ཀྱིས་མ་ཕུལ་ན། བསྟན་པ་རྣམ་གསུམ་རྗེས་བཞག་
ཀྱང་། ཡུན་དུ་བཀྲ་མི་ཤིས་ཤིང་མཐའ་རུ་བྱིན་མི་ཆེ་བས། འགྲོ་བ་སེམས་ཅན་རྣམས་
ཀྱི་དོན་རྒྱ་ལག་ཕྱེད་པར་ནུས་པར་མི་འགྱུར་རོ། །དེ་སྐད་ཅེས་གཏོ་བུས་ཡབ་ལ་
གསོལ་ཏོ། །དེ་ལ་གཤེན་རབ་ཀྱིས་བཀའ་བསྩལ་པ། སྐལ་ལྡན་དད་ཆེ་རིག་པའི་བློ་
རྩལ་ཅན། ཤེས་པའི་རྒྱུད་སྦྱངས་ས་ལེ་གསལ་བའི་མཆོག །འགྲོ་བའི་དོན་ཤེས་དད་
ལྡན་བྱམས་པའི་ཕུལ། མན་ངག་ཚོད་ཟིན་ཚད་མའི་སྲང་འདྲ་ཁྱོད། ཞུས་པའི་དོན་
དེ་སྐབས་ལས་རན་གྱིས་ཕོག །འཁོར་དུ་གཏོགས་པ་ཀུན་ཀྱང་མ་ཡེངས་སྤྲིན་བཞིན་
འདུས། དགེ་བའི་ལས་ལ་ཐང་བཅད་མཐའ་རུ་རྒྱས་པར་འབྱུང་། བསྟན་པའི་མངའ་
དབུལ་ཞལ་བསྲོ་དུས་ལ་བབ། ད་ལྟའི་སེམས་ཅན་ཚོགས་བསགས་སྒྲིབ་སྦྱངས་དང་།
ཕྱི་རབས་སེམས་ཅན་རྣམས་ལ་དཔེ་བསྟན་དྲངས་ཐབས་སོ། །ཐབས་དང་ཤེས་རབ་
ཟུང་དུ་འབྲེལ་ནས་སུ། སེམས་ཅན་དྲང་ཕྱིར་སྤྲུལ་པའི་འབུམ་སངས་ཁྱོད། འཕྲིན་
490



པ
མདོ་སྡེ།
མདོ་གཟེར་མིག་
ལས་བཅོ་བརྒྱད་ཀྱི་གོ་རིམ་མ་ནོར་པར། གསུང་རབ་འབུམ་སྡེ་བོན་གྱི་སྐུ་དང་སྦྱོར།
གསུང་རབ་སྐུ་གདུང་མཆོད་རྟེན་རྫོགས་པའི་སྐུ་དང་སྦྱོར། སྐུ་གཟུགས་སྤྱན་ཅན་
སྤྲུལ་པའི་སྐུ་དང་སྦྱོར། དོན་དུ་སོ་སོ་མ་ཡིན་དེ་གསུམ་གཅིག་གི་ངང་། མངའ་དབུལ་
སྤྱན་དབྱེ་ཞལ་བསྲོ་དུས་གཅིག་ཁོ་ནར་འབྱུང༌། ཕྱི་རབས་རྣམས་ལ་བཀའ་ཡི་འཕྲིན་
བཞག་པས། འཕྲིན་ལས་སྐལ་ལྡན་ལས་འཕྲོ་ཡོད་པ་རྣམས། དམ་པའི་ལས་བྱེད་
སྒྲིབ་སྦྱང་ཚོགས་རྫོགས་སོ། །ཏིང་འཛིན་སྙིང་པོ་ཕྱག་རྒྱ་དང་། ཚིག་བཤད་རྫས་དང་
འབྲེལ་བར་སྦྱར། དེ་ལྟར་རྒྱུ་རྐྱེན་ཀུན་འཚོགས་ནས། མཆོད་སྦྱིན་གཉིས་ཀྱི་ཡུལ་ཤེས་
ནས། བདག་ཀྱང་མཁའ་ལ་རྩེ་རུ་ཆིབས། གཞན་ཡང་དབྱིངས་སུ་ལྷུན་གྱིས་གྲུབ། དེ་
སྐད་ཅེས་སྟོན་པས་ཚིགས་སུ་བཅད་དེ་བཀའ་བསྩལ་པའོ། །
དེ་ནས་སྟོན་པའི་སྐུ་ལས་བསྐྱེད་ནས་སྤྲུལ་པ་ཡི། མ་ནོར་ངེས་པར་མཁྱེན་པའི་
གཏོ་བུ་འབུམ་སངས་ཀྱིས། ཀོང་ཙེ་འཕྲུལ་གྱི་རྒྱལ་པོ་ལ་སོགས་འདུས་པའི་འཁོར་
རྣམས་ལ། མ་ནོར་དོན་ལ་ངེས་པར་བཀའ་བསྩལ་པ། སྒྲིབ་གཉིས་བྱང་པར་སྦྱངས་
པ་དང་། ཚོགས་གཉིས་རྫོགས་པར་འཚོགས་པའི་ཕྱིར། སྟོན་པ་གཤེན་རབ་ཐུགས་
རྗེའི། བསྟན་པ་རྣམ་གསུམ་རྗེས་བཞག་ལ། འཕྲིན་ལས་བཅོ་བརྒྱད་དོན་བསྟན་
ཏེ། བདག་ལ་ལས་མཁན་གཉེར་བར་བསྐོས། འགོ་ནས་མཇུག་ཏུ་ཁྱབ་པ་རུ། དོན་
ཆེད་རྣམ་པ་ལྔ་ཡིས་བསྟན། ཏིང་འཛིན་སྙིང་པོ་ཕྱག་རྒྱ་དང་། ཚིག་བཤད་ཡོ་བྱད་
གཉིས་ཏེ་ལྔ། དེ་ལྔ་འགོ་གཞུག་ཁྱབ་པར་འབྱུང་། དེ་སྐད་ཅེས་གཏོ་བུས་གསུངས་
ནས། འཕྲིན་ལས་བཅོ་བརྒྱད་ཀྱི་དོན་ལ། དང་པོ་གཞི་བསླང་ཡོ་བྱད་བཙལ་བའི་
དོན་བསྟན་ན། དཀར་ནག་བཀྲག་གསལ་འཁོར་བའི་རྩར། སྡེ་བརྒྱད་སེམས་ཅན་
ཀུན་འདུས་པས། ཅུང་ཙམ་མཐའ་རུ་ཞན་པར་བཅད། མུ་ཁྱུད་བདལ་པའི་མཚོ་
འགྲམ་དུ། ཞི་བཙལ་གནས་ཀྱི་ཕོ་བྲང་ནི། དཔྱིད་ཟླ་ར་བའི་བཅུ་བཞི་ལ་སྐར་མ་
491



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དབང་བསྒྱུར་ལག་དུས་སུ། ས་བཟུང་ཀུན་ཀ་དེ་རུ་འཚོགས། དེ་ལས་ཀོང་ཙེས་ལན་
གསོལ་པ། གཏོ་བུ་འབུམ་སངས་མཁས་པའི་མཆོག །ཤིན་ཏུ་རྩུབ་པའི་བཤའ་ལག་
ལ། ཞི་རྒྱས་མཆོད་པ་ཅང་རུང་ངམ། དྲག་པོས་སྲིན་པོ་བསྒྲལ་བའི་དུས་ལགས་ན།
གཏོ་བུའི་ཐུགས་ལ་འཁྲུལ་བ་ཅང་སྲིད་དམ། དེ་སྐད་ཅེས་ཀོང་ཙེས་གསོལ་པས། དེ་
ལ་ཡང་གཏོ་བུས་གསོལ་པ། རྒྱུ་སྐར་ཉི་ཤུ་རྩ་བརྒྱད་ལ། དབང་སྒྱུར་ལག་འདི་སྔགས་
པ་ཡིན། བཟང་ཡང་དབང་བསྒྱུར་ལག་གིས་བཅོས་ཏེ། ཡང་ཡང་མང་པོ་བཤའ་བ་
ཡིན་ཏེ་ཟློས། ངན་ཡང་དབང་སྒྱུར་ལག་གི་བཅོས་ཏེ་ཡང་ཡང་མང་པོ་བཤའ་བ་ཡིན་
ཏེ་ཟློས། དེ་ཕྱིར་ལག་འདི་བཟང་ལ་ཡང་ཡང་ཟློས་ཏེ་འོང་བས་བསྔགས་པ་ཡིན། དེ་
སྐད་གཏོ་བུས་གསུངས་པས། ཀུན་ཀྱང་རྟོག་པ་ཚིམ། དེ་རིང་བཅུ་བཞིའི་གདུགས་ལ་
གཞི་བཟུང་ཡོ་བྱད་བསོག །ནངས་པར་བཅོ་ལྔ་རྒྱལ་ལ་མཆོད་སྦྱིན་རྒྱས་པར་འབུལ་
བར་བཅད། དེར་དང་ལ་གཞི་གནས་དང་ཡོ་བྱད་བསླང་ཏེ། བསླང་བ་ལ་དོན་རྣམ་
པ་ལྔ་སྟེ། ཏིང་འཛིན་གྱིས་བསླང་པ་དང་། སྙིང་པོས་བསླང་པ་དང་། ཕྱག་རྒྱས་
བསླང་པ་དང་། ཚིག་བཤད་ཀྱིས་བསླང་པ་དང་། ཡོ་བྱད་ཀྱིས་བསླང་པ་དང་ལྔའོ། །
དེ་ནས་རྒྱན་དང་ཆ་ལུགས་མཛེས་པར་བྱས་ཏེ། དར་དཀར་གྱི་ཐིག་ཐག་གསེར་གྱི་
ཆག་ཤིང་ལ་བཏགས་ཏེ། གོང་དུ་སྨོས་པ་བཞིན་དུ་ས་གཞིའི་དཀྱིལ་དུ་བཙུགས། འགྲོ་
བ་སེམས་ཅན་རྣམས་ལ་དོན་བསྟན་པའི་ཕྱིར། གོང་དུ་སྨོས་པའི་ལེའུ་དགུའི་ནང་ན་
སྟོན་པས་མཛད་པ་བཞིན་དུ་ཕྱག་རྒྱ་རྣམས་བཅས་སོ། །
དེ་ནས་སྙིང་པོ་རྣམ་གསུམ་རིམ་པས་བཟླས། རང་ས་གཞི་ལས་འདུག་པའི་དཔག་
ཚད་རེ་རེས་བར་བཅད་ནས། སྐུ་བཞི་མཛེས་པའི་ཞལ་བཞི་ལམ་གྱིས་སོང་ངོ༌། །དེ་
ནས་དང་ལ་ཏིང་འཛིན་གྱིས་བསླང་སྟེ། སྟོང་གསུམ་འཇིག་རྟེན་མཉམ་ཆགས་མཉམ་
འཇིག་རྣམས་ཅི་ལྟར་ཡིན་པ་ས་ལེ་གསལ་བར་སྒོམ་པར་ཏིང་ངེ་འཛིན་གྱིས་བཟུང་།
ས
492



མདོ་སྡེ།
མདོ་གཟེར་མིག་
སྟོང་གསུམ་ནང་ན་གནས་པའི་རིགས་དྲུག་སེམས་ཅན་མཐའ་ཡས་ཀུན། ལུས་སེམས་
འབྲེལ་ནས་སྡུག་བསྔལ་ཅི་ཡོད་དང་། ཅི་ལྟར་གནས་པ་ས་ལེ་གནས་པར་སྒོམ་པའི་
ཏིང་ངེ་འཛིན་གྱིས་བཟུང་། དེ་ནི་སྤྱིར་བསྡུས་པའི་སྣོད་བཅུད་ཀྱི་ཏིང་ངེ་འཛིན་དང་།
སྒོས་སུ་འབྲེལ་བ་ལུས་སེམས་ཀྱི་ཏིང་ངེ་འཛིན་ནི། གཟུགས་ཀྱི་ཕུང་པོ་ནི་རིན་པོ་ཆེའི་
མཁར་འོད་དུ་འབར་བ་ཞིག་ཏུའོ། །ཚིགས་པའི་ཐེམས་སྐས་ནི་ལྷ་བསྐྱེད་པ་དང་འབྲེལ་
བ་ཞིག་ཏུའོ། །རྒྱུངས་པ་སྲོག་རྩ་དབྱིངས་དང་ཡེ་ཤེས་འབྲེལ་བའི་གདུང་མའོ། །རྩིབ་
མའི་གུར་ཁྱིམ་གཡས་གཡོན་ཐབས་དང་ཤེས་རབ་འབྲེལ་བ་ཀ་བའོ། །སྒལ་པའི་དྲལ་
འདབ་རིན་ཆེན་དཔྱམ་དྲལ་ལོ། །ཡན་ལག་གཟུགས་བཞི་ཁྲོ་ཆེན་བཞི་རུའོ། །ཀླད་
པའི་གུར་ཁང་བདེ་གནས་བོན་དབྱིངས་སོ། །དབུ་གཙུག་ལྕང་ལོ་དབྱིངས་ནས་རྫོགས་
སྐུའོ། །བ་སྤུ་གྲངས་མང་རྫོགས་ནས་སྤྲུལ་སྐུའོ། །གློ་བ་འདབ་བརྒྱད་པད་མའི་གདན་
ཁྲིའོ། །སྙིང་མཆོང་རི་རིན་ཆེན་སྣ་ལྔའི་གཡུང་དྲུང་སྣ་ལྔར་གྱུར། མཆིན་དྲི་ཡོལ་མན་
ཆད་དུག་ལྔ་ངན་སོང་གི་གཏིང་ཁམས་སོ། །སྙིང་གི་དཀྱིལ་དུ་སེམས་ཉིད་དག་པ་
ནི། ཡི་གེ་ཨ་དཀར་འོད་དང་ལྡན་པ་ཞིག་ཏུའོ། །ཨ་དཀར་འོད་ལས་ཟེར་འཕྲོས་ཨོཾ་
དུ་གྲུབ། ཨོྃ་ལས་ཡེ་ཤེས་ལྔ་ཤར་རང་གི་དུག་ལྔ་བཅོམ། རྣམ་ཤེས་སྒོ་ལྔར་ཡེ་ཤེས་
ལྔ་ཡི་འོད་ཟེར་འཕྲོས། སྤྱིར་བསྡུས་སྣོད་ལ་ཕོག་པས། སྣོད་རྣམས་མི་བདེ་ཞི་ནས།
རིན་ཆེན་འབར་བའི་གཡུང་དྲུང་སྣ་ལྔ་གྱུར། བཅུད་ཀྱི་རིས་དྲུག་རྣམས་ལ་ཕོག་པས།
ནང་གི་སྡུག་བསྔལ་ཞི་ནས་ཞི་བའི་སེམས་དང་ལྡན། སླར་ལ་བསྡུས་པས་བདག་
དང་ཡེ་ཤེས་ལྷ་གཉིས་མེད་གཅིག་གི་ངང་དུ་མཉམ། ཏིང་ངེ་འཛིན་དེས་བཅོ་བརྒྱད་
ཡོངས་ལ་ཁྱབ་པའོ། །
དེ་ནས་སྙིང་པོས་བསླང་སྟེ། ཨ་དཀར་ས་ལེ་འོད་དཀར་སྤྲོས་འབར་བདལ་བདལ།
ལན་བཞི་བརྗོད་པས། སྟོང་གསུམ་གླིང་ཆུང་ཀུན་ཀར་བདག་དང་བདེར་གཤེགས་
493



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཞལ་བཞི་གང་། དེ་ནས་ཕྱག་རྒྱས་བསླང་སྟེ། མཉམ་པའི་ཕྱག་རྒྱ་བཀྲོལ་ནས། འབྱུང་
བ་ཁ་གནོན་གྱི་ཕྱག་རྒྱ་ཞེས་བྱ་བ་བཅས་ཏེ། ལག་པ་གཉིས་མདུན་དུ་སྙིང་གི་ཐད་
ཀར་ཕར་བརྐྱང་། མཐེ་བོང་གཉིས་ཀྱི་སེན་མོ་སྦྲེལ། ཕྱི་མའི་སོར་བཞི་གཤིབ་ནས་
ཐལ་མོ་ས་ལ་བསྟན་པས་འབྱུང་པ་རྣམས་ཀྱང་མཛེས་ཤིང་སྙོམས་པར་འགྱུར་རོ། །དེ་
ནས་ཚིག་བཤད་ཀྱི་བསླང་སྟེ་ཚིགས་སུ་བཅད་དེ་བརྗོད་པ། སྟོན་པ་གཤེན་རབ་
ཐུགས་རྗེ་ཡིས། འཁོར་བའི་སེམས་ཅན་དྲངས་པའི་ཕྱིར། བསྟན་པ་རྣམ་གསུམ་ཕྱག་
རྗེས་བཞག །སྒོས་བཙན་ཀོང་ཙེ་འཕྲུལ་རྒྱལ་དང་། སྤྱི་བཙན་ཁམས་གསུམ་སེམས་
ཅན་རྣམས། བླ་མེད་གོ་འཕང་བསྒྲུབ་པའི་ཕྱིར། ནངས་པར་མཆོད་སྦྱིན་རྒྱ་ཆེར་
འབུལ། འབྱུང་བ་ཆེན་པོ་ཁྱེད་བཞི་ལ། རྫས་དང་ཡོ་བྱད་རག་ལས་པས། འབྱུང་བའི་
དབང་སྒྱུར་ལྷ་རིགས་ལྕམ་དྲལ་ལ། བརྟེན་པའི་གཞི་བྱིན་མཆོད་པའི་ཡོ་བྱད་རྣམས།
ཞི་བའི་ངག་གི་བསླང་པར་བྱ། དད་པའི་སེམས་ཀྱང་སྦྱིན་པར་གྱིས། འབྱུང་བའི་ལྷ་
རིགས་ལྕམ་དྲལ་ཡང་། ཤིན་ཏུ་དགའ་བའི་སེམས་བསྐྱེད་ནས། གཏོ་བུའི་སྤྱན་སྔར་
སྤྲིན་བཞིན་འདུས། རྟེན་པའི་གཞི་བྱིན་མཆོད་པའི་ཡོ་བྱད་བསོགས། དེ་ནས་རྫས་
ཀྱིས་བསླང་སྟེ། བསྐྱེད་པ་རྩི་ཡི་འོ་མ་དང་། གསོ་བ་རྒྱུན་གྱི་ཆུ་སྦྱར་ལ། ནང་དུ་འབྲུ་
དང་སྨན་དང་རིན་ཆེན་བླུགས་ནས། ཕྱོགས་བཅུའི་འཇིག་རྟེན་ཀུན་ཏུ་ཕུལ་བས།
ཏིང་འཛིན་སྙིང་པོ་ཕྱག་རྒྱ་དང་། ཚིག་བཤད་རྫས་ཀྱི་ནུས་མཐུ་ཡིས། འཇིག་རྟེན་
ཁམས་ཀྱི་སེམས་ཅན་ལ། བག་ཆགས་ས་བོན་བཟང་ཡོད་རྣམས། དགེ་བའི་སྡོང་ལ་
སྤྲིན་བཞིན་འདུས། བརྟེན་པའི་གཞི་ལ་དབང་བསྒྱུར་བ། འབྱུང་བ་རྣམས་ཀྱི་ལྷ་ཡིན་
ཏེ། རླུང་གི་ལྷ་མོ་ཡངས་པ་འདེགས་བྱེད་མ། དྲལ་པོ་རླུང་གི་ལྷ་དྭངས་སྙིགས་འབྱེད་
པ་གཉིས་ཀྱིས། རླུང་ཁམས་ཞི་བར་བསྒྱུར་ཅིང༌། སྐུ་མདོག་ལྕགས་བསྟན་སྲ་བརྟན་
ཕ་ལམ་ཕུལ་ཏོ། །མེའི་ལྷ་མོ་གསལ་བའི་ཞུགས་སྒྲོན་མ་དང༌། དྲལ་པོ་མེའི་ལྷ་སྨིན་
494



མདོ་སྡེ།
མདོ་གཟེར་མིག
པའི་སྟོབས་ལྡན་གཉིས་ཀྱིས་མེ་ཁམས་ཞི་བར་བསྒྱུར་ཅིང་། སྐུ་མདོག་ཟངས་བསྟན་
པད་མ་འདབ་བརྒྱད་ཕུལ། ཆུའི་ལྷ་མོ་བདུད་རྩི་ཀུན་གྲུབ་མ་དང་། དྲལ་པོ་ཆུའི་ལྷ་
སྡུད་པའི་སྟོབས་མཆོག་གཉིས་ཀྱིས། ཆུ་ཁམས་ཞི་བར་བསྒྱུར་ཅིང་། སྐུ་མདོག་དངུལ་
བསྟན་འཁོར་ལོ་དགུ་བརྩེགས་ཕུལ། སའི་ལྷ་མོ་ཡོངས་སུ་བརྟན་བྱེད་མ་དང་། དྲལ་
པོ་སའི་ལྷ་སྲ་བརྟན་འདེགས་བྱེད་གཉིས་ཀྱིས། ས་ཁམས་ཞི་བར་བསྒྱུར་ཅིང་། སྐུ་
མདོག་གསེར་བསྟན་རིན་ཆེན་འབར་བ་ཕུལ། ནམ་མཁའི་ལྷ་མོ་འོད་ཟེར་གྱི་མདངས་
ལྡན་མ་དང༌། དྲལ་པོ་ནམ་མཁའི་ལྷ་གསལ་བའི་གོ་འབྱེད་གཉིས་ཀྱིས། ནམ་མཁའ་
གསལ་བའི་ཤིན་ཏུ་གོ་ཡང་ཕྱེས། སྐུ་མདོག་གཡུར་བསྟན་གཞའ་ཚོན་གུར་ཁྱིམ་ཕུབ།
དེ་ལྟར་འབྱུང་བའི་བདག་པོ་རྣམས་ཀྱིས་དད་པས་ཕུལ། ཀོང་ཙེ་འཕྲུལ་གྱི་རྒྱལ་པོ་ལ་
སོགས་ཏེ། ཡོན་བདག་འཁོར་དང་བཅས་པ་ཐམས་ཅད་ཀྱིས། འདོད་པ་ལྔ་དང་ལྡན་
པ་ལྔ། མཆོད་པའི་ཡོ་བྱད་སྤྲིན་བཞིན་གསོགས། དཔོན་གསས་ཐུགས་རྗེའི་མངའ་
བདག་གིས། འབྱུང་བའི་ལྷ་རིགས་དབང་ཆེན་ལ། ཞི་བས་བསླང་ནས་དད་པས་
ཕུལ། ལྷ་རིགས་ལྕམ་དྲལ་དེ་རྣམས་ཀྱང་། དམ་པའི་དོན་དུ་བསྟན་པ་ན། གཤེན་
རབ་ཐུགས་རྗེའི་སྤྲུལ་པ་ཡིས། འབྱུང་བའི་བདག་པོ་དབང་གིས་བསྒྱུར་བའོ། །བརྟེན་
པའི་གཞི་གནས་དང༌། མཆོད་སྦྱིན་གྱི་ཡོ་བྱད་རྣམས། འབྱུང་བའི་ལྷ་རིགས་ལྕམ་
དྲལ་རྣམས། ཞི་བས་བསླང་བའི་འཕྲིན་ལས་ཀྱི་དོན་བསྟན་པའོ། །
དེ་ནས་དཔོན་གསས་ཀྱི་རྟེན་པའི་གཞི་གནས་དང་། མཆོད་སྦྱིན་གྱི་ཡོ་བྱད་རྣམས།
མཆོད་པས་མཉེས་ཤིང་སྦྱིན་པས་ཚིམ་པར་ཐུགས་རྗེས་བྱིན་གྱིས་བརླབས་ཏེ། བཀྲ་
ཤིས་ཀྱི་སྒོ་ནས་བྱིན་གྱིས་ཕུན་སུམ་དུ་ཚོགས་པར་བརླབས་ཏེ། བྱིན་གྱིས་བརླབས་པ་
ལ་ཡང་ལྔ་སྟེ། ཕྱག་རྒྱས་བྱིན་གྱིས་བརླབས་པ་དང་། སྙིང་པོས་བྱིན་གྱིས་བརླབས་པ་
དང་། རྫས་ཀྱིས་བྱིན་གྱིས་བརླབས་པ་དང་། ཚིག་བཤད་ཀྱིས་བྱིན་གྱིས་བརླབས་པ་
495



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དང་། ཏིང་ངེ་འཛིན་གྱིས་བྱིན་གྱིས་བརླབས་པ་དང་ལྔའོ། །དོན་དེ་ལྔས་བཅོ་བརྒྱད་
ཡོ་ཀ་ལ་ཁྱབ་སྟེ། བསླང་པའི་དོན་གོང་མ་དེ་ལ། ཏིང་ངེ་འཛིན་གྱིས་འགོ་བཟུང་
ནས་བསྐྱེད་པ་ནི། དང་པོ་རྒྱུད་ཤེས་པར་བྱ་བའི་ཕྱིར་བསྐྱེད་པའོ། །ད་འདི་ནས་
མར་དོན་བཅུ་བདུན་ལ་ཏིང་ངེ་འཛིན་གྱིས་གཞུག་བསྡུས་ནས་བཟློག་པ་ནི། རྒྱུ་ཤེས་
པ་དེ་འབྲས་བུ་ལ་བསྡུས་པའོ། །དེ་ནས་གཏོ་བུ་འབུམ་སངས་ཀྱི་ཕྱག་རྒྱས་བྱིན་གྱིས་
བརླབས་ཏེ། ཕྱག་རྒྱ་བཀྲ་ཤིས་བཟེད་ལུགས་ཀྱི་ཕྱག་རྒྱ་ཞེས་བྱ་སྟེ། གཡོན་པའི་འཁྱོར་
བ་གྱེན་ལ་ཟད། གཡས་པའི་སྤར་མོ་སྟེང་དུ་སྦུབ་བོ། །དེ་ནས་སྙིང་པོས་བྱིན་གྱིས་
བརླབས་ཏེ། སྙིང་པོ། ཀློང་དྲུང་མུ་སྐྱེལ་ཡོངས་ཁྱབ་བྲུམ། ལན་བཞི་བརྗོད་དོ། །དེ་
ནས་རྫས་ཀྱི་བྱིན་གྱིས་བརླབས་ཏེ། ཆང་ཕུད་དུ་གསེར་བརྡར་ནས། རིན་པོ་ཆེའི་ཞལ་
བུར་བླུགས་ནས། ཡིད་ཀྱི་ཁྱེའུ་ཆུང་གིས་ཀུན་ཏུ་གཏོར་རོ། །དེ་ནས་ཚིག་བཤད་ཀྱིས་
བྱིན་གྱིས་བརླབས་ཏེ། ཚིགས་སུ་བཅད་དེ་གསུངས་པ། འགྲོ་བའི་དོན་མཛད་དུས་
གསུམ་བདེར་གཤེགས་ཐུགས་རྗེ་དང༌། བདག་གི་ཤེས་རབ་རྒྱུད་དག་ཏིང་འཛིན་
སྟོབས་མཆོག་དང་། སྐལ་ལྡན་ཡོན་བདག་སྤྱི་མཐུན་ལས་ཀྱི་བསོད་ནམས་དང་། ཡོ་
བྱད་རྫས་རྣམས་ཚོགས་པའི་རྒྱུ་ཡི་ནུས་མཐུ་ཡིས། རྟེན་པའི་གཞི་གནས་ཕོ་བྲང་འདི།
ཡིད་དུ་འོང་ནས་མཛེས་ཤིང་བཀྲ་ཤིས་ཤིག །མཆོད་པའི་ཡར་སྟེགས་ལྡན་པ་ལྔ་འདི་
ཡང་། བླ་མེད་ལྷ་གཤེན་རྣམས་ཀྱི་སྤྱན་ལམ་དུ། སྤྲིན་དུ་གཏིབས་ཀྱིན་འོད་དུ་བཀྲ་
བར་བརླབས། སྦྱིན་པའི་ཡས་སྟགས་འདོད་པ་ལྔ་འདི་ཡང་། འཁོར་བའི་སེམས་ཅན་
ཁམས་གསུམ་གནས་སུ་ཡང་། ཅི་འདོད་ཡིད་བཞིན་འཕྲད་ཅིང་དགོས་འདོད་རེ་བ་
སྐོང་པ་རུ། ཐུགས་རྗེས་ཡོངས་སུ་བཀྲ་ཤིས་བྱིན་གྱིས་བརླབས། དེ་ནས་ཏིང་ངེ་འཛིན་
གྱི་བྱིན་གྱིས་བརླབས་ཏེ། ཐམས་ཅད་མ་ལུས་དཀྱིལ་འཁོར་གསུམ་དུ་བསྒོམ། རང་
བཞིན་དཀྱིལ་འཁོར་དབྱིངས་ནས་ལྷུན་གྱིས་གྲུབ་པར། ཕྱོགས་བཅུ་འཇིག་རྟེན་མཐའ་
496



མདོ་སྡེ།
མདོ་གཟེར་མིག་
ཡས་ཐམས་ཅད་ཀུན། དག་པ་རྣམ་པ་དྲུག་གི་ཏིང་ངེ་འཛིན་དུ་བྱིན་གྱིས་བརླབས།
ཏིང་ངེ་འཛིན་གྱིས་དཀྱིལ་འཁོར་མཁའ་ལ་ཡིད་ཀྱིས་བསྒོམ་པར། གཤེན་རབ་ཀྱིས་
འདུལ་བའི་མི་མཇེད་ཀྱི་ཞིང་ཁམས། སྟོང་གསུམ་གྱི་འཇིག་རྟེན་སེམས་ཅན་གྱི་ལས་
ཀྱིས་མཉམ་དུ་ཆགས་ཀྱིན་མཉམ་དུ་འཇིག་པ་འདི་ཉིད། དག་པ་རྣམ་པ་དྲུག་གི་ཏིང་
ངེ་འཛིན་གྱི་བྱིན་གྱིས་བརླབས། རྡུལ་མཚོན་གྱི་དཀྱིལ་འཁོར་ས་ལ་ལག་གིས་བྲིས་པ་
ནི། གང་ཟག་བློ་དམན་རྣམས་ལ་དངོས་པོས་དངོས་མེད་བཙལ་བ་དང༌། མཚན་
མས་དོན་ལ་མཚོན་པའི་ཕྱིར། རྡུལ་ཚོན་གྱི་ས་གཞི་ལ་ལག་གིས་དཀྱིལ་འཁོར་དུ་བྲིས་
ལ་བསྟན་པའོ། །བརྟེན་པའི་གཞི་གནས་དང༌། མཆོད་སྦྱིན་གྱི་ཡོ་བྱད་རྣམས་དོན་
དང་ལྡན་པར་བཀྲ་ཤིས་འཕེལ་ཞིང་། མཆོད་པས་མཉེས་གྱིན་སྦྱིན་པས་ཚིམ་པར་
བྱིན་གྱིས་བརླབས་པའི་དོན་བསྟན་པའོ། ། །
དེ་ནས་དཔོན་གསས་མངའ་བདག་གཏོ་བུ་འབུམ་སངས་ཀྱིས། དོན་དམ་ཏིང་ངེ་
འཛིན་གྱི་དཀྱིལ་འཁོར་གསལ་བར་བསྟན་པའི་ཕྱིར། མཚན་མ་རྡུལ་མཚོན་དཀྱིལ་
འཁོར་ས་ལ་འབྲི་བར་དགོངས་ཏེ། སྟོང་གསུམ་འཇིག་རྟེན་གྱི་དབྱིབས་དང་བསྟུན་
ནས། འཕང་དུ་བསྟོད་ཀྱིན་མཛེས་པའི་ཆག་ཆག་བཏབ་པས། སྟོང་གསུམ་གྱི་གནས་
ལུགས་དང་། ནང་ན་སེམས་ཅན་གྱི་རིམ་པ་འདུག་ལུགས་དང་། བདེར་གཤེགས་ཀྱི་
ཕོ་བྲང་རྣམས་ཀྱི་སེམས་ཅན་འདྲེན་པའི་ཐབས་འབྲི་བར་དགོངས་ནས། རྒྱན་དང་ཆ་
ལུགས་མཛེས་པར་བྱས་ནས། དར་དཀར་གྱི་ཐིག་ཐག་གསེར་གྱི་ཆག་ཤིང་ལ་བཏགས་
ཏེ། ཆག་ཤིང་གཡས་སུ་བཟུང་ནས་ཤེས་རབ་དང་སྦྱར། ཐིག་ཐག་གཡོན་དུ་བཟུང་
ནས་ཐབས་དང་སྦྱར། ཐིག་ཐག་དྲངས་ནས་དཀྱིལ་འཁོར་གྱི་ས་བཅད་ནས་ཆོད་པར་
མ་གྱུར། མུན་པའི་བུ་ཡུག་དང་། རྡོ་ཤིང་གི་སེར་བ་དང་། རླུང་དམར་གྱིས་འཚུབ་
མ་བྱུང་སྟེ། ཕོ་བྲང་གི་གནས་མ་བརྩིགས། དེ་ལ་དཔོན་གསས་མངའ་བདག་གིས་
497



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཁོར་རྣམས་ལ་གསུངས་པ། འཇིག་རྟེན་སེམས་ཅན་གྲངས་མང་ལ། ལྟ་སྤྱོད་དགེ་
སྡིག་གཉིས་ལས་མེད། དགེ་ལས་དད་པས་དགེ་སྡོང་བྱེད། སྡིག་ལ་དད་པས་བར་
ཆོད་བྱེད། བདུད་དང་སྲིན་པོ་ལ་སོགས་ཏེ། ཕྱིན་ཅི་ལོག་ཏུ་ཁ་བལྟས་རྣམས། བར་
ཆད་བྱེད་དུ་བྱུང་པ་ཡིན། བར་འདིར་དོན་དམ་བདེན་པ་བས། ཀུན་རྫོབ་བདེན་
པ་གཙོ་བའི་དུས། བར་དུ་གཅོད་པའི་བགེགས་བྱེད་རྣམས། དྲག་པོའི་ལས་ཀྱིས་
མཚམས་གཅོད་དགོས་གསུངས་ཏེ། མཚམས་གཅོད་པ་ལ་ཡང་དོན་རྣམ་པ་ལྔ་སྟེ།
ཕྱག་རྒྱས་མཚམས་གཅོད་པ་དང་། སྙིང་པོས་མཚམས་གཅོད་པ་དང་། རྫས་ཀྱིས་
མཚམས་གཅོད་པ་དང་། ཚིག་བཤད་ཀྱིས་མཚམས་གཅོད་པ་དང་། ཏིང་ངེ་འཛིན་
གྱིས་མཚམས་གཅོད་པ་དང་ལྔའོ། །
དེ་ནས་མངའ་བདག་གིས་ཕྱག་རྒྱས་མཚམས་བཅད་དེ། ཕྱག་རྒྱ་དབལ་ཟེར་སྦྱར་
ཤད་ཀྱི་ཕྱག་རྒྱ་ཞེས་བྱ་སྟེ། ལག་པ་གཡས་གཡོན་གཉིས་ཀྱི་སྤར་མོ་ཡུད་ཙམ་བཀུག་
ནས་གཡས་པ་གནམ་ལ་བགྲད། གཡོན་པས་ས་ལ་བཅུམ་མོ། །དེ་ནས་སྙིང་པོས་
མཚམས་བཅད་དེ། ཁྲི་དུར་ཨ་པར་སློང་དུ་རི་ལི་དྲག་མ་རག་ཤ་བློ་བྷོ། ལན་ལྔ་
བརྗོད་དོ། །དེ་ནས་རྫས་ཀྱི་མཚམས་བཅད་དེ། རལ་གྲི་བཞི་ཕྱོགས་བཞིར་གདེངས།
མདའ་བཞི་མཚམས་བཞིར་བཀང་། རྒྱལ་མཚན་གཉིས་སྟེང་འོག་གཉིས་སུ་ཕྱར་
རོ། །དེ་ནས་ཚིག་བཤད་ཀྱིས་མཚམས་བཅད་དེ། སེམས་ཅན་ཉོན་མོངས་སྒྲིབ་སྦྱང་
ཕྱིར། བསྟན་པ་རྣམ་གསུམ་དཔེ་བཞག་ལ། མངའ་དབུལ་ཞལ་བསྲོ་སྤྱན་དབྱེ་ན། ཕོ་
བྲང་དཀྱིལ་འཁོར་བཞེངས་ས་འདིར། བར་དུ་གཅོད་པའི་བགེགས་བྱེད་ཀུན། གནས་
འདིར་འདུག་པའི་ས་མེད་ཀྱི། ས་ས་སོ་སོར་ལ་འུར་བྱེར། གལ་ཏེ་མི་འགྲོ་འདུག་
འགྱུར་ན། ཁྲོ་ཆེན་རྔམ་པའི་ཞལ་ནང་དུ། ཕྱེ་བས་ཞིབ་པར་བྱས་ལ་བསྟིམས། གདུག་
པའི་གཅན་གཟན་རྔམ་པའི་ཁར། ཆུ་བས་སླ་བར་བྱས་ལ་བཏུང༌། མཚེ་མདའ་
498



མདོ་སྡེ།
མདོ་གཟེར་མིག་
༼ཁ༽
དབལ་གྱི་ཚ་ཚ་དང་། ཉུངས་དཀར་ཁྲོ་བོ་གསེར་ཙཱ་འདི། སྐྱེས་ནི་རི་རབ་རྩེ་ལ་སྐྱེས།
བསྐྱེད་ནི་རྒྱ་མཚོའི་རླབས་ཀྱིས་བསྐྱེད། བརྔས་ནི་གྱད་ཀྱི་རྩལ་གྱིས་བརྔས། གཡུ་འོད་
འབར་ལ་གསེར་འོད་འཕྲོ། དྲག་རྩལ་དབལ་གྱི་ཕྱག་ཏུ་ཕུལ། ལོག་པར་བྱེད་པའི་
བགེགས་རིགས་ལ། སྐྱེས་མཆོག་བདག་གིས་འཕང་པའི་ཚེ། བར་ཆོད་བྱེད་པའི་ཁྲོམ་
བཤིག་ནས། བྱ་སྒྲོ་མེ་ལ་བསྲེགས་པ་བཞིན། དྲག་མ་རག་ཤ་གཞོམ་དུ་ཐོངས། ཏིང་
ངེ་འཛིན་གྱི་མཚམས་བཅད་དེ། རྫས་བཅུ་པོ་དེ་གོང་དུ་སྨོས་པའི་སྒོ་སྲུང་གི་ཁྲོ་བོ་
བཅུར་བསམ་ནས། རྔ་བརྡུང་གཤང་དཀྲོལ་སྒྲ་ཕྱུང་སྟེ། མཚེ་ཉུངས་འཕངས་སྟག་
སེང་གི་ཚོམ་ཚོམ་བྱས་ནས་སྔགས་བརྗོད་པས། བར་ཆད་བྱེད་པའི་བགེགས་རིགས་
ཀུན། ཁྲོ་བོ་བཅུ་ཡི་ཞལ་མཐོང་ནས། མཐའ་ཡི་མུན་པ་ཆེན་པོ་ལ། ཡོ་ཀ་སིབ་ཀྱིས་
བྲོས་ཏེ་སོང་ངོ༌། །རྫས་བཅུ་ཕྱོགས་བཅུར་ཐིམ་པར་བཙུགས། ཉོན་མོངས་དུག་ལྔས་
དབང་བྱས་པའི། བར་དུ་གཅོད་པའི་བགེགས་རིགས་ཀུན། དྲག་པོ་དབལ་གྱི་ཆ་
ལུགས་ཀྱིས། ཕྱོགས་བཅུར་མཚམས་བཅད་པའི་དོན་བསྟན་པའོ། ། །
དེ་ནས་དཔོན་གསས་མངའ་བདག་གཏོ་བུ་འབུམ་སངས་ཀྱིས། མཚན་མས་ཁྲིད་
ལ་ངེས་དོན་བསྟན་པའི་ཕྱིར། ཕོ་བྲང་དཀྱིལ་འཁོར་བརྩིགས་པ་དང༌། མཛེས་པའི་
ཆག་ཆག་གདབ་པར་དགོངས་ཏེ་ཕོ་བྲང་དཀྱིལ་འཁོར་རྩིག་པ་ལ་ཡང་དོན་རྣམ་
པ་ལྔ་སྟེ། ཕྱག་རྒྱས་རྩིག་པ་དང་། སྙིང་པོས་རྩིག་པ་དང་༌། རྫས་ཀྱིས་རྩིག་པ་དང་།
ཚིག་བཤད་ཀྱིས་རྩིག་པ་དང༌། ཏིང་ངེ་འཛིན་གྱིས་རྩིག་པ་དང་ལྔའོ། །དེ་ནས་མངའ་
བདག་གིས་ཕྱག་རྒྱ་མྱུར་མགྱོགས་བར་སྣང་གློག་གི་ཕྱག་རྒྱ་ཞེས་བྱ་སྟེ། ལག་པ་གཉིས་
ཀ་མདུན་དུ་ཕྱེད་བརྐྱང་ཙམ་བྱས་ནས། སོར་མོ་གཟིངས་ཀྱིན་ཡར་མར་མགྱོགས་
པར་བསྐོར་རོ། །དེ་ནས་སྙིང་པོས་རྩིག་པ་ནི། དར་དཀར་གྱི་ཐིག་ཐག་འདོམ་ཕྱེད་
དང་བཞི་བཙལ་ནས། སྣ་གཅིག་ཆག་ཤིང་ལ་བཏགས་ཏེ། ཤེས་རབ་དང་སྦྱར་ནས་
499



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ས་གཞི་ལ་བཙུགས། སྣ་གཅིག་ངར་སོ་ལ་བཏགས་ཏེ། ཐབས་དང་སྦྱར་ཏེ་ཤར་ནས་
དྲངས་ཏེ་བྱང་ནས་ཟླུམ་པོས་བསྐོར་ཏེ། སྙིང་པོ་མུ་རྒྱས་ཨ་པར་སློང་འདུ་འདུ་ཧཱུཾ་ཧཱུཾ།
ལན་བཞི་བརྗོད་དོ། །དེ་ནས་རྫས་ཀྱིས་རྩིག་སྟེ། གསེར་གྱི་ཆག་ཤིང་དང་། ཐུགས་
རྗེའི་ཐིག་ཐག་དང་། གནམ་ལྕགས་ཀྱི་ངར་སོ་དང་། ས་ཕག་ཟུར་གསུམ་དང་།
གནམ་ལྕགས་འཇོར་ཆེན་དང་། བསེའི་གཡག་པ་དང་། དུང་གི་བྲེ་བ་དང་། གཙང་
མའི་མཛེས་ཆབ་དང༌། པད་ཟངས་ཆབ་སྣོད་དང༌། དངུལ་དཀར་ཆབ་སྐྱོགས་དང་།
རས་དཀར་གྱི་ཞལ་ཕྱིས་དང་། དེ་རྣམས་ཀོང་ཙེས་བསགས་སོ། །དེ་ནས་ཚིག་བཤད་
ཀྱི་ཚིགས་སུ་བཅད་དེ་རྩིག་སྟེ། རྒྱུ་སྦྱོར་ཡོན་བདག་གཤེན་མཆེད་དང་། ཁམས་
གསུམ་མཐའ་ཡས་སེམས་ཅན་ཀུན། བདེར་གཤེགས་གཞལ་ཡས་གནས་རྩིག་པ།
ལས་ལ་བཟང་པའི་རབ་ཡིན་ཏེ། ཤིན་ཏུ་དཀོན་པའི་མཆོག་ཡིན་པས། བརྒྱ་ལ་ནང་
ནས་གཅིག་བྱུང་ཙམ། འདིར་ཚོགས་སྐལ་ལྡན་བསོད་ཅན་ཡིན། དུས་ལ་བབ་བོ་སྤྲིན་
བཞིན་འདུས། དོན་དང་མཐུན་པའི་དཔེ་བཙལ་ནས། མུ་ཁྱུད་བདལ་པའི་མཚོ་གླིང་
ལ། ངང་པའི་རྒྱལ་པོས་ཁྲུས་བྱེད་བཞིན། འདི་ལ་མ་ཡེངས་བྲེལ་པའི་རིགས། དཀྱིལ་
འཁོར་བདེར་གཤེགས་ཕོ་བྲང་ལ། གྱད་ཀྱིས་གཞུ་བརྡུངས་རྒྱུད་བཞིན་དུ། དད་པའི་
སེམས་ཀྱིས་ཐང་བཅད་ནས། ས་སྤར་གང་གིས་དཔང་བསྟོད་ཅིང་། ཆུ་སྐྱོགས་གང་
གིས་ཆག་བཏབ་ཀྱིན། ཆུ་སྐྱོགས་གང་གི་ཐིག་པ་དང་། ས་སྤར་གང་གི་རྡུལ་གྲངས་
ཀྱིས། དགའ་བདེ་བསོད་ནམས་འཕེལ་བར་འགྱུར། དེ་ནས་ཏིང་ངེ་འཛིན་གྱི་རྩིག་སྟེ།
ཆག་ཤིང་དབུས་སུ་བཙུགས་པ་དེ། ཉི་མ་དང་འདྲ་སྟེ། སྟོན་པའི་སྐུ་ཉིད་ལྷང་ངེར་
གསལ། དེ་ལས་ཐིག་ཐག་དྲངས་པ་ནི། འོད་ཟེར་གསལ་ནས་སྟོང་གསུམ་དང་། ལྷ་
དང་ཀླུ་དང་མི་ལ་སོགས། མཐའ་ཡས་སེམས་ཅན་མང་པོ་རྣམས། ངར་སོས་བསྐོར་
བའི་དཀྱིལ་འཁོར་ལ། འཕང་དུ་བསྟོད་ཀྱིས་ཆག་ཆག་གདབ་པར་བསམ། དེ་ནས་
500



མདོ་སྡེ།
མདོ་གཟེར་མིག་
ཐིག་སྐོར་གྱིས་ས་བཅད་པའི་ཟླུམ་པོ་རིམ་གཅིག་ལ། མཐོ་གང་བརྩིགས་ནས་མཛེས་
པའི་ཆག་ཆག་གདབ། ཐིག་ཐག་འདོམ་ཕྱེད་ཕྲི་ནས་ཡང་གཅིག་ཟླུམ་པོར་བསྐོར། ཁྲུ་
གང་བརྩིགས་ནས་མཛེས་པའི་ཆག་ཆག་བཏབ། མཐོ་གང་ཁྲུ་གང་བར་བསྐོར་ཏེ།
སྟོང་གསུམ་ཕར་འདས་མུན་པ་ཆེན་པོའོ། །ཁྲུ་གང་བརྩིགས་པས་སྐོར་ནི་སྟོང་གསུམ་
ས་བཅད་དོ། །ས་བཅད་དེའི་རྔམས་སུ་མཐོ་གང་ཁྲུ་གང་ངོ༌། །ཆུ་ཞེང་དུ་ནི་འདོམ་
དྲུག་གོ །ཕྱི་སྐོར་ཕོ་འདོམ་བཅུ་དགུའོ། །ཕྱི་སྐོར་ཕོ་འདོམ་བཅུ་དགུ་དེ། ཚད་མ་ནོར་
བར་གྲུ་བཞིར་བཅད། བཅད་པའི་གྲུ་བཞིར་མི་འགྱུར་ཕུར་བཞི་བཙུགས། དགུན་
ཟླ་འབྲིང་པོའི་སྨིན་དྲུག་ཤར་ས་ཤར་ཕྱོགས་དྲང་པའོ། །ཕྱོགས་བཞིར་ཕྱེད་ཚད་བོར་
ལ། ཆུ་རུ་ཁྲུ་དོ་ཞེང་དུ་ཁྲུ་གང་ཡོད་པའི་སྒོ་བཞི་ནི། མུན་པའི་དཔྱང་སྒོ་ཆེན་པོ་བཞི།
བར་ཆད་བྲོས་པ་བཟློག་ཕྱིར་གཟུག །དེ་ལྟར་ཐིག་གདབ་འབྲི་སའི་དཀྱིལ་འཁོར་མེ་
ལོང་ཕྱིས་པ་བཞིན་དུ་བསྙམས། ས་སྐོར་ངར་སོས་བཅད་པ་དང་། ཕོ་བྲང་དཀྱིལ་
འཁོར་བརྩེགས་པ་དང་། མཛེས་པའི་ཆག་ཆག་བཏབ་པ་དང༌། དབྱིབས་སྙོམས་
འཇམ་པར་བྱས་པའི་དོན་བསྟན་པའོ། །
དེ་ནས་དཔོན་གསས་མངའ་བདག་གིས་སེམས་ཅན་ཀྱི་ལས་ལ་གྲུབ་པའི་སྣོད་
བཅུད་ཀྱི་གནས་ལུགས་དང་། སྟོན་པའི་ཐུགས་རྗེ་ལས་སྤྲུལ་པའི་བདེར་གཤེགས་ཀྱི་
ཕོ་བྲང་གཉིས། ཅི་ལྟར་གནས་པ་བསྟན་པའི་ཕྱིར། ས་བཅད་མི་འཁྲུག་འབྱེད་པའི་
ཐིག་བཏབ་སྟེ། མི་འཁྲུག་པའི་ཐིག་གདབ་པ་ལ་ཡང་དོན་རྣམ་པ་ལྔ་སྟེ། ཕྱག་རྒྱས་
ཐིག་གདབ་པ་དང་། སྙིང་པོས་ཐིག་གདབ་པ་དང་། ཡོ་བྱད་ཀྱི་ཐིག་གདབ་པ་དང་།
ཚིག་བཤད་ཀྱིས་ཐིག་གདབ་པ་དང་། ཏིང་ངེ་འཛིན་གྱིས་ཐིག་གདབ་པ་དང་ལྔའོ། །
དེ་ལ་ཕྱག་རྒྱས་ཐིག་གདབ་པ་ནི། རྫུ་འཕྲུལ་བསྟན་འཛུགས་ཀྱི་ཕྱག་རྒྱ་ཞེས་བྱ་སྟེ།
གཡོན་པས་ཐིག་ཐག་བཅངས་ནས་ཐུགས་ཀར་གཏད། གཡས་པས་ཐིག་ཐག་མདུན་
501



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
གྱི་ཐད་ཀར་ཕར་བརྐྱངས། སྙིང་པོས་ཐིག་གདབ་པ་ནི། སྣེ་གཅིག་དཔོན་གསས་
ཀྱིས་ཤར་ནས་དྲངས། སྣེ་གཅིག་ཁྱེའུ་ཆུང་གིས་ནུབ་ཏུ་དྲངས་ནས་འདི་སྐད་སྙིང་
པོ་བརྗོད་དོ། །མུ་སྤྲོས་ཟེར་སྤར་རྩེ་འབར་གསལ་རྩེ་འབར་གསལ། ཞེས་ལན་བཞི་
བརྗོད་དོ། །དེ་ནས་རྫས་ཀྱི་ཐིག་གདབ་པ་ནི། ཐིག་ཆལ་དམར་པོ་ཡུམ་གྱིས་དབྱིངས།
ཐིག་ཆལ་དཀར་པོ་ཡབ་ཀྱི་མཁའ། རིན་ཆེན་ཕོར་བར་བྱང་བར་སྦྱངས། པད་ཤུན་
ཐིག་སྐུད་གྲིམས་དང་སྦྱར། དེ་ནས་ཚིག་བཤད་ཀྱི་ཐིག་གདབ་པ་ནི། ཚིགས་སུ་
བཅད་པ་གོང་དུ་སྨོས་པའི་ལེའུ་བཅུ་གསུམ་པའི་ནང་ན་ཡོད་པ་དང་སྦྱར་རོ། །དེ་
ནས་ཏིང་ངེ་འཛིན་གྱི་ཐིག་གདབ་པ་ནི། དབྱིངས་ལས་ཁྱབ་བདལ་པ་ནི། ནམ་
མཁའ་སྟོང་པའི་ངོགས་མཁའ་ལ་ཟེར་འཕྲོས་པ་ནི་མ་རིག་མུན་པ་བཅོམ། དཀར་
དམར་འོད་ཟེར་ཐིག་གིས་སྟོང་གསུམ་ཁྱབ་པར་བསྒོམ། དེ་ནས་ཕྱོགས་མཚམས་
འབྱེད་པའི་ཚངས་ཐིག་བཞི་གདབ་པ། དེ་ནས་མཐའ་ནས་མཐོ་གང་གཅལ་ནས་
ལྕགས་རིའི་ཚད་དུ་ཟླུམ་པོར་བསྐོར། དེ་ནས་ཡང་ཅིག་མཐོ་གང་གཅལ་ནས་ཟངས་
རིའི་ཚད་དུ་ཟླུམ་པོར་བསྐོར། ཕུར་བཞི་རྒྱབ་ལ་གཏད་ནས། ཐིག་ཆལ་དཀར་པོས་
གྲུ་བཞིར་གདབ། བར་དེར་ཟླ་གམ་བཞི་འབྱུང་ཤེལ་གྱི་ཅོག་བཞིའི་ཚད། དེ་ནས་
ཟུར་ཐིག་རྒྱ་གྲམ་མདོ་ནས། ནང་དུ་ཁྲུ་གང་སོར་བཞི་གཅལ་ནས། ཐིག་ཆལ་དམར་
པོས་ཡང་ཅིག་གྲུ་བཞིར་བཏབ། ཐིག་བར་དེ་ནི་འབྱུང་བའི་རྩིག་པའི་ཚད། དམར་
ཐིག་གྲུ་བཞིའི་ནང་དུ་དམར་ཐིག་བཞི་བཏབ་པས་གླིང་སྐོར་དགུ་འབྱུང་ངོ༌། །དམར་
ཐིག་མཐའ་མར་དཀར་ཐིག་གཉིས་གཉིས་སུ་བརྟེན་པས་སུམ་ཐིག་གོ །དཀར་དམར་
བར་གྱི་ཚད་ནི་སོར་གཉིས་སོ། །གླིང་སྐོར་དགུ་ནི་ཐིག་ཆེན་ནོ། །ཐིག་ཆེན་དབུས་ཐིག་
རྐྱང་པས་རྩིག་པར་སླེབ་པར་གདབ། དེ་ནས་དེའི་ནང་དུ་བར་ཐིག་ཉི་ཤུ་རྩ་བཞི་ཐིག་
ཆལ་དཀར་པོས་རྩིག་པ་སླེབ་པར་གདབ། དཀར་ཐིག་མཐའ་མར་དམར་ཐིག་གཉིས་
502



མདོ་སྡེ།
མདོ་གཟེར་མིག་
གཉིས་ཀྱིས་སུ་བརྟེན་པས་སུམ་ཐིག་གོ །དཀར་དམར་བར་གྱི་ཚད་ནི་སོར་རེའོ། །
རྩིག་པའི་ཐིག་ནི་རྐྱང་པའོ། །གཤག་ཐིག་བཞི་བཏབ་སྐོར་ལྔའོ། །འབྱུང་བའི་རྩིག་པར་
མ་སླེབས་པར། ནང་གི་སུམ་ཐིག་གླིང་སྐོར་ལ། ཕྲ་ཐིག་དྲུག་ཅུར་ཕྲག་གཉིས་གདབ།
དེ་ནི་གཡུང་དྲུང་གདན་གྱི་འབྱེད་ཐིག་གོ །ཕྲ་ཐིག་རྣམས་ནི་དཀར་པོའོ། །སྒོ་ཐིག་
བརྒྱད་ཀྱང་དཀར་པོར་གདབ། དེ་ལྟར་ཐིག་གདབ་མཐའ་ནས་གདབ། ད་ནི་ཚོན་
འགྱེད་དབུས་ནས་བཀྱེ་བ་བསྟན། དེ་ལ་ཡང་དང་པོ་སྟོང་པ་ལས་འོད་བྱུང་། འོད་
ལས་ཟེར་འཕྲོས། ཟེར་ལ་ཡིག་འབྲུ་གསལ། ཡིག་འབྲུ་ལས་ལྷ་བསྐྱེད། ལྷ་ལས་ལྷ་
བསྐྱེད་པས་འགྲོ་བའི་དོན་བྱེད་པའི་ཕྱིར། དབུས་ཀྱི་གཙང་ཁང་ནི། སྟོང་གཅིག་པ་སྤྱི་
ཕུད་ཀྱི་ཚུལ་དུ་གཙང་ཁང་དུ་བཞེངས་པའོ། །ཕྲ་ཐིག་མཐའ་ཡི་སྐོར་ལྔ་བཞག་ནས།
དབུས་ཀྱི་ཐིག་བསུབས་འཇམ་པར་ཆག་ཆག་གདབ། སོར་བཞི་ཟླུམ་པོར་བསྐོར་
ནས་ནག་པོས་བཀང་ནས་སྟོང་པར་བཞག །སྟོང་པ་བོན་ཉིད་ཅིར་ཡང་མི་དམིགས་
སྟོང་པའི་རང་བཞིན་ནོ། །ནག་པོ་བོན་ཉིད་ཀློང་ལ་ཅིར་ཡང་མི་འགྱུར་ཚོན་ཆེན་
ནོ། །ཟླུམ་པོ་བོན་ཉིད་ལ་ཕྱོགས་དང་རིས་མེད་མཉམ་པ་ཆེན་པོའོ། །སྟོང་པ་ལས་
འོད་བྱུང་དཀར་དང་སེར་དང་སྔོ་དང་དམར་དང་ནག་དང་ལྗང་གིས་བསྐོར། འོད་
ལ་ཟེར་འཕྲོས་ཤིང་ལོའི་ཚུལ་དུ་ཡང་མཛེས་པར་ལོགས་བཞི་དཀྱིལ་དུ་དྲངས། ཟེར་
བཞིའི་བར་དུ་གསེར་གྱི་རང་བཞིན་ཟླ་གམ་སེར་པོ་བཞིའི་སྟེང་དུ། ཟེར་ལ་ཡིག་འབྲུ་
གསལ་བས། སྙིང་པོ་རྣམས་ཡིག་འབྲུ་ཚང་པས་བསྐོར། ཟུར་བཞི་པད་མ་བཞི་འབྱུང་
ལ། བྱང་ཤར་པད་མ་དཀར་པོས་བཀང་། ནུབ་བྱང་པད་མ་ལྗང་ཁུས་བཀང་། ལྷོ་
ནུབ་པད་མ་དམར་པོས་བཀང༌། ལྷོ་ཤར་པད་མ་སྔོན་པོས་བཀང་། ཡིག་འབྲུ་ལས་
སུ་ལྷ་བསྐྱེད་པས། དཀར་ལས་ས་ཏྲིག་ཨེར་སངས་སོ། །ལྗང་ལ་གཤེན་ལྷ་འོད་དཀར་
རོ། །དམར་ལ་སངས་པོ་འབུམ་ཁྲིའོ། །སྔོ་ལ་གཤེན་རབ་མི་བོའོ། །དབུས་ཀྱི་གཙོ་
503



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བོ་རྩ་བའི་ལྷ་ཡིན་པས། སྐུ་མདོག་དང་ཕྱག་མཚན་རྒྱན་དང་ཆས་པར་དགོད་དོ། །
རིན་པོ་ཆེའི་འཕྲེང་བས་གྲུ་བཞིའི་མཐའ་མ་བརྟེན། དེ་ནས་མཐའི་སྐོར་ལྔ་ལ། འབྱུང་
བ་ལྔའི་རྩིག་པ་བརྩེགས། མ་ཐ་རླུང་རི་ནག་པོ་རྡོ་རྗེ་རྒྱ་གྲམ་མོ། །མེ་རི་དམར་པོ་པད་
མ་འདབ་བརྒྱད་དོ། །ཆུ་རི་སྔོན་པོ་འཁོར་ལོ་ལྔ་སྐོར་རོ། །ས་རི་སེར་པོ་རིན་ཆེ་འབར་
བའོ། །ཡ་ཐ་བར་སྣང་རི་མོ་མཁའ་འལ་འོལ་དང་། གསལ་ཕྱ་ཕྱོ་ཞེས་བྱ་སྟེ། ཉི་ཟླའི་
འཁོར་ལོ་དང་། སྐར་ཕྲན་གྱི་དྲྭ་བ་དང༌། གཟའ་ཆེན་གྱི་དྲྭ་མདུད་དང༌། གཞའ་ཚོན་
གྱི་དར་བུ་ཁད་དང༌། སྤྲིན་གྱི་འལ་འོལ་དང༌། བར་ཐིག་ཤར་ཕྱོགས་དྲངས་པར་ལྔ་
ཐིག་བར་ལ་སྒོ་གཅིག་ཕྲ་ཐིག་རྩིག་པའི་གསེབ་དུ་བཏོད། སྒོ་དང་སྒོ་འགབ་སྒོ་ལྡད་
གསུམ། སྒོ་ཁྱུད་གཡས་གཡོན་གཉིས་ཏེ་ལྔ། ཁ་བད་ཞབས་རྨེང་གཉིས་ཏེ་བདུན།
གཞི་མ་དངུལ་ལ་སྒོ་ཉིད་གསེར། རིན་ཆེན་རེ་བཞི་རིན་ཆེན་གཡག་ཤིང་ངོ༌། །སྒོ་
ཁྱུད་གཡས་ན་ལྷ་བུ་གར་མཁན་ནོ། །གཡོན་ན་ལྷ་མོ་མཆོད་འབུལ་ལོ། །སྒོ་ལྡད་བླ་
རྒྱན་གནམ་རིས་སོ། །སྒོ་འགབ་ས་རྒྱན་ཆུ་རིས་སོ། །ཁ་བད་ཞབས་རྨེང་རྩིག་པའི་
རྒྱན་དང་མཚུངས། རྩིག་གསེབ་ཀ་བ་བཅུ་དྲུག་རིན་པོ་ཆེ། རྩིག་ལྡད་གདུང་མ་
གཞའ་ཚོན་འོད། ཀ་ཞུ་ཟླ་བ་ཚེས་པའོ། །ཀ་གདན་པད་མ་གྱེས་པའོ། །དབུས་ཀྱི་ཕོ་
བྲང་གཙང་ཁང་དེ། སྟོང་གཅིག་པ་སྤྱི་ཕུད་དུ་བཞེངས་པའོ། །གཞལ་ཡས་ཁང་
ཕྱོགས་བཞི་མཚམས་བཞི་དབུས་དང་ཀུན་མཐུན་ཏེ། དབུས་ཐིག་དམར་པོ་ལ་ས་
ཚོན་སེར་པོ་དྲང༌། གཡས་གཡོན་དཀར་པོ་ལ་ས་ཚོན་དཀར་པོ་དྲང་། བར་དུ་ལྗང་
དང་དམར་གྱི་ཟུར་གསུམ་གྱི་སོར་ཀྱོག་ལ་དྲང༌། གཡས་གཡོན་ཟུར་གསུམ་དཀྱིལ་དུ་
རིན་ཆེན་སྤྱན་འབུམ་ནག་སྔོ་དམར་གྱི་དབྱུང༌། དེ་ནི་ཕྱོགས་མཚམས་འབྱེད་པའི་
གཞལ་ཡས་ཁང་ཐིག་ཆེན་ཚོན་གྱི་བྲི་ལུགས་སོ། །དེ་ནས་ཡང་བར་ཐིག་ཉི་ཤུ་རྩ་བཞི་
བཏབ་པ་ལ། དབུས་དང་རྩིག་པ་མ་གཏོགས་པར། གླིང་སྐོར་གཉིས་བརྒྱ་ཐམ་པ་
504



མདོ་སྡེ།
མདོ་གཟེར་མིག
༼ཁ༽
འབྱུང་བ་དེ། ཡོ་ཀའི་གཞལ་ཡས་ཁང་གཞའ་ཚོན་འོད་ཀྱི་བཀྱེ་ལུགས་གཅིག་སྟེ།
དབུས་ཐིག་དཀར་པོ་རིང་གཅིག་སེར་པོར་དྲང་། གཡས་གཡོན་དམར་པོ་རིང་གཅིག་
དཀར་པོར་དྲང་། དཀར་སེར་བར་དུ་ལྗང་དང་དམར་པོར་དྲང་། ནག་དང་སྔོ་
གཉིས་གཞའ་ཚོན་འོད་ལས་མེད་པས་མི་དྲང་ངོ༌། །དེ་ནས་ཕྲ་ཐིག་དྲུག་ཅུ་ཕྲག་
གཉིས་བཏབ་པ་ལས། གླིང་སྐོར་གཉིས་བརྒྱ་ཐམ་པའི་ནང་རེ་ན། གླིང་ཆུང་ཉི་ཤུ་རྩ་
ལྔ་རྩ་ལྔ་ཡོད། དེ་ནི་གཡུང་དྲུང་གདན་ཐིག་ཡིན་པས་གཡུང་དྲུང་དབྱེ་སྟེ། གཡུང་
དྲུང་ཡོ་ཀའི་དབྱེ་ལུགས་ཅིག་ཏུ་འབྱུང་སྟེ། གླིང་ཆུང་ཉི་ཤུ་རྩ་ལྔའི་དབུས་སུ། ས་ཚོན་
སེར་པོས་བཀང་། ཕྱོགས་བཞིའི་གསུམ་གསུམ་བསྲེས་ལ་དགང་བ་ཀུན་ཀའི་གཞུང་
དང་མཐུན། གཡུང་དྲུང་ཁ་ནི་བྱང་སྐོར་རོ། །མཚམས་བཞིའི་གསུམ་གསུམ་བསྲེས་
ལ་ནག་པོས་བཀང་། ནག་པོའི་སྟེང་དུ་རིན་ཆེན་འབར་བའི་གཅལ་བཀོད་དོ། །ལྷ་
ལས་ལྷ་བསྐྱེད་འགྲོ་བའི་དོན་མཛད་པའི་ཕྱིར། འཁོར་གྱི་ལྷ་སྟོང་ནི་གསུང་ཡིག་འབྲུའི་
དཀྱིལ་འཁོར་དུ་གཡུང་དྲུང་ལ་དགོད་དེ། ཡི་གེ་དཔའ་བོ་འབྲུ་ལྔ་ལྷ་སྟོང་གི་སྙིང་པོ་
ཡིན་པས། ཤར་ཕྱོགས་ཀྱི་གྲུ་ཁུག་དཀར་པོ་ལ་ཡཾ། བྱང་གི་ལྗང་ལ་རཾ། ནུབ་ཀྱི་དམར་
ལ་ཁཾ། ལྷོའི་སྔོ་ལ་ཧཱུཾ། དབུས་ཀྱི་སེར་ལ་ཨོྃ། ལྷ་ཡི་བཞུགས་ཐབས་དང་། ཤར་ཕྱོགས་
ཀྱི་གཡུང་དྲུང་གྲུ་ཁུག་དཀར་པོ་ཉིས་བརྒྱ་ལ། ལྷ་མོ་དང་ལྷ་ཆེན་དང་སྲིད་པ་དང་
གཤེན་རབ་དང༌། སྐུ་ཡིས་བསྐྱེད་པ་ཉིས་བརྒྱ་བཞུགས་པའི་གདན་ནོ། །དེ་ལྟར་བྱང་
ན་གསུང་། ནུབ་ན་ཡོན་ཏན། ལྷོ་ན་འཕྲིན་ལས། དབུས་ན་ཐུགས། དེ་ལྟར་ལྷ་སྟོང་
ཕྱེས་ནས་བཞུགས་ལུགས་སོ། །ད་ནི་འབྱུང་བའི་རྩིག་པ་ལས། ཐིག་ཆེན་དང་བར་
ཐིག་དབུས་ནས་དྲངས་པའི་ཐིག་རྐྱང་ལ་ནས་རེ་བསྐྱེད་ལ་གསེར་གྱི་ཀ་བའོ། །ཀ་ལྡད་
ཟླ་གམ་དང་མཚམས་ཐིག་ནི་སོར་གཉིས་བསྐྱེད་ལ་གཡུའི་གདུང་མ་སྔོན་པོས་བཀང་
ངོ༌། །ཕྱི་མའི་རྩིག་པའི་དབུས་ཀྱི་ཕོ་བྲང་གཙང་ཁང་ཇི་བཞིན་ནོ། །ད་ནི་རྩིག་པ་ལ་
505



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྒོ་བཙལ་ཏེ། ཆེ་ཐིག་བཞི་ཕྲག་གཉིས་དང༌། བར་ཐིག་བཅུ་གཉིས་ཕྲག་གཉིས་
དབུས་ནས་བརྒྱུགས་པས། ཕྱོགས་བཞིར་ཀ་བ་བཅུ་དྲུག་རྩིག་པའི་གསེབ་ནས་འདུག་
པའི་ཀ་བཅོ་ལྔ་བཅོ་ལྔའི་བར་ནས་སྒོ་བཞི་གཏོད། སྒོ་ཉིད་དབུས་ཀྱི་ཕོ་བྲང་གཙང་
ཁང་ཅི་བཞིན་ནོ། །སྒོ་ལྡད་ཕྱོགས་བཞི་ཀུན་གྱི་གཞུང་དང་མཐུན། སྒོ་རྒྱན་གོང་དུ་
སྨོས་པའི་ལེའུ་བཅུ་གསུམ་པའི། གསས་ཁང་གི་སྒོ་སྲུང་ཅི་བཞིན་དང་སྦྱར་རོ། །
ཕྱོགས་བཞི་གཡུང་དྲུང་གྲུ་ཁུག་ལྷག་མ་བརྒྱ་ནི། སྟེང་གི་བདེར་གཤེགས་སོ། །
མཚམས་བཞི་གཡུང་དྲུང་གྲུ་ཁུག་ལྷག་མ་བརྒྱ་ནི། འོག་གི་བདེར་གཤེགས་སོ། །སྟེང་
འོག་གཉིས་ནས་བཞུགས་པར་ཏིང་ངེ་འཛིན་གྱི་སྤྱོད་ཡུལ་ལོ། །རྡུལ་མཚོན་སྟེང་དུ་
རིས་ཤིག་བཀོད་པས་སྟོང་པོ་ཚང་བ་ཙམ། ཕྱོགས་བཞི་ཁ་དོག་ཟླ་གམ་བཞི་ནི་ཀུན་
གྱི་གཞུང་དང་མཐུན། ཟླ་གམ་དཀྱིལ་གྱི་ཚངས་ཐིག་བཞི་ལ་སྲོག་ཤིང་བྱས་ལ། ཤེལ་
གྱི་ལྕོག་བཞི་རི་རབ་ཡིན་པས། མཆོད་རྟེན་གྱི་དབྱིབས་སུ་བྲི། ཟངས་རི་ཐུག་པར་ཆུ་
ཞེང་གབ་པར་རྒྱན་རྣམས་རྫོགས་པར་བཞེངས། འཁོར་གྱི་ལྷ་སྟོང་རྩིག་པ་ལྕོག་བཞིས་
བཅད་པ་ནི། སྟོང་གཉིས་པ་བར་མའི་འཇིག་རྟེན་དང་སྦྱར་ནས་བཞེངས་པའོ། །
ཟངས་རི་དམར་པོའི་སྟེང་དུ། མཆོད་པའི་ཡར་སྟེགས་རོལ་མོའི་རྒྱན་རྣམས་རྫོགས་
པར་དགོད། ལྕགས་རི་ནག་པོའི་སྟེང་དུ་ལོངས་སྤྱོད་རྫོགས་པའི་སྐུ་ཡི་གཟུགས་
བརྙན་མཆོད་རྟེན་སྟོང་རྩ་བརྒྱད། གོང་དུ་གསས་ཁང་ཅི་བཞིན་དུ་སྦྱར་ལ་དགོད།
ལྕགས་རི་ནག་པོ་མཆོད་རྟེན་སྟོང་རྩ་བརྒྱད་དང་བཅས་པ་ནི། སྟོང་གསུམ་མཐར་
ཐུག་གི་འཇིག་རྟེན་དང་སྦྱར་ནས་བཞེངས་པའོ། །དེ་ཡང་ངེས་པར་ཏིང་ངེ་འཛིན་གྱི་
སྤྱོད་ཡུལ་ལོ། །སྟོང་གསུམ་ཕར་འདས་ལྕགས་རི་ཆེན་པོ་ཡི། མུན་པ་ཆེན་པོའི་དཔྱང་
སྒོ་བཞི་ལ་དཀར་ཐིག་ཆེན་པོ་བཞི་བརྒྱད་གདབ། བར་ཆོད་སྟོང་གསུམ་ཕར་བསྒྲལ་
བཟློག་པའི་ཕྱིར་རོ། །དེ་ཡང་གསས་ཁང་སྒོ་སྲུང་ཁྲོ་བོ་ཆེན་པོ་བཞིའི་ཆས་དང་སྦྱར།
506



མདོ་སྡེ།
མདོ་གཟེར་མིག
མཐོ་གང་རྩིག་པའི་བསྐོར་ཡང་ཁ་དོག་ནག་པོ་མུན་པ་ཅི་བཞིན་ནོ། །དཀྱིལ་འཁོར་
ཆེན་པོ་དེ་ལ་འཁོར་བའི་བོན་དང་མྱ་ངན་ལས་འདས་པའི་བོན་གཉིས་ཀ་རྫོགས་ཏེ།
འཁོར་བའི་བོན་སྣོད་བཅུད་སེམས་ཅན་གྱི་ལས་ལ་གྱུར་པས་ཅི་ལྟར་རྫོགས་ཞེ་ན།
འོག་རྡོ་རྗེ་གདན་པ་ཞེས་བྱ་བ་ཐ་མ་རླུང་རི་ནག་པོ་རྡོ་རྗེ་རྒྱ་གྲམ་ལ། གྲང་བའི་དམྱལ་
བ་བརྒྱད་གནས་སོ། །མེ་རི་དམར་པོ་པད་མ་འདབ་བརྒྱད་མར་ཕྱེད་ནས། ཚ་བའི་
དམྱལ་བ་བརྒྱད་གནས་སོ། །མེ་རླུང་བར་ན་ཉིན་ཚེ་ཉིན་འཁོར་བའོ། །མེའི་ཡར་ཕྱེད་
ན་ཡི་དྭགས་ནང་གི་སྒྲིབ་པ་ཅན། མེ་ལྕེ་འཁོར་ལོ་ཁ་ནས་འབར་བ་གནས་སོ། །ཆུ་རི་
སྔོན་པོ་འཁོར་ལོ་ལྔ་སྐོར་མར་ཕྱེད་ནས་ཡི་དྭགས་ཕྱི་ཡི་སྒྲིབ་པ་ཅན་བོག་རི་མགོ་དང་
བྲེང་རྒྱུད་སྐེ་རྣམས་གནས་སོ། །བར་ན་སྒྲིབ་པ་ཅན་གྱི་སྒྲིབ་པ་ཅན། ཚ་གྲང་གཉིས་
ཀའི་ནད་ཀྱིས་གདུངས་པ་གནས་སོ། །ཆུའི་ཡར་ཕྱེད་ན། བྱོལ་སོང་རྒྱལ་ཁམས་
རིགས་བཞི་ཆང་དར་གྱི་སྦང་མ་ལྟ་བུ་བཞིན་དུ་གནས་སོ། །ས་རི་སེར་པོ་རིན་ཆེན་
འབར་བ་ལ། གླིང་བཞི་མི་ལ་སོགས་ཏེ། བསོད་ནམས་ཅན་སྣ་མང་གནས་སོ། །ཡ་ཐ་
བར་སྣང་རི་མོ་མཁའ་འལ་འོལ་དང༌། གསལ་ཕྱ་ཕྱོ་ལ་ལྷ་མ་ཡིན་གྱི་སྡེ་བར་གཡེན་
གཏོད་པོ་དགུ་དང་། མཁའ་ལ་རྒྱུ་བའི་ཡི་དྭགས་དང༌། ནམ་མཁའ་ལྡིང་ལ་སོགས་
པ་དང་སྦྱར་རོ། །བར་སྣང་ཞེས་བྱ་བ་ནི་རི་རབ་དང་ས་གཞིའི་བར་དང་ས་གཞིའི་
བར་ལ་གདགས་སོ། །དེ་ནི་སྣོད་ཀྱི་འབྱུང་བའི་རྩིག་པ་ལ། བཅུད་ཀྱི་སེམས་ཅན་
གནས་ལུགས་སོ། །ད་ནི་ཤེལ་གྱི་ལྕོག་བཞི་ལ་གནས་པ་ནི། རི་རབ་རིན་ཆེན་སྣ་
བཞིས་བརྒྱན་པ་ལ། ལྷ་མ་ཡིན་གྱི་སྡེ་ས་གཡེན་ཆེ་བ་བཅུ་གཅིག་དང་སྦྱར་རོ། །བང་
རིམ་དཀར་དང་ལྗང་དང་དམར་དང་སྔོ་དང་བཞིས་བརྒྱན་པ་ལ། མཚེ་མ་གནོད་
སྦྱིན་ལྷ་དང་། གཡུང་དྲུང་ཁྱིམ་བདུན་གྱི་མི་དང༌། འཁོར་ལོ་བསྒྱུར་བའི་རྒྱལ་པོ་
འབྱུང་བའི་སྒོ་དང་སྦྱར་རོ། །རི་བདུན་རོལ་མཚོའི་ལྷ་ཀླུ་རྣམས་ལ་སྦྱར་རོ། །རིན་པོ་
507



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཆེའི་ལྕོག་བཞི་ལ་རྒྱལ་ཆེན་རིགས་བཞི་དང་སྦྱར་རོ། །མགུལ་ཆུ་གསེར་གྱིས་བསྐོར་བ་
ཚལ་ཆེན་པོ་བཞི་ལ། ལྷ་དང་ལྷ་མིན་འཐབ་ས་དང་། ལྷའི་ལྕགས་རི་ཁོར་ཡུག་ན།
གླང་ཆེན་རབ་བརྟན་དང་། རི་དྭགས་ཤ་ར་དང༌། བྱ་ཁྱུང་ཀ་ར་དང་། སེང་གེ་གཡུ་
འབྲུག་དང་། ཅང་ཤེས་རྟ་ལ་སོགས་པ་དང་སྦྱར་རོ། །བུམ་པའི་སྟེང་ཤེལ་གྱི་གུར་
ཁང་དཀར་པོ་སུམ་ཅུ་རྩ་གསུམ་དང་སྦྱར་རོ། །བུམ་པའི་ནང་ན་ལྷ་ཡི་དབང་པོ་བརྒྱ་
བྱིན་འཁོར་དང་བཅས་པ་དང་སྦྱར་རོ། །རི་རབ་སུམ་ཆའི་གཅིག་གི་ཁོང་པ་ན། ལྷ་
མ་ཡིན་གྱི་རྒྱལ་པོ་འགན་དྷ་སླག་ཆེན་འཁོར་དང་བཅས་པ་དང་སྦྱར་རོ། །རི་རབ་
སུམ་ཆ་སྐེད་པའི་ཁོང་པ་ན། མི་ཡི་རྒྱལ་པོ་འཁོར་ལོ་བསྒྱུར་བ་འཁོར་དང་བཅས་པ་
དང་སྦྱར་རོ། །རི་རབ་ཀྱི་སྨད་སུམ་ཆའི་ཁོང་པ་ན། བྱོལ་སོང་གི་རྒྱལ་པོ་ཀླུ་འཇོག་པོ་
འཁོར་དང་བཅས་པ་དང་སྦྱར་རོ། །མེ་ཡི་པདྨའི་སྟེང་དུ། ཡི་དྭགས་ཀྱི་རྒྱལ་མོ་ཁ་ལ་
མེ་འབར་མ་འཁོར་དང་བཅས་པ་དང་སྦྱར་རོ། །རླུང་གི་འཁོར་ལོ་རྡོ་རྗེའི་སྟེང་དུ།
དམྱལ་བའི་རྒྱལ་པོ་ཨ་བ་གླང་མགོ་ཅན་འཁོར་དང་བཅས་པ་དང་སྦྱར་རོ། །དེ་
རྣམས་ནི་རིགས་དྲུག་ལ་ནོར་བུ་རིན་པོ་ཆེ་འཁོར་ལོས་དབང་བསྒྱུར་ཏོ། །བྲེ་ནི་མཐའ་
བྲལ་དགའ་ལྡན་འཕྲུལ་དགའ་གཞན་འཕྲུལ་དབང་བྱེད་བཞི་དང་སྦྱར་རོ། །རིན་པོ་
ཆེའི་འཁོར་ལོ་བཅུ་གསུམ། བསམ་གཏན་རིགས་བཞི་གཙང་མ་རིགས་ལྔ་གཟུགས་
མེད་པ་བཞི་དང་སྦྱར་རོ། །དེ་མན་ཆད་ནི་འཁོར་བའི་བོན་སྣོད་བཅུད་འབྲེལ་བའོ། །
ཆར་ཁེབས་བར་ལྷ་འོད་གསལ་མྱ་ངན་འདས་པ་རྣམས་དང་སྦྱར་རོ། །དེ་ཡན་ཆོད་
མྱ་ངན་ལས་འདས་པའི་འདས་པ་ཆེན་པོ་སྟོན་པའི་ཐུགས་རྗེ་དུས་གསུམ་གྱི་བདེ་བར་
གཤེགས་པ་རྣམས་དང་སྦྱར་རོ། །དེ་ལ་སྦྱར་ལུགས་ནི། སྲོག་ཤིང་དབྱིངས་ཀྱི་ཡུམ་ས་
ཏྲིག་ཨེར་སངས་དང་སྦྱར་རོ། །དབྱིངས་ལས་ཡེ་ཤེས་འབྱུང་བས། རིན་པོ་ཆེའི་ཏོག་
ཡེ་ཤེས་ཀྱི་ལྷ་གཤེན་ལྷ་འོད་དཀར་དང་སྦྱར་རོ། །དབྱིངས་ཡེ་ཤེས་མཁའ་ལ་མཉམ་
508



མདོ་སྡེ།
མདོ་གཟེར་མིག
པའི་བར་ནས། འགྲོ་བའི་དོན་དུ་ཐབས་དང་ཤེས་རབ་ཟུང་དུ་འབྲེལ་ཏེ་བྱ་རུ་གཡས་
པ་ཐབས་ཀྱི་མཆོག་སྲིད་པ་སངས་པོ་འབུམ་ཁྲི་དང་སྦྱར་རོ། །བྱ་རུ་གཡོན་པ་ཤེས་
རབ་ཀྱི་ཕུལ་སྟོན་པ་གཤེན་རབ་མི་བོ་དང་སྦྱར་རོ། །བྱ་རུ་གཡས་གཡོན་ལ་དར་གྱི་
ཅོད་པན་ནི་སྐུའི་འོད་ཟེར་དང་སྦྱར་རོ། །འོད་མཚོ་ཁ་དོག་ཀུན་གྱི་གཞུང་དང་མཐུན་
འོད་རྒྱུད་གང་མ་གཏོགས་པ་རྣམས་ཀྱིས་བརྟེན། འོད་ཟེར་ཤིང་ལོའི་ཚུལ་དུ་མཛེས་
པར་སྤྲས་སོ། །དེ་རྣམས་རྒྱན་དུ་ཁོལ་མས་ཐེབས་པར་གདབ། རྡོ་རྗེ་གདན་པ་ཡན་
ཆད་སྣོད་ལ་ཕོག་པས། སྟོན་པའི་ཐུགས་རྗེ་འོད་ཟེར་བྱིན་རླབས་ཀྱིས། མི་བདེ་སྣོད་
རྣམས་ཞི་ནས་རིན་ཆེན་སྣ་ལྔའི་གཡུང་དྲུང་གཞའ་ཚོན་འོད་ཀྱིས་བསྐོར་བར་གསལ།
སྣོད་དང་འབྲེལ་བའི་རིགས་དྲུག་སེམས་ཅན་རྣམས་ལ་ཕོག་པས། སྟོན་པའི་ཐུགས་རྗེ་
འོད་ཟེར་བྱིན་རླབས་ཀྱིས། མི་བདེ་སྡུག་བསྔལ་ཞི་ནས་ལྷ་དང་ལྷ་མོར་གྱུར། སླར་ལ་
བསྡུས་པས་ཡེ་ཤེས་ཚོན་གང་སྟོང་པའི་རང་བཞིན་ནི། གཙོ་བོ་འཁོར་དང་མྱ་ངན་
ལས་འདས་པའི་བོན་དུ་འདུས། དེ་ཡང་དོན་དུ་དབུས་ཀྱི་ཟླུམ་པོའི་དོན་དུ་འདུས།
ཟངས་རི་དམར་པོ་རྒྱན་དང་བཅས་པ་བཞག །ཕྱི་མ་ཐམས་ཅད་གསས་ཁང་དཀར་
ནག་བཀྲ་གསལ་ཅི་བཞིན་དུ། ཕྱོགས་བཞི་ཀུན་ནས་ནང་དུ་ཏིང་ངེ་འཛིན་གྱིས་སློང་
ལ་བསྒོམ། དེ་ལྟར་འཁོར་བའི་བོན་དང་མྱ་ངན་ལས་འདས་པའི་བོན། མ་རྨོངས་ས་
ལེ་ཤེས་རབ་རྩལ་འབྱོངས་ཀྱིས། ཏིང་ངེ་འཛིན་གྱི་གཟུངས་ཀྱིས་མ་ཡེངས་ཟིན་པ་ནི།
བདག་དང་གཞན་མེད་སྒྲིབ་སྦྱངས་ཚོགས་རྫོགས་ངེས་པའོ། །སེམས་ཅན་གྱི་ལས་ལ་
གྱུར་པའི་སྣོད་བཅུད་ཀྱི་གནས་ལུགས་དང་། སྟོན་པའི་ཐུགས་རྗེ་ལས་སྤྲུལ་པའི་
བདེར་གཤེགས་ཀྱི་ཕོ་བྲང་གཉིས་དོན་དུ་ཅི་ལྟར་འབྲེལ་བ་ངེས་པར་བསྟན་པའི་ཕྱིར།
ཐིག་གིས་ས་བཅད་པ་དང་། ཚོན་གྱི་གསལ་གདབ་པའི་དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས། སང་གི་གདུགས་ལ་མཆོད་སྦྱིན་
ལ
509



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྒྱས་པར་མཛད་པ་ཡིས། ཐམས་ཅད་མ་ལུས་པར་དོ་མོད་སྟ་བོན་ལ་གནས་པའི་
རིམ་གྲོ་མ་ནོར་བར་མཛད་དེ། དང་ལ་དཔོན་གསས་ཉིད་གཙང་མའི་ཆས་སུ་ཞུགས་
ཏེ། གཙང་གོས་གཙང་ཐོད་གཙང་ལྷམ་དང་། ཕྱག་རྒྱའི་གུར་ཁྱིམ་ཁ་གསེར་ཁ་གཡུ་
རྣམས་ཀྱི་ཆས་སུ་ཞུགས། པད་མའི་གདན་ལ་དཀྱིལ་མོ་དཀྲུང་བཅས་ནས། དེའི་
མདུན་དུ་གཙང་མའི་རྒྱན་གཞི་གཉིས་བཏིང་སྟེ། རྒྱན་བཞི་ཡ་ཐའི་སྟེང་དུ་གོང་གི་
ལེའུ་དགུ་པར་སྨོན་པའི་མཆོད་པའི་ཡས་སྟགས་རྣམས་གསོགས། རྒྱན་གཞི་མ་ཐའི་
སྟེང་དུ་སྦྱིན་པའི་ཡས་སྟགས་གསོགས། བར་དུ་མདའ་བཞི་རལ་གྲི་བཞི་མེ་ལོང་རྒྱལ་
མཚན་གཙང་མའི་བུམ་པ་གསོགས། དེ་གསུམ་འགབ་ཏུ་ཡོན་བདག་ཐམས་ཅད་
ཐལ་མོ་སྦྱར་ལ་བསྒྲིགས། དེ་ནས་དཔོན་གསས་ཀྱི་སྟ་བོན་ལ་གནས་པའི་རིམ་གྲོ་མ་
ནོར་བར་མཛད་དེ། སྟ་བོན་ལ་གནས་པ་ལ་ཡང་དོན་རྣམ་པ་ལྔ་སྟེ། ཕྱག་རྒྱས་སྟེ་
བོན་ལ་གནས་པ་དང༌། སྙིང་པོས་སྟ་བོན་ལ་གནས་པ་དང་། རྫས་ཀྱི་སྟ་བོན་ལ་
གནས་པ་དང་། ཚིག་བཤད་ཀྱི་སྟ་བོན་ལ་གནས་པ་དང་། ཏིང་ངེ་འཛིན་གྱི་སྟ་བོན་
ལ་གནས་པ་དང་ལྔའོ། །དེ་ལ་ཕྱག་རྒྱའི་སྟ་བོན་ལ་གནས་པ་ནི། དབྱིངས་བདལ་
མཁར་ཁྱབ་ཀྱི་ཕྱག་རྒྱ་ཡིས་བྱ་སྟེ། གཡས་པའི་ཕྱག་རྒྱ་ཐལ་མོ་དཔྲལ་བར་གཏད།
གཡོན་པའི་ཐལ་མོ་སྙིང་ཁར་གཏད། དེ་ནས་སྙིང་པོའི་སྟ་བོན་ལ་གནས་པ་ནི། ཨཱ་ཧེ་
འོ་མུ་ལིང་ལིང་སྤྲོས་པ་འོད་དཔག་མུ་རྒྱས་བདལ་ཁྱབ་གསལ། ལན་བཞི་བརྗོད། དེ་
ནས་རྗེས་ཀྱི་སྟ་བོན་ལ་གནས་པ་ནི། སྤོས་ཀྱི་དུད་པ་སྤྲིན་དུ་གཏིབ། མཛེས་པའི་ཕོར་
བ་གཙང་མ་རུ། གཙང་ཆུ་བླུགས་ནས་གཡས་སུ་བཟུང༌། མཚེ་ཉུངས་བླུགས་ནས་
གཡོན་དུ་བཟུང༌། རིན་ཆེན་བུམ་པ་པང་དུ་བཞག །དེ་ནས་ཚིག་བཤད་ཀྱི་སྟ་བོན་
ལ་གནས་པ་ནི། ཚིགས་སུ་བཅད་དེ་གསུང་པ། མི་འགྱུར་དབྱིངས་ཆེན་འབྱམས་ཡས་
བོན་གྱི་དབྱིངས་དཀྱིལ་ཏེ། རང་བཞིན་དཀྱིལ་འཁོར་ཁྱབ་བདལ་ཀློང་ཡངས་དག་པ་
610



མདོ་སྡེ།
མདོ་གཟེར་མིག་
༼ཁ༽
ནས། འགྲོ་བའི་དོན་དུ་འོད་ཟེར་ཡིག་འབྲུ་ཤིན་ཏུ་གསལ། ཐུགས་རྗེ་ཚད་མེད་མཐའ་
ཡས་སེམས་ཅན་ཀུན་ལ་ཁྱབ། དབྱིངས་ཀྱི་ཡུམ་ཆེན་ས་ཏྲིག་ཨེར་སངས་བྱིན་རླབས་
ཅན། སྐུ་མདོག་མི་འགྱུར་རིན་ཆེན་གསེར་གྱི་སྙིང་པོ་འདྲ། རྒྱན་དང་ཆ་ལུགས་གསེར་
ལ་གསེར་གྱི་འོད་ཀྱིས་བརྒྱན། རིན་ཆེན་བཀྲ་གསལ་རྩལ་ཆེན་སེང་བསྣོལ་ཁྲི་ལ་
བཞུགས། བདག་དང་ཡོན་བདག་མཐའ་ཡས་སེམས་ཅན་མང་པོ་ཡིས། སྒྲིབ་གཉིས་
སྦྱང་ཞིང་ཚོགས་གཉིས་བསགས་པའི་དོན་སླད་དུ། མཚན་མ་རྫས་ཀྱི་རྡུལ་མཚོན་
དཀྱིལ་འཁོར་བྲིས་པ་རུ། རང་བཞིན་དཀྱིལ་འཁོར་མཁའ་དབྱིངས་ཁྱབ་བདལ་དག་
པ་ནས། སེམས་ཅན་དོན་དུ་བྱིན་གྱིས་བརླབས་ལ་བྱུང་པ་ཡིས། ལྷ་མོ་ཉིས་བརྒྱ་ལྔ་
བཅུ་འཁོར་དང་བཅས་པ་ནི། ནངས་པར་འགྲོ་བ་སེམས་ཅན་དྲང་པའི་དོན་སླད་
དུ། དོ་མོད་ཏིང་འཛིན་གསལ་བའི་དཀྱིལ་འཁོར་དམ་པ་རུ། འགྲོ་བའི་དོན་ལ་མ་
ཡེངས་ཐུགས་དགོངས་ལས་མཛད་པས། སྐུ་གསུང་ཐུགས་དང་ཡོན་ཏན་འཕྲིན་ལས་
ལྔ་དང་བཅས། བྱིན་གྱིས་བརླབས་ཀྱིས་ཐུགས་དག་མཁའ་ལ་གསལ་གདབ་ནས།
འཁོར་བཅས་སྟ་བོན་ལ་ནི་བདལ་ཁྱབ་བཞུགས་སུ་གསོལ། མི་འགྱུར་དབྱིངས་ཆེན་
འབྱམས་ཡས་བོན་གྱི་དབྱིངས་དཀྱིལ་ཏེ། རང་བཞིན་དཀྱིལ་འཁོར་ཁྱབ་བདལ་ཀློང་
ཡངས་དག་པ་ནས། འགྲོ་བའི་དོན་དུ་འོད་ཟེར་ཡིག་འབྲུ་ཤིན་ཏུ་གསལ། ཐུགས་རྗེ་
ཚད་མེད་མཐའ་ཡས་སེམས་ཅན་ཀུན་ལ་ཁྱབ། ཡེ་ཤེས་ལྷ་ཆེན་གཤེན་ལྷ་འོད་དཀར་
ཐུགས་རྗེ་ཅན། སྐུ་མདོག་མི་འགྱུར་དཀར་གསལ་ཤེལ་གྱི་སྙིང་པོ་འདྲ། རྒྱན་དང་ཆ་
ལུགས་ཤེལ་ལ་ཤེལ་གྱི་འོད་ཀྱིས་མཛེས་པར་བརྒྱན། རིན་ཆེན་བཀྲ་གསལ་སྟོབས་ཆེན་
གླང་བསྣོལ་ཁྲི་ལ་བཞུགས། བདག་དང་ཡོན་བདག་མཐའ་ཡས་སེམས་ཅན་མང་པོ་
ཡི། སྒྲིབ་གཉིས་སྦྱང་ཞིང་ཚོགས་གཉིས་བསགས་པའི་དོན་སླད་དུ། མཚན་མ་རྫས་
ཀྱི་རྡུལ་མཚོན་དཀྱིལ་འཁོར་བྲིས་པ་རུ། རང་བཞིན་དཀྱིལ་འཁོར་མཁའ་དབྱིངས་
པ།
511



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཁྱབ་བདལ་དག་པ་ནས། སེམས་ཅན་དོན་དུ་ཐུགས་རྗེ་ལས་སུ་བསྐྱེད་པ་ཡི། ལྷ་ཆེན་
གཉིས་བརྒྱ་ལྔ་བཅུ་འཁོར་དང་བཅས་པ་ནི། ནངས་པར་འགྲོ་བ་སེམས་ཅན་དྲང་
པའི་དོན་སླད་དུ། དོ་མོད་ཏིང་འཛིན་གསལ་བའི་དཀྱིལ་འཁོར་དམ་པ་རུ། འགྲོ་
བའི་དོན་ལ་མ་ཡེངས་ཐུགས་དགོངས་ལས་མཛད་པས། སྐུ་གསུང་ཐུགས་དང་ཡོན་
ཏན་འཕྲིན་ལས་ལྔ་དང་བཅས། ཐུགས་རྗེས་བསྐྱེད་ནས་ཐུགས་དག་མཁའ་ལ་གསལ་
བཏབ་ནས། འཁོར་བཅས་སྟ་བོན་ལ་ནི་ཁྱབ་བདལ་བཞུགས་སུ་གསོལ། མི་འགྱུར་
དབྱིངས་ཆེན་འབྱམས་ཡས་བོན་གྱི་དབྱིངས་དཀྱིལ་ཏེ། རང་བཞིན་དཀྱིལ་འཁོར་
ཁྱབ་བདལ་ཀློང་ཡངས་དག་པ་ནས། འགྲོ་བའི་དོན་དུ་འོད་ཟེར་ཡིག་འབྲུ་ཤིན་ཏུ་
གསལ། ཐུགས་རྗེ་ཚད་མེད་མཐའ་ཡས་སེམས་ཅན་ཀུན་ལ་ཁྱབ། ཐབས་ཀྱི་མཆོག་
གྱུར་སངས་པོ་འབུམ་ཁྲི་སྤྲུལ་པ་ཅན། སྐུ་མདོག་མི་འགྱུར་དཀར་འབར་དངུལ་གྱི་
སྙིང་པོ་འདྲ། རྒྱན་དང་ཆ་ལུགས་དངུལ་ལ་དངུལ་གྱི་འོད་ཀྱིས་བརྒྱན། རིན་ཆེན་
བཀྲ་གསལ་རླབས་ཆེན་ཁྱུང་བསྣོལ་ཁྲི་ལ་བཞུགས། བདག་དང་ཡོན་བདག་མཐའ་
ཡས་སེམས་ཅན་མང་པོ་ཡི། སྒྲིབ་གཉིས་སྦྱོང་ཞིང་ཚོགས་གཉིས་བསགས་པའི་དོན་
སླད་དུ། མཚན་མ་རྫས་ཀྱི་རྡུལ་མཚོན་དཀྱིལ་འཁོར་བྲིས་པ་རུ། རང་བཞིན་དཀྱིལ་
འཁོར་མཁའ་དབྱིངས་ཁྱབ་བདལ་དམ་པ་ནས། སེམས་ཅན་དོན་དུ་སྤྲུལ་པ་ལས་སུ་
སྲིད་པ་ཡི། སྲིད་པ་གཉིས་བརྒྱ་ལྔ་བཅུ་འཁོར་དང་བཅས་པ་ནི། ནངས་པར་འགྲོ་
བ་སེམས་ཅན་དྲང་པའི་དོན་སླད་དུ། དོ་མོད་ཏིང་འཛིན་གསལ་བའི་དཀྱིལ་འཁོར་
དམ་པ་རུ། འགྲོ་བའི་དོན་ལ་མ་ཡེངས་ཐུགས་དགོངས་ལས་མཛད་པས། སྐུ་གསུང་
ཐུགས་དང་ཡོན་ཏན་འཕྲིན་ལས་ལྔ་དང་བཅས། སྤྲུལ་པས་སྲིད་ནས་ཐུགས་དམ་
མཁའ་ལ་གསལ་བཏབ་ནས། འཁོར་བཅས་སྟ་བོན་ལ་ནི་བཞུགས་སུ་གསོལ། མི་
འགྱུར་དབྱིངས་ཆེན་འབྱམས་ཡས་བོན་གྱི་དབྱིངས་དཀྱིལ་ཏེ། རང་བཞིན་དཀྱིལ་
512



མདོ་སྡེ།
མདོ་གཟེར་མིག
འཁོར་ཁྱབ་བདལ་ཀློང་ཡངས་དག་པ་ནས། འགྲོ་བའི་དོན་དུ་འོད་ཟེར་ཡིག་འབྲུ་
ཤིན་ཏུ་གསལ། ཐུགས་རྗེ་ཚད་མེད་མཐའ་ཡས་སེམས་ཅན་ཀུན་ལ་ཁྱབ། ཤེས་རབ་
ཕུལ་ལྡན་སྟོན་པ་གཤེན་རབ་འོད་ཟེར་ཅན། སྐུ་མདོག་མི་འགྱུར་རིན་ཆེན་སྣ་ལྔ་བཀྲ་
ལ་གསལ། རྒྱན་དང་ཆ་ལུགས་རིན་ཆེན་ཉིད་ལ་ཉིད་ཀྱིས་བརྒྱན། རིན་ཆེན་བཀྲ་
གསལ་དབང་བསྒྱུར་འཁོར་ལོའི་ཁྲི་ལ་བཞུགས། བདག་དང་ཡོན་བདག་མཐའ་ཡས་
སེམས་ཅན་མང་པོ་ཡི། སྒྲིབ་གཉིས་སྦྱང་ཞིང་ཚོགས་གཉིས་བསགས་པའི་དོན་སླད་
དུ། མཚན་མ་རྫས་ཀྱི་རྡུལ་མཚོན་དཀྱིལ་འཁོར་བྲིས་པ་རུ། རང་བཞིན་དཀྱིལ་འཁོར་
མཁའ་དབྱིངས་ཁྱབ་བདལ་དམ་པ་ནས། སེམས་ཅན་དོན་དུ་འོད་ཟེར་ལས་སུ་བཀྱེ་
བ་ཡི། གཤེན་རབ་གཉིས་བརྒྱ་ལྔ་བཅུ་འཁོར་དང་བཅས་པ་ནི། ནངས་པར་འགྲོ་བ་
སེམས་ཅན་དྲང་པའི་དོན་སླད་དུ། དོ་མོད་ཏིང་འཛིན་གསལ་བའི་དཀྱིལ་འཁོར་དམ་
པ་རུ། འགྲོ་བའི་དོན་ལ་མ་ཡེངས་ཐུགས་དགོངས་ལས་མཛད་པ། སྐུ་གསུང་ཐུགས་
དང་ཡོན་ཏན་འཕྲིན་ལས་ལྔ་དང་བཅས། འོད་ཟེར་བཀྱེ་ནས་ཐུགས་དག་མཁའ་ལ་
གསལ་བཏབ་ནས། འཁོར་བཅས་སྟ་བོན་ལ་ནི་བདལ་ཁྱབ་བཞུགས་སུ་གསོལ།
དེ་ནས་བུམ་པར་འཛབ་བགྲང་སྟེ། ཨ་ཨ་ཨད་ཨོ་སལ་སལ། ནང་དང་བར་དང་
ཕྱི་དང་གསུམ་དུ་རིམ་པས་མཚེ་ཉུངས་དང༌། གཙང་ཆུ་ལ་སྔགས་ནས་ཕྱོགས་བཅུ་
འདུལ་བའི་དོན་དུ་ཕོགས་བཅུ་བུམ་པར་བླུགས། དེ་ནི་དབྱིངས་དང་ཡེ་ཤེས་མཁའ་
ལ་མཉམ་པའི་སྙིང་པོའོ། །ཡང་སྙིང་པོ་གཅིག་ལ། ཧ་འ་ཧཱུྃ་འོ་ལམ་ལམ། དེ་ནས་ཡང་
གོང་ལྟར་མཚུངས་པར་ཕོགས་བཅུ་བུམ་པར་བླུགས། དེ་ནི་ཐབས་དང་ཤེས་རབ་
ཟུང་དུ་འབྲེལ་བའི་སྙིང་པོའོ། །ཡང་སྙིང་པོ་གཅིག་ལ། ཡཾ་ཡཾ་རཾ་རཾ་ཁཾ་ཁཾ་ཧཱུྃ་ཧཱུྃ་ཨོཾ་ཨོཾ་
ཨ་ལོ་སྤར་ཨ་ལམ་གསལ། ཟེར་སྤྲོས་འོད་རུམ་ཁྱབ་བདལ་སྤྲོས་པ་མཁའ་ལ་མཉམ་
སྟེ་བདལ་བདལ། དེ་ནི་འཁོར་གྱི་ལྷ་སྟོང་མཚན་བརྗོད་པ་དང་། མཚན་བརྗོད་ཀྱིས་
513



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མི་ལང་པ་གང་གའི་ཀླུང་གི་བྱེ་མ་སྙེད་ཙམ་དུ། ཤིན་ཏུ་གྲངས་མང་པའི་སྙིང་པོ་སྟེ།
མཚེ་ཉུངས་གཙང་ཆུ་སྔགས་ཏེ། བུམ་པར་ལན་བཅུ་སྔགས་ནས་བླུགས་སོ། །དེ་ནས་
ཡང་ཚིག་བཤད་ཀྱིས་སྟ་བོན་ལ་གནས་པ་ནི། ཚིགས་སུ་བཅད་དེ་སྙིང་རྗེའི་མགྲོན་སྟ་
བོན་གནས་ཏེ། ལྷ་དང་ལྷ་མིན་མི་དང་མཐོ་རིས་གསུམ། བྱོལ་སོང་ཡི་དྭགས་དམྱལ་
བ་ངན་སོང་གསུམ། དེ་དྲུག་སྐྱེ་བ་བར་མ་དོ་དང་བདུན། སྦྱིན་པ་བཏང་གནས་
དམིགས་པའི་མགྲོན་ཡིན་པས། མཚན་མ་རྫས་ཀྱི་རྡུལ་མཚོན་དཀྱིལ་འཁོར་བྲིས་པ་
རུ། ཐམས་ཅད་ནངས་པར་སྙིང་རྗེའི་མགྲོན་དུ་སྤྱན་འདྲེན་གྱིས། བྱིན་གྱིས་བརླབས་
ཀྱིས་མི་ཁོམ་སོ་སོར་ཞི་ནས་ཀྱང་། ཐམས་ཅད་དོ་མོད་ཏིང་འཛིན་གསལ་བའི་དཀྱིལ་
འཁོར་དུ། སྟ་བོན་ལ་ནི་གནས་པར་བགྱིའོ། །དེ་ནས་ཡང་བུམ་པར་འཛབ་བགྲངས་
སྟེ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། དེ་ནི་ངན་སོང་དོང་སྤྲུགས་
ཀྱི་སྙིང་པོའོ། །ཡང་མཚེ་ཉུངས་དང་གཙང་ཆུ་ལ་སྔགས་ནས། ཕོགས་བདུན་བུམ་
པར་བླུགས། རིགས་དྲུག་བར་མ་དོ་དང་བདུན་གྱི་སྙིང་པོའོ། །དེ་ནས་དཔོན་གསས་
ཉིད་སྟ་བོན་ལ་གནས་པ་ལ་ཚིགས་སུ་བཅད་དེ་གསུངས་པ། གཙང་གོས་གཟི་བརྗིད་
གཞའ་ཚོན་འོད། གཙང་ཐོད་བདེར་གཤེགས་གཉིས་མེད་གདན། གཙང་ལྷམ་ས་
བཅུ་འཁོར་བ་གནོན། ཕྱག་རྒྱའི་གུར་ཁྱིམ་ལྷ་དང་བརྡའ་སྤྲོད་མཁལ། ཁ་གསེར་ཁ་
གཡུ་ངོ་མཚར་བཀའ་ཡི་རྟགས། པད་མའི་གདན་ནི་སྐྱོན་མེད་དག་པའི་དོན། འདི་
ལྟར་དཔོན་གསས་འཁོར་དང་བཅས་པ་རྣམས། ནངས་པར་མཆོད་སྦྱིན་རྒྱ་ཆེན་ཁྱབ་
པར་འགྱེད་པས་སུ། དོ་མོད་ལྟ་བོན་ལ་ནི་གནས་པར་བྱའོ། །གཙང་མའི་རྒྱན་གཞི་
གཉིས་སྟེངས་སུ། མཆོད་པའི་ཡས་སྟགས་སྤྲིན་བཞིན་གཏིབ། སྦྱིན་པའི་ཡས་སྟགས་
གྲམ་ལྟར་བཀྲམ་པ་འདི། ནངས་པར་དམིགས་མེད་རྒྱ་ཆེན་ཡོངས་སུ་གཏོང་བས་
སུ། ད་མོད་ལྟ་བོན་ལ་ནི་གནས་པར་བགྱིའོ། །བར་གྱི་མདའ་བཞི་རལ་གྲི་བཞི། མེ་
514



མདོ་སྡེ།
མདོ་གཟེར་མིག
ལོང་བཞི་དང་རྒྱལ་མཚན་གཉིས། མེ་ལོང་བདག་དང་གཞན་མེད་གསལ། མདའ་
དང་རལ་གྲི་རྒྱལ་མཚན་རྣམས། ཕྱི་མཚམས་རྒྱ་ཆེར་ཡོངས་སུ་ཕྱོགས་བཅུ་དེ་རིང་
བཅད། མ་ཆོད་བག་ལ་ཉལ་བ་ལས་ཀྱི་བགེགས། གྲིབ་ལ་རྟེན་ཅིང་ལུས་ལ་འཁྲི་བ་
རྣམས། ཁོ་ཐག་བཅད་ཀྱིན་མཚམས་གཅོད་ཕྱིར། དབལ་གྱི་ཁྲོ་ཆེན་བཅུ་ཡི་ཞལ།
ནངས་པར་ནང་གིན་མཚམས་གཅོད་ཕྱིར། དཀྱིལ་འཁོར་ཕྱོགས་མཚམས་སྟེང་འོག་
ཏུ་དགོད་པས། དོ་མོད་ཏིང་འཛིན་གསལ་བའི་དཀྱིལ་འཁོར་དུ། སྟ་བོན་ལ་གནས་
པར་བགྱིའོ། །རིན་ཆེན་གཙང་མའི་བུམ་པ་འདི། རྡུལ་ཚོན་ཏིང་འཛིན་གཉིས་ཀ་
གསལ་བའི་ཕྱིར། དཔོན་གསས་བདག་གི་སྐུ་དང་ཡེ་ཤེས་སྦྱར་བ་དང་ནི་གཉིས་སུ་
མེད། བུམ་པ་ལྷ་ཡི་གཞལ་ཡས་ཁང་། བདག་ཀྱང་ལྷའི་གཞལ་ཡས་ཁང་། ཁ་རྒྱན་
དབུ་སྐྲ་དཔག་བསམ་ཤིང་། མགུལ་ཆིང་པད་ཤུན་མཛེས་པའི་གོས། འབྲུ་ལྔ་བླུགས་
པ་དབང་པོ་ལྔ། སྨན་ལྔ་བླུགས་པ་ནང་གྲོལ་ལྔ། རིན་ཆེན་ལྔ་བླུགས་འདོད་པ་ལྔ།
ཡིག་འབྲུ་ལྔ་བླུགས་ལྷ་ཡི་ཐུགས། བདག་དང་གཉིས་མེད་ཡིན་པའི་ཕྱིར། ཐམས་
ཅད་སྤྲོ་བསྡུ་གཅིག་གི་ངང་། མི་བརྗེད་གཟུངས་ཀྱི་ཐག་པས་བཏགས། ནངས་པར་
དགོངས་པ་རྩེ་གཅིག་ཕྱིར། དོ་མོད་སྟ་བོན་ལ་ནི་གནས་པར་བགྱིའོ། །དེ་ནས་མཚེ་
ཉུངས་ལྷག་མ་ནམ་མཁར་གཏོར། གསེར་རྟ་གཡུ་མི་མཛེས་པ་བསམ་དུ་མེད་པ་
ཡིས། མཆོད་སྦྱིན་མགྲོན་རྣམས་སྤྱན་འདྲེན་སྙན་གསན་འབེབས་པར་ཏིང་ངེ་འཛིན་
གྱིས་བཟུང་། གཙང་ཆུ་ལྷག་མས་ཡོན་བདག་རྣམས་གཙང་ཞིང་དག་པར་ཁྲུས ཀྱིས་
བཀྲུས། པད་ཤུན་གྱི་རས་མ་ལ་ཡི་གེ་དཔའ་བོ་འབྲུ་ལྔ་བྲིས། སོག་པ་གཡས་པར་
བཏགས་ཏེ། དཔོན་གསས་ཀྱི་ཚིགས་སུ་བཅད་དེ་གསུངས་པ། དུག་ལྔའི་དབང་བྱས་
ཕུང་པོ་ལྔ། དུག་ལྔའི་གཉེན་པོ་ཡེ་ཤེས་ལྔ། དཔའ་བོ་འབྲུ་ལྔའི་རྒྱུ་ལས་བྱུང་། ཕུང་
པོ་ལྷ་ལྔར་གྱུར་པའི་ཕྱིར། རྒྱུ་སྦྱོར་ཡོན་བདག་འཁོར་བཅས་ལ། དཔའ་བོ་འབྲུ་ལྔ་
515



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གདགས་པར་བྱ། དཔའ་བོ་འབྲུ་ལྔ་བཏགས་པ་ཡིས། བར་དུ་ཅིས་ཀྱང་མི་ཆོད་པར།
ཕུང་པོ་ལྷ་ལྔར་འགྱུར་བར་ཤོག །ཉམས་དགའ་རྨི་ལྟས་བཟང་བར་ཤོག །ཉི་ཤར་
ཁྲུས་བྱེད་འཕུར་བ་དང་། གྱེན་འཛེགས་རིན་ཆེན་མེ་ཏོག་ཐུ་བ་དང་། གསུང་རབ་
སྐུ་གདུང་སྐུ་གཟུགས་དཀྱིལ་འཁོར་ལ། ཡིད་འོང་མི་དང་འགྲོགས་ནས་སུ། རོལ་མོ་
སྣ་ཚོགས་འདྲེན་པ་དང་། གཞའ་ཚོན་གུར་ཕུབ་བདེར་གཤེགས་མཐོང་རྨིས་ན། དེ་
རྣམས་ཤིན་ཏུ་བཟང་བས་ཅིས་ཀྱང་བར་མི་ཆོད། འདིར་ཡང་འདོད་པ་ཕུན་སུམ་
ཚོགས། ཕྱི་མར་བླ་མེད་གོ་འཕང་ཐོབ། དེ་ནས་ཏིང་ངེ་འཛིན་གྱིས་སྟ་བོན་ལ་གནས་
པ་ནི། དུག་ལྔའི་གཉེན་པོ་གཟུངས་སུ་བཟུང་། གཡས་པ་ས་ལ་ཕབ་ནས་ཤར་དུ་ཁ་
བལྟས་ལ་ཉལ། རྨི་ལྟས་ངན་ན་ངན་སོང་དོང་སྤྲུག་གི་སྙིང་པོ་བརྒྱ་རྩ་བརྒྱད་ནངས་
པར་འདོན་པར་བྱ། མཆོད་སྦྱིན་གྱི་མགྲོན་དང་ཡས་སྟགས་སྟ་བོན་ལ་གནས་པར་
དང་། རྒྱུ་སྦྱོར་ཡོན་བདག་དད་པའི་སེམས་དང་ཆས་ནས་སྟ་བོན་ལ་གནས་པ་དང་།
མངའ་བདག་འཁོར་དང་བཅས་ནས་སྟ་བོན་ལ་གནས་པ་དང་། བུམ་པ་མངའ་
བདག་དང་གཉིས་སུ་མེད་པར་རྒྱན་དང་བཅས་ནས། སྟ་བོན་ལ་གནས་པའི་དོན་
བསྟན་པའོ། །སྟ་བོན་ལ་གནས་པའི་རིམ་གྲོའི་མཐུ་སྟོབས་ཀྱིས། ཀོང་ཙེ་ལ་སོགས་
ཡོན་བདག་འཁོར་བཅས་རྣམས། བཟང་བའི་རྨི་ལྟས་དེ་རྣམས་ཚད་མར་ཕེབས།
ཡིད་དགའ་ལུས་ཡང་སེམས་ལ་སྤྲོ་བ་སྐྱེས། དེ་ནས་ཕོ་བྲང་དཀྱིལ་འཁོར་ཐིག་བཏབ་
པ་ཅི་བཞིན་དུ། ཚོན་གྱིས་བཀྱེ་ལུགས་མ་ནོར་བར་རིམ་པར་བྲིས། སྟ་བོན་ལ་ནི་
གནས་པའོ། །ཡས་སྟགས་རྒྱན་རྣམས་གསོགས། དེ་ནས་དཔོན་གསས་ཀྱི་རྒྱན་དང་
ཡས་སྟགས་མ་ནོར་བར་སོ་སོར་བཀོད་དོ། །
རྒྱན་དགོད་པ་ལ་ཡང་དོན་རྣམ་པ་ལྔ་སྟེ། ཕྱག་རྒྱས་རྒྱན་དགོད་པ་དང་། སྙིང་
པོས་རྒྱན་དགོད་པ་དང་། རྫས་ཀྱིས་རྒྱན་དགོད་པ་དང་། ཚིག་བཤད་ཀྱིས་རྒྱན་
516



མདོ་སྡེ།
མདོ་གཟེར་མིག
།
ར
དགོད་པ་དང་། ཏིང་ངེ་འཛིན་གྱིས་རྒྱན་དགོད་པ་དང་ལྔའོ། །དེ་ལ་ཕྱག་རྒྱས་རྒྱན་
དགོད་པ་ནི། རྫུ་འཕྲུལ་འོད་ཀྱི་ཕྱག་རྒྱ་ཞེས་བྱ་སྟེ། སོར་མོ་གདེངས་ནས་གཡས་པ་
གནམ་ལ་བསྟན། གཡོན་པ་ས་ལ་བསྟན། དེ་ནས་སྙིང་པོའི་རྒྱན་དགོད་པ་ནི། ཨ་
པར་མུ་རྒྱན་ཨ་པར་མུ་རྒྱས་ཨ་པར་མུ་བདལ། ཨ་པར་མུ་ལིང་ལིང་འོད་རུམ་ཐིམ།
ལན་བཞི་བརྗོད་དོ། །དེ་ནས་རྫས་ཀྱི་རྒྱན་དགོད་པ་ནི། རིམ་པས་མ་ནོར་བར་བཀོད་
དོ། །དེ་ནས་ཚིག་བཤད་ཀྱིས་རྒྱན་དགོད་པ་ནི། དང་ལ་བུམ་པ་ལག་ཏུ་བླངས་ནས།
ཚིག་བཞི་ཚིགས་སུ་བཅད་ནས་གསུངས་པ། བུམ་པ་ལྷ་ཡི་གཞལ་ཡས་ཁང་། བྱིན་
གྱིས་བརླབས་པའི་མཐུ་སྟོབས་ཀྱིས། རང་བཞིན་དཀྱིལ་འཁོར་དབྱིངས་ནས་ལྷུན་
གྱིས་གྲུབ་པ་དང་། ཏིང་འཛིན་དཀྱིལ་འཁོར་མཁའ་ལ་ཡིད་ཀྱིས་སྒོམ་པ་དང༌། དེ་
མཚོན་ཕྱི་རུ་མཚན་མ་རྡུལ་ཚོན་ས་ལ་བྲིས་པ་དང་། བདག་གི་ལུས་སེམས་ལྷའི་སྐུར་
བསྐྱེད་གཞལ་ཡས་ཁང་། སོ་སོ་མ་ཡིན་གཅིག་གི་ངང་དུ་འདུས། ས་གསུམ་རིམ་པར་
བགྲོད་པའི་ཕྱིར། སྟོབས་ལྡན་མན་འཇི་རྐང་གསུམ་དང༌། དབྱིངས་དང་ཡེ་ཤེས་
མཁའ་ལ་མཉམ། དཀྱིལ་འཁོར་དབུས་སུ་བཞུགས་སུ་གསོལ། ཐབས་དང་ཤེས་རབ་
ཟུང་དུ་འབྲེལ། མི་བརྗེད་གཟུངས་ཐག་ཤར་དུ་དྲངས། འཁོར་བའི་སེམས་ཅན་དྲང་
བའི་ཕྱིར། བདག་དང་བུམ་པ་གཉིས་མེད་པར། འོད་ཟེར་སྤྲོ་བསྡུ་ཏིང་འཛིན་སྒོམ།
དཔོན་གསས་གཙང་མའི་ཆས་ནི་སྟ་བོན་གྱི་ཚིག་བཤད་དང་ཡང་སྦྱར་རོ། །མདའ་
དར་བཞི་དང་རལ་གྲི་བཞི། མེ་ལོང་བཞི་དང་རྒྱལ་མཚན་གཉིས། གཙང་མའི་ཁྱེའུ་
དང་བུ་མོས་བཏེགས། དེ་ནས་དཔོན་གསས་མངའ་བདག་གིས། ཚིགས་སུ་བཅད་དེ་
གསུངས་པ། དུས་གསུམ་མི་ནུབ་བདུད་ལས་རྒྱལ་བའི་རྒྱལ་མཚན་གཉིས། བདག་
དང་གཞན་གྱི་རྒྱུད་ལ་མ་རིག་ལྷན་ཅིག་སྐྱེས་པའི་བདུད་གནས་པས། མི་ནུབ་རྒྱལ་
མཚན་ཡེ་ཤེས་ཆེན་པོའི་འོད་ཟེར་འདིས། རིག་པའི་ཡེ་ཤེས་ཐམས་ཅད་གསལ་བའི་
517



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཕྱིར། དཀྱིལ་འཁོར་སྟེང་དང་འོག་ཏུ་བཞུགས་སུ་གསོལ། ཧ་ལ་ཤག་ཚལ་གཏུབ་
པའི་རལ་གྲི་བཞི། ཡོན་བདག་གྲིབ་ལ་ལས་ཀྱི་ཉལ་བའི་བར་ཆད་བགེགས། ནང་
ནས་མཚམས་བཅད་ཕྱི་རུ་དབྱུང་བའི་ཕྱིར། དཀྱིལ་འཁོར་ཕྱོགས་བཞི་བརྟན་པར་
གཟུག་པར་བགྱིའོ། །ཐོག་དབལ་ངར་སོ་ཁྲོ་འདུལ་མདའ་དར་བཞི། དེང་གི་གནས་
འདིར་གྲིབ་ལ་གནས་ཏེ་ལོག་བྱེད་རྣམས། ནང་ནས་མཚམས་བཅད་ཕྱི་རུ་དབྱུང་བའི་
ཕྱིར། དཀྱིལ་འཁོར་ཟུར་བཞིར་བརྟན་པར་གཟུག་པར་བགྱིའོ། །ཡེ་ཤེས་རང་འབྱུང་
གསལ་བའི་མེ་ལོང་བཞི། འཁོར་བའི་བོན་དང་མྱ་ངན་ལས་འདས་པའི་བོན། གཉིས་
ཀ་མ་རྨོངས་ས་ལེ་གསལ་བའི་བོན་འབྱུང་ཕྱིར། དཀྱིལ་འཁོར་སྒོ་བཞིར་བརྟན་པར་
གཟུག་པར་བགྱིའོ། །གཙང་གིན་མཛེས་པའི་སྟེགས་བུ་ཡ་ཐ་རུ། བདེར་གཤེགས་
མཆོད་པའི་ཡར་སྟེགས་ལྡན་པ་ལྔ། ཉོན་མོངས་མཐའ་ཡས་སེམས་ཅན་སྒྲིབ་སྦྱང་
ཕྱིར། གཙང་ཞིང་མཛེས་པར་བཀྲམ་པར་བགྱིའོ། །གཙང་གིན་མཛེས་པའི་སྟེགས་
བུ་མ་ཐ་རུ། རིགས་དྲུག་སྦྱིན་པའི་མར་སྟེགས་འདོད་པ་ལྔ། ཉོན་མོངས་ལན་ཆགས་
འཇལ་བའི་ཕྱིར། མང་གིན་མཛེས་པར་བཀྲམ་པར་བགྱིའོ། །སྒོ་བཞི་མཛོད་དང་ལྔའི་
བོན་སྒོ་ལ། ཐབས་དང་ཤེས་རབ་ཟུང་དུ་འབྲེལ་བའི་མཐུས། སངས་པོ་འབུམ་ཁྲི་
སྟོན་པ་གཤེན་རབ་ཀྱིས། སེམས་ཅན་བཀྲིད་ཕྱིར་ཁྲི་དང་འབུམ་དུ་བྲིས། བོན་ཉིད་
དབྱིངས་ཀྱི་གསུང་རབ་གཉིས་སུ་མེད་པ་རུ། ཐམས་ཅད་འབྱུང་ཕྱིར་དེང་གི་གནས་
མཆོག་དམ་པ་འདི། ཁྲི་གདན་འཕྲུལ་རྐང་པད་མ་གྱེས་པའི་སྟེང་དུ་བཞུགས་སུ་
གསོལ། སེམས་ཅན་ལས་ལ་གྱུར་པའི་སྣོད་བཅུད་དང་། སྟོན་པའི་ཐུགས་རྗེས་བསྐྱེད་
པའི་བདེར་གཤེགས་གཉིས། ལོངས་སྤྱོད་རྫོགས་པའི་སྐུ་དང་དབྱེར་མེད་སྐུ་གདུང་
རྣམས། བདེར་གཤེགས་མཆོད་པའི་རྟེན་དུ་དུས་མཐར་བཞུགས་སུ་གསོལ། སེམས་
ཅན་ཐ་དད་མང་པོ་འདུལ་བའི་ཕྱིར། དབང་པོར་བཅས་པའི་སྤྲུལ་སྐུ་མཐའ་ཡས་
518



མདོ་སྡེ།
མདོ་གཟེར་མིག
༼ཁ༽
བཀྱེ། གང་དང་མཐུན་པར་མཛད་པའི་སྐུ་གཟུགས་དང་། སྤྲུལ་པའི་སྐུ་དང་དབྱེར་
མེད་སྐུ་གདུང་རྣམས། བདེར་གཤེགས་མཆོད་པའི་རྟེན་དུ་དུས་མཐར་བཞུགས་སུ་
གསོལ། དེ་ནས་ཏིང་ངེ་འཛིན་གྱིས་རྒྱན་བཀོད་པ་ནི། སྟོང་གསུམ་གྱི་སྟོང་ཡིད་འོང་
ལྷའི་གཞལ་ཡས་ཁང་དུ་གྱུར་པ་དང་། རྒྱན་སྣ་ཚོགས་མེ་ཏོག་གི་གླིང་ངམ། རིན་པོ་
ཆེའི་གཡུང་དྲུང་དང་། གཞའ་ཚོན་འོད་དུ་ལམ་གྱིས་སོང་པར་བསམ། གསུང་རབ་
སྐུ་གདུང་། སྐུ་གཟུགས་གསུམ། གཅིག་གིས་གཅིག་བསྐྱེད་སྐུ་གསུང་རྟེན་དུ་དགོད་
པ་དང་། རྡུལ་ཚོན་ལ་སོགས་སྐུ་གསུམ་མཆོད་པ་དང་། སེམས་ཅན་སྒྲིབ་སྦྱང་ཚོགས་
རྫོགས་བསགས་པའི་ཕྱིར། རྒྱན་དགོད་པའི་དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས་རྒྱན་དགོད་པའི་སྟེང་དུ། བདེར་
གཤེགས་སྐུ་གསུམ་སྤྱན་དྲངས་ཞིང་རྟེན་ལ་བསྟིམ་པ་དང་། གདན་ལ་བཞུགས་པར་
མཛད་དེ། སྤྱན་དྲངས་རྟེན་ལ་བསྟིམ་གྱིས་གདན་ལ་བཞུགས་པ་ལ་ཡང་དོན་རྣམ་པ་
ལྔ་སྟེ། ཕྱག་རྒྱ་དང་། སྙིང་པོ་དང༌། རྫས་དང༌། ཚིག་བཤད་དང་། ཏིང་ངེ་འཛིན་
དང་ལྔའོ། །དེ་ལ་ཕྱག་རྒྱས་སྤྱན་དྲང་བ་ནི། བརྡའ་སྤྲོད་དག་པའི་ཕྱག་རྒྱ་བྱ་སྟེ།
གཡས་གཡོན་གཉིས་ཀ་ནམ་མཁའ་ལ་རེ་མོས་བཏེག་གྱིན་གར་ཐབས་སུ་སྔོན་ཀ་ལོག་
ཏུ་བཏེག་གོ །དེ་ནས་སྙིང་པོས་སྤྱན་དྲང་པ་ནི། ཨ་སྤྲོ་མུ་དག་ཨོ་གསལ་ཧ་ཁྱབ་འོད་
འབར་དཀར་ལམ་མཐའ་ལ་འོད་དཔག་བདལ་བདལ། ལན་བཞི་བརྗོད། དེ་ནས་
རྫས་ཀྱིས་སྤྱན་དྲང་བ་ནི། དཔོན་གསས་འཁོར་དང་ཡོན་བདག་རྣམས། གཙང་གིན་
མཛེས་པའི་ཆས་སུ་བཞུགས། རྔ་དང་དུང་དང་གཤང་དང་དར་འཕན་ལ་སོགས་
དང་། སྙན་པར་བསྒྲགས་ཀྱིན་མཛེས་པར་ཕྱིར་སྨན་དང་སྤོས་དང་། མཁན་གྱི་དུད་
པ་སྤྲིན་དུ་གཏིབས། དེ་ནས་ཚིག་བཤད་ཀྱིས་སྤྱན་དྲང་བ་ནི། ཚིགས་སུ་བཅད་དེ་
གསུངས་སོ། །མི་འགྱུར་དབྱིངས་ཆེན་འབྱམས་ཡས་བོན་གྱི་དབྱིངས་དཀྱིལ་ཏེ། རང་
519



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཞིན་དཀྱིལ་འཁོར་ཁྱབ་བདལ་ཀློང་ཡངས་དག་པ་ནས། འགྲོ་བའི་དོན་དུ་འོད་ཟེར་
ཡིག་འབྲུ་ཤིན་ཏུ་གསལ། ཐུགས་རྗེ་ཚད་མེད་མཐའ་ཡས་སེམས་ཅན་ཀུན་ལ་ཁྱབ།
དབྱིངས་ཀྱི་ཡུམ་ཆེན་ས་ཏྲིག་ཨེར་སངས་བྱིན་རླབས་ཅན། སྐུ་མདོག་མི་འགྱུར་རིན་
ཆེན་གསེར་གྱི་སྙིང་པོ་འདྲ། རྒྱན་དང་ཆ་ལུགས་གསེར་ལ་གསེར་གྱི་འོད་ཀྱིས་བརྒྱན།
རིན་ཆེན་བཀྲ་གསལ་རྩལ་ཆེན་སེང་བསྣོལ་ཁྲི་ལ་བཞུགས། བདག་དང་ཡོན་བདག་
མཐའ་ཡས་སེམས་ཅན་མང་པོ་ཡི། སྒྲིབ་གཉིས་སྦྱང་ཞིང་ཚོགས་གཉིས་བསག་པའི་
དོན་སླད་དུ། ལྷ་མོ་གཉིས་བརྒྱ་ལྔ་བཅུ་འཁོར་དང་བཅས་པ་རྣམས། དེང་གི་གནས་
མཆོག་དམ་པ་ཕོ་བྲང་ཡིད་འོང་འདིར། བོན་ཉིད་བདེན་པའི་སྐུ་ནི་ནམ་མཁའ་
བཞིན་དུ་སྟོང་། ལོངས་སྤྱོད་རྫོགས་པའི་སྐུ་ནི་ཉི་ཟླ་བཞིན་དུ་གསལ། ཅིར་ཡང་སྤྲུལ་
པའི་སྐུ་ནི་གཞའ་ཚོན་བཞིན་དུ་བཀྲ། བོན་སྐུ་ནམ་མཁའ་བཞིན་དུ་ཡེ་དག་མཁའ་
མཉམ་སྟེ། རྫོགས་སྐུ་ཉི་ཟླ་བཞིན་དུ་གསལ་ལ་རང་བཞིན་མེད། སྤྲུལ་སྐུ་གཞའ་ཚོན་
བཞིན་དུ་སོ་སོར་བཀྲ་ལ་གསལ། འགྲོ་བ་སེམས་ཅན་དྲང་ཕྱིར་གཅིག་གིས་གཅིག་
བསྐྱེད་ནས། གནས་འདིར་སྤྱན་འདྲེན་ནམ་མཁའི་ཆར་བཞིན་གཤེགས་སུ་གསོལ།
སྐུ་གདུང་རིང་བསྲེལ་སྐུའི་གཟུགས་བརྙན་དང་། གསུང་རབ་འབུམ་སྡེ་ངེས་པའི་
དོན་རྟགས་དང་། སྐུ་གཟུགས་སྤྱན་ཅན་བདེར་གཤེགས་ཞལ་སྐྱིན་གསུམ། བདེར་
གཤེགས་ཞལ་སྐྱིན་རྟེན་དང་ཕྱི་རབས་འདྲེན་པའི་དཔལ། གཉིས་མེད་དོན་དུ་གཅིག་
གི་ངང་ལ་གཅིག་ཏུ་ཐིམ། དེ་མཚོན་ཕྱི་རབས་དྲང་པ་དང་། སྐྱབས་གསོལ་བསོད་
ཚོགས་བསྐྱེད་པའི་ཕྱིར། དཀྱིལ་འཁོར་ལྷའི་གཞལ་ཡས་བྲིས། བུམ་པ་ལྷའི་གཞལ་
ཡས་བསྐྱེད། བདག་ཉིད་ལྷ་ཡི་གཞལ་ཡས་བསྒྲུབ། ཐ་མི་དད་པའི་གཞལ་ཡས་སུ།
གདན་ཀྱང་དོན་དང་མཚམས་པར་བཏིང༌། སྐྱོན་གྱིས་མ་གོས་པད་མའི་གདན། མི་
འགྱུར་འོད་གསལ་གཡུང་དྲུང་གདན། རིན་ཆེན་འབར་བ་མཛེས་པའི་གཅལ། འོད་
520



མདོ་སྡེ།
མདོ་གཟེར་མིག་
ཆེན་གཞའ་ཚོན་བསྐོར་བའི་གླིང་། གདན་མཆོག་གཞལ་ཡས་ཆས་པ་རུ། འགྲོ་བ་
དྲང་ཕྱིར་བཞུགས་སུ་གསོལ། མི་འགྱུར་དབྱིངས་ཆེན་འབྱམས་ཡས་བོན་གྱི་དབྱིངས་
དཀྱིལ་ཏེ། རང་བཞིན་དཀྱིལ་འཁོར་ཁྱབ་བདལ་ཀློང་ཡངས་དག་པ་ནས། འགྲོ་བའི་
དོན་དུ་འོད་ཟེར་ཡིག་འབྲུ་ཤིན་ཏུ་གསལ། ཐུགས་རྗེ་ཚད་མེད་མཐའ་ཡས་སེམས་
ཅན་ཀུན་ལ་ཁྱབ། ཡེ་ཤེས་ལྷ་ཆེན་གཤེན་ལྷ་འོད་དཀར་ཐུགས་རྗེ་ཅན། སྐུ་མདོག་མི་
འགྱུར་དཀར་གསལ་ཤེལ་གྱི་སྙིང་པོ་འདྲ། རྒྱན་དང་ཆ་ལུགས་ཤེལ་ལ་ཤེལ་གྱི་འོད་
ཀྱིས་བརྒྱན། རིན་ཆེན་བཀྲ་གསལ་སྟོབས་ཆེན་གླང་བསྣོལ་ཁྲི་ལ་བཞུགས། བདག་
དང་ཡོན་བདག་མཐའ་ཡས་སེམས་ཅན་མང་པོ་ཡི། སྒྲིབ་གཉིས་སྦྱང་ཞིང་ཚོགས་
གཉིས་བསག་པའི་དོན་སླད་དུ། ལྷ་ཆེན་ཉིས་བརྒྱ་ལྔ་བཅུ་འཁོར་དང་བཅས་པ་
རྣམས། དེང་གི་གནས་མཆོག་དམ་པ་ཕོ་བྲང་ཡིད་འོང་འདིར། བོན་ཉིད་བདེན་པའི་
སྐུ་ནི་ནམ་མཁའ་བཞིན་དུ་སྟོང་། ལོངས་སྤྱོད་རྫོགས་པའི་སྐུ་ནི་ཉི་ཟླ་བཞིན་དུ་གསལ།
ཅིར་ཡང་སྤྲུལ་པའི་སྐུ་ནི་གཞའ་ཚོན་བཞིན་དུ་བཀྲ། བོན་སྐུ་ནམ་མཁའ་བཞིན་དུ་ཡེ་
དག་མཁའ་མཉམ་སྟེ། རྫོགས་སྐུ་ཉི་ཟླ་བཞིན་དུ་གསལ་ལ་རང་བཞིན་མེད། སྤྲུལ་སྐུ་
གཞའ་ཚོན་བཞིན་དུ་སོ་སོར་བཀྲ་ལ་གསལ། འགྲོ་བ་སེམས་ཅན་དྲང་ཕྱིར་གཅིག་
གིས་གཅིག་བསྐྱེད་ནས། གནས་འདིར་སྤྱན་འདྲེན་ནམ་མཁའི་ཆར་བཞིན་གཤེགས་
སུ་གསོལ། སྐུ་གདུང་རིང་བསྲེལ་སྐུ་ཡི་གཟུགས་བརྙན་དང་། གསུང་རབ་འབུམ་སྡེ་
ངེས་པའི་དོན་རྟགས་དང་། སྐུ་གཟུགས་སྤྱན་ཅན་བདེར་གཤེགས་ཞལ་སྐྱིན་གསུམ།
བདེར་གཤེགས་ཞལ་སྐྱིན་རྟེན་དང་ཕྱི་རབས་འདྲེན་པའི་དཔལ། གཉིས་མེད་དོན་དུ་
གཅིག་གི་ངང་ལ་གཅིག་ཏུ་ཐིམ། དེ་མཚོན་ཕྱི་རབས་དྲང་པ་དང༌། སྐྱབས་གསོལ་
བསོད་ཚོགས་བསྐྱེད་པའི་ཕྱིར། དཀྱིལ་འཁོར་ལྷ་ཡི་གཞལ་ཡས་བྲིས། བུམ་པ་ལྷའི་
གཞལ་ཡས་བསྐྱེད། བདག་ཉིད་ལྷ་ཡི་གཞལ་ཡས་བསྒྲུབས། ཐ་མི་དད་པའི་གཞལ་
521



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཡས་སུ། གདན་ཡང་དོན་དང་འཚམས་པར་བཏིང་། སྐྱོན་གྱིས་མ་གོས་པད་མའི་
གདན། མི་འགྱུར་འོད་གསལ་གཡུང་དྲུང་གདན། རིན་ཆེན་འབར་བ་མཛེས་པའི་
གཅལ། འོད་ཆེན་གཞའ་ཚོན་བསྐོར་བའི་གླིང་། གདན་མཆོག་གཞལ་ཡས་ཆས་པ་རུ།
འགྲོ་བ་དྲང་ཕྱིར་བཞུགས་སུ་གསོལ། མི་འགྱུར་དབྱིངས་ཆེན་འབྱམས་ཡས་བོན་གྱི་
དབྱིངས་དཀྱིལ་ཏེ། རང་བཞིན་དཀྱིལ་འཁོར་ཁྱབ་བདལ་ཀློང་ཡངས་དག་པ་ནས།
འགྲོ་བའི་དོན་དུ་འོད་ཟེར་ཡིག་འབྲུ་ཤིན་ཏུ་གསལ། ཐུགས་རྗེ་ཚད་མེད་མཐའ་ཡས་
སེམས་ཅན་ཀུན་ལ་ཁྱབ། ཐབས་ཀྱི་མཆོག་གྱུར་སངས་པོ་འབུམ་ཁྲི་སྤྲུལ་པ་ཅན། སྐུ་
མདོག་མི་འགྱུར་དཀར་འབར་དངུལ་གྱི་སྙིང་པོ་འདྲ། རྒྱན་དང་ཆ་ལུགས་དངུལ་ལ་
དངུལ་གྱི་འོད་ཀྱིས་བརྒྱན། རིན་ཆེན་བཀྲ་གསལ་རླབས་ཆེན་ཁྱུང་བསྣོལ་ཁྲི་ལ་
བཞུགས། བདག་དང་ཡོན་བདག་མཐའ་ཡས་སེམས་ཅན་མང་པོ་ཡི། སྒྲིབ་གཉིས་
སྦྱང་ཞིང་ཚོགས་གཉིས་བསགས་པའི་དོན་སླད་དུ། སྲིད་པ་ཉིས་བརྒྱ་ལྔ་བཅུ་འཁོར་
དང་བཅས་པ་རྣམས། དེང་གི་གནས་མཆོག་དམ་པ་ཕོ་བྲང་ཡིད་འོང་འདིར། བོན་
ཉིད་བདེན་པའི་སྐུ་ནི་ནམ་མཁའ་བཞིན་དུ་སྟོང་། ལོངས་སྤྱོད་རྫོགས་པའི་སྐུ་ནི་ཉི་ཟླ་
བཞིན་དུ་གསལ། ཅིར་ཡང་སྤྲུལ་པའི་སྐུ་ནི་གཞའ་ཚོན་བཞིན་དུ་བཀྲ། བོན་སྐུ་ནམ་
མཁའ་བཞིན་དུ་ཡེ་དག་མཁའ་མཉམ་སྟེ། རྫོགས་སྐུ་ཉི་ཟླ་བཞིན་དུ་གསལ་ལ་རང་
བཞིན་མེད། སྤྲུལ་སྐུ་གཞའ་ཚོན་བཞིན་དུ་སོ་སོར་བཀྲ་ལ་གསལ། འགྲོ་བ་སེམས་
ཅན་དྲང་ཕྱིར་གཅིག་གིས་གཅིག་བསྐྱེད་ནས། གནས་འདིར་སྤྱན་འདྲེན་ནམ་མཁའི་
ཆར་བཞིན་གཤེགས་སུ་གསོལ། སྐུ་གདུང་རིང་བསྲེལ་སྐུའི་གཟུགས་བརྙན་དང་།
གསུང་རབ་འབུམ་སྡེ་ངེས་པའི་དོན་རྟགས་དང་། སྐུ་གཟུགས་སྤྱན་ཅན་བདེར་
གཤེགས་ཞལ་སྐྱིན་གསུམ། བདེར་གཤེགས་ཞལ་སྐྱིན་རྟེན་དང་ཕྱི་རབས་འདྲེན་པའི་
དཔལ། གཉིས་མེད་དོན་དུ་གཅིག་གི་ངང་ལ་གཅིག་ཏུ་ཐིམ། དེ་མཚོན་ཕྱི་རབས་
522



མདོ་སྡེ།
མདོ་གཟེར་མིག་
༼ཁ༽
དྲང་པ་དང་། སྐྱབས་གསོལ་བསོད་ཚོགས་བསྐྱེད་པའི་ཕྱིར། དཀྱིལ་འཁོར་ལྷ་ཡི་
གཞལ་ཡས་བྲིས། བུམ་པ་ལྷ་ཡི་གཞལ་ཡས་བསྐྱེད། བདག་ཉིད་ལྷ་ཡི་གཞལ་ཡས་
བསྒྲུབ། ཐ་མི་དད་པའི་གཞལ་ཡས་སུ། གདན་ཡང་དོན་དང་འཚམས་པར་བཏིང་།
སྐྱོན་གྱིས་མ་གོས་པད་མའི་གདན། མི་འགྱུར་འོད་གསལ་གཡུང་དྲུང་གདན། རིན་
ཆེན་འབར་བ་མཛེས་པའི་གཅལ། འོད་ཆེན་གཞའ་ཚོན་བསྐོར་བའི་གླིང་། གདན་
མཆོག་གཞལ་ཡས་ཆས་པ་རུ། འགྲོ་བ་དྲང་ཕྱིར་བཞུགས་སུ་གསོལ། མི་འགྱུར་
དབྱིངས་ཆེན་འབྱམས་ཡས་བོན་གྱི་དབྱིངས་དཀྱིལ་ཏེ། རང་བཞིན་དཀྱིལ་འཁོར་
ཁྱབ་བདལ་ཀློང་ཡངས་དག་པ་ནས། འགྲོ་བའི་དོན་དུ་འོད་ཟེར་ཡིག་འབྲུ་ཤིན་ཏུ་
གསལ། ཐུགས་རྗེ་ཚད་མེད་མཐའ་ཡས་སེམས་ཅན་ཀུན་ལ་ཁྱབ། ཤེས་རབ་ཕུལ་
ལྡན་སྟོན་པ་གཤེན་རབ་འོད་ཟེར་ཅན། སྐུ་མདོག་མི་འགྱུར་རིན་ཆེན་སྣ་ལྔ་བཀྲ་ལ་
གསལ། རྒྱན་དང་ཆ་ལུགས་རིན་ཆེན་ཉིད་ལ་ཉིད་ཀྱིས་བརྒྱན། རིན་ཆེན་བཀྲ་གསལ་
དབང་བསྒྱུར་འཁོར་ལོའི་ཁྲི་ལ་བཞུགས། བདག་དང་ཡོན་བདག་མཐའ་ཡས་སེམས་
ཅན་མང་པོ་ཡི། སྒྲིབ་གཉིས་སྦྱང་ཞིང་ཚོགས་གཉིས་བསགས་པའི་དོན་སླད་དུ།
གཤེན་རབ་ཉིས་བརྒྱ་ལྔ་བཅུ་འཁོར་དང་བཅས་པ་རྣམས། དེང་གི་གནས་མཆོག་
དམ་པ་ཕོ་བྲང་ཡིད་འོང་འདིར། བོན་ཉིད་བདེན་པའི་སྐུ་ནི་ནམ་མཁའ་བཞིན་དུ་
སྟོང་། ལོངས་སྤྱོད་རྫོགས་པའི་སྐུ་ནི་ཉི་ཟླ་བཞིན་དུ་གསལ། ཅིར་ཡང་སྤྲུལ་པའི་སྐུ་ནི་
གཞའ་ཚོན་བཞིན་དུ་བཀྲ། བོན་སྐུ་ནམ་མཁའ་བཞིན་དུ་ཡེ་དག་མཁའ་མཉམ་སྟེ།
རྫོགས་སྐུ་ཉི་ཟླ་བཞིན་དུ་གསལ་ལ་རང་བཞིན་མེད། སྤྲུལ་སྐུ་གཞའ་ཚོན་བཞིན་དུ་སོ་
སོར་བཀྲ་ལ་གསལ། འགྲོ་བ་སེམས་ཅན་དྲང་ཕྱིར་གཅིག་གིས་གཅིག་བསྐྱེད་ནས།
གནས་འདིར་སྤྱན་འདྲེན་ནམ་མཁའི་ཆར་བཞིན་གཤེགས་སུ་གསོལ། སྐུ་གདུང་རིང་
བསྲེལ་སྐུའི་གཟུགས་བརྙན་དང་། གསུང་རབ་འབུམ་སྡེ་ངེས་པའི་དོན་རྟགས་དང་།
523



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐུ་གཟུགས་སྤྱན་ཅན་བདེར་གཤེགས་ཞལ་སྐྱིན་གསུམ། བདེར་གཤེགས་ཞལ་སྐྱིན་
རྟེན་དང་ཕྱི་རབས་འདྲེན་པའི་དཔལ། གཉིས་མེད་དོན་དུ་གཅིག་གི་ངང་ལ་གཅིག་
ཏུ་ཐིམ། དེ་མཚོན་ཕྱི་རབས་དྲང་བ་དང་། སྐྱབས་གསོལ་བསོད་ཚོགས་བསྐྱེད་པའི་
ཕྱིར། དཀྱིལ་འཁོར་ལྷའི་གཞལ་ཡས་བྲིས། བུམ་པ་ལྷའི་གཞལ་ཡས་བསྐྱེད། བདག་
ཉིད་ལྷ་ཡི་གཞལ་ཡས་བསྒྲུབ། ཐ་མི་དད་པའི་གཞལ་ཡས་སུ། གདན་ཡང་དོན་དང་
འཚམས་པར་བཏིང༌། སྐྱོན་གྱིས་མ་གོས་པད་མའི་གདན། མི་འགྱུར་འོད་གསལ་
གཡུང་དྲུང་གདན། རིན་ཆེན་འབར་བ་མཛེས་པའི་གཅལ། འོད་ཆེན་གཞའ་ཚོན་
བསྐོར་བའི་གླིང་། གདན་མཆོག་གཞལ་ཡས་ཆས་པ་རུ། འགྲོ་བ་དྲང་ཕྱིར་བཞུགས་
སུ་གསོལ། མཚན་བརྗོད་མི་ལོང་བདེར་གཤེགས་བསམ་མི་ཁྱབ། ཅི་སྙེད་ས་ཡི་རྡུལ་
བས་གྲངས་མང་བ། གནས་འདིར་སྤྱན་འདྲེན་སྤྲིན་བཞིན་གཏིབས་ནས་སུ། སེམས་
ཅན་སྒྲིབ་སྦྱང་དོན་དུ་རྟེན་ལ་ཐིམ་གྱིན་གདན་ལ་བཞུགས། སྙིང་རྗེའི་མགྲོན་དུ་གྱུར་
པའི་རིགས་དྲུག་བར་མ་དོ་དང་བདུན། སྦྱིན་པ་གཏང་གནས་དམིགས་པའི་ཡུལ་
ཡིན་པས། གནས་འདིར་སྤྱན་འདྲེན་སྤྲིན་དང་རྩི་བཞིན་གཏིབས་ཏེ་འདུ། བདེར་
གཤེགས་མཆོད་གནས་མགྲོན་གྱི་བྱིན་བརླབས་ཀྱིས། མི་ཁོམ་ཞི་ནས་འུབ་འུབ་ལ་འུར་
འདུས། མགྲོན་གྱི་ནང་ནས་ལོག་བྱེད་བར་གཅོད་ཀུན། བདེར་གཤེགས་སྤྲུལ་པ་གཟི་
བརྗིད་ཁྲོ་བོའི་སྐུར་ཕྱུང་པས། ཚད་བསྒྲལ་ནང་ནས་མཚམས་བཅད་ཕྱིར་འབྱིན་པས།
མདའ་དང་རལ་གྲི་རྒྱལ་མཚན་རྣམས། རྟེན་ལ་ཐིམ་གྱིན་གདན་ལ་བཞུགས་སུ་
གསོལ། དེ་ནས་ཏིང་ངེ་འཛིན་གྱིས་སྤྱན་དྲངས་བཞུགས་སུ་གསོལ་བ་ནི། གོང་དུ་
སྨོས་པའི་བདེར་གཤེགས་སྐུ་མདོག་དང་རྒྱན་ཆ་མ་ནོར་བར། ནམ་མཁའི་ཁམས་
ནས་བསམ་གྱིས་མི་ཁྱབ་པར་བྱོན་ནས། སྐུ་གདུང་སྐུ་གཟུགས་གསུང་རབ་དང་།
དཀྱིལ་འཁོར་བུམ་པ་ལ་ཐིམ་ཞིང་གདན་ལ་བཞུགས་པར་ཏིང་ངེ་འཛིན་གྱིས་བཟུང་
524



མདོ་སྡེ།
མདོ་གཟེར་མིག
ངོ༌། །མགྲོན་རྣམ་པ་གཉིས་སྤྱན་དྲངས་ནས། རྒྱན་དང་རྟེན་ལ་བསྟིམ་གྱིན་གདན་ལ་
བཞུགས་སུ་གསོལ་བ་དང་། བྱིན་འབེབ་ཀྱིན་བདག་དང་གཉིས་སུ་མེད་པའི་འཕྲིན་
ལས་ཀྱི་དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས། མགྲོན་རིགས་རྣམ་གཉིས་སྤྱན་
དྲངས་ནས། རྟེན་ལ་བསྟིམས་ཤིང་གདན་ལ་བཀོད་པ་རྣམས་ལ། སྲི་ཞུ་གུས་པའི་
ཚུལ་གྱིས་གཙང་ཆུའི་ཁྲུས་དག་པར་གསོལ་བ་དང་། གཙང་རྫས་ཀྱི་དབང་པོ་གཙང་
བར་གསལ་བ་དང་། པད་ཤུན་གྱིས་རྡུལ་གསལ་བར་བྱ་བའི་ཕྱིར་ཕྱི་བར་མཛད་པ་
སྟེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་དང་། ཚིག་
བཤད་དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་གཙང་པར་བྱ་བ་ནི། གུས་
པ་དང་ལྡན་པའི་ཕྱག་རྒྱ་ཞེས་བྱ་སྟེ། གཡོན་པའི་འཁྱོར་བ་གནམ་ལ་བསྟན་ནས་ཕར་
ལ་བསྟབས། གཡས་པའི་སྤར་མོ་ས་ལ་བཀུག་ནས་ཚུལ་ལ་དྲངས་པའོ། །དེ་ནས་སྙིང་
པོས་གཙང་བར་མཛད་དེ། མཁའ་ཀློང་འགྱུར་ཨ་འོད་དཔག་བདལ། འོད་རིས་པ་
སྤྲོས་འབར་གསལ་ཟེར་མུ་རུམ་མུ་ལ་ཁྱབ་པར་རམ་ཁྱབ་པར་གདངས། ལན་བཞི་
བརྗོད་དོ། །དེ་ནས་རྫས་ཀྱིས་གཙང་བར་མཛད་དེ། དངུལ་དཀར་གྱི་ཕོ་སྙུངས་དང་།
དུང་གི་སོ་མང་དང་གསེར་གྱི་སྤུར་ལེན་དང་། རིན་པོ་ཆེའི་གཙག་བུ་དང་། གཡུའི་
པད་ལོ་དང༌། ལྕགས་ཀྱི་སྤུ་གྲི་ཆན་གྲི་དང་། པད་ཤུན་གྱི་རས་དཀར་དང༌། གཙང་
མའི་ཆབ་ལྔ་དང༌། ཟངས་ཁུག་གི་འཁོར་ལོ་དང༌། ཙན་དན་གྱི་སྨན་རྣམས་དང༌།
རིན་པོ་ཆེ་ཡིད་བཞིན་གྱི་གསལ་སྒོང་དང་། དེ་རྣམས་ཚང་པར་གསོགས་ཏེ། དེ་ནས་
ཚིག་བཤད་ཀྱི་གཙང་པར་བྱ་བ་ནི། ཚིགས་སུ་བཅད་དེ་གསུངས་པ། རིན་ཆེན་
གསལ་སྒོང་ཕྱི་བལྟས་ནང་གསལ་ནང་བལྟས་ཕྱི་གསལ་འདི། རྒྱལ་མཚན་རྩེ་ལ་མི་
ནུབ་མཚན་མའི་རྟགས་སུ་བཏགས་པ་ཡིས། བདེར་གཤེགས་འགྲོ་བའི་དོན་ལ་ཐུགས་
525



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྗེས་ལས་མཛད་བྱོན་པ་རྣམས། སྐུ་གདུང་སྐུ་གཟུགས་གསུང་རབ་དང་། དཀྱིལ་
འཁོར་བུམ་པ་དག་ལ་བསྟིམ་པ་རྣམས། དྭངས་པའི་ཆུ་ལ་གཟུགས་གསལ་ཅི་བཞིན་
དུ། མ་རྨོངས་ས་ས་སོ་སོར་ས་ལེ་གསལ། དེ་ལ་དྲི་མེད་རས་དཀར་གཙང་མ་མཛེས་
ལྡན་དྲུམ་ཤིང་མགུལ་དུ་བཏགས་པ་དེ། བདེར་གཤེགས་རྣམས་ལ་བག་ཆགས་རྡུལ་
གྱི་སྐྱོན་ལྟ་མི་མངའ་སྟེ། མ་རིག་རྨོངས་པའི་སེམས་ཅན་སྡུག་བསྔལ་ལུས་བླངས་
ཁམས་གསུམ་སེམས་ཅན་གྱི། བག་ཆགས་རྡུལ་དང་དྲི་མ་ལྗན་ལྗིན་མི་གཙང་ཕྱི་བའི་
ཕྱིར། དྲི་མེད་རས་དཀར་གཙང་མས་བདེར་གཤེགས་ཞལ་ཕྱིས་པ། སྙིང་རྗེའི་མགྲོན་
དུ་གྱུར་པའི་རིགས་དྲུག་སེམས་ཅན་རྣམས། མི་གཙང་སྐྱོན་གྱི་དྲི་མ་དག་ནས་ཤེལ་
སྒོང་བཞིན་དུ་གསལ། རིན་ཆེན་སྐྱོགས་ལྔར་གཙང་མའི་ཆབ་ལྔ་བླུགས་པ་འདིས།
བདེར་གཤེགས་རྣམས་ལ་བག་ཆགས་དྲི་མ་རྡུལ་གྱི་སྐྱོན་ལྟ་མི་མངའ་སྟེ། མ་རིག་
རྨོངས་པའི་སྡུག་བསྔལ་ལུས་བླངས་ཁམས་གསུམ་སེམས་ཅན་གྱི། བག་ཆགས་དྲི་མ་
ལྡན་ལྗིན་ཁྲུས་ཀྱིས་བཀྲུ་བའི་ཕྱིར། གཙང་མའི་ཆབ་ལྔས་བདེར་གཤེགས་སྐུ་ལ་ཚན་
བཏབ་ཁྲུས་གསོལ་བས། སྙིང་རྗེའི་མགྲོན་དུ་གྱུར་པའི་སེམས་ཅན་རྣམས། མི་གཙང་
སྐྱོན་གྱི་དྲི་མ་དག་ནས་ངོ་མཚར་ཆེ་བའི་རྟགས་རེ་བྱུང་། དགའ་ལྡན་ལྷ་ཡི་དད་པས་
ཕུལ་བའི་བདུད་རྩིའི་ཆུ། གསེར་སྐྱོགས་ནང་ནས་ཁྲུས་གསོལ་བས། བདེར་གཤེགས་
རྣམས་ཀྱི་བྱིན་རླབས་ཀྱིས། སེམས་ཅན་རྣམས་ལ་འོད་དུ་གསལ། གཉན་གྱི་རྒྱལ་པོ་
གསལ་བ་འོད་ལྡན་གྱི་དད་པས་ཕུལ་བ་ཡི། ཀློང་ལས་བབ་པ་ཆར་པའི་ཆུ། གཡུ་
སྐྱོགས་ནང་ནས་ཁྲུས་གསོལ་བས། བདེར་གཤེགས་རྣམས་ཀྱི་བྱིན་རླབས་ཀྱིས།
སེམས་ཅན་རྣམས་ལ་ཟེར་དུ་འཕྲོ། བརྒྱ་བྱིན་ལྷ་ཡི་དད་པས་ཕུལ་བ་ཡི། འདོད་འཇོ་
བ་དཀར་འོ་མའི་ཆུ། དངུལ་སྐྱོགས་ནང་ནས་ཁྲུས་གསོལ་བས། བདེར་གཤེགས་
རྣམས་ཀྱི་བྱིན་རླབས་ཀྱིས། སེམས་ཅན་རྣམས་ལ་སྡུག་བསྔལ་ནད་རྣམས་ཡོད་པ་
526



མདོ་སྡེ།
མདོ་གཟེར་མིག་
༼ཁ༽
བྱང་། ཀླུ་རྒྱལ་འཇོག་པོའི་དད་པས་ཕུལ་བ་ཡི། རྒྱ་མཚོ་གླིང་དགུ་བསྐྱེད་པའི་ཆུ།
ལྕགས་སྐྱོགས་ནང་ནས་ཁྲུས་གསོལ་བས། བདེར་གཤེགས་རྣམས་ཀྱི་བྱིན་རླབས་ཀྱིས།
སེམས་ཅན་རྣམས་ལ་མེ་ཏོག་པད་ལོ་སྐྱེས། ཀོང་ཙེ་ལ་སོགས་མི་རྣམས་དད་པས་
ཕུལ་བའི་ཆུ། གསོས་ཀྱི་ཆུ་བོ་ཆུ་ཕྲན་ཆུ་མིག་བབ་པ་རྣམས། ཟངས་སྐྱོགས་ནང་ནས་
ཁྲུས་གསོལ་བས། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་རྣམས་ལ་
སྐོམ་པའི་གདུང་བ་ཐམས་ཅད་ཚིམ། རིན་ཆེན་གསལ་སྒོང་དྭངས་པའི་ནང་འདི་ན།
བདེར་གཤེགས་གཞལ་ཡས་ཁང་དུ་གསལ་བ་ལ། ཡོན་བདག་དད་པའི་སྟོབས་ཀྱིས་
སྦྱར་བ་ཡི། དུང་གི་སོ་མང་འདིས། བདེར་གཤེགས་དབུ་ལ་ཕྱིས་ཤིང་བཤད་ལྟ་མི་
འཚལ་ཏེ། སེམས་ཅན་མ་རིག་སྡིག་སྒྲིབ་སྦྱང་ཕྱིར་ཕྱིར་བཤད་པས། བདེར་གཤེགས་
རྣམས་ཀྱི་བྱིན་རླབས་ཀྱིས། སེམས་ཅན་རྣམས་ཀྱི་སྐྲ་དང་བ་སྤུ་ལ། པད་མ་དགུ་
བརྩེགས་མེ་ཏོག་ལམ་ལམ་སྐྱེས། རིན་ཆེན་གསལ་སྒོང་དྭངས་པའི་ནང་འདི་ན།
བདེར་གཤེགས་གཞལ་ཡས་ཁང་དང་གསལ་བ་ལ། ཡོན་བདག་དད་པའི་སྟོབས་
ཀྱིས་སྦྱར་བ་ཡི། ལྕགས་ཀྱི་སྤུ་གྲི་ཅན་གྲི་འདིས། བཞར་བྲེག་གཙུག་ཕུད་བཅད་ལྟ་མི་
འཚལ་ཏེ། སེམས་ཅན་མ་རིག་སྡིག་སྒྲིབ་སྦྱང་ཐབས་སུ། བཞར་བྲེག་གཙུག་ཕུད་
བཅད་བྱས་པས། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་འབྲས་བུ་
བཙལ་བའི་ཐབས། བདེར་གཤེགས་གཤེན་རབ་ཐུགས་རྗེ་ཡིས། ཁམས་གསུམ་ས་
དགུ་རྟེན་པ་གནས་ཀྱི་ས། གཡུང་དྲུང་གནམ་བཅུ་སྦྱོང་བ་ལམ་གྱི་གནས། བདེ་ཆེན་
བོན་དབྱིངས་ཕྱིན་པ་འབྲས་བུའི་གནས། དེ་རིང་འགྲོ་བ་འདུལ་གྱིན་དྲང་ཐབས་རེ་
བསྟན་པས། སེམས་ཅན་སྐལ་ལྡན་ལས་ཀྱི་འཕྲོ་ཡོད་དང་། བདེར་གཤེགས་གཡུང་
དྲུང་སེམས་དཔའ་ཅི་བཞིན་གྱུར། རྟེན་པ་གནས་གྱི་ས་ལ་བོན་ཕྱི་རྒྱུད་ལ་རབ་ཏུ་ཁྱིམ་
སྤངས་ནས་བྱུང་པ་དང་། ལྕགས་ཀྱི་སྤུ་གྲིས་དབུ་བཞར་ནས་ན་བཟའ་པད་ལོ་རིས་
527



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དྲུག་གོན་པ་དང༌། སྦྱོང་བ་ལམ་གྱི་གནས་ལ་བར་ལྷ་འོད་གསལ་གཡུང་དྲུང་སེམས་
དཔའ་རྣམས། ལྷ་ལ་རབ་ཏུ་བྱུང་བ་མེད་པས། དབུ་སྐྲ་ལྕང་ལོ་དང་མ་བྲལ་བ།
དུང་གི་སོ་མང་གིས་དབུ་བཤད་པ་དང་། ན་བཟའ་འོད་ཟེར་སྣ་དྲུག་གྱོན་ནས། བོན་
ནང་རྒྱུད་ལ་ཐར་པ་ཐོབ་པ་དང་། ཕྱིན་པ་འབྲས་བུའི་གནས་ལ་བོན་ཕྱི་ནང་གསང་
རྒྱུད་ཀུན་ཀ་མཁྱེན་པའི་དུས་གསུམ་གྱི་བདེ་བར་གཤེགས་པ། འགྲོ་བའི་དོན་རྒྱ་ལག་
ཕྱད་པར་མཛད་པ་དབུ་སྐྲ་ལྕགས་ཀྱི་ཆན་གྲིས་བཞར་བ་དང་། གཙུག་ཕུད་སྣ་མང་
བཅིང་བསྒྱུར་བ་མང་པོར་གྱུར་ཏོ། །རིན་ཆེན་གསལ་སྒོང་དྭངས་པའི་ནང་འདི་ནས།
བདེར་གཤེགས་གཞལ་ཡས་ཁང་དང་གསལ་བ་ལ། ཡོན་བདག་དད་པའི་སྟོབས་
ཀྱིས་སྦྱར་བ་ཡི། གསེར་གྱི་སྦུར་ལེན་འདིས། སྤྱན་གྱི་དབང་པོ་དབྱེ་ཞིང་བསལ་ལྟ་མི་
འཚལ་ཏེ། སེམས་ཅན་མ་རིག་ལས་ཀྱི་འཁོར་བ་ཡི། ཆུ་བུར་མིག་བསལ་ཕྱིར་ཕྱེ་བས།
བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་རྣམས་ཀྱི་མིག་ལ་ནི།
གཟུགས་ཀྱི་མངོན་པར་ཤེས་པ་གསལ། སྣོད་བཅུད་ཐམས་ཅད་ཕྲ་རབ་རྡུལ་དུ་
འདུག་པ་མཐོང་། རིན་ཆེན་གསལ་སྒོང་དྭངས་པའི་ནང་འདི་ན། བདེར་གཤེགས་
གཞལ་ཡས་ཁང་དང་གསལ་བ་ལ། ཡོན་བདག་དད་པའི་སྟོབས་ཀྱིས་སྦྱར་བ་ཡི།
རིན་ཆེན་གཙག་པད་འདིས། སྙན་གྱི་དབང་པོ་དབྱེ་ཞིང་བསལ་ལྟ་མི་འཚལ་ཏེ།
སེམས་ཅན་མ་རིག་ལས་ཀྱི་འཁོར་བ་ཡི། གདོས་པའི་རྣ་བསལ་ཕྱིར་ཕྱེ་བས། བདེར་
གཤེགས་རྣམས་ཀྱི་བྱིན་རླབས་ཀྱིས། སེམས་ཅན་རྣམས་ཀྱི་རྣ་བ་ལ། སྒྲའི་མངོན་པར་
ཤེས་པ་གསལ། རིགས་དྲུག་སྣོད་བཅུད་སྒྲ་དང་བདེར་གཤེགས་གསུང་ངོ་ཕྱེད། རིན་
ཆེན་གསལ་སྒོང་དྭངས་པའི་ནང་འདི་ན། བདེར་གཤེགས་གཞལ་ཡས་ཁང་དང་
གསལ་བ་ལ། ཡོན་བདག་དད་པའི་སྟོབས་ཀྱིས་སྦྱར་བ་ཡི། གཡུ་ཡི་པད་ལོ་འདིས།
ཤངས་ཀྱི་དབང་པོ་དབྱེ་ཞིང་བསལ་ལྟ་མི་འཚལ་ཏེ། སེམས་ཅན་མ་རིག་ལས་ཀྱིས་
528



མདོ་སྡེ།
མདོ་གཟེར་མིག
འཁོར་བ་ཡི། གདོས་པའི་སྣ་བསལ་ཕྱིར་ཕྱེ་བས། བདེར་གཤེགས་རྣམས་ཀྱི་བྱིན་
རླབས་ཀྱིས། སེམས་ཅན་རྣམས་ཀྱི་སྣ་ལ་ཡང་། དྲིའི་མངོན་པར་ཤེས་པ་གསལ། དྲིའི་
བྱེ་བྲག་ཐམས་ཅད་སོ་སོར་ཕྱེད། རིན་ཆེན་གསལ་སྒོང་དྭངས་པའི་ནང་འདི་ན།
བདེར་གཤེགས་གཞལ་ཡས་ཁང་དང་གསལ་བ་ལ། ཡོན་བདག་དད་པའི་སྟོབས་
ཀྱིས་སྦྱར་བ་ཡི། ཟངས་ཁུག་འཁོར་ལོ་འདིས། ལྗགས་ཀྱི་དབང་པོ་དབྱེ་ཞིང་བསལ་
ལྟ་མི་མངའ་སྟེ། སེམས་ཅན་མ་རིག་ལས་ཀྱིས་འཁོར་བ་ཡི། གདོས་པའི་ལྕེ་བསལ་
ཕྱིར་ཕྱི་བས། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་རྣམས་ཀྱི་ལྕེ་ལ་
ནི། རོ་ཡི་མངོན་པར་ཤེས་པ་གསལ། རོའི་བྱེ་བྲག་ཐམས་ཅད་སོ་སོར་ཕྱེད། རིན་ཆེན་
གསལ་སྒོང་དྭངས་པའི་ནང་འདི་ན། བདེར་གཤེགས་གཞལ་ཡས་ཁང་དང་གསལ་
བ་ལ། ཡོན་བདག་དད་པའི་སྟོབས་ཀྱིས་སྦྱར་བ་ཡི། ཙན་དན་སྨན་རྣམས་འདིས།
སྐུའི་དབང་པོ་དབྱེ་ཞིང་བསལ་ལྟ་མི་འཚལ་ཏེ། སེམས་ཅན་མ་རིག་ལས་ཀྱིས་འཁོར་
བ་ཡི། གདོས་པའི་ལུས་བསལ་ཕྱིར་ཕྱེ་བས། བདེར་གཤེགས་རྣམས་ཀྱི་བྱིན་རླབས་
ཀྱིས། སེམས་ཅན་རྣམས་ཀྱི་ལུས་ལ་ནི། རེག་བྱའི་མངོན་པར་ཤེས་པ་གསལ། རེག་
བྱའི་བྱེ་བྲག་ཐམས་ཅད་སོ་སོར་ཕྱེད། རིན་ཆེན་གསལ་སྒོང་དྭངས་པའི་ནང་འདི་ན།
བདེར་གཤེགས་གཞལ་ཡས་ཁང་དང་གསལ་བ་ལ། ཡོན་བདག་དད་པའི་སྟོབས་
ཀྱིས་སྦྱར་བ་ཡི། དངུལ་དཀར་ཕོ་སྙུངས་འདིས། ཡིད་ཀྱི་དབང་པོ་དབྱེ་ཞིང་བསལ་
ལྟ་མི་འཚལ་ཏེ། སེམས་ཅན་མ་རིག་ལས་ཀྱིས་འཁོར་བ་ཡི། རྨོངས་པའི་སེམས་
བསལ་ཕྱིར་ཕྱེ་བས། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་རྣམས་
ཀྱི་སེམས་ལ་ནི། དྲན་པའི་མངོན་པར་ཤེས་པ་གསལ། སྐྱེ་བ་སྔ་ཕྱི་ད་ལྟའི་གསུམ་གྱི་
རྒྱུ་གྱུར་རྒྱུ་འབྲས་སོ་སོར་ཕྱེད། དེ་ལྟར་དཔོན་གསས་མངའ་བདག་གཏོ་བུ་འབུམ་
སངས་ཀྱིས། སྤྱི་བཙན་སེམས་ཅན་མཐའ་དག་དང་། སྒོས་བཙན་ཀོང་ཙེ་འཕྲུལ་རྒྱལ་
520



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱིས། སྒྲིབ་སྦྱང་བསོད་ནམས་ཚོགས་བསགས་ཕྱིར། སྐུ་གདུང་སྐུ་གཟུགས་གསུང་
རབ་དང་། དཀྱིལ་འཁོར་བུམ་པ་དཔོན་གསས་ཉིད་རྣམས་ལ། བདེར་གཤེགས་སྤྱན་
དྲངས་ལྷའི་གཞལ་ཡས་ཁང་དུ་བྱིན་གྱིས་བརླབས། གཙང་ཆུ་གཙང་རྫས་པད་ཤུན་
ཞལ་ཕྱེས་རྣམས་ཀྱིས་སུ། གཙང་ཆུ་དག་པར་སྐུ་ཁྲུས་གསོལ། གཙང་རྫས་ཀྱི་དབང་
པོ་ཡང་བསལ་བར་མཛད། པད་ཤུན་གྱིས་སྐུ་དང་ཞལ་གྱི་རྡུལ་དང་དྲི་མ་ཕྱིས། རྒྱུ་
རྐྱེན་རྟེན་འབྲེལ་འཚོགས་པའི་ནུས་མཐུ་དང༌། དཔོན་གསས་ཤེས་རབ་དག་ཅིང་ཡོན་
བདག་བསམ་པ་དག་པ་དེས། གསུང་རབ་འབུམ་དང་ཁྲི་རུ་བྲིས་པ་ཡང་། བོན་གྱི་
སྐུ་དང་མཉམ་པར་བྱིན་གྱིས་བརླབས། སྐུ་གདུང་ལྕགས་རི་སྟོང་དང་རྩ་བརྒྱད་ཤེལ་
གྱི་ལྕོག་བཞི་ཡང་། ལོངས་སྤྱོད་རྫོགས་པའི་སྐུ་རུ་བྱིན་གྱིས་བརླབས། དཀར་ནག་
བཀྲ་གསལ་སྐུ་གདུང་སྟོང་དང་བརྒྱད། ཅིར་ཡང་སྤྲུལ་པའི་སྐུ་རུ་བྱིན་གྱིས་བརླབས།
དེ་ལྟར་བྱིན་གྱིས་བརླབས་པའི་ནུས་མཐུ་ཡིས། སེམས་ཅན་སྤྱི་བཙན་ལ་ཡང་དངོས་
གྲུབ་མངོན་དུ་ཕེབས། དཀྱིལ་འཁོར་བུམ་པ་དཔོན་གསས་ཉིད། འཁོར་བའི་བོན་
དང་མྱ་ངན་ལས་འདས་པའི་བོན། གཉིས་ཀ་གསལ་བར་ལྷ་ཡི་གཞལ་ཡས་ཁང་།
བུམ་པ་གཉིས་ཀ་བསྡུས་ནས་གཅིག་ཏུ་ཐིམ་གྱིན་ཡོངས་སུ་བསྐྱེད། དཔོན་གསས་
བུམ་པ་དབྱེར་མེད་ཐམས་ཅད་གསལ་འདེབས་སེམས་ཀྱི་སྤྲོ་བསྡུའོ། །དེ་ནས་ཏིང་ངེ་
འཛིན་གྱིས་གཙང་བར་མཛད་དེ། སྐུ་གདུང་སྐུ་གཟུགས་གསུང་རབ་དང་། བུམ་པ་
དཔོན་གསས་དཀྱིལ་འཁོར་དང་། མཐའ་ཡས་སེམས་ཅན་མང་པོ་རྣམས། གཉིས་སུ་
མེད་པར་རྣམ་པར་དག་ཅིང་། བདེ་བར་གཤེགས་པ་འོད་ཀྱིས་ཁེབས་པར་གཡོགས་
ནས། དེའི་ནང་ནས་བསྐོར་བ་དང་ལྷ་ཕྱག་གིས་མཚོན་ནས། སྐུ་གདུང་སྐུ་གཟུགས་
གསུང་རབ་དཀྱིལ་འཁོར་བུམ་པ་རྣམས་ཀྱང་མངའ་ཐོབ་འོད་གསལ་འགྲོ་བའི་དོན་རྒྱ་
ལག་ཕྱེད་ནུས་པར་ཏིང་ངེ་འཛིན་གྱིས་བཟུང་ངོ༌། །བདེ་བར་གཤེགས་པའི་ལྷ་གཤེན་
530



མདོ་སྡེ།
མདོ་གཟེར་མིག་
དབྱིངས་ནས་འགྲོ་བའི་དོན་ལ་སྤྱན་དྲངས་ནས། རྟེན་ལ་གཉིས་སུ་མེད་པར་བསྟིམ་
པ་ལ་གཙང་ཆུས་ཁྲུས་དག་པར་གསོལ་བ་དང༌། གཙང་རྫས་ཀྱིས་དབང་པོ་གཙང་
བར་བསལ་བ་དང་། པད་ཤུན་གྱིས་རྡུལ་ཕྱི་བའི་འཕྲིན་ལས་ཀྱི་དོན་བསྟན་པའོ། །
དེ་ནས་དཔོན་གསས་མངའ་བདག་གིས་མགྲོན་རིགས་རྣམ་པ་གཉིས་དབང་པོའི་
སྒོ་བསལ་དག་པའི་ཁྲུས་གསོལ། གསལ་བ་རུ་རྡུལ་ཕྱི་བའི་སྟེང་ལ་མངའ་དབུལ་ཞལ་
བསྲོ་བའི་དོན་གྱིས་ཕྱག་འཚལ་མཚན་བསྟོད་མཆོད་སྦྱིན་རྒྱས་པར་མཛད་དེ། དེ་
ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་དང་། ཚིག་བཤད་
དང༌། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་ཕྱག་འཚལ་མཚན་བསྟོད་མཆོད་པ་
ཕུལ་བ་ནི། བདུད་རྩི་རྒྱུན་སྦྲང་གི་ཕྱག་རྒྱ་ཞེས་བྱ་སྟེ། གཡོན་པའི་འཁྱོར་བ་གནམ་ལ་
བཟེད་ནས་མདུན་གྱི་ཐད་ཀར་ཕར་བརྐྱང་། གཡས་པའི་ལག་འགོ་བཀུག་ནས་སོར་
མོ་ཕྲལ་ཕྱེད་བརྐྱང་ཙམ་མདུན་དུ་མཛད་དོ། །དེ་ནས་སྙིང་པོས་ཕྱག་འཚལ་མཚན་
བསྟོད་མཆོད་པ་འབུལ་བ་མཛད་དེ། མུ་རྒྱས་མུ་བདལ་མུ་སྤྲོས་མུ་འོད་དཔག་མེད་
འོད་རུམ་ཟེར་གསལ་ཨ་ཧེ་འོ། །ལན་བཞི་བརྗོད། དེ་ནས་རྫས་ཀྱིས་ཕྱག་འཚལ་
མཚན་བསྟོད་མཆོད་པ་འབུལ་བར་མཛད་དེ། མངའ་བདག་གིས་ཤར་ཕྱོགས་ནས་
ལས་རྣམ་པ་གསུམ་གྱི་སྒོར་ཞུགས། སྐུའི་ལས་སུ་ཕྱག་རྒྱ། གསུང་གི་ལས་སུ་སྙིང་
པོ། ཐུགས་ཀྱི་ལས་སུ་ཏིང་ངེ་འཛིན་ནོ། །འཁོར་ཡིད་ཀྱི་ཁྱེའུ་ཆུང་ལ་སོགས་པ་རྣམས་
ཀྱིས། ལྷོ་ཕྱོགས་ནས་ཡོན་ཏན་གྱི་ལས་སུ་ཡོ་བྱད་བསྔོའོ། །ལྡན་པ་ལྔ་དང་འདོད་པ་
ལྔ། ཡར་མཆོད་པ་དང་མར་སྦྱིན་པ་བཤམས་སོ། །བྱང་ཕྱོགས་ནས་ཀོང་ཙེ་ལ་སོགས་
པའི་ཡོན་བདག་རྣམས་པུས་བཙུགས་ཐལ་སྦྱར་གུས་པའི་ཚུལ་ཕྱུང་ངོ༌། །གསེར་གྱི་
གཞོང་པ་མདུན་གྱི་དཀྱིལ་འཁོར་རྩར་བཟེད་དོ། །བ་དཀར་འོ་མ་ལ་སོགས་ཏེ། ཆབ་
གཙང་རྣམ་ལྔ་དང་། སྨན་དང་འབྲུ་དང་མེ་ཏོག་དང་། རིན་པོ་ཆེ་དང་ལྡན་པ་ལྔ་
531



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྣ་སྣ་ནས་བསྲེས་ཏེ། ཟངས་ཀྱི་གཞོང་པར་བླུགས་སོ། །ཡིད་ཀྱི་ཁྱེའུ་ཆུང་གིས་ཟངས་
ཀྱི་གཞོང་པ་ནས་དངུལ་གྱི་གཟར་བུས་བཅུས་ཀྱིན། གསེར་གྱི་གཞོང་པར་བླུགས་
ནས། ཕྱག་འཚལ་མཚན་བསྟོད་མཆོད་པ་འབུལ་ཞེས་བརྗོད་ཙམ་ན། བྱང་ཕྱོགས་
ཀྱི་ཡོན་བདག་རྣམས་ཀྱིས་ཀྱང༌། བདེར་གཤེགས་མཚན་བསྟོད་རེ་ལ་ཕྱག་རེ་བཙལ་
གྱིན་མེ་ཏོག་གཏོར་གྱིན་མཆོད་པ་འབུལ་ལོ། །དེ་ནས་ཚིག་བཤད་ཀྱིས་ཕྱག་འཚལ་
མཚན་བསྟོད་མཆོད་པ་འབུལ་བ་མཛད་དེ། བདེར་གཤེགས་སྟོང་རྩ་བརྒྱད་ལ་ཚིག་
བཞི་ཚིགས་སུ་བཅད་དེ་ཕུལ། ཕྱི་རབས་རྣམས་ལ་དཔེ་རུ་བསྟན་ནོ། །སྣོད་བཅུད་
འཇིག་རྟེན་མཐའ་ཡས་ལ། ནམ་མཁའ་ཅི་བཞིན་ཐུགས་རྗེས་ཁྱབ། སྟོང་པའི་འོད་
ཟེར་ཡིག་འབྲུ་གསལ། མདངས་ལྡན་པད་མ་དཀར་པོ་ལ། ཡུམ་ཆེན་ས་ཏྲིག་ཨེར་
སངས་ནི། སྐུ་མདོག་གསེར་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་།
གསེར་ལ་གསེར་གྱིས་རབ་ཏུ་མཛེས་པར་བརྒྱན། གཡས་ན་ཡི་གེ་དཔའ་བོ་འབྲུ་ལྔ་
བསྣམས། གཡོན་ན་སྣང་གསལ་གསེར་གྱི་མེ་ལོང་བསྣམས། སེང་ཆེན་བསྣོལ་བའི་
ཁྲི་ལ་བཞུགས། དུས་གསུམ་བདེར་གཤེགས་འབྱུང་བའི་ཡུམ། བྱིན་རླབས་གཟི་
བརྗིད་དབང་ལྡན་ལ། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་
སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། སྣོད་བཅུད་འཇིག་རྟེན་
མཐའ་ཡས་ན། ནམ་མཁའ་ཅི་བཞིན་ཐུགས་རྗེས་ཁྱབ། སྟོན་པའི་འོད་ཟེར་ཡིག་
འབྲུ་གསལ། མདངས་ལྡན་པད་མ་ལྗང་ཁུ་ལ། ལྷ་ཆེན་གཤེན་ལྷ་འོད་དཀར་ནི། སྐུ་
མདོག་ཤེལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་ཁང་། ཤེལ་ལ་ཤེལ་གྱི་
འོད་ཀྱིས་བརྒྱན། འཁོར་བའི་འདམ་ནས་འདྲེན་པའི་ཕྱིར། ཕྱག་མཚན་ཐུགས་རྗེའི་
ལྕགས་ཀྱུ་བསྣམས། གླང་ཆེན་བསྣོལ་བའི་ཁྲི་ལ་བཞུགས། ཡེ་ཤེས་ལྷ་ཆེན་ཐུགས་རྗེ་
ཅན། ཐུགས་རྗེའི་གཟི་བརྗིད་དབང་ལྡན་ལ། བདག་དང་རྒྱུ་སྦྱོར་ཡོན་གྱི་བདག །
532



མདོ་སྡེ།
མདོ་གཟེར་མིག
མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ།
སྣོད་བཅུད་འཇིག་རྟེན་མཐའ་ཡས་ན། ནམ་མཁའ་ཅི་བཞིན་ཐུགས་རྗེས་ཁྱབ། སྟོང་
པའི་འོད་ཟེར་ཡིག་འབྲུ་གསལ། མདངས་ལྡན་པད་མ་དམར་པོ་ལ། སྲིད་པ་སངས་
པོ་འབུམ་ཁྲི་ནི། སྐུ་མདོག་དངུལ་གྱི་སྙིང་པོ་འདྲ། རྒྱན་དང་ཆ་ལུགས་གཞལ་ཡས་
ཁང་། དངུལ་ལ་དངུལ་གྱི་འོད་ཀྱིས་བརྒྱན། མི་ནུབ་དཔེ་དོན་བསྟན་པའི་ཕྱིར། ཕྱག་
མཚན་མི་ནུབ་རྒྱལ་མཚན་བསྣམས། ཁྱུང་ཆེན་བསྣོལ་བའི་ཁྲི་ལ་བཞུགས། ཐབས་
ཆེན་འགྲོ་བ་འདུལ་མཛད་པ། སྤྲུལ་པ་གཟི་བརྗིད་དབང་ལྡན་ལ། བདག་དང་རྒྱུ་
སྦྱོར་ཡོན་བདག་དང༌། མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་
བསྟོད་མཆོད་པ་འབུལ། སྣོད་བཅུད་འཇིག་རྟེན་མཐའ་ཡས་ན། ནམ་མཁའ་ཅི་
བཞིན་ཐུགས་རྗེས་ཁྱབ། སྟོང་པའི་འོད་ཟེར་ཡིག་འབྲུ་གསལ། མདངས་ལྡན་པད་མ་
སྔོན་པོ་ལ། སྟོན་པ་གཤེན་རབ་མི་བོ་ནི། སྐུ་མདོག་རིན་པོ་ཆེ་ལྟར་བཀྲ། རྒྱན་དང་
ཆ་ལུགས་གཞལ་ཡས་ཁང་། རིན་ཆེན་ཉིད་ལ་ཉིད་ཀྱིས་བརྒྱན། མི་ཤེས་རྨོངས་པ་
བསྟན་པའི་ཕྱིར། ཕྱག་མཚན་གསེར་གྱི་ཆག་ཤིང་བསྣམས། དབང་བསྒྱུར་འཁོར་ལོའི་
ཁྲི་ལ་བཞུགས། ཤེས་རབ་མི་ཤེས་འདྲེན་མཛད་པ། འོད་ཟེར་གཟི་བརྗིད་དབང་ལྡན་
ལ། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་
འཚལ་མཚན་བསྟོད་མཆོད་པ་འབུལ། དེ་ལྟར་ཁྱབ་པའི་གཙོ་བོ་ལ། ཕྱག་འཚལ་
མཚན་བསྟོད་མཆོད་པ་འབུལ། །
དེ་ནས་འཁོར་སྟོང་ལ་ཕྱོགས་བཅུར་ལྷ་ཕྱག་འཚལ་མཚན་བསྟོད་མཆོད་པ་འབུལ་
ལོ། །སྟོང་གསུམ་འཇིག་རྟེན་ཤར་ཕྱོགས་ནས། དབྱིངས་ཆེན་འབྱམས་ཡས་ནག་པོའི་
ཀློང་། རིན་ཆེན་འབར་བའི་གཅལ་བཀྲམ་ལ། འོད་ཆེན་གཞའ་ཚོན་བསྐོར་བའི་གླིང་།
གདན་ཆེན་གཡུང་དྲུང་བཏིངས་པའི་སྟེང་། མི་འགྱུར་གདན་ཆེན་གཡུང་དྲུང་གི། གྲུ་
533



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཁུགས་ཤར་ཕྱོགས་དཀར་པོ་ལ། ཡིག་འབྲུ་ཡཾ་གི་ཀློང་དཀྱིལ་ནས། འཁོར་བའི་སེམས་
ཅན་དྲང་བའི་ཕྱིར། བྱིན་གྱིས་རླབས་ལས་བྱུང་བ་ཡི། ས་ཏྲིག་ཨེར་སངས་བྱིན་རླབས་
ལས། འགྲོ་བའི་དོན་དུ་བྱུང་བ་ཡི། སྐུ་ཡི་ལྷ་མོ་གཟི་བརྗིད་མཐའ་ཡས་མ། སྐུ་མདོག་
དཀར་འབར་དངུལ་གྱི་སྙིང་པོ་འདྲ། ཕྱག་མཚན་སྣང་གསལ་དངུལ་གྱི་མེ་ལོང་
བསྣམས། རྩལ་ཆེན་དངུལ་གྱི་སེང་གེའི་ཁྲི་ལ་བཞུགས། བདེར་གཤེགས་ལྷ་མོ་བྱིན་
རླབས་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་
ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་ལྷའི་གཞལ་ཡས་མཆོ
ག །ཤར་ཕྱོགས་མི་འགྱུར་གཡུ་དྲུང་གི། གྲུ་ཁུགས་བྱང་ཕྱོགས་ལྗང་ཁུ་ལ། ཡིག་འབྲུ་
རཾ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། བྱིན་གྱིས་བརླབས་
ལས་བྱུང་བ་ཡི། ས་ཏྲིག་ཨེར་སངས་བྱིན་རླབས་ལས། འགྲོ་བའི་དོན་དུ་བྱུང་བ་
ཡི། གསུང་གི་ལྷ་མོ་སྒྲ་དབྱངས་མདངས་ལྡན་མ། སྐུ་མདོག་ལྗང་འབར་ལྕགས་ཀྱི་
སྙིང་པོ་འདྲ། ཕྱག་མཚན་སྣང་གསལ་ལྕགས་ཀྱི་མེ་ལོང་བསྣམས། རྩལ་ཆེན་ལྕགས་
ཀྱི་སེང་གེའི་ཁྲི་ལ་བཞུགས། བདེར་གཤེགས་ལྷ་མོ་བྱིན་རླབས་ཅན། བདག་དང་
རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་
བསྟོད་མཆོད་པ་འབུལ། འོད་འབར་ལྷའི་གཞལ་ཡས་མཆོག །ཤར་ཕྱོགས་མི་འགྱུར་
གཡུང་དྲུང་གི། གྲུ་ཁུགས་ནུབ་ཕྱོགས་དམར་པོ་ལ། ཡིག་འབྲུ་ཁཾ་གི་ཀློང་དཀྱིལ་ནས།
འཁོར་བའི་སེམས་ཅན་དྲང་བའི་ཕྱིར། བྱིན་གྱིས་བརླབས་ལས་བྱུང་བ་ཡི། ས་ཏྲིག་
ཨེར་སངས་བྱིན་རླབས་ལས། འགྲོ་བའི་དོན་དུ་བྱུང་བ་ཡི། ཡོན་ཏན་གྱི་ལྷ་མོ་སྣང་
སྲིད་རྒྱས་མཛད་མ། སྐུ་མདོག་དམར་འབར་ཟངས་ཀྱི་སྙིང་པོ་འདྲ། ཕྱག་མཚན་
སྣང་གསལ་ཟངས་ཀྱི་མེ་ལོང་བསྣམས། རྩལ་ཆེན་ཟངས་ཀྱི་སེང་གེའི་ཁྲི་ལ་བཞུགས།
བདེར་གཤེགས་ལྷ་མོ་བྱིན་རླབས་ཅན། བདག་དང་རྒྱུ་སྦྱོར་ཡོན་གྱི་བདག །
534



མདོ་སྡེ།
མདོ་གཟེར་མིག་
མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ།
འོད་འབར་ལྷ་ཡི་གཞལ་ཡས་མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་
ལྷོ་ཕྱོགས་སྔོན་པོ་ལ། ཡིག་འབྲུ་སྲུ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་
བའི་ཕྱིར། བྱིན་གྱིས་བརླབས་ལས་བྱུང་པ་ཡི། ས་ཏྲིག་ཨེར་སངས་བྱིན་རླབས་ལས།
འགྲོ་བའི་དོན་དུ་བྱུང་བ་ཡི། འཕྲིན་ལས་ཀྱི་ལྷ་མོ་རྫུ་འཕྲུལ་ཡ་མ་ཟུང་། སྐུ་མདོག་སྔོ་
འབར་གཡུའི་སྙིང་པོ་འདྲ། ཕྱག་མཚན་སྣང་གསལ་གཡུའི་མེ་ལོང་བསྣམས། རྩལ་
ཆེན་གཡུའི་སེང་གེའི་ཁྲི་ལ་བཞུགས། བདེར་གཤེགས་ལྷ་མོ་བྱིན་རླབས་ཅན། བདག་
དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་
མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་མཆོག །ཤར་ཕྱོགས་མི་
འགྱུར་གཡུང་དྲུང་གི། དབུས་ཀྱི་སྙིང་པོ་སེར་པོ་ལ། ཡིག་འབྲུ་ཨོཾ་གྱི་ཀློང་དཀྱིལ་ནས།
འཁོར་བའི་སེམས་ཅན་དྲང་བའི་ཕྱིར། བྱིན་གྱིས་བརླབས་ལས་བྱུང་བ་ཡི། ས་ཏྲིག་
ཨེར་སངས་བྱིན་རླབས་ལས། འགྲོ་བའི་དོན་དུ་བྱུང་བ་ཡི། ཐུགས་ཀྱི་ལྷ་མོ་ཀུན་རིག་
བློ་གསལ་མ། སྐུ་མདོག་སེར་འབར་གསེར་གྱི་སྙིང་པོ་འདྲ། ཕྱག་མཚན་སྣང་གསལ་
གསེར་གྱི་མེ་ལོང་བསྣམས། རྩལ་ཆེན་གསེར་གྱི་སེང་གེའི་ཁྲི་ལ་བཞུགས། བདེར་
གཤེགས་ལྷ་མོ་བྱིན་རླབས་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་
སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། དེ་ལྟར་ཤར་
ཕྱོགས་ཀྱི་ལྷ་མོ་གཉིས་བཅུ་རྩ་ལྔ་དེས་ཡོ་འགྲེའོ། །
སྟོང་གསུམ་འཇིག་རྟེན་ཤར་ཕྱོགས་ན། དབྱིངས་ཆེན་འབྱམས་ཡས་ནག་པོའི་ཀློང་།
རིན་ཆེན་འབར་བའི་གཅལ་བཀྲམ་ལ། འོད་ཆེན་གཞའ་ཚོན་བསྐོར་བའི་གླིང་།
གདན་ཆེན་གཡུང་དྲུང་བཏིངས་པའི་སྟེང་། མི་འགྱུར་གདན་ཆེན་གཡུང་དྲུང་གི། གྲུ་
ཁུགས་ཤར་ཕྱོགས་དཀར་པོ་ལ། ཡིག་འབྲུ་ཡཾ་གི་ཀློང་དཀྱིལ་ནས། འཁོར་བའི་སེམས་
535



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཅན་དྲང་བའི་ཕྱིར། ཐུགས་རྗེ་ལས་སུ་བསྐྱེད་པ་ཡི། གཤེན་ལྷ་འོད་དཀར་ཐུགས་
རྗེ་ལས། འགྲོ་བའི་དོན་དུ་བསྐྱེད་པ་ཡི། སྐུའི་ལྷ་ཆེན་གར་གསས་བཙན་པོ་ནི། སྐུ་
མདོག་དཀར་འབར་དངུལ་གྱི་སྙིང་པོ་འདྲ། ཕྱག་མཚན་ཐུགས་རྗེ་དངུལ་གྱི་ལྕགས་
ཀྱུ་བསྣམས། སྟོབས་ཆེན་དངུལ་གྱི་གླང་པོའི་ཁྲི་ལ་བཞུགས། བདེར་གཤེགས་ལྷ་ཆེན་
ཐུགས་རྗེ་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་
སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་
མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་བྱང་ཕྱོགས་ལྗང་ཁུ་ལ། ཡིག་
འབྲུ་རཾ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། ཐུགས་རྗེ་ལས་
སུ་བསྐྱེད་པ་ཡི། གཤེན་ལྷ་འོད་དཀར་ཐུགས་རྗེ་ལས། འགྲོ་བའི་དོན་དུ་བསྐྱེད་པ་ཡི།
གསུང་གི་ལྷ་ཆེན་གར་གསས་སྟོབས་དང་ཟེར། སྐུ་མདོག་ལྗང་འབར་ལྕགས་ཀྱི་སྙིང་
པོ་འདྲ། ཕྱག་མཚན་ཐུགས་རྗེ་ལྕགས་ཀྱི་ལྕགས་ཀྱུ་བསྣམས། སྟོབས་ཆེན་ལྕགས་ཀྱི་
གླང་པོའི་ཁྲི་ལ་བཞུགས། བདེར་གཤེགས་ལྷ་ཆེན་ཐུགས་རྗེ་ཅན། བདག་དང་རྒྱུ་སྦྱོར་
ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་
མཆོད་པ་འབུལ། འོད་འབར་ལྷ་ཡི་གཞལ་ཡས་མཆོག །ཤར་ཕྱོགས་མི་འགྱུར་གཡུང་
དྲུང་གི། གྲུ་ཁུགས་ནུབ་ཕྱོགས་དམར་པོ་ལ། ཡིག་འབྲུ་ཁཾ་གི་ཀློང་དཀྱིལ་ནས། འཁོར་
བའི་སེམས་ཅན་དྲང་བའི་ཕྱིར། ཐུགས་རྗེ་ལས་སུ་བསྐྱེད་པ་ཡི། གཤེན་ལྷ་འོད་དཀར་
ཐུགས་རྗེ་ལས། འགྲོ་བའི་དོན་དུ་བསྐྱེད་པ་ཡི། ཡོན་ཏན་གྱི་ལྷ་ཆེན། གར་གསས་
གཡོ་འགུལ་ཐང་པོ་ནི། སྐུ་མདོག་དམར་འབར་ཟངས་ཀྱི་སྙིང་པོ་འདྲ། ཕྱག་མཚན་
ཐུགས་རྗེ་ཟངས་ཀྱི་ལྕགས་ཀྱུ་བསྣམས། སྟོབས་ཆེན་ཟངས་ཀྱི་གླང་པོའི་ཁྲི་ལ་བཞུགས།
བདེར་གཤེགས་ལྷ་ཆེན་ཐུགས་རྗེ་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་
ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་
536



མདོ་སྡེ།
མདོ་གཟེར་མིག་
འབར་ལྷ་ཡི་གཞལ་ཡས་མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་ལྷོ་
ཕྱོགས་སྔོན་པོ་ལ། ཡིག་འབྲུ་སུ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་
ཕྱིར། ཐུགས་རྗེ་ལས་སུ་བསྐྱེད་པ་ཡི། གཤེན་ལྷ་འོད་དཀར་ཐུགས་རྗེ་ལས། འགྲོ་བའི་
དོན་དུ་བསྐྱེད་པ་ཡི། འཕྲིན་ལས་ཀྱི་ལྷ་ཆེན་གར་གསས་མཁའ་རྗེ་འོད་ཏང་ནི། སྐུ་
མདོག་སྔོ་འབར་གཡུའི་སྙིང་པོ་འདྲ། ཕྱག་མཚན་ཐུགས་རྗེ་གཡུ་ཡི་ལྕགས་ཀྱུ་བསྣམས།
སྟོབས་ཆེན་གཡུ་ཡི་གླང་པོའི་ཁྲི་ལ་བཞུགས། བདེར་གཤེགས་ལྷ་ཆེན་ཐུགས་རྗེ་ཅན།
བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་
འཚལ་མཚན་བསྟོད་མཆོད་པ་འབུལ། འོད་འབར་ལྷའི་གཞལ་ཡས་མཆོག །ཤར་
ཕྱོགས་མི་འགྱུར་གཡུང་དྲུང་གི། དབུས་ཀྱི་སྙིང་པོ་སེར་པོ་ལ། ཡིག་འབྲུ་ཨོཾ་གྱི་ཀློང་
དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། ཐུགས་རྗེ་ལས་སུ་བསྐྱེད་པ་ཡི།
གཤེན་ལྷ་འོད་དཀར་ཐུགས་རྗེ་ལས། འགྲོ་བའི་དོན་དུ་བསྐྱེད་པ་ཡི། ཐུགས་ཀྱི་ལྷ་ཆེན་
གར་གསས་གཤོག་རྩལ་རྗེ། སྐུ་མདོག་སེར་འབར་གསེར་གྱི་སྙིང་པོ་འདྲ། ཕྱག་མཚན་
ཐུགས་རྗེ་གསེར་གྱི་ལྕགས་ཀྱུ་བསྣམས། སྟོབས་ཆེན་གསེར་གྱི་གླང་པོའི་ཁྲི་ལ་བཞུགས།
བདེར་གཤེགས་ལྷ་ཆེན་ཐུགས་རྗེ་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་
ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། དེ་ལྟར་
ཤར་ཕྱོགས་ཀྱི་ལྷ་ཆེན་ཉི་ཤུ་རྩ་ལྔ་ཡོ་འགྲེའོ། ། །
སྟོང་གསུམ་འཇིག་རྟེན་ཤར་ཕྱོགས་ན། དབྱིངས་ཆེན་འབྱམས་ཡས་ནག་པོའི་ཀློང་།
རིན་ཆེན་འབར་བའི་གཅལ་བཀྲམ་ལ། འོད་ཆེན་གཞའ་ཚོན་བསྐོར་བའི་གླིང་།
གདན་ཆེན་གཡུང་དྲུང་བཏིངས་པའི་སྟེང་། མི་འགྱུར་གདན་ཆེན་གཡུང་དྲུང་གི། གྲུ་
ཁུགས་ཤར་ཕྱོགས་དཀར་པོ་ལ། ཡིག་འབྲུ་ཡཾ་གི་ཀློང་དཀྱིལ་ནས། འཁོར་བའི་སེམས་
ཅན་དྲང་བའི་ཕྱིར། སྤྲུལ་པ་ལས་སུ་སྲིད་པ་ཡི། སངས་པོ་འབུམ་ཁྲིའི་སྤྲུལ་པ་ལས།
༢༢
537



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
འགྲོ་བའི་དོན་དུ་སྲིད་པ་ཡི། སྐུ་ཡི་སྲིད་པ་ཡེ་སངས་དཀར་པོ་ནི། སྐུ་མདོག་དཀར་
འབར་དངུལ་གྱི་སྙིང་པོ་འདྲ། ཕྱག་མཚན་མི་ནུབ་དངུལ་གྱི་རྒྱལ་མཚན་བསྣམས།
རླབས་ཆེན་དངུལ་གྱི་བྱ་ཁྱུང་ཁྲི་ལ་བཞུགས། བདེར་གཤེགས་སྲིད་པ་སྤྲུལ་པ་ཅན།
བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་
འཚལ་མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་མཆོག །ཤར་
ཕྱོགས་མི་འགྱུར་གཡུང་དྲུང་གི། གྲུ་ཁུགས་བྱང་ཕྱོགས་ལྗང་ཁུ་ལ། ཡིག་འབྲུ་རཾ་གྱི་
ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། སྤྲུལ་པའི་ལས་སུ་སྲིད་པ་ཡི།
སངས་པོ་འབུམ་ཁྲིའི་སྤྲུལ་པ་ལས། འགྲོ་བའི་དོན་དུ་སྲིད་པ་ཡི། གསུང་གི་སྲིད་པ་
ཡེ་བདལ་མུ་ཁྲི་ནི། སྐུ་མདོག་ལྗང་འབར་ལྕགས་ཀྱི་སྙིང་པོ་འདྲ། ཕྱག་མཚན་མི་ནུབ་
ལྕགས་ཀྱི་རྒྱལ་མཚན་བསྣམས། རླབས་ཆེན་ལྕགས་ཀྱི་བྱ་ཁྱུང་ཁྲི་ལ་བཞུགས། བདེར་
གཤེགས་སྲིད་པ་སྤྲུལ་པ་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་
སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་
ལྷ་ཡི་གཞལ་ཡས་མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་ནུབ་ཕྱོགས་
དམར་པོ་ལ། ཡིག་འབྲུ་ཁཾ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར།
སྤྲུལ་པ་ལས་སུ་སྲིད་པ་ཡི། སངས་པོ་འབུམ་ཁྲིའི་སྤྲུལ་པ་ལས། འགྲོ་བའི་དོན་དུ་སྲིད་
པ་ཡི། ཡོན་ཏན་གྱི་སྲིད་པ་དཀར་དང་རྗེ་ཕྱེད་པ་ནི། སྐུ་མདོག་དམར་འབར་ཟངས་
ཀྱི་སྙིང་པོ་འདྲ། ཕྱག་མཚན་མི་ནུབ་ཟངས་ཀྱི་རྒྱལ་མཚན་བསྣམས། རླབས་ཆེན་
ཟངས་ཀྱི་བྱ་ཁྱུང་ཁྲི་ལ་བཞུགས། བདེར་གཤེགས་སྲིད་པ་སྤྲུལ་པ་ཅན། བདག་དང་
རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་
བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་མཆོག །ཤར་ཕྱོགས་མི་འགྱུར་
གཡུང་དྲུང་གི། གྲུ་ཁུགས་ལྷོ་ཕྱོགས་སྔོན་པོ་ལ། ཡིག་འབྲུ་ཧཱུཾ་གྱི་ཀློང་དཀྱིལ་ནས།
538



མདོ་སྡེ།
མདོ་གཟེར་མིག །
འཁོར་བའི་སེམས་ཅན་དྲང་བའི་ཕྱིར། སྤྲུལ་པ་ལས་སུ་སྲིད་པ་ཡི། སངས་པོ་འབུམ་
ཁྲིའི་སྤྲུལ་པ་ལས། འགྲོ་བའི་དོན་དུ་སྲིད་པ་ཡི། འཕྲིན་ལས་ཀྱི་སྲིད་པ་ཤེས་བཞིན་
ཐང་པོ་ནི། སྐུ་མདོག་སྔོ་འབར་གཡུ་ཡི་སྙིང་པོ་འདྲ། ཕྱག་མཚན་མི་ནུབ་གཡུ་ཡི་རྒྱལ་
མཚན་བསྣམས། རླབས་ཆེན་གཡུ་ཡི་བྱ་ཁྱུང་ཁྲི་ལ་བཞུགས། བདེར་གཤེགས་སྲིད་
པ་སྤྲུལ་པ་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་
སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་
མཆོག །ཤར་ཕྱོགས་མི་འགྱུར་གཡུང་དྲུང་གི། དབུས་ཀྱི་སྙིང་པོ་སེར་པོ་ལ། ཡིག་འབྲུ་
ཨོཾ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། སྤྲུལ་པ་ལས་སུ་སྲིད་
པ་ཡི། སངས་པོ་འབུམ་ཁྲིའི་སྤྲུལ་པ་ལས། འགྲོ་བའི་དོན་དུ་སྲིད་པ་ཡི། ཐུགས་ཀྱི་
སྲིད་པ་འཕྲུལ་ཏོག་ཀློང་དང་རྗེ། སྐུ་མདོག་སེར་འབར་གསེར་གྱི་སྙིང་པོ་འདྲ། ཕྱག་
མཚན་མི་ནུབ་གསེར་གྱི་རྒྱལ་མཚན་བསྣམས། རླབས་ཆེན་གསེར་གྱི་བྱ་ཁྱུང་ཁྲི་ལ་
བཞུགས། བདེར་གཤེགས་སྲིད་པ་སྤྲུལ་པ་ཅན། བདག་དང་རྒྱུ་སྦྱོར་ཡོན་གྱི་བདག །
མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ།
དེ་ལྟར་ཤར་ཕྱོགས་ཀྱི་སྲིད་པ་ཉི་ཤུ་རྩ་ལྔ་ཡོ་འགྲེའོ། ། །
སྟོང་གསུམ་འཇིག་རྟེན་ཤར་ཕྱོགས་ན། དབྱིངས་ཆེན་འབྱམས་ཡས་ནག་པོའི་ཀློང་།
རིན་ཆེན་འབར་བའི་གཅལ་བཀྲམ་ལ། འོད་ཆེན་གཞའ་ཚོན་བསྐོར་བའི་གླིང་།
གདན་ཆེན་གཡུང་དྲུང་བཏིངས་པའི་སྟེང༌། མི་འགྱུར་གདན་ཆེན་གཡུང་དྲུང་གི།
གྲུ་ཁུགས་ཤར་ཕྱོགས་དཀར་པོ་ལ། ཡིག་འབྲུ་ཡཾ་གྱི་ཀློང་དཀྱིལ་ནས། འཁོར་བའི་
སེམས་ཅན་དྲང་བའི་ཕྱིར། འོད་ཟེར་ལས་སུ་བཀྱེ་བ་ཡི། སྟོན་པ་གཤེན་རབ་འོད་
ཟེར་ལས། འགྲོ་བའི་དོན་དུ་བཀྱེ་བ་ཡི། སྐུའི་གཤེན་རབ་ལྡེ་བོ་གསུང་ཆེན་ནི། སྐུ་
མདོག་དཀར་འབར་དངུལ་གྱི་སྙིང་པོ་འདྲ། ཕྱག་མཚན་རིན་ཆེན་དངུལ་གྱི་ཆག་ཤིང་
539



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསྣམས། དབང་བསྒྱུར་དངུལ་གྱི་འཁོར་ལོའི་ཁྲི་ལ་བཞུགས། བདེར་གཤེགས་གཤེན་
རབ་འོད་ཟེར་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་
སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་
མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་བྱང་ཕྱོགས་ལྗང་ཁུ་ལ། ཡིག་
འབྲུ་རཾ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། འོད་ཟེར་ལས་སུ་
བཀྱེ་བ་ཡི། སྟོན་པ་གཤེན་རབ་འོད་ཟེར་ལས། འགྲོ་བའི་དོན་དུ་བཀྱེ་བ་ཡི། གསུང་
གི་གཤེན་རབ་ལྡེ་གསང་འོད་འབར་ནི། སྐུ་མདོག་ལྗང་འབར་ལྕགས་ཀྱི་སྙིང་པོ་འདྲ།
ཕྱག་མཚན་རིན་ཆེན་ལྕགས་ཀྱི་ཆག་ཤིང་བསྣམས། དབང་སྒྱུར་ལྕགས་ཀྱི་འཁོར་ལོའི་
ཁྲི་ལ་བཞུགས། བདེར་གཤེགས་གཤེན་རབ་འོད་ཟེར་ཅན། བདག་དང་རྒྱུ་སྦྱོར་ཡོན་
གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་
པ་འབུལ། འོད་འབར་ལྷའི་གཞལ་ཡས་མཆོག །ཤར་ཕྱོགས་མི་འགྱུར་གཡུང་དྲུང་
གི། གྲུ་ཁུགས་ནུབ་ཕྱོགས་དམར་པོ་ལ། ཡིག་འབྲུ་ཁཾ་གི་ཀློང་དཀྱིལ་ནས། འཁོར་བའི་
སེམས་ཅན་དྲང་བའི་ཕྱིར། འོད་ཟེར་ལས་སུ་བཀྱེ་བ་ཡི། སྟོན་པ་གཤེན་རབ་འོད་ཟེར་
ལས། འགྲོ་བའི་དོན་དུ་བཀྱེ་བ་ཡི། ཡོན་ཏན་གྱི་གཤེན་རབ་ལེགས་པ་ཀུན་འབྱུང་ནི།
སྐུ་མདོག་དམར་འབར་ཟངས་ཀྱི་སྙིང་པོ་འདྲ། ཕྱག་མཚན་རིན་ཆེན་ཟངས་ཀྱི་ཆག་
ཤིང་བསྣམས། དབང་སྒྱུར་ཟངས་ཀྱི་འཁོར་ལོའི་ཁྲི་ལ་བཞུགས། བདེར་གཤེགས་
གཤེན་རབ་འོད་ཟེར་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་
ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། འོད་འབར་ལྷ་ཡི་
གཞལ་ཡས་མཆོག །ཤར་ཕྱོགས་མི་འགྱུར་གཡུང་དྲུང་གི། གྲུ་ཁུགས་ལྷོ་ཕྱོགས་སྔོན་
པོ་ལ། ཡིག་འབྲུ་སྲུ་གྱི་ཀློང་དཀྱིལ་ནས། འཁོར་བའི་སེམས་ཅན་དྲང་བའི་ཕྱིར། འོད་
ཟེར་ལས་སུ་བཀྱེ་བ་ཡི། སྟོན་པ་གཤེན་རབ་འོད་ཟེར་ལས། འགྲོ་བའི་དོན་དུ་བཀྱེ་
540



མདོ་སྡེ།
མདོ་གཟེར་མིག
བ་ཡི། འཕྲིན་ལས་ཀྱི་གཤེན་རབ་སྙོམས་པར་ལྷུན་གྲུབ་ནི། སྐུ་མདོག་སྔོ་འབར་གཡུ་
ཡི་སྙིང་པོ་འདྲ། ཕྱག་མཚན་རིན་ཆེན་གཡུ་ཡི་ཆག་ཤིང་བསྣམས། དབང་སྒྱུར་གཡུ་
ཡི་འཁོར་ལོའི་ཁྲི་ལ་བཞུགས། བདེར་གཤེགས་གཤེན་རབ་འོད་ཟེར་ཅན། བདག་
དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་ཅན་སྒྲིབ་སྦྱང་ཕྱིར། ཕྱག་འཚལ་
མཚན་བསྟོད་མཆོད་པ་འབུལ། འོད་འབར་ལྷ་ཡི་གཞལ་ཡས་མཆོག །ཤར་ཕྱོགས་མི་
འགྱུར་གཡུང་དྲུང་གི། དབུས་ཀྱི་སྙིང་པོ་སེར་པོ་ལ། ཡིག་འབྲུ་ཨོཾ་གྱི་ཀློང་དཀྱིལ་ནས།
འཁོར་བའི་སེམས་ཅན་དྲང་བའི་ཕྱིར། འོད་ཟེར་ལས་སུ་བཀྱེ་བ་ཡི། སྟོན་པ་གཤེན་
རབ་འོད་ཟེར་ལས། འགྲོ་བའི་དོན་དུ་བཀྱེ་བ་ཡི། ཐུགས་ཀྱི་གཤེན་རབ་ཐང་མ་འོད་
རྒྱས་ནི། སྐུ་མདོག་སེར་འབར་གསེར་གྱི་སྙིང་པོ་འདྲ། ཕྱག་མཚན་རིན་ཆེན་གསེར་གྱི་
ཆག་ཤིང་བསྣམས། དབང་སྒྱུར་གསེར་གྱི་འཁོར་ལོའི་ཁྲི་ལ་བཞུགས། བདེར་གཤེགས་
གཤེན་རབ་འོད་ཟེར་ཅན། བདག་དང་རྒྱུ་སྦྱོར་ཡོན་གྱི་བདག །མཐའ་ཡས་སེམས་
ཅན་སྒྲིབ་སྦྱང་ཕྱིར། ཕྱག་འཚལ་མཚན་བསྟོད་མཆོད་པ་འབུལ། དེ་ལྟར་ཤར་ཕྱོགས་
ཀྱི་གཤེན་རབ་ཉི་ཤུ་རྩ་ལྔ་ཡོ་འགྲེའོ། །
ཤར་ཕྱོགས་སྟོང་གསུམ་འཇིག་རྟེན་དང་། སྟོང་གསུམ་འཇིག་རྟེན་ཕར་འདས་ན།
འཇིག་རྟེན་ཁམས་ཀྱང་བསམ་ལས་འདས། བདེར་གཤེགས་སྐུ་ཡང་བསམ་མི་ཁྱབ།
ཅི་སྙེད་ས་ཡི་རྡུལ་བས་གྲངས་མང་བས། འགྲོ་བའི་དོན་མཛད་བདེར་གཤེགས་སྐུ་
རྣམས་ལ། ལུས་ངག་ཡིད་ཀྱི་སྒོ་ནས་ཐང་བཅད་ནས། སེམས་ཅན་སྒྲིབ་པ་སྦྱང་བའི་
ཕྱིར། ཕྱག་འཚལ་མཚན་བསྟོད་མཆོད་པ་འབུལ། དེ་ལྟར་ཡང་བདེར་གཤེགས་ལ་
མཆོད་པ་ཕུལ་ཏེ། །
དེ་ནས་མར་སེམས་ཅན་ལ་སྦྱིན་པ་དོན་རྣམ་པ་ལྔ་བཏང་སྟེ། ཕྱག་རྒྱ་ཐལ་སྦྱོར་
སྙིང་ཀར་གཏད། ངན་སོང་དོང་སྤྲུགས་སྙིང་པོ་བརྗོད། ཡས་སྟགས་རྫས་ཀྱི་གཏོར་
541



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མ་བཏང་། ཚིག་བཤད་ཚིགས་སུ་བཅད་དེ་བརྗོད། ཨོཾ་བདག་གི་ཏིང་འཛིན་སྟོབས་
མཆོག་དང༌། བདེར་གཤེགས་བརྒྱ་ཡི་བྱིན་རླབས་དང་། སྙིང་པོ་སྔགས་ཀྱི་ནུས་མཐུ་
དང༌། ཡོན་བདག་བསམ་པ་དག་པ་ཡིས། འདོད་པ་ལྔའི་ཡས་སྟགས་འདི། དམྱལ་
བའི་གནས་སུ་ཕྱིན་པར་ཤོག །སྟོབས་མཆོག་དེ་རྣམས་འདུས་པ་ཡིས། ཚ་གྲང་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ཡི་དྭགས་གནས་སུ་ཕྱིན་པར་
ཤོག །སྟོབས་མཆོག་དེ་རྣམས་འདུས་པ་ཡིས། བཀྲེས་སྐོམ་སྡུག་བསྔལ་ཞི་བར་ཤོག །
བླ་མེད་གོ་འཕང་ཐོབ་པར་ཤོག །བྱོལ་སོང་གནས་སུ་ཕྱིན་པར་ཤོག །སྟོབས་མཆོག་
དེ་རྣམས་འདུས་པ་ཡིས། གླེན་ལྐུགས་སྡུག་བསྔལ་ཞི་བར་ཤོག །བླ་མེད་གོ་འཕང་
ཐོབ་པར་ཤོག །མི་ཡི་གནས་སུ་ཕྱིན་པར་ཤོག །སྟོབས་མཆོག་དེ་རྣམས་འདུས་པ་
ཡིས། འཕོ་འགྱུར་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷ་
མིན་གནས་སུ་ཕྱིན་པར་ཤོག །སྟོབས་མཆོག་དེ་རྣམས་འདུས་པ་ཡིས། འཐབ་རྩོད་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །ལྷ་ཡི་གནས་སུ་ཕྱིན་པར་
ཤོག །སྟོབས་མཆོག་དེ་རྣམས་འདུས་པ་ཡིས། ཕམ་ལྟུང་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །མཆོད་སྦྱིན་རྒྱས་པའི་བྱིན་རླབས་ཀྱིས། བར་མ་དོ་ཡི་
སེམས་ཅན་རྣམས། གནས་ངན་ལེན་པའི་སྒོ་ཆོད་ནས། མི་ལུས་གཙང་མར་སྐྱེ་བར་
ཤོག །མི་ལུས་གཙང་མར་སྐྱེས་ནས་ཀྱང་། སྟོན་པའི་ཞལ་མཐོང་གསུང་ཐོས་ཤོག །དེ་
ལ་སྒྲིབ་གཉིས་སྦྱང་ཚོགས་གཉིས་རྫོགས་ཏེ། བླ་མེད་གོ་འཕང་ཐོབ་པར་ཤོག །དེ་
ནས་ཏིང་ངེ་འཛིན་གྱིས་ཕྱག་འཚལ་བ་དང་། མཆོད་པ་འབུལ་བ་དང་། སྦྱིན་པ་
བཏང་བར་མཛད་དེ། བདེར་གཤེགས་སེམས་ཅན་གཉིས་ཀ་མཆོད་པས་མཉེས་ཅིང་
སྦྱིན་པས་ཚིམ་པར་གྱུར་ནས། གཉིས་མེད་གཅིག་ལ་མཉམ་པར་ཏིང་ངེ་འཛིན་གྱིས་
བཟུང་ངོ༌། །མཆོད་སྦྱིན་རྒྱས་པ་དེ་ཡི་ཡོན་ཏན་གྱིས། ཀོང་ཙེ་ལ་སོགས་སེམས་ཅན་
542



མདོ་སྡེ། །
མདོ་གཟེར་མིག་
བསམ་པ་དག་པ་རྣམས། སྒྲིབ་བྱང་མངོན་པར་ཤེས་པ་གསལ་གྱིན་རྫུ་འཕྲུལ་རྐང་
པ་ཐོབ། མེ་ཏོག་ཆར་དང་གཞའ་ཚོན་འོད་ཀྱང་བྱུང་། དེ་ལ་སེམས་ཅན་ཀུན་ཀྱང་
དད་པ་སྐྱེས། སྐུ་གདུང་རྣམས་ཀྱི་མངའ་ཡང་ཐོབ། སྐུ་གཟུགས་རྣམས་ཀྱང་བདེར་
གཤེགས་ཞལ་དུ་ལྷག་ལྷག་སྟོན། གསུང་རབ་རྣམས་ཀྱང་ཞལ་དྲོ་རང་གསུང་རང་
གིས་སྒྲོགས། དཀྱིལ་འཁོར་བུམ་པ་དཔོན་གསས་ཀྱང་། ས་ལས་འཕགས་ནས་འོད་
དུ་གསལ། ཕྱོགས་བཅུའི་འཇིག་རྟེན་ཀུན་ཏུ་གསལ། སྒྲ་སྙན་གྲགས་ཀྱིན་འོད་ཟེར་
འཕྲོས། དེ་ལྟར་ཤར་ནས་བཟུང་ནས། བྱང་དང་ནུབ་དང་ལྷོ་དང་སྟེང་དང༌། བྱང་
ཤར་དང་བྱང་ནུབ་དང་ལྷོ་ནུབ་ལྷོ་ཤར་དང་། འོག་དང་ཡོ་ཤར་ཕྱོགས་ཅི་བཞིན་དུ་
འགྲེའོ། །བདེར་གཤེགས་སྟོང་གི་མཚན་ནི་གོང་དུ་ལེའུ་དགུ་པའི་ནང་དུ་སྨོས་སོ། །
བདེར་བར་གཤེགས་པ་ལ་མཆོད་པ་འབུལ་བ་དང་། སེམས་ཅན་རྣམས་ལ་སྦྱིན་པ་
བཏང་པ་དང་། སླད་མའི་སེམས་ཅན་རྣམས་ལ་དཔེ་བསྟན་པའི་འཕྲིན་ལས་ཀྱི་དོན་
བསྟན་པའོ། །
དེ་ནས་ཡང་དཔོན་གསས་མངའ་བདག་གིས། མཆོད་སྦྱིན་རྒྱས་པའི་རྟིང་ལ།།
སེམས་ཅན་སྡིག་ཆེན་དྲངས་པའི་ཕྱིར། ལྷ་ཕྱག་འཚལ་ནས་སྡིག་པ་བཤགས་པ་
མཛད་དེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང༌། རྫས་དང་།
ཚིག་བཤད་དང༌། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་སྡིག་པ་བཤགས་པ་
ནི། གུས་པ་མོས་བཏུད་ཀྱི་ཕྱག་རྒྱ་ཡི་ཞེས་བྱ་སྟེ། ཐལ་མོ་སྦྱར་ནས་དཔྲལ་བར་གཏད་
དོ། །དེ་ནས་སྙིང་པོས་སྡིག་པ་བཤགས་པ་ནི། ངན་སོང་དོང་སྤྲུག་གི་སྙིང་པོ་ལན་
བཞི་བརྗོད། དེ་ནས་རྫས་ཀྱིས་སྡིག་པ་བཤགས་པ་སྟེ། ལུས་ངག་ཡིད་གསུམ་གུས་
པའི་ཕྱག་འཚལ། དེ་ནས་ཚིག་བཤད་ཀྱི་ཚིགས་སུ་བཅད་དེ་སྡིག་པ་བཤགས་ཏེ། སྐྱེ་
བ་དང་པོ་དཔག་ཏུ་མེད་པ་ནས། ད་ལྟ་འཁོར་བའི་སྡུག་བསྔལ་ལུས་བླང་འདིར། མི་
543



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དགེ་སྡིག་པའི་ལས་རྣམས་ཅི་བགྱིས་པ། བདེར་གཤེགས་ལྷ་གཤེན་རྣམས་ལ་བཤགས་
པ་འབུལ། བདག་དང་བདག་འདྲའི་སེམས་ཅན་སྡིག་པོ་ཆེ། ཞེ་སྡང་མེ་ལྟར་འབར་
བའི་རྣམ་སྨིན་གྱིས། དམྱལ་བ་ཚ་གྲང་གནས་སུ་འཁྱམས་སུ་ཉེ། བྱམས་པ་ཆེན་པོའི་
ཐུགས་ལས་བྱུང་བའི་ལྷ། འོད་དཀར་གནས་འཛིན་ཐུགས་རྗེ་དེར་མ་ཆུང་། དམྱལ་
བ་ཚ་གྲང་གནས་སུ་འཁྱམས་ནས་དྲོངས། གཅོད་སྦྱོང་དམྱལ་བ་ཐམས་ཅད་རྒྱུན་
ཆད་ནས། ཞེ་སྡང་བྱམས་པའི་ཀློང་དུ་ཞི་བར་ཤོག །སྐྱེ་བ་དང་པོ་དཔག་ཏུ་མེད་པ་
ན། ད་ལྟ་འཁོར་བའི་སྡུག་བསྔལ་ལུས་བླང་འདིར། མི་དགེ་སྡིག་པའི་ལས་རྣམས་
ཅི་བགྱིས་པ། བདེར་གཤེགས་ལྷ་གཤེན་རྣམས་ལ་བཤགས་པ་འབུལ། བདག་དང་
བདག་འདྲའི་སེམས་ཅན་སྡིག་པོ་ཆེ། འདོད་ཆགས་ཆུ་ལྟར་འཁོལ་བའི་རྣམ་སྨིན་
གྱིས། ཡི་དྭགས་བཀྲེས་སྐོམ་གནས་སུ་འཁྱམས་སུ་ཉེ། སྦྱིན་པ་ཆེན་པོའི་ཐུགས་ལས་
བྱུང་བའི་ལྷ། གར་གསས་བཙན་པོའི་ཐུགས་རྗེ་དེར་མ་ཆུང་། ཡི་དྭགས་བཀྲེས་
སྐོམ་གནས་སུ་འཁྱམས་ན་དྲོངས། བཀྲེས་སྐོམ་ཡི་དྭགས་ཐམས་ཅད་རྒྱུན་ཆད་ནས།
འདོད་ཆགས་སྦྱིན་པའི་ཀློང་དུ་ཞི་བར་ཤོག །སྐྱེ་བ་དང་པོ་དཔག་ཏུ་མེད་པ་ནས། ད་
ལྟ་འཁོར་བའི་སྡུག་བསྔལ་ལུས་བླང་འདིར། མི་དགེ་སྡིག་པའི་ལས་རྣམས་ཅི་བགྱིས་
པ། བདེར་གཤེགས་ལྷ་གཤེན་རྣམས་ལ་བཤགས་པ་འབུལ། བདག་དང་བདག་
འདྲའི་སེམས་ཅན་སྡིག་པོ་ཆེ། གཏི་མུག་མུན་ལྟར་སྲོས་པའི་རྣམ་སྨིན་གྱིས། བྱོལ་སོང་
གླེན་ལྐུགས་གནས་སུ་འཁྱམས་སུ་ཉེ། ཡེ་ཤེས་ཆེན་པོའི་ཐུགས་ལས་བྱུང་བའི་ལྷ། རྒོད་
གསས་ཁམས་པ་ཐུགས་རྗེ་དེར་མ་ཆུང༌། བྱོལ་སོང་གླེན་ལྐུགས་གནས་སུ་འཁྱམས་
ན་དྲོངས། གླེན་ལྐུགས་བྱོལ་སོང་ཐམས་ཅད་རྒྱུན་ཆད་ནས། གཏི་མུག་ཡེ་ཤེས་ཀློང་
དུ་ཞི་བར་ཤོག །སྐྱེ་བ་དང་པོ་དཔག་ཏུ་མེད་པ་ནས། ད་ལྟ་འཁོར་བའི་སྡུག་བསྔལ་
ལུས་བླང་འདིར། མི་དགེ་སྡིག་པའི་ལས་རྣམས་ཅི་བགྱིས་པ། བདེར་གཤེགས་ལྷ་
544



མདོ་སྡེ།
མདོ་གཟེར་མིག་
གཤེན་རྣམས་ལ་བཤགས་པ་འབུལ། བདག་དང་བདག་འདྲའི་སེམས་ཅན་སྡིག་པོ་ཆེ།
ཕྲག་དོག་ས་ལྟར་སྐྱེས་པའི་རྣམ་སྨིན་གྱིས། མཐའ་འཁོབ་མི་ཡི་གནས་སུ་འཁྱམས་སུ་
ཉེ། ཡངས་པ་ཆེན་པོའི་ཐུགས་ལས་བྱུང་བའི་ལྷ། གསས་རྗེ་རྨང་པོ་ཐུགས་རྗེ་དེར་
མ་ཆུང་། མཐའ་འཁོབ་མི་ཡི་གནས་སུ་འཁྱམས་ན་དྲོངས། མཐའ་འཁོབ་མི་རྣམས་
ཐམས་ཅད་རྒྱུན་ཆད་ནས། ཕྲག་དོག་ཡངས་པའི་ཀློང་དུ་ཞི་བར་ཤོག །སྐྱེ་བ་དང་པོ་
དཔག་ཏུ་མེད་པ་ནས། ད་ལྟ་འཁོར་བའི་སྡུག་བསྔལ་ལུས་བླང་འདིར། མི་དགེ་སྡིག་
པའི་ལས་རྣམས་ཅི་བགྱིས་པ། བདེར་གཤེགས་ལྷ་གཤེན་རྣམས་ལ་བཤགས་པ་འབུལ།
བདག་དང་བདག་འདྲའི་སེམས་ཅན་སྡིག་པོ་ཆེ། ང་རྒྱལ་རླུང་ལྟར་འཚུབ་པའི་རྣམ་
སྨིན་གྱིས། ལྷ་མིན་འཐབ་རྩོད་གནས་སུ་འཁྱམས་སུ་ཉེ། ཞི་བ་ཆེན་པོའི་ཐུགས་ལས་
བྱུང་བའི་ལྷ། གནམ་གསས་དབྱིངས་རུམ་ཐུགས་རྗེ་དེར་མ་ཆུང་། ལྷ་མིན་འཐབ་
རྩོད་གནས་སུ་འཁྱམས་ན་དྲོངས། གསོད་གཅོད་ལྷ་མིན་ཐམས་ཅད་རྒྱུན་ཆད་ནས།
ང་རྒྱལ་ཞི་བའི་ཀློང་དུ་ཞི་བར་ཤོག །འཁོར་བའི་དུག་ལྔ་དེ་ལྟར་རྒྱུན་ཆད་ནས། མི་
འཁོར་ཡེ་ཤེས་ལྔ་ཡི་རྩལ་ལྡན་ཏེ། བོན་ཉིད་དབྱིངས་ནས་ཐུགས་ཉིད་མཉམ་པའི་ལྷ། །
མཁའ་དབྱིང་དཀར་པོའི་དབྱིངས་སུ་ཐིམ་གྱུར་ཅིག །དེ་ནས་ཏིང་ངེ་འཛིན་གྱིས་སྡིག་
པ་བཤགས་པ་མཛད་དེ། བདག་དང་མཐའ་ཡས་སེམས་ཅན་རྣམས། སྤྲུལ་པའི་སྐུ་
ལྟར་གཟུགས་ཀྱི་ཕུང་པོ་རྡུལ་ཕྲ་རབ་ཀྱི་ཆར་ཕྱེ་བ་ཙམ་དུ་གྱེས་ནས། ཕྱོགས་བཅུའི་
བདེར་གཤེགས་རྣམས་ཀྱི་སྤྱན་ལམ་དུ། ལྷ་ཕྱག་འཚལ་ཞིང་སྡིག་པ་བཤགས་པར་
ཏིང་ངེ་འཛིན་གྱིས་བཟུང་ངོ༌། །ལུས་ངག་ཡིད་གསུམ་དད་པ་ཡིས། དཀྱིལ་འཁོར་
ལས་སོགས་ལྷ་རྣམས་ལ། ལྷ་ཕྱག་འཚལ་ཞིང་སྡིག་པ་བཤགས་པའི་འཕྲིན་ལས་ཀྱི་
དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས། མར་མེ་ཐོགས་ནས་སྒོ་དབྱེ་བར་
545



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མཛད་དེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་དང་
ཚིགས་བཤད་དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་སྒོ་དབྱེ་བ་ནི། སྒྲོན་
མ་འོད་ཟེར་གྱི་ཕྱག་རྒྱ་ཞེས་བྱ་སྟེ། གུང་མོ་གཉིས་མདུན་གྱི་རྩེ་མོར་སྤྲད་ནས་གནམ་
དུ་བསྟན། ཕྱི་མ་རྣམས་ཐུར་དུ་ས་ལ་ཕྲ་ལེ་བསྟན་ཏོ། །དེ་ནས་སྙིང་པོས་སྒོ་དབྱེ་སྟེ།
ཨ་ལོ་སྤྲོ་ཨ་ལོ་སྤྲོས་ཨ་ལོ་སྤྲོ་སྤྲོས་འབར་ལོ་གསལ། ལན་བཞི་གར་སྟབས་ཀྱིས་བརྗོད་
དོ། །དེ་ནས་རྫས་ཀྱི་སྒོ་དབྱེ་སྟེ། ཡོན་བདག་ཐམས་ཅད་ཐལ་མོ་སྦྱར་བའི་བར་དུ་
མར་མེ་ཐོགས་ཏེ། མདངས་དང་འཛུམ་བསྟན་ཏེ། ཤར་ཕྱོགས་ནས་བསྒྲིགས་སོ། །
དཔོན་གསས་ཀྱིས་ནུབ་ཕྱོགས་ནས་བཞེངས་ནས། བར་དུ་དར་དཀར་ས་གཞི་ལ་
གདན་དུ་བཏིངས། ནམ་མཁའ་ལ་གུར་དུ་བརྐྱང་ངོ༌། །དེ་ནས་ཚིག་བཤད་ཀྱི་སྒོ་དབྱེ་
བའི་ཚིགས་སུ་བཅད་དེ་གསུངས་པ། འཁོར་བའི་སེམས་ཅན་མ་རིག་པ། འཁོར་བ་
ཐོག་མ་མེད་པ་ན། མིང་དང་གཟུགས་ལ་བརྟེན་པ་འདིར། མ་རིག་མུན་པའི་ཀློང་ན་
གནས། བོན་ལ་ཤེས་རབ་ཚད་སླེབ་པའི། དཔོན་གསས་རིག་པའི་བློ་ལྡན་ངས། རིག་
པའི་ཡེ་ཤེས་རྩལ་བསྐྱེད་ནས། སེམས་ཉིད་བོན་ལ་འཇུག་པར་ཤར། ཤར་གྱི་ཕྱོགས་
ཀྱི་སྒོ་སྲུང་ལ། དད་པའི་སྟོབས་ཀྱིས་མཆོད་པ་འབུལ། མར་མེ་སྒྲོན་མས་སྒོ་དབྱེ་བས།
སེམས་ལ་རིག་པ་ཤར་བར་འགྱུར། དེ་སྐད་ཅེས་དཔོན་གསས་ཀྱིས་གསུངས་ཏེ། ཡོན་
བདག་དར་དཀར་ཕུབ་བརྐྱང་བའི་བར་ནས་ཡར་ཕྱུང་སྟེ། ཆུ་བུར་གྱི་མིག་བཙུམ་
ནས། སེམས་ཉིད་ཀྱི་སྤྱན་གྱིས་བལྟས་པས། རིག་པའི་ལྡེ་མིག་གིས་ཤར་ཕྱོགས་ཞེ་སྡང་
གི་སྒོ་ཕྱེས་ཏེ། དབལ་གྱི་ཁྲོ་ཆེན་མི་བཟད་བརྗིད་པ་དང་། མཚན་དང་ལྡན་པའི་གཏོ་
བུ་འབུམ་སངས་ཉིད་དུ་གྱུར། འཁོར་བའི་བོན་རྒྱུ་བཞི་གཟུགས་ཀྱི་ཕུང་པོ་ལ་བརྟེན་
པ་ཐམས་ཅད། མུན་པ་ལ་སྒྲོན་མེ་བཏེགས་པ་ལྟར་གསལ་བར་གྱུར་ཏོ། །ཀོང་ཙེ་ལ་
སོགས་ཡོན་བདག་དད་པ་ཅན་རྣམས་ཀྱང༌། ཞེ་སྡང་བྱམས་པར་ཞི་བར་ཤར་ནས་
546



མདོ་སྡེ།
མདོ་གཟེར་མིག་
རིག་པ་ཤར་རོ། །དེ་ནས་བྱང་གི་ཕྱོགས་ཀྱི་སྒོ་སྲུང་ལ། དད་པའི་སྟོབས་ཀྱིས་མཆོད་
པ་འབུལ། མར་མེ་སྒྲོན་མས་སྒོ་དབྱེ་བས། སེམས་ལ་རིག་པ་ཤར་བར་འགྱུར། ཆུ་
བུར་གྱི་མིག་བཙུམ་ནས། སེམས་ཉིད་ཀྱི་སྤྱན་གྱིས་བལྟས་པས། རིག་པའི་ལྡེ་མིག་
གིས་བྱང་ཕྱོགས་འདོད་ཆགས་ཀྱི་སྒོ་ཕྱེས་ཏེ། དབལ་གྱི་ཁྲོ་ཆེན་མི་བཟད་བརྗིད་པ་
ཡང་། མཚན་དང་ལྡན་པའི་ཡིད་ཀྱི་ཁྱེའུ་ཆུང་ཉིད་དུ་གྱུར། འཁོར་བའི་བོན་རྒྱུ་མིང་
བཞིའི་ཕུང་པོ་ལ་བརྟེན་པ་ཐམས་ཅད། སྐྱུ་རུ་ར་ལག་མཐིལ་དུ་བཞག་པ་ཉིད་ལྟར་
གསལ་བར་གྱུར་ཏོ། །ཀོང་ཙེ་ལ་སོགས་ཡོན་བདག་དད་པ་ཅན་རྣམས་ཀྱང་། འདོད་
ཆགས་སྦྱིན་པར་ཞི་ནས་བྱང་ནས་སྒྲིབ་པ་བྱང་ངོ༌། །དེ་ནས་ནུབ་ཀྱི་ཕྱོགས་ཀྱི་སྒོ་སྲུང་
ལ། དད་པའི་སྟོབས་ཀྱིས་མཆོད་པ་འབུལ། མར་མེ་སྒྲོན་མས་སྒོ་དབྱེ་བས། སེམས་
ལ་རིག་པ་ཤར་བར་གྱུར། ཆུ་བུར་གྱི་མིག་བཙུམ་ནས། སེམས་ཉིད་ཀྱི་སྤྱན་གྱིས་
བལྟས་པས། རིག་པའི་ལྡེ་མིག་གིས་ནུབ་ཕྱོགས་གཏི་མུག་གི་སྒོ་ཕྱེས་ཏེ། དབལ་གྱི་ཁྲོ་
ཆེན་མི་བཟད་བརྗིད་པ་ཡང་། མཚན་དང་ལྡན་པའི་རྨ་ལོ་སྐྱིན་གྱི་རལ་ག་ཅན་ཉིད་
དུ་གྱུར། མྱ་ངན་ལས་འདས་པ་བོན་ཟག་མེད་ལ་བརྟེན་པ་བར་ལྷ་འོད་གསལ་གཡུང་
དྲུང་སེམས་དཔའ་རྣམས། རིག་པ་ཅི་ལྟར་གནས་བཞིན་མེ་ལོང་ལ་གཡའ་དག་པ་
ལྟར། ས་ལེ་མ་རྨོངས་གསལ་བར་གྱུར་ཏོ། །ཀོང་ཙེ་ལ་སོགས་ཡོན་བདག་དད་པ་
ཅན་རྣམས་ཀྱང༌། གཏི་མུག་ཡེ་ཤེས་སུ་ཞི་ནས་ནུབ་ནས་མ་མཐོང་པ་མཐོང་བའི་
ལམ་སྒོ་ཕྱེས་པའོ། །དེ་ནས་ལྷོ་ཡི་ཕྱོགས་ཀྱི་སྒོ་སྲུང་ལ། དད་པའི་སྟོབས་ཀྱིས་མཆོད་
པ་འབུལ། མར་མེ་སྒྲོན་མས་སྒོ་དབྱེ་བས། སེམས་ལ་རིག་པ་ཤར་བར་འགྱུར། ཆུ་
བུར་གྱི་མིག་བཙུམ་ནས། སེམས་ཉིད་ཀྱི་སྤྱན་གྱིས་བལྟས་པས། རིག་པའི་ལྡེ་མིག་
གིས་ལྷོ་ཕྱོགས་ཕྲག་དོག་གི་སྒོ་ཕྱེས་ཏེ། དབལ་གྱི་ཁྲོ་ཆེན་མི་བཟད་བརྗིད་པ་ཡང་།
མཚན་དང་ལྡན་པའི་གཡུ་ལོ་གཡུ་ཡི་ལན་ཕྲན་ཅན་ཉིད་དུ་གྱུར། འཇིག་རྟེན་ཁམས་
547



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས་བདེར་གཤེགས་སྤྲུལ་སྐུ་རྣམས་སྤྲིན་མེད་མཁའ་ལ་ཉི་ཤར་ཅི་བཞིན་གསལ་བར་
གྱུར་ཏོ། །ཀོང་ཙེ་ལ་སོགས་ཡོན་བདག་དད་པ་ཅན་རྣམས་ཀྱང་། ཕྲག་དོག་ཡངས་
པར་ཞི་ནས་ལྷོ་རུ་སྒྲིབ་གཉིས་བྱང་ཚོགས་གཉིས་རྫོགས་སོ། །དེ་ནས་དབུས་ཀྱི་བདེ་
བར་གཤེགས་པའི་ཞལ་མངོན་སུམ་དུ་ལྷང་ངེ་གསལ་བར་མཐོང་ངོ༌། །ཤིན་ཏུ་དང་
སྤྲོ་ཡིད་དགའ་སེམས་ལ་ཉི་མ་ཤར། དེ་ལྟར་འཁོར་བ་ཐར་པ་གཉིས་ཀ་དབུ་མར་
བདེ་བར་གཤེགས་སོ། །དེ་ནས་ཏིང་ངེ་འཛིན་གྱི་མར་མེ་བཏེགས་ནས་སྒོ་དབྱེ་བར་
མཛད་དོ། །དེ་ནས་བདག་དང་མཐའ་ཡས་པའི་སེམས་ཅན་གྱིས་ཀྱང་། མ་རིག་
པའི་སྒོ་རིག་པའི་ལྡེ་མིག་གིས་ཕྱེས་ནས། ས་ལེ་ཡོངས་སུ་གསལ་བར་ཏིང་ངེ་འཛིན་
གྱིས་བཟུང་ངོ༌། །སེམས་ཉིད་དག་པའི་རྟུལ་ཞུགས་ཀྱིས་མར་མེ་ཐོགས་ནས། དཀྱིལ་
འཁོར་གྱི་སྒོ་དབྱེ་བའི་འཕྲིན་ལས་ཀྱི་དོན་བསྟན་པའོ། ། །
དེ་ནས་ཡང་དཔོན་གསས་མངའ་བདག་གིས། མེ་ཏོག་ཐོགས་ནས་སྨོན་ལམ་
གདབ་པར་མཛད་དེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་།
རྫས་དང་། ཚིག་བཤད་དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་སྨོན་ལམ་
གདབ་པ་ནི། སེམས་དག་དད་ལྡན་གྱི་ཕྱག་རྒྱ་ཞེས་བྱ་སྟེ། ལུས་ཙོག་པུར་ཡོན་བདག་
རྣམས་འདུག་ནས། ཐལ་མོ་སྦྱར་ནས་དཔྲལ་བར་གཏད་དོ། །དེ་ནས་སྙིང་པོས་སྨོན་
ལམ་གདབ་སྟེ། ༀ་མཁའ་དབྱིངས་དག་པར་ཨ་འབར་གསལ། ༀ་མཁའ་དབྱིངས་
ཁྱབ་པར་ཨ་ལོ་བདལ། ༀ་མཁའ་དབྱིངས་རྒོད་འབར་ཨ་ཧེ་ཧོ་མུ་ལ་རྒྱས། ལན་
བཞི་བརྗོད་དོ། །དེ་ནས་རྫས་ཀྱི་སྨོན་ལམ་གདབ་སྟེ། མེ་ཏོག་སྣ་ཚོགས་ཚིགས་སུ་
བཅད་ཀྱིན་གཏོར་རོ། །དེ་ནས་ཚིག་བཤད་ཀྱི་ཚིགས་སུ་བཅད་དེ་སྨོན་ལམ་གདབ་
པ་ནི། འཇིག་རྟེན་གཟུགས་ནི་སྒྱུ་མ་སྟེ། སྒྱུ་མའི་གཟུགས་ལ་མི་འཁོར་བར། བོན་
ཉིད་སེམས་ཉིད་བདལ་པ་རུ། མི་འགྱུར་སྐུ་དང་ལྡན་གྱུར་ཅིག །འཇིག་རྟེན་ངག་
548



མདོ་སྡེ།
མདོ་གཟེར་མིག་
ནི་སྒྱུ་མ་སྟེ། སྒྱུ་མའི་ངག་ལ་མི་འཁོར་བར། བོན་ཉིད་སེམས་ཉིད་བདལ་པ་རུ། མི་
འགག་གསུང་དང་ལྡན་གྱུར་ཅིག །འཇིག་རྟེན་ཡིད་ནི་སྒྱུ་མ་སྟེ། སྒྱུ་མའི་ཡིད་ལ་མི་
འཁོར་བར། བོན་ཉིད་སེམས་ཉིད་བདལ་པ་རུ། གཡུང་དྲུང་ཐུགས་དང་ལྡན་འགྱུར་
གཅིག །འཇིག་རྟེན་ཡོན་ཏན་སྐྱོན་ཡིན་ཏེ། སྐྱོན་ལ་ཡོན་ཏན་མི་ཟེར་བ། བོན་ཉིད་
སེམས་ཉིད་བདལ་པ་རུ། ངེས་པའི་ཡོན་ཏན་འབྱུང་གྱུར་ཅིག །འཇིག་རྟེན་འཕྲིན་
ལས་ལོག་པ་སྟེ། ལོག་པའི་ཕྱོགས་སུ་མི་བརྩོན་པར། བོན་ཉིད་སེམས་ཉིད་བདལ་
པ་རུ། དམ་པའི་འཕྲིན་ལས་སྤྱོད་གྱུར་ཅིག །དེ་རྣམས་ཚང་པར་འཛོམས་ནས་ཀྱང་།
ལས་ཀྱི་ཁམས་གསུམ་འཁོར་བ་ཡི། མ་རིག་སེམས་ཅན་ཉོན་མོངས་ཀུན། བདག་གིས་
བདེ་བར་འདྲོང་པར་ཤོག །དེ་ནས་ཏིང་ངེ་འཛིན་གྱིས་མེ་ཏོག་ཕུལ་ནས། སྨོན་ལམ་
གདབ་སྟེ། བདག་དང་མཐའ་ཡས་པའི་སེམས་ཅན་རྣམས། དུས་གཅིག་ལ་བདེར་
གཤེགས་རྣམས་ཀྱི་སྤྱན་ལམ་དུ། མེ་ཏོག་གཏོར་གྱིན་སྨོན་ལམ་འདེབས་པར་ཏིང་ངེ་
འཛིན་གྱིས་བཟུང་ངོ༌། །ཤེས་རབ་བྱང་བའི་སེམས་ཉིད་ཀྱིས། མེ་ཏོག་གཏོར་ནས་
སྨོན་ལམ་བཏབ་པའི་འཕྲིན་ལས་ཀྱི་དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས་བུམ་ཁྲུས་བྱས་ནས། དབང་བསྐུར་
བར་མཛད་དེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་
དང༌། ཚིག་བཤད་དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་དབང་བསྐུར་
བ་ནི། མཉམ་བདལ་འོད་འགྱེད་ཀྱི་ཕྱག་རྒྱ་ཞེས་བྱ་སྟེ། གཡོན་པའི་ཐལ་མོ་ཐུགས་
ཀར་གཏད། གཡས་པའི་ཐལ་མོ་གནམ་ལ་བཏེགས་ཅིང་ས་ལ་ཕབ་བོ། །དེ་ནས་སྙིང་
པོས་དབང་བསྐུར་ཏེ། བསྭཱ་ལིང་མུ་ཟེར་བསྲོ་སྤྲོ་མུ་རྒྱས་བསྔོ་འབར་མུ་བདལ་ཨ་ཧེ་
འོ་ཡོངས་སུ་ཡངས་ཡངས། ལན་བཞི་བརྗོད་དོ། །དེ་ནས་རྫས་ཀྱིས་དབང་བསྐུར་
ཏེ། དབུས་ཀྱི་བུམ་པ་ཕྱག་ཏུ་བཞེས་ལ། རྩི་སྨན་གྱི་ཆུ་རྒྱུན་གྱིས་ཡོན་བདག་རྣམས་
549



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཀྲུས་སོ། །དེ་ནས་ཚིག་བཤད་ཀྱིས་དབང་བསྐུར་བ་ཚིགས་སུ་བཅད་དེ་གསུངས་པ།
དབྱིངས་ནས་ཡེ་ཤེས་བསྐྱེད་པའི་བདུད་རྩིའི་ཆུ་རྒྱུན་འདི། འགྲོ་བའི་དོན་དུ་སེམས་
ཅན་བག་ཆགས་དྲི་མ་བཀྲུ་བའི་ཕྱིར། ཅི་སྙེད་བསགས་པའི་སྡིག་སྐྱོན་རྣམ་པ་ཀུན།
ཤེལ་སྒོང་ཕྱིས་པ་བཞིན་དུ་དག་གྱུར་ཅིག །ལུང་རྒྱུད་འདྲེན་པའི་དཔོན་གསས་ངས།
བཀའ་རྒྱུད་ནོད་པའི་སློབ་བུ་ལ། ཉིད་ཀྱིས་སྨོན་ལམ་བཏབ་པ་བཞིན། དབང་ཆེན་
གྲུབ་རྟགས་ངས་བསྐུར་གྱི། གུས་པའི་ཚུལ་གྱིས་ལུས་པོ་ཐུད། དད་ལྡན་གུས་པས་
སྐྱབས་སུ་གསོལ། ལུས་སྐུ་རུ་དབང་ཐོབ་ནས་སུ། མི་འགྱུར་སྐུ་ཡི་དབང་ཆེན་ཐོབ་
གྱུར་ཅིག །ལུང་རྒྱུད་འདྲེན་པའི་དཔོན་གསས་ངས། བཀའ་རྒྱུད་ནོད་པའི་སློབ་བུ་ལ།
ཉིད་ཀྱིས་སྨོན་ལམ་བཏབ་པ་ཡི། དབང་ཆེན་གྲུབ་རྟགས་ངས་བསྐུར་གྱི། གུས་པའི་
ཚུལ་གྱིས་ལུས་པོ་ཐུད། དད་ལྡན་གུས་པས་སྐྱབས་སུ་གསོལ། ངག་གསུང་དུ་དབང་
ཐོབ་ནས་སུ། མི་འགག་གསུང་གི་དབང་ཆེན་ཐོབ་གྱུར་ཅིག །ལུང་རྒྱུད་འདྲེན་པའི་
དཔོན་གསས་ངས། བཀའ་བརྒྱུད་ནོད་པའི་སློབ་བུ་ལ། ཉིད་ཀྱིས་སྨོན་ལམ་བཏབ་པ་
ཡི། དབང་ཆེན་གྲུབ་རྟགས་ངས་བསྐུར་གྱི། གུས་པའི་ཚུལ་གྱིས་ལུས་པོ་ཐུད། དད་
ལྡན་གུས་པས་སྐྱབས་སུ་གསོལ། ཡིད་ཐུགས་སུ་དབང་ཐོབ་ནས། མི་འཁྲུལ་པའི་
དབང་ཆེན་ཐོབ་གྱུར་ཅིག །ལུང་རྒྱུད་འདྲེན་པའི་དཔོན་གསས་ངས། བཀའ་རྒྱུད་
ནོད་པའི་སློབ་བུ་ལ། ཉིད་ཀྱིས་སྨོན་ལམ་བཏབ་པ་ཡི། དབང་ཆེན་གྲུབ་རྟགས་ངས་
བསྐུར་གྱི། གུས་པའི་ཚུལ་གྱིས་ལུས་པོ་ཐུད། དད་ལྡན་གུས་པས་སྐྱབས་སུ་གསོལ།
ཡོན་ཏན་ལེགས་པར་དབང་ཐོབ་ནས། འགྲོ་བའི་དོན་རྒྱ་ལག་ཕྱད་པའི་དབང་ཆེན་
ཐོབ་པར་གྱུར་ཅིག །ལུང་རྒྱུད་འདྲེན་པའི་དཔོན་གསས་ངས། བཀའ་རྒྱུད་ནོད་པའི་
སློབ་བུ་ལ། ཉིད་ཀྱིས་སྨོན་ལམ་བཏབ་པ་ཡི། དབང་ཆེན་གྲུབ་རྟགས་ངས་བསྐུར་གྱི།
གུས་པའི་ཚུལ་གྱིས་ལུས་པོ་ཐུད། དད་ལྡན་གུས་པས་སྐྱབས་སུ་གསོལ། འཕྲིན་ལས་
550



མདོ་སྡེ།
མདོ་གཟེར་མིག་
དམ་པར་སྤྱོད་པའི་དབང་ཐོབ་ནས། གཡུང་དྲུང་བོན་ལ་རྒྱུན་དུ་སྤྱོད་པའི་དབང་
ཆེན་ཐོབ་པར་གྱུར་ཅིག །རྒྱུ་དུག་ལྔའི་འདམ་རྫབ། གཉེན་པོ་ཡེ་ཤེས་ཀྱིས་བསྐམས་
པས། དབང་ཆེན་མངོན་དུ་གྱུར་པ་ཡི། འཇིགས་པ་ལྔའི་དགྲ་དང་བྲལ་བའི། རྩེ་མོ་
མངོན་དུ་ཐོབ་པར་གྱུར་ཅིག །ཡོན་ཏན་ཆེན་པོ་དེ་ལྟ་བུའི་དབང་གིས། སྲིད་པའི་རྩེ་
མོ་མན་ཆད་དུ། སྐྱེ་རྒ་ན་འཆི་བཞི་ལས་གཏན་དུ་ཐར་བར་གྱུར་ཅིག །དེ་ནས་ཏིང་
ངེ་འཛིན་གྱིས་བུམ་ཁྲུས་བྱས་ནས་དབང་བསྐུར་ཏེ། དབང་བསྐུར་བ་མཐའ་དག་ལྷ་
ཡི་སྐུ་ཕྱག་རྒྱ་ཆེན་པོ་ལྷུན་གྱིས་གྲུབ་པར་ཏིང་ངེ་འཛིན་གྱིས་བཟུང་ངོ༌། །མན་ངག་
གདེང་ཆེན་གྱི་སེམས་ཉིད་ཀྱིས། བུམ་ཁྲུས་བྱས་ནས་དབང་བསྐུར་པའི་འཕྲིན་ལས་ཀྱི་
དོན་བསྟན་པའོ། ། །
དེ་ནས་ཡང་དཔོན་གསས་མངའ་བདག་གིས་དབང་རྫས་གཏད་ནས་དངོས་གྲུབ་
བྱིན་ཏེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་སྙིང་པོ་དང་། རྫས་དང་ཚིག་
བཤད་དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་དངོས་གྲུབ་བྱིན་པ་ནི།
བདུད་རྩི་རྒྱུན་སྤྲོས་ཕྱག་རྒྱ་ཞེས་བྱ་སྟེ། གཡོན་པའི་འཁྱོར་བ་གནམ་ལ་བཟེད། དེ་ལ་
གཡས་པས་བཅུས་ཀྱིན་གཏོར་བའོ། །དེ་ནས་སྙིང་པོས་དངོས་གྲུབ་སྦྱིན་པར་མཛད་
དེ། རྩི་མུ་ཧ་ལིང་པ་ཡོངས་ལ་འོད་དཔག་མེད་སྤྲོས་རཾ་འབར་འོད་ནམ་ཐིང་ནམ་
གསལ་འདེབས་སྤར། ལན་བཞི་བརྗོད་དོ། །དེ་ནས་རྫས་ཀྱིས་དངོས་གྲུབ་སྦྱིན་པ་
མཛད་དེ། རྒྱན་བཀོད་པ་དག་རྣམས་སོ། །དེ་ནས་ཚིག་བཤད་ཀྱིས་དངོས་གྲུབ་སྦྱིན་
པར་མཛད་པ་ནི། ཚིགས་སུ་བཅད་དེ་གསུངས་པ། ཕྱག་རྒྱའི་དབང་རྫས་ཀྱི་དངོས་
གྲུབ་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་
སློབ་བུ་ཁྱོད་ལ། ཡིད་ལ་ཤེས་པར་གཏད་པའི་ཚོགས་ཀྱིས། འཁོར་བའི་བོན་ཐམས་
ཅད་སྤང་པར་རྒྱས་ཕྱིར་དང་དུ་མི་ལེན་པར་ཡོངས་སུ་གདབ་བོ། །ཡོན་ཏན་ཆེན་པོ་
551



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དེ་ལྟ་བུའི་དབང་གིས་འཁོར་བའི་ཆུ་རྒྱུན་ལས་གཏན་ཐར་བར་གྱུར་ཅིག །སྙིང་པོའི་
དབང་རྫས་ཀྱི་དངོས་གྲུབ་འདི། ལུང་རྒྱུད་འདྲེན་པའི་དཔོན་གསས་བདག་གིས།
བཀའ་རྒྱུད་ནོད་པའི་སློབ་བུ་ཁྱོད་ལ། ཡིད་ལ་ཤེས་པར་གཏད་པའི་ཚོགས་ཀྱིས།
ཕྱིན་ཅི་ལོག་བྱུང་ཚོར་གྱི་ཤེས་པ་སྤངས་པས། ཤེས་རབ་དག་པའི་དོན་ངེས་པར་གོ་
བས། ཡོན་ཏན་ཆེན་པོ་དེ་ལྟ་བུའི་དབང་གིས། འཁོར་བའི་ཆུ་རྒྱུན་ལས་གཏན་དུ་
ཐར་བར་གྱུར་ཅིག །ཡི་གེའི་དབང་རྫས་ཀྱི་དངོས་གྲུབ་འདི། ལུང་རྒྱུད་འདྲེན་པའི་
དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། ཡིད་ལ་ཤེས་པར་
གཏད་པའི་ཚོགས་ཀྱིས། མྱ་ངན་འདས་པའི་བོན་རིག་པའི་བློ་རྙེད་དེ། ཁྱད་པར་ཆེན་
པོ་མན་ངག་དང་ལྡན་པས། ཡོན་ཏན་ཆེན་པོ་དེ་ལྟ་བུའི་དབང་གིས། སྐུ་མཚན་གྱི་
མེ་ཏོག་ལ་དཔེ་བཞག་གི་འབྲུ་ཆགས་པར་གྱུར་ཅིག །ཚིག་བཤད་བཀའ་བསྒྲགས་ཀྱི་
དངོས་གྲུབ་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་
པའི་སློབ་བུ་ཁྱོད་ལ། ཡིད་ལ་ཤེས་པར་གཏད་པའི་ཚོགས་ཀྱིས། ངེས་པའི་དོན་ཤེས་
པར་མཚོན་པས། ཚིག་གི་ལོ་རྒྱུས་གྲངས་སུ་བསམ་འདས་ཀྱང་། དོན་གྱི་ཐིག་ལེ་ཅིག་
ལ་ངེས་པར་འཇོག་པའི། མི་ཡེངས་པ་ཏིང་ངེ་འཛིན་དོན་གྱི་གཟེར་བུ་ཡིས། མི་
འགྱུར་པ་གཡུང་དྲུང་གི་ངང་དང་ལྡན་པ་ཁོ་ན་རུ་གྱུར་ཅིག །ནམ་མཁའི་བ་དན་གྱི་
དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་
པའི་སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་བྱིན་པས། སྔོན་ཡེ་གཤེན་
གཡུང་དྲུང་སེམས་དཔའ་ནམ་མཁའི་བ་དན་ཅན་གྱིས། གནམ་རིམ་པ་གཅིག་གི་
སྟེང་དུ། མི་དམིགས་པའི་དད་པས་བསོད་ནམས་ཀྱི་ཚོགས་བསགས་པ་བཞིན་དུ་
གྱུར་ཅིག །ཁྱུང་གི་རུ་མཚོན་གྱི་དབང་རྫས་འདི། ལུང་རྒྱུད་འདྲེན་པའི་དཔོན་གསས་
བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་
552



མདོ་སྡེ།
མདོ་གཟེར་མིག །
བྱིན་པས། སྔོན་ཡེ་གཤེན་གཡུང་དྲུང་སེམས་དཔའ་ཁྱུང་གི་རུ་མཚོན་ཅན་གྱིས།
གནམ་རིམ་པ་གཉིས་ཀྱི་སྟེང་དུ། མི་དམིགས་པའི་ཤེས་རབ་ཀྱིས་བག་ཆགས་ཀྱི་སྒྲིབ་
པ་སྦྱངས་པ་ཅི་བཞིན་དུ་གྱུར་ཅིག །རྒོད་ཀྱི་འཕར་འདབ་ཀྱི་དབང་རྫས་འདི། ལུང་
རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ།
དངོས་གྲུབ་ཀྱི་དབང་རྟགས་སུ་བྱིན་པས། སྔོན་ཡེ་གཤེན་གཡུང་དྲུང་སེམས་དཔའ་
རྒོད་ཀྱི་འཕར་འདབ་ཅན་གྱིས། གནམ་རིམ་པ་གསུམ་གྱི་སྟེང་དུ། མི་ཆགས་པའི་
རྟུལ་ཞུགས་ཀྱིས། འཁོར་དང་ཟང་ཟིང་སྤངས་པ་བཞིན་དུ་གྱུར་ཅིག །རྨ་བྱའི་ལྡེམ་
རྒྱང་གི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་
རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་བྱིན་པས། སྔོན་ཡེ་
གཤེན་གཡུང་དྲུང་སེམས་དཔའ་རྨ་བྱའི་ལྡེམ་རྒྱང་ཅན་གྱིས། གནམ་རིམ་པ་བཞིའི་
སྟེང་དུ། མི་མཉམ་པའི་སྟོབས་མཆོག་གིས། ཐུན་མོང་མ་ཡིན་པའི་བློ་དང་ལྡན་པ་
བཞིན་དུ་གྱུར་ཅིག །ཟོ་བོ་སྦར་ཤད་ཀྱི་དབང་རྫས་འདི། ལུང་རྒྱུད་འདྲེན་པའི་དཔོན་
གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་
རྟགས་སུ་བྱིན་པས། སྔོན་ཡེ་གཤེན་གཡུང་དྲུང་སེམས་དཔའ་ཟོ་བོ་སྦར་ཤད་ཅན་
གྱིས། གནམ་རིམ་པ་ལྔ་ཡི་སྟེང་དུ། མི་རྟོག་པའི་ཡེ་ཤེས་ཀྱིས་མཉམ་པའི་ངང་ཐོབ་
པར་གྱུར་ཅིག །དབལ་སོ་མདུང་རྩེའི་དབང་རྫས་འདི། ལུང་རྒྱུད་འདྲེན་པའི་དཔོན་
གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་
རྟགས་སུ་བྱིན་པས། སྔོན་ཡེ་གཤེན་གཡུང་དྲུང་སེམས་དཔའ་དབལ་སོ་མདུང་རྩེ་
ཅན་གྱིས། གནམ་རིམ་པ་དྲུག་གི་སྟེང་དུ། མི་ནུབ་པའི་རྒྱལ་མཚན་གྱིས་ཆེ་བའི་རྫུ་
འཕྲུལ་ལ་མངའ་བརྙེས་པ་བཞིན་དུ་གྱུར་ཅིག །གསས་མདའ་དུང་དབྱུག་གི་དབང་
རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་
563



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་བྱིན་པས། སྔོན་ཡེ་གཤེན་གཡུང་
དྲུང་སེམས་དཔའ་གསས་མདའ་དུང་དབྱུག་ཅན་གྱིས། གནམ་རིམ་པ་བདུན་གྱི་སྟེང་
དུ། མི་ཤིག་པའི་གསས་མཁར་གྱིས་བདུད་ཀྱི་ཆུ་བཞི་སྤངས་པ་བཞིན་དུ་གྱུར་ཅིག །
རྔ་སྟོང་རི་ཆེམ་པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས།
བཀའ་རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་བྱིན་པས།
སྔོན་ཡེ་གཤེན་གཡུང་དྲུང་སེམས་དཔའ་རྔ་སྟོང་རི་ཆེམ་པ་ཅན་གྱིས། གནམ་རིམ་པ་
བརྒྱད་ཀྱི་སྟེང་དུ། མི་བརྗེད་པའི་གཟུངས་ཐོབ་པས། བོན་སྤྱི་དང་རང་གི་མཚན་
ཉིད་ཤེས་པ་བཞིན་དུ་གྱུར་ཅིག །གཤང་ཁྲི་ལོ་གནམ་གྲགས་ཀྱི་དབང་རྫས་འདི།
ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ།
དངོས་གྲུབ་ཀྱི་དབང་རྟགས་སུ་བྱིན་པས། སྔོན་ཡེ་གཤེན་གཡུང་དྲུང་སེམས་དཔའ།
གཤང་ཁྲི་ལོ་གནམ་གྲགས་ཅན་གྱིས། གནམ་རིམ་པ་དགུ་ཡི་སྟེང་དུ། མི་འཁྲུལ་པའི་
བླར་ཕྱིན་པས། མི་ལྡོག་པའི་ས་ལ་འཛེགས་པ་བཞིན་དུ་གྱུར་ཅིག །དུང་འཕར་པོ་
འཕར་ཆུང་གི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས།
བཀའ་རྒྱུད་ནོད་པའི་སློབ་བུ་ཁྱོད་ལ། དངོས་གྲུབ་ཀྱི་དབང་རྟགས་སུ་བྱིན་པས།
སྔོན་ཡེ་གཤེན་གཡུང་དྲུང་སེམས་དཔའ་དུང་འཕར་པོ་འཕར་ཆུང་ཅན་གྱིས། གནམ་
རིམ་པ་བཅུ་ཡི་སྟེང་དུ། མི་ཡེངས་པའི་མན་ངག་དང་ལྡན་པས། ཐུགས་ཉིད་ཀློང་
ནས་བདེ་བ་ཅི་བཞིན་དུ་གྱུར་ཅིག །བུམ་པ་ལྷ་ཡི་གཞལ་ཡས་ཁང་། བདག་དང་
དབྱིངས་དང་དབྱེར་མེད་པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་
བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། སྤྱི་བོའི་གཙུག་རུམ་དུ། དངོས་
གྲུབ་ཀྱི་དབང་རྟགས་སུ་བྱིན་པས། སྔོན་ཡེ་གཤེན་གཡུང་དྲུང་སེམས་དཔའ་ཆེ་རྒྱལ་
རྒོད་ཞུ་ཅན་གྱིས། གནམ་རིམ་པ་བཅུ་གཅིག་གི་སྟེང་དུ། མི་འགྱུར་བའི་གཡུང་དྲུང་
554



མདོ་སྡེ།
མདོ་གཟེར་མིག
ལ་གནས་པས་རང་བཞིན་ལྷུན་གྱིས་གྲུབ་པ་ཅི་བཞིན་དུ་གྱུར་ཅིག །བུམ་པ་ལྷ་ཡི་
གཞལ་ཡས་ཁང་། བདག་དང་མཁའ་དང་དབྱེར་མེད་པའི་དབང་རྫས་འདི། ལུང་
རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ།
ལྟག་པའི་རྒྱས་རུམ་དུ་དངོས་གྲུབ་ཀྱི་དབང་རྟགས་སུ་བཞག་པས། སྔོན་ཡེ་གཤེན་
གཡུང་དྲུང་སེམས་དཔའ་ཡང་རྒྱལ་འབྲུག་སླག་ཅན་གྱིས། གནམ་རིམ་པ་བཅུ་གཉིས་
ཀྱི་སྟེང་དུ། མི་འབྱེད་པའི་མཉམ་པ་དང་ལྡན་པས། ནམ་མཁའི་ངོགས་ལྟར་ཁྱབ་པ་
ཅི་བཞིན་དུ་གྱུར་ཅིག །བུམ་པ་ལྷ་ཡི་གཞལ་ཡས་ཁང་། བདག་དང་ཀློང་དང་དབྱེར་
མེད་པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་
རྒྱུད་ནོད་པའི་སློབ་བུ་ཁྱོད་ལ། དཔྲལ་བའི་དབྱིངས་རུམ་དུ་དངོས་གྲུབ་ཀྱི་དབང་
རྟགས་སུ་བཞག་པས། སྔོན་ཡེ་གཤེན་གཡུང་དྲུང་སེམས་དཔའ་གཅོད་པ་ཁྲ་སླག་
ཅན་གྱིས། གནམ་རིམ་པ་བཅུ་གསུམ་གྱི་སྟེང་དུ། མི་སྣང་བའི་སྣང་བ་འགྲོ་བའི་དོན་
གྲུབ་པས། ཉི་མ་དང་ཟེར་ལྟར་སྤྲོས་པ་ཅི་བཞིན་དུ་གྱུར་ཅིག །དེ་ཡང་དོན་དུ་བསྟན་
པ་ནི། གནམ་ལ་གནམ་གྱི་དངོས་པོ་མེད། ཡེ་ཤེས་བསྐྱེད་པའི་བསྐྱེད་ལུགས་དང་།
ལྟ་བའི་ཁྱད་པར་རིམ་པའོ། །ལུང་རྒྱུད་འདྲེན་པའི་དཔོན་གསས་བདག་གིས། བཀའ་
རྒྱུད་ནོད་པའི་སློབ་བུ་ཁྱོད་ལ། དེ་ལྟར་དུ་དབང་རྫས་གཏད་ནས་དངོས་གྲུབ་བྱིན་
པས། སྒྲིབ་གཉིས་བྱང་ཚོགས་གཉིས་རྫོགས་བོན་གྱི་སྐུ་བདེ་བ་ཆེན་པོ་ཐོབ་པར་གྱུར་
ཅིག །བོན་གྱི་སྐུ་བདེ་བ་ཆེན་པོ་ཐོབ་ནས་ཀྱང་། སླར་ལ་འགྲོ་བ་སེམས་ཅན་རྣམས་
ཀྱི་དོན་ནུས་ཏེ། སེམས་ཅན་ཉོན་མོངས་པ་འདྲེན་པའི་སྟོན་པར་གྱུར་ཅིག །བུམ་པ་
འབྱུང་བའི་ཡུམ་དང་དབྱེར་མེད་པའི་དབང་རྫས་འདི། ལུང་རྒྱུད་འདྲེན་པའི་དཔོན་
གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། ཞབས་ཀྱི་མཐིལ་རུམ་དུ་
དངོས་གྲུབ་ཀྱི་དབང་རྟགས་སུ་བཞག་པས། འགྲོ་བ་སེམས་ཅན་གྱི་དོན་བྱེད་པའི་
555



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དུས་སུ། དྲག་པོ་ལས་ཀྱི་ཚར་གཅོད་པ་རྣམས་ལ། སྒོ་སྲུང་དབལ་གྱི་ཁྲོ་བོ་ཆེན་པོ་བཞི་
རྣམས་ལྟ་བུ་གྱུར་ནས། བདུད་དང་སྲིན་པོ་བར་ཆད་ཚར་གཅོད་པར་གྱུར་ཅིག །བུམ་
པ་བསྐྱེད་པའི་ཡབ་དང་དབྱེར་མེད་པའི་དབང་རྫས་འདི། ལུང་རྒྱུད་འདྲེན་པའི་
དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། ཕྱག་གི་མཐེབ་གོང་
དུ་དངོས་གྲུབ་ཀྱི་དབང་རྟགས་སུ་བཞག་པས། འགྲོ་བ་སེམས་ཅན་གྱི་དོན་མཛད་
པའི་དུས་སུ། ཞི་བ་ལས་ཀྱི་སྤ་སྐོང་པ་རྣམས་ལ། སྒོ་འབྱེད་མཚན་དང་ལྡན་པ་ཡིད་
ཀྱི་ཁྱེའུ་ཆུང་བཞི་ཉིད་དུ་གྱུར་ནས། སེམས་ཅན་རྣམས་གཡུང་དྲུང་གི་བོན་ལ་སེམས་
བསྐྱེད་པར་གྱུར་ཅིག །བུམ་པ་འབྲུ་ལྔ་སྨན་ལྔ་ལྷ་ལྔ་དྲལ་ལྔ་ལྕམ་ལྔ་དང་དབྱེར་མེད་
པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་གིས། བཀའ་རྒྱུད་
ནོད་པའི་སློབ་བུ་ཁྱོད་ལ། གསང་བའི་དབྱིངས་རུམ་དུ་དངོས་གྲུབ་ཀྱི་དབང་རྟགས་
སུ་བཞག་པས། འགྲོ་བ་སེམས་ཅན་གྱི་དོན་མཛད་པའི་དུས་སུ་རྒྱས་པའི་མཚན་ཉིད་
དུ་སེམས་བསྐྱེད་པ་རྣམས་ལ། བདེར་གཤེགས་སྟོང་གི་མཚན་བརྗོད་པ་དང་། མ་
བརྗོད་པ་གྲངས་མང་པ་རྣམས་སུ་གྱུར་ནས། སེམས་ཅན་རྣམས་ངེས་པའི་དོན་ལ་ཁ་
ལོ་བསྒྱུར་བར་གྱུར་ཅིག །བུམ་པའི་སྙིང་པོ་ལྔ་དང་ཡིག་འབྲུ་ལྔ་དང་ལམ་ལྔ་ཡེ་ཤེས་
ལྔ་དང་དབྱེར་མེད་པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་བདག་
གིས། བཀའ་རྒྱུད་ནོད་པའི་སློབ་བུ་ཁྱོད་ལ། ལྟེ་བའི་ཀློང་རུམ་དུ་དངོས་གྲུབ་ཀྱི་
དབང་རྟགས་སུ་བཞག་པས། འགྲོ་བ་སེམས་ཅན་གྱི་དོན་བྱེད་པའི་དུས་སུ་སྤྲུལ་པའི་
སྐུ་ཅི་ལྟར་མཐུན་པར་འདུལ་བ་རྣམས་ལ། ཐབས་དང་ཤེས་རབ་ཟུང་དུ་འབྲེལ་བའི་
སྐུ་ལྟ་བུར་གྱུར་ནས། སེམས་ཅན་རྣམས་ཕ་རོལ་དུ་ཕྱིན་པ་བཅུའི་ལམ་ལ་འདྲེན་ནུས་
པར་གྱུར་ཅིག །བུམ་པ་རིན་པོ་ཆེ་ལྔ་དང་ཆབ་གཙང་མ་ལྔ་ནི། སྒོ་བཞི་མཛོད་དང་
ལྔའི་བོན་དང་དབྱེར་མེད་པའི་དབང་རྫས་འདི། ལུང་རྒྱུད་འདྲེན་པའི་དཔོན་གསས་
556



མདོ་སྡེ།
མདོ་གཟེར་མིག་
བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། ཐུགས་ཀྱི་དང་གོང་དུ་དངོས་
གྲུབ་ཀྱི་དབང་རྟགས་སུ་བཞག་པས། འགྲོ་བ་སེམས་ཅན་གྱི་དོན་བྱེད་པའི་དུས་སུ།
ཚད་མེད་པ་རྣམ་བཞི་ཡིས་ནམ་མཁའི་གཏོས་ལྟར་ཁྱབ་པ་རྣམས་ལ། དབྱིངས་དང་
ཡེ་ཤེས་མཁའ་ལ་མཉམ་པའི་སྐུ་ལྟ་བུར་གྱུར་ནས། སེམས་ཅན་རྣམས་བདག་དང་
གཞན་མེད་སྣང་ལ་རང་བཞིན་མེད་པ་ལ་ཐིམ་པར་གྱུར་ཅིག །བུམ་པ་དབྱིབས་ཟླུམ་
ཞིང་སྟོང་པར་འདུག་པར་བོན་ཉིད་དང་དབྱེར་མེད་པའི་དབང་རྫས་འདི། ལུང་རྒྱུད་
འདྲེན་པའི་དཔོན་གསས་བདག་གིས། བཀའ་རྒྱུད་ནོད་པའི་སློབ་བུ་ཁྱོད་ལ། བྱིན་
གྱིས་བརླབས་ཤིང་དངོས་གྲུབ་ཀྱི་དབང་བསྐུར་བས། ཕྱོགས་དང་རིས་མེད་མཉམ་པ་
ཆེན་པོའི་ངང་ལ་སྐུ་དང་ཡེ་ཤེས་ཁྱབ་བདལ་རྩེ་རུ་ཆིབས་ནས་སུ། བོན་ཉིད་སྟོང་པ་
ཆེན་པོའི་དབྱིངས་ལ་མཉམ་པ་མཉེས་ཏེ། ངང་ཉིད་ཀྱི་དོན་ལྷུན་གྱིས་གྲུབ་ནས།
བདལ་བ་ཁོ་ན་རུ་གྱུར་ཅིག །དེ་ནས་ཏིང་ངེ་འཛིན་གྱི་དབང་རྫས་གཏད་ནས་དངོས་
གྲུབ་བྱིན་ཏེ། ཀོང་ཙེ་ལ་སོགས་སེམས་ཅན་མཐའ་དག་རྣམས། གཟུགས་ཀྱི་ཕུང་པོ་
གདོས་པ་མཐའ་དག་ཅན་རྡུལ་ཕྲ་རབ་ཏུ་ལྷག་ནས་ནམ་མཁའ་ལ་གཞའ་ཚོན་གྱི་འོད་
དུ་འཕྲོས་ཏེ། སྣང་ལ་རང་བཞིན་མེད་པར་ཏིང་ངེ་འཛིན་གྱིས་བཟུང་ངོ༌། །
དེའི་ཚེ་དེའི་དུས་ན། འཇིག་རྟེན་གྱི་ཁམས་ཀྱང་འགུལ་ལོ་འགུལ་ལོ་རབ་ཏུ་འགུལ་
ལོ། །མེར་རོ་མེར་རོ་རབ་ཏུ་མེར་རོ། །ལྡེག་གོ་ལྡེག་གོ་རབ་ཏུ་ལྡེག་གོ །གཡོའོ་གཡོའོ་
རབ་ཏུ་གཡོའོ། །འུར་རོ་འུར་རོ་རབ་ཏུ་འུར་རོ། །ཆེམ་མོ་ཆེམ་མོ་རབ་ཏུ་ཆེམ་མོ། །
ཐུག་གོ་ཐུག་གོ་རབ་ཏུ་ཐུག་གོ །ནམ་མཁའ་ལ་འོད་གསལ་བ་མང་པོ་ཤར་རོ། །ས་
གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་བཅུའི་འཇིག་རྟེན་ཀུན་ནས་སྒྲ་
སྙན་པར་གྲགས་སོ། །དེ་ལ་སེམས་ཅན་ལྟ་བ་ཅན་ཐམས་ཅད། ཤིན་ཏུ་ཡང་སྤྲོ་བ་
སྐྱེས་སོ། །ལྟ་བ་དམན་པ་ཐམས་ཅད་རབ་ཏུ་ཡང་འཇིགས་ཀྱིན་སྐྲག་གོ །དུས་དེར་
557



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀོང་ཙེ་ལ་སོགས་པའི་སེམས་ཅན་ཤིན་ཏུ་གྲངས་མང་བ་ཞིག །བཀའ་རྒྱུད་གཞུང་དུ་
སྤྱོད་པའི་ཡོན་ཏན་དེས། གཟུགས་ཀྱི་ཕུང་པོ་སྐད་ཅིག་མ་བདུན་གྱི་བར་ལ། རྡུལ་
ཕྲ་རབ་ཀྱི་ཆར་ལྷགས་ནས་སུ། ནམ་མཁའ་ལ་གཞའ་ཚོན་གྱི་འོད་དུ་འཕྲོས་ཏེ་མངོན་
སུམ་དུ་སངས་རྒྱས་ཏེ་སོང་ངོ༌། །སླད་ནས་ལུས་པ་རྣམས་ཀྱང་ཤིན་ཏུ་དད་པ་སྐྱེས་
ནས། གཡུང་དྲུང་བཀའ་རྒྱུད་བོན་ལ་ཤིན་ཏུ་གཞུང་ནས་སྤྱད་དོ། །མ་ནོར་ངེས་པའི་
ལུང་དང་བཀའ་འབྲེལ་གྱིས། དབང་རྫས་གཏད་ནས་དངོས་གྲུབ་སྦྱིན་པའི་འཕྲིན་
ལས་ཀྱི་དོན་བསྟན་པའོ། །
དེ་ནས་དཔོན་གསས་མངའ་བདག་གིས། དབྱིངས་སུ་མགྲོན་བསྐྱོད་དེ། དེ་ལྟར་
ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་དང་། ཚིག་བཤད་དང་།
ཏིང་ངེ་འཛིན་དང་ལྔའོ། །ཕྱག་རྒྱས་དབྱིངས་སུ་མགྲོན་བསྐྱོད་དེ། མཁའ་ལྡིང་
འཕུལ་སྟབས་ཀྱི་ཕྱག་རྒྱ་ཞེས་བྱ་སྟེ། ཕྱག་གཡས་གཡོན་གཉིས་བརྐྱངས་ནས་སྤྲུག་
གིན་ལུས་ཀྱང་བཞེངས་ནས་ཕོག་གསུམ་སྤྲུགས་སོ། །དེ་ནས་སྙིང་པོས་དབྱིངས་སུ་
མགྲོན་བསྐྱོད་དེ། མུ་སྤར་ཧ་ལིང་ཨ་འབར་ཕྱེད་ཕྱེད་གུང་དྲུག་གསལ་ཟེར་སྤྲོས་རམ་
སྤྲོས་ཁྱབ་འོད་ནམ་མཁའ་ལྡིང་ཕྱད་ཕྱོད། ལན་བཞི་བརྗོད་དོ། །དེ་ནས་རྫས་ཀྱིས་
དབྱིངས་སུ་མགྲོན་བསྐྱོད་དོ། །རྔ་གཤང་དུང་ལ་སོགས་ཏེ་སྙན་པའི་སྒྲ་བསྒྲགས་ཤིང་
རོལ་མོ་སྣ་ཚོགས་པས་བསྐྱལ་པའི་ཚུལ་ཕྱུང་ངོ༌། །དེ་ནས་ཚིག་བཤད་ཀྱི་ཚིགས་སུ་
བཅད་དེ་དབྱིངས་སུ་མགྲོན་བསྐྱོད་དེ། ཐུགས་རྗེ་ཐབས་ཀྱིས་འགྲོ་བའི་དོན་མཛད་
པའི། བདེར་གཤེགས་མ་ལུས་འཁོར་དང་བཅས་པ་རྣམས། སྐུ་མདོག་ཕྱག་མཚན་
གདན་ཁྲི་བསྟན་པ་ཡང་། སེམས་ཅན་རྣམས་དང་མཐུན་པར་བསྟན་ནས་དྲང་ཕྱིར་
རོ། །དངོས་པོ་ཁ་དོག་དབྱིངས་སུ་གྲུབ་པ་རྣམས། ངེས་པའི་དོན་དུ་བསྟན་པ་མ་ཡིན་
པས། བོན་ཉིད་སེམས་ཉིད་ནམ་མཁའི་དབྱིངས་ཉིད་རྣམས། དངོས་པོ་མེད་པའི་
558



མདོ་སྡེ།
མདོ་གཟེར་མིག་
ཐིག་ལེ་དབྱིངས་སུ་བསྐྱོད། གཏན་དུ་དེ་ལྟ་བུ་ཡང་མ་ཡིན་མི་བཟུང་སྟེ། དངོས་པོ་
མཚན་མ་སྣང་བའི་སེམས་ཅན་རྣམས། འཁོར་བའི་གནས་ནས་ཐར་པར་དྲང་བའི་
ཕྱིར། དེ་དང་མཐུན་པར་བསྟན་པར་ཡང་དྲང་འཚལ། སྙིང་རྗེའི་མགྲོན་གྱི་རིགས་
དྲུག་སེམས་ཅན་རྣམས། ཐར་པ་མ་ཐོབ་སླད་ནས་ལུས་པ་ཡང་། ཞིང་ཁམས་དག་
པའི་གནས་སུ་སྐྱེ་འགྱུར་ལ། བདེར་གཤེགས་གནས་སུ་གཉིས་མེད་ངང་ལ་བསྐྱོད།
རིགས་དྲུག་སྐྱེ་བའི་བར་མ་དོ་རྣམས་ཀྱང༌། སྐྱེ་གནས་ངན་པར་སྐྱེ་བའི་སྒོ་ཆོད་ནས།
ཞིང་ཁམས་དག་པར་སྐྱེས་ཏེ་ཚོགས་བསགས་ནས། བདེར་གཤེགས་སྐུ་དང་གཉིས་
མེད་ངང་ལ་བསྐྱོད། དེ་ནས་ཏིང་ངེ་འཛིན་གྱིས་དབྱིངས་སུ་མགྲོན་བསྐྱོད་དེ། མགྲོན་
རིགས་རྣམ་པ་གཉིས་ཀྱང་ཀུན་རྫོབ་ཏུ་དངོས་སུ་གྲུབ་པ་རྣམས། དོན་དམ་པ་དངོས་
པོ་མ་གྲུབ་པར་ཏིང་ངེ་འཛིན་གྱིས་བཟུང་ངོ༌། །དམ་པ་རྒྱ་ཆོད་ཀྱི་ཐུགས་ཉིད་ཀྱི་
མགྲོན་དབྱིངས་སུ་བསྐྱོད་པའི་ཕྲིན་ལས་ཀྱི་དོན་བསྟན་པའོ། །
དེ་ནས་ཡང་དཔོན་གསས་མངའ་བདག་གིས་གཞལ་ཡས་དང་གདན་བསྐྱོད་དེ།
དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང༌། སྙིང་པོ་དང་། རྫས་དང༌། ཚིག་བཤད་
དང་། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་གཞལ་ཡས་ཁང་དང་གདན་བསྐྱོད་
པ་ནི། བདལ་འོད་འབར་བའི་ཕྱག་རྒྱ་ཞེས་བྱ་སྟེ། གཡོན་པའི་ཁུ་ཚུར་ལྟེ་བར་གཏད།
གཡས་པའི་སྦར་མོ་གནམ་ལ་བཏེག །དེ་ནས་སྙིང་པོས་གཞལ་ཡས་ཁང་དང་གདན་
བསྐྱོད་དེ། ༀ་མཁའ་ལྡིང་དབྱིངས་བདལ་མུ་རམ་འོད་ནམ་ཀློང་དྲུང་སྟོང་ལམ་ཕྱོད་
ལམ་གསལ། ལན་བཞི་བརྗོད་དོ། །དེ་ནས་རྫས་ཀྱིས་གཞལ་ཡས་ཁང་དང་གདན་
བསྐྱོད་དེ། གཡས་སུ་པད་ཤུན་གྱི་རས་དཀར་ཐོགས། གཡོན་དུ་དྲུམ་ཤིང་གི་པད་ལོ་
ཐོགས། དེ་ནས་ཚིག་བཤད་ཀྱིས་གཞལ་ཡས་ཁང་དང་གདན་བསྐྱོད་དེ། ཚིགས་སུ་
བཅད་དེ་གསུངས་པ། ཕྱིའི་སྣོད་སྟོང་སྟེ་འབྱུང་བ་རྣམ་བཞི་ཡང་། མི་རྟག་སྟོང་པའི་
569



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ངང་ལ་གནས་པས་སུ། གཞལ་ཡས་ཁང་དང་གདན་ཡང་མི་རྟག་སྟོང་པ་ཡིན་པས།
སྒྱུ་མ་མི་རྟག་བསྡུས་ལ་མི་འགྱུར་དབྱིངས་སུ་བསྐྱོད། ནང་གི་བཅུད་སྟོང་སྟེ་རིགས་
དྲུག་སེམས་ཅན་རྣམས་ཀྱང་། མི་རྟག་སྟོང་པའི་ངང་ལ་གནས་པས་སུ། གཞལ་ཡས་
ཁང་དང་གདན་ཡང་མི་རྟག་སྟོང་པ་ཡིན་པས། སྒྱུ་མ་མི་རྟག་བསྡུས་ལ་མི་འགྱུར་
དབྱིངས་སུ་བསྐྱོད། དེ་ལྟར་ཕྱི་ནང་རང་བཞིན་སྟོང་པར་ཡེ་ནས་གནས་པས། གཟུང་
འཛིན་གཉིས་ཀའི་ཡུལ་ལས་ཀྱང་ཡེ་ནས་འདས་ཏེ། གཞལ་ཡས་ཁང་དང་གདན་
ཡང་མི་རྟག་སྟོང་པ་སྟེ། སྒྱུ་མ་མི་རྟག་བསྡུས་ལ་མི་འགྱུར་དབྱིངས་སུ་བསྐྱོད། ཀུན་
རྫོབ་སྒྱུ་མས་ཁྲིད་ནས་ངེས་པའི་དོན་བསྟན་པས། འདུས་བྱས་མི་རྟག་སྒྱུ་མའི་རང་
བཞིན་ཡིན་པས། རྡུལ་མཚོན་གྱི་རི་མོ་ཡང་སྟོང་པའི་ངང་ལ་གནས་པས་བོན་ཉིད་
དབྱིངས་སུ་བསྐྱོད། ནམ་མཁའི་མུ་ལ་གཅིག་པ་གཉིས་མེད་དོན་ལ་བསྟིམ། རྡུལ་
མཚོན་ཡང་དྲུམ་ཤིང་དང་པད་ཤུན་གྱིས་བསྡུས་ནས་གཏོར་རོ། །དེ་ནས་ཏིང་ངེ་
འཛིན་གྱིས་གཞལ་ཡས་ཁང་དང་གདན་བསྐྱོད་དེ། སྤྱིར་བསྡུས་པ་སྣོད་བཅུད་ཀྱི་
བོན་དང་། སྒོས་སུ་འབྲེལ་བ་ལུས་སེམས་ཀྱི་བོན་ནི། སྣང་ལ་རང་བཞིན་མེད་པ་ནམ་
མཁའི་ངོགས་ལྟར་ཏིང་ངེ་འཛིན་གྱིས་བཟུང་ངོ༌། །ཐམས་ཅད་ཁྱབ་བདལ་ཐུགས་
ཉིད་ཀྱི་ལྷའི་གཞལ་ཡས་ཁང་དང་། གཡུང་དྲུང་གི་གདན་བསྐྱོད་པའི་འཕྲིན་ལས་ཀྱི་
དོན་བསྟན་པའོ། ། །
དེ་ནས་ཡང་དཔོན་གསས་མངའ་བདག་གིས། གཞི་བརྟན་པའི་བཀྲ་ཤིས་གསོལ་
ཏེ། དེ་ལ་ཡང་དོན་རྣམ་པ་ལྔ་སྟེ། ཕྱག་རྒྱ་དང་། སྙིང་པོ་དང་། རྫས་དང་། ཚིག་
བཤད་དང༌། ཏིང་ངེ་འཛིན་དང་ལྔའོ། །དེ་ལ་ཕྱག་རྒྱས་གཞི་བརྟན་པའི་བཀྲ་ཤིས་
གསོལ་བ་ནི། ཡོངས་ཁྱབ་བརྟན་པའི་ཕྱག་རྒྱ་ཞེས་བྱ་སྟེ། གཡོན་པའི་ཐལ་མོ་གཤིབས་
ནས་ས་ལ་བསྟན་པའི་སྟེང་དུ། གཡས་པའི་ཐལ་མོ་གཤིབས་ནས་སྟེང་དུ་སྦུབ་པའོ། །
560



༼ཁ༽
མདོ་སྡེ།
མདོ་གཟེར་མིག་
དེ་ནས་སྙིང་པོས་གཞི་བརྟན་པའི་བཀྲིས་གསོལ་ཏེ། ཨོཾ་གསལ་ཟེར་འོད་དཔག་མུ་
ལམ་ཁྱབ་རྒྱར་མཁར་སྨིན་ཡོངས་འདུས་ཡོངས་ཁྱབ་མུར་རྒྱས་བདལ་ཁྱབ་གསལ།
ལན་བཞི་བརྗོད་དོ། །དེ་ནས་རྫས་ཀྱི་གཞི་བརྟན་པའི་བཀྲ་ཤིས་གསོལ་ཏེ། རིན་ཆེན་
སྣ་ལྔའི་ས་བོན་བཏབ་བོ། །དེ་ནས་ཚིག་བཤད་ཀྱིས་གཞི་བརྟན་པའི་བཀྲ་ཤིས་གསོལ་
བ་ནི། ཚིགས་སུ་བཅད་དེ་གསུངས་པ། དཀར་ནག་བཀྲ་གསལ་སྐུ་གཟུགས་དང༌།
མཐའ་ཡི་ལྕགས་རི་སྐུ་གདུང་དང་། བཀའ་རྒྱུད་འབུམ་སྡེའི་གསུང་རབ་དང༌། ཀློང་
རྒྱས་དཀྱིལ་འཁོར་ཐིག་བཅས་རྣམས། འདི་ནས་དུས་མཐའ་ཡན་ཆད་དུ། ཉི་མའི་
ཟེར་བཞིན་ཡོངས་ཁྱབ་ནས། སེམས་ཅན་རྣམས་ཀྱི་དོན་ཆེད་དུ། བཀྲ་ཤིས་ཡོངས་
སུ་བརྟན་གྱུར་ཅིག །སྒོ་བཞི་མཛོད་དང་ལྔ་ཡི་བོན། ས་ཡི་རྡུལ་ལྟར་རྒྱས་འཕེལ་
ནས། རིན་ཆེན་སྣ་ལྔའི་གཏེར་བཞིན་དུ། སེམས་ཅན་དོན་དུ་རྒྱས་པར་ཤོག །དེ་ནས་
གཞི་བརྟན་པའི་བཀྲ་ཤིས་ཏིང་ངེ་འཛིན་གྱིས་གསོལ་ཏེ། བསྟན་པ་རྣམ་གསུམ་རྗེས་
བཞག་ལས། ས་ཡི་རྡུལ་བཞིན་གྲངས་འཕེལ་ནས། འགྲོ་དོན་རྒྱ་ལག་ཕྱད་པ་རུ་ཏིང་
ངེ་འཛིན་གྱིས་བཟུང་ངོ༌། །དེ་ལྟར་བཅོ་བརྒྱད་དོན་བསྟན་ནས། སྟོན་པ་གཤེན་རབ་
ཀྱང་ནམ་མཁའ་ལ་རྫུ་འཕྲུལ་གྱི་སྐུ་རྣམས་བཤིགས་ནས། ཀོང་རྩེ་འཕྲུལ་གྱི་རྒྱལ་པོའི་
འགྲོ་དོན་མཐར་ཕྱིན་པས། འོལ་མོ་ལུང་རིང་དུ་སླར་གཤེགས་སོ། །འགྲོ་བའི་དོན་དུ་
འཕྲིན་ལས་བཅོ་བརྒྱད་བསྟན་པའི་ལེའུ་སྟེ་བཅུ་བཞི་པའོ། །། །
༧ གཡུང་དྲུང་ལྷའི་སྐད་དུ་ན། དིང་གསལ་འོད་དཔག་མུ་རུམ་སྤར་ཁྱབ་ལམ།
གང་ཟག་མི་ཡི་སྐད་དུ་ན། སྟོན་པས་ཁྱིམ་སྤངས་རབ་ཏུ་བྱུང་པའི་ལེའུ་འོ། །དེའི་ཚེ་
དེའི་དུས་ན། སྟོན་པ་གཤེན་རབ་མི་བོ་ཡིས། འཁོར་རྣམས་ལ་བཀའ་བསྩལ་པ། སྔོན་
བྱས་ལས་དང་ཤུགས་ཀྱིས་འཕངས་ནས། བདག་གི་འཁོར་དུ་འདུས་པའི་སེམས་ཅན་
ཀུན། སྟོན་པའི་བཀའ་འདི་མ་ཡེངས་དང་དུ་ལོངས། བདེན་པའི་ཚིག་འདི་མ་བརྗེད་
561



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཟུངས་སུ་ཟུངས། འཇིག་རྟེན་ལས་དང་སྤྱོད་པ་ཅི་བྱེད་སྡུག་བསྔལ་བྱེད། འདིར་
ཡང་བྱས་པས་མི་ཟིན་སྡུག་བསྔལ་ཤིན་ཏུ་ཆེ། ཕར་ངོས་རིང་པ་མ་ཡིན་སྐད་ཅིག་
ཡུད་ལ་འོང་། ལ་འུར་མྱུར་ལ་ཁྱིམ་སྤངས་རབ་ཏུ་མ་བྱུང་ན། ཁྱིམ་ཞེས་བྱ་བའི་སྤྱོད་
པ་ལོག་འཁྲུལ་འདི། རང་གི་སྡུག་བསྔལ་སྟེང་དུ་གཞན་གྱི་སྡུག་བསྔལ་ཉོ། ཅི་བྱས་
འདིར་སྡུག་ཕྱི་མའི་སྡིག་བསགས་པས། དམྱལ་བའི་གནས་སུ་གཏན་འཁྱམས་ངེས་
པའི་རྒྱུ། འཁྱམས་པའི་དུས་སུ་དམྱལ་བའི་སྡུག་བསྔལ་ནི། ཚ་བའི་དམྱལ་བ་ཤིན་ཏུ་
བཟོད་བརླག་མེད། འཇིག་རྟེན་འདི་ཡི་མེ་ནི་རེ་ཞིག་མེ་འོལ་ཙམ། འདི་བས་དམྱལ་
བའི་མེ་དཔུང་དགུ་འགྱུར་ཙམ་གྱིས་ཚ། སྲ་བརྟན་ལྕགས་ཀྱི་ཐུ་ལུམ་བསྐྱུར་བ་ཡང་།
སྐད་ཅིག་ཡུད་ལ་མར་ཁུ་བཞིན་དུ་འཇུ། དེ་ལྟ་བུའི་དུས་བྱུང་སྦྱོང་བའི་སྡུག་ཙམ་
ན། འཇིག་རྟེན་འདིའི་བུ་དང་ཆུང་མས་ག་ན་ཕན། སྡུག་བསྔལ་དེ་ལྟར་ཉམས་སུ་
མྱོང་བར་བྱེད་པ་ཡང་། ལས་ངན་ཁྱིམ་མ་སྤངས་པའི་རྒྱུ་ལས་བྱུང་། དལ་ཞིང་འབྱོར་
བའི་མི་ལུས་ཐོབ་པའི་ཡུད་འདི་ལ། དད་པའི་སྟོབས་ཀྱིས་ལ་འུར་ཁྱིམ་སྤངས་རབ་ཏུ་
མ་བྱུང་ན། གྲང་བའི་དམྱལ་བ་ཤིན་ཏུ་བཟོད་བརླག་མེད། འཇིག་རྟེན་འདི་ཡི་རླུང་
ནི་རེ་ཞིག་རླུང་འོལ་ཙམ། འདི་བས་དམྱལ་བའི་རླུང་དཔུང་དགུ་འགྱུར་ཙམ་གྱིས་
གྲང༌། རིན་ཆེན་གསེར་གྱི་ཐུ་ལུམ་བསྐྱུར་བ་ཡང་། ཐང་ཅིག་ཡུད་ལ་པདྨ་བཞིན་དུ་
འགས། དེ་ལྟ་བུའི་དུས་བྱུང་སྦྱོང་གིན་སྡུག་ཙམ་ན། འཇིག་རྟེན་འདིའི་བུ་དང་ཆུང་
མས་ག་ན་ཕན། སྡུག་བསྔལ་དེ་ལྟ་བུ་ཉམས་སུ་མྱོང་བར་བྱེད་པ་ཡང༌། ལས་ངན་
ཁྱིམ་མ་སྤངས་པའི་རྒྱུ་ལས་བྱུང༌། དེའི་ཕྱིར་ན་འཁོར་བའི་ལས་ལ་དད་མ་ཆེ། དལ་
ཞིང་འབྱོར་བའི་མི་ལུས་ཐོབ་པའི་ཡུད་འདི་ལ། དད་པའི་སྟོབས་ཀྱིས་ལ་འུར་ཁྱིམ་
སྤངས་རབ་ཏུ་བྱུང་། གཉིས་འཁོར་གཉིས་ཚེའི་སྡུག་བསྔལ་ཅི་སྨོས་དགོས། གཟུགས་
ཕུང་སྒྱུ་མ་འདི་ནི་ཡེངས་ལ་ཡུད་ཀྱིས་འཛད། སྡུག་བསྔལ་ཆེན་པོ་དེ་ནི་ལས་ཀྱི་སྟེང་
562



མདོ་སྡེ།
མདོ་གཟེར་མིག་
༼ཁ༽
དུ་འོང་། དེ་སྤངས་བདེ་གནས་བཙལ་ཕྱིར་ཁྱིམ་སྤངས་རབ་ཏུ་བྱུང་། སྔ་བློ་བྱ་བ་མ་
རིག་འཁྲུལ་པའི་གཞི། ངས་ཀྱང་འཁོར་བའི་ཁྱིམ་ཐབས་ལ་དད་པ་སྐྱེས། ཕྱི་བློའི་རིག་
པས་ངེས་པར་གཏན་ལ་འབེབས། འཁོར་བའི་ཁྱིམ་ལ་གཏིང་ནས་སྐྱིད་པ་ལུག །ཤེས་
པ་ལོག་པར་འཁྲུལ་པས་རང་གིས་རང་བསླུས་ནས། འདིར་ཡང་སྡུག་བསྔལ་རྒྱ་མཚོ་
ནང་དུ་ཞུགས། ཕྱི་མ་སྡུག་བསྔལ་ཆེན་པོ་དེ་ལྟར་སྟེང་དུ་འོང་། བདག་ནི་འཁོར་
བའི་ཁྱིམ་སྤངས་རབ་ཏུ་མྱུར་དུ་བྱུང༌། བདག་གི་བཀའ་འདི་ངེས་པའི་དོན་ཡིན་གྱིས།
སྤྱན་སྔར་འདུས་པ་མང་པོའི་འཁོར་རྣམས་ཀུན། མི་ལུས་རིན་ཆེན་ཐོབ་པའི་རྟིང་འདི་
ལ། རང་གིས་རང་ལ་བསླུ་བ་མི་བྱེད་པར། འཁོར་བའི་ཁྱིམ་སྤངས་བདག་ཀྱང་རབ་
ཏུ་བྱུང་། དེ་སྐད་ཅེས་སྟོན་པས་འཁོར་ལ་བཀའ་བསྩལ་ཏོ། ། །
དེ་ལ་སྟོན་པའི་འཁོར་དུ་གྱུར་པ་ཐམས་ཅད་ཀྱང་། སེམས་ཅན་བློ་ཡི་རང་བཞིན་
ཐ་དད་པས། དགའ་དང་མི་དགའ་སོ་སོར་བྱུང་། སྟོན་པའི་སྤྱན་སྔར་སུས་ཀྱང་ཞུ་ནི་
མ་ནུས་པར། གུད་དུ་བྱེད་ནས་སྤྲིན་གཏིབ་ནས་གྲོས་སྒྲོས་པའི་དུས་དེར་ཡིད་ཀྱི་ཁྱེའུ་
ཆུང་གིས། འདུས་པ་རྣམས་ལ་གྲོས་ཀྱི་མཆིད་གླེང་པ། མི་ལུས་རིན་ཆེན་ཐོབ་པའི་
དུས་འདིར་སྨྲ་བསམ་དབང་དང་ལྡན། གཞན་དག་གང་དུ་སྐྱེས་ཀྱང་མི་ཁོམ་ལོག་
པར་གཡེངས། ཐོག་མ་མེད་པའི་དུས་ན་དཀའ་བ་སྣ་ཚོགས་སྤྱད་པ་ཡིས། གཙང་མ་
མི་ལུས་ཐོབ་ཅིང་སྟོན་པའི་འཁོར་དུ་སྐྱེས་པའོ། །སྨྲ་བསམ་དབང་དང་ལྡན་པའི་དུས་
འདི་ལ། འཁོར་བ་བཅད་དང་འཁོར་བ་སྤེལ་བ་གཉིས། རང་ལ་རང་གིས་དབང་
བྱེད་ད་ལྟའི་འདི་ཉིད་དོ། །རང་གི་དད་པའི་རྩལ་གྱིས་འཁོར་བ་བཅད། ལོག་པར་
འཁྲུལ་ནས་འཁོར་བ་སྤེལ་བ་ན། ཕྱིས་ནི་སྨྲ་བསམ་དབང་དང་ལྡན་པར་ག་ལ་འགྱུར།
སྟོན་པས་གསུངས་པས་སྡུག་བསྔལ་དམྱལ་བར་སྐྱེ། སྟོན་པའི་བཀའ་ལུང་ངེས་ཀྱིས་
ཁྱིམ་སྤངས་རབ་ཏུ་བྱུང་། སྟོན་པའི་འཁོར་དུ་འདུས་པའི་སེམས་ཅན་ལ། དབང་
563



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པོ་གསལ་གྱི་ཤེས་རབ་དང་བ་བདག་ཡིན་ཏེ། འཁོར་བའི་ཁྱིམ་ལ་མི་དད་ཞེན་པའི་
འདོད་ཆགས་སྤངས། འདི་ནུས་རབ་ཡིན་ཐར་པ་སྒྲུབ་པར་ངེས་པས་བདག་བཞིན་
གྱིས། དེ་སྐད་ཅེས་ཡིད་ཀྱི་ཁྱེའུ་ཆུང་གིས་འདུས་པ་རྣམས་ལ་སྨྲས་པས། སྟོན་པའི་
བཀའ་དང་ཁྱེའུ་ཆུང་མཆིད་གཉིས་ལ། འདུས་པའི་འཁོར་རྣམས་ཀུན་ཀ་མྱ་ངན་
སྐྱེ། བུད་མེད་ཞེན་པ་རགས་པས་ཁབ་རྣམས་ངུ་སྒྲ་འབྱིན། ངུས་པའི་འཕྲོ་བཅད་
གདོང་གི་མཆི་ཕྱིས་ནས། ཀོང་བཟའ་ཁྲི་ལྕམ་དཀར་མོས་སྨྲས་པའི་མདོ། སྟོང་གསུམ་
སེམས་ཅན་དཔལ་དང་མགོན་མཛད་ནས། ན་ཚོད་ཡར་ཡར་འཛེགས་ཀྱིན་གཤེན་
རབ་ཐུགས་ལ་འཁྲུལ་པ་མངའ། དེ་རིང་གསུངས་པའི་བཀའ་དང་ཁྱེའུ་ཆུང་གླེང་པའི་
མཆིད་ཉིད། བདུད་ཀྱི་ཚིག་གིས་བསླུས་སམ་རླུང་གི་ནད་ཀྱིས་གདུངས། བདག་ཅག་
ཁྱིམ་དང་སྙིང་གི་བུ་ལ་སོགས། རྒྱལ་སྲིད་རིན་པོ་ཆེའི་ཟང་ཟིང་རྣམས། གོས་རུལ་
བཞིན་དུ་ཕྱིར་ལ་བོར་ནས་སུ། གཤེན་རབ་གཅིག་པུ་བྱུང་ནས་རབ་ཡིན་གསུངས་
པས་འཁྲུལ། ཚོར་བ་སྐྱེན་གྱི་འཕྲིག་པ་རྣོན་པའི་ཁྱེའུ་ཆུང་ཁྱོད། སྟོན་པའི་མིག་དང་
འདྲ་བར་གཞན་གསལ་རང་མི་མཐོང་། ཁྱིམ་སྤངས་ཐང་ལ་བྱུང་བ་སྤྲང་པོ་ཉིད་དུ་
ངེས་པ་ལ། དེ་ལ་རབ་ཡིན་ཟེར་ནས་རྟིང་ནོན་ཁྱེའུ་ཆུང་ཤེས་པ་འཁྲུལ། དེ་སྐད་ཅེས་
ཀོང་བཟའ་ཁྲི་ལྕམ་གྱིས་གསོལ་ཏོ། །
དེ་ལ་ཡང་སྟོན་པས་བཀའ་བསྩལ་པ། བདག་ཀྱང་ཤེས་པ་ལོག་པར་འཁྲུལ་པ་
ཡི། འཁོར་བ་དང་དུ་བླངས་པའི་བཙུན་མོ་ལ་སོགས་མཐའ་ཡས་སེམས་ཅན་མང་པོ་
ཀུན་ཀྱང་ཉོན། ངེས་པའི་དོན་བཤད་སེམས་ལ་ཞེན་པར་ཟུངས། སྟོང་གསུམ་སེམས་
ཅན་ཐམས་ཅད་མགོན་བྱ་དྲང་ཕྱིར་ཡང་། ན་ཚོད་ཡར་ཡར་འཛེགས་ཀྱིན་མན་ངག་
དྲོད་ཚད་རྙེད། མན་ངག་དྲོད་ཚད་རྙེད་པའི་བཀའ་ལུང་དོན་བསྟན་ན། བཙུན་མོ་
ལ་སོགས་བདུད་ཀྱིས་བསླུས་ཀྱིན་འཁོར་བའི་ཁྱིམ་ལ་ཆགས་པ་རྣམས། ངེས་པའི་དོན་
564



མདོ་སྡེ།
མདོ་གཟེར་མིག
བསྟན་འདི་ལ་རྒྱབ་ཀྱིས་ཕྱོགས་པ་རྣམས། རྒྱལ་སྲིད་ཟང་ཟིང་བདུད་ཀྱི་བསླུ་བྲིད་
ཀྱིས་བཏགས་ནས། ཐ་མའི་སྤྱོད་པ་དད་ཀྱིན་རབ་ཏུ་མ་བྱུང་ན། གཡུང་དྲུང་རྒྱང་
སྲིང་འཁོར་བར་སྙིང་རེ་རྗེ། སྟོན་པས་དེ་སྐད་ཅེས་འཁོར་ལ་བཀའ་བསྩལ་ཏོ། །
ཡིད་ཀྱི་ཁྱེའུ་ཆུང་གིས་གསོལ་པ། བདག་ཀྱང་དད་པའི་སྟོབས་ལྡན་ཤེས་རབ་རྩལ་
སྦྱངས་པས། འདི་ལྟར་སྣང་བ་ཐམས་ཅད་མི་རྟག་སྒྱུ་མར་སྣང་། ངལ་ཆད་དོན་མེད་
ལས་སྤྱད་ནས། འཁོར་བར་གཏན་འཁྱམས་རེ་སྙིང་རྗེ་བར་མཐོང་། སྒྱུ་མའི་རང་
བཞིན་ཞེན་ཆགས་ཅི་ལ་སྨན། འཁོར་བར་ལྟུང་ཞིང་ཆགས་པས་ཐར་མི་སྲིད། དམ་
པའི་དོན་ལ་སྤྱོད་ན་ཤིན་ཏུ་བརྩོན་པར་བྱ། ཐར་པའི་བདེ་གནས་འདོད་ན་ཁྱིམ་
སྤངས་རབ་ཏུ་བྱུང་། ཡིད་ཀྱི་ཁྱེའུ་ཆུང་གིས་འདུས་པ་རྣམས་ལ་དེ་སྐད་ཅེས་གླེངས་
སོ། །དེའི་ཚེ་དེའི་དུས་ན། སྟོན་པས་བཀའ་བསྩལ་མདོ་དང་། ཁྱེའུ་ཆུང་གིས་མཆིད་
གླེང་ལ། འདུས་པའི་འཁོར་རྣམས་སྡེ་རིས་གཉིས་སུ་ཆད། སྟོན་པའི་འཁོར་ལ་སྦྱངས་
པའི་ལས་འཕྲོ་ཡོད་པ། དད་པ་དང་ཤེས་རབ་ལྡན་པ་རྣམས་ནི། ཤིན་ཏུ་དགའ་
བའི་སེམས་སྐྱེས་ནས། མཆིད་གླེངས་པའི་མདོ་ཞུས་པ། སྟོན་པའི་བཀའ་འདི་ཤིན་ཏུ་
གཉན་ནོ། །སྟོན་པའི་བཀའ་འདི་རབ་ཏུ་རྫིའོ། །འདུས་པའི་འཁོར་རྣམས་ཐམས་ཅད་
ཀུན། ཁྱིམ་ཞེས་བྱ་བའི་སོ་ནམ་འདི། སྔ་མ་སྤྱོད་པ་སྙིང་རེ་རྗེ། ཕྱི་མ་ཤོམ་པ་ཡིད་
རེ་ཆད། ཐ་མའི་སྤྱོད་པ་ཡང་དག་ཡིན། འཇིག་རྟེན་སྒྱུ་མའི་ཚེ་འདི་ལ། བྱས་པས་
མི་ཟིན་སྡུག་བསྔལ་མཚོ་དང་འགྲོགས། ལས་སུ་སྡུག་བསྔལ་སྤྱོད་ཅིང་དོན་དུ་སྡིག་
ཚོགས་གསོག །ཚེ་འདི་ཡུད་ལ་འགྱུར་ནས་ཕྱི་མ་ལ། འཁོར་བར་གཏན་འཁྱམས་སྡུག་
བསྔལ་ཆེན་པོ་འོང་། དེ་ཡི་ཕྱིར་ན་ཁྱིམ་སྤངས་རབ་ཏུ་བྱུང་། དད་པ་སྐྱེས་པའི་འཁོར་
གྱིས་གསོལ་ཏོ། །སྟོན་པའི་འཁོར་ཉོན་མོངས་ཆ་རགས་པ། ཤེས་པ་ཆུང་གིན་དད་པ་
ཞན་པ་རྣམས་ནི། ཤིན་ཏུ་ཡང་མི་དགའ་བའི་སེམས་བསྐྱེད་ནས་མཆིད་གླེང་པའི་
565



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
མདོ་ཞུས་པ། སྟོན་པའི་བཀའ་འདི་ཤིན་ཏུ་གཉན་ལགས་ཏེ། ལོངས་སྤྱོད་ཁྱིམ་གྱི་ཟང་
ཟིང་དང༌། ལས་ཀྱིས་འབྲེལ་གདུང་ཟླ་རོགས་དང་། སྙིང་དང་དབྱེར་མེད་བུ་ཚ་དང་།
འབྲེལ་བའི་འཁོར་འདབ་མང་པོ་རྣམས། ལོངས་སྤྱོད་སྐྱིད་རྟགས་རྒྱལ་གྱི་རྐྱེན་ལགས་
པས། འདི་དང་མི་འབྲལ་ཡུན་དུ་སྟོན་པས་འགྲོགས་པར་ཞུ། འདི་སྤངས་གཅིག་པུ་
འགའ་དང་གཤེགས་པ་རབ་མ་ལགས། ཐ་མའི་ནང་ནས་རྒྱལ་བཞག་སྤྲང་དང་འདྲ་
བར་ངེས། ཤིན་ཏུ་གཉན་ཡང་སྟོན་པའི་བཀའ་དེ་བདག་ཅག་གཅོག །དེ་སྐད་ཅེས་
དད་པ་མ་སྐྱེས་པའི་འཁོར་རྣམས་ཀྱིས་གསོལ་ཏོ། །
དེ་ལ་སྟོན་པས་བཀའ་བསྩལ་པ། འདུས་པའི་འཁོར་རྣམས་དབང་པོ་གཏོད། ལོག་
པར་འཁྲུལ་པས་བསྐྱར་ལ་བཤད། ངེས་པའི་དོན་ཡིན་དད་པས་ཟུངས། ལོངས་སྤྱོད་
ཁྱིམ་གྱི་ཟང་ཟིང་དང༌། ལས་ཀྱིས་འབྲེལ་གདུང་ཟླ་རོགས་དང༌། སྙིང་དང་དབྱེར་
མེད་བུ་ཚ་དང་། འབྲེལ་བའི་འཁོར་འདབ་མང་པོ་རྣམས། འཇིག་རྟེན་འདི་ཡི་འཁོར་
འདབ་མང་པོ་རྣམས། འཇིག་རྟེན་འདི་ཡི་སྐྱིད་རྟགས་རྐྱེན་ཡིན་ཏེ། འདི་ནི་མི་རྟག་
དཔེར་ན་སེན་རྡུལ་ཙམ། ལོངས་སྤྱོད་ཟང་ཟིང་སྒྱུ་མ་འདིས་བསླུས་ན། སྡུག་བསྔལ་
འཁོར་བར་གཏན་འཁྱམས་ངེས་པའོ། །སྡུག་བསྔལ་ལས་ཀྱིས་བྱུང་བའི་ས་འདིར་
འདིས་ནི་སྡོང་མི་ཐེབས། དེ་ཡི་ཕྱིར་ན་ཟང་ཟིང་འདི་ལ་དད་བསྐྱེད་གཏན་དུ་ཆགས་
ན་ཅི་ལ་སྨན། འདི་ནི་དཔེར་ན་མགྲོན་པོ་གནས་མཐུན་ཙམ་ཞིག་ཡུད་འགྲོགས་སོ་
སོར་འབྲེལ་བ་ཙམ། དེ་ཡི་ཕྱིར་ན་འདུ་འཛི་བདུད་ཀྱིས་བསླུས་པའི་ཁྱིམ་སྤངས་རང་
ཅག་རབ་ཏུ་བྱུང་། དེ་སྐད་ཅེས་སྟོན་པས་བཀའ་བསྩལ་ཏོ། །དེ་ལ་མ་དད་པའི་
འཁོར་རྣམས་ཀྱིས་སྟོན་པའི་ཞལ་དུ་བསྐྱར་ནས་ཞུ་བ་མ་སྤོབས་པར། ཤིན་ཏུ་མ་
དགའ་གདུངས་བའི་མྱ་ངན་སོ་སོར་སྐྱེས། སྟོན་པའི་སྐུ་འཁོར་སྤྲིན་བཞིན་འདུས་ནས་
འདུག །
566



མདོ་སྡེ། །
མདོ་གཟེར་མིག་
དེའི་དུས་དེའི་ཚེ་ན། བདུད་ཡུལ་མུན་ནག་གླིང་དགུ་ན། བདུད་རྗེ་ཁྱབ་པ་ལག་
རིང་འཁོར་ཉན་པ་རྣ་གསང་འབུམ་སྡེས་ཐོས། ཀུན་ཀ་སྤྲོ་བའི་སེམས་སྐྱེས་ནས།
ལྕགས་མཁར་སྒོ་བརྒྱ་རྩེ་བརྒྱ་ན། བདུད་རྗེ་ཁྱབ་པ་ཉལ་ས་ལ། རྣ་ཐོས་གཏམ་སྙན་
སྨྲས་པའི་མདོ། བདུད་རྗེ་ཁྱབ་པ་མ་གཟིམ་མགོ་ཐེགས་དང་། བདུད་རྗེའི་འཁོར་ལ་
གྲངས་མང་ཡང་། བདག་ཅག་ཉན་པ་རྣ་གསང་བས། ངོ་མཚར་ཆེ་བའི་གཏམ་སྙན་
ཞུ། འོ་སྐོལ་བདུད་ལ་གནོད་པ་ཡི། གཡོ་སྒྱུ་རྫུ་ཅན་གཤེན་རབ་ནི། ལོངས་སྤྱོད་རྒྱལ་
རིགས་འཁོར་བོར་ནས། གཅིག་པུ་རིང་བུར་མེ་ཏོག་གླིང་ལ་བགྲོད། ལྟ་སྤྱོད་དེ་ལ་
རབ་ཏུ་རྩི་ཡིན་ཁ་ན་རབ་ཡིན་ཟེར། འཁོར་པ་མང་པོས་ཤིན་ཏུ་བཤོལ་འདེབས་མྱ་
ངན་བདོ། །གཤེན་རབ་བསྟན་པ་ནུབ་ནས་སུ། བདུད་ཀྱི་བསྟན་པ་ད་ནི་དར་ཏེ་འགྲོ་
བར་ཐོས། དེ་སྐད་ཅེས་བདུད་རྗེ་ལ་ཉན་པ་རྣ་གསང་རྣམས་ཀྱིས་གསོལ་ཏོ། །བདུད་
རྗེ་ཁྱབ་པ་ལག་རིང་ཡང་། ཤིན་ཏུ་དགའ་བའི་གཏམ་ཐོས་ནས། དབུ་བཏེགས་
འཁོར་ལ་སྨྲས་པའི་མདོ། བདུད་འཁོར་ཉན་པ་རྣ་གསང་གི་སྒྲ་དེ་ངེས་སམ་མ་ངེས་
པ། མི་མཐོང་མེད་པའི་མིག་རྣོན་འབུམ། གཤེན་གྱི་ཡུལ་དུ་ལེགས་པར་ལྟོས། དུས་
དེ་འབྱུང་བ་ཅང་རིགས་སམ། བདུད་རྗེས་དེ་སྐད་ཅེས་འཁོར་ལ་སྨྲས་པ། བདུད་རྗེ་
ཁྱབ་པ་ལག་རིང་འཁོར། ལྟ་བ་མིག་རྣོན་བརྒྱ་ཡིས་སུ། གཤེན་གྱི་ཡུལ་དུ་བལྟས་པས་
མཐོང་། ཤིན་ཏུ་དགའ་བའི་སེམས་སྐྱེས་ནས། བདུད་རྗེའི་སྙན་དུ་སྨྲས་པའི་མདོ།
བདུད་འཁོར་ཉན་པ་རྣ་གསང་གི་སྒྲ་ཐོས་པ་ཅི་བཞིན་དུ། མིག་གིས་བལྟས་པས་
ངེས་པར་འདུག །ཉི་ནུབ་ཟླ་གསལ་ཅི་བཞིན་དུ། གཤེན་གྱི་བསྟན་པ་ནུབ་པ་འདྲ།
བདུད་རྗེའི་བསྟན་པ་དར་བ་འདྲ། དེ་སྐད་ཅེས་ལྟ་བ་མིག་རྣོན་རྣམས་ཀྱིས་གསོལ་
ཏོ། །བདུད་རྗེ་ཁྱབ་པ་ལག་རིང་ཡང་། ཤིན་ཏུ་དགའ་བའི་སེམས་སྐྱེས་ནས། བདུད་
འཁོར་རྣམས་ལ་སྨྲས་པའི་མདོ། སྤྱིར་ན་འཇིག་རྟེན་ཁམས་འདི་ལ། ནག་པོ་བདུད་
567



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལས་དབང་ཆེ་བ། བདུད་རྗེ་ཁྱབ་པ་ང་ཡིན་ན། བར་དུ་དུས་ལ་འགྱུར་ལྡོག་བྱུང་།
ངའི་གོང་ནས་དབང་ཆེ་བ། རྫུན་ཅན་གཤེན་རབ་མི་བོ་བྱུང་། འཇིག་རྟེན་དབང་དུ་
ཁོ་ཡིས་བསྡུས། གཤེན་རབ་ཁ་ནས་སྨྲ་བ་དེ། དོན་དུ་ནུས་པའི་སྟོབས་བྱུང་ན། ད་
ཡང་དུས་ལ་འགྱུར་ལྡོག་བྱུང་། གཤེན་ནུབ་བདུད་རྣམས་དར་ཏེ་འོང་། གདུག་པ་
བདུད་ཀྱི་རྒྱལ་ཁམས་ཀུན། གཤེན་ལ་ལྟ་ཉན་བྱེད་དུ་འོང་། དེ་སྐད་ཅེས་འཁོར་ལ་
སྨྲས་ནས། སྔར་སུན་ཕྱུངས་པས་དངོས་པོར་ནི་འབྱུང་མ་ནུས་པར། སྨིག་རྒྱུ་དང་
ལྷོ་འུར་དུ་སྤྲུལ་ནས། ལོག་བྱེད་བདུད་ཚོགས་བསམ་འདས་ཀྱང་། སྟོན་པ་རབ་ཏུ་
བྱུང་པ་ལ། ཕྱོགས་བཞི་ཀུན་ནས་བསྐོར་ནས་བལྟས། དེ་ལ་སྟོན་པ་གཤེན་རབ་མི་
བོ་ནི། རྣམ་པ་ཐམས་ཅད་མཁྱེན་པ་ཡིན་པས། ལོག་བྱེད་བདུད་ལ་སོགས་པ་ཡང་།
ཤིན་ཏུ་སྤྲོ་ལ་དགའ་དད་ནས། མང་པོ་ལྟ་ཉན་བྱེད་པ་ཡང་། ཐུགས་ལ་ས་ལེར་
གསལ་བར་མཁྱེན། དོན་ཆེད་དེ་ཡི་ཕྱིར་ན་ཡང༌། གཞན་དག་དྲེགས་པའི་བདུད་
འདུལ་ན། བདག་ཉིད་ཕུང་པོ་གཞོམ་པར་དགོངས། ཉི་མ་ཤར་བའི་ཟེར་ཀ་ལ།
སྤྲིན་ལྟར་གཏིབ་པའི་འཁོར་ནང་དུ། འཁོར་བ་རྒྱུན་ཐག་བཅད་པའི་ཕྱིར། སྟོན་པས་
ཁྱིམ་སྤངས་རབ་ཏུ་བྱུང༌། ཚིགས་སུ་བཅད་ནས་བཀའ་བསྩལ་གྱིན། དང་ལ་ཕྱིའི་
རྒྱན་རྣམས་བཅོམ། སྟོན་པ་གཤེན་རབ་སྐུ་མཆོག་ལ། རིན་པོ་ཆེ་ཡི་རྒྱན་རྣམས་ནི།
ལྗོན་ཤིང་ལོ་འབྲས་བཞིན་གནས་པ། སྐུ་ལ་གསེར་གྱི་ཟངས་གྲིས་ཕྱུངས། བྲེག་ནས་
མདུན་དུ་ཕུང་པོ་སྤུངས། ཆགས་ན་འཁོར་བར་ལྟུང་པ་ཡི། རྒྱན་ལ་ཆགས་པའི་སྐྱོན་
སྤངས་ཏེ། ཕྱག་གིས་བླངས་ཏེ་ཕྱོགས་བཅུར་གཏོར། དམིགས་མེད་སྦྱིན་པ་རྒྱ་ཆེར་
བཏང་། ཕྱོགས་བཅུ་རིན་ཆེན་ཆར་བཞིན་བབ། སྦྱིན་པ་ཆགས་མེད་སྟོབས་མཆོག་
དེས། འདོད་པས་གདུང་བའི་སེམས་ཅན་རྣམས། རིན་པོ་ཆེ་ཡི་གཏེར་དང་འཕྲད།
འདོད་པ་འཕྲད་ཀྱིན་རེ་བ་བསྐངས། རིན་ཆེན་རྒྱན་སྤངས་ནུས་མཐུ་དེས། ཡེ་ཤེས་
568



མདོ་སྡེ།
མདོ་གཟེར་མིག
༼ཁ༽
ལྷ་ཡི་ཐུགས་རྗེ་ལས། བར་སྣང་སྟོང་པའི་ཁམས་ནས་སུ། རིན་ཆེན་བླངས་པའི་རྒྱན་
ལྔ་བབ། ཧོས་རུ་བསིལ་བ་སྒྲ་སྙན་དང་། སྤུ་གྲི་ངར་ལྡན་རྣོན་པོ་དང་། ཚེམ་ཁབ་
དབལ་མོ་སོ་ལེབ་དང་། ཁྲུས་བུམ་གཙང་མ་པད་ལྡན་དང་། གཞི་སྐུར་བཅུད་ལྡན་
པད་གྱེས་དང་། དེ་ལྔ་ཡས་མར་མདུན་དུ་བབ། སྟོན་པ་རབ་ཏུ་བྱུང་ནས་སུ། རིན་
པོ་ཆེ་ཡི་རྒྱན་རྣམས་སྤངས་པས། བླང་བ་རིན་ཆེན་དེ་ལྔ་གནང་། དེ་ནས་ཡང་སྟོན་
པ་གཤེན་རབ་སྐུ་མཆོག་ལ། དུད་འགྲོའི་སྤུ་རླུབས་དར་ཟབ་ལ་སོགས་དང༌། ཁ་དོག་
རྣམ་ལྔ་འདྲེས་པའི་གོས་སླག་པ། གཞའ་ཚོན་གུར་བཞིན་སྐུ་ལ་གསོལ་བ་ནི། ཕུད་
ནས་མདུན་དུ་ཕུང་པོར་སྤུངས། ཆགས་ན་འཁོར་བར་ལྟུང་བ་ཡིས། རྒྱན་ལ་ཆགས་
པའི་སྐྱོན་སྤངས་ཏེ། ཕྱག་གིས་བླངས་ནས་ཕྱོགས་བཅུར་གཏོར། དམིགས་མེད་སྦྱིན་
པ་རྒྱ་ཆེན་བཏང་། ཕྱོགས་བཅུར་གཞའ་ཚོན་འོད་དུ་འཁྲིགས། སྦྱིན་པ་ཆགས་མེད་
སྟོབས་མཆོག་དེས། འདོད་པས་གདུངས་བའི་སེམས་ཅན་རྣམས། མཛེས་ལྡན་ཁ་
དོག་སྣ་དྲུག་གི། གཟུགས་ཀྱི་ལོངས་སྤྱོད་གཏེར་དང་འཕྲད། ཡི་དགའ་སེམས་དྭངས་
སྤྲོ་བ་སྐྱེས། འདོད་པར་འཕྲད་ཀྱིན་རེ་བ་བསྐངས། སྤུ་རླུབས་གོས་སྤངས་ནུས་མཐུ་
དེས། ཡེ་ཤེས་ལྔ་ཡི་ཐུགས་རྗེ་ལས། བར་སྣང་སྟོང་པའི་ཁམས་ནས་སུ། ན་བཟའ་
བླངས་པའི་གོས་དྲུག་བབ། པད་ཞུ་སུལ་བུ་རྩ་ལྔ་དང་། རྨད་གོས་གླིང་སྣམ་རྩ་ལྔ་
དང༌། རྨད་འོག་གླིང་སྣམ་རྩ་ལྔ་དང༌། སྨད་ཤམ་སུལ་བུ་རྩ་ལྔ་དང་། སྟོད་གོས་
སུལ་བུ་རྩ་ལྔ་དང་། པད་ལྷམ་པད་རྩེག་གཉིས་སྦྱོར་དང༌། དེ་དྲུག་ཡས་མར་མདུན་
དུ་བབས། སྟོན་པ་རབ་ཏུ་བྱུང་ནས་སུ། དུད་འགྲོ་སྤུ་སླེབས་གོས་སྤངས་པས། བླང་
བར་ན་བཟའ་རིས་དྲུག་གནང་། དེ་ནས་ཡང་སྟོན་པ་གཤེན་རབ་སྐུ་མཆོག་ལ། དབུ་
སྐྲ་ལྕུག་མཉེན་གཡུ་མདངས་ལ། དབང་གི་གཙུག་ཕུད་བཅས་པ་དང༌། ཚེའི་ལན་
ཕྲན་བསླས་པ་ལ། ཕུང་པོ་བཅོམ་གྱིན་ཤེད་སྨད་ནས། སེམས་ཉིད་ཞི་ཞིང་གདུལ་
569



26
གསུང་རབ་སྒོ་མཛོད་རིན་པོ་ཆེའི་གླེགས་བམ། 26
བའི་ཕྱིར། ཐུགས་རྗེ་སྤྲུལ་པའི་བྱིན་རླབས་ཀྱིས། ནམ་མཁའ་སྟོང་པའི་ཁམས་དཀྱིལ་
ནས། སྤུ་གྲི་ངར་འཇམ་རྣོ་དབལ་དང་། ཕྱག་གིས་བཞར་ནས་མདུན་དུ་སྤུངས།
ཆགས་ན་འཁོར་བར་ལྟུང་པ་ཡིས། རྒྱན་ལ་ཆགས་པའི་སྐྱོན་སྤངས་ཏེ། ཕྱག་གིས་
བླངས་ཏེ་ཕྱོགས་བཅུར་གཏོར། ཐུགས་རྗེ་ཆེན་པོའི་བྱིན་རླབས་དེས། ཕྱོགས་བཅུའི་
འཇིག་རྟེན་ཐམས་ཅད་དུ། མཛེས་ལྡན་མེ་ཏོག་ཆར་དུ་བབས། སེམས་ཅན་རྣམས་
ཀྱི་ཉོན་མོངས་ཞི། ནང་གི་རྣམ་ཤེས་གདུལ་བའི་ཕྱིར། ཕྱི་ཡི་ཕུང་པོ་སྐྲ་བྲེག་ནུས་མཐུ་
དེས། ཡེ་ཤེས་ལྷའི་ཐུགས་རྗེ་ལས། གཞལ་ཡས་འོད་ཀྱི་གདུགས་སུ་འཐིབས། གཙང་
སྦྲ་ཁྲུས་ལ་ཞུགས་པའི་ཕྱིར། ཁྲུས་བུམ་གཙང་མ་པད་གདན་ནས། བདུད་རྩི་རྒྱུན་གྱི་
ཆུ་སྦྲེང་ནས། སྒྱུ་མའི་ལུས་ནི་དག་པར་བཀྲུས། དེ་ནས་སྟོན་པ་གཤེན་རབ་མི་བོ་ཡིས།
རྨད་གོས་རིས་དྲུག་སྐུ་ལ་གསོལ། ཧོས་རུ་བསིལ་བ་སྒྲ་སྙན་ཕྱག་ཏུ་བསྣམས། སྤུ་གྲི་
ངར་ལྡན་རྣོན་པོ་དང༌། ཚེམ་ཁབ་དབལ་མོ་སོ་ལེབ་དང་། ཁྲུས་བུམ་གཙང་མ་པད་
གདན་དང་། གཞི་སྐུར་བཅུད་ལྡན་པད་གྱེས་རྣམས། པད་ཁུག་པད་མ་སྔོན་པོ་གྲུབ།
སྤྲིན་སྤུངས་ཙམ་གྱི་ལོངས་སྤྱོད་ལ། མི་ཆགས་སྤང་བའི་དོན་ཆེད་ཀྱིས། པད་ཆ་དེ་
རྣམས་ཕྲག་ལ་བཀལ། འཁོར་དང་རྒྱལ་སྲིད་ཕྱིར་ལ་བོར། སྟོན་པ་གཤེན་རབ་གཅིག་
པུ་ཉིད། མེ་ཏོག་གླིང་ལ་དཀའ་ཐུབ་མཛད་དུ་གཤེགས། །
དེའི་དུས་དེའི་ཚེ་ན། སྟོན་པའི་སྐུ་འཁོར་མང་པོ་ལ་སྡེ་རིགས་གཉིས་སུ་ཆད་
པ་ཡང༌། གྲངས་ལ་མང་ཉུང་བསམ་འདས་བྱུང༌། སྟོན་པས་སྐུའི་བོན་སྟོན་དུས།
སེམས་ཅན་ལས་ལ་སྐལ་པ་བཟང་པོ་མང་ཡང་། འཁོར་བ་སྤངས་ནས་གཅོད་པ་
ནི། ཤིན་ཏུ་ཡང་ནི་གྲངས་ཉུང་ལ། འཁོར་བ་བླངས་ནས་སྤེལ་བ་ནི། ཤིན་ཏུ་ཡང་ནི་
གྲངས་མང་བས། གྲངས་མང་ཤིན་ཏུ་ཁ་དྲག་ཤེད་ཆེ་ནས། གཤེན་རབ་འཁོར་བའི་
ཁྱིམ་སྤངས་དལ་འབྱོར་རབ་ཏུ་བྱུང་། མེ་ཏོག་གླིང་ལ་གཅིག་པུ་གཤེགས་པ་ལ། དད་
570



མདོ་སྡེ།
མདོ་གཟེར་མིག་
པའི་འཁོར་སྡེ་ཁྱིམ་སྤངས་འཁོར་དུ་འགྲོ་དབང་མེད་པ་རུ། མི་དད་པའི་འཁོར་སྡེས་
སྟོན་པའི་སྐུ་ལ་འཇུས། སྤྲིན་དཔུང་བཞིན་དུ་སྐུར་འཁོར་ནས། གཤེན་བུ་ཀོང་ཚས་
ཞུས་པའི་མདོ། ཡབ་གཅིག་སྟོན་པ་གཤེན་རབ་ལགས། འཇིག་རྟེན་ཁམས་ཀྱི་སེམས་
ཅན་ལ། བསོད་ལྡན་འཁོར་མང་རྒྱལ་སྲིད་ཡོང་བདལ་ནས། ཉི་ཤར་འོད་ཟེར་མུན་
པའི་ཚོགས་ཀྱིས་གཡོགས་པ་བཞིན། བར་འདིར་སྟོན་པའི་ཐུགས་ལ་འཁྲུལ་པ་འདིར་
ལྟ་བུ་བྱུང་། བསོད་ལྡན་འཁོར་དང་རྒྱལ་སྲིད་ཡོངས་བོར་ནས། ཞལ་དང་ཐུགས་ལ་
རབ་ཏུ་རྩིས་ནས་སུ། གཅིག་པུ་མེ་ཏོག་གླིང་ལ་དཀའ་ཐུབ་མཛད་དུ་གཤེགས། དེ་
ལ་རབ་ཏུ་བརྩིས་ནས་ཤེས་པ་འཁྲུལ་པའི་འཁོར། སྡེ་རིས་གཉིས་སུ་ཆད་ནས་སྡེ་
ཅིག་སླད་གང་ཆས། འདི་ནི་ལོངས་སྤྱོད་རྒྱལ་སྲིད་རིན་པོ་ཆེ་འཇིགས་པས། འཁོར་
འདིར་མི་རིགས་ཡང་དག་སྟོན་པའི་རྟིང་མ་གནོན། དེ་སྐད་ཅེས་གཤེན་བུ་ཀོང་ཚས་
སྨྲས་ནས། འཁོར་བ་བཅད་ནས་འཁོར་སྤངས་བྱེད་པའི་འཁོར་བྱ་དབང་མེད་པར་
ནན་གྱིས་མནན་ནས་ཁྲིམས་ཀྱི་འོག་ཏུ་བཅུག །དེ་ནས་སྟོན་པའི་ཞབས་ལ་འཇུས་
ནས་བཏེགས། ལ་ལས་སྟོན་པའི་ཕྱག་ལ་འཇུས་ནས་བཏེགས་ནས། མེ་ཏོག་གླིང་ལ་
གཅིག་པུ་གཤེགས་དབང་མེད་པར་མཁར་བར་པོ་སོ་བརྒྱད་ཀྱི་ནང་དུ་བཏེགས་ནས་
འཁོར་རྣམས་ཀྱིས་ཞུས་པའི་མདོ། སྟོན་པ་གཤེན་རབ་མི་བོ་ལགས། གནས་མཆོག་
དམ་པའི་ཡུལ་སྤངས་ནས། མེ་ཏོག་གླིང་ལ་ཡུད་མཛད་ནས། འབྲུ་བཅུད་སྣ་དགུའི་
བཅུད་མི་སྨིན། བཞུགས་གྱིན་ཕྱིར་ཕྱིར་འགྱོད་དེ་མཆི། ཤིན་ཏུ་དཀའ་བས་མི་ཐུབ་
ངེས། མེ་ཏོག་གླིང་ལ་མ་གཤེགས་པར། བཞུགས་ཡུལ་དམ་པའི་དབུས་སུ་བཞུགས།
སྟོན་པས་བཀའ་བསྩལ་པ། བདེ་སྒྲུབ་རབ་ཏུ་བྱུང་བ་དང་། ཡུལ་ལ་ཆགས་པ་གཉིས་
མི་འགྲུབ། མི་ཆགས་རྟུལ་ཞུགས་བསྐྱེད་པའི་ཕྱིར། མི་འཁོར་ཡུལ་ལ་མི་ཆགས་སྤོང་།
ཡང་འཁོར་རྣམས་ཀྱིས་ཞུས་པའི་མདོ། སྟོན་པ་གཤེན་རབ་མི་བོ་ལགས། བར་པོ་སོ་
571



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བརྒྱད་མཁར་སྤངས་ནས། གཅིག་པུ་གླིང་ལ་བཞུགས་ཙམ་ན། སྐྱི་འཇིགས་ཉམས་
མི་དགའ་སྟེ་མཆི། འགྱོད་སེམས་ཐུགས་ལ་ངེས་པར་འབྱུང་། ཤིན་ཏུ་དཀའ་བས་མི་
ཐུབ་ངེས། མེ་ཏོག་གླིང་ལ་མ་གཤེགས་པར། བར་པོ་སོ་བརྒྱད་མངའ་བདག་མཛོད།
སྟོན་པས་བཀའ་བསྩལ་པ། ཆེ་དྲག་སྡུག་བསྔལ་མཚོ་སྐམ་དང་། མཁར་ལ་ཆགས་པ་
གཉིས་མི་འགྲུབ། མི་འཁོར་རྒྱུན་ཐག་བཅད་པའི་ཕྱིར། ཞེན་ལྟུང་མཁར་ལ་མི་ཆགས་
སྤོང་། ཡང་འཁོར་རྣམས་ཀྱིས་ཞུས་པའི་མདོ། སྟོན་པ་གཤེན་རབ་མི་བོ་ལགས། སྐུ་
དང་དབྱེར་མེད་གྲོགས་སྤངས་ནས། གཅིག་པུ་གྲོགས་ལ་གཟིགས་ཙམ་ནས། སྡུག་
བསྔལ་ཆགས་པའི་འདོད་སེམས་འབྱུང་། མཛེས་ལྡན་བཙུན་མོ་ཐུགས་ལ་རྒྱུ། ཤིན་
ཏུ་དཀའ་བས་མི་ཐུབ་ངེས། མེ་ཏོག་གླིང་ལ་མ་གཤེགས་པར། མཛེས་ལྡན་བཙུན་མོ་
རྣམས་དང་རོལ། སྟོན་པས་བཀའ་བསྩལ་པ། ཡུན་གྱི་བདེ་གནས་བཙལ་པ་དང་།
འཕྲལ་གྱི་ཆགས་འཁོར་གཉིས་མི་འགྲུབ། བདུད་ཀྱིས་བསླུ་བྲིད་སྤང་བའི་ཕྱིར། དུག་
འདམ་ཁྱིམ་ལ་མི་ཆགས་སྤོང་། ཡང་འཁོར་རྣམས་ཀྱིས་ཞུས་པའི་མདོ། སྟོན་པ་
གཤེན་རབ་མི་བོ་ལགས། ཐུགས་དང་དབྱེར་མེད་སྲས་སྤངས་ནས། གཅིག་པུ་གླིང་
ལ་འཁྱམས་ཙམ་ན། འདོད་པའི་སྡུག་བསྔལ་ཕྱི་ཕྱིར་སྐྱེ། སྙིང་ཐག་སྲས་བུ་འཕྲེང་གིན་
རྒྱུ། ཤིན་ཏུ་དཀའ་བས་མི་ཐུབ་ངེས། མེ་ཏོག་གླིང་ལ་མ་གཤེགས་པར། ཐུགས་རྟེན་
སྲས་བུ་རྣམས་དང་རོལ། སྟོན་པས་བཀའ་བསྩལ་པ། མཐོ་རིས་སྐས་ལ་འཛེགས་པ་
དང་། བསླུ་བྲིད་བུ་བསྲལ་གཉིས་མི་འགྲུབ། འཁོར་བའི་གདོས་ཐག་སྤང་བའི་ཕྱིར།
ལན་ཆགས་བུ་ལ་ཡིད་འབྱུང་སྤོང༌། ཡང་འཁོར་རྣམས་ཀྱིས་ཞུས་པའི་མདོ། སྟོན་པ་
གཤེན་རབ་མི་བོ་ལགས། གསུང་དང་དབྱེར་མེད་བུ་སློབ་རྣམས་སྤངས་ནས། གཅིག་
པུ་གླིང་ལ་བཞུགས་ཙམ་ནས། སྐྱོ་ལ་ངལ་བའི་སྡུག་བསྔལ་མཆི། སྤྲིན་ཚོགས་སློབ་བུ་
དགོངས་ཀྱིན་འཕྲེང་། ཤིན་ཏུ་དཀའ་བས་མི་ཐུབ་ངེས། མེ་ཏོག་གླིང་ལ་མ་གཤེགས་
572



མདོ་སྡེ།
མདོ་གཟེར་མིག
༼ཁ༽
པར། སྤྲིན་ཚོགས་སློབ་འབངས་རྒྱུད་བཀྲོལ་འཚལ། སྟོན་པས་བཀའ་བསྩལ་པ།
བདག་བཞིན་དོན་དང་ལྡན་ན་སློབ་བུ་དམ་པའི་མཆོག །བདུད་ཀྱིས་བསླུས་ནས་
འཁོར་བ་སྤེལ་བ་འཆལ་བའི་བློ། བདག་དང་རབ་ཏུ་བྱུང་ན་རྒྱུད་ཁྲོལ་དོན་ལ་བསྙེན།
ཞེན་ཆགས་ཁྱིམ་ལ་གནས་པ་རྣམས་དང་བདག་མི་འགྲོགས། ཡང་འཁོར་རྣམས་ཀྱིས་
ཞུས་པའི་མདོ། སྟོན་པ་གཤེན་རབ་མི་བོ་ལགས། ཡོ་བྱད་ཡོན་ཏན་རྫས་སྤངས་ནས།
གཅིག་བུ་མེ་ཏོག་གླིང་ལ་བཞུགས་ཙམ་ནས། སྒྲིབས་ལ་བསེར་བའི་སྡུག་བསྔལ་ཆེ།
ཟས་ནོར་ལོངས་སྤྱོད་དགོངས་ཀྱིན་འཕྲེང་། ཤིན་ཏུ་དཀའ་བས་མི་ཐུབ་ངེས། མེ་
ཏོག་གླིང་ལ་མ་གཤེགས་པར། ལོངས་སྤྱོད་ཟས་ནོར་གཏེར་སྤྱོད་མཛོད། སྟོན་པས་
བཀའ་བསྩལ་པ། མི་ཆགས་ཐར་ལམ་བསྒྲོད་པ་དང༌། ཟང་ཟིང་ནོར་ཆགས་གཉིས་
མི་འགྲུབ། སྡུག་བསྔལ་ཟང་ཟིང་སྤང་བའི་ཕྱིར། སྒྱུ་མའི་བསླུ་བྲིད་ཟང་ཟིང་སྤོང་།
ཡང་འཁོར་རྣམས་ཀྱིས་ཞུས་པའི་མདོ། སྟོན་པ་གཤེན་རབ་མི་བོ་ལགས། འཕྲིན་
ལས་འབངས་འཁོར་གཡོག་སྤངས་ནས། གཅིག་པུ་གླིང་ལ་འཁྱམས་ཙམ་ན། སྐྱོ་ངལ་
སྡུག་བསྔལ་མཚོ་དང་འགྲོགས། སྐུ་རྐྱེན་འབངས་འཁོར་འཕྲེང་གིན་བཞེད། ཤིན་ཏུ་
དཀའ་བས་མི་ཐུབ་ངེས། མེ་ཏོག་གླིང་ལ་མ་གཤེགས་པར། མི་འབྲལ་གཡོག་འཁོར་
རྣམས་དང་བཞུགས། སྟོན་པས་བཀའ་བསྩལ་པ། གཅིག་པུ་མི་ཡེངས་སེམས་ཉིད་
རྙེད། འཁོར་གཡོག་ཐ་དད་སེམས་ཉིད་བསླུ། ངང་ཉིད་ཀློང་ནས་བདེ་བའི་ཕྱིར། ཐ་
དད་འཁོར་ལ་མི་ཆགས་སྤོངས། དེ་ནས་འཁོར་རྣམས་ཀྱིས་གཅིག་བུར་མི་གཤེགས་
པའི་གྲོས་བཏབ་པས། མི་གཤེགས་པའི་ཞལ་མར་མ་གནང་ངོ༌། །དེར་དགོང་གི་ཉི་
རྒས་དགོང་གི་དྲོ་ལ་བབ་ནས་སུ། གཞའ་ཚོན་རིས་ཀྱི་གདན་བཏིང་ནས། རོ་མཆོག་
དང་ལྡན་པའི་དགོང་དྲོ་དྲངས་ནས། གདན་ལ་བཞུགས་ནས་གསོལ་ཏུ་མ་གནང་
བར། འཚོགས་པའི་འཁོར་ལ་བཀའ་བསྩལ་པ། གཅིག་པུ་གླིང་ལ་བདེ་སྒྲུབ་དང་། ཆེ་
573



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དྲག་གདན་བཞུགས་གཉིས་མི་འགྲུབ། དོན་ལ་འགལ་བས་རིས་གདན་སྤོངས། ཉིན་
མོ་རྣམ་ཤེས་ཡུལ་ལ་གཡེངས། གཡེམ་ལ་འདོད་ཆགས་དེ་ཕྱིར་རྒྱུ། ནུབ་མོ་རྣམ་ཤེས་
ནང་དུ་འདུ། ཞན་པའི་འདོད་ཆགས་སྐྱེ་བའི་རིགས། དེ་ཕྱིར་སེམས་ཉིད་ལོག་པར་
རྒྱུ། འདོད་ཆགས་སྐྱེ་བ་ཤེད་སྨད་གྱིན། སེམས་ཉིད་དོན་ལ་གཏད་པའི་ཕྱིར། དགོང་
གི་དྲོ་ལ་ཆགས་མི་བྱ། དགོང་གི་དྲོ་ལ་ཆགས་པ་ན། ལུས་པོ་ཤེད་ཆེ་འདོད་ཆགས་
སྐྱེ། སེམས་ཉིད་དོན་ལ་གཏད་པ་དཀའ། དེ་ཕྱིར་དགོང་གི་ཁ་ཟས་སྤོངས། དེ་ནས་
འཁོར་རྣམས་ཀྱིས་གཤེགས་པའི་དབང་མེད་པར། མཁར་བར་པོ་སོ་བརྒྱད་ཀྱི་རྩེ་མོ་
ལ་གཟིམ་པར་ཞུས་ནས། མ་གནང་པར་འཁོར་རྣམས་ལ་བཀའ་བསྩལ་པ། ཁྲི་སྟན་
མཐོན་པོ་བྱ་བ་འདི། ཆེ་དྲག་བདུད་ཀྱི་སྤྱོད་ཡུལ་ཡིན། དམ་པའི་དོན་དང་འགལ་
འགྱུར་བས། མཁར་གྱི་རྩེ་ལ་མི་ཉལ་སྤོང་། དེ་ནས་འཁོར་རྣམས་ཀྱིས་རིན་པོ་ཆེའི་
བཀོད་པར། གསེར་ཁྲི་གཡུ་ཁྲིའི་སྟེང་དུ་གཟིམས་སུ་གསོལ་ནས། གཟིམས་སུ་མ་
གནང་པར་འཁོར་རྣམས་ལ་བཀའ་བསྩལ་པ། ཁྲི་སྟན་བཟང་པོ་བྱ་བ་ནི། ཆེ་དྲག་
བདུད་ཀྱི་སྤྱོད་ཡུལ་ཡིན། དམ་པའི་དོན་ལ་འགལ་གྱུར་བས། རིན་པོ་ཆེའི་ཁྲི་གདན་
སྤོངས། །
དེ་ནས་བཙུན་མོ་ཧོས་བཟའ་རྒྱལ་མེད་ཀྱིས་སྨྲས་པ། སྣང་སྲིད་གསལ་བའི་སྟོན་པ་
ལགས། བར་ཆད་གནོད་པ་བདག་མི་བགྱིད། མི་ལུས་ཐོབ་པའི་དུས་འདི་ལ། ངན་
སོང་རྒྱུ་སྐྱེད་ཆད་མི་ཆེ། དེ་སྐད་ཅེས་སྨྲས་ནས་སྟོན་པའི་སྐུའི་ཕྱིར་མ་འཁོར་རོ། །
བཙུན་མོ་དཔོ་བཟའ་ཐང་མོ་དང༌། བཙུན་མོ་ཀོང་བཟའ་ཁྲི་ལྕམ་གཉིས་ཀྱིས་སྟོན་
པའི་སྐུའི་གཡས་དང་གཡོན་དུ་བཞུགས་ནས། མཆིད་ཞུས་པའི་མདོ། སྐྱིད་རྒྱགས་
མི་ལུས་ཐོབ་པའི་དུས་འདི་ལ། སྐྱིད་རྟགས་ལོངས་སྤྱོད་རོལ་མོ་འདི་ལགས་ན། འདི་
ལ་མི་ཆགས་གཅིག་པུ་གཟིམ་པའི་ལུགས་ཅི་མཆིས། གཟིམ་མར་ཁྲི་སྟན་མཛད་པར་
574



མདོ་སྡེ།
མདོ་གཟེར་མིག་
ཞུ་བ་འབུལ། བཙུན་མོ་གཉིས་ཀྱིས་དེ་སྐད་ཅེས་གསོལ་ཏོ། །དེ་ལ་སྟོན་པས་བཀའ་
བསྩལ་པ། སེམས་ཅན་ཐམས་ཅད་ཉོན་མོངས་སྙིང་རེ་རྗེ། ཐར་ལམ་མི་ཕྱེད་སྐྱེ་དང་
འཆི་ལ་རྟག་པ་ཡང་། ཆགས་པའི་ལས་ངན་སྲེད་ལེན་འདི་ལས་བྱུང༌། ཧ་ལའི་དུག་
འདམ་མི་སྤྱོད་སྤངས་པ་ཡིན། ཁྲི་སྟན་ཆེན་པོ་བྱ་བ་འདི། སྲིན་མོ་གདན་དུ་བཏིངས་
པ་ཡིན། བླ་གབ་ཆེན་པོ་བྱ་བ་འདི། སྲིན་པོ་གོས་སུ་གོན་པ་ཡིན། འཁོར་བའི་སེམས་
ཅན་ཕོ་མོ་དང༌། མཐོ་རིས་ཐར་པའི་གནས་འདོད་ན། ཕོ་རྣམས་ཁྲི་སྟན་ཆེན་པོ་
སྤོངས། མོ་རྣམས་བླ་གབ་ཆེན་པོ་སྤོངས། དེ་སྐད་ཅེས་བཀའ་བསྩལ་པས། གཅིག་པུ་
པད་ཤུན་གྱི་གདིང་བ་བཏིངས་ནས། བཀད་སའི་ཐང་ལ་གཟིམས་སོ། །ནངས་པར་
སྐར་ཆེན་ཤར་ཙམ་ན། ཀློང་རྒྱས་བདེར་གཤེགས་སྟོང་གི་མཚན་རྣམས་བརྗོད། ནམ་
ལངས་ཤམ་པོ་ལྷ་རྩེར་ཕོག་གསུམ་བསྐོར་ཏེ། གཏོ་བུ་དོད་དེ་དྲངས་པའི་ལྷ་གཤེན་
བརྒྱ་ལ་ཕྱག་འཚལ། ཉི་མའི་རྩེ་ལ་ཁྲུས་དང་གཙང་སྦྲ་དག་པར་མཛད། དེ་ནས་སྙིང་
པོ་རྣམ་གསུམ་བརྒྱ་དང་ལྔ་བཅུ་བཟླས། དེ་ནས་འཁོར་རྣམས་ཀྱིས་རོ་མཆོག་དང་
ལྡན་པའི་གསོལ་ཟས་བདའ་དགུ་དྲངས་ནས། སྟོན་པས་གསོལ་བའི་ཟས་ལ་སྤོང་
ལེན་བཀའ་བསྩལ་པ། ཤ་ཞེས་བྱ་བའི་ཁ་ཟས་འདི། མི་ཟ་སྤང་བའི་རྒྱུ་ཡིན་ནོ། །མི་
སྤོང་བཟའ་རྒྱུ་ཡིན་པ་ལ། ཁམས་གསུམ་འཁོར་བའི་སེམས་ཅན་ཟོ་ཆུའི་བཞིན་དུ་
བརྒྱུད། ཕ་མ་བུ་ཚ་ཚང་ཟླ་ལ་སོགས་དེ། གཉེན་གདུང་འབྲེལ་བ་འཁོར་བའི་ཤ་ཡིན་
ནོ། །ཤིན་ཏུ་ཡ་ང་རབ་ཏུ་སྐྱི་འཇིགས་སྤོངས། བདག་ཉིད་ཤ་ཁྲག་ལུས་སུ་འདུག་པ་
ལ། གཞན་གྱི་ཤ་དང་ཁྲག་ཟ་རབ་ཏུ་ཡ་རེ་ང༌། སྲིན་པོ་ཉིང་ཤ་ཅན་དང་དབྱེ་བ་མེད་
པས་སྤོང༌། ཤ་ཞེས་བྱ་བའི་མཚན་ཉིད་འདི། སེམས་ཅན་སྲོག་བཅད་རྒྱུ་ལས་བྱུང་།
སྙིང་རྗེ་མེད་པར་དམྱལ་བར་ལྟུངས། ཤིན་ཏུ་ཡང་མི་བཟའ་སྤོང་། ཤ་ཞེས་བྱ་བའི་
རྒྱུ་རྐྱེན་འདི། ཕ་མ་གཉིས་ཀྱི་དཀར་དམར་ཡིན། མིག་གིས་མཐོང་ན་སྐྱི་རེ་འཇིགས།
575



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལག་ཏུ་བླང་ན་ཡ་རེ་ང་། སྣ་ཡིས་དྲི་ཚོར་སྐྱུག་རེ་བྲོ། ལྕེ་ཡིས་རོ་བླངས་ནས་སུ། ཁོང་
དུ་གཏིམ་པའི་ལུགས་ཅི་ཡོད། འདོད་ཆགས་བསྐྱེད་པའི་རྒྱུ་ཡིན་པས། ཤིན་ཏུ་སྤང་
བའི་རིགས་སུ་གཏོགས། སེམས་ཅན་མི་མཐུན་རིགས་མང་བས། ཤ་ཟོས་དྲི་དང་ལྡན་
པ་ཤིན་ཏུ་དྲི་ང་བས། གཙང་མའི་ལྷ་རིགས་རྣམས་ཀྱང་མི་འཁོར་འབྲོས་པར་འགྱུར།
བདུད་རིགས་སྲིན་པོ་རྣམས་ཀྱིས་འདེད་ཀྱིན་བསྐོར་བར་འགྱུར། སྲིན་ཀྱི་གྲོགས་ངན་
གྲིབ་མ་འགོས་པ་ཡི། དུག་ལྔའི་རྒྱུ་རྐྱེན་ངན་སོང་འཁྱམས་པའི་རྒྱུ། ཟས་སུ་ཁ་ཟས་ཤ་
མི་ཟ་བར་བདག་ནི་གཏན་དུ་སྤོང་། །
དེ་ནས་ཡང་བཀའ་བསྩལ་པ། སྒོག་དང་ཙོང་ཞེས་བྱ་བའི་ཁ་ཟས་འདི། ཁ་ཟས་
སྤང་བའི་རྒྱུ་ཡིན་ནོ། །མི་སྤོང་ཟ་རྒྱུ་ཡིན་པ་ལ། ཁམས་གསུམ་འཁོར་བའི་སེམས་
ཅན་ལ། ལྷ་རིགས་ཀླུ་རིགས་གཙང་མ་རྣམས། ཟོས་པའི་དྲི་ལ་ཡ་ང་ནས། དཔག་
ཚད་གཅིག་ལ་འཁོར་མི་ནུས། ལྷ་ཀླུ་བསོད་ལྡན་མ་འཁོར་སྐྱོན་དེ་ཡིས། འཇིག་རྟེན་
མཐུ་དབང་བསོད་ལྡན་དངོས་གྲུབ་ཆུང༌། དེའི་ཕྱིར་ཡང་སྒོག་ཙོང་མི་ཟ་སྤོང་། སྒོག་
དང་ཙོང་འདི་ཟོས་པའི་ཉེས་སྐྱོན་གྱིས། འདུ་བ་རྣམ་བཞི་ནད་དང་མཐུན་པ་ཉུང་།
ཚེ་ལ་བར་ཆོད་མི་འོང་བའི་ཕྱིར། སྒོག་ཙོང་མི་བཟའ་སྤོང་བར་བགྱི། བདེ་བར་
གཤེགས་པ་ལྷ་ཡི་ཕོ་བྲང་དུ་ཕྱིན་ནས་དྲི་དེས་ཕོག་ན་ཡང་། སྐྱེ་བ་ལྔ་བརྒྱའི་བར་དུ་
བསེ་དྲི་ཅན་དུ་སྐྱེ། དེའི་ཕྱིར་ཡང་སྒོག་ཙོང་ཁ་ཟས་མི་ཟ་གཏན་དུ་སྤོང༌། སྒོག་དང་
ཙོང་ཞེས་བྱ་བའི་ཁ་ཟས་འདི། ཤ་ཁྲག་ལུས་བླང་སེམས་ཅན་ཐམས་ཅད་ལ། ཚད་དུ་
མཉམ་པར་སྲིན་གྱི་གྲོང་ཁྱེར་བརྒྱད་ཁྲི་བཞི་སྟོང་ཡང་། གྲང་བའི་ཤས་ཆེ་རྣམས་ལ་
གྲང་ཚད་བསམ་ལས་འདས། སྒོག་དང་ཙོང་གི་ཁ་ཟས་ཟོས་པ་ན། སྲིན་གྱི་གྲོང་ཁྱེར་
ཐམས་ཅད་ཀུན། ལ་ལ་ན་ཡིན་ལ་ལ་འཆི་བར་འགྱུར། ན་དང་འཆི་བའི་སྡུག་བསྔལ་
ཉམས་སུ་མྱོང་པར་བྱེད་པ་ཡང་། སྒོག་དང་ཙོང་ཞེས་བྱ་བའི་ཁ་ཟས་ཟོས་པའི་སྐྱོན་
576



མདོ་སྡེ།
མདོ་གཟེར་མིག་
༼ཁ༽
ལས་བྱུང་། སེམས་ཅན་ཕྱི་མས་ཟོས་པས་ཀྱང་རྨོངས་གྱིན་འཐིབས་པས་བསྲུང་བའི་
སྐལ་དང་མི་ལྡན། སྨྲ་བསམ་དབང་དང་ལྡན་པའི་མི་རྣམས་ཀུན། སྒོག་དང་ཙོང་
གི་ཁ་ཟས་བཀག་པ་ནི། བསོད་ནམས་ཤིན་ཏུ་ཆེ་བར་བདག་གིས་བསྟན། དེ་སྐད་
ཅེས་བཀའ་བསྩལ་ནས། འབྲུ་དང་དཀར་དང་མངར་དང་གསུམ། ཕྱག་གི་འཁྱོར་བ་
གཡོན་གང་གསོལ། དཀར་ཟས་སྣ་གསུམ་ཁ་ཟས་ལས། སླད་མ་གཏན་དུ་མ་གནང་
སྤངས། དེ་ནས་འཁོར་རྣམས་ཀྱིས་འབྲུ་ཤིང་སྦྲང་ལ་སོགས་པའི་སྐྱེམས། གསེར་
སྐྱོགས་དངུལ་སྐྱོགས་ནང་དུ་བཀང༌། སྟོན་པའི་ཕྱག་ཏུ་དྲངས་པ་ལ། ཕྱག་གིས་ལེན་
དུ་མ་བཞེད་པར། འཁོར་རྣམས་ཀུན་ལ་བཀའ་བསྩལ་པ། ཆང་ཞེས་བྱ་བའི་ཁ་ཟས་
འདི། མི་བཏུང་སྤང་པའི་རྒྱུ་ཡིན་ནོ། །མི་སྤོང་བཏུང་རྒྱུ་ཡིན་པ་ལ། སྡུག་བསྔལ་
ལས་ཀྱིས་ཁམས་གསུམ་འཁོར་བ་ཡང་། ཆ་གཅིག་འདིའི་རྒྱུ་ལ་བྱུང་བས་སོ། །དེའི་
ཕྱིར་ཡང་སྤང་བའོ། །སེམས་ཉིད་དོན་ལ་མི་མཉམ་པར། དྲན་པ་མང་པོ་སྐྱེ་བ་ཡང་
འདིའི་རྒྱུ་ལས་བྱུང་བའོ། །དེའི་ཕྱིར་ཡང་སྤང་བའོ། །ཡེ་ཤེས་རྩལ་དྲུག་བསྐྱེད་ཙམ་
ན། གཏི་མུག་གཉིད་དུ་འཐིབས་པ་ཡང་། འདིའི་རྒྱུ་ལས་བྱུང་བའོ། །དེའི་ཕྱིར་ཡང་
སྤང་བའོ། །དག་པའི་གཅིག་པུར་འདུག་ཙམ་ན། རོ་ཉལ་རེངས་འཕྲ་བྱེད་པ་ཡང་།
འདིའི་རྒྱུ་ལས་བྱུང་བའོ། །དེའི་ཕྱིར་ཡང་སྤང་བའོ། །དམིགས་པའི་ཡུལ་ལ་ངེས་
ཙམ་ནས། མི་དམིགས་པའི་ཡུལ་ལ་འཆལ་བ་བྱུང་བ་ཡང་། འདི་ཡི་རྒྱུ་ལས་བྱུང་
བའོ། །དེ་ཡི་ཕྱིར་ཡང་སྤང་བའོ། །ཞི་གནས་བག་དང་ལྡན་ཙམ་ན། བག་མེད སྤྱོད་
འཆལ་བྱེད་པ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །ལྷའི་
སྙིང་པོ་བརྗོད་ཙམ་ན། བདུད་ཀྱི་ཟུག་རྔུ་རྒྱུ་བ་ཡང་། འདི་ཡི་རྒྱུ་ལ་བྱུང་བའོ། །དེ་
ཡི་ཕྱིར་ཡང་སྤང་བའོ། །སློབ་དཔོན་བླ་མ་རྒྱུད་ཁྲོལ་ལ། མངོན་སེམས་ལྐོག་འཕྱ་ལོག་
འདོགས་ཀྱང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །གྲྭ་རོགས་སློབ་
577



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བུ་འཁོར་འདབས་ལ། ངོ་མངན་བསླུ་བྲིད་ལོག་ཚིག་ཀྱང་། འདི་ཡི་རྒྱུ་ལས་བྱུང་བ
འོ། །དེ་ཡི་ཕྱིར་ཡང་སྤང་བའོ། །ཡེ་ཤེས་སེམས་ལ་གསལ་འདེབས་ན། དུག་ལྔ་མེ་
འབར་ཤིང་སྣོན་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །འཕྲུལ་
ངག་བཀའ་རྒྱུད་བོན་བསྟན་ན། རློམ་སེམས་གཡོ་སྒྱུ་འོང་པ་ཡང་། འདི་ཡི་རྒྱུ་ལས་
བྱུང་བའོ། །དེ་ཡི་ཕྱིར་ཡང་སྤང་བའོ། །ཟབ་མོའི་ཁྲིམས་ཉིད་དག་པ་ལ། བསླུ་བྲིད་
འཆལ་བ་འཕྲོ་འདུ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །
བསླབ་པའི་སྡོམ་པ་སྲུང་ཙམ་ན། ཁྲེལ་མེད་ངོ་ཚ་མེད་པ་ཡང་། འདི་ཡི་རྒྱུ་ལས་བྱུང་
བའོ། །དེ་ཡི་ཕྱིར་ཡང་སྤང་བའོ། །བཞི་བརྒྱ་རྩ་བཞིའི་ནད་རྣམས་ཀྱང་། བསྐྱེད་པའི་
རྒྱུ་རུ་བྱུང་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །ཚེ་ལ་
བར་ཆད་མི་འོང་བཞིན། དགེ་བའི་ཚོགས་རྣམས་བསོགས་ཙམ་ནས། བར་ཆད་ན་
ཚ་མང་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །གཟབ་པའི་
ཚུལ་དང་ལྡན་ཙམ་ན། མི་གཟབ་སྨྱོ་བ་དར་བ་ཡང་། འདི་ཡི་རྒྱུ་ལས་བྱུང་བའོ། །དེ་
ཡི་ཕྱིར་ཡང་སྤང་བའོ། །ངེས་པའི་དོན་དང་ལྡན་ཙམ་ན། མི་ངེས་ལོག་པར་བརྩོན་
པ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །མི་ཆགས་སྦྱིན་པ་
གཏོང་ཙམ་ན། ཆགས་འཁོར་ཉོན་མོངས་སྐྱེ་བ་ཡང་། འདི་ཡི་རྒྱུ་ལས་བྱུང་བའོ། །དེ་
ཡི་ཕྱིར་ཡང་སྤང་བའོ། །ཐར་པའི་ཚུལ་ཁྲིམས་སྲུང་ཙམ་ན། འཁོར་བའི་ལོག་སེམས་
ལྡང་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །དགེ་བའི་བཟོད་
པ་སྒོམ་ཙམ་ན། མི་བཟོད་སྒྱུ་མའི་བསླུ་བྲིད་ཀྱང་། འདི་ཡི་རྒྱུ་ལས་བྱུང་བའོ། །དེ་ཡི་
ཕྱིར་ཡང་སྤང་བའོ། །དོན་ལ་བརྩོན་འགྲུས་བསྐྱེད་ཙམ་ན། དོན་མེད་ལས་ལ་བརྩོན་
པ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །མཉམ་པར་བསམ་
གཏན་གནས་ཙམ་ན། འཁོར་བར་བྱུང་ཚོར་འབྱུང་བ་ཡང་། འདི་ཡི་རྒྱུ་ལས་བྱུང་
578



མདོ་སྡེ།
མདོ་གཟེར་མིག
བའོ། །དེ་ཡི་ཕྱིར་ཡང་སྤང་བའོ། །སྟོབས་མཆོག་ཐང་ཆོད་བྱུང་ཙམ་ན། སྐྱིད་སྙོམས་
ཤེད་དམའ་འཁྲུལ་པ་བྱུང་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་
བའོ། །སྙིང་རྗེ་ཚད་མེད་སྐྱེས་ཙམ་ན། བདག་དང་གཞན་དུ་རིས་འབྱེད་ཀྱང་། འདི་
ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །སྨོན་ལམ་དབང་གི་ཐང་ཆོད་ནས།
ཐེ་ཚོམ་ཡིད་གཉིས་ཟ་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་
བའོ། །ཐབས་ཀྱི་དོན་ལ་ལག་འགྲིམ་ན། བར་ཆད་འཁོར་བའི་ལོག་ཐབས་ནི། འདི་
ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་བའོ། །ཤེས་པས་ཤེས་རབ་སྦྱང་ཙམ་ན།
མི་ཤེས་འཆལ་བས་བསླུ་བ་ཡང་། འདི་ཡི་རྒྱུ་ལས་བྱུང་བའོ། །དེ་ཡི་ཕྱིར་ཡང་སྤང་
བའོ། །ཆང་ཞེས་བྱ་བའི་ཁ་ཟས་འདི། མཐོ་རིས་ཐར་པའི་སྒོ་འགེག་ཡིན། ངན་སོང་
འགྲོ་བའི་གཏིང་ཕུལ་ཡིན། དམ་པའི་དོན་ལ་འགལ་བས་སྤོང་། རིན་ཆེན་གསེར་
ཕོར་དངུལ་ཕོར་འདི། མིག་གིས་མཐོང་ན་ཞེན་པའི་འདོད་ཆགས་སྐྱེ། ལག་ཏུ་བླང་
ན་ཆེ་དྲག་བདུད་དང་འདྲ། དམ་པའི་དོན་ལ་འགལ་བས་མི་ལེན་སྤང་བར་རིགས།
དེ་སྐད་ཅེས་སྟོན་པས་བཀའ་བསྩལ་པས། ཞལ་དུ་གསོལ་བ་བས་ཕྱག་ཏུ་བཞེས་པར་
ཡང་མ་གནང་ངོ༌། །དེ་ལ་ལོག་པར་འཁྲུལ་པའི་འཁོར་སྡེ་ཞིག །མ་དགའ་སོ་སོ་ཀུན་
ནས་མྱ་ངན་བདོ། ། །
དེའི་དུས་དེའི་ཚེ་ན། སྟོན་པ་གཤེན་རབ་མི་བོ་ཡིས། འཁོར་བའི་བོན་ལ་མི་གནས་
ཀྱིན། ཐར་པའི་བདེ་གནས་ཐོབ་པར་བྱ་བའི་ཕྱིར། མིའི་ལོ་ནི་སུམ་སྟོང་གཅིག་བརྒྱ་ན།
གཤེན་གྱི་ལོ་ནི་སུམ་ཅུ་གཅིག་པ་ན། འཕྲིན་ལས་དམ་པ་དང་དུ་བཞེས་ནས། ཁྱིམ་པ་
ལས་རབ་ཏུ་བྱུང་བས། ངོ་མཚར་རྨད་དུ་བྱུང་བ་ཡི། རྨད་གོས་རིས་དྲུག་སྐུ་ལ་གསོལ།
ཧོས་རུ་བསིལ་པ་ཕྱག་ཏུ་བསྣམས། དཔེ་ཆ་པད་ཁུག་ཕྲག་ལ་བཀལ། པད་ཤུན་
གདིང་བ་ཁུད་དུ་བཅུག །ཉི་མ་ཕྱོགས་བཞི་མཚམས་བརྒྱད་འཕུར་ཚུལ་བསྟན། དེ་
579



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནས་འཁོར་རྣམས་ལ་ཚིགས་སུ་བཅད་དེ་བཀའ་བསྩལ་བའི་མདོ། ལོག་འཁྲུལ་འཁོར་
སྡེ་སྙིང་རེ་རྗེ། ངེས་པའི་དོན་བསྟན་མི་གོ་བར། སྒྱུ་མས་སྒྱུ་མ་སླུ་བཞིན་དུ། ད་རུང་
སྒྱུ་མའི་རྗེས་སུ་འབྲང་། དོན་ལ་ཅི་ཕན་ཉོན་རེ་མོངས། ངལ་ལ་ཚི་ཆད་འོ་རེ་བརྒྱལ། །
བྱས་པས་མི་ཟིན་རྒྱང་ཐག་རིང་། གྲུབ་པའི་མཐའ་མེད་ཕྱིར་ཕྱིར་རྟས། འཁོར་དུ་
གཏོགས་པའི་སེམས་ཅན་རྣམས། ངེས་པའི་དོན་ལ་འདོད་ན་དབང་པོ་བརྟན་པར་
ཉོན། ཡུན་གྱི་བདེ་བར་འདོད་ན་འཕྲལ་གྱི་སྐྱིད་ཁེ་སྤོངས། མྱ་ངན་སྡུག་བསྔལ་རྒྱུན་
ཆོད་ཁྱིམ་སྤངས་རབ་ཏུ་བྱུང་། ཁྱིམ་པ་རྣམས་ནི་དུག་གི་མཚོ་སྐྱིལ་ཡིན། རབ་ཏུ་བྱུང་
པ་རྣམས་ནི་སྨན་གྱི་རྒྱུན་སྤྲིངས་ཡིན། ཁྱིམ་པ་རྣམས་ནི་དམྱལ་བའི་འདམ་སྐྱིལ་ཡིན།
རབ་ཏུ་བྱུང་པ་རྣམས་ནི་བདེ་གནས་སྐམ་སླེབ་ཡིན། ཁྱིམ་པ་རྣམས་ནི་མྱ་ངན་མཚོ་
སྐྱིལ་ཡིན། རབ་ཏུ་བྱུང་པ་རྣམས་ནི་དགའ་སྐྱིད་ཉི་མ་ཤར། ཁྱིམ་པ་རྣམས་ནི་དུག་གི་
ལོ་མ་རྒྱས། རབ་ཏུ་བྱུང་པ་རྣམས་ནི་སྨན་གྱི་འབྲས་བུ་སྨིན། དགའ་བ་དེ་ནི་ཉི་ཤར་
འོད་ལས་གསལ་བ་མེད། རིག་པའི་རྩལ་མེད་མུན་པའི་ཚོགས་ལས་དགེ་རུ་རྩེ། ངེས་
པའི་དོན་ལ་ལོག་འཁྲུལ་རྒྱབ་ཀྱིས་ཕྱོགས། འཁོར་བའི་ཁྱིམ་ལ་སྡུག་བསྔལ་དང་དུ་
བླངས། ལོག་འཁྲུལ་སེམས་ཅན་ཉོན་མོངས་སྙིང་རེ་རྗེ། ཟང་ཟིང་ཁྱིམ་འཁོར་སྤངས་
ནས་བདག་ཉིད་མེ་ཏོག་གླིང་ལ་འགྲོ། སེམས་དགའ་རང་གི་རྩལ་གྱི་གཤོག་དྲུག་རྒྱས་
པར་ཤོག །ཆུ་རྒྱུན་ཁྱིམ་ལ་གནས་པ་སྡུག་བསྔལ་མི་ཆད་ཕྱི་ཕྱིར་འགྱོད་དེ་འོང་། དེ་
སྐད་ཅེས་གསུངས་ནས། སྐུ་ལུས་ཕྲུག་ཕྲུག་ལན་དྲུག་སྤྲུགས་ནས། མི་ལས་གཤོག་
སྐྱེས་མཁའ་ལྡིང་ཤང་ཤང་དེའུ། པད་ཞུ་ལས་སུ་བྱ་བལ་སྐྱེས། སྟོད་གོས་ལས་སུ་ཐེའུ་
ཕྲན་སྐྱེས། པད་ལྷམ་ལས་སུ་འགྱེག་ལྡེམས་སྐྱེས། རྨད་གོས་ལས་སུ་ཤང་ཤང་གཤོག་
པ་གཡས་པ་སྐྱེས། རྨད་འོག་ལས་སུ་ཤང་ཤང་གཤོག་པ་གཡོན་པ་སྐྱེས། སྨད་ཤམ་
ལས་སུ་ཤང་ཤང་མཇུག་སྒྲོ་སྐྱེས། ཐུགས་རྗེ་ཆེན་པོའི་བྱིན་རླབས་ཀྱིས། སྐུ་ལས་གཤོག་
580



མདོ་སྡེ།
མདོ་གཟེར་མིག་
དྲུག་དེ་ལྟར་རྒྱས། རབ་ཏུ་བྱུང་དབང་མེད་པའི་འཁོར་སྡེས་བཟུང་བས་མ་ཐུབ་པར།
རྒྱལ་ཆེན་རིགས་བཞིའི་ལྷས་བསུ་ནས་བར་སྣང་སྟོང་པར་འཕུར་ཏེ་གཤེགས། སླད་
ནས་སྟོན་པའི་སྐུ་འཁོར་ལ། སྡེ་རིགས་གཉིས་སུ་ཆད་པ་ཡང་། སྟོན་པ་འཕུར་ནས་
གཤེགས་པའི་རྗེས་སུ་ཀུན་ཀས་བལྟས་ནས་སུ། སྡེ་གཅིག་སྟོན་པའི་སླད་གང་ནས།
གཏང་རག་བྱིན་ཅིང་གར་ཐབས་སྒྱུར། མཆོད་པ་འབུལ་གྱིན་མེ་ཏོག་འཐོར། ལྷ་ཕྱག་
འབུལ་གྱིན་སྐོར་བ་བྱེད། སྡེ་གཅིག་སྟོན་པའི་སླད་གང་ནས། སྨྲེ་སྔགས་འདོན་ཞིང་མྱ་
ངན་བྱེད། ངུ་མོ་འདེབས་ཤིང་མཆི་མ་འཕྱིད། །
༧ དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། སུམ་ཅུ་རྩ་གསུམ་ལྷ་གནས་
སུ་བབས་ནས། ངང་པའི་རྒྱལ་པོ་ཆུ་འབྱེད་ཀྱི་རིགས་དང་ཆུ་ལས་འོ་མ་ཕྱེ་ཞིང་ཐིགས་
རེ་དང་། འབྲས་ས་ལེ་ཉག་མ་རེ་གསོལ་ནས། བྱ་ཡི་དཀའ་ཐུབ་ལོ་གཅིག་མཛད། དེ་
ནས་རྒྱལ་ཆེན་རིགས་བཞིའི་ནགས་ལ་བབས་ནས། སྤྲེའུ་རྒྱལ་པོ་ཧ་ནུ་མ་འདའ་དང་།
ཤིང་ཏོག་གི་འབྲུ་རེ་དང་། ཤིང་ལོའི་ཆར་པ་རེ་དང༌། ཁ་བ་ཆགས་པའི་ཆུ་ཐིགས་
རེ་གསོལ་གྱིན། སྤྲེའུ་ཡི་དཀའ་ཐུབ་ལོ་གཅིག་མཛད། དེ་ནས་འོལ་མོ་ལུང་རིང་དུ་
མེ་ཏོག་གླིང་ལ་བྱོན་ནས། ཆུ་སིང་གའི་ཐིགས་པ་རེ་དང་། རྩྭ་ཨུ་མེར་རེའི་མཆོག་མ་
རེ་གསོལ་ནས། ནུབ་མོ་མིའི་ཆ་བྱད་དུ་བཞུགས་ཀྱིན། ཉིན་མོ་ཤང་ཤང་བྱ་ཡི་ཆས་
སུ་བཞུགས་ནས། མིའི་དཀའ་ཐུབ་ལོ་གཅིག་མཛད། དེ་ལྟར་དཀའ་ཐུབ་ལོ་གསུམ་
མཛད་ནས། སྐུ་ལུས་བཀྲག་ཤོར་རུས་མགོ་པགས་ཀྱིས་གཡོགས། ལྷུ་ཚིགས་རྩིབས་མ་
གྲངས་སུ་བགྲང་དུ་བཏུབ། ལུས་པོ་ཤེད་སྨད་དེ་ཡི་ཡོན་ཏན་གྱིས། ཕྲག་དོག་མ་ནུས་
ཡངས་པའི་སྟོབས་དང་ལྡན། ང་རྒྱལ་མ་ནུས་སེམས་ཉིད་ངང་དུ་ཞི། གཏི་མུག་མ་
རྨོངས་གཅིག་པུའི་དོན་དུ་གསལ། འདོད་ཆགས་མི་རྒྱུ་ཀུན་གཞིའི་བག་ལ་ཉལ། ཞེ་
སྡང་མི་སྐྱེ་བྱམས་པར་མ་ལེ་ལྷན། དེ་ཡང་ལོངས་སྤྱོད་ཟང་ཟིང་འཁོར་ལ་མི་ཆགས་
581



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཅིག་པུར་གནས་པའི་ཡོན་ཏན་ནོ། །ནུབ་མོ་གཉིད་ལོག་རྨི་ལམ་ཐུན་ཕྲན་ལ། ཟང་
ཟིང་སློད་དང་འཁོར་ལ་བྲེང་འཕྲེང་ཞག་འགའ་རྨིས། སད་ནས་ཐུགས་ལ་དགོངས་པ་
ལ། རྨི་ལམ་ངན་པ་རྒྱུ་བ་འདི། འབྲས་བུ་དངོས་སུ་ཆོམ་ན་ཡང་། ཀུན་གཞིའི་དཀྱིལ་
ན་རྒྱུ་གནས་པས། རྒྱུ་ལས་འབྲས་བུ་ཕྱིར་སྐྱེས་ངེས། འཁོར་བའི་ཕྱོགས་སུ་མི་འཕྲེང་
པར། ངེས་པའི་དོན་ལ་འཕྲེང་བར་བསྐྱེད། དོན་ལ་ངེས་པར་འཕྲེང་བ་དང༌། རྫས་
ལ་བརྟེན་པར་དགོངས་གནས་སུ། ཧོས་རུ་དང་བ་མེ་ཏོག་གླིང་ལ་བཙུགས། ཕྱག་རྒྱ་
ཐལ་སྦྱོར་ནམ་མཁའི་དབྱིངས་སུ་བསྟན། སྙིང་པོ་འོད་དཔག་མུ་ཟེར་གསལ་འབར་
ཡོངས་ཁྱབ་བདལ། ལན་ལྔ་བརྗོད་ནས། ཚིག་བཤད་ཚིག་བཞི་གསུངས་པ། འཁོར་
བའི་ཕྱོགས་སུ་མི་འཕྲེང་པར། དམ་པའི་དོན་ལ་འཕྲེང་བ་ཡི། གྲངས་སུ་བགྲང་པའི་
ཡོན་ཏན་རྫས། ལྗོན་ཤིང་ལོ་འབྲས་རྒྱས་པར་ཤོག །ཕྱག་རྒྱ་སྙིང་པོ་སྨོན་ལམ་ནུས་
མཐུ་དེས། ཞག་གསུམ་ནངས་པར་ཡ་མཚན་ཆེ་བའི་ཤིང་གཅིག་སྐྱེས། སྡོང་པོ་རིན་
པོ་ཆེ་བཞིན་བཀྲ་ལ་གསལ། ཡལ་ག་བཞི་ནི་ཕྱོགས་བཞིའི་ཁ་དོག་འདྲ། ཤར་དཀར་
བྱང་ལྗང་ནུབ་དམར་ལྷོ་སྔོ། དབུས་ནི་རིན་པོ་ཆེ་བཞིན་སེར་ལ་དྭངས། ལོ་མ་འབྲས་
བུ་ལྔ་ཡང་དེ་དང་མཚུངས། སྟོན་པའི་ཐུགས་རྗེ་བྱིན་རླབས་ཀྱིས། ཤིང་གི་འབྲས་བུ་
རིགས་ལྔ་བཏུས། ཤིང་ཤུན་ཐག་པ་རིགས་ལྔར་བཀལ། དམ་པའི་དོན་ལ་འཕྲེང་བ་
ཡི། འཁོར་བར་མི་འཕྲེང་བགྲང་པའི་ཕྱིར། པད་ཤུན་འཕྲེང་ཐག་དཀར་པོ་ལ། ཤར་
ཕྱོགས་དཀར་པོ་དུང་གི་འཕྲེང་བ་བརྒྱུས། པད་ཤུན་འཕྲེང་ཐག་ལྗང་ཁུ་ལ། བྱང་
ཕྱོགས་ལྗང་ཁུ་ཤེལ་གྱི་ཕྲེང་བ་བརྒྱུད། པད་ཤུན་ཕྲེང་ནག་དམར་པོ་ལ། ནུབ་ཕྱོགས་
དམར་པོ་རག་ཤའི་ཕྲེང་བ་བརྒྱུད། པད་ཤུན་ཕྲེང་ཐག་སྔོན་པོ་ལ། ལྷོ་ཕྱོགས་སྔོན་
པོ་མན་ལུང་འཕྲེང་བ་བརྒྱུས། པད་ཤུན་འཕྲེང་ཐག་སེར་པོ་ལ། དབུས་ཕྱོགས་སེར་
པོ་བྷོ་ཏེ་རྩེའི་འཕྲེང་བ་བརྒྱུས། གྲངས་ནི་སྟོང་དང་རྩ་བརྒྱད་དོ། །མདོ་བསྡུས་ཐིག་
682



མདོ་སྡེ།
མདོ་གཟེར་མིག་
ལེ་གཅིག་ལ་ངེས། གཡོན་པའི་ཕྱག་སོར་ལྔ་ལ་བཀལ། འཕྲེང་ཐག་དབྱིངས་ཀྱི་ཡུམ་
དང་སྦྱར། ས་ཏྲིག་ཨེར་སངས་ཡི་དམ་ལྷ། མདོ་འཛིན་ཡེ་ཤེས་ལྷ་དང་སྦྱར། གཤེན་
ལྷ་འོད་དཀར་ཡི་དམ་ལྷ། མཐེ་བོང་ཐབས་ཀྱི་མཆོག་དང་སྦྱར། སངས་པོ་འབུམ་ཁྲི་
ཡི་དམ་ལྷ། མཛུབ་མོ་ཤེས་རབ་ཕུལ་དུ་སྦྱར། སྟོན་པ་གཤེན་རབ་འདྲེན་པའི་དཔོན།
གུང་མོ་གང་བགྲང་རིག་པ་ཉིད། ཐབས་དང་ཤེས་རབ་འབྲེལ་བའི་བར། རིག་པའི་ཡེ་
ཤེས་བརྟེན་པ་ཡིས། གསུམ་གྱི་སྦུབས་སུ་གྲངས་ཀྱིན་བགྲངས། འཁོར་བའི་རྗེས་སུ་མི་
འཕྲེང་བར། བདེར་གཤེགས་དོན་ལ་འཕྲེང་བའི་ཕྱིར། བདེར་གཤེགས་སྟོང་གི་མཚན་
གྲངས་བགྲངས། བརྒྱད་ནི་སྒོ་བཞི་ཕྱི་ནང་བརྒྱད། ཞི་ཁྲོའི་ཚུལ་དུ་ཅི་བཞིན་བགྲངས།
དམ་པའི་དོན་དུ་འཕྲེང་བ་ཡིས། བདེར་གཤེགས་སྟོང་གི་མཚན་རེ་ལ། སྙིང་པོ་རྣམ་
གསུམ་རིམ་པར་བཟླས། གྲངས་ཀྱི་ཚད་ནི་ལྔ་ལྔར་འཛབ་ཏུ་ཕུལ། གཡས་པའི་སོར་
མོ་རེ་རེས་བླངས། སྒོ་བཞི་མཛོད་ལྔའི་བོན་ལ་འཕྲེང་བའི་ཕྱིར། དཔོན་གསས་དུང་
གི་འཕྲེང་བ་བགྲངས། ཁྱབ་ནག་ཤེལ་གྱི་འཕྲེང་བ་བགྲངས། འཕན་ཡུལ་མན་ལུང་
འཕྲེང་བ་བགྲངས། གཙང་མ་མཐོ་ཐོག་སྤྱི་རྒྱུག་ཐིག་ལེ་ཆེན་པོས་བཟླས་པ་དང་
བརྗོད་མེད་བྷོ་ཏེ་རྩེའི་འཕྲེང་བ་བགྲངས། ཉོན་མོངས་རྒྱུ་འབྲས་གདར་ཐག་གཅད་
པའི་ཕྱིར། མི་ཡེངས་དོན་ལ་འཕྲེང་གིན་བགྲངས་པས་བསོད་ནམས་དཔག་ཏུ་མེད།
དཀའ་བ་སྣ་ཚོགས་ཐུབ་ན་ཚུལ་ཁྲིམས་རྣམ་པར་དག །སྟོབས་མཆོག་དེ་ཡི་ནུས་
མཐུ་ཡིས། རྒྱུ་འབྲས་གཉིས་ཀའི་བག་ཆགས་གདར་ཐག་གཅོད། དེའི་ཚེ་དེའི་དུས་ན།
བདུད་རྗེ་ཁྱབ་པ་ལ་སོགས་ཏེ། བདུད་འཁོར་འབུམ་སྡེ་མང་པོ་ཡང་། ལྷོ་འུར་དང་ན་
བུན་སྨིག་རྒྱུར་བརྫུས། གཤེན་ལ་ལྟ་ཉན་བྱེད་པ་ཡང་། ཤིན་ཏུ་མང་བར་དད་པ་སྐྱེས།
བདུད་རྗེ་ཁྱབ་པ་ལག་རིང་ཡང་། ཤིན་ཏུ་གཏིང་ནས་དད་པ་སྐྱེས། སྟོན་པས་མཛད་
པའི་སྤྱོད་ཡུལ་ལ། ངོ་མཚར་གདུང་བ་རབ་ཏུ་སྐྱེས། བདུད་འཁོར་རྣམས་ལ་བཀའ་
583



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལས་
བསྩལ་པ། གཤེན་རབ་མཛད་པའི་རིམ་པ་ལ། དད་པའི་སེམས་སྤྲོ་ཡིད་དང་འཐད།
ལས་ལ་དགེ་སྡིག་ཡོད་པར་ངེས། ཚེ་ལ་སྔ་ཕྱི་ཡོད་པར་ངེས། གནས་ལ་སྐྱིད་སྡུག་
ཡོད་པར་ངེས། འཇིག་རྟེན་འཁོར་བའི་སེམས་ཅན་ལ། ལོངས་སྤྱོད་ཟང་ཟིང་ཅི་ཡོད་
ཀྱང༌། ཕྱི་ནང་མི་ཆགས་སྤང་བར་རིགས། མི་རྟག་སྒྱུ་མ་ཡིན་པར་ངེས། མི་མཁྱེན་
དགུ་མཁྱེན་རྣམ་པ་ཐམས་ཅད་མཁྱེན་པ་ཡི། གཤེན་རབ་ཐུགས་ལ་ས་ལེ་གསལ་
བས་སུ། ལོངས་སྤྱོད་སྐྱིད་རྟགས་རྒྱལ་སྲིད་འདི་ཙམ་ལ། མི་ཆགས་མི་འཁོར་ཕྱིར་
ལ་ཡོངས་སྤངས་ནས། མེ་ཏོག་གླིང་ལ་གཅིག་པུ་གནས་པ་འདི། འཇིག་རྟེན་ཟང་
ཟིང་ཐམས་ཅད་སྒྱུ་མ་ཡིན། ནག་པོ་བདུད་ཀྱི་དམག་ཚོགས་ཇི་སྙེད་ཀྱིས། སྟོན་པ་
གཤེན་རབ་སྐུ་ལ་ཆོ་འཕྲུལ་སྣ་དགུ་བསྟན། བ་སྤུ་རྐྱ་གཅིག་གཅོད་པར་མ་ནུས་ནས།
སྟོན་པ་ཉིད་ཀྱིས་ཉིད་བཅོམ་རྒྱན་དང་དབུ་སྐྲ་བཞར། དམིགས་མེད་སྦྱིན་པ་ཕྱོགས་
བཞིར་གཏོང་ལུགས་ཀྱིས། ཅིས་ཀྱང་ལས་ལ་དགེ་སྡིག་ཡོད་པར་ངེས། འོ་སྐོལ་བདུད་
ཀྱི་དམག་ཚོགས་ཇི་སྙེད་ཀྱིས། སྟོན་པའི་འཁོར་ལ་ཆོ་འཕྲུལ་མང་པོ་བསྟན། གཤེན་
བཟའ་ནེའུ་ཆུང་རེ་ཞིག་དེ་བསླུས་ཙམ། གཤེན་རབ་རང་གི་སྟོབས་ཀྱིས་རང་བཅོམ་
ནས། སྐྱིད་རྟགས་རྒྱལ་སྲིད་འདི་སྙེད་ཙམ་བོར་ནས། གཅིག་པུ་མེ་ཏོག་གླིང་ལ་རབ་
ཏུ་བྱུང་བ་འདི། ཅིས་ཀྱང་ལས་ལ་དགེ་སྡིག་ཡོད་པར་ངེས། ནག་པོ་བདུད་ཀྱི་དམག་
ཚོགས་ཇི་སྙེད་ཀྱིས། སྟོན་པའི་སྐུ་ལ་ཆོ་འཕྲུལ་ཅི་བསྟན་ཀྱང་། རྟ་བདུན་རེ་ཞིག་ཕྱེད་
ཐོབས་ཕྱིར་ལ་ཤོར། གཤེན་རབ་ཐུགས་རྗེས་རང་གིས་རང་བཅོམ་ནས། ཟང་ཟིང་
ལོངས་སྤྱོད་སྒྱུ་མའི་བསླུ་བྲིད་ཡིན་པར་ངེས། མ་ལུས་ཐམས་ཅད་སྤངས་ནས་གཅིག་
པུ་གླིང་ལ་གཤེགས། རྩྭ་མཆོག་ཆུ་ཐིགས་རེ་ལས་མི་གསོལ་བར། ཤིང་འབྲས་བྷོ་ཏེ་
རྩེའི་གྲངས་བགྲངས་ཤིང་། འཇིག་རྟེན་ཁམས་འདིར་ཏུར་ཙམ་མི་འཕྲེང་པར། སྣང་
སྟོང་གཉིས་མེད་མཉམ་པའི་ལྷ་རྣམས་ལ། མི་ཡེངས་གཟུངས་ཀྱི་འཕྲེང་བ་གྲངས་སུ་
584



མདོ་སྡེ།
མདོ་གཟེར་མིག་
བགྲངས། ཁྲུས་དང་གཙང་སྦྲ་སྐོར་བ་ལྷ་ཕྱག་འཚལ། ཁྱིམ་སྤངས་རབ་ཏུ་བྱུང་ནས་
ལོ་གསུམ་ལོན་པ་ལ། ལྟ་སྤྱོད་གཉིས་ཀ་མི་འཆོལ་ཚད་ཅིག་འཛིན། ཤ་ཤོར་བཀྲག་
ཡལ་རུས་འགོ་པགས་ཀྱིས་གཡོགས། ནང་གི་གློ་སྙིང་ཕྱི་ནས་བལྟས་པས་གསལ། ལྷ་
ཚིགས་རྩིབ་མ་གླེན་པས་བགྲང་དུ་བཏུབ། ལས་ལ་དགེ་སྡིག་ཅིས་ཀྱང་ཡོད་པར་ངེས།
སྐྱེས་མཆོག་འདི་ལ་སྐྱེ་འཆི་ཡོད་པར་ངེས། འཕྲལ་གྱི་མི་བདེ་ཆུང་ངུ་ཡུན་ཐུང་འདིས།
ཡུན་གྱི་བདེ་བ་ཆེན་པོ་གཏན་དུ་ཚོལ་བར་ངེས། སྐྱེ་འཆི་མེད་པར་གཏན་དུ་སྐུ་རྟག་
ན། སྡུག་བསྔལ་འདི་ཡི་ཆེད་གལ་ཁོ་ལ་ཅི་ཞིག་འབྱུང༌། འོ་ཅག་བདུད་རྣམས་རྟག་ཏུ་
རེ་བ་སྙིང་རེ་རྗེ། མི་རྟག་འཆི་བའི་ལས་འདི་ད་ཡང་མྱུར་དུ་འོང་། མི་བཟད་དམྱལ་
བའི་བཙོ་བསྲེག་ནང་དུ་ད་ཡང་འགྲོ་བར་ངེས། འཇིག་རྟེན་བྲང་ང་ས་ཡི་ཡུད་འདི་
ལ། བདུད་ཀྱི་ཆེ་དྲག་སྤྱོད་པས་ཅི་ལ་ཕན། སྐྱེས་མཆོག་སྟོན་པར་སྐྱབས་སུ་མྱུར་ཏེ་
འདོང་། དེ་སྐད་ཅེས་འཁོར་ལ་གསུངས་སོ། །དེ་ལ་བདུད་ཀྱི་བཀའ་བློན་གྱད་བུ་ཐུང་
ལ་སོགས་པའི། བདུད་ཀྱི་འཁོར་བ་འབུམ་སྡེ་མང་པོ་ལ། འཁོར་བ་ཐོག་མ་མེད་པའི་
དུས་ནས་སུ། ཀུན་གཞིའི་དཀྱིལ་དུ་བག་ཆགས་བཟང་ངན་བསགས། བཟང་ངན་
འདྲེས་པ་ཐམས་ཅད་བཟང་པོའི་རྐྱེན་དང་འཕྲད་པས་ལངས། དད་པ་སྐྱེས་པ་རྣམས་
ཀྱིས་ཕྱིར་ལ་ལན་བཏབ་པ། བདུད་རྗེས་གསུངས་པ་དེ་དེ་བཞིན་ནོ། །ཅི་སྐད་སྨྲས་པ་
དེ་དེ་བཞིན་ནོ། །འཕྲལ་གྱི་སྡུག་བསྔལ་ཆུང་ངུ་འདིས། ཡུན་གྱི་བདེ་བ་ཆེན་པོ་འཚོལ།
སྟོན་པའི་སྐྱབས་སུ་མྱུར་ཏེ་གཤེགས། སྐྱབས་སུ་མྱུར་ཏེ་མ་གཤེགས་ན། འཕྲལ་གྱི་སྐྱིད་
ཁེ་ཆུང་ངུ་འདི། ཡུན་གྱི་མི་བདེ་ཆེན་པོར་ལྟུང་། དེའི་ཕྱིར་ན་མྱུར་ཏེ་གཤེགས། དད་
པ་སྐྱེས་པའི་བདུད་རྣམས་ཀྱིས་དེ་སྐད་ཅེས་སྨྲས་སོ། །དད་པ་མ་སྐྱེས་པའི་འཁོར་
རྣམས་ཀྱིས། བདུད་རྗེ་ལ་གསོལ་པ། བདུད་རྗེ་ཁྱབ་པ་ལག་རིང་ལགས། བདུད་
འཁོར་འབུམ་སྡེ་མང་པོ་ལ། ཕྱི་མ་ཐམས་ཅད་གཤེན་ལ་དད། བདུད་རྗེ་མངའ་ཆེ་
585



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གར་དད་མཛོད། བདག་ཅག་སླད་མ་འགའ་ལུས་པ། གཤེན་རབ་མི་བོའི་སྤྱོད་པ་
ལ། དད་པ་མ་སྐྱེས་སྤྱོད་པ་ལོག །ལས་དང་སྤྱོད་པ་ཡེ་མི་མཐུན། བདག་ཅག་བདུད་
འཁོར་འགའ་ལུས་འདི། དང་པོ་མ་ལས་སྐྱེ་དུས་སུ། ལས་སུ་གསོད་དང་གཅོད་ལ་
དགའ། ཟས་སུ་ཤ་དང་ཁྲག་ལ་དད། ལོངས་སྤྱོད་འཐབ་དང་འཁྲིག་ལ་དད། གཤེན་
རབ་ལོངས་སྤྱོད་དེ་ལ་མི་སྐྱབས་སོ། །དེ་སྐད་ཅེས་སྨྲས་ནས། བདུད་ཡུལ་མུན་པའི་
གླིང་དུ་བྲོས་ཏེ་སོང་ངོ༌། །
དེའི་ཚེ་དེའི་དུས་ན། བདུད་རྗེ་ཁྱབ་པ་ལ་སོགས་པའི། བདུད་ཀྱི་འཁོར་རྣམས་
ལྷོ་འུར་དང་སྨིག་རྒྱུའི་སྤྲུལ་པ་བཤིག་ནས། སྟོན་པའི་སྤྱན་སྔར་ཆར་བཞིན་བབས་
སྐོར་བ་བྱེད་ཀྱིན་ལྷ་ཕྱག་འཚལ། མེ་ཏོག་གཏོར་གྱིན་གུས་པས་བཏུད་དོ། །བདུད་རྗེ་
ཁྱབ་པ་ལག་རིང་གིས། སྟོན་པའི་སྙན་དུ་ཞུས་པའི་མདོ། ཐམས་ཅད་སྒྱུ་མར་རིག་པ་
ཡི། མི་མཆོག་སྟོན་པའི་སྒྲོན་མ་ལགས། མི་ཆགས་སྟོབས་ཀྱིས་རྒྱལ་སྲིད་ཡོངས་བོར་
ནས། མེ་ཏོག་གླིང་ལ་དད་པས་གཅིག་པུར་གཤེགས། བདག་དང་བདུད་འཁོར་མང་
པོ་ཡང་། ངོ་མཚར་ཆེ་ནས་ལྟ་ཉན་བགྱིས། ལོངས་སྤྱོད་སྐྱིད་རྟགས་རྒྱལ་སྲིད་ལ། སྒྱུ་
མར་དགོངས་ནས་ཏུར་མི་འཕྲེང་། མ་ནོར་ངེས་པའི་དོན་དམ་ལ། མི་འགྱུར་ཐུགས་
ཀྱི་མི་ཡེངས་འཕྲེང་། ལོ་གསུམ་སྟོན་པས་དཀའ་ཐུབ་མཛད། ལྟ་སྤྱོད་གཉིས་ལ་
འཆལ་མི་མངའ། དོན་དང་ལྡན་པའི་སྐྱེས་མཆོག་ལ། བདག་ཅག་མ་རིག་འཁྲུལ་པ་
ཡི། ནག་པོ་བདུད་ཀྱི་སྡེ་རིགས་རྣམས། དད་པ་སྐྱེས་ནས་སྐྱབས་སུ་གསོལ། དེ་སྐད་
ཅེས་སྨྲས་ནས། བདུད་ཐམས་ཅད་ཀྱི་སྟོན་པའི་ཞབས་ལ་སྤྱི་བོས་གཏུགས་ནས། གུས་
པས་ལྷ་ཕྱག་བཙལ་ལོ། ། །
དེ་ལ་སྟོན་པས་བཀའ་བསྩལ་པ། རྟུལ་ཞུགས་དད་ལྡན་སྐྱེས་མཆོག་ཁྱད་པར་ཅན།
བདག་གི་རྐྱེན་གྱིས་ཟབ་མོར་སྦྱངས་པས། སྐལ་བཟང་ལས་འཕྲོ་ཅན་བཟང་བས། མི་
586



མདོ་སྡེ།
མདོ་གཟེར་མིག་
༼ཁ༽
འགྱུར་དགུན་གཞུའི་རྒྱུད་བཞིན་དད་པ་སྐྱེས། རིག་པའི་རྩལ་ལྡན་ཐམས་ཅད་སྒྱུ་མར་
རིག །དུས་ལ་བརྩོན་ཐེབས་སྡིག་ཚོགས་ཕྱག་མས་བཏབ། ཡེ་ཤེས་རྩལ་སྐྱེས་འདུས་
པའི་འཁོར་རབ་ཡིན། དེ་སྐད་ཅེས་བཀའ་བསྩལ་ནས། སྟོན་པ་རབ་ཏུ་བྱུང་བའི་
འཁོར་འདུས་པ་དང་པོ་དེ་རྣམས་ལ། གོ་འབྱེད་བཀྲིད་དྲང་བོན་སྟོན་ཞིང་། མ་ནོར་
མཆོག་ལ་སེམས་བསྐྱེད་དོ། །
དེའི་ཚེ་དེའི་དུས་ན། གཤེན་ཡུལ་འོལ་མོ་ལུང་རིང་ནས། འདུས་པའི་སྐུ་འཁོར་
མང་པོ་ཀུན། རྒྱལ་སྲིད་འདི་སྙེད་ཙམ་བཞག་ལ། སྟོན་པ་འཁོར་ནས་བྱོན་དུ་རེ། ལོ་
གཅིག་ལོ་གཉིས་ལོ་གསུམ་ལ། བསྡད་པས་མ་བྱོན་ཁོ་ཐག་ཆོད། ཀུན་ཀ་འདུས་ནས་
གྲོས་བྱས་ནས། ཡིད་ཀྱི་ཁྱེའུ་ཆུང་ཟུར་ཕུད་ཅན། ཤེས་རབ་གསལ་བས་སྨྲས་པའི་
མདོ། འཇིག་རྟེན་འཁོར་བའི་ས་འདི་ལ། རྒྱལ་སྲིད་རིན་ཆེན་ཟང་ཟིང་སྒྱུ་མ་ཡིན།
སེམས་ཉིད་ལོག་པར་བསླུས་ནས་སུ། ངན་སོང་འཁོར་བར་འཁྱམས་ཙམ་ན། སྡུག་
བསྔལ་ཆེན་པོ་ཡུན་དུ་མྱོང་། དེ་ལྟ་བུའི་སྐྱོན་འབྱུང་བས། ཆགས་ནས་སླར་ལ་ག་ན་
འབྱོན། མི་ཆགས་རྟུལ་ཞུགས་ཐག་ཆོད་ནས། ཐ་མའི་ཟང་ཟིང་བསླུ་བྲིད་བོར། དམ་
པའི་དོན་ལ་རབ་ཏུ་བྱུང་། རྩལ་གྱིས་ལུས་ལ་གཤོག་དྲུག་རྒྱས། ཞེན་ཆགས་སྡུག་
བསྔལ་ཆེ་བ་ཡི། འཁོར་གྱིས་འཇུས་ཀྱང་མ་ཐུབ་པར། བར་སྣང་སྟོང་པ་ལ་འཕུར་
ཏེ་གཤེགས། བསྡད་ཀྱང་འབྱོན་དུས་གང་ན་མཆིས། དེ་སྐད་ཅེས་ཡིད་ཀྱི་ཁྱེའུ་ཆུང་
གིས་སླད་མ་རྣམས་ལ་སྨྲས་སོ། །སླད་མ་རྣམས་ཀྱིས་ཤིན་ཏུ་གྲོས་བྱས་ནས་གཤེན་
བུ་ཀོང་ཚས་སྨྲས་པའི་མདོ། བསྡད་པས་གཤེན་རབ་ད་མི་འབྱོན། ཡིད་ཀྱི་ཁྱེའུ་ཆུང་
ཤེས་རབ་གསལ་ཞིང་རིག་པ་དྭངས། མགྱོགས་པ་འབྲུག་གི་རྟས་ཐམས་ཅད་ཡུད་ལ་
འཁོར། བླ་དང་འོག་ཏུ་འཛོམས་པས་གཤེན་རབ་བཙལ་བར་ཞུ། རྙེད་པའི་དུས་སུ་
དད་པ་སྐྱེས་པའི་འཁོར། འཁོར་སྤངས་གྱིས་ལ་དོན་ལ་རབ་ཏུ་བྱུང་༌། བདག་ཅག་
587



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མ་དད་པའི་སྡེ་རིགས་ཀྱང་། དགེ་བའི་ཕྱོགས་ལ་བསྙེན་ལ་གཞོལ་བར་བགྱི། ཀོང་
ཚས་དེ་སྐད་ཅེས་སྨྲས་པས། ཡིད་ཀྱི་ཁྱེའུ་ཆུང་ལ་སོགས་ཏེ། དད་པ་སྐྱེས་པའི་འཁོར་
རྣམས་ཀྱང༌། སྔ་མའི་ནན་གྱིས་ཁྲིམས་བཤིགས་ནས། ཕྱི་མའི་འཚང་རྒྱ་ཐོབ་པས་
སུ། ཤིན་ཏུ་སྤྲོ་བ་སྐྱེས་ནས་དགའ། ཡིད་ཀྱི་ཁྱེའུ་ཆུང་ཟུར་ཕུད་ཅན། ཡི་གེ་འཕྲུལ་གྱི་
སླག་པ་གྱོན། མགྱོགས་པ་འབྲུག་གི་རྟ་ལ་ཞོན། གཤེན་རབ་ཇི་བཞིན་འཕུར་ཏེ་སོང་།
མངོན་ཤེས་ཆ་དང་ལྡན་པའི་བཙལ་མི་དགོས་པར་སེམས་ལ་གསལ། བཀྲིད་དྲང་
དོན་དུ་བཙལ་ཚུལ་བསྟན། ཞག་གསུམ་ལོན་ནས་སླར་ལ་ལོག །འདུས་པའི་འཁོར་
ལ་སྨྲས་པའི་མདོ། སྟོན་པ་གར་གཤེགས་རྩད་མ་ཆོད། སུམ་ཅུ་རྩ་གསུམ་ལྷ་གནས་
སུ། ངང་པའི་རྒྱལ་པོ་ཆུ་འབྱེད་དང་། ལོ་གཅིག་བྱའི་དཀའ་ཐུབ་མཛད། རྩེ་གསུམ་
ལྷ་ལ་འཁོར་ལོ་བསྐོར། རྒྱལ་ཆེན་རིགས་བཞིའི་ལྷ་གནས་སུ། སྤྲེའུ་རྒྱལ་པོ་ཧ་ནུ་དང་།
ལོ་གཅིག་སྤྲེའུ་ཡི་དཀའ་ཐུབ་མཛད། རྒྱལ་ཆེན་རིགས་བཞིའི་འཁོར་ལོ་བསྐོར། དེ་
ནས་འཛམ་གླིང་སོག་ཀར་བབ། འོལ་མོ་ལུང་རིང་ནུབ་ཕྱོགས་ཀྱི། ཟད་མཚམས་
མེ་ཏོག་གླིང་ལ་བཞུགས། མིའི་དཀའ་ཐུབ་ལོ་གཅིག་མཛད། དྲེགས་པའི་བདུད་ལ་
འཁོར་ལོ་བསྐོར། བདུད་རྗེ་ཁྱབ་པ་ལ་སོགས་པའི། བདུད་ཀྱི་དམག་ཚོགས་འབུམ་སྡེ་
དགུ། གུས་བཏུད་བོན་ལ་ཉན་ཅིང་སྣང་། བདུད་ཀྱི་བུ་ལ་ཡ་ང་བས། སྟོན་པའི་སྐུ་
ཕྱིར་འཁོར་མ་ནུས། ད་ལྟ་ལོག་ནས་འོང་པ་ཡིན། སྟོན་པའི་བཀའ་གཅོག་འཁྲུལ་པའི་
འཁོར། སེམས་ལ་དྲན་པ་ཅི་ལྟར་རྒྱུ། འཇིག་རྟེན་ཁམས་ལ་འདུག་པ་ཡི། ནག་པོ་
བདུད་ཀྱང་དད་པ་སྐྱེས། སྟོན་པ་གཤེན་རབ་སྐུ་མཆོག་ལ། སྤྲིན་བཞིན་གཏིབས་ནས་
བདེན་པ་ཉན། འཁྲུལ་པས་བཅིངས་བའི་འོ་ཅག་འཁོར། ལོག་པའི་ཁྲིམས་བཅས་
སྡེ་རིགས་འབྱེད། དྲན་གྱིན་ཕྱིར་ཕྱིར་མི་འགྱོད་དམ། མྱུར་ལ་སྟོན་པའི་ཞལ་ལྟར་
གཤེགས། དེ་སྐད་ཅེས་ཡིད་ཀྱི་ཁྱེའུ་ཆུང་གིས་སྨྲས་པ། འཁོར་རྣམས་ཀྱང་འགྱོད་པའི་
588



མདོ་སྡེ།
མདོ་གཟེར་མིག
སེམས་སྐྱེས་ནས། སྟོན་པ་ལ་སྐྱོ་ལ་ངུས་ཏེ། ཡིད་ཀྱི་ཁྱེའུ་ཆུང་དེ་དེ་བཞིན་ནོ། །ཅི་
སྐད་སྨྲས་པ་དེ་དེ་བཞིན་ནོ། །ཞེས་བསྟོད་ནས། སྡེ་རིགས་གཉིས་སུ་མེད་པར་སྟོན་
པའི་ཞལ་ལྟར་ཆས་སོ། །ཡིད་ཀྱི་ཁྱེའུ་ཆུང་གིས་སྣ་དྲངས་ནས། ལ་ལས་ནི་ལྷའི་རྔ་
བརྡུང་། ལ་ལས་ནི་ལྷའི་གཤང་དཀྲོལ། ལ་ལས་ནི་ལྷའི་དུང་འབུད། ལ་ལས་ནི་ལྷའི་
དར་ཕྱར་རོ། །ལ་ལས་ནི་ལྷའི་མར་མེ་བལྟམས། ལ་ལས་ནི་ལྷའི་སྤོས་མེ་འབུལ། ལ་
ལས་ནི་ལྷའི་མེ་ཏོག་གཏོར། ལ་ལས་ནི་ལྷའི་གཙང་ཚན་འདེབས། ལ་ལས་ནི་ལྷའི་སྐུ་
ཁྲུས་གསོལ། ལ་ལས་ནི་ལྷའི་གླིང་བུ་འབུད། ལ་ལས་ནི་ལྷའི་ཅག་སྤར་བརྡེབ། ལ་
ལས་ནི་ལྷའི་སྒོང་སྒྱུར། བདུད་ཀྱི་ཉན་པ་ལ་ཤིན་ཏུ་ཡ་ང་ལ་རབ་ཏུ་སྐྱི་ཡང་འཇིགས་
པས། གླང་ཆེན་སེང་གེ་དང་། སྟག་གཡག་གི་རོལ་མོ་བསྒྱུར། བརྗིད་པའི་ཁྲོ་འབག་
དང༌། རྔམ་པའི་གྱད་འབག་བཅས། དབྱངས་སུ་སྙན་པའི་སྡེ་རྣམས་ཀྱིས་གཏང་རག་
བསྒྱུར། རྩལ་དང་ལྡན་པའི་སྡེ་རྣམས་ཀྱིས་གོ་མཚོན་བསྟར། ཤིན་ཏུ་མཛེས་པའི་སྡེ་
རྣམས་ཀྱི་གཟུགས་བྱད་བཅས། རྫུ་འཕྲུལ་ཅན་གྱི་སྡེ་རྣམས་ཀྱིས་སྤྲུལ་པ་ཕྱུང༌། དེ་
རྣམས་འཛོམས་པར་བྱས་ནས་ཆས་སོ། །
དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ཡིས། ཕྱོགས་དང་རིས་མེད་ཀུན་
ཀ་བདེ་ལ་བཀོད། སྒྱུ་མའི་ཕུང་པོ་བཅོམ་ནས། དྲེགས་པའི་བདུད་ཀྱང་ཐུལ། ཐུགས་
རྗེ་ཆེན་པོའི་བྱིན་རླབས་དེ་ཡིས་འཇིག་རྟེན་ཁམས་ཀྱང་བར་དེར་གཡོ་ཞིང་འགུར།
འུར་འུར་ཐུག་ཐུག་རབ་ཏུ་ཆེམས་པར་འགྱུར། ནམ་མཁའི་ཁམས་ནས་མེ་ཏོག་ཆར་
པ་བབས། གཞའ་ཚོན་རི་མོ་བར་སྣང་མཁའ་ལ་བཀྲ། ས་གཞི་རྡོ་ཤིང་ཀུན་ཀ་འོད་
དུ་འབར། སྔ་མའི་མེ་ཏོག་བཀྲག་ཀྱང་དགུ་འགྱུར་ཙམ་གྱིས་གསལ། སེམས་ཅན་
ཀུན་ཀྱང་རབ་ཏུ་སྤྲོ་བ་སྐྱེས། བདུད་ཀྱི་ཉན་པ་རྣམས་ཀྱང་ཕྱིར་བསྐྱེད་གོ་བསལ་
ལོ། །བཙུན་མོ་སྲས་ལ་སོགས་པའི་འཁོར་མང་པོ་ཡིས། སྟོན་པའི་སྐུ་ལ་བསྐོར་བ་བྱས་
589



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མཆོད་པ་ཕུལ། སྐུ་ལུས་ཆ་བྱད་མཐོང་ནས་ཀུན་ཀ་མཆི་མ་འབྱིན། བར་དེར་བདུད་
རྗེ་ཁྱབ་པ་ལག་རིང་གིས། སྟོན་པའི་བཙུན་མོ་སྲས་ལ་སོགས་ཏེ། འབྲེལ་པའི་འཁོར་
རྣམས་ལ་གསོལ་པ། སྟོན་པའི་ཞལ་ལྟ་མཆོད་པ་འབུལ་ལུགས་ཤིན་ཏུ་ལེགས། སྐྱེས་
མཆོག་ཆ་བྱད་མཐོང་ནས་སྙིང་རྗེ་མཆི་མ་འབྱིན་པ་ཉེས། ཤེས་རབ་ཆེན་པོ་མངའ་
བའི་གཤེན་རབ་ནི། འཕྲལ་གྱི་སྡུག་བསྔལ་ཆུང་ངུ་འདི་ཡིས་ཡུན་གྱི་བདེ་བ་ཆེན་པོ་
འཚོལ། ཤེས་པ་ཆུང་ངུ་ལོག་པར་འཁྲུལ་པའི་འོ་ཅག་ནི། འཕྲལ་གྱི་སྐྱིད་ཁེ་ཆུང་ངུ་
འདིས། ཡུན་གྱི་སྡུག་བསྔལ་ཆེན་པོར་ལྟུང་། སྐྱེས་མཆོག་འདི་ལ་སྙིང་རྗེ་སྐྱེས་ནས་ངུ་
བ་ཤེས་པ་འཁྲུལ། སྙིང་རྗེ་ཡང་དག་བྱ་བ་རང་ཅག་འཁོར་རྣམས་ཡིན། རང་ལ་རང་
གིས་གདུངས་ནས་ངུ་བ་ཙམ། བདག་དང་བདག་རིགས་ནག་པོ་བདུད་རྣམས་ཀྱང་།
སྔོན་ཀྱང་ལས་ངན་སྤྱད་དམ་དྲག་རྩལ་བདུད་དུ་སྐྱེས། ད་ཡང་ངན་སོང་བརྒྱུད་
དམ་དུག་ལྔ་ཤིན་ཏུ་རགས། རགས་པའི་སྐྱོན་གྱིས་སྤྱོད་ངན་གཅིག་པུ་བགྱིས། ང་
རྒྱལ་ཕྲག་དོག་འབྲེལ་བས་ཆོ་འཕྲུལ་སྣ་དགུ་བསྟན། སྟོན་པ་ཉིད་ཀྱི་སྐུ་ལ་བཤགས་
པར་འབུལ། འདོད་ཆགས་ཞེན་པའི་དབང་གིས་འཁོར་ལ་ཆོ་འཕྲུལ་བསྟན། འཁྱལ་
ཚིག་སྨྲས་ཀྱིན་གཤེན་བཟའ་ནེའུ་ཆུང་བསླུས། འཁོར་དང་ནེའུ་ཆུང་ཉིད་ལ་བཤགས་
པར་འབུལ། གཏི་མུག་ཞེ་སྡང་འབྲེལ་བའི་ལས་ངན་གྱིས། ནོར་ལ་ཆོ་འཕྲུལ་བསྟན་
གྱིས་རྟ་བརྐུས་གཤེན་དང་འཐབ། མི་གཡོ་སྟོན་པའི་ཐུགས་ལ་བཤགས་པར་འབུལ།
དབྱེན་དང་ཕྲ་མའི་དབང་གིས་གཏོ་སྒྲོམ་ཞུགས་ལ་བཞེན། གསུང་རབ་འབུམ་དང་
ཁྲི་ལ་བཤགས་པར་འབུལ། མ་རིག་ཕྱོགས་ཆར་ཐན་ནས་སྲིན་གྱི་དམག་དཔོན་
བྱས། དཀར་ནག་བཀྲ་གསལ་ཉིད་ལ་བཤགས་པར་འབུལ། འཁོར་ལ་ཐོག་མ་མེད་
པའི་སྡིག་ཚོགས་བྱང་གྱུར་ཅིག །མ་རིག་འཁྲུལ་པའི་བློ་ཡི་གཡེངས་ཙམ་ན། སྟོན་པ་
གཤེན་རབ་དབང་དུ་བསྡུ་བར་འདོད། བསྲིང་གིན་འགྲོགས་པའི་སྐྱེས་བུ་འདི་ལ་དད་
590



མདོ་སྡེ།
མདོ་གཟེར་མིག་
༼ཁ༽
པ་སྐྱེས། སྐུ་ལུས་རིན་ཆེན་རྒྱན་དང་ཆས་རྣམས་སྤངས། གཤེན་རབ་སྦྱིན་པ་དམིགས་
མེད་གཏོང་ཙམ་ན། བདུད་ཀྱི་གོ་མཚོན་རྒྱན་ལ་ཤིན་ཏུ་སྐྱིད་པ་ལུག །གཤེན་རབ་
རྒྱལ་སྲིད་ཡོ་སྤངས་གཅིག་པུར་འཕུར་ཙམ་ན། བདུད་ཀྱི་མྱ་ངན་ཉོན་མོངས་འཁོར་
ལ་ཤིན་ཏུ་སྐྱིད་པ་ལུག །ཉག་རེ་ཐིགས་རེ་གཤེན་རབ་ཟས་དང་སྐོམ་དུ་གསོལ་ཙམ་
ན། བདུད་ཀྱི་ཤ་ཁྲག་ཟས་ལ་ཤིན་ཏུ་གཏིང་ནས་སྐྱིད་པ་ལུག །གཤེན་རབ་ལྷ་ཕྱག་
ཁྲུས་དང་གཙང་སྦྲ་མཛད་ཙམ་ན། ཆེ་དྲག་བདུད་ཀྱི་འཐབ་རྩོད་གསོད་གཅོད་ལས་
ལ་རབ་ཏུ་སྐྱིད་པ་ལུག །གཤེན་རབ་རྒྱལ་སྲིད་རིན་ཆེན་ཟང་ཟིང་ལ། འཕྲེང་ཀྱང་
མི་འཕྲེང་གཅིག་པུར་བཞུགས་ཙམ་ན། སྒྱུ་མ་བདུད་ཀྱི་འཁོར་འདབ་ཀུན་ལ་གཏིང་
ནས་སྐྱིད་པ་ལུག །ནང་གི་སེམས་གདུལ་ཕྱི་རུ་ཕྱིའི་ལུས་ཤེད་སྨད། རུས་མགོ་པགས་
ཀྱིས་གཡོགས་ནས་བོན་སྤྱོད་མཛད། བདུད་རིགས་ལུས་པོ་སྒྱུ་མ་ཤས་གསོས་དུག་
ལྔ་ཆ་བསྐྱེད་དེ། འདོད་ཆགས་གཡེམ་ལ་དད་པས་སེམས་ཉིད་རྟ་རྒོད་འདྲ། རང་
ལ་རང་ཁྲེལ་ཀྱི་ཧུད་སྙིང་རེ་ན། རྣམ་པ་ཐམས་ཅད་མཁྱེན་པའི་གཤེན་རབ་མཛད་
ལུགས་ཀྱིས། ཅིས་ཀྱང་ལས་ལ་དགེ་སྡིག་ཡོད་པར་ངེས། སྡིག་སྤངས་དགེ་ལ་དད་པ་
ཐང་བཅད་དགོས། དེ་སྐད་ཅེས་བདུད་ཁྱབ་པ་ལག་རིང་གིས་སྨྲས་སོ། །དེ་ལ་གཤེན་
འཁོར་མ་དད་པའི་རིགས་རྣམས་ཤིན་ཏུ་བདེན་པས་དད་པའི་སེམས་སྐྱེས་ནས་ཚིག་
སྨྲས་པའི་མདོ། བདུད་རྗེ་ཁྱབ་པ་ལག་རིང་ལ་སོགས་དྲེགས་པའི་བདུད་ཀྱི་ཚོགས།
དད་པ་གཏིང་ནས་ལྷང་གིས་སྐྱེས་ཏེ་སྣང་། གཤེན་རབ་བཀའ་མི་གཅོག་པར་གཡུང་
དྲུང་བོན་སྤྱོད་པ། ཕེ་ཤ་ཨེ་མ་ངོ་མཚར་རབ་ཏུ་ཆེ། འཁོར་སྤངས་མི་ཕོད་པའི་སྡེ་
རིགས་ཀྱང་། སྟོན་པའི་བཀའ་མི་གཅོག་པར་ད་ནི་ཅི་གསུང་ཉན། དེ་སྐད་ཅེས་སྟོན་
པའི་སྙན་དུ་གསོལ་ཏོ། །
དེ་ནས་སྟོན་པ་གཤེན་རབ་མི་བོ་ཡིས། དེར་འཚོགས་པའི་འཁོར་རྣམས་ལ། སྔོན་
591



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
ཡིད་ཀྱི་ཁྱེའུ་ཆུང་ལ་བསྟན་པའི་བོན་འཁོར་ལ་ཚིག་བཞི་ཞལ་ནས་གསུངས། འཁོར་
ཐམས་ཅད་ཀུན་ལྟ་བ་ནི་ཡས་ཕུབ། སྤྱོད་པ་ནི་མས་འཛེགས་ཞིག །གཞི་སྙིང་རྗེ་ཆེན་
པོ་ལ་ལོངས་ཤིག །ཐབས་ཕ་རོལ་ཏུ་ཕྱིན་པ་བཅུ་ལ་སྤྱོད་ཅིག །དོན་དེ་བཞི་དང་ལྡན་
པའི་གང་ཟག་རྣམས་ནི་གཤེན་རབས་ལགས་ཏེ། འཁོར་བའི་སྡུག་བསྔལ་ལས་གཏན་
དུ་ཐར་བར་འགྱུར་རོ། །དེ་སྐད་ཅེས་སྟོན་པས་འཁོར་ལ་བཀའ་བསྩལ་ཏོ། །
དེ་ལ་གཏོ་བུ་འབུམ་སངས་ཀྱིས་གསོལ་པ། སྟོན་པ་ལགས། ལྟ་བ་ཡས་ཕུབ་པ་
ཞེས་བགྱི་བ་འདི་དོན་ཅི་ལྟ་བུ་ཞིག་ལ་ལྟ་བ་ཡས་དབུབ་པ་ལགས། དེ་སྐད་ཅེས་གཏོ་
བུས་གསོལ་ཏོ། །གཤེན་རབ་ཀྱིས་བཀའ་བསྩལ་པ། དེ་ནི་འདི་ལྟར་རོ། །འདི་ལྟར་
སྣང་བའི་བོན་ཐམས་ཅད་ཀུན་རྫོབ་ཏུ། སྤྲིན་དང་ན་བུན་དང་གཞའ་ཚོན་ལྟ་བུར་
བདེན་ལ། དམ་པའི་དོན་དུ་ནམ་མཁའི་ངོགས་བཞིན་སྟོང་ལ་ཡོངས་སུ་རྒྱ་མ་ཆད་
པའོ། །དེ་ལྟར་སྣང་སྟོང་གཉིས་ཀའི་དོན་རྟོགས་དབུ་མའི་ལམ་དུ་བདེ། ལྟ་བའི་ལྟ་
ཐབས་ཡར་མར་དབུབ་ཐབས་སོ། །བདག་ཀྱང་དེ་ལྟ་བུའི་དོན་དང་ལྡན་པས། གང་
ལ་མ་ཆགས་མ་ཡེངས་དོན་ལ་རབ་ཏུ་བྱུང་བའོ། །དེ་སྐད་ཅེས་སྟོན་པས་བཀའ་
བསྩལ་ཏོ། །
ཡང་གཏོ་བུས་གསོལ་པ། ཐམས་ཅད་སྒྱུ་མར་མཁྱེན་པའི་སྟོན་པ་ལགས། སྤྱོད་
པ་མས་འཛེགས་ཞེས་བགྱི་བ་འདི་ལུས་ཀྱིས་ལས་ཅི་ལྟ་བུ་ཞིག་ལ་སྤྱོད་གྱིན། སེམས་
ཀྱི་དོན་ཅི་ལྟ་བུ་ཞིག་ལ་འཛེགས་པ་ལགས། དེ་སྐད་ཅེས་གསོལ་ཏོ། །ཡང་གཤེན་
རབ་ཀྱིས་བཀའ་བསྩལ་པ། དེ་ནི་འདི་ལྟར་རོ། །ལུས་ཀྱི་སྤྱོད་པ་སྤྱོད་ལུགས་ནི།
བདག་གིས་ཁྱིམ་སྤངས་རབ་ཏུ་བྱུང་བའི་སྤྱོད་ལུགས་ཅི་བཞིན་ནོ། །སེམས་ཀྱི་དོན་
ལ་འཛེགས་ཐབས་ནི། བདག་རབ་ཏུ་བྱུང་ནས་འཁོར་བ་ལ་ཕྲང་འཕྲེང་མེད་པ་ཅི་
བཞིན་ནོ། །དེ་སྐད་ཅེས་སྟོན་པས་བཀའ་བསྩལ་ཏོ། །
592



མདོ་སྡེ།
མདོ་གཟེར་མིག་
ཡང་གཏོ་བུས་གསོལ་པ། ཐམས་ཅད་སྒྱུ་མར་རྟོགས་པའི་སྟོན་པ་ལགས། གཞི་
སྙིང་རྗེ་ཆེན་པོ་ལ་བླང་ཞེས་བྱ་བ་འདི། དོན་ཅི་ལྟ་བུ་ཞིག་གིས་གཞི་སྙིང་རྗེ་ཆེན་པོ་
ལ་བླང་བ་ལགས། དེ་སྐད་ཅེས་གཏོ་བུས་གསོལ་ཏོ། །ཡང་གཤེན་རབ་ཀྱིས་བཀའ་
བསྩལ་པ། བོན་ཐམས་ཅད་ཀྱི་གཞི་སྙིང་རྗེ་ཆེན་པོ་ཡིན་ནོ། །སྙིང་རྗེ་ཚད་མེད་སྐྱེས་
ན་སྙིང་རྗེ་ཆེན་པོའོ། །བྱམས་དགའ་བཏང་སྙོམས་གཅིག་གིས་གཅིག་བསྐྱེད་འབྱུང་།
བདག་དང་དེ་དང་ལྡན་པས་ཕྱོགས་དང་རིས་མེད་མཉམ། དེ་སྐད་ཅེས་གཤེན་རབ་
ཀྱིས་བཀའ་བསྩལ་ཏོ། །ཡང་གཏོ་བུས་གསོལ་པ། ཐམས་ཅད་སྒྱུ་མར་རྟོགས་པའི་
སྟོན་པ་ལགས། ཐབས་ཕ་རོལ་ཏུ་ཕྱིན་པ་བཅུ་ལ་བསྒྲུབ་ཅེས་པ། ཐབས་ནི་ཅི་ལྟ་
བུ་གཅིག་གིས་ཕ་རོལ་གང་དུ་ལྟ་བུ་ཞིག་ཏུ་ཕྱིན་པ་ལགས། བཅུའི་གྲངས་དང་ངོས་
བཟུང་གཏན་ཚིགས་ཅི་ལྟར་ལགས། དེ་སྐད་ཅེས་གཏོ་བུས་གསོལ་ཏོ། ། །
ཡང་གཤེན་རབ་ཀྱིས་བཀའ་བསྩལ་པ། དེ་ནི་འདི་ལྟར་རོ། །སྔོན་གྱི་འཁོར་བ་ལས་
ཐར་པའི་བདེ་བར་གཤེགས་པ་ཐམས་ཅད་ཀྱང་། ཐབས་ཕ་རོལ་ཏུ་ཕྱིན་པ་བཅུ་ལས་
བྱུང་ནས། འཁོར་བ་ལས་ཐར་པ་ཐོབ་པའོ། །ད་ཡང་འཁོར་དུ་འདུས་པ་ཁྱེད་རྣམས་
ཀྱང་། ཐབས་ཕ་རོལ་ཏུ་ཕྱིན་པ་བཅུའི་ལམ་ལ་འབྱུང་ངེས་ན། ཕ་རོལ་དང་ཚུ་རོལ་
བྱ་བའི་དངོས་པོ་ཡང་། ལས་བཅད་ལུང་པ་གཉིས་ལ་ཟེར་བ་ལྟར། འཁོར་བར་
གནས་ནས་སྡུག་བསྔལ་སྤྱོད་པའི་གནས་ནི་ཚུ་རོལ་ཡིན། མྱ་ངན་འདས་ནས་བདེན་
པ་མཐོང་བ་རྣམས་ནི་ཕ་རོལ་ཡིན། བཅུའི་གྲངས་ནི་རིམ་པ་འདི་ལྟར་བསྟན། སྔོན་
ཐར་པ་ཐོབ་པ་ཐམས་ཅད་ཀྱང་། ཆགས་མེད་མི་འཁོར་ལྟུང་མི་སྲིད། སྦྱིན་པ་ཆགས་
མེད་ཀྱིས་ཐར་པ་ཐོབ་པ་ཡིན་ཏེ། བདག་གིས་ཀྱང་རྒྱན་དང་རྒྱལ་སྲིད་ལ་སོགས་ཏེ།
མ་ཆགས་སྦྱིན་པ་བཏང་པ་ཡིས། ད་ལྟ་འཁོར་བའི་གནས་ནས་ཐར་པ་ཐོབ་པའོ། །
དེའི་རྗེས་དང་མཐུན་པ་རུ། འདུས་པའི་འཁོར་སྡེ་ཐམས་ཅད་ཀྱང་། མ་ཆགས་སྦྱིན་
593



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་དམིགས་མེད་ཐོངས། སྦྱིན་པའི་སྡོང་ལ་ཚུལ་ཁྲིམས་གཅེས། སྔོན་གྱི་བདེ་བར་
གཤེགས་པ་ཐམས་ཅད་ཀྱིས་ཀྱང་། དེའི་ཡང་གོང་མའི་ཚུལ་ཅི་ལྟར་མཛད་པ་བཞིན་
དུ། ལུས་ཀྱིས་དེའི་ཚུལ་དུ་བྱུང་། སེམས་ཀྱིས་དེའི་མཛད་པའི་ཁྲིམས་རྣམས་བསྲུངས་
བས། ཚུལ་ཁྲིམས་བསྲུངས་ཀྱིས་འཁོར་བ་ལས་ཐར་པ་གཏན་ཐོབ་པའོ། །བདག་གིས་
ཀྱང་ཚུལ་དེ་བཞིན་དུ་བྱུང་ཞིང་ཁྲིམས་དེ་ལྟར་བསྲུངས་བས་ད་ལྟ་ཐར་པའི་འབྲས་
བུ་གཏན་ཐོབ་པའོ། །འདུས་པའི་འཁོར་ཁྱེད་རྣམས་ཀྱིས་ཀྱང་བདག་བཞིན་དུ་ཚུལ་
ཁྲིམས་ཟབ་མོ་འདི་བསྲུང་ན། ཐར་པའི་འབྲས་བུ་གཏན་འཐོབ་པའོ། །ཚུལ་ཁྲིམས་
ལ་བཟོད་པའི་སྡོང་གཅེས་ཏེ། སྔོན་གྱི་བདེ་བར་གཤེགས་པ་ཐམས་ཅད་ཀྱིས་ཀྱང་།
བཟོད་པ་མཐར་ཕྱིན་པ་བསྒོམས་པས། ཐར་པའི་འབྲས་བུ་དེའི་རྗེས་དང་མཐུན་པར་
བདག་གིས་ཀྱང་། དེ་ལྟར་གང་ལ་མི་ཆགས་ཐང་ཆོད་བཟོད་པ་བསྒོམས་པ་ཡིས།
འབྲས་བུ་ཐར་པ་ཐོབ་པའོ། །ད་ཁྱེད་ཀྱང་བདག་ལྟར་མི་ཆགས་པའི་བཟོད་པ་ཐང་
ཆོད་པར་བསྒོམ་ན། སྡུག་བསྔལ་རྒྱུན་ཆད་ནས་ཐར་པའི་འབྲས་བུ་འཐོབ་པའོ། །
བཟོད་པ་ལ་བརྩོན་འགྲུས་ཀྱི་སྡོང་གཅེས་ཏེ། སྔོན་གྱི་བདེ་བར་གཤེགས་པ་ཐམས་
ཅད་ཀྱིས་ཀྱང་། བརྩོན་འགྲུས་ཀྱི་ཐང་ཆོད་པར་བསྲུངས་པས། ཐར་པའི་འབྲས་བུ་
ཐོབ་པའོ། །དེའི་རྗེས་དང་མཐུན་པར་ད་ལྟ་བདག་གིས་ཀྱང་བརྩོན་པས་འཁོར་དང་
ཟང་ཟིང་སྤངས། འགྲུས་པས་ཚུལ་ཁྲིམས་ཟབ་མོ་བསྲུངས། ཡོན་ཏན་དེའི་ཐར་པ་
ཐོབ་པའོ། །བདག་དང་འདྲ་བར་འཁོར་བ་ཁྱེད་རྣམས་ཀྱིས་བརྩོན་འགྲུས་ཐང་ཆོད་
པར་བསྐྱེད་ན། འཁོར་བའི་རྒྱུན་ཆད་ནས་ཐར་པའི་འབྲས་བུ་འཐོབ་པའོ། །བརྩོན་
འགྲུས་ལ་བསམ་གཏན་གྱི་སྡོང་གཅེས་ཏེ། སྔོན་གྱི་བདེ་བར་གཤེགས་པ་ཐམས་ཅད་
ཀྱིས་ཀྱང་། བསམ་གཏན་མཐར་ཕྱིན་པར་བསྐྱེད་པས། འབྲས་བུ་ཐར་པ་ཐོབ་པ་ཡིན་
ནོ། །དེའི་རྗེས་དང་མཐུན་པར་ད་ལྟ་བདག་ཤེས་རབ་ཀྱི་བསམ་གཏན་ལ་མཉམ་པས།
594



མདོ་སྡེ།
མདོ་གཟེར་མིག
༼ཁ༽
ཐར་པའི་འབྲས་བུ་ཐོབ་པའོ། །འདུས་པའི་འཁོར་ཁྱེད་རྣམས་ཀྱང་། བདག་ལྟར་
ཤེས་རབ་ཀྱིས་བསམ་གྱིན་མཉམ་པ་ལ་གཏན་ནས། འཁོར་བ་ལས་ཟད་ནས་ཐར་
པའི་འབྲས་བུ་འཐོབ་པའོ། །དེ་ལྟར་སྦྱིན་པ་བཏང་། ཚུལ་ཁྲིམས་བསྲུངས། བཟོད་
པ་བསྒོམས། བརྩོན་འགྲུས་བསྐྱེད། བསམ་གཏན་ལ་མཉམ་པར་བཞག་ན། དེ་ལྔ་
ནི་རྒྱུའི་བོན་ཡིན་ཏེ། རྒྱུ་ལས་དང་ཉོན་མོངས་ཟད་ནས་འབྲས་བུ་ཡེ་ཤེས་ལ་རྩེར་
ཆིབས་པས། བདག་དོན་རྩེར་ཆིབས་ཀྱིས་ཀྱང་དེ་ལ་བྱ། བདག་དོན་རྩེར་ཆིབས་པའི་
རྟིང་ལ། གཞན་གྱི་དོན་ལྷུན་གྱིས་གྲུབ་སྟེ། སྟོབས་དང་སྙིང་རྗེ་དང་། སྨོན་ལམ་དང་
ཐབས་དང་། ཤེས་རབ་དང་ལྔ་ནི་འབྲས་བུ་བོན་ཡིན་ཏེ། གཞན་གྱི་དོན་ནུས་པའོ། །
སྟོབས་ལས་སྤྲུལ་པའི་སྐུ་བརྒྱ་ཕྲག་འབྱུང༌། སྙིང་རྗེ་ལས་ཚད་མེད་པ་བཞི་འབྱུང་།
སྨོན་ལམ་ལས་ཡེ་ཤེས་ལྔ་འབྱུང་། ཐབས་ལས་ངེས་པར་བདེན་པའི་ལམ་ལྔ་འབྱུང་།
ཤེས་རབ་ལ་སྤྱི་དང་རང་གི་མཚན་ཉིད་སྟོང་པ་ཉིད་བཅོ་བརྒྱད་འབྱུང་། ཉན་པའི་
འཁོར་རྣམས་སེམས་ཀྱི་དཀྱིལ་དུ་ཞོགས། ཐབས་ལ་ཕ་རོལ་ཏུ་ཕྱིན་པ་བཅུ་བསྒྲུབས་
པས་གྲུབ་ཙམ་ན། བདག་ཀྱང་མཁའ་ལ་རྩེ་རུ་ཆིབས། གཞན་ཡང་དབྱིངས་སུ་ལྷུན་
གྱིས་གྲུབ། བདག་དང་གཞན་མེད་མཉམ་པའི་ཀློང་། ངེས་དོན་བསྟན་པས་གཟུངས་
སུ་ཟུངས། དེ་སྐད་སྟོན་པས་བཀའ་བསྩལ་ཏོ། །
དེ་ལ་འདུས་པའི་འཁོར་རྣམས་དད་པ་གཏིང་ནས་སྐྱེས། འཕྲལ་གྱི་ཁེ་སྤངས་ཡུན་
གྱི་བདེ་བ་བསྒྲུབ་ཕྱིར། ཐམས་ཅད་འཁོར་བ་སྤངས་ནས་རབ་ཏུ་བྱུང་བར་ཁ་ཡིས་
ལན། དེ་ལ་སྟོན་པས་བཀའ་བསྩལ་པ། ཐམས་ཅད་རབ་ཏུ་བྱུང་ནས། ཡུན་དུ་མི་
བརྟན་བར་དུ་ཆད་པ་འབྱུང་། བློའི་ཚད་དང་ལྡན་པའི་སྟོབས་དང་སྦྱར། འཁོར་
ལ་སྤྱིའི་སྡེ་ནི་གཉིས་སུ་བཅད། ཁྱིམ་པ་དང་ནི་རབ་ཏུ་བྱུང་བའོ། །རབ་ཏུ་བྱུང་པ་
ལ་ཡང་སྡེ་གཉིས་སོ། །ཤེས་རབ་དད་པར་ལྡན་པ་དྲང་སྲོང་དག་པའི་སྡེ། ཤེས་ཆུང་
595



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དད་པར་ལྡན་པའི་གཙང་མ་གཙུག་ཕུད་སྡེ། ཁྱིམ་པ་ལ་ཡང་སྡེ་གཉིས་སོ། །ལོག་
འཁྲུལ་སྣང་འགའ་སྲུང་བའི་བསྙེན་གནས་དང་། ཚངས་པ་ཕལ་ཆེར་སྲུང་བའི་དགེ་
བསྙེན་ནོ། །དེ་ལྟར་སྟོན་པས་སྐུ་འཁོར་རྣམ་བཞི་ཤེས་རབ་རྩལ་གྱིས་ཕྱེད། མདུན་གྱི་
སྤྱན་སྔར་འཁོར་འདུས་གྲལ་གཉིས་སུ་བཅས། ཕོ་གྲལ་གཡས་ལ་མོ་གྲལ་གཡོན་དུ་ཕྱེ།
ཀུན་ཀ་ལུས་པོ་ཙོག་ཙོག་པོར་འདུག །ཐལ་མོ་སྙིང་ཁར་སྦྱར། ཡིད་ཀྱི་ཁྱེའུ་ཆུང་སྲིད་
པའི་དཀའ་ཐུབ་དག་པ་ཡིན་པས་སུ། རྣམ་བཞིའི་འཁོར་གྱི་ཁྲིམས་དབྱེ་མཁན་པོ་བྱ།
སྟོན་པས་སློབ་དཔོན་མཛད་ནས་བླ་ནས་སྡོམ་པ་ཕོག །རྣམ་བཞིའི་འཁོར་གྱི་གཟུགས་
ཀྱི་ཕུང་པོ་ལ། རིན་ཆེན་རྒྱན་དང་དར་ཟབ་སྤུ་སླེབས་ལ། ལྗོན་ཤིང་ལོ་འབྲས་བཞིན་
དུ་ཕུང་ནས་འདུག་པ་རྣམས།
གཏོ་བུ་འབུམ་སངས་ལ་སོགས་ཕོ་རིགས་དང་། གཤེན་བཟའ་ནེའུ་ཆུང་ལ་སོགས་
མོ་རིགས་ཀྱིས། མགོ་ལས་བཀྲོལ་གྱིན་ལུས་ལས་ཕུད་དེ་མདུན་དུ་སྤུངས། ཡིད་ཀྱི་
ཁྱེའུ་ཆུང་གིས་སྤུ་གྲི་ངར་འབྱམས་ཀྱིས། རབ་ཏུ་བྱུང་པ་རྣམས་ཀྱི་མགོའི་སྐྲ་བཞར་
མདུན་དུ་ཕུང་པོ་སྤུངས། ཡིད་ཀྱི་ཁྱེའུ་ཆུང་གི་ཁྲུས་ཀྱི་བུམ་པས་གཙང་ཞིང་དག་པར་
བཀྲུས། རྨད་གོས་རིས་དྲུག་གོན་ནས་བླང་བའི་རྫས་རྣམས་བླངས། སྒྱུ་མའི་རྫས་
རྣམས་དམིགས་མེད་སྦྱིན་པར་བཏང༌། དེ་ནས་གཏོ་བུ་འབུམ་སངས་ལ་སོགས་ཏེ།
དྲང་སྲོང་ཕོ་རིགས་དང༌། གཤེན་བཟའ་ནེའུ་ཆུང་ལ་སོགས་ཏེ། དྲང་སྲོང་མོ་རིགས་
རྣམས་ཀྱིས། སྟོན་པ་ལ་ལྷ་ཕྱག་ལན་གསུམ་བཙལ། ཡིད་ཀྱི་ཁྱེའུ་ཆུང་གིས་སྟོན་པ་
ལ་ལོ་ཙཱ་ཞུས་པའི་མདོ། དག་པ་དྲང་སྲོང་དཀའ་ཐུབ་འདི་རྣམས་ཕོ་མོའི་སྡེས། དུས་
འདི་ནས་བཟུང་ནས་ཕུང་པོ་ལྷག་མ་ཞིག་ཡན་ཆད་དུ་ཡུན་གྱི་བདེ་བ་བཙལ་ཕྱིར་
སྡོམ་པ་མི་འཆལ་སྲུངས། བདེར་གཤེགས་གཙོ་བོ་བཞི་ལ་སྐྱབས་སུ་མཆི། དབྱིངས་ཀྱི་
ཡུམ་ས་ཏྲིག་ཨེར་སངས་ཀློང་ལ་སྐྱབས་སུ་མཆི། ཡེ་ཤེས་ཀྱི་ལྷ་གཤེན་ལྷ་འོད་དཀར་
596



མདོ་སྡེ།
མདོ་གཟེར་མིག
ཐུགས་ལ་སྐྱབས་སུ་མཆི། ཐབས་ཀྱི་མཆོག་སྲིད་པ་སངས་པོ་འབུམ་ཁྲིའི་སྐུ་ལ་སྐྱབས་
སུ་མཆི། ཤེས་རབ་ཀྱི་ཕུལ་སྟོན་པ་གཤེན་རབ་མི་བོའི་གསུང་ལ་སྐྱབས་སུ་མཆི། དེ་
སྐད་ཅེས་ལོ་ཙཱས་བསྒྱུར་ནས། རྒྱན་རྣམས་དམིགས་མེད་སྦྱིན་པར་བཏང༌། དེ་ནས་
སློབ་དཔོན་གྱིས་གསུངས་པ། ཤེས་པ་དད་པར་ལྡན་པའི་དྲང་སྲོང་ཕོ་མོའི་སྡེ། སྐྱེ་བ་
རྣམས་ཀྱི་ཕུད་ལ་རྐང་གཉིས་འགྲོ་བའི་མཆོག །ཐམས་ཅད་སྒྱུ་མར་རིག་ནས་འཁོར་
བའི་སྐྱེ་རྒྱུན་བཅད། དལ་འབྱོར་རྙེད་པའི་དུས་འདིར་ཁྱིམ་སྤངས་རབ་ཏུ་བྱུང་། རབ་
ཀྱི་སྤྱོད་པ་འདི་ལ་ཕྱིར་ལ་མ་འཆལ་ན། འབྲས་བུ་ཐར་པ་ཐོབ་པའི་རྒྱུ་ནི་ངེས་པ་
ཡིན། གསུངས་ནས་སྡོམ་ཁྲིམས་རྣམས་བཀའ་བསྩལ་ཏོ། །བར་དེར་གཤེན་རབ་ཉིད་
ཀྱིས་མཛད་པ་ལྟར་འགྲེས་སོ། །སྟོན་པའི་ཐུགས་ལ་བསྲུངས་པའི་སྡོམ་ཁྲིམས་རྣམས།
གསུང་དུ་བསྒྲགས་ནས་འཁོར་ལ་བཀའ་བསྩལ་པ། ལུས་ངག་ཡིད་དང་གསུམ་ལ་མི་
དགེ་བཅུ་བསྲུང་། ལུས་ལ་གསུམ། ངག་ལ་བཞི། ཡིད་ལ་གསུམ། སེམས་ཅན་སྲོག་
བཅད་མ་བྱིན་ལེན། གཡེམ་ལ་དད་ཆེ་ལུས་ཀྱིས་བསྲུང་། ཚིག་རྩུབ་ངག་འཆལ་རྫུན་
དབྱེན་བཞི་ངག་གིས་བསྲུང་། མངན་སེམས་གནོད་སེམས་ལོག་སེམས་གསུམ་ཡིད་
ཀྱིས་བསྲུང་། དེ་བཅུ་ཚད་མར་སྤྱད་ན་མཐོ་རིས་གོ་འཕང་ཐོབ། དེ་བཅུའི་དོན་ལ་
འགལ་ན་ངན་སོང་འགྲམ་རྡོར་སྐྱེ། ཡིད་ལ་མི་རྒྱུ་མི་བསམ་ཐུབ་པར་ཤིན་ཏུ་བསྲུང་།
གལ་ཏེ་མ་ཐུབ་སྲིད་ན་ངག་ལ་མི་བསྒྲགས་བསྲུང་། ངག་ལ་མ་ཐུབ་བསྒྲགས་ན་གཙོ་
བོ་བཞི་ལ་མཐོལ་བཤགས་བྱས་ལ་བསྲུང་། མ་ཐུབ་ངག་ལ་བསྒྲགས་ཀྱང་ལུས་ཀྱིས་
མི་བྱ་བསྲུང་། ལུས་ཀྱིས་མ་ཐུབ་བྱས་ན་ལྷ་གཤེན་བརྒྱ་ལ་མཐོལ་བཤགས་བྱས་ལ་
བསྲུང་། ལུས་ངག་ཡིད་གསུམ་ལོག་ན་ཉམས་པ་ཆེན་པོ་སྟེ། དཔེར་ན་རྫ་ཆག་འཕྲོ་
བཞིན་བསྐང་བར་རབ་ཏུ་དཀའ། ལུང་པ་གཅིག་གི་ཆུ་ལ་མི་འཐུང་མཐའ་རུ་བཀའ་
བའི་རིགས། གལ་ཏེ་འགྱོད་པ་དྲག་པོ་ཡང་དག་ཕྱིར་སྐྱེས་ན། སྨད་པ་བཅུ་གསུམ་
597



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱས་ནས་དག་པའི་ཁྲིམས་སྦྱར་ནས། སྐྱེ་བ་ལྔ་བརྒྱ་འཁོར་ནས་ཚོགས་ཀྱི་ལམ་སྒོར་སྐྱེ།
དེ་སྐད་ཅེས་སྟོན་པས་བཀའ་བསྩལ་ཏོ། ། །
དེ་ནས་ཡིད་ཀྱི་ཁྱེའུ་ཆུང་གིས་སྨྲས་པའི་མདོ། དེ་ལྟའི་དུས་འདི་བཟང་པོར་
གཏོགས། སེམས་ཅན་རྣམས་ཀྱང་སྐལ་ལྡན་མང་། དག་པའི་དྲང་སྲོང་ཕོ་མོའི་སྡེ།
ཕོག་པའི་ཁྲིམས་རྣམས་ཡོ་ཐུབ་ནས། སྐྱེ་བ་གཅིག་གིས་མངོན་སངས་རྒྱས། གཙང་
མ་གཙུག་ཕུད་ཕོ་མོའི་སྡེ། རྩ་བའི་དགེ་བཅུའི་ཁྲིམས་དང་གཅིག །ཁྲི་སྟན་ཆེན་པོ་
བླ་གབ་ཆེན་པོའི་ཁྲིམས་གཉིས་ཐུབ་ན། སྐྱེ་བ་ལྔ་ལོན་མངོན་སངས་རྒྱས་པར་འགྱུར།
ཚངས་པའི་དགེ་བསྙེན་ཕལ་ཆེར་བསྲུང་བ་ཕོ་མོའི་སྡེས། རྒྱུའི་ཕ་རོལ་ཕྱིན་པ་ལྔ་
དང་རྩ་བ་བཞི་བསྲུང་ན། སྐྱེ་བ་བཅུ་ལོན་མངོན་སངས་རྒྱས་པར་འགྱུར། དགེ་བའི་
ཕྱོགས་སུ་བསྙེན་གནས་སྣ་འགའ་བསྲུང་བ་ཡང་། སྐྱེ་བ་བརྒྱ་ལོན་ཚོགས་ཀྱི་ལམ་སྒོར་
འཇུག །སྟོན་པ་མྱ་ངན་འདས་ནས་སུ། མི་ལོ་བརྒྱ་ལོན་མན་ཆད་དུ། སྡོམ་པ་འདིས་
ཀྱང་སངས་མི་རྒྱ། དུས་ཀྱི་ཐ་མར་ཉེ་བ་བཞིན། སེམས་ཀྱི་ཉོན་མོངས་ཕྱིར་ཕྱིར་ཆེ།
ཁྲིམས་ལ་དབྱེ་ཤག་མང་པོ་དགོས། རྩ་བ་བཞི་ལ་གྱེས་པ་ཡི། ཕོ་ཁྲིམས་ཉིས་བརྒྱ་
ལྔ་བཅུ་དགོས། བུ་མོ་རྩ་བ་བརྒྱད་བསྲུང་དགོས། རྩ་བ་བརྒྱད་ལས་གྱེས་པ་ཡི། མོ་
ཁྲིམས་སུམ་བརྒྱ་དྲུག་ཅུ་དགོས། དགེ་བསྙེན་གཏན་ཁྲིམས་ལྔ་བསྲུང་དགོས། བསྙེན་
གནས་ཡན་ལག་བརྒྱད་བསྲུང་དགོས། སེམས་ཅན་ཉོན་མོངས་མང་བར་སྐྱེ། འདུལ་
བའི་ཁྲིམས་ཀྱང་མང་བར་དགོས། ནམ་ཞིག་དུས་ལ་བབ་ཙམ་ན། འདུལ་བའི་དབྱེ་
ཤག་ཕྱེ་ལ་བསྟན། དགུང་ཞག་སུམ་ཅུ་ཐམ་པ་ལ། རྟོག་ཉུལ་དྲུག་ཅུ་ཐམ་པ་ཡོད།
འཆལ་ན་ལྟུང་བྱེད་སུམ་ཅུར་ལྟུང་། སྙིང་པོ་སུམ་ཅུ་ཐམ་པ་དགོས། ཕྱག་རྒྱ་སུམ་
ཅུ་ཐམ་པ་དགོས། ནམ་ཞིག་དུས་ལ་བབ་ཙམ་ན། སྐབས་དང་སྦྱར་ལ་བཤད་ཀྱིན་
འབོག །གནས་སྐབས་འདི་རུ་དེ་མི་འབྱུང་། མི་འབྱུང་བཞིན་དུ་བཤད་མི་ལང་། དེ་
598



མདོ་སྡེ།
མདོ་གཟེར་མིག
༼ཁ༽
སྐད་ཅེས་གསུངས་སོ། །
དེ་ནས་གཤེན་རབ་ཀྱིས་བཀའ་བསྩལ་པ། ཡིད་ཀྱི་ཁྱེའུ་ཆུང་ཤེས་རབ་གསལ་
བའི་མཆོག །ཅི་སྐད་སྨྲས་པས་དེ་བཞིན་འཁྲུལ་པ་མེད། དུས་ལ་བབ་པའི་དུས་སུ་
དབྱེ་ཡིན་བཤད་པར་གྱིས། ད་ལྟ་རབ་ཏུ་བྱུང་པའི་སྡེ་ཡིན་སྙིང་པོ་རྣམ་གསུམ་ཟློས།
བདེར་གཤེགས་སྟོང་གི་མཚན་ནས་ནངས་ནུབ་རྒྱུན་དུ་བརྗོད། ཁྲུས་དང་གཙང་སྦྲའི་
སྒོ་ནས་རབ་ཏུ་དག་པར་ཞུགས། ལྷ་ཕྱག་སྐོར་བ་རྒྱུན་དུ་བརྩོན་པར་གྱིས། འཁོར་
བའི་ཕྱོགས་སུ་འཕྲེང་ཡང་མི་འཕྲེང་པར། བདག་གཞན་དམ་པའི་དོན་ལ་མ་ཡེངས་
འཕྲེང་བར་གྱིས། འབྲས་བུ་བླ་ན་མེད་པར་རེ་དོགས་མེད་པར་ཐོབ། ཁྱིམ་པ་ལ་
གནས་པའི་འཁོར་གྱི་སྡེ་རིགས་གཉིས། དགེ་བའི་ཕྱོགས་སུ་སེམས་གཏོད་ཞི་བར་གྱིས།
སྡོམ་པ་བསྲུང་བའི་དུས་སུ་སྙིང་པོ་རྣམ་གསུམ་ཟློས། བདེ་བར་གཤེགས་པའི་མཚན་
རྣམས་ཐོན་གྱིས་མཚན་ཕྱག་འཚོལ། སེམས་ཅན་ཡོངས་ལ་བསྔོས་ལ་དམིགས་མེད་
གཏོར་མ་ཐོངས། དུས་དེར་ཁྲུས་དང་གཙང་སྦྲའི་སྒོ་ནས་དག་པར་ཞུགས། དད་
པ་ཆེ་ཆུང་རྩལ་གྱི་ཚོགས་ཀྱིས་ལམ་སྒོར་སྐྱེ། དེ་སྐད་ཅེས་སྟོན་པས་འཁོར་ལ་བཀའ་
བསྩལ་པས། སྟོན་པའི་སྐུ་འཁོར་མང་པོ་ལ། སྤྱི་སྡེ་གཉིས་ལ་སྒོས་སྡེ་བཞི་རུ་ཕྱེས་ནས་
སུ། རིམ་པས་བསྐོར་ཀྱིན་བཀའ་དྲིན་ལན་གྱི་ཞེ་ས་ཕུལ། ཞོ་ཤ་ལན་གྱི་མེ་ཏོག་སྟོན་
པའི་ཞལ་ལ་རིམ་པས་ཕུལ། དེ་ནས་སྟོན་པའི་སྐུ་འཁོར་རྣམ་བཞི་ལ། རབ་ཏུ་བྱུང་
པའི་སྡེ་གཉིས་ནི། དད་པ་གཏིང་ནས་སྐྱེས་པས་སུ། སྟོན་པའི་ཞལ་དང་འཕྲལ་མ་
ཕོད་པ་རུ། སྤྲིན་ཚོགས་བཞིན་དུ་སྐུ་འཁོར་བོན་གྱི་འཁོར་ལོ་ཉན། སྟོན་པའི་སྐུ་འཁོར་
ཁྱིམ་པའི་སྡེ་གཉིས་ནི། དད་པ་གཏིང་ནས་མ་སྐྱེས་པས། འདུ་འཛི་ཁྱིམ་གྱི་ཟང་ཟིང་
ལ། ཕྱོགས་བཞི་ཀུན་ཏུ་འཐོར་ཏེ་སོང་། སོ་སོ་གནས་ནས་སྡོམ་པ་བསྲུང་། །
དེའི་ཚེ་དེའི་དུས་ན། སྟོན་པས་འདུས་པའི་འཁོར་ལ་བཀའ་བསྩལ་པ། སྐྱེས་པའི་
599



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྒྱུན་བཅད་ཕོ་མོའི་སྲེད་ལེན་སྤོངས། དམ་པ་དོན་ལ་སེམས་གཏད་རབ་ཏུ་བྱུང་
བའི་འཁོར། བརྩོན་འགྲུས་སྟོབས་ལྡན་ཚུལ་ཁྲིམས་ངང་དང་ལྡན། འཁོར་བ་རྩད་
བཅད་ཕོ་མོའི་རེག་པ་ཞི། གནས་གཅིག་འཚོགས་ནས་འདུག་པ་རེག་པའི་དོན་ལ་
འགལ། དབེན་ལ་ཉམས་དགའི་གནས་རིས་སོ་སོར་ཕྱེ། འོན་ཏང་དམ་པའི་དོན་ལས་
མི་འགལ་མཐའ་རུ་ཕྱིན། དེ་སྐད་ཅེས་སྟོན་པས་བཀའ་བསྩལ་ཏོ། །དེ་ལ་རབ་ཏུ་
བྱུང་བའི་དག་པ་དྲང་སྲོང་གི་འཁོར་ཕོ་མོ་དང་། གཙང་མ་གཙུག་ཕུད་ཀྱི་འཁོར་ཕོ་
མོ་གཉིས་ཀྱང་། མོས་པའི་དད་པ་སྐྱེས་ནས་སོ་སོར་ཕྱེས། གཏོ་བུ་འབུམ་སངས་ལ་
སོགས་ཕོ་རིགས་ཀྱིས། ཁྲི་སྨོན་རྒྱལ་བཞད་ཕོ་གླིང་གནས་སུ་མེ་ཏོག་གླིང་ལ་བརྩིགས།
གཤེན་བཟའ་ནེའུ་ཆུང་ལ་སོགས་མོ་རིགས་ཀྱིས། ཁོ་མ་ནེའུ་ཆུང་མོ་གླིང་གནས་སུ་
ནགས་ཚལ་གླིང་ལ་བརྩིགས། ཕོ་མོ་དབྱེ་ནས་གནས་རིས་སོ་སོར་འཛིན། བར་ན་
དཔག་ཚད་བཞི་ཡི་རྒྱང་ཐག་ཡོད། དཔག་ཚད་བཞིའི་བར་དུ་སེང་གེའི་ཁྲི་བརྩིགས་
ནས། སྟོན་པའི་སྒྲོན་མ་གཤེན་རབ་སྤྱན་དྲངས་ཀྱིན། འཕྲུལ་ངག་བདེན་པའི་བོན་ལ་
འདུས་ཤིང་ཉན། བོན་བཤད་རྙིང་ལ་ཐེ་ཚོམ་གཅོད་ཅིང་སོ་སོར་འགྲོ། དེ་ལྟར་དགུང་
ལོ་གསུམ་དུ་བོན་གྱི་འཁོར་ལོ་བསྐོར། གཡུང་དྲུང་བོན་གྱི་འཁོར་ལོས་ཤེས་པའི་རྒྱུད་
བཀྲོལ་བས། ཕོ་མོ་གཉིས་ཀ་ཤེས་རབ་ཚད་དུ་ཕྱིན། དེའི་ནང་ན་རྩེ་མོ་བྱུང་རྒྱལ་བ།
ཕོ་ལ་ཡིད་ཀྱི་ཁྱེའུ་ཆུང་གཏོ་བུ་འབུམ་སངས་ཡིན། མོ་ལ་ཧོས་བཟའ་རྒྱལ་མེད་གཤེན་
བཟའ་ནེའུ་ཆུང་ཡིན། དེ་ལྟར་སྟོན་པ་ཁྱིམ་སྤངས་རབ་ཏུ་བྱུང་པ་ཡིས། ཀུན་ཀྱང་
ཚུལ་ཁྲིམས་བསྲུངས་ཀྱིན་ཡོངས་ཀྱང་བདེ་བར་བཀོད། གཤེན་རབ་ཀྱིས་ཁྱིམ་སྤངས་
རབ་ཏུ་བྱུང་བའི་ལེའུ་སྟེ་བཅོ་ལྔ་པའོ།། །། །
༧ གཡུང་དྲུང་ལྷ་ཡི་སྐད་དུ་ན། ཏྲི་བཀྲ་མུ་ཟེར་གྲག་ཏོག་ལྷང་འབར་ལྷན། གང་
ཟག་མིའི་སྐད་དུ་ན། སྟོན་པས་འཁོར་སྤངས་དགོན་པ་མཛད་པའི་ལེའུའོ། །འགྲོ་དྲུག་
600



མདོ་སྡེ།
མདོ་གཟེར་མིག་
ཐུགས་རྗེས་བཟུང་བའི་ཕྱིར། ཅིར་ཡང་སྤྲུལ་ཀྱིན་ཐུགས་རྗེས་བཟུང་། ཐར་པ་རིམ་
པར་བགྲོད་པའི་ཕྱིར། སེམས་ཅན་བློ་ལ་གྲངས་མང་བས། གོང་དུ་ཅི་ལྟར་མཛད་པ་
རྣམས། ཐར་པ་མྱུར་བར་མི་ཐོབ་ཀྱང་། སེམས་ཅན་བློ་དང་སྦྱར་ནས་མཛད། ད་
འཁོར་སྤངས་དགོན་པ་མཛད་པ་ཡང་། སེམས་ཅན་བློ་རབ་ཡོད་པ་རྣམས། ཐར་པ་
མྱུར་བར་གོ་དབྱེ་ཕྱིར། མ་ནོར་ལུང་རྣམས་བསྟན་པར་དགོངས། སྟོན་པ་གཤེན་རབ་
མི་བོ་ཡིས། རབ་ཏུ་བྱུང་བའི་སྐུ་འཁོར་རྣམས། སེང་གེའི་གདན་དྲུང་དུ་འདུས་ནས་
ཚིགས་སུ་བཅད་དེ་གསུངས་པའི་མདོ། ངས་ཀྱང་འཁོར་བའི་བོན་ལ་མི་གནས་པར།
ཐར་པ་ཐོབ་པར་བྱ་བའི་དོན་ཆེད་དུ། མི་བདེ་འདུ་འཛི་སྤངས་ནས་བདེ་བ་རབ་ཏུ་
བྱུང༌། བཀྲ་ཤིས་ཁྲི་སྨོན་རྒྱལ་བཞད་དང་། བཀྲ་ཤིས་མོ་གླིང་ཁོ་མོ་ནེའུ་ཆུང་གི་བར་
ན་དཔག་ཚད་བཞི་ཡོད་དཀྱིལ་ཙམ་ན། སེང་གེའི་གདན་བརྩིགས་བོན་གྱི་འཁོར་ལོ་
བསྐོར། ཡོན་ཏན་དེའི་དད་ལྡན་ཤེས་རབ་སྐྱེས། ཤེས་པ་བསྐྱེད་པས་ཤེས་རབ་སླེབས་
པ་མང༌། སེམས་ཅན་ལོག་པར་འཁྲུལ་པ་གྲངས་མང་ཀུན། ཤེས་རབ་རྩལ་རྫོགས་
ཁྱེད་ཀྱིས་ཤེས་རྒྱུད་ཁྲོལ། བདག་ནི་མྱུར་དུ་ཐར་པར་བགྲོད་པའི་ཕྱིར། དམ་པའི་
འཁོར་ཚོགས་སྤངས་ནས་གཅིག་པུར་དགོན་པར་འགྲོ། དེ་སྐད་ཅེས་སྟོན་པས་འཁོར་
ལ་བཀའ་བསྩལ་ཏོ། ། །
དེ་ལ་འཁོར་གྱི་ནང་ནས་ཁྱབ་པ་རྟུལ་ཞུགས་ཚེ། བདུད་རྗེས་སླར་ལ་ཞུས་པའི་མདོ།
མུན་པའི་སྒྲོན་མ་གཤེན་རབ་སྟོན་པ་ལགས། ཉི་བདལ་བཞིན་དུ་ཀུན་ལ་སྙོམས་པར་
མི་མཛད་དམ། སྣང་བལྟམས་བཞིན་དུ་ཉིད་གསལ་གཞན་ལ་ཅི་ཞིག་སྨན། དགོན་
པར་གཅིག་པུ་མ་གཤེགས་འགྲོ་དོན་བཀྲི་དྲང་མཛོད། དེ་སྐད་ཅེས་སྨྲས་ནས་ཕྱག་
ལ་འཇུས་སོ། །དེ་ལ་གཤེན་རབ་ཀྱིས་བཀའ་བསྩལ་པ། བཙུན་པ་ཁྱབ་པ་ལ་སོགས་
འཁོར་སྡེ་མང་པོ་ཉོན། འགྲོ་བ་བཀྲིད་དྲང་གོ་རིམ་ཁྱེད་ལ་བསྟན། བདག་ཀྱང་སྐྱེ་བ་
601



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྲངས་མེད་གང་ཟག་རིམ་པས་བརྒྱུད། བརྒྱུད་པའི་དུས་སུ་བསོད་ལྡན་སྟོབས་མཆོག་
གིས། སྟོན་པ་བསོད་ནམས་དབང་གི་བསོད་ལྡན་ཚོགས་ཀྱི་ཞིང་ཁམས་དེ་རུ་བྱོན།
དེ་ལ་སེམས་བསྐྱེད་དད་པའི་སྟོབས་དང་ལྡན། སྐྱེ་བ་གྲངས་མང་ཚོགས་ཀྱི་ལམ་ལ་
བསགས། ཤེས་རབ་རྩལ་རྫོགས་ཐར་པ་མངོན་སངས་རྒྱས། རྒྱལ་བའི་སེམས་བསྐྱེད་
པའི་དུས་དེ་རུ། བདག་མཐར་གྲུབ་པར་རྫོགས་པའི་དུས་རྟིང་ལ། གཞན་དག་སེམས་
ཅན་འདྲེན་པའི་སྨོན་ལམ་བཏབ། འདུལ་བའི་ཞིང་ཁམས་ཤིན་ཏུ་གདུལ་དཀའ་བའི།
མི་མཇེད་འཇིག་རྟེན་འདུལ་བའི་སྨོན་ལམ་བཏབ་པའི་མཐུས། ད་ལྟའི་གནས་འདིར་
འདྲེན་པའི་སྟོན་པར་འོང་། སེམས་ཅན་བློ་དང་སྦྱར་ནས་བཀྲིད་ཕྱིར་གོ་རིམ་རིམ་
པས་བསྟན། འདུས་པ་རིན་པོ་ཆེ་ཡི་རྒྱུད་ནང་འདིར། སྔ་རབས་འདས་པའི་ལོ་རྒྱུས་
དང་པོར་བསྟན་པ་ཡང་། བདག་སྟོན་པ་ཡན་ཆད་གང་གི་བསྟན་པ་གོ་རུ་ཕྱེ་བའོ། །
དེ་ཡི་འོག་ཏུ་ཡབ་དང་ཡུམ་གྱི་ལོ་རྒྱུས་བསྟན་པ་ནི། ཀུན་དང་མཐུན་པར་ཁུངས་
བཙུན་པའི་དོན་ཆེད་དོ། །དེ་ཡི་འོག་ཏུ་སྐྱེ་བ་བཞེས་པའི་གཏན་ཚིགས་བསྟན་པ་
ནི། སྐྱེ་རྒྱུད་བྱུང་ཁུངས་བསྟན་པའོ། །དེ་ཡི་འོག་ཏུ་བསྟན་པ་སྤེལ་བའི་གོ་རིམ་བསྟན་
པ་ནི། བློའི་རིམ་པ་ཐར་པར་བཀྲིད་ཕྱིར་རོ། །དེ་ཡི་འོག་ཏུ་འགྲོ་བ་འདུལ་བ་བསྟན་
པ་ནི། སྐྱེས་པ་རྣམས་ལ་ཞེ་སྡང་ཆེ་བའི་གཏོ་བུ་དོད་དེ་དྲངས་པ་ཡང་། ཞེ་སྡང་ཅན་
ཡང་དད་པས་ཐང་ཆོད་ནས། དྲག་པོའི་ཅན་དང་འཕྲད་ནས་དྲངས་པའོ། །དེ་ཡི་འོག་
ཏུ་བུད་མེད་རྣམས་ལ་འདོད་ཆགས་ཆེ་བའི་འགུ་ལིང་མ་ཏི་ཐར་པར་དྲངས་པ་ཡང་།
འདོད་ཆགས་ཅན་ཡང་དད་པས་ཐང་ཆོད་ནས། དྲག་པོའི་རྐྱེན་དང་འཕྲད་ནས་
དྲངས་པའོ། །དེ་ཡི་འོག་ཏུ་ཁབ་རྣམས་བཞེས་པ་ཡང་། སེམས་ཅན་ཞེན་ཆགས་སྤང་
ཕྱིར་བཞེས་པའོ། །དེ་ཡི་འོག་ཏུ་སྲས་རྣམས་སྤྲུལ་པ་ཡང་། མ་རིག་གསལ་གདབ་ཕྱིར་
དུ་སྤྲུལ་པའོ། །དེ་ཡི་འོག་ཏུ་རྒྱས་པ་སྤྱིར་དྲངས་ཀྱང་། འགྲོ་བ་མང་པོ་རྒྱ་ལག་ཕྱད་
602



མདོ་སྡེ།
མདོ་གཟེར་མིག་
Nལ་
པའོ། །དེ་ཡི་འོག་ཏུ་བདུད་རྣམས་བཏུལ་བ་ཡང་། དུག་ལྔ་ཆ་རགས་རྣམ་པ་གཞོམ་
ཕྱིར་རོ། །དེ་ཡི་འོག་ཏུ་བསྟན་པ་རྗེས་བཞག་ཀྱང་། ཕྱི་རབས་བཀྲིད་དྲང་དཔེ་དོན་
བསྟན་པའོ། །དེ་ཡི་འོག་ཏུ་བཅོ་བརྒྱད་དོན་བསྟན་པ་ཡང་། ཉོན་མོངས་ཤས་ཆེ་རིམ་
པར་དྲངས་ཕྱིར་རོ། །དེ་ཡི་འོག་ཏུ་ཁྱིམ་སྤངས་དོན་ལ་བྱུང་བ་ཡང་། འཁོར་བའི་སྒོ་
བཅད་ཐར་པའི་དོན་མཚོན་ནོ། །དེ་ཡི་རྟིང་ལ་ད་ལྟ་དགོན་པར་བསྙེགས་པ་ཡང་།
ཡུལ་གྱི་འདོད་པ་བཅོམ་ནས་ངེས་པའི་དོན་གསལ་གདབ་སྟེ། སྐྱེ་བ་གཅིག་ལ་བླ་མེད་
བསྒྲུབ་པའོ། །
དེ་སྐད་ཅེས་སྟོན་པས་འཁོར་ལ་གསུངས་པས། ཁྱབ་པ་ལ་སོགས་འཁོར་གྱིས་ཡང་
ཞུས་པ། འཁོར་བའི་སེམས་ཅན་ཐམས་ཅད་ལས་སུ་སྡུག་བསྔལ་སྤྱོད་གྱིན་དོན་ལ་སྐྱེ་
འཆི་རྩོལ། སྐྱེ་བ་གཅིག་གིས་བླ་མེད་བསྒྲུབ་པ་ན། ཚུལ་ལམ་ཐབས་ཀྱི་གཏན་ཚིགས་
ཅི་ལྟར་ལགས་པ་ཞིག །མི་འབྱེད་མཉམ་པའི་ཐུགས་ཀྱི་རྒྱ་བསྐྱེད་ལ། མ་ལུས་རྣམ་
བཞིའི་འཁོར་ལ་བསྟན་དུ་གསོལ། དེ་ལ་སྟོན་པས་ལན་གསུངས་པ། བདག་ཉིད་
ཐུགས་ཉིད་ཡེ་ནས་ཀུན་ལ་ཁྱབ། ཉི་བཞིན་ཡོངས་ལ་སྙོམས་ཞིང་ཆུ་བཞིན་རྒྱུན་མི་
འཆད། སེམས་ཅན་རྣམས་ལ་མི་འབྱེད་ཡེ་ནས་ཡོངས་མཉམ་སྟེ། སེམས་ཅན་གྲངས་
ལ་བསམ་འདས་རྒྱ་ཆེ་བས། ལས་ཀྱང་དེ་དང་མཚུངས་པས་ཐ་དད་མང་། ངང་ཉིད་
ཀློང་དུ་བདེ་བའི་ཐུགས་ཉིད་ཀྱི། སྐྱེ་བ་གཅིག་གིས་བླ་མེད་བསྒྲུབ་པ་འདི། རིག་པ་
ཅན་གྱི་སྨན་ལགས་ཏེ། རྨོངས་པ་ཅན་གྱི་དུག་ཏུ་འགྱུར། དེ་ཡི་ཕྱིར་ན་ཀུན་གྱི་ཐུན་
མོང་མིན། ཤེས་རིག་གསལ་དང་ལྡན་པ་ཐམས་ཅད་ཀུན། ངེས་པའི་དོན་ལ་འདུད་
ན། དགོན་པའི་གནས་བསྙེག་དགོས། མཚོ་གླིང་དུར་ཁྲོད་ནགས་ཚལ་ལུང་ཕུག་ཏུ།
རི་དྭགས་རྨས་མ་བཞིན་དུ་གཅིག་པུར་དགོན་པར་གནས་ནས་སུ། དབང་པོ་ཕྱི་ཡི་
ཡུལ་དགྲ་བཅོམ། ནང་གི་བག་ཆགས་སྐྱོན་སྤངས་ཕྱི་རུ་ཡང་། ལུས་དབེན་སེམས་
603



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གདུལ་ཕྱི་རུ་སྒོམ་པ་གཅེས། དེའི་ཕྱིར་ན་འཁོར་སྤངས་བདག་ནི་དགོན་པར་འགྲོ། དེ་
སྐད་ཅེས་སྟོན་པས་གསུངས་སོ། །དེ་ལ་ཁྱབ་པ་ལ་སོགས་འཁོར་གྱིས་ཡང་གསོལ་པ།
སེམས་ཅན་བློ་ལ་ཐ་དད་བསམ་ལས་འདས། བློ་དམན་ཐམས་ཅད་དོན་དུ་མི་རུང་
ཡང་། བློ་རབ་དོན་དུ་འཇུག་ཕྱིར་ངེས་པའི་བཀའ་བསྩལ་འཚལ། དེ་ལ་སྟོན་པས་
གསུངས་པ། འཕན་ཡུལ་འདུལ་ཁྲིམས་ཟབ་མོ་བསྲུང་བའི་གང་ཟག་རྣམས། དཔོན་
གསས་ལྟ་བ་སྤྱི་གཅོད་བོན་འདི་ཐོས་ན་དུག་ཏུ་འགྱུར། རིང་བའི་རྒྱུད་ནས་ཐར་པར་
བགྲོད་པ་རྣམས། ཡིད་ཕྱུང་ཁོང་བསྙེངས་ལོག་པར་གོལ་བར་འགྱུར། བློ་རྩལ་རབ་
ཡོད་གང་ཟག་ཐམས་ཅད་ཀུན། འབྲས་བུ་མྱུར་དུ་བསྒྲུབ་ཕྱིར་ངེས་པའི་དོན་བཤད་
ཀྱིས། བློ་དམན་རྣམས་དང་མ་འབྲེལ་མཚམས་ཆོད་ལ། ངེས་པའི་ལུང་བསྟན་དམ་
པའི་དོན་ལ་ཉོན། དེ་སྐད་ཅེས་བཀའ་བསྩལ་ནས། སྟོན་པ་ཡང་རི་གཡུང་དྲུང་དགུ་
བརྩེགས་ཀྱི་ནགས་ཚལ་མིས་མི་རྙེད་པའི་ནང་དུ། འཁོར་སྤངས་ནས་དགོན་པ་ལ་
གཤེགས་སོ། །
དེའི་དུས་དེའི་ཚེ་ན། གཏོ་བུ་འབུམ་སངས་ལ་སོགས་ཕོ་རིགས་དང་། གཤེན་
བཟའ་ནེའུ་ཆུང་ལ་སོགས་མོ་རིགས་ཀྱིས། རིག་པའི་རྩལ་ཤུགས་མཐོ་བའི་འཁོར་
རྣམས་བསྡུས། ནགས་ཚལ་དགོན་པའི་ནང་དུ་གཞན་དང་མཚམས་བཅད་ནས།
སྟོན་པའི་སྐུ་ཕྱིར་ནམ་མཁའི་སྤྲིན་བཞིན་འདུས། འཁོར་གྱི་ནང་ནས་ཁྱབ་པ་རྟུལ་
ཞུགས་ཆེ། བཙུན་པ་ཁྱབ་པས་ཚིགས་སུ་ཞུས་པའི་མདོ། ཉི་ལ་ཟེར་བྱུང་མུན་པ་ཡེ་
འཇོམས་ཤིང་། ཐུགས་རྗེས་སེམས་ཅན་ཡོངས་ལ་བཀྲིད་དྲང་མི་མཛད་པར། དམ་
པའི་འཁོར་སྤངས་གཅིག་པུར་དགོན་པར་གཤེགས། ཕྱག་ནས་འཇུས་ཀྱང་ཐུགས་
རྗེའི་བྱིན་གྱིས་བརླབས་ཀྱིས་གཤེགས། མི་ཐོག་སྐྱེ་བ་གཅིག་གི་ཐར་པའི་གནས་སླེབས་
ན། མི་གཡོ་ཐིག་ལེར་ངེས་པའི་བཀའ་བསྩལ་འཚལ། དེ་ལ་སྟོན་པས་བཀའ་བསྩལ་
604



༼ཁ༽
མདོ་སྡེ།
མདོ་གཟེར་མིག ་
པ། སེམས་ཅན་ཐམས་ཅད་སྐྱེད་སྡུད་རུ་མ་ནི་ཀུན་གཞིའི་རྣམ་པར་ཤེས་པ་ཉིད་ལ་
གདགས། འདི་ཡི་རྩད་ཆོད་བྱུང་ཚོར་སྒོ་ཁེགས་ནས། སྤྲོ་བསྡུ་ཐམས་ཅད་རང་ལས་
རང་འབྱུང་ངོ༌། །དེ་སྐད་ཅེས་སྟོན་པས་བཀའ་བསྩལ་ཏོ། །
དེ་ལ་ཁྱབ་པས་སླར་གསོལ་པ། ཀུན་དང་གཞི་དང་རྣམ་པར་ཤེས་པ་བཞི།
གདགས་པའི་སྒོ་གཙེགས་དོན་ཆེད་ཅི་ལས་བྱུང་། རྩད་ཆོད་བྱུང་ཚོར་སྒོ་དགག་
ནུས་མཐུ་ཅི་ཡིས་འགྲུབ། དེ་ལ་སྟོན་པས་བཀའ་བསྩལ་པ། བཙུན་པ་ཁྱབ་པ་ལ་
སོགས་ཉན་པའི་འཁོར་རྣམས་ཀུན། པུས་བཙུགས་ཐལ་སྦྱོར་དབང་པོ་གཏོད་ལ་
ཉོན། ཁམས་གསུམ་སེམས་ཅན་རིགས་དྲུག་བར་མ་དོ་དང་བདུན། ཐར་ལམ་མ་
ཕྱེད་སྐྱེ་འཁོར་ལས་ཀྱི་འབྱུང་བ་ཡང༌། ཀུན་གཞིའི་རྣམ་པར་ཤེས་པ་ཉིད་ཀྱི་བག་
ཆགས་བཟང་ངན་ནོ། །དུས་གསུམ་བདེར་གཤེགས་ཐུགས་རྗེས་འགྲོ་དོན་མཛད་པ་
ཡང༌། ཀུན་གཞིའི་རྣམ་པར་ཤེས་པ་ཉིད་ཀྱི་བག་ཆགས་བཟང་ངན་ནོ། །བག་ཆགས་
བཟང་ངན་གཉིས་ལ་ཀུན་གྱི་གཞི་བྱའོ། །བཟང་ངན་གཉིས་ཀའི་གཞི་སེམས་ཀྱི་བྱེད་
པས་ཀུན་གཞིའོ། །ཀུན་དང་གཞི་གཉིས་འབྲེལ་བའི་ནུས་མཐུ་ཡིས། ངན་པ་སྐྱོན་གྱི་
རྣམ་པར་ཤེས་པ་དང༌། བཟང་པོ་ཡོན་ཏན་གྱི་རྣམ་པར་ཤེས་པ་ཉིད་བྱུང་པས་རྣམ་
པར་ཤེས་པའོ། །དེའི་ཕྱིར་ན་ཀུན་དང་གཞི་དང་རྣམ་པར་ཤེས་པའོ། །དེ་ལ་དོན་དུ་
ཟབ་ཅིང་གཏིང་རིང་ཕྲ་ཞིང་ཆ་ཞིབ་པས། ལེན་པའི་རྣམ་པར་ཤེས་པ་ཚོད་ཟིན་ཤེས་
པ་རབ་ཏུ་དཀའ། བག་ཆགས་བཟང་པོ་མྱ་ངན་ལས་འདས་པའི་བོན་དུ་གཏོགས།
མྱ་ངན་ལས་འདས་པའི་བོན་ཡང་ཀུན་གཞིའི་རྣམ་པར་ཤེས་པ་ཉིད་ལས་བྱུང་
བའོ། །བག་ཆགས་ངན་པ་འཁོར་བའི་བོན་དུ་གཏོགས། ལས་དང་ཉོན་མོངས་སྡུག་
བསྔལ་ཐམས་ཅད་ཀུན། ཀུན་གཞིའི་རྣམ་པར་ཤེས་པ་ཉིད་ཀྱི་རྒྱུ་ལས་བྱུང་བའོ། །
དེའི་ཕྱིར་ན་ཀུན་གཞིའི་རྣམ་པར་ཤེས་པའི་ནུས་མཐུ་ལས། དུས་གསུམ་གཤེན་རབ་
605



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཁམས་གསུམ་སེམས་ཅན་གཉིས་ཀ་འབྱུང་བའོ། །ཡང་ན་ཀུན་གཞིའི་རྣམ་པར་ཤེས་
པར་བསྟན་པ་ནི། དོན་ཆེད་རྣམ་པ་བཞིས་གསལ་བར་རིག་པར་བྱའོ། །གཞི་ཡི་གོ་
རིམ་ཁྱད་ལ་འདི་ལྟར་བསྟན། ཀུན་གཞི་ཡིན་ལ་རྣམ་པར་ཤེས་པ་མ་ཡིན་པ་དང་
གཅིག །རྣམ་པར་ཤེས་པ་ཡིན་ལ་ཀུན་གཞི་མ་ཡིན་པ་དང་གཉིས། ཀུན་གཞི་ཡང་
ཡིན་ལ་རྣམ་པར་ཤེས་པ་ཡང་ཡིན་པ་དང་གསུམ། རྣམ་པར་ཤེས་པ་ཡང་མིན་ལ་
ཀུན་གཞི་ཡང་མིན་པ་དང་བཞིའོ། །དེ་ལ་གཞི་ནི་ནམ་མཁའ་ཡིན་ལ། ཀུན་ནི་སྤྲིན་
དང་ན་བུན་དང་ཁུ་རླངས་དང་གཞའ་ཚོན་ཡིན་ཏེ། ཀུན་གཞི་ནི་ཡིན་ལ་རྣམ་པར་
ཤེས་པ་མ་ཡིན་ནོ། །གཞི་ནི་ས་གཞི་ཆེན་པོ་ཡིན་ལ། ཀུན་ནི་རྩི་ཤིང་ནགས་ཚལ་
དང་། གངས་བྲག་ཡིན་ཏེ། རྣམ་པར་ཤེས་པ་ནི་མ་ཡིན་ནོ། །གཞི་ནི་རྒྱ་མཚོ་ཆེན་པོ་
ཡིན་ལ། ཀུན་ནི་རླངས་པ་དང་ལྦུ་བ་དང་རླབས་ཡིན་ཏེ། རྣམ་པར་ཤེས་པ་མ་ཡིན་
ནོ། །དེ་ཡི་ཕྱིར་ན་ཀུན་གཞི་ཡིན་ལ་རྣམ་པར་ཤེས་པ་མ་ཡིན་པར་བསྟན་པའོ། །རྣམ་
པར་ཤེས་པ་ཡིན་ལ་ཀུན་གཞི་མ་ཡིན་པ་ནི། མིག་དང་རྣ་བ་ལ་སོགས་ཏེ་དབང་པོ་
ལྔ་ཡང་རྣམ་པར་ཤེས་པ་ཡིན་ནོ། །གཟུགས་སྒྲ་དྲི་རོ་རེག་ལ་སོགས་ཏེ། བྱེ་བྲག་གི་
རྣམ་པར་ནི་ཤེས་ཏེ། བག་ཆགས་ཀྱི་གཞིར་མི་འགྱུར་བས། དེ་ཡི་ཕྱིར་ན་རྣམ་པར་
ཤེས་པ་ཡིན་ལ་ཀུན་གཞི་མ་ཡིན་པ་བསྟན་པའོ། །ཀུན་གཞི་ཡིན་ལ་རྣམ་པར་ཤེས་པ་
ཡང་ཡིན་པར་བསྟན་པ་ནི། ཕྱི་ཡི་ཡུལ་ལྔ་ནི་རྣམ་པར་ཕྱེད་ཅིང་། དབང་པོ་ལྔ་ཡི་སོ་
སོ་ནས་གཅོད་ཅིང་། ཡིད་ཀྱི་རྣམ་པར་ཤེས་པས་བྱུང་ཚར་བཅད་ཅིང་། ཉོན་མོངས་
ཅན་གྱིས་བདག་དང་བདག་གིར་བཟུང་ནས། དེ་ཀུན་ཀའི་གྲངས་མང་པོ་རྣམས།
སེམས་ཉིད་ལ་སོགས་པས། དཔེར་ན་ཕྱི་ཡི་ཡུལ་ལྔ་ནི་རྫས་ཟན་དང་འདྲའོ། །སྒོ་ལྔའི་
རྣམ་པར་ཤེས་པ་ནི་བྲན་འཁོར་དང་འདྲ་བ་ཡིན་ནོ། །ཡིད་ཀྱི་རྣམ་པར་ཤེས་པ་ནི་ཁྱོ་
ག་དང་འདྲ་བ་ཡིན་ནོ། །ཉོན་མོངས་པ་ཅན་གྱི་ཡིད་ཀྱི་རྣམ་པར་ཤེས་པ་ནི་བུད་མེད་
606



མདོ་སྡེ།
མདོ་གཟེར་མིག
༼ཁ༽
དང་འདྲ་བ་ཡིན་ནོ། །ཀུན་གཞི་རྣམ་པར་ཤེས་པ་ནི་ཁང་པ་དང་འདྲ་བ་ཡིན་ནོ། །
དཔེར་ན་བྲན་འཁོར་གྱིས་འཚོལ། ཁྱོ་ག་ཡིས་གཅོད། བུད་མེད་ལ་གཏད་ཁང་པ་རུ་
སོགས་པ་དང་འདྲ་བས་ན། གང་ཟག་ཐམས་ཅད་ལ་ཀུན་གཞི་ཡང་ཡོད་ལ། རྣམ་
པར་ཤེས་པ་ཡང་ཡོད་དོ། །དེའི་ཕྱིར་ན་ཀུན་གཞི་ཡང་ཡིན་ལ་རྣམ་པར་ཤེས་པ་ཡང་
ཡིན་པར་བསྟན་པའོ། །ཀུན་གཞི་ཡང་མ་ཡིན་ལ་རྣམ་པར་ཤེས་པ་ཡང་མ་ཡིན་པ་ནི།
ནམ་མཁའ་སྟོང་པའི་ངོགས་དག་པ་ནི། ཀུན་གྱི་བྱེ་བྲག་ཀྱང་མེད། གཞིའི་རྣམ་གྲངས་
ཀྱང་མི་གསོག །རྣམ་པར་ཤེས་པའི་མཚན་མ་ཡང་མི་དམིགས་པས། ཀུན་གཞི་ཡང་
མ་ཡིན་ལ་རྣམ་པར་ཤེས་པ་ཡང་མ་ཡིན་པར་བསྟན་པའོ། །དེ་དང་མཚུངས་པར་
བོན་ཉིད་དག་པ་དང་སེམས་ཉིད་དག་པར་ཡང་སྦྱོར། དེའི་ཕྱིར་ན་བཙུན་པ་ཁྱབ་པ་
ལ་སོགས་ཉན་པ་པོ་རྣམས། ལྟ་བ་ཡས་དབུབ་པའི་དོན་དེ་ལྟ་བུ་ལ་མ་ཡེངས་ཤིང༌།
སྤྱོད་པ་མས་འཛེགས་པའི་ཁྲིམས་འདི་ལྟ་བུ་ལ་མ་འཆལ་ན། གཞི་སྙིང་རྗེ་ཆེན་པོའི་མ་
དང་ཡང་འགྲོགས་ཞེས་བྱ་སྟེ། ཐབས་ཕ་རོལ་ཏུ་ཕྱིན་པ་བཅུ་ཡི་ལམ་ལ་ཞུགས་པ་དེ་
ཡང་ཁོ་ན་ཉིད་དོ། །
དེ་ལ་ཁྱབ་པས་ཡང་སླར་གསོལ་པ། སྟོན་པ་ལགས་ཀུན་གཞི་རྣམ་པར་ཤེས་པ་
འདི། ཐམས་ཅད་སྐྱེད་སྡུད་ཀྱི་རྒྱུ་ལགས་ན། དུས་གསུམ་གྱི་བདེ་བར་གཤེགས་པ་
དང་། ཁམས་གསུམ་གྱི་སེམས་ཅན་མི་བདེ་བར་འཁོར་བ་གཉིས་ཀྱང་། ཀུན་གཞིའི་
རྣམ་པར་ཤེས་པའི་བག་ཆགས་བཟང་ངན་གཉིས་ཀྱི་ནུས་མཐུ་ལས་བྱུང་ན། དུས་
གསུམ་གྱི་བདེ་བར་གཤེགས་པ་རྣམས། བག་ཆགས་བཟང་པོ་ལས་བྱུང་པ་ཅི་ལྟར་
བསྐྱེད་པ་ལགས། ཁམས་གསུམ་གྱི་སེམས་ཅན་མི་བདེ་བར་འཁོར་བ་རྣམས། བག་
ཆགས་ངན་པ་ལས་བྱུང་པ་ཅི་ལྟར་སྤངས་བ་ལགས། ས་ལེར་གསལ་བའི་སྟོན་པས་
བདག་ཅག་རྣམས་ལ་བསྟན་དུ་གསོལ། དེ་ལ་སྟོན་པས་བཀའ་བསྩལ་པ། བཙུན་པ་
607



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཁྱབ་པ་ལ་སོགས་ཉན་པའི་འཁོར་སྡེ་རྣམས། འཁོར་བ་ཐོག་མ་མེད་པའི་དུས་འདི་
ནས། ད་ལྟ་ཡན་ཆད་དུ་ཀུན་གཞིའི་རྣམ་པར་ཤེས་པའི་གཞི་མ་ལ། བག་ཆགས་
བཟང་ངན་གཉིས་ཀའི་ས་བོན་བསྒོས་པ་ནི། སོན་ཤིང་ཕུང་བུ་བཞིན་དུ་ཕྲ་ཞིང་མང་
བར་བཀྲིས། བཟང་པོ་བླང་ཞིང་ངན་པ་སྤང་བའི་དཔེ་ཐབས་ནི། རྒྱ་མཚོ་ནང་གི་
འཇོག་པོ་ཀླུ་གནས་ན། པད་མ་སྟོང་བརྩེགས་རུས་སྦལ་ཁྲ་བོ་ཡིས། ཆུ་དང་འོ་མ་
དུག་དང་རྩི་འབྱེད་བཞིན། བག་ཆགས་ངན་པ་སྤངས་ཤིང་བཟང་པོ་བཞག་ཅིང་
བསྣན། སྤྱིར་བསྡུས་སྣོད་བཅུད་བོན་དང་དགོས་འབྲེལ་ལུས་སེམས་བོན། བཟང་
ངན་གཉིས་ཀ་ཆགས་པའི་རྒྱུ་ཉིད་ཡིན། མི་ཆགས་སྤངས་ནས་ཏིང་འཛིན་རྣམ་
གསུམ་སྒོམ། བཙུན་པ་ཁྱབ་པ་དང་པོ་དེ་བཞིན་ཉིད་ཀྱི་ཏིང་ངེ་འཛིན་ཀློང་དུ་ཁྱབ་
པའི་རྒྱུ་ལས་བྱུང་། སྤྱིར་ན་བོན་ཉིད་ནི་ཡེ་ནས་ཅིར་ཡང་མ་གྲུབ་པ་སྟོང་པ་ཉིད་དོ། །
དེ་ཁོ་ན་ཉིད་དུ་སེམས་ཉིད་ཀྱང་ཅིར་མ་གྲུབ་ཡེ་ནས་སྟོང་པའོ། །དེ་བཞིན་ཉིད་ཁོ་ན་
ལྟར་སྣང་བའི་བོན་སྣོད་བཅུད་གཉིས་ཀྱང་། ཡེ་ནས་སྟོང་པའི་རང་བཞིན་ནོ། །དེ་
ལྟར་སྟོང་ལ་ཡོངས་སུ་རྒྱ་མ་ཆད། དམ་པའི་དོན་དུ་ཡེ་ནས་སྟོང་། ཀུན་རྫོབ་དངོས་
སུ་མཚན་མར་སྣང་། སྣང་སྟོང་གཉིས་ཀའི་དོན་ཚད་ནི། ཏིང་ངེ་འཛིན་གྱི་གཟུངས་
ཐེབས་ན། དེ་བཞིན་ཉིད་ཀྱི་ཏིང་ངེ་འཛིན་ཞེས་བྱ། ཏིང་ནི་མི་ཡེངས་བ་ཉིད་ལ། དེ་
ནི་མི་གཡོ་བ་ཉིད་ཡིན། འཛིན་ནི་གཟེར་ཐེབས་མི་སྟོང་པ། དེ་ཡང་གཟུང་འཛིན་
ཟིན་དང་གསུམ། ཚིག་དྲུག་བར་ནས་ཀྱིས་འབྲེལ་བས། སྒྲ་ནི་དྲུག་པ་འབྲེལ་བའི་
ཀྱི། དོན་ནི་སྐྱེས་བུ་རྟུལ་ཞུགས་དོན། གཅིག་པུར་དགོན་པར་དེ་ལྟར་སྒོམ། དེ་ནས་
ཀུན་ཏུ་སྣང་གི་ཏིང་ངེ་འཛིན། ཀུན་ནི་སྤྱིར་བསྡུས་སྒོས་འབྲེལ་གཉིས། ཏུ་ནི་ཡུལ་ལ་
དམིགས་པར་བསྐྱེད། སྣང་ནི་སྤྲུལ་སྐུ་བསམ་འདས་ཀྱིས། ཅི་ལྟར་མཐུན་པའི་སྐད་
ཀྱིས་སྟོན། ཏིང་ངེ་འཛིན་ནི་གོང་དང་མཚུངས། དེ་ནས་རྒྱུ་ཡི་ཏིང་ངེ་འཛིན་སྒོམ།
608



༼ཁ༽
མདོ་སྡེ།
མདོ་གཟེར་མིག་
དེ་ནི་གོང་མའི་ཚིག་གཞུག་བསྡུད། ནས་ནི་འོག་མའི་ཚིག་མགོ་འདྲེན། རྒྱུ་ནི་སྐྱེ་རྒྱུད་
དཀར་དམར་འཕྲོ། དེ་ནི་ཐར་པའི་ལམ་འདྲེན་ཡིན། ཏིང་ངེ་འཛིན་ནི་གོང་དང་
མཚུངས། སྒོམ་སྒོམ་གོམས་དང་གསུམ་པོ་ཡང་། ཐིག་ལེ་ངེས་པར་ཁྱེད་ལ་བསྟན།
དོན་གྱི་ཏིང་འཛིན་རྣམ་གསུམ་ཡང་། མི་ཡེངས་དོན་ལ་མི་རྟོག་ན། སྒོམ་པའི་གཞི་
གནས་དེ་ཉིད་ཡིན། མི་རྟོག་ཡོངས་ཁྱབ་གསལ་དྭངས་ན། སྒོམ་པའི་དངོས་པོ་དེ་
ཉིད་ཡིན། མི་ཆགས་རྟུལ་ཞུགས་མཁར་བདལ་ན། བསྒོམས་པའི་འབྲས་བུ་དེ་ཉིད་
ཡིན།
དེ་སྐད་ཅེས་སྟོན་པས་འཁོར་ལ་བཀའ་བསྩལ་པས། གཏོ་བུ་འབུམ་སངས་ལ་
སོགས་སྐྱེས་པའི་སྡེ་རིགས་ཀྱིས། འཁོར་བ་ཐོག་མ་མེད་པའི་དུས་ནས། ད་ལྟའི་ལུས་
ལ་རྟེན་པ་ཡན་ཆད་དུ། ཀུན་གཞི་རྣམ་པར་ཤེས་པའི་གཞི་མ་ལ། དགེ་སྡིག་གཉིས་ཀྱི་
བག་ཆགས་བསགས་པ་ཡང་། སྟོན་པས་མ་ནོར་ངེས་པའི་ལུང་བསྟན་པས། འཁོར་
བའི་བག་ཆགས་ངན་པ་སྤངས་པས་སྤོངས། ཐར་པའི་བག་ཆགས་བཟང་པོ་བསྐྱེད་
པས་སྐྱེས། ཀུན་གཞིའི་ཀློང་ནས་བདེ་བས་ངང་ཉིད་དབྱིངས་སུ་དག །གཤེན་བཟའ་
ནེའུ་ཆུང་ལ་སོགས་ཟ་མ་མོ་ཡི་སྡེ་རིགས་རྣམས། འཁོར་བ་ཐོག་མ་མེད་པའི་དུས་
སུ། ད་ལྟ་སྡུག་བསྔལ་ལུས་བླངས་ཡན་ཆད་དུ། དགེ་སྡིག་གཉིས་ཀྱི་བག་ཆགས་མང་
པོ་བསགས། ཀུན་གཞིའི་ཀུན་གྱི་གཞི་ལ་བག་ཆགས་ས་བོན་བསྒོས། སྟོན་པས་མ་
ཕྱེ་མཉམ་པར་ཐིག་ལེའི་དོན་གསུངས་ཀྱང༌། ངན་སྤང་བཟང་བླང་གཉིས་ཀྱི་དྲོད་
ཚད་དོན་མ་ཤེས། ལྟ་བ་དམན་ནས་བསྐྱར་ཏེ་ཞུས་པའི་མདོ། སྐྱེ་བ་མི་ལུས་ཐོབ་པ་
གོ་མཉམ་ཡང་། སྐྱེས་པ་བུད་མེད་གཉིས་ལ་བསོད་ནམས་དགུ་འགྱུར་མཆིས། སྐྱེས་
པ་རྣམས་ཀྱིས་སྟོན་པའི་བཀའ་ལུང་ལ། ངེས་པའི་དོན་རྟོགས་ཐར་པའི་དྲོད་ཚད་
བརྙེས། བདག་ཅག་ཟ་མ་མོ་ལུས་ཉོན་མོངས་ཆ་རགས་པས། མ་ནོར་བསྡུས་ནས་
609



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གསུངས་པ་གསལ་བའི་གོ་མ་ཕྱེད། བཟང་ངན་སྤོང་ལེན་གཉིས་ཀྱི་དྲོད་ཚད་ཉམས་
མ་ལོན། རྣམ་པ་ཐམས་ཅད་མཁྱེན་པའི་སྟོན་པ་ལགས། སྐྱེས་པ་ལྷའི་བུ་ནི་རིག་པའི་
རྩལ་ཤུགས་མཐོ། ཀུན་གཞི་བག་ཆགས་བཟང་ངན་སྤོང་ལེན་གཉིས། ཐིག་ལེར་
བསྡུས་ནས་སྟོན་པས་བཀའ་བསྩལ་པས། མངོན་ཤེས་རྩལ་དྲུག་རྫོགས་ནས་མན་ངག་
དྲོད་ཚད་རྙེད། ཟ་མ་སྲིན་གྱི་བག་ནི་རིག་པའི་རྩལ་ཤུགས་ཞན། མ་ཕྱེས་མཉམ་པར་
གསུངས་ཀྱང་གོ་བའི་ལམ་མ་ཕྱེད། ངེས་པའི་དོན་ལ་དབྱེ་ཤག་ཕྱེད་པ་ཞིག །བདག་
ཅག་རྣམས་ལ་སྟོན་པས་བཀའ་བསྩལ་འཚལ།
༧ དེ་ནས་སྟོན་པས་བཀའ་བསྩལ་པ། གཤེན་བཟའ་ནེའུ་ཆུང་ལ་སོགས་དག་པ་
དྲང་སྲོང་མོ་ཡི་སྡེ། ངེས་པའི་དོན་བསྟན་སེམས་ཀྱི་དཀྱིལ་དུ་ཞོགས། ལྟ་སྤྱོད་ཟུང་དུ་
འབྲེལ་ནས་ཐར་པ་འབྲས་བུ་མངོན་སངས་རྒྱས། བག་ཆགས་ངན་པ་ལུས་དང་ངག་
དང་ཡིད་དང་གསུམ་གྱིས་སོགས། ལུས་ཀྱི་སྡིག་བསགས་སོལ་རི་ནག་པོ་འདྲ་བ་ནི།
སྤྱོད་པ་མས་ཡར་འཛེགས་པས་སྤངས་བའི་རིགས། སྐོར་བ་རྒྱུན་དུ་གྱིས་ཤིང་ལྷ་ཕྱག་
རྒྱུན་དུ་འཚོལ། ཕྱག་རྒྱ་རྒྱུན་དུ་སྒྱུར་ཞིང་དགོན་པར་གཅིག་པུར་སྡོད། ངན་སྤང་
བཟང་བླང་དངོས་པོ་དེ་ཉིད་དོ། །ངག་གི་སྡིག་བསགས་དུག་ཚེར་ལོ་མ་འདྲ་བ་ནི།
སྤྱོད་པ་མས་ཡར་འཛེགས་པའི་སྒོ་ནས་སྤངས་བའི་རིགས། དབྱངས་སུ་སྙན་པའི་སྡེ་
ཡིས་བཅོ་བརྒྱད་སྐད་ཀྱི་གཏང་རག་བསྒྱུར། བདེ་བར་གཤེགས་པའི་སྐུ་བསྟོད་མཚན་
རྣམས་རྒྱུན་དུ་བརྗོད། སྔགས་དང་སྙིང་པོ་རིམ་པས་མ་ཡེངས་རྒྱུན་དུ་ཟློས། ངན་
སྤང་བཟང་བླང་དངོས་པོ་ཁོ་ན་ཉིད་ཡིན་ནོ། །འབྲས་བུ་ཉག་གཅིག་སེམས་ཀྱི་དུག་ནི་
མུན་ནག་གླིང་དགུ་འདྲ། ལྟ་བ་ཡས་ཕུབ་མ་ནོར་དོན་དམ་ལ། མ་ཡེངས་སྟོབས་ཀྱིས་
བསྒོམ་ན། ངན་སྤང་བཟང་བླང་དངོས་པོ་དེ་ཉིད་དོ། །བུད་མེད་བྱ་བ་ཉོན་མོངས་ཆ་
རགས་པས། ད་རུང་སྤོང་ལེན་རིམ་དང་དགུ་དང་བཅུ་གསུམ་དབྱེ་ཤག་ཕྱེ་ལ་བསྟན།
610



མདོ་སྡེ། །
མདོ་གཟེར་མིག་
༼ཁ༽
ས་རིམ་པ་དགུ་ལ་ཉོན་མོངས་པའི་སྒྲིབ་པ་སྦྱང་། གནམ་རིམ་པ་བཅུ་གསུམ་ལ་ཤེས་
བྱའི་སྒྲིབ་པ་སྦྱང་། དཔེ་ནི་གསལ་བའི་ཉི་ཟླ་གཉིས་ལ་མཚོན་པའི་རྟགས་སུ་ཟུངས།
སྐྱེས་པ་ལྷའི་རིགས་ལ་ཉི་མ་ཤར་བ་བཞིན། ངེས་དོན་ཅིག་ཅར་བསྟན་པས་ཤེས་རབ་
བློ་རྩལ་རྫོགས། བུད་མེད་སྲིན་གྱི་བག་ལ་ཟླ་བ་ཚེས་པ་བཞིན་མས་ཡར་འཇུག་སྒོ་
རིམ་པས་བསྟན། འདོད་ཁམས་ས་གཅིག་ཞེན་ཆགས་ཆེ་བ་ལ། སྒྱུ་མ་རྡུལ་གྱི་གང་བུ་
ཆས་བཤིག་ལ། རིག་པའི་ཡེ་ཤེས་ཀྱིས་སུ་མ་རིག་རྨོངས་པ་སྤང་། གཟུགས་ཁམས་མི་
རྟག་སྒྱུ་མ་རྡུལ་གྱི་ཁྲོལ་བུ་ལ། ཀུན་བརྟགས་མ་རིག་སོ་སོར་དབྱེ་ཤག་གྱིས་སུ་སྤང་།
གཟུགས་མེད་མི་རྟག་སྒྱུ་མ་རྡུལ་གྱི་ཕྱེ་མ་ལ། མི་ཆགས་གཉིས་མེད་ནུས་མཐུས་
བསམ་གཏན་གཡོ་འཁྲུགས་སྤང༌། དུག་གསུམ་རྩ་བ་འདོད་ཁམས་གསུམ་ལ་སྤང་།
དུག་གཉིས་རྩ་བ་གཟུགས་ཁམས་གསུམ་ལ་སྤང་། ཆ་མཉམ་བག་ཆགས་གཟུགས་
མེད་གསུམ་ལ་སྤང་། འདོད་ཁམས་གསུམ་པོ་གོ་རིམ་དབྱེ་ཤག་འདི་ལྟར་རོ། །
ངན་སོང་གསུམ་ནི་འདོད་པའི་ས་གཅིག་ཡིན། ཡེ་ཤེས་བྱམས་པ་སྦྱིན་པ་གསུམ་གྱིས་
སྤང་། མཐའ་འཁོབ་མི་དང་ལྷ་མིན་འདོད་པའི་ས་གཅིག་ཡིན། ཞི་བ་ཡངས་པའི་
སྟོབས་ཀྱིས་སྤང་། འདོད་པའི་ས་གཅིག་འདོད་པའི་ལྷ་རིགས་བདུན། དལ་འབྱོར་ཞི་
བའི་སེམས་ཉིད་དག་པས་སྤང་། གཟུགས་ཀྱི་ས་གཅིག་ཚངས་པ་དགེ་དང་འོད་དང་
གསུམ། ཞི་དལ་ཁོད་སྙོམས་ཐག་ཆོད་དཔུང་གིས་སྤང་། གཟུགས་ཀྱི་ས་གཅིག་སྤྲིན་
མེད་བསོད་ནམས་འབྲས་བུའི་ལྷ་རིགས་གསུམ། ཤེས་པའི་རྒྱུད་སྦྱངས་མི་གཡོ་བརྟན་
པས་སྤང་། གཟུགས་ཀྱི་ས་གཅིག་གཙང་མའི་ལྷ་རིགས་ལྔ། ཕྱི་ནང་གཟུང་འཛིན་མི་
ཆགས་སྒྱུ་མས་སྤང་། གཟུགས་མེད་ས་གཅིག་སྐྱེ་མཆེད་མིང་བཞི་ཉིད། བག་ཆགས་
སྐྱེ་འཕེལ་མི་རྒྱུ་མི་ཆགས་སྟོབས་ཀྱིས་སྤང་། གཟུགས་མེད་ས་གཅིག་ཐེར་གཟུགས་
ཡིད་ཀྱི་གཟུགས་ཅན་ཉིད། རེ་དོགས་ཡིད་གཉིས་སོ་སོར་བརྟགས་པས་སྤང་།
61



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གཟུགས་མེད་ས་གཅིག་བར་མ་དོའི་གནས། འཁོར་བར་ཞུགས་འཇུག་ལྡོག་དང་
གསུམ་གྱིས་སྤང་། དེ་ལྟར་ས་དགུ་རིམ་པས་ཕྱེ་བའི་བྱེ་བྲག་ལ། ཉོན་མོངས་པ་ཡི་
སྤྱོད་པ་རིམ་གྱིས་སྤང་། དེ་ལྟར་ཉོན་མོངས་པ་ཡི་སྒྲིབ་པ་བྱང་ནས། ཤེས་བྱའི་སྒྲིབ་
པ་མངོན་དུ་སྡོད་ཅིག་རྒྱུ། ཁམས་གསུམ་སེམས་ཅན་སྐྱེ་རྒ་ན་འཆི་བཞི་ལ་གནས། དེ་
བཞིན་བརྒལ་བར་ཤེས་པ་དེ་ཉིད་ནི། ཤེས་བྱའི་ང་རྒྱལ་ཆ་ཕྲ་བའི་སྒྲིབ་པའོ། །ཀུན་
གཞི་བྱང་ཆུབ་སེམས་ལ་སྒྲིབ་པའོ། །ཤེས་བྱའི་སྒྲིབ་པ་རྒྱུ་ན་ཤེས་པར་བྱ་བའི་ཡུལ། བླ་
ན་མེད་པར་ཡང་དག་པར་རྫོགས་པའི་འབྲས་བུ་ཉིད། དེ་ལ་སྒྲིབ་པ་ཆེ་བའི་ང་རྒྱལ་
ཆ་ཕྲ་ཉིད། དེ་ནས་རིམ་པ་བཅུ་གསུམ་གྱེན་ལ་གནམ་སྐས་རིམ་གྱིས་བརྩི། དེ་སྐད་
ཅེས་བཀའ་བསྩལ་ཏོ། ། །
དེ་ལ་བཙུན་པ་ཁྱབ་པ་ལ་སོགས་ཉན་པའི་འཁོར་རྣམས་ཀྱིས་སླར་གསོལ་པ། བཅུ་
གསུམ་གནམ་སྐས་གྱེན་ལ་རྩི་བའི་གྲངས་དང་གོ་རིམ་དངོས་པོ་ཇི་ལྟར་ལགས་པ་
ཞིག །ཐུགས་ཀྱི་དཀྱིལ་ནས་བདེན་པའི་དོན་ཕྱུང་ལ། བདག་ཅག་ཉན་པའི་འཁོར་
ལ་བཤད་པར་ཞུ། དེ་སྐད་ཅེས་གསོལ་ཏོ། །དེ་ལ་སྟོན་པས་བཀའ་བསྩལ་པ། གྲངས་
དང་གོ་རིམ་དངོས་པོ་འདི་ལྟར་རོ། །གྲངས་ནི་དང་པོ་དམིགས་པའི་དད་པ་དང་
གཅིག །མི་དམིགས་པའི་ཤེས་རབ་དང་གཉིས། མི་ཆགས་པའི་རྟུལ་ཞུགས་དང་
གསུམ། མི་མཉམ་པའི་སྟོབས་མཆོག་དང་བཞི། མི་རྟོག་པའི་ཡེ་ཤེས་དང་ལྔ། མི་
ནུབ་པའི་རྒྱལ་མཚན་དང་དྲུག །མི་ཤིག་པའི་གསས་མཁར་དང་བདུན། མི་བརྗེད་
པའི་གཟུངས་དང་བརྒྱད། མི་འཁྲུལ་པའི་བློ་དང་དགུ། མི་ཡེངས་པའི་མན་ངག་དང་
བཅུ། མི་འགྱུར་བའི་གཡུང་དྲུང་དང་བཅུ་གཅིག །མི་འབྱེད་པའི་མཉམ་པ་དང་བཅུ་
གཉིས། མི་སྣང་བའི་སྣང་བ་དང་བཅུ་གསུམ། དེ་ལྟར་བཅུ་གསུམ་ནི་གནམ་རིམ་
པ་བཅུ་གསུམ་ཞེས་བྱ་སྟེ། ཟླ་བ་ཚེས་པ་བཞིན་དུ་ཡེ་ཤེས་རིམ་པས་བསྐྱེད། དེ་ལྟར་
612



མདོ་སྡེ།
མདོ་གཟེར་མིག་
༼ཁ༽
རྣམས་ནི་གྲངས་ཀྱི་གཏན་ཚིགས་སོ། །གོ་རིམ་དང་པོ་ཁོ་ནར་དམིགས་པའི་དད་པས་
བསོད་ནམས་ཚོགས་བསོགས་པ་ཡིན་ཏེ། གནམ་རིམ་པ་གཅིག་གི་སྟེང་དུ་དམིགས་
པའི་དད་པ་སྐྱེས་ཙམ་ན། ཕྱི་གཟུང་བའི་ཡུལ་སྣོད་བཅུད་དང་། ནང་འཛིན་པའི་
སེམས་ཤེས་པ་གཉིས། འཁྲུལ་པའི་དབང་གིས། མིག་གི་རྫི་གོར་བཞིན་དུ། མེད་
བཞིན་དུ་ཡོད་པར་མཐོང་བས། བསོད་ནམས་དབང་གིས་དགེ་སྡིག་གི་ཚོགས། མེ་
ལོང་གཡའ་དག་བཞིན་དུ་གསལ་ཏེ། སྐྱི་འཇིགས་ཤ་འདར་གཡང་ཟ་ངོ་ཚའི་ཤས་
དང་ལྡན། དམིགས་པའི་རིན་མེད་དོན་ལ་མི་དམིགས་སོ། །གནམ་རིམ་པ་གཉིས་
ཀྱི་སྟེང་དུ་མི་དམིགས་པའི་ཤེས་རབ་སྐྱེས་ཏེ། འཁོར་བ་ཐོག་མ་མེད་པའི་དུས་ནས་
དགེ་སྡིག་ཅི་བྱས་པ། ཤེས་པས་གསལ་བར་རྟོག་པས་སྒྱུ་མ་ཉིད་དུ་གསལ། དམིགས་
པའི་ཡུལ་མེད་མི་དམིགས་པའི་ཤེས་རབ་སྐྱེ་བའོ། །དེ་ནས་གནམ་རིམ་པ་གསུམ་གྱི་
སྟེང་དུ་མི་ཆགས་པའི་རྟུལ་ཞུགས་སྐྱེས་ཏེ། འཁོར་བ་ཟང་ཟིང་སྒྱུ་མའི་རང་བཞིན་
ལ། ཡུལ་དང་དབང་པོ་འཕྲད་ཏིང་འཛིན་སྟོབས་དང་ལྡན། མི་ཆགས་གཉིས་མེད་
དོན་ལ་ངེས་པའོ། །གནམ་རིམ་པ་བཞིའི་སྟེང་དུ། མི་མཉམ་པའི་སྟོབས་མཆོག་གིས།
ཐུན་མོང་མ་ཡིན་པའི་བློ་རྙེད་དེ། ཁམས་གསུམ་ས་དགུའི་སྡུག་བསྔལ་བག་ཆགས་
གདར་ཐག་ཆོད་དོ། །གནམ་རིམ་པ་ལྔའི་སྟེང་དུ། མི་རྟོག་པའི་ཡེ་ཤེས་རང་བཞིན་
གྱིས་ཤར། སྡུག་བསྔལ་འཁོར་བའི་ཡུལ་རྗེས་སུ་འཁྲུལ་པས་བརྟགས་སུ་མི་ཐུབ་པའི་
གཞིས། མི་རྟོག་པའི་ཡེ་ཤེས་ཤར་ཞེས་དེ་ལ་བྱའོ། །གནམ་རིམ་པ་དྲུག་གི་སྟེང་དུ་མི་
ནུབ་པའི་རྒྱལ་མཚན་ཚུགས། སྡུག་བསྔལ་སྐྱེ་ལེན་འཁོར་བའི་འདམ་ནང་དུ། བྱང་
ཆུབ་སེམས་ཉིད་གཏིང་དཔག་ནུས་མཐུ་མེད། ཐུན་མོང་མ་ཡིན་རྒྱལ་མཚན་བཞིན་
དུ་བརྗིད་པས་མི་ནུབ་པའི་རྒྱལ་མཚན་ཚུགས་ཞེས་དེ་ལ་བྱའོ། །གནམ་རིམ་པ་བདུན་
གྱི་སྟེང་དུ། མི་ཤིག་པའི་གསས་མཁར་བརྩིགས་ཏེ། བག་ཆགས་རྗེས་སུ་སྤངས་ཀྱིན་
613



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བདུད་ཀྱི་ཆུ་བཞི་སྐེམ། ཀུན་གཞི་རྣམ་པར་ཤེས་པ་དེ་ནི་མི་ཤིག་པའི་རྒྱུ། ཡོན་ཏན་
ཀུན་རྫོགས་གསས་ཀྱི་མཁར་དུ་བརྩེགས་པ་རུ། མི་ཤིག་པའི་གསས་མཁར་བརྩིགས་
ཞེས་དེ་ལ་བྱའོ། །གནམ་རིམ་པ་བརྒྱད་ཀྱི་སྟེང་དུ་མི་བརྗེད་པའི་གཟུངས་ཐོབ་སྟེ།
ཀུན་གཞི་བྱང་ཆུབ་སེམས་ནི་བྱུང་ཚོར་སྒོར་མི་འབྱུང༌། སྐྱོན་མེད་ཡོན་ཏན་རྫོགས་
པས་བརྗེད་པའི་སྒྲིབ་པ་དང་བྲལ། དེ་ཡི་ཕྱིར་མི་བརྗེད་པའི་གཟུངས་ཐོབ་པ་ཞེས་
བྱའོ། །གནམ་རིམ་པ་དགུའི་སྟེང་དུ་མི་འཁྲུལ་པའི་བླར་ཕྱིན་ཏེ། ཐམས་ཅད་སྒྱུ་མར་
རིག་ནས་མཚན་མའི་ཡུལ་ལས་འདས། སྣང་སྲིད་དངོས་པོར་བཟུང་བའི་འཁྲུལ་
པའི་བློ་གཡེངས་བས། ཀུན་གཞི་བྱང་ཆུབ་སེམས་ཀྱི་མི་འཁྲུལ་སོ་སོར་རྟོགས་པས་
སུ། མི་འཁྲུལ་པའི་བླར་ཕྱིན་ཞེས་ཀྱང་དེ་ལ་བྱའོ། །གནམ་རིམ་བཅུ་ཡི་སྟེང་དུ་མི་
ཡེངས་པའི་མན་ངག་དང་ལྡན་ཏེ། ཐམས་ཅད་སྒྱུ་མར་རིག་པས་མཚན་མའི་རྗེས་མི་
གཅོད། སྣང་སྲིད་འཁྲུལ་བར་རྟོགས་པས་ཡེངས་བའི་རྣམ་པར་མ་མཆིས། མན་ངག་
ཐིག་ལེར་རྟོགས་པས་དོན་དང་རབ་ཏུ་ལྡན། དེའི་ཕྱིར་ན་མི་ཡེངས་པའི་མན་ངག་
དང་ལྡན་ཞེས་ཀྱང་བྱའོ། །གནམ་རིམ་པ་བཅུ་གཅིག་གི་སྟེང་དུ་མི་འགྱུར་བའི་གཡུང་
དྲུང་ལ་གནས་ཏེ། མི་མཐུན་པའི་གཉེན་པོ་རྒོད་རྐྱང་གཉིས་སྤངས་ཏེ། མ་རྟོག་བྱུང་
ཚོར་བློ་ཡིས་མཚན་མའི་རྗེས་འབྲེང་ནས། རྟ་རྒོད་བཞིན་དུ་ཤིན་ཏུ་གདུལ་དཀའ་
བ། ཐུགས་རྗེས་མ་ནོར་ལུང་གིས་བཏུལ་ནས་ཤིན་ཏུ་གཡུང་། བྱུང་ཚོར་མཚན་མའི་
རྗེས་ནས་བག་ཆགས་བསམ་པས་དྲང་། ཆ་རགས་བསམ་པའི་ཕྱིར་ནས་འབྲེངས་
ཤིང་རྒྱང་ནས་འགྲིམ། ཐུགས་རྗེ་མ་ནོར་ལུང་གིས་མི་འཕྱོ་དྲུང་ན་གནས། དེ་ལྟར་
གཉེན་པོ་རྒོད་ཀྱང་གཉིས་སྤངས་ནས། མི་འགྱུར་གཡུང་དྲུང་ཉིད་ལ་གནས་པས་སུ།
སེམས་ཉིད་མི་འགྱུར་གཡུང་དྲུང་ཉིད་དང་མཐུན་པའོ། །གནམ་རིམ་པ་བཅུ་གཉིས་
ཀྱི་སྟེང་དུ། མི་འབྱེད་པའི་མཉམ་པ་དང་སྙོམས་པ་སྟེ། ཅི་ལྟར་མཁའ་ལ་གཞའ་ཚོན་
614



མདོ་སྡེ།
མདོ་གཟེར་མིག་
༼ཁ༽
གྲངས་མང་ཡང་། ནམ་མཁའི་དབྱིངས་སུ་རེས་ཤིག་བྱེ་བྲག་མེད། མཚན་མའི་བོན་
ལ་འཛིན་ཆགས་གྲངས་མང་ཡང་། བོན་ཉིད་དབྱིངས་སུ་བདག་གཞན་ཕྱོགས་རིས་
མེད། སེམས་ཅན་བློ་ལ་འབྱུང་འཇུག་སྣ་ཚོགས་ཀྱང་། སེམས་ཉིད་མཉམ་པར་དབྱེ་
ཤག་ཕྱོགས་རིས་མེད། དེའི་ཕྱིར་ན་མི་འབྱེད་མཉམ་པའི་ཆ་ལ་སྙོམས་པའོ། །གནམ་
རིམ་པ་བཅུ་གསུམ་གྱི་སྟེང་དུ། མི་སྣང་པའི་སྣང་བ་དང་འཚོགས་ཏེ། བོན་ཉིད་
ཡེ་ནས་མི་སྣང་པ་ལ་སྣང་བའི་བོན་སྐུ་དངོས་སུ་གྲུབ། བོན་སྐུ་ཡེ་དག་མཁའ་ལྟར་
མཉམ་པ་ལ། ཐུན་མོང་མ་ཡིན་པའི་རྫོགས་སྐུ་དངོས་སུ་གྲུབ། རྫོགས་སྐུ་གཟི་བརྗིད་
ངོ་མཚར་ཆེ་བའི་ཀློང་དཀྱིལ་ནས། སྤྲུལ་སྐུ་ཅི་ལྟར་འདུལ་བ་དངོས་པོ་མཚན་མར་
གྲུབ། བོན་ཉིད་སེམས་ཉིད་ནམ་མཁའི་དབྱིངས་ཉིད་གསུམ། ཡེ་ནས་སྐྱེ་བ་མེད་ལ་
སྐྱེ་བའི་ཆོ་འཕྲུལ་འབྱུང་། དོན་དུ་སྐྱེ་བ་མེད་པས་སྐྱེ་བ་འབྱུང་། སྐྱེ་བ་ཉིད་ལ་སྐྱེ་བ་
མེད། དེའི་ཕྱིར་ན་མི་སྣང་པའི་སྣང་བ་ཚོགས་ཞེས་བྱའོ། །ཡོན་ཏན་དེ་ལྟར་དང་ལྡན་
ནས་སྡོད་འགྲོ་བའི་དོན་ནུས་ཏེ། སེམས་ཅན་གྱི་རྒྱུ་དུག་ལྔའི་ས་བོན། རྩི་རྣམ་པ་ལྔ་
རུ་གྱུར་སྟེ། གཏི་མུག་རྣམ་པར་རིག་པའི་རྩིར་འགྱུར་རོ། །འདོད་ཆགས་ཆགས་མེད་
སྦྱིན་པའི་རྩིར་འགྱུར་རོ། །ཞེ་སྡང་ཚད་མེད་བྱམས་པའི་རྩིར་འགྱུར་རོ། །ཕྲག་དོག་
དོག་མེད་ཡངས་པའི་རྩིར་འགྱུར་རོ། །ང་རྒྱལ་ཆེ་མེད་ཞི་བའི་རྩིར་འགྱུར་རོ། །དེ་
ལྟར་དུག་ལྔ་རྩིར་ལྔར་འགྱུར་བས་སུ། བདག་དང་གཞན་མེད་འགྲོ་དོན་རྒྱ་ལག་ཕྱད་
པའོ། །རྒྱུ་དུག་ལྔའི་འབྲས་བུ་ཕུང་པོ་ལྔའི་བག་ཆགས་ཀྱང་། སྐུ་རྣམ་པ་ལྔར་གྱུར་
ཏེ། གཟུགས་ཀྱི་ཕུང་པོ་གར་གསས་བཙན་པོའི་སྐུ་རུ་གྱུར་རོ། །ཚོར་བའི་ཕུང་པོ་རྒོད་
གསས་ཁམས་པའི་སྐུ་རུ་འགྱུར། འདུ་ཤེས་ཀྱི་ཕུང་པོ་གསས་རྗེ་རྨང་པོའི་སྐུ་རུ་འགྱུར།
འདུ་བྱེད་ཀྱི་ཕུང་པོ་གནམ་གསས་དབྱིངས་རུམ་གྱི་སྐུ་རུ་འགྱུར། རྣམ་པར་ཤེས་པའི་
ཕུང་པོ་གཤེན་ལྷ་འོད་དཀར་གྱི་སྐུ་རུ་འགྱུར། དུག་ལྔའི་འབྲས་བུ་ཕུང་པོ་ལྔ། ལྷ་ལྔ་
615



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐུ་ལྔ་གྱུར་ཙམ་ན། བདག་དང་གཞན་མེད་འགྲོ་དོན་རྒྱ་ལག་སྤྱད་པའོ། །ལྷ་ལྔ་སྐུ་
ཡང་ཡེ་ཤེས་ལྔ་རུ་གསལ། གར་གསས་བཙན་པོའི་སྐུ་མདོག་ཕྱག་མཚན་གདན་ཁྲི་
ཡང༌། དངོས་པོ་དངོས་མེད་བཙལ་ཕྱིར་མེ་ལོང་ལྟ་བུའི་ཡེ་ཤེས་སོ། །མེ་ལོང་གཡའ་
དག་གཟུགས་བརྙན་རང་ལས་འབྱུང་བ་བཞིན། སྐུ་དང་ཡེ་ཤེས་མཉམ་པས་ཐམས་
ཅད་བོན་དུ་གསལ་བའོ། །གསལ་ལ་རྟོག་པ་མེད་པ་དབུ་མའི་ཐིག་ལེར་བཞག །རྒོད་
གསས་ཁམས་པའི་སྐུ་མདོག་ཕྱག་མཚན་གདན་ཁྲི་ཡང༌། དངོས་པོ་དངོས་མེད་
བཙལ་ཕྱིར་བྱ་བ་ནན་གྱི་ཡེ་ཤེས་སོ། །བྱ་བ་ནི་འགྲོ་བའི་དོན་ལ་ངེས་པའོ། །ནན་ཏན་
ནི་སྤྲུལ་པ་སྐུའི་རྣམས་བསྐྱེད་པའོ། །ཡེ་ཤེས་ནི་བོན་ཉིད་སེམས་ཉིད་གཅིག་ལས་
གཅིག་གསལ་བའོ། །དེ་ལྟར་སྐུ་དང་ཡེ་ཤེས་གཉིས་མེད་མཉམ་པས་སུ། བདག་དང་
གཞན་མེད་འགྲོ་དོན་རྒྱ་ལག་ཕྱད་པའོ། །གསས་རྗེ་རྨང་པོའི་སྐུ་མདོག་ཕྱག་མཚན་
གདན་ཁྲི་ཡང་། དངོས་པོ་དངོས་མེད་བཙལ་ཕྱིར་སོ་སོར་རྟོགས་པའི་ཡེ་ཤེས་སོ། །སོ་
སོ་ནི་སེམས་ཅན་གྱི་ལས་ཐ་དད་པའོ། །རྟོགས་ནི་སྟོན་པའི་ཐུགས་རྗེས་འབྱམས་ཡས་
པའོ། །ཡེ་ཤེས་ནི་ལས་དང་ཐུགས་རྗེ་མ་རྨོངས་གསལ་བའོ། །དེ་ལྟར་སྐུ་དང་གཉིས་
མེད་མཉམ་པའི་ནུས་མཐུ་ཡིས། བདག་དང་གཞན་མེད་འགྲོ་དོན་རྒྱ་ལག་ཕྱད་པའོ། །
གནམ་སྲས་དབྱིངས་རུམ་སྐུ་མདོག་ཕྱག་མཚན་གདན་ཁྲི་ཡང༌། དངོས་པོ་དངོས་
མེད་བཙལ་ཕྱིར་མཉམ་པ་ཉིད་ཀྱི་ཡེ་ཤེས་སོ། །ཐམས་ཅད་རྟོགས་ན་བདག་དང་
གཞན་མེད་མཉམ། བདག་ཉིད་གཞན་ཉིད་མཁའ་དང་ཀློང་ལ་གཅིག །ཟེར་དང་ཉི་
མ་མཉམ་པའི་བློ་ཤར་ན། ཡེ་ཤེས་ཆེན་པོ་ཡོངས་སུ་རྒྱ་མ་ཆད། བདག་དང་གཞན་
མེད་འགྲོ་དོན་རྒྱ་ལག་སྤྱད་པའོ། །གཤེན་ལྷ་འོད་དཀར་སྐུ་མདོག་ཕྱག་མཚན་གདན་
ཁྲི་ཡང༌། དངོས་པོ་དངོས་མེད་བཙལ་ཕྱིར་སྟོང་པ་ཉིད་ཀྱི་ཡེ་ཤེས་སོ། །འདི་ལྟར་
སྣང་བ་ཐམས་ཅད་ཡེ་ནས་སྟོང་པའི་རང་བཞིན་ཡིན། བོན་ཉིད་སེམས་ཉིད་ཡེ་ནས་
616



མདོ་སྡེ།
མདོ་གཟེར་མིག
སྟོང་པར་མ་ཤེས་པར། འཁྲུལ་པའི་རྗེས་སུ་ཞུགས་ནས་མཚན་མར་རྟོག་པ་རྣམས།
དམ་པའི་དོན་དུ་སྟོང་ལ་རྒྱ་མ་ཆད་ཀྱིན་སྣང་ལ་དངོས་མ་གྲུབ། དེ་ལྟ་བུའི་སྐུ་དང་
ཡེ་ཤེས་གཉིས་མེད་མཉམ་ཙམ་ན། བདག་དང་གཞན་མེད་འགྲོ་དོན་རྒྱ་ལག་ཕྱད་
པའོ། །དེ་ལྟར་སྐུ་ལྔ་ཡེ་ཤེས་ལྔར་འགྱུར་བའི་དུས་ཙམ་ན། ཡེ་ནི་མཚན་མའི་ཡུལ་
ལས་འདས། ཤེས་ནི་རིག་པའི་རྩལ་ལ་རྫོགས། སྒོམ་དུ་ཅི་ཡང་མེད་པ་ལ། མི་ཡེངས་
བློ་ལྡན་ཤེས་རབ་བཞག་པའི་ཚད། ཚེས་གཅིག་ཞག་ཕྲི་སུམ་ཅུར་རྨུགས་གཉིད་སྤངས།
ལུས་དབེན་དབུགས་ཀྱི་ཆ་སྙོམས་ཕྱག་རྒྱའི་སྐུར་ལྡན་ན། ཐར་པ་ཆེན་པོའི་དྲོད་ཚད་
དང་དུ་ལེན་པའོ། །ཉན་པའི་འཁོར་རྣམས་དད་པའི་སེམས་ཀྱིས་ཟུངས། ཚིག་ཏུ་
གྲངས་མང་བྱེ་མའི་ལ་བསྟན་ཀྱང་། དོན་གྱི་ཐིག་ལེ་གཅིག་ལས་ངས་མ་གསུངས།
དེ་ལ་ནེའུ་ཆུང་ལ་སོགས་པའི་འཁོར་རྣམས་ཀྱིས་ཡང་གསོལ་པ། ཐམས་ཅད་ས་
ལེར་གསལ་བའི་སྟོན་པའི་སྒྲོན་མ་ལགས། བདག་ཅག་ལ་སོགས་བློ་ལྡན་དད་ཅན་
རྣམས་ཀྱིས། ཀུན་གཞིའི་དཀྱིལ་དུ་མི་འཆོར་གཟེར་དུ་ཐེབས། སྐྱེ་བ་གཅིག་གིས་ཐར་
པ་ཆེན་པོ་ཐོབ། བློ་དམན་རྣམས་ལ་ཐིག་ལེའི་བཀའ་ལུང་འགའ། བཀྲིད་དྲང་དོན་དུ་
སྟོན་པས་བཀའ་འགའ་སྩོལ། དེ་སྐད་ཅེས་གསོལ་ཏོ། །དེ་ལ་སྟོན་པས་བཀའ་བསྩལ་
པ། བདག་ཀྱང་འགྲོ་བའི་འདྲེན་སྟོན་བྱ་རུ་འཁོར་བའི་ས་ལ་འོང་། མི་འབྱེད་སེམས་
ཀྱི་གཞི་མས་ཡོངས་སུ་ཟིན་པར་བཟུང་། ལུས་ཀྱིས་ཅིར་སྒྱུར་ངག་གིས་ཅི་བསྒྲགས་
དང་། ཡོན་ཏན་ཅི་སྤེལ་འཕྲིན་ལས་ཅི་མཛད་ཡོ། སེམས་ཅན་ཐ་དད་མང་པོ་བཀྲིད་
ཅིང་དྲང་ཕྱིར་མཛད་པའོ། །དེ་ཡང་མདོ་རུ་བསྡུས་ནས་ཚིག་འགའ་གདམས་ངག་
བཤད། གཡུང་དྲུང་བོན་གྱི་སྒོ་མོ་བརྒྱད་ཁྲི་བཞི་སྟོང་ལ། མདོ་རུ་བསྡུས་ན་རྣམ་པ་
གསུམ་དུ་འདུས། གསུམ་གྱི་ངོས་བཟུང་ཁྱེད་ལ་འདི་ལྟར་སྟོན། བོན་ཐམས་ཅད་ལ་
དང་པོ་འཛིན་པའི་རྒྱུ་དང་གཅིག །བར་དུ་རྟོགས་པའི་རྐྱེན་དང་གཉིས། ཐ་མར་
617



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྟོགས་པའི་འབྲས་བུ་དང་གསུམ། དེ་ལ་དང་པོ་འཛིན་པའི་རྒྱུ་ལ་གླེགས་བམ་གཅེས་
པས། ཡི་གེ་ནག་པོའི་རྒྱུད་ལ་ཤིན་ཏུ་བཀུར་སྟི་བྱ། བར་དུ་རྟོགས་པ་རྐྱེན་ལ་སློབ་
དཔོན་བླ་མ་གཅེས་པས། སློབ་དཔོན་བླ་མའི་སྐུ་ལ་རབ་ཏུ་འཁོར་བར་བྱ། མཐའ་
མར་རྟོགས་པའི་འབྲས་བུ་རང་གི་རིག་པ་གཅེས་པས། གཞན་ལ་མ་ཡེངས་རིག་པའི་
ཤེས་རབ་སྦྱོངས། དེ་ལྟར་ཉན་པའི་འཁོར་སྡེ་རྣམ་པ་ཀུན། དང་པོ་འཛིན་པའི་བློ་
ཡིས་ཟུངས། བར་དུ་བརྟགས་པའི་བློ་ཡིས་རྟོགས། ཐ་མ་རྟོགས་པའི་བློ་ཡིས་སྒོམས།
ཀུན་གཞིའི་སྤོང་ལེན་གསལ་ཐེབས་ནས། འབྲས་བུ་ཐར་པ་གྲུབ་པ་ངེས། དེ་སྐད་
ཅེས་སྟོན་པས་བཀའ་བསྩལ་ཏོ། །དེ་ནས་སྟོན་པ་གཤེན་རབ་མི་བོ་ཡང་། སྐྱེ་བ་
གཅིག་གིས་ཐར་པ་ཆེན་པོ་བསྒྲུབ་པའི་ཕྱིར། གཡེངས་པའི་འཁོར་རྣམས་སྤངས་ནས།
ནགས་ཚལ་དགོན་པར་གཤེགས། སླད་ཀྱི་འཁོར་སྡེ་རྣམས་ལས་སྐལ་བཟང་དད་ལྡན་
རྣམས། ལྟ་སྤྱོད་ཟུང་དུ་འབྲེལ་ནས་གཤེན་རབ་ཅི་བཞིན་དུ། སྐྱེ་བ་གཅིག་གིས་ཐར་
པ་ཆེན་པོ་བསྒྲུབ་པའི་ཕྱིར། དགོན་པའི་གནས་སུ་སོ་སོར་དོན་ལ་ཞུགས་ནས་སྤྱོད།
ཐིག་ལེར་དོན་དམ་མ་རྟོགས་པའི་འཁོར་སྡེ་སླད་མ་ཀུན། སྤྱོད་པ་མས་འཛེགས་
འདུལ་ཁྲིམས་སྡེ་ཡིས་བསྲུངས། མི་དང་ལྷ་ཡི་གོ་འཕང་རིམ་བགྲོད་ནས། ཐར་པ་
ཆེན་པོ་འབྲས་བུ་སྡོད་ཅིག་འགྲུབ། སྟོན་པས་འཁོར་སྤངས་དགོན་པ་མཛད་པའི་ལེའུ་
སྟེ་བཅུ་དྲུག་པའོ།། །།
༧ གཡུང་དྲུང་ལྷའི་སྐད་དུ་ན། ཨད་མ་དལ་འོད་ཨ་པར་ཟེར་གླིང་ཕྱོད། གང་
ཟག་མི་ཡི་སྐད་དུ་ན། སྟོན་པ་མི་རྟག་མྱ་ངན་འདས་པའི་ལེའུའོ། །མི་མཇེད་འཇིག་
རྟེན་སེམས་ཅན་དྲང་སླད་དུ། སྔོན་གྱི་སྨོན་ལམ་བཏབ་པའི་ནུས་མཐུ་ཡིས། གཤེན་
རབ་བདེར་གཤེགས་ས་ནས་འགྲོ་དོན་མཛད། སྐུ་གསུང་ཐུགས་དང་གསུམ་གྱིས་
འདུལ་བའི་རིམ་པ་མཛད། ཡོན་ཏན་དེའི་སེམས་ཅན་བདེར་བཀོད་མང་། ད་ནི་
618



༼ཁ༽
མདོ་སྡེ།
མདོ་གཟེར་མིག་
དུས་ཀྱི་ཐ་མར་ཉེ་བས་སུ། སྟོན་པ་ཞལ་བཞུགས་འགྲོ་བའི་དོན་མཛད་ཀྱང་། སེམས་
ཅན་སྐྱེ་འཕེལ་གཞན་ནས་འཕོས་པ་རྣམས། ལས་མ་དག་པར་དུས་ཀྱི་སྙིགས་མར་
སྐྱེས། སེམས་ཅན་འདུལ་བའི་དུས་ཚིགས་ཞན་པས་སུ། སྟོན་པ་གཅིག་པུ་དགོན་པར་
གཤེགས། མི་རྟག་སྐུ་ཉིད་འགྱུར་བར་བསྟན་ནས་འདུལ་བའི་དུས་ཡིན་པས། སྟོན་པ་
མི་རྟག་མྱ་ངན་གླིང་ལ་འདའ་བར་དགོངས། སྔོན་གྱི་སྟོན་པ་སྔ་རབས་འདས་པ་ཡང་།
སྐུ་གསུང་ཐུགས་ཀྱི་བསྟན་པ་རྫོགས་ནས་འདའ་བའི་ཚད། དེའི་རྗེས་དང་མཐུན་པར་
མཛད་པས་ཀྱང་། སྟོན་པ་མྱ་ངན་གླིང་ལ་འདའ་བར་དགོངས། སྔོན་གྱི་སྨོན་ལམ་
བཏབ་པའི་ཚད་རྫོགས་ནས། འགྲོ་བའི་དོན་སྤང་རན་པ་ཡིན་པས་ཀྱང་། སྟོན་པ་
མྱ་ངན་གླིང་ལ་འདའ་བར་དགོངས། ཁམས་གསུམ་སེམས་ཅན་ཐམས་ཅད་སྐྱེ་དང་
འཆི་ལ་རྟག །སྐྱེ་བའི་སྒོ་དགག་པའི་ཕྱིར་དུ་གོང་གི་མཛད་ཐབས་བསྟན། འཆི་བའི་
ཕན་གདགས་ཕྱིར་དུ་མྱ་ངན་འདའ་ཚུལ་བསྟན། སྟོན་པས་རྣམ་བཞིའི་འཁོར་རྣམས་
ལ། ཚིགས་སུ་བཅད་དེ་བཀའ་བསྩལ་པའི་མདོ། སྒྱུ་མའི་ལུས་བླངས་སྡུག་བསྔལ་ན་
ཚའི་རྒྱུ། ཕུང་པོ་ལུས་ཀྱི་རྣམ་ཤེས་སེམས་བལྟམས་པས། སྐྱེ་དང་རྒས་ཀྱི་སྡུག་བསྔལ་
རིམ་གྱིས་བྱུང༌། ད་ལྟ་ན་བའི་སྡུག་བསྔལ་མཚོ་དང་འགྲོགས། སྡུག་བསྔལ་ནད་ཀྱིས་
དྲངས་པས་འཆི་བའི་རྟགས། མི་རྟག་བཞི་བསྡུས་གཟུགས་ཀྱི་ཕུང་པོ་ལ། འཇིགས་
པའི་གཉེན་པོ་འདུ་བའི་ནད་དར་བས། རིན་ཆེན་སྲོག་ལ་བབ་པར་གཏུགས་ཏེ་ན།
དེ་སྐད་སྨྲས་ནས་སྟོན་པས་འཁོར་ལ་བཀའ་བསྩལ་པས། འཁོར་རྣམས་ཀྱང་ཀུན་ཀ་
བསྔངས་ནས་སྐྲག་པར་གྱུར། གཤེན་རབ་དགོངས་པའི་གནས་ནས། འཁོར་ལོའི་ཁ་
ལ་རིན་ཆེན་སྐུ་བཏེགས་ནས། བཀྲ་ཤིས་ཕོ་བྲང་ཁྲི་སྨོན་རྒྱལ་བཞད་ཀྱི། ཡང་ཕུག་ཏུ་
དགོངས་པར་ན་ནམ་གདན་ལ་བཞག །དེ་ནས་གཏོ་བུ་འབུམ་སངས་ཀྱིས། སྟོན་པ་
འཁོར་དང་བཅས་པ་རྣམས་ལ་ཞུས་པའི་མདོ། སྟོན་པ་གཤེན་རབ་ལྟ་བུའི་རིན་ཆེན་
619



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྐུ་ལུས་ཀྱང༌། སྡུག་བསྔལ་ཚ་གྲང་ནད་ཀྱིས་གདུངས་ཏེ་ལྷུང་བ་འདི། སྒྱུ་མའི་ལུས་
བླངས་སེམས་ཅན་རྟག་ཏུ་རེ་བ་སྙིང་རེ་རྗེ། དད་པས་སྟོབས་བྱུང་དགེ་བ་ཐང་བཅད་
སྟོབས་དང་ལྡན་པར་དཔྱད། རྣམ་པ་ཐམས་ཅད་མཁྱེན་པའི་གཤེན་རབ་ལགས།
སྐུ་ལུས་ནད་ཀྱིས་གདུང་སྟེ་ལྷུང་པ་འདི། ནད་བསལ་གསོ་བའི་ཐབས་རྣམས་གང་
མཐུན་པ། གསལ་བའི་སྒྲོན་མས་བདག་ཅག་འཁོར་ལ་བཀའ་བསྩལ་འཚལ། དེ་སྐད་
ཅེས་གཏོ་བུས་ཡོངས་སུ་གསོལ་བས། སྒྲ་ཐོས་པའི་སེམས་ཅན་ཀུན། ཤིན་ཏུ་གདུངས་
ཤིང་རབ་ཏུ་དད་པ་སྐྱེས། སྣང་སྲིད་སྟོན་པ་གཤེན་རབ་མི་བོ་ཡང་། དཀའ་བ་སྣ་
ཚོགས་ཀྱིས་དགེ་བ་སྤྱོད་ལུགས་དང་། སྐུ་ལ་སྡུག་བསྔལ་སྣ་ཚོགས་རྟིང་ལ། སྙིང་གིས་
འདེབས་ལུགས་ཀྱིས། མཐའ་ཡས་སེམས་ཅན་རྣམས་རྟག་ཏུ་རེ་བ་འོ་རེ་བརྒྱལ། དེ་
སྐད་ཡོངས་སུ་སོ་སོར་ནས་སྨྲས་ནས། དོན་མེད་འཁྲུལ་པའི་འཇིག་རྟེན་ལས་སྤངས་
ནས། སྟོན་པས་དགེ་བའི་ཁྲིམས་ཕོག་ལུང་བསྟན་པ་རྣམས། ཤེས་པའི་རིམ་པས་དགེ་
བ་ཐང་སྤྱད་སྤྱོད། དུས་དེར་སྟོན་པས་མལ་ནས་དབུ་བཏེགས་ནས། འཁོར་ལ་ཚིགས་
སུ་བཅད་དེ་གསུངས་པ། བདག་ཀྱང་དཀའ་བ་སྤྱད་ནས་སྡིག་པ་སྤངས་བ་ཡང༌། སྐྱེ་
རྒ་ན་འཆི་བཞི་ལས་ཐར་ནས་བདེ་བའི་གནས་བསྙེག་ཕྱིར། བྱས་པས་མ་ཟིན་སྒྱུ་མའི་
ཟང་ཟིང་ཕྱིར་སྤངས་ནས། ནགས་ཚལ་དགོན་པའི་གནས་སུ་གཅིག་པུར་གནས་པ་
ཡིན། མི་རྟག་འཕོ་འགྱུར་གང་དུ་དྲན་པ་ཡིས། དཀའ་བ་སྣ་ཚོགས་སྤྱད་པས་སེམས་
ཀྱི་ཉོན་མོངས་སྤངས། སྒྱུ་མའི་ལུས་དང་བྲལ་ཡང་ངན་སོང་རྒྱུར་མི་སྐྱེ། ཡང་དག་
གྲུབ་པའི་གནས་སུ་བདག་ཉིད་བདེ་བའོ། །འདུ་བའི་ནད་རྣམས་དར་བ་ལ། ཀུན་
རྫོབ་ལས་ནི་དངོས་སུ་བདེན་པ་ཡི། གལ་ཏེ་བགེགས་ཀྱིས་བར་ཆད་བྱེད་པ་སྲིད།
བགེགས་ལ་གཏོས་ཕན་གཏོ་བུས་གཏོ་རྣམས་གྱིས། དེ་སྐད་ཅེས་སྟོན་པས་བཀའ་
བསྩལ་པས།
620



མདོ་སྡེ།
མདོ་གཟེར་མིག
གཏོ་བུ་འབུམ་སངས་ལ་སོགས་འཁོར་རྣམས་ཀྱིས། བགེགས་རྣམས་བཅོམ་ཞིང་
བདུད་ལ་སྐུ་གླུད་བཏང་། གཏོ་དང་སྨྲང་དང་ཡས་སྟགས་ཡོན་ཏན་གྱིས། གཤེན་
རབ་སྙུང་བ་དགུང་གསུམ་བདེ་བར་འགྱུར། རྣམ་པ་ཐམས་ཅད་མཁྱེན་པ་དེ་ཉིད་
ཀྱིས། མཐའ་ཡས་སེམས་ཅན་ཉོན་མོངས་ལ། བགེགས་ལ་གཏོས་ཕན་མི་བསྣུབ་པ་
ཡི་ཕྱིར། ཀུན་རྫོབ་དངོས་སུ་རེ་ཞིག་བསྟན་པ་ཙམ། དགུང་གསུམ་ལོན་ནས་ཕྱིར་ལ་
ཤིན་ཏུ་སྙིང་། དཔྱད་བུ་ཁྲི་ཤེས་ཀྱིས་པུས་བཙུགས་ཐལ་སྦྱར་ནས། སྟོན་པ་གཟིམ་
པའི་སྔས་སུ་ཞུས་པའི་མདོ། རྣམ་པ་ཐམས་ཅད་མཁྱེན་པའི་གཤེན་རབ་ལགས། སྐུ་
ལུས་ནད་ཀྱིས་གདུངས་ཏེ་སྙུང་བ་ལ། ནད་རྣམས་གསོ་བའི་ཐབས་རྣམས་གང་
མཐུན་པ། གསལ་བའི་སྒྲོན་མས་བདག་ཅག་འཁོར་ལ་བཀའ་བསྩལ་འཚལ། དེ་ལ་
སྟོན་པས་དབུ་བཏེགས་ནས་གསུངས་པའི་མདོ། སྒྱུ་མའི་ལུས་ལ་འདུ་བའི་ནད་དར་
བས། ཀུན་རྫོབ་མཚན་མ་དངོས་སུ་བསྟན་པ་ཡིས། བཞི་བརྒྱ་ནད་ཀྱི་བར་ཆད་ཡིན་
པའང་སྲིད། དཔྱད་བུ་ཁྲི་ཤེས་རིག་པའི་ཚད་མ་ཅན། སྡུག་བསྔལ་ནད་ཀྱི་བར་ཆད་
གདུལ་བའི་ཕྱིར། འཚོ་བའི་མདོ་རྟོགས་གསོ་བའི་སྨན་སྦྱོར་ལ། ནད་ཀྱི་རིག་བྱེད་
དཔྱད་ཀྱི་རིམ་པ་གྱིས། དེ་ཡང་དམ་པའི་དོན་དུ་དཔྱད་མི་ནུབ་པའོ། །དཔྱད་བུ་ཁྲི་
ཤེས་ལ་སོགས་འཁོར་པ་མང་པོ་ཡིས། རྩ་དང་ཆུ་བརྟགས་ནད་ཀྱི་རིགས་ཕྱེད་ནས།
དྲོད་དང་བསིལ་བའི་སྨན་རྣམས་ཆ་སྦྱར་ཀྱིན། འདུ་བའི་ནད་འདུལ་དཔྱད་རྣམས་
རྫོགས་པར་བྱས། བྱིན་གྱིས་བརླབས་ཏེ་དགུང་གསུམ་བདེ་བར་གྱུར། དེ་ནས་ཤིན་ཏུ་
སླར་ལ་བསྙུངས་སོ། །དེ་ལ་འཁོར་གྱིས་བསྐོར་ནས་ཀུན་གྱིས་ཞུས་པའི་མདོ། རྣམ་པ་
ཐམས་ཅད་མཁྱེན་པའི་གཤེན་རབ་ལགས། སྐུ་འགྱུར་ད་ནི་འཇིག་རྟེན་སྟོངས་སུ་ཉེ།
གཏོ་དང་དཔྱད་ཀྱིས་སྙུང་བ་སོས་མ་ནུས། ལས་ཀྱི་རྣམ་པར་སྨིན་པའི་ཆ་ལགས་སམ།
དེ་སྐད་ཅེས་ཀུན་གྱིས་སྨྲས་ནས། མྱ་ངན་གྱི་ངུ་སྒྲ་ཕྱུང་ངོ༌། །
621



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དེ་ལ་སྟོན་པས་བཀའ་བསྩལ་པ། འཁོར་རྣམས་ཐམས་ཅད་མི་རྟག་སྒྱུ་མ་ཡིན།
དཔེར་ན་ཁྲི་ལམ་མགྲོན་པོ་འདྲ་སྟེ་སྔ་འགྲོ་ཕྱི་འགྲོ་ཅི་ལས་མེད། མྱ་ངན་ངུ་འབོད་
རྒྱུན་ཆོད་སེམས་ཀྱི་ཉོན་མོངས་སྤོངས། སྡུག་བསྔལ་འདི་ཙམ་ལས་སུ་ཕྱི་མར་གཏན་
དུ་མི་ལེན་ངེས། སྒྱུ་མ་ཡིན་པས་བདག་ཀྱང་ཤ་ཁྲག་ལུས་འདི་ད་ཡང་འཇིག་པ་ངེས།
སྐྱེས་ནས་མ་ཞིག་བར་དུ་དགེ་བཅུ་ཚད་མར་སྤྱད། ཡོན་ཏན་དེ་ཡིས་སེམས་ཉིད་
ཀློང་དུ་ཞི། ད་རེས་འདི་ལས་གཏན་དུ་ད་མི་ལེན། ད་ཡང་ལས་ཀྱི་རྣམ་པར་སྨིན་
པ་ཡིན་པས་བདག་ནི་མྱ་ངན་འདའ། འཁོར་དུ་གཏོགས་པས་དགེ་སྤྱོད་སེམས་ཀྱིས་
གྱིས། ཡེ་ཤེས་ལྷའི་སྙིང་པོ་རྣམ་གསུམ་རིམ་པར་ཟློས། ཀློང་ལྔའི་མཚན་བརྗོད་ཕྱག་
རྒྱ་ཐར་སྦྱོར་སྟོན། དེ་ནས་འཁོར་རྣམས་ལ་ཤེས་རབ་ཚད་རྙེད་ཀྱིན། ཡེ་ཤེས་ལྷ་ཡི་
སྙིང་པོ་རིམ་པས་བཟླས། ཀློང་ལྔའི་ལྷ་གཤེན་མཚན་བརྒྱ་བསྒྲགས་ནས་བརྗོད། མོས་
པའི་དད་ལྡན་ཕྱག་རྒྱ་ཐལ་སྦྱོར་ཀུན་གྱིས་སྟོན། དེ་ནས་ཡིད་ཀྱི་ཁྱེའུ་ཆུང་ཡིད་བཞིན་
གྱི་ཟུར་ཕུད་ཅན་གྱིས། སྟོན་པ་མྱ་ངན་ལས་མི་འདའ་བར་བཞུགས་པར་གསོལ་
བ་བཏབ་སྟེ། སྟོན་པའི་སྒྲོན་མ་གཤེན་རབ་ལགས། སྟོན་པ་གསེར་གྱི་ས་གཞི་འདྲ།
སེམས་ཅན་རྩི་ཤིང་མང་པོ་འདྲ། ས་གཞི་མི་རྟག་སྐུ་འགྱུར་ན། རྩི་ཤིང་རྟེན་གནས་
གང་ལ་བཅའ། མྱ་ངན་མི་འདའ་བཞུགས་པར་གསོལ་བ་འདེབས། སྟོན་པ་ཙན་དན་
བསིལ་སྡོང་འདྲ། སེམས་ཅན་ལོ་འབྲས་མེ་ཏོག་འདྲ། སྡོང་པོ་མི་རྟག་སྐུ་འགྱུར་ན།
ལོ་འབྲས་མེ་ཏོག་གང་ལ་བརྟེན། མྱ་ངན་མི་འདའ་བཞུགས་པར་གསོལ་བ་འདེབས།
སྟོན་པ་གསོས་ཀྱི་རྒྱ་མཚོ་འདྲ། སེམས་ཅན་ཀླུ་ཕྲུག་གྱུར་སྲམ་འདྲ། རྒྱ་མཚོ་མི་རྟག་སྐུ་
འགྱུར་ན། ཀླུ་ཕྲུག་ཀྱུར་སྲམ་གང་ལ་བརྟེན། མྱ་ངན་མི་འདའ་བཞུགས་པར་གསོལ་
བ་འདེབས། སྟོན་པ་རྒྱུན་གྱི་ཆུ་བོ་འདྲ། སེམས་ཅན་འབྲུ་དང་མེ་ཏོག་འདྲ། ཆུ་བོ་མི་
རྟག་སྐུ་འགྱུར་ན། མཐའ་འཁོབ་མྱ་ངམ་འབྲུ་མི་སྨིན། མྱ་ངན་མི་འདའ་བཞུགས་པར་
622



མདོ་སྡེ།
མདོ་གཟེར་མིག
གསོལ་བ་འདེབས། དེ་སྐད་ཅེས་ཡིད་ཀྱི་ཁྱེའུ་ཆུང་གིས་གསོལ་པས།
དེ་ལ་སྟོན་པ་གཤེན་རབ་ཀྱིས་བཀའ་བསྩལ་པ། ང་ཡང་མྱ་ངན་འདའ་མ་
ཡིན། བོན་ཀྱང་ནུབ་པར་མི་འགྱུར་རོ། །རྟག་ཏུ་རེ་བ་སུན་ཕྱུང་ཕྱིར། ལན་གཅིག་
མྱ་ངན་འདའ་ཚུལ་བསྟན། ང་ཡང་མྱ་ངན་འདའ་མ་ཡིན། བོན་ཀྱང་ནུབ་པར་མི་
འགྱུར་རོ། །ལེ་ལོ་ཅན་རྣམས་བརྩོན་དབྱུང་ཕྱིར། ལན་གཅིག་མྱ་ངན་འདའ་ཚུལ་
བསྟན། ང་ཡང་མྱ་ངན་འདའ་མ་ཡིན། བོན་ཀྱང་ནུབ་པར་མི་འགྱུར་གྱིས། ཚིག་
ཕྱིར་འབྲང་རྣམས་དོན་བསྒོམ་ཕྱིར། ལན་གཅིག་མྱ་ངན་འདའ་ཚུལ་བསྟན། ང་ཡང་
མྱ་ངན་འདའ་མ་ཡིན། བོན་ཀྱང་ནུབ་པར་མི་འགྱུར་རོ། །སེར་སྣ་ཅན་རྣམས་སྦྱིན་
གཏོང་ཕྱིར། ལན་གཅིག་མྱ་ངན་འདའ་ཚུལ་བསྟན། དེ་སྐད་བཅས་འཁོར་རྣམས་
ལ་གསུངས་སོ། །དེ་ལ་སྤྲིན་ཚོགས་ཙམ་གྱི་འཁོར་རྣམས་ཀྱང་། ཤེས་རབ་ཅན་གྱི་སྡེ་
རྣམས་ཀྱིས། སྙིང་པོ་བཟླས་ཀྱིན་ཕྱག་རྒྱ་བསྟན། བདེར་གཤེགས་མཚན་བརྗོད་སྨོན་
ལམ་བཏབ། ལྟ་བ་དམན་པ་ཐམས་ཅད་ཀྱིས། མྱ་ངན་སྨྲེ་སྔགས་འདོན་ཀྱིན་མྱ་ངན་
ངུ་འབོད་བདོ། །
དེའི་ཚེ་དེའི་དུས་ན། བཙུན་པ་ཁྱབ་པ་བྱ་ཁྱུང་སུམ་གྲུས་གཅིག་ཏུ་བརྫུས་ནས།
བདུད་ཡུལ་མུན་པའི་གླིང་དུ་འཕུར་ཏེ་སོང་ངོ༌། །བདུད་ཀྱི་འཁོར་ལ་གསུངས་པའི་
མདོ། ལོག་པར་གོལ་བའི་བདུད་འཁོར་ལྷག་མ་རྣམས། ངེས་པའི་དོན་བསྟན་དབང་
པོ་གཏོད་ལ་ཉོན། སེམས་ཅན་ཐམས་ཅད་སྒྱུ་མའི་རང་བཞིན་ཡིན། གཡུང་དྲུང་བོན་
ནི་སྟོང་པ་ཉིད་དུ་བདེན། སྣང་སྲིད་སྟོན་པ་གཤེན་རབ་མི་བོ་ཡང༌། འབྱུང་བ་རྣམ་
བཞིས་བསྐྱེད་པའི་སྐུ་ལུས་གཟུགས་བརྙན་ནི། འདུ་བ་རྣམ་བཞིའི་སྙིང་གིས་བཤིགས་
ནས་ད་ཡང་མྱུར་དུ་འགྲོངས། ཁྱེད་རྣམས་རྟག་ཏུ་རེ་ནས་སྡིག་ཚོགས་སྤྱོད་པ་སྙིང་
རེ་རྗེ། ཁྱེད་ལྟ་བུ་མ་ཡིན་དྲེགས་པ་ཆེ་བ་ང་། དགེ་སྡིག་གཏིང་ནས་རྟོགས་པས་རབ་
623



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཏུ་བྱུང་། ད་ལྟ་དག་པ་དྲང་སྲོང་འདུལ་ཁྲིམས་བཟང་པོ་སྲུང་། ང་བཞིན་ཁྱོད་ཅག་
སྡིག་པ་སྤང་ལ་འདོང་། དེ་ནས་བདུད་ཀྱི་འཁོར་རྣམས་ཀྱིས་མནོས་ཤིང་བསམ་ནས།
བདུད་རྗེའི་བཀའ་གཉན་པ་དང་། སྟོན་པ་མྱ་ངན་ལ་འདའ་བའི་སྒྲ་དེ་སྙན་པ་དང་།
དར་ཅིག་སྡིག་པའི་ལས་སྤུངས་བདུད་ཀྱི་ཡུལ་བོར་ཏེ། བཙུན་པ་ཁྱབ་པའི་འཁོར་
བྱས་གཤེན་གྱི་ཡུལ་དུ་ཕྱིན། གཤེན་རབ་བསྙུངས་ནས་མྱ་ངན་འདའ་བར་མཐོང་། དེ་
ལ་བདུད་ཀྱི་འཁོར་དེ་རྣམས་ནི་ཤིན་ཏུ་ཉོན་མོངས་པའི་ཤས་ཆེ་བའི། རབ་ཏུ་དུག་
ལྔའི་ཆ་རགས་པས། དགེ་བའི་ཕྱོགས་སུ་དད་པ་མ་གཡོས་པར། སྡིག་པའི་ཕྱོགས་སུ་
བསམ་པ་ངན་པ་སྐྱེས་ཏེ། སྣང་སྲིད་ཁ་ལོ་བསྒྱུར་བའི་གཤེན་རབ་འདི་གྲོངས་ནས།
བདུད་རྗེ་ཁྱབ་པ་འཁོར་དང་བཅས་པ་རྣམས། སླར་ལ་ལོག་ནས་སྡིག་པའི་སྤྱོད་པར་
མཐོང་། བདུད་འཁོར་ལྷག་མ་རྣམས་ལ་དབང་ཆེ་བའི། ཨ་ཀ་རུ་རྩེ་སྲོག་གི་ཤན་པ་
ནག་པོ་ཡིས། གཤེན་རབ་སྙུང་བའི་སྔས་སུ་པུས་བཙུགས་ཐལ་སྦྱར་ཏེ། ལ་འུར་མྱ་
ངན་གླིང་ན་འདོས་ཤིག་པར་གསོལ་བ་བཏབ་པའི་མདོ། འཇིག་རྟེན་ཁམས་ན་དབང་
བསྒྱུར་གཤེན་རབ་མི་བོ་ལགས། ལ་འུར་མྱ་ངན་གླིང་ན་མྱུར་དུ་མ་འདའ་ན། དབང་
ཆེན་ལན་ཆགས་བསྙེགས་པ་བདུད་དང་སྲིན་པོའི་དམག །གཤེན་རབ་སྐུ་ལ་བསྡོས་
ཡིན་ཤ་ཁྲག་ཟ་རུ་འོང་། དེའི་གོང་དུ་མ་སླེབ་པ་རུ་མྱ་ངན་འདའ་བར་རུང་། དེ་སྐད་
ཅེས་གསོལ་བ་བཏབ་བོ། །
དེ་ལ་གཤེན་རབ་ཀྱིས་བཀའ་བསྩལ་པ། བདུད་ཁྱེད་ཀྱིས་མྱ་ངན་གླིང་ན་འདོས་
ཤིག་པའི་ལ་འུར་བདག་ལ་གསོལ་བ་མ་བཏབ་ཀྱང་། བདག་ནི་མི་རྟག་སྒྱུ་མའི་ལུས་
བླངས་ཞིག་ནས་ད་ཡང་མྱ་ངན་འདའ། སྣང་སྲིད་ཁ་ལོ་བསྒྱུར་བའི་གཤེན་རབ་
བདག་ཉིད་ཀྱང་། ལུས་དང་སེམས་འབྲལ་སྐུ་འགྱུར་འཆི་བས་ཀྱང་། ལོག་པར་གོལ་
བའི་བདུད་རྣམས་རྟག་ཏུ་རེ་བ་སྙིང་རེ་རྗེ། བདག་ནི་དཀའ་བའི་དགེ་བཅུ་སྤྱད་པས་
624



མདོ་སྡེ།
མདོ་གཟེར་མིག་
བདེ་གནས་ཆེན་པོར་སྐྱེ། ཁྱེད་རྣམས་འཁྲུལ་པས། སྡིག་ཚོགས་བསད་བཅད་མང་པོ་
ཡིས། མི་རྟག་གཡེང་ལས་བྱུང་ནས་གཅོད་སྦྱོང་དམྱལ་བར་སྐྱེ། སྟོན་པའི་བཀའ་དེ་
ལ་བདུད་འཁོར་ལྷག་མ་ཡང་། ཁ་ཅིག་ཡིད་གཉིས་ཟོས་སོ། །དེའི་ཚེ་དེའི་དུས་ན། རྨ་
ལོ་སྐྱིན་གྱི་རལ་ཀ་ཅན་གྱིས་གཤེན་རབ་ལ་གསོལ་པ། འཇིག་རྟེན་སྒྲོན་མ་གཤེན་རབ་
སྟོན་པ་ལགས། བོན་ཐམས་ཅད་མི་རྟག་པའི་ཕྱིར། གཤེན་རབ་ཀྱང་མི་རྟག་པའི་
ཚུལ་སྟོན་པ་ལགས་སམ། སེམས་ཅན་ཐམས་ཅད་སྒྱུ་མའི་རང་བཞིན་ལགས་པས།
སྟོན་པ་ཡང་འཇིག་པའི་ཚུལ་སྟོན་པ་ལགས་སམ། སྟོན་པ་མྱ་ངན་ལས་འདས་ནས་
འཇིག་རྟེན་དུ་སྐུ་མི་རྟག་ན། རི་རབ་ལྷུན་པོ་ཡང་རྩེ་ནས་ཉིལ་ཏེ་མཆིའོ། །རྒྱ་མཚོ་
མཆིང་རྣམས་ཀྱང་གཏིང་ནས་འཁྲུག་སྟེ་མཆིའོ། །རྩི་ཤིང་ནགས་ཚལ་ཡང་གཏན་དུ་
སྐམ་ཏེ་མཆིའོ། །ཉི་ཟླའི་སྒྲོན་མ་ཡང་ཡུན་དུ་ནུབ་སྟེ་མཆིའོ། །སྟོན་པ་ཡང་མྱ་ངན་ལ་
མི་འདའ་བར་འགྲོ་བ་འདུལ་བར་བཞུགས་ཞེས་གསོལ་བ་བཏབ་བོ། །
དེ་ལ་སྟོན་པས་བཀའ་བསྩལ་པ། རྨ་ལོ་ལ་སོགས་ཉན་པའི་འཁོར་རྣམས་ཀུན།
དུས་གསུམ་སྟོན་པ་ཉིད་ཀྱིས་འགྲོ་བ་འདུལ། ཚེ་ལོ་བརྒྱ་ཐུབ་དུས་སུ་བདག་ཉིད་སྟོན་
པར་འོང་། སྐུ་གསུང་ཐུགས་ཀྱི་རིམ་པས་འགྲོ་བ་འདུལ་ཕྱིར་བསྟན། སུམ་ཅུ་སྐུའི་
ཚད་རྫོགས་མྱ་ངན་འདས་པའི་དུས། འདས་པའི་རྟིང་ལ་བོན་ཀྱང་མི་ནུབ་ཀྱི། གསུང་
རབ་འབྲུ་རྟོགས་གསུང་གི་འདུལ་ཐུལ་གྱིན། མན་ངག་སྒོམ་པ་སེམས་ཉིད་མཐིལ་དུ་
ཕོབས། འདའ་ཁའི་ཞལ་ཆེམས་ཁྱེད་ལ་ཚིགས་སུ་བཅད་ལ་བཞག །ཁྱུང་ཆེན་གཤོག་
རྒྱང་ནམ་མཁའི་ཀློང་དུ་འཕུར། ཕྱོགས་བཞི་མཚམས་བརྒྱད་སྟེང་འོག་ཉམ་མི་ང་།
གང་ལྟར་འཕུར་ཀྱང་གཤོག་དྲུག་བརྐྱང་བར་བདེ། དེ་དང་འདྲ་བའི་སྐལ་ལྡན་དད་
ཆེ་ཡིས། གཡུང་དྲུང་བོན་གྱི་སྒོ་མོ་མང་པོ་ལ། གང་ལྟར་དགོངས་ཀྱང་དོན་དམ་
རྟོགས་པར་བདེ། སེང་གེ་རྩལ་རྫོགས་གངས་རིའི་ཁ་ནས་མཆོང་། ངམ་གྲོག་ཤ་ཤོ་
625



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
གྱེན་ཐུར་ཉམ་མི་ང་། གང་ལྟར་གཟས་ཀྱང་རྩལ་གསུམ་དབྱུང་བར་བདེ། དེ་དང་
འདྲ་བའི་མི་མཆོག་སྐྱེས་བུ་ཡིས། གཡུང་དྲུང་བོན་ལ་ཤེས་པའི་རྩལ་རྫོགས་ནས།
གང་ནས་བརྟགས་ཀྱང་དོན་ལ་བཞག་པར་བདེ། བྱིའུ་ཆུང་ལྕོག་གས་སྐད་སྨྲ་འབུམ་
དུ་འགྱུར། ཅི་སྐད་སྨྲས་ཀྱང་ལྕེ་ལ་ཐེ་ཐོགས་མེད། སྒྲ་ཡི་བྱེ་བྲག་ཀུན་ལ་ཉམ་ང་ཐེ་
ཚོམ་མེད། དེ་དང་འདྲ་བར་སྦྱང་བའི་འཕྲོ་ཅན་གྱིས། སྒོ་བཞི་མཛོད་དང་ལྔ་ཡི་བོན་
སྡེ་ལ། གང་ནས་བཤད་ཀྱང་རྒྱུ་འབྲས་བསྟན་པར་བདེ། རིན་ཆེན་གསེར་གྱི་ཆག་
ཤིང་འབྱོང་བའི་འདམ་ལ་བཙུགས། ཡ་ཡོ་འཐེན་ཐོགས་བཏོན་ཅིང་ཉམ་མི་ང་། གང་
ལྟར་བསྐོར་བའི་ས་སྟབས་བཅད་པས་བདེ། དེ་དང་འདྲ་བར་དད་ལྡན་སྐྱེས་བུ་ཡིས།
བཀའ་རྒྱུད་བོན་གྱི་འབུམ་སྡེ་གླེགས་བམ་ལ། གང་ནས་བཞུགས་ཀྱང་མན་ངག་
བཙལ་བས་རྙེད། དེ་ལ་བོན་སྒོ་བཞི་མཛོད་ལྔའི་སློབ་བུ་མང་པོ་ཡིས། ལྟང་ཕུལ་ནས་
ཞལ་ཆེམས་མནོས་པའི་མདོ། སྟོན་པ་ལགས། དཔོན་གསས་མན་ངག་ལུང་གི་བོན་
སྤྱོད་ལ། ལྟ་བ་སྣང་སྟོང་གཉིས་སུ་གོལ་སྐྱོན་མཆིས། ཆབ་ནག་སྲིད་པ་རྒྱུད་ཀྱི་བོན་
སྤྱོད་ལ། ལྟ་བ་སྤོང་ལེན་གཉིས་སུ་གོལ་སྐྱོན་མཆིས། ཆབ་དཀར་དྲག་པོ་སྔགས་ཀྱི་
བོན་སྤྱོད་ལ། ལྟ་བ་སྐྱེ་འགག་གཉིས་སུ་གོལ་སྐྱོན་མཆིས། འཕན་ཡུལ་རྒྱས་པ་འབུམ་
གྱི་བོན་སྤྱོད་ལ། ལྟ་བ་ཡོད་མེད་གཉིས་སུ་གོལ་སྐྱོན་མཆིས། མཐོ་ཐོག་སྤྱི་རྒྱུག་
མཛོད་ཀྱི་བོན་སྤྱོད་པ། ལྟ་བ་རྟག་ཆད་གཉིས་སུ་གོལ་སྐྱོན་མཆིས། འདི་རྣམས་མི་
གོལ་དོན་ལ་ངེས་པ་ཡི། ཞལ་ཆེམས་སྟོན་པས་འཁོར་ལ་བཞག་པར་ཞུ། དེ་སྐད་
ཅེས་གསོལ་ཏོ། །དེ་ལ་སྟོན་པས་བཀའ་བསྩལ་པ། དཔོན་གསས་གོལ་ས་དགག་པའི་
ཕྱིར། སྣང་སྟོང་གཉིས་ལ་བཀའ་བསྩལ་པ། སྣང་ན་སྣང་དུ་རུང་སྟེ་མཚན་དང་དཔེ་
བྱད་ལྡན། སྟོང་ན་སྟོང་དུ་རུང་སྟེ་གཟུང་འཛིན་ཡུལ་ལས་འདས། སྣང་སྟོང་གཉིས་
ཀའི་དོན་རྟོགས་དབུ་མའི་ལམ་དུ་བདེ་བའོ། །ཆབ་ནག་གོལ་ས་དགག་པའི་ཕྱིར།
626



མདོ་སྡེ།
མདོ་གཟེར་མིག་
སྤོང་ལེན་གཉིས་ལ་བཀའ་བསྩལ་པ། སྤོང་ན་སྤོང་དུ་རུང་སྟེ་དུག་ལྔའི་ས་བོན་
བརླགས། ལེན་ན་ལེན་དུ་རུང་སྟེ་ཡེ་ཤེས་ལྔ་དང་ལྡན། སྤོང་ལེན་གཉིས་ཀའི་དོན་
བསྟན་དབུ་མའི་ལམ་དུ་བདེ་བའོ། །ཆབ་དཀར་གོལ་ས་དགག་པའི་ཕྱིར། སྐྱེ་འགག་
གཉིས་ལ་བཀའ་བསྩལ་པ། སྐྱེ་ན་སྐྱེ་རུ་རུང་སྟེ་འབྱུང་བའི་རྒྱུ་ལས་སྐྱེས། འགག་ན་
འགག་ཏུ་རུང་སྟེ་བསྐལ་པའི་རྐྱེན་གྱིས་འགག །སྐྱེ་འགག་གཉིས་ཀའི་དོན་བསྟན་དབུ་
མའི་ལམ་དུ་བདེ་བའོ། །འཕན་ཡུལ་གོལ་ས་དགག་པའི་ཕྱིར། ཡོད་མེད་གཉིས་ལ་
བཀའ་བསྩལ་ཏེ། ཡོད་ན་ཡོད་དུ་རུང་སྟེ་མཚན་མ་དངོས་པོར་སྣང་། མེད་ན་མེད་
དུ་རུང་སྟེ་སྟོང་པའི་རང་བཞིན་ཡིན། ཡོད་མེད་གཉིས་ཀའི་དོན་བསྟན་དབུ་མའི་
ལམ་དུ་བདེ་བའོ། །མཛོད་ཀྱི་གོལ་ས་དགག་པའི་ཕྱིར། རྟག་ཆད་གཉིས་ལ་བཀའ་
བསྩལ་པ། རྟག་ན་རྟག་ཏུ་རུང་སྟེ་སེམས་ཉིད་ཀློང་ནས་རྟག །ཆད་ན་ཆད་དུ་རུང་
སྟེ་སེམས་ཅན་འགྱུར་ལྡོག་ཆེ། རྟག་ཆད་གཉིས་ཀའི་དོན་བསྟན་དབུ་མའི་ལམ་དུ་
བདེ་བའོ། །སྟོན་པའི་ཐུགས་ཀྱི་དཀྱིལ་ནས་བདེན་པའི་དོན་ཕྱུང་ནས། འདུས་པའི་
འཁོར་ལ་དེ་ལྟར་ཞལ་ཆེམས་བཞག །དེ་ནས་འཇིག་རྟེན་སྒྲོན་མ་སྟོན་པ་གཤེན་རབ་
ཀྱང་། མི་རྟག་རྟག་ཏུ་རེ་བ་སུན་དབྱུང་ཕྱིར། སྙིང་ཡང་ཕྱིར་ཐུ་ལུས་ཀྱང་བཞེངས་མ་
སྐྱོད། དེར་འདུས་པའི་འཁོར་རྣམས་ཀུན་ཀ་མྱ་ངན་བདོ། །དག་པ་དྲང་སྲོང་གི་སྡེ་
སྐར་མ་ལ་དགའ་བ་རྣམས་ཀྱིས་གཟའ་སྐར་ལ་བལྟས། ཡིད་ཀྱི་ཁྱེའུ་ཆུང་གིས་དབུ་
ནས་བཏེགས་ནས། ལྷ་གཤེན་གྱི་མཚན་ནས་བརྗོད། གཏོ་བུ་འབུམ་སངས་ཀྱིས་
ཐུགས་ཀའི་དྲོད་མྱོང་གིན། བདེར་གཤེགས་བསྐྱེད་པའི་སྙིང་པོ་རིམ་པར་བཟླས། རྨ་
ལོ་གཡུ་ལོ་གཉིས་ཀྱི་ཞབས་གཡས་གཡོན་ལ་འཇུས་ནས། དྲོད་མྱོང་གིན་ངན་སོང་
དོང་སྤྲུགས་ཀྱི་སྙིང་པོ་བཟླས། དཔྱད་བུ་ཁྲི་ཤེས་ཀྱིས་ཕྱག་གཡས་གཡོན་ནས། རྣམ་
པར་ཤེས་པ་རྒྱུ་ནུས་མི་ནུས་ཀྱི་རྩ་ལ་བལྟས། དེ་ལ་སྟོན་པ་གཤེན་རབ་ཀྱིས་སྐུ་
627



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཞེངས་མི་བསྐྱོད་ཀྱང་། འདུས་པའི་འཁོར་རྣམས་མྱ་ངན་བྱེད་ཅིང་སྨྲེ་སྔགས་འདོན།
བྲང་ལག་འཐབ་ཀྱིན་ངུ་སྒྲ་འབྱིན་པ་ལ། འདའ་ཀ་ཤི་བྲོད་ཀྱི་ཞལ་ཆེམས་བཀའ་
བསྩལ་ཏེ། འཁོར་བའི་སེམས་ཅན་ཉོན་མོངས་སྙིང་རེ་རྗེ། ངེས་པའི་དོན་དམ་མ་
རྟོགས་ད་རུང་བྱིས་པའི་བློ་དང་འདྲ། ཁམས་གསུམ་སེམས་ཅན་སྐྱེ་དང་འཆི་ལ་རྟག །
དེ་ལ་མྱ་ངན་ངུ་འབོད་བྱས་པས་ཅི་ལ་ཕན། རང་རེ་ཕུང་པོ་འཇིག་ན་སེམས་ལ་ཉོན་
རེ་མོངས། བདག་ལ་མི་ཕན་ངུ་འབོད་སྨྲེ་ངག་ཆོད། སེམས་ཅན་མ་རིག་ཞེན་ཆགས་
སྤྱད་པ་ཀུན། འཆི་ཁར་འཇིག་ལ་འདའ་ཁར་འཚེར་བ་ལ། གཤེན་རབ་བདག་ནི་འཆི་
བའི་ཁར་ནི་རབ་ཏུ་ཡང་བྲོད་དོ། །འདའ་བའི་དུས་འདིར་ཤིན་ཏུ་ཡང་དགའོ། །
བདག་ནི་དཔེར་ན་སེང་གེའི་བུ་དང་འདྲ་སྟེ། མ་ཡི་ལྟོ་ལ་རྩལ་གསུམ་རྫོགས་ཀྱང་། མ་
ཡི་ཕྲུ་མ་རལ་གྱི་བར་དུ་རྩལ་དབྱུང་བའི་ས་མེད་ལ། བདག་བྱ་ཁྱུང་གི་བུ་དང་འདྲ་སྟེ།
སྒོ་ངའི་ནང་དུ་གཤོག་དྲུག་རྒྱས་ཀྱང་། སྒོ་ངའི་ཤུན་པ་མ་བརྡོལ་གྱི་བར་དུ་རྩལ་
དབྱུང་བའི་ས་མེད་ལ། དཔེ་དེ་དང་འདྲ་བས་ན། བདག་གི་སེམས་འདི་གཤེན་རབ་
ཐམས་ཅད་ཀྱི་རབ་ཡིན་པས། སངས་རྒྱས་ཀྱི་རྒྱུ་ཡིན་ཡང་། གཟུགས་ཀྱི་ཕུང་པོ་འདི་
མ་ཞིག་གི་བར་དུ། སངས་རྒྱས་པའི་ཐབས་མེད་པས་ཀྱང་། ད་ཡང་ཕུང་པོ་གཟུགས་
དང་སེམས་སུ་འབྲལ་འབྲལ་འདྲ་བས་ཀྱང་འཆི་བར་བོད་པ་འདའ་ཁར་དགའ་བ་
ཡིན་ནོ། །སྐྱེ་འཆི་བརྩལ་གྱིན་ལྟུང་ནས་སུ། སྡུག་བསྔལ་བསམ་འདས་ཉམས་སུ་མྱོང་
པ་ཡང་། ཀུན་གཞིའི་བག་ཆགས་ངན་པ་མ་སྤངས་པ་ཡིན་པས། བདག་གིས་དགེ་
བཅུ་ཚད་མར་སྤྱད་ཀྱིན། བག་ཆགས་ངན་པ་སྤངས་པས་སྤོངས། ཡོན་ཏན་དེའི་བླ་
ན་མེད་པའི་གོ་འཕང་ཐོབ་པས་ཀྱང་། བདག་ནི་འཆི་ཁར་བྲོད་ལ་འདའ་ཁར་དགའ་
བ་ཡིན། གཤེན་རབ་བདག་ནི་སྐྱེ་བ་མི་ཡི་ལུས་བླངས་ནས་ཀྱང་། ཚེ་གཅིག་རབས་
བརྒྱད་དགེ་བ་མཐའ་རུ་བྱུང༌། ཚེ་རབས་ཀྱི་ཐ་མ་ལུས་སེམས་འབྲལ་ཀའི་སྐད་ཅིག་
628



མདོ་སྡེ།
མདོ་གཟེར་མིག་
མ་འདི་ཡིན། འདི་ལ་བདག་གི་སེམས་བསྐྱེད་མི་དགོས་ཡེ་ཤེས་རྩལ་དང་ལྡན། ཕྱི་
རབས་སེམས་ཅན་རྣམས་ལ་དཔེ་བསྟན་ཕྱིར་དུ། རང་སེམས་རང་གིས་བསྐྱེད། ཤི་
བའི་དབང་པོ་གསལ་བ་སྨོན་ལམ་བཟང་པོའི་སྟོབས། དང་ལ་ཕྱག་རྒྱ་བསྐྱེད་པ་
མཉམ་པའི་ཕྱག་རྒྱ་ཐུགས་ཁར་བསྣོལ། སྙིང་པོས་བསྐྱེད་པ་རྣམ་གསུམ་རིམ་པར་
བཟླས། རྫས་ཀྱིས་བསྐྱེད་པ་གསལ་བའི་མར་མེ་བལྟམས། ཚིག་བཤད་ཀྱིས་བསྐྱེད་པ།
ཆགས་པ་མེད་ན་འཁོར་བ་མེད། འཁོར་བ་མེད་ན་ལྟུང་བ་མེད། མ་ཆགས་པ་ནི་
བོན་གྱི་མཆོག །སེམས་ཉིད་ཀློང་དུ་དེ་ཡི་བདེ། ཏིང་ངེ་འཛིན་གྱིས་བསྐྱེད་པ། ཕྱི་
སྣོད་སྟོང་སྟེ་འབྱུང་བ་རྣམ་བཞི་ཡི་རྡུལ་ཕྲ་རབ་ཙམ་དུ་བཟུང་། ནང་བཅུད་སྟོངས་
ཏེ་རིགས་དྲུག་སེམས་ཅན་ལ། མ་ཆགས་མ་ཡེངས་གསལ་ལ་རྟོག་པ་མེད་པར་
བཟུང༌། དོན་ཆེད་དེ་ཡི་འཁོར་བའི་གནས་ལྔ་བཅད། བླ་མེད་དོན་ལ་རང་བཞིན་
ལྷུན་གྱིས་རྫོགས། དེ་ནས་འཁོར་ལ་ཡོངས་སུ་ཁྱབ་པར་ཚིགས་སུ་བཅད་དེ་གསུངས་
པ། བདག་ནི་སྤྲོས་པ་མེད་པར་མུ་ལ་མཉམ། ཕན་གནོད་གཉིས་ཀྱི་མཐའ་ལས་
འདས། འཁོར་དུ་གཏོགས་པའི་སྡེ་བརྒྱད་པོ། མཐའ་ཡས་སེམས་ཅན་ཉོན་མོངས་ལ།
དད་པའི་སྟོབས་ཀྱིས་ཕན་པར་གྱིས། བདག་ལ་ཕན་པ་དེ་ཉིད་དོ། །བདག་ནི་ཕྱོགས་
དང་རིས་མེད་མཉམ། བསད་གསོ་གཉིས་ཀྱི་ཡུལ་ལས་འདས། འཁོར་དུ་གཏོགས་
པའི་སྡེ་བརྒྱད་པོ། མཐའ་ཡས་སེམས་ཅན་ཉོན་མོངས་ལ། གསོ་བའི་ཡེ་ཤེས་རྩི་
རྣམས་ཐོངས། བདག་ལ་གསོ་བསྐྱེད་དེ་ཉིད་དོ། །བདག་ནི་སྒྲིབ་པ་མུན་དང་བྲལ།
གསལ་དང་སྒྲིབ་པའི་ཡུལ་ལས་འདས། འཁོར་དུ་གཏོགས་པའི་སྡེ་བརྒྱད་པོ། མཐའ་
ཡས་སེམས་ཅན་ཉོན་མོངས་ལ། ཤེས་རབ་རྩལ་གྱིས་མུན་སྒྲིབ་སེལ། གསལ་བ་
ཐབས་ཀྱིས་ཕན་པར་གྱིས། བདག་ལ་གསལ་བཏབ་དེ་ཉིད་དོ། །བདག་ནི་མི་ཆགས་
ཤུགས་དང་ལྡན། འཕྲེང་ཐོགས་འཁོར་བའི་རྗེས་ནས་མེད། འཁོར་དུ་གཏོགས་པའི་
629



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྡེ་བརྒྱད་པོ། མཐའ་ཡས་སེམས་ཅན་ཉོན་མོངས་ལ། སྙིང་རྗེ་འཕྲེང་བའི་སེམས་ཀྱིས་
སྐྱོངས། བདག་ལ་བརྩེ་གདུང་དེ་ཉིད་དོ། །སྟོན་པའི་ཕྱོགས་མེད་བདུད་རྩིའི་གདམས་
ངག་དེ། འཁོར་རྣམས་ཐམས་ཅད་གདུང་བའི་མྱ་ངན་སངས། ནག་པོ་བདུད་ཀྱི་སྡེ་
རིགས་འཚོགས་ནས་ལྟ་བ་ཡང་། ཀུན་ཀ་སེམས་ལ་རྟོག་པ་བར་དེར་སྐྱེས། ཤན་པ་
ནག་པོའི་སྡེ་ཡིས་ཚིག་སྨྲས་པ། རྫུ་འཕྲུལ་བསམ་མེད་རྩལ་ལྡན་སྐྱེས་མཆོག་ཀྱང་།
དར་ཅིག་བསྡད་དབང་མེད་པར་སྐྱེ་འཆི་རྩོལ་ཚོད་ཀྱིས། སེམས་ཅན་ཐམས་ཅད་སྒྱུ་
མ་ཡིན་པར་ངེས། མ་རིག་མུན་པ་འཐིབ་པའི་བདུད་འཁོར་ཀུན། ལས་སུ་བསད་
བཅད་བྱེད་ཀྱིན་ཟས་སུ་ཤ་ཁྲག་ཟ། མི་རྟག་འདུ་བྱེད་ལས་ཀྱི་ལུས་སེམས་ཡུད་ལ་
བྲལ། བྲལ་ནས་སེམས་ཉིད་ངན་སོང་འཕྲང་རྡོར་སྐྱེ། ཆགས་སྡང་ལས་འདི་སྤངས་
ནས་དམ་པའི་དོན་ལ་བསྙེན། དེ་སྐད་ཅེས་སྨྲས་ནས། མེ་ཏོག་པདྨ་རེ་རེ་ལག་ཏུ་
ཐོགས་ནས། ཁྲི་སྨོན་རྒྱལ་བཞད་ཕོག་གསུམ་བསྐོར། དད་པས་སྟོབས་ཀྱིས་དག་པའི་
མཆོད་པ་ཕུལ། གླིང་དང་ཁོར་ཡུག་ཀུན་དུ་ཡང་། མེ་ཏོག་ཆར་པ་བབས། དེ་ལྟར་
མུན་འཐིབ་སྲོད་ནས་ནག་པོ་བདུད་ཚོགས་བཏུལ། ཐོ་རེངས་སྐར་ཆེན་མདུང་རྩེར་སྐྱ་
རེངས་འོད་གསལ་ནས། སྟོན་པ་མི་རྟག་རབ་ཀྱི་ཐ་མ་ལུས་སེམས་འབྲལ་བྱེད་བྱུང་།
བེམ་པོ་ལུས་ལ་འབྱུང་བ་བཞི་འདུས་པ། འཕེན་བྱེད་ལས་ཀྱིས་ཕྲལ་ནས་སོ་སོར་
འཕེན། ཆགས་པ་ཅི་བཞིན་འཇིག་པ་རིམ་པར་འགྲོ། གཡོ་བའི་རླུང་བསྐྱོད་ན་བུན་
ཡལ་བ་ཡིས། འདེགས་པ་མ་ནུས་ཡུར་བ་ཆུ་ཆད་འདྲ། འདའ་ཁ་ཡང་དག་གི་བར་
དེར་མཉམ་པའི་ཕྱག་རྒྱ་བཀྲོལ་ནས། དམ་པའི་སྨོན་ལམ་བཏབ། འདེགས་པའི་རླུང་
དང་བྲལ་བས་ཡངས་པའི་སྟོབས་རེ་ཞན། དཔེར་ན་གསེར་རྡོས་བལ་འདབ་མནན་
ནས་ས་ལ་བྱིང་པ་འདྲ། འདའ་ཁར་ཁམས་གསུམ་སེམས་ཅན་རྣམས་ལ་སྨོན་ལམ་
ཡོངས་སུ་བཏབ། ང་ནི་འཁོར་བ་ཡོངས་སུ་མྱ་ངན་འདའ། འཁོར་བ་མྱ་ངན་འདའ་
630



མདོ་སྡེ།
མདོ་གཟེར་མིག
པལ་
འོག་ཏུ། བར་གྱི་བསྐལ་པ་གཅིག་ལོན་དུས། ཐུགས་རྗེ་ཅན་གྱི་སྟོན་པ་འབྱོན། སྟོན་
པ་དེ་འབྱོན་པའི་དུས་སུ། ཁམས་གསུམ་སེམས་ཅན་ཐམས་ཅད་ཉོན་མོངས་ཁྱེད་
རྣམས་ཀྱང༌། སྡུག་བསྔལ་ལ་བདེ་གནས་རྙེད་པར་གྱུར་ཅིག །འཁོར་བ་ལ་ཐར་པ་
ཐོབ་པར་གྱུར་ཅིག །འཇིག་རྟེན་གྱི་ཁམས་གསུམ་འདི་ན་ཡང་། ལེགས་བསྐྱེད་ཉེས་
འདུས་སེམས་ཅན་གྲངས་མང་ཡང་། རྒྱལ་རིགས་དུང་དཀར་གསལ་ལྡན་འོད་དཔག་
དང་། ཕྲུ་བཙུན་དམུ་ཟེར་ཐང་མོ་གསལ་ཐང་གཉིས། ཀུན་གཞིའི་དཀྱིལ་ནས་ཉོན་
མོངས་ཆ་ཟད་པས། གཞན་དག་གནས་ནས་འཕོས་ནས། དཀར་ནག་བཀྲ་གསལ་
གནས་སུ་རྫོགས་བྱེད་ལས་ཀྱིས་སྐྱེ། བདག་གི་བསྟན་པ་བཞག་པའི་གནས་ཡིན་པས།
སྐུ་འགྱུར་མྱ་ངན་འདས་ཀྱང་གསུང་མ་འདས་པའི་རྟགས། དུང་ཤོག་དཀར་ལ་གཡུ་
རིས་སྔོན་པོས་བྲིས་པ་ཀུན། ཡི་གེའི་འབྲུ་རྟོགས་དགེ་སྤེལ་སྡིག་རྣམས་སྤངས། དེ་
སྐད་ཅེས་བཀའ་བསྩལ་ནས། ཆ་བཞི་ཆ་གཅིག་རླུང་ཕྲ་སྣ་ཁུང་གཡས་པར་བྱུང་། ཕྱི་
ཡི་ཡུལ་འགག་ནང་གི་དབང་པོ་ཞ། སེམས་ཉིད་ཙི་ཏ་སྙིང་གི་དཀྱིལ་དུ་འདུས། འདུ་
བ་རྣམ་བཞི་ནད་ཀྱི་འཁོར་ལོས་ཕྱིར་ལ་འཕང་། འབྱུང་བ་མེ་ཕོ་དྲོད་དང་འགྲོགས་
ནས་ཡལ། སྤྱི་བོའི་གཙུག་ཏུ་སྤྲིན་ཚོགས་བཞིན་དུ་བུད། སྐད་ཅིག་མ་ཡི་བར་དེར་
ཡུན་ལ་ནི། དྲོད་ཡལ་ཆུ་བསྐམས་རྩ་རྣམས་དར་མ་ནུས་པར་འཁྱགས། ས་ནི་གཅིག་
པ་གཉིས་འགྱུར་སྐད་ཅིག་བདུན་ཕྲག་བདུན་འགྱུར་འབུམ། རུས་པ་འབྱུང་རྫོགས་
བསྐལ་པའི་མཐའ་ལ་འཇིག །ཚངས་པ་གཙུག་ཕུད་འཁོར་རྣམས་འདུས་ནས་ཁྲུས་
དང་གཙང་སྦྲ་བྱས། དག་པ་དྲང་སྲོང་འཁོར་རྣམས་འདུས་ནས་རྒྱན་དང་ཆ་ལུགས་
སྦྱར། ཚངས་པ་དགེ་བསྙེན་འཁོར་རྣམས་འདུས་ནས་རྐྱེན་གྱི་ཡས་སྟགས་བསྡུས།
ཕལ་ཆེར་དགེ་བསྙེན་ལ་གནས་པ་རྣམས་ཀྱིས་འབྲུ་དང་མེ་ཏོག་བཏུས།
དེ་ཡི་དུས་དེ་ཡི་ཚེ་ན། མི་འགྱུར་གཙུག་འགྱུར་སེམས་ཉིད་དག་པས་ཚངས། རྩེ་
631



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
མོ་བྱུང་རྒྱལ་སྣང་སྲིད་མཁའ་ལ་ཕུད། ཚངས་པ་གཙུག་ཕུད་ཉིད་ཀྱང་སྟོན་པའི་སྐུ་
ལ་ངེས། སྲོད་ལ་ཁྲི་སྨོན་རྒྱལ་བཞད་གནས་སུ་བདུད་དམག་དུང་ཕྱུར་བཏུལ། ཐོ་
རེངས་སྐྱ་རེངས་རྩེ་ལ་དྲོད་ཡལ་སྤྲིན་གཏིབས་སངས་ཏེ་སྟོན་པ་མྱ་ངན་འདས། ནམ་
ལང་ཉི་ཤར་འོད་ལ་ཡི་གེ་ཨ་དཀར་གཅིག །ཉི་མའི་ཟེར་བཞིན་སྟོང་གསུམ་ཡོངས་ལ་
རྒྱས། འཁོར་དང་སེམས་ཅན་ཀུན་ཀྱང་སྤྲོ་བ་སྐྱེས། དུས་དེར་འཇིག་རྟེན་གྱི་ཁམས་
ཀྱང་ཤིན་ཏུ་གཡོ་ཞིང་འགུལ། ཉི་ཟླ་སྒྲོན་མ་ཀུན་ཀྱང་མདངས་དང་ཁ་དོག་ཡལ། །
༧ དེ་ཡི་ཚེ་དེའི་དུས་ན། བྲག་སེང་གེ་བརྒྱད་བསྣོལ་གྱི་ཕུག་ཏུ། གཤེན་རབ་སྐུ་
འཁོར་རྒྱ་ཆེ་གྲངས་མང་ཡང་། དམ་པའི་མཆོག་ཏུ་གྱུར་པ་འ་ཞ་གསང་བ་མདོ་སྡུད་
ཀྱང་། གསང་སྒོམ་མཐིལ་དུ་འབེབས་པ་མ་ཕེབས་ཡེད་ཡེད་སྔངས། ཏིང་ངེ་འཛིན་
གྱི་ཏུར་ཀྱང་རྨིས་ལྟས་ལ། ཡི་གེ་ཨ་དཀར་ནམ་མཁའི་ཁམས་སུ་ཡལ། ཡིག་ཕྲན་སོ་
སོའི་ཀུན་ནས་གསལ་བ་སྙམ། ཡེ་འཕང་སེམས་ཟོས་སྒོ་རུ་བྱུང་ནས་བལྟས། ལྟས་
དང་མཐུན་པར་ཕྱི་ཡི་ཡུལ་ཀྱང་མཚུངས། ཉི་ཟླ་སྒྲོན་མ་ཀུན་ཀྱང་མདངས་དང་ཁ་
དོག་ཡལ། ཆུ་བོ་ཆེན་པོའི་ཀློང་ཡང་འབབ་མ་ནུས་པར་སྣང་། སྨན་དང་འབྲུ་དང་
མེ་ཏོག་འོད་ཡལ་བསྐམས་ནས་སྣང་། བྱོལ་སོང་དུད་འགྲོ་རྣམས་ཀྱང་དུད་མོས་
ཀུན་ནས་འདེབས། དེ་ལ་འ་ཞ་གསང་བ་ཤིན་ཏུ་རྟོག་པ་སྐྱེས། འཇིག་རྟེན་ཁམས་
ཀྱི་སྒྲོན་མ་ནུབ་པར་ངེས། སེང་གེ་རྒྱབ་བསྣོལ་གནས་ནས་ཕྱུང་ནས་གཤེན་རབ་ཚོལ་
དུ་གཤེགས། འོལ་མོ་ལུང་རིང་གནས་སུ་བཙལ་ཀྱང་སྟོན་པ་མ་རྙེད་དོ། །བར་པོ་སོ་
བརྒྱད་མཁར་དུ་བྱོན་ཀྱང་སྟོན་པ་མ་རྙེད་དོ། །ཤམ་པོ་ལྷ་རྩེའི་གནས་སུ་བྱོན་ཀྱང་
སྟོན་པ་མ་རྙེད་དོ། །གཡུང་དྲུང་དགུ་བརྩེགས་རི་ལ་འགྲིམས་ཀྱང་སྟོན་པ་མ་རྙེད་
དོ། །གཞའ་ཚོན་འོད་འབར་ནགས་ལ་བྱོན་ཀྱང་སྟོན་པ་མ་རྙེད་དོ། །འ་ཞ་ཤིན་ཏུ་
རྨོངས་ནས་མྱ་ངན་ངུ་འབོད་བཏབ། ཏིང་ངེ་འཛིན་གྱི་རྨི་ལྟས་ངན་ཚོད་དང་། ཉི་
632



མདོ་སྡེ། །
མདོ་གཟེར་མིག
ཟླའི་སྒྲོན་མ་ནུབ་ཚོད་དང་། རྩྭ་དང་མེ་ཏོག་བསྐམས་ཚོད་ཀྱིས། སྟོན་པའི་སྒྲོན་མ་མྱ་
ངན་འདའ་བར་ངེས། འཇིག་རྟེན་སེམས་ཅན་ཐར་པ་གང་གིས་འདྲེན། འཇིག་རྟེན་
སྟོངས་སོ་ཀྱི་ཧུད་སྙིང་རེ་ན། ཟེར་ནས་འཐོམ་གྱིན་འཚོལ་ལོ། །
དེ་ཡི་ཚེ་དེ་ཡི་དུས་ན། སྟོན་པ་མི་རྟག་མྱ་ངན་གླིང་ན་འདའ། གྲོངས་པའི་སྤུར་
ལ་བཀུར་སྟི་སྤྱི་གཙུག་བྱ། འཁོར་རྣམས་ཐམས་ཅད་སོ་སོར་ཁ་མ་དུམ། བར་དེར་
གཏོ་བུ་འབུམ་སངས་ཀྱིས་གསུངས་པའི་མདོ། གཤེན་རབ་འཁོར་ལ་རྒྱ་ཆེ་གྲངས་
མང་ཡང་། ཐུགས་དང་འདྲ་བའི་འ་ཞ་གསང་བ་མདོ་སྡུད་ལགས། འཁོར་གྱི་ནང་
ནས་བཙུན་པ་ཁྱབ་པ་རྟུལ་ཞུགས་ཆེ། འ་ཞ་གསང་བ་མདོ་སྡུད་གསང་སྒོམ་མཐིལ་
དུ་འབེབ། སེང་གེ་རྒྱབ་བསྣོལ་བྲག་ནས་སྤྱན་དྲངས་ཁྲིད་ལ་ཤོག །དེ་སྐད་ཅེས་གཏོ་
བུས་སྨྲས་པས། རྟུལ་ཞུགས་ཆེ་བའི་བཙུན་པ་ཁྱབ་པ་ཡང་། རྫུ་འཕྲུལ་ཤུགས་ཀྱིས་
འ་ཞ་འཚོལ་དུ་གཤེགས། འ་ཞ་ནགས་ཚལ་འགྲིམས་ཤིང་གཤེན་རབ་འཚོལ་པ་དང་།
བཙུན་པ་ཁྱབ་པས་འ་ཞ་འཚོལ་བ་གཉིས། ནགས་ཚལ་གླིང་ལ་ལམ་དུ་ཏུག་གིས་
འཕྲད། ཁྱབ་པས་འ་ཞའི་སྙན་དུ་ཞུས་པའི་མདོ། གཤེན་རབ་སྐུ་འཁོར་དམ་པ་ལགས།
སེང་གེ་རྒྱབ་བསྣོལ་བྲག་སྐས་ལ། གསང་སྒོམ་མཐིལ་དུ་མི་འབེབ་པར། ནགས་ཚལ་
གསེབ་ན་ཅི་ལ་འཁྱམས། འ་ཞས་ཕྱིར་ལ་ལན་གསོལ་པ། གཤེན་རབ་འཁོར་ལ་རྒྱ་ཆེ་
གྲངས་མང་ཡང༌། ཐུགས་དང་འདྲ་བ་མདོ་སྡུད་བདག་ཉིད་ཡིན། བྲག་ཕུག་སེང་
གེ་རྒྱབ་བསྣོལ་ན། གསང་སྒོམ་མཐིལ་དུ་འབེབ་པ་ལ། ཏིང་ངེ་འཛིན་གྱི་པྲ་ལྟས་ངན།
ཡེ་གེ་ཨ་དཀར་ནུབ་པ་རྨིས། མཉམ་པའི་ཕྱག་རྒྱ་བཀྲོལ་ནས་གནས་ཀྱི་སྒོར་བལྟས་
པས། ཉི་ཟླའི་འོད་ཀྱང་ཤོར་ལ་མེ་ཏོག་མདངས་ཀྱང་བསྐམས། ཆུ་བོ་ཆེན་པོ་རྣམས་
ཀྱང་རྒྱུན་དུ་འབབ་མ་ནུས། ཤིན་ཏུ་ཕྲ་ལྟས་ངན་པས་སྟོན་པ་འཚོལ་དུ་མཆིས། གར་
བཙལ་གར་མ་རྙེད་པས་ནགས་ཚལ་འགྲིམ་པ་ཡིན། རྫུ་འཕྲུལ་ཤུགས་དང་ལྡན་པའི་
633



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བདུད་རྗེ་ཁྱབ་པ་ལགས། སྟོན་པའི་སྒྲོན་མ་མྱ་ངན་མ་འདས་སམ། ཁྱེད་ཀྱང་བདུད་
ཀྱི་སྡེ་རིགས་དར་ཞིང་མ་རྒྱས་སམ། དེ་སྐད་ཅེས་འ་ཞས་གསོལ་ཏོ། །ཁྱབ་པས་ཕྱིར་
ལ་ལན་སྨྲས་པ། འ་ཞ་གསང་བ་མདོ་སྡུད་ལགས། ཁྱོད་མི་མཇེད་འཇིག་རྟེན་སྐྱི་
འཇིགས་པས། གསང་སྒོམ་མཐིལ་དུ་འབེབ་པ་རུ། སྟོན་པ་ཁྱིམ་སྤངས་རབ་ཏུ་བྱུང༌།
དེ་ནས་འཁོར་སྤངས་དགོན་པ་མཛད། ད་ལྟ་མི་རྟག་མྱ་ངན་འདས། དགུན་ཟླ་ར་
བའི་གནམ་སྟོང་ལ། འཇིག་རྟེན་སྟོངས་ནས་གཤེན་རབ་འདས། བདག་དང་པོ་མ་
རིག་འཁྲུལ་ཙམ་ན། སྟོན་པའི་སྐུ་ལ་འགྲན་བཙལ་བསྡོས། བར་དུ་རིག་ནས་སྐྱབས་
སུ་གསོལ། ད་ལྟ་ཁྱོད་ཀྱི་སྤྱན་སྔར་མཆིས། གཤེན་རབ་ལྷ་ཡི་གདུང་བུ་ལ། བཀུར་སྟི་
རིམ་གྲོ་ཅི་ལྟར་བྱ། སེམས་ཉིད་ལས་ཀྱིས་འགྲིམ་པ་ལ། བསྟེང་པའི་རིམ་གྲོ་ཅི་ལྟར་བྱ།
ཕྱི་མ་ཐམས་ཅད་སོ་སོར་སྐྱེས། ཐུགས་དང་འདྲ་བའི་འ་ཞ་ལ། ཐུག་པར་བཅད་ནས་
སྤྱན་འདྲེན་དུ། ད་ལྟ་བདག་ཉིད་མཆིས་པ་ལགས། མ་ཐོགས་མྱུར་དུ་ད་གཤེགས་
འཚལ། དེ་སྐད་ཅེས་གསོལ་པ། །
འ་ཞ་གསང་བ་མདོ་སྡུད་ཀྱང་། འདར་ཤང་ཁྱེར་ནས་བརྒྱལ་ཏེ་སོང་། བཙུན་པ་
ཁྱབ་པས་དབུ་བཏེགས་ནས། ཕྱིར་ལ་ཞུས་པའི་མདོ། དགོན་པའི་གནས་སུ་ཡུན་རིང་
ན། འ་ཞ་གསང་བ་མདོ་སྡུད་ཁྱོད། ལྟ་བ་དབྱིངས་སུ་མ་ཆོད་དམ། སྒོམ་པ་མཐིལ་
དུ་མ་ཕེབས་སམ། ཐམས་ཅད་སྒྱུ་མར་མ་རྟོགས་སམ། མྱ་ངན་ངུ་འབོད་ཅི་ལ་སྨན།
ད་རུང་སེམས་ཅན་ཉིད་དུ་འདུག །དོན་གྱི་ཕན་གདགས་ཅུ་གང་ཇི་ལྟར་བགྱི། དེ་
སྐད་ཅེས་གསོལ་པས། འ་ཞ་གསང་བ་མདོ་སྡུད་ཀྱང་། བརྒྱལ་བ་སངས་ཀྱང་འདར་
མ་བརྟས། ཕྱིར་ལ་བདུད་ལ་སྨྲས་པའི་མདོ། པྲ་ལྟས་ངན་པའི་རྟགས་རྣམས་དང་།
གར་བཙལ་གར་མ་རྙེད་པས་སུ། འདི་ལྟ་བུ་ཅིག་དོགས་པ་ལགས། འཇིག་རྟེན་
སྟོངས་སོ་ཀྱི་ཧུད་སྙིང་རེ་ན། བདག་སེམས་ཉིད་ཀློང་དུ་ཞི་ཞིང་ཐམས་ཅད་སྒྱུ་མར་
634



མདོ་སྡེ།
མདོ་གཟེར་མིག
རིག །བེམ་པོ་གཟུགས་ཕུང་ཤ་ཁྲག་གདོས་ལ་བཏགས། རིག་པའི་སེམས་ཀྱིས་བེམ་
པོའི་ལུས་མ་ཐེག །འཇིག་རྟེན་ཁམས་ན་སེམས་ཅན་གྲངས་མང་ཡང་། སྟོབས་ལྡན་
རྟུལ་ཞུགས་ལྡན་པ་ཁྱབ་པ་ཁྱོད་ཉིད་ཡིན། སྒྱུ་མའི་ལུས་འདི་ཁྱེད་ཀྱི་སྟོབས་ཀྱིས་
ཐེགས། ལོག་པར་འཁྲུལ་པ་སྡིག་པའི་ལས་བོར་ནས། ངེས་པའི་དོན་ལ་སྐྱབས་སུ་
གསོལ་བ་ཁྱོད་ཀྱང་ལེགས། འུ་བུ་གཉིས་ཀྱང་སློབ་དཔོན་གཅིག་གི་མཆེད་གྲོགས་ཡིན།
གཤེན་རབ་སྐུ་འགྱུར་ལུས་སེམས་བྲལ་བ་ལ། ཕན་གདགས་རིམ་འགྲོའི་རིམ་པ་ང་ཡི་
སེམས་ལ་གསལ། ཁྱེད་ཀྱི་སྟོབས་ཀྱིས་ཐེགས་ལ་མྱུར་དུ་ལ་འུར་འདོང་། དེ་སྐད་ཅེས་
འ་ཞས་གསོལ་ཏོ། །
དེ་ལ་ཁྱབ་པས་ལན་སྨྲས་པ། བདག་རྟུལ་ཞུགས་དྲག་པོས་རབ་ཏུ་བྱུང༌། སྟོན་པ་
འཁོར་གྱི་དམ་པའི་སྡེ། དག་པ་དྲང་སྲོང་སྡེ་ཡིན་ན། འ་ཞ་གསང་བ་མདོ་སྡུད་ཁྱོད།
བོན་ཉིད་སེམས་ཉིད་འཕྲད་པ་ཡི། གསང་སྒོམ་མཐིལ་དུ་ཕེབས་པ་ཁྱོད། བཀུར་སྟི་
རིམ་འགྲོ་བྱ་བའི་རིགས། སློབ་དཔོན་གཤེན་རབ་ལྷ་གྲོངས་པས། སེམས་ལ་མྱ་ངན་
མི་མངའ་ཡང༌། སྒྱུ་མ་ལུས་ཀྱི་དོགས་མ་ཁུམས། བདག་ཅག་འཁོར་དུ་གཏོགས་པ་
བརྒྱད། དང་པོ་གཤེན་རབ་མ་གྲོངས་སྐུང་ཙམ་ན། ཉིད་ལྟ་བུ་མ་ལགས་ལ་ལ་བརྒྱལ།
མྱོས་ཤིང་འདར་ཤས་ཀུན་ཀྱང་ཁྱེར། མྱ་ངན་ངུ་འབོད་མ་བུ་ལུག་འཕྲད་འཕྲད།
བཟོད་པའི་གླགས་མེད་སྡུག་ཏེ་མུན་པར་སྲོས། སྟོན་པས་མན་ངག་ཞལ་ཆེམས་བོན་
གསུངས་པས། ད་ལྟ་མྱ་ངན་སངས་ནས་དགེ་བ་ཐང་ཆོད་སྤྱོད། སྐྱེས་མཆོག་འ་ཞ་
ཤིན་ཏུ་ཡུས་པར་བཅད། དེ་སྐད་ཅེས་སྨྲས་ནས། ལག་མཐིལ་གཡས་པར་བཞག་
ནས་སྟོབས་མཆོག་ཤུགས་ཀྱིས་བཏེགས། བཀུར་སྟི་རིམ་འགྲོས་སྤྱན་དྲངས་མེ་ཏོག་
གླིང་ལ་བྱོན། དུས་དེར་འ་ཞ་གསང་བ་མདོ་སྡུད་ཀྱིས། ཁྱབ་པ་རོགས་ལ་སྨྲས་པ།
བཙུན་པ་ཁྱབ་པ་དད་པ་ཅན་གྱི་མཆོག །སྟོན་པ་གྲོངས་པའི་སྤུར་དང་བདག་མ་
635



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འཕྲད། སེམས་ཅན་རྣམས་ཀྱང་དད་པ་སྐྱེས་པ་གཅེས། བདག་ཀྱང་སེམས་ཉིད་ཡིད་
འབྱུང་བསམ་པ་ཤོར་བ་འོང༌། ཕོ་གླིང་མོ་གླིང་བར་གྱི་གཡུང་དྲུང་གདན་སྟེང་དུ།
བརྗིད་པའི་སེང་གེའི་ཁྲི་ཡི་ཡང་ཐོག་ལ། མ་གྲོངས་གསོན་པོའི་ཚུལ་དུ་རྒྱན་དང་རོལ་
མོ་དྲོངས་ལ་ཤོག །བདག་ཀྱང་མ་གྲོངས་གསོན་གྱི་ཚུལ་དུ་ལན་གཅིག་མཇལ་ཚུལ་
བསྟན། དེ་སྐད་ཅེས་ཁྱབ་པ་ལ་སྨྲས་ནས། སྟོན་པ་གྲོངས་པའི་སྤུར་བཞུགས་པས།
གསས་མཁར་ཤམ་པོ་ལྷ་རྩེ་ཁྲི་སྨོན་རྒྱལ་བཞད་ལ། མིག་གིས་ལྟ་ཡང་མ་ཕོད་པར།
མེ་ཏོག་གླིང་ལ་ཁ་སྦུབ་ནས། མཆི་མ་ཁྲག་ཏུ་ངུ་ཞིང་འདུག །དེ་ནི་བཙུན་པ་ཁྱབ་པ་
དྲང་སྲོང་སྟེ། འ་ཞས་སྨྲས་པའི་ངག་ཉན་ཏེ། གསས་མཁར་ཁྲི་སྨོན་རྒྱལ་བཞད་ནང་
དུ་བྱོན། ན་ནམ་གདན་ལ་སྟོན་པའི་སྤུར་བཏེགས་ནས། མ་གྲོངས་གསོན་གྱི་ཚུལ་དུ་
ན་བཟའ་རིས་དྲུག་སྐུ་ལ་གསོལ། ཧོས་རུ་བསིལ་བ་སྒྲ་སྙན་ཕྱག་ཏུ་བསྐུར། པར་ཆ་
པད་ཁུག་སྔོན་པོ་གློ་ལ་བཏགས། པད་ཤུན་གདིང་བ་པད་གདན་འོག་ཏུ་བཏིངས།
རིན་ཆེན་འཁོར་ལོ་ཤིང་རྟའི་ཁ་ལ་མ་གྲོངས་གསོན་གྱི་ཚུལ་དུ་བཞུགས་སུ་གསོལ།
མཛེས་པའི་རོལ་མོ་ཐམས་ཅད་ཕྱོགས་བཞི་ཀུན་ནས་བསྒྱུར། སྙན་པའི་རྔ་གླིང་ཐམས་
ཅད་འཁོར་པ་ཡོངས་ཀྱིས་བརྡུངས། འཕུར་བའི་དར་འཕེན་མང་པོས་སྣ་དྲངས་ཤིང་།
གླུ་གར་དབྱངས་ཀྱིས་གཡུང་དྲུང་གདན་ལ་སྤྱན་དྲངས་ནས། ཤིན་ཏུ་མ་ལྕོགས་
འཁོར་ལོས་མ་དྲངས་སོ། །
ཡིད་ཀྱི་ཁྱེའུ་ཆུང་གིས་སྟོན་པའི་སྤུར་ལ་ལྷ་ཕྱག་བཙལ་ནས་ཞུས་པའི་མདོ། སྟོན་པ་
ལགས། འཁོར་གྱི་དམ་པ་འ་ཞ་གསང་བ་མདོ་སྡུད། གསང་སྒོམ་མཐིལ་དུ་ཕེབས་པ་
རུ། ཞལ་མ་མཐོང་པར་སྟོན་པ་གྲོངས། ཤིན་ཏུ་སེམས་དང་ཡིད་ལ་འཕྲེང་། མེ་ཏོག་
གླིང་ལ་ཁ་སྦུབ་ནས། མཆི་མ་ཁྲག་ཏུ་འཛག་ཅིང་འདུག །མ་གྲོངས་གསོན་གྱི་ཚུལ་དུ་
གཡུང་དྲུང་གདན་ལ་གཤེགས་པར་ཞུ། འ་ཞ་གསང་ཐུབ་སྤུར་དང་མཇལ་བ་ཤིན་ཏུ་
636



མདོ་སྡེ།
མདོ་གཟེར་མིག
རིངས། དེ་སྐད་ཅེས་གསོལ་པས། རིན་པོ་ཆེ་ཡི་འཁོར་ལོ་ཡང་རང་གིས་རང་དྲངས་
ནས། གཡུང་དྲུང་གི་གདན་ལ་སྤྱན་དྲངས་སོ། །དུས་དེར་འཇིག་རྟེན་གྱི་ཁམས་ཀྱང་
གཡོ་བ་དང་། འགུལ་བ་དང་། འུར་བ་དང་། ཐུག་པ་དང་། ཆེམ་པ་དང༌། མེར་བ་
དང་། ལྡེག་པ་རབ་ཏུ་བྱུང་ངོ༌། །སྟོན་པ་མ་གྲོངས་གསོན་པོའི་དུས་ན། བཀའ་རྒྱུད་
ཐོས་པའི་སེམས་ཅན་ཐམས་ཅད་ཀུན། སྤྲིན་བཞིན་གཏིབས་ནས་མྱ་ངན་ངུ་འབོད་
བྱེད་ཀྱིན་བྱུང༌། འ་ཞ་གསང་བ་མདོ་སྡུད་ཀྱིས། མེ་ཏོག་སྤར་གང་བཏུས་ནས་ལང་།
སྟོན་པའི་སྐུ་ལ་སྐོར་བ་ཕོག་གསུམ་བྱས་ནས། མེ་ཏོག་མཆོད་པ་ཕུལ། ལྷ་ཕྱག་ལན་
བདུན་བཙལ་ནས་ཞབས་ལ་ཕྱག་གིས་འཇུས། ངུད་མོ་བཏབ་ཅིང་སྨྲེ་སྔགས་བཏོན་
པའི་མདོ། སྟོན་པ་འཇིག་རྟེན་ཀུན་གྱི་ཡབ་གཅིག་པོ། སྐྱེ་འགྲོ་སེམས་ཅན་སྲས་ལགས་
ན། ཡབ་ཀྱིས་སྲས་རྣམས་མི་གསོ་ལ། སྟོན་པ་མྱ་ངན་འདས་པ་འདི། སྐྱེ་འགྲོ་དྭ་བུ་སུ་
ཡིས་གསོ། །ཀྱི་ཧུད་ཀྱི་ཧུད་འཇིག་རྟེན་སྟོངས་ནས་གདའ། སྟོན་པ་འཇིག་རྟེན་ཁམས་
ཀྱི་མིག་གཅིག་པོ། སྟོན་པ་གཅིག་པུ་སྤྱན་ཅན་ལགས། སྐྱེ་འགྲོ་སེམས་ཅན་ལོང་བ་
ལགས། ལོང་བའི་ལོང་འཁྲིད་མི་མཛད་པར། སྟོན་པ་མྱ་ངན་འདས་པ་ནི། ལོང་བའི་
ལོང་འཁྲིད་ད་ཡང་སུ་ཡིས་བགྱིད། ཀྱི་ཧུད་ཀྱི་ཧུད་འཇིག་རྟེན་སྟོངས་ནས་གདའ།
འཇིག་རྟེན་ཁམས་རྣམས་གསོ་བའི་སྨན། སྟོན་པ་གཅིག་པུ་སྨན་པ་ལགས། སྐྱེ་འགྲོ་
སེམས་ཅན་ནད་པ་ལགས། ནད་པ་སྨན་གྱིས་མི་གསོ་བར། སྟོན་པ་མྱ་ངན་འདས་པ་
འདི། ད་ཡང་ནད་གསོ་སྨན་པ་སུ་ཡིས་བགྱིད། ཀྱི་ཧུད་ཀྱི་ཧུད་འཇིག་རྟེན་སྟོང་ནས་
གདའ། མཐའ་འཁོབ་སྨིན་གསོ་རྒྱ་མཚོའི་གླིང་། སྟོན་པ་གཅིག་པུ་ཆུ་བོ་ལགས། སྐྱེ་
འགྲོ་སེམས་ཅན་མྱ་ངམ་སྣམ་བུ་ལགས། ཆུ་བོས་མྱ་ངམ་ཐ་བ་མི་བསྐྱེད་པར། སྟོན་པ་
མྱ་ངན་འདས་པ་འདི། རོ་སྐམ་ཐ་བའི་འབྲུ་དང་མེ་ཏོག་ད་ཡང་སུ་ཡིས་བསྐྱེད། ཀྱི་
ཧུད་ཀྱི་ཧུད་འཇིག་རྟེན་སྟོང་ནས་གདའ། མུན་པའི་ཁམས་འཇོམས་གསལ་བའི་སྒྲོན།
637



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
སྟོན་པ་གཅིག་པུ་སྣང་གསལ་ལགས། སྐྱེ་འགྲོ་སེམས་ཅན་མུན་པ་ལགས། མུན་པའི་
སྒྲོན་མ་མི་མཛད་པར། སྟོན་པ་མྱ་ངན་འདས་པ་འདི། མུན་འཇོམས་སྣང་གསལ་
སྒྲོན་མ་སུ་ཡིས་བགྱིད། ཀྱི་ཧུད་ཀྱི་ཧུད་འཇིག་རྟེན་སྟོང་ནས་གདའ། འ་ཞའི་ངུ་
འབོད་དེ་སྐད་སེམས་ཅན་ཡོངས་ཀྱིས་བཏོན། གནམ་ས་དབྱེ་བར་ངུ་འབོད་ཆོ་ངེས་
གང་། སྟོན་པའི་སྐུ་ལ་སྤྲིན་བཞིན་ཀུན་འཕུངས་ནས། གང་ཟིན་འཇུས་ནས་ཀུན་ཀ་
མྱ་ངན་བདོ། །ཕྱི་རིམ་ཐམས་ཅད་ཁྲིགས་སུ་ཆགས་ནས་ངུ་སྒྲ་འབྱིན། བར་དུ་ཅི་ཡིས་
སྐབས་ཀྱང་མ་ཕྱེད་དོ། །
དེའི་དུས་དེའི་ཚེ་ན། འཁོར་སྡེ་བཞི་ཡ་བརྒྱད་འདུས་ནས་གྲོས་བྱས་པས། གཏོ་
བུ་འབུམ་སངས་ཀྱིས་ཀུན་ལ་གསོལ་པ། སྟོན་པ་གཤེན་རབ་ཡབ་གྲོངས་པས། སྐྱེ་
འགྲོ་སེམས་ཅན་གདུང་བ་སྐྱེས། ནམ་མཁའི་སྤྲིན་ཚོགས་བཞིན་དུ་འཕུངས། ཕན་
གདགས་ཆོ་གའི་རིམ་པ་རྣམས། ཕྱི་རབས་རྣམས་ལ་དཔེ་བསྟན་པའི། ཐབས་དང་
སྐབས་ནི་མ་ཕྱེད་དོ། །དོན་གྱི་ད་ཡང་ཅི་ལྟར་བགྱི། དེ་ལ་ཡིད་ཀྱི་ཁྱེའུ་ཆུང་གིས་སྨྲས་
པ། བཙུན་པ་ཁྱབ་པ་རྩལ་དང་ཤུགས་ཆེ་བས། སྤུར་ལ་འཕུངས་པའི་སེམས་ཅན་
ཁྲོམ་ཚོགས་ཁྱེས། སྟོན་པ་གྲོངས་པའི་སྤུར་ནི་རིན་ཆེན་གསེར་གྱི་སྒྲོམ་བུར་བཞུགས།
དེ་སྐད་ཅེས་གསོལ་པས། ཁྱེའུ་ཆུང་གི་གྲོས་ལ་འཁོར་སྡེ་ཀུན་གྱིས་བསྡུས། ཁྱབ་པ་
རྟུལ་ཞུགས་ཆེ་བ་མྱ་ངན་བྱེད་པའི་ཁྲོམ་བཀྱེད་ནས། ཁྱེས་པར་མ་གྱུར་པ་རུ་སྤུར་
ལ་ཀུན་ཀས་རྟོད་ཅིང་འཐེན། ལྷ་ཐམས་ཅད་ཀྱང་གཤེན་རབ་སྐྱེ་འགྲོ་ཀུན་གྱི་ཡབ།
གྲོངས་པའི་སྤུར་འདི་ངེད་དབང་ཟེར། ལྷ་མ་ཡིན་ཐམས་ཅད་ཀྱིས། གཤེན་རབ་སྐྱེ་
འགྲོ་ཀུན་གྱི་ཡབ། གྲོངས་པའི་སྤུར་འདི་ངེད་དབང་ཟེར། ཡི་དྭགས་ཐམས་ཅད་
ཀྱང་། གཤེན་རབ་སྐྱེ་འགྲོ་ཀུན་གྱི་ཡབ། གྲོངས་པའི་སྤུར་འདི་ངེད་དབང་ཟེར། མི་
དང་མིའམ་ཅི་རྣམས་ཀྱང་། གཤེན་རབ་སྐྱེ་འགྲོ་ཀུན་གྱི་ཡབ། གྲོངས་པའི་སྤུར་འདི་
638



མདོ་སྡེ།
མདོ་གཟེར་མིག །
ངེད་དབང་ཟེར། བྱོལ་སོང་དང་ཀླུ་ཐམས་ཅད་ཀྱང་། གཤེན་རབ་སྐྱེ་འགྲོ་ཀུན་གྱི་
ཡབ། གྲོངས་པའི་སྤུར་འདི་ངེད་དབང་ཟེར། བདུད་དང་སྲིན་པོ་ཐམས་ཅད་ཀྱང་།
གཤེན་རབ་སྐྱེ་འགྲོ་ཀུན་གྱི་ཡབ། གྲོངས་པའི་སྤུར་འདི་ངེད་དབང་ཟེར། བཙུན་པ་
ཁྱབ་པ་རྟུལ་ཞུགས་ཆེ་ཡང་། ཁྲོམ་ཚོགས་བཀྱེད་ནས་སྟོན་པའི་སྤུར་མ་ཐོབ། དམ་
པའི་འཁོར་རྣམས་སླར་ལ་མྱ་ངན་སྐྱེས་སོ། །
དེ་ཡི་ཚེ་དེ་ཡི་དུས་ན། གཤེན་རབ་སྐུ་འཁོར་འ་ཞ་གསང་ཐུབ་དེས། སྟོན་པའི་
ཞབས་ལ་འཇུས་པ་བཏང་། ཁྲོམ་པའི་གཏིབས་འོག་ནང་ནས་ཕྱིར་ལ་ལྷུར་གྱིས་ཕྱུང་།
དར་དཀར་ཐུ་བས་གདོང་པའི་མཆི་མ་ཕྱིས། སྨྲེ་ངག་དུ་འབོད་བྱེད་པའི་འཕྲོ་བཅད་
ནས། སྟོན་པ་གྲོངས་པའི་སྤུར་ལ་ཕྱག་འཚལ་ཞུས་པའི་མདོ། འཇིག་རྟེན་ཁམས་ཀྱི་སྐྱེ་
འགྲོ་བུ་ལྟར་གསོ་བ་ཡི། ཡབ་ཅིག་གཤེན་རབ་མི་བོ་ལགས། མ་གྲོངས་གསོན་གྱི་ཞལ་
ལ་སྐྱེ་འགྲོ་སྤྲོ་བ་སྐྱེ། མི་རྟག་གྲོངས་པའི་སྤུར་ལ་མྱ་ངན་ཐམས་ཅད་ལངས། འདི་ཡང་
དམ་པའི་དོན་དུ་ཅུང་ཟད་རུང་བ་ལགས་སམ། སྟོན་པ་སེམས་ཅན་ཐམས་ཅད་ཡབ་
ལགས་པས། སྲས་རྣམས་སྤུར་ལ་མཆོད་གནས་བྱ་བར་འདོད་ནས་སུ། སོ་སོར་ཐ་
དད་སྐྱེས་པས་སྒོ་སྒོར་རེ་རེ་འདོད། སྟོན་པ་གྲོངས་པའི་སྤུར་ལ་མཆོད་གནས་བྱེད་པ་
ཡང་། སེམས་ཅན་ཐམས་ཅད་ཐུན་མོང་མ་ཡིན་ཏེ། གཙང་མ་མི་ལུས་ཐོབ་པ་རྣམས་
ཀྱི་སྐལ་པ་ཡིན། རྟུལ་ཞུགས་ཆེ་བའི་ཁྱབ་པས་བླངས་ཀྱང་ཐོབ་པར་མ་གྱུར་ཀྱང་།
གཤེན་རབ་གྲོངས་པའི་སྤུར་འདི་གསེར་གྱི་སྒྲོམ་ནང་དུ། བྱིན་གྱིས་བརླབས་ཀྱིས་རང་
གིས་རང་བཞུགས་འཚལ། དེ་སྐད་ཅེས་གསང་བ་མདོ་སྡུད་ཀྱིས་ཞུས་ནས། འཁོར་
སྡེ་བཞི་ཡ་བརྒྱད་ཀྱི་སྤུར་ཕྱོགས་སུ་ལྷ་ཕྱག་ལན་གསུམ་བཙལ་བས། གཤེན་རབ་
གྲོངས་པའི་གདུང་བུ་ཡང་། ཀུན་གྱིས་འཇུས་ཀྱང་མ་ཐུབ་པར། བྱ་འཕུར་བཞིན་དུ་
མྱུར་གྱིས་བྱུང་། རིན་ཆེན་གསེར་གྱི་སྒྲོམ་ནང་དུ། བྱི་འཛུལ་བཞིན་དུ་ཟུལ་གྱིས་སོང་།
639



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཐུགས་རྗེ་ཆེན་པོའི་བྱིན་རླབས་ཀྱིས། གསེར་སྒྲོམ་སྒོ་ཡང་སྲུབ་མེད་ཁྲིག་གིས་འབྱར།
བཙོ་མ་གསེར་གྱི་ཕ་འོང་སེར་པོ་རིལ་གྱིས་སོང་། འ་ཞ་གསང་བ་མདོ་སྡུད་ཀྱིས་ཀུན་
ལ་གསུངས་པའི་མོད། མཐའ་ཡས་སེམས་ཅན་མང་པོ་རྣམས། སྟོན་པ་གཤེན་རབ་
མི་བོ་འདི། སྐྱེ་འགྲོ་སེམས་ཅན་ཀུན་གྱི་ཡབ་ཏུ་གཅིག །བྱམས་སྙོམས་ཐུགས་རྗེའི་ངང་
གིས་ཡོ་ཀ་བུ་ལྟར་གསོས། གྲོངས་པའི་སྤུར་ལ་མྱ་ངན་ཆ་མཉམ་རངས་པ་ཀུན་ཀས་
འདོད། གང་གིས་ཐེག་པ་གཅིག་གིས་ཡུལ་དུ་སྤྱན་དྲོངས་ལ་མཆོད་གནས་གྱིས། དེ་
སྐད་ཅེས་གསུངས་སོ། །དེ་ལ་སེམས་ཅན་ཀུན་ཀྱང་ཡོངས་སུ་སྤྲོ་བ་སྐྱེས། ལྷ་ཡི་ཡུལ་
དུ་སྤྱན་དྲངས་ན། ཚངས་པ་བརྒྱ་བྱིན་གྱིས་ཀྱང་། གསེར་གྱི་སྒྲོམ་མ་ཐེག །ལྷ་མ་ཡིན་
གྱི་ཡུལ་དུ་སྤྱན་དྲངས་ན། འགའ་འདའ་སླག་ཆེན་གྱིས་ཀྱང་གསེར་གྱི་སྒྲོམ་མ་ཐེག །ཀླུ་
ཡི་ཡུལ་དུ་སྤྱན་དྲངས་ན། དགའ་བོ་འཇོག་པོས་ཀྱང་གསེར་གྱི་སྒྲོམ་མ་ཐེག །བྱོལ་
སོང་ཡུལ་དུ་སྤྱན་དྲངས་ན། གླང་ཆེན་ཁྱུ་མཆོག་གིས་ཀྱང་གསེར་གྱི་སྒྲོམ་མ་ཐེག །ཡི་
དྭགས་ཀྱི་ཡུལ་དུ་སྤྱན་དྲངས་ན། མཁའ་ལ་འོད་འབར་གྱིས་ཀྱང་གསེར་གྱི་སྒྲོམ་མ་
ཐེག །དམྱལ་བའི་ཡུལ་དུ་སྤྱན་དྲངས་ན། སྟོབས་ལྡན་གཤིན་རྗེས་ཀྱང་གསེར་གྱི་སྒྲོམ་
མ་ཐེག །སླད་མའི་སེམས་ཅན་ཐམས་ཅད་སྤྱན་འདྲེན་འདོད་པ་ལ། སྟོབས་ཀྱིས་
བཏེགས་ནས་གསེར་གྱི་སྒྲོམ་མ་ཐེག །མི་ཡི་ཡུལ་དུ་ལུས། འ་ཞ་གསང་བ་མདོ་སྡུད་
ཀྱིས་བཏེགས་པས། བལ་དཀར་འདབ་བས་ཡང་། ལག་པ་གཡས་གཡོན་གཉིས་
ཀྱང་། བྱིས་པའི་སྒོང་བཞིན་སྤོར་བས་བཏེགས། དེ་ལ་སེམས་ཅན་ཀུན་ཀྱང་རབ་ཏུ་
སྤྲོ་བ་སྐྱེས། ཀླུ་རྒྱལ་འཇོག་པོས་མི་ལ་སྨྲས་པའི་མདོ། སྟོན་པ་གཤེན་རབ་ཐམས་ཅད་
ཀུན་གྱི་ཡབ། གྲོངས་པའི་སྤུར་སྒྲོམ་རྩལ་ཅན་ཡོས་མ་ཐེག །མི་ཡིས་བཏེགས་པས་
བལ་དཀར་འདབ་བས་ཡང་། ཕེ་ཤ་འདི་ཡང་ཨེ་མ་ངོ་མཚར་ཆེ། སྐྱོན་དང་ཡོན་
ཏན་ཅི་ལ་བརྫུས་པ་ལགས། གསང་བ་མདོ་སྡུད་ཉིད་ཀྱིས་ཡོ་ལ་བཤད་པར་ཞུ། དེ་
640



མདོ་སྡེ།
མདོ་གཟེར་མིག་
ལ་འ་ཞ་གསང་བ་མདོ་སྡུད་ཀྱིས་གསུངས་པ། མཐའ་ཡས་སེམས་ཅན་ཐམས་ཅད་
ཀུན། གཤེན་རབ་བདེ་བའི་གནས་སུ་གཤེགས། སྐྱེ་ཤི་བྱ་བའི་མིང་ཡང་མེད། ཉི་ཟླ་
རི་རབ་ལོགས་ལ་འཁོར། ཤར་ནུབ་བྱ་བའི་མིང་ཡང་མེད། སེམས་ཅན་མཐའ་ཡས་
ཉོན་མོངས་ལ། མི་རྟག་བཞིན་དུ་རྟག་ཏུ་རེ། རྟག་ཏུ་རེ་བ་སུན་དབྱུང་ཕྱིར། ལན་
གཅིག་མྱ་ངན་འདས་ཚུལ་བསྟན། འདས་པའི་སྤུར་སྒྲོམ་མི་ཡིས་ཐེག །ཕྱི་མ་ཤིན་ཏུ་
རྩལ་ཆེ་ཡང་། བསོད་ནམས་སྐལ་པ་ཆ་ཞན་པས། སྟོན་པའི་སྤུར་སྒྲོམ་སྤྱན་མ་དྲངས།
གཙང་མ་མི་རུ་སྐྱེས་པས་བསོད་ནམས་ཚོགས་ཆེ་བས། སྟོན་པའི་སྤུར་སྒྲོམ་མི་ཡི་
ཡུལ་ན་ལུས། མི་ཡི་རྩལ་གྱིས་གར་བཏེགས་ཐོགས་པ་མེད། དེ་ཡང་མི་རྣམས་ཉིད་ཀྱི་
བསོད་ནམས་ལས་དབང་ངོ་། །ད་ཡང་སྟོན་པ་གཤེན་རབ་གྲོངས་པའི་སྤུར་འདི་ལ།
མཐའ་ཡས་སེམས་ཅན་ཐམས་ཅད་ཀུན་རེ་བས། མི་རྣམས་གཅིག་པུར་བདག་གིས་
བྱས་ནས་དམ་པའི་དོན་ལས་འགལ། མཉམ་སྙོམས་ཆེན་པོས་ཀུན་ཀ་ཚིམ་པར་བྱ་
བའི་དོན་ཆེད་ཀྱིས། ཡོངས་སུ་ཐིམ་པར་རྒྱ་ཆེ་བསྔོ་ལ་བཏང་། གཤེན་རབ་ལྷ་ཡི་སྤུར་
སྒྲོམ་སྣང་མ་ཞུགས་ལ་བཞེན། སེམས་ཅན་ཐམས་ཅད་ཀྱིས་ཀྱང་ཇུ་གང་སྣ་རེ་གྱིས།
དུད་ལ་དགའ་བ་དུད་པའི་རྒྱུན་གྱིས་བསྐང་། མདངས་ལ་དགའ་བ་མེ་ལྕེ་འོད་ཀྱིས་
བསྐང་། དྲི་ལ་དགའ་བ་དྲི་དང་རླངས་ཀྱིས་བསྐང་། ཁམས་ལ་དགའ་བ་ཤ་དང་
ཁྲག་གིས་བསྐང་། དབང་པོ་ལྔ་ནི་ཁ་དོག་མེ་ཏོག་ལྔ། སྐུ་ལྔར་དག་པའི་ཡེ་ཤེས་ལྔ་
ལ་འབུལ། ཕུང་པོ་ལྔ་ནི་རིགས་ལྔའི་གསས་ལ་འབུལ། རྣམ་ཤེས་ལྔ་ནི་ཡེ་ཤེས་ལྔ་ལ་
བསྟིམ། ཡུལ་ལྔའི་ཀློང་ལྔར་མཁའ་ལྔར་དབྱིངས་སུ་སྦྱར། ཐ་མ་གསུམ་ནི་སྐུ་གསུམ་
དོན་ལ་བསྟིམ། གཤེན་རབ་འཇིག་རྟེན་གྱི་ཁམས་ན་ཞལ་བཞུགས་ཙམ་ན། འགྲོ་
བ་སེམས་ཅན་བཀྲིད་ཀྱིན་དྲང་བའི་ཕྱིར། ཐབས་དང་ཤེས་རབ་ཟུང་དུ་འབྲེལ་ནས་
སུ། འཕྲིན་ལས་བཅོ་བརྒྱད་དོན་ལྔ་རིམ་པས་བསྟན། སྟོན་པའི་སྤུར་ཡང་རིམ་པ་
641



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདི་ཡིས་སྦྱང་། དེ་སྐད་ཅེས་འ་ཞ་གསང་བ་མདོ་སྡུད་ཀྱིས་ཡོངས་ལ་གསུངས་སོ། །
དེ་ལ་སེམས་ཅན་ཀུན་ཀྱང་དགའ་དང་སྤྲོ་བ་ཡོངས་སུ་སྐྱེས་སོ། །སེམས་ཅན་ཀུན་
གྱིས་མཐུན་པར་གྲོས་ཀྱིས་བཅད། དེ་ཡི་དུས་སུ་གཏོ་བུ་འབུམ་སངས་ཀྱིས་གསོལ་
པ། སྟོན་པ་གཤེན་རབ་མི་བོ་ནི། དབྱིངས་ནས་ཡེ་ཤེས་ལྷུན་གྱིས་གྲུབ། མཁའ་ལ་
རང་བཞིན་འོད་དུ་གསལ། ཀློང་ནས་ཁྱབ་པར་ཟེར་དུ་འཕྲོ། འཕྲིན་ལས་བཅོ་བརྒྱད་
དོན་བསྟན་པ་ནི། བསྲེག་གིན་སྦྱང་དང་མི་འཚལ་ཏེ། མཐའ་ཡས་སེམས་ཅན་ཉོན་
མོངས་ཀུན། སྐྱེ་ཤི་འདུ་འབྲལ་རིམ་གྱིས་འོང་། སེམས་ཅན་བཀྲིད་ཀྱིན་དྲང་བའི་ཕྱིར།
འཕྲིན་ལས་བཅོ་བརྒྱད་གཞུང་བཞིན་བགྱི། དེ་སྐད་ཅེས་གཏོ་བུ་འབུམ་སངས་ཀྱིས་
སྨྲས་ནས།
སྟོན་པའི་སྲས་རྣམས་ལ། སྐུ་ཡི་གསས་གཏོ་བུ་འབུམ་སངས་དང་། དཔྱད་བུ་ཁྲི་
ཤེས་གཉིས། ཐུགས་ཀྱི་སྲས་རྨ་ལོ་སྐྱིན་གྱི་རལ་ག་ཅན་དང་། གསུང་གི་སྲས་གཡུ་
ལོ་གཡུ་ཡི་ལན་ཕྲན་དང་། ཡོན་ཏན་གྱི་སྲས་ཡིད་ཀྱི་ཁྱེའུ་ཆུང་ཡིད་བཞིན་གྱི་ཟུར་
ཕུད་ཅན་དང༌། འཕྲིན་ལས་ཀྱི་སྲས་རྔ་ཐོགས་མཐའ་ཡས་པ་འདུས་ནས། རྔ་སྟོང་
རྩ་བརྒྱད་ནི་བརྡུངས། གཤང་སྟོང་རྩ་བརྒྱད་ནི་དཀྲོལ། དུང་སྟོང་རྩ་བརྒྱད་ནི་བུས།
དར་སྟོང་རྩ་བརྒྱད་ནི་ཕྱིར། སྤོས་མེ་སྟོང་རྩ་བརྒྱད་ནི་བཏུལ། མར་མེ་སྟོང་རྩ་བརྒྱད་
ནི་བལྟམས། ལྷ་སངས་སྟོང་རྩ་བརྒྱད་ནི་བཏེགས། མེ་ཏོག་སྟོང་རྩ་བརྒྱད་ནི་ཐོགས།
གཙང་ཆབ་སྟོང་རྩ་བརྒྱད་ནི་ཁུར། དེ་ནས་སྐུ་འཁོར་དམ་པ་འ་ཞ་གསང་བ་མདོ་
སྡུད་ཀྱིས་སྣ་དྲངས་ནས། སྟོན་པའི་སྤུར་སྒྲོམ་ལ་སྐོར་བ་ཕོག་བདུན་བྱས་ཏེ། ལྷ་ཕྱག་
ལན་བདུན་བྱས་ནས་ཞུས་པའི་མདོ། སྐྱེ་འགྲོའི་ཡབ་གཅིག་སྟོན་པ་གཤེན་རབ་མི་བོ་
ལགས། བོན་ཐམས་ཅད་ཀྱང་མི་རྟག་པས། སྟོན་པ་ཡང་མྱ་ངན་འདས་པ་ལགས་
ན། བོན་ཐམས་ཅད་སྒྱུ་མའི་རང་བཞིན་ལགས་པས། སྟོན་པའི་འདུས་བྱས་ཀྱི་སྐུ་
642



མདོ་སྡེ།
མདོ་གཟེར་མིག
༼ཁ༽
ལུས་ཀྱང་། སྒྱུ་མའི་རང་བཞིན་དུ་ཐལ་བ་ལགས་སོ། །བོན་ཐམས་ཅད་སྟོང་པའི་རང་
བཞིན་ལགས་པས། སྟོང་པའི་སྤུར་ཡང་སྣང་མའི་ཞུགས་ལ་བཞེན་ལ། སྟོང་པའི་རང་
བཞིན་དུ་བྱང་པར་སྦྱང་བ་ལགས་སོ། །ཕུད་ཀྱི་དུས་གསུམ་བདེ་བར་གཤེགས་པ་ལ་
ཞུགས་ཀྱི་མཆོད་པ་ཕུལ་བས། སྟོང་པའི་རང་བཞིན་དུ་ཐིམ་པ་ལགས་སོ། །ལྷག་མས་
ཁམས་གསུམ་སེམས་ཅན་རྣམས་ལ་དྲི་དང་རླངས་ཀྱི་སྦྱིན་པ་བཏང་བས། སྟོང་པའི་
རང་བཞིན་དུ་ཐིམ་པ་ལགས་སོ། །དེ་སྐད་ཅེས་ཚིགས་སུ་བརྗོད་པས། འ་ཞ་གསང་
བ་མདོ་སྡུད་ཀྱིས། སྟོན་པའི་སྤུར་སྒྲོམ་དང་པོ་ཕྱག་གི་མཐིལ་དུ་བླངས། དེ་ནས་པུས་
མོའི་ལྷ་ངར་བླངས། དེ་ནས་ལྟེ་བའི་ཀློང་རུམ་དུ་བླངས། དེ་ནས་ཐུགས་ཀྱི་དཔལ་
བེའུ་རུ་བླངས། དེ་ནས་མགུལ་གྱི་བུམ་པར་བླངས། དེ་ནས་དཔྲལ་བའི་དབྱིངས་
རུམ་དུ་བླངས། དེ་ནས་སྤྱི་བོའི་གཙུག་རུམ་དུ་བཞག །དེ་ནས་བཀུར་བཀུར་སྟི་སྟི་
སྟེ། མཛེས་པའི་ཤིང་རྟ་ལ་སྐྱོན། རིན་པོ་ཆེ་ཡི་འཁོར་ལོ་གཉིས། གླང་པོ་ཆེ་ཡི་རབ་
ཏུ་བརྟན་པ་སྟོབས་མཆོག་དང་ཤུགས་ལྡན་གཉིས་ཀྱིས་དྲངས། གླང་སྣ་རྨ་ལོ་གཡུ་ལོ་
གཉིས་ཀྱིས་ཁྲིད། གཤེན་རབ་ཀྱི་སྲས་རྣམ་པ་ལྔ་དང་། འཁོར་རྣམ་པ་བརྒྱད་དང་།
མཐའ་ཡས་པའི་སེམས་ཅན་གྱིས། རོལ་མོ་སྣ་ཚོགས་ནི་བསྒྱུར། མཆོད་རྫས་སྣ་ཚོགས་
ནི་བཏེགས། ཕྱོགས་བཞི་ཀུན་ནས་བསྐོར་ཏེ། འཁོར་ལོ་ཤར་ཕྱོགས་ནས་དྲངས་ཏེ།
སྤུར་སྣང་མ་ཞུགས་ལ་བཞེན་པའི་ས་བཙལ་ནས། དུས་དེར་འཇིག་རྟེན་གྱི་ཁམས་
ལན་གཅིག་གཡོ་བ་དང་། འགུལ་བ་དང༌། འུར་བ་དང་། ཐུག་པ་དང་། ཆེམ་པ་
དང༌། ལྡེག་པ་དང་ཡོངས་སུ་འབྱུང་བའོ། །
དེ་ཡི་དུས་དེ་ཡི་ཚེ་ན། སྤུར་སྒྲོམ་གྱི་འཁོར་ལོ་དྲངས་བའི་མདུན་དུ། ས་གཞི་མེར་
མེར་རབ་ཏུ་ལྡེག་ལྡེག་ནས། མིང་པོ་ས་ཡི་བདག་པོ་ཙང་ཙང་འཁོར་ལོ་སྒྱུར་བ་དང་།
སྲིང་མོ་ས་ཡི་བདག་མོ་གསེར་ལོངས་སྤྱོད་བརྟན་མ་གཉིས་སྐུ་སྟོད་ལྟེ་བ་ཡན་ཆད་
643



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ས་ལས་འཕགས་ཏེ། མངོན་དུ་ཝལ་གྱིས་བྱུང་། གཡུ་ལོ་རྨ་ལོས་འཁོར་ལོ་མ་དྲངས་
བསྡད། ཀུན་ཀ་ངོ་མཚར་སྐྱེས་ནས་ལྕམ་དྲལ་གཉིས་ལ་བལྟས། ས་བདག་ལྕམ་དྲལ་
དེ་གཉིས་ནི། སྐུ་མདོག་གསེར་གྱི་སྙིང་པོ་འདྲ་བ། དབུ་ལ་རིན་པོ་ཆེ་ཡི་ཟེའུ་སྲོག་
རེ་རེ་གསོལ་བ། ཨུ་དུ་འབར་བའི་མེ་ཏོག་གི་རྒྱན་གྱིས་བརྒྱན་པ། མིང་པོའི་ཕྱག་ན་
གསེར་གྱི་འཁོར་ལོ་རྩིབས་སྟོང་དང་ལྡན་པ་བསྣམས། སྲིང་མོའི་གསེར་གྱི་བུམ་པ་
བདུད་རྩི་བཅུད་ཀྱིས་བལྟམས་པ་བསྣམས། སྐུ་སྟོད་ས་ལས་དཔག་ནས་ལྷ་ཕྱག་ལན་
གསུམ་བཙལ། གཤེན་རབ་གྲོངས་པའི་སྤུར་ལ་ས་བདག་ལྕམ་དྲལ་གྱིས་གསོལ་པ།
སྐྱེ་འགྲོ་སེམས་ཅན་ཐམས་ཅད་ཀྱི། ཡབ་གཅིག་སྟོན་པ་གཤེན་རབ་གྲོངས། ཐམས་
ཅད་ད་བུར་ལུས་ལ་ཀྱི་ཧུད་ཀྱི་ཧུད་སྙིང་རེ་རྗེ། བོན་ཉིད་མི་རྟག་སྟོང་པ་ཡིན་པའི་
ཕྱིར། སྤུར་ཀྱང་ཞུགས་ལ་བཞེན་ལ་འབྱུང་བས་སྟོངས་པར་སྦྱངས། བཀྲ་ཤིས་ཕོ་
བྲང་ཁྲི་སྨོན་རྒྱལ་བཞེད་དང༌། བདེར་གཤེགས་ཕོ་བྲང་ཤམ་པོ་ལྷ་རྩེ་གནས། བདག་
ཅག་ས་བདག་ལྕམ་དྲལ་སྐུ་སྟོད་བསྟན་པ་ནི། བཀྲ་ཤིས་བཞུགས་ལེགས་བྱིན་ཆེའི་
ས་གནས་ཡིན། གཤེན་རབ་གྲོངས་པའི་སྤུར་ས་ཐོག་གནས་འདིར་སྲེགས་སྦྱོངས་གྱིས།
གཡུང་དྲུང་བོན་གྱི་བསྟན་པ་མེ་བཞིན་འབར་ཏེ་འོང་། སྐུ་འཁོར་དམ་པ་ཐམས་ཅད་
མཐོ་རིས་སྐས་ལ་ཐར། དེ་སྐད་ཅེས་སྨྲས་ནས། ས་བདག་ལྕམ་དྲལ་གཉིས་ཀྱང་ས་
ནང་དུ་འདས་ཏེ་སོང་ངོ༌། །དེ་ལྟར་སྟོན་པའི་ཐུགས་རྗེ་བྱིན་རླབས་ཀྱིས། གྲོངས་པའི་
སྤུར་སྦྱང་ས་གནས་རྙེད། སྤུར་ཡང་ཤིང་རྟའི་ཁ་ནས་བྱ་བཞིན་བབས། བར་དེར་
འཇོག་པོ་ཀླུ་ཡིས་བརྟགས་ནས། ཁ་མར་བཏགས་པའི་མདོ། འདི་ནི་བཀྲ་ཤིས་ས་
གནས་ས་ཡི་སྙིང་པོ་ཡིན། གནམ་འཁོར་ལོ་རྩིབས་བརྒྱད་དུ་འདུག་པས་ཀྱང་། བཀྲ་
ཤིས་ཀྱི་ས་གནས་ཡིན། ས་པད་མ་འདབ་བརྒྱད་དུ་འདུག་པས་ཀྱང་། བཀྲ་ཤིས་ཀྱི་ས་
གནས་ཡིན། གངས་དབལ་སོ་མདུང་རྩེ་རུ་འདུག་པས་ཀྱང་། བཀྲ་ཤིས་ཀྱི་ས་གནས་
644



མདོ་སྡེ།
མདོ་གཟེར་མིག
༼ཁ༽
ཡིན། རི་གཡུང་དྲུང་དགུ་བརྩེགས་ཏུ་འདུག་པས་ཀྱང་། བཀྲ་ཤིས་ཀྱི་ས་གནས་ཡིན།
བྲག་སེང་གེ་རྒྱབ་བསྣོལ་དུ་འདུག་པས་ཀྱང་། བཀྲ་ཤིས་ཀྱི་ས་གནས་ཡིན། ཤིང་
འཇའ་ཚོན་འོད་འབར་དུ་འདུག་པས་ཀྱང་། བཀྲ་ཤིས་པའི་ས་གནས་ཡིན། རྩྭ་མེ་
ཏོག་གླིང་དུ་འདུག་པས་ཀྱང་། བཀྲ་ཤིས་པའི་ས་གནས་ཡིན། གསོས་བདུད་རྩི་སྨན་
དུ་འདུག་པས་ཀྱང་། བཀྲ་ཤིས་པའི་ས་གནས་ཡིན། ས་བདག་ལྕམ་དྲལ་མར་འདས་
པའི་ས་འདི་ཉིད། མེ་ལོང་སྦུབ་པ་བཞིན་དུ་མཐོ་བ་རན་གྱི་ཡོངས་སུ་འཇོམས་པར་
སྙོམས་པས་སུ། བཀྲ་ཤིས་པའི་ས་གནས་ཡིན། གཤེན་རབ་ལྷ་ཡི་སྤུར་སྲེག་སྦྱོང་ས་
འདི་རུ་སྦྱོངས། དེ་སྐད་ཅེས་ཁ་མར་བཟང་པོ་བཏགས་སོ། །
དེ་ནས་མཚན་དང་ལྡན་པའི་ཁྱེའུ་ཆུང་བཞི་དང༌། སྟོབས་ལྡན་རྟུལ་ཞུགས་ཁྱབ་པ་
ལ་སོགས་པའི། འཁོར་དང་མཐའ་ཡས་སེམས་ཅན་དང་། གཤེན་རབ་ལུས་ཀྱིས་སྡིག་
ཚོགས་བྱས་པ་བསགས་པ་དང་། སེམས་ལ་ཉོན་མོངས་བསག་དང་སྦྱང་བ་མི་འཚལ་
ཏེ། ཕྱི་རབས་སེམས་ཅན་རྣམས་ལ་དཔེ་དང་ཐབས་བསྟན་ཕྱིར། འཕྲིན་ལས་བཅོ་
བརྒྱད་གཞུང་བཞིན་བསྲང་ལ་ཆོ་ག་རིམ་པར་བྱས། ཆོ་ག་ལེའུ་བཅུ་བཞི་པའི་གཞུང་
དང་སྦྱར། དང་ལ་བརྟེན་པའི་གཞི་གནས་བླང་ས་གཞུང་བཞིན་བྱས། འབྱུང་བའི་ལྷ་
རིགས་ལྕམ་དྲལ་བཅུ་ཡིས་སུ། བརྟེན་པའི་གཞི་དང་གནས་དང་མཆོད་པའི་ཡར་
སྟེགས་བྱིན། དེ་ནས་བྱིན་གྱིས་བརླབས་པའི་ཆོ་ག་གཞུང་བཞིན་བྱས། དེ་ནས་བར་
ཆད་ཕྱི་མཚམས་གཅོད་པའི་ཆོ་ག་གཞུང་བཞིན་བྱས། དེ་ནས་བདེར་གཤེགས་ཕོ་བྲང་
བརྩིགས་པའི་ཆོ་ག་གཞུང་བཞིན་བྱས། དེ་ནས་མི་འགྱུར་བརྟན་པའི་ཐིག་རྣམས་
གདབ་པའི་ཆོ་ག་གཞུང་བཞིན་བྱས། དེ་ནས་གཡུང་དྲུང་ཀློང་རྒྱས་དཀྱིལ་འཁོར་སུམ་
ཆ་བཞག་པའི་གྲུ་བཞི་ལ། མི་འགྱུར་བཞག་པའི་ཀ་ཆེན་བཞི་ནི་བཙུགས། ཀ་ཆེན་
བཞི་ཡི་བར་དུ་རིན་ཆེན་གདུང་བཞི་བརྒྱུས། རིན་ཆེན་གདུང་བཞིའི་བར་དུ་ལྕགས་
645



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ཀྱི་དཔྱམ་བརྒྱ་བསྣོལ། ལྕགས་ཀྱི་དཔྱམ་བརྒྱའི་སྟེང་དུ། གསེར་གྱི་ས་ཕག་ཟུར་གསུམ་
གྱི་མེ་རིའི་འཁོར་ལོ་གྲུ་གང་སྲེག་པའི་ཁང་པར་བརྩིགས། དེ་ཡི་སྟེང་དུ་ཇུ་གང་
འདེབས་པ་ཐམས་ཅད་ཀྱིས། མུ་ལེ་གྲུམ་ཤིང་ཙན་དན་སྡོང་པོ་སྣང་མ་སྒྲོན་ཤིང་ལ་
སོགས་ཏེ། དྲི་དང་འབྲས་བུ་མེ་ཏོག་ལྡན་པའི་ཤིང་རྣམས་རྩིག་པར་བརྩིགས། དེ་
ནས་དམ་པའི་འཁོར་རྣམས་ཀྱིས། གསེར་གྱི་སྒྲོམ་ཕྱེ་སྟོན་པའི་སྤུར་བྱུང་ན། གསེར་
སྒྲོམ་སྲུབ་མེད་མ་ཕྱེས་སྟོན་པའི་སྤུར་མ་ཕྱིན། འ་ཞ་གསང་བ་མདོ་སྡུད་ཀྱིས། ཕྱག་
རྒྱས་བཀྲོལ་ནས་ཞུས་པའི་མདོ། སྟོན་པ་བོན་ཐམས་ཅད་མི་རྟག་པ་ལགས་ན།
གསེར་གྱི་སྒྲོམ་དང་སྤུར་གཉིས་རྟག་པར་འཛིན་པ་ཅི་ལྟ་བུ་ལགས། ཐུགས་རྗེ་བྱིན་
རླབས་ཀྱིས་གསེར་སྒྲོམ་སྒོ་དབྱེ་འཚལ། ཁྲོ་ཆེན་བཅུ་ཡི་ཞལ་གྱི་གནོད་བྱེད་ཁོ་ཐག་
བཅད། དེ་སྐད་ཅེས་གསོལ་པས། ཐུགས་རྗེའི་བྱིན་རླབས་ཀྱིས་གསེར་སྒྲོམ་སྒོ་མེད་སྒོ་
བྱེ། ན་བཟའ་རྨད་གོས་རིས་དྲུག་དང༌། ཧོས་རུ་བསིལ་པ་སྒྲ་སྙན་དང་། པར་ཆ་
པད་ཁུག་སྔོན་པོ་དང༌། པད་ཤུན་པད་གདན་གདིང་བ་རྣམས། དག་པ་དྲང་སྲོང་སྡེ་
རྣམས་ལ། སྟོན་པ་གྲོངས་པའི་བཙས་སུ་བགོས། གཤེན་བཟའ་ནེའུ་ཆུང་ལ་སོགས་
པའི་དྲང་སྲོང་དག་པ་མོ་རིགས་སྡེས། སྙན་པའི་དབྱངས་བླངས་ཚིག་བཤད་བསྒྱུར།
མཚན་དང་ལྡན་པའི་ཁྱེའུ་ཆུང་བཞིས། གཙང་ཆུ་ལྔ་ཡིས་ཁྲུས་གསོལ་ནས། ཚངས་
པ་ཙམ་གྱིས་རབ་ཏུ་དག་པ་སྟེ། དུང་དཀར་ཕྱིས་པ་བཞིན་དུ་གསལ། ཕྱི་ནས་བལྟས་
པ་ནང་གྲོལ་ལྔ། མེ་ཏོག་སྣ་ལྔར་ལམ་ལམ་འབར། འདོགས་པའི་ཡི་གེ་རྣམ་ལྔ་
གདགས། ཞབས་གཡས་པ་ལ་ཡཾ་བཏགས། ཞབས་གཡོན་པ་ལ་རཾ་བཏགས། ཕྱག་
གཡས་པ་ལ་ཁོ་བཏགས། ཕྱག་གཡོན་པ་ལ་སྲུ་བཏགས། དཔྲལ་བ་རུ་ཨོཾ་བཏགས།
ཕྱག་གཡས་པའི་མཐིལ་དུ་ཉི་མའི་འཁོར་ལོ་བྲིས། ཕྱག་གཡོན་པའི་མཐིལ་དུ་ཟླ་བའི་
དཀྱིལ་འཁོར་བྲིས། མུ་ལེ་གྲུམ་ཤིང་ཤུན་པ་དགུ་ཕྲུག་དང་། མེ་ཏོག་པདྨའི་སྦུབས་སུ་
646



མདོ་སྡེ།
མདོ་གཟེར་མིག
སྟོན་པའི་སྤུར་བཅུག་དཀྲིས། ཐུགས་རྗེ་ཆེན་པོའི་བྱིན་རླབས་ཀྱིས་སྤུར་ལ་འོད་དུ་
འབར། གསེར་གྱི་སྒྲོམ་ཡང་ཕྱིར་ལ་སྲུབ་མེད་དོ། །དེ་ནས་མཚན་ལྡན་ཁྱེའུ་བཞི་ལ་
སོགས་འཁོར་པ་ཐམས་ཅད་ཀྱིས། རོལ་མོ་སྣ་ཚོགས་བསྒྱུར་གྱིན་སྤུར་བཏེགས་ཕོག་
གསུམ་བསྐོར། སྤུར་སྒྲོམ་སྲེག་ཁང་ཁ་ལ་ཐེག་པར་མ་གྱུར་ཏེ། འ་ཞ་གསང་བ་མདོ་
སྡུད་ཀྱིས་སྟོན་པའི་སྤུར་ལ་ཞུས་པའི་མདོ། སྟོན་པ་ལགས་བོན་མི་རྟག་སྟོང་པའི་རང་
བཞིན་ལགས་ན། དོན་ཆེད་དེ་ཡི་ཕྱིར་ན་ཡང་། གཤེན་རབ་ལྷ་ཡི་སྤུར་སྒྲོམ་རྟག་པ་
པོ་འདི་ཡང་། སྣང་མའི་ཞུགས་ལ་བཞེན་ནས་སྟོང་པའི་ངང་ལ་བསྟིམ། ཕུད་ཀྱི་སྒྲོན་
མས་དུས་གསུམ་བདེར་གཤེགས་རྣམས་ལ་མཆོད་པ་འབུལ། ལྷག་མ་དྲི་ཡིས་ཁམས་
གསུམ་སེམས་ཅན་རྣམས་ལ་སྦྱིན་པ་བཏང༌། སྟོང་པའི་ངང་ལ་ཐིམ་པའི་ཡེ་ཤེས་དང་
ལྡན་པ་དེ་ཉིད་ལགས། དེ་སྐད་བརྗོད་ནས་གསེར་གྱི་སྤུར་སྒྲོམ་བལ་དཀར་འདབ་
བས་ཡང་བར་ཕྱག་གིས་བླངས། སྤྱི་བོའི་གཙུག་ཏུ་བཀུར་བཀུར་སྟི་སྟི་ནས། ཕྱག་རྒྱ་
གསང་བས་སྲེག་ཁང་དཀྱིལ་དུ་འཕང་། ཚང་དུ་བྱ་བབ་བཞིན་དུ་ལྷུན་གྱིས་སོང་། དེ་
ནས་ཉི་མ་རྒས་པའི་ཟེར་ལ། སྲེག་ཁང་དཀྱིལ་དུ་སྟོན་པའི་སྤུར་ཡང་དེ་ལྟར་བཞུགས།
དེ་ནས་དོ་མོད་སྟ་བོན་ལ་ནི་གནས་པའི་རིམ་གྲོ་གཞུང་བཞིན་བྱས། དེ་ནས་ནངས་
པར་རྒྱན་གྱི་རིམ་པ་ཚང་བར་བཀོད། འ་ཞ་གསང་བ་མདོ་སྡུད་དགོངས་པའི་མཐིལ་
དུ་བཞུགས། ཀློང་རྒྱས་དཀྱིལ་འཁོར་ཕྱི་རིམ་དུ། མཆོད་པའི་ཡར་སྟེགས་སྤྲིན་བཞིན་
གཏིབས། མཆོད་པའི་ཡར་སྟེགས་ཕྱི་རིམ་དུ། སྦྱིན་པའི་ཡ་སྟགས་གྲམ་ལྟར་བཀྲམ།
སྟེགས་བུ་འཁོར་ལོ་གཉིས་ལ་བསྒྲིགས། མཚན་དང་ལྡན་པའི་ཁྱེའུ་ཆུང་བཞི། འབྱུང་
བ་བཞི་ཡི་གཤེན་ཆེན་བཞི། ཁྱབ་པ་ནེའུ་ཆུང་གཉིས་ཏེ་བཅུས། ཕྱོགས་མཚམས་ཀུན་
ནས་བསྒྲིགས་ཏེ་བསྐོར། དེ་ནས་ནམ་ལངས་བའི་དུས་སུ། བདེ་བར་གཤེགས་པ་
དབྱིངས་ནས་སྤྱན་དྲངས་ནས། གདན་ལ་བཞུགས་སུ་གསོལ་བའི་ཆོ་ག་གཞུང་བཞིན་
647



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བྱས། དེ་ནས་དག་པར་ཁྲུས་གསོལ། གསལ་བའི་རྡུལ་ཕྱིས། དབང་པོ་སྒོ་གསལ་བའི་
ཆོ་ག་གཞུང་བཞིན་བྱས། དེ་ནས་སྟོན་པའི་སྤུར་སྒྲོམ་ལ་ཉི་མའི་ཟེར་ལྷག་གིས་སོང་པ་
ལ། ཤར་ཕྱོགས་འབྱུང་བ་མེ་ཡི་ལྷ་མོ་སྒྲོན་མ་གསལ་བ་སྤྱན་དྲངས་ནས། འབྱུང་བ་མེ་
ཡི་བོན་པོ་འོད་ཀྱི་ལྗང་ལོ་ཅན་གྱིས། སྒྲོན་ཤིང་མེ་སྤར་ནས། སྤུར་ལ་འབར་བར་མ་
གྱུར་སླར་ལ་ཤི་ཏེ་སོང་། འ་ཞ་གསང་བ་མདོ་སྡུད་ཀྱི་དགོངས་པའི་འཕྲོ་བཅད་ནས།
སྤུར་སྒྲོམ་ལ་ཐལ་སྦྱོར་གྱི་ཕྱག་རྒྱ་བསྟན་སྟེ་གསོལ་པ། སྟོན་པ་ལགས། བོན་ཐམས་
ཅད་ནི། མི་རྟག་སྟོང་པའི་རང་བཞིན་ལགས་ན། གཟུགས་ཀྱི་ཕུང་པོ་འདི་ལ་རྟག་པ་
ཅན་གྱི་མུར་བཟུང་ནས། འབྱུང་བ་མེ་ཡིས་བསྲེགས་ནས་སྟོང་པའི་རང་བཞིན་དུ་མ་
གྱུར་ན། སེམས་ལ་བསྲེགས་པའི་ཉོན་མོངས་པ་ཡེ་ཤེས་ཀྱི་མེ་ཡིས་བསྲེགས་ནས།
སྟོང་པའི་རང་བཞིན་དུ་རྒྱ་མ་ཆད་པར། ཡོངས་སུ་འགྱུར་བ་ཡང་ཐམས་ཅད་ལགས་
སམ། དེ་སྐད་ཀྱང་ཞུས་ནས། འཁོར་ཐམས་ཅད་ཀྱིས་ཀྱང་། རྔ་སྟོང་རྩ་བརྒྱད་ནི་
བརྡུང་། གཤང་སྟོང་རྩ་བརྒྱད་ནི་དཀྲོལ། དུང་སྟོང་རྩ་བརྒྱད་ནི་བུས། དར་སྟོང་རྩ་
བརྒྱད་ནི་ཕྱར། མར་མེ་སྟོང་རྩ་བརྒྱད་ནི་བལྟམས། སྤོས་མེ་སྟོང་རྩ་བརྒྱད་ནི་བཏུལ།
ལྷ་སངས་སྟོང་རྩ་བརྒྱད་ནི་བཏེགས། མེ་ཏོག་མཆོད་པ་ཕུལ་ཞིང་བསྐོར་བ་ཕོག་
གསུམ་བྱས་པས། འཇིག་རྟེན་གྱི་ཁམས་ཀྱང་གཡོའོ་གཡོའོ་རབ་ཏུ་གཡོའོ། །འགུལ་ལོ་
འགུལ་ལོ་རབ་ཏུ་འགུལ་ལོ། །འུར་རོ་འུར་རོ་རབ་ཏུ་འུར་རོ། །ཐུག་གོ་ཐུག་གོ་རབ་ཏུ་
ཐུག་གོ །ཆེམ་མོ་ཆེམ་མོ་རབ་ཏུ་ཆེམ་མོ། །ནམ་མཁའ་ལ་འོད་གསལ་བ་མང་པོ་ཤར་
རོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །ཕྱོགས་ཀུན་འཇིག་རྟེན་ན་སྒྲ་
སྙན་པ་མང་པོ་གྲགས་སོ། །དེ་ལ་དེར་འཚོགས་པའི་སེམས་ཅན་ཐམས་ཅད་རབ་ཏུ་
སྤྲོ་བ་སྐྱེས། དེར་འཚོགས་སེམས་ཅན་སྒྲིབ་བྱང་བསོད་ནམས་ཚོགས་རྫོགས་མང་པོས།
སྲེག་ཁང་ཡན་ཆད་དཔག་ཚད་ཅིག་བགྲང་ནམ་མཁའ་ལ། དཔག་ཚད་རེ་རེས་བར་
648



མདོ་སྡེ།
མདོ་གཟེར་མིག
བཅད་ནས། སྐུ་བཞི་མཛེས་པའི་ཞལ་བཞི་གཞལ་ཡས་འོད་དང་བཅས་པ་བཀྲར་
སྣང་བར་མཐོང་། འ་ཞ་གསང་བ་མདོ་སྡུད་ཀྱིས། ཏིང་ངེ་འཛིན་ལ་གནས་ཙམ་ན།
འདི་ལྟར་སྣང་བའི་སྣོད་བཅུད་ཀུན། ལྷ་དང་ལྷ་མོར་གནས་ཁང་དང་བཅས་པར་
འགྱུར། མཚན་དང་ལྡན་པའི་ཁྱེའུ་ཆུང་བཞི་དང་། འབྱུང་བ་བཞི་ཡི་གཤེན་བཞི་
དང་དེར་འཚོགས་སེམས་ཅན་ཕལ་ཆེ་བ་ཡིས། བདེར་གཤེགས་བཞི་ཡི་སྐུ་འཁོར་ན།
བདེར་གཤེགས་ཉིས་བརྒྱ་ལྔ་བཅུས་བསྐོར་ནས་གསལ་བར་བཞུགས་པ་མཐོང་།
དབྱིངས་ཀྱི་ཡུམ་གྱི་ཐུགས་ཀྱི་དཀྱིལ་ནས་ཡི་གེ་ཨ་དཀར་འཕྲོས། ཡེ་ཤེས་ལྷ་ཡི་ཐུགས་
ཀྱི་དཀྱིལ་ནས་མེ་སྒྲོན་གློག་ཙམ་འགྱུས། སྤུར་སྒྲོམ་དཀྱིལ་དུ་ཕོག་པས། ཐབས་ཀྱི་
མཆོག་གི་ཐུགས་ཀྱི་དཀྱིལ་ནས་གཡུ་ཡི་དུ་བ་མདུང་ཙམ་འཕྲོས། ཤེས་རབ་ཕུལ་གྱི་
ཐུགས་ཀྱི་དཀྱིལ་ནས་འོད་མདའ་གང་འཕྲོས། སྤུར་གྱི་ཐུགས་ནས་གསལ་བའི་མེ་
འབྱུང་བས། སྤུར་དང་སྒྲོམ་དང་སྲེག་ཁང་ཐམས་ཅད། གསལ་བའི་སྒྲོན་མ་ལམ་
གྱིས་ཐལ། གཡས་པ་ཉི་མའི་འཁོར་ལོ་ལས། ཡེ་ཤེས་གསལ་བའི་མེ་བྱུང་བས། ཀུན་
གཞིའི་བག་ཆགས་ངན་པ་ཡི། འཁོར་བར་ལྟུང་བ་མེ་ཡིས་བསྲེགས། གཡོན་པ་ཟླ་
བའི་འཁོར་ལོ་ལས། བདུད་རྩི་གསོ་བའི་ཆུ་བྱུང་བས། ཀུན་གཞིའི་བག་ཆགས་བཟང་
པོར་ཐར་པར་འགྲོ་བའི་ཆུ་ཡིས་གསོས། བཏགས་པའི་ཡིག་འབྲུ་ལྔ་ཡི་ནུས་མཐུ་ཡིས།
ཕུང་པོ་ལྔ་ནི་སྐུ་ལྔའི་ལྷ་རུ་འགྱུར། ལྷ་ལྔ་ཡེ་ཤེས་ལྔ་ཡི་འོད་དུ་གསལ། ཡེ་ཤེས་ལྔ་
ཡིས་དུག་ལྔ་གཏན་ནས་གདར་ཐག་བཅད། གཤེན་རབ་གྲོངས་པའི་སྤུར་ལ་ཡོན་
ཏན་མཐའ་དག་གསལ། དབང་པོ་ལྔ་དང་ནང་གྲོལ་ལྔ། དབང་རྟེན་རྣམས་དང་
གཟུགས་ཅན་རྣམས། རིན་ཆེན་འབར་བའི་མེ་ཏོག་ལ། པད་མ་སྟོང་སྟོང་རྒྱས་པར་
སྐྱེ། བདེར་གཤེགས་རྣམས་ལ་མཆོད་པ་འབུལ། དྲི་དང་འོད་དང་དུད་པ་རྣམས།
འདོད་པའི་ཡོན་ཏན་རྣམ་ལྔར་གྱུར། སེམས་ཅན་རྣམས་ལ་སྦྱིན་པར་བཏང་། མཆོད་
649



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པས་མཉེས་ཤིང་སྦྱིན་པས་ཚིམ། གཤེན་རབ་བླ་མེད་དབྱིངས་སུ་ཐིམ། གཤེན་རབ་
ལུས་སེམས་མ་ཕྱེས་སོ་སོར་མ་ཡིན་པར། བོན་ཉིད་བདལ་བ་ཆེན་པོའི་ཀློང་ནས་
མཉམ། ཚོགས་དྲུག་ཡུལ་དྲུག་རྣམ་ཤེས་དྲུག །ཐ་མི་དད་པར་གཅིག་ཏུ་འདུས། ནམ་
མཁའི་ངོགས་བཞིན་མཁའ་ལ་བདལ། དེ་ནས་མཚན་དང་ལྡན་པའི་ཁྱེའུ་བཞི་དང་།
འབྱུང་བ་ཆེན་པོའི་གཤེན་བཞི་དང་། ཁྱབ་པ་ནེའུ་ཆུང་གཉིས་ཏེ་བཅུས། དཀྱིལ་
འཁོར་ཕྱོགས་བཅུར་ཡོངས་ནས་སུ། བདེར་གཤེགས་སྟོང་གི་མཚན་བརྗོད་ནས།
ཕྱོགས་བཅུ་ཡོངས་སུ་ཕྱག་འཚལ་མཚན་བསྟོད་མཆོད་པ་འབུལ་བ་གཞུང་བཞིན་
བྱས་ནས། མཆོད་པའི་ཡར་སྟེགས་ཞུགས་ལ་མཆོད་པར་ཕུལ། དེ་ནས་བདེར་
གཤེགས་མཚན་རྫོགས་ཉི་རྒས་མུན་མཚམས་སུ། ཡང་མདའ་བཞི་རལ་གྲི་བཞི་རྒྱལ་
མཚན་གཉིས་ཏེ་བཅུ། དབལ་གྱི་མི་བཟད་ཁྲོ་བོ་བཅུ་རུ་མངའ་ཡང་ཕུལ། གདུང་ལ་
བར་ཆད་མི་འོང་པའི། ཕྱོགས་བཅུ་ཡོངས་སུ་ཕྱི་མཚམས་བཅད། རྒྱལ་པོ་ཆེན་པོ་
བཞི་ཡིས་གདུང་ལ་བར་ཆད་མི་བྱེད་པར་གྲིབ་ལ་བསྟན་པའི་ནང་མཚམས་བཅད།
དེ་ནས་མུན་སྲོས་སྨག་འཐིབས་ནས། སྟོན་པའི་སྐུ་འཁོར་ཐམས་ཅད་ཀྱང་། ཤིན་ཏུ་
མཉེས་ནས་གདན་ལ་གཟིམ། ནངས་པར་རྨི་ལྟས་ཀུན་ཀ་བཟང་། འདི་ལྟར་སྣང་བ་
ཐམས་ཅད་ལྷ་དང་ལྷ་མོའི་གཞལ་ཡས་ཁང་དུ་གྱུར་པར་ཡོ་ཀས་རྨིས། ཤིན་ཏུ་ཉམས་
དགའ་རབ་ཏུ་ཡིད་སྤྲོ་ནས། ཉི་མའི་རྩེ་ལ་ལངས་ནས་ཁྲུས་དང་གཙང་སྦྲ་བགྱིས། དེ་
ནས་སྟོན་པའི་སྤུར་སྒྲོམ་སྲེག་ཁང་བསྐོར་ནས་བལྟས་པ་ལ། སྤུར་དང་སྤུར་སྒྲོམ་
བསྲེགས་ཤིང་ཡོ་ཀ་ཞུགས་ཀྱིས་བསྒྲལ། བསྲེགས་ཤིང་ཐལ་བ་བྱ་རྒོད་ཉལ་བ་ཙམ་
ཅིག་དཀར་དྭངས་ལྷག་ལྷག་སྣང་། འཁོར་ཐམས་ཅད་ལ་འ་ཞ་གསང་བ་མདོ་སྡུད་
ཀྱིས་སྨྲས་པའི་མདོ། གཤེན་རབ་འཁོར་ལ་རྒྱ་ཆེ་གྲངས་མང་ཡང་། གསང་བའི་མན་
ངག་ཚིག་གསུམ་བདག་གིས་ཐུབ་པ་ཡིན། སྟོན་པའི་གདུང་རུས་བཏུ་བ་གཞན་ལ་མི་
650



མདོ་སྡེ།
མདོ་གཟེར་མིག
དབང་ངོ༌། །ཕྱག་རྒྱ་ཕྱིན་ཀ་ལོག་གིས་ཀུན་ཀ་བཅིངས་པར་བྱས། དེ་སྐད་ཅེས་འ་ཞ་
གསང་བ་མདོ་སྡུད་ཀྱིས་སྨྲས་ནས། ཕྱག་རྒྱ་ཕྱི་ཀ་ལོག་གིས་བཅིངས་པས། གཤེན་
རབ་གདུང་ལ་ཀུན་ཀས་རེག་མ་ནུས། འ་ཞ་གསང་བ་མདོ་སྡུད་ཀྱིས། རིན་པོ་ཆེའི་
གའུ་ཟུང་གསུམ་ཡ་དྲུག་གདུང་གི་སྣོད་དུ་བཤམས། དར་དཀར་ལྕིབས་ཀྱིས་གདུང་
ཐལ་ཕྱག་ནས་གའུ་ནང་དུ་བསགས། གདུང་སོལ་ནག་པོ་ཕྱེ་ཡིན་ལོག་བྱེད་བགེགས་
ལ་བསྒྱུར། གདུང་ཐལ་དཀར་པོས་གའུ་བཀང་ནས། གཏོ་བུ་འབུམ་སངས་ལག་ཏུ་
གཏད། གདུང་ཐལ་ཕྱགས་པའི་འོག་ན། གསེར་གྱི་སྤུར་སྒྲོམ་ཞུ་ནས་འདུག །གསེར་
གྱི་སྦྲུམ་བུ་བྱ་རྒྱལ་ཁྱུང་གི་སྒོ་ང་ཙམ་བཞི་འདུག་པ་བྱུང་། རིན་ཆེན་གའུར་བཅུག་
ནས་ཡིད་ཀྱི་ཁྱེའུ་ཆུང་ལག་ཏུ་གཏད། གསེར་གྱི་སྦྲུམ་བུ་བླངས་པའི་འོག་ཤེད་ན།
གཤེན་རབ་ལྷ་ཡི་གདུང་རུས་རྣམས། གཞའ་ཚོན་འོད་ལྟར་ལམ་ལམ་འབར་ཞིང་
སྣང་། སྲེག་ཁང་མེ་རིའི་འཁོར་ལོ་སྟེང་ནས་ཕྱག་གིས་བླངས་པས་སུ། རིན་པོ་ཆེ་
འབར་བའི་གདུང་ཤ་རི་རམ། ཁ་དོག་རྣམ་པ་དྲུག་དང་ལྡན་པ་སྟོང་རྩ་བརྒྱད་སིལ་
གྱིས་བྱུང༌། རིན་པོ་ཆེ་ཡི་ག་འུར་བསྩལ་ནས། གསང་ཐུབ་ཉིད་ཀྱི་སྤྱི་བོའི་གཙུག་ཏུ་
བཞག །འ་ཞ་གསང་ཐུབ་ཉིད་ཀྱང་རིན་ཆེན་འོད་དུ་འབར། འདུས་པའི་འཁོར་
རྣམས་རིན་ཆེན་འོད་དུ་འཕྲོ། འོལ་མོ་ལུང་རིང་ཙམ་ཡང་རིན་ཆེན་འོད་དུ་གསལ།
མི་མཇེད་འཇིག་རྟེན་ཙམ་ཡང་རིན་ཆེན་འོད་དུ་བཀྲ། གསང་བ་མདོ་སྡུད་ལ་སོགས་
འཁོར་ཐམས་ཅད་ཀྱིས་བགྲོས་ནས། སྟོན་པ་གཤེན་རབ་ཐུགས་ཉིད་ཚད་མེད་ལྷུན་
རྫོགས་ཀྱི། སྟོན་པ་གཤེན་རབ་སེམས་ཉིད་འཆི་མེད་སྐྱེས་ནས་བཙན། འཕྲིན་ལས་
བཅོ་བརྒྱད་རིམ་པར་གཞུང་བསྲང་ལ། སྒྲིབ་པ་བྱང་གིན་ཚོགས་བསྐྱེད་མི་འཚལ་ཏེ།
ཕྱི་རབས་སེམས་ཅན་འདྲེན་པའི་དཔེར་བསྟན་གསུངས། གདུང་རུས་ཤ་རི་རམ་
རྣམས་ནི། སྤོས་ཀྱི་བན་གླང་གཞུང་ལ་བཀལ། གདུང་སྒྲོམ་གསེར་གྱི་སྦྲུམ་བཞི་ནི།
651



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བསེ་ཡི་བན་གླང་བཤུལ་ལ་བཀལ། གདུང་ཐལ་བྱ་བལ་དཀར་པོ་ནི། དུང་གི་བན་
གླང་བཤུལ་ལ་བཀལ། འཇིག་རྟེན་ཁམས་ན་སྟོབས་ཆེ་བའི། རབ་བརྟན་གླིང་མཆོག་
རྩལ་ལྡན་ལ། གཤེན་རབ་ལྷ་ཡི་གདུང་བུ་བཀལ། དེ་ནས་གཡུང་དྲུང་ཀློང་རྒྱས་
དཀྱིལ་འཁོར་ལྷ་རྣམས་ལ། གཤེན་རབ་ལྷ་ཡི་གདུང་རུས་དང་། འདུས་པའི་འཁོར་
རྣམས་ཐམས་ཅད་ཀྱིས། ལྷ་ཕྱག་འཚལ་ནས་སྡིག་པ་བཤགས་པའི་འཕྲིན་ལས་ཀྱི་དོན་
གཞུང་བཞིན་དུ་མཛད་པས། གཤེན་རབ་སྤྲུལ་པའི་སྐུ་ལ་སྡིག་སྒྲིབ་མི་མངའ་ཡང་།
འདུས་པའི་འཁོར་རྣམས་ཉོན་མོངས་སྡིག་སྒྲིབ་སྦྱངས། དེ་ན་ཡང་གཡུང་དྲུང་ཀློང་
རྒྱས་དཀྱིལ་འཁོར་ལྷ་རྣམས་ལ། གཤེན་རབ་ལྷའི་གདུང་རུས་ནས། འདུས་པའི་
འཁོར་རྣམས་ཐམས་ཅད་ཀྱིས། མར་མེ་ཐོགས་ནས་སྒོ་དབྱེ་བའི་འཕྲིན་ལས་ཀྱི་དོན་
གཞུང་བཞིན་དུ་མཛད་ནས། གཤེན་རབ་སྤྲུལ་པའི་སྐུ་ལ་མ་རིག་སྒོ་དབྱེ་མི་འཚལ་ཏེ།
འཁོར་དུ་གྱུར་པ་ཐམས་ཅད་མ་རིག་རྨོངས་པ་གསལ། དེ་ནས་གཡུང་དྲུང་ཀློང་རྒྱས་
དཀྱིལ་འཁོར་ལྷ་རྣམས་ལ། གཤེན་རབ་ལྷ་ཡི་གདུང་རུས་དང་། འདུས་པའི་འཁོར་
རྣམས་ཐམས་ཅད་ཀྱིས། མར་མེ་ཐོགས་ནས་སྨོན་ལམ་བཏབ་པ་ཡི། འཕྲིན་ལས་ཀྱི་
དོན་གཞུང་བཞིན་དུ་མཛད་པས། གཤེན་རབ་སྤྲུལ་པའི་སྐུ་ལ་རེ་དོགས་མི་མངའ་
ཡང་། འདུས་པའི་འཁོར་རྣམས་སྨོན་ལམ་ཅི་བཏབ་འགྲུབ། དེ་ནས་ཡང་གཡུང་དྲུང་
ཀློང་རྒྱས་དཀྱིལ་འཁོར་ལྷ་རྣམས་ལ། གཤེན་རབ་ལྷ་ཡི་གདུང་རུས་དང་། འདུས་
པའི་འཁོར་རྣམས་ཐམས་ཅད་ཀྱིས། བུམ་ཁྲུས་བྱས་ནས་དབང་བསྐུར་བའི་འཕྲིན་
ལས་ཀྱི་དོན་གཞུང་བཞིན་དུ་མཛད་པས། གཤེན་རབ་སྤྲུལ་པའི་སྐུ་ལ་དབང་བསྐུར་
མི་མངའ་སྟེ། འདུས་པའི་འཁོར་རྣམས་ཐམས་ཅད་རྫོགས་པའི་དབང་རྣམས་རྫོགས།
དེ་ནས་ཡང་གཡུང་དྲུང་ཀློང་རྒྱས་དཀྱིལ་འཁོར་ལྷ་རྣམས་ལ། གཤེན་རབ་ལྷ་ཡི་
གདུང་རུས་དང་། འདུས་པའི་འཁོར་རྣམས་ཐམས་ཅད་ཀྱིས། དབང་རྫས་གཏད་
652



མདོ་སྡེ།
མདོ་གཟེར་མིག་
ནས་དངོས་གྲུབ་སྦྱིན་པའི་འཕྲིན་ལས་ཀྱི་དོན་གཞུང་བཞིན་དུ་མཛད་པས། གཤེན་
རབ་སྤྲུལ་པའི་སྐུ་ཉིད་དངོས་སུ་ཡེ་ནས་གྲུབ། འདུས་པའི་འཁོར་རྣམས་རྐྱེན་དེས་
དམ་པའི་དངོས་གྲུབ་ཐོབ། དེ་ནས་ཡང་གཡུང་དྲུང་ཀློང་རྒྱས་དཀྱིལ་འཁོར་ལྷ་
རྣམས་དང་། གཤེན་རབ་ལྷ་ཡི་གདུང་རུས་ལ། འདུས་པའི་འཁོར་རྣམས་ཐམས་
ཅད་ཀྱི། དབྱིངས་སུ་མགྲོན་བསྐྱོད་པའི་འཕྲིན་ལས་ཀྱི་དོན་གཞུང་བཞིན་དུ་མཛད་
པས། གཤེན་རབ་སྤྲུལ་པའི་སྐུ་ལ་བཞུགས་བསྐྱོད་མི་མངའ་ཡང་། འདུས་པའི་འཁོར་
རྣམས་ཉོན་མོངས་འདམ་ནས་ཐར། དེ་ནས་ཡང་གཡུང་དྲུང་ཀློང་རྒྱས་དཀྱིལ་འཁོར་
ལྷ་རྣམས་ལ། གཤེན་རབ་ལྷ་ཡི་གདུང་རུས་དང༌། འདུས་པའི་འཁོར་རྣམས་ཐམས་
ཅད་ཀྱིས། མཁའ་ལ་གདན་བསྐྱོད་པའི་འཕྲིན་ལས་ཀྱི་དོན་གཞུང་བཞིན་དུ་མཛད་
པས། གཤེན་རབ་སྤྲུལ་པའི་སྐུ་ལ་མཚན་མ་མི་མངའ་ཡང༌། འདུས་པའི་འཁོར་
རྣམས་མཚན་མ་དངོས་དང་བྲལ། ལྔ་བཅོམ་དྲུག་རྫོགས་མྱ་ངན་ཡོངས་དང་བྲལ།
རྫུ་འཕྲུལ་རྐང་པ་ཐོབ་ཀྱིན་འོད་ཟེར་ཕྱོགས་བཅུར་འཕྲོ། དེ་ནས་ཡང་གཡུང་དྲུང་
ཀློང་རྒྱས་དཀྱིལ་འཁོར་གཞི་དང་ཐིག་རྣམས་ལ། གཤེན་རབ་ལྷ་ཡི་གདུང་ཐལ་དང་།
གདུང་སྒྲོམ་གསེར་གྱི་སྒྲོམ་བཞི་དང༌། གདུང་རུས་ཆ་ལྔའི་ཆ་བཞི་ལ། གཙོ་བོ་བཞི་ཡི་
ལྷ་དང་སྦྱར། རང་འབྱུང་མཆོད་རྟེན་ཆེན་པོ་བཞི་བཞེངས། ཀ་བ་བཞི་ཡིས་སྲོག་
ཤིང་བྱས། གསེར་སྦྲམ་བཞི་ཡིས་སྙིང་པོ་བྱས། གཤེན་རབ་ཀྱི་གདུང་ཤ་རི་རམ་ཉིས་
བརྒྱ་ཉིས་བརྒྱས། སྐུ་ཡི་གདུང་དང་རིང་བསྲེལ་རྟེན་དུ་བྱས། བསྲེག་ཁང་གི་ཤིང་
གདུང་དང་། དཔྱམ་གྱི་ཁ་བད་དང་གྲུ་ཆད་ཕུབ། དེ་ནས་གཞི་ཡོངས་སུ་བརྟེན་པའི་
འཕྲིན་ལས་ཀྱི་དོན་གཞུང་བཞིན་མཛད་པས། གཤེན་རབ་མྱ་ངན་འདས་པའི་སྤུར།
བསྲེགས་སྦྱངས་བྱས་པའི་བཀྲ་ཤིས་ཀྱི་ས་གནས་དེ་ཡང་། འདོད་པ་ལྔ་ཡི་ཡོན་ཏན་
ཚང་། རིན་ཆེན་སྣ་ལྔའི་འོད་དུ་འབར། སྔ་ཕྱི་སྟོན་པ་ཐམས་ཅད་ཀྱང་། མངོན་པར་
653



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
རྫོགས་སངས་རྒྱས་པའོ། །དུས་ཀྱི་མཐའ་ལ་ཐུག་ནས་སུ། མེ་བདུན་ཆུ་གཅིག་བྱུང་
ཙམ་ན། གདན་དང་རང་འབྱུང་མཆོད་རྟེན་བཞི། ནམ་མཁར་འཕགས་ནས་མི་
འཇིག་བརྟན། དེ་ལྟར་གཤེན་རབ་སྐུ་ལ་བརྟན་འགྱུར་མི་མངའ་ཡང་། འདུས་པའི་
འཁོར་རྣམས་དམ་པའི་དོན་བསྙེས་བརྟེན། དེ་རྣམས་འདུས་པའི་འཁོར་རྣམས་ཀྱིས།
སྟོན་པའི་གདུང་བརྟགས་ལ། ཉིས་བརྒྱ་རྩ་བརྒྱད་བགོས་ནས། བརྒྱ་མཐོ་རིས་གསུམ་
གྱི་ཡུལ་དུ། ལྷ་བརྒྱ་བྱིན་གྱིས་དབུ་ཡི་མཆོད་རྟེན་གནས་སུ་བསྣམས་ནས། སུམ་ཅུ་རྩ་
གསུམ་ལ་ཤེལ་གྱི་གུར་ཁང་དཀར་པོ་ན། རང་འབྱུང་གསལ་བའི་མཆོད་རྟེན་ཆེན་པོ་
བརྒྱ་བཞེངས་ནས། ལྷ་རྣམས་བོན་གྱི་འཁོར་ལོ་བསྐོར། དེ་ལ་མཆོད་པ་རྒྱུན་དུ་
འབུལ། སྐུ་གདུང་རིང་རྟེན་དེ་ཡི་ཡོན་ཏན་གྱིས། མཐོ་རིས་འདྲེན་པའི་ལམ་དང་
སྐས་སུ་གྱུར། བརྒྱ་ངན་སོང་གསུམ་གྱི་ཡུལ་དུ། ཀླུ་འཇོག་པོའི་དབུ་ཡི་མཆོད་གནས་
སུ་བསྣམས་ནས། འོག་གསེར་གྱི་ས་གཞི་རིན་པོ་ཆེ་ཡི་ཁ་བད་ལ། རང་འབྱུང་འོད་དུ་
གསལ་བའི་མཆོད་རྟེན་བརྒྱ་བཞེངས་ནས། ཀླུ་རྣམས་བོན་གྱི་འཁོར་ལོ་བསྐོར། དེ་ལ་
མཆོད་པ་རྒྱུན་དུ་འབུལ། སྐུ་གདུང་རིང་རྟེན་དེ་ཡི་ཡོན་ཏན་གྱིས། ངན་སོང་འགོག་
པའི་སྒོ་དང་གཏན་དུ་གྱུར། བརྒྱད་འོལ་མོ་ལུང་རིང་ཉིད་དུ། འཁོར་སྡེ་བརྒྱད་ཀྱིས་
བགོས་ནས། དབུ་ཡི་མཆོད་གནས་སུ་བཟུང་པས། ས་ས་སོ་སོའི་གནས་དེར་ན་རང་
འབྱུང་འོད་དུ་གསལ་བའི་མཆོད་རྟེན་ཆེན་པོ་བརྒྱད་བཞེངས་ནས། མི་རྣམས་བོན་གྱི་
འཁོར་ལོ་བསྐོར་རོ། །དེ་ལ་མཆོད་པ་རྒྱུན་དུ་འབུལ། སྐུ་གདུང་རིང་རྟེན་དེ་ཡི་ཡོན་
ཏན་གྱིས། འཕྲལ་གྱི་བསོད་ནམས་ལྡན་གྱི་ཡུན་གྱི་སྒྲིབ་པ་བྱང༌།
དེ་ཡི་ཚེ་དེའི་དུས་ན། གཤེན་རབ་འཁོར་དུ་གྱུར་པ་དེ་རྣམས་ཀྱང་། འཁོར་བ་
ཐོག་མ་དཔག་ཏུ་མེད་པ་ནས། ད་ལྟ་སྟོན་པའི་འཁོར་དུ་སྐྱེས་པ་ཡན་ཆད་དུ། སྡིག་
པ་སྤོང་གིན་དགེ་བའི་རྒྱུ་ལ་ཞུགས་པ་ཡིན། སྤྱིར་ཡོན་ཏན་དེ་ལྟར་ལྡན་པ་དང་། ད་
654



མདོ་སྡེ།
མདོ་གཟེར་མིག
༼ཁ༽
ལྟའི་སྐྱེ་བ་འདི་ལ་སྟོན་པའི་འཁོར་དུ་སྐྱེས་པ་དང་། ངེས་པའི་བཀའ་རྒྱུད་རྒྱུན་མི་
འཆད་པར་ཐོས་པ་དང་། དམ་པའི་དོན་ལ་ཐབས་སྤྱོད་ཞེན་པ་ཡིས། ཀུན་ཡང་ཤེས་
པའི་རྒྱུད་བྱང་ཤེས་རབ་ཚད་དུ་སླེབ། ངན་སོང་འཁོར་བ་རྒྱུད་པའི་ས་བོན་ཀུན་གཞི་
བག་ལ་སྤངས་པས་སྤོངས། དེ་ཡི་ནང་ནས་འདུས་པའི་འཁོར་རྣམས་ལ། སྤྱིར་ཡང་
སྨོན་ལམ་དབང་རྣམས་རྫོགས། སྒོས་སུ་འཕྲིན་ལས་བཅོ་བརྒྱད་དོན་གྱིས་བཏིངས།
ཉོན་མོངས་སྒྲིབ་པ་ཤེའུ་མུན་འདྲ་བ་གཏིང་ནས་སངས། ཡེ་ཤེས་རྩལ་རྫོགས་མངོན་
ཤེས་ཆ་རྣམས་བྱུང་། སྟོན་པའི་འཁོར་ལས་འ་ཞ་གསང་བ་མདོ་སྡུད་ནི། དུག་ལྔའི་
དགྲ་བཅོམ་པས་ཆོམ་ནས། ཡེ་ཤེས་ལྔ་ཡི་འབྲས་བུ་བསྒྲུབས་པས་གྲུབ་ནས། དགྲ་
བཅོམ་པའི་འབྲས་བུ་མངོན་དུ་འ་ཞ་གསང་བ་མདོ་སྡུད་ཀྱིས་ཐོབ་བོ། །མཚན་དང་
ལྡན་པའི་ཁྱེའུ་ཆུང་རྣམ་བཞི་ཡིས། སྟོན་པས་འགྲོ་བའི་དོན་ལ་དགོངས་ནས། ཐབས་
དང་ཤེས་རབ་ཟུང་དུ་འབྲེལ་བའི་སྲས་ལགས་པས། ཕྱི་རབས་སྟོན་པ་མ་བྱོན་པའི་
བར་དུ། སྤྲུལ་པའི་སྐུ་དང་མཚུངས་པར་མི་མཇེད་ཀྱི་འཇིག་རྟེན་རངས་པ་ན། འགྲོ་
བའི་དོན་རྒྱ་ལག་ཕྱད་པའོ། །བཙུན་མོ་ཧོས་བཟའ་རྒྱལ་མེད་ནི། དུས་གསུམ་གྱི་ཡུམ་
དང་མཚུངས་ཏེ། ཉོན་མོངས་པ་སངས་ཏེ། ཡེ་ཤེས་བསྐྱེད་པའི་སངས་རྒྱས་པའོ། །
དཔོ་བཟའ་ཐང་མོ་དང་། ཀོང་བཟའ་ཁྲི་ལྕམ་གཉིས་ནི། དུག་ལྔའི་ས་བོན་ཟད་ནས།
དགྲ་བཅོམ་པའི་རྒྱུ་ལ་གནས་པའོ། །གཤེན་བཟའ་ནེའུ་ཆུང་སྨན་དང་། སྟག་བུ་ཐུང་
དང་གཟིག་བུ་ཐུང་ནི། ཕྱིར་མི་ལྡོག་པའི་འབྲས་བུ་ཐོབ་ནས། བོན་གྱི་བསྟན་པ་སྲུང་
གྱིན། རྫུ་འཕྲུལ་ཤུགས་ཀྱིས་འགྲོ་བའོ། །དཔོའུ་ལག་ངན་དང་བཙུན་པ་ཁྱབ་པ་གཉིས་
ནི། ཕྱིར་མི་ལྡོག་པའི་རྒྱུ་ལ་ཞུགས་ནས། ཡིད་ཆེས་པའི་དད་པ་དང་ལྡན་པའོ། །
འདུས་པའི་འཁོར་ཐམས་ཅད་ཀྱང་། རྒྱུན་དུ་ཞུགས་པའི་རྒྱུ་ལ་ཀུན་ཀ་གནས་པའོ། །
ཀུན་རིག་བློ་གསལ་དཔྱད་བུ་ཁྲི་ཤེས་ནི། རྒྱུན་དུ་ཞུགས་པའི་འབྲས་བུ་མངོན་དུ་ཐོབ་
655



གསུང་རབ་སྒོ་མཛོད་རིན་པོ་ཆེའི་གླེགས་བམ། 26
པའོ། །གླིང་ན་གནས་པའི་སེམས་ཅན་བཀའ་ཐོས་ཐམས་ཅད་ཀུན། མི་རྟག་པ་རུ་
ཡིད་ཆེས་དད་པ་གཏིང་ནས་ཕྱུང་། རྣམ་པ་ཐམས་ཅད་མཁྱེན་པའི་སྟོན་པ་གཤེན་
རབ་ཀྱང་། མི་རྟག་འཕོ་འགྱུར་སྐྱེ་འཆི་ལས་ཀྱིས་བཙན་པས་སུ། འཁོར་བ་ཐམས་
ཅད་མི་རྟག་སྒྱུ་མར་རིག །གཤེན་རབ་མི་རྟག་པ་གྲོངས་ཏེ། སྤུར་ཀྱང་སྣང་མ་ཞུགས་
ལ་སྦྱངས་ནས་སུ། སྟོན་པའི་རང་བཞིན་མཐའ་ལས་འདས་པ་ཡིས། རྟག་ཏུ་རེ་བའི་
སེམས་ཅན་ཐམས་ཅད་ཀྱང༌། མི་རྟག་པ་རུ་གཏིང་ནས་ཡིད་ཆེས་ཏེ། སྡིག་པའི་
ཕྱོགས་སྤངས་དགེ་བཅུ་དང་དུ་བླངས། གཤེན་རབ་སྐུ་འགྱུར་མྱ་ངན་འདས་ཀྱང་།
གསུང་བཞུགས་མྱ་ངན་མ་འདས་པས། གསུང་རབ་འབུམ་སྡེའི་ཁྲི་སྡེ་པོ་ཏི་གླེགས་
བམ་ལ། སྒོ་བཞི་མཛོད་དང་ལྔ་ཡི་བོན་བྲིས་པས། དཀར་ནག་བཀྲ་གསལ་ནང་ནས་
ཞལ་ཕྱེ་ཡིན། ཡི་གེའི་འབྲུ་རྟོགས་གཞུང་དང་མཐུན་པ་རུ། སེམས་ཉིད་མི་ཡེངས་
དགེ་བཅུ་ཚད་མར་སྤྱོད། ཡོན་ཏན་དེ་ཡིས་ཤི་བ་ཐམས་ཅད་ཀྱང་། བླ་ན་མེད་པའི་
འབྲས་བུ་རིམ་པས་ཐོབ་ཀྱིན་སོང་། དུས་དེར་ཐམས་ཅད་བདེ་ཞིང་ཀུན་ཀ་ཡོངས་སུ་
སྐྱིད། བདུད་དང་སྲིན་པོ་ལ་སོགས་གནོད་བྱེད་བགེགས་ཚོགས་ཀྱང་། ཤིན་ཏུ་གྲངས་
ཉུང་རབ་ཏུ་ཆ་འཕྲའོ། །
༧ དེ་ཡི་དུས་དེ་ཡི་ཚེ་ན། སྟོན་པའི་བཀའ་ཐོས་ཞལ་མཐོང་བའི་སེམས་ཅན་
རྣམས། ཤེས་རབ་ཀྱི་རྩལ་དང་ལྡན་པས། སྡིག་པའི་ཆ་སྤངས་ནས་དགེ་བའི་ལས་
སྤྱོད་པ་རྣམས་ནི། སེམས་ཅན་ཀྱི་བུ་ཡིན་པས། ཤ་ཁྲག་གི་ལུས་ལས་བརྟེན་པའི་སྐྱོན་
གྱིས། སྐྱེ་འཆི་དང་འདུ་འབྲལ་གྱི་ལས་བཙན་གྱིས། ཇེ་ཉུང་ཇེ་ཉུང་འཕོ་འགྱུར་ལས་
ཀྱིས་སོང་། སེམས་ཅན་གྱི་གྲངས་དང་དགེ་སྡིག་གི་ལས་བསམ་གྱིས་མི་ཁྱབ་པས།
བར་དེར་གཞན་ནས་ཚེ་འཕོས་ཀྱིན་གནས་དེར་སྐྱེས་པ་ལ། དགེ་བ་གཞུང་བཞིན་
སྤྱོད་པའི་སེམས་ཅན་ནི་ཤིན་ཏུ་ཉུང་། དགེ་སྡིག་འཆོལ་བར་སྤྱོད་པའི་སེམས་ཅན་
656



མདོ་སྡེ།
མདོ་གཟེར་མིག་
དང༌། སྡིག་པ་ཅི་ཚུགས་སུ་སྤྱོད་པའི་སེམས་ཅན་ནི་འཕེལ་ནས་ཤིན་ཏུ་གྲངས་མང་
བར་སོང་། བསོད་ནམས་ཀྱི་ཆ་བྲི་ནས་དུས་དང་ཐ་མར་ཇེ་ཉེ་ཇེ་ཉེར་སོང་། དེ་ཡི་
སྐྱོན་དང་གྲིབ་མས། བདུད་དང་སྲིན་པོ་ལ་སོགས་ཏེ། བསྟན་པ་སྣུབ་ཀྱིན་བར་ཆད་
བྱེད་པ་ཡང་། ཤིན་ཏུ་གྲངས་མང་བའི་རབ་ཏུ་དཔུང་ཆེ་བར་འགྱུར། སྟོན་པའི་ཞལ་
ནས་གསུང་པའི་སྒོ་བཞི་མཛོད་དང་ལྔ་ཡི་བོན། གླེགས་བམ་ལྔ་ཡི་ནང་དུ་ཡི་གེ་བྲིས་
པ་ཡང་། སྐྱེས་ཀྱིན་འཕེལ་བའི་སེམས་ཅན་ཤེས་པ་ཇེ་ཆུང་ཇེ་ཆུང་སོང་བས་སུ། དོན་
གྱི་དབྱིངས་ཕྱུང་གིན། ཤེས་པའི་རྒྱུད་ཁྲོལ་བ་ཡང་ཤིན་ཏུ་གྲངས་ཉུང་བར་གྱུར། སྟོན་
པའི་རྗེས་ནས་གནས་པའི་འཁོར་སྡེ་བརྒྱད་ལ། ཚེ་ཡི་དངོས་གྲུབ་ཐོབ་པ་འགའ་ལུས་
པ་ཡང་། རབ་ཏུ་སྐྱིད་ལུག་གྱིན། ཤིན་ཏུ་ཡིད་མུག་པར་གྱུར་ནས། སྟོན་པ་མྱ་ངན་
ལས་འདས་ནས་སྤུར་སྣང་མ་ཞུགས་ལ་བཞེན་པའི་སར། རང་འབྱུང་གི་མཆོད་རྟེན་
ཆེན་པོ་བཞི། སྐུ་གདུང་རིང་རྟེན་དུ་བཞེངས་པའི་སར་འཚོགས་ནས། རྔ་ནི་བརྡུངས།
གཤང་ནི་དཀྲོལ། དུང་ནི་བུས། དར་ནི་ཕྱར། མར་མེ་ནི་བལྟམས། སྤོས་མེ་ནི་བཏུལ།།
མེ་ཏོག་ནི་བཏུས། ལྷ་སངས་ནི་བཏེགས། གཙང་ཚན་ནི་བཏབ། སྐོར་བ་ཕོག་གསུམ་
བྱས། ལྷ་ཕྱག་ལན་བདུན་བཙལ། སྙན་པའི་དབྱངས་བླངས་གདུང་བའི་མཆི་མ་
ཕྱུངས་ནས། ནམ་མཁའ་ལ་ཁ་བལྟས་ནས། སྨྲེ་ངག་གི་ཚིག་བཏོན་པའི་མདོ། འཇིག་
རྟེན་འཁོར་བའི་གླིང་ནས་སྟོན་པ་མྱ་ངན་འདས། བསྟན་པ་སྲུང་བའི་སློབ་འབངས་
སླད་ན་བསམ་འདས་ལུས། གཤེན་རབ་ཡབ་ཀྱང་མི་རྟག་མྱ་ངན་འདས། སེམས་
ཅན་ཐམས་ཅད་མི་རྟག་པ་རུ་དོན་ཆེད་དེ་ཡིས་རྟོགས། སྡིག་པའི་ལས་སྤོངས་དགེ་
བཅུ་དང་དུ་ལོངས། ཡོན་ཏན་དེ་ཡི་ཚེ་འཕོས་ཐམས་ཅད་ཐར་པ་ཐོབ། བདག་ཅག་
ཚེ་རིང་འགའ་ལུས་འཚོགས་པའི་འདི་རྣམས་ལགས། སེམས་ཅན་གྲངས་དང་དགེ་
སྡིག་ལས་མང་བས། གཞན་དག་འཇིག་རྟེན་ཁམས་ནས་ཚེ་འཕོས་གནས་འདིར་སྐྱེས་
657



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
པ་ཡང་། སྟོན་པའི་ཞལ་བཞུགས་དུས་སུ། སྨོན་ལམ་དབང་གིས་མ་སྐྱེས་པར་སྐྱེས་པ།
ཐམས་ཅད་དགེ་བ་སྤྱོད་པ་ཉུང་གིན་སྡིག་པ་སྤྱོད་པ་མང་། དེ་ཡི་སྐྱོན་གྱི་གྲིབ་མས་
བདུད་དང་སྲིན་པོས་བསྟན་པ་འཇིག་པ་དང་། བར་ཆད་བྱེད་པ་ཤིན་ཏུ་གྲངས་མང་
བྱུང༌། སྟོན་པའི་བཀའ་རྒྱུད་གསུང་རབ་ཁྲི་སྡེ་འབུམ་སྡེ་ཡང་། ཤེས་ཀྱིན་གཞིགས་
ནས་གཞན་ལ་སྟོན་པ་རབ་ཏུ་ཉུང་། གཡུང་དྲུང་བོན་གྱི་བསྟན་པ་ཆ་ཕྲ་ལ་ནུབ་ལ་
ཁད། བདག་ཅག་རྣམས་ཀྱང་རྒས་པས་ཚེ་ཡི་འདུ་བྱེད་ད་ནི་ཉུང་དུ་གཏིང་ལ་ཐུག །
རྣམ་པ་ཐམས་ཅད་མཁྱེན་པའི་སྟོན་པ་གཤེན་རབ་ལགས། འཇིག་རྟེན་གྱི་ཁམས་
འདི་ན་ཡང་། སྐུ་འཁོར་བ་དང་མྱ་ངན་འདས་ནས། ལུས་སྒྱུ་མ་མི་རྟག་པའི་ཚུལ་
བསྟན་པས་ཀྱང་། འགྲོ་བའི་དོན་ལ་དགོངས་པས། འཇིག་རྟེན་གྱི་ཁམས་གཞན་དག་
ཅིག་ན། སྟོན་པའི་སྒྲོན་མ་ཡོངས་སུ་མི་མཛད་དམ། ད་འཇིག་རྟེན་གྱི་ཁམས་འདི་
ན། སྟོན་པའི་བསྟན་པ་ནི་གང་གིས་བསྲུང་། སེམས་ཅན་གྱི་ཁ་ལོ་ནི་གང་གིས་བསྒྱུར།
བཀའ་རྒྱུད་ཀྱི་གསུང་རབ་ནི་གང་གིས་འཆད། འཁོར་བའི་སྒོ་གཅོད་ནི་གང་གིས་
བགྱིད། ཐར་པའི་སྐས་ལམ་ནི་གང་གིས་འཛུགས། དུས་མཐའི་སེམས་ཅན་ནི། ངན་
སོང་གི་འཕྲང་རྡོར་སྐྱེས་པ་ཞིག་ཏུ་འདུག་གོ །སྟོན་པའི་ཐུགས་རྗེས་སྤྲོས་པའི་དུས་ལ་
བབ་ཞིག་གདའོ། །དེ་སྐད་ཅེས་ཀུན་གྱིས་སྨྲས་ནས། རང་འབྱུང་གི་མཆོད་རྟེན་བཞི་
ཡི་རྩ་རུ། པུས་བཙུགས་ཐལ་སྦྱར་ནས་བསྡད་དོ། །
དེའི་ཚེ་དེ་ཡི་དུས་ན། རྣམ་པ་ཐམས་ཅད་མཁྱེན་པའི་སྟོན་པ་གཤེན་རབ་མི་བོ་
ནི། མི་མཇེད་འཇིག་རྟེན་གྱི་ཁམས་ན། ཡོངས་སུ་འཁོར་བ་དང་མྱ་ངན་ལས་འདས་
ཏེ། གནས་ཀྱི་འོག་མིན་གྱི་སྲིད་པ་ཡེ་སངས་ཀྱི་ཡུལ། བར་ལྷ་འོད་གསལ་གྱི་གནས།
མགོན་བཙུན་ཕྱྭ་ཡི་གྲོང་ཁྱེར་ན། གཙང་མ་རིགས་ལྔའི་ལྷ་འཁོར་རྣམས་ཀྱིས་བསྐོར་
ནས། སླད་ཀྱི་སྟོན་པ་སྲིད་པའི་ཁྱེའུ་ཤེས་པ་ལ། འཁོར་བ་སེམས་ཅན་འདུལ་གྱིན་
658



མདོ་སྡེ།
མདོ་གཟེར་མིག་
༼ཁ༽
གསa
དྲང་བའི་ཉམས་ཀྱི་མན་ངག་བོན་གྱི་འཁོར་ལོ་བསྐོར་བས། གསན་པས་གཟིགས་ཏེ།
ཞུ་བ་རྣམས་ལ་སྐུ་རུ་མ་བསྟན་ཀྱང་གསུང་དུ་ཕྱུང་ནས་བཀའ་བསྩལ་པ། ཞུས་པའི་
འཁོར་རྣམས་དབང་པོ་གཏོད། ང་འཇིག་རྟེན་ཁམས་ནས་མྱ་ངན་འདས། སྐུ་ཡི་སྟོན་
པ་མི་བྱེད་པར། དུས་མཐར་ཉེ་བའི་སེམས་ཅན་རྣམས། ཉོན་མོངས་ཇེ་ཆེ་ཇེ་ཆེ་འོང་།
དཔེར་ན་ཐ་བ་ངན་པ་ལ། འབྲུ་བཏབ་མི་སྨིན་ཅི་བཞིན་དུ། འདུལ་བའི་དུས་ལ་མ་
བབ་པས། མི་རྟག་སྐུ་འགྱུར་མྱ་ངན་འདས་པ་ཡིན། ད་ལྟ་གཟུགས་ཁམས་ཡ་ཐ་ན།།
ཐུགས་རྗེ་རྒྱུན་མི་བཅེད་པའི་ཕྱིར། འགྲོ་བ་འདུལ་བ་ཉམས་ཀྱི་མན་ངག་འཆད་ཀྱིན།
བོན་གྱི་འཁོར་ལོ་བསྐོར། མི་རྣམས་ཚེ་ལོ་བཅུ་པར་ཐུབ་ཙམ་ན། འགྲོ་བ་འདུལ་བའི་
དུས་གཅིག་དེ་ཡིན་པས། ད་ལྟ་ཤེས་པ་རྒྱུད་བཀྲོལ་པའི། སྲིད་པའི་ཁྱེའུ་ཆུང་ཤེས་
པ་ནི། འགྲོ་བ་སེམས་ཅན་འདྲེན་པའི་སྟོན་པ་འོང༌། དེ་ཡི་དུས་སུ་བདག་གི་བསྟན་
པ་ཡང་། འཇིག་རྟེན་ཁམས་སུ་ནུབ་ནས་གཅིག་མི་ལུས། བདག་གི་སློབ་བུ་ཚེ་ཡི་
དངོས་གྲུབ་ཐོབ་པ་འགའ་ལུས་ཀྱང༌། དུས་ཀྱང་དེར་མངོན་པར་རྫོགས་ནས་སངས་
རྒྱས་འབྲས་བུ་སྡོད་ཅིག་འཐོབ། གོང་མ་བཞིན་དུ་བསྟན་པ་མི་འགྱུར་གྱིས། སྟོན་པ་
རྒྱུན་ཆད་བསྟན་པ་ནུབ་རྒྱུ་ལ། བོན་ཉིད་སྲིད་པའི་ཀློང་ནས་བསྐྱེད་པའི། སྲིད་པའི་
བོན་པོ་མུ་ཆོ་ལྡེམ་དྲུག་ཞེས་བྱ་བ། སྲིད་པ་མུ་མེད་པའི་བོན་ལ་མཁས་པ། བསྐལ་པ་
གྲངས་མེད་པའི་ཆོ་རབས་ཐོན་པ། དུང་གི་ལྡེམ་ཤིང་དཀར་པོ་ཕྱག་ན་བསྣམས་ནས།
འཇིག་རྟེན་གྱི་ཁམས་ཐམས་ཅད་ཆག་དང་ཚད་ལ་འཇལ་མཁྱེན་པ། མངོན་པར་
ཤེས་པ་དྲུག་གི་རྩལ་གྱིས། འགྲོ་བ་རིགས་དྲུག་ལ་འོད་ཟེར་གྱི་སྤྲོ་བསྡུ་འགྱེད་མཁྱེན་
པ་གཅིག །ད་ལྟ་ལྷ་མ་ཡིན་གྱི་ཡུལ་ན་སྟོན་པའི་སྒྲོན་མ་བྱེད་པ། བསྟན་པའི་དོན་
རྫོགས་ནས་སེམས་ཅན་གྱི་བསོད་ནམས་ཀྱིས། ད་ལྟ་དགུང་ལོ་གསུམ་ལོན་ནས། སྟོན་
ཟླ་ཐ་ཆུང་གི་དུས་ཁྱད་པར་ཅན་བཅོ་ལྔའི་གདུགས་ལ། ནམ་མཁའི་སྤྲིན་གསེབ་ནས།
659



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནམ་མཁའི་ལྷ་བྲན་བརྒྱ་དང་ཆས་ནས། རང་འབྱུང་མཆོད་རྟེན་བཞི་ཡི་རྩར་ཕེབས་
ཏེ་འོང་གིས། དེ་ལ་ཡོངས་སུ་གུས་པར་ཀུན་གྱིས་མཆོད་པ་ཕུལ་གྱིས་བཀུར་སྟི་གྱིས་
ཤིག །སྟོན་པའི་བསྟན་པ་ཡང་དེས་འཛིན་ནོ། །སེམས་ཅན་གྱི་ཁ་ལོ་ཡང་དེས་བསྒྱུར་
རོ། །བཀའ་རྒྱུད་ཀྱི་གསུང་རབ་ཀྱང་དེས་འཆད་དོ། །འཁོར་བའི་སྒོ་གཅོད་ཡང་དེས་
བྱེད་དོ། །ཐར་པའི་སྐས་ལམ་ཀྱང་དེས་འཛུག་གོ །ངས་ཀྱང་ངེས་པའི་ལུང་ཕོག་ལ།
བརྩོན་འགྲུས་ཀྱི་སྐུལ་མ་བཏབ་ལ་བཏང་ངོ༌། །དེ་སྐད་ཅེས་འོག་མིན་གྱི་གནས་ནས།
སྟོན་པས་བཀའ་བསྩལ་ནས་གསུངས་པ། འོལ་མོ་ལུང་རིང་གི་གནས་འཁོར་ཐམས་
ཅད་ཀྱིས། སྒྲ་སྙན་པ་ལྷང་གིས་ཐོས་སོ། །ཀུན་ཀྱང་ཤིན་ཏུ་ཡིད་དགའ་ལ་རབ་ཏུ་
དང་སྤྲོའོ། །
དེ་ནས་ཡང་སྟོན་པས་ལྷ་མ་ཡིན་གྱི་ཡུལ་ན། སྲིད་པའི་བོན་པོ་མུ་ཆོ་ལྡེམ་དྲུག་
དེས། སྟོན་པའི་སྒྲོན་མ་མཛད་པ་བསྟན་པའི་དོན་རྫོགས་ནས། ཞི་བའི་ངང་ལ་
སྙོམས་པར་ཞུགས་པ་དེ། འདུལ་བའི་དུས་ལ་བབ་པར་མཁྱེན་ནས། གཤེན་རབ་ཀྱིས་
བཀའ་བསྩལ་པའི་མདོ། སྲིད་པའི་བོན་པོ་མུ་ཆོ་ལྡེམ་དྲུག་ཁྱོད། ཤེས་རབ་བློ་དང་
ལྡན་པས་ལྷ་མིན་འཐབ་རྩོད་ཞི། ལྷ་མ་ཡིན་གྱི་འགྲོ་དོན་མཐར་ཕྱིན་ཞི་བའི་ངང་ལ་
ད་ལྟ་གནས། ང་དང་དབྱེར་མེད་ཤེས་རབ་རྩལ་ཤུགས་ཁྱོད་ལ་ཡོད། སླད་ཀྱི་སྟོན་པ་
འཇིག་རྟེན་ཁམས་འདིར་མ་གཤེགས་པར་འདི་རུ། མི་ཡུལ་འཛམ་གླིང་འོལ་མོ་ལུང་
རིང་ན། གཤེན་རབ་དང་སྲིད་པ་སངས་པོ་འབུམ་ཁྲིའི་ཐབས་དང་ཤེས་རབ་ཟུང་དུ་
འབྲེལ་ནས་སུ། གསུང་གི་འདུལ་ཕྱིར་གསུང་རབ་འབུམ་སྡེ་བརྩམས། སེམས་ཅན་
དྲངས་ཕྱིར་བསྟན་པའི་རྗེས་སུ་བཞག །སྟོན་པ་མྱ་ངན་ལས་འདས་ནས་སེམས་ཅན་
སྐྱེ་འཕེལ་མང་། སྐྱེ་འཕེལ་མང་བའི་སེམས་ཅན་རིག་པའི་བློ་ཞན་པས། གསུང་རབ་
དོན་ཤེས་སེམས་ཅན་རྒྱུད་ཁྲོལ་པའི། སྟོན་པ་ཇེ་ཉུང་ཇེ་ཕྲ་ཇེ་ཞན་འོང་བས་སུ། སྟོན་
660



མདོ་སྡེ།
མདོ་གཟེར་མིག
༼ཁ༽
པའི་སྒྲོན་མ་མུ་ཆོ་ལྡེམ་དྲུག་སོང་། བདག་གི་གདུང་འཚོབ་གྱིས་ལ་འགྲོ་བ་ཁ་ལོ་སྒྱུར།
གསུང་རབ་བཀའ་རྒྱུད་ཤོད་ལ་འགྲོ་བ་ཐར་པར་དྲོངས། སྟོན་ཟླ་ཐ་ཆུང་གི་དུས་ཁྱད་
པར་ཅན། བཅོ་ལྔའི་ཉ་ལ་ལྷ་བརྒྱ་འཁོར་དང་བཅས། རང་འབྱུང་མཆོད་རྟེན་བཞི་
ཡི་རྩ་རུ་བོབས། ཕྱི་རབས་སྟོན་པ་མ་བྱོན་བར་དུ་བསྟན་པའི་རྒྱུན་མ་བཅད། དེ་སྐད་
ཅེས་མུ་ཆོ་ལྡེམ་དྲུག་ལ་བཀའ་བསྩལ་ཏོ། ། །
སྟོན་པས་འོག་མིན་གནས་ནས་གསུང་བསྒྲགས་ནས་བཀའ་བསྩལ་པ་སྟེ། ལྷ་མ་
ཡིན་གྱི་ཡུལ་ན་སྲིད་པའི་བོན་པོ་མུ་ཆོ་ལྡེམ་དྲུག །ཐུགས་ཞི་བའི་ངང་ལ་བཞག་ནས་
བཞུགས་པའི་སྙན་དུ་ལྷང་གིས་ཐོས་སོ། །ཤིན་ཏུ་དད་པའི་སེམས་སྐྱེས་ནས། ཀག་
གིས་བཞེངས་པ་ནས་མཁའ་ལ་ལྷ་ཕྱག་ལན་བདུན་བཙལ་ཏེ་སླར་ལ་ཞུས་པའི་མདོ།
ལྷ་མ་ཡིན་ནི་དྲེགས་པའི་འཐབ་རྩོད་ཆེ། དྲེགས་པའི་རང་བཞིན་སྐབས་རེར་ཞི་བར་
འབྱུང་། ཞི་བའི་སྐབས་དེར་མེ་ཏོག་ཆར་དུ་བབས། བབས་ནས་སྦྱིན་པའི་སྟོབས་དེ་
ཡིས། ལོ་རེ་འགོ་མཇུག་མི་འཐབ་ཞི་བར་གནས། དེ་ནས་ལོ་སྐོར་རེ་ལ་ཉིན་རེ་གཡུལ་
ཆེན་བཅོ་བརྒྱད་སྤྲོད། སྨོན་ལམ་དབང་གིས་དེ་ལ་བདག་ཀྱང་མི་དལ་ཤིན་ཏུ་བྲེལ།
ད་ལྟ་དར་ཅིག་ཞི་བའི་ངང་ལ་གནས། དེ་ཡི་དུས་སུ་སྟོན་པའི་ལུང་ཕོག་ནས། མི་
ཡུལ་དུ་གསུང་རབ་རྒྱུད་ཤོད་ལ། མི་རྣམས་ཁ་ལོ་ཐར་པར་སྒྱུར་ཅིག་གསུངས། དུས་
ནི་སྟོན་ཟླ་ཐ་ཆུང་ཉ་ལ་བསྟན། ས་ནི་རང་འབྱུང་མཆོད་རྟེན་བཞི་ཡི་རྩ་རུ་བསྟན།
འཁོར་ནི་ནམ་མཁའི་ལྷ་ཕྲན་བརྒྱ་དང་འགྲོགས། སྟོན་པའི་བཀའ་ལུང་ཐམས་ཅད་
ཀུན་མི་གཅོག །བདག་ཀྱང་མི་ཉན་པའི་ལུགས་ཅི་མཆིས། དུས་མཐའི་སེམས་ཅན་
ཐར་པར་དྲངས་པ་དཀའ། མི་རྣམས་ཀུན་གཞིའི་དཀྱིལ་ན་དགེ་བའི་རྒྱུ་ཡོད་པས།
བདག་གིས་རྐྱེན་དང་སྤྲད་ལ་ཐར་པར་ཁ་ལོ་བསྒྱུར། ཐམས་ཅད་ཁ་ལོ་བསྒྱུར་པར་
བདག་གིས་ག་ལ་འགྱུར། ལོ་གསུམ་མི་ཡི་ཡུལ་དུ་བོན་གྱི་འཁོར་ལོ་བསྐོར། དེ་ནས་
661



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྷ་མ་ཡིན་གྱི་ཡུལ་དུ་སླར་ལ་ལྡོག །སྔོན་གྱི་སྨོན་ལམ་བཏབ་པའི་ཡུལ་དུ་ནུས་མཐུ་
རྫོགས་ནས་སུ། ལྷ་མ་ཡིན་གྱི་ཡུལ་དུ་བདག་ཉིད་མངོན་སངས་སྡོད་ཅིག་རྒྱ། དེ་སྐད་
ཅེས་སྟོན་པ་ལ་ལན་ཞུས་ནས། ལུང་མི་བཅག་པར་མི་ཡི་ཡུལ་དུ། སྟོན་པ་ལ་ལུང་མ་
ནོར་པར་གཤེགས་པར་དགོངས་ནས་བཞུགས་སོ། །
དེ་ཡི་ཚེ་དེ་ཡི་དུས་ན། འཇིག་རྟེན་མི་ཡི་ཡུལ་འཛམ་གླིང་སོག་ཀའི་འགོ །དངོས་
གྲུབ་བསྒྲོད་གནས་འོལ་མོ་ལུང་རིང་ན། གནས་པའི་སེམས་ཅན་རྣམས། ནམ་མཁའི་
ཁམས་ན་སྙན་པའི་སྒྲ་དེ་ལ་ཤིན་ཏུ་ཡིད་སྤྲོ། རབ་ཏུ་སེམས་དད་ནས་ལོ་གསུམ་ལོན་
ནས། སྟོན་ཟླ་ཐ་ཆུང་ཉ་ཡི་ཉིན་པར་ལ། རང་འབྱུང་མཆོད་རྟེན་ཆེན་པོ་བཞི་ཡི་
རྩར། མ་ལུས་ཐམས་ཅད་འཚོགས་ནས་ཁྲུས་ཀྱང་དག་པར་བྱས། སྤོས་མེ་བཏུལ་ལ་
དུ་བ་སྤྲིན་བཞིན་གཏིབ། མར་མེ་བལྟམས་ནས་སྣང་གསལ་སྒྲོན་དུ་འབར། མེ་ཏོག་
བཏུས་ནས་གསེར་དངུལ་གཞོང་པར་བཀང་། དར་འཕན་ཕྱར་ནས་གཞའ་ཚོན་གུར་
དུ་བྲིས། སྙན་པའི་རྔ་གླིང་སྒྲ་རྣམས་རྒྱུན་དུ་བསྒྲགས། དཀར་མངར་སྨན་འབྲུའི་ཞལ་
ཟས་གཅལ་དུ་བཀྲམ། དུས་དེར་ནམ་མཁར་འོད་ཀྱང་གསལ། ས་གཞིར་མེ་ཏོག་
བཀྲ། ཕྱོགས་བཅུ་ཀུན་ནས་སྒྲ་ཡང་སྙན་པར་གྲགས། ནམ་མཁའི་ཁམས་ནས་མི་སྐུ་
མདོག་གསལ་ལ་དྭངས་པ། ཐམས་ཅད་ཀུན་གྱི་ཡིད་དུ་འོང་བ། ལྷ་ཡི་ན་བཟའ་སྣ་
ཚོགས་མཛེས་པར་སྐུ་ལ་ངེས་པར་གསོལ་བ། དུང་གི་ལྡེམ་ཤིང་དཀར་པོ་ཕྱག་གི་ཆ་
རུ་བསྣམས་པ། རིན་ཆེན་འབར་བའི་ཐོད་རྡེང་ཟེའུ་སྲོག་དབུ་ལ་གསོལ། ཉི་འོད་ཟླ་
རིས་འཁོར་ལོའི་སྙན་ཆ་རབ་ཏུ་བརྒྱན། ཕྱག་གདུབ་ཞབས་གདུབ་རིན་ཆེན་གཞའ་
ཚོན་ཆུན་པོ་རིས། མགུལ་ཆུ་དོ་ཤལ་མེ་ཏོག་པད་མའི་འཕྲེང་། དུང་གི་ཁྱེའུ་ཆུང་གཡུ་
ཡི་ཐིག་ལེ་ཅན། འབྲུག་དང་སེང་གེ་ཞོན་པ་བརྒྱ་ཡིས་ནི། སྤྲིན་གྱི་གསེབ་ནས་བསྐྱལ་
ནས་སླར་ལ་ལོག་སྟེ་སོང་། ངོ་མཚར་ཁྱད་པར་ཆེ་བའི་སྐྱེས་མཆོག་དེ། རིན་ཆེན་
662



མདོ་སྡེ།
མདོ་གཟེར་མིག
གཡུང་དྲུང་དགུ་སྐོར་ཁྲི་སྟེང་དུ། མཉམ་པའི་སྐྱིལ་མོ་དཀྲུང་བཅས་ཡས་མར་བྱོན།
རང་འབྱུང་མཆོད་རྟེན་བཞི་ཡི་དཀྱིལ་དུ་བབས། སྐུ་བསྲང་མདངས་བསྟན་འཛུམ་
དང་མུ་ལེ་བཞུགས། དེ་ལ་དེར་འཚོགས་ཐམས་ཅད་ངོ་མཚར་སྐྱེས། གསེར་དངུལ་
གཞོང་པ་མེ་ཏོག་མཆོད་པ་ཕུལ། སྐོར་བ་བྱེད་ཀྱིན་ལྷ་ཕྱག་འཚལ། དེ་ནས་ཀུན་ཤེས་
ཐང་པོས་གསོལ་བའི་མདོ། སྐུ་མདོག་ཤེལ་ལྟར་གསལ་དག་ཀུན་གྱི་ཡིད་དུ་འོང༌། སྐུ་
མདོག་སྐུ་རྒྱན་བཀྲ་གསལ་མཛེས་པའི་རྒྱན་གྱིས་བརྒྱན། དུང་གི་ལྡེམ་ཤིང་དཀར་པོ་
ཕྱག་གི་ཆ་རུ་བསྣམས། ངོ་མཚར་རྨད་དུ་ཆེ་བའི་སྐྱེས་མཆོག་ལགས། གང་ལགས་
གར་གཤེགས་དོན་ཞིག་བཀའ་བསྩལ་འཚལ། དེ་སྐད་ཅེས་གསོལ་ཏོ། །
དེ་ལ་བཀའ་བསྩལ་པ། འདུས་པའི་སེམས་ཅན་ཐམས་ཅད་ཀུན། དད་པའི་སེམས་
ཀྱིས་མདངས་ཕྱུང་ལ། གུས་པའི་ཚུལ་གྱིས་ཐལ་མོ་སྦྱོར། ངེས་པའི་དོན་བཤད་དབང་
པོ་གཏོད། བདག་ནི་སྟོན་པ་མྱ་ངན་འདས་འོག་ཏུ། གཤེན་རབ་ཉིད་དང་འདྲ་བའི་
མུ་ཆོ་ལྡེམ་དྲུག་བྱ་བ་ཡིན། མི་རྣམས་འདྲེན་པའི་སྟོན་པར་འོང་། དེ་སྐད་ཅེས་བཀའ་
བསྩལ་པས། དེ་ལ་དད་པ་ཅན་གྱི་སེམས་ཅན་ཐམས་ཅད། དང་བའི་དད་པ་སྐྱེས་
ཤིང་། མོས་པའི་སེམས་དང་ལྡན། ཀུན་ཀ་སྤྲིན་བཞིན་གཏིབས་ནས་མུ་ཆོ་སྤྱན་
དྲངས་ཏེ། དཀར་ནག་བཀྲ་གསལ་རྒྱ་མཚོ་གླིང་ལ་བྱོན། གསུང་རབ་འབུམ་དང་ཁྲི་
ཡི་ཞལ་ཕྱེས་ནས། སྒོ་བཞི་མཛོད་དང་ལྔ་ཡི་བོན་སྡེ་ལ། བོན་གྱི་འཁོར་ལོ་བཙུགས་
ནས་སྐལ་ལྡན་ཡོ་ཡིས་མཉན། དེ་ལ་སྲིད་པའི་བོན་པོ་མུ་ཆོ་ལྡེམ་དྲུག་གིས་བཀའ་
བསྩལ་པའི་མདོ། སྔོན་སྟོན་པ་མྱ་ངན་ལས་མ་འདས་པར་ཞལ་ལྷག་གིས་བོན་སྟོན་
ཞིང་གླེགས་བམ་འདི་ཀུན་འཆད་ཙམ་ན། སེམས་ཅན་ཡང་ལས་འཕྲོ་དང་སྐལ་པར་
ལྡན་པ་མང་པོ་སྐྱེ་བའི་དུས་ཡིན་ཏེ། དུས་ད་ལྟ་སྟོན་པ་ཡང་མྱ་ངན་འདས། སེམས་
ཅན་ཡང་ལས་འཕྲོ་ངན་ཞིང་སྐལ་པར་ཞན་པ་སྐྱེས་བའི་དུས་ཡིན་ནོ། །དེའི་རང་
663



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བཞིན་གྱིས་སངས་རྒྱས་པ་དང་། གྲུབ་པ་ཐོབ་པ་དང་། མངོན་ཤེས་ལྡན་པ་དང༌།
དབང་པོ་གསལ་བ་དང་། ཤེས་རབ་ཆེ་བ་དང་། དད་པ་དང་ལྡན་པ་ཇེ་ཉུང་ཇེ་
ཉུང་འགྲོ་ལ། ལོག་པར་ཕྱོགས་པ་དང་། ལྟ་བ་དམན་པ་དང༌། དད་པ་ཆུང་བ་དང་།
ཤེས་རབ་རྨོངས་པ་དང་། སྡིག་པ་སྤྱོད་པ་ནི་ཇེ་མང་ཇེ་མང་འགྲོའོ། །དེའི་རང་བཞིན་
གྱིས་སྟོན་པའི་ཞལ་ནས་གསུང་པའི་གླེགས་བམ་འདི་རྣམས་ལ། སློབ་དཔོན་གྱི་རིག་
པས་ཕུག་ཅིང་། རིག་པས་མང་པོར་བྱེད་དགོས་སོ་གསུངས་ནས་བྲི་བ་དང་། བཤད་
པ་དང་། མཉན་པ་དང་། ཀློག་པ་དང༌། སྒོམ་པ་དང༌། སྒྲུབ་པ་དང་། གྱེར་བ་
དང་། བསྔགས་པ་དང༌། སྤེལ་བ་དང་། ཡོངས་སུ་སྤེལ་བ་ལ་སོགས་ཏེ། ལུང་ལ་
རིག་པས་ཕྱེས་བའི་བོན་མང་པོ་ཡང་དག་པའི་སློབ་དཔོན་དེས་མཛད་དེ། ལོ་ཙཱ་
མང་པོ་ཤེས་པ་སྦྱངས་ནས། ཕྱོགས་བཞི་མཚམས་བརྒྱད་དུ་ཤིན་ཏུ་གྲངས་མང་བར་
སྤེལ་ཞིང་བསྒྱུར་རོ། །དེ་ལྟར་ལོ་གཅིག་གསས་ཁང་དཀར་ནག་བཀྲ་གསལ་དུ། སློབ་
དཔོན་མུ་ཆོ་ལྡེམ་དྲུག་གིས་ལུང་ལ་རིག་པས་ཕྱེས་ཞིང་བོན་གྱི་འཁོར་ལོ་བསྐོར། དེ་ལ་
དད་པ་ཅན་གྱི་སེམས་ཅན་མང་པོ་ཡིད་སྤྲོ་བ་སྐྱེས་ཞིང་ཤེས་པའི་རྒྱུད་ཁྲོལ་བྱུང་ངོ༌། །
དེ་ནས་ཡང་བཀྲ་ཤིས་ཕོ་བྲང་ཁྲི་སྨོན་རྒྱལ་བཞད་དང་། བཀྲ་ཤིས་མོ་གླིང་ཁོ་མ་
ནེའུ་ཆུང་གཉིས་ཀྱི་བར། སྔོན་སྟོན་པ་མྱ་ངན་མ་འདས་པའི་དུས་སུ་བཞུགས་པའི་
གཡུང་དྲུང་གདན་ཐོག་སེང་གེའི་ཁྲི་སྟེང་དུ། སློབ་དཔོན་མུ་ཆོ་ལྡེམ་དྲུག་སྤྱན་དྲངས་
ནས་བཞུགས་སུ་གསོལ། དུང་གི་ལྡེམ་ཤིང་དཀར་པོས་ཆག་ཤིང་མཛད་ནས་བོན་
གྱི་འཁོར་ལོ་བསྐོར། ཁྱིམ་པ་རབ་ཏུ་བྱུང་བའི་སྡེ་ལ་བཀའ་བསྩལ་ཏེ། རབ་ཏུ་བྱུང་
བའི་སྡེ་ལ་འདུལ་བ་རྒྱུད་དྲུག་མངོན་པ་སྡེ་བཞིར་ཕྱེས་ནས་གསུངས། མོ་ཁྲིམས་སུམ་
བརྒྱ་དྲུག་ཅུ་དང༌། ཕོ་ཁྲིམས་ཉིས་བརྒྱ་ལྔ་བཅུ་གཏན་ལ་ཕབ་ཏེ་གསུངས། ཁྱིམ་པ་
དང་ཁྱིམ་ལ་བརྟེན་པ་དང་གཉིས་ལ་བཀའ་བསྩལ་པ། ཡན་ལག་ཆེན་པོ་བཅོ་བརྒྱད་
664



མདོ་སྡེ།
མདོ་གཟེར་མིག
དང་། མདོ་རྒྱུད་བཞི་བཅུ་རྩ་གཉིས་གསུངས། དགེ་བསྙེན་གཏན་ཁྲིམས་སྣ་ལྔ་དང་།
བསྙེན་གནས་ཡན་ལག་སྡེ་བརྒྱད་གཏན་ལ་ཕབ། སྟོན་པའི་བཀའ་ལ་སློབ་དཔོན་
བཀའ་ཡིས་བརྟེན་ནས་མང་པོར་ཕྱེས་ཞིང་ཡོངས་སུ་རྒྱ་ཆེར་བྲིས། འབྱོར་བའི་ལོ་ཙཱ་
བ་སྦྱངས། ཕྱོགས་མཚམས་ཀུན་ཏུ་བསྒྱུར་ཞིང་སྤེལ། བཀའ་དང་བཀའ་ལས་བརྟེན་
ནས། གཡུང་དྲུང་གདན་ཐོག་ཏུ། སློབ་དཔོན་མུ་ཆོས་བོན་གྱི་འཁོར་ལོ་ལོ་གཅིག་
བསྐོར། ཡོན་ཏན་དེ་ཡིས་ལེགས་པ་ཀུན་ཏུ་འཕེལ། དེ་ནས་བཀྲ་ཤིས་ཕོ་བྲང་བར་པོ་
སོ་བརྒྱད་དང༌། བདེར་གཤེགས་བཞུགས་གནས་ཤམ་པོ་ལྷ་རྩེ་རུ། དེར་འདུས་སེམས་
ཅན་ཀུན་གྱིས་སློབ་དཔོན་སྤྱན་དྲངས་ནས། པད་མའི་གདན་ལ་བོན་གྱི་འཁོར་ལོ་
བསྐོར། སྟོན་པའི་ཞལ་ནས་གསུངས་པའི་སྒོ་བཞི་མཛོད་ལྔ་ལ། དེར་འཚོགས་སློབ་བུ་
རིག་པ་ཅན་གྱི་ཡས་མར་ཀློག །གང་དུ་འདུག་ནས་མ་གོ་བ་རྣམས་ལ་སློབ་དཔོན་མུ་
ཆོས་ཡས་མར་གཤེགས་ཤིང་བཤད། དེ་ལྟར་ཀློག་བཤད་བོན་གྱི་འཁོར་ལོ་ལོ་གཅིག་
བསྐོར། དེ་ལྟར་བོན་གྱི་འཁོར་ལོ་ལོ་གསུམ་བསྐོར་བའི་ཡོན་ཏན་གྱིས། རྟག་གཟིགས་
ཡུལ་དུ་ཤེས་པའི་རྒྱུད་བྱང་ནས་ཤེས་རབ་ཀྱི་ཚད་སླེབས་པའི་མཁས་པ་ཆེན་པོར་
གྱུར་པ་མི་གསུམ་བྱུང་། མུ་ཙ་ཏྲ་ཧེ་པ་དང་། ཁྲི་ཐོག་པར་ཙ་དང་། འགུ་ཧི་ལི་སྤར་
ཡ་གསུམ་བྱུང་། རྒྱ་གར་ལ་མཁས་པ་ལོ་ཙཱར་གྱུར་པ། ལྷ་བདག་སྔགས་གྲོལ་བྱུང་།
རྒྱ་ནག་ལ་མཁས་པ་ལོ་ཙཱར་གྱུར་པ། ལེགས་ཏང་རྨང་པོ་བྱུང་། ཕྲོམ་ལ་མཁས་པ་
ལོ་ཙཱར་གྱུར་པ། གསེར་ཐོག་ལྕེ་འབྱམས་བྱུང་། ལོ་ཙཱ་བ་དེ་གསུམ་ནི་སེམས་ཅན་གྱི་
བསོད་ནམས་ཀྱིས། རྫུ་འཕྲུལ་གྱི་རྐང་པ་དང་ལྡན་པ། སློབ་དཔོན་སྤྱན་སྔར་སྦྱངས་
པས། ཤེས་རབ་ཀྱི་ཚད་བསླེབས་པའོ། །སློབ་དཔོན་མུ་ཆོས། ལུང་ལ་རིག་པས་ཕྱེས་
ནས། སྒོ་བཞི་མཛོད་དང་ལྔ་ལས། ཐེག་པ་རིམ་དགུ་ཕྱེས། དེ་ལྟར་བོན་གྱི་འཁོར་ལོ་
རྫོགས་ཤིང་། སེམས་ཅན་སྐལ་ལྡན་ཁ་ལོ་གྱེན་དུ་བསྒྱུར། སློབ་དཔོན་མུ་ཆོ་ལྡེམ་དྲུག་
665



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
aངས
ལ། འདུས་པའི་འཁོར་གྱིས་མེ་ཏོག་གི་མཆོད་པ་ཕུལ། མཁས་པ་ཆེན་པོ་དྲུག་གིས།
ཞབས་ལ་སྤྱི་བོས་གཏུགས་ཏེ་ལྷ་ཕྱག་བཙལ་ཏེ་བསྐོར་བ། ནམ་མཁའི་སྒྲ་དང་སློབ་
དཔོན་དོན་དང་མཚུངས། སྲིད་པ་མུ་མེད་བོན་སྡེ་མཁྱེན་པས་མུ། བསྐལ་པ་གྲངས་
མེད་ཆོ་རབས་ཐོན་པས་ཆོ། སྣང་སྲིད་ཆགས་འཇལ་ལྡེམ་ཤིང་བསྣམས་པས་ལྡེམ།
མངོན་ཤེས་རྩལ་དྲུག་རྫོགས་པས་དྲུག །བོན་གྱི་བསྟན་པ་ཁྱོད་ཀྱིས་དར་བར་མཛད།
སློབ་དཔོན་མུ་ཆོ་ཡང་། སློབ་བུའི་ཤེས་པའི་རྒྱུད་ཁྲོལ་ནས། མི་ཡི་དོན་མཐར་ཕྱུང་
ནས། རྫུ་འཕྲུལ་གྱི་ཞབས་ཀྱིས་ནམ་མཁའ་ལ་གོམ་པས་བོར་ནས་གཤེགས་སོ། །སླད་
ཀྱི་སློབ་བུ་མཁས་པ་དེ་དྲུག་གིས། ལུང་ལ་རིག་པས་ཕྱེ་ཞིང་ཡོངས་སུ་རྒྱ་ཆེར་སྤེལ།
སྟོན་པ་མྱ་ངན་ལས་འདས་པའི་ལེའུ་སྟེ་བཅུ་བདུན་པའོ།། །།
༧ གཡུང་དྲུང་ལྷ་ཡི་སྐད་དུ། སྐྱེ་བར་གོ་ཏྲིག་མུ་སྤར་ཏིང་ནམ་ཤག །གང་ཟག་
མི་ཡི་སྐད་དུ་ན། སླད་ཀྱི་སྟོན་པ་ཅི་ལྟར་འབྱོན་པའི་ལེའུའོ། །སྤྱིར་ན་འཇིག་རྟེན་གྱི་
ཁམས་དང་། སེམས་ཅན་གྱི་ལས་དང་། སྟོན་པའི་བཀའ་ནི་བསམ་གྱིས་མི་ཁྱབ་གྱིན་
བགྲང་གིས་མི་ལང་ངོ༌། །སྒོས་ཀྱི་འཇིག་རྟེན་མི་མཇེད་པ་འདི་ནི། དང་པོ་ཆགས་
ནས་འཇིག་པའི་བར་འདི་རུ། བདེ་བར་གཤེགས་པ་ལྷ་གཤེན་སྟོང་རྩ་གཉིས་འབྱུང་
སྟེ། དུས་གསུམ་རིམ་གྱིས་འབྱུང་བའི་དུས་ནི། ད་རུང་གཤེན་རབ་ཉིད་ཡིན་ཏེ། མྱ་
ངན་ལས་སུ་ད་རུང་སྐུ་འདས་གསུང་མ་འདས། སྟོང་གསུམ་སྟོང་འདི། ད་ལྟ་གཤེན་
རབ་གསུང་གིས་འདུལ། གསུང་རབ་ཁྲི་སྡེ་འབུམ་སྡེ་བསམ་ལས་འདས་པ་ཡང་།
འཇིག་རྟེན་འདི་རུ་འགྲོ་དོན་རྒྱ་ཆེར་ཡོངས་སུ་བྱེད། གསུང་རབ་རྒྱུད་དང་གང་ཟག་
རྐྱེན་གཉིས་ཀྱིས། འགྲོ་བ་འདུལ་གྱིན་སེམས་ཅན་ཁ་ལོ་བསྒྱུར། གང་ཟག་སྟོན་པ་འགྲོ་
བ་འདུལ་བ་རྣམས། སྐལ་ལྡན་དད་ཆེ་སྦྱངས་པའི་འཕྲོ་ཅན་ཡིན། སྤྲུལ་པའི་སྐུ་ལྟར་
ཡོངས་སུ་མི་འདུལ་ཏེ། སེམས་ཅན་ལས་འཕྲོ་བཟང་པོའི་གྲོགས་དང་འཕྲད་ནས་ཁ་
666



མདོ་སྡེ།
མདོ་གཟེར་མིག
ལོ་བསྒྱུར་བའོ། །སྟོན་པ་གཤེན་རབ་ཉིད་ནི་སེམས་ཅན་མི་རྣམས་ཀྱི་ཚེ་ལོ་བརྒྱ་ཐུབ་
པའི་དུས་སུ། བསྟན་པ་ལ་བྱོན་པ་ཡིན་ཏེ། སུམ་ཅུ་སྐུ་ཡིས་འདུལ། སུམ་ཅུ་གསུང་
གིས་འདུལ། སུམ་ཅུ་ཐུགས་ཀྱིས་འདུལ། དེ་ལྟར་དགུ་བཅུ་ལོན་ནས་ཚེ་ལོ་བཅུ་ལ་ནི་
ཐུག །བཅུ་པའི་དུས་སུ་སླད་ཀྱི་སྟོན་པ་འབྱོན་པ་ནི། སྲིད་པའི་ཁྱེའུ་ཆུང་ཤེས་པ་བྱ་
སྟེ། ད་ལྟ་གནས་པ་འོག་མིན་གྱི་མགོན་བཙུན་ཕྱྭ་ཡི་གྲོང་ཁྱེར་ན། ཤེས་པ་བསྐྱེད་ཅིང་
བློ་རྩལ་སྦྱངས། གཤེན་རབ་ཀྱང་ལན་གཅིག་འདའ་བའི་ཚུལ་བསྟན། ད་ལྟ་གནས་
དེ་ནས་ཞལ་བཞུགས་ནས། སླད་ཀྱི་སྟོན་པ་སྲིད་པའི་ཁྱེའུ་ཆུང་ཤེས་པ་ན། འགྲོ་བ་
འདུལ་བའི་ཉམས་ཀྱི་མན་ངག་གི་བོན་སྟོན་ཏེ། ཞལ་ནས་ཁྱེའུ་ཤེས་པ། བདག་གི་
སྐུ་གསུང་ཐུགས་ཀྱིས་ཁམས་གསུམ་སེམས་ཅན་དྲངས། གསུམ་ཀའི་དོན་རྫོགས་
ནས་སུ། སྨོན་ལམ་ནུས་མཐུ་ཟད། འཁོར་བའི་གནས་ནས་ཡིད་ཕྱུང་སྒྱིད་ལུག་ནས།
འཇིག་རྟེན་ཁམས་ལས་མྱ་ངན་འདས་ཏེ་འོང་། ད་ནི་ཁྱོད་ནི་འདུལ་བའི་དུས་ལ་བབ།
འཇིག་རྟེན་ཁམས་སུ་ད་ཁྱོད་སྟོན་པར་བཞུད། དེ་སྐད་ཅེས་སླད་ཀྱི་སྟོན་པ་ལ་ལུང་
བསྟན་ནས། གཤེན་རབ་ཉིད་མྱ་ངན་ལས་འདས་པའི་ཡང་འདས་པ་ཆེན་པོར་གྱུར་
ནས། གཤེན་གྲུབ་པའི་དབྱིངས་སུ་མཁའ་ལ་མཉམ་ཞིང་ཀློང་དུ་བདལ་ཏེ་བཞུགས་
སོ། །
དེ་ནས་སེམས་ཅན་མི་རྣམས་ཀྱིས། ཚེ་ལོ་བཅུ་ཐུབ་པའི་དུས་སུ། སླད་ཀྱི་སྟོན་
པ་སྲིད་པའི་ཁྱེའུ་ཤེས་པ་བྱ་བ་དེ། འོག་མིན་གྱི་གནས་གཟུགས་ཁམས་ཟད་པའི་
མཐའ། སྲིད་པ་ཡེ་སངས་ཀྱི་ཡུལ། སྒོས་མགོན་བཙུན་ཕྱྭ་ཡི་གྲོང་ཁྱེར་ནས། སེམས་
ཅན་འདྲེན་པའི་སྟོན་པ་སྡོད་འབྱོན་ཏེ། བྱོན་པའི་བསྐུལ་མ་གཤེན་རབ་མྱ་ངན་འདས་
པའི་ཉམས་ཀྱི་ལུང་བསྟན་མན་ངག་དེ་ཉིད་དོ། །འཇིག་རྟེན་ཁམས་སུ་འབྱོན་ཁར་
ལོངས་སྤྱོད་རྫོགས་པའི་སྐུ། ཡེ་ཤེས་ལྷ་ཡི་སྟོན་པ་གཤེན་ལྷ་འོད་དཀར་ལ། འགྲོ་བ་ཅི་
667



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ལྟར་འདུལ་བའི་ལུང་མནོས་ནས། ལུང་ཐོབ་པའི་དུས་སུ་སྡོད་འབྱོན་པའོ། །གཟུགས་
ཁམས་བཅུ་བདུན་ཡ་ཐ་ན། ལོངས་སྤྱོད་རྫོགས་སྐུའི་ཏིང་ངེ་འཛིན་གྱི་སྒོ་ནས། འཁོར་
ཤེས་བྱའི་སྒྲིབ་པ་གནས་པའི། ཡེ་གཤེན་གཡུང་དྲུང་སེམས་དཔའ་རྣམས་ལ། ཏིང་ངེ་
འཛིན་གྱི་བོན་སྟོན་ཏེ། ཡོན་ཏན་དེ་ཡིས་གཡུང་དྲུང་སེམས་དཔའ་རྣམས། གཡུང་
དྲུང་སེམས་དཔའ་སེམས་དཔའ་ཆེན་པོར་གྱུར་ནས། འགྲོ་བ་སེམས་ཅན་རྣམས་
ཀྱི་དོན་ཀྱང་སྡོད་ཅིག་བྱེད་པར་ནུས་པའོ། །ལུང་ནོད་ཐབས་འབྱོན་ཁར་འདི་སྐད་
ཅེས་ཞུས་པའོ། །ཡེ་ཤེས་ལྷ་ཡི་སྐུ་སྟོན་པ་གཤེན་ལྷ་འོད་དཀར་ལགས། སྲིད་པའི་
ཁྱེའུ་གསལ་བས་ཀྱང་། འགྲོ་བ་སེམས་ཅན་གྱི་དོན་མཐར་ཕྱུང་ནས། འཇིག་རྟེན་གྱི་
ཁམས་ནས་སྐུ་འཁོར་བ་དང་མྱ་ངན་ལས་འདས་ཏེ། གཤེན་གྲུབ་པའི་དབྱིངས་སུ་
གཤེགས་པའི་ཤུལ་ཁར་བདག་ལ་གདམས་ངག་གསུངས་པའི་མདོ། འགྲོ་བ་སེམས་
ཅན་དོན་དུ་མྱུར་དུ་སོང་ཞིག་གསུངས། རྗེ་གཅིག་བདག་གིས་འདུལ་བའི་དུས་ལ་
བབ་ལགས་སམ། དུས་ལ་བབ་པ་འགྲོ་བ་ཅི་ལྟར་འདུལ། ཡེ་ཤེས་ལྷ་ཡིས་ངེས་པར་
བསྟན་ཏེ་གསོལ། གཤེན་ལྷས་བཀའ་བསྩལ་པ། རིགས་ཀྱི་བུས་ཞུས་སམ་གསོལ་བ་
ཤིན་ཏུ་ཡང་ལེགས་སོ། །རབ་ཏུ་ལེགས་སོ། །དུས་འདི་ལ་ལྷ་གཤེན་སྲིད་པ་གསུམ་
གྱི་བསྟན་པ་འབྱུང་སྟེ། ལྷ་བདག་དང་གཤེན་དེ་གཉིས། སྲིད་པ་སངས་པོ་འབུམ་ཁྲི་
གསུམ་ལས་ཀྱི་བསྟན་པ་འབྱུང་བ་ཡིན་ཏེ། ངས་ནི་ལོངས་སྤྱོད་རྫོགས་པའི་སྐུ་ལ་མ་
ཐོབ་པར། སྔོན་དུ་སྦྱངས་པའི་འཕྲོ་ཅན་བར་ལྷ་འོད་གསལ་བྱ་བར། ཡེ་གཤེན་གཡུང་
དྲུང་སེམས་དཔའ་ཤེས་བྱའི་སྒྲིབ་པས་བསྒྲིབས་ནས་ས་མ་ཐོབ་པ་རྣམས། སྒྲིབ་པ་
བསལ་ནས་ས་ཐོབ་པར་བྱེད་པའི་འདྲེན་སྟོན་ནོ། །དེ་ནི་ཅིར་ཡང་སྤྲུལ་པའི་སྐུ་ཐོབ་
པ་ཡིན་ཏེ། དེས་ནི་ཤེས་བྱའི་སྒྲིབ་པ་བྱང་ངོ༌། །དུས་འདི་ལས་དབྱིངས་ནས་ཡེ་ཤེས་
ཤར་གྱིན། ཐབས་དང་ཤེས་རབ་སྤེལ་ནས། ཚེ་ལོ་བརྒྱ་པའི་འགྲོ་དོན་མཐར་ཕྱིན་
668



མདོ་སྡེ།
མདོ་གཟེར་མིག་
ནས། ད་ནི་རིམ་གྱིས་ངེད་རྣམས་མྱ་ངན་ལས་འདས་པའི་དུས། སྲིད་པའི་ཁྱེའུ་ཆུང་
ཤེས་པ་ཁྱོད་ནི། ཚེ་ལོ་བཅུ་པ་འདྲེན་པའི་སྟོན་པ་ཡིན་པས། ལྷ་གཤེན་སྲིད་པ་གསུམ་
ནི་སེམས་ཅན་ལས་ཀྱི་བྱུང༌། ལྷ་འོད་ལྷ་གསལ་འབར་ཞེས་བྱ་བ་དང་། སྲིད་པ་གུང་
སངས་ཀློང་བདལ་བྱ་བ་དང་། གཤེན་རབ་ཁྱོད་དང་ཉིད་དང་གསུམ་ནི། གཅིག་
གིས་གཅིག་བསྐྱེད་འཇིག་རྟེན་ཁམས་འདི་རུ་རིམ་གྱིས་སྟོན་པ་བྱེད་པའི་འདྲེན་པའི་
སྟོན་པ་ཡིན། འོད་ལྷ་གསལ་འབར་དེ་ལ་ལུང་ནོད་པ། དེ་ཡི་བཀའ་ལུང་ཅི་ལྟར་
གསལ་བ་ཡིན། འགྲོ་བ་སེམས་ཅན་འདྲེན་པའི་སྟོན་པར་གཤེགས། ཡེ་ཤེས་ལྷ་ཡིས་
དེ་སྐད་ཅེས་བཀའ་བསྩལ་ཏོ། །
ཡང་སྲིད་པའི་ཁྱེའུ་ཤེས་པ་དེས། སྲིད་པ་ཡེ་སངས་ཀྱི་ཡུལ་ཕྱོགས་ཅིག་ན། རིན་
པོ་ཆེ་འབར་བའི་གཞལ་ཡས་དགུ་བརྩེགས་ཀྱི་ནང་ན། ཡེ་ཤེས་ཀྱི་ལྷ་འོད་ལྷ་གསལ་
འབར་དེས། ཏིང་ངེ་འཛིན་གྱི་སྒོ་ནས། བདུད་རྩི་ཆུ་རྒྱུན་གྱི་བོན་སྟོན་གྱིན་གཙང་མ་
རིགས་ལྔའི་ལྷ་རྣམས་ཀྱིས་འཁོར་གྱིས་བསྐོར་ནས་བཞུགས་ཏེ། དེ་ལ་སླད་ཀྱི་སྟོན་པ་
དེས། གུས་པའི་ལུས་ནི་བཏུད། སྙན་པའི་ངག་ནི་བསྒྲགས། མཛེས་པའི་བཞིན་ནི་
བསྟན། དང་བའི་སེམས་ནི་བསྐྱེད་དེ། འགྲོ་བ་སེམས་ཅན་ཅི་ལྟར་འདུལ་བའི་ལུང་
ནི་ནོད་དོ། །དེ་ལ་ཡེ་ཤེས་ལྷ་ཡི་སྟོན་པ་འོད་ལྷ་གསལ་འབར་དེས། འགྲོ་བ་སེམས་
ཅན་ཅི་ལྟར་འདུལ་བའི་བོན་སྟོན་ཅིང་དབང་འབོགས་སོ། །དེ་ནས་སྲིད་པའི་སྟོན་པ་
ཁྱེའུ་ཤེས་པ་དེས། ལུང་བསྟན་པ་དེ་གོ་ཞིང་དབང་བསྒྱུར་བ་དེ་ཐོབ་པའི་ཡོན་ཏན་
གྱིས། ཤེས་བྱའི་སྒྲིབ་པ་སྤངས་ནས། འགྲོ་བ་སེམས་ཅན་གྱི་དོན་ཡང་སྡོད་བྱེད་ནུས་
པའོ། །དེ་ནས་བསམ་གཏན་བཞིའི་གནས། སྲིད་པ་མཁའ་ལྡིང་གི་ཕྱོགས་གཅིག་ན།
བཻཌཱུརྱ་གཡུ་འོད་འཐིབས་པའི་དུས་གཞལ་ཡས་ནས། སྲིད་པའི་རྒྱལ་པོ་གུང་སངས་
ཀློང་བདལ་དེས། བསམ་གཏན་གྱི་ལྷ་རྣམས་ལ། ཏིང་ངེ་འཛིན་གྱི་སྒོ་ནས་བོན་སྟོན་
669



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནོ། །འགྲོ་བ་སེམས་ཅན་དྲང་བའི་དོན་ཆེད་ཀྱིས། ཐབས་དང་ཤེས་རབ་ཟུང་དུ་སྦྲེལ་
ནས་སུ། འགྲོ་བ་སེམས་ཅན་དོན་ལ་བྱོན་པའོ། །སེམས་ཅན་རྣམས་ཀྱི་འདྲེན་སྟོན་
ནུས་པ་ཡང་། སྔོན་ཚེ་ཐོག་མ་མེད་པའི་གོང་དུ་ཡང་། དགེ་བའི་ལས་ལ་དཀའ་བ་
སྣ་ཚོགས་སྤྱད། ཡོན་ཏན་དེ་ཡིས་ས་རིམ་པ་དགུ་ལས། ཉོན་མོངས་པའི་སྒྲིབ་པ་བྱང་
ནས་སུ། རྒྱུ་བསོད་ནམས་ཀྱི་ཚོགས་རྫོགས་ཡེ་ཤེས་ཀྱི་ལྷ་དང་འཇིག་རྟེན་གྱི་ལྷ་གཉིས་
ཀྱི་བར་ན། བར་ལྷ་འོད་གསལ་བྱ་བར་སྐྱེས། དེ་ནས་གནམ་རིམ་པ་བཅུ་གསུམ་ལ།
ཏིང་ངེ་འཛིན་གྱི་སྒོ་ནས་ཞུགས་ཏེ། ཡེ་ཤེས་ལྷ་ཡི་སྟོན་པ་ལ། ཤེས་པ་སྦྱངས་པའི་བློ་
རྩལ་བསྐྱེད་པས། ཤེས་བྱའི་སྒྲིབ་པ་བྱང་ནས། འབྲས་བུ་ཡེ་ཤེས་ཀྱི་ཚོགས་རྫོགས་ཡོན་
ཏན་དེ་ལྟར་ཚང་པས་བོན་གྱི་སྐུ་དང་ལྡན་པས་འགྲོ་བའི་དོན་རྒྱ་ལག་ཕྱད། འགྲོ་བ་
སེམས་ཅན་འདྲེན་པའི་རིམ་པ་ནི། བོན་གྱི་སྐུ་ལ་རྫོགས་པའི་སྐུ་བསྐྱེད་ནས། འདུལ་
བའི་ཞིང་ཁམས་ཤེས་བྱའི་སྒྲིབ་པ་སྦྱངས། རྫོགས་པའི་སྐུ་ལས་སྤྲུལ་པའི་སྐུ་བསྐྱེད་
ནས། འདུལ་བའི་ཞིང་ཁམས་ཉོན་མོངས་སྒྲིབ་པ་སྦྱངས། སྐུ་རྣམ་པ་གཉིས་ཀྱིས་སུ་
སྒྲིབ་གཉིས་བྱང་ནས་འབྱོན་ཙམ་ན། རྣམ་པར་དག་པ་ཡང་ཁྱབ་བོན་གྱི་སྐུ་ཞེས་བྱ།
སྐུ་གསུམ་ཡར་བསྐྱེད་མར་བསྡུས་འབྱུང་ཞིང་། སྨོས་པ་དོན་དེ་ཡི་ཕྱིར་རོ། །
དེ་ནས་སྲིད་པའི་སྟོན་པ་སྲིད་པ་ཁྱེའུ་ཤེས་པ་བྱ་བ་དེས། ཚེ་ལོ་བཅུ་པའི་དུས་སུ་
འཇིག་རྟེན་ཁམས་སུ་སྟོན་པ་འབྱོན་ཏེ། དང་པོ་འོག་མིན་གྱི་གནས་ནས། ཡེ་གཤེན་
སེམས་དཔའི་འཁོར་དང་བྱོན། དེ་ནས་བསམ་གཏན་རིགས་བཞིའི་གནས་ནས། རྫུ་
འཕྲུལ་གྱི་འོད་ཟེར་དང་བྱོན། དེ་ནས་དགའ་ལྡན་གྱི་གནས་ནས། གཡེན་ཁམས་
འདུལ་བའི་སྐུ་འཁོར་དང་བྱོན། དེ་ནས་སུམ་ཅུ་རྩ་གསུམ་གྱི་གནས་ནས། ལྷ་མཐུ་
རྩལ་ཅན་རྣམས་ལ་བསྟན་པ་སྲུང་པའི་ལུང་འབོགས། དེ་ནས་སྲིད་པའི་ཁྱེའུ་གསལ་
བ་སྐྱེ་བ་བཞེས་པ་བཞིན་དུ། གཟིགས་ཚད་རྣམ་པ་ལྔ་ལ་གཟིགས་ཏེ། དགོངས་
670



མདོ་སྡེ།
མདོ་གཟེར་མིག་
༼ཁ༽
ཚད་རྣམ་པ་ལྔ་ལ་དགོངས་ནས་སུ། སྐྱེ་བ་མི་ལས་བཞེས་ཏེ་བྱོན་པའོ། །འཇིག་
རྟེན་གྱི་ཁམས་ན་ཡུལ་རྒྱ་ཆེ་ཡང་གླིང་གྲངས་མང་ན་ཡང་། ལྷོ་ཡི་འཛམ་བུ་གླིང་གི་
དམིགས། སོག་ཀ་སྣོད་ཀྱི་འཇིག་རྟེན་གྱི་ཁམས། དུས་གསུམ་བདེར་གཤེགས་ཐམས་
ཅད་འཁྲུངས་པའི་ཡུལ། གནས་མཆོག་དམ་པ་འོལ་མོ་ལུང་རིང་ལ་དགོངས་ཏེ་
འོང་ངོ༌། །འཇིག་རྟེན་གྱི་ཁམས་འདི་ནས། མཁར་རྒྱ་ཆེ་གྲངས་མང་ན་ཡང་། ལྷོ་ཡི་
འཛམ་བུ་གླིང་གི་དམིགས། དུས་གསུམ་བདེ་བར་གཤེགས་པ་ཐམས་ཅད་འཁྲུངས་
པའི་མཁར། བཀྲ་ཤིས་ཕོ་བྲང་བར་པོ་སོ་བརྒྱད་ལ་དགོངས་ཏེ་འོང་ངོ༌། །འཇིག་རྟེན་
གྱི་ཁམས་འདི་ན། ནོར་རྒྱ་ཆེ་གྲངས་མང་ན་ཡང་། རིན་པོ་ཆེ་ཟད་མེད་ཀྱི་གཏེར་ལ་
དགོངས་ཏེ་འོང་ངོ༌། །འཇིག་རྟེན་གྱི་ཁམས་འདི་ན་ཡབ་རྒྱ་ཆེ་གྲངས་མང་ན་ཡང་།
རྒྱལ་པོ་དུང་དཀར་གསལ་ལྡན་འོད་དཔག་བྱ་བ་ལ་དགོངས་ནས་བྱོན་ཏེ་འོང་ངོ༌། །
འཇིག་རྟེན་གྱི་ཁམས་འདི་ན། ཡུམ་རྒྱ་ཆེ་ལ་གྲངས་མང་ན་ཡང་། ཕྲུ་བཙུན་མུ་ཟེར་
ཐང་མོ་གསལ་བྱ་བ་དགོངས་ཏེ་བྱོན་ནས་འོང་ངོ༌། །དུས་དེར་འཇིག་རྟེན་གྱི་ཁམས་
ཀྱང་། བསྐལ་པ་ཕྲ་མའི་མཐོ་བཅད་ཟུར་བསྙལ་ཙམ་ཞིག་འཇིག་པར་འོང་། དེ་ནས་
བསྟན་པ་རིམ་པས་སྤེལ་ཞིང་འགྲོ་བ་སེམས་ཅན་འདྲེན། སྐུ་གསུང་ཐུགས་ཀྱིས་བསྟན་
པ་རྫོགས་ནས་འཁོར་བ་མྱ་ངན་འདས། འཁོར་བ་མྱ་ངན་འདས་པའི་ལུགས་ནི། གོང་
དུ་རིམ་གྱིས་འདས་པའི་སྟོན་པ་རྣམས་ཅི་བཞིན་ནོ། །སྐྱེ་བ་བཞེས་ནས་མྱ་ངན་འདས་
པའི་བར་གྱི་མཚན་ནི་སྟོན་པ་ཡེ་གནས་སྲིད་བུ་ཆུང་། ཡེ་ནས་གནས་པ་འཆི་མེད་
བྱམས་པ་སྐྱེས་ནས་བཙན། སླད་ཀྱི་སྟོན་པ་དེ་མྱ་ངན་འདས་ནས་ཀྱང་། སེམས་ཅན་
ལས་ལ་གྲངས་མང་ཟད་མཐའ་མེད་པའི། སྟོན་པའི་སྐུ་དང་ཐུགས་རྗེ་རྒྱུན་མི་འཆད་
པར་འབྱུང་། འཇིག་རྟེན་འདི་དང་པོ་ཆགས་ནས་སྟོང་པའི་བར་འདི་རུ། ལྷ་གཤེན་
སྲིད་པ་གསུམ་དུ་འཛོམས་པ་དང་། སྟོང་པ་གཉིས་འབྱུང་སྟེ། སྟོང་དང་གཅིག་
671



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
ནི་ཐུགས་རྗེ་མཉམ་པའོ། །སྟོང་དང་གཅིག་ནི་མཐུ་སྟོབས་མཉམ་པའོ། །མི་མཇེད་
འཇིག་རྟེན་འདི་ཆགས་ཡུན་ནི་བར་གྱི་བསྐལ་པ་བཞི་གཉིས་བཅུ་ཡུན་གྱིས་ཆགས་
ཀྱིན་གཉིས་བཅུ་ཡུན་དུ་གནས། གཉིས་བཅུ་ཡུན་དུ་འཇིག་གིན་གཉིས་བཅུ་ཡུན་
དུ་སྟོང་། དེ་ལྟར་བརྒྱད་ཅུ་ལོན་ནས་བསྐལ་པ་ཆེན་པོ་གཅིག །ཆགས་པའི་མིང་ནི་
འབྱུང་རྫོགས་བསྐལ་པ་སྟེ། ལྷ་གཤེན་སྲིད་པ་ལྔ་བརྒྱ་ཕྲག་གསུམ་འབྱུང་གིན་རྫོགས་
སངས་རྒྱས་པའོ། །གནས་པའི་མིང་ནི་མཉམ་ལྡན་བསྐལ་པ་སྟེ། བདེར་གཤེགས་
མཉམ་ལྡན་བྱམས་པའི་མཆོག །གཅིག་གི་རིང་ལ་མི་ཆགས་མི་འགྱུར་གནས་པའོ། །
འཇིག་པའི་མིང་ནི་འཕོ་འགྱུར་བསྐལ་པ་སྟེ། ལྷ་གཤེན་སྲིད་པ་ལྔ་བརྒྱ་ཕྲག་གསུམ་
འབྱུང་གིན་འཕོ་ཡིན་འགྱུར་བའོ། །སྟོང་པའི་མིང་ནི་དྲག་རྩུབ་བསྐལ་པ་སྟེ། བདེར་
གཤེགས་མཐུ་ལྡན་སྟོབས་ཀྱི་མཆོག །སྟོབས་དང་མཉམ་པ་གཅིག་གི་མཐུ་སྟོབས་
འབྱུང་སྟེ། དེ་ཡི་དུས་སུ་སེམས་ཅན་ལས་ཞན་པས། ནད་མུག་མཚོན་དང་མེ་བདུན་
ཆུ་གཅིག་གིས་སེམས་ཅན་ལས་ཟད་ཐུགས་རྗེས་དོང་སྤྲུགས་བྱེད་པའོ། །ཤིན་ཏུ་སྡིག་
ཚོགས་ཆེ་ནས་སེམས་ཅན་ལུས་པ་དང་། དམྱལ་བ་ཚེ་རིང་པོ་རྣམས་བརྟེན་པའི་
གནས་མེད་པས། དེ་རུ་མི་གནས་སྟོན་པའི་ཐུགས་རྗེ་དང་། སེམས་ཅན་ལས་ཀྱིས་
འཕངས་ནས་ཕྱོགས་བཅུའི་འཇིག་རྟེན་གཞན་དུ་སྐྱེ་བའོ། །དེ་ལྟར་བསྐལ་པ་ཆགས་
གནས་བཞི་འབྱུང་ནས། སེམས་ཅན་ལས་དང་ཉོན་མོངས་སྟོན་པའི་ཐུགས་རྗེ་ཡིས།
བསྐལ་པ་ཆགས་གནས་འཇིག་སྟོང་གྲངས་མེད་རིམ་པར་འབྱུང་བའོ། །གནས་དང་
སྟོང་གཉིས་བདེར་གཤེགས་ཀྱི་ཐུགས་རྗེས་འགྲོ་དོན་བྱེད་པའོ། །ཆགས་དང་འཇིག་
གཉིས་བདེར་གཤེགས་གསུམ་ཕྲག་ལྔ་བརྒྱ་ལྔ་བརྒྱའི་ཐུགས་རྗེས་འགྲོ་དོན་བྱེད་པའོ། །
ཆགས་འཇིག་ལྔ་བརྒྱ་ལྔ་བརྒྱའི་བར་བར་དེར། བར་གྱི་བསྐལ་པ་ཕྲ་མོའི་རེའི་བྱའོ། །
ལས་དང་ཐུགས་རྗེའི་དབང་གིས་འཇིག་རྟེན་ཁམས་འདི་ཡང་། ཡང་ཡང་ཡོམ་ཡོམ་
672
༢ག



མདོ་སྡེ།
མདོ་གཟེར་མིག
ཤིན་ཏུ་གཡོ་ཞིང་མཐོ་བཅད་ཟུར་བསྙལ་ཙམ་རེ་འཇིག་པའོ། །ཆགས་འཇིག་ལྔ་བརྒྱ་
ལྔ་བརྒྱའི་བར་དུ་བདེར་གཤེགས་ལྷ་གཤེན་སྲིད་པ་སྔ་རབས་འདས་ནས་ཕྱི་རབས་
བྱོན་ཙམ་ན། སྔ་རབས་འདས་པའི་བསྟན་པ་རྗེས་བཞག་ཀྱང་། འགྲོ་བའི་དོན་མི་
བྱེད་པར་མེད་ཅིང་སྟོངས་ཏེ་འགྲོ། ད་ལྟའི་དུས་འདིར་གཤེན་རབ་སྐུ་གསུང་ཐུགས་
ཀྱིས་འདུལ། གཤེན་རབ་སྐུ་གསུང་ཐུགས་ཀྱིས་འདུལ་བའི་རིམ་པ་རྫོགས་ནས་སུ།
སླད་ཀྱི་སྟོན་པ་ཡེ་ནས་སྲིད་བུ་ཆུང༌། ཐུགས་རྗེ་ཐབས་ཀྱིས་འགྲོ་བའི་དོན་ལ་འབྱོན།
འབྱོན་པའི་དུས་དེར་གཤེན་རབ་བསྟན་པ་ཡང་། སྐུ་གདུང་ཐམས་ཅད་དར་བརྐྱངས་
པ་བཞིན་དུ་འགྲོའོ། །སྐུ་གཟུགས་ཐམས་ཅད་བྱ་འཕུར་བ་བཞིན་དུ་འགྲོའོ། །གསུང་
རབ་ཐམས་ཅད་དུང་ཕྱིས་པ་བཞིན་དུ་འགྲོའོ། །དེ་ནས་སླད་ཀྱི་སྟོན་པས་ཚེ་ལོ་བཅུ་
ཡི་འདྲེན་སྟོན་མཛད་ཙམ་ན། འཇིག་རྟེན་ཁམས་ཀྱང་འདི་ལྟ་བུ་མ་ཡིན་ཏེ། བར་གྱི་
བསྐལ་པ་ཕྲ་མོ་གཅིག་གིས་མཐོ་བཅད་ཟུར་བསྙལ་ནས། མེ་ལོང་སྦུབ་པ་བཞིན་དུ་
འཇམ་གྱི་ཁ་དོག་གསལ། དུས་དེར་སེམས་ཅན་དགེ་ཚོགས་ད་ལྟ་བསགས་པ་རྣམས་
གྲུབ་པ་ཐོབ་ནས་བར་དེར་སྐྱེས་ནས་མངོན་སངས་རྒྱས་ཏེ་འགྲོའོ། །
འདུས་པ་རིན་པོ་ཆེ་གཟེར་མིག་གི་ལེའུ་བཅོ་བརྒྱད་པ་འདི་ནི། སྟོན་པའི་ཞལ་ནས་
གསུངས་པའི་བོན་སྒོ་བཞི་མཛོད་ལྔའི་ནང་ནས། གཙང་མ་མཐོ་ཐོག་སྤྱི་རྒྱུགས་སུ་
གཏོགས་སོ། །གཙང་མ་མཐོ་ཐོག་སྤྱི་རྒྱུགས་ནས་མདོ་སྡེ་ཆེན་པོ་བཞི་བཞུགས་སོ། །
བཞི་བཞུགས་པ་གང་ཞེ་ན། དུས་གསུམ་གཤེན་རབ་འབྱུང་ཁུངས་ཀྱི་མདོ་དང་གཅི
ག །ཁམས་གསུམ་སེམས་ཅན་སྐྱེ་འཆིའི་མདོ་དང་གཉིས། གནས་རྟེན་འབྱུང་བ་ཆགས་
འཇིག་གི་མདོ་དང་གསུམ། བླ་མེད་གོ་འཕང་སྒྲུབ་ཐབས་ཀྱི་མདོ་དང་བཞིའོ། །འདུས་
པ་རིན་པོ་ཆེ་ཡི་རྒྱུད་འདི་ནི། མདོ་ཆེན་པོ་བཞི་ཡི་ནང་ནས་འདི་གཤེན་རབ་འབྱུང་
ཁུངས་ཀྱི་མདོར་གདགས་སོ། །དེ་ལ་ཡང་སྔ་རབས་འདས་པ་དང་། སླད་ཀྱི་སྟོན་པ་
673



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འབྱོན་པ་རྣམས་ཀྱིས་ཟུར་ཙམ་སྒྲ་འཕངས་ནས་བསྟན་པའོ། །ད་ལྟའི་སྟོན་པ་གཤེན་
རབ་ཅི་ལྟར་བྱོན་པ་ལྟར། འདས་པའི་ལོ་རྒྱུས་ཞིབ་པར་འདི་ཡི་ནང་དུ་བསྟན་པའོ། །
འདས་དང་མ་བྱོན་གཉིས་ཀའི་གཏན་ཚིགས་ནི། དུས་གསུམ་གཤེན་རབ་འབྱུང་
ཁུངས་ཀྱི་མདོ་ཡི་ནང་ན་ཞིབ་བོ། །འདུས་པ་རིན་པོ་ཆེ་འདི་མདོ་ཆེན་པོ་བཞིའི་ནང་
ནས་བཏུས་ཤིང་གཞན་དུ་བཀོལ་བའོ། །བོན་འདི་དང་པོ་གཤེན་རབ་ཉིད་ཀྱི་ཞལ་
ནས་གསུངས། གཤེན་རབ་མྱ་ངན་འདས་ནས་གདུང་འཚོབ་པ་མུ་ཆོ་ལྡེམ་དྲུག་གིས་
གཤེན་རབ་ཀྱི་བཀའ་ལ་བརྟེན་ནས་རིམ་པ་མང་པོ་ཕྱེས། མུ་ཆོ་འདས་ནས་མཁས་པ་
རིམ་པར་མང་པོ་བྱུང་། རྟག་གཟིགས་ལ་མཁས་པ་མུ་ཙ་ཏྲ་ཧེ་པེ་དང༌། ཁྲི་ཏོག་པར་
ཙ་དང་། འགུ་ཧི་ལི་སྤར་ཡ་གསུམ་བྱུང་། དེ་ལ་རྫུ་འཕྲུལ་གྱི་རྐང་པ་ཐོབ་པའི་ལོ་ཙཱ་
བ་གསུམ་གྱིས་བསྒྱུར། རྒྱ་གར་ལ་མཁས་པ་ལྷ་བདག་སྔགས་གྲོལ། རྒྱ་ནག་ལ་མཁས་
པ་ལེགས་ཏང་རྨང་པོ། ཕྲོམ་ལ་མཁས་པ་གསེར་ཐོག་ལྕེ་འབྱམས་གསུམ་གྱིས་བསྒྱུར་
ཅིང་གཏན་ལ་ཕབ་པའོ། །དེ་ནས་མཁས་པ་ཆེན་པོ་བཞི་བྱུང་སྟེ། བོད་ལ་མཁས་པ་
ལྡེམ་གྱིམ་ཚ་རྨ་ཆུང་དང༌། མེ་ཉག་ལ་མཁས་པ་ལྕེ་ཚ་མཁར་བུ་ཆུང་དང་། སུམ་པ་
ལ་མཁས་པ་མུ་སྤུངས་གསལ་ཏང་དང་། ཞང་ཞུང་ལ་མཁས་པ་སྟོང་རྒྱུང་མཐུ་ཆེན་
དང་། བོད་ལ་མཁས་པ་སེ་ཤ་རི་དབུ་ཆེན་དང་། དེ་རྣམས་ལས་བསྒྱུར་བ་མང་ཞིང་།
མཁས་པ་དེ་བཞི་ཡི་རིང་ལ་བོན་གྱི་བསྟན་པ་དར་བ་ལ། བར་དུ་ཆོས་ཀྱི་ཕྲག་དོག་
གིས་བསྣུབས་པས། དྲང་རྗེ་བཙུན་པ་གསེར་མིག་གིས་ལྷོ་ཕྱོགས་ཀྱི་གླིང་ཁྲི་དང་དུར་
ཁྲོད་ཀྱི་ནང་ནས་རྙེད་ནས་འཕེལ་བའོ། །༼མར་པ་སྟག་ལ་དབང་ལ་དངོས་གྲུབ་ཏུ་བབས་
པ་ལགས་སོ།༽ སླད་ཀྱི་སྟོན་པ་ཅི་ལྟར་འབྱོན་པའི་ལེའུ་སྟེ་བཅོ་བརྒྱད་པའོ། །བཀྲ་ཤིས་
བྱིན་ཆེའོ། ། །
༧ བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
674



མདོ་སྡེ།
མདོ་གཟེར་མིག་
༼ཁ༽
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་
ཤར། ལྷ་བཅས་འགྲོ་བའི་བླ་མར་ཕྱག་འཚལ་ལོ། །གང་གིས་རླབས་ཆེན་རྣམ་དཀར་
བསོད་ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་
ཅིག་བརྩོན་དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་
ཅིག །འདི་ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་
ཚོགས་རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་
ཐོབ་ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་
དུས་སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་
ཆུང་ནི། སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་
ཡོད། བོན་གྱི་ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་
ཀྱིས་བླངས་ལ་ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་
ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་
ཆུང་ཕྲད་ཀྱིས་སད། སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་
པ་ལས། བཙུན་མོ་དཔོ་བཟའ་ཐང་མོ་དང་། བཙུན་མོ་རྐོང་བཟའ་ཁྲི་ལྕམ་གཉིས།
བདུད་རྗེ་ཁྱབ་པ་ལག་རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་
ཡང་ཆུང་བསྲེག་གིན་སྣང༌། ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་
དུ་བྲོས་ཏེ་སོང་། ཡིད་ཀྱི་ཁྱེའུ་ཆུང་མེར་བརླབས་པས། བེའུ་བུམ་ཚིག་འཕྲོ་སྤར་གང་
ཐོབ། དེ་དུས་བསྟན་སྐྱོང་ཁྱེའུ་ཆུང༌། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་
བོན་ལ་དགྲ་བྱུང་དུས། སྣང་བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་
བཙད་པོའི་དུས། གཡུང་དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་།
675



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
དྲན་པ་ནམ་མཁའ་ལས་སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་
བཙལ་ཏེ་བསྲུངས་བསྐྱབས་མཛད། དེ་རྗེས་མཁན་སློབ་ཆོས་གསུམ་དུས། གཡུང་
དྲུང་བོན་ལ་དགྲ་བྱུང་བས། ལི་ཤུ་དམུ་གཤེན་དྲན་པ་དང་། བཅོ་བཟའ་གྱེར་ཆེན་
ཟླ་མེད་དང༌། རྒྱལ་སྲས་མུ་ཏུག་བཙད་པོ་སོགས། སྐྱེས་མཆོག་རྣམས་ཀྱིས་བོན་
འགའ་བསྲུངས། དེ་རྗེས་བྷོ་ཊེ་ཀླ་ཀློ་དང་བསྡོང་སྟེ། སངས་རྒྱས་གཡུང་དྲུང་བོན་
བསྟན་བཤིག་པའི་ཚེ། དུས་མཐུན་འགྲོ་བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་
མཁའ་ལ་ཡན་པར་གྱུར། མཁའ་སྤྱོད་ཞིང་ནས་ཕེབས་པའི་མཁའ་འགྲོ་སྟེ། མཁའ་
སྤྱོད་དབང་མོ་ཉག་མི་སྐུ་འཁོར་གྱིས། གསུང་རབ་རིན་ཆེན་སྣ་མང་འདུས་པ་ཡི།
རྒྱལ་བསྟན་སྲོག་དང་བསྡོས་ཏེ་བསྐྱངས་མཛད་པ། ཁྱེད་རྣམས་བསྟན་པ་རིན་ཆེན་
སྲོག་འཛིན་ཏེ། བསྟན་པ་འཛིན་པའི་སྐྱེས་མཆོག་ངེས་བྱོན་ལ། བདག་ཅག་བོན་ལ་
དད་པའི་སྐྱབས་ཀྱི་ཡུལ། ཁྱེད་རྣམས་ཡུལ་དུས་རང་བཞིན་གང་ལྟར་རུང༌། དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། དྲིན་ལེན་གཏང་རག་ཚུལ་དུ་དགྱེས་
པར་བཞེས། རྒྱལ་བསྟན་ཡིད་བཞིན་ནོར་བུའི་བྱིན་སྟོབས་ཀྱིས། གོང་ཁྱེད་དགོངས་
བཞེད་མ་ལུས་འགྲུབ་གྱུར་ཅིག དེ་ལ་བརྟེན་ནས་གཤེན་བསྟན་འདོད་འབྱུང་ནོར།
འབྱོར་ལྡན་ཚོགས་ཀྱིས་རིན་ཆེན་སྣ་ཚོགས་ཀྱིས། དག་བཞེངས་པར་བསྐྲུན་བགྱི་བ་
སྣ་ཚོགས་ཀྱིས། རྣམ་པ་དཀར་བའི་ལེགས་བྱས་བསམ་མི་ཁྱབ། ཚུལ་འདི་ལྟར་ན་
གཤེན་བསྟན་ཡིད་བཞིན་ནོར། རིན་ཆེན་གདུགས་དཀར་སྲིད་ཞིའི་བླར་འདེགས་
པའི། ལས་ཀྱི་འཁོར་ལོས་འབྲེལ་ཡུལ་ཉི་མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་
ལ། མོས་པས་ཡི་རང་གུས་པས་ཕྱག་བྱ་དང་། ནོམ་པ་ཡོན་གྱི་མཆོད་པ་ཇི་སྙེད་པ།
ལོག་འཚོའི་དྲི་མེད་གཙང་མཆོད་འབུལ་ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་
ལས་སུ། གང་ལ་འཆད་པས་བློ་སྒྲོམ་སྒོ་བརྒྱ་འབྱེད། ཡང་དག་ཟབ་མོའི་གཞུང་དོན་
676



མདོ་སྡེ། །
མདོ་གཟེར་མིག
༼ཁ༽
ལ་དཔྱད་དེ། རྩོད་པས་ཐེ་ཚོམ་དྲྭ་བ་ཡོངས་སུ་བཀྲལ། བསྟན་པའི་གསལ་བྱེད་སྒྲོན་
བཞིན་བརྩམས་པ་རྒྱས། ཐོས་པས་རྒྱ་ཆེའི་གཞུང་གི་དགོངས་པ་གསལ། བསམ་པས་
ཐོས་དོན་དཔྱད་པས་སྒྲོ་འདོགས་ཆོད། སྒོམ་པས་དོན་གྱི་རྟོགས་པས་ས་ལམ་བགྲོད།
རྒྱལ་བསྟན་འཛིན་པས་ས་ཆེན་འགེངས་གྱུར་ཅིག །གཞན་ཡང་བཀའ་རུ་གྱུར་པའི་
བོན་གང་ལ། འདོན་དང་ཀློག་དང་འཆང་ཞིང་བྱི་དོར་ལ། གུས་པས་བརྩོན་ཞིང་
མཆོད་དེ་བཀུར་བྱེད་པའི། སྐལ་ལྡན་གང་ལ་མོས་ཤིང་ཡི་རང་ངོ༌། སྒོ་གསུམ་གུས་
པས་བསྟན་ལ་མཆོད་བྱེད་ཅིང་། བཀུར་བསྟི་རིམ་གྲོ་སྒྲུབ་པ་གང་གནས་སར། ཆར་
ཆུ་དུས་འབེབ་ལོ་ཕྱུག་རྟག་ཏུ་ལེགས། དུས་ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་
དགུའི་སྣང་བ་བོན་ལ་འགྱུར་བ་དང་། ཚེ་བསོད་དཔལ་འབྱོར་ལས་ཀླུང་རབ་ཏུ་རྒྱས།
རླབས་ཆེན་རྣམ་དཀར་བསྒྲུབས་པའི་བསོད་ནམས་ནི། མདོ་རྒྱུད་གང་ལས་གསུང་
བའི་ཕན་ཡོན་ནི། སྐབས་འདིར་ཡན་ལག་བརྒྱད་མདོའི་ལུང་དོན་ནི། བོན་སྒོ་སྤྱི་ཡི་
ཕན་ཡོན་འགྲེས་བྱེད་ཡིན། དེ་ནས་གཤེན་རབས་གཏོ་བུ་འབུམ་སྲས་ཀྱིས། རྒྱན་དང་
ཆ་ལུགས་མཛེས་པར་བྱས་ནས། མེ་ཏོག་གཏོར། ཕྱག་བྱས་འདི་སྐད་གསོལ། སྲིད་
གསུམ་སྟོན་པ་གཤེན་རབ་ལགས། མདོ་འདིའི་མིང་དང་མཚན་ཉིད་ཇི་ལྟ་བུ། བཏོན་
དང་བཟུང་དང་བཅང་བའི་ཡོན་ཏན་གང་། འདི་ལ་བཀུར་བསྟི་རིམ་གྲོའི་བསོད་
ནམས་གང་། འདི་ཉིད་རྗེས་འཇུག་བསྒྲུབས་པའི་བསོད་ནམས་གང་། སྟོན་པ་ཐུགས་
རྗེ་ཆེན་པོས་བཤད་དུ་གསོལ། དེ་ནས་གཤེན་རབ་མི་བོས་བཀའ་བསྩལ་པ། གཏོ་བུ་
འབུམ་སངས་གཤེན་གྱི་བུ་ཁྱོད་ལ། བསྟན་པར་བྱ་ཡི་གུས་པའི་ཚུལ་གྱིས་ཉོན། མདོ་
འདིའི་མིང་ནི་ཡན་ལག་བརྒྱད་པའི་མདོ། གདམས་ངག་དམ་པ་བསྒྲུབ་པའི་གཞུང་
ཆེན་པོ། རྗེས་སུ་བསྒྲུབ་ཅིང་ཡི་དམ་དུ་འདོན་ན། བོན་གྱི་སྒྲ་སྒྲོགས་བོན་གྱི་སྦྱིན་པ་
མཆོག །དགའ་དད་སེམས་ཀྱིས་ཕྱག་བྱ་ལས་སོགས་ཏེ། སྨོན་ལམ་དམ་པ་འདི་དག་
677



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
འདེབས་པ་ལ། གང་གིས་སྐད་ཅིག་དེ་ལ་རབ་མོས་ན། སྟོང་གསུམ་འཇིག་རྟེན་མ་
ལུས་ཐམས་ཅད་ལ། ཟས་སྐོམ་ཚིམས་པར་བྱས་པ་དག་དང་འདྲ། གང་ཞིག་དད་
པའི་སེམས་ཀྱིས་འཛིན་བྱེད་པ། དུས་གསུམ་གཤེན་རབ་མ་ལུས་ཐམས་ཅད་ལ།
ཞབས་ནས་བཏེགས་པའི་མཆོད་པ་བྱས་དང་འདྲ། གང་ཞིག་དད་པས་འདི་ལ་འབྲི་
བྱེད་ན། ཡི་གེ་འབྲུ་རེས་བསྐལ་པ་གྲངས་སྙེད་དུ། འཁོར་ལོ་བསྒྱུར་བའི་རྒྱལ་པོའི་
ལུས་ཐོབ་ནས། འགྲོ་བ་རྣམས་ལ་ཇི་ལྟར་འཚམས་པར་འདུལ། གང་ཞིག་དད་པས་
འདི་ལ་བཀུར་བསྟི་བྱེད། སྐད་ཅིག་ཙམ་ལ་བསོད་ནམས་དཔག་མེད་དོ། བསྐལ་པ་
ཞིང་གིས་རྡུལ་སྙེད་བགྲངས་པ་ཡང་། གཤེན་རབ་ཞལ་མཐོང་ངན་སོང་གནས་ནས་
དཔག །རིམ་གྲོ་ཕུད་དུད་བྱས་པའི་བསོད་ནམས་ལ། དད་པའི་སེམས་ཀྱིས་མདོ་
འདི་གནས་པའི་སར། གོམ་གཅིག་བོར་བའི་སྐད་ཅིག་སེམས་དང་ནི། ཁམས་གསུམ་
གང་བའི་སེམས་ཅན་ཐམས་ཅད་ལ། སྲོག་བྱིན་དགའ་བ་བྱས་པས་ཆར་མི་ཉེ། གང་
ཞིག་མདོ་འདི་ཤེས་ནས་བསྒྲུབ་བྱེད་ན། ངན་སོང་གསུམ་པོ་གཏན་ནས་སྤང་བ་དང་།
འཁོར་བའི་རྒྱ་མཚོ་གཏིང་ནས་བསྐམ་པར་འགྱུར། མཐའ་འཁོབ་གླིང་དགུ་རྣ་བས་
ཐོས་མི་འགྱུར། བདུད་ཀྱིས་མི་བསླུ་གྲོགས་ངན་གཏན་ནས་སྤང་། གཤེན་ལྷ་འོད་
དཀར་ཞལ་ཡང་མྱུར་མཐོང་འགྱུར། གང་དུ་སྐྱེས་པ་བསོད་ནམས་ལོངས་སྤྱོད་རྒྱས།
འགྲོ་བ་འདྲེན་པའི་སྟོན་པ་མྱུར་ཐོབ་འགྱུར། གང་ཞིག་ཡིད་བཞིན་ནོར་བུས་སེམས་
ཅན་གྱི། དགོས་འདོད་རེ་བ་ཡིད་བཞིན་བསྐང་བ་དང༌། གང་ཞིག་ཡན་ལག་བརྒྱད་
པ་འདི་བརྗོད་ན། དེ་ཉིད་བསོད་ནམས་ཆེ་བར་འདི་བརྗོད་འགྱུར། གང་དུ་སྐྱེ་བ་
བླངས་པ་དེ་དང་དེར། ཉོན་མོངས་དབང་གིས་ལེན་པར་མི་འགྱུར་ཏེ། ཐུགས་རྗེས་
སེམས་ཅན་རྣམས་ལ་འཚམས་པར་སྟོན། ཁམས་གསུམ་ཉེས་པས་རྒུད་པ་མི་འགྱུར་
ཏེ། པདྨ་འདམ་ནས་སྐྱེས་པ་ཇི་བཞིན་འགྱུར། གཞན་ཡང་འདི་ཡི་ཡོན་ཏན་བསམ་
678



མདོ་སྡེ།
མདོ་གཟེར་མིག
དཔག་དཀའ། གཤེན་རབ་སྒམ་པོའི་དགོངས་པས་དཔོག་དཀའ་ན། གང་ཟག་
སྒྲིན་པོས་དཔོག་པ་ག་ལ་འགྱུར། འདི་ཡི་དོན་འདི་གང་གིས་བསྒྲུབ་བྱས་ན། གཤེན་
རབ་གྲལ་ཐོབ་སངས་རྒྱས་གདོན་མི་ཟ། གཞན་ཡང་ཡོན་ཏན་རྣམ་གྲངས་འདི་ལྟ་
སྟེ། འདོན་པས་ངག་སྙན་བཟུང་བས་ལོངས་སྤྱོད་འཕེལ། བྲིས་པས་ལག་བཟོ་བཀུར་
བསྟིས་དབང་ཕྱུག་ཐོབ། རིམ་གྲོ་ཕུད་དུད་བྱས་པས་གཟུགས་བཟང་དགོས་པ་འགྲུབ།
འདི་ཡི་དོན་བསྒྲུབ་འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་བ་དང་།
ཀློག་དང་འཆང་བ་ལས་སོགས་སུས་བྱས་པ། འདི་དང་ཕ་རོལ་གཉིས་ཀར་དགོས་
པའི་དོན། འགྲུབ་པར་འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་བཀུར་བསྟི་
མ་མོས་ན། སྐད་ཅིག་རེ་ལ་ན་རག་རྒྱུ་བསགས་ཏེ། ཁ་ཚིག་སྙིང་འདྲུལ་ངན་སོང་
གནས་སུ་ལྟུང་། སླར་སྨྲས་པ། འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་
ནས་བཏེགས་པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་
ཀླུང་རྣམས། དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་
སྦྱོར་བ་རྣམ་དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་
དང་བརྒྱུད་པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ།
ཀུན་མཁྱེན་ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་
པོ་ཆེར། བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་
པས་ས་ཆེན་འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་གསས་བླ་
མ་རྒྱ་མཚོའི་ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་པོ་ཆེ་དག་
བཞེངས་པར་བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་པོས་རྩེ་
གཅིག་ཏུ་སྨོན་པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་བསྟི་གནས་ནས་
ཕུལ། །ཆུ་སྦྲུལ་ཟླ་བཅུ་གཅིག་པའི་ཚེས་ ༡༣ 2014/1/13
679



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ཁྲི་བརྟན་ནོར་བུ་
རྩེའི་དཔེ་མཛོད་ཁང་ནས་ཞུས་བསྒྲིགས་གནང་བའི་དཔར་རྩ་དེ་རང་མཁོ་འདོན་
གནང་བ་དང་། རྩ་དཔེ་དེ་རང་ལ། ཁྱུང་པོ་ལྷོ་རྒྱལ་སྒོ་དགོན་གྱི་ལག་བྲིས་ཡིག་
དཀར་དཔེ་རྙིང་ཞིག་དང་། ཁྱུང་པོ་སེར་ཚ་རི་བ་ཉིན་ལྕགས་རྩེ་ཚང་གི་ལག་བྲིས་
ཡིག་ནག་དཔེ་རྙིང་། ཁྱུང་པོ་སྟེང་ཆེན་ཀོ་དགོན་གྱི་ལག་བྲིས་ཡིག་དཀར་དཔེ་རྙིང་།
ཁྱུང་པོ་སེར་ཚ་སྒར་ཁང་བླ་བྲང་གི་ལག་བྲིས་ཡིག་དཀར་གསེར་དངུལ་བཀྲ་མའི་དཔེ་
རྙིང་། འབྲི་རུ་ཀླུ་མཁར་དགོན་གྱི་ལག་བྲིས་ཡིག་དཀར་གསེར་དངུལ་བཀྲ་མའི་དཔེ་
རྙིང་དང་། ཁྱུང་པོ་སྟེང་ཆེན་ཁར། དགེན་བསམ་གཏན་ཡེ་ཤེས་ཀྱིས་ཉར་ཚགས་
ཐུབ་པ། རྟ་ཤོད་བུ་མོའི་ཆབ་གསེར་ལ། སྤྲུལ་སྐུ་བློ་ལྡན་སྙིང་པོའི་ཕྱག་བྲིས་གྱིས་
བཞེངས་པར་གྲགས་པའི་གསེར་རིས་ཡིག་དཀར་དཔེ་རྙིང་བཅས། ཞུས་བསྒྲིགས་
བྱེད་པའི་མཁོ་འདོན་བཀའ་གཡར་གནང་བྱུང་བ་དེ་རྣམས་ཀྱིས། གོང་གསལ་རྩ་
680



མདོ་སྡེ།
མདོ་གཟེར་མིག་
༼ཁ༽
དཔེ་ལ་འདྲ་བསྡུར་བྱས་པས་རྩེ་དཔེ་དེར་ཆད་ལྷག་མངོན་གསལ་ཅན་རེ་ཟུང་ལ་ཁ་
བསྐངས་བྱས་པ་མ་གཏོགས་མ་དཔེ་སོར་བཞག་ལས་བཅོས་བསྒྱུར་མ་བྱས་ཏེ་གསུང་
རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༢༦ པར་ཞུས་བསྒྲིགས་
བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་
༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་
འཛུགས་བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་
བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་
གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་
ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་
སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་
མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་
ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་
ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་
དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་
དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང༌ ༡༧
བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
681



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང༌། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད།
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
683



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
684



བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
685



26
གསུང་རབ་སྒོ་མཛོད་རིན་པོ་ཆེའི་གླེགས་བམ། 26
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང༌། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་གླེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
686



༧ བཀྲ་ཤིས་ལྷུན་པོ་མཆོད་པའི་རྟེན།



གསུང་རབ་སྒོ་མཛོད་རིན་པོ་ཆེའི་གླེགས་བམ།
26
༧ བསྟན་སྲུང་རྒྱལ་པོ་ཉི་པང་སད།



ම කප යන
" -
"රට සාප කර මෙම
ම.
ම
.
*
*



མདོ་སྡེ།
གསུང་རབ་སྒོ་མཛོད་རིན་པོ་ཆེའི་གླེགས་བུབྱ
{ 26 }
མདོ་གཟེར་མིག།
ག་ང་དྲུང་བོན་གྱི་འགའ་བརྟེན་དཔེ་རྙིང་ཕྱོགས་བསྒྲིགས་ཁང་ནས།
