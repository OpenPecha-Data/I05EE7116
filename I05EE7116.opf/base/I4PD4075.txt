༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4075
9787542129284
SBM:
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: 104
151
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

གཅུང་ ” སྒོ་མཛོད་རིན་པོ་ཆེའི་གླེགས་བམ།
{104}
ཀླུ་འབུམ། བར་
ཅིང་འབྲེལ་
ག་ཆེན་གཡུང་དྲུང་བོན་དུར་རོ
ཀན་སུའུ་མི་རིགས་དཔེ་སྐྲུན་ཁང་།

ཙཱ་ཛོད་རིན་པོ་ཆེའི་རྗེའི་གེ 
གས་བམ
Dabao 
Ji
Jinglan 
cla
assic 
door
library
གསུང་རབ་སྒོ་མཛོད་རིན་པོ་ཆེའི་གླེགས་བམ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 10404
༄༅། །གཙང་མ་ཀླུ་འབུམ་ཞེས་བྱ་བ་བཞུགས། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་། །
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག 
བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།

N
༧ བདེར་གཤེགས་གཙོ་བཞི།

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། ། 039 མདོ་ཀ་བ་གླིང་དགུ།
 जन
042 མདོ་ཀ་བ་གླིང་དགུ།
འདུལ་བ་རྒྱུད་དྲུག་
སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
དྲུང་མུ་བསྐལ་བཟང་། 
004 དྲུང་མུ་བསྐལ་བཟང་། སྨད
། གཡུང་དྲུང་ལས་དག་རྒྱུད། །
ཁོད་པོ་བསྐལ་བཟང་། སྟོད། 044 རྣམ་དག་པདྨ་ཀློང་ཡངས།
ཁོད་པོ་བསྐལ་བཟང་། ༼སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
གོ་ལྡེ་བསྐལ་བཟང་། སྨད། 046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང༌། ༼སྟོད། 048 རྣམ་དག་འདུལ་འབུམ།
སྨད། 049 ངན་སོང་སྒོ་གཅོད་མདོ།
010 ཁྲོ་གཉེར་བསྐལ་བཟང་། །
སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ། །
གླིང་གཤེན་བསྐལ་བཟང་། 
གླིང་གཤེན་བསྐལ་བཟང་། 050 ཕྱ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། ༼ཀ 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། གསོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག་ 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 
073
 ཁམས་འབྲིང་དུམ་བུ་དྲུག་པ།
ཕྱོགས་
029 མི་ནུབ་མཚན་མདོ། ། ཁམས་འབྲིང་དུམ་བུ་དྲུག་པ། །
༧༽ 
034 མི་ནུབ་མཚན་མདོ། ། 
079
 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ། བར་
036 གཉན་འཐིང་རིགས་དྲུག་ཐར་ལམ་གྱི་མདོ། ། o8
 ཁམས་བསྡུས་དུམ་བུ་གཉིས་པ། །
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། ། བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 
བདལ་འབུམ། ། ༼ཐ 130 
ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད། །
102 མངོན་རྟོགས་རིག་པ་རྩེ་འབུམ། 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ། ༼སྟོད 133 
ཀུན་འབུམ་རྩ་རྒྱུད།
134 གན =.
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། ༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 
ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 
འབུམ་ཉི་མ་དགུ་ཤར། ། 140 ནམ་མཁའ་སྤྱི་གཅོད། །
117 
འབུམ་ཉི་མ་དགུ་ཤར། ། 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 
སྤ་གཏེར་ཁྲོ་བོའི་རྒྱུད་དྲུག ། 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག ། 
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། ། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། ། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད། །
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། 147 གཡུང་དྲུང་སྡེ་ལྔ། །
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག ། 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

གཙཐམསཀླུ་Xབྲམསཞས་མཐཞུག་ལཥ ༈
གཡཐཐཱཐཐོ
དུག
 །བརྒྱབཟཀམཐཏྟམཐཱསD
 ། ཐཕྱོགལ་བསྒྲགསཎཕ

སྤྱིའི་དེབ་གྲངས། 104 སྤྱིའི་པོད་གྲངས། 131
1 << ཀླུ་འབུམ་བར་ཆ>>
བཀའ།
འབུམ།
4 གཏེར་མ།
གཏེར་སྟོན་ཨ་ཙ་ར་མི་གསུམ། །
གཏེར་གནས་བསམ་ཡས་ལྷ་ཁང་།
གླེགས་བམ། 1 ལེའུ་བཅུ་ནས་ང་གཉིས་བར་ལེའུ་ཞེ་གཉིས་ཡོད།

དཀར་ཆག་
གཙང་མ་ཀླུ་འབུམ་བར་ཆ་ཞེས་བྱ་བ་བཞུགས། ..................
རྒྱལ་པོ་ཡུལ་འཁོར་སྲུང་གིས་སྟོན་པ་ལ་ཞུས་པ།
ལེའུ་བཅུ་པ། 
ལེའུ་བཅུ་གཅིག་པ། གཡུང་དྲུང་གི་མི་བོ་ཆེས་སྟོན་པ་གཤེན་རབ་ལ་ཞུས་པ། 6
ལེའུ་བཅུ་གཉིས་པ། ཡོད་དེ་རྒྱལ་བས་སྟོན་པ་གཤེན་རབ་ལ་ཞུས་པ།.…….….….……..12
ལེའུ་བཅུ་གསུམ་པ། ཡབ་སྲིད་པ་ཚངས་ཆེས་ཀྱིས་སྟོན་པ་གཤེན་རབ་ལ་ཞུས་པ།
..........………..………………............................……………….....20
ལེའུ་བཅུ་བཞི་པ། སྟོང་གསུམ་ཡེ་གྲགས་ཀྱིས་སྟོན་པ་གཤེན་རབ་ལ་ཞུས་པ།...25
ལེའུ་བཅོ་ལྔ་པ། སྲིད་པ་ཡོད་དེ་དགའ་རྒྱལ་གྱིས་སྟོན་པ་གཤེན་རབ་ལ་ཞུས་པ།
.………………… …..30
ལེའུ་བཅུ་དྲུག་པ། རྒྱལ་བུ་ཀུན་དུ་ཁྱབ་ཀྱིས་སྟོན་པ་གཤེན་རབ་ལ་ཞུས་པ།...44
ལེའུ་བཅུ་བདུན་པ། ཡེ་གཤེན་ཤག་རྒྱལ་གྱིས་སྟོན་པ་གཤེན་རབ་ལ་ཞུས་པ།...58
ལེའུ་བཅོ་བརྒྱད་པ། ཀླུ་རྣམས་ཀྱིས་སེམས་ཅན་ལ་མགོན་དང་སྐྱབས་བགྱིས་པ་
……….......….......................78
བསྟན་པ།
ཀླུ་འབར་བ་ཆེན་པོའི་ལེའུ། 
..............94
ལེའུ་བཅུ་དགུ་པ། 
ལེའུ་ཉི་ཤུ་པ། མི་དུམ་དགའ་རྒྱལ་གྱིས་སྟོན་པ་གཤེན་རབ་ལ་ཞུས་པ།…….….…..106
ལེའུ་ཉི་གཅིག་པ། མི་རིང་ནམ་སྲས་ཀྱིས་སྟོན་པ་གཤེན་རབ་ལ་ཞུས་པ།……...118
ལེའུ་ཉེར་གཉིས་པ། མི་ནམ་བུ་དབང་ལྡན་གྱིས་སྟོན་པ་གཤེན་རབ་ལ་ཞུས་པ།
.........136

ལེའུ་ཉེར་གསུམ་པ། སྲིད་པ་ཡོད་ཀྱི་རིང་བདུན་གྱིས་སྟོན་པ་གཤེན་རབ་ལ་ཞུས་
......….......….…...…...….….…..…….164
ལེའུ་ཉེར་བཞི་པ། མི་མགོན་རིན་ཆེན་གྱིས་སྟོན་པ་གཤེན་རབ་ལ་ཞུས་པ།...171
ལེའུ་ཉེར་ལྔ་པ། 
མི་རྒོད་བླ་མ་ཡབ་སྲས་བརྒྱད་ཀྱིས་སྟོན་པ་གཤེན་རབ་ལ་ཞུས་
པ།...…...
 ...……....…...…...……..….…..…..…...184
ལེའུ་ཉེར་དྲུག་པ། ཡབ་རྒྱལ་ཐང་དེས་སྟོན་པ་གཤེན་རབ་ལ་ཞུས་པ།….....222
ལེའུ་ཉེར་བདུན་པ། མི་ཀུན་དུ་དགེ་བས་སྟོན་པ་གཤེན་རབ་ལ་ཞུས་པ།.....237
ལེའུ་ཉེར་བརྒྱད་པ། ཀླུ་དགའ་རབ་ཀུན་དུའི་ཀྱིས་སྟོན་པ་གཤེན་རབ་ལ་ཞུས་པ།..
....…...................246
ལེའུ་ཉེར་དགུ་པ། མི་ནམ་བུ་དབང་ཕྱུག་གིས་སྟོན་པ་གཤེན་རབ་ལ་ཞུས་པ།
......................…..261
ལེའུ་སུམ་བཅུ་པ། སྲིད་པ་ཚངས་ཆེན་གྱིས་གཡུང་དྲུང་སེམས་དཔའ་སེམས་
དཔའ་ལ་ཞུས་པ།…...... .......................277
ལེའུ་སོ་གཅིག་པ། སྲིད་པའི་བོན་པོ་མི་ཆོ་ལྡེམ་དྲུག་གིས་སྟོན་པ་གཤེན་རབ་ལ་
ཞུས་པ། 
...........291
ལེའུ་སོ་གཉིས་པ། སྤ་བོན་མགོན་གསུམ་སྐྱབས་ཀྱིས་སྟོན་པ་གཤེན་རབ་ལ་ཞུས་
པ།... .......…...306
ལེའུ་སོ་གསུམ་པ། གཤེན་ནམ་བུ་མི་ཆུང་གིས་སྟོན་པ་གཤེན་རབ་ལ་ཞུས་པ།...
.........................317
ལེའུ་སོ་བཞི་པ། དབང་གཤེན་ཡང་དག་གིས་སྟོན་པ་གཤེན་རབ་ལ་ཞུས་པ།
.................326

ལེའུ་སོ་ལྔ་པ། གཤེན་འོད་མ་རིང་སེལ་གྱིས་སྟོན་པ་གཤེན་རབ་ལ་ཞུས་པ།.. .337
ལེའུ་སོ་དྲུག་པ། གཤེན་རབ་ཏུ་འབྱུང་ལྡན་གྱིས་གཤེན་གསང་བ་འདུས་པ་ལ་
.....................346
ཞུས་པ།
ལེའུ་སོ་བདུན་པ། སྲིད་པ་ལེགས་གསུམ་གྲགས་ཀྱིས་སྟོན་པ་གཤེན་རབ་ལ་ཞུས་
པ།. . ..…..……..........……...355
ལེའུ་སོ་བརྒྱད་པ། བུ་མོ་ཡོངས་སུ་ཁྱབ་མ་དེས་ཡབ་དགེ་བ་སོགས་སུ་གསལ་
བར་བསྟན་པ།.. 
…….……… ..368
ལེའུ་སོ་དགུ་པ། སྲིད་པ་ཡོངས་ཀྱི་བུ་མོ་ཡོངས་སུ་དག་མས་སྟོན་པ་གཤེན་རབ་
ལ་ཞུས་པ།….... 
་་་་..............…… .....377
ལེའུ་བཞི་བཅུ་པ། རྒྱལ་པོ་འཕགས་སྐྱེས་པོས་སྟོན་པ་གཤེན་རབ་ལ་ཞུས་པ།...387
ལེའུ་ཞེ་གཅིག་པ། རྒྱལ་པོ་རྣམ་ཐོས་སྲས་ཀྱི་བསྙུངས་ནད་དྭངས་བ་བསྟན་པ།...
.............389
ལེའུ་ཞེ་གཉིས་པ། རྒྱལ་པོ་སྤྱན་མི་བཟང་གིས་སྟོན་པ་གཤེན་རབ་ལ་ཞུས་པ།
.............................392
ལེའུ་ཞེ་གསུམ་པ། རྒྱལ་པོ་རྣམ་བཞིས་སྟོན་པ་གཤེན་རབ་ལ་ཞུས་པ།…..….…...396
ལེའུ་ཞེ་བཞི་པ། བོད་ཀ་རྩལ་གྱིས་སྟོན་པ་གཤེན་རབ་ལ་ཞུས་པ།
ལེའུ་ཞེ་ལྔ་པ། གནམ་ཕྱི་གུང་རྒྱལ་གྱིས་སྟོན་པ་གཤེན་རབ་ལ་ཞུས་པ།. ….….…….423
ལེའུ་ཞེ་དྲུག་པ། མཚམས་རྗེ་ལྡེའུ་ཐུང་གིས་སྟོན་པ་གཤེན་རབ་ལ་ཞུས་པ།..440
ལེའུ་ཞེ་བདུན་པ། ལེགས་གསུམ་སྐོར་གྱིས་སྟོན་པ་གཤེན་རབ་ལ་ཞུས་པ།……..473473
ལེའུ་ཞེ་བརྒྱད་པ། ཡབ་ཁ་ལ་ཡེལ་དང་མཆེད་པོས་སྟོན་པ་གཤེན་རབ་ལ་ཞུས་
............486

ལེའུ་ཞེ་དགུ་པ། མོན་བུ་རྒན་ཐང་སླེབ་ཀྱིས་སྟོན་པ་གཤེན་རབ་ལ་ཞུས་པ། .503
ལེའུ་ལྔ་བཅུ་པ། སྲིད་པའི་བུ་མོ་སྨྲ་ལྕམ་མས་སྟོན་པ་གཤེན་རབ་ལ་ཞུས་པ།……..518
ལེའུ་ང་གཅིག་པ། ཀླུའི་རྒྱལ་མོ་དྲོད་འབེབས་མས་སྟོན་པ་གཤེན་རབ་ལ་ཞུས་པ།
.............529
ལེའུ་ང་གཉིས་པ། སྲིད་པ་ཚངས་ཆེན་གྱིས་སྟོན་པ་གཤེན་རབ་ལ་ཞུས་པ།. 544
ཞུས་སྒྲིག་ཚན་པའི་གསལ་བཤད།...….... 
.........558

གཙང་མ་ཀླུ་འབུམ་ཞེས་བྱ་བ་བཞུགས། །
༄༅། །ཞང་ཞུང་སྐད་དུ། རི་མ་ཏ་ཀ་ཞེས་བྱ། སུམ་པའི་སྐད་དུ། དུ་མ་ནུ་རི་པང་
སྒྲ། བོད་སྐད་དུ། གཙང་མ་ཀླུ་འབུམ་ཞེས་བྱ་བ། རྣམ་པ་ཐམས་ཅད་མཁྱེན་པའི་ཡེ་
ཤེས་དང་ལྡན་པ་རྣམས་ལ་ཕྱག་འཚལ་ལོ། །གཡུང་དྲུང་ཐེག་པ་ཆེན་པོའི་མདོ། བམ་
པོ་དང་པོ།
༧ དེ་ནས་ཡང་དག་པ་རིན་པོ་ཆེ་དབུས་ཀྱི་གླིང་ན། ཕྱོགས་ཆེན་པོ་བཞི་ནི་གླིང་
ཕྲན་ཡིན། དབུས་ཀྱི་གླིང་ལས་གྱེས་པ་ཡིན། དབུས་ཀྱི་གླིང་འདི་ནི། གླིང་གཞན་བས་
ཀྱང་ལྷག་པ། གླིང་གཞན་བས་ཀྱང་དཔག་པ་ཞིག་ཡིན། གླིང་གཞན་བས་ལྷག་བྱ་
བ་དེ། གཞན་ནི་གླིང་སོ་སོ་ན་གནས། དབུས་ལས་གཞན་མ་བསྐྱེད་པ་ཡིན། བསྐྱེད་
པས་ཀྱང་ལྷག །གཞན་བས་ཀྱང་བཅུད་དང་ལྡན། ཁ་དོག་ཡང་གཞན་བས་ལྡན།
དེས་ན་སེམས་ཅན་ཡང་གཞན་བས་ལྷག །དེ་ན་ཚལ་ཁམས་དབུས་ན། ཚལ་ཁམས་
ཀྱང་གཞན་བས་ཆེ། འབྱུང་བ་ཡང་གཞན་བས་སྣང་ངོ༌། །དེ་ནས་སྣང་སྲིད་ཀྱང་
དེ་ན་འཚོགས་སོ། །ཟས་ཀྱི་རོ་མཆོག་ཡང་དེ་ན་ལྡན་ནོ། །གོས་ཀྱི་ཁ་དོག་ཡང་དེ་ན་
ཕྱེད། སྣང་སྲིད་ཡང་དེ་ན་གསལ། དེ་ནས་ལས་དབང་བའི་རྒྱུ་དེ་ནས་གོ་ཡང་ཕྱེད་
དོ། །གཞན་དག་ཀྱང་འབྱེད། རྒྱ་མཚོ་ཆེན་པོའི་དབུས་ན། ཀླུའི་རྒྱལ་པོ་དགའ་བོ་
ཡང་བཞུགས་སོ། །མཚོ་དེའི་ཡན་ལག་ལ་གྲངས་ཀྱིས་མི་ལང་སྟེ། དེ་རེ་རེ་ན་ཡང་ཀླུ་
རེ་བཞུགས་སོ། །དེའི་འཕེལ་བ་ཡང་སྐམས་ལ་གནས་པ་ཡང་བསམ་གྱིས་མི་ཁྱབ་བོ། །

གསུང་རབ་སྒོ་མཛོད་རིན་པོ་ཆེའི་གླེགས་བམ། _104
མཚོ་དེའི་དཀྱིལ་ན་སྲིད་པའི་ཤིང་སྐྱེ་བ་མང་ཙམ་སྐྱེས་ཏེ། རྩེ་མོ་སྲིད་པའི་རྩེ་མོར་
སླེབས། འདབ་མ་བར་སྣང་གི་གཏོས་སླེབས་སོ། །འབྲས་བུ་སེམས་ཅན་གྱི་གསོས་སུ་
ཆེའོ། །འདབ་མ་སྲིད་པ་དང་སེམས་ཅན་ལས་མ་ཁྱབ་པ་མེད་དོ། །
ཤིང་དེ་ལ། ཞང་ཞུང་སྐད་དུ། ཀུན་དུ་ཁྱབ་པ་ཆེན་པོ་ཞེས་བྱ། སུམ་པའི་སྐད་དུ།
དགོས་ཆེད་ལྔ་དང་ལྡན་པའོ། །བོད་སྐད་དུ། ཀུན་དུ་སྣང་ཞེས་བྱའོ། །ཤིང་དེས་ཀུན་
དུ་ཁྱབ་པ་ཆེན་པོ་དགོས་པ་ལྔ་དང་ལྡན་པ། ཀུན་དུ་སྣང་ཁྱབ་པ་ཆེན་པོས་ཡོངས་སུ་
ཆེ། དེ་ནས་གདལ་པ་ཆེན་པོའི་ཕྱོགས་བཞིར་གདལ་པ་ཆེན་པོ་ཞེས་བྱའོ། །དེ་ནས་
དབུས་ཀྱི་དབང་ནི། འཁོར་ལོས་སྒྱུར་བའི་རྒྱལ་པོས་བྱེད་དོ། །འཁོར་ལོ་སྒྱུར་བའི་
རྒྱལ་པོ་དེ། ང་དང་བདག་ཏུ་མེད་པའི་འཁོར་ལོ་སྒྱུར་རོ། །ཕྱོགས་དང་མཚམས་མེད་
པར་བསྒྱུར་རོ། ། རི་དང་མཚན་མ་ཡང་བསྒྱུར་རོ། ། དེ་ནས་འཁོར་ལོ་སྒྱུར་བའི་རྒྱལ་
པོ་དེས། ཉོན་མོངས་པའི་སེམས་ཅན་ཐམས་ཅད་ཀྱང་ཁ་ལོ་སྒྱུར། ལས་དགེ་བ་དང་།
སྡིག་པ་ཐམས་ཅད་ཀྱང་འཁོར་ལོ་སྒྱུར་རོ། །དེ་ནས་རྒྱལ་པོས་གཡུང་དྲུང་སེམས་
དཔའ་ཐམས་ཅད་ལ་འདི་སྐད་ཅེས་ཞུས་སོ། ། །
འདི་སྐད་བྱ་བའི་ཐ་སྙད་འདི་སེམས་ཅན་ཉོན་མོངས་པ་ཐམས་ཅད་ལས་དགེ་སྡིག་
གཉིས་གདའ་ན། དེ་ལ་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས།
ཉོན་མོངས་པ་ཐམས་ཅད་ནི། སྔོན་གྱི་ལས་ཀྱི་དབང་གཙོ་བ་ལས། ད་ལྟ་ང་རེ་འདོད་
པའི་ཁ་ཡང་མེད། དེ་ཡང་སྔོན་གྱི་ལས་དབང་ཤེས་པ་ལས། ད་ལྟ་བསྒྱུར་དུ་འདོད་
པ་ལྟ་བུ་ནི་མ་ཡིན་ནོ། །འཛམ་བུ་གླིང་གི་འཁོར་ལོ་སྒྱུར་བའི་རྒྱལ་པོར་སྐྱེ་བ་ཡང་སྔོན་
གྱི་ལས་དབང་ངོ༌། །བསྐལ་པ་གསུམ་དུ་དབང་བྱེད་པ་ཡང་སྔོན་གྱི་ལས་དབང་ངོ༌། །
དུས་ད་ལྟ་ན་དབང་བྱར་མི་འདོད་ཀྱང་རྒྱལ་པོས་དགོངས་པ་མཛད་པས། རྒྱལ་པོ་
ཡུལ་འཁོར་སྲུང་གི་ཞལ་ནས། གཡུང་དྲུང་སེམས་དཔའ་སེམས་དཔའ་ཆེན་པོ་ལགས།

འབུམ་སྡེ། ཀླུ་འབུམ། ༼བར༽
དེ་ལྟར་ལགས་སམ་མ་ལགས་པ། གཡུང་དྲུང་སེམས་དཔའ་སེམས་དཔའ་ཆེན་པོས་
འདི་སྐད་ཅེས་གསུངས་སོ། །འདབ་ཆགས་བྱ་ལ་ཡང་རིགས་གསུམ་སྟེ། ཤ་ཟན་མཆུ་
སྒུག་དང་། འདམ་ཟན་མཆུ་ལེབ་དང་། སྒུམ་ཐུན་མཆུ་ཟླུམ་དེ་རྣམས་ཡང་སྔོན་གྱི་
ལས་དབང་གིས་སོ་སོར་བསྐལ་པ་ལགས་སོ། །གཅན་གཟན་ལས་ཀྱང་ཕྱེ་སྟེ་མཆེ་ཅན་
དང་མཆེ་མེད་གསུམ་ཡང་སྔོན་གྱི་ལས་དབང་། བྱོལ་སོང་ལ་ཡང་རིགས་གསུམ་སྟེ།
སྔོན་གྱི་ལས་དབང་། མི་ལ་ཡང་རིགས་གསུམ་སྟེ། སྔོན་གྱི་ལས་དབང་། ཉོན་མོངས་
པའི་སེམས་ཅན་འཇག་མའི་སྲིན་བུ་ཡན་ཆད་སྔོན་གྱི་ལས་དབང་། ལས་བཟང་ངན་
ཅི་བྱེད་པ་ཡང་སྔོན་གྱི་ལས་དབང་། ཚེ་རིང་ཐུང་དང་དབང་ཐང་ཆེ་ཆུང་ཡང་སྔོན་
གྱི་ལས་དབང༌། སྟོན་པ་དེ་དང་འདྲ་བ་གཡུང་དྲུང་སེམས་དཔའ་སེམས་དཔའ་ཆེན་
པོས་བཀའ་སྩལ་པ། ཉོན་མོངས་པ་རྣམས་ཀླུའི་མགོན་བྱེད་པ་ལ་ཕྱག་འཚལ་ལོ། ། །
དེ་ནས་འཁོར་ལོ་སྒྱུར་བའི་རྒྱལ་པོ་དེ་ཡང་དག་པའི་དོན་ལ་ཐུགས་ཆེས་ནས།
གསེར་གྱི་མཆོད་རྟེན་དེ། གླིང་ཆེན་པོའི་སྟེང་དུ་བརྩིགས་པར་དགོངས་ནས། རྒྱལ་
པོས་ས་གཞི་ལ་ཞབས་ཀྱིས་མནན་ནས། མཆོད་རྟེན་གྱི་འགྲམ་བྲིས་ཏེ་བརྩིགས་
སོ། །ཀླུའི་རྒྱལ་པོ་དགའ་བོ་ཞེས་བྱ་བའི་སྟེང་དུ་བརྩིགས་པས། རྒྱལ་པོས་ནངས་
བརྩིགས་པ་ནུབ་ཞིག་གོ །ནུབ་བརྩིགས་པ་ནངས་ཞིག་གོ །རྒྱལ་པོས་དགོངས་ནས་
ས་གཞི་འདི་ལ་ཆོ་ག་བྱ། སའི་བདག་པོས་བཀྱོན་སྙམ་ནས། ཡེ་གཤེན་སྤྱན་དྲངས་
ཏེ། སྦྱིན་སྲེག་བྱས་པས། ཀླུའི་རྒྱལ་པོ་དགའ་བོ་ཐུགས་ཁྲོས་ཏེ། ངའི་སྟེང་དུ་ཐབ་
བྱས་པས་འདི་རབ་ཏུ་ཀླུའི་དུག་ཡིན། ཀླུ་ཐུགས་ཁྲོས་པས། ཀླུ་ཡང་རྒྱལ་པོ་ལ་བཀྱོན་
ནས། འཁོར་ལོ་སྒྱུར་བའི་རྒྱལ་པོ་དེ་རབ་ཏུ་ཕྱག་སོར་ཡང་འཇམ། གསུང་ཡང་ཕྲ་
བར་གྱུར་ནས། འཁོར་ལོ་སྒྱུར་བའི་རྒྱལ་པོས་ཡང་དག་པའི་དགེ་བ་ཅིག་བྱ་སྙམ་ནས།
སྲིད་པའི་ལྷ་མ་སྲིན་སྡེ་བརྒྱད་ལ་ཡང་དཔང་བཙུགས་སོ། །ངས་ནི་རབ་ཏུ་དགེ་བའི་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཆོད་རྟེན་བརྩིགས་པས། ལྷ་མ་སྲིན་སྡེ་བརྒྱད་ཀྱིས་བཤིག་པར་བརྩད་དོ། །དེ་ནས་
གསེར་གྱིས་འགྲམ་བྲིས་སོ། །ནུབ་མོ་ཡང་ཀླུའི་རྒྱལ་པོ་དགའ་བོས་གསེར་གྱི་སྦལ་པ་
ཞིག་ཏུ་རྫུས་ནས། མཆོད་རྟེན་གྱི་ལོགས་ལ་མི་སྐད་སྨྲས་སོ། །རྒྱལ་པོས་ཞིག་གམ་མ་
ཞིག་པ་ལྟ་གཟིགས་ཙམ་ན། གསེར་གྱི་སྦལ་པ་མཆོད་རྟེན་གྱི་ལོགས་ལ་གདའ་བས་
ལྕག་ཞིག་ཕྱར་བས་གར་བྲོས་ཆ་ཡང་མེད། དེ་ནས་ཀླུ་རྒྱལ་དགའ་བོས་གསེར་གྱི་གླང་
པོ་ཞིག་ཏུ་བརྫུས་ནས། རྒྱལ་པོས་གསེར་གྱི་གླང་པོ་སྣ་ནས་བཟུང་སྙམ་ན། གསེར་གྱི་
གླང་པོ་གར་བྲོས་ཆ་ཡང་མེད་དེ། རྒྱལ་པོ་དེར་ཕྱག་ཞ་ནས་གདའ། རྒྱལ་པོ་འཁོར་
ལོ་སྒྱུར་བ་དེ། འདི་ལ་ཡ་མཚན་ཆེ། དགེ་བའི་རྩ་བ་བྱེད་དུ་མི་སྟེར་རམ་གསུངས་
ཏེ། འོ་དོད་ཆེན་པོ་བོས་ཏེ་སོང་བས། གཡུང་དྲུང་སེམས་དཔའ་སེམས་དཔའ་ཆེན་
པོའི་ཞལ་ནས། རྒྱལ་པོ་འཁོར་ལོ་སྒྱུར་བ་ལགས། ཀླུ་རྒྱལ་དགའ་བོའི་སྟེང་དུ་མཆོད་
རྟེན་བརྩིགས་པས་ནོངས་སོ། །ཀླུ་ཡང་རབ་ཏུ་ཐུགས་ཁྲོས་པས། རྒྱལ་པོ་ལ་ནད་ཙི་
ཙི་ཛཱ་ལ་བྱུང་བ་ལགས། རྒྱལ་པོས་ཀྱང་ཀླུ་རྒྱལ་དགའ་བོའི་སྟེང་དུ་སྦྱིན་སྲེག་བྱས་པས་
ནོངས་སོ། །འཁོར་ལོ་སྒྱུར་བའི་རྒྱལ་པོའི་ཞལ་ནས། ངས་ཀྱང་རབ་ཏུ་དགེ་བའི་རྩ་བ་
ཞིག་བྱ་སྙམ་ནས། ང་ལ་ནད་འདི་འོང་བ་ཅི་སྟེ་གསུངས་པས། གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། འཁོར་ལོ་སྒྱུར་བའི་རྒྱལ་པོ་ལགས། སྔོན་གྱི་
ལས་དབང་ལགས་སོ། །རྒྱལ་པོའི་ཞལ་ནས་སྔོན་གྱི་ལས་དབང་ལགས་ན། གསེར་གྱི་
མཆོད་རྟེན་བརྩིགས་པ་དེ་ཀླུ་རྒྱལ་དགའ་བོའི་སྟེང་དུ་བབ་པ་ཅི་སྟེ། སྦྱིན་སྲེག་དེ་ཡང་
ཀླུ་རྒྱལ་དགའ་བོའི་སྟེང་དུ་བབ་པ་ཅི་སྟེ། དེ་ནས་གཡུང་དྲུང་སེམས་དཔས་བཀའ་
སྩལ་པ། ཡང་ལས་ལ་སྒྲིབ་པ་མང་བས། རྒྱལ་པོའི་བསྙུང་འདི་ལྡང་པར་བགྱི་ཡིས།
ད་ཡང་ཀླུ་འབུམ་བཀླག་འཚལ་ལོ། །དེ་ནས་ཚན་ཁྲུས་ཆེན་པོ་བགྱིད་འཚལ་ལོ། །དེ་
ནས་སྤང་སྐོང་བཀླག་འཚལ་ལོ། །དེ་ནས་མཆོད་པ་རྒྱས་པ་འབུལ་འཚལ་ལོ། །རྒྱལ་

༼བར༽
འབུམ་སྡེ། ཀླུ་འབུམ།
པོ་འཁོར་ལོ་སྒྱུར་བའི་རྒྱལ་པོ་དེས། སྣ་ལ་སྟོན་པ་གཤེན་རབ་མི་བོ་སྤྱན་དྲངས་ནས།
སྟོན་པ་ལ་ཞུས་སོ། །སྟོན་པ་ལགས། བདག་ཅག་ལ་ནད་ཙི་ཙི་ཛཱ་ལ་བྱུང་བ་ལགས་
པས། གཡུང་དྲུང་སེམས་དཔའ་ཆེན་པོའི་ཞལ་ནས། སྣ་ལ་སྒྲིབ་པ་སྦྱོང་འཚལ་ལོ། །
སྟོན་པས་སྣ་ལ་སོལ་དང་བུད་དུ་སྩལ། དེ་ནས་ཚེར་འགྲེས་བགྱིད་དུ་ཡང་སྩལ། དེ་
ནས་ཚེར་ལྕག་གིས་ཀྱང་བྲབས་སོ། །དེ་ནས་དགུང་བདུན་ལོན་པར་བཞུགས་སོ། །དེ་
ནས་དགུང་གསུམ་ཆབ་སྒོར་མཛད། དེ་ནས་ཕ་བོང་རྒྱབ་ཏུ་བསྐྱུར་ནས་གྱེན་ལ་
བཏང་ལགས། དེ་ནས་མེ་ལ་ཕོག་གསུམ་འགྲེས། དེ་ནས་ཞག་གསུམ་དུ་འགྲེང་ཕྱག་
འཚལ། དེ་ནས་པུས་འགྲོས་བགྱིས། དེ་ནས་འཁོར་ལོ་སྒྱུར་བའི་རྒྱལ་པོ་སྒྲིབ་པ་དག་
ནས། ཡང་རྒྱལ་པོས་སྟོན་པ་ལ་ཞུས་སོ། །ཀླུའི་རྒྱལ་པོ་དགའ་བོ་འདི་མཉེས་པའི་
ཐབས་ཅི་བྱ་འཚལ་ཞེས་ཞུས་པ་ལ། རྒྱལ་པོས་གཤེན་རབ་ལ་ཞབས་མཁན་ལན་
གསུམ་བགྱིས་སོ། །རྒྱང་འགྲེས་ཀྱང་ལན་གསུམ་བགྱིས་སོ། །སྟོན་པ་གཤེན་རབ་མི་
བོས། གསུང་རབ་ཀླུ་འབུམ་ཡིད་ཀྱི་ཁྱེའུ་ཆུང་གིས་རྒྱུན་བཞིན་དུ་བཀླགས། རྒྱལ་
པོས་ཚན་ཁྲུས་ཀྱིས་རྒྱུན་བཞིན་དུ་བཀྲུས། དེ་ནས་རྒྱལ་པོས་སྤང་སྐོང་རྒྱུན་བཞིན་དུ་
བཀླག་གོ །སྟོན་པས་དཀྱིལ་འཁོར་གཙང་མ་རིས་ཀྱི་དཀྱིལ་འཁོར་བཞེངས་སུ་གསོལ།
མཆོད་པ་དྲུག་ཅུ་ནི་ལུགས་བཞིན་དུ་བཤམས་སོ། ། །
དེ་ནས་སྟོན་པ་གཤེན་རབ་མི་བོས། ཀླུའི་རྒྱལ་པོ་ཀུན་ཏུ་དགའ་བོ་ལ་ནི་སྨོན་ལམ་
ཡང་བཏབ། ཀླུ་བྲོ་ཡང་བརྡུངས། ཀླུའི་གཤེགས་ཤུལ་ཡང་བསྟན། སྙིང་པོ་ཡང་
བརྗོད་དོ། །ཏདྱ་ཐཱ་ཏདྱ་ཐཱ་ཏདྱ་ཐཱ། ཛཱ་ལ་མ་ནུ་ཛྭ་ལ་མ་ནུ། ཛཱ་ལ་མ་ནུ་ཛྭ་ལ་མ་ནུ།
ཛཱ་ལ་མ་ནུ་ཛྭ་ལ་མ་ནུ། ཛཱ་ཏ་ཏི་ལ་ཛཱ་ཏ་ཏི་ལ། ཛཱ་ཏ་ཏི་ལ། མ་ཏ་མ་ཏ་མ་ཏ། ཕུ་
ཀ་ཕུ་ཀ་ཕུ་ཀ། ཀ་ཤོ་ཀ་ཤོ་ཀ་ཤོ། ཧུར་དུམ་ཧུར་དུམ། ཧུར་དུམ་ཧུར་དུམ། པ་ཏི་ཀ་
པ་ཏི་ཀ་པ་ཏི་ཀ། རི་དུ་རི་དུ་རི་དུ། རི་དུ་རི་དུ། པ་ཀེ་པ་ཀེ་པ་ཀེ པ་ཀེ་པ་ཀེ། མ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཤུ་མ་ཤུ་མ་ཤུ། ན་མ་བ་ག་ཏེ། སང་བ་བིག་ཤུ། ནུ་པ་ས་མ་ནི་རི་ཏ་ནི་མ་ལ་ཡ་པ་ནི།
དུན་མ་སི་དུ་ཡ་ཏ་ཐཊ་ཏ་ཡ་ཀ་ཏ་ཡ་ཤ་ཕན་འཛུ་ཏ་ཏ་ཏ། ཛ་ཛ་ཛཱ། དེ་སྐད་བརྗོད་
པས་རྒྱལ་པོ་ཡུལ་འཁོར་སྲུང་བསྙུངས་པ་དྭངས་སོ། །རྒྱལ་པོའི་ཞལ་ནས་ང་ལས་ཆེ་
བ་མེད་དོ་སྙམ་ན། ང་བས་ཀྱང་ཆེ་བ་ཡོད་པ་འདྲ་གསུངས་ནས། རྒྱལ་པོས་ཡང་
དག་པ་ཆེན་པོ་དགོངས་ནས། རྒྱལ་པོ་མངའ་ཐང་ཆེ་བ་ཡང་མ་མཛད་དོ། །རྒྱལ་
པོས་དེ་ནས་ཀླུ་འབུམ་རྒྱུན་མ་ཆད་པར་བཀླགས་པས་རྒྱལ་པོ་ཡང་མངའ་ཐང་སྐྱེས།
ཅི་བྱས་པ་ཡང་བཏུབ་བོ། །རྒྱལ་པོ་ཡུལ་འཁོར་སྲུང་གིས་སྟོན་པ་གཤེན་རབ་ལ་ཞུས་
པ། ཀླུའི་རྒྱལ་པོ་ཀུན་དགའ་བོའི་ལེའུ་སྟེ་བཅུ་པའོ།། །།
༧ གཙང་མ་ཀླུ་འབུམ་ཞེས་བྱ་བ་ཐེག་པ་ཆེན་པོའི་མདོ་ལས། ཡུལ་ཡང་མི་སྲིད་དོ་
མཁར་ཡང་མི་སྲིད་དོ། །དུས་དེ་ཙམ་ན་མི་གཅིག་སྲིད་པ་ལས་མི་དེ་ལ་མིང་བཏགས་
པས་གཡུང་དྲུང་གི་མི་བོ་ཆེ་དེས་རང་གི་མིང་བཏགས་སོ། །མཁར་ཡང་བརྩིགས་
པར་དགོངས་ནས། ཤིང་མཁར་སྐྱ་བོ་བརྩིགས། ཁབ་ཀྱང་མ་མཆིས་སོ། །ཡང་ནས་
ཡང་དུ་ནངས་ཡང་འབྲས་སཱ་ལུ་ལྗང་པ་བདུན་ལ་འཚལ་ལོ། །ནུབ་ཀྱང་འབྲས་སཱ་
ལུ་ལྗང་པ་བདུན་ལ་འཚལ། སྐུའི་སྐྱོ་རོགས་སུ་རྨ་བྱ་ནེ་ཙོས་བགྱི་བ་ལས། ནངས་
ཀྱང་ཤིང་གི་བསིལ་ལ་གཟིམས། ནུབ་ཀྱང་ཤིང་གི་བསིལ་ལ་གཟིམས། དེ་ནས་ཡང་
གཡུང་དྲུང་གི་མི་བོ་ཆེ་དེས། ལས་སུ་ལྷ་གསོལ་ཞིང་མཆིས་པ་ལས། སྟོན་པ་གཤེན་
རབ་མི་བོའི་ཞལ་ནས། གཡུང་དྲུང་གི་མི་བོ་ཆེ་ཡང་དེ་ནས་སྐྱེ་བ་མ་ཡིན་པས། ཁྱོད་
སྲིད་པའི་མི་ལ་ཁབ་དང་དབྱལ་དགོས་ཞེས་གསུངས་པས། གཡུང་དྲུང་གི་མི་བོ་ཆེ་
ནི། ལྷ་གསོལ་པས་ནངས་སཱ་ལུ་ལྗང་པ་ལ་འཚལ་དུ་མཆིས། ནུབ་ཀྱང་སཱ་ལུ་ལྗང་པ་
ལ་འཚལ་དུ་མཆིས། གཡུང་དྲུང་གི་མི་བོ་ཆེས་ཞུས་པ། སྟོན་པ་ལགས། ལྷ་དང་མ་
བྲལ་ན། བདག་ལ་སྟོན་དང་དབྱར་དང་། དགུན་དང་དཔྱིད་ཀྱིས་བགྱིས་པ་ལ་མ་

འབུམ་སྡེ། 
ཀླུ་འབུམ། ༼བར༽
མཆིས་པ་ལགས་སོ་ཞེས་ཞུས་པ་དང་། ན་མ་ནང་ཅིག་ན་ལྷ་གསོལ་བ་དེའི་དྲུང་ན།
བུད་མེད་བཟང་ལ་འོད་ཆགས་པ་ཞིག་གདའ་ནས། བུད་མེད་དེས་ཞལ་ཀྱང་འཛུམ་
པ་མཛད་དོ་ཞེས་ལེགས་མོ་ཅིག་ཀྱང་བགྱིས་ནས། འཕྲུལ་གྱི་མེ་ལོང་དེ་ཕྱིས་ཏེ་བལྟས་
པ་ལས། འབྲས་སཱ་ལུ་ལྗང་པ་དེ་གདའ་ནས། འབྲས་སཱ་ལུ་ལྗང་པ་དེ་ལ་འཚལ་ལམ་
དགོངས་པ་ལས། འབྲས་སཱ་ལུ་ལྗང་པ་དེ། གཡུང་དྲུང་གི་བུ་གཅིག་པས་བརྐོས་ཏེ་
བསལ་བ་ལས་འབྲས་སཱ་ལུ་ལྗང་པ་དེ་ཡང་ན་ནིང་བས་ཀྱང་སྐྱེད་དྲག་པ་ལས། བུད་
མེད་བཟང་མོ་འོད་ཆགས་པ་དེ་དང་། གཡུང་དྲུང་གི་མི་བོ་ཆེ་དེ་གཉིས་ནུབ་ནི་
གཟིམས་སོ། །ནངས་ནི་བཞེངས་སོ། །ཉིན་ནི་སཱ་ལུ་ལྗང་པ་ལ་གཟིགས་པ་ལས། སཱ་
ལུ་ལྗང་པའི་སྟེང་ན་གསེར་གྱི་ཕྱེ་མ་ལེབ་ཅིག་གདའ་ནས། གསེར་གྱི་ཕྱེ་མ་ལེབ་བུ་དེ་
འཕུར་ཞིང་གདའ་བ་ལས། བུད་མེད་མོ་བཙུན་དེའི་ཞལ་ནས། འོ་སྐོལ་གཉིས་ལ་
ཤིང་མཁར་སྐྱ་མོ་འདི་དབྱར་བསིལ་ཀྱང་། དགུན་གྲང་བ་འདི་ས་མཁར་སྐྱ་མོ་ཞིག་
བརྩིགས་འཚལ་ལོ་ཞེས་ཞུས་པས། སྣང་སྲིད་གཡུང་དྲུང་གི་མི་བོ་ཆེ་དེས་ནི་ས་གཞི་
ལ་གཡུང་དྲུང་རིས་ཡོད་པ་ཞིག་ཏུ་འགྲམ་བྲིས་ཏེ། ཕུར་པ་ཡང་ཕྱོགས་བཞི་ཟུར་
བཞིར་བཏབ་སྟེ། ཕྱོགས་བཞི་ནས་མཁར་ལེན་བགྱིད་དུ་སྩལ་ནས། མཁར་དེའི་རྒྱབ་
དང་ཟུར་ལ་སེར་ཀ་གཉའ་ཤིང་ཙམ་གདའ་ནས། བུད་མེད་བཟང་ལ་འོད་ཆགས་
པ་དེས་གཡུང་དྲུང་གི་མི་བོ་ཆེ་དེ་ལ། ས་མཁར་སྐྱ་བོ་བརྩིགས་པ་འདི་ལ། སེར་ཁ་
ཕྱོགས་ཟུར་མེད་པར་འོང་བ་འདི་ཅི་ནོངས་ཞེས་ཞུས་པས། དེ་ནས་གཡུང་དྲུང་གི་མི་
བོ་ཆེ་དེའི་ཞལ་ནས། འདི་ས་ལ་བརྩིགས་པས། སེར་ཁ་དུམ་རེ་མཆིས་པ་ལས། དེ་
བས་དུས་ལན་ཅིག་ན་འཇིག་པ་ལགས་སོ། །དེ་ནས་བུད་མེད་བཟང་མོ་དེས་ནམ་
མཁའ་ལངས་ནས་ཆབ་ཆུར་བྱོན་ཙ་ན། གསེར་གྱི་ཕྱེ་མ་ལེབ་མི་གདའ། སྡིག་པ་ནག་
པོ་ཆེན་པོ་ཞིག་དེ་ན་གདའ། ཀླུ་དབང་ལྡན་གྱི་སྟེང་དུ་མཁར་བརྩིགས་ནས་གདའ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེ་ནས་གཡུང་དྲུང་གི་མི་བོ་ཆེ་དེ་ལུས་གྲུབ་པ་སྙམ་བྱེད་ནས་སྙོམ་སྙམ་བགྱིད་ཅིང་
མཆིས་པ་ལས། མཁར་ཡང་ནམ་ལ་མཁུན་པ་སྙམ་བགྱིད། གཡུང་དྲུང་གི་མི་བོ་ཆེ་དེ་
ཐུགས་བསྙུངས་ནས་དབྱལ་མོ་སེམས་ཀྱི་ཞལ་ནས། གཡུང་དྲུང་གི་མི་བོ་ཆེ་དེ་བསྙུང་
བའི་ཐབས་ཇི་ལྟར་བསྙུངས་ཞེས་ཞུས་པས། གཟེར་ནས་ན་ལགས་སོ། །དབྱལ་མོ་
གཤེན་གྱིས་འབྲས་ལ་ཡང་སྨན་སྣ་ཚོགས་ཀྱིས་སྦྱར་ནས་བཏང་ལགས་སོ། །སཱ་ལུ་ལྗང་
པ་འདི་འོ་མས་ཁྲུས་བགྱིད་ལགས། དེ་ནས་ཡང་རུང་མ་འཚལ་ནས། སྟོན་པ་དེའི་
ཡུལ་ན་མཆིས། དབྱལ་མོ་གཤེན་གྱིས་དེ་རྒྱལ་པོ་ལ་ཞུས་པས། འདི་ནི་གཏོ་དཔྱད་ཀྱི་
གཙུག་ལག་མཆིས་པས་ཞུ་འཚལ་ལོ་ཞེས་ཞུས་པས། རྒྱའི་རྒྱལ་པོའི་ཞལ་ན་རེ། སྟོན་
པ་དེའི་ཞལ་ནས་འདི་ལ་གཏོ་ཡོད་པས། འདིས་མ་སོས་པ་ནི་གང་ཡང་མེད། དེ་
ནས་རྒྱའི་གཙུག་ལག་གཉེར་ཏེ་ཕྱིན་ནས། གབ་ཙེ་ཕྱེས་ཏེ་གཟིགས་པ་ལས། གཡུང་
དྲུང་གི་མི་བོ་ཆེ་འདི་ཡང་ཀླུ་དབང་ལྡན་གྱི་སྟེང་དུ་ཁང་པ་བརྩིགས་པས་མཁྱེན་ཏི་རེ་
གདའ། ཀླུ་དབང་ལྡན་བཤིག་པའི་དུས་ན་མཁར་ཡང་སེར་ཁ་ཕྱོགས་མཚམས་མེད་
པར་འོང་ངོ༌། །འདི་རབ་ཏུ་མི་ལེགས་པར་གདའ་འོ། །དེ་ཡང་གཡུང་དྲུང་གི་མི་བོ་ཆེ་
བསྙུང་པ་དྭངས་པར་མི་འགྱུར། ལན་ཅིག་གི་དུས་ན་མཁྲིས་པ་གཤའ་ཡས་ཟིན་པར་
འགྱུར་རོ་གསུངས། དབྱལ་མི་མོ་བཟང་མོའི་ཞལ་ནས་ཀླུ་དབང་ལྡན་བཅོས་ན་སོས་
འཚལ་ལགས་སམ་ཞུས་པས། རྒྱའི་གཙུག་ལག་གབ་ཙེ་ཁ་ཕྱེས་ཏེ་བལྟས་པ་ལས། དེ་
ནས་རྒྱལ་པོ་དང་དབྱལ་མོ་གཉིས་ནི་གཡུང་དྲུང་གི་མི་བོ་ཆེ་ལགས། ས་མཁར་སྐྱ་བོ་
འདི་བརྩིགས་པས། ཀླུ་དབང་ལྡན་གྱི་སྟེང་དུ་བརྩིགས་པ་ཅིག་གསུངས་ལགས་སོ། །
ཀླུ་བཤིག་པ་དང་མཁར་ཡང་སེར་ཁར་གྱུར། ཀླུ་མཁུན་པ་དང་མཁར་ཡང་མཁྱེན་
ལགས་སོ། ། དེ་མཁུན་པ་དང་གཡུང་དྲུང་གི་མི་བོ་ཆེ་ཡང་མཁུན། དེ་ཡང་མཁར་
འདི་བཤིགས་འཚལ། ས་དེ་ཕྱགས་འཚལ་ལགས་སོ། །ས་དེ་ཕྱགས་ལ་ཀླུ་དབང་ལྡན་

འབུམ་སྡེ། ཀླུ་འབུམ། ༼བར༽
ལ་གསོལ་འཚལ་ལོ། །དེ་ནས་ཀླུ་ལ་རྩི་དང་གསོས་སྨན་འཚལ་ལོ། །ཀླུ་དབང་ལྡན་གྱི་
སྟེང་དུ་མི་གཙང་བའི་རྒྱུ་བགྱིས་པས། ཁྲུས་ཆེན་པོ་ཡང་བགྱིད་འཚལ་ལོ། །
དེ་ནས་སྟོན་པ་གཤེན་རབ་གཉེར་ལ་སྤྱན་དྲང་འཚལ་ལོ། །བགྱིས་པས་གཡུང་དྲུང་
གི་མི་བོ་ཆེ་དེ་སླར་ལ་རྟོག་པ་མེད་པར་འགྱུར་རོ། ། དེ་ནས་སྟོན་པའི་སྤྱན་སྔར་དབྱལ་
མོ་གཤིན་གྱིས་མཆིས་ནས། དར་དཀར་གྱི་ལའུ་སྐུ་ལ་གསོལ། ཕྱག་ཆུམ་ཆུམ་ལན་
གསུམ་བགྱིས་སོ། །ལུས་ཀོང་ཀོང་ལན་གསུམ་བགྱིས་སོ། །སྟོན་པ་གཤེན་རབ་མི་བོ་
ལགས། གཡུང་དྲུང་གི་མི་བོ་ཆེ་བསྐུང་གིས་ཐེབས་ལགས་སོ། །སྟོན་པ་གཤེན་རབ་
ཀྱིས་གསོས་འཚལ་ལོ་ཞེས་ཞུས་པས། སྟོན་པའི་ཞལ་ནས་གསོ་ཐབས་མི་ཤེས་སོ་ཞེས་
བཀའ་སྩལ་པས། དབྱལ་མོ་གཤིན་གྱི་ཞལ་ནས། སྟོན་པ་ལགས། སེམས་ཅན་ཉོན་
མོངས་པ་ཐུགས་རྗེ་ཆེན་པོས་བཟུང་འཚལ། འདི་མ་སོས་པ་ལ་ཐུག་ན་སྟོན་པ་ལ་
སྒྲིབ་པ་བསམ་གྱིས་མི་ཁྱབ་པ་ཞིག་མཆིས་ལགས་སོ། །སྟོན་པ་ལ་ཐུགས་རྗེ་མི་མངའ་
བ་ལགས་སོ། །དུས་ད་ནི་སྒྲིབ་པ་བགྱིས་ནས། དུས་ཕྱི་མ་ལ་གནས་ཡེ་མི་རྙེད་པ་
ལགས་ན། དེ་སྐད་ཅེས་ཞུས་པས། སྟོན་པའི་ཞལ་ནས། བུད་མེད་བཟང་མོ་སྡུག་ལ་
འོད་ཆགས་པ་འདི་དེ་སྙེད་ཀྱི་དུས་སྔ་ཕྱི་ཤེས་ཤིང་རིག་པ་ཤར་ན། རང་གིས་བྱའོ་ཅོག་
ངན་སོང་དང་མཐོ་རིས་ཤེས་ན། གཡུང་དྲུང་གི་མི་བོ་ཆེ་སོས་པར་བྱའོ་ཅོག །བུད་
མེད་བཟང་སྡུག་དེས་སྟོན་པ་ལ་གསོལ་པ། སྟོན་པ་གཤེན་རབ་ལགས། སྟོན་པ་ནི་
དུས་སྔ་མ་ལ་སྦྱངས་པའི་འཕྲོ་ཅན་ལགས། དུས་ད་ལྟ་སྟོན་པར་འཁྲུངས་པ་ལགས།
ཉོན་མོངས་པ་ཐམས་ཅད་ཀྱི་བཀྲིད་དྲང་ལ་བཤམས་པ་ལགས། བསོད་ནམས་དང་
ཚོར་བ་དང་། རིག་པ་མཁྱེན་པ་ལགས། དངོས་ངན་པ་ནི་བུད་མེད་ལུས་པོ་ལས་
མཐར་ཕྱིན་པའི་ལས་དངོས་མ་ཐོབ་པས། ད་ལྟ་ཟ་མ་མོར་སྐྱེས་པ་ལགས། དེས་ད་
ལྟ་ཡང་སྟོན་པ་ལགས། དབང་དང་མཐུ་སྟོབས་མ་ཐོབ་པ་ལགས། སྔ་ཐབས་ལས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཟང་པོ་མ་ཐོབ་པས། གདམ་དུ་མ་འཚལ་བ་ལགས་སོ། །ད་ཡང་སྟོན་པའི་ཞལ་
ནས་བཏེག་ན། དུས་ཕྱི་མ་ལ་དགེ་བ་དུམ་ཙམ་ཅིག་ཅར་རེ་བ་ལགས་སོ། །
སྟོན་པའི་ཞལ་ནས། ཁྱོད་ནི་རིག་པ་ཁོང་ནས་ཤར་བ་ཅིག་འདུག་པས་སྟོན་པ་སྤྱན་
དྲངས་ནས་བྱོན་པས། སྟོན་པའི་ཞལ་ནས་གཡུང་དྲུང་གི་མི་བོ་ཆེ་ཞེས་གསུངས་སོ། །
དེ་ཁྱོད་ཀྱིས་ཀླུ་དབང་ལྡན་གྱི་སྟེང་དུ་མཁར་བརྩིགས་པས་ནོངས་སོ། །དེ་ནས་ཀླུ་
དབང་ལྡན་འགུལ་བས། མཁར་ཡང་ཕྱོགས་བཞིར་གས་སོ། །དུས་དེར་སཱ་ལུ་ལྗང་པ་
གསེར་གྱི་ཕྱེ་མ་ལེབ་ཆགས་པ་ཡང་ཀླུ་དབང་ལྡན། སྡིག་པ་ནག་པོ་འདུག་པ་ཡང་ཀླུ་
དབང་ལྡན། སཱ་ལུ་ལྗང་པ་བསྐྱེད་པ་ཡང་ཀླུ་དབང་ལྡན། ཀླུ་ཇི་ལྟར་མནན་པ་བཞིན་
དུ་ཁྱོད་ཀྱང་ན་བ་ཡིན་ནོ། །དེ་མ་བཅོས་ནས་ཀླུ་དབང་ལྡན་མཉེས་པར་མ་བྱས་ན།
ཁྱོད་ནི་མཁྲིས་པ་གཤའ་ཡས་ཟིན་ཏེ་འགྲོའོ། །དེ་ནས་ཡུན་རིང་ན་སྦྲུལ་ཙི་ཙི་ཚྭ་ལས་
ཟིན་ཏེ་འགྲོའོ། ། དེ་ནི་དུས་སྔ་མ་ལ་ལས་ངན་པ་བྱས་པའི་འཕྲོའོ། །དགེ་བ་བག་ཙམ་
ཞིག་བྱས་པ་དེ་ནི་འབྲས་སཱ་ལུའི་ལྗང་པ་དང་ཕྲད་པ་དེའི་ཡོན་ཏན་ནོ། །གཡུང་དྲུང་
གི་མི་བོ་ཆེས་མཁར་ས་མཁར་སྐྱ་བོ་ནི་བཤིག །འགྲམ་དང་ས་ཡང་ཕྱགས་སོ། །དེ་
ནས་རྩི་སྨན་སྣ་ཚོགས་བཤམས་སོ། །ར་དང་ལུག་དང་འབྲི་དང་མཛོ་མོ་དང༌། བ་
དང་རྟ་དང་དཀར་བའི་སེམས་ཅན་གྱི་འོ་མ་བཞོས་སོ། ། མེ་ཏོག་དང་། མར་དང་
སྦྲང་རྩི་དང་སྤོས་དང་། སེམས་ཅན་ཐམས་ཅད་ཀླུའི་དཀོར་ནོར་སྣ་ཚོགས་པའི་ལུས་
སུ་མེད་པ་ཐམས་ཅད་བག་ཕྱེ་ལ་གཟུགས་སུ་བྱས་པ། མིང་དུ་སྟོན་པ་དབུལ། མཆོད་
པ་དྲུག་ཅུ་ཐམ་པ་བཤམས་པ་དབུལ། ཀླུ་འབུམ་རྒྱུན་མ་ཆད་པར་བཀླག །ཀླུའི་ཁྲུས་
ཆེན་པོ་བྱས། དུས་སུ་རྒྱུན་མ་ཆད་པར་ཀླུ་ལ་མཆོད་པ་འབུལ་ཞིང་བཏང་བསྔོས་
པས། གཡུང་དྲུང་གི་མི་བོ་ཆེ་བསྙུངས་པ་དྭངས་ནས་སྔོན་བས་མདངས་བཟང་སྟེ།
འདི་སྐད་ཅེས་སྙིང་པོ་འདི་བརྗོད་དོ། །ཐད་ཐད་པ་ཏ་རི་དུ་ན། ཐད་ཐད་པ་ཏི་རི་
10

འབུམ་སྡེ། ཀླུ་འབུམ། ༼བར༽
དུ་ན། ཛ་ལ་རི། ཛ་ལ་རི། ཛ་ལ་རི། པ་དུ་སེ་ནུ། པ་དུ་སེ་ནུ། པ་དུ་སེ་ནུ། ཨ་པ་
ཡ་རེ། ཨ་པ་ཡ་རེ། ཨ་པ་ཡ་རེ། ན་མ་ས་མན་ཏ་ཀ་ཏ་རི་ན་མ་ས་མན་ཏ་ཀ་ཏ་ཡེ།
རི་ཀ་རི་ཀ་རི་ཀ་ཕུ་ཞ་ཕུ་ཞ་ཕུ་ཞ་པ་ན་ཡེ་དུ་ན། པ་ཏི་པ་ཏི་པ་ཏི། ཨེ་ཨེ་ཨེ། འ་ལ་
འ་ལ་འ་ལ། འ་ལ་འ་ལ། ཕང་ཕང་ཕང་། ཕང་ཕང་། སཱཧཱ་སཱཧཱ་སཱཧཱ། ས་མན་དུ་
ཏི། ས་མན་དུ་ཏི། ན་ཀུ་ལ། ཤང་ཀ་རི་ཤང་ཀ་རི་ཤང་ཀ་རི། ཤང་ཀ་རི། ཀུ་ཏུ་ཀུ་
ཏུ་ཀུ་ཏུ། ཀུ་ཏུ་ཀུ་ཏུ། ཕང་དུ་ཕང་དུ། ཕང་དུ་ཕང་དུ། ན་ས་དུ་ལང་པ་ས་ན་མ་དུ་
ལང་ཕཊ་དུ་བྱོ། ན་ས་དུ་ས་ར་ཕཊ་བྱོ། ཀ་ཏ་ཀ་ཏ་ཀ་ཏ། ཀ་ཏ་ཀ་ཏ་ཀ་ཏ། རི་པང་
སུ་རི་པང་སུ། རི་པང་སུ་རི་པང་སུ། ཀུ་ཤུ་ཀུ་ཤུ་ཀུ་ཤུ། ཧཱུྃ་དེ་ཧཱུྃ་དེ་ཧཱུྃ་དེ། པ་ཤ་ཀུ་
ལ་པ་ཤ་ཀུ་ལ་པ་ཤ་ཀུ་ལ། དེ་སྐད་ཅེས་སྙིང་པོ་བརྗོད་པས། ཀླུ་དབང་ལྡན་མཉེས་
པས། སཱ་ལུ་ལྗང་པ་ཡང་སྔོན་བས་བཟང་ལ་རྩི་དང་ལྡན། སཱ་ལུ་ལྗང་པ་རེ་རེ་ལས་
སྟོང་སྟོང་འཕེལ་ལོ། །སཱ་ལུའི་ལྗང་པ་རེ་རེ་འཚལ་བས་མདོག་དང་ལྡན་ནོ། །གཡུང་
དྲུང་གི་མི་བོ་ཆེ་དེ་ལ་དགྲ་བྱུང་ཡང་ཀླུས་ངོ་ལྡན་ནོ། ། རི་དྭགས་དང་འབྲོང་དར་མའི་
སྲོག་བཅད་དོ། །དབང་དང་མཐུ་སྟོབས་གཞན་བས་ཆེ་སྟེ་གདའ། དེ་ནས་དུས་ཀྱང་
སྔོན་བས་བཟང་ངོ༌། འཛམ་བུའི་གླིང་ཡང་སྔོན་བས་འོད་གསལ་ལོ། ། ཅི་བྱས་པ་ཡང་
འགྲུབ་པར་འགྱུར་རོ། །དེ་ནས་ཡོངས་སུ་དག་པར་འགྱུར་རོ། ། དེ་ནས་རྩི་དང་སྨན་
སྔོན་བས་རྒྱས་པར་འགྱུར་རོ། །སེམས་ཅན་ཐམས་ཅད་ཀྱང་སྔོན་བས་ཁ་དོག་གསལ་
ལོ། ། ལོ་ཕྱུགས་ཀྱང་རྟག་ཏུ་ལེགས་སོ། །ཆར་ཆུ་ཡང་དུས་སུ་འབེབས་སོ། ། མི་ཡང་
སྔོན་བས་འཕེན་པར་འགྱུར་རོ། །ནད་ཐམས་ཅད་ཀྱང་རྒྱུན་ཆད་པར་འགྱུར་རོ། །དེ་
ནས་ཡང་སྟོན་པས་འདི་སྐད་ཅེས་གསུངས་སོ། །ཀླུ་རྣམས་བཀྲ་ཤིས་ཡོངས་སུ་ཁྱབ།
དེ་ཡི་བཀྲ་ཤིས་ཡོངས་སུ་ཁྱབ་གྱུར་པས། བདེ་སྐྱེད་ཕན་པར་ཀུན་གྱུར་ཅིག །བཀྲ་
ཤིས་ཡོངས་སུ་ཁྱབ་པར་ཤོག །དེ་ནས་འཇིག་རྟེན་འདིར་ནད་དང་མུ་གེ་ལ་སོགས་པ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མིང་ཡང་མི་སྲིད་དོ། །རིམས་ནད་ལ་སོགས་མ་མཛེ་དང་། ཤུ་བ་དང་། གཡེན་པ་
ལ་སོགས་མིང་ཡང་མི་བགྱིད་དོ། །ལྦ་བ་དང་། ལྷོག་པ་དང་། འབྲས་ཀྱང་མིང་ཡང་
མི་སྲིད་དོ། །ལོང་བ་དང་ཞ་བོ་དང་གྲུམ་པོ་དང་གཞོགས་སྐམས་ཀྱང་མི་སྲིད་དོ། །དེ་
ལ་སོགས་པ་ཁ་མིག་མེད་པ་དང་། ཡན་ལག་ལྷག་པ་ཡང་མི་སྲིད་དོ། །དག་པ་དང་
འོན་པ་དང་ལྐུགས་པ་ཡང་མི་སྲིད་དོ། །གཡུང་དྲུང་གི་མི་བོ་ཆེས་སྟོན་པ་གཤེན་རབ་
ལ་ཞུས་པ། ཀླུ་དབང་ལྡན་གྱི་ལེའུ་སྟེ་བཅུ་གཅིག་པའོ། །།
༧ གཙང་མ་ཀླུ་འབུམ་ཞེས་བྱ་བ། གཡུང་དྲུང་ཐེག་པ་ཆེན་པོའི་མདོ་ལས། དེ་
ནས་ཡང་ཡོད་དེ་རྒྱལ་བ་ཞེས་བྱ་བ་ཞིག་གིས་ཡང་དག་པའི་དོན་ནི་མ་རྟོགས། ཀུན་
སྣང་ཁྱབ་པའི་དོན་ནི་ཕྲིན་ལས་ཀྱི་གཙོ་བོར་བཞེས། དེ་ནས་ཡོད་དེ་རྒྱལ་བ་དེ་འབྲས་
བུ་ལས་མི་མངའ་བར། ཅི་ཡང་མ་ཡིན་པ་ལ་བརྩོན་འགྲུས་རྒྱ་ཆེ། ཡོད་དེ་རྒྱལ་བ་
དེས་སྲིད་པ་ལ་མཛེས་པའི་བཟོ་མཛད་ཅིང་ཞུས་པ་ལས། བཟོ་ལ་རྣམ་པ་སྣ་ཚོགས་
པ་མཁྱེན་པ་ལས། བྲིས་སྐུ་དང་ལུགས་དང་མན་ཇི་དང་སྣ་ཚང་བར་བགྱིད་ཅིང་
མཆིས་པ་ལས། གསེར་དང་གཡུ་དང་ཟངས་དང་ལྕགས་དང་བྱ་ཕུམ་བུ་ལ་སོགས་
པ་སྣ་ཚང་བར་མཁྱེན་ནས། རྩི་བཟོ་ལ་སོགས་པ་བསམ་གྱིས་མི་ཁྱབ་པ་གང་ཡང་མ་
མཛད་པ་མེད་དོ་སེམས་ཅན་ལ་མ་བསླབ་པ་ནི་གང་ཡང་མེད་པ་ལས། ཡུལ་ཡང་
མ་བཟུང་བ་གང་ཡང་མེད་དོ། །སྲིད་པའི་བུ་འབྲང་ང་འབྲས་ལེགས་ཀྱི་ཐུགས་ལ་
དགོངས་ནས། སྟོན་པ་གཤེན་རབ་མི་བོའི་སྤྱན་སྔར་མཆིས་ནས། སྟོན་པ་གཤེན་རབ་
ལགས། ལས་དགེ་སྡིག་གཉིས་ལ་བཟང་ངན་མཆིས་སམ་མ་མཆིས། མཐོ་རིས་ནི་ཇི་
ལྟར་ལགས། ངན་སོང་སྡིག་པ་ནི་གང་ན་གནས། སྲིད་པ་དང་མ་སྲིད་པ་ནི་གང་ན་
གནས། དེ་སྐད་ཞུས་པས། སྟོན་པའི་ཞལ་ནས་སྲིད་པ་འབྲང་ང་འབྲང་ལེགས། འདི་
སྐད་གསུངས་པ་དེ་ཇི་ལྟར་དགོངས། ངན་སོང་མེད་ན་མཐོ་རིས་མེད། སྡིག་པ་མེད་
12

འབུམ་སྡེ། ། ཀླུ་འབུམ། ༼བར༽
ན་དགེ་བ་མེད། དམྱལ་བ་མེད་ན་གཤེན་རབ་མེད། སྟོན་པས་བཀའ་སྩལ་པ། སྲིད་
པ་འབྲང་ང་འབྲང་ལེགས་ཁྱོད། དགེ་བ་བྱས་ན་མཐོ་རིས་ཡོད། སྡིག་པ་བྱས་ན་
ངན་སོང་ཡོད། དེ་ནས་སྲིད་པ་འབྲང་ང་འབྲང་ལེགས་ཀྱིས་ང་ལས་དགེ་བ་བྱ་བར་
དགོངས། ཉོན་མོངས་པ་ལ་ནི་སྦྱིན་པ་དང་སྙིང་རྗེ་བགྱིས་སོ། །སེམས་ཅན་ཐམས་
ཅད་སྲོག་གཅོད་པ་ཡང་སྤངས་ཏེ། དུས་དེ་ཙམ་ན་དགེ་བ་དང་སྙིང་རྗེ་བྱས་སོ། །དེ་
ནས་སྟོན་པའི་ཞལ་ནས། ཉོན་མོངས་པའི་སེམས་ཅན་འདི་ཡང་དགེ་བ་བྱས་ན།
ཡང་དག་པའི་དོན་རྟོགས་པ་འདྲ་སྙམ་ན། སྟོན་པའི་ཞལ་ནས་ཀྱང་སྲིད་པ་འབྲང་ང་
འབྲང་ལེགས་ཚུར་ཉོན་དང་། འདུས་མ་བྱས་ཀྱི་དགེ་བའི་རྩ་བ་ཤིན་ཏུ་རྟོགས་དཀའ་
བ་ཁྱོད་ཀྱིས་ཀྱང་མི་འགྲུབ་བོ། །རྟོགས་པ་ཡང་འགའ་འགའ་ཙམ་འདུས་བྱས་ཀྱི་དགེ་
བའི་རྩ་བ་འདི་གྱིས་ཤིག་པར་བཀའ་སྩལ་པས། སྲིད་པ་འབྲང་ང་འབྲང་ལེགས་ཀྱི་
མཆིད་ནས། འདུས་བྱས་ཀྱི་དགེ་བའི་རྩ་བ་གང་བྱས་ན་བསོད་ནམས་གང་ཆེ་ཞུས་
པས།
སྟོན་པས་བཀའ་སྩལ་པ། ནང་ན་གསུང་རབ་བྲིས་ཤིང་བཏོན་ནས་མཆོད་པ་ཕུལ་
ན་རྒྱ་ཆེ། དེ་ནས་གསས་ཁང་བརྩིགས་ན་རྒྱ་ཆེ། དེ་ནས་མཆོད་རྟེན་དང་ཟམ་པ་
དང་། ཉེའུ་འདོན་དང་། ཚ་ཚ་དང་ལམ་འཕྲང་བཅོས་པ་དང་། དེ་རྣམས་དགེ་བའི་
བསོད་ནམས་སུ་ཆེའོ། །སྲིད་པ་འབྲང་ང་འབྲང་ལེགས། དེ་རྣམས་མ་གྲུབ་ཀྱང་སྣ་
གཅིག་གྲུབ་པར་གྱིས་ཤིག་གསུངས་པས། སྲིད་པ་འབྲང་ང་འབྲང་ལེགས་ཀྱི་མཆིད་
ནས། ཀྱེ་སྟོན་པ་གཤེན་རབ་ལགས། གསུང་རབ་བྲིས་ཤིང་བཏོན་ནས་མཆོད་པ་རྒྱུན་
དུ་ཕུལ་ནས། དགེ་བའི་རྩ་བ་ཅི་མཆིས། གསས་ཁང་བརྩིགས་ནས་མཆོད་པ་ཕུལ་
ན། དགེ་བའི་རྩ་བ་ཅི་མཆིས། མཆོད་རྟེན་བཞེངས་པས་དགེ་བའི་རྩ་བ་ཅི་མཆིས།
དེ་ནས་ཚ་ཚ་དང་ཟམ་པ་དང་ལམ་འཕྲང་བཅོས་པ་དང་། ཉེའུ་འདོན་བྱས་པ་ལ་་ལ་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དགེ་བའི་རྩ་བ་ཅི་མཆིས་ཞེས་ཞུས་པས། སྟོན་པ་གཤེན་རབ་མི་བོའི་ཞལ་ནས་འདི་
སྐད་གསུངས། སྲིད་པའི་བུ་ཉོན་ཅིག །གསུང་རབ་བྲིས་ཤིང་བཀླགས་པས་མཆོད་
ན། གཡུང་དྲུང་བོན་ལ་སྤྱོད་པའི་སྐལ་བ་དང་ལྡན་པ་ཙམ་ཡོད་དེ། གསས་ཁང་
བརྩེགས་ཤིང་མཆོད་པ་ཕུལ་ན། གནས་ཕུན་སུམ་ཚོགས་པ་དང་ལྡན་པར་འགྱུར་
རོ། །མཆོད་རྟེན་བརྩེགས་པའི་དགེ་བའི་རྩ་བས། ཞང་བློན་ནམ་བསྐོས་མཁན་དུ་
སྐྱེ་བར་འགྱུར་རོ། ། ཚ་ཚ་བཏབ་པའི་དགེ་བའི་རྩ་བས་འདོད་དགུ་སྤྱོད་པར་འགྱུར་
རོ། །ཉེའུ་འདོན་བྱས་པས་ཉོན་མོངས་པ་མེད་པ་དང་མདོག་གསལ་བར་འགྱུར་རོ། །
ལམ་འཕྲང་བཅོས་པས་བདེ་སྐྱིད་དང་ལྡན་པར་འགྱུར་རོ། །སྲོག་མ་བཅད་པས་སྲོག་
གི་ལན་ཆགས་འདེད་དུ་མི་འོང་ངོ༌། །སྦྱིན་པ་བཏང་བས་ལོངས་སྤྱོད་དང་ལྡན་པར་
འགྱུར་རོ་ཞེས་སྟོན་པས་བཀའ་སྩལ་པ། སྲིད་པ་འབྲང་ང་འབྲང་ལེགས་དེས། དགེ་
བ་ཡོད་པས་གསས་ཁང་ཞིག་བཞེངས་སུ་གསོལ་བར་དགོངས་ནས། ཡོད་དེ་རྒྱལ་
བ་གཉེར་ནས་ཕྱ་མཁན་དུ་སྤྱན་དྲངས་སོ། །དེ་ནས་ཡོད་དེ་རྒྱལ་བས་སྲིད་པ་གནས་
པ། རིན་པོ་ཆེའི་གླིང་ལ་གབ་ཙེ་བརྒྱད་པ་ཞིག་བཀུམ་ནས། གབ་ཙེ་རེ་རེ་ལ་གླིང་
ཕྲན་རེ་རེ་བགྱིས་ཏེ། གླིང་ཕྲན་རེ་རེ་ལ་བཟོ་བགྱིས་པས། ཀླུ་རྒྱལ་བ་ཆགས་མེད་
གནས་པའི་སྟེང་དུ་བབས་སོ། ། ཀླུ་རྒྱལ་བ་ཆགས་མེད་ལ་ཀླུ་བྲན་སྟོང་གིས་བསྐོར་
བས་ཐུགས་བསྙུངས། ཀླུ་རྒྱལ་བ་ཆགས་མེད་དེ་ཁྲོས་ནས། ཀླུ་གླང་དམར་པོ་ཞིག་ཏུ་
བརྫུས། བརྒལ་དང་ཏོད་དེ་ཏོད་གདའ་ནས། ཀླ་བྲན་རྣམས་སྦྲུལ་སྔོན་པོར་བརྫུས་
ནས་ཀྱུག་ཀྱུག་གདའ་ལགས་སོ། །དེ་ནས་ཡོད་དེ་རྒྱལ་བ་དེ་ནི་རབ་ཏུ་ཡང་འབངས་
རྣམས་དང༌། སྲིད་པ་འབྲང་ང་འབྲང་ལེགས་དེས་བཞེངས་སུ་གསོལ་བས། ཡོད་དེ་
རྒྱལ་བ་དེའི་ཕྱག་ཆ་གང་བཅལ་བས། ཡོད་དེ་རྒྱལ་བ་དེའི་ཕྱག་གི་སོར་མོ་ཡང་ཀུན་
བྲུལ། དེ་ནས་ཡོད་དེ་རྒྱལ་བ་ལ་ཀླུ་ཆགས་མེད་ན་རེ། ང་ལ་ཆགས་དང་གནོད་ཀྱིས་
14

འབུམ་སྡེ། ཀླུ་འབུམ། ༼བར༽
འཇལ་བ་བཟོ་བོ་ཡིན། ང་ལ་ཀླུ་དང་དུམ་དུ་གཅོད་པ་ཡང་ཡོད་དེ་རྒྱལ་བ་ཡིན། ང་
ལ་ཡོད་དང་མེད་དུ་འདོགས་པ་ཡང་ཡོད་དེ་རྒྱལ་བ་ཡིན། དེ་ནས་ཡང་ཡོད་དེ་རྒྱལ་
བའི་ཕྱག་གཉིས་ཀྱི་སོར་མོ་བྲུལ་ཏེ་གདའ། ཡོད་དེ་རྒྱལ་བ་ནི་ནད་ཙི་ཙི་ཛ་ལས་ཟིན་
ནས་མཆིས་པ་ལས། སྲིད་པ་འབྲང་ང་འབྲང་ལེགས་ཀྱིས་སྟོན་པ་གཤེན་རབ་གཉེར་
ཏེ། སྟོན་པ་ལ་ཞུས་པས། སྟོན་པའི་ཞལ་ནས་ལྷ་ཐམས་ཅད་མ་བསོགས་པས། ཀླུ་དེ་
ལ་ནི་མཐོ་རིས་དང་ཆགས་དང་འཛུམ་བཅལ་བས། ཀླུ་རྒྱལ་བ་ཆགས་མེད་དེ། མགོ་
མཇུག་ཏུ་བཟོ་བས་བཏུབ་པས་ནོངས་སོ། ། ཀླུ་བྲན་ཡང་གྱང་འགྲམ་འོག་ཏུ་སོང་བས་
ནོངས་སོ། །དེའི་སྐྱོན་གྱིས་ཕྱག་གི་སོར་མོ་བྲུལ་བ་ཡིན་ནོ། །དེ་ནས་ནད་ཙི་ཙི་ཛྭ་ལ་
བྱུང་བས། རབ་ཏུ་ཀླུ་ལས་གཉན་པ་མེད་པས། ཅི་ལ་དོ་བསྡོ་ཡང་ཀླུ་ལ་དོ་མ་བསྡོ།
ཅི་ལ་དབང་བྱེད་ཀྱང་ཀླུ་ལ་དབང་མ་བྱེད། ཅི་ལ་གླན་ཀ་བརྐོ་ཡང་ཀླུ་ལ་གླན་ཀ་མ་
བརྐོ། དེ་སྐད་ཅེས་སྟོན་པ་གཤེན་རབ་མི་བོས་བཀའ་སྩལ་པ་དང་། སྲིད་པ་འབྲང་ང་
འབྲང་ལེགས་ཀྱི་ཞལ་ནས། དེ་སྟོན་པ་ལགས། གསོ་བར་སྟོན་པས་མཛད་འཚལ་ལོ་
ཞེས་ཞུས་པས།
སྟོན་པ་གཤེན་རབ་མི་བོའི་ཞལ་ནས། ཀླུ་རྒྱལ་བ་ཆགས་མེད་ལགས། དེ་ནས་ཚུར་
ཉོན་དང༌། མི་ལ་གནོད་པ་མ་བྱེད་དང༌། མི་ལ་གནོད་པ་མ་མཛད་ན། ཀླུ་གཡུང་
དྲུང་ཐོབ་པའི་དོན་ཡོད་པས། རྒྱལ་བས་རྒྱལ་ཁམས་ཆེ་བའི་གནས་ན། མཚོ་ཆེན་
པོ་ཡོད་པས། དེ་ན་ཀླུའི་གནས་སུ་ཆེ་བས། ཀླུ་དེའི་གནས་དེ་ན་མཆིས་པས་དེར་
གཤེགས་ཤིག །ཚལ་ཁམས་ཆེན་པོ་དེ་ཀླུའི་གནས་ལགས་སོ། །ཆབ་ཆེན་ན་ར་ཛཱ་ར་
དེ་ཀླུའི་གནས་ལགས་སོ། །གངས་བྲག་དཀར་པོ་ཡང་ཀླུའི་གནས་ལགས་སོ། །ཀླུ་ཡང་
རབ་ཏུ་སྙེམས་པར་འགྱུར་རོ་ཞེས་སྟོན་པས་བཀའ་སྩལ་ཏོ། །ཀླུས་སྟོན་པ་གཤེན་རབ་
ལ་ཞུས་ཏེ་ལན་གསོལ་པ། ཀླུ་རྣམས་ཀྱང་སྤྱོད་པ་བགྱིས་ལགས་ཀྱིས། འགྲམ་ནས་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འདོན་པའི་ཐབས་ཤིག་མཆིས་ལགས་ཀྱིས། ཀླུ་བྲན་རྣམས་ཀྱང་འགྲམ་ནས་འདོན་
ལགས་ཀྱིས། དེ་སྐད་ཅེས་སྟོན་པ་ལ་ཞུས་པས། ཀླུ་རྣམས་ཀྱིས་སྟོན་པ་ལགས། ད་
ཐབས་མཆིས་པ་ལགས་སམ། སྟོན་པའི་ཞལ་ནས། ཀླུ་མི་གྲོངས་པའི་ཐབས་མཆིས་
སོ་གསུངས་ནས། ཡོད་དེ་རྒྱལ་དེ་ཡང་བཏང་འཚལ་ལོ་གསུངས་ནས། གཡུང་དྲུང་
སེམས་དཔའ་སེམས་དཔའ་ཆེན་པོས་ཀླུ་རྣམས་གཡུང་དྲུང་གི་གནས་སུ་ཡང་དག་
པར་གནས་སོ། །འབྲས་སཱ་ལུ་ལྗང་པ་ནི་བསྐྱེད་དེ་བཞག །གཡུང་དྲུང་གི་ཤིང་བུ་ནི་
བཙུགས་ཏེ་བཞག །གཡུང་དྲུང་གི་ཆབ་མིག་ནི་ཕབ་བོ། །གཡུང་དྲུང་སེམས་དཔའ་
སེམས་དཔའ་ཆེན་པོ་དེས་སྟོན་པ་གཤེན་རབ་ལ་ཞུས་པ། སྟོན་པས་ཀླུའི་སྙིང་པོ་ཚད་
མེད་པ་བཟླས་སོ། །ཨ་ཐད་ཡ་ཏ་པ་ཏ་ན་ཏུ་ཡེ་ལུ་ལུ་སེ་ན། མུ་གེ་སེ་ན། ལུ་ལུ་སེ་རྒ།
ཏ་ཏ་ཀ་ཏ། ཤུ་ཀེ་ཤུ་ཀེ་ཤུ་ཀེ་ཤུ་ཀེ། ཤོ་ནེ་ཤྭ་ནེ་ཤཱ་ནེ་ཤཱ་ནེ། པ་ཏི་མ་པ་ཏི་མ་པ་ཏི་མ་
རེ་ཛཱ། ཛ་བཛྲ་ཛ་བཛྲ། བ་ནུ་བ་ནུ་བ་ནུ་བ་ནུ་སྭཱཧཱ། རི་ཏ་ཀ་ཤུ་རི་ཏ་ཀ་ཤུ་རི་ཏ་ཀ་
ཤུ། པ་ཏ་པ་ཏ་པ་ཏ་པ་ཏ། སང་ཧ་ར་ན་དུ། བེའུ་བེའུ་བེའུ། ཀུ་ལུ་ཀུ་ལུ་ཀུ་ལུ། རི་
མ་སད་སྦྱོ། རི་མ་སད་བྷོ། རི་མ་སད་བྷོ། རི་མ་སད་སཱཧཱ། མ་ལེ་མ་ལེ་མ་ལེ། རི་དུ་
རི་དུ་རི་དུ་སཱཧཱ་སཱཧཱ་སཱཧཱ། མ་ལེ་ཏ་མ་ལེ་ཏ་མ་ལེ་ཏ། ཕ་ནུ་ཡ་ཕ་ནུ་ཡ་ཕ་ནུ་ཡ། ཀ་
པ་རི་དུ་ཀ་པ་རི་དུ་ཀ་པ་རི་དུ། ཕ་རེ་ཕ་རེ་ཕ་རེ་ཕ་རེ། དུ་མ་ཡ་དུ་མ་ཡ་དུ་མ་ཡ་དུ་
མ་ཡ་དུ་མ་ཡ། ཀེ་ནེ་ཀེ་ནེ་ཀེ་ནེ་ཀེ་ནེ། ཀེ་ནེ་ཀེ་ནེ་ཀེ་ནེ་ཀེ་ནེ་སྭཱཧཱ། དེ་ནས་སྟོན་པ་
གཤེན་རབ་མི་བོས་ནི། ཀླུ་འབུམ་རྒྱུན་མ་ཆད་པར་བཀླགས་སོ། ། ཀླུ་ཁྲུས་ཆེན་པོ་བྱས་
སོ། །ཀླུའི་སྤང་སྐོང་ཡང་བཀླགས་སོ། །ཀླུའི་གཟུགས་མང་པོ་ཡང་བྱས་སོ། །གཡུང་
དྲུང་གི་གླིང་ལ་རྟེན་བཅས། དེ་ནས་མཆོད་པ་སྣ་ཚང་བར་བཤམས་སོ། །དེ་ནས་
ཡང་དག་པའི་སྨན་མཆོད་བྱས་སོ། །གླུ་བྲོ་ཡང་བརྡུངས་སོ། །ཀླུ་ལ་འདོང་འདོང་
གསུངས་སོ། ། ཀླུ་ལ་སྨོན་ལམ་ཡང་བཏབ་བོ། །ཀླུའི་འབྲས་སྐྲ་ཆད་པ་བྱ་ཕོད་ལྡེམ་
I6

༼བར༽
འབུམ་སྡེ། ཀླུ་འབུམ།
པས་བསབས་སོ། །ཀླུའི་དབུ་ཆད་པ་ཕྱག་ཚང་ཀུ་བས་བསབས་སོ། །སྤྱན་ཆད་པ་རྒྱ་
མཚོའི་ལྷ་བས་བསབས་སོ། །ཚེམས་ཆད་པ་མགྲོན་བུས་བསབས་སོ། །ལྗགས་ཆད་
པ་དར་གྱིས་བསབས་སོ། །སྙིང་ཆད་པ་སྙིང་ཞོ་ཤས་བསབས་སོ། །མཁལ་མ་ཆད་པ་
མཁལ་མ་ཞོ་ཤས་བསབས་སོ། །ཚིལ་ཆད་པ་ཐོད་ཀྱི་ལྗང་པས་བསབས་སོ། ། རྒྱུ་མ་
ཆད་པ་བཙང་མོ་རྒྱུན་གྱིས་བསབས་སོ། །ཕྱག་ཆད་པ་དབང་པོ་ལག་པས་བསབས་སོ།
ཞབས་ཆད་པ་ཆུ་སྲིན་སྡེར་མོས་བསབས་སོ། །ཤ་ཆད་པ་བསེས་བསབས་སོ། །རུས་
པ་ཆད་པ་དུང་གིས་བསབས་སོ། །ཁྲག་ཆད་པ་མཚལ་གྱིས་བསབས་སོ། །མིག་ཆད་
པ་གཟིས་བསབས་སོ། །ཡོད་དེ་རྒྱལ་བ་དེ་ཕྱག་ཆད་པ་ཡང་དེར་སོས་སོ། །ནད་ཙི་ཙི་
ཛ་ལས་ཟིན་པ་ཡང་དེར་སོས་སོ། །ཀླུ་དགྱེས་པའི་མཚོ་ཆེན་པོ་དེ་སེམས་ཅན་སྣ་ཚང་
བའི་སྙིང་པོའི་ཡོན་ཏན་གྱིས། མཚོ་ཆེན་པོ་ཡང་རང་བཞིན་གྱིས་བདུད་རྩིར་འཁྱིལ་
ལོ། །ཀླུ་ཆགས་མེད་ཀྱང་སྔོན་བས་མངའ་ཐང་ཆེའོ། །ཀླུ་བྲན་རྣམས་ཀྱང་སྔོན་བས་
གསོས་དང་ལྡན་ནོ། །ཡང་དག་པའི་དོན་ལ་དགའ་བའི་མི་ལ་ནི། ཀླུ་རྣམས་ཀྱང་ནད་
སྣ་ཚང་བ་ཡང་མ་བཏང་ངོ༌། །ཀླུའི་མི་ཡུལ་དུ་སད་དང་སེར་བ་ཡང་མ་བཏང་བར་
གྲུབ། ཆར་ཆུ་ཡང་དུས་སུ་བབ། ལོ་ཕྱུགས་ཀྱང་རྟག་ཏུ་ལེགས་པར་གྱུར་ཏོ། །ཡོད་
དེ་རྒྱལ་བ་དེས། སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་ལ་ཞུས་པའི་ལན་གསོལ་པ། སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོ་ལགས། བདག་ལ་ནད་འདི་འོང་བ་ཅིས་
ནོངས་ཞེས་གསོལ་ཏོ། །སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་ཀྱིས་བཀའ་སྩལ་པ། ཡོད་དེ་རྒྱལ་བ་ཚུར་ཉོན་དང་།
ཁྱོད་ཀྱིས་དུས་དང་པོ་ལ་སེམས་ཅན་ཐམས་ཅད་ཀྱི་ཡན་ལག་བཅད་པས། དེའི་ལས་
དངས་སྙིག་གིས་ཡན་ལག་བྲུལ་བ་ཡིན་ནོ། །སྔོན་སྟོན་པ་གཤེན་རབ་མི་བོའི་ཞབས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་བཏེགས་པའི་ཡོན་ཏན་གྱིས། ད་ལྟ་སྟོན་པ་དང་ཁྱོད་ཕྲད་པ་ཡིན་ནོ། །ད་ཡང་
གསས་ཁང་འདིའི་བཟོ་བྱས་པས། བོན་གྱི་གསུང་རབ་སྒྲོགས་པའི་སྐལ་བ་དང་ལྡན་
པར་འོང་ངོ༌། །དེ་ནས་བོན་གྱི་གསུང་རབ་སྒྲོགས་པའི་ཡོན་ཏན་གྱིས་བླ་ན་མེད་པའི་
འབྲས་བུ་འཐོབ་པར་འོང་ངོ༌། །
དེ་ནས་སྟོན་པ་གཤེན་རབ་མི་བོ་ལགས། དེ་ལྟར་དགེ་བའི་རྩ་བ་ཡོད་དེ། ཀླུའི་
སྒྲུབ་པ་ལོ་དུས་སུ་བྱ་འཚལ་ཞེས་ཞུས་པས། སྟོན་པ་གཤེན་རབ་ཀླུའི་སྒྲུབ་པ་ཞག་
དང་ཟླ་བར་མ་བྱས་པར་ལོར་རྒྱ་མཚོ་ཆེན་པོའི་འགྲམ་དུ་དར་དཀར་གྱི་གུར་ཕུབ་
ནས། བསྒྲུབ་པ་རྩི་དང་སྨན་བསགས་ནས་བགྱིས་ན། ཀླུའི་རྒྱལ་པོ་གཡུང་དྲུང་སེམས་
དཔའ་དང་། ཀླུའི་བློན་པོ་ཆེན་པོ་དང༌། ཀླུ་བྲན་བསམ་གྱིས་མི་ཁྱབ་པ་དང་། ཀླུ་
མོ་སྟོང་སྟོང་འདུག་སྟེ་དགྱེས་སོ། ། དེ་ནས་ཀླུ་བྲན་སྟོང་སྡེ་དང་། ཡོད་དེ་རྒྱལ་བ་དེ་
ལ་མངའ་ཐང་སྐྱེས་ནས། ཀླུ་རྣམས་ཀྱི་དངོས་གྲུབ་ཆར་བཞིན་དུ་བབས་སོ། །གཡུང་
དྲུང་གི་མི་བོ་ཆེའི་ཞལ་ནས། སྟོན་པ་གཤེན་རབ་མི་བོ་ལགས། གཡུང་དྲུང་སེམས་
དཔའ་སེམས་དཔའ་ཆེན་པོ་ལགས། བདག་གིས་ལས་དང་བསོད་ནམས་བགྱིས་ན།
དེ་ལ་དགེ་བའི་རྩ་བ་ཅི་མཆིས་ཞེས་ཞུས་པས། སྟོན་པ་དང་གཡུང་དྲུང་སེམས་དཔའ་
སེམས་དཔའ་ཆེན་པོའི་ཞལ་ནས། གཡུང་དྲུང་གི་མི་བོ་ཆེའི་གསས་ཁང་བརྩིགས་པས།
ཁྱོད་ལ་དུས་དང་མཚན་མ་རྟག་ཏུ་གསུང་རབ་སྒྲོགས་པའི་སྐལ་བ་དང་ལྡན་ནོ། །དེ་
ནས་གཡུང་དྲུང་གི་མི་བོ་ཆེ་བསམ་པ་སྐྱེས་ནས། ཤེལ་གྱི་མཆོད་རྟེན་ཞིག་བཞེངས་
སུ་གསོལ་ནས། དགེ་བའི་རྩ་བ་བྱས་ཏེ་སྟོན་པ་གཤེན་རབ་མི་བོ་དང་། གཡུང་དྲུང་
སེམས་དཔའ་སེམས་དཔའ་ཆེན་པོ་སྤྱན་དྲངས་པས། ཁྱོད་ལ་ལས་ཀྱི་སྒྲིབ་པ་ཞིག་
འོང་ངོ་ཞེས་གསུངས་པས། བདག་ལ་ལས་ཀྱི་སྒྲིབ་པ་ཅི་མཆིས་ཞེས་ཞུས་སོ། །སྟོན་པ་
དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཁྱོད་ཀྱིས་ཀླུ་རྒྱལ་
18

༼བར༽
འབུམ་སྡེ། ཀླུ་འབུམ།
བ་ཆགས་མེད་ཀྱི་གླིང་ལ་གསས་ཁང་བརྩིགས་པས། ཀླུ་རྒྱལ་བ་ཆགས་མེད་རྟག་ཏུ་
བཀྱོན་ནས། ཀླུ་ཕྲན་ཡང་བསམ་གྱིས་མི་ཁྱབ་པ་ཞིག་བཀྱོན་པས། ཁྱོད་ལ་ལས་ཀྱི་
སྒྲིབ་པ་ཞིག་ཡོད་དོ། །འབྲས་བུ་སྙེད་དུ་ཉེ་ཙམ་ན། ཁྱོད་ལ་ལུས་ཤུ་བ་ཆེན་པོས་ཁེབ་
སྟེ་འོང་ངོ་ཞེས་གསུངས་སོ། །སྟོན་པ་གཡུང་དྲུང་སེམས་དཔའ་ལགས། བདག་གིས་
དགེ་བ་བྱས་པ་ལ་ཡོན་ཏན་མེད་དམ། འབྲས་བུ་མེད་དམ། དོན་མེད་དམ། དགེ་བ་
བྱས་པ་ལ་དོན་ཆུང་མཆིས་ནས་ཕྱིས་དེ་ལོ་ལ་ལུས་ལ་ཤུ་བ་ཆེན་པོ་བྱུང་ངོ༌། །གཡུང་
དྲུང་གི་མི་བོ་ཆེར་རབ་ཏུ་ཡང་བསམ་པ་སྐྱེས་ནས། ནད་ངན་པ་ཡིན་ནོ་སྙམ་ནས།
སྟོན་པ་གཤེན་རབ་མི་བོ་དང༌། གཡུང་དྲུང་སེམས་དཔའ་སྤྱན་དྲངས་ནས། སྟོན་པ་
རྣམས་བདག་གི་ལུས་ལ་ཤུ་བ་ཆེན་པོས་ཁེབས་ལགས་ན། ཇི་ལྟར་བགྱིས་ན་སྨན་དེ་
མཆི། སྟོན་པའི་ཞལ་ནས་འདི་སྐད་ཅེས་གསུངས་སོ། །ཁྱོད་ལ་དེ་ཙུག་བྱེད་དུ་འཇུག་
པ་སྔོན་གྱི་སྒྲིབ་པ་ཡིན་པས། སྒྲིབ་པ་འདི་བསལ་བ་ནི་གཞན་མི་དགོས་སོ། །ཀླུ་རྒྱལ་
བ་ཆགས་མེད་དང་ཀླུ་ཕྲན་སྟོང་མཉེས་པར་བྱས་པས་སྒྲིབ་པ་དག །དེ་དག་པས་བླ་
ན་མེད་པའི་འབྲས་བུ་བསྒྲུབ་པ་ཡོད་དོ། །སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། ཀླུ་རྣམས་དགྱེས་པ་ཡང་
དག་པའི་ཀླུ་འབུམ་རྒྱུན་མ་ཆད་བར་བཀླགས་སོ། །ཀླུའི་སྤང་སྐོང་ཡང་བཀླགས་
སོ། །རྩི་དང་སྨན་གྱི་མཆོད་པར་བྱས་སོ། །ནམ་ཟླ་ལ་མཆོད་པ་རྒྱུན་དུ་ཕུལ་བས་ཀླུ་
རྣམས་ཀྱང་དགྱེས་སོ། །
དེ་ནས་གཡུང་དྲུང་གི་མི་བོ་ཆེ་དེ་ཡང་བསྙུང་བའི་བྲོ་ནི་སྒོ་ངའི་ནང་ན་བྱེའུ་ཚར་བ་
འདྲ་བའམ། རྫ་མའི་ནང་ན་བྱེའུ་ཤོར་བ་འདྲ་བའམ། མིའི་གོས་བོར་ནས་སོང་བ་འདྲ་
བ་འམ། ནད་ཐམས་ཅད་ནི་དུང་ཕྱིས་པ་འདྲ་བ་བཞིན་དུ་བསྐུངས་པ་དངས་སོ། །དེ་
ནས་གཡུང་དྲུང་གི་མི་བོ་ཆེ་དེ་བཀྲ་ཤིས་པར་འགྱུར་རོ། །དེ་ནས་གཡུང་དྲུང་གི་མི་བོ་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆེ་དེ་ཅི་བྱས་པ་བཏུབ་པར་འགྱུར་རོ། །དེ་ནས་གཡུང་དྲུང་གི་མི་བོ་ཆེ་དེས་ཀླུ་ཆགས་
མེད་ལྷར་བཟུང་སྟེ། རྒྱུན་དུ་དང་དུ་བླངས་པས། ལྷ་རྣམས་གཟུགས་བླངས་ཏེ། དེ་
ནས་པང་དུ་བླངས་ནས་ཀྱང་། ཚད་དང་དོན་མཐུན་པར་བགྱིས་པས། ཀླུའི་མགོན་
དང་སྐྱབས་དང་རང་རྟགས་བྱུང་ངོ༌། །དེ་ནས་གཡུང་དྲུང་གི་མི་བོ་ཆེ་དེས་བསམ་པ་
ཐམས་ཅད་ཡིད་བཞིན་དུ་འགྲུབ་པར་འགྱུར་རོ། །ཡོད་དེ་རྒྱལ་བས་སྟོན་པ་གཤེན་
རབ་ལ་ཞུས་པ། ཀླུ་རྒྱལ་ཆགས་མེད་ཀྱི་ལེའུ་སྟེ་བཅུ་གཉིས་པའོ། །། །
༧ ཞང་ཞུང་སྐད་དུ། པུ་ཀ་ཏ་མ་རི་ཡིས་བྱ། སུམ་པའི་སྐད་དུ། ལྡོང་ཡེར་ཡེར་
གྱེར་གྱིས་བྱ། བོད་སྐད་དུ། ཀླུའི་མངའ་བདག་སྲིད་པའི་བསྐོས་མཁན་ཞེས་བྱ།
གཙང་མ་ཀླུ་འབུམ་ཞེས་བྱ་བ། གཡུང་དྲུང་ཐེག་པ་ཆེན་པོའི་མདོའོ། ། དེ་ནས་ཡང་
ཡུལ་ཅིག་སྲིད་པ་གཏོས་ཀྱི་ནང་ན། ཡབ་ཚངས་ཆེན་གྱི་རྒྱལ་པོ་ཞེས་བྱ་བ་བཞུགས།
ཡབ་ཚངས་ཆེན་གྱི་རྒྱལ་པོ་དེ་ཡང་། ཡ་མཚན་ཆེ་བ་ཞིག་ལགས་སྙམ་ནས། སྲིད་པ་
ཐམས་ཅད་ལ་ནི་སྲིད་པའི་བསྐོས་མཁན་བྱས་སོ། །དེ་ནས་སྲིད་པའི་བདག་པོ་ཡང་
མཛད་ནས། དེ་ནས་ཡང་ཡོ་བཟའ་བཟང་མོ་དེ་ཁབ་དང་དབྱལ་དུ་བཞེས་ནས། སོ་
ནམ་དང་དགེ་བའི་རྩ་བ་བགྱིད་ཅིང་མཆིས་པ་ལས། ན་མ་ནང་ཅིག་ན། སྦྲུལ་སྔོན་
པོ་ཞིག་སྤྱན་སྔར་མཆིས་ནས། ཆུ་གཏོར་དེ་བསྣམས་ནས་ཁྱོད་ཀྱི་ཐལ། དེ་ནས་སྲིད་
པའི་བསྐོས་མཁན་དེ་ཡང་རྟོག་པ་རབ་ཏུ་སྐྱེས་ནས། འདི་ནི་ཅི་དང་ལོ་གསུངས་ནས།
བཙུན་མོ་ལ་ངས་ཆུ་གཏོར་ཞིག་བཏང་བས། ཆུ་གཏོར་གྱི་སྔོན་ལ་སྦྲུལ་སྔོན་པོ་ཞིག་
འཁྱུགས་ཏེ་ཐལ་ལོ། ། ཆོ་འཕྲུལ་འདི་ནི་ཅིའི་ཆོ་འཕྲུལ་ཞེས་གསུངས་པས། དབྱལ་གྱི་
ཞལ་ནས་ཚངས་ཆེན་རྒྱལ་བ་ལགས། དེ་ཉོན་མོངས་པའི་སེམས་ཅན་ལགས་མོད།
ཡབ་ཚངས་པ་ཆེན་པོའི་ཞལ་ནས། ཡིད་ཀྱི་ཁྱེའུ་ཆུང་སྤྱན་དྲངས་ནས། ཡིད་ཀྱི་ཁྱེའུ་
ཆུང་གི་ཞལ་ནས། ཀྱེ་ཉོན་དང་གསེར་གཡུ་གཉིས་ཟངས་དང་ལྕགས་དང་། དངུལ་
20

༼བར༽
འབུམ་སྡེ། ཀླུ་འབུམ།
དང་རིན་པོ་ཆེ་སྣ་ལྔས་ཀྱང་ནངས་ཀྱང་ཆུ་གཏོར་བཏང་། ནུབ་ཀྱང་ཆུ་གཏོང་བཏང་།
རྩི་དང་སྨན་སྣ་ཚང་བ་ཡང་ཆུ་གཏོར་ལ་སྦྱར་ནས་བཏང་ངོ༌། ། དེ་ནས་ཡིད་ཀྱི་ཁྱེའུ་
ཆུང་གིས་དེ་ལྟར་བཏང་བ་ལས། དེ་ནས་ཡབ་སྲིད་པ་ཚངས་ཆེན་དང་། ཡུམ་གཉིས་
ཀྱིས་དགོངས་ཏེ། ཡང་འོ་སྐོལ་ནི་སོ་ནམ་ལ་གཤེགས་སོ། །གསེང་མ་སྔོན་པོའི་མཐའ་
ནས་གསེར་གྱི་གླང་པོ་གཉིས་སྡེབས་ཏེ་རྨོས། ནེའུ་གསེང་གི་མཐའ་རློག་པས། ནེའུ་
གསིང་གི་མཐའ་གླང་གི་སྔོན་ནས། ཀླུ་གཙུག་ན་རིན་ཆེན་དེ་ནི་གླང་གི་སྔོན་ནས་ངུར་
བ་དང་། གླང་ཡང་འདྲོགས་ནས་གལ་དང་ཏོད་དེ་ཏོད་གདའ། ཡབ་སྲིད་པ་ཚངས་
ཆེན་དེ་ཡང་གླང་ལ་ལྕག་གསུམ་བརྒྱབ་སྟེ་རྨོས་པ་ལས། ཀླུ་གཙུག་ན་རིན་ཆེན་དེ་
ཡང་དུང་གི་ཕྱི་བ་དཀར་པོ་ཞིག་ཏུ་བརྫུས་ཏེ་བྱུང་བ་ལས། ཡང་སྲིད་པ་ཚངས་ཆེན་
དེས། ཕྱི་བ་དེ་བསད་སྙམ་ནས། ལྕག་ཕྱར་ནས་བདས་པ་ལས། དུང་གི་ཕྱི་བ་གར་
སོང་ཆ་ཡང་མེད་ཡབ་ཚངས་ཆེན་སླར་ལ་ཁབ་ཏུ་བྱོན་ནས་བལྟས་པ་ལས། དེ་ནས་
དབྱལ་ལ་སྨྲས་པ། ནེའུ་གསིང་སྔོན་པོའི་མཐའ་ནས་རྨོས་པ་ལས། གླང་འདྲོགས་
ནས་ལྕག་གསུམ་བརྒྱབ་ནས། དུང་གི་ཕྱི་བ་དཀར་པོ་ཞིག་འདུག་པ་ལས། བསད་
སྙམ་ནས་ལྕག་ཕྱར་ཏེ་དེད་པས། གར་སོང་ཆ་ཡང་མེད་པས་ན། འདི་ཅིའི་ཆོ་འཕྲུལ་
བགྱིས་གསུངས་པས། དབྱལ་གྱི་ཞལ་ནས་ལྷ་འདྲེའི་ཆོ་འཕྲུལ་མ་ལགས་སམ་ཞེས་
ཞུས་པས། དེ་ཕྱི་དེའི་ལོ་དུས་སུ་མཁྲིས་པ་ནི་མ་ཡིན་པར་ཁོང་པའི་སྙིང་ལ་མི་བདེ་
བ་མཆིས་སོ། ། ཕྱི་དེ་ལོའི་དུས་སུ་ལུས་པོ་ཡང་ཟ་ལ་འཕྲུག་སྙིང་ཡང་འདོད་དོ། དེ་
ནས་ལོ་གསུམ་ལོན་པས་སྤྱན་ཡང་སེར་ཀྱིལ་གྱིས་སོང་ངོ༌། དེ་ནས་དབྱལ་གྱིས་མོ་
དང་གཏོ་དང་དཔྱད་བགྱིས་པས། ནད་ལས་མ་གཏོགས་པའི་བགེགས་བྱ་བའི་མིང་
ཡང་མེད་དེ། སྨན་པ་མཁས་པ་གཉེར་ཏེ་བརྟགས་པ་ལས་སྨན་པའི་ཞལ་ནས། ནད་
དཀྱེལ་ཆེན་པོ་ཡོད་པས་དཔྱད་དང་ཟས་བཅོས་བྱ་དགོས་སོ། །ཡབ་སྲིད་པ་ཚངས་
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆེན་གྱི་ཞལ་ནས། འཚོ་བྱེད་གཞོན་ནུ་ལགས། ཟས་ནི་གང་དང་འཕྲོད། བསྲེགས་
པ་དང་གཏར་ཀ་ནི་གང་དུ་བགྱི་ཞེས་ཞུས་པས། མཁྲིས་པ་དང་རླུང་དུ་ལྡང་བ་ཡིན་
པས་སྣ་ལ་རླུང་བཅོས་བགྱིས་འཚལ་ལོ། །དེ་ནས་ཡང་དྲོད་སྨན་སྦྱར་ནས། སྨན་གྱི་
སྣ་མར་ཡང་ནས་ཡང་བཞུ་ནས་བཏང་བ་ལས། དེ་ནས་ཡང་སྨན་པ་མཁས་པ་དེས།
བས་པས་རྩ་བརྟགས་པས་མཁྲིས་པར་འདུག་གསུངས་ནས། མཁྲིས་པའི་རྩ་བཀྲོས་པས་དེས་
ཀྱང་རུང་དུ་མ་བཏུབ་ནས། ནད་པ་ན་རེ་སྨན་པ་ཇོ་བོ་སྟེ། ད་རུང་དུ་འཚལ་ལགས་
སམ་ཞེས་ཞུས་པས། སྨན་པའི་ཞལ་ནས་མཁྲིས་པ་གཤའ་ཡ་ཡིན་རྩ་ཆེན་པོ་གསུམ་
བཀྲོས་པས་ལོ་གསུམ་དུ་རུང་བ་ལས། ཡབ་སྲིད་པ་ཚངས་ཆེན་གྱི་ཞལ་ནས། ཡབ་
ཅིག་སྨན་པ་ལགས། ཁོང་སྦོས་ནས་ན་བ་ཡང་སྨན་པ་མཁས་པ་གཉེར་ནས། སྨན་
པས་རྩ་ཆུ་གཉིས་བལྟས་པ་ལས། འདི་མཁྲིས་སྐྲན་ཞེས་བྱ་སྟེ། མཁྲིས་པ་སྐྲན་དུ་སོང་
བར་འདུག་པས། 
འདི་སྨན་སྦལ་པ་ཞིག་བཏང་དགོས་སོ་ཞེས་གསུངས་སོ། །ནད་
པའི་མཆིད་ན་བདག་འཚོར་འཚལ་ན། ད་སྨན་གང་ཡང་རུང་ལགས། སྨན་པས་
ཁྱིམ་བོད་དོ་རེ་ཞིག་བསད་ནས་བཏང་བས། དེ་བཙོས་ཤིང་བསྲེགས་ཏེ་བཏང་
བས། ཁོང་པ་སྒངས་པ་དེར་རུང་བས་སྨན་པ་གཅིག་གིས་བསྟས་པས། ནད་འདི་
ལ་སྨན་པ་དང་ཡབ་ཚངས་ཆེན་འདི་ལ་ནད་ཀྱི་གཞི་མཆིས་སོ། །དེ་ནས་ཡང་སྲ་བ་
ཡང་རུང་ངོ༌། །ཟ་བ་ནི་ཤ་ལས་མ་རུང་ནས། ཡིད་ཀྱི་ཁྱེའུ་ཆུང་ལ་ཞུས་པས། ཡབ་
སྲིད་པ་ཚངས་ཆེན་འདི་ལ་ནད་ཀྱི་གཞི་མཆིས་པས་སྨན་པའི་རྫས་ཅི་མཆིས་ཞེས་ཞུས་
པས། ཡིད་ཀྱི་ཁྱེའུ་ཆུང་གིས་སྨྲས་པ། སྨན་པ་མཁས་པས་རྩ་ཆུ་གཉིས་ལ་ནད་ཀྱི་རྒྱུ་
མ་ཟིན་ན། བགེགས་སུ་དང་སུས་གནོད་ཞུས་པས། སྨན་པའི་ཞལ་ནས་ནད་རྒྱུ་ཡང་
མི་གདའ། བགེགས་ནི་རབ་ཏུ་ཡང་གབ་ནས་མ་གཟིགས་སོ། །ཡབ་སྲིད་པ་ཚངས་
ཆེན་དེས། སྲིད་པའི་འཕྲུལ་གྱི་རྒྱལ་མོ་གནམ་སྨན་དཀར་མོ་ལ་ཞུས། གནམ་སྨན་
22

འབུམ་སྡེ། ཀླུ་འབུམ། ། ༼བར༽
དཀར་མོས་གནམ་ཕྱི་གུང་རྒྱལ་གྱི་སྙན་དུ་ཞུས་པས། གནམ་ཕྱི་གུང་རྒྱལ་གྱིས་འཕྲུལ་
གྱི་མེ་ལོང་ཕྱིས་ཏེ་བལྟས་པསས།། གནམ་ཕྱི་གུང་རྒྱལ་ཞལ་ནས། ཡབ་སྲིད་པ་ཚངས་
ཆེན་དང་པོ་བསྙུངས་པ་ནི། གསིང་མ་སྔོན་པོའི་མཐའ་རློག་པས་ནོངས་སོ། ། དེ་ཅི་སྟེ་
ན་དེ་ན་ཀླུ་གཙུག་ན་རིན་ཆེན་ཁྲོས་ཤིང་། རབ་ཏུ་ཁྲོས་པས་ཁྱོད་ལ་ཟ་མཁྲིས་བཏང་
བ་དེ་ནི་མཁྲིས་པ་གཤའ་ཡའི་ནད་ཡིན། ཀླུ་གཤའ་ཡས་བྱས་ཏེ། ཐ་མ་མཛེས་ཟིན་ཏེ་
འགྲོའོ། །
དེ་ནས་ཡབ་ཚངས་པ་ཆེན་པོ་དེས་གསོལ་པ། ཡིད་ཀྱི་ཁྱེའུ་ཆུང་ལགས། ལས་སུ་
ཆུ་གཏོར་བཏང་བ་ལགས་ཀྱང་། མཁྲིས་པ་གཤའ་ཡ་ལ་ཕན་མེད་དོ། །ཡིད་ཀྱི་ཁྱེའུ་
ཆུང་དེས་སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་
ཆེན་པོའི་སྤྱན་སྔར་ཡིད་ཀྱི་ཁྱེའུ་ཆུང་གིས་ཞུས་ཏེ་གསོལ་པ། ཡབ་སྲིད་པ་ཚངས་
ཆེན་བྱ་བ་དེ་ནི་ཆུ་གཏོར་ཡང་རྒྱུན་མི་ཆད་པར་གཏོང་ན། ནད་མཁྲིས་པ་གཤའ་
ཡས་ཟིན་ཏེ་འདུག་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་སེམས་དཔའ་ཆེན་པོའི་ཐུགས་རྗེས་བཟུང་འཚལ་ལོ་ཞེས་ཞུས་པས། གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། སྟོན་པ་གཤེན་རབ་གཤེགས་
འཚལ་ཞེས་ཞུས་པས། སྟོན་པ་གཤེན་རབ་ནི་ནངས་པར་ཉི་མའི་ཟེར་ལ་ཞོན་ཏེ་བྱོན་
པས། ཚངས་ཆེན་གྱིས་ཐལ་མོ་སྦྱར་ནས་གུས་པས་ཞུས་པ། སྟོན་པའི་ཞལ་ནས་ཡབ་
ཚངས་ཆེན་ལགས། ཇི་ལྟར་བསྙུང་ཞེས་དྲིས་པ་ལས། ཡབ་སྲིད་པ་ཚངས་ཆེན་གྱི་
མཆིད་ནས་ཀྱང་། བདག་མཁྲིས་པ་གཤའ་ཡས་ཟིན་པ། འདི་ལ་གསོ་བའི་ཐབས་
ཞིག་མཛད་འཚལ་ལོ་ཞེས་ཞུས་པས། སྟོན་པའི་ཞལ་ནས་སྲིད་པ་ཚངས་ཆེན་ཁྱོད་
ཀྱིས་ཀླུ་གཙུག་ན་རིན་ཆེན་གསིང་མ་སྔོན་པོ་ལ་གནས་པ་ལས། གསེར་གྱི་གླང་པོ་ཆེ་
བསྡེབས་པས་འཕྲུ་བཏུལ་ནས། ཀླུ་གཙུག་ན་རིན་ཆེན་དེ་དུང་གི་ཕྱི་བ་དཀར་པོ་ཞིག་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཏུ་བརྫུས་ཏེ་བྱུང་བ་ལས། ཁྱོད་ཀྱིས་བསད་པར་དགོངས་ནས་ལྕག་ཕྱར་ནས་དེད་
པས། དེ་གར་སོང་ཆ་མེད་པར་ཀླུ་གཙུག་ན་རིན་ཆེན་ཡིན། ཕྱི་དེ་ལོ་ལ་ནད་མཁྲིས་པ་
གཤའ་ཡས་ཟིན་པ་དེ་ཟ་ཁྲིས་གཤའ་ཡས་བྱས་སོ། །དེ་དང་པོ་ལྕག་ཕྱར་བ་ཙམ་གྱིས་
ཀླུ་གཙུག་ན་རིན་ཆེན་དེ་ཆེ་བར་འགྱུར་རོ། །དེ་ཡང་འཕྲུལ་ལོ་ཤེད་ལན་རུང་ངོ༌། །
ཀླུ་གཙུག་ན་རིན་ཆེན་གྱི་རྟེན་བཅས་ན་རུང་ངོ༌། ། དེ་ལ་མཉེས་པའི་མཆོད་པ་དང་
ཀླུའི་གསུང་རབ་བཀླགས་ན་རུང་ངོ་ཞེས་བཀའ་སྩལ་པས་སྲིད་པ་ཚངས་ཆེན་གྱིས་
སྟོན་པ་གཤེན་རབ་མི་བོ་ལ་ཞུས་ནས་ཀྱང་། སྟོན་པ་གཤེན་རབ་ཀྱི་ཞལ་ནས་འདི་
སྐད་ཅེས་གསུངས་སོ། །ཡིད་ཀྱི་ཁྱེའུ་ཆུང་དེ་ཉིན་གསུམ་ཁྲུས་བྱས་ཏེ། ཀླུའི་གསུང་
རབ་རྒྱུན་དུ་འདོན་འཚལ་ལོ། །སྲིད་པའི་གཏོ་དང་དཔྱད་བྱས་པས། ཡབ་སྲིད་པ་
ཚངས་ཆེན་ནི་ཀླུ་ལ་གུས་པའི་སྤང་སྐོང་བཀླགས་སོ། །གདུགས་རེར་ཁྲུས་ཕོག་རེ་བྱས་
ཏེ་ཡང་ཀླུ་ལ་གུས་པ་བྱས། དེ་ར་བ་བཞིའི་ཡར་ངོ་རེ་སྟོན་པས་གཙང་མ་རིས་ཀྱི་
དཀྱིལ་འཁོར་བཞེངས་སུ་གསོལ་ནས། མཆོད་པ་རྣམ་པ་དྲུག་ཅུ་བཤམས་ནས། ཀླུའི་
རྒྱལ་པོ་གཡུང་དྲུང་སེམས་དཔའ་དང་། ཀླུ་མཐོང་དགའ་ནི་སྤྱན་དྲངས་སོ། ། དེ་ནས་
བཞུགས་སུ་གསོལ་ནས། སྟོན་པ་གཤེན་རབ་ཀྱིས་སྣ་ལ་ཀླུ་ལ་མཁྱེན་པ་གསོལ། ཀླུའི་
རྒྱལ་པོ་གཡུང་དྲུང་སེམས་དཔས་དབུ་བཟུང་སྟེ། མཐའ་ཡས་པའི་ཀླུ་རྣམས་ལ་ང་
དང་བདག་ཏུ་མ་མཆིས་པས། དེང་ཡོན་གྱི་བདག་པོ་སྲིད་པ་ཚངས་ཆེན་འདིའི་ལུས་
ལ་འགལ་བ་མཆིས་པ་འདྲ་བས། ཐུགས་མཉེས་ཤིང་དེ་རིང་བདག་བགྱིད་པ་ལགས་
པས་མཆོད་པ་ཕུལ་ནས་མཉེས་པར་གྱིས། ཁྲོས་པ་མཆིས་པ་ཐམས་ཅད་མཉེས་པར་
གྱིས། ཡབ་སྲིད་པ་ཚངས་ཆེན་གྱིས་ཁྲག་ཆག་པ་ནི་སྤོས་མཆོད་བགྱིས་སོ། །གཟུགས་
སུ་མེད་པ་ཐམས་ཅད་ནི་བག་ཕྱེ་ལ་གཟུགས་བྱས་ནས་ཕུལ་ལོ། ། དེ་ནས་ཡབ་སྲིད་པ་
ཚངས་ཆེན་དེ་བསྙུངས་པ་དྭངས་ནས། སྟོན་པ་གཤེན་རབ་ལ་དར་གྱི་རལ་ཀ་གསེར་
24

འབུམ་སྡེ། ཀླུ་འབུམ། ༼བར༽
གྱིས་གོང་ལག་བཏགས་པ་ཞིག་སྐུ་ལ་གསོལ་ལོ། །གསེར་ཟླ་བ་ཙམ་དང་། གཡུ་ཉི་
མ་ཙམ་ཡང་ཡོན་དུ་ཕུལ་ལོ། །དེ་ནས་ཡབ་སྲིད་པ་ཚངས་ཆེན་དེས། སྟོན་པ་གཤེན་
རབ་ལ་རྒྱང་འགྲེས་ཕོག་གསུམ་བྱས་ནས་གུས་པ་ཕུལ་བས། ཀླུ་རྣམས་དང༌། ཀླུ་
གཙུག་ན་རིན་ཆེན་ཡང་མཉེས་ནས། སྲིད་པ་ཆ་ཅིག་ལ་ཡང་དེར་བདེ། ཡུལ་ཁམས་
དེ་ཡང་བཀྲ་ཤིས། བུ་ཚ་དང་བེའུ་ལུག་ཀྱང་དེར་འཕེལ་ལོ། ། ལོ་ཕྱུགས་ཀྱང་རྟག་ཏུ་
ལེགས་སོ། །ཆར་ཆུ་ཡང་དུས་སུ་འབེབས་སོ། །མི་ནད་དང་ཕྱུགས་ནད་ཀྱང་དེ་ནས་
རྒྱུན་ཆད་དོ། །ཀླུའི་མི་བདེ་བ་ཐམས་ཅད་ཀྱང་བདེ་བར་གྱུར་པས་སྨོན་ལམ་བཏབ་
པ། བོད་ཁམས་སྐྱོང་བའི་མ་མོ་བརྟེན་མ་རྣམས་ལ་ཡང་། ཀླུ་གཙུག་ན་རིན་ཆེན་གྱིས་
བཀའ་སྩལ་ནས། བོད་ཁམས་ཡུལ་ཁམས་འདིར་གནོད་འགལ་མ་བྱེད་ཅིག་བཀའ་
སྩལ་པས། མ་མོ་རྣམས་ཀྱིས་གནོད་འགལ་བོད་ཁམས་འདིར་མ་བྱས་སོ། །ཡབ་སྲིད་
པ་ཚངས་ཆེན་གྱིས་སྟོན་པ་གཤེན་རབ་ལ་ཞུས་པ། ཀླུ་གཙུག་ན་རིན་ཆེན་གྱི་ལེའུ་སྟེ་
བཅུ་གསུམ་པའོ།། །། །
༧ ཞང་ཞུང་སྐད་དུ། སི་མ་མ་ཧ་དུ། སུམ་པའི་སྐད་དུ། ད་དུ་ཀེ་དུ། བོད་སྐད་
དུ། གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ། བམ་པོ་གཉིས་
པའོ། །ཡུལ་དང་མིང་དང་མཁར་དུ་བཅས་པ་ལ་མི་བསྐོས་མི་མཁྱེན་གྱི་དབང་ལྡན་
དེ། ཡུལ་ཡང་བསྐོས་ཀྱི་ཡུལ། མཁར་ཡང་བསྐོས་ཀྱི་མཁར། བསྐོས་མི་མཁྱེན་གྱི་
དབང་ལྡན་དེ་ལ་ཁབ་དང་དབྱལ་དུ་མི་མཁྱེན་གྱི་རྒྱལ་མོ་དེ་བཞེས། མི་མཁྱེན་གྱི་
རྒྱལ་མོ་དེ་ཡང་བསྐོས་དབང་ལྡན་དེ་དང་གཉིས་ཀྱིས་སོ་ནམ་བགྱིད་ཅིང་མཆིས་
ཏེ། མཁར་བརྩིགས་པར་དགོངས་ནས་མཆིས་པ་ལས། མཁར་བརྩིགས་པ་ལ་རྡོ་བ་
འཛིན་པའི་འདག་པ་ཆབ་མ་མཆིས་ནས། དེ་མཁྱེན་པའི་བཟོ་བོ་ལགས། ཆབ་ཅིག་
བཙལ་འཚལ་ལོ་ཞེས་ཞུས་པས། མཁྱེན་པའི་བཟོ་བོའི་ཞལ་ནས་ཆབ་ཡང་མ་མཆིས་
26

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སོ་ཞེས་གསུངས་སོ། ། དེ་ནས་མཁྱེན་པའི་བཟོ་བོ་དེས་ཆུ་བོ་ན་ར་ཛཱ་ར་ཤིང་ཛམ་བུ་
པྲ་ཤ་བཀུམ་ནས། དེ་བསྐོས་བཅད་དེ་ཆུ་བོ་ན་ར་ཛཱ་ར་ནས་དྲངས་ནས་འདག་པ་ཡོ་
སྦྱར་ནས། བསྐོས་དབང་ལྡན་དེས་མཁར་བརྩིགས་པ་ལས། ཆུ་བོ་ཆེན་པོ་ན་ར་ཛཱ་
ར་དེ་ཡང་རབ་ཏུ་ཆུ་རྙོག་པར་གྱུར་ཏོ། །མི་མཁྱེན་རྒྱལ་མོས་མཁྱེན་པའི་བཟོ་བོ་ལ།
འགྲམ་ཡང་བཟང་བར་གདིང་འཚལ་ལོ་ཞེས་གསུངས་སོ། །མཁར་དེའི་རྩེ་མོ་ལ་རིན་
པོ་ཆེའི་བད་བཞི་བགྱིས་སོ། །དེའི་ལོགས་བཞི་ལ་མཆོང་གི་ཕུར་བཞི་བཞི་བགྱིས་སོ། །
བསྐོས་དབང་ལྡན་དང་མི་མཁྱེན་རྒྱལ་པོ་གཉིས་ཀྱིས་འབྲང་རྒྱས་ལ་གཡུའི་གཡུང་
དྲུང་རིས་བྲིས་པ། ཡེ་གཤེན་གཙུག་ཕུད་སྤྱན་དྲངས་ཏེ། སྣ་ལ་ཁང་པའི་གདུང་
རྣམས་ལ་ལྷ་རྣམས་ཀྱི་རྟེན་བཅས་སོ། །གསེར་གྱི་སྨྱུག་མ་ལ་གཡུའི་བད་བཏགས་
སོ། །ཤེལ་གྱི་མཁར་སྒོང་ལ་མཚལ་གྱིས་གཡུང་དྲུང་རིས་བྲིས་ཏེ་གཡུ་ཤུག་སྔོན་མོའི་
རྟེན་དུ་བཅས། དེ་ནས་མཁར་ལ་ངོ་བསོས་པ་ལས། མཁར་དེ་ཡང་ཞལ་དྲོ་བར་
གྱུར་ནས། ཕྱི་དེའི་ལོ་ལ་སྲས་གཉིས་སྐྱེས་པ་ལས། སྲས་གཅེན་པོ་སྟོང་གསུམ་ཡེངས་
གྲགས་སོ། །གཅུང་པོ་སྟོང་གསུམ་གྱི་བྱ་རུ་མིང་བཏགས་སོ། །དེ་ནས་སྟོང་གསུམ་
གྱི་ཡེ་གྲགས་དེས། གསེར་གྱི་རྟ་ཕོ་ལ་གཡུའི་ལྕང་ལོ་ཅན་དེ་ཞོན་ཏེ། ཁམས་གསུམ་
འདུལ་དུ་བྱོན་ནས། དེ་ནས་ཡབ་སྲིད་པའི་བདག་པོ་སྟོན་པ་གཤེན་རབ་མི་བོ་དང་།
སྟོན་པ་ཡེ་གཤེན་གཙུག་ཕུད་དེ་གཉིས་དང་མཇལ་བས། སྟོན་པ་གཤེན་རབ་ཀྱི་
ཞལ་ནས། སྟོང་གསུམ་ཡེ་གྲགས་གར་འགྲོ་བྱས་པས། སྟོང་གསུམ་ཡེ་གྲགས་ཀྱི་ཞལ་
ནས། བདག་མཐའ་འདུལ་དུ་མཆིས་ན། སྟོན་པ་གཤེན་རབ་མི་བོ་དང་ཡེ་གཤེན་
གཙུག་ཕུད་ཀྱི་ཞལ་ནས། ཁྱོད་མཐའ་འདུལ་དུ་མ་འགྲོ་བར་དགེ་བའི་རྩ་བ་དུམ་ཙམ་
ཡང་གྱིས། ལན་ཅིག་དུས་ནས་ལས་དང་འབྲས་བུ་བཟང་ངན་འོང་བས་དེ་ཙམ་ན་
དུས་དང་མཚན་མ་མེད་པས། མི་བདེ་བའི་ལས་འབྱུང་བར་འོང་བགྱིས་པས། སྟོང་
26

འབུམ་སྡེ། ཀླུ་འབུམ། ། ༼བར༽
གསུམ་ཡེ་གྲགས་ཀྱི་སྟོན་པ་གཤེན་རབ་དང་། ཡེ་གཤེན་གཙུག་ཕུད་ཀྱིས་གསུངས་པ་
གསན་དུ་མ་འཚལ་ནས། སྟོང་གསུམ་ཡེ་གྲགས་དེས། རི་དྭགས་བསམ་གྱིས་མི་ཁྱབ་
པ་བསད་ནས། ལ་མ་ལན་ཅིག་གི་དུས་ན། གདུགས་ཀྱི་རྩེ་ལ་མིའི་ལུས་པོ་ལ་ཤ་བའི་
མགོ་ཅན་ཞིག་བྱུང་ནས། སྟོང་གསུམ་ཡེ་གྲགས་དེས་ཀྱང་། དེ་ནས་རབ་ཏུ་རྟོག་པས་
ཟིན་ནས། དེ་ནས་སླར་ཁབ་ཏུ་བྱོན་ནས། སྟོན་པ་གཤེན་རབ་དང་ཡེ་གཤེན་གཙུག་
ཕུད་སྤྱན་དྲངས་ནས། སྟོན་པ་རྣམ་གཉིས་ལགས། དངོས་པོས་རི་དྭགས་བསམ་གྱིས་
མི་ཁྱབ་པ་ཞིག་བཀུམ། གདུགས་ཀྱི་རྩེ་མོ་ལ་མིའི་ལུས་པོ་ལ་ཤ་བའི་མགོ་བཏགས་
པ་ཞིག་བྱུང་ལགས། འདི་ཅི་ལགས་ཅེས་ཞུས་པས། སྟོན་པ་གཤེན་རབ་མི་བོ་དང་།
ཡེ་གཤེན་གཙུག་ཕུད་ཀྱི་ཞལ་ནས་དེ་སྔོན་ལས་ངན་བྱས་པ་ཡིན་པས། མིའི་ལུས་པོ་
ལ་རི་དྭགས་ཀྱི་མགོ་བོ་སྐྱེས་པ་ཡིན་བྱས་པས། དེ་ཙུག་ལན་ཅིག་གི་དུས་ནི་ཁྱོད་ལ་
ཡང་འོང་ངོ་ཞེས་གསུངས་པས། དེ་ནས་སྲིད་པའི་ལས་དབང་གཙོ་བ་ཡིན་སྙམ་ནས།
སྟོང་གསུམ་ཡེ་གྲགས་དེས་འགྱོད་སེམས་རབ་ཏུ་སྐྱེས་ནས། དགེ་བའི་རྩ་བ་ཅིག་
བྱ་སྙམ་ནས། མཁར་གྱི་ཤར་ཕྱོགས་སུ་བསྐོས་མཁན་དབང་ལྡན་དང་། མི་མཁྱེན་
གྱི་རྒྱལ་མོ་དང་། ཁྲོན་པ་ཞིག་བྲུས་ལ་འདུས་བྱས་ཀྱི་དགེ་བའི་རྩ་བ་ཅིག་བྱ་སྙམ་
ནས། ཁྲོན་པ་བྲུས་པས་ཀླུ་དུང་སྐྱོང་གི་ཕྱག་གཡས་པ་ལ་བབས་ནས། སྟོང་གསུམ་
ཡེ་གྲགས་ཀྱི་ཕྱག་གཡས་པ་ལ་ཐོར་པ་ཞིག་བྱུང་ནས། མཆོད་རྟེན་བརྩིགས་སུ་ཡང་
མ་སྟེར་ནས། ཡབ་བསྐོས་མཁན་དབང་ལྡན་དེས་སྔགས་མཁན་གཉེར་ནས་སྔགས་
བཏབ་པས། སྔགས་མཁན་གྱིས་སྨྲས་པ། ཀྱེ་སྟོང་གསུམ་ཡེ་གྲགས་དེ་སྔགས་ཀྱིས་ཐུབ་
སྟེ་འོང་ངོ་གསུངས་ཏེ། དེ་ནས་སྔགས་མཁན་དེས་སྔགས་བཟླས་པས། ན་མོ་བྷ་ག་བ་
ཏེ་ས་རྦ་བུ་ཏ་ནན། ཤཱཀྱ་རཱ་ཛཱ་ཡ། ཨོཾ་ཛ་ལ་ཛ་ལ་ཞེས་བརྗོད་པས་ནི། ཤུ་བ་དེ་ཡང་
ལོ་གཅིག་ཏུ་མཆེད་དུ་མ་འདོད། དེ་ནས་སྔགས་མཁན་ཡང་ཁབ་ཏུ་བཞུད་ནས། དེ་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་སྟོང་གསུམ་ཡེ་གྲགས་དེ་ཕྱག་གཡས་པ་སྐམས་ནས་གདའོ། །དེ་ནས་སྟོང་གསུམ་
ཡེ་གྲགས་དེས། སྔགས་པའི་གཤིས་ལམ་དུ། སྔགས་མཁན་དེ་སྤྱན་དྲངས་སོ། །སྔགས་
མཁན་དེ་ན་རེ། འདི་འདས་པ་བྱ་བ་ཡིན་ཏེ། སྐྲང་པ་ནི་མ་ཡིན། འདི་སྐམ་པ་ཡིན་
པས། འདི་སྔགས་ཀྱིས་ནི་མི་ཐུབ་གསུངས་ནས། ཕན་པར་མི་འགྱུར་བར་གསུངས་
པས། སྟོང་གསུམ་ཡེ་གྲགས་ཀྱི་ཞལ་ནས། ཁྱོད་ཀྱིས་ཕན་པར་འགྱུར་བས་སྔགས་
གདབ་འཚལ་ལོ་གསུངས་སོ། །དེ་ནས་སྔགས་མཁན་གྱིས་སྔགས་བཏབ་པ་ལས། ཤ་
སྐྱེས་པ་ཡང་མེད་དོ། །སྐམ་པ་ཡང་མེད་དོ། །དེ་ནམ་ཡང་ལོའི་དུས་ཙམ་ན་ལག་པ་
གཡས་པ་ཞ་སྟེ་སོང་པ་ལས་གཞོགས་ཆ་ཕྱེད་ཀྱང་སྐམས་པས། སྟོན་པ་གཤེན་རབ་
མི་བོ་དང༌། ཡེ་གཤེན་གཙུག་ཕུད་ཀྱི་ཞལ་ནས། འདི་གང་ཡང་མེད་པས་སྔགས་པས་
སླར་ཐུ་ནས་སྨན་པ་མཁས་པ་ཞིག་གཉེར་ལ་དཔྱད་གྱིས་ཤིག་གསུངས་པས། བསྐོས་
མཁན་དབང་ལྡན་གྱིས་སྨན་པ་མཁས་པ་ཞིག་གཉེར་ཏེ་སྤྱན་དྲངས་ནས། སྨན་པའི་
ཞལ་ནས་ལུམས་བྱ་དགོས་གསུངས་པ་ལས། བྱི་བྲུན་གྱིས་ལུམས་བྱས་ཀྱང་མ་རུང་།
བྱ་བྲུན་གྱིས་ལུམས་བྱས་ཀྱང་རུང་དུ་མ་འཚལ། ལུག་ལུམས་བྱས་ཀྱང་རུང་དུ་མ་
འཚལ། རྒོད་ཀྱིས་ལུམས་བྱས་ཀྱང་རུང་དུ་མ་འཚལ། མཁན་པའི་ལུམས་བྱས་ཀྱང་
རུང་དུ་མ་འཚལ། དེ་ནས་གླུམ་ལུམས་བྱས་ཀྱང་རུང་དུ་མ་འཚལ། དེ་ནས་སྟོང་
གསུམ་ཡེ་གྲགས་བསམ་པ་སྐྱེས་ཏེ་ཡ་མཚན་ཆེ་སྙམ་ནས། སྨན་པའི་ཞལ་ནས་འདི་
ནད་རྒྱུ་མ་ལགས་པས། ལྷ་འདྲེའི་གཡོ་ཞིག་གདའོ་གསུངས་ནས། ངས་མི་ཆོས་པས་
གཞན་ལ་ཡང་སྨན་པ་མཁས་པ་མེད་མི་སྲིད་པས། གཞན་དུ་ཡང་ཞུས་དང༌། སྟོང་
གསུམ་ཡེ་གྲགས་དེ་རབ་ཏུ་བསྐྱུངས་ནས། དེ་ནས་སྨན་པ་གཞན་བཙལ་བས་ཀྱང་
མ་རྙེད་ནས། ཡབ་བསྐོས་མཁན་དབང་ལྡན་གྱིས་གཏོ་དང་དཔྱད་གཉེར་ནས་གཏོ་
དང་དཔྱད་བགྱིས་པ་ལས། གཏོ་དང་དཔྱད་ཀྱིས་ཀྱང་ཡང་དག་པའི་དོན་ལ་བྱེད་
28

༼བར༽
འབུམ་སྡེ།
 ཀླུ་འབུམ། །
པས། སྟོང་གསུམ་ཡེ་གྲགས་ཀྱི་ཞལ་ནས། ཡང་སྟོན་པ་གཤེན་རབ་དང་ཡེ་གཤེན་
གཙུག་ཕུད་གཉིས་ཀྱིས་སྟོང་གསུམ་ཡེ་གྲགས་ཀྱི་གཏོ་དང་དཔྱད་བྱས་པས་དེས་ཀྱང་
ནད་ཀྱི་ཟོ་མ་རིག་གོ །དཔྱད་པས་ཀྱང་དཔྱད་མ་མཁྱེན་ནོ། །དེ་ནས་གཡུང་དྲུང་
སེམས་དཔའ་སེམས་དཔའ་ཆེན་པོའི་ཞལ་ནས། ཁྱོད་ཀྱི་ལག་པ་གཡས་པ་ཞ་བ་ཀླུ་
དུང་སྐྱོང་གི་ལག་པ་གཡས་པའི་སྟེང་དུ་ཁྲོན་པ་བཏོན་པས་ནོངས་སོ། ། ཀླུ་དུང་སྐྱོང་
གི་ཕྱག་གཡས་པ་ཞ་བས་ཁྱོད་ཀྱི་ལག་པ་སྐམ་པ་ཡིན་གྱིས། སྟོན་པ་གཤེན་རབ་སྤྱན་
དྲངས་ལ། དེར་སྟོན་པ་གཤེན་རབ་སྤྱན་དྲངས་ནས། དགོངས་པ་མཐར་ཕྱིན་ཞིང་
བཞུགས་པ་ལས། ཡང་ནད་དེ་རུང་དུ་མ་འཚལ་ནས། སྟོན་པས་གསུང་རབ་རྒྱུན་དུ་
བཀླགས། གཙང་མ་རིས་ཀྱི་དཀྱིལ་འཁོར་བཞེངས་སུ་གསོལ་ནས་ཀླུ་ཐམས་ཅད་སྤྱན་
དྲངས་སོ། །ཀླུ་གཡུང་དྲུང་སེམས་དཔའ་ལ་གཟུ་དཔང་གསོལ་ནས། ཀླུའི་སྤང་སྐོང་
ཡང་བཀླགས། ཀླུའི་ཁྲུས་ཆེན་པོ་བྱས། རྩི་དང་སྨན་སྣ་ཚང་བ་དང་མཆོད་པ་ཐམས་
ཅད་དེར་ཕུལ་ནས། དབུ་ཆད་པ་ཕྱག་ཚང་ཀུ་བས་བསབས་སོ། །སྐྲ་ཆད་པ་བྱ་ཕོད་
ལྡེམ་པས་བསབས་སོ། །སྤྱན་ཆད་པ་ལྕི་བས་བསབས་སོ། །ཚེམས་ཆད་པ་འགྲོན་བུས་
བསབས་སོ། །མིད་པ་ཆད་པ་དུང་བུས་བསབས་སོ། །སྙིང་ཆད་པ་ཞོ་ཤས་བསབས་
སོ། །མཁལ་མ་ཆད་པ་ཁྲ་སྲལ་ཕྲེ་བུས་བསབས་སོ། །གཞུང་པ་ཆད་པ་ཐོད་ཀྱི་ལྕགས་
རས་ཀྱིས་བསབས་སོ། ། རྒྱུ་མ་ཆད་པ་བཙོད་ཀྱི་ཆུན་པོས་བསབས་སོ། །ཕྱག་ཆད་པ་
དབང་པོ་ལག་པས་བསབས་སོ། །ཞབས་ཆད་པ་ཆུ་སྲིན་སྡེར་མོས་བསབས་སོ། །ཤ་
ཆད་པ་བསེས་བསབས་སོ། །ཁྲག་ཆད་པ་མཚལ་གྱིས་བསབས་སོ། །རུས་པ་ཆད་
པ་དུང་གིས་བསབས་སོ། །དེས་ཀྱང་བསྙུངས་པ་དྭངས་སུ་མ་འཚལ་ནས། སྟོན་པ་
གཤེན་རབ་ཐུགས་རྗེ་ཆེ་ལ་ཐབས་མཁས་པས་སྙིང་པོ་འདི་བཟླས་སོ། །ཐོད་ན་ཕང་།
ཀེ་ནེ་ཀེ་ནེ་ཀེ་ནེ། ར་བ་དུ་ར་བ་དུ་ར་བ་དུ། ཕད་ཕད་ཕད་སཱཧཱ། ཕུ་ཀ་ཕུ་ཀ་ཕུ་ཀ།
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནུར་མ་ནུར་མ་ནུར་མ། སམ་པ་རིས་སམ་པ་རིས་སམ་པ་རིས། ཀི་ཐ་རི་ཀི་ཐ་རི་ཀི་
ཐ་རི་ཀི་ཐ་རི། མ་ནུ་ཕུ་ཀ་མ་ནུ་ཕུ་ཀ་མ་ནུ་ཕུ་ཀ། ནེ་ནེ་སང་རི། དུ་སང་རུ་དུ་སང་
སད་དུ། མ་ཏི་པ་ཀེ་ན། པ་ད་པ་ད་པ་ད། དུ་རི་དུ་རི། རི་དུ་རི་དུ་རི་དུ། སང་ཏ་
སང་ཏ་སང་ཏ་སང་ཏ། དུ་པ་རི་དུ་པ་རི་དུ་པ་རི་དུ་པ་རི། པ་ཏ་པ་ཏ་པ་ཏ་པ་ཏ།
ཨེ་དུ་ཨེ་དུ་ཨེ་དུ་ཨེ་དུ། འུ་ལུ་འུ་ལུ་འུ་ལུ་འུ་ལུ། ར་ཏི་ར་ཏི་ར་ཏི་ར་ཏི། སང་ཧ་སང་
ཧ། ཧ་ཧ་ཧ། ཕད་པ་རུ་ཕད་པ་རུ། ཕད་པ་རུ། ཕད་པ་རུ་ཕད་པ་རུ་ཕད་པ་རུ་
ཕད་པ་རུ། མ་ནུ་རི་མ་ནུ་རི་མ་ནུ་རི། སྭ་ཧཱ་སྭཱ་ཧཱ་སྭཱ་ཧཱ། སྭ་ཧཱ། མ་ཏི་མ་ཏི་མ་ཏི་མ་
ཏི། ཕད་ཕད་ཕད་སྭཱཧཱ། སུ་དུ་སུ་དུ་སུ་དུ་སུ་དུ། ཨ་པ་ར་སཱཧཱ། ཨ་པ་རུ་སྭཱཧཱ། མང་
ཀུ་མང་ཀུ་མང་ཀུ་མང་ཀུ། ས་རི་ས་རི་ས་རི་ས་རི། ཨ་པང་ཤག་ཨ་པང་ཤག་ཨ་པང་
ཤག ། ཨ་ལ་ཨ་ལ་ཨ་ལ་། ཞེས་སྙིང་པོ་དེ་བརྗོད་པས་སྟོང་གསུམ་ཡེ་གྲགས་དེ་ཡང་
བསྙུངས་པ་སོས་སོ། །
དེ་ནས་སྟོང་གསུམ་ཡེ་གྲགས་ཀྱིས་གྲོད་པ་འོ་མ་དང་ཡོས་སྤོག་གིས་གསོས་ནས། དེ་
ནས་རི་དང་སྟོང་གསུམ་ཡེ་གྲགས་དེ་སྔོན་བས་མཐུ་ཆེ། སྔོན་བས་འཕེལ། སྔོན་བས་
དབང་ཆེ། ཀླུ་དུང་སྐྱོང་གིས་ཡབ་དང་བཅས་པ་ལ་ཡུལ་ཕྱོགས་སུ་བཀྲ་ཤིས་སོ། །དིང་
ཡོན་གྱི་བདག་པོ་འདིས་ང་དང་བདག་ཏུ་མེད་པར་ཀླུ་རྣམས་ལ་མཆོད་པས་ཡུལ་
ཕྱོགས་བཀྲ་ཤིས་པར་གྱུར་ཅིག །སྟོང་གསུམ་ཡེ་གྲགས་ཀྱིས་སྟོན་པ་གཤེན་རབ་ལ་
ཞུས་པ། ཀླུ་དུང་སྐྱོང་གི་ལེའུ་སྟེ་བཅུ་བཞི་པའོ། །།
༧ ཞང་ཞུང་སྐད་དུ། རི་མ་ཏ་ཀ་ཞེས་བྱ། སུམ་པའི་སྐད་དུ། དུ་མ་ནུར་རུ་སྤང་
སྒྲ། བོད་སྐད་དུ། གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ།
དང་པོ་སྲིད་པ་ཅི་ཡང་མི་སྲིད་པ་ལས། སྲིད་པ་དེ་ལ་ཡོད་ཅེས་བྱ་སྟེ། བར་སྣང་ཡང་
ཡོད་མེད་ཅེས་བྱ་སྟེ། གཟུང་དུ་ཡང་མེད། དངོས་པོ་དང་མཚན་མ་ཡང་མེད། དེ་ལ་
30

འབུམ་སྡེ། ། ཀླུ་འབུམ། ༼བར༽
ཡོད་དང་མེད་པ་གཉིས་ཀ་མཚན་མ་བཟུང་དུ་མེད་པ་ལས་སྲིད་ཅེས་བྱ་སྟེ། ཡོད་པ་
དང་སྣང་བ་ཐམས་ཅད་དེ་ནས་སྲིད་པ་ལས།། ཡ་མཚན་འཕྲུལ་གྱི་མི་ཞིག་སྲིད་པ་ལ།
དེ་ཡང་རང་མཚན་རང་གིས་བཏགས་པ་ལས། སྲིད་པ་ཡོད་ཀྱི་བདག་པོ་ཡང་དག་
རྒྱལ་བ་མཚན་གསོལ་པ་ལགས་སོ། །དེ་ནས་ཡང་སྲིད་པ་ཡོད་ཀྱི་བདག་པོས་ཡོད་
པ་ཐམས་ཅད་ལ་དབང་བྱས་ནས། དགའ་མགུར་ལོངས་སྤྱོད་པར་གྱུར་ནས། དུས་
དེ་ཙམ་ན་ནམ་ཟླ་དུས་བཞི་ནི་རྟག་ཏུ་མི་འགྱུར། ཉི་ཟླ་དང་གཟའ་སྐར་ནི་རབ་ཏུ་
འགྱུར་ལྡོག་ཆུང་། འབྲུག་དང་གློག་དང་ཐོག་དང་ཆར་དང་། སད་དང་སེར་བ་ཡན་
ཆད་ཀྱང་དུས་བཞིན་དུ་མི་འགྱུར། ཉོན་མོངས་པའི་སེམས་ཅན་ཐམས་ཅད་ལ་དབང་
བྱེད་པ་མེད། རྩི་ཤིང་དང་ནགས་ཚལ་ཐམས་ཅད་རང་བཞིན་དུ་འཁྲུངས། དེ་ལ་
ཡང་སྲིད་པ་དབང་བྱེད་པ་མེད། དེ་ན་ས་རྡོ་དང་རི་རྣམས་ཀྱང་འགུལ་ཞིང་ལྡེག་པ་
ཡང་མེད་དོ། །གསེར་གྱི་ས་གཞི་དང་ཆུ་སེར་བ་ཡང་མེད་དོ། །ཁང་ཁྱིམ་དང་རྩིག་
པ་དང་ཡར་བ་ཡང་མེད་དོ། །འདབ་ཆགས་དང་རི་དྭགས་བཤོར་ཞིང་གསོད་པ་
ཡང་མེད་དོ། ། ལྷ་ཞེས་བྱ་སྟེ་འཆོས་ཤིང་ཡར་བ་ལྷར་དབང་བྱེད་ཅིང་གསོལ་པ་ཡང་
མེད་དོ། །འདྲེ་ཞེས་བྱ་སྟེ་འགལ་བ་བྱེད་པ་ཡང་མེད་དོ། །ཀླུ་ཞེས་བྱ་སྟེ་ཞ་ཞིང་གྲུམ་
པ་ཡང་མེད་དོ། །ནད་ཅེས་བྱ་སྟེ་ན་ཞིང་མི་བདེ་བ་ཡང་མེད་དོ། །ཟས་ཞེས་བྱ་སྟེ་
སྐལ་ཞིང་ཡར་བ་ཡང་མེད་དོ། །དུས་དེ་ཙམ་ན་བདེ་ཞིང་ཁ་དོག་ཏུ་ཕྱེ་བ་ཡང་མེད་
དོ། །ཉིན་དང་མཚན་དུ་ཕྱེ་བ་ཡང་མེད་དོ། །སྟོང་གསུམ་གྱི་སྲིད་པ་རང་ཆགས་སོ་
ཞེས་ཟེར་རོ། །དུས་དེ་ཙམ་ན་གཡུང་དྲུང་གི་བསྟན་པའི་བོན་རང་བྱུང་སྟེ། དུས་དེ་
ཙམ་ན་འོད་དཀར་ནག་གཉིས་བྱུང༌། འོད་དཀར་ནག་གཉིས་ལས། ཉུངས་ཀར་ཙམ་
དཀར་ནག་གཉིས་སུ་བྱུང་ངོ༌། །དེ་གཉིས་ཀྱི་ནང་ནས་གཟུགས་གསེར་གྱི་ཐེའུ་རྡོག་
ཙམ་གཉིས་བྱུང་ངོ༌། དེ་ནས་མི་ནག་པོ་མདུང་ཙམ་ཞིག་སྲིད། མི་ནག་པོ་མདུང་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཙམ་དེ་ལས་མེད་པ་དང་། མི་རྟག་པ་དང་། བསད་པ་དང་བཅད་པའི་བདག་པོ་
མཛད་དེ། དེ་ལ་མིང་བཏགས་པ་དམྱལ་བ་ནག་པོ་ཞེས་བྱ་སྟེ། དེས་ཉི་མ་འཆི་བ་
དང༌། ཟླ་བ་འཆི་བ་དང་། གཟའ་ལ་བདུད་བསྐོ་བ་དང་། སྐར་མ་ལ་ངན་པ་བྱ་བ་
དང༌། སྐར་མ་ལ་གཟའ་བདུད་བསྐོས་ལ། ཆར་པ་དུས་སུ་མི་འབབ་པ་དང༌། ཉིན་
དང་ནུབ་དང་མཚན་དུ་དབྱེ་བ་དང་། གནམ་ལ་འབྲུག་དང་ཐོག་དང་སེར་བ་དང་།
དབབ་པ་དང་ནམ་མཁའ་ལས་སད་བཏང་བ་དང༌། མེའི་བསྐལ་པ་བཏང་བ་དང་།
རླུང་གི་བསྐལ་པ་བཏང་བ་དང་། ཆུའི་བསྐལ་པ་བཏང་བ་དང༌། ནད་ཀྱི་བསྐལ་པ་
བརྒྱད་ཁྲི་བཞི་སྟོང་བཏང་བ་དང་། བསྐལ་པ་ཕྲ་མོ་དང༌། ལོ་སྐོར་རེའི་མི་བདེ་བ་
བཏང་བ་དང་། དེ་ནས་འདབ་ཆགས་དང༌། ནམ་མཁའ་ལ་འཕུར་བ་ཐམས་ཅད་ལ་
ཁྲ་བསྐོ་བ་དང༌། འཐབ་རྩོད་དང་། འཁྲུག་པ་ལ་སོགས་པ་བསྐོ་བ་དང་། རི་དྭགས་
ལ་སྤྱང་ཀི་དང་འཕར་བ་དང་གཟའ་བསྐོ་བ་དང༌། དུད་ཕྱུགས་ལ་མི་ཐམས་ཅད་
བསྐོ་བ་དང་། ཉ་སྦལ་དང་ལྕང་མོ་ལ་སོགས་པ་ལ་སྲམ་བསྐོ་བ་དང་། ཤིང་ཐམས་
ཅད་ལ་སྟ་སྟེའུ་བསྐོ་བ་དང་། རྩི་ཐམས་ཅད་ལ་ཟོར་བ་བསྐོ་བ་དང་། སྔོ་ཐམས་ཅད་
ལ་ལྷགས་པ་བསྐོ་བ་དང་། མི་ཐམས་ཅད་ལ་བདུད་བསྐོ་བ་དང༌། ལྷ་ཐམས་ཅད་ལ་
ཆེས་ཤིང་གྲོགས་སུ་མ་འཇུག་པ་དང་། འདྲེ་སྲིན་བྱུར་དང་གསུམ་གདོན་བཞི་གནོད་
པར་བསྐོས། འདི་ལྟར་སྣང་བ་ཐམས་ཅད་མེད་ཅིང་བརླག་པར་བསྐོས། མེད་པའི་
ཁ་འཛིན་པ་ཡིན་པས། མི་ལ་གློ་བུར་དང་ཚེ་ཐུང་བ་དང་། དབང་མེད་པར་བྱེད་
པའི་བདག་པོ་ཡིན་ནོ། ། དེ་ནས་མི་ནད་ལང་དགུ་ཡང་འདིས་བཏང་ངོ༌། །མཚོན་ལ་
དབལ་བསྐྱེད་པ་དང་། གོ་ཐམས་ཅད་ཀྱིས་མཚོན་མི་ཐུབ་པར་བྱེད་པ་འདི། ཤིང་སཱ་
ལུ་ལྗང་པ་ལ་སྲིན་དང་མུ་གུ་དང་། མི་ཏྲི་ལྐོང་ལྡག་དང་། ཆག་པ་ཡན་ཆད་གཏོང་
བ་ཡང་འདི་ཡིན། རྟ་ནད་མཚེར་བཅུ་གཏོང་བ་ཡང་འདི་ཡིན། བོང་བུ་ལ་གློ་སེར་
32

༼བར༽
འབུམ་སྡེ། ཀླུ་འབུམ། །
གཏོང་བ་ཡང་འདི་ཡིན། ལུག་ལ་དཀར་ཕྱག་གཏོང་བ་ཡང་འདི་ཡིན། ར་ལ་ཚེར་བ་
དང་སྐོམ་པོ་གཏོང་བ་ཡང་འདི་ཡིན། ཕྱུགས་ལ་གློ་གོར་གཏོང་བ་ཡང་དེ་ཡིན། རྔོ་
གུ་ལུ་གཏོང་བ་ཡང་དེ་ཡིན། དེ་ནི་དམྱལ་བའི་ཁ་ཟིན་ཡིན་ནོ། །དེ་ནས་མི་དཀར་པོ་
ཞིག་ལ་ཉི་མའི་འོད་དུ་ཤར་བ་ཞིག་བྱུང་བ་ལས། མིང་ཡང་རང་གིས་རང་བཏགས་
པས། སྣང་སྲིད་སེམས་ཅན་ཡོད་པར་དགའ་བའི་བདག་པོར་མིང་བཏགས་སོ། །
དེ་ལ་ཞང་ཞུང་སྨར་གྱི་སྐད་དུ། འོད་ཟེར་ལྡན་ལགས་སོ། །སུམ་པ་གླང་གི་སྐད་
དུ། སྣང་སྲིད་གསོལ་འབྱོར་ལགས་སོ། །སྤུ་རྒྱལ་བོད་ཀྱི་སྐད་དུ། ཡོད་པར་དགའ་
བའི་སྲིད་པའི་བདག་པོ་ལགས་སོ། །དེས་ཡང་སྣང་སྲིད་ཀྱི་ཉི་མ་དྲོ་ལ་འཇམ་པར་
བྱེད། ཟླ་བ་གསལ་ལ་དང་བར་བྱེད། ཉིན་དང་མཚན་དུ་ཡང་དབྱེའོ། །གཟའ་
ཆེན་པོ་དང་ནམ་ཟླ་འདོར་དུ་ཡང་བཅུག་སྟེ། བཀྲ་ཤིས་བརྗོད་པས་གཟའ་བརྒྱད་
དུ་བཏགས་སོ། །རྒྱུ་སྐར་ཉི་ཤུ་རྩ་བརྒྱད་དང་ནམ་ཟླའི་དུས་དང་ལོ་ཟླ་བའི་རྩིས་
སུ་གསོལ་ལོ། །འབྲུག་སྟོང་གསུམ་གྱི་ཆགས་སུ་སེལ་ལོ། །དེ་ནས་གློག་བར་སྣང་དུ་
གསལ་བ་ཡང་མཛད་དུ་གསོལ་ལོ། ། དེ་ནས་ནམ་མཁའ་ལས་ཆར་དུས་སུ་འབབས་
པས། སེམས་ཅན་དུ་གྱུར་པ་མཐའ་དག་གི་གསོས་ཆེན་པོ་མཛད་དོ། །དེས་རྩི་ཤིང་
ནགས་ཚལ་ཐམས་ཅད་ཀྱང་སྨིན་པར་འགྱུར་རོ། །དེ་སྨིན་པས་ཤིང་དེ་ལ་མེ་ཏོག་རེ་
རེ་སྐྱེས་སོ། །དེས་སྟོང་ཁམས་ཡོངས་སུ་དགོས་པ་བསམ་གྱིས་མི་ཁྱབ་བོ། །དེས་སད་
དང་སེར་བ་མེད་པར་བཞེད་དོ། །ཆུའི་བསྐལ་པ་དང༌། མེའི་བསྐལ་པ་དང་། མཚོན་
གྱི་བསྐལ་པ་དང་། རླུང་གི་བསྐལ་པ་དང༌། བསྐལ་པ་ཕྲ་མོ་རྣམས་ཡེ་ནས་མེད་པར་
དགའོ། །དེ་རྣམ་ལྷ་བྱས་པས་མཆིས་པར་དགའོ། །འདྲེ་སྲིན་བྱུར་དང་ལྷ་མ་སྲིན་
སྡེ་བརྒྱད་ཡང་མེད་པར་དགའོ། ། ཀླུ་གཉན་ས་བདག་ཡང་མེད་པར་དགའོ། །སྡེར་
ཆགས་རྣམས་ལ་ཡང་གཉེན་པོ་མེད་པར་དགའོ། །འདབ་ཆགས་གང་ལ་ཡང་གཉེན་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པོ་མེད་པར་དགའོ། །རྟ་ལ་ནད་མེད་པར་དགའོ། །བོང་བུ་ལ་གློ་སེར་མེད་པར་
དགའོ། །གཡག་ལ་བློ་གོར་མེད་པར་དགའོ། །ལུག་ལ་དཀར་ཕྱག་མེད་པར་དགའོ། །
ར་ལ་སྐོམ་པོ་དང་ཁ་ལེ་མེད་པར་དགའོ། །བ་ལང་ལ་རྫི་ལོག་མེད་པར་དགའོ། ། མི་
ལ་བདུད་ཀྱང་མེད་པར་དགའོ། །མཚོན་ཐམས་ཅད་ཞི་བར་དགའོ། ། གོ་ཆ་ཐམས་
ཅད་མེད་ཅིང་མཚོན་ཐུབ་པར་དགའོ། །སེམས་ཅན་དུ་གྱུར་པ་ཐམས་ཅད་བདེ་ཞིང་
ཡང་བར་དགའོ། །ཉོན་མོངས་པ་ཐམས་ཅད་བདེ་སྐྱིད་དང་ལྡན་པར་དགའོ། །ནད་
ཀྱི་བསྐལ་པ་བརླག་པར་དགའོ། །མཚོན་གྱི་བསྐལ་པ་ཞི་བར་དགའོ། ། ཉ་སྦལ་ལྕང་
མོ་ལ་གཉེན་པོ་མེད་པར་དགའོ། །ཤིང་ལ་སྟ་སྟེའུ་དང་སྔོ་ལ་ལྷགས་ཀྱང་མེད་པར་
དགའོ། །རྩི་ལ་ཟོར་ཡང་མེད་པར་དགའོ། །མིར་གྱུར་པ་ཐམས་ཅད་དགེ་བའི་རྩ་བ་
བྱས་པར་དགའོ། །མཆོད་རྟེན་དང་གསས་ཁང་དང་གསུང་རབ་བྲི་བ་དང་། ཚ་ཚ་
གདབ་པར་དགའོ། །ཀློག་འདོན་བྱ་བ་དང་། ཉེ་འདོན་དང་། ཟམ་པ་དང་། ལམ་
འཕྲང་བཅོས་པ་དང་། བསྒོམ་བྱ་བ་དང་བླ་མ་ལ་བཀུར་སྟི་བྱ་བ་དང་། དུས་བསྲུང་
བ་དང་། ཉ་མཆོད་བྱ་བ་དང་། སེམས་ཅན་སྐྱོང་བ་དང་། དུས་གསུམ་གྱི་ཕ་མ་
ལ་བཀུར་སྟི་བྱ་བ་དང་། ཉོན་མོངས་པ་ལ་སྦྱིན་པ་གཏོང་བ་དང་སྙིང་རྗེ་བྱ་བར་
དགའོ། །དེ་ནས་དོན་དུ་ཡང་དག་པའི་དགའ་བ་སྐྱེས་སོ། །སྲིད་པ་ཡོད་ཀྱི་བདག་པོ་
ཡང་དག་རྒྱལ་བ་དེས། སྲིད་པའི་མཁར་ཞིག་བྱ། འགྲམ་བཞི་རྡོ་ལས་བྱ་སྙམ་ནས།
གླང་པོ་ཆེ་གཉིས་བསྟད་དེ་རྡོ་བླངས་པས། ཀླུ་མཐོང་དགའ་བྱ་བ་དེ་གང་ན་གནས་
ན་ཤེལ་གྱི་བྲག་ཕུག་ལ་བརྟེན་ཏེ་གནས་པ་ལས། དེ་ནས་སྲིད་པའི་བདག་པོ་དགའ་
ལྡན་དེས། གླང་པོ་ཆེ་གཉིས་བསྟད་དེ་ཤེལ་གྱི་ཕ་བོང་གན་དུ་ཕྱིན་པ་ལས། ཤེལ་
གྱི་བྲག་ཕུག་དེའི་གན་དུ་གླང་པོ་ཆེ་གཉིས་འུར་གྱིས་འདྲོགས་པ་ལས། གླང་པོ་ཆེ་དེ་
གཉིས་དང་ཤེལ་གྱི་ཕ་བོང་ཡང་མཁྱེན་དང་ཐངས་སེ་ཐང་འདུག །སྲིད་པ་ཡོད་ཀྱི་
34

འབུམ་སྡེ། ཀླུ་འབུམ། ༼བར༽
བདག་པོ་དགའ་ལྡན་དེས། ཁྲོ་ཆུའི་མདའ་དང་ཐོག་ཆེན་གྱིས་ཤེལ་གྱི་ཕ་བོང་ཡང་
བསྒུལ་ནས། གླང་པོ་གཉིས་ཀྱིས་དྲུད་པས་ཕ་བོང་གཉའ་ཅེ་རེ་འདུག་ན། མཁར་གྱི་
འགྲམ་དུ་བཏང་ནས་མཁར་བརྩིགས་པ་ལསར༢།༢
 ། མཁར་དེ་ཡང་མཁྱེན་དང་ཏེངས་སེ་
ཏེང་འདུག །མཁར་དེའི་ཟུར་བཞི་ལ་མདུང་ཆེན་པོ་བཞི་བཙུགས་པ་ལས། དེ་ལ་
མིང་ནི་སྲིད་པ་བསྐོས་ཀྱི་མཁར་དུ་བཏགས་སོ། །མཁར་དེ་ལ་ཡང་ལྕགས་ཀྱི་བད་
བཏགས་སོ། །གཡུང་དྲུང་གི་སྒོ་བཏགས་སོ། །མཁར་དེ་ནི་རབ་ཏུ་དཀར་དང་ཆང་
ཟས་ཀྱི་ངོ་བསྲོས་སོ། །མཁར་དེའི་རྩེ་མོ་ལ་གཡུང་དྲུང་གི་ཁྱུང་ལྡིང་ངོ༌། །དེ་ནས་
མཁར་དེའི་ཟུར་ལ་བདུད་རྩིའི་ཆུ་བབས་པས། ཆུ་དེའི་ནང་ནས་གསེར་གྱི་སྦལ་པ་
རེའུ་ཙམ་གནས་པ་ལས། དུས་དེ་ཙམ་ན་བཟོ་བོ་མཁྱེན་པ་དེ་ཡང་ཕྱག་གཉིས་སྐམ་
སྟེ་གདའ། ཕྱག་གཉིས་བསྐམས་པས་བཟོ་བོ་ཡ་མཚན་སྐྱེས་ནས། དེ་ནས་ལུས་པོ་
སྐམ་སྟེ་སོང་བས། གླང་པོ་ཆེ་གཉིས་ཀྱང་བསྐམས་ནས་ཤིའོ། །དེར་བཟོ་བོ་ཡང་ལུས་
བསྐམས་པས་པས།། དེ་ནས་བཟོ་བོས་འདི་ཅི་དང་སྙམ་ན། ནངས་པར་ཞིག་ལ་ལུས་ལ་
སྒྲིག་པ་དཀར་པོ་ཞིག་གདའ་ནས། དེ་ནས་སྒྲིག་པ་དེ་གཞུག་ནས་བཟུང་སྟེ། བསྒྱུར་
ནས་བཏང་བས། ལོ་གསུམ་ལོན་ཙ་ན་ལུས་བསྐམས་ནས་ཤ་གྲི་རྩེས་གཏོག་ཏུ་མེད་
དོ། །བཟོ་བོ་རིག་པའི་རྒྱལ་པོ་གཉེར་ཏེ་བལྟས་པ་ལས། རིག་པའི་རྒྱལ་པོའི་ཞལ་ནས།
བཟོ་བོ་ཁྱོད་ཀྱིས་འཁར་བརྩིགས་པའི་དུས་ན། ཀླུ་མདངས་དགའ་ཞེས་བྱ་བ་དེས་
ཤེལ་གྱི་ཕ་བོང་ལ་རྟེན་བཅས་ནས་མཆིས་པས། ཕ་བོང་དེ་གླང་པོ་གཉིས་ཀྱིས་དྲངས་
ནས་གླང་པོ་ཆེ་གཉིས་སྐམས་པ་དེ་ཡིན། དེ་ནས་བཟོ་བོས་ཕ་བོང་དེ་ལན་གསུམ་
དུ་བཟློག་ནས་ཕྱི་ནས་མནན་པས། ཕ་བོང་མཁུན་པ་བཟོ་བོས་མཐོང་ལགས་སམ་
ཞེས་བྱས་པས། མཁར་གྱི་ཟུར་ལ་ཆུ་མིག་འོང་བ་དེ་བཟོ་བོས་རིག་ལགས་སམ། དེའི་
ནང་ན་གསེར་གྱི་སྦལ་པ་འདུག་པ་དེ་རིག་གམ། འོག་ན་སྤྲིག་པ་འདུག་པ་དེ་རིག་
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གམ། དེ་ནས་ཡང་གླང་པོ་ཆེ་བསྐམས་ནས་ཤི་བ་དེ་ཡིན། ད་ཀླུ་འདི་བཅོས་དགོས།
ཀླུ་མཉེས་པར་བྱ་དགོས། དེར་བཟོ་བོ་ཡང་རབ་ཏུ་འགྱོད་སེམས་སྐྱེས་ཏེ། བཟོ་བོས་
སྟོན་པ་གཤེན་རབ་མི་བོ་དང༌། གཡུང་དྲུང་སེམས་དཔའ་སེམས་དཔའ་ཆེན་པོ་
གཉིས་སྤྱན་དྲངས་ནས་ཞུ་བ་ཕུལ་བས། སྟོན་པ་གཤེན་རབ་ཀྱི་ཞལ་ནས་འདི་སྐད་
གསུངས་སོ། །དེ་ནས་ཀླུའི་རྟེན་བཅས་ནས་ཤེལ་གྱི་ཕ་བོང་དེར་སླར་བསྐྱལ་ལོ། །དེར་
ཡང་ཀླུའི་རྟེན་བཅས་སོ། །དེ་ནས་ཀླུའི་གསུང་རབ་རྒྱུན་དུ་བཀླགས་སོ། །ཀླུའི་དཀྱིལ་
འཁོར་ཆེན་པོ་བཞེངས་སུ་གསོལ་ལོ། །དེ་ནས་ཀླུ་ལ་མཁྱེན་པ་གསོལ་ལོ། ། ཀླུ་ལ་ཁྲུས་
ཀྱང་བྱས་སོ། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུའི་
སྙིང་པོ་ཡང་བཟླས་སོ། །ཨོཾ་བཛྲ་ཀྲོ་ཏ་ཡ། ཨོཾ་བཛྲ་ཀྲོ་ཏ་ཡ། ཨོཾ་བཛྲ་ཀྲོ་ཏ་ཡ། ཨོཾ་
བཛྲ་ཀྲོ་ཏ་ཡ། སང་ཧ་ར་འདུ་སང་ཧ་ར་འདུ། སང་ཧ་ར་འདུ། ཐད་ཡ་ཤ་ཀ་ན་ཐད་
ཡ་ཤ་ཀ་ན་ཐད་ཡ་ཤ་ཀ་ན། པ་ཏ་ནུ་པ་ཏ་ནུ་པ་ཏ་ནུ་པ་ཏ་ནུ། དུ་རི་དུ་རི་དུ་རི་དུ་
རི། ཛ་ལ་ཛ་ལ་ཛ་ལ། ཀི་ཤུ་ཀི་ཤུ། ཀི་ཤུ་ཀི་ཤུ། ཧེ་ཧུ་ཧེ་ཧུ། ཧེ་ཧུ། ཀེ་ནུ་ཀེ་ནུ་ཀེ་ནུ།
ཀེ་ནུ་ཀེ་ནུ་ཀེ་ནུ། ཏ་ན་ཏ་ན་ཏ་ན། མ་ཏ་མ་ཏ་མ་ཏ། མ་ཏ་མ་ཏ་མ་ཏ། ས་མན་ཏ་
ས་མན་ཏ་ས་མན་ཏ། ཧུ་ལུ་ཧུ་ལུ་ཧུ་ལུ། ཧུ་ལུ་ཧུ་ལུ་ཧུ་ལུ་ཧུ་ལུ་ཧུ། ཝ་ཏེ་ཀ་མ་ནེ་
ཝ་ཏེ་ཀ་མ་ནེ། ཝ་ཏེ་ཀ་མ་ནེ། ཀེ་ནུ་སེ་ཀེ་ནུ་སེ་ཀེ་ནུ་སེ། ཀེ་ནུ་སེ་ཀེ་ནུ་སེ་ཀེ་ནུ་སེ།
ཀེ་ནུ་སེ་ཀེ་ནུ་སེ། སྟོན་པ་གཤེན་རབ་མི་བོ་དང༌། གཡུང་དྲུང་སེམས་དཔའ་སེམས་
དཔའ་ཆེན་པོས་སྙིང་པོ་བཟླས་ཏེ་མཆོད་པ་དྲུག་ཅུ་ཐམ་པ་ཀླུ་ལ་བཤམས་ནས། ཀླུ་
ཉིད་ཁྱེའུ་ཟུར་ཕུད་ལྔ་པར་བརྫུས་ནས་དཀྱིལ་འཁོར་ལ་གཤེགས་ཏེ། སྟོན་པ་གཤེན་
རབ་མི་བོ་དང༌། གཡུང་དྲུང་སེམས་དཔའ་ལ་ཕྱག་ལན་གསུམ་བགྱིས་སོ། །སྟོན་པ་
དང་གཡུང་དྲུང་སེམས་དཔའ་རྣམས་མཉེས་པར་བགྱི་ཞེས་ཞུས་པས། སླར་ཕྱོད་ཀྱིས་
36

འབུམ་སྡེ། ། ཀླུ་འབུམ། ༼བར༽
ཐལ་ལོ། ། དེ་ནས་སྟོན་པའི་ཐུགས་རྗེ་དང༌། གཡུང་དྲུང་སེམས་དཔའ་སེམས་དཔའ་
ཆེན་པོའི་ཐུགས་རྗེས་ཀླུ་རྣམས་བཟུང་ནས་སྙིང་པོ་བཟླས་སོ། ། ཕྲ་མ་རི་ཕུ། ཕྲ་མ་རི་
ཕུ། ཕྲ་མ་རི་ཕུ། ཧུ་པང་ཧུ་པང་། ཧུ་པང་ཧུ་པང་། ཧུ་པང་ཧུ་པང་། ཡ་མ་ཛཱ་སཱཧཱ།
ཡ་མ་ཛཱ་སཱཧཱ། ཡ་མ་ཛཱ་སཱཧཱ། ཏ་ཏུ་སེ་ར། ཏ་ཏུ་སེ་ར། ཏ་ཏུ་སེ་ར། ཡ་རེ་དུ་དུ་མ་
སཱཧཱ། དུ་པ་སཱཧཱ། རད་ན་སཱཧཱ། སུ་ནི་རི་པང་སཱཧཱ། སྨར་ན་སཱཧཱ། ཧུ་རུ་མུ་ཧུ་རུ་མུ།
ཧུ་རུ་མུ་ཧུ་རུ་མུ་སྭཱཧཱ། དེ་སྐད་སྟོན་པ་གཤེན་རབ་མི་བོ་དང་། གཡུང་དྲུང་སེམས་
དཔའ་སེམས་དཔའ་ཆེན་པོས་གསུངས་པས་ཀླུ་དགྱེས་པའི་མཆོག་ཏུ་གྱུར་ནས། བཟོ་
བོ་ཡང་དེར་བསྙུངས་པ་དྭངས་སོ། །
དེ་ནས་བཟོ་བོས་ཀླུ་རྣམས་སླར་མ་བཏང་བར་བཟུང་བས་བཟོ་བོ་ཡང་བཟང་
སྡུག་སྔོན་བས་ལེགས་སོ། །སྔོན་བས་བུ་ཚ་འཕེལ་ལོ། །བུ་དང་ཚ་བོ་ཡང་མ་ཟད་
དེ་སྔོན་བས་འཕེལ་ནས་བཙན་ཕྱུག་དེར་ལྡན་ནོ། ། དེ་ནས་བེའུ་ལུག་ཀྱང་སྔོན་བས་
འཕེལ་བ་ལགས་སོ། །ཡུལ་ཕྱོགས་སུ་བཀྲ་ཤིས་སོ། ། ལོ་ཕྱུགས་རྟག་ཏུ་ལེགས་པར་
འགྱུར་རོ། །དེར་དགྲ་དར་མའི་ངོ་ཡང་བླན་ནོ། །རི་དྭགས་དར་མའི་སྲོག་ཀྱང་བཅད་
དོ། ། ཅི་བྱས་པ་འགྲུབ་པར་འགྱུར་རོ། །དེ་ནས་སྲིད་པ་ཡོད་ཀྱི་བདག་པོ་ཡང་དག་
རྒྱལ་བ་དེས་མཁར་གྱི་རྩེ་ལ་བྱོན་ཏེ་གཟིགས་པ་ལས། མཁར་གྱི་ལོགས་བཞི་ལ་སྦྲུལ་
སྔོན་པོ་བཞི་གདའ་བར་སྲིད་པ་ཡོད་ཀྱི་བདག་པོ་དེས་དགོངས་ནས། མཁར་གྱི་
ལོགས་ཀྱི་སྦྲུལ་དེ་མཚར་བར་མཐོང་ནས། མཁར་གྱི་རྩ་ན་སྐྱེད་ཤིང་བཙུགས་པ་དེ་
འདུག་པ་ལས། བྱ་སྐད་སྣ་ཚང་བསྒྲོགས་པ་ལས་སྲིད་པ་ཡོད་ཀྱི་རྒྱལ་བུའི་ཐུགས་
ལ་དགོངས་ནས། མཁར་གྱི་དབང་ཀླུས་གནས་བྱས་ནས་འདུག་པ་ལས། མཁར་གྱི་
འགྲམ་པ་ལ་གསེར་གྱི་ཉ་མོ་ཞིག་གདའོ། །དེར་ཆུ་མིག་ལྐུགས་པ་ཞིག་ཀྱང་གདའ་ནས།
གདུགས་ཀྱི་ཆ་ཕྱེད་ན་སྲིད་པ་ཡོད་ཀྱི་རྒྱལ་བ་ཞབས་ཀྱང་འཆགས་སུ་བྱོན་པ་ལས།
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞབས་ཀྱི་འོག་ན་སྲིན་བུ་རེ་རེ་གདའ་ནས། འདི་ཅི་ཆོ་དགོངས་ནས། སླར་ལ་མཁར་
ནང་དུ་བྱོན་ནས། དེ་ནས་དུང་གི་ཕྱི་བ་དཀར་པོ་ཞིག་ཤིང་རྩ་ན་ཉལ་ཏེ་འདུག་པ་
ལས། སྲིད་པ་ཡོད་ཀྱི་རྒྱལ་བུའི་ཐུགས་ལ་བསད་དགོངས་ནས། དེ་ཀུན་གསེར་གྱི་
ལྕག་ཕྱུང་སྟེ་བདས་པས། དུང་གི་ཕྱི་བ་དཀར་པོ་དེ་ཆུ་མིག་ལྐུགས་པའི་ནང་དུ་སོང་
བ་ལས། ཆུ་མིག་ལྐུགས་པ་ཡང་དཀྲུགས་པས་ཆུ་མིག་དེ་ཡང་སྐམ་པར་གྱུར་ཏོ། །ཀླུ་
མཐོང་དགའ་ཞེས་བྱ་བ་དེ་རབ་ཏུ་འཁྲུགས་པ་ལས། སྲིད་པ་ཡོད་ཀྱི་བདག་པོ་དགའ་
རྒྱལ་ཞེས་བྱ་བ་དེ་ཡང་ཞག་གསུམ་དུ་མནལ་མ་སད་དོ། །དེ་ནས་མནལ་སངས་པས་
བག་ཙམ་ཡང་ནང་གྲོལ་མི་བདེ་བ་སྙམ་བགྱིད་པ་ལས། ཟས་དང་རོ་མཆོག་ཐམས་
ཅད་ཞལ་དུ་མི་བདའ་ཞིང་། དུས་དེ་ཙམ་ན་ནངས་པར་མཆིན་པ་མི་བདེ་བ་ལས།
སྲིད་པ་ཡོད་དེ་རྒྱལ་བ་ཡང་རབ་ཏུ་ཁོག་པ་ན་བ་ལས། ཕོ་མཆིན་བསྙུངས་ནས། དེ་
ནས་བཞུད་མི་སྤྱོད་པ་ལ་ཐུག་སྟེ། སྨན་པ་འཚོ་བྱེད་གཞོན་ནུ་དེ་གཉེར་ནས་ནངས་
པར་གདུགས་ཀྱི་རྩེ་ལ་རྩ་ཆུ་བལྟས་པས། མ་ཞུ་བ་ཞིག་འདུག་ཟེར་ནས་སྨན་པས་མེ་
བཙའ་བཏང་། མདུན་རྒྱབ་ཏུ་ཚིགས་པ་གྲངས་བཅུ་གཅིག་པ་ལ་བཏང་ནས། ཟླ་བ་
ཕྱི་མའི་ཉ་ལ་འོང་གིས་ཟེར། དེ་ནད་པ་སླར་ལ་ཐུ་ནས། ནད་པ་གསུས་པ་རྫིང་ཙམ་
དུ་གྱུར་ཏེ། སྨན་པ་འཚོ་བྱེད་གཞོན་ནུ་དེ་ཡང་དུས་སུ་བྱོན་ནས། སྨན་པས་རྩ་ཆུ་
གཉིས་བལྟས་པས། སྨན་པའི་ཞལ་ནས་མ་ཞུ་བ་ཡིན་གསུངས་ནས། མདུན་རྒྱབ་ཏུ་
བཞི་ཆ་ལོག་ཏུ་བཞི་བཏབ་པས། ནད་པ་དེ་སླར་ཐུ་ནས་གསུས་པ་རྗེ་གྲུ་ཙམ་དུ་སོང་
ནས། སྨན་པས་བཤལ་ཅིག་བཏང་བས་སྨན་ཀླུའི་དུག་ཏུ་སོང་། མེ་བཙའ་ཡང་ཀླུའི་
དུག་ཏུ་སོང༌། དེ་ནས་བསྙུང་པ་མ་སོས་ནས་ལོ་གསུམ་དུ་གསོས་དང་བྲལ། ནད་
པ་ལྕེབ་པ་ལ་ཐུག་ནས་མཆིས་པས། སྟོན་པ་གཤེན་རབ་མི་བོ་དང་། གཡུང་དྲུང་
སེམས་དཔའ་སེམས་དཔའ་ཆེན་པོས་ཡིད་ཀྱི་ཁྱེའུ་ཆུང་ཞིག་ཏུ་བརྫུས་ཏེ་བྱོན་ནས།
38

༼བར༽
འབུམ་སྡེ། ཀླུ་འབུམ།
གྲོ་ཁ་ཅིག་ལ་བྱོན་པས། སྲིད་པ་ཡོད་ཀྱི་དགའ་རྒྱལ་ལགས་ཞེས་ཞུས་པས། སྲིད་པ་
ཡོད་ཀྱི་དགའ་རྒྱལ་གྱིས་སྨྲས་པ། ཡིད་ཀྱི་ཁྱེའུ་ཆུང་ཁྱོད་ཀྱིས་སྨན་པ་ཤེས་སམ་བྱས་
པས། ཡིད་ཀྱི་ཁྱེའུ་ཆུང་གི་ཞལ་ནས་སྨན་པ་ཡང་འཚལ་གསུངས་ཏེ། ཡིད་ཀྱི་ཁྱེའུ་
ཆུང་གིས་ནད་པ་ལ་བལྟས་པས། རྩ་ཆུ་གཉིས་ལ་བལྟས་ནས། སྲིད་པ་ཡོད་ཀྱི་དགའ་
རྒྱལ་ལགས། ཁྱོད་མ་ཞུ་བ་ཡང་མ་ལགས་སོ། །བད་ཀན་དང་མཁྲིས་པ་ཡང་མ་
ཡིན་ནོ། །ཆུ་སེར་དང་རླུང་ཡང་མ་ཡིན་ནོ། །ནད་པ་ཁྱོད་ཀྱིས་ཤེལ་གྱི་ཕ་བོང་ལ་ཀླུ་
མཐོང་དགའ་ཞེས་བྱ་བ་ཞིག་རྟེན་བཅས་ནས་འདུག་པ་བསྐུལ་བར་ཉེས་སོ། །དེ་ནས་
མཁར་གྱི་འགྲམ་འོག་ཏུ་བཏང་བས་ཉེས། དེ་ནས་ཕ་བོང་མཁུན་པ་ཡང་མ་ཚོར་བས།
དེ་ནས་བཟོ་བོས་ཀྱང་ཕ་བོང་ལ་ལན་གསུམ་རློག་པས། བཟོ་བོའི་ཡན་ལག་ཐམས་
ཅད་སྐམ་པ་ཡང་ཀླུ་མཐོང་དགའ་ཡིན། དེ་བཅོས་ནས་དགྱེས་པར་བྱེད་ནས་བཟོ་བོ་
སྐམ་པ་སངས། དེ་ཡང་སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའི་
ཐུགས་རྗེ་ཡིན། མཁར་ལ་ཆུ་མིག་བྱུང་བ་ཡང་ཀླུ་མཐོང་དགའ་ཡིན་ནོ། །སྦྲུལ་སྔོན་
པོ་བཞི་མཁར་ལ་འཁྲིལ་པ་ཡང་ཀླུ་མཐོང་དགའ་ཡིན་ནོ། །མཁར་གྱི་སྐྱེད་ཤིང་སྐྱེད་
པ་ཡང་ཀླུ་མཐོང་དགའ་ཡིན། ཤིང་དེའི་ལོགས་ན་བྱ་སྐད་སྣ་ཚོགས་ཟེར་བ་ཡང་ཀླུ་
མཐོང་དགའ་ཡིན། དུང་གི་ཕྱི་བ་དཀར་མོ་དེ་ཡང་ཀླུ་མཐོང་དགའ་ཡིན། དེ་ནས་ཀླུ་
མཐོང་དགའ་དུང་གི་ཕྱི་བ་དཀར་མོ་ཞིག་ཏུ་བརྫུས་པ་ལས་ཁྱོད་ཀྱིས་བསད་པར་བྱས་
པས། དེ་ནས་ཀླུ་མཐོང་དགའ་དེས་ཕོ་བ་ན་བར་བྱས་ཏེ་མ་ཞུ་བ་ཡིན་ནོ། ། དེ་ནས་
མེ་བཙའ་བསྲེགས་པ་དེ་ཡང་ཀླུ་མཐོང་དགའི་དུག་ཡིན་ནོ། །གསུས་པ་རྫིང་པ་ལ་མེ་
བཙའ་འསྲེགས་པ་དེ་ཡང་ཀླུ་མཐོང་དགའི་དུག་ཡིན་ནོ། །དེ་འགྱུར་མི་ཤེས་པ་ཡང་
ཀླུ་མཐོང་དགའ་ཡིན་ནོ། །ཁོག་པ་ན་བ་ཀླུ་ཆུ་སྔོན་པོ་བསམ་གྱིས་མི་ཁྱབ་པ་ཡོད་དེ།
དེའི་ནང་ནས་སེམས་ཅན་གྱིས་ཁེངས་པ་ཞིག་ཡོད་དེ། ཆུ་དེ་ཁྱོད་ཀྱིས་བཏོན་པ་དུས་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱས་པས། ཆུ་ཟད་པའི་སྟེང་ལ་སེམས་ཅན་སྲོག་རྩ་ལ་འཇུག་གོ །ཡང་ནད་པས་སྨྲས་
པ། སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་ཆེན་པོ་
ལགས་འདི་ལ་ཐུགས་རྗེ་ཆེན་པོས་ཟུངས་ཤིག་བྱས་པས། སྲིད་པ་ཡོད་ཀྱི་བདག་པོ་
དགའ་རྒྱལ་དེ་ལ། ཡིད་ཀྱི་ཁྱེའུ་ཆུང་གིས་གསུངས་ནས་ཁྱོད་ཀྱིས་ཐལ་ལོ། ། དེ་ནས་
སྲིད་པ་ཡོད་ཀྱི་དགའ་རྒྱལ་དེས། སྟོན་པ་གཤེན་རབ་མི་བོ་དང་། གཡུང་དྲུང་སེམས་
དཔའ་སེམས་དཔའ་ཆེན་པོ་ལ་གདུགས་ཀྱི་ཟེར་ལ་ནད་པས་དམོད་བཙུགས་ནས་
གདུགས་ཀྱི་ཟེར་ལ་ཁྱོད་ཀྱིས་ཀུན་ཏུ་མ་ཁྱབ་པ་མེད་པས་ང་ནི་ནད་འདི་སོས་པ་ལ་
ཐུག་ན་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་འདི་
ཡང་ངའི་ས་འདིར་གཤེགས་ཤིག །ནད་འདི་མི་སོས་པ་ལ་ཐུག་ན་མ་གཤེགས་ཤིག་
བགྱིས་ནས་དམོད་བཙུགས་པ་ལས། ནད་པས་ཀྱང་ཡིད་ཀྱི་ཁྱེའུ་ཆུང་དེ་སྤྲུལ་པ་ཞིག་
ཡིན་པར་ཤེས་ནས་དེ་སྐད་དམོད་བཙུགས་སོ། ། །
དེ་ནས་ཞག་གསུམ་ལོན་པའི་ནམ་ཕར་ཕྱེད་ཚུར་ཕྱེད་ཙམ་ན་སྟོན་པ་གཤེན་རབ་
དང་། གཡུང་དྲུང་སེམས་དཔའ་སེམས་དཔའ་ཆེན་པོ་དེ་ཡིད་ཀྱི་རྟ་ལ་བཅིབས་ནས་
མཁར་སྒོར་ལྷན་གྱིས་བྱོན་ནས། དེ་ནས་ནད་པས་འགུལ་ཏེ་བག་བཞི་བསྐུམ་པར་
ལངས་མ་ནུས་པས་ཐལ་མོ་སྦྱར་ཏེ། ཡིད་ཀྱིས་ཕྱག་གཅིག་བྱས་ཏེ་གསོལ་པ། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། བདག་
ནད་འདིས་བཏང་ངམ་མ་བཏང་ལགས་ན། གལ་ཏེ་འཚོ་སྲིད་ལགས་སམཔ།
 ། དངོས་
ངན་པས་དམོད་བཙུགས་ནས། སྟོན་པ་གཤེན་རབ་དང་། གཡུང་དྲུང་སེམས་དཔའ་
སེམས་དཔའ་ཆེན་པོ་གཤེགས་པས་འཚོ་ལགས་སམ། དངོས་ལ་ཐུགས་རྗེ་ཆེན་པོས་
བཟུང་དུ་འཚལ་ལོ་ཞེས་ཞུས་པས། སྟོན་པ་གཤེན་རབ་དང༌། གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། སྲིད་པ་ཡོད་ཀྱི་བདག་པོ་དགའ་རྒྱལ་ཁྱོད་

འབུམ་སྡེ། ཀླུ་འབུམ། ༼བར༽
ཀྱི་ནད་འདི་དགའ་ནས་མ་བཙལ་ཏེ། ཁྱོད་དང་པོ་ལས་ཀྱི་སྙིགས་མ་ཡིན་ནོ། །དེ་
ཡིན་ནམ་མ་ཡིན་པ་ཉོན་ཅིག །ཁྱོད་ཀྱིས་མཁར་བརྩིགས་པས་ནོངས་པ་དེ་ཡང་
སྔོན་གྱི་ལས་དབང་ངོ༌། །དེ་ནས་ཤེལ་གྱི་ཕ་བོང་དེ་ལེན་པ་ཡང་སྔོན་གྱི་ལས་དབང་
ངོ༌། །གླང་པོ་ཆེ་གཉའ་སྡེབས་པ་ཡང་སྔོན་གྱི་ལས་དབང་ངོ༌། །གླང་པོ་ཆེ་འདྲོགས་
པ་ཡང་སྔོན་གྱི་ལས་དབང་ངོ༌། །གླང་པོ་ཆེ་སྐམས་པས་འཆི་བ་དེ་ཀླུ་མཐོང་དགའ་
བོས་བཅོལ་ནས་སྔོན་གྱི་ལས་དབང་ངོ༌། །དེ་ནས་ཤེལ་གྱི་ཕ་བོང་བཟོ་བོས་བསྒུལ་བ་
ཡང་སྔོན་གྱི་ལས་དབང་ངོ༌། །བཟོ་བོས་ཕ་འོང་འགྲམ་དུ་གཏོང་བ་ཡང་སྔོན་གྱི་ལས་
དབང་ངོ༌། །བཟོ་བོ་ཡན་ལག་སྐམ་པ་ཡང་སྔོན་གྱི་ལས་དབང་ངོ༌། ། དེ་ནས་བཟོ་བོ་
སོས་པ་ཡང་མཐའ་ནས་ལས་དབང་རྫོགས་སོ། །སྲིད་པ་ཡོད་ཀྱི་བདག་པོ་དགའ་རྒྱལ་
ཁྱོད་ཉོན་ཅིག །གླང་པོ་གཉིས་ནི་དང་པོ་བཟོ་བོ་གཉིས་ཀྱིས་བྱས་སོ། །དེ་ནས་གླང་
པོ་ཆེ་གཉིས་སུ་སྐྱེས་སོ། །གླང་པོ་ཆེ་རུ་སྐྱེས་པ་ཡང་སྔོན་གྱི་ལས་དབང་ཆེ་བའི་ལན་
ཆགས་སོ། །ཤེལ་གྱི་ཕ་བོང་དྲུད་པ་ཡང་སྔོན་མནའ་སྐྱེལ་ཞིང་མནའ་ཟོས་པའི་ཕ་བོང་
དྲུད་པའོ། །སྐམ་པ་མནའ་སྐྱེལ་བའི་དུས་མཆིལ་མ་བསྒྱུར་བའི་ལན་ཆགས་སོ། །སྲོག་
ཀླུའི་དབང་ཆོད་བྱེད་པ་ཡང་སྔོན་དབང་ཆོད་བྱས་ཏེ། སྐྱེས་པའི་སེམས་ཅན་མང་
པོ་བསད་པའི་ལན་ཆགས་ཡིན་ནོ། །ཁྱོད་དང་པོ་གཞོན་ཙམ་ན་ཡང་དགེ་བའི་རྩ་བ་
དེ་བྱས་པས། སྲིད་པ་ཡོད་ཀྱི་དགའ་རྒྱལ་དུ་སྐྱེས་སོ། །ཁྱོད་ཀྱི་ཡོ་ལ་དབང་བྱས་པས།
ཤེལ་གྱི་ཕ་བོང་ལེན་པའོ། །དེ་ནས་ཁྱེད་ཀྱིས་བརྡུང་བཙགས་རྟག་ཏུ་བྱས་པས་ད་ལྟ་
ལུས་མི་བདེ་བའོ། ། དེ་ནས་ལུས་ལ་མེ་བཙའི་བསྐལ་པ་འོང་བའོ། །སེམས་ཅན་ཐམས་
ཅད་བཟུང་བས་དུས་ད་ལྟ་ལ་ཁྱོད་ལ་ཀླུས་བཟུང་བའོ། །དུས་སྔ་མའི་ཐ་མ་ལ་གཡུང་
དྲུང་གི་བོན་ལ་དགའ་བས། དུས་ད་ལྟ་ལ་སྟོན་པ་རྣམས་དང་ཕྲད། ད་ཡང་ལུས་
འདི་ལ་སོས་པའི་ཐབས་ཡོད་དོ། །སྟོན་པ་གཤེན་རབ་མི་བོ་དང་། གཡུང་དྲུང་སེམས་
4I

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཔའ་སེམས་དཔའ་ཆེན་པོའི་ཐུགས་ལ་དགོངས་ནས་སྙིང་པོ་འདི་བརྗོད་དོ། ། ས་མ་
ཏི་ལ། ཏི་ཏི་ཏི་བང་སཱཧཱ། པ་ནུ་པ་ནུ་པ་ནུ་སཱཧཱ། ཀེ་མ་རི་དུ་ཀེ་མ་རི་དུ་ཀེ་མ་རི་དུ་
སཱཧཱ། ན་ཏ་ན་ཏ་ན་ཏ་སྭཱཧཱ། བྱས་པས་སཱཧཱ། ཀ་ཤ་ཀ་ཤ་ཀ་ཤ་སྭཱཧཱ། རི་བང་རི་བང་
རི་བང་རི་བང་། རི་བང་རི་བང་རི་བང་རི་བང་སཱཧཱ། དེ་ནས་སྲིད་པ་ཡོད་དེ་རྒྱལ་བ་
བག་བཞིའི་ནད་དྭངས་ནས། སྟོན་པ་གཤེན་རབ་དང༌། གཡུང་དྲུང་སེམས་དཔའ་
སེམས་དཔའ་ཆེན་པོ་གཉིས་ལ་བག་བཞི་བསྐུམ་སྟེ། ལྷ་ཕྱག་དང་རྒྱ་འགྲེས་བགྱིས་
ཏེ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས།
དངོས་ཀྱི་ལས་ད་ཅི་ལྟ་བུ་ཞེས་ཞུས་པས། སྟོན་པ་རྣམས་ཀྱིས་ཀླུ་ལ་སྟོང་སེམས་
མཉེས་པར་བྱ་བ་དང་། རྩི་སྨན་སྣ་ཚང་བ་དང་། མེ་ཏོག་དང་ཀླུའི་གསུང་རབ་རྒྱུན་
དུ་བཏོན་པ་དང་། དཀྱིལ་འཁོར་ཆེན་པོ་བཞེངས་སུ་གསོལ་བ་དང་།
དེ་ནས་སྲིད་པ་ཡོད་དེ་བདག་པོས་སྟོན་པ་རྣམས་ལ་ཡང་བག་བཞི་བསྐུམ་སྟེ་
ཞུས་པ་ལས། དེ་ནས་སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་
དཔའ་ཆེན་པོས་སྣང་སྲིད་ཀྱི་ལྷ་ཐམས་ཅད་ལ་དཔང་བཙུགས། མཁྱེན་པ་གསོལ་
ཀླུའི་གཙང་མ་རིས་ཀྱི་དཀྱིལ་འཁོར་བཞེངས་སུ་གསོལ། ཀླུ་རྣམས་སྤྱན་དྲང་བཞུགས་
སུ་གསོལ། སྤང་སྐོང་ཡང་ཀློག་ཁྲུས་བྱས། སྟོན་པས་དེར་སྙིང་པོ་བཟླས་སོ། ། ཨོཾ་མ་
བཛྲ་བཛྲ་ལ། ཨོཾ་མ་བཛྲ་བཛྲ་ལ། ཨོཾ་མ་བཛྲ་བཛྲ་ལ་སཱཧཱ། པང་ཏ་ལ་འདུ་པང་ཏ་
ལ་འདུ། པང་ཏ་ལ་པང་ཏ་ལ་མ་ནུ་སེ་མ་ནུ་སེ། མ་ནུ་སེ་མ་ནུ་སེ། འ་ལེ་འ་ལེ་འ་ལེ་
འ་ལེ། ཧ་པང་ཧཱུྃ་པང་ཧཱུྃ་པང་ཧཱུཾ་པང་། ཧེ་རི་ཧེ་རི་ཧེ་རི་ཧེ་རི། པ་ས་ཧེ་པ་ས་ཧེ། ན་
མ་ས་མ་ཡ། པི་དུ་པི་དུ་པི་དུ་པི་དུ་པི་དུ། དུ་རུ་དུ་རུ་དུ་རུ་དུ་རུ་དུ་རུ་དུ་རུ། དེ་ནས་
སྟོན་པ་གཤེན་རབ་དགོངས་པ་མཛད་ནས། ཡང་ཐུགས་དམ་རྒྱུན་ཡང་དགོངས་པ་
ལ་བཞག་ནས། རི་སད་ན་རི་སད་ན་རི་སད་ན་སཱཧཱ། ཀེ་ཤུ་ཀེ་ཤུ་ཀེ་ཤུ་ཀེ་ཤུ། ཀེ་
42

༼བར༽
འབུམ་སྡེ། ཀླུ་འབུམ།
དེ་ནས་ཀླུའི་གཟུགས་སྣ་ཚང་བ་འོ་མའི་མཚོ་
ཤུ་ཀེ་ཤུ་ཀེ་ཤུ་ཀེ་ཤུ། ཀེ་ཤུ་ཀེ་ཤུ་སཱཧཱ། 
དེ་ནས་ལུགས་ཡོད་པ་དང་ལུགས་མེད་པ་གཉིས་གཟུགས་
བསྐྱིལ་བའི་ནང་དུ་སྩལ། 
སུ་བྲིས་ནས། གཏོར་མ་དྲུག་ཅུ་ཐམ་པའམ། བཅུ་དྲུག་གམ། བརྒྱད་བཤམས་སོ། །
སྟོན་པ་རྣམས་ཀྱིས་ཁྲུས་ལུང་ཟབ་པར་གསུངས་ནས། སྟོན་པ་གཤེན་རབ་མི་བོ་དང་།
། །ནད་པ་
གཡུང་དྲུང་སེམས་དཔའ་སེམས་དཔའ་ཆེན་པོ་གཉིས་ཀྱིས་ཁྲུས་བགྱིས་སོ
དང་འཁོར་ཡོ་ཁྲུས་བགྱིས་པ་ལས། ཀླུ་མཐོང་དགའ་ལ་སོགས་ཏེ་མཐའ་ཡས་པའི་
ཀླུ་ཕྲན་སྟོང་དང་བསམ་གྱིས་མི་ཁྱབ་པ་རྣམས་ལ་མཆོད་མགྲོན་
སེམས་ཅན་དང་། 
དུ་སྤྱན་དྲངས་ནས། དབུ་ཆད་པ་ཕྱག་ཚངས་ཀུ་བས་བསབས་སོ། །སྐྲ་ཆད་པ་བྱ་
ཕོད་ལྡེམ་པས་བསབས་སོ། ། སྣ་ཆད་པ་སྨྱུག་མས་བསབས་སོ། །སྤྱན་ཆད་པ་ལྕི་བས་
བསབས་སོ། །ཚེམས་ཆད་པ་འགྲོན་བུས་བསབས་སོ། །ལྗགས་ཆད་པ་དར་གྱིས་
བསབས་སོ། །མགུར་ཆད་པ་བྱ་གོ་བོའི་གྲེ་བས་བསབས་སོ། །སྙིང་ཆད་པ་ཞོ་ཤས་
བསབས་སོ། །ཚིལ་ཆད་པ་ཐོད་དཀར་གྱིས་བསབས་སོ། ། རྒྱུ་མ་ཆད་པ་བཙོད་ཀྱི་ཆུན་
པོས་བསབས་སོ། །མཁལ་མ་ཆད་པ་ཁ་སྲལ་ཕྲེའུས་བསབས་སོ། །ཕྱག་ཆད་པ་དབང་
པོ་ལག་པས་བསབས་སོ། །ཞབས་ཆད་པ་ཆུ་སྲིན་སྡེར་མོས་བསབས་སོ། །ཚིགས་
ཆད་པ་སྨྱུག་མས་བསབས་སོ། །ཤ་ཆད་པ་བསེས་བསབས་སོ། །ཁྲག་ཆད་པ་མཚལ་
གྱིས་བསབས་སོ། །རུས་པ་ཆད་པ་དུང་གིས་བསབས་སོ། །མིག་ཆད་པ་ལྕགས་ཀྱིས་
བསབས་སོ། ། དེ་ནས་ཀླུ་རྣམས་ལ་སྟོན་པས་ཀླུ་བྲོ་ཡང་བརྡུངས་སོ། །ཀླུ་ལ་འདོང་
དེ་ནས་སྲིད་པ་ཡོད་དེ་དགའ་རྒྱལ་གྱི་བསྙུང་པ་ཡང་དྭངས་ནས་
འདོང་ཡང་བྱས། 
བཀྲ་ཤིས་པར་འདོད་པའི་ཡོན་ཏན་སྟོང་དང་ལྡན་ནོ། །སྲིད་པ་ཡོད་དེ་དགའ་རྒྱལ་དེ།
སྔོན་བས་བཟང་ལ་སྐྱིད་པར་གྱུར་ནས་དགེ་བའི་རྩ་བ་མཐར་ཕྱུང་བའི་ཀྱང་བསམ་པ་
སྐྱེས་ནས། སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆེན་པོའི་ཞལ་ནས་གསུངས་པའི་རྒྱལ་པོ་འདི་བྱས་པས། བོན་ཉིད་དབྱིངས་ལ་མཉན་
བྱས་ནས། མཐར་ཡང་དུས་ཕྱི་མ་ལ་གསས་དབང་མཐུ་དང་ལྡན་པར་ཤོག་ཅིག །
སྲིད་པ་ཡོད་དེ་དགའ་རྒྱལ་གྱིས་སྟོན་པ་གཤེན་རབ་མི་བོ་ལ་ཞུས་པ་ཀླུ་མཐོང་དགའི་
ལེའུ་སྟེ་བཅོ་ལྔ་པའོ།། །། །
༧ ཞང་ཞུང་སྐད་དུ། པ་ཏ་ཡ་རི། སུམ་པའི་སྐད་དུ། པ་རི་མུ་གུ་ལ་དེ། བོད་
སྐད་དུ། གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས། བམ་
པོ་གསུམ་པའོ། །
དེ་ནས་རྒྱལ་པོ་འཁོར་ལོ་དྲུག་པ་ཞེས་བྱ་བ་དེ་ནི་ཇི་ལྟར་ལགས་ཞེས་
བཀའ་སྩལ་པས། འཁོར་ལོ་དྲུག་པའི་ཡབ་ཚངས་ཆེན་རྒྱལ་བ་ཞེས་བྱའོ། །མ་ཚང་
སྟང་མོད་ཀྱང་བྱའོ། །དེ་གཉིས་ཀྱི་སྲས་པོ་འཁོར་ལོ་དྲུག་པ་ཞེས་བྱའོ། །རྒྱལ་པོ་འཁོར་
ལོ་དྲུག་པ་དེ་ནི་འཁོར་ལོ་དྲུག་པ་བྱ་བ་ཇི་ལྟར་ལགས། རྒྱལ་པོ་ཞེས་བྱ་བ་འདིས་
སེམས་ཅན་ཐམས་ཅད་ལ་དབང་བྱེད་པས་རྒྱལ་པོ་ཞེས་པའོ། །འཁོར་ལོ་དྲུག་པ་ཞེས་
བྱ་བ་དེ་ནི་འཁོར་ནི་འདི་ལྟར་སྣང་བས་བསྐོར་ནས། འཁོར་ལོ་དྲུག་པ་བྱ་བ་འགྲོ་བ་
རིས་དྲུག་དེ་རང་ལ་གནས་པས་དྲུག་གོ །རྒྱལ་པོ་འཁོར་ལོ་དྲུག་པ་ཞེས་ཀྱང་དེ་ལ་
བྱའོ། །རྒྱལ་པོ་ཡུལ་འཁོར་སྲུང་ཞེས་བྱ་བ་དེ་རབ་ཏུ་འཁོར་བསམ་གྱིས་མི་ཁྱབ་པ་
དང་། ཡུལ་འཁོར་སྲུང་དུ་བཏགས་པས་ཡུལ་ཐམས་ཅད་དང་། སྲིད་པ་ཐམས་ཅད་
དབང་བྱེད་པས། ང་དང་བདག་ཏུ་མེད་དོ་ཞེས་གསུངས་སོ། །ཉོན་མོངས་པ་ཐམས་
ཅད་ལ་དབང་བྱས་སོ། །དེ་ནས་རྒྱལ་པོ་ཡུལ་འཁོར་སྲུང་གིས་ཀྱང་། ཉོན་མོངས་པའི་
སེམས་ཅན་འདི་ལ་ང་དང་བདག་ཏུ་ཕྱེ་བ་ཡང་མེད་དོ། །ཉོན་མོངས་པའི་སེམས་
ཅན་ལ་ལ་བསོད་ནམས་ཀྱང་བྱེད་དོ། །ཉོན་མོངས་པའི་སེམས་ཅན་ལ་ལ་ནི་བསད།
སེམས་ཅན་ལ་ལ་ནི་སྤྱད་དོ། །སེམས་ཅན་ལ་ལ་ནི་སྤེལ་ལོ། །སེམས་ཅན་ལ་ལ་ནི་
བཀའ་ཆད་གསོལ། མི་ལ་ལ་ནི་དབང་བསྐུར། མི་ལ་ལ་ནི་སྤེལ་ལོ། །མི་ལ་ལ་ནི་

༼བར༽
འབུམ་སྡེ། ཀླུ་འབུམ།
རབས་ཆད། མི་ལ་ལ་ནི་ནོར་དང་དཀོར་སྣ་ཚོགས་སྟེར་རོ། །མི་ལ་ལ་ནི་ནོར་དང་
དཀོར་ནོར་སྣ་ཚོགས་ཕྲོག་གོ །ཉོན་མོངས་པའི་སེམས་ཅན་ལ་ལ་ནི་དགེ་བའི་རྩ་བ་
ཉོན་མོངས་པའི་སེམས་ཅན་ལ་ལ་ནི་སྡིག་པ་བསམ་གྱིས་མི་ཁྱབ་པ་བསྐོས་སོ
བྱེད། 
ཉོན་མོངས་པའི་སེམས་ཅན་ལ་ལ་ནི་འཁོར་དུ་འཇུག་པ་བསམ་གྱིས་མི་ཁྱབ་བོ
ཡོན་ཏན་ཅན་ལ་ལ་ནི་འཁོར་བར་བྱེད། ཡོན་ཏན་ཅན་ལ་ལ་ནི་སྨོད་དོ། །བཟོ་བོ་ལ་
ལ་ནི་ཁུར་བོར་རོ། །བཟོ་བོ་ལ་ལ་ནི་སྨོད་དོ། །ཉོན་མོངས་པའི་སེམས་ཅན་ལ་ལ་ནི་
དགེ་བའི་རྩ་བ་བྱེད་དུ་མི་སྟེར་རོ། །ཉོན་མོངས་པའི་སེམས་ཅན་ལ་ལ་ནི་ཚོང་དང་
ཁེ་སྤོག་ལ་གཏང་ངོ༌། །ཉོན་མོངས་པའི་སེམས་ཅན་ལ་ལ་ནི་སོ་ནམ་བྱེད་དུ་བཅུག །
ཉོན་མོངས་པའི་སེམས་ཅན་ལ་ལ་ནི་རི་དྭགས་དང་སྦལ་ལྕང་དང་ཉ་དང་གཅན་
གཟན་དང་འདབ་ཆགས་དང་སེམས་ཅན་བསམ་གྱིས་མི་ཁྱབ་པ་བཤོར་དུ་བཅུག་
གོ །ཉོན་མོངས་པའི་སེམས་ཅན་ལ་ལ་ནི་སེམས་ཅན་རྣམས་བསྐོས་བྱེད་དུ་བཅུག །
རྒྱལ་པོ་འཁོར་ལོ་དྲུག་པའི་ཞལ་ནས། དུས་དང་མཚན་མ་དང་དངོས་པོ་བྱ་བ་མེད་
དེ་ནས་དུས་ད་ལྟ་ལ་ང་ལས་དབང་ཆེ་བ་མེད་དོ་ཞེས་ཟེར་ཏེ་དབང་མཛད་
དོ། །
ཅིང་བཞུགས་པ་ལས། རྒྱལ་པོ་འཁོར་ལོ་དྲུག་པ་དེས། གཡུང་དྲུང་གི་ནེའུ་གསིང་གི་
འགྲམ་དུ་སྐྱེད་ཤིང་བཙུགས་པ་ལས། ཀླུ་དགའ་རབ་ཀུན་ཏུ་སླེབ་ཞེས་བྱ་བ་དེ་ནི་ཤིང་
དེའི་རྩ་བ་ལ་བརྟེན། ཤིང་དེ་བསྐྱེད་པས་ལོ་གཅིག་ནས་ཕྱག་འཁར་ཐུབ་ཙམ། ལོ་
གཉིས་ནས་གཉའ་ཤིང་ཐུབ་ཙམ། ལོ་གསུམ་ཙམ་ན་བསིལ་གྲིབ་དང་གཤོལ་མདའ་
དེ་ནས་གདུང་ཕྲན་ཐུབ་པ་ལས་ཀླུ་དགའ་རབ་ཀུན་ཏུ་སླེབ་ཅེས་བྱ་བ་དེ་
ཐུབ་ཙམ། 
ཤིང་དེའི་བསིལ་གྲིབ་ལ་གནས་ཏེ། གཡུང་དྲུང་གི་ནེའུ་གསིང་ལ་བརྒྱུས་པ་ལས། །
དེ་ནས་ཤིང་དེ་ལ་ཞང་ཞུང་སྐད་དུ། བཅའ་བ་ཞེས་བྱ། སུམ་པའི་སྐད་དུ། ཏྲི་
ས་ཞེས་བྱ། བོད་སྐད་དུ། ཁྱབ་པ་ཞེས་བྱ། རྒྱལ་པོ་འཁོར་ལོ་དྲུག་པ་དེ། སྐྱེད་ཤིང་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྩ་རུ་གདུགས་ཕྱེད་ནས་བསིལ་གྲིབ་ལ་བཞུགས་པ་ལས། སྐྱེད་ཤིང་གིས་ཀླུ་བསྒུལ་
ནས། ཤིང་དེ་ཆག་པ་ཙམ་མམ་འགྱེལ་བ་ཙམ་དུ་འདུག་ནས། རྒྱལ་པོ་འཁོར་ལོ་དྲུག་
པ་ཡང་ཁབ་ཏུ་བྱོན་ནས། དེ་ནས་དབྱར་ཟླ་ཐ་ཆུང་གི། ཚེས་བརྒྱད་ཀྱི་གདུགས་ལ།
རྒྱལ་པོ་འཁོར་ལོ་དྲུག་པའི་ཞལ་ནས། འབངས་མི་རྒོད་ཐང་པོ་ལ། ཁྱོད་འདི་ནས་
གཡུང་དྲུང་གི་ནེའུ་གསེང་གི་འགྲམ་དུ་རྒྱལ་པོ་དེས་ཤིང་བཙུགས་ཏེ་ཡོད་པས། རྒྱལ་
པོ་ངས་བལྟ་རུ་ཕྱིན་པས། རྩེ་མོ་གནམ་ལ་སླེབས་ནས་ཡོད་དོ། །སྦོམ་ཕྲ་གདུང་ཕྲན་
ཙམ་འདབ་མས་བར་སྣང་གི་སྤྲིན་ལྟར་སླེབས་ནས་འདུག་གོ །དེ་རེས་འགའ་འགུལ་
བ་ལྟར་འདུག །རེས་འགའ་ཆག་པ་སྐད་ཟེར་ནས། ང་སླར་ལ་ཁྱིམ་དུ་འོང་བ་ཡིན་
གྱི་ཁྱོད་ཀྱིས་ལྟོས་ལ་ཤོག་ཅིག་གསུངས་པ་ལས། འབངས་མི་རྒོད་ཐང་པོ་ནི་རྒྱལ་པོས་
བཀའ་སྩལ་པས་མཆིས་སོ། །གཡུང་དྲུང་གི་ནེའུ་གསེང་གི་འགྲམ་དུ་མཆིས་པས། དེ་
ནས་ཤིང་རྒྱས་ནས་གདའ་བ་ལས། ཤིང་གི་རྩ་བ་ལ་ཁྱེའུ་ཆུང་མགྲོན་ཐོད་བཅིངས་པ་
ཞིག་ཤིང་གི་རྩེ་ལ་འཛེག་ཅིང་གདའ་ནས། འབངས་མི་རྒོད་ཐང་པོས་ཁྱེའུ་ཆུང་འདི་
ན་འདུག་པ་ཁྱོད། ཤིང་འདི་ལ་འཛེག་པ་ཅི་ཡིན་བྱས་པས། ཁྱེའུ་ཆུང་མགྲོན་ཐོད་
ཅན་དེ་ན་རེ། ང་ནི་ཤིང་འདིའི་བདག་པོ་ཡིན། འབངས་མི་རྒོད་ཐང་པོ་ཁྱོད་གར་
གནས་གར་འགྲོ་ཞེས་གསུངས་པས། འབངས་མི་རྒོད་ཐང་པོའི་ཞལ་ནས། འཇིག་
རྟེན་གྱི་ཁམས་འདི་ན་ནི་འཁོར་ལོ་དྲུག་པ་ལས་དབང་ཆེ་བ་མེད། ལ་ལ་དགེ་བ་བྱེད་
དུ་འཇུག ། ལ་ལ་སྡིག་པ་བྱེད་དུ་འཇུག །ལ་ལ་སོ་ནམ་བྱེད་དུ་འཇུག ། ལ་ལ་གསོ་
ཞིང་ནམས། ལ་ལ་འཕེལ་བར་བྱེད། ལ་ལ་རླག་པར་བྱེད། ལ་ལ་བཀུར་སྟི་ཡང་བྱེད།
ལ་ལ་དབང་དུ་ཡང་འཇུག །ལ་ལ་ནི་དབང་ཆེ་བར་བྱེད། ལ་ལ་ནི་ནོར་སྟེར། ལ་
ལ་ནི་ནོར་འཕྲོག ། ལ་ལ་ནི་བཀའ་ཟླ་བྱེད། ལ་ལ་ནི་ཕོ་ཉར་འགྱེད། ལ་ལ་ནི་འོག་ཏུ་
སྡུད། རྒྱལ་པོ་འཁོར་ལོ་དྲུག་པའི་སྐྱེད་ཤིང་བཙུགས་པ་ཡིན་པས། རྒྱལ་པོ་འདི་ལ་
46

འབུམ་སྡེ། ། ཀླུ་འབུམ། ༼བར༽
དབང་བྱེད་པ་ཡིན་པས། ཁྱེའུ་ཆུང་ཁྱོད་འདི་ལ་དབང་མ་བྱེད་དང་། དོ་ནོད་རྒྱལ་པོ་
འཁོར་ལོ་དྲུག་པ་དེ་ཁྲོས་ནས། ཁྱེའུ་ཁྱོད་ལ་རྒྱལ་པོས་བཀྱོན་ནས་མི་བདེ་བ་འོང་ངོ་
བྱས་པས། ཁྱེའུ་མགྲོན་ཐོད་ཅན་དེའི་ཞལ་ནས། འབངས་མི་རྒོད་ཐང་པོ་ཁྱོད། རྒྱལ་
པོ་འཁོར་ལོ་དྲུག་པ་འདི་ནི་དུས་བར་ལ་བྱུང་བ་ཡིན། དེས་ཤིང་འདི་དབང་བྱར་མི་
འདོད་དོ། །ང་ཀླུ་རབ་དགའ་ཀུན་ཏུ་སླེབ་བྱ་བ་ཡིན་ནོ། །ངས་དང་པོ་སྲིད་པར་བྱེད་
པ་ཡང་ང་ཡིན་ནོ། །མི་དང་སེམས་ཅན་སྐྱེ་འགུལ་སྐྱེད་པ་ཡང་ང་ཡིན་ནོ། །འདབ་
ཆགས་སྐྱེད་པ་ཡང་ང་ཡིན་ནོ། །རི་དྭགས་དང་གཅན་གཟན་སྐྱེད་པ་ཡང་ང་ཡིན་
ནོ། །རྩི་ཤིང་དང་ནགས་ཚལ་སྐྱེད་པ་ཡང་ང་ཡིན་ནོ། །གཡུང་དྲུང་གི་ནེའུ་གསིང་
སྐྱེད་པ་ཡང་ང་ཡིན། ཤིང་དེ་སྐྱེད་པར་བྱེད་པ་ཡང་ང་ཡིན། སྨྲ་མཁས་སུ་འཇུག་པ་
ཡང་ང་ཡིན། མཐུ་ཆེ་བར་བྱེད་པ་ཡང་ང་ཡིན། བང་མགྱོགས་ཤིང་རྩལ་ཆེ་བར་བྱེད་
པ་ཡང་ང་ཡིན། འཁོར་ལོས་སྒྱུར་བར་བྱེད་པ་ཡང་ང་ཡིན། རྒྱལ་པོ་འཁོར་ལོ་དྲུག་པ་
སྐྱེད་པ་ཡང་ང་ཡིན། ང་ལ་དེ་སྐད་ཟེར་བ་ལ་ཐུག་ན། རྒྱལ་པོ་ཉིད་སྐུ་སྨྲ་བར་མཆིའོ་
ཞེས་གསུངས་པས། འབངས་མི་རྒོད་ཐང་པོས། རྒྱལ་པོ་འཁོར་ལོ་དྲུག་པའི་སྤྱན་སྔར་
མཆིས་ནས་རྒྱལ་པོ་ལ་ཞུས་པ། རྒྱལ་པོ་འཁོར་ལོ་དྲུག་པ་ལགས། གཡུང་དྲུང་གི་ནེའུ་
གསིང་གི་འགྲམ་དུ་སྐྱེད་ཤིང་རྩེ་བར་མཆིས་པ་ལས། ཁྱེའུ་ཆུང་མགྲོན་ཐོད་ཅན་ཞིག་
དང་མཇལ་བས། ཁྱེའུ་ཆུང་ཅི་བྱེད་བགྱིས་པས། ཁྱེའུ་ཆུང་གི་ཞལ་ནས། འབངས་མི་
རྒོད་ཐང་པོ་ཚུར་ཉོན་ཅིག །ང་ཀླུ་ཞེས་བྱ་བ་ཡིན་ནོ། །སེམས་ཅན་ཐམས་ཅད་སྐྱེད་
པར་བྱེད་པ་ཡང་ང་ཡིན། འདབ་ཆགས་སུ་སྐྱེད་པར་བྱེད་པ་ཡང་ང་ཡིན། རི་དྭགས་
དང་གཅན་གཟན་དུ་སྐྱེད་པར་བྱེད་པ་ཡང་ང་ཡིན། སེམས་ཅན་མི་སྐྱེད་པ་ཡང་ང་
ཡིན། སླར་མཆིས་པར་བྱེད་པ་ཡང་ང་ཡིན། ལྷ་སྲིན་སྡེ་བརྒྱད་དུ་གནོད་པར་འཇུག་
པ་ཡང་ང་ཡིན། ནམ་ཟླར་དྲོད་འདེབས་པ་ཡང་ང་ཡིན། ནམ་ཟླ་དང་ཉིན་དང་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཚན་དུ་བྱེད་པ་ཡང་ང་ཡིན། ནམ་ཟླ་དུས་བཞི་ལ་ཆར་འབེབས་པ་ཡང་ང་ཡིན།
མཐུ་ཆེ་བར་བྱེད་པ་ཡང་ང་ཡིན། ཡོན་ཏན་མཐུ་བཅད་དུ་འཇུག་པ་ཡང་ང་ཡིན།
འཕེལ་བར་བྱེད་པ་ཡང་ང་ཡིན། མེད་ཅིང་བརླག་པར་བྱེད་པ་ཡང་ང་ཡིན། སྲིད་པ་
མེད་པར་བྱེད་པ་ཡང་ང་ཡིན། སྲིད་པ་ཡོད་པར་བྱེད་པ་ཡང་ང་ཡིན། རྩི་ཐོག་རྒྱས་
པར་བྱེད་པ་ཡང་ང་ཡིན། མེ་ཏོག་ཐམས་ཅད་རྒྱས་པར་བྱེད་པ་ཡང་ང་ཡིན། བཞིན་
ལེགས་སྡུག་པར་བྱེད་པ་ཡང་ང་ཡིན། བཞིན་མི་སྡུག་པར་བྱེད་པ་ཡང་ང་ཡིན། ནད་
བརྒྱ་རྩ་བརྒྱད་གཏོང་བ་ཡང་ང་ཡིན། རྒྱལ་པོ་འཁོར་ལོ་དྲུག་པ་གཏོང་བ་ཡང་ང་
ཡིན། 
དེ་ནས་ནེའུ་གསིང་བསྐྱེད་པར་བྱེད་པ་ཡང་ང་ཡིན། སྐྱེད་ཤིང་སྐྱེད་པར་བྱེད་
པ་ཡང་ང་ཡིན་ནོ་ཞེས་ཟེར་ལགས་སོ། །
རྒྱལ་པོ་འཁོར་ལོ་དྲུག་པ་ལ་དེ་སྐད་ཅེས་ཞུས་པ་ལས། རྒྱལ་པོ་འཁོར་ལོ་དྲུག་པའི་
ཞལ་ནས། འབངས་མི་རྒོད་ཐང་པོ་ཁྱོད་དེ་སྐད་ཟེར་བའི་ཁྱེའུ་འདི། དུས་དེང་སང་
ན་ང་ལས་དབང་ཆེ་བ་མེད་པ་རུ། དེ་སྐད་ཟེར་བ་འདི་ང་ལ་དོ་བསྡོ་བ་འདྲ། རྒྱལ་
པོ་འཁོར་ལོ་དྲུག་པ་ཐུགས་བསྐྱུངས་ནས། ཤིང་གི་གམ་དུ་བཞུད་པ་ལས། གཡུང་
དྲུང་གི་ནེའུ་གསེང་གི་འགྲམ་དུ་ཡང་བྱོན་ནས་བལྟས་པ་ལས། སྐྱེད་ཤིང་གི་འགྲམ་དུ་
དུང་གི་ཁྱི་མོ་དཀར་མོ་འོད་ཆགས་པ་ཞིག་གདའ་ནས། དེ་ལ་རྒྱལ་པོ་འཁོར་ལོ་དྲུག་
པས་ཕྱག་གིས་གོར་མ་ཞིག་འཕངས་ནས། དུང་གི་ཁྱི་མོ་དཀར་མོ་དེ་འབྲོས་སུ་མི་
འདོད་ཀྱིས་མཆེ་བ་གཙིགས་ཏེ། དྲང་ནས་ཉེར་ཉེར། རྒྱལ་པོས་གསེར་གྱི་གྲི་ཕྱུངས་ཏེ་
འཕངས་པས་དུང་གི་ཁྱི་མོ་དཀར་མོ་ཉག་ཀྱིས་བྲོས་སོ། །དེ་ནས་རྒྱལ་པོས་ཀྱང་དུང་
གི་ཁྱི་མོ་དེ་འོང་དུ་རེ་ནས། དགུང་གཅིག་ཏུ་གཟིམས་པས་ཀྱང་མི་གདའ། དུང་གི་
ཁྱི་མོ་མི་གདའ་བར་གསེར་གྱི་སྦལ་པ་གཡག་དྲུས་ཙམ་ཞིག་གདའ་ནས། དེ་བསད་
དགོངས་པ་ལས་སྐྱེད་ཤིང་ཅིག་རྦད་ཀྱིས་བཅད་པས། ཤིང་དེ་བཅད་པའི་འཕྲོ་ནས་
48

འབུམ་སྡེ། ཀླུ་འབུམ། ༼བར༽
ཁྲག་ཐིགས་པ་བདུན་ཕྱུང་ངོ༌། །རྒྱལ་པོས་ཁྲག་གནམ་དུ་གཏོར་ནས། སྐྱེད་ཤིང་ལ་
ཁྲག་འོང་བའི་ལུགས་མེད་པར་འདི་ཅིའི་ཆོ་ཅིའི་འབྲང་ཅིའི་འཕྲུལ་ཞེས་གསུངས་སོ། །
སྐྱེད་ཤིང་དེ་ཡང་རྩ་བ་ནས་དེར་བསྐམས་སོ། །གཡུང་དྲུང་གི་ནེའུ་གསིང་དེ་ཡང་
རབ་ཏུ་བསྐམས་སོ། །མི་ནད་དང་ཕྱུགས་ནད་ཀྱང་བསམ་གྱིས་མི་ཁྱབ། མཛེ་དང་
ཤུ་བ་དང་ལྷོག་པ་དང་། འབྲས་དང་ཕོལ་མིག་དང་མི་བདེ་བ་བསམ་གྱིས་མི་ཁྱབ་
བོ། །དབྱར་ཆར་པ་མེད་རླུང་འཚུབ་བོ། །སྟོན་སད་དང་སེར་བ་འོང་ངོ༌། །དགུན་
ཁུ་འཕང་དང་ཁ་བ་འོང་ངོ༌། །དེ་ནས་ནད་བསམ་གྱིས་མི་ཁྱབ་པ་འོང་ངོ༌། །ནད་
སྣ་ཚང་བ་རླུང་བཞིན་དུ་འཚུབ་བོ། །དེ་ནས་སེམས་ཅན་ཐམས་ཅད་ཀྱི་བུ་ཚ་ཡོངས་
ཀྱང་ཆད་དོ། །ཕྱུགས་ནད་སྣ་ཚང་བ་བྱུང་ངོ༌། །དེར་རླུང་དམར་ནི་དབྱར་འོང་ངོ༌། །
འབྲུག་དང་གློག་ནི་དགུན་འོང་ངོ༌། །སྐར་མ་ནི་ཉིན་མོ་འཆར་རོ། །དེ་ནས་ཐམས་
ཅད་ལོག་པར་སོང་ནས། རྒྱལ་པོ་འཁོར་ལོ་དྲུག་པ་དེ་རབ་ཏུ་བསམ་པ་སྐྱེས་སོ། །དེ་
ནས་རྒྱལ་པོ་དེ་ལོ་གཅིག་ལོན་ནས་མདོག་འགྱུར་ནས། ལོ་གཉིས་ནས་མགུལ་འཛེར་
ཏེ་འདུག ། ལོ་གསུམ་ནས་དྲི་མ་ལོག་ནས་གདའ་བ་ལས། ཡུམ་དང་སྲས་དེར་འཁོར་
ནས། ཡབ་རྒྱལ་པོ་འཁོར་ལོ་དྲུག་པ་ལགས། འདི་ལྟ་བུའི་བསྙུངས་འོང་བ་ཅི་སྟེ་
ལགས་བགྱིས་པས། རྒྱལ་པོ་འཁོར་ལོ་དྲུག་པའི་ཞལ་ནས། ང་དང་པོ་ལས་ཀྱི་སྙིགས་
བྱུང་བ་ཡིན། རྒྱལ་པོ་འཁོར་ལོ་དྲུག་པས་གཏོ་དང་དཔྱད་པ་གཉེར་ནས། དཔྱད་པའི་
ཞལ་ནས། རྒྱལ་པོ་འཁོར་ལོ་དྲུག་པ་ལ། ཀླུ་རབ་དགའ་ཀུན་དུ་སླེབ་ཅེས་བྱ་བ་འདི།
ཤིང་སྐྱེད་ཤིང་ལ་རྟེན་བཅས་ཏེ། ཤིང་སྐྱེད་པ་ཡང་ཀླུ་དེ་ཡིན་གཡུང་དྲུང་གི་ནེའུ་
གསེང་སྐྱེད་པ་ཡང་ཀླུ་དེ་ཡིན། དེ་ནས་ད་ལྟ་སྐྱེད་ཤིང་བཅད་པ་དེས་ནོངས་སོ། །རྒྱལ་
བུ་ཀུན་ཏུ་སླེབ་པའི་ཞལ་ནས། རྒྱལ་པོ་འཁོར་ལོ་དྲུག་པ་ལགས། ད་ཅི་ལྟར་བགྱིས་
ཞེས་གསུངས་སོ། །རྒྱལ་པོ་འཁོར་ལོ་དྲུག་པའི་ཞལ་ནས། ཁྱོད་ཀྱིས་དུས་ད་ལྟ་རྟག་
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པར་ཀླུ་རབ་དགའ་ཀུན་ཏུ་སླེབ་པ་དེ་མཆོད་ན་རུང་ངོ་ཞེས་གསུངས་སོ། །
རྒྱལ་བུའི་ཞལ་ནས་ཡབ་གཅིག་ལགས། དེ་མཉེས་པར་བྱས་ཤིང་མཆོད་པ་ན། ཅི་
བགྱིས་པ་རུང་དུ་མཆིས་ལགས་སམ། ཡབ་རྒྱལ་པོའི་ཞལ་ནས་ད་ང་ཅི་ཡང་མེད་པས།
སྟོན་པ་གཤེན་རབ་མི་བོ་དང༌། གཡུང་དྲུང་སེམས་དཔའ་སེམས་དཔའ་ཆེན་པོ་ལ་
ཞུས་དང་གསུངས་པས། རྒྱལ་བུ་ཀུན་ཏུ་སླེབ་ཀྱིས་འབངས་མི་རྒོད་ཐང་པོ་བརྫངས་
པས། སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་
སྤྱན་སྔར་ཞུས་ནས་ཀྱང༌། རྒྱལ་བུ་ཀུན་ཏུ་ཁྱབ་བྱ་བ་དེ། ནད་ཙི་ཙི་ཛྭ་ལས་ཟིན་
པས། སྟོན་པ་གཤེན་རབ་གཤེགས་འཚལ་ལོ་ཞེས་ཞུས་པས། སྟོན་པ་དང་གཡུང་དྲུང་
སེམས་དཔའ་སེམས་དཔའ་ཆེན་པོའི་ཞལ་ནས། སྔོན་རྒྱལ་པོ་འཁོར་ལོ་དྲུག་པ་དེ་
ཡང་སྐྱེད་ཤིང་བཅད་པས་ནད་ཙི་ཙི་ཛཱ་ལ་བྱུང་བ་ཡིན། དེ་ནས་ཀླུ་རབ་དགའ་ཀུན་
ཏུ་སླེབ་ཅེས་བྱ་བ་དེ་རབ་ཏུ་ཁྲོས་ནས། དེ་ལ་ཀླུ་འབུམ་བཀླག་པ་དང་། མཆོད་པ་
བྱ་བ་དང་། རྒྱུན་བཞིན་དུ་མ་བྱས་པ་ཡིན་པས། ཡེ་གཤེན་འཕྲུལ་བུ་ཐུང་གཉེར་ལ་
སྤྱན་དྲངས་ལ་ཀླུ་འབུམ་རྒྱུན་ཏུ་ཀློག་ཅིག །གསུང་རབ་ཚར་རེ་ཐོན་པ་དང་། མཆོད་
པ་རེ་རེ་ཕུལ་ཅིག་གསུངས་ཏེ། འབངས་མི་རྒོད་ཐང་པོ་དེ་རྒྱལ་བུ་ཀུན་ཏུ་ཁྱབ་ཀྱིས་
སྤྱན་སྔར་མཆིས་ནས། རྒྱལ་བུས་སྟོན་པ་གཤེན་རབ་དང་། གཡུང་དྲུང་སེམས་དཔའ་
སེམས་དཔའ་ཆེན་པོ་ལ་ཞུས་པ། སྟོན་པ་རྣམས་ཀྱི་ཞལ་ནས། སྔོན་རྒྱལ་པོ་འཁོར་
ལོ་དྲུག་པས་སྐྱེད་ཤིང་བཀུམ་པས། ཀླུ་རབ་དགའ་ཀུན་ཏུ་སླེབ་ཁྲོས་ནས། རྒྱལ་པོ་
འཁོར་ལོ་དྲུག་པ་ཡང་བསྙུང་གིས་ཟིན་པ་དེ་བཅོས་ནས་མཉེས་པར་བྱས་ན་རྒྱལ་པོ་
ཡང་བསྙུང་དྭངས་པས། དེའི་དུས་སུ་གསུང་རབ་མ་བཏོན། མཆོད་པ་དུས་སུ་མ་
ཕུལ་བས་རྒྱལ་བུ་ནད་ཀྱིས་ཟིན་པ་ཡིན་པས། ཡེ་གཤེན་འཕྲུལ་བུ་ཐུང་སྤྱན་དྲངས་ལ་
ཀླུ་འབུམ་རྒྱུན་དུ་ཀློག །མཆོད་པ་རྒྱུན་དུ་ཕུལ་ཞེས་གསུངས། འབངས་མི་རྒོད་ཐང་
50

འབུམ་སྡེ། ཀླུ་འབུམ། ༼བར༽
པོས་ཡེ་གཤེན་འཕྲུལ་བུ་ཐུང་སྤྱན་དྲངས། ཀླུའི་གསུང་རབ་རྒྱུན་དུ་བཏོན། མཆོད་པ་
རྒྱུན་དུ་ཕུལ་བས་རྒྱལ་བུ་བསྙུང་བའི་ནད་ཐུབ་པར་ཡང་མི་གདའ། རུང་བར་ཡང་མི་
གདའོ། །
དེ་ནས་རྒྱལ་བུའི་སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་སྤྱན་དྲངས་ནས། སྟོན་པ་རྣམས་ཀྱིས་སྙིང་པོ་འདི་བཟླས་སོ། །ཀ་རུ་
ཤིག་ཀ་རུ་ཤིག་ཀ་རུ་ཤིག །ཐད་པ་སང་འདུ། ཐད་པ་སང་འདུ། ཐད་པ་སང་འདུ།
ཐད་པ་སང་འདུ། ཐད་པ་སང་འདུ། ཐད་པ་སང་འདུ། ཐད་པ་སང་འདུ། ཀ་ཏ་པེ་
རེ། ཀ་ཏ་པེ་རེ། ཀ་ཏ་པེ་རེ། བཛྲ་བཛྲ་བཛྲ་བཛྲ་ལ། ཨཱ་པ་དུ་ནེ་ཤག །ཨཱ་པ་དུ་ནེ་
ཤག །ཨཱ་པ་དུ་ནེ་ཤག །པ་ཏི་པ་ཏི་པ་ཏི། མ་ཧ་མ་ཧ་མ་ཧ། ཞེས་བརྗོད་པས་རྒྱལ་
བུ་ཀུན་དུ་ཁྱབ་དེ་བསྙུང་པ་དྭངས་སོ། །དེ་ནས་སྟོན་པ་གཤེན་རབ་དང་། གཡུང་
དྲུང་སེམས་དཔའ་སེམས་དཔའ་ཆེན་པོ་དེས་སྐྱེད་ཤིང་གི་འགྲམ་དུ་སྐྱེད་ཤིང་བཙུགས།
ཀླུ་ཡི་ར་བ་བསྐྱིལ་ནས་ཀླུའི་གནས་བཅས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་སྲིད་པའི་ལྷ་རྣམས་ལ་སྤྱན་མི་འདྲེན་ནོ་ཞེས་
མཁྱེན་པ་གསོལ་ལོ། །སྲིད་པའི་ལྷ་མ་སྲིན་སྡེ་བརྒྱད་ལ་ཀླུའི་ཕྱག་བརྙན་མ་མཛད་
པར་མཁྱེན་པ་གསོལ་ལོ། ། །
དེ་ནས་ས་བསླང་། དེ་ནས་ས་བྱིན་གྱིས་བརླབ་བོ། །དེ་ནས་སའི་ཆོ་ག་བྱ། དེ་ནས་
ས་བཅད། དེ་ནས་དཀྱིལ་འཁོར་ཆག་གང་ལས་མཐོར་མི་བརྩིགས་སོ། །མདའ་རུ་
ཡང་མ་བརྩིགས། དེ་ནས་མངར་སྣ་ཚོགས་ཀྱིས་ཆག་ཆག་གདབ་བོ། །དེ་ནས་འོ་མས་
བྲན། དེ་ནས་སྤོས་ཆུ་དང་སྦྱར་ལ་ཚན་གདབ། དེ་ནས་ཐིག་གདབ་བོ། །དེ་ནས་པདྨ་
དགོད། དེ་ནས་ཀླུ་རྣམས་སྤྱན་དྲངས། དེ་ནས་ཀླུ་རྣམས་བཞུགས་སུ་གསོལ། དེ་
ནས་དགྱེས་པ་བསྐྱེད། དེ་ནས་ཀླུའི་སྤང་སྐོང་བཀླགས་སོ། །དེ་ནས་ཀླུ་རྣམས་ལ་ཁྲུས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱ། དེ་ནས་མཆོད་པ་རྣམས་བཤམས་ཏེ། མཆོད་པ་རྣམས་རིམ་གྱིས་ཕུལ་ལོ། །དེ་
ནས་ཀླུ་ལ་སྨོན་ལམ་ཡང་བཏབ་བོ། །དེ་ནས་ཀླུའི་རིགས་རྣམས་དགྱེས་པར་གྱུར་ནས།
རྒྱལ་བུ་ཀུན་དུ་ཁྱབ་དེ་ཞབས་ཀྱི་སོར་མོ་སྔོན་བས་ཀྱང་ལེགས་སོ། །ཞབས་ཀྱི་པུས་
མོ་གཡས་དང་གཡོན་ནི་སྔོན་བས་ཤ་སྣར་ལ་སྡུག་གོ །རྒྱལ་བུ་དེ་ཡང་མངའ་ཐང་
བསམ་གྱིས་མི་ཁྱབ་བོ། །རྒྱལ་བུ་ཀུན་དུ་ཁྱབ་ཀྱིས་སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་རྣམས་ལ་བག་བཞི་བསྐུམ་སྟེ་ཕྱག་བགྱིས་
པས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཀླུ་འབུམ་
འདི་རྒྱུན་དུ་བཏོན་པ་ལ་ཡོན་ཏན་ཇི་ཙམ་མཆིས། ཀླུ་འབུམ་བཞེངས་སུ་གསོལ་ནས་
མཆོད་པ་རྒྱུན་དུ་ཕུལ་ན་དུས་ལན་ཅིག་ཚེ་འཕོས་ནས་དགེ་བའི་རྩ་བ་ཅི་མཆིས་ཞེས་
ཞུས་པས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས།
རྒྱལ་བུ་ཀུན་དུ་ཁྱབ་ཉོན་ཅིག །ཁྱོད་རྒྱལ་བུར་འཁྲུངས་པ་ནི་སྔོན་ཀླུའི་སྤང་སྐོང་
བཀླགས་པ་ཡིན། ད་ལྟ་མངའ་ཐང་ཆེ་བ་ཡིན་ནོ། །ནད་འདི་འོང་བ་ནི་སྤང་སྐོང་
ལ་བླང་དོར་བྱས་པའི་སྒྲིབ་པ་ཡིན་ནོ། །དེ་ཡང་བྱེད་པ་དང་བྱེད་དུ་འཇུག་པ་གཉིས་
ཡོད་དེ། དུས་གང་ནས་བྱེད་དུ་སྩལ་བ་ཞེས་བྱ་བ་ཡིན། ཀླུའི་གསུང་རབ་ཀླུ་འབུམ་
འདི་བཞེངས་སུ་གསོལ་ནས་མཆོད་པ་རྒྱུན་དུ་ཕུལ་བར་གྱུར་ན་དུས་ཕྱི་མ་ལ་འབྲས་
བུ་བསྐྱེད་པའི་དོན་ཡོད་པས་དགྱེས་པར་གསུངས་སོ། །བསད་པ་ཡང་སྔོན་གྱི་ལས་
ཡིན། ད་ལྟ་ནད་འདི་འོང་བ་ཡང་སྔོན་གྱི་ལས་ཡིན། དེ་ནས་སྟོན་པ་གཤེན་རབ་
དང་། གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་པ། སྟོན་པ་གཤེན་
རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། རྒྱལ་པོ་
འཁོར་ལོ་དྲུག་པའི་ཞབས་ཀྱང་བསྙུང་། ཀླུ་རབ་དགའ་ཀུན་དུ་སླེབ་ཅེས་བྱ་བ་དེས་
བཀྱོན་ནས་འདི་ཅི་དགོངས་ཞེས་བྱའོ། །དེ་ནས་སྐྱེད་ཤིང་བཅད་པས་ཀྱང་ནོངས་སོ་
52

འབུམ་སྡེ། ཀླུ་འབུམ། ༼བར༽
ཞེས་ཞུས་པས། དུང་གི་ཕྱི་བ་དཀར་པོ་དེ་དུང་གི་ཁྱི་མོར་དམིགས་ནས་བསད་པར་
བྱས་པས་ཀྱང་ནོངས་སོ། ། དེ་ནས་སྣང་སྲིད་ཉམས་ལ་ལོག་པར་བྱེད་པ་ཡང་། ཀླུ་
རབ་དགའ་ཀུན་དུ་སླེབ་ཅེས་བྱ་བ་དེས་བཀྱོན་པ་ཡིན། དེ་ལ་གསོ་བ་དང་མཉེས་
པར་བྱ། མཆོད་པ་བྱ་དགོས་སོ་གསུངས་ནས། རྒྱལ་པོ་འཁོར་ལོ་དྲུག་པ་དེས་སྟོན་པ་
གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་ཆེན་པོས་ཡང་དག་
པའི་སྙིང་པོ་བཟླས་སོ། །ཐད་ད་ཀུ་ལ་དུ་ཡ་ཕད། ཐད་ད་ཀུ་ལ་དུ་ཡ་ཕད། དུ་ཡ་
ཕད། དེ་ཕང་དེ་ཕང་དེ་ཕང་དེ་ཕང་དེ་ཕང་། ཐ་ཨ་ཧུ་ལུ། བུ་ཏ་བུ་ཏ་བུ་ཏ། བུ་
ཏ་བུ་ཏ་བུ་ཏ། རི་ཕང་རི་ཕང་རི་ཕང་། ཀ་རུ་ཤ་ཀ་རུ་ཤ་ཀ་རུ་ཤ། ཧེ་དེ་ཧེ་དེ་ཧེ་
དེ། ཧུ་ལུ་ཧུ་ལུ་ཧུ་ལུ་ཧུ་ལུ། སར་རེ་སར་རེ་སར་རེ་སར་རེ། ཀྲོ་ཏ་ཀྲོ་ཏ་ཀྲྀ་ཏ། ཀྲོ་ཏྲ་
ཀྲོ་ཏྲ་ཀྲོ་ཏྲ་ཀྲོ་ཏྲ། མི་ལུ། ལི་དུ་ལི་དུ་ལི་དུ་ལི་དུ་ལི་དུ། ཧེ་དེ་ཧེ་དེ། སྨྲ་ར་སྨྲ་ར་སྨྲ་ར།
རྨ་ཏ་རྨ་ཏ་རྨ་ཏ། མ་ཏ་མ་ཏ་མ་ཏ། ཀེ་ཧེ་ཀེ་ཧེ་ཀེ་ཧེ། དུ་བུ་དུ་བུ་དུ་བུ། ཕུ་ཏ་ཕུ་ཏ་
ཕུ་ཏ། ནུ་མ་རི་ནུ་མ་རི་ནུ་མ་རི། ནུ་མ་རི་ནུ་མ་རི། ཀེ་ཕུ་ཀེ་ཕུ་ཀེ་ཕུ་ཀེ་ཕུ། ཧ་ར་ཧ་
ར། ཧ་ཧ་ཧ། པ་ཙ་པ་ཙ་པ་ཙ་པ་ཙ། བཛྲ་བཛྲ་ལ་ཏི་མ། ཧེ་ཏི་རི། ཏི་མ་ཧེ་ཏི་མ་
ཧེ། མ་ཧེ་མ་ཧེ་མ་ཧེ། མ་ཧེ་མ་ཧེ་མ་ཧེ་མ་ཧེ་མ་ཧེ་མ་ཧེ་སྭཱཧཱ། དེ་ནས་སྙིང་པོའི་བྱིན་
རླབས་ཀྱིས། རྒྱལ་པོ་འཁོར་ལོ་དྲུག་པ་བསྙུང་པ་ཡང་དྭངས་སོ། །
སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། རྒྱལ་པོ་འཁོར་ལོ་དྲུག་པ་ཁྱོད་བསྐུངས་པ་དྭངས་སོ། ། མ་དགོངས་ཤིག་བྱ་སྙམ་
སྟེ། ཀླུ་རབ་དགའ་ཀུན་ཏུ་སླེབ་ཅེས་བྱ་བ་འདི་བཅོས་འཚལ་ལོ་ཞེས་བྱས་ཏེ། དེ་ནས་
སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོས་སྣ་ལ་
གཙང་མ་རིས་ཀྱི་དཀྱིལ་འཁོར་བཞེངས་སུ་གསོལ་ལོ། །དེ་ནས་བདུད་རྩི་དང་སྨན་
འོ་མ་དང་། མངར་གྱིས་ཆག་ཆག་བཏབ་བོ། །དེ་ནས་ཐིག་གདབ་བོ། །དེ་ནས་ཀླུ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྣམས་སྤྱན་དྲངས་བཞུགས་སུ་གསོལ། དགྱེས་པ་བསྐྱེད་དོ། །དེ་ནས་ཀླུའི་སྤང་སྐོང་
བཀླགས་སོ། །དེ་ནས་ཁྲུས་བྱས་སོ། །དེ་ནས་མཆོད་པ་བཤམ་མོ། །གཏོར་མ་དྲུག་ཅུ་
ཐམ་པ་བཤམ་མོ། །དེ་ནས་ཀླུ་ལ་སྨོན་ལམ་བཏབ་བོ། །དེ་ནས་ཀླུ་བྲོ་བརྡུངས་སོ། །
དེ་ནས་ཀླུ་ལ་འདོང་འདོང་ཡང་བྱས་སོ། །དེ་ནས་ཀླུ་ཐམས་ཅད་དགྱེས་ནས། རྒྱལ་
པོ་འཁོར་ལོ་དྲུག་པ་བསྙུངས་པ་དྭངས་སོ། །སྔོན་བས་ཀྱང་རྒྱལ་པོ་མདངས་དགའ།
སྔོན་བས་ཀྱང་རྒྱལ་པོ་མངའ་ཐང་ཆེ། སྔོན་བས་ཀྱང་རྒྱལ་པོ་གྲུབ་ཐོབ་ཆེའོ། །སྔོན་
བས་ཀྱང་རྒྱལ་པོ་ཞབས་ཐོག་པ་མང་ངོ༌། །ཉིན་དང་མཚན་ཡང་དུས་སུ་ཕྱེད། ཉིན་
དང་མཚན་ཡང་དུས་སུ་འཆར། ནམ་ཟླ་དུས་བཞི་ཡང་ལུགས་བཞིན་དུ་འགྱུར་
ལགས་སོ། །དེ་ནས་ལྷས་ཀྱང་འཚེ་མ་ནུས། ལྷ་མ་སྲིན་སྡེ་བརྒྱད་ཀྱང་བདེན་པ་རབ་
ཏུ་འདོད་དོ། ། དེ་ནས་རབ་ཏུ་དགའ་བའི་བྱ་རྣམས་ཀྱང་ནམ་མཁའ་ལ་འཕུར་བར་
བྱེད་དོ། །རི་དྭགས་རྣམས་ཀྱང་དེར་ཞོག་གོ །སེམས་ཅན་སྐྱེ་འགུལ་རྣམས་ཀྱང་དེ་
ནས་སྐྱེ་ཞིང་བདེ་སྐྱིད་དང་ལྡན་པར་གྱུར་ཏོ། ། རྩི་ཤིང་ནགས་ཚལ་ཐམས་ཅད་ཀྱང་
དེར་སྐྱེ་བར་གྱུར་ཏོ། །མེ་ཏོག་ཐམས་ཅད་དེར་རྒྱས་པར་གྱུར་ཏོ། །སྡུག་པ་རྣམས་
ཀྱང་སྐྱིད་པར་གྱུར་ཏོ། །མེད་པ་རྣམས་ཀྱང་ཡོད་པར་གྱུར་ཏོ། །རྨོངས་པ་རྣམས་ཀྱང་
འཕེན་པར་གྱུར་ཏོ། །གཡུང་དྲུང་གི་ནེའུ་གསེང་ཡང་སྔོན་པོར་གྱུར་ཏོ། །སྐྱེད་ཤིང་
ཡང་སྔོན་བས་མཐོ་ལ་ལོ་འདབ་རྒྱས་པར་གྱུར་ཏོ། །དེ་ནས་མཐུ་ཆུང་བ་རྣམས་ཀྱང་
ཆེ་བར་གྱུར་ཏོ། །སྲིད་པ་མེད་པ་རྣམས་ཀྱང་ཡོད་པར་གྱུར་ཏོ། །ཡུལ་ཕྱོགས་ཀྱང
བཀྲ་ཤིས་པར་གྱུར་ཏོ། །གསུང་རབ་ཀྱང་རྒྱུན་དུ་བཀླགས་སོ། །དེ་ནས་སྟོན་པས་སྙིང་
པོ་འདི་བརྗོད་དོ། །ནད་ཐམས་ཅད་དང་རིམས་ཐམས་ཅད་ཀྱང་མེད་དོ། །སྙིང་པོ་
ཐཊ་ཡ་ཐ་འགུ། ཐཊ་ཡ་ཐ་འགུ། ཐཊ་ཡ་ཐ་འགུ། ཨོ་རི་དུ་ཕཊ་སྭཱཧཱ། ཨོཾ་རི་དུ་ཕཊ་
སཱཧཱ། ཀུ་ཏུ་ཀུ་ཏུ་ཀུ་ཏུ་སཱཧཱ། སད་སཱཧཱ། སད་སཱཧཱ། སད་སཱཧཱ། སད་སཱཧཱ། སད་
54

༼བར༽
འབུམ་སྡེ། ཀླུ་འབུམ།
སཱཧཱ། སད་སཱཧཱ། དེ་ནས་རྒྱལ་པོ་ཆེན་པོ་ཡང་དེར་བསྙུངས་པ་དྭངས་སོ། །རྒྱལ་
། རྒྱལ་པོའི་སྲས་དེའི་མིང་
པོ་འཁོར་ལོ་དྲུག་པ་ཡང་དེར་བསྙུངས་པ་དྭངས་པ་ལས
ནི། ཞང་ཞུང་སྐད་དུ། ཀུན་འདུས་དབང་བྱེད་ཧེ་ཞེས་བྱའོ། །སུམ་པའི་སྐད་དུ། རི་
དུ་སང་ཐུབ་ཅེས་བྱའོ། །བོད་སྐད་དུ། རྒྱལ་བུ་ཀུན་ཏུ་ཁྱབ་ཅེས་བྱའོ། །དེའི་ཐུགས་
ཀྱིས་མ་ཁྱབ་པ་མེད་དོ། །ཀུན་ཏུ་ཐུགས་ཀྱིས་ཁྱབ་པ་དེའི་རབ་ཏུ་ཐུགས་ཡེངས་ནས།
གསུང་རབ་ཀླུ་འབུམ་ཀློག་པ་ཡང་མ་སྤྱོད་དོ། །མཆོད་པ་ཕུལ་བ་ཡང་མ་སྤྱོད་དོ། །
། །རྒྱལ་
རྒྱལ་པོ་འཁོར་ལོ་དྲུག་པ་ཡང་དེའི་མཆོད་པ་དམ་དུ་བཅས་པ་ཡང་བསྙེལ་ཏོ
བུ་ཀུན་དུ་ཁྱབ་དེའི་ཞབས་གྲུམ་གྲུམ་པར་གྱུར་ཏོ། །ཞབས་གཡས་པའི་སོར་མོ་ཀུན་
ཀྱང་ཆད་དོ། །རྒྱལ་བུའི་པུས་མོ་གཡས་དང་གཡོན་དུ་ཤུ་བ་ཡང་བྱུང་ངོ༌། །ནད་ཙི་
ཙི་ཛྭ་ལས་ཟིན་ནས། རྒྱལ་བུ་ཀུན་དུ་ཁྱབ་པ་རབ་ཏུ་རྟོག་པ་སྐྱེས་ནས། ཡབ་རྒྱལ་
པོ་འཁོར་ལོ་དྲུག་པའི་ཞལ་ནས། རྒྱལ་བུ་ཀུན་དུ་ཁྱབ་པ་ཁྱོད་ཀྱིས་དམ་དུ་མ་བཅས་
ཀླུ་རབ་དགའ་ཀུན་དུ་སླེབ་ཅེས་བྱ་བ་དེ་ལ་ཁྱོད་ཀྱིས་མ་བཅོས་པས་ནོངས་
པ་དང་། 
ཀླུ་རབ་དགའ་ཀུན་དུ་སླེབ་ཅེས་བྱ་བ་དེ་རབ་ཏུ་བཅོས་དགོས་སོ་ཞེས་གསུངས་
ནས། 
དེ་ནས་རྒྱལ་བུ་ཀུན་དུ་ཁྱབ་པ་དེས་སྟོན་པ་གཤེན་རབ་དང་གཡུང་དྲུང་སེམས་
དཔའ་སྤྱན་དྲངས་ནས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་
པོའི་ཞལ་ནས། རྒྱལ་བུ་ཀུན་དུ་ཁྱབ་པ་ཁྱོད་སྔོན་གྱི་ལས་ཀྱི་སྒྲིབ་པ་ཡིན་པས། འདི་
བགྱིས་པ་དང་བགྱིད་དུ་སྩལ་བ་ཡིན་ཏེ། སྔོན་གྱི་ལས་ཀྱི་སྙིགས་ཡིན་པས། ད་ཡང་
རབ་ཏུ་དགའ་བར་འགྱུར་རོ། །ནད་འདི་ནི་དམྱལ་བ་ཐོན་ཁ་དང་། དམྱལ་བ་
འཇུག་ཁ་གཉིས་ཡོད་པས་འདི་དམྱལ་བ་འཇུག་ཁ་མ་ཡིན་རབ་ཏུ་དགའ་བར་འགྱུར་
ཏེ། དགེ་བའི་རྩ་བ་མང་དུ་བྱ་དགོས་སོ། །དམྱལ་བ་ཐོན་ཁ་ཡིན་ན་སླ་བར་འགྱུར་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རོ། །སྟོན་པའི་ཞལ་ནས་དེ་ལྟར་ཡིན་ནམ་མིན་པ་དེ་ཆུ་གཏོར་བརྒྱ་རྩ་བརྒྱད་བཏང་
བས་ཆ་ཕྱེད། དམྱལ་བ་འཇུག་ཀ་ཡིན་ན་སོས་མི་ཆེ། དམྱལ་བ་ཐོན་ཀ་ཡིན་ན་སོས་
ཆེ། རྒྱལ་བུ་ཀུན་དུ་ཁྱབ་ཀྱིས་ཡེ་གཤེན་སྤྱན་དྲངས་ནས་ཆུ་གཏོར་བརྒྱ་རྩ་བརྒྱད་
བཏང་པས། ཤུ་བ་དེ་ཡང་སངས་པ་ལས། ཡེ་གཤེན་གྱིས་སྟོན་པ་ལ་ཞུས་པ། ཀྱེ་སྟོན་
པ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། རྒྱལ་པོ་འཁོར་ལོ་
དྲུག་པ་འདིས་སྔ་མ་ལས་ཅི་མཛད། རྒྱལ་པོ་འཁོར་ལོ་དྲུག་པར་འཁྲུངས་པ་ཅི་ལགས།
རྒྱལ་བུ་ཀུན་དུ་ཁྱབ་ཀྱིས་དུས་སྔ་མ་ལ་ཅི་ལྟ་བུ། ད་ལྟ་རྒྱལ་བུར་འཁྲུངས་པ་ཅི་ལྟ་བུ།
ཕྱི་མ་ལ་ཡབ་སྲས་ཅི་ལྟར་འགྱུར་ཞེས་ཞུས་པས། རྒྱལ་པོ་འཁོར་ལོ་དྲུག་པ་འདི་དུས་
སྔ་ཕྱི་གསུམ་ཡབ་སྲས་ལ་ཡོད་པ་ཇི་ལྟར་ལགས་ཞེས་ཞུས་པས། སྟོན་པ་དང་གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། རྒྱལ་པོ་འཁོར་ལོ་དྲུག་པ་འདི་
ཡང་དུས་སྔ་མ་ལ་གཡུང་དྲུང་གི་བོན་ལ་སྤྱད་པས། དེ་སེམས་ཅན་བསམ་གྱིས་མི་
ཁྱབ་པ་དེ་གནས་པ་མ་སྦྱང་བའི་སྐྱོན་གྱིས་དེ་ལྟར་འཁོར་བ་ཡིན། སྔགས་དང་ཏིང་
ངེ་འཛིན་མ་གཡེལ་བས། རྒྱལ་པོར་སྐུ་འཁྲུངས་པ་ཡིན། སྐྱེད་ཤིང་གམ་དུ་ཞབས་
འཆགས་པ་དེ། སྔོན་མདའ་འཕངས་པ་གནས་སུ་མ་ཕྱིན་པ་ཡིན་ནོ། །ནེའུ་གསིང་གི་
འགྲམ་དུ་འགྲོ་བ་དེ་ཡང་བསམ་པ་གནས་སུ་མ་དག་པ་ཡིན། དུང་གི་ཕྱི་བ་དཀར་
མོར་བརྫུས་པ་དེ་ཡང་། གཡུང་དྲུང་གི་བོན་ལྟ་ལོག་ནོར་བ་ཡིན། ནད་ཙི་ཙི་ཛྭ་ལ་
འོང་བ་ཡང་སྲོག་མང་པོ་བཅད་པའི་ལན་ཆགས་ཡིན། དུས་སྔ་མ་ལ་གཤེན་རབ་ཀྱི་
ཞབས་ནས་བཏེགས་པས། ད་ལྟ་སྟོན་པ་དང་གཡུང་དྲུང་སེམས་དཔའ་སེམས་དཔའ་
ཆེན་པོ་དང་ཕྲད་པ་ཡིན། ཡེ་གཤེན་གྱི་ལྷ་རྣམས་མ་བརྗེད་པར་ཕྲད་པ་ཡིན། དུས་
ཕྱི་མ་ལ་གཡུང་དྲུང་གི་བོན་འདི་གཟིགས་མི་འཚལ་བར་རང་བཞིན་དུ་སྒྲོགས་པ་དང
ལྡན་པས་སྐུ་འཁྲུངས། རྒྱལ་བུ་ཀུན་དུ་ཁྱབ་ཅེས་བྱ་བ་དེ་ནི། དུས་སྔ་མ་ལ་རིག་པ་
56

འབུམ་སྡེ། ཀླུ་འབུམ། ༼བར༽
དང་ལྡན་པས་གསུང་རབ་གྲངས་སུ་བཏོན་ནས་དེ་ལ་ཀློག་འདོན་གྲངས་མེད་པར་
བྱས་པས་རྒྱལ་པོར་སྐུ་འཁྲུངས། དུས་སྔ་མ་ལ་སྤྱན་གྱིས་མ་གཟིགས་པ་གཟིགས་པ་
ལྟར་བགྱིས་ནས་གསུངས་པས་དེའི་སྒྲིབ་པ་དང་། ཀློག་འདོན་མ་བྱས་པའི་སྒྲིབ་པས་
ད་ལྟ་ནད་འདི་བྱུང་བ་ཡིན། དུས་སྔ་མའི་སྒྲིབ་པ་ཡིན། དུས་ཕྱི་མ་ལ་མཁྱེན་པ་ཀུན་
གསལ་བའི་བོན་པོ་ཞིག་ཏུ་སྐུ་འཁྲུངས།
དེ་ནས་རྒྱལ་པོ་ཀུན་དུ་ཁྱབ་ཀྱིས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་སྤྱན་དྲངས་ནས། སྟོན་པ་རྣམ་གཉིས་ཀྱིས་ཀླུ་འབུམ་
སྟོང་རྩ་བརྒྱད་བཏོན། དེ་ནས་དཀྱིལ་འཁོར་བཞེངས་སུ་གསོལ། དེ་ནས་མཆོད་པ་
ལུགས་བཞིན་དུ་བཤམས། དེ་ནས་རྒྱལ་བུ་ཀུན་དུ་ཁྱབ་དེ་ཁྲུས་བགྱིས། ཀླུ་ལ་སྨོན་
ལམ་བཏབ། དེ་ནས་སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
སྙིང་པོ་འདི་བརྗོད་དོ། །ཐ་ཏ་ག་ཏ་ས་མ། དུ་བ་སད། དུ་བ་སད། དུ་བ་སད། དུ་བ་
སད། རི་དུ་སང༌། རི་དུ་སང་། རི་དུ་སང་། པ་ཏ་ཀྲོ་པ་ཏ་ཀྲོ་པ་ཏ་ཀྲོ། ན་མ་ས་མ་
ཡ། ན་མ་ས་མ་ཡ། ན་མ་ས་མ་ཡ། ཀྲོ་ཏ་ཤི་རི། ཀྲོ་ཏ་ཤི་རི། ཀྲོ་ཏ་ཤི་རི། ཨཱ་པ་ལོ་
ཀ། ཨཱ་པ་ལོ་ཀ། ཨཱ་པ་ལོ་ཀ། ཨ་པ་དེ། ཨ་པ་དེ། ཨ་པ་དེ། མ་ཧ་སུ་རི། མ་ཧ་སུ་རི།
མ་ཧ་སུ་རི། ཀྲོ་ཤུ་ཀྲོ་ཤུ་ཀྲོ་ཤུ། ཡང་དག་པའི་སྔགས་འདི་བརྗོད་པས་རྒྱལ་བུ་ཀུན་དུ་
ཁྱབ་དེ་ཞག་གསུམ་ནས། སྒོག་པ་བཤུས་པ་བཞིན་དུ་སངས་ཀྱིས་སོང་ངོ༌། །དེ་ནས་
རྒྱལ་བུ་ཀུན་དུ་ཁྱབ་དེས། གསུང་རབ་ཀླུ་འབུམ་དེ་ཡང་རྒྱུན་དུ་མ་ཆད་པར་བཏོན་
པས། དགེ་བའི་རྩ་བ་འཕེལ་བ་ཞིག་ཏུ་གྱུར་ཏོ། །དེ་རྣམས་ལ་ནམ་ཟླ་དུས་བཞི་ལ་
འགྱུར་བ་མ་མཆིས། སད་དང་སེར་བ་དང་། བཙའ་དང་མུ་གེ་ལ་སོགས་པ་ཐམས་
ཅད་མེད་པར་འགྱུར་རོ། །ཕྱུགས་དང་ནོར་ལ་སོགས་པ་ཐམས་ཅད་ཀྱང་འཕེལ་བར་
འགྱུར་རོ། །ཡུལ་ཕྱོགས་སུ་ཡང་དགེ་བའི་རྩ་བ་བསམ་གྱིས་མི་ཁྱབ་པ་འཕེལ་བར་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འགྱུར་རོ། །ཆར་ཆུ་ཡང་དུས་སུ་འབེབས་སོ། །འབྲས་བུ་ཐམས་ཅད་ཀྱང་དུས་བཞིན་
དུ་རྒྱས་པར་འགྱུར་རོ། ། ལོ་ཕྱུགས་ཀྱང་རྟག་ཏུ་ལེགས་པར་འགྱུར་རོ། །དགེ་བའི་རྩ་
བ་ཅི་བྱས་པ་ཡང་འགྲུབ་པར་འགྱུར་རོ། །རྒྱལ་བུ་ཀུན་དུ་ཁྱབ་ཀྱིས་སྟོན་པ་གཤེན་
རབ་ལ་ཞུས་པ། ཀླུ་རབ་དགའ་ཀུན་དུ་སླེབ་ཀྱི་ལེའུ་སྟེ་བཅུ་དྲུག་པའོ།། །། །
༧ ཞང་ཞུང་སྐད་དུ། ན་གེ་སེ་མ་དུ་ཧེ་ཧེ། བོད་སྐད་དུ། ས་ར་ཧ་ཞེས་བྱ་བ།
གཡུང་དྲུང་ཐེག་པ་ཆེན་པོའི་མདོ། དེ་ནས་རང་གི་རང་བཞིན་ལ་འོད་དཀར་པོ་
ཞིག་བྱུང་ངོ༌། །འོད་དེའི་བཅུད་ལས་ཀྱང་ཡང་དག་པའི་སྒོ་ང་ཞིག་བྱུང་ངོ༌། ། སྒོ་
ང་དེ་ཕྱི་བལྟས་པས་ནང་གསལ་ནང་བལྟས་པས་ཕྱི་གསལ། ཅི་བལྟས་ཅིར་ལེགས་
པ་ཞིག་གདའ་བ་ལས། སྒོ་ང་དེའི་ཕྱི་མ་མཐིལ་དང་། ལོགས་དང་འོག་དང་ཞབས་
མེད་པ་ཞིག་གདའ་བ་ལས། སྒོ་ང་དེ་རྐང་ལག་མེད་པར་འགྲོ་བར་ལྡོག །གཤོག་པ་
མེད་པར་འཕུར་བར་ལྡོག ། ཁ་མིག་ཡན་ལག་མགོ་ལུས་མེད་པར་སྒོ་ངའི་ནང་ནས་
སྨྲ། འདི་ཡང་སྤྲུལ་པའི་སྒོ་ང་ཞིག་གདའ་བ་ལས། སྒོ་ང་དེ་རང་ཟླ་བ་ལྔ་ལོན་ནས་
བརྡོལ་ནས་གདའ་བ་ལས། སྒོ་ང་དེའི་ནང་ནས་སྐུ་ཞིག་བྱུང་། སྤྲུལ་པའི་སྒོ་ངའི་
ནང་ནས་སྤྲུལ་པའི་མི་ཞིག་བྱུང་། དེ་ལ་མིང་འདོགས་པ་མ་བྱུང་བས། རང་མིང་
རང་གིས་འདོགས་པ། སྤྲུལ་པའི་མིག་ཅན་ཞེས་བྱའོ། །ཞང་ཞུང་སྐད་དུ། སྤྲུལ་པའི་
བུ་ཚ་རྫུ་འཕྲུལ་ཅན་ཞེས་བྱའོ། །སུམ་པའི་སྐད་དུ། བསྐོས་མཁན་ཞེས་བྱའོ། །བོད་
སྐད་དུ། སྲིད་པ་མཁྱེན་པ་ཞེས་བྱའོ། །བོན་གྱི་སྐད་དུ། ཀླུ་ཞེས་བྱའོ། །དེ་བཞུགས་
པ་ནི། བག་ཆགས་ལ་མི་གནས་པས། རྒྱ་མཚོ་ཆེན་པོའི་གླིང་སྟེང་གི་དབུས་ན་
གསེར་བཙོ་མ་འདྲ་བའི་སྟེང་ན་རིན་པོ་ཆེའི་སྟེགས་ཀྱི་གཅལ་བཀྲམ་ནས་དེའི་སྟེང་
ན་བཞུགས་སོ། །ཀླུ་བྲན་སྟོང་གིས་ནི་ནངས་མཆོད་པ་ཕུལ་ལོ། །ནུབ་ཀྱང་མཆོད་པ་
ཕུལ་བ་ལས། སྤྲུལ་པའི་མིག་ཅན་དེའི་སྲིད་པའི་གསོས་སུ་ཀླུ་བྲན་ཐམས་ཅད་རླན་
58

༼བར༽
འབུམ་སྡེ། ཀླུ་འབུམ།
ཞིང༌། ཆུ་ལ་སོགས་པ་ཐམས་ཅད་དང་། རྩི་ཤིང་དང༌། མེ་ཏོག་དང་། མི་བྱ་བ་
འགའ་ལས་མེད་པར་ཕྲིན་ལས་བསྒོ་བ་བྱས། ཉོན་མོངས་པ་ཐམས་ཅད་ལ་མགོན་
དང་སྐྱབས་བྱེད་པར་བཀའ་སྩལ་ཏོ། །རྒྱལ་པོ་རྣམས་ལ་མངའ་ཆེ་བར་བགྱིས་པ་
བཀའ་སྩལ་ཏོ། །བློན་པོ་རྣམས་ལ་ལུས་བྱད་བཟང་བ་དང༌། བཞིན་ལེགས་སྡུག་
པར་བསྐོས། རྨང་རྣམས་ལ་འཕེན་ཞིང་རགས་པར་བཀའ་སྩལ། བོན་ཐམས་ཅད་
ལ་དུས་འདི་དང་ཕ་རོལ་དུ་མཁྱེན་པར་བཀའ་སྩལ། སྤ་སྤེ་རྣམས་ལ་དུས་འདི་དང་
ཕ་རོལ་གཉིས་ཀ་མཐོང་བར་བཀའ་སྩལ། བཟོ་བོ་རྣམས་ལ་མཁས་པར་བཀའ་
སྩལ། སེམས་ཅན་དུ་གྱུར་པ་རྣམས་ལ་ཕན་འདོགས་པར་བཀའ་སྩལ། ནམ་ཟླ་
དུས་བཞིར་མི་འགྱུར་བར་བཀའ་སྩལ། ཀླུ་དང་ལྷ་ནི་མགོན་དང་སྐྱབས་བྱེད་པར་
བཀའ་སྩལ། འདྲེ་སྲིན་བྱུར་དང་གསུམ་མི་གནས་མི་འགལ་བར་བཀའ་སྩལ། ཉི་
ཟླ་དང་གཟའ་སྐར་ནི་དུས་བཞིན་དུ་འཆར་བར་བཀའ་སྩལ། མི་དགེ་བ་དགེ་བར་
བཀའ་སྩལ། མ་དག་པ་དག་པར་བཀའ་སྩལ། ཆར་ཆུ་ནི་དུས་སུ་འབེབས་པར་
བཀའ་སྩལ། ཀླུ་སྤྲུལ་པ་རྒྱ་མཚོའི་རླངས་པ་གསོལ། ལས་སུ་ཁྲུས་མཛད་ཅིང་ནམ་
ཟླའི་དུས་ནི་དཔྱིད་ཟླ་ར་བའི་ཚེས་བཅོ་ལྔའི་གདུགས་ལ་ཁྲུས་བྱ་བར་བགྱིས་པས
དུས་དེར་རྒྱ་མཚོ་ཐམས་ཅད་ཀྱི་རླངས་པ་བྱུང་བ་ལས། རྒྱ་ཆེན་བཅུ་གསུམ་དང་།
འདྲེན་པ་བཅུའི་རྒྱ་མཚོར་རྒྱ་འགྲེམས་སུ་མཆིས་པ་ལས་རྒྱ་དེ་དང་ཉག་ཐག་ནི་
མཐར་བཏང༌། རྒྱ་དང་བྱེའུ་ནི་རྒྱ་མཚོའི་དབུས་སུ་བཏང་ནས། རྒྱ་ཆེན་དྲངས་པ་
ལས། རྒྱའི་དབུས་སུ་ཀླུ་སྤྲུལ་པའི་མིག་ཅན་དེ། ཀླུ་བྲན་མཆོད་པ་ཕུལ་བ་ཡིན་ནམ་
སྙམ། གཡུའི་ཕྲོག་མ་གསོལ་བས། ཤེལ་གྱི་དུང་སྐད་འབྱིན་པ་ཞིག་རྒྱ་མཚོ་ཆེན་པོའི་
དབུས་སུ་བྱུང༌། ཉ་པ་དེ་གསུམ་གྱིས་ཀྱང་ཉ་ནི་མ་ལགས། ཤེལ་གྱི་དུང་སྐད་ཅན་
འདི་ལ་ཡ་མཚན་ཆེ་སྙམ་ནས། སླར་ལ་རྒྱ་མཚོའི་དབུས་སུ་བསྐྱུར་བཏང་བ་ལས། རྒྱ་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཚོའི་དབུས་སུ་རླངས་པ་དེ་གནམ་དུ་བོས་ཏེ་སོང་། རྒྱ་མཚོའི་རླངས་པ་རྨུགས་
པ་དེས་ཀྱང་གནམ་ལ་ཡང་དབྱར་རོ། །སྒྲ་མི་སྙན་པ་ཐམས་ཅད་ཀྱང་བྱུང་ངོ༌། །
ནམ་ཟླ་འདི་རྣམས་ཀྱང་ལོག་པར་འགྱུར་རོ། །ཀླུ་སྤྲུལ་པའི་མིག་ཅན་དེས་དགོངས་
པས་ཀྱང་། ཀླུ་དེས་ལེགས་པ་མཐའ་དག་བྱས་ན། ངས་ལན་ཅིག་ཁྲུས་བྱས་པ་ལ་རྒྱ་
མཚོ་ཆེན་པོ་འཁྲུགས་པ་དང་། ང་ལ་རྒྱ་ཆེན་འདེབས་པ་འདི། ང་བས་ཆེ་བ་བཙན་
པ་ཡོད་པ་འདྲ་ཐུགས་ལ་དགོངས་ནས། ཉིན་དང་མཚན་ཡང་ལོག་པར་བཏང་། ཉི་
མ་ཡང་ཏིབ་ཏིབ་པོར་བཏང་། དྲོ་ལ་འཇམ་པ་མེད་ཐིབ་ཐིབ་གསལ་ཞིང་དང་བ་
མེད་པ། གཟའ་ཆེན་པོ་བདུན་པོ་དེས་ཀྱང་བཟང་པོ་འཆོས་མི་ནུས། ངན་པ་དེ་རླུང་
གིས་ནུས་པ་བཞིན་དུ་མེད་པར་ཡང་བྱེད་དོ། ། དེ་ནས་རྒྱལ་པོ་ཕྱོགས་སྐྱོང་བ་རྣམས་
རང་བཞིན་དུ་བྲི། རྒྱལ་པོ་ཆེན་པོ་བཞི་ཡང་འཆོལ་བུར་སོང་། ནམ་ཟླ་དུས་བཞི་པོ་
འདི་ཡང་ལོག་པར་སོང་། སྟོན་དཔྱིད་ཀྱང་ལོག་པར་སོང་། རླུང་ལ་དུས་མེད་པར་
ནམ་ཟླ་ལ་བྱུང་བ་དེ་རྒྱ་མཚོ་འཁྲུགས་པའི་རླབས་སོ། །འབྲུག་ནི་ཐོག་ཏུ་གཤེགས་ཏེ་
ཐོགས་པ་མེད་པའོ། །གློག་ནི་ཚ་བས་གདུང་སྟེ་རྒྱ་མཚོ་དང་ལྟེང་ཀ་ཀུན་སྐམ་པའོ། །
ལྷས་འཆོས་མི་ནུས། འདྲེ་སྲིན་བྱུར་དང་གསུམ་དར་ནས་སེམས་ཅན་ཐམས་ཅད་
ལ་གནོད་ཅིང་འགལ་བར་བྱེད། ཆར་ཆུ་དུས་སུ་མི་འབབ་པར་རྩི་ཤིང་དང་ནགས་
ཚལ་ཐམས་ཅད་སྐམ། མི་ལ་ནད་དུ་གྱུར་པ་ལ་བསྐལ་པ་བརྒྱད་སྟོང༌། སྣ་ལ་རླུང་
གི་བསྐལ་པ། དེ་ནས་མཚོན་གྱི་བསྐལ་པ་སྐྱེར་ཚེར་བས་ཀྱང་གདུག་པ། དེ་ནས་
ནད་ཀྱི་བསྐལ་པ་ཅོག་འགྱེལ། དེ་ནས་མུ་གེའི་བསྐལ་པ་འབྲུ་སྲན་སྣོམ་པ། ཕྱི་མའི་
བསྐལ་པ་དེ་རྣམས་བྱུང་ངོ༌། །དེ་ནས་མི་ནད་དང་བལ་ནད་དང་། བལ་ཆུང་དང་།
འཁྲུ་སྐྱུགས་དང་། རྒྱུ་གཟེར་དང་། གློ་གཟེར་དང་། ཆམ་པ་དང་། ལེ་བརྒན་དང་།
ཁྲག་གཟེར་དང་། འབྲུམ་ཆེན་དང་། ཆུ་བུར་དང༌། འབྲུམ་ཆུང་དང་། སྐྲན་ནད་
60

འབུམ་སྡེ། ཀླུ་འབུམ། ༼བར༽
དང༌། ལྷོག་པ་དང༌། རུས་པ་དང༌། སྐྱ་རིམས་དང་། ཆུ་སེར་དང༌། སྐྱ་སྒང་དང༌།
མཛེ་དང་། འབྲས་དང་། ནད་ཐམས་ཅད་གཏོང་བ་ཡང་ཀླུ། གཡག་ཕྱུགས་ལ་གོད་
དང་། ལུག་ལ་རྔོ་དང་། རྟ་ནད་འཚེར་བཅུ་དང༌། ར་ནད་སྐོམ་པོ་དང་། བ་གླང་
ལ་རྡོ་གུ་ལུ་དང་། ཕག་ནད་གག་པ་དང༌། བྱ་ནད་ཐུམ་བུ་དང་། སྐྲང་ནད་འབྲུམ་
བུ་ཡང་ཀླུ། སྦ་བ་དང་། ཕོལ་མིག་དང་། གཟེར་བ་དང་རྨོངས་པ་ཡང་ཀླུ། སྐྲ་མེད་
པ་དམར་པོ་གློག་པར་འཇུག་པ་ཡང་ཀླུ། སྐྲ་དཀར་ལ་དམར་བར་འདུག་པ་ཡང་ཀླུ།
སྐྲ་སེར་ལ་ཁམས་པར་འདུག་པ་ཡང་ཀླུ། མིག་སླེ་བ་དང་། རྣ་བ་ཕྱལ་པོར་འདུག་
པ་ཡང་ཀླུ། སྣ་མེད་པ་སྣ་ཤོར་འདུག་པ་ཡང་ཀླུ། ཁ་ཡོ་བ་དང་། ཁ་སླེ་བ་ཡང་ཀླུ།
ལྕེ་དག་པ་ཡང་ཀླུ། ལྐུགས་པ་ཡང་ཀླུ། འོན་པ་དང་ལོང་བ་ཡང་ཀླུ། ལག་པ་ཞ་བ་
དང་ཡན་ལག་མ་ཚང་བ་ཡང་ཀླུ། ཡན་ལག་ལྷག་པ་འོང་བ་ཡང་ཀླུ། གཞོགས་ཡོ་
བ་ཡང་ཀླུ། ལུས་སྐམ་པ་ཡང་ཀླུ། གཞོགས་སྐམ་པ་ཡང་ཀླུ། སོར་མོ་དྲུག་པ་ཡང་
ཀླུ། སོར་མོ་བདུན་པ་ཡང་ཀླུ། བཅུ་པ་ཡང་ཀླུ། མཛེར་པ་དང་ཤ་མཚན་འོང་བ་
ཡང་ཀླུ། ལག་པ་སྐམ་པ་ཡང་ཀླུ། ལྷ་གཞན་བས་ཐུང་བ་ཡང་ཀླུ། ལུས་ལ་ཐིག་ལེ་
དམར་བ་དང་སེར་བ་དང་ནག་པ་དང་། ཀླད་ཤུ་འོང་བ་ཡང་ཀླུ། དཔྱི་མེད་པ་ཡང་
ཀླུ། ཤ་འཛེར་སྐྱེ་བ་ཡང་ཀླུ། བོད་ཁམས་སུ་མི་བདེ་བར་བྱེད་པར་གྱུར་ནས། རྨང་
པོར་གཏོང་བ་ཡང་ཀླུ། བཞིན་མི་སྡུག་པར་གཏོང་བ་ཡང་ཀླུ། ངན་པར་བྱེད་པ་ཡང་
ཀླུ། བེའུ་ལུག་འཕེལ་དུ་མི་སྟེར་བ་ཡང་ཀླུ། མཁས་པ་རྣམས་མཐུ་ཆུང་དུ་འཇུག་པ་
ཡང་ཀླུ། འདྲ་བ་དང་གཅོད་པ་ཡང་ཀླུ། མཛེས་པའི་བཟོ་བོར་འོང་དུ་མི་སྟེར་བ་ཡང་
ཀླུ། ཕོ་ལ་འབྲས་བུ་འོང་བ་མི་སྟེར་བ་ཡང་ཀླུ། མོ་ལ་བུ་འོང་དུ་མི་སྟེར་པ་ཡང་ཀླུ།
འཇིག་རྟེན་འཁྲུག་ཅིང་མཆིས་པ་ལས། ཉ་པ་བཅུ་པོ་དེ་ལ་ནི། ལ་ལ་ནི་བུ་གྲོད་པར་
སྐྱེས། ལ་ལ་ནི་བུ་ལོང་བར་སྐྱེས། ལ་ལ་ནི་བུད་མེད་ལ་བུ་མེད། ལ་ལ་ནི་ཤུ་བས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྒོང་པ་སྐྱེས། ལ་ལ་བུ་གཟི་མིག་ཅན་སྐྱེས། ལ་ལ་ནི་ཡན་ལག་ལྷག་པར་སྐྱེས། དེ་
ནས་ཉ་པ་རྒྱ་ཐོགས་པ་ཞིག་ལ་ལུས་ཤུ་བ་མང་པོ་བྱུང་། ཤུ་བ་དེ་ལ་སྨན་པ་མཁས་པ་
ཞིག་གཉེར་ནས་དཔྱད་བྱས་རྩ་ཆུ་གཉིས་ལ་བལྟས་པས། སྨན་པ་དེ་ན་རེ། འདི་ཆུ་
སེར་ཕྱིར་བྱུང་བ་ཡིན་ཞེས་བྱ་སྟེ། འདི་ལ་སྨན་གཏོང་དགོས་བྱས་པས། ནད་པ་ན་རེ་
སྨན་གང་དགོས་ཞེས་ཞུས་པས། སྨན་པ་མཁས་པ་དེའི་ཞལ་ནས། ནད་འདི་ལ་ནག་
པ་དང་སྦྲང་གཉིས་འཚལ་བའི་ར་མར་དང་། བུར་ནག་དང་། སྦྲང་རྩི་དང་། སའི་
འོག་ནས་བཅའ་བ་ཡང་བཏུས་གདུས་པའི་ཁུ་བ་རྣམས་སྦྱར་ཏེ་བཏང་ན་ཕན་པར་
འགྱུར་རོ་ཞེས་གསུངས་སོ། །ནད་པས་བཙལ་ཏེ་མར་ཡང་ནས་ཡང་དུ་བཞུ་བ་དང༌།
ར་མར་ཤིང་ཏོག་ཡོངས་སུ་འཚལ་བས་སྨན་དུ་ཆེ། སྦྲང་རྩི་རྩི་ཐོག་ཡོངས་སུ་འཚལ་
བས་སྨན་དུ་ཆེ། བཅའ་བ་དྲོད་དང་མ་བྲལ་བས་སྨན་དུ་ཆེ། བུར་ནག་ཡང་ལ་ཡང་
དུ་བསྐོལ་བས་སྨན་དུ་ཆེ། མར་ནི་ཡང་དུ་བཞུས་པས་མི་ཆགས་པ་ཡང་མེད། སྨན་
པ་མཁས་པ་དེས་སྨན་ཞག་གསུམ་སྦྱར་ནས་ནད་པ་ལ་བཏང་བས། སྨན་པ་དེ་ལ་
སོང་མ་བྱས་པས། ནད་པ་དེ་ཡང་ཤ་ལོག་ནས་མཛེ་བྱུང་ངོ༌། །ཉ་པ་ཞིག་ལ་རྨ་བྱུང་
བ་ལས། རྨ་དེ་ཡང་སྨན་པ་གཉེར་ནས་བལྟས་པས། རྨ་འདི་ཡང་སྨན་པ་མཁས་
པས་སྒྲོ་འཛེར་བཅུག་པ་ལས་རྨ་དེ་ཡང་སླར་ལ་ཐུ་ནས་གདའ། དེ་ནས་རས་འདེའུ་
བཅུག་པ་ལས། རྨ་དེ་ཡང་སླར་ལ་ཐུ་ནས་གདའ། ཡང་སྨན་པ་མཁས་པ་དེས་རི་ལུ་
བྱས་པས་སླར་ཐུ་ནས། དེ་ནས་སྨན་པ་མཁས་པས་སྦྲང་མའི་ལུམ་བྱས་པས་ཀྱང་སླར་
ཐུ་སྟེ། ནད་པ་རྨ་མཛེར་སོང་ནས་རབ་ཏུ་ཡང་ནད་པ་དེ་མི་དགའ་ནས་མཆིས། ཉ་
པ་ཞིག་ནི་རབ་ཏུ་ཤ་དང་མདོག་འགྱུར་ནས་སྨན་པ་གཉེར་ཏེ། སྨན་པ་མཁས་པ་དེས་
གཟིགས་པས། ནད་པ་དེ་ཡང་རེས་འགའ་མདོག་དཀར་ལ་སེར། རེས་འགའ་ནག་ལ་
སོབ། རེས་འགའ་སྨུག་ལ་ནག །དེ་ནས་སྨན་པ་དེས་ཀྱང་འདི་ལ་ཤ་དང་སྨན་བཏང་
62

འབུམ་སྡེ། ཀླུ་འབུམ། ༼བར༽
དགོས་སོ། །འདི་ཆུ་སེར་ནག་པོ་ཡིན་པས་རྩ་ཆུ་བལྟས་པས་ཀྱང་ཆུ་སེར་ནག་པོ་ཡིན་
ནོ་གསུངས་ཏེ། སྨན་པ་མཁས་པ་དེས་ཀྱང་རྩ་བྲན་བཀྲོས་ཏེ་ཁྲག་ཕྱུང༌། སྨན་སྣ་
ཚོགས་ཀྱིས་གསོས་པས་ནད་པ་མ་སོས་ཏེ། ནད་པ་དེ་སླར་ཐུ་ནས་སྨན་པ་མཁས་པ་
གཉེར་བས། དེར་སྨན་པས་རྩ་ཆུ་བལྟས་པས། ཆུ་སེར་ནག་པོ་མ་ཐོན་པ་ཡིན་ཞེས་
གསུངས་ཏེ། སྨན་པས་རྩ་ཆེན་པོ་དྲུག་བཀྲོས་བཏབ་པས། སྨན་གྱིས་ཁྲག་གསོས་ཏེ་
བཏང་། དེ་ནས་ནད་པ་ལོ་གསུམ་དུ་ཐུབ་ནས། ནད་པ་དེ་ཐུ་ནས་གདའ། སྨན་པས་
ཆུ་སེར་དེ་ལ་འགྲོ་བས་ལུམ་བྱས་ནས། ནད་པ་དེ་ནས་དྭངས་སོ། །
དེ་ནས་སྨན་པའི་ཞལ་ནས། ནད་པ་དེ་ཚུར་ཉོན་དང་། ནད་འདི་ནི་ཆུ་སེར་ནག་
པོ་བྱ་བ་ཡིན། ནད་ཙི་ཙི་ཛཱ་ལ་བྱ་བ་ཡིན། སྔ་མ་ནད་ཁྲག་དང་སྨན་གྱིས་གསོས་པ་
ཡིན། ད་ནད་རྒྱས་པ་བྱ་བ་ཡིན་པས་ཅིས་ཀྱང་སྨན་གྱིས་མི་ཚུགས་སོ། །དེ་ནས་ནད་
པ་བསམ་པ་སྐྱེས་ཏེ་མཆིས་པ་ལས། ནད་པ་ན་མ་ནངས་ཅིག་དྲོ་འཚལ་བའི་དུས་
སུ། སྟོན་པའི་ཐུགས་ཀྱི་སྤྲུལ་པ་བྱེའུ་ཐོད་དེ་ཞིག་ཏུ་བརྫུས་ཏེ་སྐད་གསུམ་གྲག་པ་ལས།
སྐད་གཅིག་ལ་ནད་འདི་ནི་ཀླུ་ནད་དུ་ཐོས། སྐད་གཅིག་ནི་སོས་པར་ཐོས། སྐད་
གཅིག་གང་ཡིན། ལྷ་མ་ཡིན་གྱི་ཡེ་གཤེན་ཤག་རྒྱལ་གཉེར་ཅིག་པས་ཁུམ་བྱེའུ་ཐོད་དེ་
འཕུར་ནས། ནད་པ་བསམ་པ་སྐྱེས་ནས། ནད་པ་བཟོ་བོ་དེ་ཡང་བསམ་པ་བཏང་
ནས། བསྐལ་པ་གཉེར་མ་བགྲང་བའི་བར་དུ་ཡང་། ནད་པ་འདི་ལ་སོས་པའི་ཐབས་
ཤིག་ཡོད་པས། ཡིད་ཀྱི་མཁྱེན་པ་ཅིག་གཤེགས་པར་བཀའ་དྲིན་ནོད་པས་གསུངས་
པ་ལ། མཁྱེན་པའི་ཡེ་གཤེན་ཤག་རྒྱལ་དེ་ཡང་། བྱེའུ་ཐོད་དེར་བརྫུས་ནས་ཡང་སྐད་
གསུམ་གསུངས་སོ། །སྐད་གཅིག་པ་ལས་སོས་པར་བྱ་བར་ཁུམ། སྐད་གཅིག་པ་ལས་བས་
ཡས་དང་ཐག་ཡོད་པར་གྱིས་ཤིག་པར་ཁུམ། སྐད་གཅིག་ལས་དབང་དང་གཟི་བྱིན་
དང༌། མཐུ་སྟོབས་ཆེ་བ་ཀླུ་དེ་ནས་མ་བཏང་བ་འགའ་ཡང་མེད་པ་ལས། ཡེ་གཤེན་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཤག་རྒྱལ་དེ་ཐུགས་རྗེ་ཆེ་ལ་ཐབས་མཁས་པས། ཞལ་ནས་གསུངས་པ་ལས། འདི་
སྐད་བྱ་བ་འདི་ནི་ཡོངས་སུ་ཀླུ་སྦྲུལ་ནག་བྱ་བ་ཡིན་པས། འདི་རབ་ཏུ་གཡུང་དྲུང་
སེམས་དཔའི་རིགས་ཡིན་པས། འདི་ལ་མ་བརྟེན་པའི་ཀླུ་གང་ཡང་མེད་པ་ཞིག་ཡིན།
འདི་ལ་མ་འཕྲོད་པ་གང་ཡང་མེད་པ་ཡིན། འདིའི་ཆོ་འཕྲུལ་གྱིས་གང་ཡང་མ་བྱས་
པ་མེད་པ་ཡིན། ཀླུ་དེའི་བྱིན་རླབས་ཀྱིས་རྒྱ་མཚོ་ཆེན་པོའི་གླིང་དེ་ལས་ཀྱང་གླིང་ཆེན་
པོ་བཞི་བསྐྱེད། གླིང་ཆེན་པོ་བཞི་ལས་གླིང་ཕྲན་བརྒྱད་བསྐྱེད། གླིང་ཕྲན་བཅུ་གཉིས་
ལ་ཆུ་མིག་ཆེན་པོ་བརྒྱ་རྩ་བརྒྱད་བསྐྱེད་ནས་བསམ་གྱིས་མི་ཁྱབ་པའི། ཆུ་བོ་དང་ཆུ་
བྲན་དང་། ཆུ་མིག་རེ་རེའི་ནང་ན་ཀླུ་བྲན་སྟོང་སྟོང་ཡོད་དོ། །དེ་ནས་ཀྱང་ཀླུ་སྤྲུལ་
པའི་མིག་ཅན་དེའི་ཆོ་འཕྲུལ་ལ་བསམ་གྱིས་མི་ཁྱབ་བོ། །ཀླུ་དེའི་ཆོ་འཕྲུལ་ལས་ནད་
དང་རིམས་བསམ་གྱིས་མི་ཁྱབ་བོ། །
ཡེ་གཤེན་ཤག་རྒྱལ་གྱི་ཞལ་ནས། བྱེའུ་ཐོད་དེར་བརྫུས་པ་དེ་ཡང་སྟོན་པ་གཤེན་
རབ་ཀྱི་སྤྲུལ་པ་ཡིན། འཇིག་རྟེན་ལ་གནས་པ་འདི་མི་བདེ་བ་བསམ་གྱིས་མི་ཁྱབ་པ་
འདི་དང་། ནད་སྣ་ཚང་བ་འདི་ཡང་ནད་པ་འདི་ལ་སོས་པར་བྱ་བ་ན། ཡས་དང་
ཐག་རྙེད་དམ་ཞེས་བགྱིས་བས། ནད་པའི་ནང་ན་ཡེ་གཤེན་ཤག་རྒྱལ་ལགས། འདི་
ཡང་དང་པོ་ཀླུ་ལས་གྱུར་པ་ཡིན་ལགས་ན། ད་ཡང་ཀླུ་ལ་ཞུ་འཚལ་ལོ་ཞེས་ཞུས་པས།
དེ་ནས་ནད་པས་ཡས་དང་ཐག་བསམ་གྱིས་མི་ཁྱབ་པ་བསགས་པས། ཡེ་གཤེན་
ཤག་རྒྱལ་གྱིས་ཀླུ་ལ་དགོངས་པས། རྒྱ་མཚོ་ཆེན་པོའི་འགྲམ་དུ་མཛད་པ་ལས། ཡེ་
གཤེན་གྱིས་སྙིང་པོ་དགུང་གཅིག་ཏུ་འཛབ་བཟླས། ཨོཾ་མ་ཏང་པ་ནི་སཱཧཱ། ཀ་ཏ་ཏ་
ཀ་ཏ་ཏ། ཀ་ཏ་རི་བང་སཱཧཱ། ནུ་དུ་ནུ་དུ་ནུ་དུ། ནུ་དུ་ནུ་དུ། བ་ནི་ནུ་སཱཧཱ། ཀྲ་ཤུ་
ཀྲ་ཤུ་ཀྲ་ཤུ། པང་ན་རི་དུ་ཏི། མ་ཏ་མ་ཏ་མ་ཏ། སིང་ང་སིང་ང་སིང་ང་། ན་མ་ཅ་
ན་དང་། ན་མ་ཅ་ན་དང་། རི་པང་དུ་རི་པང་དུ། རི་པང་དུ། འ་ལི་འ་ལ་འ་ལ་འ་
64

འབུམ་སྡེ། ཀླུ་འབུམ། ༼བར༽
ལི། ས་ར་ས་ར་ས་ར། ན་མན་ཛ་ལ། ན་མན་ཛ་ལ། ན་མན་ཛ་ལ། ཧེ་ཧེ་ཧེ། པང་
པང་པང་། ཡེ་གཤེན་ཤག་རྒྱལ་གྱིས་སོར་མོ་བཅུ་བསྣོལ་ཏེ་བསྡམས་ནས་དགོངས་པ་
མཛད་པས། ཨཱ་ཏེ། ཨུ་ཧཱུྃ་ཧེ་རུ། དེས་སང་ཧ་ར་ན་དུ། ཀྲ་ཤུ་ཀྲ་ཤུ་ཀྲ་ཤུ། མུ་ལི་མུ་
ལི་མུ་ལི། པེ་ཏ་པེ་ཏ། པེ་ཏ་པེ་ཏ། ས་མ་ཏ་ས་མ་ཏ་ས་མ་ཏ། ཏི་པང་རུ། ཏི་པང་
རུ། ཏི་པང་རུ། ཏི་པང་རུ། ཏི་པང་རུ། ཧེ་དུ་ཧེ་དུ་ཧེ་དུ། མི་རི་པང་ཕཊ། སད་པ་
སད་པ། པུ་ནེ་པུ་ནེ་པུ་ནེ། རི་དུ་རི་དུ་རི་དུ། པ་སང་ཧོ་པ་སང་ཧོ་པ་སང་ཧོ། །ཡུ་
དུ་ཡུ་དུ་ཡུ་དུ། རི་བེ་རི་བེ་རི་བེ། སད་སད་སད། ཛཱ་ར་མ་ཛཱ་ར་མ་ཛཱ་ར་མ། ཕྲ་མ་
ཕྲ་མ་ཕྲ་མ། ཛཱ་ལ་དུ་ཛཱ་ལ་དུ་ཛཱ་ལ་དུ། མ་ཧེ་དེ་མ་ཧེ་དེ་མ་ཧེ་དེ། རི་ཀྲ་རི་ཀྲ་རི་ཀྲ།
སང་རི་སང་རི། སང་རི་སང་རི། ས་མ་བྱོ་ས་མ་བྱོ་ས་མ་བྱོ། །ཧ་ཡ་ཧ་ཡ་ཧ་ཡ། དུ་
ཐ་དུ་ཐ་དུ་ཐ། ཐད་ཡ་ཐད་ཡ་ཐད་ཡ། ན་དྷི་ནི་སྭཱཧཱ། སྙིང་པོ་དེ་བཟླས་ཏེ་བསྒོམས་
པས། ཀླུ་འཕྲུལ་མིག་ཅན་བྱ་བ་དེ་ཡེ་གཤེན་གྱི་སྤྱན་སྔར་བྱོན་ནས། ཤེལ་གྱི་མི་བོ་ལ་
རིན་པོ་ཆེའི་ཕྲོག་གསོལ་པ་ཞིག་བྱོན། སྟོན་པ་ལགས། བདག་དཔྱིད་ཟླ་ཐ་མའི་ཉ་ལ་
ཁྲུས་བགྱིས་པའི་དུས་སུ། ཉ་པ་གསུམ་རྒྱ་ཆེན་འདྲེན་པ་བཅུས་རྒྱ་མཚོའི་གཏིང་དུ་
དཀྲུགས་པས། བདག་རྒྱའི་ནང་དུ་ཆུད་པ་ལགས་སོ། །དེ་ནས་ཀླུ་བདག་ཁྲོས་ཆོ་ངེས་
བཏབ། སེ་གོལ་ཞིག་བརྡབས་པས་ཀླུའི་རྒྱལ་པོ་ཆེན་པོ་ལྔ་ཁྲོས་སོ། །དེ་ནས་ཀླུ་བསམ་
གྱིས་མི་ཁྱབ་པ་བྱེ་བ་ས་ཡ་ཁྲོས་སོ། །ཡེ་གཤེན་ཤག་རྒྱལ་གྱིས་ཀླུ་ལ་ཞུས་པ། ཁྱོད་
ཀྱང་དགྱེས་པར་བྱས་པས། ནད་དང་མི་བདེ་བ་ཐམས་ཅད་ཞི་བར་མཛད་འཚལ་ལོ་
ཞེས་ཞུས་པས། ཀླུ་འཕྲུལ་ཅན་གྱིས་གནང་བ་ལགས་སྟོན་པ་གཤེན་རབ་མི་བོ་ཐུགས་
རྗེ་ཆེ་ལ་ཐབས་མཁས་པ་དེས། སྐུ་ལ་ཨུ་དུམ་ཝ་རའི་ན་བཟའ་གསོལ་ནས། གཡུའི་
ཕྱག་འཁར་གསོལ་ཞིང་སྦྲུལ་སྔོན་པོ་ཞིག་ལ་བཅིབས་ཏེ་བྱོན་ནས། རྒྱ་མཚོ་ཆེན་པོའི་
གླིང་གི་ག་ཤ་དཀར་པོ་བཏང་ནས། ཡིད་ཀྱི་སྟེགས་བུ་བཅས་སོ། ། དེ་ལ་བདུད་རྩིའི་
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆག་ཆག་བཏབ། དེ་ནས་ཐིག་བཏབ་ནས་པདྨ་བཏབ། དེ་ནས་གཏོར་མ་དྲུག་ཅུ་
ཐམ་པ་བཤམས་ནས་མཆོད་པ་རྒྱས་པར་ཕུལ་བས་ཀླུ་རྣམས་དགྱེས་ནས། དེ་ནས་
ཉིན་མཚན་ཡང་དུས་བཞིན་དུ་འགྱུར་རོ། ། ཉི་མ་ཡང་དྲོ་ལ་འཇམ་མོ། །དེ་ནས་ཟླ་
བ་ཡང་གསལ་ལ་བཏང་ངོ༌། །གཟའ་ཆེན་པོ་བདུན་ཡང་དེ་ནས་ཉེས་ལེགས་ཀྱི་ལྟུང་
འབྱེད་དོ། །རྒྱུ་སྐར་རྣམས་ཀྱང་ནམ་ཟླའི་དུས་འཛིན། བཟང་ངན་གྱི་ལྟང་འབྱེད། དེ་
ནས་རྒྱལ་པོ་ཕྱོགས་ཀྱང་རབ་ཏུ་བཅུ་གཉིས་ཀྱི་མགོན་དང་སྐྱབས་སུ་བྱེད། རྒྱལ་པོ་
ཆེན་པོ་བཞི་ཡང་ཆོ་འཕྲུལ་མི་བྱེད། ནམ་ཟླ་དུས་བཞི་པོ་འདི་ཡང་འགྱུར་བ་མེད།
སྟོན་དཔྱིད་ལ་ཡང་འགྱུར་བ་མེད། རླུང་ཡང་དུས་བཞིན་འབྱུང༌། རྒྱ་མཚོ་ཆེན་པོ་
ལ་འཁྲུགས་པས་མདོག་མ་ཉམས། འབྲུག་ཀྱང་དུས་སུ་སྒྲ་བྱུང་ངོ༌། །ཐོག་ཏུ་ཡང་མི་
འབབ་བོ། །གློག་དང་ཚ་བས་གདུངས་ཏེ་ཡང་རབ་ཏུ་བྱུང་ངོ༌། །ལྷ་ནི་དེ་ནས་མཆིས་
སོ། །འདྲེ་སྲིན་བྱུར་དང་གསུམ་ནི་དེ་ནས་གནོད་མི་ནུས་སོ། །སེམས་ཅན་ཐམས་ཅད་
ལ་དེ་ནས་གནོད་ཅིང་འགལ་བར་མི་བྱེད་དོ། །ཆར་པ་ཡང་དུས་སུ་འབེབས་སོ། །རྩི་
ཤིང་དེ་ནས་སྐྱེས་སོ། ། མི་ལ་ནད་དུ་གྱུར་པ་ལ་ཡང་བསྐལ་པ་དུ་མ་བརྒྱད་དུ་ཡང་མི་
འོང་ངོ༌། །རླུང་གི་བསྐལ་པ་ཡང་དེར་ཞི། ཆུའི་བསྐལ་པ་ཡང་དེར་ཞི། མེའི་བསྐལ་
པ་ཡང་དེར་ཞི། མཚོན་གྱི་བསྐལ་པ་ཡང་དེར་ཞི། ནད་ཀྱི་བསྐལ་པ་ཡང་དེར་ཞི།
མུ་གེའི་བསྐལ་པ་ཡང་དེར་ཞི། དེ་ནས་ཕྱག་མའི་བསྐལ་པ་ཡང་མི་འབྱུང་ངོ༌། ། དེ་
ནས་མི་ནད་ལང་དགུ་ཡང་དེར་ཞི། འཁྲུ་སྐྱུག་དང་། གཟེར་ནད་ཡང་དེར་ཞི། གློ་
གཟེར་དང་ཆམས་པ་ཡང་དེར་ཞི་བར་འགྱུར་རོ། ། ལེ་བརྒན་དང༌། འབྲུམ་ཆེན་དང་།
འབྲུམ་ཆུང་དང་། སྐྲང་ནད་དང་། ལྷོག་པ་དང་ཆམས་པ་ཡང་དེར་ཞིའོ། །རུས་
ནད་དང༌། སྐྱ་རིམས་དང༌། དྲེག་ནད་དང་། ཆུ་སེར་དང་། སྐྱ་སྒང་དང་། ཤུ་བ་
དང༌། གཡན་པ་དང་། མཛེ་དང་འབྲས་ཀྱང་དེར་ཞིའོ། ། གློ་གོར་དང་། རྡོ་དང་།
66

འབུམ་སྡེ། ཀླུ་འབུམ། ༼བར༽
རྟ་ནད་འཚེར་བ་དང་། ར་ནད་སྐོམ་པོ་ཡང་དེར་ཞིའོ། །བ་གླང་ལ་རྔོ་གུ་ལུ་དང་།
བྱ་ནད་ཐུམ་བུ་དང་། བོང་བུ་ལ་གློ་སེར་དང་། ཐམས་ཅད་དེར་ཞིའོ། ། ཉ་པ་གསུམ་
པོའི་ནད་ཙི་ཙི་ཛཱ་ལ་ཞིར་མ་འདོད། ཡེ་གཤེན་ཤག་རྒྱལ་གཉེར་ནས་ཐུགས་ལ་
དགོངས་པས། ཡེ་གཤེན་ཤག་རྒྱལ་གྱིས་སྟོན་པ་གཤེན་རབ་མི་བོ་གཉེར་ནས། སྟོན་
པ་གཤེན་རབ་ལགས། གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཉ་
པ་མི་གསུམ་ནད་གདུག་པས་ཟིན་པས། འདི་གསོ་འཚལ་ལོ་ཞེས་ཞུས་པས། སྟོན་པ་
གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས།
འདི་གང་ཡང་མིན། ཀླུ་སྤྲུལ་པའི་མིག་ཅན་མ་མཉེས་པས་འདི་མཉེས་པར་དགོས་སོ་
ཞེས་གསུངས་ནས། སྟོན་པ་རྣམས་ཀྱང་རྒྱ་མཚོ་ཆེན་པོའི་འགྲམ་དུ་བྱོན་ནས་དགོངས་
པ་མཛད་ཅིང་བཞུགས་པ་ལས། དགོངས་མོ་ཞིག་ན་གདུགས་དྲོས་ཙམ་ན། ཤེལ་གྱི་
ཁྱི་མོ་དཀར་མོ་ཞིག་ཏུ་བརྫུས་ཏེ་བྱོན། དེ་ཡང་སྟོན་པ་རྣམས་ཀྱི་སྤྱན་མ་ཕྱེ། དགུང་
ཟླ་གཉིས་ཀྱི་གདུགས་ཤར་ལ་ཡང་ཤ་བ་དཀར་པོ་ར་བཅུ་ཞིག་ཏུ་བརྫུས་ནས་བྱོན།
དེ་ལ་ཡང་སྟོན་པ་རྣམས་ཀྱི་སྤྱན་མ་ཕྱེ། དེ་ནས་དགུང་ཟླ་གསུམ་གྱི་དགུང་ཕར་ཕྱེད་
ཚུར་ཕྱེད་ནས། དུང་གི་ཕྱི་བ་དཀར་མོ་ཞིག་ཏུ་བརྫུས་ཏེ་བྱུང་ཡང་སྤྱན་མ་ཕྱེ། དགུང་
ཟླ་ཕྱེད་དང་བཞིའི་གདུགས་ཡོལ་ཙམ་ན། གསེར་གྱི་བྱེ་མ་ལེབ་ཞིག་ཏུ་བརྫུས་ཏེ་བྱུང་
ཡང་སྤྱན་མ་ཕྱེ། དགུང་ཟླ་ལྔའི་གདུགས་བར་ལ་རྨོས་གླང་ཆེན་མོ་ཞིག་ཏུ་བརྫུས་ནས་
བྱུང་ཡང་སྤྱན་མ་ཕྱེ། དགུང་ཟླ་དྲུག་གི་གདུགས་ལ་འཇའ་ཚོན་ཞིག་ཏུ་བརྫུས་ནས་
བྱུང་ཡང་སྤྱན་མ་ཕྱེ། དགུང་ཟླ་བདུན་གྱི་གདུགས་ལ་གསེར་གྱི་སྦལ་པ་ཞིག་ཏུ་བརྫུས་
ཏེ་བྱུང་ཡང་སྤྱན་མ་ཕྱེ། དགུང་ཟླ་བརྒྱད་ཀྱི་གདུགས་ལ་གཡུའི་ཉ་མོ་ཞིག་ཏུ་བརྫུས་
ཏེ་བྱུང་ཡང་སྤྱན་མ་ཕྱེ། དགུང་ཟླ་དགུའི་གདུགས་ལ་རྟ་དཀར་ནམ་ལང་པ་འདྲ་བ་
ཙམ་ཞིག་ཏུ་བརྫུས་ཏེ་བྱུང་ཡང་སྤྱན་མ་ཕྱེ། དགུང་ཟླ་བཅུའི་གདུགས་ལ་དབྱལ་གྱི་མི་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཟང་ཞིག་ཏུ་བརྫུས་ཏེ་བྱུང་ཡང་སྤྱན་མ་ཕྱེ། དེ་ནས་དགུང་བཅུ་གཅིག་གི་གདུགས་
ལ་དབྱལ་གྱི་མི་མོ་བཟང་མོ་ཞིག་ཏུ་བརྫུས་ཏེ་བྱུང་ཡང་སྤྱན་མ་ཕྱེ། དེ་ནས་དགུང་
ཟླ་བཅུ་གཉིས་ལོན་ནས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
དཔའ་ཆེན་པོས་གུང་མོ་དང་སྲིན་ལག་གཉིས་བསྒྲེངས་ནས། ཕྱག་རྒྱ་བཅས་ནས་
སྙིང་པོ་བཟླས་ཏེ། སྙིང་པོ་ནི། ཐད་ཡ་ཐད་ཡ་ཐད་ཡ། པེ་ཏེ་པེ་ཏེ་པེ་ཏེ། ཧུ་ལུ་ཧུ་ལུ་
ཧུ་ལུ། ཧུ་ལུ་ཧུ་ལུ། བི་དུ་བེ་དུ་བེ་དུ་བེ་དུ། རི་དུ་རི་དུ་རི་དུ་རི་དུ། ནེ་ནུ་ནེ་ནུ་ནེ་ནུ།
རི་ཛཱ་རི་ཛཱ་རི་ཛཱ་རི་ཛཱ། ཕད་ཕད་ཕད། ཕད་ཕད་ཕད་ཕད། ཀྲེ་ཀྲེ་ཀྲེ་ཀྲེ་ཀྲེ། ན་མ་
ས་མ་ཡ། ན་མ་ས་མ་ཡ། ན་མ་ས་མ་ཡཱ། པེ་ཏ་པེ་ཏ་པེ་ཏ། དུ་པང་དུ་པང་དུ་པང༌།
འུ་ལུ་འུ་ལུ་འུ་ལུ། ཀྲེ་ཤེ་ཀྲེ་ཤེ་ཀྲེ་ཤེ། རི་དུ་སད་རི་དུ་སད་རི་དུ་སད། ཏ་ཐཱ་ག་ཏ་ཡཱ།
ཏ་ཐཱ་ག་ཏ་ཡཱ། ཏ་ཐཱ་ག་ཏ་ཡཱ། ཀེ་ཏེ་ཀེ་ཏེ་ཀེ་ཏེ། མ་ཏེ་མ་ཏེ་མ་ཏེ། མུ་ལུ་མུ་ལུ། མུ་
ལུ་མུ་ལུ། ཕཊ། མེ་དུ་ཀེ་མེ་དུ་ཀེ། དེ་སྐད་བརྗོད་པས་སྟོན་པའི་བྱིན་རླབས་ཀྱིས་
གདུགས་དྲོས་འབྱམས་ཙམ་ན། ཀླུ་སྤྲུལ་པའི་མིག་ཅན་དེ་གསེར་གྱི་སྲོག་ལ་གཡུའི་
འཕྲ་བཀོད་པ་ཞིག་གསོལ་ནས་བྱོན་པ་ལས། ཀླུ་སྤྲུལ་པའི་མིག་ཅན་དེས། སྟོན་པ་
གཤེན་རབ་མི་བོ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་སྤྱན་སྔར་
བྱོན་ནས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞབས་སྤྱི་
བོར་བླངས་ནས། སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་
ཆེན་པོ་ལགས། བདག་ལ་བཀྱོན་པའི་ལུགས་ཅི་མཆིས་ཞེས་ཞུས་པས།
སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཉ་པ་
མི་གསུམ་ལ་ནད་ཙི་ཙི་ཛཱ་ལ་ན་བ་འདི་ལགས་པས། འདི་བཏང་འཚལ་ལོ་ཞེས་
ཞུས་པས། ཀླུའི་ཞལ་ནས་བདག་རྒྱ་མཚོའི་གླིང་ལ་དཔྱིད་ཟླ་ར་བའི་ཚེས་བཅོ་ལྔའི་
གདུགས་ལ་ཁྲུས་བགྱིས་པའི་དུས་ན། ཉ་པ་མི་གསུམ་ཉ་བཤོར་བས། རྒྱ་ཆེན་གྱིས་
68

འབུམ་སྡེ། ཀླུ་འབུམ། ༼བར༽
བཏབ་ནས། ཀླུ་བསད་པར་བྱས་པས། བདག་གི་གླིང་ཕྲན་སྟོང་སྟོང་ཡོད། དེ་ལ་
གླིང་ཕྲན་བསམ་གྱིས་མི་ཁྱབ་པ་ཡོད་དོ། །དེ་ལས་གྱེས་པའི་ཆུ་མིག་དང་ལྟང་སྟེང་
བསམ་གྱིས་མི་ཁྱབ་པ་ཡོད་དོ། །དེ་ལ་ཀླུ་ཡི་གྲོང་ཁྱེར་བྱེ་བ་ས་ཡ་རེ་ཡོད་དོ། །དེ་ལ་
ནད་དང་མུ་གེའི་བསྐལ་པ་ཆེན་པོ་རེ་འོང་གསུངས། བསྐལ་པ་དང་ནད་ཐམས་ཅད་
ཞི་བར་བགྱིས་སོ་གསུངས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞལ་ནས། ཀླུ་སྤྲུལ་པའི་མིག་ཅན་ཚུར་ཉོན་དང་། ཉ་པ་མི་གསུམ་པོ་
འདི་སེམས་ཅན་ཡིན་པས་ཀླུ་མ་རིག །ཟས་སྐལ་དུ་ཉ་འཚལ་བས་ཀླུ་ལ་བབ་པ་འདྲ།
སྔ་མ་ཡང་སེམས་ཅན་བསམ་གྱིས་མི་ཁྱབ་པ་ལ་མི་བདེ་བར་བཏང་བས། འདིའི་
དངོས་སྡིག་ཀྱང་ཀླུ་ལ་མཆི། ད་ཡང་ཉ་པ་མི་གསུམ་པོ་འདི་སོས་པར་བགྱིས་འཚལ་
ལོ། །ཀླུ་མཉེས་པར་བདག་གིས་བགྱི་ཞེས་གསུངས་པས། ཀླུ་སྤྲུལ་པའི་མིག་ཅན་གྱི་
ཞལ་ནས། སྟོན་པ་རྣམས་དེ་སྐད་ཅེས་བཀའ་སྩལ་པ་ལགས་ན། དཔྱིད་ཟླ་ར་བའི་
ཚེས་བཅོ་ལྔ་ལ་ཁྲུས་བགྱིས་པས། དེའི་དུས་སུ་མཆོད་པ་རྒྱུན་དུ་ཕུལ་ལ་ཀླུའི་གསུང་
རབ་རྒྱུན་དུ་ཀློག་པར་གྱིས་ཤིག་གསུངས་ནས་རྒྱ་མཚོའི་སྟེང་དུ་གཤེགས་སོ། །དེ་ནས་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུའི་གསུང་
རབ་རྒྱུན་དུ་བཏོན། ཀླུའི་མཆོད་པ་དབྱར་ཟླ་ར་བའི་ཚེས་བཅོ་ལྔ་ལ་བཤམས། ཀླུའི་
དཀྱིལ་འཁོར་བཞེངས་སུ་གསོལ། ར་དཀར་མོ་དང་། བ་དཀར་གྱི་འོ་མ་དང་། སྤོས་
དང་སྨན་སྦྱར་ནས་ཆག་ཆག་གདབ། དེ་ནས་ཐིག་འཚལ་ཚན་ཆབ་ནས་བཏོན་ནས་
བཏབ། དེ་ནས་བདེ་བའི་ཀླུ་རྣམས་སྤྱན་དྲངས། དེ་ནས་ཀླུ་ལ་མཁྱེན་པ་གསོལ། དེ་
ནས་མཆོད་པ་དྲུག་ཅུའམ། སུམ་ཅུའམ། བཅུ་དྲུག་གམ། བརྒྱད་དམ་བཤམས་ནས་
མཆོད་དོ། །ཡོན་བདག་ཉ་པ་གསུམ་ཚན་དང་ཁྲུས་ཀྱིས་བཀྲུས་ནས་ཕུལ། ན་ག་པུས་
པ་དང༌། གེ་སར་དང་། ཞག་གསུམ་ཤུ་བ་དེས་སོས་སོ། །དཔེར་ན་སྲན་མའི་སྣུམ་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བུ་བཞིན་སྙིགས་ཀྱིས་བཏང་ངོ༌། ། དེ་ནས་མཆོད་པ་རྒྱུན་དུ་ཕུལ་བས་ནད་ཙི་ཙི་ཛ་
ལ་ཡང་སོས་པར་གྱུར་ཏོ། །དེ་ནས་སེམས་ཅན་དུ་གྱུར་པ་ཐམས་ཅད་ཡོངས་སུ་བདེ་
བར་གྱུར་ཏོ། ། དེ་ནས་ཀླུ་དགྱེས་པར་གྱུར་ནས་ནམ་ཟླ་ཡང་དུས་བཞིན་དུ་ཕྱེད་དོ། །
སེམས་ཅན་དུ་གྱུར་པ་ཡང་བསམ་གྱིས་མི་ཁྱབ་པ་ཞིག་འཕེལ་ལོ། །དུས་མཐའ་མེད་
པར་བཀྲ་ཤིས། ཉ་པ་རྣམས་ཀྱིས་ཀྱང་དེ་ནས་ཉ་བཤོར་བ་ཡང་ཤོལ་ལོ། ། དེ་ནས་ཉ་
པ་རྣམས་ཀྱང་སྔོན་བས་བེའུ་ལུག་འཕེལ་ལོ། ། ལོ་ཕྱུགས་ཀྱང་རྟག་ཏུ་ལེགས། བུ་ཚ་
དང་བྱིས་པ་རྣམས་ཀྱང་སྔོན་བས་བཞིན་ལེགས་སྡུག །སྔོན་བས་ཀྱང་བཀྲ་ཤིས་པ་
ལས། སྔོན་བས་ཀྱང་ནད་དཀོན། དེ་ནས་ཉ་པ་རྣམས་ཀྱང་ཀླུའི་བྱིན་རླབས་ཀྱིས་ཚེ་
རིང་བ་ལས། དབང་ཐང་དོན་ནས་འདས། བུ་ཚ་ཕྱི་མས། ཀླུའི་མཆོད་པ་དེའི་བྲན་
ཆགས་པས། ཀླུ་རྣམས་མཉེས་པར་མ་གྱུར་ནས། ཀླུ་བྲན་ཐམས་ཅད་ཀྱིས་ཀླུའི་རྒྱལ་
པོ་སྤྲུལ་པའི་མིག་ཅན་ལ་ཞུས་པ་ལས། འདི་ནས་སོས་པས་བོན་བརྗེད་པ་འདྲ། ཆར་
བཅད་པས་སྤང་རྟས་པ་འདྲ་གསུངས་པས། ཀླུ་སྤྲུལ་པའི་མིག་ཅན་དེས་དཔྱིད་ཟླ་ར་
བའི་ཚེས་བཅོ་བརྒྱད་ཀྱི་གདུགས་ལ། གསེར་གྱི་ཕྲོག་ལ་གཡུས་བསྐོར་བ་དེ་བརྡབས་
པས། རྒྱ་མཚོ་ཆེན་པོ་དེའི་རླངས་པ་དེས་གནམ་ས་འབྱང་བ་ཙམ་དུ་གྱུར་ཏོ། །དེ་ལ་
སེམས་ཅན་ལ་ལ་ན་རེ་དེ་ལྟ་བུ་མ་ཡིན་ཟེར། སེམས་ཅན་ལ་ལ་ན་རེ་ཡ་མཚན་ཆེ་
ཟེར། སེམས་ཅན་ལ་ལ་ན་རེ་བསྐལ་པ་ཁད་ཉེ་ཟེར། སེམས་ཅན་ལ་ལ་ན་རེ་དེ་ལ་ཡ་
མཚན་སྐྱེས་སོ། །ཕྱྭ་ཡེ་མཁྱེན་རྒྱལ་པོའི་ཞལ་ནས་འདི་སྤྲུལ་པ་ཞིག་འདུག་གོ་གསུངས།
སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། འདི་ཀླུའི་ཆོ་འཕྲུལ་ཡིན་པས། སེམས་ཅན་ལ་མི་བདེ་བ་བསམ་གྱིས་མི་ཁྱབ་པ་
ཞིག་འོང་ངོ༌། །ཉོན་མོངས་པའི་སེམས་ཅན་ལ་ལའི་ཡིད་ལ་རྒྱ་མཚོའི་རླངས་ཡིན་སྙམ་
སྟེ། རྒྱ་མཚོའི་རླངས་མིན་ནོ། །སེམས་ཅན་ལ་མི་བདེ་བ་འོང་ངོ་ཞེས་གསུངས་སོ། །

འབུམ་སྡེ། ཀླུ་འབུམ། ༼བར༽
དེ་ནས་དུས་ཕྱི་མ་ལ་ཡང་མ་གཏོགས་སོ་ཞེས་བྱ་བ་ལས། དེ་ནས་ཉིན་དང་མཚན་
ཡང་ལོག་པར་སོང་། ཉི་མ་ཡང་ཉིན་པར་དྲོ་ལ་འཇམ་པ་ཡང་མེད། ཟླ་བ་ནི་གཟའ་
ཆེན་པོ་བདུན་པོ་དེས་ཀྱང་དབང་ཆེར་བྱ་མ་ནུས་སོ། །ངན་པ་དེས་རླུང་གིས་བུས་པ་
བཞིན་དུ་བྱེད། དེ་ནས་ལྷས་ཀྱང་འཆོས་མི་ནུས་སོ། །ཕྱོགས་སྐྱོང་བའི་རྒྱལ་པོ་ཆེན་
པོ་བཞི་ཡང་བྲི། རྒྱལ་པོ་ཆེན་པོ་བཞི་ཡང་འཆོལ་བུར་སོང་། ནམ་ཟླ་དུས་བཞི་པོ་དེ་
ཡང་སྟོན་དཔྱིད་དབྱར་དགུན་ལོག །རླུང་ལ་དུས་མེད་པར་ནམ་ཟླ་དུས་བཞིན་ཚུབ་
མ་འཚུབ་པ་ལ་ཡང་རླུང་གི་རླབས་སོ། །ཐོག་འབྲུག་ཏུ་གཤེགས་ཏེ་ཐོགས་པ་མེད་
པར་འོང་ངོ༌། །གློག་ཚ་བས་གདུངས་ཏེ་རྒྱ་མཚོ་དང་ལྟེང་ཀ་ཡོངས་སུ་སྐམས་སོ། །
ཆར་པ་དུས་སུ་མི་ཕེབ་པས་རྩི་ཤིང་ཡང་མི་རླན། བསྐལ་པ་ཡང་གཡོས་སོ། ། སྣ་ལ་
རླུང་གི་བསྐལ་པ་འབུད་མི་དགོས་པར་བུས་སུ་འཐོར་བར་བྱུང་། དེ་ནས་ཆུའི་བསྐལ་
པ་རང་འབྱུང་དུ་རླན་པར་བྱེད་པ་འབྱུང་། དེ་ནས་མེའི་བསྐལ་པ་འབུད་མི་དགོས་ཏེ།
ཚངས་རིས་མན་ཆད་རྫ་སོར་ལ་མེ་བཏང་བ་དང་འདྲའོ། །དེ་ནས་མུ་གེའི་བསྐལ་པ་
བྱུང་སྟེ། ཙམ་པ་སྣར་སྣོམ་པ་བྱུང་། དེ་ནས་མཚོན་གྱི་བསྐལ་པ་བྱུང་སྟེ། རང་རང་
གི་ལུས་ལ་སྐྱེར་ཚེར་བས་ཀྱང་ཚ་བ་བྱུང་ངོ༌། ། དེ་ནས་ནད་ཀྱི་བསྐལ་པ་ཅོག་འགྱེལ་
བྱུང་། དེ་ནས་རུས་ནད་བྱུང༌། དེ་ནས་བལ་ནད་བྱུང་བས་བལ་ཆུང་བྱུང་། དེ་ནས་
འཁྲུ་སྐྱུག་བྱུང༌། དེ་ནས་གློ་གཟེར་བྱུང༌། དེ་ནས་ཆམ་པ་དང་སྣ་ཆུ་བྱུང༌། དེ་ནས་
ལེ་བརྒན་དང་ཁྲག་སྐྱུག་བྱུང་། དེ་ནས་འབྲུམ་ཆེན་དང༌། འབྲུམ་ཆུང་དང་། དཀར་
ཐོལ་དང་གཉན་བྱུང་། དེ་ནས་སྐྲང་ནད་དང་ལྷོག་པ་བྱུང༌། རུས་ནད་དང༌། སྐྱ་
རིམས་དང་། ཆུ་སེར་དང༌། སྐྱ་སྒང་དང་། མཛེ་ནད་དང་། འབྲས་དང་ཤུ་བ་ཡང་
བྱུང་། གནག་ཕྱུགས་ལ་གློ་གོར་དང་། ལུག་ལ་རྡོ་དང༌། རྟ་ནད་འཚེར་བཅུ་དང་།
བོང་བུ་ལ་གློ་སེར་དང་། ར་ནད་སྐོམ་པོ་དང༌། བ་གླང་ལ་རྔོ་གུ་ལུ་དང་། ཕག་ནད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གག་པ་དང་། བྱ་ནད་ཐུམ་བུ་དང་། སྐྲན་ནད་འབྲུམ་བུ་བྱུང་། སྦ་བ་དང་། ལྷོག་པ་
དང་། འོན་པ་དང་། ལོང་པ་དང༌། གཟེར་བ་དང༌། རྨོངས་པ་དང་། དིག་པ་དང༌།
ལྐུགས་པ་དང་། སྐྲ་མེད་དམར་པོ་དང་དཀར་པོ་བྱུང་བ་དང༌། སྐྲ་སེར་པོ་དང་ཁམ་
པར་འདུག་པ་དང༌། གཞོགས་ཡོ་བ་དང༌། སྐམ་པ་དང༌། སོར་མོ་དྲུག་པ་དང་།
བདུན་པ་དང༌། ཡན་ལག་ལྷག་པ་དང་། སྨེ་བ་དང༌། ཤ་མཚན་ལོག་པར་འོང་བ་
དང༌། ཡན་ལག་སྐམ་པ་དང་། ཤ་མཚན་ལྷག་པར་བྱུང་བ་དང་། ཤ་མཚན་ཐིག་ལེ་
དཀར་ནག་དང་། སེར་པོ་དང་། གླང་ཤུ་བ་ཡན་ཆད་འོང་བ་ཡང་ཀླུ་ཡིན། སོར་མོ་
མེད་པ་དང་། ཤ་མེད་པ་དང་། རུས་པ་མེད་པ་ཡང་ཀླུ་ཡིན། མི་རྨོངས་པ་ཡང་ཀླུས་
བྱས་པ་ཡིན་ནོ། ། མི་སྡུག་པ་དང་། ངན་པར་བྱེད་པ་ཡང་ཀླུ་ཡིན། སེམས་ཅན་ཚེ་
ཐུང་བ་དང་། འབྲས་བུ་མི་སྦྱིན་པ་དང་། བུ་ཚ་མི་སོས་པ་དང་། གཡུང་དྲུང་གི་བོན་
མཁས་སུ་མི་སྟེར་བ་ཡང་ཀླུ། མཐུ་ཆེ་རུ་མི་སྟེར་བ་ཡང་ཀླུ། འཇིག་རྟེན་གྱི་ཁམས་
ཐམས་ཅད་མི་བདེ་བར་མཆིས་པ་ལས། ཡེ་གཤེན་ཤག་རྒྱལ་གྱིས་སྟོན་པ་གཤེན་རབ་
དང༌། གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་པ། སྟོན་པ་རྣམས་
ལགས། སྔོན་གྱི་མི་བདེ་བ་ནི་ཉ་པ་མི་གསུམ་གྱིས་རྒྱ་མཚོ་ཆེན་པོ་ལ་རྒྱས་བཏབ་པས།
ཀླུ་སྤྲུལ་པའི་མིག་ཅན་བཀྱོན་ནས་སོ། །དུས་ད་ལྟ་ལ་མི་བདེ་བ་འདི་ཅི་ལགས་བགྱིས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་
ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས་ཡེ་གཤེན་ཤག་རྒྱལ་ལ་བཀའ་སྩལ་པ། སྔོན་ཡང་ཀླུ་སྤྲུལ་པའི་མིག་ཅན་དེ་
རྒྱ་མཚོའི་གཏིང་ན་གནས་པ་དེ་ཉ་པས་རྒྱ་མཚོ་དཀྲུགས་ནས་ཀླུ་སྤྲུལ་པའི་མིག་ཅན་
བཟུང་ནས་ནོངས་སོ། །དེས་བསྐལ་པ་མི་བདེ་བ་དང་ནད་སྣ་ཚང་བ་བྱུང་བ་ཡིན།
ཀླུ་སྤྲུལ་པའི་མིག་ཅན་དེ་མཉེས་པར་བྱས་ན་འཇིག་རྟེན་ཁམས་འདིར་བདེ་སྐྱིད་ལྡན་
72

འབུམ་སྡེ། ཀླུ་འབུམ། ༼བར༽
པ་ཡིན། ནད་དང་བསྐལ་པ་ཡང་མི་འོང་བ་ཡིན། ད་ལྟར་འོང་བ་འདི་དུས་སྔ་ཕྱིའི་
སྙིགས་མ་ཡང་མིན། རྒྱ་མཚོའི་རླངས་པ་ཡང་མ་ཡིན། ལྷོ་བུར་ཡང་མ་ཡིན། གནམ་
ས་འབྱར་བ་ཡང་མ་ཡིན། འདི་སྔོན་ཉ་པ་གསུམ་དང་བཅུ་པོས་དམ་དུ་བཅས་ཤིང་
གཉེར་དུ་བླངས་ན། དེ་ཕྱི་མ་རྣམས་ཀྱིས་དམ་དུ་ཡང་མ་བཅས་གཉེར་དུ་ཡང་མ་
བླངས་པས་ནོངས་སོ། །གསུང་རབ་འདོན་པ་དང་། ཀློག་པ་དང་། མཆོད་པ་དུས་སུ་
མ་གྲུབ་པས་ཆགས་པས་ནོངས་སོ། ། དེ་ནས་ཡེ་གཤེན་ཤག་རྒྱལ་གྱི་ཞལ་ནས། སྟོན་
པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ཐུགས་རྗེ་ཆེ་
ལ་ཐབས་མཁས་པ་རྣམས། ཉོན་མོངས་པའི་སེམས་ཅན་རྣམས་ཐུགས་རྗེས་བཟུང་
འཚལ་ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་རྒྱ་མཚོ་ཆེན་པོའི་འགྲམ་དུ་བྱོན་ནས། དར་དཀར་གྱི་གུར་ཕུབ་སྟེ་སྒོམ་
པ་མཛད་པ་ལགས། ཐད་ཏ་ཡ་ཐ། ཧུ་ལུ་ཧུ་ལུ་ཧུ་ལུ། ཧུ་ལུ་ཧུ་ལུ་ཧུ་ལུ། ཤྭ་རི་ཤྭ་རི་
ཤྭ་རི་ཤྭ་རི། ཀ་པ་ཀ་པ་ཀ་པ་ཀ་པ། སེ་ཏ་ཀེ་ཏེ་ད། ཀི་རི་དུ་སེ་མ། ཏ་མ་རི་དུ་སད།
ཨཱ་ནུ་ཀེ་རྩེ་པ་ནུ་ཀེ་སེ་མུ་ཀ་བྱ་རེ་ཤོ་ཧོ། ར་ན་མ་དེ་སེ་ནུ་མེ་ཏ་མེ་ཀེ་ལེ། སེ་ཀེ་ཁ་སེ་
ཁ་སེ་ཁ་སེ། མ་ཏྲ་ཀྲོ་མ་གྲོ་མ་གྲོ་ཏ་མ་གྲོ་ཏ་མ་གྲོ་ཏ། པུ་ནེ་པུ་ནེ་པུ་ནེ་པུ་ནེ། པ་ཙ་
ཛ་ལ་ནི། ༀ་འུ་ལུ་འུ་ལུ་འུ་ལུ། ས་མ་ན་རུ་དེ་ཚ་ཛྭ་ལ་ཛྭ་ལ། ཝང་རྩི་ཝང་རྩི་ཝང་རྩི།
ན་མ་ཡ་ན་མ་ཡ། ཧེ་རུ་ལེ་ནུ་ཛ། པ་རྩེ་པ་རྩེ་པ་རྩེ། པ་སིང་པང་། ས་ནུ་སེ་པ་ཙ།
ཀྲོ་ཏོ་ཀྲོ་ཏོ་ཀྲོ་ཏོ། ཤོ་རུ་ཤོ་རུ་ཤོ་རུ། པེ་ཏ་ནི་པེ་ཏ་ནི་པེ་ཏ་ནི། ཧུ་ལུ་ཧུ་ལུ་ཧུ་ལུ། ཧེ་
རུ་སེ་མི་ཚུ་རེ་ཀེ་རུ་སད། སྙིང་པོ་དེ་སྟོང་རྩ་བརྒྱད་བཟླས་སོ། །ནངས་པར་གདུགས་
ཀྱི་ཁ་ལ་བུམ་པའི་དཀྱིལ་ནས་དུང་གི་སྦལ་ལུ་ཞིག་གདའ། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་ཧ་ན་འདུ་ཧེ། ན་འདུ་ཧེ་ན་རེ་མོ་
བ་ག་ཏི་བ་ན་རི། ་ཞེས་གསུངས་པས་ཀླུ་སྤྲུལ་པའི་མིག་ཅན་དེ་ཁྱེའུ་བཟང་ལ་གཡུའི་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཟུར་ཕུད་ཅན་ཞིག་ཏུ་ལྷན་གྱིས་ཆགས་སོ། །ཁྱེའུ་ཟུར་ཕུད་ཅན་དེའི་ཞལ་ནས། སྟོན་
པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོ་འདི་ནི་ཅི་
མཛད་པ་ལགས།
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ངེད་
སྔོན་གྱི་སྟོན་པ་རྣམ་གཉིས་ཡིན་པས་བོད་ཡུལ་དུ་སྲིད་པ་ཆགས་པའི་རྒྱལ་ཁམས་འདི་
ན་ནི། མི་མང་པོ་བསམ་གྱིས་མི་ཁྱབ་པ་ཞིག་ཡོད་པས་འདི་མི་བདེ་བར་འཇུག་པ་ཀླུ་
སྤྲུལ་པའི་མིག་ཅན་ཡིན་པས། འདི་ལ་གནོད་པ་མི་མཛད་པར་ཞུ་བ་ཡིན་ནོ། །ཁྱེའུ་
ཟུར་ཕུད་ཅན་དེའི་ཞལ་ནས། ཀྱེ་སྟོན་པ་གཤེན་རབ་དང་གཡུང་དྲུང་སེམས་དཔའ་
ལགས། ཐུགས་རྗེ་ཆེ་ལ་ཐབས་མཁས་པ་ལགས། འཇིག་རྟེན་གྱི་ཁམས་འདི་ན་མི་
བདེ་བ་གཏོང་བ་ཅིས་ནོངས་ལགས། ཐུགས་རྗེས་བཟུང་འཚལ་ལམ་མི་འཚལ་ལགས།
བཅོས་པའི་ཐབས་ཤིག་མཆིས་ལགས། དེ་སྐད་གསུངས་པས་སྟོན་པ་གཤེན་རབ་མི་
བོ་དང་གཡུང་དྲུང་སེམས་དཔའི་ཞལ་ནས། མི་བདེ་བ་བྱེད་པ་ཡང་ཀླུ་ཡིན། ད་ལྟ་
ཡང་ཀླུ་བཅོས། ཐུགས་རྗེས་བཟུང་ཕྱིར་ཀླུ་དགྱེས་བར་བྱ་སྐད་ནས། ཁྱེའུ་ཟུར་ཕུད་
ཅན་དེའི་ཞལ་ནས། སྟོན་པ་དང་གཡུང་དྲུང་སེམས་དཔའ་ལགས། མི་བདེ་བ་དང་
པོ་ཡང་ཀླུ་ཡིན་ལ། ད་ལྟ་ཡང་ཀླུ་བཅོས་པ་ལགས་ན་ཀླུ་ལ་རྫས་མཐུན་པའི་རིགས་
དུ་ཙམ་མཆིས། རྫས་གང་དང་ལྡན་པར་མཆིས། ཀླུ་ལ་བདེ་བ་ཅིས་བཀྲོལ། གནས་
གང་དུ་བཙལ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་འདི་སྐད་ཅེས་བཀའ་སྩལ་ཏོ། །གནས་འོ་མས་བཅས་ལ་
མཉེས་པར་བྱ། རྫས་སྨན་དང་རྩིས་བྱ། ལྷབ་ལྷུབ་དང་རྒྱན་ཆས་ཀྱིས་མཉེས་པར་བྱ།
བདེ་བ་ནི་སྔགས་དང་ཕྱག་རྒྱས་གྲོལ་ཞེས་སྟོན་པ་རྣམ་པས་གསུངས་པས། ཁྱེའུ་ཆུང་
ཟུར་ཕུད་ཅན་དེས་ཀྱང་སྟོན་པ་ལ་ཞུས་པ། སྟོན་པ་དང་གཡུང་དྲུང་སེམས་དཔའ་
74

འབུམ་སྡེ། ཀླུ་འབུམ། ། ༼བར༽
ལགས། ཀླུའི་གནས་འོ་མ་ལགས་ན། འོ་མ་ལ་རིགས་མཆིས་སམ་མ་མཆིས། དམ་
རྫས་རྩི་དང་སྨན་ལ་རིགས་མཆིས་སམ་མ་མཆིས། སྔགས་དང་ཕྱག་རྒྱ་ལ་རིགས་
མཆིས་སམ་མ་མཆིས། གཤེན་རབ་ཀྱིས་བཀའ་སྩལ་པ། ཁྱེའུ་ཆུང་ཟུར་ཕུད་ཅན་ཚུར་
ཉོན་དང༌། ཁྱེའུ་ཆུང་ཁྱོད་ཀྱིས་སྔོན་སྟོན་པ་གཤེན་རབ་ཀྱི་ཞལ་མཐོང་བ་ལགས་སམ།
དུས་ད་ལྟ་ལ་རྡོལ་ཐབས་སུ་སྨྲ། འདི་ལྟ་སྟེ་འོ་མ་ལ་རིགས་ལྔ། སྨན་ལ་ཡང་རིགས་ལྔ།
སྔགས་དང་ཕྱག་རྒྱ་ལ་ཡང་རིགས་ལྔ་ཞེས་བཀའ་སྩལ་ཏོ། །ཁྱེའུ་ཆུང་ཟུར་ཕུད་ཅན་
གྱིས་གསོལ་པ། སྟོན་པ་རྣམས་ལགས། འདི་ན་འཇིག་རྟེན་དུ་མི་བདེ་བ་གཏོང་བའི་
ཀླུ་གང་ལགས། སྟོན་པས་བཀའ་སྩལ་པ། འཇིག་རྟེན་ལ་མི་བདེ་བ་འདི་ནི། ཀླུ་སྤྲུལ་
པའི་མིག་ཅན་རྒྱ་མཚོ་ལ་གནས་པས་ཉ་པ་རྣམས་ཀྱིས་རྒྱ་མཚོ་དཀྲུགས་པས། ཀླུ་སྤྲུལ་
པའི་མིག་ཅན་དཀྲོགས་པས་ནོངས་སོ། །
དེ་ནས་ཀླུ་སྤྲུལ་པའི་མིག་ཅན་དེ་མ་དགྱེས་པ་ལགས་སོ། །ཁྱེའུ་ཆུང་ཟུར་ཕུད་ཅན་
དེས་གསོལ་པ། སྟོན་པ་ལགས་ཀླུ་སྤྲུལ་པའི་མིག་ཅན་དེ་མཉེས་པའི་རྒྱུ་མཆིས་སམ།
སྟོན་པ་གཤེན་རབ་ཀྱིས་བཀའ་སྩལ་པ། འོ་མ་བྱིན་གྱིས་བརླབས་པས་རྒྱ་མཚོ་བདུད་
རྩིར་འགྱུར། སྨན་བྱིན་གྱིས་བརླབས་པས་གསོལ་བར་མི་བས། རྩི་བྱིན་གྱིས་བརླབས་
པས་སེམས་ཅན་ཀླུ་དམིགས་པ་མཐའ་ཡས་གསོལ། ལྷབ་ལྷུབ་བྱིན་གྱིས་བརླབས་
པས་ཀླུ་རྣམས་ཀྱི་ན་བཟར་འབྱུང་། ཕྱག་རྒྱ་བྱིན་གྱིས་བརླབས་པས་ཀླུའི་རོལ་མོ་སྣ་
ཚོགས་སུ་འགྱུར། ཁྱེའུ་ཟུར་ཕུད་ཅན་གྱིས་སྟོན་པ་གཤེན་རབ་དང་། གཡུང་དྲུང་
སེམས་དཔའ་སེམས་དཔའ་ཆེན་པོ་ལ་གསོལ་པ། ཀླུ་སྤྲུལ་པའི་མིག་ཅན་གྱི་རྒྱུ་གང་
ལས་བསྐྱེད། སྤྲུལ་པ་བྱ་བ་ཇི་ལྟར་ལགས། མིག་ཅན་བྱ་བ་ཇི་ལྟར་ལགས། རྒྱན་དང་
ཆ་ལུགས་བྱ་བ་ཇི་ལྟར་ལགས། རྒྱ་མཚོ་ཆེན་པོའི་སྟེང་ན་གནས་པ་ཇི་ལྟར་ལགས།
གླིང་ཆེན་པོ་བཞི་ལ་གླིང་ཕྲན་བརྒྱད་ཀྱིས་བསྐོར་བ་ཇི་ལྟར་ལགས། གླིང་རེ་རེ་ལ་
75

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གླིང་ཕྲན་བསམ་གྱིས་མི་ཁྱབ་པ་དང་ཆུ་མིག་དང་ལྟང་ལྡིང་བསམ་གྱིས་མི་ཁྱབ་པ་ཇི་
ལྟར་ལགས། དེ་ལ་ཀླུ་བསམ་གྱིས་མི་ཁྱབ་པ་ཇི་ལྟར་ལགས། དེ་ནས་བསྐལ་པ་དང་།
ནད་སྣ་ཚང་བ་གཏོང་བ་ཇི་ལྟར་ལགས་ཞེས་གསོལ་ཏོ། །སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་བཀས་སྩལ་པ། ཁྱེའུ་ཆུང་ཟུར་ཕུད་
ཅན་ཁྱོད་ཉོན་ཅིག ། ཀླུ་སྤྲུལ་པའི་མིག་ཅན་འདི་དང་པོའི་དུས་སྔ་མ་ལ་མགོ་ནག་
གི་རྗེ་བྱས་པ་ཞིག་ཡིན། སྤྲུལ་པ་དུས་སྔ་མ་ལ་ཅི་ཡང་མཁྱེན་པ་ཡིན། མི་དུས་སུ་སྔ་
མ་ལ་ཡི་གེ་མཁྱེན་པ་ཡིན། གནས་དུས་སྔ་མ་ལ་འཇིག་རྟེན་ལ་དབང་བྱས་པ་ཡིན།
གླིང་རྒྱ་མཚོ་ཆེན་པོ་བཞི་ལ་དབང་བྱས་པ་ཡིན། དུས་སྔ་མ་ལ་རྒྱལ་ཕྲན་བཅུ་གཉིས་
ལ་དབང་བྱས་པ་ཡིན། གླིང་ཞེས་བྱ་བ་སེམས་ཅན་སྔ་མ་ལ་དབང་བྱས་པ་ཡིན། མི་
བདེ་བ་དང་བསྐལ་པ་དང་ནད་བྱུང་བ་དུས་སྔ་མ་ལ་བརྡེག་བཙོག་མང་པོ་བྱས་པའི་
ལན་ཆགས་པ་ཡིན། རྒྱན་ཆ་དཀར་བ་ནི་དུས་སྔ་མ་ལ་དགེ་བའི་རྩ་བ་དུམ་ཙམ་བྱས་
པ་ཡིན། དབུ་ལ་ཕྲོག་གསོལ་བ་ནི་དུས་སྔ་མ་ལ་གསེར་གཡུའི་སྦྱིན་པ་བཏང་བ་ཡིན།
ཁྱེའུ་ཆུང་ཟུར་ཕུད་ཅན་གྱིས་གསོལ་པ། གཤེན་རབ་ལགས། ཀླུ་སྤྲུལ་པའི་མིག་ཅན་
འདི་དུས་ཕྱི་མ་ལ་ཅིར་མཆིས་ཞེས་ཞུས་པས། །
སྟོན་པ་རྣམས་ཀྱི་ཞལ་ནས། ཁྱེའུ་ཆུང་ཟུར་ཕུད་ཅན་ཁྱོད་སྤྲུལ་པའི་མིག་ཅན་ཡིན་
པས། ཀླུ་ཁྱོད་ཀྱིས་སྣ་ལ་མུ་གེའི་བསྐལ་པ་བཏང་བས། བསྐལ་པ་བརྒྱད་ཁྲི་བཞི་སྟོང་
བར་དུ་འབྲུ་སྣས་སྣོམ་པ་འོང་ངོ༌། །མེའི་བསྐལ་པ་བཏང་བས་དུས་ཕྱི་མ་མུན་ནག་
ཏུ་འགྲོ་སྟེ་མི་རུ་སྲིད་པ་ཙམ་ཡང་མི་མཐོང་ངོ༌། །ཆུའི་བསྐལ་པ་བཏང་བས་བསྐལ་
པ་བརྒྱད་ཁྲི་བཞི་སྟོང་དུ་རེས་ཆུ་ཟིལ་པ་ཙམ་ཡང་མི་མཐོང་། རེས་གནམ་ལྕགས་ཀྱི་
ཆུ་བོ་རྦབས་གྲངས་ལ་མི་ཐར་རོ། །རླུང་གི་བསྐལ་པ་བཏང་བས་བསྐལ་པ་བརྒྱད་ཁྲི་
བཞི་སྟོང་དུ་རླུང་འཚུབ་ལས་འགྲོ་མི་ཤེས་སོ། །མཚོན་གྱི་བསྐལ་པ་བཏང་བས་བསྐལ་

འབུམ་སྡེ། ཀླུ་འབུམ། ༼བར༽
པ་བརྒྱད་ཁྲི་བཞི་སྟོང་གི་བར་དུ་རྣག་ཁྲག་གི་མཚོ་ལས་མི་ཐར་རོ། །ནད་ཀྱི་བསྐལ་པ་
བཏང་བས་དུས་ཕྱི་མ་ལ་ན་བ་དང་ཚ་བ་ལ་སོགས་པའི་ནད་ལས་བསྐལ་པ་བརྒྱད་
ཁྲི་བཞི་སྟོང་བར་དུ་མི་ཐར་རོ། །ལྷབ་ལྷུབ་དང་དད་པས་དུས་ཕྱི་མ་གྲང་བའི་དམྱལ་
ཁམས་ལས་མི་ཐར་རོ། །བསྐལ་པ་བརྒྱད་ཁྲི་བཞི་སྟོང་བར་དུ་འགྲོངས་པའི་དུས་མེད་
དོ། །ཀླུ་སྤྲུལ་པའི་མིག་ཅན་གྱིས་གསོལ་པ། སྟོན་པ་ལགས། འདི་མ་བགྱིས་ན་མཐའ་
ཅི་ལྟར་འགྱུར་བ་ལགས། མཐའ་བདག་ཅིའི་ལུས་ལེན་ཞེས་ཞུས་པས།
གཤེན་རབ་ཀྱིས་བཀའ་སྩལ་པ། མཐའ་ནམ་ཞིག་ན་ད་ལྟའི་ལས་བཟང་ངན་ལ་
རག་གོ་ཞེས་བཀའ་སྩལ་པས། དེ་ནས་ཀླུ་སྤྲུལ་པའི་མིག་ཅན་དེ་རྒྱ་མཚོ་ཆེན་པོའི་གླིང་
ལ་བྱོན་པས། དཔྱིད་ཟླ་ར་བའི་ཚེས་བཅོ་བརྒྱད་ཀྱི་གདུགས་ལ་ཀླུ་ཐམས་ཅད་འདིར་
ངའི་སྤྱན་སྔར་འདུས་ཤིག་གསུངས་ཏེ་འོ་དོད་བོས་ཏེ། དེ་ནས་ཀླུ་ཐམས་ཅད་འདུས་
པར་གྱུར་ཏེ། ཀླུའི་རིགས་ཀུན་རྒྱ་མཚོ་ཆེན་པོའི་དབུས་སུ་འདུས་ནས། འདིར་འཇིག་
རྟེན་གྱི་ཁམས་སུ་གནོད་པ་བྱ་བར་མི་རུང་ངོ༌། །འདི་གནོད་པར་བྱས་པ་ལ་ཐུག་ན།
ཤིན་ཏུ་ཡ་ང་བའི་གཡང་ས་ཆེ་བས་འགལ་བ་བྱར་མི་རུང་ངོ་ཞེས་གསུངས་སོ། །དེ་
ནས་ཀླུ་ཕྱི་མ་རྣམས་ཀྱིས་ཞུས་པས། གཡང་ས་མཆིས་པར་ཀླུ་སྤྲུལ་པའི་མིག་ཅན་ལ་
ཅི་རིག་ཅེས་ཞུས་པས། ཀླུ་སྤྲུལ་པའི་མིག་ཅན་གྱི་ཞལ་ནས། ང་ནི་ཁྱེའུ་ཟུར་ཕུད་ཅན་
ཞིག་ཏུ་བརྫུས་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོའི་སྤྱན་སྔར་མཆིས་པས། དགེ་སྡིག་ལ་བསམ་གྱིས་མི་ཁྱབ་པ་ཞིག་བཀའ་སྩལ་
པས། དེ་ནས་ཀླུ་རྣམས་ལ་དབང་བ་ཡིན་ནོ་ཞེས་གསུངས་སོ། །དེ་ནས་ཀླུ་སྤྲུལ་པའི་
མིག་ཅན་དེས། རླུང་གི་བསྐལ་པ་ཡང་ཞིང་། མེའི་བསྐལ་པ་ཡང་ཞི། ཆུའི་བསྐལ་པ་
ཡང་ཞི། མུ་གེའི་བསྐལ་པ་ཡང་ཞི་བར་གྱུར། མཚོན་གྱི་བསྐལ་པ་ཡང་ཞི་བར་གྱུར།
ཐོག་དང་སེར་བ་དང་སད་ཀྱང་ཞི་བར་གྱུར། ཆར་ཆུ་ཡང་དུས་སུ་འབབ། ནམ་ཟླ་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དུས་བཞི་ཡང་འགྱུར་བ་མེད་པར་བསྒྱུར། ལྷ་རྣམས་ཆེས་པར་བསྒྱུར། འདྲེ་སྲིན་
བྱུར་དང་གསུམ་མི་གནོད་པར་བསྒྱུར། གཟའ་ཆེན་པོ་བརྒྱད་ཉེས་ལེགས་ཀྱི་སྟང་
རྩིས་སུ་བསྒྱུར། རྒྱུ་སྐར་ཉི་ཤུ་རྩ་བརྒྱད་ཀྱང་དུས་བཞིན་དུ་འཆར་བར་བསྒྱུར། ཉི་མ་
ཡང་དྲོ་བར་བསྒྱུར། ཟླ་བས་མུན་པ་བསལ་བར་བསྒྱུར། ཤིང་རྩི་དང་ནགས་ཚལ་
ཡང་སྔོན་ལས་འཁྲུངས་པར་བསྒྱུར། སེམས་ཅན་ཐམས་ཅད་ལ་ནད་རིམས་མེད་
པར་བསྒྱུར། དེ་ནས་ལོ་ཕྱུགས་རྟག་ཏུ་ལེགས་པར་གྱུར། དེ་ནས་སེམས་ཅན་ཐམས་
ཅད་ཀྱང་བདེ་སྐྱིད་དང་ལྡན་ནོ། །དེ་ནས་བེའུ་ལུག་ཀྱང་དེར་འཕེལ་ལོ། །སེམས་
ཅན་མིའི་བུ་ཡང་ཀླུའི་བུ་འདྲ་བ་ཡང་དེ་ནས་བྱུང་། བཟང་སྡུག་ཀྱང་དེ་ནས་ལྡན།
གོས་ཀྱི་ཁ་དོག་ཀྱང་དེ་ནས་ཕྱིར་མཛེས་ལ་སྡུག་གོ །ཡོན་ཏན་ཅན་རྣམས་ཀྱང་
མཁས་བཙུན་དང་ལྡན་ནོ། ། ཉ་པ་བཅུ་ནི་ནད་མཛེ་དང་འབྲས་དང་ལྷོག་པ་ཐམས་
ཅད་དེ་ནས་སོས་སོ། །གསུང་རབ་ཀླུ་འབུམ་འདི་གར་བཀླགས་པའི་ཡུལ་ཁམས་དེར་
བཀྲ་ཤིས་པར་འོང་ངོ༌། ། ལོ་ཕྱུགས་ཀྱང་རྟག་ཏུ་ལེགས་ལ་སད་དང་སེར་བ་མེད་པར་
འགྱུར་རོ། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ཀྱིས། ཀླུ་དམ་ལས་ལྡོག་གི་དགོངས་ནས་དམ་སྩལ་པ། ཨོཾ་ཧཱུྃ་ཕཊ། རི་ལུ་རི་
ལུ་རི་ལུ། པང་སཱ་པང་སྭ་པང་སཱ། པ་ཏ་པ་ཏ་པ་ཏ། རི་དུ་རི་དུ་རི་དུ། རི་དུ་རི་དུ་རི་
དུ། ཨ་ཛྭ་ལ་ཨ་ཛྭ་ལ་ཨ་ཛྭ་ལ། ཞེས་བྱ་བ་དེ་རྣམས་དམ་སྩལ་པས་ཀླུ་ལ་འགྱུར་བ་
མི་སྲིད་དོ། །ཡེ་གཤེན་ཤག་རྒྱལ་གྱིས་སྟོན་པ་གཤེན་རབ་ལ་ཞུས་པ་ཀླུ་སྤྲུལ་པའི་མིག་
ཅན་གྱི་ལེའུ་སྟེ་བཅུ་བདུན་པའོ།། །། །
༧ ཞང་ཞུང་སྐད་དུ། ག་རུ་ཡ་ར་པ་ཏྲ་སཱ། སུམ་པའི་སྐད་དུ། རི་དུ་ས་པ་ཛཱ། །
བོད་སྐད་དུ། གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས།
བམ་པོ་བཞི་པའོ། །དེ་ནས་ཡང་དང་པོ་ཅི་ཡང་མི་སྲིད་པ་ལས། སྲིད་པའི་འཁོར་ལོ་
78

འབུམ་སྡེ། །
 ཀླུ་འབུམ། ། ༼བར༽
ཞིག་སྲིད། སྟོང་ཞིང་བདག་མེད་པ་ཞིག་སྲིད། སྟོང་ཞིང་བདག་མེད་པ་དེ་ལས་སྟོང་
པའི་གཡུང་དྲུང་སེམས་དཔའ་འདི་ཡེ་ནས་གཡུང་དྲུང་དུ་བཞུགས། དེ་ནས་འོད་
ཚོན་གང་བ་ཞིག་བྱུང་། འོད་དེས་སྟོང་གསུམ་གྱི་སྟོང་ཁེངས་པ་ཞིག་བྱུང་ངོ༌། །དེ་
ནས་རླུང་ཡོས་ཀྱི་དུ་བ་ཙམ་སྲིད། དེ་ལ་རླུང་རྡོ་རྗེ་རྒྱ་གྲམ་སྲིད། དེ་ལས་མེའི་དཀྱིལ་
འཁོར་སྲིད། མེ་དང་རླུང་གི་དྲོད་ལས་ཆུ་དང་རླུང་དུ་སྲིད། དེ་ནས་རྒྱ་མཚོ་འཁྱིལ་
རྣམས་སྲིད། དེ་ནས་རྒྱ་མཚོ་ལྦུ་བ་གུར་ཙམ་ཞིག་སྲིད། དེ་ནས་ལྦུ་བའི་བཅུད་ལས་
གསེར་གྱི་རུས་སྦལ་སེར་པོ་ཞིག་སྲིད། རུས་སྦལ་དེའི་ཆོ་འཕྲུལ་ལས་སྒང་དྲུག་སྲིད།
ཤེལ་སྒོང་དཀར་པོ་དང་། གསེར་སྒོང་སེར་པོ་དང་། གཡུ་སྒོང་སྔོན་པོ་དང་། ཟངས་
སྒོང་དམར་པོ་དང་། མཆོང་སྒོང་སྨུག་པོ་དང་། ལྕགས་སྒོང་ནག་པོ་སྟེ་དྲུག་ཏུ་བྱུང་
སྒོ་ང་དེ་དྲུག་དུས་བཞི་ལ་བརྡོལ་དུ་མི་བཏུབ་པར་རྩེ་ཞིང་མཆིས། གསེར་གྱི་
ངོ༌། །
རུས་སྦལ་སེར་པོས་བཏོལ་ཀྱང་བརྡོལ་དུ་མ་འདོད་ནས། གསེར་གྱི་རུས་སྦལ་སེར་
པོ་དེས་སྔོན་གྱི་གཡུང་དྲུང་སེམས་དཔའ་གཉིས་ལ་དྲི་དགོངས་ནས། གསེར་གྱི་སྦལ་
པ་སེར་པོ་དེ་ཡང་རྒྱ་མཚོའི་གཏིང་དུ་བྱོན་ཏེ་རྒྱ་མཚོ་ཡང་རླབས་ནས། རྒྱ་དང་ཐད་
དེ་གདའ་ན། རྒྱ་མཚོ་དེ་ཡང་རབ་ཏུ་རླབས་ནས། ཁྱེའུ་ཆུང་ཟུར་ཕུད་ཅན་ཞིག་
ཏུ་བརྫུས་ཏེ། སྔོན་གྱི་གཡུང་དྲུང་སེམས་དཔའ་གཉིས་པོ་སྟོན་པ་གཤེན་རབ་དང༌།
གཡུང་དྲུང་སེམས་དཔའ་སེམས་དཔའ་ཆེན་པོ་གཉིས་ཐུགས་རྗེ་ཆེ་ལ་ཐབས་མཁས་
སྤྲུལ་པའི་སྒོ་ང་འདི་དྲུག་བརྡོལ་ཞིང་འཕྲུག་ཏུ་མ་འཚལ་ན་འདི་ཅི་
པ་ལགས་ན། 
ལགས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
བཀའ་སྩལ་པ། སྒོ་ང་འདི་དྲུག་རིགས་དྲུག་ཡིན་པས། འདི་སྤྲུལ་པའི་སྒོ་ང་ལ་ཀླུའི་
རིགས་སུ་འདུག་པས་བརྡོལ་དུ་མི་འདོད་དོ། །གསེར་གྱི་རུས་སྦལ་སེར་པོ་དེ་རྒྱ་མཚོའི་
གཏིང་དུ་གཤེགས་ནས་རྒྱ་མཚོ་ཆེན་པོ་རྔུབ་པས། རྒྱ་མཚོ་ཡང་གྲམ་ལ་ཁྲོལ་གྱིས་དེའུ་
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སོང་ཙམ། 
སྒོ་ང་དེ་དྲུག་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་སྤྱན་སྔར་སྨྲས་སོ། ། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་ལགས། དུས་གཅིག་ཏུ་སྒོ་ང་བྱུང་བ་ལས་ཁ་དོག་སོ་སོར་
འགྲོ་བ་ཅི་སྟེ་ལགས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས། 
ཁྱོད་སྒོ་ང་དྲུག་པོ་འདི་དུས་གཅིག་ཏུ་བྱུང་བ་ཡང་ཀླུ་རིགས་དྲུག་པོ་ཡིན་
ནོ་ཞེས་བཀའ་སྩལ་པ། སྒོ་ང་དྲུག་གིས་སྒོ་ངའི་ནང་ནས་སྨྲས་པ། སྟོན་པ་ལགས་
དྲུག་པོ་རིགས་སུ་དབྱེ་འཚལ་ཞེས་ཞུས་པས། སྟོན་པ་གཤེན་རབ་ཀྱིས་བཀའ་སྩལ་
པ། གསེར་སྒོང་སེར་པོ་བརྡོལ་བའི་ནང་ནས་རྒྱལ་རིགས་བྱུང་ངོ༌། །གཡུ་སྒོང་བརྡོལ་
བའི་ནང་ནས་དམངས་རིགས་བྱུང་ངོ༌། །ལྕགས་སྒོང་བརྡོལ་བའི་ནང་ནས་བྲམ་ཟེའི་
རིགས་བྱུང་ངོ༌། །མཆོང་སྒོང་བརྡོལ་བའི་ནང་ནས་གདོལ་པའི་རིགས་བྱུང་ངོ༌། །དུང་
སྒོང་བརྡོལ་བའི་ནང་ནས་དཀར་པོའི་རིགས་བྱུང་ངོ༌། །ཟངས་སྒོང་བརྡོལ་བའི་ནང་
ནས་ཀླུ་བྱོལ་སོང་གི་རིགས་བྱུང་སྟེ། དེ་ནས་གསེར་སྦལ་སེར་པོས་ཁྱེའུ་ཟུར་ཕུད་ཅན་
ཞིག་ཏུ་བརྫུས་ནས། སྟོན་པ་རྣམ་པ་ལགས། འདི་ཀླུ་ལགས་ན་ཡུལ་དང་ས་བསྐོས་
འཚལ་ལོ་ཞེས་ཞུས་པས།
སྟོན་པ་གཤེན་རབ་དང་སྟོན་པ་རྣམ་པས་བཀའ་སྩལ་པ། རྒྱལ་རིགས་ཀྱི་རང་ཡུལ་
ནི་རྒྱ་མཚོ་ཆེན་པོའི་གླིང་ལགས་སོ། ། ཀླུ་དམངས་རིགས་ཀྱི་ཡུལ་ནི་ལྟེང་ཀ་དང་འགར་
འགུལ་ལགས་སོ། །བྲམ་ཟེའི་རིགས་ནི་ཆུ་བོ་ཙག་ཙོག་ལགས་སོ། །གདོལ་པ་ཅན་གྱི་
རིགས་ནི་ཆུ་མིག་འབར་འབུར་ལགས་སོ། །ཀླུ་མོ་དཀར་མོའི་རིགས་ནི་ཆུ་མིག་ལྟང་
ལྟེང་ཁ་ཤར་དུ་བལྟས་པ་དང་ལྷོ་རུ་བལྟས་པ་ལགས་སོ། །ཟངས་སྒོང་ནང་ནས་བྱུང་
བ་ནི། ཕྱི་ཟངས་དང་བྱོལ་སོང་གི་རིགས་སོ། །ལྡིང་ཀ་དང་ནེའུ་དང་རྩི་ཤིང་བན་བུན་
དང༌། གད་པ་སྨིན་འཁྱུགས་དང་གྲོག་པོ་དང་། ལུ་མ་དང་དེ་རྣམས་སུ་ཡུལ་བསྐོས་

འབུམ་སྡེ། ཀླུ་འབུམ། ༼བར༽
སོ། །ཀླུའི་རྒྱལ་རིགས་ལ་ཡང་ཡུལ་དེ་ལྟར་བསྐོས། ཀླུ་རིགས་དྲུག་ལ་ཡང་ཡུལ་དེ་
ལྟར་བསྐོས་ལགས་ན། བདག་ལ་རིགས་ཅི་མཆིས་པ་ཞེས་ཞུས་པས། གཤེན་རབ་ཀྱིས་
བཀའ་སྩལ་པ། ཀླུ་རྣམས་ཀྱང་ཀླུའི་གཡུང་དྲུང་སེམས་དཔའ་དེས། ཀུན་ལ་དབང་
བྱེད་པ་ཞིག་ཡོད་དོ། །ཀླུའི་རྒྱལ་པོས་གསོལ་པ། ང་གསེར་གྱི་མི་བོ་ལ་གཡུའི་སྲོག་ཞུ་
གསོལ། རིན་པོ་ཆེ་སྣ་ལྔའི་ཁྲི་ལ་མཆིས་ན་ང་བས་ཆེ་བ་ཀླུ་གཡུང་དྲུང་སེམས་དཔའ་
བྱ་བ་འདི་ག་ན་ཡོད་ཅེས་ཞུས་པ་ལས། སྟོན་པས་བཀའ་སྩལ་པ། ཀླུའི་གཡུང་དྲུང་
སེམས་དཔའ་བྱ་བ་དེ་ཀླུའི་རྒྱལ་པོ་རྣམས་ཀྱིས་མི་གཟིགས་སོ། །རྒྱ་མཚོ་ཆེན་པོའི་འོད་
ལ་གནས་ཏེ་མི་གཟིགས་སོ། །ཀླུའི་རྒྱལ་པོས་ཞུས་པ་སྟོན་པ་ལགས། ཀླུའི་གཡུང་དྲུང་
སེམས་དཔའ་འདི་རྒྱ་མཚོའི་འོད་ལ་གནས་ན། ཉོན་མོངས་པའི་སེམས་ཅན་ལ་མགོན་
མཛད་དམ་མི་མཛད་ལགས།
གཤེན་རབ་ཀྱིས་བཀའ་སྩལ་པ། ཀླུའི་གཡུང་དྲུང་སེམས་དཔའ་འདི་སེམས་ཅན་
ལ་གནོད་པ་དང་འགལ་བ་མི་མཛད། ཉོན་མོངས་པའི་སེམས་ཅན་ལ་ཐུགས་རྗེ་ཆེན་
པོས་འཛིན་པར་མཛད་ཅེས་གསུངས་པས། དེ་ནས་ཀླུའི་རྒྱལ་པོ་དང་། ལྷའི་སྲས་མོ་
འོད་ཏ་དང༌། ཡིད་ཀྱིས་བཤོས་པའི་སྲས་བཞི་བྱུང་། ཡབ་དང་ཡུམ་གྱིས་མཚན་མ་
ཐོགས་ནས། ཀླུའི་རྒྱལ་པོ་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་སྤྱན་སྔར་བྱོན་ནས་གསོལ་པ་གཤེན་རབ་ལགས། ཀླུའི་རྒྱལ་པོ་དང་
ལྷའི་སྲས་མོ་འོད་དེ་རིང་གིས་མ་བཤོས་པར་སྤྲུལ་པའི་བུ་བཞི་བྱུང་ན། འདི་ལ་མིང་
མ་ཐོགས་པས་འདི་ལ་མིང་མཚན་གདགས་འཚལ་ལོ་ཞེས་ཞུས་པས། སྟོན་པའི་ཞལ་
ཀླུ་དང་ལྷ་གཉིས་སྐུ་མི་རིང་གིས་མ་འཚོས་པར་ཐུགས་ཡིད་ཀྱིས་འཚོས་པའི་
ནས། 
བུ་འདི་སྤྲུལ་པའི་བུ་ཡིན་པས་ངའི་སྤྱར་སྔར་ཁྲིད་ལ་ཤོག་ཅིག་པར་བཀའ་སྩལ་པས།
ཀླུའི་རྒྱལ་པོས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་
81

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆེན་པོའི་སྤྱན་སྔར་ཁྲིད་པས། སྟོན་པ་གཤེན་རབ་ཀྱིས་མཚན་བཏགས་པས། ཕོ་བོ་
ཀླུ་ཀུན་ཏུ་སྙོམས་པར་མཚན་བཏགས་སོ། །དེའི་གཅུང་པོ་ཡོངས་སུ་བསྐྱེད་དུ་མཚན་
བཏགས་སོ། །དེའི་གཅུང་པོ་ཀུན་ནས་གསོལ་བར་མཚན་བཏགས། དེའི་འོག་མ་
ཀུན་དུ་དབང་དུ་མཚན་བཏགས། དེ་ནས་ཀླུའི་རྒྱལ་པོས་གསོལ་པ། སྟོན་པ་གཤེན་
རབ་ལགས། ཀུན་དུ་སྙོམས་སུ་མཚན་འདོགས་པ་ཇི་ལྟར་ལགས། ཀུན་དུ་བསྐྱེད་
པ་ཇི་ལྟར་ལགས། དེའི་འོག་མ་ཀུན་དུ་གསོལ་པ་ཇི་ལྟར་ལགས། ཀུན་དུ་དབང་
དུ་འདོགས་པ་ཅི་ཇི་ལྟར་ལགས། སྟོན་པས་བཀའ་སྩལ་པ། ཉི་མ་ལ་དབང་བྱས་
པས་ཉི་མ་ཀུན་དུ་སྙོམས་པ་དང་ཀུན་དུ་སྙོམས་སུ་མཚན་བཏགས་པ་ཡིན་པས་མ་
སྙོམས་པ་གང་ཡང་མེད་དོ། །ཀུན་དུ་བསྐྱེད་བྱ་བ་ནི་གཤེར་དང་རླན་ལ་དབང་བྱས་
པས་མ་བསྐྱེད་པ་གང་ཡང་མེད་པས་དེ་སྣང་སྲིད་ཡོངས་སུ་བསྐྱེད་དུ་བཏགས། རྒྱ་
མཚོ་ལ་དབང་དུ་བྱས་ནས་དེ་ལ་ལན་ཚྭ་བྱུང་བས་དེས་མ་ཁྱབ་པ་མེད་པས་ཀུན་དུ་
སྙོམས་པར་གསོལ་པས་ཀུན་དུ་གསོས་བཏགས་སོ། །ཀུན་དུ་སྣང་བ་བྱ་བ་ནི་སྣང་
སྲིད་ཀྱི་སེམས་ཅན་ལ་དབང་བྱས་དང་འབྱུང་བ་ལྔ་དང་སྲོག་ཆགས་ལ་དབང་བྱས་
པས་དབང་བྱེད་ཀྱི་ཀླུ་མཚན་གསོལ། རྒྱལ་པོ་ཆེན་པོས་མཚན་འདོགས་པ་ཡང་དེ་
ལྟར་ལགས། སྣང་སྲིད་གཡོ་འགུལ་ཇི་སྙེད་ཀྱང་ཀླུའི་རྒྱལ་པོ་དེ་བཞིས་བྱེད། སྲིད་པ་
ཆགས་པར་བྱེད་པ་ཡང་དེ་བཞིས། བསྐལ་པ་བྱུང་བ་ཡང་དེ་བཞིས་བྱུང་། སེམས་
ཅན་གསོ་ཡང་དེ་བཞིས་གསོ། སེམས་ཅན་གསོད་ཀྱང་དེ་བཞིས་གསོད། དེ་བཞི་ནི་
རོལ་མཚོ་ཆེན་པོ་བཞིའི་ནང་ན་གནས་སོ། །ཅེས་བཀའ་སྩལ་ཏོ། ། །
ཀླུའི་རྒྱལ་པོས་གསོལ་པ། གཤེན་རབ་ལགས་དམངས་རིགས་ཇི་ལྟར་ལགས།
གཤེན་རབ་ཀྱིས་བཀའ་སྩལ་པ། མེད་པར་དགའ་བ་དང་། བརླག་པར་དགའ་བ་
དང༌། སྟོང་པར་དགའ་བ་དང་། དེ་ནི་རླུང་དང་འདྲ་སྟེ། ཀླུ་བཙན་གྱི་རིགས་སོ། །

འབུམ་སྡེ། ཀླུ་འབུམ། ༼བར༽
དེ་ནི་གཟེད་ཀྱི་རིགས་ཏེ། དེ་ནི་བསམ་གྱིས་མི་ཁྱབ་པ་ཡིན་པས། སྨྱོ་འབོག་གི་རིགས་
སོ། །དེ་ནས་གཟེད་བྱ་བ་ཀླུ་བཙན་གྱི་རིགས་ཏེ་དམངས་རིགས་སོ། །དེའི་ཡུལ་དང་
ས་ནི་བྲག་དང་ཕ་བོང་དང་། རྒུང་པ་དང༌། དེ་ལ་མཚོའི་ནང་ན་གནས་པ་ནི་གླང་
པོ་དམར་པོར་བརྫུ་། རེས་འགའ་སྦྲུལ་དམར་པོ་ཞིག །རེས་འགའ་སྦལ་པ་དམར་པོ་
དང་། ཤ་བ་དམར་པོ་དང༌། སྡིག་པ་དམར་པོར་བརྫུ་བ་དེ་ནི་ཀླུ་བཙན་གྱི་རིགས་
སོ། །གདོལ་པ་ཅན་གྱི་རིགས་བྱ་བའི་ཡུལ་ནི་ཤིང་རྐང་གཅིག་པ་དང༌། ཕ་བོང་ཐག་
ཐུག་དང་། ཆུ་བོ་ཆེན་པོའི་འགྲམ་དང་དེ་ན་གནས་པའོ། །བྲམ་ཟེའི་རིགས་བྱ་བ་
ནད་སྣ་ཚང་བ་བཏང་བའོ། །དཀར་རིགས་བྱ་བ་སྨན་ཐམས་ཅད་དཀར་མོའི་རིགས་
སོ། །ས་བདག་བྱ་བ་ཀླུ་ནག་པོའི་རིགས་སོ། ། ཀླུ་བྱོལ་སོང་གི་རིགས་ཐམས་ཅད་ནི་ས་
བདག་གི་རིགས་སོ། །དེའི་གནས་ནི་པྲ་མ་དང་། ནེའུ་གསིང་དང་ཁྲོན་པ་དང་། ཆུ་
མིག་ལྐུགས་པ་དང༌། ས་ཕུག་དང་། ཕ་བོང་དྲག་པ་ཅན་དང་། དུར་ཁྲོད་དང་གད་
པའི་སྨིན་ཚུག་དང་། མཆོད་རྟེན་དང་། གྲོག་པོ་དང་དེ་རྣམས་སོ། །ཀླུ་དཀར་པོའི་
རིགས་ལ་གཏོགས་པ་གཉིས་ཀྱང་ཀླུ་དཀར་པོ་དང༌། སྨན་བྱ་བ་དཀར་མོའི་རིགས་
སོ། ། ཀླུ་ནག་པོ་ནི་བྲམ་ཟེའི་རིགས་དང་། ས་བདག་གི་རིགས་སུ་གཏོགས་པའོ། ། ཀླུ་
བཙན་དང་སྲིན་མོའི་རིགས་གཅིག་གོ །ཀླུའི་རྒྱལ་པོས་གསོལ་པ། གཤེན་རབ་ལགས།
བྱོལ་སོང་གི་རིགས་དེ་ཤ་བ་དང་། གླང་དང༌། མོན་གླང་དང་། བྱོལ་སོང་ནག་པོར་
འོང་བ་དེ་ཀླུ་ནག་པོའི་རིགས་སོ། ། རྟ་ལ་སོགས་པའི་རིགས་ཀླུ་དཀར་པོའི་རིགས་སོ། །
ཕོར་བྱུང་ན་ཕོའི་རིགས་སོ། །མོར་བྱུང་ན་མོའི་རིགས་སོ། །ཕོ་སེར་ཀར་བྱུང་ན་ཕོར་
གནོད། མོ་ཁྲ་མོར་བྱུང་ན་མོར་གནོད། སེམས་ཅན་ལ་ཤ་མཚན་དཀར་པོ་བྱུང་ན་ཀླུ་
དཀར་གྱི་མཚན་བཏགས་སོ། ། ཤ་མཚན་ནག་པོ་བྱུང་ན་ཀླུ་ནག་པོའི་མཚན་རྟགས་
ཡིན། ཤ་མཚན་དམར་པོ་བྱུང་ན། ཀླུ་བཙན་གྱི་མཚན་རྟགས་ཡིན། ཤ་མཚན་ཁྲ་
83

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བོར་བྱུང་ན་ཀླུ་ཁྲ་བོའི་མཚན་རྟགས་ཡིན། སེམས་ཅན་དུ་བཏགས་པ་འདི་རྣམས་ཀླུ་
ཡིན། མ་བསྐྱེད་པ་གང་ཡང་མེད། མི་དང་ཕྱུགས་ལ་ཤུ་བ་དང་། མཛེར་པ་སྐྱེས་ན་
ཀླུ་གདོལ་པ་ཅན་གྱི་རིགས་སུ་གཏོགས་པའོ། །རྒྱལ་པོའི་རིགས་འདིས་སྟོན་པ་ལ་མི་
གནོད་དམ་ཞེས་ཞུས་པས། གཤེན་རབ་ཀྱིས་བཀའ་སྩལ་པ། ཀླུ་གཡུང་དྲུང་སེམས་
དཔའ་མི་གནོད་དོ། ། ཕྱི་མ་ཀླུ་ལ་གནོད་པ་བྱས་པའི་ཀླུ་རིགས་ཀུན་གནོད་དོ། །
གནོད་པ་མ་བྱས་པའི་རིགས་མི་གནོད་དོ། ། དེ་ནས་ཀླུའི་རྒྱལ་པོས་གསོལ་པ། སྟོན་པ་
གཤེན་རབ་ལགས། གཟའ་ཆེན་པོ་བརྒྱད་ཇི་ལྟར་ལགས། གཟའ་ལ་ལས་ཀྱི་གཟའ་
ཇི་ལྟར་ལགས། རྒྱུ་སྐར་བྱ་བ་ནི་ཇི་ལྟར་ལགས། གཤེན་རབ་ཀྱིས་བཀའ་སྩལ་པ།
གཟའ་ཆེན་པོ་བརྒྱད་ནི་རུས་སྦལ་གྱི་སྤྱི་བོ་ནས་གཟའ་སྤེན་པ་བྱུང༌། སྤྱན་གཡས་པ་
ལས་གཟའ་ཟླ་བ་བྱུང༌། སྤྱན་གཡོན་པ་ལས་གཟའ་ཉི་མ་བྱུང༌། ཁ་ལས་བྱི་ཏི་པ་ཏྲ་
བྱུང༌། མཆེ་བ་ལས་གཟའ་ཕུར་བུ་བྱུང་། སེམས་ཀྱི་སྤྲུལ་པ་ལས་གཟའ་པ་ཝ་སངས་
བྱུང་། ལྕེ་ལས་གཟའ་མིག་དམར་བྱུང་། ལག་པ་ལས་གཟའ་ལག་པ་བྱུང༌། གཟའ་
བདུན་དུས་སུ་རྒྱུ། ཀླུའི་རྒྱལ་པོའི་ཞལ་ནས། སྟོན་པ་གཤེན་རབ་ལགས། གཟའ་
བརྒྱད་ལ་སུ་གཅིག་མི་རྒྱུ་བ་འདི་ནི་ཇི་ལྟར་ལགས། གཟའ་བཞི་ར་བ་བཞི་ལ་རྒྱུ་བ།
གཞན་མ་གསུམ་མི་རྒྱུ་བ་ནི་ཅིས་ནོངས་ལགས། གཟའ་སྒྲ་གཅན་འཛིན་མི་རྒྱུ་བ་ཅིས་
ནོངས་ལགས། གཤེན་རབ་ཀྱིས་བཀའ་སྩལ་པ། གཟའ་བརྒྱད་ལ་དུ་བ་མཇུག་རིངས་
ཞེས་ཀྱང་བྱ། གཟའ་བདུད་ཅེས་ཀྱང་བྱ། སྒྲ་གཅན་འཛིན་ཞེས་ཀྱང་བྱ་བ་མི་རྒྱུ་བ་
ཡིན། དེ་གལ་ཏེ་རྒྱུ་བ་ལ་ཐུག་ན་ཉི་མ་ཡང་གྱུར་མིད་བྱེད་དེ། གནམ་ལ་ཤར་ཡང་
ཐུག་ན་འོད་ཀྱི་བསྐལ་པ་ཡང་གཏོང་། མུ་གེའི་བསྐལ་པ་དང་། མཚོན་གྱི་བསྐལ་པ་
གཏོང་པ་དང་། ནད་ཀྱི་བསྐལ་པ་གཏོང་བ་དེ་ནི་དང་པོ་ཡང་ཆུ་སྲིན་དུ་འདུག་པའི་
ཁ་ནས་བྱུང་བས། གཟའ་གདུག་པ་ཡིན་མཇུག་རིངས་བྱ་བ་ལྟས་ངན་ཡིན་ནོ། །སྒྲ་
84

འབུམ་སྡེ། ཀླུ་འབུམ། ༼བར༽
གཅན་འཛིན་བྱ་བ་ནི། སེམས་ཅན་ཡོངས་ཀྱི་གེགས་དང་ལྟས་ངན་དུ་འཛིན་པར་
བྱེད་པས། བདུད་བྱ་བ་ནི་སེམས་ཅན་ཡོངས་ཀྱི་བདུད། གཟའ་དེའི་ཁ་རླངས་ལས་
སད་དང་མུ་གེ་འོང་ངོ༌། །རྐན་སྒྲ་བརྡབས་པས་རླུང་ཚ་གྲང་དུ་འོང་སྟེ། རླུང་ཚ་གྲང་
འཐབ་པས་འབྲུག་ཏུ་འོང་ངོ༌། །དུ་བ་མཇུག་རིངས་ལྕེ་མནར་བས་བར་སྣང་གློག་ཏུ་
ཡང་རྒྱུའོ། །མཆིལ་མ་གཏབ་པས་ཆུའི་བསྐལ་པ་འོང་སྟེ་ཁྲུས་བྱེད་པའོ། །ཁ་གདངས་
པས་རླུང་གི་བསྐལ་པ་འབྱུང་བ་སྟེ། འཁྲུག་ཅིང་འབྱུང་། ཧུ་བྱས་པས་མེའི་བསྐལ་
པ་འབྱུང༌། མཆིས་མ་གཏབ་པས་སེར་བ་བསམ་གྱིས་མི་ཁྱབ་པ་འབྱུང་། མཇུག་མ་
བརྡབས་པས་ཐོག་ཕབ། མཆེ་བ་གཙིགས་པས་མཚོན་གྱི་བསྐལ་པ་འབྱུང་། སྤུ་སྤུག་
པས་ནད་སྣ་ཚང་བ་འབྱུང༌། སྟོན་པ་གཤེན་རབ་མི་བོ་ཐུགས་རྗེ་ཆེ་ལ་ཐབས་མཁས་
པ་དང་། གཡུང་དྲུང་སེམས་དཔའ་སེམས་དཔའ་ཆེན་པོས་ཁྲོ་ཆུའི་ལྕགས་ཐག་འདོམ་
དགུ་བརྒྱ་དགུ་སྟོང་གིས་ལྕགས་ཀྱི་ཕ་བོང་རི་ཙམ་ཞིག་ལ་བཏགས་ནས་རྒྱ་མཚོ་གཏིང་
ཟབ་གཏིང་དུ་བསྐྱུར་རོ། ། དེ་གལ་ཏེ་འགུལ་བས་བསྐལ་པ་ཕྲ་མོ་འབྱུང་ངོ༌། །དེ་ནས་
གཟའ་སྤེན་པ་ནི་སྟོན་མི་རྒྱུ་དཔྱིད་ར་བར་རྒྱུ། ཕུར་བུ་དབྱར་ར་བར་རྒྱུ། མིག་དམར་
སྟོན་ར་བར་རྒྱུ། ཕྱི་མ་ཟླ་བ་རེ་མོས་རྒྱུ། དེ་ནས་སྟོན་དང་དཔྱིད་དང་དབྱར་དང་
དགུན་དེ་རྣམས་སོ། །
དེ་ནས་ཀླུའི་རྒྱལ་པོས་གསོལ་པ་གཤེན་རབ་ལགས། སྐར་མ་ཞེས་བྱ་བའི་རྒྱུ་གང་
ལས་བྱུང་བ་ལགས། གཤེན་རབ་ཀྱིས་བཀའ་སྩལ་པ། རྒྱུ་སྐར་གྱི་རྒྱུ་ཡང་རུས་སྦལ་
ལས་བྱུང་བ་ལགས་སོ། །གསེར་གྱི་རུས་སྦལ་སེར་པོའི་ལུས་ལས་རྒྱུ་སྐར་ཉི་ཤུ་རྩ་
བརྒྱད་བྱུང་བ་ལགས་སོ། །དེ་ལ་གསེར་གྱི་རུས་སྦལ་དེས་སྐར་མ་བཟང་ངན་ཡང་དེ་
ལས་འབྱུང་བ་ལགས་སོ། །རྒྱུ་སྐར་དེ་ལས་དུས་ཀྱི་ཆར་ནི། དབྱུག་པ་ལ་ཞག་གཅིག་
སྟེ། སྒྱེད་པུ་ལ་ཞག་གསུམ། སྨིན་དྲུག་ལ་ཞག་དྲུག །བེའུ་ལ་ཞག་གཅིག །སྨལ་པོ་ལ་
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞག་བཅོ་ལྔ། རྒྱལ་ལ་རྩིས་མེད་ཆར་པའི་གཞུག་ཝ་ལ་བཏུལ། དབྱུག་པ་ལ་ཆར་པ་
འབེབས་སུ་མི་འཇུག་པ་གཟའ་མིག་དམར། སྒྱེད་པུ་ལ་ཆར་པ་འབེབས་སུ་མི་འཇུག་
པ་གཟའ་ཕུར་བུ། སྨིན་དྲུག་ལ་ཆར་པ་འབེབས་སུ་མི་འཇུག་པ་གཟའ་པ་ཝ་སངས།
སྨལ་པོ་ལ་ཆར་པ་འབེབས་སུ་མི་འཇུག་པ་གཟའ་ཉི་མ། ཝ་ལ་ཆར་པ་འབེབས་སུ་
མི་འཇུག་པ་གཟའ་ལག་པ་ཞེས་བྱ། དེ་ལྟར་སྟོན་པ་གཤེན་རབ་ཀྱིས་བཀའ་སྩལ་པ་
དང་། ཀླུའི་རྒྱལ་པོས་གསོལ་པ། སྟོན་པ་གཤེན་རབ་ལགས། སྐར་མ་དབྱུག་པ་ལ་
ཆར་མི་འབེབས་པ་དེ་ཅིའི་སྐྱོན་ལགས། སྐར་མ་སྐྱེད་པུ་ལ་ཆར་མི་འབེབས་པ་དེ་ཅིའི་
སྐྱོན་ལགས། སྐར་མ་སྨིན་དྲུག་ལ་ཆར་མི་འབེབས་པ་དེ་ཅིའི་སྐྱོན་ལགས། བེའུ་ལ་
ཆར་མི་འབེབས་པ་དེ་ཅིའི་སྐྱོན་ལགས། སྨལ་པོ་ལ་ཆར་མི་འབེབས་པ་དེ་ཅིའི་སྐྱོན་
ལགས། རྒྱལ་གྱི་སྐར་མ་ལ་ཆར་མི་འབེབས་པ་དེ་ཅིའི་སྐྱོན་ལགས། སྐར་མ་ཝ་ལ་ཆར་
མི་འབེབས་པ་དེ་ཅིའི་སྐྱོན་ལགས། སད་འོང་བ་འདི་ཅིའི་སྐྱོན་ལགས་ཞེས་ཞུས་པས།
སྟོན་པ་གཤེན་རབ་ཀྱིས་བཀའ་སྩལ་པ། དབྱུག་པ་ལ་ཆར་མི་འབེབས་པ་ནི་གཟའ་
སྤེན་པ་འཆར་བ་ཡིན་ནོ། །སྒྱེད་པུ་ལ་ཆར་མི་འབེབས་པ་ནི་གཟའ་ཟླ་བ་འཆར་བ་
ཡིན་ནོ། །སྨིན་དྲུག་ལ་ཆར་མི་འབེབས་པ་ནི་གཟའ་ལག་པ་འཆར་བ་ཡིན་ནོ། །བེའུ་
ལ་ཆར་མི་འབེབས་པ་ནི་གཟའ་ཟླ་བ་འཆར་བ་ཡིན་ནོ། །སྨལ་པོ་ལ་ཆར་མི་འབེབས་
པ་ནི་གཟའ་པ་ཝ་སངས་འཆར་བ་ཡིན་ནོ། །རྒྱལ་ལ་ཆར་མི་འབེབས་པ་ནི་གཟའ་
ཕུར་བུ་འཆར་བ་ཡིན་ནོ། །ཝ་ལ་ཆར་མི་འབེབས་པ་ནི་གཟའ་ཉི་མ་འཆར་བ་ཡིན་
ནོ། །སད་འོང་བ་ནི་གཟའ་བྱི་ཏི་པ་ཏྲས་སྐར་མ་དང་གཟའ་ཁོང་དུ་གྱུར་མིད་བྱས་
པས་སད་འོང་བ་ཡིན་ནོ། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་འདི་སྐད་གསུངས་པས། དེ་ནས་ཀླུའི་རྒྱལ་པོས་གསོལ་པ། གཤེན་
རབ་ལགསངལབ་། གཟའ་སྤེན་པས་ཆར་འབེབས་སུ་འཇུག་པ་གང་ལགསརབས།། གཟའ་ཟླ་བས་
86

འབུམ་སྡེ། 
ཀླུ་འབུམ། ༼བར༽
ཆར་འབེབས་སུ་འཇུག་པ་གང་ལགས། གཟའ་ཕུར་བུས་ཆར་འབེབས་སུ་འཇུག་པ་
གང་ལགས། གཟའ་མིག་དམར་གྱིས་ཆར་འབེབས་སུ་འཇུག་པ་གང་ལགས། གཟའ་
ལག་པས་ཆར་འབེབས་སུ་འཇུག་པ་གང་ལགས། གཟའ་ཉི་མས་ཆར་འབེབས་སུ་
འཇུག་པ་གང་ལགས། སད་གཏོང་བར་བྱེད་པ་གང་ལགས། གཤེན་རབ་ཀྱིས་བཀའ་
སྩལ་པ། སྤེན་པ་ལ་ཆར་འབེབས་སུ་འཇུག་པ་ཀླུ་དགའ་བོ་ལགས། ཟླ་བ་ལ་ཆར་
འབེབས་སུ་འཇུག་པ་ཀླུ་དུང་སྐྱོང་ལགས། མིག་དམར་ལ་ཆར་འབེབས་སུ་འཇུག་པ་
ཀླུ་འཇོག་པོ་ལགས། གཟའ་ལག་པ་ལ་ཆར་འབེབས་སུ་འཇུག་པ་ཀླུ་མ་དྲོས་ལགས།
ཕུར་བུ་ལ་ཆར་འབེབས་སུ་འཇུག་པ་ཀླུ་རྒྱལ་བྱིན་ཆེན་ལགས། པ་ཝ་སངས་ལ་ཆར་
འབེབས་སུ་འཇུག་པ་ཀླུ་འཇོག་པོ་ལགས། ཉི་མ་ལ་ཆར་འབེབས་སུ་འཇུག་པ་ཀླུ་
གཟི་ཆེན་ལགས། སད་འོང་དུ་མི་སྟེར་བ་ཀླུའི་གཡུང་དྲུང་སེམས་དཔའ་ལགས། དེ་
སྐད་སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
བཀའ་སྩལ་ཏོ། །
ཀླུའི་རྒྱལ་པོས་གསོལ་པ། སྟོན་པ་ལགས། སྐར་མ་དང་གཟའ་ངན་པ་ནི་གང་གིས་
བགྱིས། གཟའ་བཟང་པོ་ནི་ཇི་ལྟར་ལགས། གཟའ་ངན་པ་ནི་ཇི་ལྟར་ལགས། སྐར་
མ་བཟང་པོ་ནི་ཇི་ལྟར་ལགས། སྐར་མ་ངན་པ་ནི་ཇི་ལྟར་ལགས། གཟའ་ལ་བཟང་
ངན་བྱེད་པ་ཇི་ལྟར་ལགས། སྐར་མས་ཆར་འབེབས་པ་ཇི་ལྟར་ལགས། ཆར་པ་ཕྱི་
མས་ཕྱི་མ་ཕེབ་པ་ཇི་ལྟར་ལགས། གཤེན་རབ་ཀྱིས་བཀའ་སྩལ་པ། གཟའ་བཟང་པོ་
ནི་སྤེན་པ་ཕོ་ལགས། གཟའ་ལག་པ་ཕོ་ལགས། པ་ཝ་སངས་ཕོ་ལགས། མིག་དམར་
ཕོ་ལགས། ཕོ་རུ་གསོལ་བའི་གཟའ་བཞི་བཟང་། གཟའ་ཟླ་བ་མོ་ལགས། ཕུར་བུ་
མོ་ལགས། ཉི་མ་མོ་ལགས། གཟའ་བཟང་བར་བྱེད་པ་ཀླུ་གཡུང་དྲུང་སེམས་དཔའ་
ལགས། གཟའ་ངན་པར་བྱེད་པ་ཀླུ་ཁྱབ་འཇུག་ལགས། སྐར་མ་བཟང་པོར་བྱེད་དུ་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འཇུག་པ་ཀླུ་དབང་ལྡན་ལགས། སྐར་མ་ངན་པར་བྱེད་དུ་འཇུག་པ་ཀླུ་གདོལ་པ་
ཅན་ལགས། ཆར་པ་འབེབས་སུ་འཇུག་པ་འདི་ལགས། ཆར་པ་འབེབས་སུ་མི་སྟེར་
བ་གཟའ་ཉི་མ་ལགས། དེ་སྐད་ཅེས་བཀའ་སྩལ་ཏོ། །དེ་རྣམས་ཡང་དག་པའི་དོན་
ལགས་ཏེ། ཅི་བྱས་པ་ཐམས་ཅད་ཀླུ་ལགས་སོ། ། དེ་ནས་རྒྱལ་པོ་སྲིད་རྗེ་འབྲང་དཀར་
ལགས་སོ། །སྲིད་རྗེ་འབྲང་དཀར་དེས་སྲིད་པའི་བསྐོས་བྱའོ། །དེ་ནས་སྲིད་རྗེ་འབྲང་
དཀར་དེ་ཡང་སྲིད་པའི་ཆབ་མིག་གཡུ་མཚོ་དེ་ན་གནས་པ་ལས། དེ་ནས་སྟོན་ལ་
ནི་ཆབ་མིག་འཇམ། དགུན་ནི་ཆབ་མིག་འཁྱག །དཔྱིད་ནི་དྲོ། དབྱར་ནི་གྲང་ངོ༌། །
ཆབ་མིག་དེའི་ནང་ན་ཀླུ་དུང་སྐྱོང་བྱ་བ་བཞུགས་སོ། ། ཀླུ་དུང་སྐྱོང་བྱ་བ་དེ་གཡུའི་
ཉ་མོ་ལ་གསེར་གྱི་ཐིག་ཅན་དུ་བྱས་ནས་ཡོད་དོ། །དེ་ནས་སྲིད་རྗེ་འབྲང་དཀར་ཆབ་
མིག་གི་འགྲམ་དུ་བྱོན་པ་ལས་གཡུའི་ཆབ་མིག་ལ་གཡུའི་ཉ་མོ་གསེར་གྱི་ཐིག་ཅན་
ཞིག་གདའ་ནས། སྲིད་རྗེ་འབྲང་དཀར་ཁབ་ཏུ་བྱོན་ནས། འབངས་མི་རྗེ་རིང་པོ་འདི་
མར་སོང་ནས། གཡུའི་ཆབ་མིག་ལ་གཡུ་ཡི་ཉེའུ་ཞིག་ལ་གསེར་གྱི་ཐིག་འདུག་པ་ཞིག་
ཡོད་ཀྱི། དེ་ང་ལ་ཤོར་ལ་ཁྱེར་ལ་ཤོག་བྱས་པ་ལ། འབངས་མི་རྗེ་རིང་པོ་ཆས་ཏེ་སོང་།
གཡུའི་ཆབ་མིག་འགྲམ་དུ་མཆིས་ནས་བལྟས་པས། གཡུའི་ཉ་ཡང་མི་གདའ། གཡུའི་
ཆབ་མིག་སྟེང་ཤེད་ན་དུང་གི་མི་ཞིག་གདའ་ནས། འབངས་མི་རྗེ་རིང་པོས་སྲིད་རྗེ་
འབྲང་དཀར་གྱི་སྤྱན་སྔར་མཆིས་ནས། གཡུའི་ཆབ་མིག་གི་ནང་ནས། གཡུའི་ཉ་ལ་
གསེར་གྱི་ཐིག་ཅན་མི་གདའ་བར། དུང་གི་མི་ཕོ་དཀར་པོ་ཞིག་གདའ་བ་ལགས་ན།
སྲིད་རྗེ་འབྲང་དཀར་གྱིས་གཡུའི་ཆབ་མིག་གི་འགྲམ་དུ་ཕྱིན་ནས་བལྟས་པས། དུང་
གི་མི་ཕོ་ཞིག་གདའ་ནས། སྲིད་རྗེ་འབྲང་དཀར་གྱིས་དུང་གི་མི་ཕོ་དེ་ལ་རིན་པོ་ཆེའི་
ཆབ་མིག་འདི་ནི་ངའི་ཡིན་ན། ཁྱོད་འདི་ན་འདུག་པ་ཅི་སྟེ། དུང་གི་མི་ཕོས་སྨྲས་
པ། འདི་ངའི་ཡུལ་དང་མཁར་ཡིན་པ་ལ་ཁྱོད་ཀྱིས་ང་ལ་ཅི་སྐད་བྱ། སྲིད་རྗེ་འབྲང་
88

འབུམ་སྡེ། ཀླུ་འབུམ། ༼བར༽
དཀར་གྱིས་སྨྲས་པ། ངའི་ཆབ་མིག་ལ་ཁྱོད་ཀྱིས་ཡུལ་དང་ས་བྱས་པ་ཅི་སྟེ་གསུངས་
ནས། གཡུའི་ཆབ་མིག་ཏུ་གསེར་གྱི་གཞུ་ལ་གཡུའི་མདའ་འཕང་པས་རྒྱ་མཚོ་དེ་ཡང་
ཁྲག་ཏུ་སོང་། ཀླུ་དུང་སྐྱོང་དེ་ནི་ལམ་པོ་ཆེའི་བཞི་མདོར་གསེར་གྱི་ཕ་བོང་ཞིག་ཏུ་
བརྫུས་པ་ལས། སྲིད་རྗེ་འབྲང་དཀར་དེས་གསེར་གྱི་ཕ་བོང་དེ་བཏེག་པར་འཚལ་བ་
ལས། ཕ་བོང་བཏེགས་ཏེ་སྲིད་རྗེ་འབྲང་དཀར་དེའི་པང་པ་ན་གསེར་གྱི་ཕ་བོང་ལྷུང་
ནས། སྲིད་རྗེའི་རྐང་པ་ལ་བརྒྱབ་པས་རྐང་པ་ནར་གྱིས་སོང་བས། རྐང་པ་ལ་རྨ་བྱུང་
བ་ལས། སྲིད་རྗེ་འབྲང་དཀར་དེས་སྨན་པ་མཁས་པ་བཙལ་ནས་གཉེར། སྨན་པའི་
ཞལ་ནས་སྲིད་རྗེ་འབྲང་དཀར་གྱི་རྨ་འདི་ཁྲག་གིས་ཁེངས་ནས་གདའ་ཞེས་གསུངས།
སྨན་པས་གསེར་གྱི་གཙགས་བུས་ཁྲག་ཕྱུང་བས། སྨན་པ་དེས་རྨ་ཁར་སྨན་མཁྲིས་པ་
བླུགས་ཏེ་བཞགས་པ་ལས། སྨན་པས་རྨ་དེ་ཕོག་ཅིག་གསོས་སོ། །དེ་ནས་ཕྱི་དེ་ལོ་རྨ་
དེ་རྨན་ལངས་ནས། ཡང་སྨན་པས་བཀྲུས་ནས་རྨ་བལྟས་པ་ལས། རུས་པའི་མཛེ་
བྱུང་ནས། སྨན་པ་དེས་ནད་པ་དེ་ལ་གསོལ་བར་དགོངས་པས། སྨན་པས་བེའུ་ལེན་
བདར་ནས། རུས་པ་བྱུང་ནས་མངར་མང་བར་བླུགས་པ་ལས་ནད་པའི་རྨ་དེ་ཡང་
གཏིང་བྲོས་སོ། །སྨན་པས་རུས་པ་ཡང་མར་གྱིས་གསོས་གསུངས་ནས། མར་ཡང་
ལ་ཡང་དུ་བཞུས་པས་བཏང་། སྨན་ཕྱེ་མ་དང་སྦྱར་ཏེ་བཏབ་པས་རུས་པ་ཡང་སོས་
སོ། །རྨ་ཡང་ཁྲག་གིས་ཁེངས་པ་ལས་རྨ་དེའི་མཐའ་མ་ཡང་སྐྲངས་ནས་གདའ་བས།
སྨན་པ་ན་རེ་འདི་ཡང་ཁྲག་རོ་ཡིན་པས་རྨ་འདི་ལ་སྐྱོན་ཡོད་དོ་གསུངས་ནས། རྩ་ཆུ་
གཉིས་ལ་བལྟས་པས། རྩ་ནི་ཐུག་མ་རེ་མར་ཆེ། ཆུ་ནི་ལྗང་གུར་འདུག་ནས་འདི་རྨ་
འབྲས་སུ་འགྲོ་བ་ཡིན་ནོ། །དེ་ནས་སྨན་པས་གསེར་བསྲེགས་ཏེ་བཏང་བས། ནད་པ་
ཡང་རབ་ཏུ་བསྔངས་སོ། །ནད་པས་སྨྲས་པ། སྨན་པ་ལགས། རི་ལུང་ཡོ་ཀ་གསུར་
གྱིས་བཀང་ནས། བདག་ནད་པ་ལ་འཚོ་བའི་རེ་མ་མཆིས་པ་ལ་ཚགས་མ་བགྱི། ནད་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་སྨན་པ་གཉིས་སོ་སོར་ཆ་བས། སྨན་པ་ན་རེ་ང་ལ་ཅི་ཆ་ཡོད་གསུངས་ནས། སྨན་
པས་སྨྲས་པ་ནད་པ་ཚུར་ཉོན་དང་། ཁྱོད་ལ་གལ་ཆེ་བ་ལས་ང་ལ་གལ་ཅི་ཆེ་བྱས་
པས། ནད་པས་སྨན་པ་ལ་སྨྲས་པ། བདག་རང་ལ་རང་སྡུག་སྲིད་ཟ་བ་ལགས།
བདག་གསོ་འཚལ་ལགས་སོ། །སྨན་པས་ནད་པའི་རུས་པ་བལྟས་པས། རུས་པ་སྔོན་
པོར་སོང་ནས། རུས་པ་སྔོན་པོར་སོང་བ་ནི། སྨན་པས་བེའུ་ལེན་ཕྱུང་སྟེ་བདར་ནས།
ཡང་སྨན་པས་སྨྲས་པ། ནད་པ་ཚུར་ཉོན་དང་ཁྱོད་ཀྱི་ནད་འདི་ནི་འབྲས་ཡིན་པས།
རབ་ཏུ་བཅོས་དཀའོ་ཞེས་གསུངས་སོ། །ཡང་ནད་པས་སྨྲས་པ། བདག་གི་ནད་འདི་
འབྲས་ཡིན་པས་སྨན་པས་མི་སོས་ནི་མི་སྲིད་ན། བདག་གསོ་འཚལ་ལོ་ཞེས་ཞུས་པས།
སྟོན་པ་གཤེན་རབ་དེ་ཡིད་ཀྱི་ཁྱེའུ་ཆུང་ཞིག་ཏུ་སྤྲུལ་ནས། ནད་པའི་དྲུང་དུ་འོང་
ནས་རྨ་བལྟ་ཡིས་ནད་པ་གསུངས་ནས་གཟིགས་པས། ཡིད་ཀྱི་ཁྱེའུ་ཆུང་དེའི་ཞལ་
ནས་ནད་པ་སྲིད་རྗེ་འབྲང་དཀར་ལགས། ནད་འདི་ནི་འབྲས་སུ་མི་གདའ་ལགས་
སོ། །རུས་པ་སྔོན་པོར་འདུག་པ་ཆབ་མིག་སྔོན་པོ་ཡིན། འདི་རྣམས་སྐྱ་བོར་འདུག་པ་
ནི་ཀླུ་དུང་སྐྱོང་བྱ་བ་ཡིན་པས། འདི་མ་བཅོས་པར་གྱུར་ན་ནད་པ་སོས་པའི་དུས་མི་
འོང་ལགས་སོ། །ནད་པས་གསོལ་པ། ཡིད་ཀྱི་ཁྱེའུ་ཆུང་ལགས། འདི་ཅི་ལགས་ཞེས་
ཞུས་པསརན་། ཡིད་ཀྱི་ཁྱེའུ་ཆུང་གི་ཞལ་ནས། ཁྱོད་དང་པོ་གཡུའི་ཆབ་མིག་ལ་ཀླུ་དུང་
སྐྱོང་གནས་པ་ལས། གཡུའི་ཉ་མོ་ལ་གསེར་གྱི་ཐིག་ལེ་ཞིག་ཏུ་བརྫུས་སོ། །ཁྱོད་ཀྱིས་
ཉ་དེ་བསད་པར་བྱས་སོ། །དེ་ནས་ཀླུ་དུང་སྐྱོང་། མི་དཀར་པོ་གཅིག་ཏུ་འདུག་པ་
ལ་ཁྱོད་ཀྱིས་མདའ་འཕངས་སོ། ། དེ་ནས་གསེར་གྱི་ཕ་བོང་ཡང་ཀླུ་དུང་སྐྱོང་ལགས་
སོ། །ཀླུ་དུང་སྐྱོང་གིས་རབ་ཏུ་བཀྱོན་པས། འདི་མ་བཅོས་ན་སོས་པར་མ་མཆིས་པས།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་
ནས་ཞུ་བ་གསོལ་ན་ནད་པ་སོས་སུ་བཏུབ་བོ། །
90

འབུམ་སྡེ། ཀླུ་འབུམ། ༼བར༽
དེ་ནས་ནད་པས་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་
པོ་སྤྱན་དྲངས་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོའི་ཞལ་ནས། ཀླུ་ལ་རྟེན་བཅའ་དགོས་སོ་གསུངས་ནས་སྟོན་པས་ཐུགས་ལ་
དགོངས་ནས་སྙིང་པོ་འདི་དྲངས་སོ། ། ཨོཾ་སུ་ནི་ཀ་སེ་རེ་ནུ་སཱཧཱ། སེ་ནུ་རེ་དུ་མེ་རི། ཝ་
རེ་སང་དུ་སཱཧཱ། པུ་ཀེ་རུ་མུ་སུ་རུ་སུ་རུ་སུ་རུ་སྭཱཧཱ། པ་ནེ་པ་པ་ཏེ། ཝ་དུ་རི་དུ་སཱཧཱ།
པང་དུ་ཀེ་ཤེ་ཀེ་ཤེ། ཀུ་ལུ་པང་དེ་ན་སཱཧཱ། མ་ནུ་རི་ཙ་ས་པ་མ་སཱཧཱ། རི་དུ་རི་དུ། རི་
དུ་རི་དུ། སེ་ན་འུ་སེ་ན་འུ། ས་པ་ན་ཧེ་དུ་རི་སཱཧཱ། པ་ཏ་སེ་མུ་མ་ཡ་ན་རེ། རི་ནུ་སེ་
ཧ། ནུ་པ་ར་མ་ཧེ་ཛྭ་ལ་སྭཱཧཱ། པ་རེ་ཧེ་ཧ་ཧེ། ཡེ་སད་ཡེ་སད་ཡེ་སད། རི་དུ་རི་དུ་རི་
དུ། ཀྲ་ཤོ་ཀྲ་ཤོ་ཀྲ་ཤོ། ནེ་པང་ནེ་པང་དེ་པང་དུ་ནེ་སྭཱཧཱ། ཏ་ཐ་ཏ་ཐ་ཏ་ཀ་ཏ་རི་པ་
མ་སཱཧཱ། རི་བུ་རི་བུ་སི་ན་སཱཧཱ། ནེ་སྭཱཧཱ། ཨོཾ་རུང་ནུ་སེན་དུ་ཀྲོ་ཏ། མ་སེ་སཱཧཱ། སཱཧཱ།
སཱཧཱ། ས་པ་ན་ལེ་སཱཧཱ། ཏ་ཀ་པ་རི་དུ། རི་ཏ་པ་ནུ་སང་ཧ་ར་ནེ། ང་ནེ་ལ་འདུ་སཱཧཱ།
པ་ཏ་པ་ཏ་པ་ཏ། སྲ་ནུ་སྲ་ནུ་སྲ་ནུ། འུ་བད་སད་སཱཧཱ། ལུ་སུ་ལུ་སུ་ལུ་སུ། རེ་ནུ་པ་
ཏ་རྨ་ནུ་སེ་དུ་སེང་ནེ་པང་། ཧུ་ལུ་ཧུ་ལུ་ཧུ་ལུ་ཧུ་ལུ། ཧུ་ལུ་ཧུ་ལུ་སྭཱཧཱ། ཀ་ནུ་ཀ་ནུ་ཀ་
ནུ། པང་པེ་པང་པེ་པང་པེ་པང་པེ། དུ་ཏ་དུ་ཏ་དུ་ཏ། ཀེ་དུ་ཀེ་དུ་ཀེ་དུ། པ་ས་རི་དུ་
པ་ས་རི་དུ། ས་ང་ཧ་ར་དུ། ཀྲེ་རེ་ཀྲེ་རེ་ཀྲེ་རེ། མ་ནུ་ར་མ་ནུ་ར་དུ་སྭཱཧཱ། རུ་ལུ་རུ་ལུ་
རུ་ལུ་རུ་ལུ། རུ་ལུ་རུ་ལུ་རུ་ལུ་རུ་ལུ། པུ་ཀ་རི་པུ་ཀ་རི་པུ་ཀ་རི། སང་ཧ་ར་ན་ཏེ་སང་
ཧ་ར་ན་ཏེ། སང་ཧ་ར་ན་ཏེ། པུ་ཏ་པུ་ཏ་པུ་ཏ། ལུ་པུ་ཏ་ལུ་ཐེ་འུ་ནེ་ནེ། ཧེ་ཧེ་ཧེ་ཧེ།
ཨུ་ལུ་ཨུ་ལུ་ཨུ་ལུ། རི་དུ་སང་ཧ་ར་ན་འདུ། ར་དུ་སངས་ཧ་ར་ན་འདུ། ར་དུ་སངས་
ཧ་ར་ན་འདུ། དུ་བ་མ་ཧ་སད་དེ་སད་ནེ། དེ་སྐད་སྟོན་པས་བརྗོད་པས། སྟོན་པའི་
སྤྱན་སྔ་ན་ཀླུ་དུང་སྐྱོང་ནི་མི་དཀར་པོ་ཞིག་ཏུ་བརྫུས་ནས་གདའ་བས་སྟོན་པ་གཤེན་
རབ་ལ་ཕྱག་བགྱིས་ནས། སྟོན་པ་ལགས། བདག་ལ་ཐུགས་རྗེས་གནག་པར་བགྱིད་
9I

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པའི་ཐུགས་རྗེར་རུང་ངམ་མི་རུང་ལགས། སྟོན་པའི་ཞལ་ནས། ཀླུ་དུང་སྐྱོང་ལགས་
ཁྱོད་ཀྱང་མི་བསྐྱོན་པར་བགྱིད། སྲིད་རྗེ་འབྲང་དཀར་འདི་བཏང་འཚལ་ལོ་ཞེས་
གསུངས་པས། ཀླུ་དུང་སྐྱོང་གིས་གསོལ་པ། སྟོན་པ་ལགས། བདག་ངན་པ་ཡང་
བདེ་བར་གྱུར་ན། དེ་ལྟར་བགྱིད་ལགས་ཀྱི། དེ་ནས་སྟོན་པ་གཤེན་རབ་ཀྱིས་ཀླུའི་
ཡས་ཐག་བསམ་གྱིས་མི་ཁྱབ་པ་བསགས་ནས་ཀླུའི་གསུང་རབ་བཀླགས་སོ། །ཀླུའི་
དཀོར་སྣ་ཚོགས་བཤམས་སོ། །ཀླུའི་མཆོད་པ་ཡང་རྒྱུན་དུ་ཕུལ་བས་ཀླུ་དུང་སྐྱོང་ཡང་
དེར་མཉེས་སོ། །སྲིད་རྗེ་འབྲང་དཀར་ཡང་དེར་བདེ་ལགས་ནས། དེར་བསྙུངས་པ་
དྭངས་སོ། །སྲིད་རྗེ་འབྲང་དཀར་ཡང་དེ་ནས་ཕན་པར་གྱུར་ནས། གཡུའི་མཚོ་ཡང་
སྔོན་བས་ཟབ། དུང་སྐྱོང་དགྱེས་ནས་ཆར་ཆུ་ཡང་དུས་སུ་ཕེབས་སོ། ། ལོ་ཕྱུགས་ཀྱང་
རྟག་ཏུ་ལེགས། དུས་བཞི་ལ་ཡང་འགྱུར་བ་མེད་དོ། །གསེར་གྱི་ས་གཞི་ལ་མི་སྐྱེ་བ་
མེད་དོ། ། དེ་ནས་བེའུ་ལུག་ཀྱང་རབ་ཏུ་ལེགས་སོ། ། །
ཡང་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
རྣམས་ཀྱིས་སྙིང་པོ་འདི་ལ་བཟླས་སོ། །ཨོཾ་པ་ཏ་མ་ནུ་སང་ཧ་ར་ཕད། པད་རི་དུ་ཀེ་
པ་རི་དུ་སང་པ་སཱཧཱ། ན་པ་ན་དུ་སང་དུ་ར་ཏ་ཙང་པང་ན་ཀ་ཤི་ཀ་ཤི་ཀ་ཤི། ཨ་མ་
དུ་སང་པ་ཏེ། ཀེ་ན་ཚ་པ་ཛ་ཧ། ཀ་ཏ་ཀ་ཏ། མ་ཧེ་མ་ཧེ་སྭཱཧཱ། རི་དུ་སད་ཕད། རུ་
ནི་ཀྱི་དུ་སང་པ་དུ་སཱཧཱ། སྙིང་པོ་དེ་སྐད་བཟླས་པས་རྒྱ་མཚོ་ཐམས་ཅད་རང་བཞིན་
དུ་འཆོལ་བས། ཀླུ་ཐམས་ཅད་དུས་གཅིག་ཏུ་རྒྱ་མཚོའི་གཏིང་དུ་བྱུང་བས། ཡོངས་
སུ་ཆོ་ངེ་རེང་དེ་འདུག་པ་ལས། གཤེན་རབ་ཀྱིས་བཀའ་སྩལ་པ། ཀླུ་ཐམས་ཅད་རྒྱ་
མཚོའི་གཏིང་དུ་བྱུང་བ་དང་། ཀླུ་ཐམས་ཅད་བརྒྱལ་བ་ཅིས་ནོངས་བགྱིས་པས། ཀླུའི་
རྒྱལ་པོས་གསོལ་པ། སྟོན་པའི་ཐུགས་རྗེས་བཟུང་འཚལ་ལོ། །ཞེས་ཞུས་པས། སྟོན་
པས་བཀའ་སྩལ་པ། ཀླུ་རྣམས་ཁྱོད་ཀྱང་དགྱེས་པའི་མཆོག་བགྱིས། ཉོན་མོངས་པའི་
92

འབུམ་སྡེ། ཀླུ་འབུམ། ༼བར༽
སེམས་ཅན་འདི་བདེ་བར་བགྱིས་འཚལ་ལོ་ཞེས་གསུངས་པས། ཀླུས་གསོལ་པ་སྟོན་
པ་ལགས། བདག་ཅག་ལ་གནོད་འགལ་བགྱིས་ཀྱི་གསུངས་སོ། །སྟོན་པས་བདག་
ཅག་ལ་གནོད་པ་བགྱིད་པ་ལ་ཐུག་ན་ནི། བདག་ཅག་ཀྱང་སེམས་ཅན་ལ་གནོད་པ་
བགྱིས་པས་སྟོན་པས་བཀའ་སྩལ་དུ་མི་རུང་ལགས་སོ། །སྟོན་པས་བཀའ་སྩལ་པ། ཀླུ་
རྣམས་སེམས་ཅན་མ་རིག་པ་རྣམས་ཀྱིས་བགྱིས་ཀྱང་འབྲོས་འཚལ་ལོ། །བྲོས་སམ་
བརྡེགས་པ་ལ་ཐུག་ན་ཡང་སེམས་ཅན་མ་རིག་པ་ཡིན་པས་བསྐལ་དུ་མི་རུང་ངོ༌། །
རིག་ཅིང་རྟོགས་པའི་སེམས་ཅན་རྣམས་ནི་ཀླུ་ལ་ཡང་གནོད་པ་དང་འགལ་བ་མི་
བགྱིད། གལ་ཏེ་འགལ་བར་གྱུར་ན་ཡང་རྔན་དང་ཐགས་སྟེར་བས་ཀླུས་འགལ་བར་
བགྱིད་མི་རུང་ཞེས་གསུངས་སོ། །
ཀླུས་གསོལ་པ། གཤེན་རབ་ལགས། ཀླུ་རྣམས་ལ་གནོད་པ་ཡང་བགྱིས་པ་ལས།
བྲོས་པ་ལ་ཡང་བསྙགས་ནས། བདག་གར་མཆི། ཀླུའི་ཡུལ་དང་ས་ཕྱོགས་ནས་རྒྱ་
མཚོ་ཡང་སྐམ་པ་ལ་ཐུག་ན། ཀླུ་རྣམས་འཕུར་དུ་གཤོག་པ་མེད། བསྐལ་པའི་ཁྲུས་
བྱ་བ་ལས་མ་མཆིས་སོ་ཞེས་གསོལ་ཏོ། །སྟོན་པ་གཤེན་རབ་ཀྱིས་བཀའ་སྩལ་པ། ཀླུ་
དུང་སྐྱོང་ཚུལ་ཉོན་དང་། ཀླུ་རྣམས་གྱི་ཡུལ་དང་སེམས་ཅན་རྣམས་ཀྱིས་ཕྲོགས་པས་
ཀྱང་། རྒྱ་མཚོ་སྐམ་པར་ཀླུའི་ཡུལ་དུ་བྱས་ནས། སྔོན་བས་རྒྱ་མཚོ་གཏིང་ཟབ་པ་ན།
ཀླུ་རྣམས་སྔོན་བས་མངའ་ཐང་ཆེ་བར་བྱ་ན། གངསྟོན་པས་ཀླུ་རྣམས་བདེ་སྐྱིད་ཆེར་ལྡན་
པར་བྱས་ན་རུང་ངམ། དེ་སྐད་གསུངས་ཏེ། ཀླུ་དུང་སྐྱོང་གིས་གསོལ་པ། སྟོན་པ་
ལགས། ཀླུ་རྣམས་སྔོན་བས་ཀྱང་རྒྱ་མཚོ་གཏིང་ཟབ་ལ། སྔོན་བས་བདེ་སྐྱིད་ལྡན་ན།
སེམས་ཅན་ལ་ཡང་གནོད་པ་མི་བགྱིད། དེ་ནས་སྟོན་པ་གཤེན་རབ་དང་། གཡུང་
དྲུང་སེམས་དཔའ་སེམས་དཔའ་ཆེན་པོས་ཐུགས་རྗེས་དགོངས་པ་མཛད་ནས། ཧ་
ཧང་ཀ་ལིང་སད། ཀེ་ཤོ་ཀེ་ཤོ། ཨཱ་ན་པ་ཀྱེ་དུ་ཐ་ཏ་ཙ་ཛཱ་ལ་ཛཱ་ལ་དེ་བཟླས་པས། རྒྱ་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཚོ་ཆེན་པོ་ཡང་སྔོན་བས་གཏིང་ཟབ་པར་གསོལ་ལོ། ། རྒྱ་མཚོ་སྔོན་བས་ཁ་དོག་
དང་ལྡན་ནོ། །སྔོན་བས་ཀླུ་རྣམས་བདེ་སྐྱིད་དང་ལྡན་པར་བགྱིས་སོ། །དེ་ནས་ཀླུ་
རྣམས་ལ་དམ་སྩལ་ནས། ཀླུས་སེམས་ཅན་ལ་གནོད་ཅིང་འགལ་བར་མི་བགྱིད་པར་
བགྱིས་ལགས་སོ། །སྐྱབས་བགྱི་བར་བགྱིས་སོ། ། ལོ་ཐོག་དང་བེའུ་ལུག་ཐམས་ཅད་
དང་སེམས་ཅན་ཐམས་ཅད་ལ་མགོན་དང་སྐྱབས་ཀྱང་བགྱིས་སོ། ། །
དེ་ནས་བསམ་པ་ཐམས་ཅད་ཀྱང་ཡིད་བཞིན་དུ་འགྲུབ་པར་འགྱུར་རོ། །དེ་ནས་
སེམས་ཅན་རྣམས་ཀྱིས་ཀྱང་ཀླུའི་གསུང་རབ་ཀློག་པ་དང་མཆོད་པ་དུས་བཞིན་དུ་
དབུལ་བར་བགྱིས་སོ། །དེ་ནས་སེམས་ཅན་གྱིས་བགྱིས་པ་ལ་ཐུག་ན། ཀླུ་རྣམས་ཀྱིས་
ཀྱང་སེམས་ཅན་ལ་མགོན་དང་སྐྱབས་བགྱིས་པར་བཀུམ་མོ། ། ཀླུ་དུང་སྐྱོང་གི་ལེའུ་སྟེ་
བཅོ་བརྒྱད་པའོ། །། །
༧ ཞང་ཞུང་སྐད་དུ། ད་ན་ཧ་ར་ཞེས་བྱ། སུམ་པའི་སྐད་དུ། པ་ན་མ་རི་ཏ་གུ་
ཡ། བོད་སྐད་དུ། གཙང་མ་ཀླུ་འབུམ་ཞེས་བྱ་བ། གཡུང་དྲུང་ཐེག་པ་ཆེན་པོའི་མདོ།
སྟོང་པའི་ངང་ལས་འོད་སྔོན་པོ་ཞིག་སྲིད། འོད་དེས་སྟོང་གསུམ་ཁེངས་སོ། །འོད་
དེའི་ཆོ་འཕྲུལ་ལས་འཇའ་ཚོན་ཞིག་སྲིད། འཇའ་ཚོན་དེའི་ཆོ་འཕྲུལ་ལས་རླངས་པ་
ཕྱུར་ཙམ་ཞིག་སྲིད་དོ། །རླངས་ལས་ཟིལ་པ་ཕྲོམ་ཙམ་ཞིག་སྲིད། དེ་ལས་སྤྲུལ་པའི་
སྒོ་ང་ཞིག་སྲིད། སྒོ་ང་དེའི་ཤུན་པ་ལས་གསེར་གྱི་རི་བདུན་སྲིད། སྒོ་ང་དེའི་རླངས་
པ་ལས་རླངས་དང་མཚོན་དུ་སྲིད་དོ། །སྒོ་ང་དེའི་སྤྲིས་མ་ལས་ནམ་མཁའ་སྟོང་པ་
སྲིད་དོ། ། སྒོ་ང་དེའི་དྲོད་ལས་འབྱུང་བ་མེ་རིན་པོ་ཆེ་སྲིད་དོ། །སྒོ་ང་དེའི་ནང་གི་ཆུ་
ལ་འབྱུང་བ་ཆུ་རིན་པོ་ཆེ་དང་རྒྱ་མཚོ་སྲིད་དོ། ། སྒོ་ང་དེའི་ནང་ནས་སྲིད་པ་རང་
བྱུང་གི་ཀླུ་ཞིག་སྲིད། ཀླུ་ལ་མཚན་བཏགས་པ་ཀླུ་ཀུན་ཏུ་འབར་བའི་ཀླུ་ཆེན་པོ་ཞེས་
བྱ། ཀླུ་ཞེས་བྱ་བ་ནི་སྲིད་པ་ཡིན་ནོ། །དེས་བསྐྱེད་དུ་རླན་དང་གཤེར་ལ་སྲིད་པས་
94

འབུམ་སྡེ། ཀླུ་འབུམ། ། ༼བར༽
ཀླུ་ཞེས་བྱ་བ་ནི་སྣང་སྲིད་ཀུན་ལ་ཕན་པ་དང་། རྩི་ཤིང་དང་ནགས་ཚལ་དང་། ལོ་
འདབ་རྒྱས་པ་དེ་འབར་བ་ཞེས་བྱ། ཆེ་ཞེས་བྱ་བ་ནི་ཀླུ་ལས་ཆེ་བ་མེད་པས་ཆེ་ཞེས་
བྱ། དེ་ནས་ཀླུ་སྣང་སྲིད་ཀུན་ལ། འབྲས་དང་ནད་སྣ་ཚང་བ་སེམས་ཅན་ལ་གནས་
པ་ལས། ཀླུ་དང་འདུམ་དུ་ནད་སྣ་ཚང་བ་གཏོང་བ་དེ་ལས། ཀླུ་འབར་བ་དེ་ནི་སྣང་
སྲིད་ཀྱི་སེམས་ཅན་ལ་ནད་འབར་བ་འོང་། ཆེ་བ་སེམས་ཅན་སྲོག་དེ་གཞན་ལ་མི་
འཚོགས་བས་ཆེའོ། །ཡང་རྣམ་པ་གཅིག་ཏུ་ཀླུ་ནི་སེམས་ཅན་ཐམས་ཅད་ལྷུར་ཕྱེ་ནས་
དགོངས་པས་ཀླུའོ། །འབར་བ་ནི་སེམས་ཅན་ཐམས་ཅད་དུ་གྱུར་པ་ལ་ཐམས་ཅད་ཞེ་
སྡང་དང་། གཏི་མུག་དང༌། ང་རྒྱལ་དང་། འདོད་ཆགས་དང༌། ཕྲག་དོག་སྐྱེ་བར་
བྱེད་པས་འབར་བ་ཞེས་བྱ། ཆེ་བ་ནི་རང་རང་གི་ཆེ་བས་ཆེ་བ་ཞེས་བྱ། ཀླུ་འབར་
བ་ཆེན་པོ་དེའི་ཐུགས་རྗེ་ཆེན་པོས་ཡོངས་སུ་ཁྱབ་ནས། དེ་ནས་མ་ཁྱབ་པ་མེད་པ་
ལས། དེ་ནས་ཀླུའི་གནས་ཡང་དཔྱིད་ཟླ་གསུམ་ལ་རྒྱ་མཚོའི་གཏིང་ན་གནས་སོ། །རྒྱ་
མཚོའི་རླངས་པས་དྲོད་གཏོང་ཞུས་ནས། དྲོད་འོང་ཡང་མས་འོང་ངོ༌། །དྲོད་སྐྱེད་པ་
ཡང་མས་སྐྱེའོ། །དབྱར་ཟླ་གསུམ་ལ་རི་རབ་ཀྱི་ཟོམ་ན་གནས་པས། ན་བུན་སྤྲིན་དང་
བུ་ཡུག་འོང་བའོ། ། ཁ་རླངས་ཀྱང་འོང་ངོ༌། །དེ་ནས་སྟོན་ཟླ་གསུམ་ལ་བར་སྣང་གི་
ཁམས་ན་གནས་པས། ཆར་པ་དང་སད་དང་སེར་བ་འོང་ངོ༌། །དགུན་ཟླ་གསུམ་ལ་
ནི་གནམ་ལ་གནས་པ་ལས། གྲང་བ་དང་གྲང་འཁྱག་པ་བྱུང་ངོ༌། །དེ་ནས་ནམ་ཟླ་
དུས་བཞི་ལ་གནས་བཞིའོ། །དེ་ནས་ཉི་མ་དང་། ཟླ་བ་དང་། གཟའ་དང་སྐར་མ་ལ་
ཡང་དབང་བསྐུར་རོ། །དེ་ནས་ཀླུ་འབར་བ་ཆེན་པོ་དེ་ཡང་ནམ་ཟླ་དང་སྦྱར་ནས།
སྐུའི་ཆ་ལུགས་དང་། གདན་ཁྲི་དང་ཕྱག་མཚན་ཡང་སོ་སོར་གནས་སོ། །དཔྱིད་རྒྱ་
མཚོའི་གཏིང་ན་གནས་པ་ན། གདན་ཁྲི་གསེར་གྱི་རུས་སྦལ་སེར་པོའི་ཁྲི་ལ་བཞུགས་
སོ། ། ཆུ་དར་དཀར་པོ་སྐུ་ལ་གསོལ། དབུ་ལ་གཡུ་སྲོག་སྔོན་པོ་གསོལ། དར་དཀར་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གྱིས་གུར་ཕུབ་ནས་གནས། ཕྱག་ན་ཆུའི་འཁོར་ལོ་བསྣམས། དེ་ནས་དབྱར་ཟླ་གསུམ་
ལ་གངས་དཀར་རྩེ་ན་སེང་གེ་ཆེན་པོ་བསྣོལ་བའི་ཁྲི་ལ་བཞུགས་སོ། །སྐུ་ལ་རླུང་གི་
འཁོར་ལོ་མནབས། དབུ་ལ་རིན་པོ་ཆེའི་པྲོག་ཞུ་གསོལ། ཕྱག་ན་གསེར་གྱི་ཆགས་ཤིང་
བསྣམས། སྟོན་ཟླ་གསུམ་ལ་བར་སྣང་གི་ཁམས་ན་གནས་པ་ནི། སྐུ་ལ་ཉི་འོད་བཞིན་
བཟང་མནབས། ཉི་ཟླ་བརྩེགས་པའི་ཁྲི་ལ་བཞུགས་སོ། །ཕྱག་ན་གཟའ་བྱི་ཏི་པ་ཏྲ་
བསྣམས། དབུ་ལ་རླུང་གི་སྲོག་ཞུ་གསོལ། དགུན་ཟླ་གསུམ་ན་ནམ་མཁའི་དབྱིངས་
ན་གནས། སྐུ་ལ་གཡུའི་ན་བཟའ་ལ་འཇའ་ཚོན་གྱི་སྐེ་རགས་བཅིངས། ཁྱུང་ཆེན་
བསྣོལ་བའི་ཁྲི་ལ་བཞུགས། དེ་ནས་ཀླུ་འབར་བ་ཆེན་པོ་དེས་སྐུའི་རྫུ་འཕྲུལ་དང༌།
ཡང་དག་པའི་ཆོ་འཕྲུལ་མི་བརྫུ་བ་ནི་གང་ཡང་མེད་པ་ལས། ཀླུ་འབར་བ་ཆེན་པོ་
དེས། གསེར་གྱི་ཤ་ཕོ་ཞིག་ཏུ་བརྫུས་ནས་སྤང་སྣར་གྱི་ངོས་ལ་རན་འཚལ་ཞིང་བྱ་ར་
བྱེད་པ་ལས་དེ་རབ་ཏུ་དགོངས་པ་མི་དྲུག་གསེར་གྱི་རྟ་ལ་ཞོན། གཡུའི་གཞུ་དང་
གསེར་གྱི་མདའ་འཕངས་པས་ཤ་བ་འདྲོགས་ཏེ་སོང་ངོ༌། །ཤ་བ་ལ་མདའ་ཡང་རྭ་ལ་
ཁྲོལ་གྱིས་སོང་ངོ༌། །རླུང་བས་ཀྱང་མགྱོགས་པར་སོང་ངོ༌། །དེ་ནས་རབ་ཏུ་དགོངས་
པའི་མི་དྲུག་པོ་སླར་མ་མཆིས་པར་དད་པས། ལ་ཅིག་བརྒལ་བ་དེར་བལྟས་པས།
སྤང་གི་ཕྱི་ཁུང་ན་ཕྱི་བ་དཀར་པོ་ཞིག་གདའ་ནས་དེ་བདས་པས་ཕྱི་ཁུང་དུ་སོང་བས་
ཕྱི་བ་མ་སོད་ནས། ཕྱི་ཁུང་དུ་ཆུ་བཏང་པས་ཀྱང་མ་སོད། ཕྱི་ཁུང་བརྐོས་པས་ཀླུ་
ཁྲོས་ནས། མི་དྲུག་པོ་དེ་ནས་ཡང་ལག་པ་གཡས་པའི་རྩེ་མོ་ལ་ཐུག་ནས་སོང་བས།
ལག་པ་གཡས་སྐྲངས་ཤིང་། དཔུང་པའི་དཀྱིལ་ནས་རྣག་བྱུང་ངོ་། ། དེ་ནས་རབ་ཏུ་
དགོངས་པའི་མི་དྲུག་པོའི་ཞལ་ནས། འདི་ལ་སྨན་པ་མཁས་པ་ཞིག་དགོས་སོ། །སྨན་
པ་དེས་ལུམས་བྱ་དགོས་བྱས་པས། སྦང་མས་ལུམས་བྱས་ནས་ལག་ངར་དང་དཔུང་
པ་བྱུང་ངོ༌། །ཆུ་བ་དང་རྒྱུས་པ་ཡང་དེར་ཆད། སྨན་པས་ཆུ་དར་དམར་པོ་དེས་
96

༼བར༽
འབུམ་སྡེ། ཀླུ་འབུམ།
གཡོགས་ཏེ་བཏང་བས། དེས་ཀྱང་སྐྲངས་པ་དེ་ཞི་རུ་མ་འདོད་ནས། སྨན་པས་བྱང་
བུ་བཀུར་ནས་ནན་བྱས་པས་ནད་པ་དེ་སོས་སུ་མ་འདོད་དོ། །སྨན་པས་རྣག་བཙིར་
ནས་ནད་དེ་ལེགས་པར་བལྟས་ནས། རྣག་རུས་གདའ་ནས། རྣག་རུས་དེ་གཤགས་
པས། རུས་པའི་ནང་ནས་རྣག་སྦལ་པ་ཁོ་ན་ཙམ་བྱུང་ངོ༌། །སྨན་པས་ནད་པ་དེར་
བལྟས་པས་ཡ་མཚན་ཆེ། རྣག་འདི་སྦལ་བུ་ཁོ་ན་འདྲ་ན། མོ་དང་ཕྲུ་ཀློགས་ཤིག་
ཟེར་ནས། རབ་ཏུ་དགོངས་པའི་མི་དྲུག་པོས་མོ་བཀླགས་ནས། མོ་མ་ན་རེ་འདྲེ་དང་
བགེགས་མེད་དོ་ཟེར་རོ། །ལྟག་ཉན་མཁན་གཉེར་ནས་འདྲེ་ཡོད་པ་མ་མཐོང་ངོ༌། །
སྲིད་པའི་གཙུག་ལག་མཁན་གཉེར་ནས་བལྟས་པས། གཙུག་ལག་མཁན་གྱི་ཞལ་
ནས། ནད་འདི་ལ་འདྲེ་ཡོད་པས་ངོས་བཟུང་ཡང་མ་ཟིན་ནས། ནད་པ་འདི་འཆི་བ་
ལ་ཐུག་ན། ནད་པས་ཁ་ཆེམ་བོར་བ། ང་ཤི་བའི་དུས་ན་ལག་པ་གཡས་པ་འདི་ཡང་
ཆོད་ལ་ཚོགས་པ་གྱིས་ལ་ནད་ཅི་ཡོད་ལྟོས་ཤིག་ལགས་སམ་ཞེས་ཁ་བོར་རོ། །ནད་
པ་ཉི་མ་ཕྱེད་ན་གཉིད་ལོག་པའི་རྨི་ལམ་ན། སྔོན་དུ་སྐར་ཆེན་ཤར་བ་ཞིག་འོང་ནས་
སོས་ཤིང་རྙི། གཉིད་ཀྲད་ཀྱིས་སད་པས་སྔོན་ན་སྐྱེས་བུ་བཟང་པོ་ཞིག་གདའ་ནས།
ནད་པ་ཡ་མཚན་སྐྱེས་ནས་ནད་པ་ལང་ནི་མ་ནུས། ནད་པས་སྨྲས་པ། སྐྱེས་བུ་
བཟང་པོ་གར་གཤེགས་ཞུས་པས། སྐྱེས་བུ་དེའི་ཞལ་ན་རེ། ནད་པ་ཁྱོད་ལ་མདངས་
སུམ་མཚན་མ་བཟང་པོ་ཞིག་འོང་རྒྱུ་ཡིན་ན་བྱུང་ངམ་བྱས་པས། སྐྱེས་བུ་བཟང་པོ་
དེ་འོང་ནས་ཁྱོད་ལ་ཡེ་ཤེས་འོད་འབར་རིག་ནས་གསུངས། ནད་པའི་མཆིད་ནས་
བདག་གི་ཡར་ལྟས་སུ་བཟང་བར་རྨིས་ལགས་སོ། །སྐར་ཆེན་བཟང་པོ་ཞིག་ཤར་
ཞིང་རྨིས། དེ་སོས་པ་རྨིས། སྐྱེས་བུ་བཟང་པོའི་ཞལ་ནས། ནད་པ་ཁྱོད་ཀྱིས་ལས་
ངན་བྱེད་པ་མ་ཡིན་ནམ། དུས་སྔ་མ་ལ་ལས་ངན་བྱས་པ་དུས་འདི་ལ་མི་བདེ་བར་
འགྱུར་རོ། ། མི་བདེ་བ་སྣ་ཚང་བ་བྱུང་བས་ནད་པའི་མཆིད་ནས། སྔ་མ་ལས་ངན་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་ཅི་འགྱིས་ཀྱང་ཆ་མ་མཆིས། ཕྱི་མ་ལ་ཡང་ཅིར་མཆིས་ཆ་མ་མཆིས་ན། སྐྱེས་བུ་
བཟང་པོ་ཅི་ལྟར་ལགས། སྐྱེས་བུ་བཟང་པོའི་ཞལ་ནས། ནད་པ་ཁྱོད་ཚུར་ཉོན་དང་།
འདི་སྐད་བྱ་བ་སྟོན་པ་གཤེན་རབ་མི་བོ་བྱ་བ་གཡུང་དྲུང་གི་མཁར་ན་གནས་པར་
བཞུགས་ཀྱི་སྤྱན་དྲངས་ཤིང་། དེ་ནས་ནད་པས་ཡིད་ཀྱི་ཁྱེའུ་ཆུང་སྤྱན་འདྲེན་དུ་
བཏང་བས། ཡིད་ཀྱི་ཁྱེའུ་ཆུང་གིས་ཡིད་ཀྱི་རྟ་ལ་ཞོན་ནས་བཏང་བས་གཡུང་དྲུང་
གི་མཁར་གྱི་ནང་དུ་སྟོན་པ་གཤེན་རབ་ཀྱི་སྤྱན་སྔར་མཆིས་ནས། སྟོན་པ་གཤེན་རབ་
༢ལགས། བདེ་བར་གཤེགས་པ་རབ་ཏུ་དགོངས་བྱ་བ་བྲོ་འཚལ་ནས། སེམས་ཅན་གྱི་
དོན་ལ་གཤེགས་ཤིང་འཚལ། ཉོན་མོངས་པའི་སེམས་ཅན་ཐམས་ཅད་ལ་མགོན་དང་
སྐྱབས་མཛད་དུ་གསོལ། ཐུགས་རྗེ་ཆེན་པོས་བཟུང་དུ་གསོལ། སྟོན་པ་གཤེན་རབ་
ཀྱིས་བཀའ་སྩལ་པ། ཡིད་ཀྱི་ཁྱེའུ་ཆུང་ཚུར་ཉོན་དང་། སེམས་ཅན་གྱི་དོན་ལ་འགྲོ་
ན་ཡང་། དོན་ལ་ལས་ཉམས་པའི་དབང་དགེ་བའི་རྩ་བ་ཅི་ཡོད། ཡིད་ཀྱི་ཁྱེའུ་ཆུང་
གིས་སྟོན་པ་ལ་ཞུས་པ། སྟོན་པ་གཤེན་རབ་ལགས། དུས་དང་པོ་གཡུང་དྲུང་སེམས་
དཔའི་དོན་མཛད་པས་དུས་འདི་ལ་ཡང་གཡུང་དྲུང་བོན་གྱི་ཐུགས་རྗེས་འཛིན་པ་
ལགས་སོ། །དུས་ཕྱི་མ་ལ་ཡང་སྟོན་པ་ཉིད་བདེ་བ་ལྷུན་གྱིས་གྲུབ་ནས་མ་གཡོས་མ་
བཅོས་པར་ཕྱིན་པར་འགྱུར། ཉོན་མོངས་པ་འདི་ཡང་མཐར་གྱིས་ཕྱིན་པར་མཛད་
པར་ཞུ་བགྱིས་པས། དེར་སྟོན་པ་གཤེན་རབ་ཀྱང་སེམས་ཅན་གྱི་དོན་ལ་གཤེགས་
ནས། ནད་པའི་དྲུང་དུ་བྱོན་ནས། ནད་པ་འགུལ་ནི་མ་ནུས། ཡིད་ཀྱིས་ཐལ་མོ་སྦྱར་
ནས་ཕྱག་བགྱིས་སོ། །སྟོན་པས་བཀའ་སྩལ་པ། ནད་པ་ཚུར་ཉོན་ཅིག ། ཁྱོད་ཀྱིས་
ཀྱང་ཀླུ་འབར་བ་ཆེན་པོ་བྱ་བ་དེ། རབ་ཏུ་མཐུ་ཆེ་བ་གཉན་པ་དེས་ཀྱང་ཡང་ནས་
ཡང་དུ་སྤྲུལ་པ་ལས། ཁྱོད་གསེར་གྱི་སྤང་པོའི་ངོས་ལ་ཕྱིན་པ་འདྲ། ཀླུ་གསེར་གྱི་ཤ་
བ་རུ་བཅུ་བར་བརྫུས་ནས་འདུག་པ་ལས། ཁྱོད་ཀྱིས་མདའ་འཕངས་པས་རྭ་གཡས་
98

འབུམ་སྡེ། ཀླུ་འབུམ། ། ༼བར༽
པ་ཁྲོལ་གྱིས་བཏང་ངོ༌། །དེ་ནས་དུང་གི་ཕྱི་བར་བརྫུས་པ་ལས། བདས་པས་ཕྱི་ཁུང་
དུ་སོང་ངོ༌། །དེ་ནས་ཕྱི་ཁུང་ཕ་བོང་དུ་བརྫུས་པས། ཁྱོད་ཀྱི་མཐེ་བོང་གཡས་པ་སྣད་
དེ་ནས་རྣག་རུལ་བྱུང་བའི་ནང་ནས་རྣག་གི་སྦལ་པ་འདུག་པ་ཡང་ཀླུ། ད་ལྟ་
དོ། །
། ཀླུའི་གསུང་རབ་བཀླག་
འདི་རྨ་འབྲས་སུ་བྱ་བ་ཡིན་ཏེ་དེ་ཀླུའི་ཆོ་འཕྲུལ་ཡིན་པས
པ་དང་། འདོན་པ་དང༌། མཆོད་པ་དང་། བཀུར་སྟི་དང་། རིམ་གྲོ་བྱས་ན་སོས་
པར་འོང་། ནད་དེ་མ་སོས་ན་ཐ་མ་འབྲས་སུ་འགྲོའོ། །དེ་ནས་ཐ་མར་ནད་ཙི་ཙི་ཛ་
ལར་འགྲོའོ་ཞེས་གསུངས་པས། ནད་པའི་མཆིད་ནས། སྟོན་པ་གཤེན་རབ་ཐམས་
ཅད་མཁྱེན་པ་ལགས། འདི་ལྟར་སྣང་བའི་ཀླུ་ཐམས་ཅད་མཁྱེན་པ་ལགས་སམ། ཀླུའི་
འདོན་པ་དངོས་ལ་མཆོད་པ་ལགས་སམ།
གཤེན་རབ་ཀྱིས་བཀའ་སྩལ་པ། ཀླུའི་གསུང་རབ་བཀླག་པ་དང་མཆོད་པ་བྱས་ན་
ཀླུ་གནོད་པའི་ཀླུ་ལ་ལྟ་ཅི་སྨོས། མི་གནོད་པའི་ཀླུ་རྣམས་ཡང་ཅི་སྨོས། ཀླུ་དེ་དགྱེས་
པ་ལ་ཐུག་ན། ད་ཀླུའི་གསུང་རབ་འདོན་པའི་ཡོན་བདག་ཨ་ཅང་ཡང་ཆེས། ཡུལ་
ཁམས་ཐམས་ཅད་དུ་ཡང་ལོ་ལེགས་པ་དང་ཆར་ཆུ་དུས་སུ་འབེབས་པར་འོང་ངོ༌། །
ཀླུའི་ཀློག་འདོན་མང་པོ་ཡང་བྱས་པས། ནད་བདེ་བར་འགྱུར། སྟོན་པར་ཞུ་འཚལ་
ལོ་ཞེས་ཞུས་པས། སྟོན་པའི་ཞལ་ནས། མཆོད་པ་ཕུལ་བ་ལ་ཐུག་ན། ཀླུ་སྨན་དང་
མཐུན་པའི་རྫས་དང་རྩི་མང་པོ་འཚལ་ལོ་ཞེས་གསུངས་སོ། །ནད་པས་སྟོན་པ་ལ་ལྷ་
ཕྱག་ལན་གསུམ་འཚལ་ནས་གསོལ་པ། སྟོན་པ་ལགས། བདག་ངན་པས་མི་འགྲུབ་
ལགས་ཤིང་། མི་རྙེད་ལགས་ན་ཞེས་ཞུས་པས། སྟོན་པ་ཐུགས་རྗེ་ཆེ་ལ་ཐབས་མཁས་
པའི་སྙིང་པོ་འདི་བཟླས་སོ། །ཨོཾ་ཧ་ར་ན་འདུ། པ་ཏ་རི་སུ་རི་ཏ་མ་རྟ་ཀ་པ་དུ། མ་ར་
དུ་མ་ར་དུ་མ་བ་དེ། མ་རི་དུ་མ་རི་དུ། སང་ངེ་སུ་བ་ཙ་སཱཧཱ། སུ་རུ་སུ་རུ། པ་མི་རི་
དུ། པ་མི་རི་དུ། བ་ན་བ་ན། ཧེ་ཧ། ཚ་ར་ཚ་ར་ཚ་ར། རྨ་དུ་རྨ་དུ་རྨ་དུ། སང་ཧ་ར་
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ན་ཙ། སང་ཧ་ར་ན་ཙ། ཛ་ར་ཛ་ར་ཛ་ར་ཧ། ན་མ་ན་སྲ་དུ་ནི། དེ་ཐ་དེ་ཐ་དེ་ཐ།
ཀ་མ་དུ་སང་དུ་མ་ན། ཙ་ཀ་ཙ་ཀ་ཙ་ཀ། བ་སང་དུ་ཧེ་བི་སང་དུ། སྟི་བ་ས་རུ་ཧ།
ཡུ་ཧ་ཡུ་ཧ་ཡུ་ཧ། རི་མ་ཧུ་ཕེ་སཱཧཱ། ཀི་ཏ་ཀི་ཏ་ཀི་ཏ། བག་ཏེ་བག་ཏེ་བག་ཏེ། རི་ཏ་
པང་སུ་ཤ་ན་དུ་པང་སང་། པ་ཏི་རི་ཧེ་བི་སཱཧཱ། སུ་ཙ་ལ་ལུ་པང་སང་། ཏ་ཤི་ཏ་ཤི་
ཏ་ཤི། ཀུ་ལུ་ཀུ་ལུ་ཀུ་ལུ། ང་ཁེ་ང་ཁེ་ང་ཁེ། ཐཱད་ཡཱ་ཐཱད་ཡཱ་ཐཱད་ཡཱ། ས་ར་རི་དུ་མང་
དུ་ན། རི་སུ་རི་སུ་རི་སུ། ཕཊ་ཕཊ་ཕཊ། ཀ་མ་ཀ་མ་ཀ་མ། བུ་དུ་བུ་ར་སི་དུ། པེ་ཀ་
པེ་ཀ་པེ་ཀ། སང་ཧ་ར་ན་བུ་ཙ། མ་ད་དུ་མ་སད་ན། ཀེ་མ་ཀེ་མ་ཀེ་མ། ག་ཡ་ག་ཡ་
ག་ཡ། སུ་ལུ་སུ་ལུ། ག་ཤ་ག་ཤ་ག་ཤ། རེ་ཏ་ནེ་ར་ཏ་ནེ་ར་ཏ་ནེ། ར་ཏ་སད། ཨཱ་ཧེ་
ཨཱ་ཧེ་ཨཱ་ཧེ། སུ་ཏ་སུ་ཏ་སུ་ཏ། མ་ཏ་མ་ཏེ། ཡ་མ་ཏ་ཁྲི་ཡ་ཡ། མ་དྲ་ཁྲི་ར་ཡ། སང་
དུ་སང་དུ་སང་དུ། པ་ཙ་སུ་རུ་སྭཱཧཱ། བག་ཛ་ལ་སེ་ནུ་སད་སཱཧཱ། སེ་ནེ་སེ་ནེ། སེ་ནེ་
སེ་ནེ། ལུ་ཙུ་། ལུ་ཙུ་ལུ་ཙུ་བེ་ར་སཱཧཱ། བེ་ར་སཱཧཱ། བེ་ར་སཱཧཱ། དེ་ནས་ཡང་དག་པའི་
སྙིང་པོ་དེ་བཟླས་ནས་ཡང་། ཨོཾ་ཧ་དུ་ཨོཾ་ཧ་དུ། ཛ་ལ་ཛ་ལ་ཛ་ལ། ན་ཧེ་ཙག་ཀ་དུ་
ཧ་སཱཧཱ། ན་སང་ཧ་སང་། རི་དུ། པ་ས་པ་ས་པ་ས་ཧ་སཱཧཱ། ན་མ་བག་གེ་བན་ཏ།
ས་པ་བུ་ཏ་ནན། ཏ་ཐ་ག་ཏ་ཡ། དེ་མེ་དེ་མེ་དེ་མེ། ཤུ་ལུ་ཤུ་ལུ་མ་ཀེ་དུ། ཡ་ན་རི་ཙུ་
སཱཧཱ། དེ་ནས་སྙིང་པོ་ཡང་བརྗོད་པས། སུ་ན་ཧ་ར་སུ་ན་ཧ་ར། མ་ལེ་ཏ་པ་ཏེ་མ་ལེ་
ཏ་པ་ཏེ། སང་དུ་པང་དེ་སེ་ལ་དུ་ཀ་ཤ་རུ་རུ་ཧེ་སུ་པང་སཱཧཱ། དེ་ནས་ལུ་གུ་ཡ་ས་རེ་
དུ་པང༌། བུ་ན་ས་རི་སད། བྱོལ་ཏ་སད་ཡང་འདི་སྐད་བྱས་པས། པ་ཏ་པ་ཏ་པ་ཏ།
དུ་སེ་ར་ནེ། མ་ལེ་མ་ལེ་མ་ལེ། དེ་སྐད་སྙིང་པོ་ལན་གསུམ་བརྗོད་པས་ཡང་དག་པའི་
ལས་ལ་རྩི་དང་སྨན་དང་རྫས་ལ་སོགས་པ་བསམ་གྱིས་མི་ཁྱབ་པ་ཞིག་ནམ་མཁའ་
ལས་བྱུང་སྟེ་ཆར་བཞིན་བབས་ནས། སྟོན་པ་གཤེན་རབ་ཀྱང་ཐུགས་རྗེའི་སྙིང་པོ་
འདི་བཟླས་པ་ལས། ས་པ་རི་བྱེ་ས་པ་རི་བྱ། བག་རི་བག་རི་བག་ཏ། ཡ་པ་འབྱོར་ཡ་
100

འབུམ་སྡེ། ཀླུ་འབུམ། ༼བར༽
པ་འབྱོར་ཡ་པ་འབྱོར། དུ་ལང་དུ་ལང་དུ་ལང་། ཧུ་ལུ་ཧུ་ལུ། པ་ནེ་པ་ནེ་པ་ནེ། ཀ་
ར་ཀ་ར་ཀ་ར། འབྱོར་རོ་སོས་ཞེས་བརྗོད་པས། དེར་སྙིང་པོས་རྩི་དང་སྨན་ཐམས་
ཅད་འབྱོར་རོ། །དེ་ནས་སྟོན་པ་གཤེན་རབ་ཀྱིས་སྣ་ལ་ས་བསླངས་སོ། ། དེ་ནས་ས་ལ་
སྦྲན་བཏང་། དེ་ནས་ས་བྱེར་གྱིས་དོགས་ནས་གཏེར་བཅུག །དེ་ན་ས་གཞི་བྱིན་གྱིས་
བརླབས། དེ་ནས་སའི་དངོས་གྲུབ་བླངས། དེ་ནས་ཞིང་ཁམས་ཅིག་བཅད་ནས། ས་
བྱེར་གྱིས་དོགས་ནས་ཕག་བུ་བརྒྱས་མནན། ས་ཕད་བརྒྱ་དང༌། ས་ཚོན་དཀར་པོ་
སྲང་ཕྱེད། ཕྱི་མ་ཁལ་རེ། དེ་ནས་པདྨ་བཀོད། དེ་ནས་ཀླུ་སྤྱན་དྲངས། དེ་ནས་ཀླུ་
རྣམས་བཞུགས་སུ་གསོལ། དེ་ནས་ཀླུ་རྣམས་ལ་ཁྲུས་བགྱིས། དེ་ནས་མཆོད་པའི་
རྒྱན་དང་ཆ་ལུགས་སུམ་ཅུ་བཤམས་ནས་ཀླུ་ལ་མཆོད་པ་ཕུལ་བས་ཀླུ་རྣམས་མཉེས་
ནས་ཡང་དག་པའི་མི་མོ་བཟང་ལ་འོད་ཆགས་པ་ཞིག་ཏུ་སྤྲུལ་ནས། དེ་རབ་ཏུ་
དགོངས་པ་མི་དྲུག་པོའི་དྲུང་དུ་འོང་ནས། ཅི་བསྙུངས་ཞེས་གསུངས་པས། དེ་རབ་
ཏུ་དགོངས་པ་མི་དྲུག་པོའི་ཞལ་ནས་མི་མོ་བཟང་མོ་ལ་འོད་ཆགས་པ་གར་གཤེགས།
བདག་དང་པོར་རྨ་བསྣད་པས་འབྲས་སུ་ཐལ་ནས་རབ་ཏུ་བྲོ་འཚལ་ལགས་སོ། །ཀླུའི་
གསུང་རབ་རྒྱུན་དུ་བཀླགས་པ་དང༌། ཀླུའི་དཀྱིལ་འཁོར་བཞེངས་སུ་གསོལ་བ་དང་
མཆོད་པ་རྒྱུན་དུ་ཕུལ་ན། དེ་ནས་རུང་བ་ལགས་སོ་ཞེས་ཞུས་པས། བུད་མེད་བཟང་
མོའི་ཞལ་ནས། རྨ་འབྲས་ཡིན་ནམ་ཚུར་སྟོན་དང་ངས་སྔགས་བཏབ་ལ་སོས་པར་བྱ་
བ་ཡིན་གསུངས་ནས་ནད་པའི་རྨ་བལྟས། སྔགས་ཕོག་གསུམ་བཏབ་པས་འབྲས་
གཏིང་ནས་ཕྱིན་ཏེ་སོས་སོ། །རྨའི་གཏིང་ནས་མཛེར་པ་ཁ་བརྒྱད་པ་ཞིག་སྐྱེས་ནས།
བུད་མེད་དེའི་ཞལ་ནས། དེར་རབ་ཏུ་དགོངས་པ་མི་དྲུག་པོ་ཚུར་ཉོན་དང་། ཀླུའི་
གསུང་རབ་དང་མཆོད་པ་རྒྱུན་དུ་མ་བཅད་ཅིག ། ཀླུ་འབར་བ་བྱ་བས་ཁྱོད་ཀྱི་སྐྱབས་
བྱེད་པས། ཁྱོད་ཀྱིས་མ་བསླང་བར་ཤེས་པ་དང༌། ཁྱོད་ཀྱི་ལག་ཏུ་བླངས་པས་བཟོ་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཤེས་པ་དང་། བརྗོད་པ་མེད་པར་མཁས་པ་དང་། ཅི་ལ་མ་སྦྱངས་པར་ཐོགས་པ་
མེད་པ་དང་། ལས་ཐམས་ཅད་བྱས་པ་མེད་པར་གྲུབ་པ་དང་། དོན་ཅི་ལ་བབ་ཅིང་
མི་ཚོར་བ་དང་། འབྲས་བུ་གང་ལ་བབ་ཀྱང་སྨིན་པར་འོང་ངོ་གསུངས་སོ། །དེ་རབ་
ཏུ་དགོངས་པ་མི་དྲུག་པོ་དེ་སོས་ཀྱི་སོང་ནས། འབྲས་ཀྱང་སོས་པར་གྱུར་ཏོ། ། དེ་ནས་
རབ་ཏུ་དགོངས་པ་མི་དྲུག་གིས་མེད་དེ་སེམས་ཆུས་བཤལ་བ་འདྲ་བའམ། སེམས་དེ་
སྤང་ལ་མེ་ཐལ་བ་འདྲ་བའམ། ལྷོ་སྤྲིན་ལ་རླུང་གིས་བསྐྱོད་པ་འདྲ་བའམ། མུན་ཁུང་
ལ་སྒྲོན་མེ་བཏེག་པ་འདྲ་བའམ། ནམ་རྨུག་པར་ཉི་མ་ཤར་བ་འདྲ་བར་གྱུར་ཏོ། །དེ་
ནས་དགོངས་པ་མི་དྲུག་པོ་རབ་ཏུ་དགོངས་པ་གསལ་བར་གྱུར་ནས། སེམས་ཀྱིས་མ་
བསླབས་པ་མེད་དོ། །མ་གྲུབ་པ་གང་ཡང་མེད་དོ། ། གཡུང་དྲུང་གི་བོན་འདི་ཡང་
དག་པའི་སེམས་ལ་ཆད་པས། འབྱུང་བ་ལྔའི་ཡེ་ཤེས་ཀྱི་གཏེར་དུ་དགོངས། གཏེར་
དེ་ཇི་ལྟར་ཐུགས་ལ་དགོངས་ན་ཡང༌། རྒྱུ་དེ་ལྔ་ལས་མ་བསྐྱེད་པས་ཀྱང་གཏེར་དུ་
དགོངས། སྐྱེ་རྒྱུན་ལྔ་རང་ལ་ཐིམ་པས་ཀྱང་གཏེར་དུ་དགོངས། མཐའ་མ་འབྱུང་བ་
ལྔ་གཉེན་པོ་མེད་པ་ལ་འགྱུར་ལྡོག་མེད་པས་གཏེར་དུ་དགོངས། ཡང་ན་འབྱུང་བ་ལྔ་
ལས་མ་སྐྱེས་པ་གང་ཡང་མེད་དོ། །ནམ་མཁས་མ་ཁྱབ་པ་ནི་གང་ཡང་མེད་དོ། །
དེའི་ཕྱིར་ན་གདལ་པ་ཆེན་པོ་ཞེས་ཀྱང་དེ་ལ་བྱ། འབྱུང་བ་རླུང་གིས་དུས་བཞིར་
དགོངས་པས། དགོངས་པ་ཆེན་པོ་ཞེས་ཀྱང་དེ་ལ་བྱ། འབྱུང་བ་ཆུས་མ་སོས་པ་གང་
ཡང་མེད་པས་གསོས་ཆེན་པོ་ཞེས་ཀྱང་དེ་ལ་བྱ། འབྱུང་བ་མེའི་དྲོད་མ་བསྐྱེད་པ་
གང་ཡང་མེད་པས་དྲོད་ཆེན་པོ་ཞེས་དེ་ལ་བྱ། འབྱུང་བ་ས་ལས་མ་བསྐྱེད་པ་གང་
ཡང་མེད་པས། སྐྱེ་དགུའི་གཏན་གྱིས་དེ་ལ་བྱ། འབྱུང་བ་ལྔ་བསལ་བར་བྱེད་པ་དེ་
ཡང་ཀླུ་འབར་བ་ཆེན་པོས་མཁྱེན་པར་བགྱིས་སོ། །དེ་ནས་རབ་ཏུ་དགོངས་པའི་མི་
དྲུག་པོ་དེ་འཇིག་རྟེན་གྱི་ཁམས་ཐམས་ཅད་ན་ཅི་བྱ་བ་འགྲུབ་པར་གྱུར་ན། ནམ་ཟླ་
102

འབུམ་སྡེ། ཀླུ་འབུམ། ༼བར༽
ལས་ཆར་པ་མེད་པ་ལས། དེར་རབ་ཏུ་དགོངས་པ་མི་དྲུག་གིས་དུས་ཀྱི་ཆར་པ་ནམ་
མཁའ་ལ་ཤོག་ཅིག་གསུངས་པས། ནམ་མཁའ་ལས་སྤྲིན་དང་ཆར་པ་དུས་བཞིན་དུ་
བབས། དེ་ནས་ནམ་མཁའ་ལ་སེར་བ་བབས་པ་ལས་རབ་ཏུ་དགོངས་པ་མི་དྲུག་པོས་
མི་རི་མ་མ་ཕ་ཏ་ཞི་ཏ་ཞེས་བརྗོད་པས། དེར་སེར་བ་ཐམས་ཅད་ཀྱང་རང་བཞིན་དུ་
ཞི་བར་གྱུར་ནས། སད་འོང་བ་ལ་ནི་འ་ན་ཧུ་ཞེས་གསུངས་པས་སྤྲིན་རང་བཞིན་དུ་
འུབ་ཀྱིས་འདུས་ནས། སད་མེད་པར་གྱུར་རོ། །དེ་གསུམ་ལ་དོན་དུ་བཤད་ན། ཀླུ་
འབར་བ་ཆེན་པོས་རྒྱ་མཚོའི་རླངས་པས་ཆར་པ་འོང་ངོ༌། །སེར་བ་འོང་བ་ནི་ཀླུ་
འབར་བ་ཆེན་པོའི་མཐེ་བོང་གིས་རྒྱ་མཚོ་གཏོར་བའོ། ། སད་འོང་དུ་མི་སྟེར་ཏེ། ཀླུ་
འབར་བ་ཆེན་པོའི་རླངས་པའོ། །དེ་ནས་རབ་དགོངས་མི་དྲུག་གིས་བདུད་ལ་ཡང་
བདེན་པ་བདར་བས་ཆོག །བདུད་ལ་ང་ཁྱོད་བསྲེས་པས་ཆོག །བདུད་ལ་ཡང་རྩལ་
ཤུགས་བྱས་པས་ཆོག །རབ་ཏུ་དགོངས་པ་མི་དྲུག་གིས་དམུ་ལ་ཡང་བདེན་པ་བདར་
བས་ཆོག །རྨུ་ལ་ཡང་རྩལ་ཤུགས་བྱེད། རྒྱལ་པོ་ལ་བདེན་པ་བདར་བས་ཆོག །རྩལ་
ཤུགས་བྱེད། བཙན་ལ་ཡང་བདེན་པ་བདར་བས་ཆོག །རྩལ་ཤུགས་བྱེད། མ་མོ་ལ་
ཡང་བདེན་པ་བདར་བས་ཆོག །རྩལ་ཤུགས་བྱེད། སྣང་སྲིད་ཀྱི་ལྷ་མ་སྲིན་སྡེ་བརྒྱད་
ལ་ཡང་བདེན་པ་བདར་བས་ཆོག །རྩལ་ཤུགས་བྱེད། དེ་རྣམས་ཐམས་ཅད་ཀླུ་
འབར་བ་ཆེན་པོའི་ནུས་མཐུས་བྱས་པ་ཡིན་ནོ། །ཀླུ་འབར་བ་ཆེན་པོ་དེས་རབ་
དགོངས་མི་དྲུག་ལ་མགོན་བྱས་པ་ནི། འབྲུམ་ཆེན་ལ་སྔགས་ཞི་ཏ་ག་ཏ། བལ་ནད་
ལ་སྔགས་རི་དུ་སད། འབྲུམ་ཆུང་ལ་བདེ་ཞོ། ལེབ་རྒན་ལ་སད་པ་ཏི། ལུ་སང་སུས་
སེ། རྒྱུ་གཟེར་ལ་ཧོ་ཧ་པང་སད། གློ་གཟེར་ལ་དུ་སང་པ་སད། གློ་མཆིས་པ་ལ་རི་དུ་
ཡང་། མཛེ་ལ་ར་ཏི་ཤུ་པ་ཏ། འབྲས་ལ་སད་ས་ལེ་རུ། ལྷོག་པ་ལ་ལྷམ་ཞི་ཞི། གག་
པ་ལ་ཏ་ཏ་ཞེ་ཞ་ནེ་སང་། མིག་ལོང་བ་ལ་བྱེ་རི་བྱེ་རི་བྱེ་རི། རི་ག་རི་ག་རི་ག་རི། རྣ་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བ་འོན་པ་ལ་ལྷང་ལྷང་སང་། དིག་པ་ལ་ཁྲག་དུ་ཁྲག་དུ། ལྔ་བ་ལ་ཁྲམ་ཕྱེ་ཁྲམ་ཕྱེ་
ཁྲམ་ཕྱེ། ཡན་ལག་ན་བ་ལ་ཁྲམ་ཕ་ཏ་ཐ་ག་ཏ། གཞོགས་སྐམ་པ་ལ་ཞི་དུ་སད། ནད་
སྣ་ཚང་བ་ལ་ནི་སྔགས་འདི་བཟླས་སོ། །བུ་ནེ་བུ་ནེ་བུ་ནེ། ཧ་ཏི་ཧུ་ཏེ་ཧུ་ཏི་རི་ཏ་ཡ་
པ་ཨོྃ། སི་རུ་སོད་ཏ་ཏ་ཡ་ར་ཡ་ར་སོ། ། ཏ་ནུ་སེ་ཧུ་ལུ་པང་ཏེ་ཕཊ། དེ་རྣམས་ནི་ཀླུ་
འབར་བ་ཆེན་པོས་རབ་ཏུ་དགོངས་པ་མི་དྲུག་ལ་མགོན་བྱེད་པ་ཡིན་ནོ། ། ཀླུ་འབར་
བ་ཆེན་པོས་རབ་དགོངས་མི་དྲུག་ལ་བསྟམས་པས་སེམས་ཅན་བསད་པ་ལས། སྲིན་
མགོ་དམར་ལས་སད་བྱུང་སད་བྱུང་སད་བྱུང་སད། སྲིན་མགོ་སྔོ་ལ་ཀ་ཏ་སད་ཀ་ཏ་
སད། ཀ་ཏ་སད་ཀ་ཏ་སད། འདབ་ཆགས་ལ་པང་དུ་རི་དུ་མ་ལ་སཱཧཱ། ས་སེར་དུ་མ་
དུ་མ་པང་། མི་ལ་བན་སྡེ་བརྒྱད། སུ་རི་ཏ་ཀྲོ་པ་སད། བྱོ་མ་ཏི་ལ་བ་མ་རིའི། བྱེད་
བོན་པོས་བྱེད་ཁ་ན། པ་སད་རི་ཕཊ། དུ་སད་རི་ན་ཡ་བྱ་ལ་པང་རི་སད། དེ་རྣམས་
ནི་ཀླུ་འབར་བ་ཆེན་པོས་མགོན་པ་ཡིན། མི་ལ་མཐུ་ཆེ་བར་བྱེད་པ་ཡང་ཀླུའོ། །
སེམས་ཅན་ཐམས་ཅད་ལ་དབང་ཆེ་བར་བྱེད་པ་ནི་ཀླུ་འབར་བ་ཆེན་པོ་འདིའི་ལུས་
དང་གྲིབ་མར་འགྲོགས་པ་ཡིན་ནོ། །མི་ལ་ཕན་པར་བྱ་བ་དང་། བེའུ་ལུག་འཕེལ་བར་
བྱ་བ་དང༌། སྲིད་པ་མེད་པ་ཡོད་པར་བྱ་བ་དང༌། དེ་ནས་ལོ་ཕྱུགས་ཀྱང་རྟག་ཏུ་
ལེགས་པར་བྱ་བ་དང༌། ཡུལ་ཕྱོགས་བཀྲ་ཤིས་པ་དང་། དེ་རྣམས་རབ་དགོངས་མི་
དྲུག་ལ་ཀླུས་བྱེད་པ་ཡིན་ནོ། །བཞིན་ལེགས་པ་སྡུག་པར་བྱེད་པ་དང་། སྐྲ་འཇམ་པ་
སྡུག་པར་བྱེད་པ་དང་། ལུས་བཟང་བར་བྱེད་པ་ཡང་རབ་དགོངས་ཡིན་ནོ། །དེ་ནས་
རབ་ཏུ་དགོངས་པ་དབང་དུ་སྡུད་པ་དང་། དེ་རྣམས་ཀྱང་ཀླུས་མི་ལ་མགོན་བྱས་པ་
ཡིན་ནོ། །དེར་རབ་དགོངས་མི་དྲུག་ཅི་བྱ་བ་ཡང་ཀླུས་མགོན་བྱས་པ་ཡིན་ནོ། །ཀླུས་
མི་ལ་མགོན་བྱས་པ་ནི་ཀླུ་མཆོད་ཡག་པ་ཡིན་ནོ། ། དེ་ནས་ཀླུ་འབར་བ་ཆེན་པོ་དེས་
རབ་དགོངས་མི་དྲུག་གི་མི་དེ་ལ་རེས་འགའ་སྐྱེས་བུ་བཟང་པོར་བརྫུས་ནས་མགོན་
104

༼བར༽
འབུམ་སྡེ། ཀླུ་འབུམ།
མཛད། རེས་འགའ་ནི་ན་ཆུང་བཟང་མོར་བརྫུས་ནས་མགོན་མཛད། རེས་འགའ་ནི་
ཁ་ཧོར་བ་བརྫུས་ནས་རོག་མཛད་དོ། །འཕར་བ་དང་། བྱི་ལ་དང་། རེས་འགའ་ནི་
བྱ་ངང་པར་བརྫུས་ནས་ལྡིང་བ་ལས། དེར་རབ་དགོངས་མི་དྲུག་གི་མི་དེས་ནི། ཀླུ་
འབར་བ་ཆེན་པོའི་སྙིང་པོ་ནམ་ཟླ་དུས་སུ་བཟླས་སོ། ། ཀཱ་ཏུ་རག་ཤ་འུ་ན་འབར་ཡ་ཤི་
རི་དུ། པ་སང་པད་དུ་མ་རི་འདེ། ན་རུ་ཀ་ཤོ་རིན་དུང་པས་སད། དེ་རུ་ཏ་མེ་ཀུ་ཤ་
པང་དུ། ཀ་ཧཱུྃ་ཀ་ཤོ་ཀ་ཤུ། པ་ཏ་པ་ཏ་པ་ཏ། རི་དུ་སང་རི་དུ་སང་རི་དུ་སང་རི་དུ་
སང་། མ་ལེ་མ་ཏ་ཧ་དུ་སད། རི་ཀ་རི་ཀ་པ་ལ་སུ་ན་སང་ཕཊ། བྱི་རི་ཡ་ཏ་རི་ན་དུ་
རི་ཕད་སད་ནུ། སྲི་པང་ནུ་ས་རེ་ཏ་ཡེ་རུ་ནུ་སེ་ར་ཏ་ཡ་པ། ཨོཾ་ཧེ་རུ་དུ་ཕཊ། རི་གུ་
ཞེས་ནམ་ཟླ་དུས་མེད་པར་བཟླས་པས་ཀླུ་འབར་བ་ཆེན་པོ་དེས་ནམ་
སུ་ལ་ཡེ་པ་མ། 
ཟླ་ལ་བརྗོད་པས་དུས་མེད་དོ། ། དེ་ནས་རབ་དགོངས་མི་དྲུག་དེ་ཅི་བྱ་བ་བཏུབ་བོ། །
ཅི་མནོས་པ་ཡང་གྲུབ་བོ། །འཇིག་རྟེན་གྱི་ཁམས་འདིར་སེམས་ཅན་བསྒྲལ་བ་ལ་ཐུག་
ན། དུས་གཅིག་ཏུ་བསྒྲལ་བར་བསྒྲུབ་བོ། །སྐྱེད་པ་ལ་ཐུག་ན་ཡང་དུས་གཅིག་ཏུ་
སྐྱེད་པར་འགྲུབ་བོ། ། དེ་ནས་འཇིག་རྟེན་གྱི་ཁམས་འདི་བདེ་བར་བྱ་བ་ཡང་ཐོགས་པ་
མེད་པར་འགྲུབ་བོ། ། མི་བདེ་བར་བྱ་བ་ཡང་ཡུད་ཙམ། དེ་ནས་སྙིང་པོ་དེ་བརྗོད་
པའི་དུས་མེད་པར་བཟླས་པས། ཡིད་ཀྱི་ཁྱེའུ་ཆུང་ཟུར་ཕུད་རེ་རེས་སྐུ་མཛད། དེ་
ནས་ཆར་པ་བབ་ཀྱང་དབང་མཆིས། སེར་བ་བབ་ཀྱང་དབང་མཆིས། སེར་བ་
བཟློག་ཀྱང་དབང་མཆིས། སད་བཏང་ཡང་དབང་མཆིས། སད་བཅད་ཀྱང་དབང་
མཆིས། དེ་ནས་ས་གཡོས་རྒྱ་མཚོ་འཆོལ་བ་ཡིན་ནོ། །སྤྲིན་ཡང་རྒྱ་མཚོའི་རླངས་པ་
ཡིན། གཟའ་ཡང་ཀླུ་ཆེན་པོ་བརྒྱད་ཀྱི་ཆོ་འཕྲུལ་ཡིན། རྒྱུ་སྐར་ཉི་ཤུ་རྩ་བརྒྱད་ཀྱང་ཀླུ་
དུང་སྐྱོང་གི་ཆོ་འཕྲུལ་ཡིན། གཡུང་དྲུང་སེམས་དཔའ་ཉི་ཟླ་གཉིས་ཀླུ་མལ་གྲོའི་ཆོ་
འཕྲུལ་ཡིན། འདྲེ་སྲིན་བསད་བཅད་དགའ་བ་ནི། ཀླུ་སྲིན་པོའི་ཆོ་འཕྲུལ་ཡིན།
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཟའ་འབར་བ་དགའ་བ་ནི་ཀླུ་གསོ་འབར་གྱི་ཆོ་འཕྲུལ་ཡིན། དེ་ཡང་སྣང་སྲིད་
ཐམས་ཅད་ཀླུའི་ཆོ་འཕྲུལ་ལས་གཞན་རྣམས་མི་འགྲུབ་བོ། ། དེ་ནས་རབ་དགོངས་མི་
དྲུག་གིས་ཡང་དག་པའི་དོན་རྟོགས་ནས་དགེ་བའི་རྩ་བ་ཐམས་ཅད་ཀྱང་མི་དམིགས་
པ་ལ་སྐྱེལ་ལོ། །ཀླུ་འབར་བ་ཆེན་པོའི་ལེའུ་སྟེ་བཅུ་དགུ་པའོ། །། །
༧ ཞང་ཞུང་སྐད་དུ། ཐ་ཡ་པ་ཏ་ན། བོད་སྐད་དུ། རབ་དགོངས་མི་དྲུག་གིས་
སྟོན་པ་གཤེན་རབ་མི་བོ་ལ་ཞུས་པ། བམ་པོ་བཅོ་ལྔ་པའོ། །དང་པོ་སྟོང་པ་ཉིད་ཀྱི་
ངང་། སྟོང་ཞིང་བདག་མེད་པ་ལས། དེ་ཡང་སྟོང་ཞིང་བདག་མེད་པ་ཇི་ལྟར་ལགས་
ན། སྟོང་པ་ཞེས་བྱ་བ་དེ། མིང་ཅི་ཡང་སྲིད་པས་སྟོང་པ། རྣམ་པ་གཅིག་ཏུ་བླ་ན་
མེད་པས་སྟོང་པ། རྣམ་པ་གཅིག་ཏུ་སྲིད་པ་མ་ཆགས་པ་ལ་བྱ། རྣམ་པ་གཅིག་ཏུ་
དངོས་པོ་མེད་པ་ལ་བྱ། རྣམ་པ་གཅིག་ཏུ་བཟུང་དུ་མེད་པ་ལ་བྱ། རྣམ་པ་གཅིག་
ཏུ་དམིགས་པ་ལ་བྱ། རྣམ་པ་གཅིག་ཏུ་བདེ་བ་ཆེན་པོ་ལ་བྱ། འདི་ཡ་མཚན་ཆེ་ཞེས་
གསུངས་པས། ལྷ་ཕྲན་ཡོངས་ཀྱང་འདུན་མ་ལ་ཤོག་ཅིག་གསུངས་པས། ལྷ་ཐམས་
ཅད་སུམ་ཅུ་རྩ་གསུམ་གྱི་སྟེང་དུ་འདུན་མ་ལ་མཆིས། ལྷའི་དབང་པོ་བརྒྱ་བྱིན་གྱི་
ཞལ་ནས། ལྷའི་རྐེད་པ་དྲེག་ཏུ་ན་བ་ནི། ཀླུ་ཁྱབ་འཇུག་གནོད་པས། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། འདི་བཅོས་པ་
ལ་ཐུག་ན་ལྷ་ཐམས་ཅད་འདུན་མ་ལ་འདུས་སོ། །ང་ལ་ཀླུ་ཁྱབ་འཇུག་གནོད་པ་འདི་
བཅོས་དགོས་པས། རྩི་དང་སྨན་བཙལ་དགོས་གསུངས་ནས། ལྷ་བྲན་ཐམས་ཅད་
སྨན་ཚོལ་དུ་བཏང་བས། ལྷ་བྲན་ཐམས་ཅད་ཀྱིས་རྩི་དང་སྨན་མ་རྙེད་ནས། ལྷའི་
དབང་པོ་བརྒྱ་བྱིན་འཐིང་ཞིང་གྲུམ་ཞིང་རྒྱ་མཚོ་ཆེན་པོའི་འགྲམ་དུ་ཕྱིན། འོ་དོད་
ཐང་གསུམ་བོས་པས། ཀླུའི་རྒྱལ་པོ་མལ་དྲོ་ལགས། འོ་སྐོལ་གཉིས་ལྷ་ཀླུ་ཐམས་ཅད་
ཀྱི་བདག་པོ་ལགས་ན། ལྷ་དང་ཀླུ་གཉིས་ནི་གཅིག་དོན་གཅིག་ལ་ཆེ་ལགས། ཀླུ་ཁྱབ་
106

འབུམ་སྡེ། ཀླུ་འབུམ། ༼བར༽
འཇུག་འདི་བདག་ལ་གནོད་དུ་འཇུག་པ་ཅི་སྟེ་གསུངས་པས། ཀླུ་མལ་དྲོའི་ཞལ་ནས།
ལྷའི་དབང་པོ་བརྒྱ་བྱིན་ལགས། ཀླུ་ཁྱབ་འཇུག་འདི་ནི་ཀླུའི་རིགས་མ་ལགས་པ་འདྲ།
ཀླུ་འདི་ལས་ཀྱི་སྲིན་པོ་ཞིག་གདའ། བདག་མ་འདྲེས་ལ་གནོད་དུ་མ་མཆིས་པ་ལགས།
ཀླུ་བྲན་རྣམས་ཀྱི་ཐུན་བུ་ཐུ་ལགས་པས། ཀླུ་ཉིང་ཤ་ཉིང་ཟ་ལགས་པས། རྒྱ་མཚོ་
ཆེན་པོ་འཁྲུགས་ལགས་ཤིང་། རྒྱ་མཚོ་ཆེན་པོ་སྐམ་པ་ལགས་པས། འདི་ནི་ལས་ཀྱི་
སྲིན་པོ་ཞིག་གདའ་ལགས་སོ། །དེ་ལ་ང་དང་བདག་ཏུ་ཡང་མ་མཆིས། དེ་ལ་བདེན་
པ་བདར་ཞིང་གསོལ་བ་འདེབས་སུ་ཡང་མི་འཚལ། བདག་གིས་དཔེ་བཤད་པས་ཀླུ་
ཁྱབ་འཇུག་གི་ཞལ་ནས། ང་ལ་དེ་ལྟར་བྱ་བ་ན། རི་དྭགས་སྤྱང་ཀུ་ཉིང་ཤ་ཉིང་ཟ་
བ། བྱ་རིགས་སྐམ་ཉིང་ཤ་ཉིང་ཟ་བ། བྱ་ཧོར་པ་ཉིང་ཤ་ཉིང་ཟ་བ། དོམ་དང་སྟག་
དང་ཕག་རྒོད་ཉིང་ཤ་ཉིང་ཟ་བ། ཀླུ་མ་དྲོས་པ་ལ་འདི་སྐད་ཅེས་མཆིས་པས། ལྷའི་
དབང་པོ་བརྒྱ་བྱིན་ལ་ཞུས་པས། ལྷའི་དབང་པོ་བརྒྱ་བྱིན་གྱི་ཞལ་ནས་དེ་ལགས་ན།
ཀླུ་མ་དྲོས་པ་འདི་བརྔན་དང་ཡས་སྦྱིན་ལགས་པས། བདུད་རྩི་དང་སྨན་དང་སེམས་
ཅན་ལ་གནས་པ་ཡོ་ཞུ་ལགས་སོ། ། ཀླུ་མ་དྲོས་ཀྱི་ཞལ་ནས། ལྷའི་དབང་པོ་བརྒྱ་བྱིན་
ལགས། བདག་གིས་རྒྱ་མཚོའི་རླངས་པ་མ་བཏང་པས། རྒྱ་མཚོའི་རླངས་པ་ལ་ཆར་
པ་བཏང་བས། ཕྱི་མ་སྙོམས་པར་བྲན་མི་ཆགས་པར་བཏང་གིས། དེ་རྩི་ཐོག་དང་
དུས་གཅིག་ཏུ་འཁྲུངས་པས། དེ་ལྷ་བྲན་རྣམས་ཀྱིས་སྟོན་ཟླ་འབྲིང་པོ་ལ་ཐུས་ཤིང་།
དུག་གི་མེ་ཏོག་གཞན་པས་སྲུབ་འཁོར་འོང་གིས་གཞན་པས་གསལ་བར་འོང་གི་དེ་ནི་
མ་ཐུ་ཞིག །སེམས་ཅན་གྱི་འོ་མ་སྟོན་ཟླ་འབྲིང་པོ་ལ་འདྲིལ་གྱིས་དེ་ཞོས་ཤིག །སེམས་
ཅན་གྱི་ཁྲག་ཐམས་ཅད་དེའི་དུས་སུ་རྒྱས་པས་ཁྲག་བསྡུས་ཤིག །དེ་ནས་རྒྱ་མཚོའི་ཕྲུ་
བ་དང་། འདམ་བུའི་མེ་ཏོག་དང་། བདུད་རྩི་དང༌། སྨན་དང་རྩི་མཐའ་ཡས་དང་།
དེ་ལ་ཅུ་གང་གྲུ་ཚུག་ལ་དེ་བསྡུས་ཤིག །ཀླུ་མལ་དྲོས་དེ་སྐད་གསུངས་པས། ལྷའི་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དབང་པོ་བརྒྱ་བྱིན་གྱིས་ལྷ་བྲན་ཡང་སྦྲན་བཏང་བས། ལྷ་བྲན་ནི་འདུན་མ་འདུས་
ནས། ལྷའི་བུ་དེ་དང་དེ་རྒྱལ་པོས་མེ་ཏོག་མ་འདུས་ན་སྦྲང་རྩིས་སོ། །ལྷའི་རྒྱལ་པོས་
ཡང་ལ་ཡང་རྩི་མེད་པ་དང༌། ཤིང་གི་རྩ་བ་དང་བསྡུས་ནས་མངའ་རུ་བསྡུས་སོ། །
ལྷའི་འོད་མ་རིངས་སེལ་གྱིས་སའི་རྟིང་བརྐོས་ནས། ས་ལ་གནས་པའི་སྨན་བླངས་
ནས། ལྷ་དཔལ་མཐོང་གི་རྒྱ་མཚོ་བདག་མེད་པ་བྱ་བ་ནི། རྣམ་པ་གཅིག་ཏུ་ང་དང་
བདག་གིར་མ་བྱས་པ་ལ་བྱ། རྣམ་པ་གཅིག་ཏུ་བསྒོ་བ་མེད་པ་ལ་བྱ། རྣམ་པ་གཅིག་
ཏུ་འགྱུར་བ་མེད་པ་ལ་བྱ། རྣམ་པ་གཅིག་ཏུ་དབང་བྱེད་པ་ལ་བྱ། དོན་དམ་པ་རུ་
འཁོར་བ་མེད་པ་ལ་བྱ། དེ་ནས་སྟོང་པ་ཉིད་ལ་རྒྱུས་པས། ངང་ལ་ངང་དུ་བྱུང་བ་
ནི་སྟོང་པའི་འཁོར་ལོ་བྱུང་ངོ༌། །འཁོར་ལོ་ལས་འཁོར་ལོར་བསྐོར་བས། སྨྲིག་རྒྱུ་བག་
ཙམ་ཞིག་བྱུང་ངོ༌། །དེ་ལ་རླུང་གི་འཁོར་ལོ་ཆགས། རླུང་དེའི་སྤྲུལ་པ་ལས་མེ་དང་
དྲོད་བྱུང་ངོ༌། །མེ་དང་རླུང་གི་སྤྲུལ་པ་ལས་རླན་དང་ཆུ་རུ་སྲིད་དོ། །དེ་ལས་རྒྱ་
མཚོའི་གླིང་དགུ་སྲིད། གྲང་བའི་རླུང་དང་། ཚ་བའི་མེ་དང་། བརླན་པའི་ཆུ་གསུམ་
གྱི་སྤྲུལ་པ་ལས། གསེར་གྱི་ས་གཞི་འོ་མའི་སྤྲིས་མ་ཆགས་པ་བཞིན་དུ་སྲིད་དོ། །དེ་
ནས་རྒྱ་མཚོའི་རླངས་པ་ལང་ལིང་ཙམ་སྲིད་དོ། ། རྒྱ་མཚོ་དེའི་ཆོ་འཕྲུལ་ལས་གསེར་གྱི་
ལྦུ་བ་ཞིག་སྲིད། ལྦུ་བ་དེ་ལས་སྒོ་ང་གཅིག་ཏུ་སྲིད་དོ། །དེའི་རྒྱ་མཚོའི་རླངས་པ་ལས།
སྒོ་ང་དེ་རང་བརྡོལ་བའི་ནང་ནས། སྐུ་ཆེ་བ་ཡན་ལག་རགས་པ། ཡན་ལག་བྱེ་བ་
ཁྲག་ཁྲིག་སྲིད། དབུ་དགུ་པ་ཞིག་སྲིད་དོ། ། །
དེ་ལ་མིང་དང་མཚན་གསོལ་པ། ཞང་ཞུང་སྐད་དུ། བྱེ་བ་ས་ཡ་བྱ། སུམ་པའི་
སྐད་དུ། ལས་དབང་དགུའོ། །བོད་སྐད་དུ། སྲིད་པའི་ཀླུ་མགོ་དགུ་པ་བྱའོ། །མགོ་
དགུའི་དབུས་ན་ཤེལ་གྱི་མགོ་ལ་རིན་པོ་ཆེའི་སྲོག་ཡོད་པ་ཞིག་ཙམ་གྱིས་བྱུང་ནས། དེ་
ལ་སྟོན་པས་མཁྱེན་དབང་ཡེ་ཤེས་སུ་མཚན་གསོལ། དབུ་དེ་ལས་འོད་དུ་བྱུང་བས།
108

འབུམ་སྡེ།
 ཀླུ་འབུམ། ། ༼བར༽
ནམ་མཁའ་སྔོན་པོ་གཡུ་མདོག་ཏུ་བྱུང་། སྤྱན་གཡོན་པ་ལ་གཡུང་དྲུང་གི་ཉི་མ་སྲིད་
པས། སྟོང་གསུམ་ལ་ཡོངས་སུ་བདལ་བས་མ་ཁྱབ་པ་གང་ཡང་མེད་བས་ཐུགས་རྗེས་
ཀུན་དུ་ཁྱབ་པའོ། །སྤྱན་གཡས་པ་ཟླ་བ་ཤར་བ་འདྲ་བས་གསལ་ལ་དྭངས་པས། དེ་
ཡང་མ་ལེགས་པ་གང་ཡང་མེད་པས། ཀུན་དུ་གསལ་ཞིང་དང་བར་བྱ་སྟེ། གཡུང་
དྲུང་སེམས་དཔའ་སེམས་དཔའ་ཆེན་པོ་དེ་ལ་བྱ། དེ་ནས་ཤངས་ནས་རླུང་བསྐྱོད་
པས། ནམ་ཟླ་དུས་བཞི་ལ་དཔྱིད་དྲོད་ཕེབས་པ་དང་། དབྱར་བསྐྱེད་པར་བྱེད་པའི་
རླུང་དང༌། སྟོན་སྦུ་གུ་སེལ་བར་བྱེད་པའི་རླུང་དང་། དགུན་དབང་ལ་འདེབས་པར་
བྱེད་པ་དང་བཞི་སྟེ། ཞལ་གྱི་མཆེ་བ་བཞི་ལས་གཟའ་ཆེན་པོ་བརྒྱད་དུ་འཕེལ་བ་ནི་
གཟའ་བརྒྱད་ལས། མ་སོའི་མཆེ་བ་བཞི་ལ་མ་སོའི་གཟའ་སྟེ་མོ། ཕོ་བཞི་ནི་ཡ་སོའི་
མཆེ་བ་བཞི། དུས་ཀྱི་མི་བྱི་ཏི་པ་ཏྲ་མི་རྒྱུ་བ་ནི་ཡ་སོའི་མཆེ་བ་གཉིས་ཀྱི་དར་འདུག་
པས་གཟའ་བདུད་དོ། །དེ་ནས་སོ་ཉི་ཤུ་པོའི་འོད་ཟེར་ལས་རྒྱུ་སྐར་ཉི་ཤུ་རྩ་བརྒྱད་
བྱུང་སྟེ། སྐར་མ་བཟང་པོ་ཡ་སོ། སྐར་མ་ངན་པ་མ་སོ། ལྗགས་ཀྱི་འོད་ཟེར་ལས་
གློག་ཏུ་བྱུང་སྟེ། སྐད་ཀྱི་སྒྲ་ལས་འབྲུག་བྱུང་། སྤྱན་གྱི་རྫི་མ་ལས་ཉི་ཟེར་དང་ཟླ་ཟེར།
སྤྱན་གྱི་མཆི་མ་ལས་བདུད་རྩིའི་ཆར་པ། ཞལ་གྱི་རླངས་པ་ལས་སྤྲིན་དང་ན་བུན།
ལྗགས་ཀྱི་མཆིལ་མ་ལས་སེར་བ་དང་ཁུ་འཕང་། རྐན་བརྡབས་པས་ཐོག །ཞལ་
གདངས་པས་སད། དེ་རྣམས་ནི་རྒྱ་མཚོའི་རླངས་པའོ། །རྒྱ་མཚོའི་གཏིང་འོ་མའི་སྤྲིས་
མ་ལས། ཞལ་ཁུ་བའི་རླངས་པ་བཞིན་དུ་ཆགས་ནས། རི་རབ་དང་། གླིང་བཞི་ཡང་
སྲིད་དོ། །འཛམ་བུའི་གླིང་རེ་རེ་ལ་ཡང་བསོད་ནམས་ལ་བསམ་གྱིས་མི་ཁྱབ་བོ། །
ལུས་ཀྱི་འོད་ཟེར་ལས། སེམས་འབྱུང་བར་བསྐྱེད་པ་དགའ་བ་ལས། ལས་བཟང་བར་
དགེ་བའི་རྩ་བ་ལ་སྤྱོད་པ་དང༌། བཞིན་བཟང་ལེགས་པ་དང༌། འཕེལ་བ་དང་།
སྐྱེད་པ་ཐམས་ཅད་སེམས་བཟང་པོ་ལས་བྱུང་ངོ༌། ། ཞེ་སྡང་ལས་བསད་བཅད་བྱུང་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ངོ༌། །གཏི་མུག་ལས་མ་རིག་པ་བྱུང་། འཐིབ་པ་དང་། བརྡེག་བཙོག་བསམ་གྱིས་མི་
ཁྱབ་པ་བྱུང་ངོ༌། །ང་རྒྱལ་ལས་ང་དང་བདག་ཏུ་འཛིན་པ་དང་། གཞན་མ་རྨ་བའི་
ཐབས་མང་པོ་བྱུང་ངོ༌། །འདོད་ཆགས་ལས་ཅི་ལ་ཡང་ཚོགས་པའི་མཐའ་མེད་པར་
བྱུང་ངོ༌། །ཕྲག་དོག་ལས་ཅི་བྱས་པ་མཚན་མ་མེད་པར་བྱུང་ངོ༌། །དེ་རྣམས་སེམས་
བདེ་བར་བྱུང་བ་དེས། ཞེ་སྡང་ཡང་ཞི་བར་བྱེད། གཏི་མུག་ཀྱང་བསལ་བར་བྱེད།
འདོད་ཆགས་ཀྱང་མེད་པར་བྱེད། ང་རྒྱལ་ཡང་ཞི་བར་བྱེད། ཕྲག་དོག་ཡངས་པར་
བྱེད། སེམས་ཅན་སྐྱེ་དགུ་ཡོངས་ཀྱི་སྐྱེ་བ་དང་། ཡོད་པར་བྱེད་དོ། །ཡོངས་སུ་ཞི་ཞིང་
བདེ་བར་བྱེད་དོ། །ཁྲག་ལས་བསྐྱེད་ནས་སེམས་ཅན་ཐམས་ཅད་སྐྱེད་ཅིང་གསོ་བར་
བྱེད་དོ། །དྲོད་ཐམས་ཅད་བསྐྱེད། ཉོན་མོངས་པ་དང་སྣང་སྲིད་ཐམས་ཅད་གསོ་
བར་བྱེད། སེམས་ཅན་དེས་ཉོན་མོངས་པའི་སྐྱེ་གནས་ཐམས་ཅད་གཉེན་པོ་མེད་པར་
བྱེད། དེས་དབང་བྱེད་པར་བྱེད་དོ། དབུ་དེས་མ་ཁྱབ་པ་གང་ཡང་མེད་པས།
དབུའི་ཆོ་འཕྲུལ་གྱིས་སེམས་ཅན་ཐམས་ཅད་ལ་བོན་གྱི་བདེན་པ་དང༌། ཀུན་རྫོབ་ཀྱི་
བདེན་པ་དང་མོ་དང་གཙུག་ལག་དང་ཕན་པར་བྱེད་དོ། །དེས་སེམས་ཅན་དུ་གྱུར་
པ་ལ་རྐྱེན་བྱུང་བ་ཡང་ཕན་པར་འགྱུར་རོ། །དུག་ཐམས་ཅད་ཀྱང་རྩི་ཐམས་ཅད་
ཀྱིས་སོས་སོ། །ནད་དང་རིམས་ཀྱང་མེད་དོ། ། དེ་ནས་མི་དགའ་བ་ཐམས་ཅད་ཀྱང་
མེད་པར་འགྱུར་རོ། །ཕྱིན་ཅི་ལོག་ཐམས་ཅད་ཀྱང་མེད་པར་འགྱུར་རོ། ། ཚེ་སྲོག་
གང་གིས་རྣམ་པར་སྨིན་པ་ནི་ཅང་མ་གཏོགས་སོ། །སླད་མའི་ཕྱིན་ཅི་ལོག་མེད་པར་
འགྱུར་རོ། །དེ་ལ་ཞང་ཞུང་སྐད་དུ། དེ་མཛད་དབུ་འོ། །རྣམ་པ་གཅིག་ཏུ་ཀུན་དུ་
ཁྱབ་པའི་དབུ། རྣམ་པ་གཅིག་ཏུ་བདེན་པར་མཛད་པའི་དབུ། སྔགས་དང་སྙིང་པོ་
ནི། ཞང་ཞུང་སྐད་དུ་གསུངས་པ། ཏ་ཐ་ག་ཏ་པ་ཏ་ཐ་ཝ་ཙི་སུ་མ་ཏྲེ། ནེ་སུ་ཐ་བ་ཏི་
ཏྲེ། སྭ་ཡེ་ནེ་དུ་པ་སད་བྱེ་ན། རུ་ཏྲེ་ཧེ་མ་ཡུ་ལེ་ཏྲེ། སད་མ་ཧོ་ནི་ཏ་སད། ཏ་ཏི་ཏ་
TI0

འབུམ་སྡེ། ཀླུ་འབུམ། ༼བར༽
པང་དུ། སོ་ཏ་མ་རི་པང་སད་བྱོ༌། པུ་ཀ་རི་མ་དོ་སོང་པ་རི་བྱོ། ན་མ་པང་སད། ཧ་
ར་ལ་ཤེ་ལི་རུ་བྱོ། པ་ཏ་ཀེ་མ་ཧོ་ར་སཱཧཱ། སད་པ་ནི་ར་ནན་ཀི་ལི་དུ་སད། ཀྲོ་ཏ་ཏྲེ་
ལོ་ཀྱ་སྲོད། ཧུ་ལུ་པང་ཤི་རི་ཛྭ་ལ་མ་སུ་ཐེ་ཀྲུ་ས་ནེ། ལང་བ་ན་གེ་སར་དུ་སཱཧཱ། ཐེའུ་
པང་པེ་པེ་ཏེ་རང་ཡ་ཤེ་པང་དུ། ཧཱུྃ་ཛ་ལ་པ་ཤི་མ་ཧ་ནི་ཙ་ཡ་ན་སད། ཧཱུཾ་རུ་ལུ་ཀ་ཤི་
ཏ་ལ་པང་སད་ཡེ་ན། སོ་ཏེ་མ་ལུ་ཀི་ཏྲི་ཡུ་ཏི་ཛ་ལ་ན་སཱཧཱ། སྙིང་པོ་དེ་བཟླས་པས།
ཕྱིན་ཅི་ལོག་གང་ཡང་མེད་པར་བྱེད་དོ། །དེས་མི་དགེ་བ་ཐམས་ཅད་དགེ་བར་
འགྱུར་རོ། །སུམ་པའི་སྐད་དུ། ཡང་ཁྱབ་གདལ་ཆེན་པོ་བྱ། མ་ཁྱབ་པ་གང་ཡང་མེད།
ཞང་ཞུང་སྐད་དུ། ཁྱབ་གདལ་ཆེན་པོ་འདི་སྐད་གསུངས། ཏ་ཏ་ཀ་མེ་ལུ་ས་རི་ཤུ་
པང་ཕྲ་བ་རི་སད་མ་ནུ་ཡེ་སྭཱཧཱ། ལེ་ནུ་ཨེ་སད། ཤི་ཧེ་ནུ་པང་ཕྲ་བུན་སཱཧཱ། ལུ་པྲ་ཏེ་
ཤུ་རི་ཕཊ་སྭཱཧཱ། ཀྲེ་ནུ་རི་ཙ་ན། སུ་རེ་ཧེ་ཧེ་ཧེ། ཧུ་ཧུ་ཧུ་། མ་ཏི་རྨ་ཕཊ། ཉ་རུ་ལེ་མ་
དུ་ཀ། ཤ་ཕཊ་ན་སད་དེ་ཧུད་ཧུད་དུ། ཤུ་པང་སད་ཏྲ་ཀ་པ་ལོ། །ཏ་ཐ་ག་ཏ་ཞུ་ནེ་རི་
སད་ན་མུ་གེ་རི་ནམ། ཨི་དུ་སད་ད་ལོ་པེ་ཀྲི་མར། ཨེ་དུ་སད་དེ། ཡུལ་པུ་ཀེ་ཁེ་བུ།
མ་ལང་བ་ལང་ཤི་སཱཧཱ། མ་ཧེ་དུ་སེང་པ་རི་མ་ལ་དུན་བྱོ། སུ་རི་ན་པང་སཱཧཱ། ཀ་ཏ་
ཏི་སུ་ལེ་ན་མ་པང་རི་དུ་ལུ་ལུ་ལུ། རི་ཝང་རི་ཝང་རི་ཝང་དུ་ལུ། པི་གུ་མུ་ནེ་ཀེ་དུ་ཀེ་
མ་ལང་བས་མ་མུ་ཀ་སཱཧཱ། ཨུ་ལུ་ཀེ་རི་ཧེ་ཡང་ལེ་ཤ་བེ་སད་ན་སཱཧཱ། སྙིང་པོ་བཟླས་
པས་ཡང་ཡུལ་ཕྱོགས་ནི་བཀྲ་ཤིས་པར་གྱུར་ལ་དགེ་བར་འགྱུར་རོ། །ཕྱིན་ཅི་ལོག་
ཐམས་ཅད་ནི་ཞི་བར་འགྱུར་རོ། །ནད་དང་རིམས་ཐམས་ཅད་ནི་ཞི་བར་འགྱུར་རོ། །
མེད་པར་བྱེད་པའི་ཚེ་སྲོག་ཐམས་ཅད་ནི་ཡོད་པར་འགྱུར་རོ། །ལས་ལོག་པ་ལ་གུས་
པ་ཐམས་ཅད་ནི་ཡང་དག་པའི་དོན་ལ་ཞུགས་སོ། །དུས་ལས་སྨིན་པ་ནི་མ་གཏོགས་
སོ། །དུས་བྱས་པ་ནི་ལྷས་སྨྲས་པར་འགྱུར་སྦྱིན་པའོ། །བོད་སྐད་དུ། ཀླུ་སྟོན་པའི་སྒྲོན་
མ་བྱ། སྟོན་པ་བྱ་བ་དེ་ནི་སྣང་སྲིད་ཡོངས་སུ་གསལ་བས་སྒྲོན་མའོ། །ནད་དང་
TT1

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རིམས་ཐམས་ཅད་མེད་པར་བྱ་བས་སྒྲོན་མའོ། །དུས་ལས་འབྱུང་བ་བཞིའི་སད་དང་
སེར་བ་དང་ལོ་ཉེས་པ་མེད་པར་བྱེད་པས་སྒྲོན་མའོ། །དུས་མ་རན་པ་ཐམས་ཅད་ནི་
མི་ཚུགས་པར་བྱེད་པས་ནི་སྒྲོན་མའོ། །ལས་ཀྱི་རྣམ་པར་སྨིན་པ་མ་གཏོགས་སོ། །
སྙིང་པོ་འདི་བརྗོད་དོ། ། ཨཱ་ནུ་རུས་པ་སང་ཀེ་ཤུ་པ་ནེ་ནུ་ཧེ་ཕཊ། ཀྲོ་ཏ་ཀྲོ་ཏ་ཀྲོ་ཏ།
ཀྲི་ཤུ་ཀྲི་ཤུ་ཀྲི་ཤུ། པ་ཏ་པ་ཏ་ན་མ་ནི་རི་རུ་འུ་ཡིན་ཏྲེ་སྭཱཧཱ། པི་རི་ཏི་ཀ་ཤུ་གེ་སུ་ཛྭ་ལ་
ཆུ་ལི་ཏ་མ་རི་རུ་རི་དུ་སྭཱཧཱ། ཧ་ན་དུ་རི་མུ་ནི་སྭཱཧཱ། ཀྲི་བ་ལན་ལིན་སང་ཧ་ར་ཕུ་བ་
ན། རི་དུ་རི་དུ་ཛྭ་ལུ་པ་ཏ་འགྲོ་ན་སཱཧཱ། སཱཧཱ། རན་རི་མ་དུ་རང་ཕཊ། ཛི་རི་སུ་ཏ་
ལི་ཏི་ཀི་ཝ། ཡེ་སང་བུ་ཀ་ཡེ་ན་རུ་ཏ་སང་པ་ནི་སྟེ། གུར་པ་སཱཧཱ། དེ་ཕྱིན་ཅི་ལོག་ཏ་
ལ་ཆེན་གྱིས་མཚན་མ་དང་མི་དགེ་བ་ཏ་ལ་ཆེས་ཏེ། དེ་ནས་གཤེན་རབ་ཀྱིས་བཀའ་
སྩལ་པ། ཀླུའི་དབུ་དབུས་མ་དེ་གཡུང་དྲུང་སེམས་དཔའ་ཞིག་ལ་གཏོགས་པ་ཙམ་
ཡིན་པས། དེས་ས་བརྒྱད་པ་སླེབས་པ་ཡིན་ནོ། །དབུ་ཅིག་ལ་དམར་དགོངས་པར་
འདུག་སྟེ། ཀླུ་སྲིན་མོའི་མིག་ཅན་བྱ་བ་ཡིན་པས། གནས་ནི་རོལ་མཚོ་ཆེན་པོའི་
གཏིང་ན་གནས་སོ། །རེས་འགའ་ནི་རུས་སྦལ་དུ་བརྫུས། ཏེ་ནི་མི་ལ་དམར་དུ་གཏོང་
སྟེ། བུད་མེད་ལ་ནི་སྲིན་ལ་ཤན་དམར་དུ་གཏོང་བ་དང༌། ཕྱུགས་ལ་ཤན་དམར་དུ་
གཏོང་བ་དང༌། རེས་འགའ་ནི་སྲིན་མགོ་དམར་དུ་བརྫུས་ནས། རྩི་དང་ཤིང་མེད་
པར་སྐམ་པར་བྱེད་དོ། །དེ་ནས་ཤིང་རྩ་བ་ནས་སྐམ་པར་ཟ། དེ་ནས་ཡང་ན་བུས་
བར་བརྫུས་ནས་རྩ་བ་ཐམས་ཅད་སྐམ་པར་བྱེད། དེ་ནས་བྲ་བར་བརྫུས་ནས་ཤིང་གི་
རྩ་བར་བྲུས་ནས་ཤིང་ཐམས་ཅད་སྐམ་པར་བྱེད། དེ་ནས་སྟག་མོར་བརྫུས་ནས་ཤིང་
གཡུང་དྲུང་གི་ཤུག་པ་ཐམས་ཅད་སྐམ་པར་བྱེད། རེས་འགའ་སྤྱང་ཀུར་བརྫུས་ནས་
ར་ལུག་ལ་སོགས་པ་ཕུང་བར་བྱེད། རེས་འགའ་འཕར་བར་བརྫུས་ནས་རི་དྭགས་
ཐམས་ཅད་ཕུང་བར་བྱེད། དེ་ནས་བྱི་བ་དམར་པོ་ཞིག་ཏུ་བརྫུས་ནས། གནས་ཕ་
112

འབུམ་སྡེ། ཀླུ་འབུམ། ༼བར༽
བོང་ལ་གནས་བཅས་ནས་ནད་ཡང་གཟན་ཚོལ་མི་ལ་ཡང་ཡུལ་བྲག་ལ་མགོན་གྱི་
གནས་ན་གནས་པ་ལས། དེ་མི་དུམ་པ་དགའ་རྒྱལ་བྱ་བ་ཞིག་མཆིས། མི་དུམ་པ་
དགའ་རྒྱལ་བྱ་བ་ལུང་གི་ཡ་ཕུར་མཆིས་ནས། དེ་སྤྱང་ཀུ་སྐྱ་བོ་གཅིག་པོ་རུ་བརྫུ་བའི་
མགོ་ནངས་བཙལ་ནས། མི་དུམ་པ་དགའ་རྒྱལ་དེས་མཆོག་གར་གྲ་བ་ཀུག་ལུ་མར་
སྟོང་སྦྱར་ནས། སྤྱང་ཀུ་ལ་མདའ་འཕངས་ནས། སྤྱང་ཀུ་ཡང་མ་སོད་ནས་སྤྱང་ཀུའི་
ཤུལ་དུ་སྤྱང་དུག་སྦྱར་ནས། སྤྱང་ཀུ་ཡང་དུག་འཚལ་ནས། སྤྱང་ཡང་འགུམ་དུ་མ་
འཚལ་ལོ། །སྤྱང་ལ་དུག་ཀྱང་ཆུར་སྨྱོས་སོ། །མི་དུམ་པ་དགའ་རྒྱལ་ལུང་གི་མདོ་ལ་
མཆིས་ནས། གསེང་མ་སྔོ་མཐའ་རུ་གཡུའི་རྟ་ཕོ་ལ་གསེར་གྱི་རྔོག་མ་ཆགས་པ་འཚོལ་
དུ་མཆིས་པ་ལ་རྟ་དེ་རན་འཚལ་དུ་མ་འཚལ། ནངས་ཡང་རྟ་འགྲོགས་ཏེ་བྱུང་།
ནུབ་ཀྱང་རྟ་འགྲོགས་ཏེ་བྱུང་། མི་དུམ་པ་དགའ་རྒྱལ་དེ་ཡ་མཚན་ཆེ་དགོངས་ནས།
རྟའི་སྔས་སུ་མཆིས་པས། རྟ་རན་འཚལ་བ་ལ་ཟངས་ཀྱི་བྱི་བ་དམར་པོ་ཞིག་ལ་རྩེད་
མོ་བགྱིད་ཅིང་གདའ་ནས། མི་དུམ་པ་དགའ་རྒྱལ་དེས་ལག་ན་སྦ་ལྕག་ཐོགས་པ་ཞིག་
བརྒྱབ་པས། སྦ་ལྕག་དེ་སྐེད་པར་ཆག་ནས་གདའ་འོ། །ཟངས་ཀྱི་བྱི་བ་དམར་པོ་དེ་
གར་འབྲོས་ཆ་ཡང་མེད་མི་དུམ་པ་དགའ་རྒྱལ་དེ་ཁ་སྐམ་པས་མཐིང་གི་ཆབ་མིག་ལ་
འཚལ་བས་མཐིང་གི་ཆབ་མིག་གི་ནང་ན་གཡུའི་ཉ་ལ་ཟངས་ཀྱི་མིག་ཅན་ཞིག་གདའ་
ན། སོར་རྡོ་ཞིག་འཕངས་པས། མི་དུམ་པ་དགའ་རྒྱལ་དེ་ཁབ་ཏུ་དམུ་བཟའ་བཟང་
མོ་དེ་ཡང་ཟླ་བ་གསུམ་ན་ཁྲག་ཏུ་སོང་། ཟླ་བའི་ནང་གི་ཁོང་པ་སྦོས་ཤིང་ན་ཡང་།
དམུ་བཟའ་བཟང་མོ་དེ་ནི་ཟླ་བ་ལྔ་ལོན་ཙམ་ན། ཕྲག་ཕྲིག་འགུལ་ནས། ཡང་དམུ་
བཟའ་བཟང་མོ་དེ་ཟླ་དྲུག་ལོན་པ་ཞིག་གུམ་མོ། །མི་དུམ་པ་དགའ་རྒྱལ་དེ་ཐུགས་ལ་
དགོངས་ནས། གཏོ་པའི་ཞལ་ནས་མི་དུམ་པ་དགའ་རྒྱལ་ཁྱོད་ལ། ཀླུ་སྲིན་དམར་པོ་
ཞིག་གནོད་པས། དེ་མི་རུང་བར་འོང་བ་ཤན་དམར་དུ་སོང་ངོ་བྱས་པས། མི་དུམ་པ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དགའ་རྒྱལ་དེའི་མཆིད་ནས། ཀླུ་སྲིན་མགོ་དམར་བྱ་བ་ལ་ངས་གནོད་པ་དང་འགལ་
བ་མ་བྱས་གནོད་པ་བྱེད་པའི་ལུགས་མེད་དོ་གསུངས། དམུ་བཟའ་བཟང་མོ་བྱ་བ་དེ་
ལ། ལོའི་དུས་སུ་མི་ཞིག་འཁྲུངས་པས། དབུ་སྐྲ་དམར་པོ་ཁྲག་ཏུ་འདུག་པ་ཞིག་སྐྱེས་
ནས། མི་དུམ་པ་དགའ་རྒྱལ་དེ། དེ་ཉིད་ཁོང་པ་ན་འདུག་པ་བསྐུངས་ནས། རྒྱའི་
གབ་ཙེ་དེ་བཏང་ནས་གཏོ་དང་དཔྱད་བྱས་པས། རྒྱའི་གབ་ཙེ་དེའི་ནང་ནས། མི་
དུམ་པ་དགའ་རྒྱལ་ཁྱོད་ནི་ཀླུ་མགོ་དགུ་བྱ་བ་དེ། མགོ་གཅིག་ནི་སྲིན་པོ་དམར་པོ་བྱ་
བ་ཡིན། ཤན་དམར་ལ་དགའ་བ་ཞིག་ཡིན་པས། རྩི་ཤིང་དང་ནགས་ཚལ་གྱི་ནང་
ནས་ཁོང་གི་བཅུད་ཕྱུང་ནས། དེ་ཀུན་སྐམ་པར་བྱེད་དོ། ། དེ་ནས་བུ་སྐྱེས་ནས་སྐྲ་
དམར་པོར་འདུག་པ་དེ་ཀླུ་སྲིན་པོའི་མཚན་ཡིན་ནོ། །ཉིད་ཁོང་པ་སྦོས་པ་ནི། དང་
པོ་ཀླུ་ལ་དུག་བླུགས་པ་ཡིན་ནོ། །རྐེད་པ་བསྙུངས་པ་ནི་དང་པོ་སྦ་ལྕག་ཀླུ་སྲིན་གྱི་
རྐེད་ཁ་ལ་བརྒྱབ་པ་ཡིན་ནོ། །དེ་ནས་ཀླུ་སྲིན་པོ་དེ་ནི་ཤ་དང་ཁྲག་ལ་དགའ་བ་ཡིན་
ནོ། །བགྱིས་པས། འདི་ཤ་དང་ཁྲག་ལས་མ་གཏོགས་པར་གཞན་ཅི་ཡང་མི་འདོད་
གསུངས་ནས། ཡང་མི་དུམ་པ་དགའ་རྒྱལ་དེའི་མཆིད་ནས། བདག་ངན་པས་ཀླུ་
སྲིན་པོ་འདི་ལ་བགྱིས་པའི་རྒྱུ་ནི་ཅི་ཡང་མ་མཆིས་ནས། རབ་ཏུ་བཀྱོན་པ་འདི་སུ་
དང་སུའི་བཅོས་ཞེས་ཞུས་པས། འདི་ཡ་མཚན་ཆེ་བས། སྟོན་པ་གཤེན་རབ་དང༌།
གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུ་འཚལ་ལོ་ཞེས་ཞུས་པས། མི་
དུམ་པ་དགའ་རྒྱལ་གྱིས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་བདག་ལ་ཀླུ་སྲིན་པོ་འདིས་རབ་ཏུ་གནོད་པས་ཞུ་འཚལ་ལོ་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
བཀའ་སྩལ་པ། ཉོན་མོངས་པ་ཁྱོད་སོས་པར་བྱས་ན་ཀླུའི་རྫས་བསམ་གྱིས་མི་ཁྱབ་པ་
དགོས་སོ་གསུངས་ནས། ཕ་བོང་བྲག་དམར་གྱི་འགྲམ་དུ་བྱོན་ནས། དར་དཀར་གྱི་
114

༼བར༽
འབུམ་སྡེ། ཀླུ་འབུམ།
སྦྲ་དཀར་པོ་ཕུབ། དར་དཀར་གྱི་ཡོལ་བ་བྲེས་པར་བཞུགས་སོ། །སྙིང་པོ་འཛབ་ཏུ་
བཟླས་པས། ཏ་ཐ་ག་ཏ་པང་དུ་རད་ན། པང་དུ་སེ་མ་ཧཱུྃ་ཧཱུྃ་སྭཱཧཱ། རི་ས་ན་ཀྲོ་ཏ་འུ་
ཕ་སུ་ཡུ་སུ་སཱཧཱ། ལམ་ན་རྨ་ཏ་ཧེ། ཨོཾ་ཀྲོ་ཏ་པང་ས་ཡེ་ཏི་རུ་ཏ་ཡེ་སད་སཱཧཱ། དྲི་སྲི་ནུ་
པ་མའོ། ། ཡོ་ཀེ་ཏེ་སཱཧཱ། ཀྲོ་ཤུ་མ་ནི་དུ་རད་པ་ལང་གེ་དུ་སུ་ནི་ས་ཧོ་པང་སད་ན། བ་
ཡི་ཏི་དུ་རི་མས། ཀེ་དུ་ཐེ་ཡེང་པང་ནི་རི་དུ་ས་ར་ན་སཱཧཱ། པ་ཏི་རུ་མས་ཀེ་དུ་ཐེ་ཐ་
པི་ནི་རི་པུས་ར་ན་སཱཧཱ། ཀེ་ལོ་ཀེ་ལོ་ཤེ་ཕུང་རི་མ་དུ་ཀ་བྱོ། སུ་ནི་མ་པང་ཐད་པ་དུ་
པ་ལང་པེ་བུ་ན་ལེ་སྭཱཧཱ། པུ་རི་པུ་ཀེ་ཡེ་ན་བྱ། པུ་ཀ་ཡེ་ས་ན། དུ་ཧེ་རེ་མ་ཛ་ལ་ཀེ།
ཤང་ཧེ་དུ་ཛཱ་པ་ནི། རུ་སུ་ཀ་ཧ་ནུ་རི་དུ་སཱཧཱ། ན་མ་སརྦ་བ་ག་ཏ་ཀྲོ་ཏ་ས་ནི་ར་སྲ་མི་
དུ་ནུ་གས་པང་། ཀྲེ་ཐ་ཏ་ཕུ་ཧེ་མ་དུ་རི་སང་པེ་ཝ་ན་ཧེ་དུ་སྲན་ཏྲི་ཏ་མ་ཛཱ་ཧི། སང་
ཧ་ར་ན་འདུ་ཏེ། ཕང་བྱོ་སྟོམ་ཏྲི་ཧང་པང་སད་རུ་ཏ་མ་ལེ་ཧེ། དུང་མ་ནུ་སི་འཇུ་
བར་ར་དུ་ཡ་ན་ཧཱུྃ། སུ་ཀེ་ཡང་ནེ་རི་དུ་ན་པུ་ཀ་སུ་ན་ར་ཆུ་ཝང་ཞེ། ཛྭ་ལ་ཛྭ་ལ་ཛྭ་ལ་
ན་དུ་ན་ཧ། ཧ་ན་དུ་ཀ་རི་ནི་སུ་པུ་མེ་རི་ནུ། མ་ཏ་ཀེ་ཧོ་སུ་བ་པང་ཧ་པང་ཧོ་ཡོ་ན་རི་
དུ་ན། ཙུ་ཀྲ་ཐོ་ཡ་ཧ་ན་ཏ་ཧ་རུ། ཡ་མ་རེ་དུ་སད། ཨོ་ཕྱི་ཏི་མུ་ཧེ་ལེ་ཛ་བྱས་པས།
སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོས་དགོངས་
པ་མཛད། ཕྱག་རྒྱ་མཛད་པས། དེ་ནས་པུ་རི་དུ་པ་ཐ་ན་མ་མ་ཧེ་འདུ། ཞེས་བརྗོད་
པས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་
སྤྱན་སྔར་ཀླུ་མགོ་བོ་དམར་པོ་ཞིག་འོངས་ཏེ་སྨྲ་མ་ཤེས་སོ། །སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་ཕྱག་གློད་དེ་སྙིང་པོ་འདི། ཏ་མ་མེ་
དུ་པ་པ་མ་ཝ་མ་རི་ཀ་དུ་ན་སཱཧཱ། དེ་ནས་ཡང་རེ་པ་མུ་སེ་མུ་ལ་བྱས་པས། པ་ཏ་མ་
ནུ་ར་ནི་ས་བྱས་པས། ཀླུས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞབས་མཁན་བྱས་པས། སྟོན་པ་གཤེན་རབ་དང་གཡུང་དྲུང་སེམས་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཔའ་སེམས་དཔའ་ཆེན་པོ་ལགས། བདག་སྲིད་པའི་མགོ་བོ་ལགས་སོ། །བདག་
སེམས་ཅན་ཡོངས་ལ་ཟ་ལགས་སོ། །དང་པོ་སྲིན་བུ་མགོ་དམར་དུ་བརྫུས་ནས། ཞིང་
ཐམས་ཅད་ལྗང་རྩ་དང་ས་མཚམས་སུ་ཟར་མཆིས། དེ་ནས་བུས་པ་མགོ་གསུམ་པར་
བརྫུས་ནས་རྩ་ཡོངས་སུ་འཚལ་ནས། དེ་ནས་བྱི་བར་བརྫུས་ཏེ་ཤིང་ཡོངས་ཀྱི་རྩ་བ་
འཚལ། དེ་ནས་ཤིང་སྟག་དམར་པོར་བརྫུས་ཏེ་ཤུག་པའི་ནང་འཚལ། དེ་ནས་སྤྱང་
ཀིར་བརྫུས་ནས། ར་ལུག་ཡོངས་ཀྱི་གཅན་བར་བགྱིས་པ་ལས། སྤྱང་ཀིས་ཤ་ཕོ་རྭ་
བཅུ་པ་བཀུམ་ནས་ཤ་འཚལ་བ་ལ། མི་དུམ་པ་དགའ་རྒྱལ་གྱིས་མདའ་དང་རྡོ་ཡང་
འཕངས། དེ་ནས་ལྕག་གིས་རྐེད་པར་བརྒྱབ། དེ་ནས་གཡུའི་ཆབ་མིག་ཏུ་གཡུའི་ཉ་
རུ་བརྫུས་ནས་མཆིས་པ་ལས་སོར་རྡོ་ཞིག་བདག་ལ་འཕངས་སོ། །བདག་ཟངས་ཀྱི་བྱི་
བ་དམར་པོ་ཞིག་ཏུ་བརྫུས་ནས། བདག་ལ་གསེར་གྱི་སྦ་ལྕག་རྐེད་པ་ལ་བརྒྱབ།
བདག་གི་དམུ་བཟའ་དིང་དིང་གི་བུ་ཟླ་བ་གསུམ་དུ་ལོན་པ་དེ་ཡང་ཁྲག་དང་རྣག་ཏུ་
འཚལ་བ་ཡང་བདག་ཟླ་བ་ལྔ་ནི་ཁྲག་གི་མཆིན་པ་ལས་སེམས་ཅན་གཟུགས་དོད་པ་
འཚལ་བ་ཡང་བདག་ཟླ་དགུ་ལོན་ནས་ཟ་བ་ཡང་བདག ། ཟླ་བ་བཅུ་ལོན་པ་ནས་
བསྐྱེད་པ་ཡང་བདག་གི་ཆོ་འཕྲུལ། མགོ་བོ་དམར་པོར་འདུག་པ་ཡང་བདག་གི་ཆོ་
འཕྲུལ། མི་དུམ་པ་དགའ་རྒྱལ་དེ་རྐེད་ན་བ་བདག་ལ་སྦ་ལྕག་བརྒྱབ་པའོ། ། དེ་ནས་
ཁོང་པ་ན་བ་ཡང་བདག་ལ་སྤྱང་ཀིའི་དུག་སྦྱར་བའོ། ། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་ཁྱོད་ནི་སྲིན་པོ་མགོ་དམར་བྱ་བ་
ཡིན། ཁྱོད་ད་མི་ལ་གནོད་པ་མ་བྱེད། ཁྱོད་ཀྱི་ཟས་སྐལ་ཡོད་པར་བྱ་ཞེས་གསུངས་ཏེ།
རི་མ་པ་ཧད་ཧཱུྃ་ཕཊ། ཨོཾ་བྱས་པས་ནི། སྟོན་པ་གཤེན་རབ་ཀྱི་ཐུགས་ལ་དགོངས་ནས།
ཨ་ཞེས་བརྗོད་པས། ཀླུ་སྲིན་པོ་མགོ་དམར་དེ་ཡང་སྟོན་པས་ཁྱོད་ལ་ཟས་སྐལ་བྱིན་
པས་ནི། 
ཉོན་མོངས་པའི་སེམས་ཅན་ལ་གནོད་པ་མ་བྱེད་ཅིག་གསུངས་ནས། སྟོན་
116

༼བར༽
འབུམ་སྡེ། ཀླུ་འབུམ།
པ་གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་སྲིན་པོ་
མགོ་དམར་དེ་ནི་དམ་དང་མནའ་བོར་རོ། །སྙིང་པོ་འདིས། ཨོཾ་ཧཱུྃ་ཕཊ་ཏ་ནན། སུ་ཏ་
རི་ནན། སུ་ཀ་ཀྲོ་ཏ་རི་མུ་སེ་པ་ནན། ཀླུ་སྲིན་པོ་མགོ་དམར་དམ་ལས་མི་འདའ་བར་
བྱས་སོ། ། ཀླུ་སྲིན་པོ་མགོ་དམར་སོས་པར་བྱས་མི་དུམ་པ་དགའ་རྒྱལ་གྱིས་ཀླུ་འབུམ་
ཀློག །ཀླུའི་མཆོད་པ་ནི་བཤམས་ནས། ཤ་ཁྲག་དམར་གྱི་ནང་དུ་སྨན་དང་གཏོར་མ་
བཤམས་ནས་མཆོད་པ་སྣ་ལ་ཕུལ་བས། ཀླུ་རྣམས་དང་ཀླུ་སྲིན་པོ་མགོ་དམར་དེ་
ཡང་ཁྲག་དང་ཤ་དང་གཏོར་མས་མཉེས་ནས། དམུ་བཟའ་དིང་དིང་ཡང་བུ་ཚ་བཞི་
མཐོང་བ་ལས་ཀླུས་བསྐྱེད་པའི་རྟགས་སུ་སྣ་ལ་མཛེར་པ་དམར་པོ་རེ་རེ་བྱུང་། དེ་
ནས་སྐད་ཀྱང་གཞན་བས་དྭངས་པས་སྔགས་འདེབས་ན་ཡང་གཞན་བས་རྣོ་བ་དེ་
ནས་གཞན་བས་བཞིན་ལེགས་སྡུག་པ། དེ་ནས་གཞན་བས་ཀྱང་ལུས་དང་བར་བྱུང་།
ཡབ་ལ་སྣ་ཚང་བ་དེའི་གཏོར་མ་བྱིན་པས། གཞན་ནས་ན་བར་ཡང་མི་དུམ་པ་
དགའ་རྒྱལ་དེ་ལ་མེད་དོ། །རྐེད་པ་ན་བ་ཡང་དེར་སོས་སོ། །དར་ཡ་ཀན་གྱི་གཏོར་
མ་བྱིན་པས། དང་པོ་དུམ་པ་དགའ་རྒྱལ་དེ་དུག་གི་བྱིན་བྱས་པས། ཁོང་སྦོས་པ་དང་
ན་བ་ཡིན། དར་ཡ་ཀན་གྱི་མཆོད་པ་ཕུལ་བས། ཁོང་པ་ན་བ་ད་ལྟ་སོས་པ་ཡིན།
ནད་སྣ་ཚང་བ་ཡང་དེར་མེད་པ་ཡིན་ནོ། །ཅིས་ཀྱང་མི་ཚུགས་པ་འོང་ངོ༌། །
དེ་ནས་གལ་ཏེ་ནད་སྣ་ཚང་བ་བྱུང་བ་ཡང་ཀླུ་སྲིན་པོས་སོས། ཀླུ་སྲིན་པོ་དམར་
པོས་མི་དུམ་པ་དགའ་རྒྱལ་ལ་མགོན་བྱས་པས། ཅི་བྱུང་ཅི་ཐོ་ཡང་ཀླུ་སྲིན་པོ་མགོ་
དམར་པོ་བས། བགེགས་དང་དགྲ་དང་ནད་དང་ཅི་བྱུང་ཡང་མི་ཚུགས་སོ། ། དེ་ནས་
ཀླུ་སྲིན་པོ་མགོ་དམར་གྱིས་བོས་པས་ཅིས་ཀྱང་མི་ཚུགས་
ཅི་བྱས་པ་རུང་བར་གྱུར། 
སོ། །མི་དུམ་པ་དགའ་རྒྱལ་གྱིས་ནས་དཀར་མོ་བདུན་གཏོར་ནས། ཀླུ་སྲིན་པོ་མགོ་
དམར་བྱིའུ་རུ་བརྫུས་ནས་འོང་ངོ༌། །རེས་ཚུབ་མ་དམར་པོ་ཞིག་ཏུ་བརྫུས་ནས་འོང་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ངོ༌། །སྟོན་པ་གཤེན་རབ་ལ་མི་དུམ་དགའ་རྒྱལ་གྱིས་ཞུས་པm
 ། ཀླུ་སྲིན་པོ་མགོ་དམར་
གྱི་ལེའུ་སྟེ་ཉི་ཤུ་པའོ།། །།
༧ ཀླུ་མགོ་གཅིག་པ་ནི། ཞང་ཞུང་སྐད་དུ། པ་ཏ་ཀྲི་ཏ། སུམ་པའི་སྐད་དུ། དུ་ས་
ཡ་མ་བརླ་ཞེས་བྱའོ། །བོད་སྐད་དུ། ཀླུ་གཙུག་ཆུའི་བྱ་བ་དེ། བཞུགས་ནི་རྒྱ་མཚོའི་
གཏིང་ན་བཞུགས། རྒྱ་མཚོའི་རླངས་པ་རེ་རེ་ལས། རྫུ་འཕྲུལ་རེ་རེ་འབྱུང་བ་ལས།
སྲིད་པ་ཆགས་པའི་བདག་པོ་ནི། ཡབ་སྟོང་དང་ཕྱོགས་སུམ་རྗེ་རུ་མཚན་གསོལ་ལོ། །
ནག་བཟའ་དེད་པ་ཁབ་དང་དབྱལ་དུ་བཞེས། དེ་ལ་སྲས་གསུམ་དུ་བལྟམས་པ་ལ།
གཅིག་སྲིན་གྱི་བདག །གཅིག་དབང་ནོར་གྱི་བདག །གཅིག་སྲིད་པ་ཡོད་ཀྱི་བདག །
སྲིད་པ་ཡོད་ཀྱི་བདག་པོས་ཡབ་དང་ཡུམ་དང་། སོ་ནམས་ཀྱིས་སོ་བསྐོས་བགྱིས་
པས། ཡབ་ཀྱིས་སྲས་ལ་དབང་ཞིག་སྩལ། སྲིད་པ་ཡོད་ཀྱིས་མཁར་ཞིག་བརྩིགས་
འཚལ་ལོ་གསུངས་ནས། མཁར་གྱི་ས་བཙལ་བ་ལས་སྲིད་པ་སའི་ལྟེ་བ་ལ་བརྩིགས་
གསོལ་ལོ། །དེ་རྩིག་གུ་མཁན་གཉེར་ནས། རྩིག་གུ་མཁན་དེའི་རྨང་ལམ་ལ་སའི་འོག་
ན་ལུས་པོ་མེད་པའི་མགོ་བོ་ཞིག་སྨྲ་བསྙམ་ནས། སང་ནམ་ལངས་ནས་སའི་སྟེང་དུ་
ཕྲག་དུམ་བཞག་པར་རྩིག་མཁན་གྱིས་མཆོད་ནས། སྲིད་པ་ཡོད་ཀྱི་བདག་པོ་ཁྱོད།
སའི་ལྷ་མོ་མི་དགའ་བ་ཞིག་ལགས་སོ། །བདག་གི་གཡར་ལམ་ན་སའི་འོག་ནས་སོས་
པ་མེད་པའི་མགོ་ཅན་ཞིག་སྨྲས་པར་རྨིས་བྱས་པས། སྲིད་པ་ཡོད་ཀྱི་བདག་པོའི་ཞལ་
ནས། རྩིག་གུ་མཁན་འདི་ཅི་ཟེར་ན། ས་འདི་ལ་ང་བས་མ་གཏོགས་པ་གཞན་གྱིས་
དབང་བའི་དངོས་པོ་ནི་མེད། ས་འདི་ལ་མཉམ་པ་ནི་མེད་ན། ས་འདི་བབ་དགའ་
ཉམས་དགའ་ལ་མདངས་དཀར་བ་ལ་བརྩིགས་དགོས་སོ། །ཞེས་གསུངས་པ་ལས།
རྩིག་གུ་མཁན་གྱིས་སྲིད་པ་ཡོད་ཀྱི་བདག་པོ་དབང་ཆེན་གསུངས་ནས་འགྲམ་བཏིང་
བས། རིམ་པ་གསུམ་ལས་མ་ཐེང་ལགས་སོ། །ནངས་པར་བལྟས་པས་འགྲམ་གྱི་རིམ་ས་ངས།
118

འབུམ་སྡེ། ཀླུ་འབུམ། ༼བར༽
པ་གསུམ་གར་སོང་ཆ་ཡང་མེད་དོ། །འགྲམ་ཡང་དུང་ཕྱིས་པ་བཞིན་དུ་སོང་ངོ༌། །དེ་
ནས་སྲིད་པ་ཡོད་ཀྱི་བདག་པོ་ཡ་མཚན་སྐྱེས་ནས། སྲིད་པ་འཕྲུལ་གྱི་མེ་ལོང་གཉེར་
ནས། ངས་འདི་ལ་མཁར་ཞིག་བརྩིགས་སྙམ་ནས། ས་འདི་ལ་དབང་བྱེད་པ་ཡོད་
དམ་མེད་བྱས་པས། སྲིད་པ་འཕྲུལ་གྱི་མེ་ལོང་བཀྲམ་ནས་བལྟས་པས། ས་དེའི་འོག་
ན་རྒྱ་མཚོ་ཆེན་པོ་འདུག་གོ །རྒྱ་མཚོ་ཆེན་པོ་དེའི་འོག་ན་ཀླུའི་རྒྱལ་པོ་མགོ་དགུ་པ་
ཞིག་གདའ་འོ། །ཀླུ་དེ་ཡང་རྒྱ་མཚོ་ཆེན་པོ་དེའི་གླིང་ལ་མ་མཐོང་ངོ༌། །སྲིད་པ་ཡོད་
ཀྱི་བདག་པོས་ཕྱྭ་མཁན་གཉེར་ནས། འགྲམ་བཏིང་སྟེ་གཙུགས་པ་ལས། མཁར་དེ་
ནངས་པར་བརྩིགས་པ་ནུབ་མོ་ཞིག་པར་འགྱུར་རོ། །སྲིད་པ་ཡོད་ཀྱི་བདག་མོས་ནམ་
ཕར་ཕྱེད་ཚུར་ཕྱེད་ནས་བལྟས་པས། མགོ་ལ་གཙུག་ཕུད་དགུ་པ་ཞིག་གིས་གསེར་
གྱི་སྦལ་པ་སྟོང་ཕྲག་དེད་ནས་ཡང་ས་ལ་འཕྱག་ཅིང་གདའ་འོ། །སྲིད་པའི་ཕྱྭ་མཁན་
གྱིས་བལྟས་པ་ལས། འདི་ལ་སྦལ་པའི་རྗེས་སུ་འདུག །ཡོད་ཀྱི་བདག་པོས་ཡང་བཟོ་
བརྩིགས་སུ་སྩལ་བ་ལས། ཀླུ་གཙུག་ཕུད་ཁྲོས་ནས། བཟོ་བོ་དེ་ཕག་བུ་ཞིག་ལྷུང་
ནས་འདུག་གསུངས་ནས། མཁལ་རྐེད་ལ་བརྒྱབ་བོ། །བཟོ་བོ་དེ་མཁལ་རྐེད་ན་ཞིང་
མཆིས་པ་ལས། དེ་ནས་མཁྱེན་པའི་སྨན་པ་གཉེར་ནས། སྨན་པས་རྩ་བལྟས་པས།
རྩ་ལས་མཁལ་མ་དེ་འགྲམ་ནས་འདུག་གསུངས་ནས། སྨན་པས་གསེར་གྱི་གཙགས་
བུ་ཕྱུང་སྟེ། གཏིང་རྩ་དྲངས་ནས། དེས་བག་ཙམ་རུང་ནས་གདའ། དེ་ནས་ཟླ་བ་
ངོ་གཉིས་ལོན་ཙམ་ན། སྨན་པ་མཁས་པ་དེས་ཟས་བཅོས་བྱས་པའི་འོ་མ་བྲེ་གང་
ཕུལ་གང་བཏང་། མར་ཡང་ཡང་བཞུས་ནས་དེ་ལ་བྱེ་མ་ཀ་ར་དང་སྦྱར་ནས་བཏང་
བ་ནི། ནད་ཆུ་བ་བཀག་པ་དེ་བག་ཙམ་རུང་ངོ༌། །དེ་ནས་ནད་པ་དེ་ཡང་རུང་དུ་
མ་འཚལ་ནས། ནད་པ་ལ་ཡ་མཚན་ཆེ། འདི་སད་ཀྱིས་མ་རུང་འཚལ་ནས། ནད་
པའི་མཆིད་ནས། སྲིད་པ་ཡོད་ཀྱི་བདག་པོ་ལགས། བདག་ལ་མཁྱེན་པ་འཕྲུལ་གྱི་ཡེ་
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 
104104
གཤེན་ཅིག་སྤྱན་དྲངས་འཚལ་ལོ། །སྲིད་པ་ཡོད་ཀྱི་བདག་པོ་དེས། འཕྲུལ་གྱི་གནམ་
ཕྱི་གུང་རྒྱལ་ལ་ཞུས་པས། གནམ་ཕྱི་གུང་རྒྱལ་དེས་འཕྲུལ་གྱི་མེ་ལོང་ཕྱིས་ནས་བལྟས་
པས། གནམ་ཕྱི་གུང་རྒྱལ་གྱི་ཞལ་ནས། རྒྱ་མཚོ་ཆེན་པོའི་རླབས་ཡལ་སྤྲུལ་པའི་ལྟེ་བ་
ལ་འདུག་པ་ལ། ཀླུ་མགོ་དགུ་བྱ་བ་དེ་ནི་མགོ་བོ་གཙུག་ཕུད་བྱ་བ་དེའི་རྩ་བ་ལ་བབ་
ན། ཕྱ་མཁན་གྱིས་ས་ལ་ཕུར་པ་བཏབ་པས། ཆུ་ནི་མ་ཡིན། འགྲམ་པོར་བས་མཁལ་
རྐེད་ན་བ་ཡིན་པས་འདི་བཅོས་དགོས་སོ་གསུངས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་ལ་ཞུས་པས། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། ཉོན་མོངས་པའི་སེམས་ཅན་འདི་དང་ཀླུ་གཙུག་ཕུད་གཉིས་ཉོན་མོངས་པ་འདྲ་
བས། སྟོན་པས་ཉོན་མོངས་པའི་སེམས་ཅན་ཐུགས་རྗེས་བཟུང་བའི་ཕྱིར་སྙིང་པོ་འདི་
བཟླས་སོ། །ཨཱ་ཧང་སྤང་དུ་ར་ན་སད་ཧཱུྃ། ཀ་པེ་ན་རི་ཝང་སྟེ་པ་ནི་སུ་ཏ་ལུ་མ་ཀྲི་ཤུ་
ཀྲི་ཤུ་ཀྲི་ཤུ། ཛ་པ་རྣ་ན་དུ་སུ་མ་ལེ། དུ་ཀེ་ན་ན་མ་ཧཱུྃ་ལ་ཕཊ། ཧཱུཾ་ཏ་རི་ཀྲོ་སོ་ཏ་ཧ།
ཀྲོ་ཏ་ཀྲོ་ཏ་མ་གྱུ་ལ། ཕད་དུ་ས་ཏ་ཏེ། ཀུ་ལུ་ཀུ་ལ་པ་ཏེ། སུ་མ་མ་ཧེ། ཀེ་ནུ་ཧེ་སད་
ཏེ་རེ་ཕད་ཕ་རི་མ་རྒད་དུ་སཱཧཱ། ཀེ་ནེ་ཀེ་ནུ་ཀྲོ་ཤོ་ཏ་པང་རི་དུ་སུ་རི་ན་སུ་ན། མ་ཏ་
མ་ཏ། ཧུ་ལུ་ཧུ་ལུ་ཧུ་ལུ་སྭཱཧཱ། སད་ཕད་ཏ་ཐ་ནུ་ཀེ་ར་ནེ་ལུ་སུ་ཏ། ཧེ་ཧེ་ཧེ། བུན་
བུན་བུན། ཏེ་རུ་རི། ང་ལ་སོད་ང་ལ་སོད། ང་སོད་ང་སོད་རི་དབང་དུ་ལེ་པ་ཏ་མ་
འགུ་ན་རི་བང༌། སུ་ན་སུ་ན་སུ་ན། ཛི་བན་ཛི་བན་ཛི་བན། ཏེ་ལ་སད་ཏེ་ལ་སད་
ཏེ་ལ་སད། ཀེ་རུ་ཀེ་རུ་ཀེ་རུ། ག་པ་པང་སཱཧཱ། མ་ལང་ཏི་མ་ལེ་སད་སད། དུ་རི་ཛི་
རི། ཀེ་མ་ཏ་ཀ་མ་ཀ་ཏ་མ་ལེ་ཀ་ནུ་སཱཧཱ། པང་རེ་མ་ལ་ཧེ་སྭཱཧཱ། ཞེས་བརྗོད་པས་
སྙིང་པོའི་བྱིན་རླབས་ཀྱིས་ཀླུའི་ཆུ་དང་རྫས་དང་སྨན་ཐམས་ཅད་ལ་སོགས་པ་ནི་ཆར་
བཞིན་ཕབ་ནས། སྔགས་འདིའི་བྱིན་རླབས་ལས། ཀླུ་མཐུན་པའི་རྫས་མཐའ་དག་
120

འབུམ་སྡེ། ཀླུ་འབུམ། ༼བར༽
བྱུང་ནས། ནད་པས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་ལ་བག་བཞི་བསྐུམ་ནས་ཕྱག་བྱས་པས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་སྣ་ལ་སའི་སྦྲན་བཏང་། དེ་ནས་
ས་བསླང་། དེ་ནས་ས་རྒྱུར་སྐོར་འདོམ་ཉི་ཤུ་རྩ་གཉིས་བྱས། དེ་ནས་དཀྱིལ་འཁོར་
ལ་ཚན་གྱིས་ཆག་ཆག་བཏབ་ནས། དེ་ནས་ཐིག་བཏབ། དེ་ནས་ཀླུའི་ཞུགས་བཏང་།
དེ་ནས་ཀླུ་རྣམས་སྤྱན་དྲངས། དེ་ནས་བཞུགས་སུ་གསོལ། སྙན་གསན་དབབ་བསྟོད་
ར་བྱས། མཆོད་པའི་རྫས་བཤམ། དེ་ནས་གཏོར་མ་དྲུག་ཅུ་ཐམ་པ་བཤམས་ནས་
འདི་སྐད་གསུངས་སོ། །མཆོད་པ་རིམ་གྱིས་ཕུལ་ལོ། །ཉོན་མོངས་པའི་ནད་པ་ལ་
ཁྲུས་བྱས་སོ། །ཀླུ་ལ་སྨོན་ལམ་བཏབ་བོ། །དེ་ནས་བདེ་བའི་མཐོལ་བཤགས་གསོལ།
ཀླུ་གཙུག་ཕུད་ཀྱིས་ནད་པ་ལ་བསྙུངས་དྭངས་སོ། །ནད་པས་ཀླུ་རྒྱུན་དུ་མཆོད་པར་
དམ་བཅས་སོ། །ཀླུ་དུས་སུ་མཆོད་པས་མཁྱེན་པའི་བཟོ་བོ་དེ་སྔོན་བས་བཟོའོ། །སྔོན་
བས་ཀྱང་རིག་པ་ཤར། གར་འགྲོ་བར་མགོན་སྐྱབས་བྱེད་དོ། །བགེགས་དང་ལོག་
འདྲེན་ཅིས་ཀྱང་མི་ཚུགས་སོ། །དུས་མ་ཡིན་པས་མི་ཚུགས་སོ། །ལས་ཀྱི་རྣམ་པར་
སྨིན་ན་མ་གཏོགས་སོ། །དེ་ནས་ཀླུ་གཙུག་ཕུད་དེ་ནི་དང་པོ་ཚེ་ལ་དབང་བའི་བདག་
པོ་སྲིད་པ་ཡོད་དེ་རྒྱལ་བ་ཡིན་གསུངས་ནས། སྲིད་པ་ཡོད་དེ་དང་པོ་ཞབས་སྐྲངས་
ཤིང་བསྙུངས་པ་ལས། སྨན་པ་མཁྱེན་པའི་བཟོ་བོ་དེ་གཉེར་ནས་བལྟས་པས། སྨན་
པ་དེས་སྨྲས་པ། ནངས་པར་གདུགས་དྲོས་ནས་བལྟ་གསུངས་ནས། ནངས་པར་
གདུགས་དྲོས་ནས་རྩ་བལྟས་པས། སྨན་པའི་ཞལ་ནས། ནད་ངོ་མ་ཤེས་གསུངས་
ནས། ཡང་ནམ་ནངས་ནས་བལྟས་པས། འདི་ཆུ་སེར་ཡིན་གསུངས་སོ། །ཡང་ཞག་
གསུམ་གྱི་ནངས་པར་རྩ་ཆུ་བལྟས་པས། ཆུ་སེར་ཡིན་གསུངས། ཡང་སྨན་བྱ་དགོས་
སོ་གསུངས་ནས། སའི་གཏིང་སྨན་ཡོད་དོ་གསུངས་ཏེ། བཅའ་བ་བྲེ་བཞི་བརྐོས་ནས་
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བསྐམས་སོ། ། དེ་ནས་ནུབ་གསུམ་དུ་བརྡུངས་པས་ཕུལ་གང་བྱུང་བས། དེ་ཡང་མར་
ཡང་ནས་ཡང་དུ་བཞུས་པ་དང་བསྲེས་པས་དགོངས་ལམ་དུ་ཞུགས་པ་དང་སྲང་
ཕྱེད་ཕྱེད་བཏང་བས། དེ་ཞག་དགུར་བཏང་བས་ཕོ་བའི་དུག་ཡིན་པས། ཕོ་བའི་
ཁར་སྤྲ་རྡོག་བདུན་གྱིས་བསྲེགས་སོ། །དེ་ནས་ཞག་དགུ་ནངས་པར་རྩ་ཆུ་བལྟས་པས།
སྔ་མ་བས་རྩ་ཆུ་གཉིས་ཀ་དྲག་གོ །སྐྲངས་པ་ཡང་ཞིའོ། །སྨན་པས་ནན་བྱས་པས།
ད་ཅུང་དུ་སྨན་པས་དཔུང་དུ་བྱས་པས། ནད་པ་དེ་ཡང་སྐྲངས་པ་དེར་ཞི། དེ་ནས་
ཡང་ལོའི་དུས་སུ་ནད་ལངས་ཏེ། ནད་པས་མཁྱེན་པའི་སྨན་པ་དེ་ཡང་གཉེར་ནས།
སྨན་པས་རྩ་ཆུ་གཉིས་བལྟས་པས། འདི་རྩ་དང་ཆུ་གཉིས་ལས་ཆུ་སེར་ལངས་ནས།
འདི་སྦྲང་རྩི་དང་མར་གཉིས་བསྲེས་ནས། ཡང་ནས་ཡང་དུ་གདུས་ནས་བཏང་བས་
ཡང་ཁྲག་དབྱུང་དགོས་གསུངས་ནས། ཁྲག་རན་པར་ཕྱུང་ནས་བཏང་ངོ༌། །ནད་པ་
དེ་སོས་སོ། །དེ་ནས་ཡང་ལོའི་དུས་སུ་ནད་ལངས་ནས་ལུས་པོ་དེ་ཡང་སྐྲངས་གདའ་
འོ། །དེ་ནས་རབ་ཏུ་ཆུ་སྐྲངས་ནས། སྨན་པས་ཡང་རྩ་ཆུ་བལྟས་པས། བུར་ནག་དང་
མངར་སྦྱར་ནས་ནད་པ་དེ་ལ་བཏང་བས་ནད་དེར་སོས་སོ། །དེ་ནས་ནད་པ་དེ་ལོ་
ལྔ་ལོན་ནས། ནད་པ་ཡོངས་སུ་སྐྲངས་ནས་གདའ་བ་ལས། དེ་ནས་དྲོ་ཁ་ཞིག་ལ་སྦ་
རུ་བྱུང་ནས་ན་བ་ལས། སྟོན་པ་གཤེན་རབ་དེ་སྐྱ་སྤྲང་ཞིག་ཏུ་བརྫུས་ནས་ནད་པའི་
དྲུང་དུ་བྱོན་ནས། སྐྱེས་བུ་ཁྱོད་ཀྱིས་ང་ལ་དྲོ་ཞིག་སྦྱིན་དགོས་བྱས་པས། ནད་པའི་
མཆིད་ནས། སྐྱ་སྤྲང་འདི་ཅི་བྱེད། ང་ན་ནས་ལོ་བཞི་ལོན་པ་ལ་ཁྱིམ་དུ་སོང་ལ་དྲོ་
སློང་བྱས་པས། སྐྱ་སྤྲང་དེའི་ཞལ་ནས། སྨན་པ་མ་གཉེར་རམ། སྨན་པས་ནད་ངོས་
མ་ཟིན་ནམ། ནད་པས་སྨྲས་པ། མཁྱེན་པའི་སྨན་པས་བལྟས་པས། ཆུ་སེར་ལགས་
སོ་གསུངས་ནས། སྨན་ཕོག་བཞི་བཏང་པས་སྨན་ཕོག་རེ་རེ་ལ་ལོ་རེ་རུང་ངོ༌། །སྐྱ་
སྤྲང་དེའི་ཞལ་ནས། ནད་པ་ཁྱོད་ཀྱི་ལག་པ་ཚུར་སྟོན་དང་རྩ་བལྟ་ཡིས་གསུངས་ནས།
122

༼བར༽
འབུམ་སྡེ། ཀླུ་འབུམ།
ནད་པས་ལག་པ་གཏད་ནས་རྩ་བལྟས་པས། སྐྱ་སྤྲང་དེའི་ཞལ་ནས་ན་བ་འདི་ངོས་
ཟིན་པར་འོང་ངོ་ཞེས་གསུངས་ནས། ནད་པ་སྐྱ་སྤྲང་གཉིས་ཁྱིམ་དུ་ཕྱིན་ནས། དྲོ་
སྦྱར་ནས་མདུན་དུ་དྲངས་པས། ནངས་པར་ཉི་མ་དྲོས་ཙམ་ན་རྩ་བལྟས་པས། ཁྱོད་
ཀྱི་ནད་འདི་ཆུ་སེར་མ་ཡིན་ནོ། །ཁྱོད་ཀྱི་ནད་འདི་ཙི་ཙི་ཛཱ་ལ་ཡིན། འདི་མཛེ་ཡིན་
པས། ནད་པ་ཁྱོད་ཀྱིས་དང་པོ་ནི་མཁར་བརྩིགས་པར་བྱས་པ་ཡིན། ཀླུའི་སྟེང་དུ་
མཁར་བརྩིགས་པ་ཡིན་པས། སྣ་ལ་ཕུར་པ་འདེབས་པ་བཟོ་བོ་ཡིན། བཟོ་བོའི་ཆུ་
ནར་བཅུག་གོ །དེ་ནས་མཆོད་པས་བཟོ་བོ་སོས་པ་ཡིན་ནོ། །དེ་ནས་ནད་པས་ཁང་
པ་བརྩེགས་པའི་ས་བཙལ་བ་ནི། ཀླུ་གཙུག་ཕུད་ཀྱི་སྟེང་དུ་བབ་པ་ཡིན། དེ་ནས་དེའི་
རྒྱ་མཚོའི་ནང་ན་གནས་པ་ལས། རྒྱ་མཚོའི་སྟེང་ནས་ས་དཀར་པོ་སྤྲིས་མ་ཙམ་ཆགས་
ལEVརཔ་ལ་བབ་པ་ཡིན། ད་ནད་པ་ཁྱོད་ལ་མཁར་བརྩིགས་པ་ཡིན། དེ་ཀླུ་མགོ་དགུའི་
མགོ་གཉིས་ཀྱི་འོག་མ་ཀླུ་གཙུག་ཕུད་བྱ་བ་ཡིན། དེ་ནས་ཡང་ནི་ཁྱོད་ལ་ཁྲོས་པ་ཡིན།
ཁྱོད་ལ་ནད་ཙི་ཙི་ཛཱ་ལ་བཏང་བ་ཡིན་པས། ད་ནད་པ་ཁྱོད་སོས་པར་བྱ་འདོད་ན།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་
ལ། ཀླུ་འབུམ་ཀློག །ཀླུའི་དཀྱིལ་འཁོར་བཞེངས་སུ་གསོལ། མཆོད་པ་རྒྱུན་དུ་ཕུལ།
དེ་སྐད་གསུངས་ནས་སྐྱ་སྤྲང་ལངས་ནས་སོང་ངོ༌། །ནད་པས་ཀྱང་སྟོན་པ་གཤེན་
རབ་གཉེར་དགོངས་ནས། དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་གཉེར་ནས་དེ་ནས་སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། སྣ་ལ་སྤོས་ཞུགས་བལྟམས་ཏེ། ཀླུ་འབུམ་
རྒྱུན་དུ་བཀླགས་སོ། །ཀླུའི་ཆོ་ག་ཚར་བར་བྱས་སོ། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
། །ཐད་ཀ་པ་
དགུང་ཟླ་ཕྱེད་དུ་ཐུགས་དམ་དུ་བཞེས་ནས་ཀྱང་སྙིང་པོ་འདི་བཟླས་སོ
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ན་ཡེ་ཀྲོ་ཏ། ཡེ་པང་སད། པ་རི་ནུ་མ་ན་པང་ཀེ་སད་ན་རེ་དུ་མ་ན་པ་བ་ཀེ་སད་ཡ་
ན། རུ་དྲོ་ཤུ་ནེ་པེ་སཱཧཱ། ཀ་ཤུ་ཀ་ཤུ་ཀ་ཤུ། ལིད་པ་ནེ་སུ་པ་ནེ་ལང་ཀེ་དུ་སཱཧཱ། དུ་
ན་རང་ནི་བ་ཛཱ་གཡའ་ཤ་དུ་ས་རད་ན་པ་ཏ་ནི་ཀྲི་ཏ་ས་པ་རི་དུ་ན་ཏེ། བ་ཛཱ་ལ་ཀྲོ་
ཏ་ཡ་ཏ། ཕད་སུ་ན་སུ་ང་རི་ཀེ་མས། ཧཱུཾ་ཧཱུཾ་ཧཱུཾ། ཧེ་ཧེ་ཧེ། སཱཧཱ། སཱཧཱ་ཕ་ཏ་སུ་ཏ་སུ་
ཏ། ས་ཏ་པ་ཏ་ས་ཏ་པ། ཧེ་ནུ་ཧེ་ནུ་ཧེ་ནུ། ཁྲི་ཏ་ཁྲི་ཏ་ཁྲི་ཏ། སྤོ་ཏ་སྤོ་ཏ་སྤོ་ཏ། སྤོ་
ཁྲི་སྤོ་ཁྲི་སྤོ་ཁྲི། རི་དུ་རི་དུ་རི་དུ། སུ་ནི་སུ་ནི་སུ་ནི། པ་ཏ་རི་པང་སད་རབ་དེ་སྭཱཧཱ།
ཏི་ཀེ་ཀུ་ལེ་སཱཧཱ། པ་ཀ་རི་མི་སུ་ནེ། ཡད་དུ་ནི་སཱཧཱ། ཐུགས་དམ་དེ་བརྗོད་པས་ཀླུ་
ཐམས་ཅད་སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའི་སྤྱན་སྔར་བྱོན་
ནས། སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས་འདི་སྐད་ཅེས་གསུངས་སོ། །སྲིད་པའི་བདག་པོ་ཀླུ་རྣམས་ཚུར་ཉོན་དང་།
ཉོན་མོངས་པའི་སེམས་ཅན་རྣམས་ལ་གནོད་པ་མ་མཛད། ཀླུ་རྣམས་ཀྱང་མི་ལ་མི་
གནོད་པར་བགྱིད། ཀླུ་རྣམས་དགྱེས་པར་བགྱིས་སོ། །སྲིད་པ་ཡོད་དེ་རྒྱལ་བ་དེ་ཡང་
ཀླུ་དགྱེས་པའི་གསུང་རབ་རྒྱུན་དུ་བཀླགས་ནས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་ཀླུའི་དཀྱིལ་འཁོར་བཞེངས་སུ་གསོལ།
མཆོད་པ་སྣ་ཚོགས་པ་དྲུག་ཅུ་ཐམ་པ་བཤམས་ནས་ཕུལ་བས་ཀླུ་རྣམས་ཡོངས་སུ་
དགྱེས་པས་ཀྱང་། སྲིད་པ་ཡོད་ཀྱི་བདག་པོ་དེ་ནི་དཔེར་ན་བྱའི་ཕྲུག་སྒོ་ང་ལས་བྱུང་
བ་འདྲའོ། །ནད་པའི་ནད་ཡང་དག་པར་སངས་ཀྱིས་སོས། དེ་དགྱེས་པས་སྲིད་པ་
ཡོད་དེ་བསྙུངས་པ་སངས་ནས། དེ་ནས་སྲིད་པ་རྣམས་དེར་དགྱེས་ནས། ཀླུ་རྣམས་
ཀྱིས་སྲིད་པ་ཡོད་ཀྱི་བདག་པོ་དེ་ལ་མགོན་དང་སྐྱབས་མཛད་ནས། སྲིད་པ་ཡོད་ཀྱི་
བདག་པོ་དེ་ཡང་ཅི་བྱས་པ་བཏུབ་ནས། སྲས་བདུན་འཁྲུངས་ནས། ཀླུ་གཙུག་ཕུད་
ཀྱི་བྱིན་རླབས་ཀྱིས་ཅི་བསམ་པར་འདོད་ནས། འདོད་པའི་ཡོན་ཏན་བསམ་གྱིས་མི་
124

འབུམ་སྡེ། ཀླུ་འབུམ། ༼བར༽
ཁྱབ་བོ། །འཇིག་རྟེན་གྱི་ཁམས་ན་སྲིད་པ་ཡོད་ཀྱི་བདག་པོ་འདི་གར་བྱ་བ་བཏུབ་
པ་ནི་ཀླུ་གཙུག་ཕུད་ཀྱི་བྱིན་རླབས་ཡིན་ནོ། །སྲིད་པ་ཡོད་ཀྱི་བདག་པོ་ནི་ཀླུ་གཙུག་
ཕུད་ལྷར་བཟུང་ནས་རྒྱུན་དུ་མཆོད་པ་ཕུལ་ལོ། །ཞང་ཞུང་སྐད་དུ། རུ་ཏ་སད་པ་ཏེ་
ན་པོ་ཏི་རི་ཏི་དུ་སང་། སུམ་པའི་སྐད་དུ། རུ་ཏ་སང་དུ་ན་མ་གྲོ་ཏ་ཞེས་བྱའོ། །བོད་
སྐད་དུ། ཀླུ་མགོན་པོ་སྐྱབས་ཀྱི་བྱའོ། །དེ་ནས་ཡུལ་མཐིང་ནམ་ཤོད་ཀྱི་བདག་པོ་མི་
སྤང་རི་བྱ་བ་དེ་ནི། བདུད་ཀྱི་བུ་མོ་དུན་ཙུག་དེ་ཁབ་ཏུ་བཞེས་ནས་སྲས་མཆེད་ལྔ་
འཁྲུངས་སོ། །གཅེན་པོ་ནི་རིང་ནམ་སྲས། དེའི་གཅུང་ཐེན་སྟེ། དེའི་འོག་མ་མགོན་
སྐྱབས། དེའི་འོག་མ་རིང་བཙུག་དེའི་འོག་མ་དབང་ལྡན། དེ་ནས་མགོན་སྐྱབས་བྱ་བ་
དེ་ནི་རྫུ་འཕྲུལ་ཆེ་བ། རེས་འགའ་ནི་རྒྱ་མཚོའི་མགོན་མཛད། རྒྱ་མཚོ་ལ་ལྦུ་བ་ཆགས་
པར་མཛད། རྒྱ་མཚོའི་ལྦུ་བ་ལ་ཡང་དེར་མེད་པར་མཛད། རྒྱ་མཚོ་ཡང་དྭངས་པར་
མཛད། ཀླུ་མགོན་སྐྱབས་དེ་རྒྱ་མཚོ་ལ་གནས་པའི་སེམས་ཅན་མཐའ་དག་ལ་མགོན་
དང་སྐྱབས་བྱེད་པས་རྒྱ་མཚོ་དེ་ལ་དབང་མཛད་པས། རྒྱ་མཚོ་ཡང་དགོས་པ་སྣ་
ཚང་བ་བྱས་སོ། །དེ་ནས་རྒྱ་མཚོ་དགོས་པ་གར་བྱས་པ་ནི། རྒྱ་མཚོའི་རླངས་ལས་
བྱེད་པ་ཡིན་པས། རྒྱ་མཚོའི་རླངས་ལས་མ་བསྐྱེད་པ་གང་ཡང་མེད་དོ། །རླངས་པ་
ལས་དགོས་པའི་དོན་ཅི་དང་ཡང་ལྡན་ནོ། ། །
དེ་ལས་མགོན་དང་སྐྱབས་དབང་ཡང་རྒྱ་མཚོའི་རླངས་ལས་བྱེད་པ་ཡིན། རྒྱ་
མཚོའི་མིང་བཏགས་པ། ཞང་ཞུང་སྐད་དུ། ཀུན་དགའ་བྱའོ། །སུམ་པའི་སྐད་དུ།
ཁྱབ་པའི་མཚོ་ཞེས་བྱའོ། །བོད་སྐད་དུ། ཡོངས་སུ་དགོས་པ་ཞེས་བྱའོ། །མཚོ་དེའི་
ནང་ན་ཀླུ་མགོན་པོ་སྐྱབས་གནས་པ་ལས་བུ་ཕོ་གཅེན་པོ་རིང་ནམ་སྲས་ཞེས་བྱ་བ་
དེ་ནི་ཡ་མཚན་ཆེ་བ་ཞིག་ཡོད་དོ། །རྒྱ་མཚོ་ཆེན་པོ་དེའི་ནང་ན་ཤེལ་གྱི་གུར་བུ་ཞིག་
འདུག་པས། འདི་བླངས་ན་རྒྱ་ཆེན་གྱིས་ལོན་ནམ། ལྕགས་ཀྱུས་ལོན། དེ་སྐད་ཡོངས་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་བྱས་པས། ནུ་བོ་སྤུན་བཞིས་རྒྱ་མཚོ་ཆེན་པོའི་འགྲམ་དུ་ཕྱིན་ནས་བལྟས་པས་
མ་མཐོང་ངོ༌། །རིང་ནམ་སྲས་ཀྱི་ཞལ་ནས། ནུ་བོ་ཁྱེད་རྣམས་འདི་ལྟར་ལྟོས་དང་།
ཤེལ་གྱི་སྐྱོགས་ཞིག་རྒྱ་མཚོའི་སྟེང་ན་འདུག་པས་མ་ཀི་མཐོང་ངམ་བྱས་པས། ནུ་
བོ་གསུམ་གྱིས་གདུགས་ཀྱི་ཆ་ཕྱེད་ནས་བལྟས་ཀྱང་མ་མཐོང་ངོ༌། །ནམ་གྱི་གུང་ལ་
བལྟས་པས་མ་མཐོང་ནས། ནུ་བོ་གསུམ་གྱིས་ཕུ་བོ་ལ་མཁོངས་པ་ལས་ཕུ་བོའི་ཞལ་
ནས། ནུ་བོ་གསུམ་པོ་ཁྱོད་ཀྱི་སྐྱོགས་བཅེར་བར་ཆོད། དེ་མི་མཐོང་བ་ཅི་སྟེ་བྱས་
པས། ནུ་བོ་གསུམ་གྱིས་ཕུ་བོ་ལ་བསྣམས་བྱས་པས། ཕུ་བོ་ཆེན་པོས་རྒྱ་མཚོའི་འགྲམ་
དུ་ཕྱིན་ནས་ལེགས་པར་བལྟས་པས། རྒྱ་མཚོ་དེའི་ནང་ན་ཤེལ་གྱི་སྐྱོགས་མ་ཀི་རེ་བྱས་
པས། ནུ་བོ་གསུམ་པོ་ལ་བསྟན་པ་ལ། ནུ་བོ་གསུམ་གྱིས་བལྟས་པས། ཕུ་བོ་གཅེན་
པོ་ལགས་ཤེལ་གྱི་སྐྱོགས་དཀར་པོ་མི་འདུག་ན་ཤེལ་གྱི་གུར་ཞིག་གདའོ། །དེའི་ནང་ན་
ལུས་མ་མཐོང་བར་དུང་གི་མགོ་ཅན་ཞིག་གདའ་ན། དེ་ལ་ལོངས་སྤྱོད་བསམ་གྱིས་
མི་ཁྱབ་པ་ཞིག་གདའ། དེ་ལ་འཁོར་ཡང་བསམ་གྱིས་མི་ཁྱབ་པ་ཞིག་གདའ་འོ། །དེ་
ལ་ཡོ་བྱད་བསམ་གྱིས་མི་ཁྱབ་པ་ཞིག་གདའ་ན་བགྱིས་པས། འདི་རྒྱ་མཚོའི་དབུས་ན་
འདུག་པ་འདི་རབ་ཏུ་གཉེན་པ་ཡིན་པས། ཤ་ལ་བྱ་མི་རུང་ངོ་ཞེས་གསུངས་པས། ཕུ་
བོའི་ཞལ་ནས་རྒྱ་མཚོའི་ཆེན་པོའི་ནང་དུ་འདུག་པ་འདི་ཡང་ངས་ཡོད་པ་མ་མཐོང་
ན། ཁྱེད་ཀྱིས་དེ་མཐོང་བར་གྱུར་ནས། དེའི་ནོར་བླངས་ལ། འུ་བུ་སྤུན་གྱི་དཀོར་བྱ་
དགོས་སོ་ཞེས་གསུངས་ནས་རྒྱ་མཚོའི་འགྲམ་དུ་ཕྱིན་ནས། རྒྱ་མཚོའི་འགྲམ་དུ་ལུག་
དཀར་མོ་བདུན་རན་འཚལ་ཞིང་གདའ་ནས། ཕུ་བོས་རེ་ཕྱར་ལ་འདུག་པ་བསྣམས་
ཏེ་ལུག་གི་དྲུང་དུ་ཕྱིན་ནས། ལུག་ཡང་མཚོའི་ཕར་ཆོད་ནས་གདའ། ལུག་དེད་ནས་
ཁབ་ཏུ་བྱོན་ནས། ལུག་དེ་འབར་ཐང་གསུམ་ར་བ་ན་ཁ་བཙུགས་ཏེ་ཟེར། ཀླུ་མགོན་
པོ་སྐྱབས་བྱ་བ་དེ། དཀོར་ལུག་མེད་ནས། ལུག་ཤུལ་དུ་དུང་གི་སྦལ་པ་དཀར་པོ་
126

ཀླུ་འབུམ། ། ༼བར༽
འབུམ་སྡེ།
ཞིག་ཏུ་བརྫུས་ཏེ་ལུག་ལ་ཞོན་ཏེ་འདུག་པས། སང་གི་ནམ་ནངས་གུང་སང་ནས།
ལུག་བཟས་ལ་བཀྱེ་སྟེ་བཏང་པས། སྦལ་པ་མང་ལ་རག་པ་བྱས་ཏེ། བཤུས་བཏབ་
ནས། རྒྱ་མཚོའི་ནང་དུ་དོང་སངས་པ་ལས། ཕུ་བོ་གཅེན་པོའི་ཞལ་ནས། རྒྱ་ཆེན་བྱ་
དགོས་གསུངས་ནས། རྒྱ་ཆེན་བྱས་ཏེ་ཕོག་གསུམ་བྱས་པས་ཀླུ་མགོན་སྐྱབས་ཀྱི་དབུ་
ལ་ཤེལ་གྱི་སྲོག་ལ་གསེར་གྱི་ཟུར་ཕུད་ཅན་ཡོད་པས། དེ་ལ་རྒྱ་ཆེན་གྱིས་མ་ཚུགས་
ནས། ཡང་རྒྱ་ཆེན་ལ་ཉག་ཐག་བཏགས་ནས་ལྕགས་ཀྱི་གཟེ་མ་ལ་བཏགས་ཏེ་བྱབས་
པས། ལྕགས་ཀྱི་གཟེ་མས་གསེར་གྱི་ཟེ་རུ་དང་ཤེལ་སྲོག་ལ་ཟིན་ཏེ་དྲངས་པས། ཀླུ་
མགོན་སྐྱབས་དེ་རྒྱ་མཚོའི་གཏིང་ནས་ཐོན་ཏེ་དྲངས་སོ། །རྒྱ་མཚོ་ཆེན་པོའི་འགྲམ་དུ་
ཀླུ་ཐམས་ཅད་བརྒྱལ་ནས་གནམ་ཟུམ་མོ། །ས་གཡོས་སོ། །རྒྱ་མཚོ་ཡང་
བཞག་པས། 
འཆོལ་ལོ། །སྐྱོན་ཆེན་པོ་ཡང་བྱུང་སྟེ། བསྐལ་པའི་ཁྲུས་བྱུང་ནས། ཀླུ་མགོན་སྐྱབས་
དེ་རྒྱ་མཚོའི་གཏིང་དུ་ཐལ། ཀླུ་རྒྱལ་མགོན་སྐྱབས་ཀྱི་ཞལ་ནས་ཀྱང་། ཀླུ་ཕྲན་ཡོངས་
བསྐལ་པ་གཏིང་ནས་སེམས་ཅན་ཡོངས་ཀྱང་མཆི་བས་དེ་ང་
ཀྱང་ཚུར་ཉོན་དང་། 
སྡིག་པ་བསམ་གྱིས་མི་ཁྱབ་པ་ཅིག་འོང་བས་བསྐལ་པ་ཕྲ་མོ་
ལ་རབ་ཏུ་གནས་པས། 
རེ་བཏང་ངོ༌། །རིང་ནམ་སྲས་བྱ་བ་འདི་ནི་གྲུ་གུ་བཞིན་བསྐོས་ཏེ་བཞག་གོ །དེ་སྐད་
ཅེས་ཀླུའི་རྒྱལ་པོས་གསུངས་ནས། གཙོས་ཀྱི་གྲུ་གུ་ཞིག་འཕངས་པས། རིང་ནམ་སྲས་
རྨང་ལམ་ལ་འཇའ་ཚོན་ཞིག་སྲིད་ཅིང་རྨིས་པས། ནམ་ནངས་ཏེ་གུང་སངས་ནས་
གདུགས་ཀྱི་དྲོ་ཆེན་དུ་བྱུང་ནས། ཀླུ་རྒྱལ་མགོན་དང་སྐྱབས་དེ་དུང་གི་སྦལ་པ་ཞིག་
ཏུ་ཐེམ་པའི་ཕྱི་རོལ་ཏུ་བརྫུས་ནས། རིང་ནམ་སྲས་དེ་བསྔངས་ནས་རྡོ་བ་ཞིག་བརྒྱབ་
སྟེ། རིང་ནམ་སྲས་དེ་ལུས་གྲུ་གུར་སོང་ནས། གདུག་ཅིང་མཆིས་པ་ལས། གཅུང་པོ་
། །རྒྱ་
གསུམ་དང་ཡབ་དང་ཡུམ་གྱི་ཐུགས་ལ་དགོངས་ནས་འདི་གང་ཡང་མཁྱེན་ནོ
མཚོ་ཆེན་པོའི་ནང་ནས་རྒྱ་དང་ལྕགས་ཀྱི་གཟེ་མས་དྲངས་པའི་ཀླུ་ཡིན་ནོ། །འདི་
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་བཅོས་པའི་ཐབས་ཤིག་ཡོད་གསུངས་ནས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་སྤྱན་དྲངས་ནས། རིང་ནམ་སྲས་འདི་གྲུ་གུ་བཞིན་
དུ་ཐལ་ནས་འདི་བཅོས་འཚལ་ལོ་ཞེས་ཞུས་པས། དེ་ནས་སྟོན་པས་ཀླུའི་གསུང་རབ་
བཀླགས་སོ། །མཆོད་པ་རྒྱ་ཆེན་བཤམས་ནས་ཕུལ་བས། ཀླུའི་རྒྱལ་པོའི་ཞལ་ནས།
སྟོན་པའི་ཞལ་ངོར་བཏང་ནས། རིང་ནམ་སྲས་དེ་འགྲོ་བ་ཡང་ཤེས་ཏེ། སྔོན་ལུགས་
སུ་འགྲོ་བ་ཡང་མཁྱེན་ནོ། ། དེ་ནས་ཀླུའི་ཞལ་ན་རེ་མི་གཙང་བ་བྱུགས་ལ་བཞག་གོ་
སྐད་ནས། ཁྱིའི་ངན་མས་བྱུགས་ཏེ་བཞག་པ་ལས། དེ་ནས་རིང་ནམ་སྲས་དེ་ལ་ནི་ཆུ་
ཐོར་བྱུང་ངོ༌། ། ཆུ་ཐོར་དེ་ལ་ཤུ་བ་ཆེན་པོ་བྱུང་ངོ༌། ། ཤུ་བ་དེ་ལ་རྣག་ཀྱང་བྱུང་ངོ༌། །
རིང་ནམ་སྲས་དེ་ནད་ཙི་ཙི་ཛ་ལས་ཟིན་ནས་གདའ་འོ། ། ཀླུ་རྒྱལ་མགོན་སྐྱབས་ཀྱི་
ལོ་གསུམ་གྱི་བར་དུ་སྣ་ཞོམ་དུ་བཅུག་ནས། སྲས་དང་ཡབ་ཡུམ་ཀུན་ཡོ་ཀ་བསམ་
པ་སྐྱེས་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོ་སྤྱན་དྲངས་པ་ལས། དེ་ནས་ཡབ་སྲས་རྣམས་ཀྱིས་ཞུས་པ་ལས། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་ཀླུ་རྒྱལ་མགོན་
པོ་མཆོད་པ་རྣམས་ཀྱིས་མཆོད་པས། ཀླུ་ཡང་མཉེས་སུ་མ་བཏུབ་ནས། ནད་པའི་
ནད་ཀྱང་མ་སོས་སོ། །ནད་པ་ཡང་འགུམ་པ་ལ་ཐུག་ན། ནད་པས་རྒྱ་མཚོ་ཆེན་པོའི་
འགྲམ་དུ་ཕྱིན་པས་ཀླུ་དུག་སྣ་ཚང་བ་བཤམས་ཏེ། རྒྱ་མཚོའི་འགྲམ་དུ་ཕྱིན་ནས་ཀླུ་ལ་
དཔང་བཙུག་པ་ལས། ང་ནི་སེམས་ཅན་བྱ་བ་ཡིན་པས་ཀླུ་ཡིན་པར་ངོ་མ་ཤེས་སོ། །
དེ་ནས་ཡས་ཐག་བྱིན་ཡང་མཉེས་སུ་མི་འདོད་ན། ད་དུག་སྣ་ཚོང་བ་མཚོ་ལ་བླུགས་
ལ་མི་གཏོང་རེ། རྒྱ་མཚོའི་ནང་ན་ཀླུ་ཐམས་ཅད་བསྔངས་ནས། རྒྱ་མཚོ་ཡང་རབ་
ཏུ་འཆོལ་ནས་གདའ་བ་ལས། ཀླུའི་གཡུང་དྲུང་སེམས་དཔའ་ཞེས་བྱ་བ་དེ་རྒྱ་མཚོའི་
ནང་ན་དུང་གི་མི་དཀར་པོ་ཞིག་ཏུ་བརྫུས་ནས་བྱུང་སྟེ། རིང་ནམ་སྲས་བྱ་བ་དེ་སྔ་
128

འབུམ་སྡེ། ཀླུ་འབུམ། ༼བར༽
མ་ཀླུ་རྒྱལ་མགོན་སྐྱབས་ལ་ཡང་འདི་ཙམ་ན། ཀླུ་ཀུན་སྲེག་པ་ལ་ཐུག་ན་ད་སྲིད་པ་
དང་། བསྐལ་པ་ཕྲ་མོ་དེ་ལས་ཆེས་ཀྱིས་སྲིད་པ་འགྱུར་ན། བསྐལ་པ་བྱུང་བས་ཀླུ་
ལ་ནི་དུས་འགྱུར་བ་མེད་དོ། ། དེ་སྐད་བྱས་པས་རིང་ནམ་སྲས་ཀྱིས་སྟོན་པ་གཤེན་
རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོ་ལ་འདི་སྐད་ཅེས་གསོལ་
ཏོ། །བདག་ངན་པ་རྒྱ་མཚོའི་འགྲམ་དུ་མཆིས་པ་ལས། རྒྱ་མཚོ་ན་ཤེལ་གྱི་སྐྱོགས་ཞིག་
གདའ་ནས། ནུ་བོ་རྣམས་ལ་ལོངས་བགྱིས་པས། ནུ་བོ་རྣམས་ཀྱིས་མ་གཟིགས་ནས།
དངོས་ཀྱིས་རྒྱ་མཚོའི་འགྲམ་དུ་མཆིས་ནས་བལྟས་པས། ལུག་ཁྱུ་ཞིག་གདའ་ནས།
ལུག་དེ་བཅད་ནས་མཆིས་པ་ལས། ལུག་དེ་ཅུར་བ་ལས་རྒྱ་མཚོའི་འགྲམ་དུ་མཆིས་པ་
ལས། རྒྱ་ཆེན་དང་ལྕགས་ཀྱི་གཟེ་མས་དྲངས་པས། ཀླུ་རྒྱལ་མགོན་སྐྱབས་དེ་གྲོངས་
ནས། བདག་ངན་པ་གྲུ་གུ་བཞིན་བཏབ་པས། དེ་ནས་སྟོན་པ་གཤེན་རབ་དང༌།
གཡུང་དྲུང་སེམས་དཔའ་སེམས་དཔའ་ཆེན་པོས་མཉེས་པའི་རྫས་ཕུལ་བས། དང་པོ་
རང་ནས་བདག་ནད་ཙི་ཙི་ཛ་ལས་ཟིན་ནས་མཆིས་སོ། །དེ་བས་ན་བདག་ངན་པ་ལ་
བུར་གུམ་ན་རུང་དགོངས་ནས་ཀླུའི་རྒྱལ་པོ་གཡུང་དྲུང་སེམས་དཔའ་དེ་མི་དཀར་པོ་
ཞིག་ཏུ་བརྫུས་ནས་གདའ་བས། དུག་འདི་བཏང་བ་ལ་ཐུག་ན། ཀླུ་ཡོངས་ལ་གནོད་
པས། བོད་ལ་དུག་སྣ་ཚང་བར་བཤམས་ཏེ། རྒྱ་མཚོའི་འགྲམ་དུ་མཆིས་ནས། དུག་
གཏོང་བར་དགོངས་ནས། བསྐལ་པ་ཁྲོས་འོང་བས། སྟོན་པ་གཤེན་རབ་ལ་ཞུས་
གསུངས་ལགས་ན། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོ་ལགས། བཀའ་ནི་ཇི་ལྟར་སྩལ་བ་ལགས་ཞུས་པ་ལས། སྟོན་པ་གཤེན་རབ་
དང་། གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། དེ་གཉིས་
ཀྱིས་སྙིང་པོ་འདི་བཟླས་སོ། །ཀ་ཏ་ཡང་པ་ནི་ཀ་ཏ་ཕཊ། ཐད་ཡ་ཕ་ཏ་ཏ། ན་མེ་
ཧེ། ནུ་སད་པ་རི་ན་ཀུ་ཧེ་ར་སཱཧཱ། གྲི་ན་གྷི་ན་གྲི་ན། ས་མ་ཡ་ར་དུ། པད་སུ་མ་ཧེ་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རེ་ཀེ་ཏ། ཡུ་མ་ལེ་པ་སད། མ་ཀུ་ལ་ཀེ་སད་པ་རི་མ་ལ་སད་ཏེ། ཝ་ན་ཧཱུཾ་ཕད། ཧ་
ལ་ཧ་ལ་ཧ་ལ། ཧུ་ལུ་ཧུ་ལུ་ཧུ་ལུ། ཡ་ན་ཐ་ཏ་པད་ཏ་ན་སངས་སཱཧཱ། མི་ལང་ཀོ་ཏེ་
སང་ཧ་ར་ན་འང་། དེ་ནས་རིག་དུག་ཡང་ན་ཅི་ལྟ་རུ་ཕན་ན་རུ་ཧེ། ཨོཾ་ཧ་ལ་ཨོཾ་ཧ་
ལ། ཨོཾ་ཧ་ལ་ཨོཾ་ཧ་ལ། སྤུ་ཏ་སྤུ་ཏ་སྤུ་ཏ། སྲེ་མན་ན་ཡུ་ལུ་ཡ་རི་ན་ངས་སུ་ཁ་ན་ཡད་
པད། སུ་ཏ་སུ་ཏ་སུ་ཏ། ཐང་ཡ་ཐང་ཡ། རད་ན་ལ་སི་ཏི་སུ་པང་ན་མར་ར་རེ་རུ་ཙི།
ཙ་ལ་ཙ་ལ། བཛྲ་རི་དུ་བཛྲ་རི་དུ་བཛྲ་རི་དུ། ཧེ་ཧེ་ཧེ། ལུ་ཧུ་ལུ་ཧུ་བྱས་པས། ཐ་ཡ་
ཏ་ཐ་ཡ་ཏ་ཐ་ཡ་ཏ། ཕད་སཱཧཱ་ཕད་སཱཧཱ་ཕད་སཱཧཱ། མ་ལ་ནེ་ནུ། སཱ་སཱ་རེ་དུ་ཡ་སཱཧཱ།
སྙིང་པོ་དེ་མཐའ་ཡས་པ་བཟླས་པས། ཀླུའི་རྒྱ་མཚོ་སྐམ་པར་གྱུར་ནས་ཀླུ་རྣམས་ནི་
རྒལ་དང་ཏོད་དེ་ཏོད་འདུག་ན། ཀླུའི་གཡུང་དྲུང་སེམས་དཔའ་རྣམས་ཀྱི་ཞལ་ནས།
གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཀླུ་དེ་རྣམས་འགུམ་པར་ཐུག་
ན། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་སྒྲིབ་
པར་མི་འགྱུར་ལགས་སམ།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་
སྩལ་པ། ཀླུའི་གཡུང་དྲུང་སེམས་དཔའ་ཉོན་ཅིག །ཀླུ་རྣམས་ཀྱི་རྒྱ་མཚོ་ཡང་མི་སྐམ་
པར་བགྱིའོ། ། མི་རྣམས་དང་སེམས་ཅན་ལ་གནོད་པ་ཡང་མ་བྱེད་ཅིག་གསུངས་པས།
ཀླུའི་གཡུང་དྲུང་སེམས་དཔའ་དེས་གསོལ་པ། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་ལགས། ཀླུ་ལ་ཡང་མི་དང་སེམས་ཅན་གྱིས་
གནོད་པ་མ་བགྱིས་ན། ཀླུ་ཡང་མི་དང་སེམས་ཅན་ལ་གནོད་པ་མི་བགྱིད་ལགས་
སོ། །གཤེན་རབ་ཀྱིས་བཀའ་སྩལ་པ། མི་ནི་སེམས་ཅན་ཡིན་པས་ཀླུ་གང་ན་བཞུགས་
ཀྱང་ཆ་མེད་དོ། །ཀླུ་ནི་རིག་པ་ལྡན་པས་སྤྲོས་བྲལ་ལོ་ཞེས་གསུངས་པས། ཀླུའི་གཡུང་
དྲུང་སེམས་དཔའི་ཞལ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་
130

༼བར༽
འབུམ་སྡེ། ཀླུ་འབུམ།
སེམས་དཔའ་ཆེན་པོ་ལགས། མིས་ཀླུ་ལ་གནོད་པ་བགྱིས་ན་ནི། ནད་སྣ་ཚང་བ་དང་
མི་བདེ་བ་དང་། བསྐལ་པ་ཕྲ་མོ་དང༌། བོད་ཀྱི་འཁྲུགས་པ་འོང་ངོ༌། །དེ་ནས་ཀླུ་ལ་
གནོད་པ་མ་མཛད། མཛད་པ་ནི་ཀླུ་ལ་ཡས་དང་ཐག་སྦྱིན་པར་མཛད་དོ་ཞེས་ཞུས་
པས། སྟོན་པ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཀླུ་
རྣམས་གཡུང་དྲུང་ཐོབ་པར་འདོད་ན། གཤེན་རབ་ངའི་བཀའ་ཉན་ནམ་མི་ཉན་ཞེས་
གསུངས་པས། ཀླུའི་གཡུང་དྲུང་སེམས་དཔའི་ཞལ་ནས། ཀླུ་རྣམས་དགྱེས་པར་ཡོད་
ལ་ཉོན་མོངས་པའི་སེམས་ཅན་ཐར་པའི་ཐབས་མངའ་ན། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོའི་བཀའ་ཉན་ནོ། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
ཀླུ་དམ་ལ་གདགས་དགོངས་ནས་དམ་ཚིག་གི་སྙིང་པོ་འདི་བཀའ་སྩལ་ཏོ། །ༀ་ཁྲོ་
ཏ་ཁྲོ་ཏ་ཁྲོ་ཏ་བྱས་པས། ཀླུ་རྣམས་དེར་དགྱེས་ནས་དམ་ལས་མ་འགལ་བར་བགྱིས་
སོ། །སྟོན་པས་ཀླུའི་གསུང་རབ་རྒྱུན་དུ་བཀླགས་ནས་མཐུན་པའི་རྫས་ཀྱིས་མཆོད་པ་
བྱས་སོ། །དེ་ནས་རིང་ནམ་སྲས་ཀྱིས་ཀླུའི་གསུང་རབ་རྒྱུན་དུ་བཀླགས་ནས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་རྣམས་སྤྱན་
དྲངས་ནས། དེ་ནས་ཡང་ས་ལ་སྦྲན་བཏང་ངོ༌། །དེ་ནས་ས་བྱིན་གྱིས་བརླབས། དེ་
ནས་ས་བདག་ལ་ས་བསླང་ངོ༌། །དེ་ནས་ས་ལ་རིན་པོ་ཆེའི་གཏེར་བཅུག །དེ་ནས་
གཟུ་དཔང་གསོལ། དེ་ནས་བདེ་བར་གཤེགས་པའི་དཀྱིལ་འཁོར་ལ། བདེ་བར་
གཤེགས་པའི་ལྷ་རྣམས་སྤྱན་ཡང་མི་འདྲེན། གཤེགས་ཀྱང་མ་གཤེགས་ཤིག་གསུངས།
དེ་ནས་ཆག་ཆག་བཏབ་བོ། ། དེ་ནས་སྤོས་དང་ཚན་གྱིས་ཆག་ཆག་བཏབ། དེ་ནས་
འོ་མའི་ཆག་ཆག་བཏབ། དེ་ནས་ཀླུའི་གཡུང་དྲུང་སེམས་དཔའ་ནི་དབུས་ཀྱི་ལྟེ་བ་ལ་
བཞུགས། པདྨ་རེ་རེ་ལ་ཀླུ་རེ་རེ་བཀོད་ལ། གྲུ་ཆད་ལ་ཀླུ་མོའི་རིགས་བཀོད། དེ་ནས་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཀླུ་རྣམས་བཞུགས་སུ་གསོལ་བའི་རིམ་གྲོ་བྱ། སྙན་གསན་དབབ་པ་དང་། བསྟོད་
ར་བགྱི། དེ་ནས་སྤང་སྐོང་བཀླགས། དེ་ནས་མཆོད་པ་དྲུག་ཅུ་ཐམ་པས་མཆོད། དེ་
མེད་ན་བཅུ་དྲུག་གིས་མཆོད། དེ་མེད་ན་བརྒྱད་ཀྱིས་མཆོད་པས། དེ་ནས་ཀླུ་རྣམས་
དགྱེས་ནས། རིང་ནམ་སྲས་དེ་ནད་ཙི་ཙི་ཛ་ལས་ཟིན་པ་ནི། དཔེར་ན་སྒོག་པ་བཤུས་
པ་འམ། མར་གྱི་སྐོག་བཤུས་པ་དང་འདྲའོ། །ཡང་ན་ཤིང་ཤུན་བཤུས་པ་འདྲའོ། །
ནད་དེ་སྦྲང་ཚང་ཕྱུང་བ་བཞིན་དུ་བཏང་ངོ༌། །དེར་ཀླུ་བཏང་ངོ༌། །དེ་ནས་ཀླུ་
མགོན་སྐྱབས་དེ་ནི་གཏིང་རིང་བར་གྱུར་ནས། ན་མ་ནང་ཞིག་ན་མི་རིང་ནམ་སྲས་
དེ། མགུར་གྱི་གསང་ནས་ཆུ་སེར་གྱི་ལྔ་བ་ཞིག་བཏབ་སྟེ་བཞག་པ་ལས། མི་རིང་ནམ་
སྲས་དེའི་སྐད་ནི་འཛེར། སྣ་ནི་ཞོམ་ནས་མཆིས། རེས་འགའ་ནི་ཆད་མོས་སྐྱེས། རེས་
འགའ་ནི་མེད། ནད་འདི་རླུང་ལྔ་ལགས་སམ། རེས་འགའ་བད་ཀན་ལགས་སམ་
ཡང་སྙམ། རེས་འགའ་ཆུ་སེར་ལགས། སྨན་པ་འཚོ་བྱེད་གཞོན་ནུ་སྤྱན་དྲངས་ནས་
རྩ་ཆུ་གཉིས་བལྟས་པས། ནད་ངོས་མ་ཟིན་གསུངས། ཡང་ཞག་གཉིས་ཀྱི་ནངས་
པར་བལྟས་པས་ནད་ངོ་མ་ཤེས། ཞག་གསུམ་གྱི་ནངས་པར་བལྟས་པས། སྨན་པས་
སྨྲས་པ། འདི་ལ་འདྲེས་གནོད་པས་བཅོས་དགོས་སོ་ཟེར། མི་རིང་ནམ་སྲས་ཀྱིས་སྨན་
པ་འཚོ་བྱེད་གཞོན་ནུ་ལ། ལམ་ལུག་དང་ལམ་སྣ་རྔན་གོས་ལ་སོགས་པ་བྱིན་ནས་
བསྐྱལ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
སྤྱན་སྔར་མཆིས་ནས། བག་བཞི་བསྐུམ་ནས་ལྷ་ཕྱག་བགྱིས་པས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་གཟིགས་པས། མི་རིང་ནམ་
སྲས་ཀྱི་མགུལ་ནས་ལྔ་བའི་གཟུགས་ལྷན་ནེ་འདུག་པས། མི་རིང་ནམ་སྲས་ཀྱི་མཆིད་
ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས།
ཐུགས་བྱམས་པས་སྔ་མ་ནི་བཀའ་དྲིན་གྱི་བྲོ་ནད་སོས་ནས། ད་ལྟར་མགུལ་གྱི་གསང་
132

འབུམ་སྡེ། ཀླུ་འབུམ། ༼བར༽
ནས་ལྔ་བ་ཞིག་མཆིས་ན། འདི་ཇི་ལྟར་བགྱི་ཞེས་ཞུས་པས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། འདི་ཀླུ་མགོན་
སྐྱབས་བྱ་བ་དེས་སྔོན་གྱི་ནད་ཡིན་པས། སྐེ་ལ་ཤ་མཚན་གསེར་གྱི་སྦལ་པའི་གཟུགས་
ཤིག་འདུག་པས། འདི་བཅོས་ཀྱིས་གསུངས་ནས། གཡུང་དྲུང་སེམས་དཔའ་སེམས་
དཔའ་ཆེན་པོས་བཀའ་སྩལ་པ། ཀླུ་མགོན་སྐྱབས་ལགས། སྔོན་གྱི་དམ་ལས་འདའ་
འམ། དེ་ནས་ཀླུ་མགོན་སྐྱབས་ཀྱིས་གསོལ་པ། དམ་ལས་མ་འདས་པ་ལགས་སོ། །
ནད་རྣམས་ཀྱི་ལུད་ཀྱི་བྱུག་པ་བདག་གིས་ཕྱིས་པ་ལགས་ན། མགུལ་དུ་ལྔ་བ་ནོར་བུ་
བཏགས་པ་ལགས་ཞེས་ཞུས་པས། གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་བཀའ་སྩལ་པ། ཀླུ་མགོན་སྐྱབས་ཀྱང་བཀའ་ལས་འདས་སོ། །མཆོད་
པ་ལས་ཀྱང་དགོངས་སོ། །མི་དང་སེམས་ཅན་གནོད་པ་མི་བྱ་བར་བྱས་ནས། ལྔ་བ་
དེ་བཏགས་པས་གནོད་པ་ཡིན། ཀླུ་མགོན་སྐྱབས་ཀྱིས་མཆིད་ནས། འོ་ན་གཤེན་རབ་
ལགས། ཀླུ་ལ་གདུག་ཀྱང་ཅི་ལ་བྱ། བཏང་དུ་རེ་སྟེ་མི་གཏོང་ངོ༌། ། བྱ་བ་ཅི་ལ་བྱ། ཀླུ་
ཡིས་ཟིན་པ་འདྲ་ཞེས་བྱ་བ་ཅི་ལགས་ཞེས་ཞུས་པས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། བདེ་བར་གཤེགས་པའི་བཀའ་
ལ་འགྱུར་བ་མི་སྲིད་ན། ཀླུ་རྣམས་བཀའ་ལས་འགྱུར་བ་ལ་ཐུག་ན། སྟོན་པ་རྣམས་ཀྱི་
སྙིང་པོ་འདི་ཞེས་སོ། །ཧཱུཾ་ཐང་གུ་ཐ་ས་མ་ཡ་ཕད་སཱཧཱ། ཧ་ཡ་དུ་ན་ལ་ཀ་ཕ་ཏ་ན་དུ་
དེ་མེད་ལམ། ཀོ་ཏ་སུ་མེ་ཚ་ལ་ཁྲོལ་ལ་གསུངས་ནས། ཡང་ཏི་སུ་ཉེ་ལེ་མ་ན། ཧུ་ལུ་
ཧུ་ལུ་ཧུ་ལུ། ཕ་ཏ་མེ་སཱཧཱ། ལམ་ཏེ་འབར་དུ་ཀྲོ་ཏ་ཧཱུྃ་བྱས། ཕུ་ཏ་མེ་རེ་ལམ་ཡམ་དུ་
ཁྲོམ། སྐྲ་མེ་ཚེག་ལམ་དུ་སྐམ། མ་ན་ཛི་རི་འགུར་ན་སང་ཧ་ར་ན་འདུ། ཞེས་སྙིང་པོ་
བཟླས་པས་ཀྱང་ཆུ་མིག་དང་ལྟང་ལྟེང་དང་། ཆུ་བོ་ཆེན་པོ་བཞི་དང་། རྒྱ་མཚོ་ཡང་
དེར་སྐམས་ནས་ཆུ་ལ་གནས་པའི་སེམས་ཅན་དང་ལ་ཆེས་ཀྱི་རི་བོ་ཆེན་པོ་ཡང་རྫ་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སོ་མ་ལ་མེ་བཏང་བ་འདྲའོ། ། རྩི་ཤིང་ནགས་ཚལ་ཡང་སོལ་དུམ་འདྲའོ། །ཀླུ་ཐམས་
ཅད་ཐང་ལ་ཐོན་ནས་རྒལ་དང་ཏོད་དེ་ཏོད་གདའ་ནས། ཀླུའི་གཡུང་དྲུང་སེམས་
དཔས་གསོལ་པ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོ་ལགས། སྒྲིབ་པ་བསམ་གྱིས་མི་ཁྱབ་བོ་ཞེས་ཞུས་པས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། ཀླུའི་གཡུང་
དྲུང་སེམས་དཔའ་ལགས། བདག་ལ་སྒྲིབ་པ་མ་མཆིས་པ་ལགས་སོ། ། ཀླུ་རྣམས་ཉིད་
ཀྱི་ལས་ཀྱི་སྒྲིབ་པ་ལགས་སོ། །དུས་གོང་མའི་སྙིགས་སོ། །དེ་ལྟར་ཡིན་ནམ་མིན་པ་
སོམ་དང༌། སྔ་མར་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་བཀའ་ཉན་པར་བྱས་ནས་ད་ལྟར་མི་ཉན་པ་འདི་ལས་ཀྱི་སྙིགས་ལགས་སོ། །
དམ་ལས་འདའ་བ་འདི་ལས་ཀྱི་སྙིགས་ལགས་མོད་གསུངས་ནས། ཀླུའི་གཡུང་དྲུང་
སེམས་དཔས་གསོལ་པ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་ལགས། སྔ་མར་ནོངས། ཐ་མར་ནོངས། ད་ཐུགས་རྗེས་བཟུང་འཚལ་
ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོས་ཐུགས་རྗེ་བསྐྱེད་པས་སྐམ་བརླན་ནོ། ། ཆུ་མིག་ཙག་ཙིག་ཀྱང་ལྷར་དེར་ལྡན་
ནོ། ། རྒྱ་མཚོ་ཆེན་པོ་ཡང་སླར་ཆེ། ཆུ་བོ་ན་ར་ཛ་ར་ཡང་སླར་ཆེ། རྩི་ཤིང་ནགས་
ཚལ་ཡང་སྡོང་སྔོ། ཉོན་མོངས་པའི་སེམས་ཅན་ཀུན་ཡོངས་སུ་རྒྱས་སོ། ། མེ་ཏོག་ཀུན་
ཀྱང་རྒྱས་སོ། །འདམ་བུ་ཡང་སྡོང་རྒྱས་སོ། ། མེ་ཏོག་ཨུ་དུ་འབར་བ་ཡང་སྡོང་རྒྱས་
སོ། །པདྨ་ཡང་འདམ་གྱི་ནང་ནས་ཁ་སྡོང་རྒྱས་སོ། །འདམ་གྱི་ནང་གི་སྐྱོན་གྱིས་མི་
གོས་པ་ཡང་རྩ་བ་རྒྱ་མཚོ་ལ་སྐྱེས་པས་སྐྱོན་གྱིས་མི་གོས་སོ། །ཀླུ་རྣམས་དེ་ནས་རྒྱས་
སོ། ། དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་ཀླུ་རྣམས་ལ་ཐུགས་རྗེས་མགྲོན་དུ་ནི་རྒྱུན་གྱི་གཏོར་མ་ཆ་གཅིག་ཤིང་རྩིའི་གཏོར་
134

༼བར༽
འབུམ་སྡེ། ཀླུ་འབུམ།
མ་ཆ་གཅིག །ཤའི་གཏོར་མ་ཆ་གཅིག །ཁྲག་གི་གཏོར་མ་ཆ་གཅིག །ཁྲེ་དང་འབྲས་
ཀྱི་གཏོར་མ་ཆ་གཅིག ། གྲོ་དང་སོ་བ་དང་སྲན་མའི་གཏོར་མ་ཆ་གཅིག །མེ་ཏོག་གི་
གཏོར་མ་ཆ་གཅིག །བྲལ་བྲུལ་གྱི་གཏོར་མ་ཆ་གཅིག །དྲོད་དེར་འོང་། བསིལ་སྨན་
གྱི་གཏོར་མ་ཆ་གཅིག །དྲོད་སྨན་གྱི་གཏོར་མ་ཆ་གཅིག །བསིལ་སྨན་དེར་འོང་ངོ༌། །
སྦྲང་རྩི་དང་འོ་མར་བསྲེས་པའི་གཏོར་མ་ཆ་གཅིག ། བྱེ་མ་དང་རྒྱལ་མོ་ཀ་ར་དང་།
བུར་ནག་དང་འཁོར་ཡོ་བསྲེས་པའི་གཏོར་མ་ཆ་གཅིག །རྩི་སྨན་གྱི་གཏོར་མ་ཆ་
གཅིག །ཚན་གྱི་གཏོར་མ་ཆ་གཅིག །རིན་པོ་ཆེའི་གཏོར་མ་ཆ་གཅིག །དར་དང་ལྷབ་
ལྷུབ་ཀྱི་གཏོར་མ་ཆ་གཅིག །འབྱོར་ཚོགས་ཀྱི་གཏོར་མ་ཆ་གཅིག །ག་བུར་གྱི་གཏོར་
མ་ཆ་གཅིག །དེ་རྣམས་བཤམས་ནས། དེ་ནས་ཀླུའི་གསུང་རབ་བཀླགས། དཀྱིལ་
འཁོར་བཞེངས་སུ་གསོལ། ནད་པས་ཁྲུས་བགྱིས། སྤང་སྐོང་ཀླག །སྨེ་བཤགས་
བགྱིས། མཆོད་པ་ཕུལ། སྨོན་ལམ་བཏབ་བོ། ། དེ་ནས་ཀླུ་མགོན་སྐྱབས་ཐུགས་དགྱེས་
ནས། མི་རིང་ནམ་སྲས་དེའི་མགུལ་གྱི་ལྔ་བ་དེར་མེད་ནས། སྲིད་པའི་སེམས་ཅན་
ཡོངས་ཀྱང་དེ་དང་འདྲ། ཀླུ་ཀུན་དེ་དང་འདྲ། མི་ལ་ཡང་མགོན་དང་སྐྱབས་ཆེ་
། ། ལོ་
དེ་ནས་ཀླུའི་བྱིན་གྱིས་རླབས་ཀྱིས་བེའུ་ལུག་ཀྱང་དེར་འཕེལ་ལོ
བར་མཛད་དོ། 
ཕྱུགས་ཀྱང་དེར་ལེགས་སོ། །བུ་ཚ་ཡང་དེར་འཕེལ་ལོ། །བཞིན་ལེགས་ཀྱང་དེར་
བཟང་ལ་སྡུག་གོ །གོས་ཀྱི་ཁ་དོག་ཀྱང་དེར་བྱེད་དོ། །བསམ་དགུ་ཡང་དེར་གྲུབ་བོ། །
དབང་ཡང་དེར་ཆེ། རིག་པ་ཡང་དེར་ལྡན་ནོ། །མཐུ་སྟོབས་ཀྱང་དེར་ཆེ། གྲགས་
པ་ཡང་དེར་གྲགས། བསོད་ནམས་ཀྱང་དེར་ཆེ། ཞལ་ཟས་བདུད་རྩི་ལ་ཡང་དེར་
སྤྱོད། ཡོངས་སུ་དངོས་གྲུབ་ཀྱང་དེར་མཉེས། དེ་ནས་སྟོབས་དང་ཡང་དེར་ལྡན། བླ་
བློན་སར་ཡང་དེར་ཕྱིན། དཔའ་བའི་ཚད་རྙེད། མངའ་ཐང་ཡང་དེར་རྙེད། ལེགས་
པའི་ཞལ་ཡང་དེར་རྙེད། དེ་དག་ཐམས་ཅད་ཀླུ་རྣམས་ཀྱི་བྱིན་རླབས་སོ། །དེ་ནས་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མིས་ཀྱང་ཀླུ་མི་བཏང་བར་བཀུམ། ཀླུས་ཀྱང་མི་ལ་མགོན་དང་སྐྱབས་ཆེ་བར་བགྱིད་
དོ། །དེ་གཉིས་གཅིག་དྲིན་གཅིག་ལ་ཆེའོ། །ཀླུའི་རྟེན་བཀུམ་རྫས་སུ་སྨན་དང༌། ཀླུ་
རྣམས་རྩི་སྦྱར་ན་རྟེན་དུ་བཅས་སོ། །སྲོག་ཆགས་ལ་རྟེན་དུ་བཅས་པ་ལུག་དཀར་མོ་
མཚལ་གྱི་ཐིག་ལེ་ཡོད་པའམ། དེ་མེད་ན་ར་མར་ཐིག་གམ། དེ་མེད་ན་བྱ་ཞོ་ཐིག་
གམ། དེ་རྣམས་ལ་རྟེན་བཅས་ནས། བོས་ནས་རབ་ཏུ་ཉེ་ལ་གློ་བུར་གྱིས་མི་ཚུགས་
སོ། ། མི་དགེ་བ་དང་ཕྱིན་ཅི་ལོག་གིས་མི་ཚུགས་སོ། ། དེ་ནས་རབ་ཏུ་མཉེས་ནས། མི་
རིང་ནམ་སྲས་ཀྱིས་སྟོན་པ་གཤེན་རབ་ལ་ཞུས་པ་ལས་ཀླུ་མགོན་སྐྱབས་ཀྱི་ལེའུ་སྟེ་ཉི་༢
ཤུ་གཅིག་པའོ།། །།
༧ ཞང་ཞུང་སྐད་དུ། ཀྲོ་ཏ་མ་ཧེ། སུམ་པའི་སྐད་དུ། དུ་ནི་ཡ་མ་ཡུ། བོད་སྐད་
དུ། ཀླུ་ཀུན་དུ་ཁྱབ་འཇུག་ཅེས་བྱ་སྟེ། གཡུང་དྲུང་ཐེག་པ་ཆེན་པོའི་མདོ་ལས། བམ་
པོ་དྲུག་པའོ། །དེའི་དགུ་ཚིགས་ནི། ཡར་གྱི་གཅེན་བཞི་ལ་ཉུག །འོག་གི་གཅུང་བཞི་
ལ་ཡང་ཉུག །ཀུན་དུ་ཁྱབ་པ་མེད་པས་ཀུན་དུ་ཉུག་ཏུ་བཏགས་པ་ལགས་སོ། །
ཀུན་དུ་ཉུག་དེ་རྒྱ་མཚོ་ཆེན་པོའི་ནང་ན་གནས་ཙམ་ན། ཆུ་གླང་དམར་པོ་ཆིབས་
སུ་བཅིབ། གསེར་གྱི་སྣ་ཆུ་ལ་གཡུའི་སྣ་ཐག་བཏགས། དུང་སྒ་དཀར་པོ་བསྟད་པ་
བཅིབ། སྐུ་ལ་རིན་པོ་ཆེའི་ན་བཟའ་ལ་རྫུ་འཕྲུལ་ཐབས་ཀྱི་ཤམ་བུ་བཏགས། ཕྱག་
གཡས་ན་རྒྱ་མཚོ་འཁྲུག་པའི་འཁོར་ལོ་བསྣམས། གཡོན་ན་རྒྱ་མཚོ་སྐེམ་པའི་མེ་
དཔུང་བསྣམས། དེ་ལ་གཅེན་བཞི་ཡང་ཆེ་བའི་རྒྱུ་མེད། གཅུང་བཞི་ཡང་ཆེ་བའི་རྒྱུ་
མེད་པས། ཀླུའི་རྒྱལ་པོ་རྣམས་ཀྱང་ཆེ་བའི་རྒྱུ་མེད་དོ། ། དེ་ནས་བསྐལ་པ་ཕར་ལ་
ཉམས་པར་བྱ་བ་དང༌། མི་ཉམས་པར་བྱ་བ་དང་། དབེན་པར་བྱ་བ་ཡང་བྱེད། མི་
དབེན་པར་བྱ་བ་ཡང་བྱེད། ནད་བདེ་བ་དང་མི་བདེ་བ་ཡང་བྱེད། གསོད་པ་དང་
གསོ་བར་ཡང་བྱེད། མགོན་དང་སྐྱབས་ཀྱང་བྱེད། གནོད་པ་དང་འགལ་བ་ཡང་
136

འབུམ་སྡེ། ཀླུ་འབུམ། ། ༼བར༽
བྱེད། སྐྱེད་པ་དང་མི་སྐྱེད་པ་ཡང་བྱེད། ཕན་པ་དང་མི་ཕན་པ་ཡང་བྱེད། དེ་ནས་
སོ་དང་འབྱུང་བ་ལྔ་ཡང་མེད། སེམས་ཅན་སྐྱེ་འགུལ་ཡོངས་སུ་དབང་བྱས། དགེ་
དང་སྡིག་པ་ཐམས་ཅད་ཀྱང་མེད། བྱོལ་སོང་དང་དམྱལ་བ་ཡང་མེད། མཐོ་རིས་
དང་ངན་སོང་མེད། ཀླུ་ཀུན་དུ་ཉུག་བྱ་བ་དེ་ཡོངས་སུ་ཁྱབ་པས་ཀུན་དུ་ཁྱབ་ཅེས་
བྱའོ། །ཁྱབ་བྱ་བ་དེ་རྣམས་གཅིག་ཏུ་སྲིད་པ་ཆགས་པ་ལས་མ་ཁྱབ་པ་མེད་པས་ཁྱབ་
ཅེས་བྱ། རྣམ་པ་གཅིག་ཏུ་ན་ལུས་བླངས་པས་ཀུན་ཁྱབ་པས་ཁྱབ་ཅེས་བྱ། རྣམ་པ་
གཅིག་ཏུ་མ་དངོས་ཡོ་ལ་ཁྱབ་པས་ཁྱབ་ཅེས་བྱའོ། །རྣམ་པ་གཅིག་ཏུ་བཀྲག་ཡོངས་
སུ་ཁྱབ་པས་ཁྱབ་ཅེས་བྱ། འཇུག་ཅེས་བྱ་བ་ནི་སྲིད་པ་ཡོངས་ལ་འཇུག་པས་འཇུག་
ཅེས་བྱ། སྲོག་ཡོངས་ལ་འཇུག་པས་ཀྱང་འཇུག་ཅེས་བྱ། སྲོག་ལུས་ཡོངས་ལ་འཇུག་
པས་ཀྱང་འཇུག་ཅེས་བྱ། མདངས་ཡོངས་ལ་འཇུག་པས་ཀྱང་འཇུག་ཅེས་བྱ། བཀྲག་
ཡོངས་ལ་འཇུག་པས་ཀྱང་འཇུག་ཅེས་བྱ། སྲིད་པ་ཡོངས་ལ་འཇུག་པས་ཀྱང་འཇུག་
ཅེས་བྱ། སྐྱེ་འགུལ་ཡོངས་ལ་འཇུག་པས་ཀྱང་འཇུག་ཅེས་བྱ། འུག་ཅེས་བྱ་བ་སྲིད་
པ་ཡོངས་ལ་འུག་པས་ཉུག་ཅེས་བྱ། ལུས་ཡོངས་ལ་འུག་པས་ཉུག་ཅེས་བྱ། སྲོག་
ཡོངས་ལ་འུག་པས་ཉུག་ཅེས་བྱ། མདངས་ཡོངས་ལ་འུག་པས་ཉུག་ཅེས་བྱ། བཀྲག་
ཡོངས་ལ་ཉུག་པས་ཉུག་ཅེས་བྱ། སྐྱེ་བའི་རྒྱུ་ཡོངས་ལ་འུག་པས་ཉུག་ཅེས་བྱ། ཁམས་
གསུམ་ཡོངས་ལ་ཉུག་པས་ཉུག་ཅེས་དེ་ལ་བྱའོ། །དེ་ནས་ཀླུ་ཀུན་དུ་ཉུག་ཅེས་བྱ་བ་
དེ་ནི། ཀླུའི་གཡུང་དྲུང་སེམས་དཔའ་མ་གཏོགས་པར་ཀླུའི་རྒྱལ་པོ་རྣམས་ལ་ཡང་སྔོ་
ཞིང་འཇུག་པར་བྱེད། ཀླུའི་རྒྱལ་པོ་རྣམས་ཚུར་ཉོན་དང་། ང་ནི་ཡང་དག་པའི་རྒྱལ་
པོ་ལ་ཁྱོད་འཇུག་པ་ཅི་སྟེ་བྱས་པས། ཀླུ་འཇུག་པའི་ཞལ་ནས། བདག་གཅེན་བཞི་ལ་
ཡང་ཆེ་བའི་རྒྱུ་མེད། དེ་ནས་ཀླུའི་རྒྱལ་པོ་མལ་དྲོའི་ཞལ་ནས། ཁྱོད་ཀུན་ལ་འཇུག་
ན་ནི། ཀླུ་ནང་གིས་ནང་བཟའ་བའི་ལུགས་ཅི་ཡོད་བྱས་པས། ཀླུ་ཀུན་ལ་འཇུག་པའི་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞལ་ནས། བདག་ལ་ནི་ང་དང་བདག་ཏུ་མ་མཆིས་པས། གཅེན་བཞི་ཡང་རུང་།
གཅུང་བཞི་ཡང་རུང་། ཀླུ་དང་ལྷ་དང༌། འདྲེ་སྲིན་ཡང་རུང་སྟེ། ང་བདག་ཆེ་བའི་
རྒྱུ་མ་མཆིས་པར་ཀླུ་ལ་སྲིན་པོ་དང་། ཡོངས་སུ་ཆེ་བའི་རྒྱུ་མ་མཆིས། མདངས་ཀྱང་
ཆེ་བའི་རྒྱུ་མ་མཆིས། དེ་ནས་ཀླུ་མལ་དྲོའི་ཞལ་ནས། ང་ལ་ཁྱོད་ཀྱིས་འཇུག་དུ་འདོད་
དམ་མི་འདོད་ལྟོས་ཤིག །ང་ཁྱོད་ཀྱིས་རྙེད་པར་གྱིས་ཤིག་བྱས་པས། ཀླུ་མལ་དྲོ་ནི་
ལུས་ལ་རྒྱ་མཚོ་ཆེན་པོ་བཞག་ཏུ་གསོལ། དབུ་ལ་ཆུ་དར་སྔོན་པོའི་སྲོག་གསོལ་ཏེ། རྒྱ་
མཚོའི་དཀྱིལ་འཁོར་ན་གནས་པས། ཀླུ་ཀུན་དུ་འཇུག་དེས་རྒྱ་མཚོ་གློངས་པས། ཀླུ་
མལ་དྲོ་མ་རྙེད་ནས། དེ་ནས་རྒྱ་མཚོ་སྐམ། ཀླུ་མལ་དྲོ་མ་རྙེད་དོ། །དེ་ནས་ཀུན་ཏུ་
འཇུག་གི་ཞལ་ནས། དེ་ནས་ཐམས་ཅད་ཀྱང་བཟའ་བར་མ་བཏུབ་བོ། །གཅེན་བཞི་
ཡང་བསད་པར་མ་བཏུབ་ལགས་སོ། །གཅུང་བཞི་ཡང་བསད་པར་མ་བཏུབ་ལགས་
སོ། ། དེ་ནས་ཡང་དག་པའི་ཡབ་དང་ཡུམ་ནི་བསད་པར་མ་བགྱིས་ལགས་སོ། །ཀླུ་
ཀུན་དུ་ཁྱབ་འཇུག་གི་ཞལ་ནས། ད་ཡབ་དང་ཡུམ་བསད་ཅེས་ཟེར་རོ། །དེ་ནས་རྒྱ་
མཚོ་ཡང་རླབས་པས། རྒྱ་མཚོའི་ནང་ནས་ཀླུ་བྲན་ཐམས་ཅད་བཟའ་བར་སྐད་ཟེར་
རོ། ། རྒྱ་མཚོ་སྐམ་ནས་ཀླུ་བྲན་ཐམས་ཅད་ཀྱང་དེར་སྔངས་སོ། །ཀླུའི་གཡུང་དྲུང་
སེམས་དཔའི་ཞལ་ནས། ཀླུ་ཀུན་དུ་ཁྱབ་འཇུག་ཚུར་ཉོན་དང༌། ཇི་ལྟར་རྟོགས་ཀྱང་
རང་ཤ་རང་མི་བཟའ། ཇི་ལྟར་བང་མགྱོགས་ཀྱང་བར་སྣང་གི་རྫི་ལ་བང་མི་བསྡོ། ཇི་
ལྟར་རྩལ་ཆེ་ཡང་ཆུ་ལ་རྩལ་མི་བསྡོ། ཇི་ལྟར་དྲོ་ལ་འཇམ་ཡང་ཉི་མ་ལ་དོ་མི་བསྡོ།
ཇི་ལྟར་གསལ་ལ་དྭངས་ཡང་ཟླ་བ་ལ་དོ་མི་བསྡོ། ཇི་ལྟར་འཕེན་རགས་ཀྱང་ནམ་
མཁའི་སྐར་མ་ལ་དོ་མི་བསྡོ། ཇི་ལྟར་འཕངས་དྲག་ཀྱང་ས་མདའ་ལ་དོ་མི་བསྡོ། ཇི་
ལྟར་དབང་ཆེ་ཡང་ཀླུའི་རྒྱལ་པོ་མལ་དྲོ་ལ་དོ་མི་བསྡོ། ཇི་ལྟར་དབང་ཆེ་ཡང་ཕུ་ཆེན་
བཞི་ལ་དབང་མ་ཆེ། ཇི་ལྟར་མཐུ་ཆེ་ཡང་ཡབ་ཡུམ་ལ་མཐུ་མ་བཏང་། དེ་སྐད་ཀླུའི་
138

འབུམ་སྡེ། ཀླུ་འབུམ། ༼བར༽
གཡུང་དྲུང་སེམས་དཔས་གསུངས་པས། ཀླུ་ཁྱབ་འཇུག་གི་ཞལ་ནས། སྟོན་པ་ཀླུའི་
གཡུང་དྲུང་སེམས་དཔའ་ལགས། རང་ཤ་རང་གིས་ཟོས་ན་ཇི་ལྟར་མཆི། ཡབ་ཡུམ་
འཚལ་ན་ཇི་ལྟར་མཆི། འཕན་སྐར་མ་ལ་བསྡོས་ན་ཇི་ལྟར་མཆི། གཅེན་གཅུང་ལ་
དབང་བྱ་བ་ནི་ཇི་ལྟར་མཆི། བར་སྣང་གི་རྫི་ལ་དོ་བསྡོས་ན་ཇི་ལྟར་མཆི། ཆུ་ལ་རྩལ་
བསྡོས་ན་ཇི་ལྟར་མཆི། ཉི་མ་ལ་རྩལ་བསྡོས་ན་ཇི་ལྟར་མཆི། ཟླ་བ་ལ་འོད་བསྡོས་
ན་ཇི་ལྟར་མཆི། འཕང་མདའ་ལ་དོ་བསྡོས་ན་ཇི་ལྟར་མཆི་ཞེས་ཀླུ་ཁྱབ་འཇུག་གིས་
ཀླུ་གཡུང་དྲུང་སེམས་དཔའ་ལ་ཞུས་པ། ཀླུ་གཡུང་དྲུང་སེམས་དཔའི་ཞལ་ནས། ཀླུ་
ཁྱབ་འཇུག་ཚུར་ཉོན་དང༌། རང་ཤ་རང་གིས་ཟོས་ན་འཆི་བ་ཡིན། ཡབ་ཡུམ་ལ་
དོ་བསྡོས་ན་བསྐྱེད་པའི་ཕ་མ་ཡིན་པས་སྔ་མ་བས་ཀྱང་ཐུ་། གཅེན་བཞི་ལ་དབང་
བྱས་ན། ལན་ཅིག་གཅུང་གི་རང་དབང་རང་ལ་མི་འོང་། རྫི་ལ་བང་མཉམ་ཀྱང་
བང་མི་སླེབས། ཉི་མ་ལ་དོ་བསྡོས་ཀྱང་སྟོང་གསུམ་གྱི་དྲོ་བ་དེ་ལས་དྲི་བ་མེད། ཟླ་
བ་ལ་དོ་བསྡོས་ཀྱང་ཁམས་གསུམ་ན་གསལ་བ་དེ་ལས་མེད། ཆུ་ལ་རྩལ་བསྡོས་ཀྱང་
ཁམས་གསུམ་ན་རྩལ་ཤུགས་ཆུ་ལས་དྲག་པ་མེད། སྐར་མ་ལ་དོ་བསྡོས་ཀྱང་དེ་ལས་
འཕན་པ་གཞན་ན་མེད། ཀླུ་མལ་དྲོ་ལ་དོ་བསྡོས་ཀྱང་མི་ལས་ཆུ་བྱུང་བས། སྐམ་
པས་གང་ལ་འཇིགས། ཆུ་ལས་རླན་བྱུང་བས་རླན་བས་གང་ལ་འཇིགས། དེ་སྐད་
ཀླུ་གཡུང་དྲུང་སེམས་དཔས་གསུངས་པས། ཀླུ་ཁྱབ་འཇུག་གི་ཞལ་ནས། བདག་གི་
འཚལ་སྐལ་འདི་གནས་གང་དུ་བྱ་ཞེས་གསུངས་པས། སུམ་ཅུ་རྩ་གསུམ་ལྷའི་ཡུལ་
དུ་སྐྱེས་བུ་བཟང་པོ་གསུམ་བྲོ་དང་གླུ་ལེན་པ་གསུམ་དུ་བརྫུས་ནས། ལྷའི་དབང་པོ་
བརྒྱ་བྱིན་གྱི་སར་བྲོ་བརྡུང་གླུ་བླངས་ནས། ལྷ་ཐམས་ཅད་བྲོ་དང་གླུ་ལེན་དུ་བཞུད་
པ་ལས། དེ་ལས་གཟིགས་པ་ན། ལྷའི་དབང་པོ་བརྒྱ་བྱིན་གྱི་ཞལ་ནས། ང་དབང་
ཆེ་བར་གྱུར་ནས་རོལ་མོ་ཐམས་ཅད་བྱའོ་གསུངས་ནས། བྲོ་པ་གསུམ་པོ་དེའི་ཞལ་
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས། བྲོ་བརྡུངས་པས་ལྷའི་དབང་པོ་བརྒྱ་བྱིན་གྱི་ཞབས་སྤྱི་གཙུག་ན་བླངས་ཏེ་བྲོ་
བརྡུངས་པས། ལྷའི་དབང་པོ་བརྒྱ་བྱིན་དེ་ལོའི་དུས་ཙམ་ན། ཞབས་སྦྲིད་པ་སྙམ་
བགྱིས་ནས། ཁྲག་གིས་གཡོ་ལགས་སྙམ་ནས། ཁྲག་ཕྱུང་པས་དེ་སྨན་དུ་མ་འཚལ་
ནས། སྨན་པ་གཉེར་ཏེ་བལྟས་ནས། སྨན་པས་སྨྲས་པ། ལྷའི་དབང་པོ་བརྒྱ་བྱིན་
ལགས། བསྙུངས་འདི་ནི་དྲེག་བགྱིས་པ་ལགས་སོ། །དྲེག་འདི་ལ་ཅི་ཡང་མི་སྨན་
ནོ། །དྲེག་འདི་ལ་སྦྲང་དང་ཆབ་མར་བསྲེས་ན་སྨན་ནོ། །ལྷའི་དབང་པོ་བརྒྱ་བྱིན་
གྱིས་སྦྲང་དང་མར་བསྲེས་ནས་བཏང་བས་དེས་ཀྱང་སྨན་པར་མ་གྱུར་ནས། ཡང་
སྨན་པ་མཁས་པ་གཉེར་ནས། རྩ་ཆུ་གཉིས་བལྟས་པས་འདི་དྲེག་ཡིན་པས་ལོ་མར་
ཡང་སྨན་ནོ་ཞེས་གསུངས་སོ། །ལྷའི་དབང་པོ་བརྒྱ་བྱིན་གྱིས་མར་ཡང་ལ་ཡང་དུ་
ལོ་དགུར་སྦྱར་བས། རྒུར་རྡུག་བྱས་ནས་བསྐུ་དགོས་ཞེས་བྱས་པས། ལྷའི་དབང་པོ་
དེས་ལོ་དགུར་མར་ཡང་ནས་ཡང་སྦྱར་ནས་བཞུས་ཏེ་བསྐུས་པས་ལྷའི་དབང་པོ་བརྒྱ་
བྱིན་དེ་ཡང་བསྙུངས་པ་མ་དྭངས་ནས། ལྷའི་དབང་པོ་བརྒྱ་བྱིན་གྱི་སྤྱན་སྔར་ཞུ་ཞིང་
མཆིས་པས། ལྷའི་དབང་པོ་བརྒྱ་བྱིན་གྱིས་ལྷ་མོ་ལ་ནི་མོ་ཤིང་བཞི་བཅུ་རྩ་གཉིས་ཀྱི་
ཕྱ་ཀློག་པས། མོ་མའི་ཞལ་ནས། ལྷའི་དབང་པོ་བརྒྱ་བྱིན་ལ་ཀླུ་ཁྱབ་འཇུག་གནོད་པ་
འདྲ་བས་འདི་བཅོས་འཚལ་ལོ་གསུངས་ནས། དེ་ནས་ཡང་མོ་ཕྲུ་ཀློག་པས་མ་མཐོང་
ནས། གདུགས་ཀྱི་རྩེ་མོ་ལ། སྟོན་པ་གཤེན་རབ་དེ་ཡང་ལྷའི་བུ་ཆུང་ཞིག་ཏུ་བརྫུས་
ནས། ལྷའི་དབང་པོ་བརྒྱ་བྱིན་ལགས། ལྷ་བསྐུངས་པ་དེ་ནི་མ་དྲེག་ལགས་སོ། ། ཀླུ་
ཁྱབ་འཇུག་སྐྱེས་པ་གསུམ་དུ་བརྫུས་ནས། སུམ་ཅུ་རྩ་གསུམ་གྱི་སྟེང་དུ་བྲོ་དང་གླུ་ལ་
གཤེགས་སོ། །ལྷའི་དབང་པོ་བརྒྱ་བྱིན་གྱི་ཞབས་སྤྱི་བོའི་གཙུག་ལ་བླངས་ནས་ཀླུ་ཁྱབ་
འཇུག་ལགས་པས་འདི་བཅོས་འཚལ་ལོ་ཞེས་གསུངས་སོ། །ལྷའི་དབང་པོ་བརྒྱ་བྱིན་གྱི་
ཞལ་ནས། ལྷའི་ཁྱེའུ་ཆུང་ཟུར་ཕུད་ཅན་འདི་བདེན་པ་སྙམ། སྟོན་པ་གཤེན་རབ་དང་
140

འབུམ་སྡེ། ཀླུ་འབུམ། ༼བར༽
གཡུང་དྲུང་སེམས་དཔའ་གཉེར་ནས། ལྷའི་དབང་པོ་བརྒྱ་བྱིན་གྱི་ཞལ་ནས། ལྷའི་
ཡུལ་ཁམས་ན་ནི་ལས་སུ་རོལ་མོ་དང་། སིལ་སྙན་དང་། གར་དང༌། ཚམ་ཚོམ་དང༌།
གླིང་བུ་དང༌། པི་ཝང་དང་། ཇིང་དང་། རྨ་བྱ་དང་། ནེ་ཙོ་དང་། ཤང་ཤང་དང་།
རྔ་གཤང་དང༌། གླུ་གར་དང་མཆོད་པ་ལས་མ་མཆིས་ན། བྲོ་ལ་ཀླུ་ཁྱབ་འཇུག་བྱ་
བ་དེ་ནི་སྐྱེས་པ་གསུམ་དུ་བརྫུས་ནས། ལྷ་ལ་རོལ་མོ་བྱ་བས་ལྷའི་དབང་པོ་བརྒྱ་
བྱིན་ལ་ཞབས་མཁན་བྱས་པས། བདག་དྲེག་ལགས་སྙམ་ན། སྨན་པས་ཆང་པའི་
སྨན་དང་དཔྱད་བགྱིས་པ་ལས་ནི། སྨན་དུ་ཡང་མ་འཚལ་ལོ། །ལྷའི་ཁྱེའུ་ཆུང་ཟུར་
ཕུད་ཅན་ཞིག་མཆིས་ནས་ནི། ཀླུ་ཁྱབ་འཇུག་ལགས་པས་བཅོས་འཚལ་གསུངས་
ནས། སྟོན་པ་གཤེན་རབ་དང་གཡུང་དྲུང་སེམས་དཔས་བཅོས་འཚལ་ལོ་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའི་ཞལ་ནས། ལྷའི་དབང་
པོ་བརྒྱ་བྱིན་ལགས། ཀླུ་ཁྱབ་འཇུག་བཅོས་པ་ལ་ཐུག་ན། སྨན་དང་རྩི་སྣ་ཚང་བ་
དང༌། བདུད་རྩི་སྣ་ཚང་བ་དང་། མངར་སྣ་ཚང་བ་དང༌། དཀར་སྣ་ཚང་བ་ཡང་
འཚལ་ལོ་ཞེས་ཞུས་པས། དེ་ནས་ལྷའི་དབང་པོ་བརྒྱ་བྱིན་གྱིས། ཤ་དང་། ཁྲག་སྣ་
ཚང་བ་བླངས་སོ། །དེ་ནས་སྤོས་དང༌། ཚན་དང་སེམས་ཅན་མཐའ་ཡས་ཀྱི་འོ་མ་
བླངས་ནས། ལྷའི་དབང་པོ་བརྒྱ་བྱིན་གྱི་སྤྱན་སྔར་མཆིས་ཏེ། ལྷའི་དབང་པོ་བརྒྱ་བྱིན་
གྱིས་སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་
དྲངས་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་དཀྱིལ་འཁོར་བཞེངས་སུ་གསོལ་ལོ། །དཀྱིལ་འཁོར་གྱི་ཐིག་མ་བཏབ་པར་ཆག་
ཆག་བཏབ་ནས་བཞག་པས། ནངས་པར་དཀྱིལ་འཁོར་ཞིག་ནས། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་འདི་བཀའ་ལས་འདའ་བ་
ཡོད་ཅེས་གསུངས་ནས་འོ་དོད་བོས་པ་ལས། ལྷའི་དབང་པོ་བརྒྱ་བྱིན་བསྙུངས་ནས།
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 104104
སྨན་པའི་རིམ་གྲོ་བྱེད་ནས། ཀླུའི་དཀྱིལ་འཁོར་བཞེངས་སུ་གསོལ་བ་འདི་བཤིག་པ་
ཡ་མཚན་ཆེ་གསུངས་པས། འོ་དོད་གནམ་ལ་བོས་པས། ལྷ་ལས་ཆེ་བ་ཡོད་པ་འདྲ།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་བཀའ་ལས་
འདའ་བ་ཡོད་པ་འདྲ། འདི་ཡ་མཚན་ཆེ་གསུངས་ནས། ཡང་དཀྱིལ་འཁོར་ཆེན་པོ་
བཞེངས་སུ་གསོལ་བ་འདི་སྣ་ལ་སའི་སྦྲན་བཏང་། སའི་བདག་པོ་ལ་ས་བསླངས། ས་
ལ་རིན་པོ་ཆེའི་གཏེར་ལྔ་བཅུག །དེ་ནས་དཀྱིལ་འཁོར་གྲུ་བཞི་དང་ལོགས་བཞི་བྱས་
ནས། དེ་ལ་དཀྱིལ་འཁོར་ཚད་བོར་ནས། དཀྱིལ་འཁོར་ཆག་ཆག་བཏབ། སྣ་ལ་
གནམ་ཐིག་ས་ཐིག་བཏབ། ནངས་པར་གུང་སངས་ནས་དཀྱིལ་འཁོར་འབྲིར་བྱོན་
ནས། དཀྱིལ་འཁོར་ནི་ཀླུ་འཇོག་པོའི་ཕྱག་ན་གདའ། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ངེད་ལ་དོ་བསྡོ་བ་ཞིག་ཡོད་པ་
འདྲ་གསུངས་ནས། དཀྱིལ་འཁོར་གྱི་འགྲམ་དུ་དར་གྱི་གུར་ཕུབ་ནས། ཐུགས་དམ་
ཉམས་སུ་བླངས་ནས་སྙིང་པོ་འདི་བརྗོད་དོ། ། ༀ་ཕུ་གེ་ཧ་དུ་མ་དར་ནི་སུ་ཀི། སུ་མ་
ལ་ཕཊ་རུ་ཀ་ཧེ་ན་སཱ། ཀྲ་དུ་མ་ཏ་ཏ་ཏ་དུ་མང་མུ་གེ་སད། དེ་མྱེན་སྲུང་པ་ན། ཀྱི་རེ་
དུ་མ་ཧ་ཧཱུྃ་ཁྲི་ཏི་ས་ལུ་ས་ལུ་པ་སད། པུ་སེ་པུ་སེ་པུ་སེ། རི་དུ་རི་ཧེ་ཧུ་ཧེ་ཧ་ཧུ་། ས་
ལ་རི་ས་ཐ་གེ་མུ་དུ་རེ། ཀྲོ་ཏ་ཀྲོ་ཏ་ཀྲྀ་ཏ། འུ་ལུ་འུ་ལུ་འུ་ལུ། གི་ཤི་གི་ཤི་གི་ཤི། དེ་
སུ་དེ་སུ་དེ་སུ། ཧུ་ལུ་ཧུ་ལུ་ཧུ་ལུ། ཧེ་དེ་སྭཱཧཱ། དེ་ཐ་ཡ། ཀི་ཡཱ་ཀི་ཡཱ་ཀི་ཡཱ། ཕུ་ཀི་ཕུ་
ཀི་ཕུ་ཀི། ཧ་ལེ་ཧ་ལེ་ཧ་ལེ། ན་དུ་སི་བད་སུ་སི་ལུ་དུ་སི་ལ། དུ་སུ་ལ་དུ། སང་ཀི་དུ་
སང་ཀི་དུ་སང་ཀི་དུ། ཝ་དེ་ཕཊ་དེ་བྱས། ཀྲི་ཤི་ཀྲི་ཤི་ཀྲ་ཤི། ཧ་ལུ་ཧ་ལུ་ཧ་ལུ། སད་
དེ་མ་ཐེ་ས་ར་མ་ཏང་ས་སད། དེ་མ་ཏོ། བུ་གྲི་བུ་གྲི་བུ་གྲི། ཕཊ་སྭཱཧཱ། དེ་ལ་སད་
དུ་མ་ཐང་ཝ། དུ་པ་རི་རེ་ནུ་སུ་དུ་བར། དུ་སུ་དུ་སུ་དུ་སུ་པ་ན། ཡོ་དོད་ར་ན་ཀ་ལེ་
སཱཧཱ། མ་ལང་སད་དུ་འགྲོ་ན་སཱཧཱ། ཝ་དེ་ཝ་དེ་ཝ་དེ། རད་ནེ་རད་ནེ་རད་ནེ། སུ་
142

འབུམ་སྡེ། ཀླུ་འབུམ། ༼བར༽
ལུ་སུ་ལུ་སུ་ལུ། སང་ནེ་སང་ནེ་སྭཱཧཱ། དེ་བརྗོད་པས་ནི་དཀྱིལ་འཁོར་བརྩིགས་མི་
དགོས་པར་ཆག་ཆག་བཏབ་ནས་གདའ། དེ་ནས་སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་འདི་སྐད་ཅེས་བཞེངས་ནས་ཐུགས་དམ་དུ་
བཞེས་པ། ཀྲི་ཡཱ་ཀྲི་ཡཱ་ཀྲི་ཡཱ། དེ་དུ་དེ་དུ་དེ་དུ། ཨཱ་པང་ཨཱ་པང་ཨཱ་པང་། ཧི་རི་ཧི་རི།
ཕཊ་ཕཊ་ཕཊ་སྭཱཧཱ། བན་དེ་བན་དེ་བན་དེ། བྱི་རུ་བྱི་རུ་བྱི་རུ་བྱི་རུ་སྭཱཧཱ། སད་དུ་
སད་དུ་སད་དུ་སད་དུ། དེ་བརྗོད་པས་ཐིག་བཏབ་ནས་གདའ། ཡང་སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་འདི་བརྗོད་དོ། །ཧ་ཡཱ་ཧ་
ཡཱ་ཧ། ཕུ་ཀྲི་ཕུ་ཀྲི་ཕུ་ཀྲི་སཱཧཱ། བྱས་པས། གྲེ་ནེ་གྲེ་ནེ་གྲེ་ནེ་བ་ཧ་བྱས་པས། ཕུ་གྲེ་ཧེ་
ཕུ་ཀྲི་ཧ་ཕུ་གྲི་ཧེ་དེ་བརྗོད་པས་དཀྱིལ་འཁོར་སྟེང་དུ་བྱི་བ་ལ་མཚལ་གྱི་གདོང་པ་ཅན་
ཞིག་གདའ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོས་ནི། སུ་རུ་སུ་རུ་སུ་རུ་ཕ་ལ་ནི། ཧ་ལ་ཧ་ལ་ཧུ་ཧ་ལ་ཧུ་ཧ་ལ་བདུད་ཧ་ལུད།
དེ་ནས་ཁྱེའུ་ལྕང་ལོ་དམར་པོ་ལ་འཚལ་གྱི་གཡུང་དྲུང་རིས་སུ་འདུག་པ་གཅིག །དེ་
ནས་དབུའི་གསེབ་ནས་མཆེ་བ་ལྕགས་ཕུར་གཏམས་ནས་འདུག་པ་གཅིག །དེ་ནས་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཐུགས་ཀྱི་
སྙིང་པོ་བཟླས་པས། ཕུ་ཏ་ཕུ་ཏ་ཕུ་ཏ། རི་དུ་སད་ཏ་བུ་དེ་བྱས་པས། ཀླུ་ཁྱབ་འཇུག་
དེ་བརྒྱལ་ནས་འདུག་པ་ལས། སྟོན་པས་སྙིང་པོ་ལོང་ཏེ་སྭཱ་ཧ་ཧེ། དེ་ནས་ཀླུ་ཁྱབ་
འཇུག་དེ་ནི་བྱི་བར་བརྫུས་པ་ཡིན། སྟོན་པ་ལགས། བདག་ལ་ཐུགས་གནག་པའི་རྒྱུ་
ཅི་མཆིས་ལགས། སྟོན་པ་གཤེན་རབ་ཀྱིས་བཀའ་སྩལ་པ། ལྷའི་དབང་པོ་བརྒྱ་བྱིན་
འདིར་རབ་ཏུ་དྲེག་བསྙུངས་པ་ལས། ཀླུ་ཁྱོད་གནོད་ཟེར་ནས་རྩི་དང་སྨན་གྱིས་གསོ་
སྙམ་ནས། དཀྱིལ་འཁོར་བཞེངས་པ་ལ་ཁྱོད་ཀྱིས་ཕྱིས་ལ་བཏང་བ་ཅི་སྟེ། ང་ལ་དོ་
བསྡོ་བ་འདི་གསུངས་པས།
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཀླུ་ཁྱབ་འཇུག་གིས་གསོལ་པ། གཤེན་རབ་ལགས་བདག་ལ་ཐུགས་རྗེས་བཟུང་དུ་
གསོལ་ལོ་ཞེས་ཞུས་པས། སྟོན་པས་བཀའ་སྩལ་པ། ཀླུ་ཁྱབ་འཇུག་ཚུར་ཉོན་དང་།
ཁྱོད་ལ་ངས་ཀྱང་རྔན་དང་ཐག་བྱིན་པས། ལྷའི་དབང་པོ་བརྒྱ་བྱིན་ལ་གནོད་ཅིང་
འགལ་བ་མ་བྱེད། དེ་སྐད་གསུངས་པས། ཀླུ་ཁྱབ་འཇུག་དེ་བསྔངས་ནས། སྟོན་པའི་
བཀའ་ལ་ཉན་པར་བགྱིས་སོ། །དཀྱིལ་འཁོར་ཡང་བཞེངས་སུ་ནུབ་མོ་གསོལ་ན།
ནངས་པར་བྲིས་ནས་གདའ་ནས། གདུགས་ཀྱི་དྲོ་ལ་ཀླུ་རྣམས་ཡང་དག་པར་བཀོད་
དོ། ། དེ་ནས་ཀླུ་རྣམས་བཞུགས་སུ་གསོལ་ལོ། ། དེ་ནས་ཁྲུས་དང་སྤང་སྐོང་བཀླགས།
དེ་ནས་ཀླུ་མི་གཙང་བ་ཚན་ཆུས་བཏབ། བསྟོད་པ་བགྱིས། དེ་ནས་མཆོད་པ་སྣ་ཚང་
བ་བཤམས་ནས་མཆོད། དེ་ནས་ཀླུ་ལ་སྨོན་ལམ་བཏབ་པས། ཀླུ་ཁྱབ་འཇུག་དེར་
དགྱེས་ནས། ལྷའི་དབང་པོ་བརྒྱ་བྱིན་ཡང་དེར་དགྱེས། བག་བཞི་བསྐུམ་ནས་ཀླུ་ལ་
མཆོད་པ་ཕུལ་བས། དེ་ནས་ལྷའི་དབང་པོ་བརྒྱ་བྱིན་ཡང་དྲེག་བསྙུངས་པ་དྭངས་
ནས། སྟོན་པ་གཤེན་རབ་མི་བོ་དང་། གཡུང་དྲུང་སེམས་དཔས་ཀྱང་རྒྱ་མཚོ་ཆེན་པོ་
ཡང་མི་འཁྲུགས་པར་བགྱིས་སོ། །རྩི་ཤིང་དང་ནགས་ཚལ་ཡང་མེར་མི་གཏོང་བར་
བགྱིས་སོ། ། དེ་ནས་གཤེན་རབ་ཀྱི་བཀའ་དང་དམ་ལས་མི་འདའ་བར་བགྱིས་སོ། །ཀླུ་
ཁྱབ་འཇུག་ལྷའི་དབང་པོ་བརྒྱ་བྱིན་ལ་དྲག་པོས་ཚེར་མ་ཕྱུང་བ་འདྲ་བའམ། མི་
གཙང་བའི་དྲི་མ་ཆུས་བཀྲུས་པ་འདྲ་བའམ། མུན་པར་སྒྲོན་མེ་བཏེག་པ་འདྲ་བར་
སངས་ཀྱིས་བཏང་ནས། ལྷའི་དབང་པོ་བརྒྱ་བྱིན་དང་ཀླུ་ཁྱབ་འཇུག་གཉིས་གཅིག་
དཔུང་གཅིག་གིས་བགྱི་བར་དམ་བཅས་སོ། །གཅིག་རྒྱབ་གཅིག་གིས་བགྱི་བར་དམ་
བཅས་ནས། དེ་ནས་ཀླུ་ཐམས་ཅད་ལ་གནོད་པ་མི་བགྱི་བར་བགྱིས་སོ། །ལྷས་ཀླུ་ལ་
མགོན་དང་སྐྱབས་བགྱི་བར་བགྱིས། ཀླུ་ཁྱབ་འཇུག་ཀྱང་སྔོན་བས་དབང་ཆེ་བར་
གྱུར་ཏོ། །ཀླུས་ལྷ་ལ་སྔོན་བས་མངའ་ཐང་ཆེ་བར་བགྱིས་སོ། །ལྷའི་དབང་པོ་བརྒྱ་
144

འབུམ་སྡེ། ཀླུ་འབུམ། ། ༼བར༽
བྱིན་གྱིས་ཀླུའི་དུས་ཀྱི་བྲེང་མ་བཀུམ་པར་བགྱིས་པས། དེར་རོལ་མོ་ཐམས་ཅད་ཀྱང་
སྔོན་བས་སྡུག །རོལ་མོའི་སྐད་ཀྱང་སྔོན་བས་སྙན་ནོ། ། དེ་ནས་ལྷའི་མངའ་ཐང་སྔོན་
བས་ཆེ། དེ་ནས་ཀླུ་ཁྱབ་འཇུག་དེ་བདུད་ཀྱི་རྒྱལ་པོ་དབང་ལྡན་གྱི་དྲུང་དུ་ཕྱིན་ནས་
བདུད་ཀྱི་རྒྱལ་པོ་ཚུར་ཉོན་དང་། ང་ནི་ཀླུ་བདུད་ཆེན་པོ་ཡིན་པས་ན། ཡང་ན་ཁྱོད་
ཀྱི་རྒྱབ་ངས་བྱ། ཡང་ན་ངའི་རྒྱབ་ཁྱོད་ཀྱིས་གྱིས་བྱས་པས། བདུད་ཀྱི་རྒྱལ་པོ་དབང་
ལྡན་གྱི་ཞལ་ནས། འུ་གུ་གཉིས་གཅིག་རྒྱབ་གཅིག་བྱས་ན། ཀླུ་ཁྱབ་འཇུག་དང༌།
བདུད་དབང་ལྡན་གཉིས་གཅིག་དྲིན་གཅིག་ལ་ཆེའོ། །གསུངས་ནས། ཐ་ཚིག་སྐམ་ལ་
བཅད། མནའ་དང་མཐོ་ཡང་བགྱིས། གཅིག་གིས་གནོད་པ་བགྱིས་ན་གཅིག་གིས་
བགྱི་བར་བཀུམ་མོ། །ཀླུ་ཁྱབ་འཇུག་དང་བདུད་དབང་ལྡན་གཉིས་གཅིག་དྲིན་
གཅིག་ལ་ཆེ་བར་བཀུམ་མོ། །གཅིག་གིས་གཅིག་ལ་དཔུང་བགྱི་བར་བགྱིས་ནས།
གཅིག་ལ་ཡས་དང་ཐག་བྱིན་ཡང་སྤྱི་ལ་བྱ་བར་ཆད་དོ། །ཡང་ཀླུ་ཁྱབ་འཇུག་གིས་
སྲིད་པའི་སེམས་ཅན་ཐམས་ཅད་ལ་བཟའ་བར་བཀུམ་ནས། བདུད་དབང་ལྡན་གྱིས་
སྲིད་པ་ལ་གནས་པའི་སེམས་ཅན་ལ་སྲོག་བཅད་པར་བགྱིས་ནས། བདུད་ཀྱིས་ཀྱང་
སེམས་ཅན་ལ་ཡམས་ཀྱི་ནད་བཏང་བས། བདུད་ཀྱིས་ཡང་དག་པའི་རྒྱལ་པོ་ལ་སྲོག་
ཆད་པར་མཆོད་དོ། །དེ་ནས་ཀླུ་ཁྱབ་འཇུག་གིས་རྒྱ་མཚོ་ཆེན་པོ་ཡང་རྒྱས་བཏབ་
པས་ཆར་པ་ཡང་མ་ཕེབ་པས། ས་ལ་གནས་པའི་སེམས་ཅན་སྐྱེ་བ་ཡོ་སྐམ་ནས།
བདུད་ཀྱིས་བསད་མི་དགོས་པར་ཀླུས་རང་བཞིན་དུ་བསད་ནས། དོན་སྙིང་བདུད་
ལས་འཕྱར་ཕུལ་བས། བདུད་དེ་དགྱེས་ནས་རོག་དེང་དང་དུ་བཟང་ངོ་སྐད་ནས།
བདུད་ནི་རྒྱལ་ཡང་རྒྱལ་བར་བྱའོ། །བདུད་བྱ་བ་ནི་སེམས་ཅན་ཡོངས་ཀྱི་བདུད་ཅེས་
བྱའོ། །སེམས་ཅན་ཡོངས་ལ་ཆེ་བར་བདུད་ཡོད་པས་བདུད་ཀྱི་སེམས་ཅན་གྱིས་མ་
ཕྱིན་པ་མེད་པས་ཡང་ངོ༌། །རྣམ་གཅིག་ཏུ་སེམས་ཅན་ཅི་སྙེད་ཅིག་ཟ་བ་ལ་ལྕི་བ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མེད་པར་ཡང་བར་བཞུགས་པས་ཡང་ཞེས་བྱའོ། །རྒྱལ་པོ་ཞེས་བྱ་བ་ནི་བདུད་ཐམས་
ཅད་ཀྱི་རྒྱལ་པོ་ཡིན་པས་རྒྱལ་པོ། བདུད་ཐམས་ཅད་ཀྱི་ང་རྒྱལ་དང༌། དབང་བྱེད་
པས་ཀྱང་རྒྱལ་པོ་བདག་པོ་ནི་སྲིད་པ་ཐམས་ཅད་ལ་དག་པས་དག་ཅེས་བྱ། དེ་ནས་
སྲིད་པའི་བདག་པོ་ཞིག་ཀླུའི་བྱས། སྲིད་པ་ཆ་གཅིག་ལྷ་དང་ཕྱས་བྱས། སྲིད་པ་ཆ་
གཅིག་ནི་ས་བདག་དང་མ་མོས་བྱས། ཀླུ་ཁྱབ་འཇུག་གི་ཞལ་ནས། ང་ལས་ཆེ་བ་
བཙན་པ་མེད་པས། ཀླུ་མལ་དྲོ་ཡང་ངས་དབང་བྱས། སུམ་ཅུ་རྩ་གསུམ་གྱི་ལྷའི་
དབང་པོ་བརྒྱ་བྱིན་གྱི་དབང་ཡང་ངས་བྱས། ཀླུ་ལས་ཆེ་བ་མེད་པས་ན་ཀླུ་ཁྱབ་
འཇུག་ང་ཡིན་ན། བདུད་ཀྱི་རོག་པ་བྱས། སེམས་ཅན་མང་པོའི་སྙིང་ལ་བཟའ་སྙམ་
ན། བདག་ཀླུ་བས་ཁྱོད་བདུད་ཆེ་བ་དེ་ཅི་སྟེ་གསུངས་ནས། ཀླུ་ཁྱབ་འཇུག་ཡང་དག་
པའི་ལུས་དྲི་མ་ཁྱེར་ཏེ་ཆུ་སྲིན་གྱིས་ཁར་བཅུག་སྟེ་མིད་དོ། ། དེ་ནས་བདུད་ཀྱི་རྒྱལ་པོ་
ཡང་དག་པ་དེ་ཡང་ལོ་གཅིག་པས་ཅིག་སྙམ་ནས་མིད་དོ། །སྟོན་པ་ཐུགས་རྗེ་ཆེ་ལ་
Aཐབས་མཁས་པས་དབྱལ་མོ་བཟང་མོ་ཞིག་ཏུ་བརྫུས་ནས་བདུད་ཀྱི་རྒྱལ་པོ་ཡང་དག་
པའི་སྤྱན་སྔར་བྱོན་ནས། ཉལ་པོ་རྒོལ་དུ་བྱོན་པས་བདུད་ཀྱི་རྒྱལ་པོ་ཡང་དག་པའི་
ཞལ་ནས། དབྱལ་མོ་བཟང་མོ་ཁྱོད་ང་ལ་ཉལ་པོ་བསྒལ་ཀྱང་རེ་བ་མེད། ང་ཤ་མེད་
སྐམ་པོར་འདུག་པས་ང་ལ་ནི་ལས་དབང་བྱས་ཀྱང་ལས་མེད་དོ། ། མི་མོ་བཟང་མོ་
དེའི་ཞལ་ནས། བདུད་ཤ་མེད་ཡོད་པར་བྱ་ན་རུང་ལགས་སམ། སྐམ་པོ་རློན་པར་
བགྱིས་ན་རུང་ལགས་སམ། བསྙུངས་པ་དྭངས་པར་བགྱིས་ན་རུང་ལགས་སམ།
བདུད་ཀྱི་རྒྱལ་པོའི་ཞལ་ནས། དབྱལ་མོ་བཟང་མོ་ཁྱོད་ཀྱིས་ང་སོས་ན་ཅི་གསུངས་
ཀྱང་ཉན་ནོ་གསུངས་ནས། ལན་ཅིག་སོས་པའི་དུས་ན་བདུད་མི་མོ་བཟང་མོ་བདག་
གི་བཀའ་ཉོན་ཅིག །བདུད་ཀྱིས་བཀའ་ཉན་པར་ཞལ་གྱིས་བཞེས་ནས། དབྱལ་མི་མོ་
བཟང་མོའི་ཞལ་ནས། དང་པོ་ཀླུ་ཁྱབ་འཇུག་དང་བསྡོངས་ལགས་པས། ཀླུ་ཁྱབ་
146

འབུམ་སྡེ། ཀླུ་འབུམ། ༼བར༽
འཇུག་གིས་རྒྱ་མཚོ་ཆེན་པོ་རྒྱས་བཏབ་པས། ས་ལས་སེམས་ཅན་ཡོ་བསད་ནས་དོན་
སྙིང་པོ་རུ་ཕུལ་བས། བདུད་ཀྱི་རྒྱལ་པོ་ཡང་དག་པའི་སྲིད་པའི་དབང་ལྷ་དང་ཕྲུ་
དང་། བདུད་ས་བདག་གིས་བྱས་པས། ཀླུ་ཁྱབ་འཇུག་གིས་ང་ལས་སྲིད་པ་ཆེ་བ་
མེད་པ་རུ། ཀླུ་བས་དེ་རྣམས་ཆེ་ཟེར་བ་བདུད་ཡིན་བྱས་པས། ཀླུ་ཁྱབ་འཇུག་ཁྲོས་
ནས། བདུད་ཤ་མེད་སྐམ་པར་བཏང་བ་ཡིན་ནོ། །འདི་སྟོན་པ་གཤེན་རབ་མི་བོ་
དང་། གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ལ་ཤོག་ཅིག་
གསུངས་པས། བདུད་ཀྱི་རྒྱལ་པོ་ཡང་དག་གིས་སྟོན་པ་གཤེན་རབ་དང༌། གཡུང་
དྲུང་སེམས་དཔའ་སེམས་དཔའ་ཆེན་པོའི་སྤྱན་སྔར་མཆིས་ནས་ཞུས་པས། སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། བདག་
བདུད་ཀྱི་རྒྱལ་པོ་ཡང་དག་འདི་ལུས་ཤ་མེད་སྐམ་པར་གྱུར་ནས་མཆིས་པ་ལས།
དབྱལ་མི་མོ་བཟང་མོ་ཞིག་གི་མཆིད་ནས་བདག་བྲོ་འཚལ་བ་ལ་ཉལ་པོ་རྒོལ་དུ་
མཆིས་པ་ལས། བདག་གིས་རྔོ་མ་ཐོགས་ནས། དབྱལ་མི་མོ་བཟང་མོའི་ཞལ་ནས།
ཤ་མེད་སྐམ་པོ་སོས་པར་གྱིས། སྟོན་པ་སྤྱན་དྲངས་ཤིག་མཆིས་པས། གཤེགས་སོ་
འཚལ་ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་བཀའ་སྩལ་པ། བདུད་ཀྱི་རྒྱལ་པོ་ཡང་དག་ཁྱོད་སོས་པར་བྱ་ན།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་བཀའ་ཉན་
དགོས་སོ། །བདུད་མི་ལ་མི་འབབ་པར་བྱ་དགོས་སོ། །བདུད་ཀྱིས་སེམས་ཅན་ཐམས་
ཅད་ཀྱི་སྲོག་མི་བཅད་པར་བྱ་དགོས་སོ། །བདུད་ཀྱིས་སེམས་ཅན་ལ་མགོན་དང་
སྐྱབས་བྱ་དགོས་སོ་ཞེས་གསུངས་ནས། བདུད་ཀྱི་རྒྱལ་པོ་ཡང་དག་དེས་སེམས་ཅན་
མི་ལ་མི་འབབ་པར་གཡར་གྱིས་བླངས་སོ། །སེམས་ཅན་ཡོངས་ལ་སྲོག་མི་བཅད་པར་
གཡར་གྱིས་བླངས་སོ། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཔའ་ཆེན་པོའི་བཀའ་ཉན་པར་དམ་དུ་བཅས་སོ། །སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོའི་སྙིང་པོ་འདི་མདངས་གསོལ་ལོ། ། ཨོཾ་ཧ་ཧོ་
པ་ཡེ་དམ་པར་ཧེ་ཧོ་སྭཱཧཱ། དེ་བདུད་ཤ་ལས་མི་ལ་མི་འབབ་བོ། །སེམས་ཅན་སྲོག་ཤ་
ལས་མི་བཅད་དོ། །དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་ཐུགས་དམ་སྙིང་པོ་སྔགས་དང་ཕྱག་རྒྱ་བཞེས་ནས། ཨོཾ་ཏ་ཏ་སེ་དུ་
ར་ལེ་ཕཊ་སྭཧཱ། མེ་ནེ་ཏ་པང་སད་སཱཧཱ། ཀྲི་ནེ་ཀྲི་ནེ་ཀྲི་ནེ་སྭཱཧཱ། ཀྲི་ཤུ་ཀྲི་ཤུ་ཀྲི་ཤུ་ཀྲི་
ཤུ། ད་པུ་དུ་ཧེ་རུ་ཧེ་རུ་ཧེ་རུ། པང་ནེ་ནུ་ཀྲི་ཡ་ན་མ་ཕཊ་སཱཧཱ། ནུ་ཡཱ་ནུ་ཡཱ་ནུ་ཡཱ་
སཱཧཱ། ཕཊ་ཕཊ་ཕཊ་སྭཱཧཱ། རིང་ངེ་ཡེ་ནེ་སེ་ཝ་པ་སཱཧཱ། བ་ལང་བི་ལང་། ཙི་ཏ་ཙི་ཏ་
ཙི་ཏ་སྭཱཧཱ། ཛྭ་ལ་ཛྭ་ལ་ཛྭ་ལ། ཕཊ་ཕཊ་ཕཊ། ཙི་རི་ཙི་རི་ཙི་རི། ལ་ན་ཀྲུ་མི་ཀྲི་ཤི་དེ་
པ་ཁུ་དེ་པ་ཁུ་དེ་པ་ཁུ། ཧ་ཡ་ཧ་ཡ་ཧ་ཡ། ཀྲོ་མི་ཏ་ཀྲོ་མི་ཏ་ཀྲོ་མ་ཏ། ཙ་ཛུས་བང་
བང་ཕཊ་ཕཊ་ཕཊ་སྭཱཧཱ། རི་མ་སུ་ཏ་སུ་ཏ་སུ་ཏ། ན་མ་རད་ན་སཱཧཱ། འུབ་པ་ཤཱ་རི་
རུ་པ་ཡ་མ་ཤྭ་རི་ཡ་མ་ཤྭ་རི། ཀྲོ་ཤི་ཀྲོ་ཤི། རི་པང་སེན་རུ་པང་སད་ན་ལ་ཧ་ན་ལ་ཧ་
ན་ལ་ཧ། པ་ཀྲོ་པ་ཀྲོ་པ་ཀྲོ། ཁྲི་འདུ་ཁྲི་འདུ་ཁྲི་འདུ། ཙ་པ་ལུ་ཙ་པ་ལུ་ཙ་པ་ལུ། སི་
ན་སི་ན། ཁྲི་དུ་ཁྲི་དུ་ཁྲི་དུ། ཡ་མ་ཤྭ་རི་ཡ་མ་ཤྭ་རི་ཡ་མ་ཤཱ་རི། ཙ་གྲི་ཙ་གྲི་ཙ་གྲི།
པང་ན་པང་དུ་པང་ན་པ་དུ་པང་ན་པ་དུ། འགྷི་ན་སཱཧཱ། འགྲི་ན་སཱཧཱ། འགྲི་ན་སཱཧཱ།
ལ་པ་དུ་ལ་པ་དུ་ལ་པ་དུ། མུ་གེ་སད་མུ་གེ་སད། པྲང་ནེ་རུ་ད་ན་མ་པང་རུ། ཧུ་ལུ་
ཧུ་ལུ་ཧུ་ལུ་སྭཱཧཱ། མུ་ལུ་མུ་ལུ་མུ་ལུ། ཧ་ཡ་ཧ་ཡ་ཧ་ཡ་སཱཧཱ། ཀླུ་ཁྱབ་འཇུག་དེ་ནི་
སྦལ་པ་ཁྲ་བོ་ཞིག་ཏུ་བརྫུས་ནས་འོང་བས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་ཀླུ་ཁྱབ་འཇུག་ཡིན་པར་ཐུགས་ལ་དགོངས་ནས།
སྙིང་པོ་ཧེ་ཡིས་བརྗོད་པས། ཤེལ་གྱི་བྱ་ཁྱུང་ག་རུ་ཞིག་ཐུགས་ལ་བྱུང་བས། སྦལ་པ་
དེ་ཀླུ་ཁྱབ་འཇུག་དངོས་པོ་སྟོན་པ་གཤེན་རབ་དང༌། གཡུང་དྲུང་སེམས་དཔའ་
148

འབུམ་སྡེ།
 ཀླུ་འབུམ། ། ༼བར༽
སེམས་དཔའ་ཆེན་པོའི་ཞལ་ནས། ཁྱོད་ཐུགས་རྗེས་བཟུང་བ་ལ་ཐུག་ནས། སྟོན་པས་
ངེད་ཀྱི་བཀའ་ཉན་ནམ་མི་ཉན། ཀླུ་ཁྱབ་འཇུག་གི་མཆིད་ནས། སྟོན་པས་ཇི་སྐད་
གསུངས་པ་བཞིན་དུ་བཀའ་མཉན་པར་བགྱིའོ། །སྟོན་པའི་ཞལ་ནས་སེམས་ཅན་ལ་
གཏོགས་པ་གང་ཡང་རུང་སྟེ། སྟོན་པ་གཤེན་རབ་དང་། གཡུང་དྲུང་སེམས་དཔའ་
སེམས་དཔའ་ཆེན་པོས་བཀའ་སྩལ་པ། སེམས་ཅན་ལ་གནོད་པ་མི་བགྱི་བར་བགྱིས་
སོ། །སྟོན་པས་བདུད་ཀྱི་རྒྱལ་པོ་ཡང་དག་ཀྱང་། ཀླུ་དང་མཐུན་པའི་རྫས་བཤམས་
ནས། བག་ཟན་ལ་ཀླུའི་གཟུགས་བཏོད་ནས་ཕུལ་བས། ཀླུ་ཁྱབ་འཇུག་དེར་དགྱེས་ཏེ།
བདུད་ཀྱི་རྒྱལ་པོ་ཡང་དེར་བཏང་བས། བདུད་ཀྱི་རྒྱལ་པོ་ཡང་དག་དེ་སྔོན་བས་ཤ་
ཆེ་ལ་ལུས་སྦོམ། སྔོན་བས་ཀྱང་མདོག་བཟང་། སྔོན་བས་ཀྱང་མདངས་ལེགས། དེ་
ནས་བདུད་གཤེན་ལ་མི་འབབ་ཅིང་། སེམས་ཅན་གྱི་བདུད་དུ་མི་འབབ་བོ། །བདུད་
སྲིད་བརྒྱུད་ལས་བྱུང་བས་ཡས་དང་ཐག་བགྲང་བ་ཙམ་ལས་མ་གཏོགས་པ་དེ། ཚུན་
ཆད་སེམས་ཅན་ལ་མི་འབབ་པ་ཅིག་རབ་ཏུ་དགའ་བ་ཐོབ་བོ། །གཉིས་པ་ལ་སྟོན་པ་
གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་བཀའ་མཉན་
ནས། གཤེན་རབ་ཀྱི་བཀའ་གར་ཕྱིན་སར་མི་དང་སེམས་ཅན་ལ་ནད་མི་གཏོང་ངོ༌།
གལ་ཏེ་བཏབ་ན་ཡང་གཤེན་རབ་ཀྱི་བཀའ་མཉན་པར་བྱས་སོ། །གཤེན་རབ་ལ་ནི་
ཤ་ལས་ནད་ཙི་ཙི་ཛཱ་ལ་མི་འོང་ངོ༌། །གལ་ཏེ་བྱུང་ན་ཀླུ་མིན་དེ་སྔོན་གྱི་ལས་ལས་ཐོན་
པའོ། །ཀླུ་ཁྱབ་འཇུག་གིས་གཤེན་པོ་རྣམས་ནི་སྔོན་ལས་བཀྲ་ཤིས་པར་བྱ་བ་དང་།
སྔོན་བས་གཤེན་པོ་རྣམས་ལ་མཐུ་ཆེ་བར་བྱ་བ་དང་། སྨྲ་མཁས་པར་བྱ་བ་དང་།
རིགས་མཚོན་པ་དང་ལྡན་པར་བྱ་བ་དང་། དེ་ནས་གཤེན་པོ་རྣམས་ཀྱིས་ཀླུ་ལ་ནན་
བགྱིས་པ་དང༌། ཀླུ་ལ་བདེན་པ་བདར་བར་བགྱིས་པ་དང་། དེ་ནས་ཀླུ་ཁྱབ་འཇུག་
བྱ་བ་དེ་ནི་ཉ་རྩ་མོ་ཞིག་ཏུ་བརྫུས་ནས་སྟོང་གསུམ་རིའི་རྒྱ་མཚོའི་གཏིང་ནས་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཟིགས་སོ། །སྲིན་ཁ་དུ་ཡམ་དེས་རི་གསུམ་རྩེ་ལ་མཆིས་ནས། རི་རབ་རྩེ་ལ་བལྟས་
པས་སེང་གེ་ཆེན་པོའི་སྐད་ཐང་གསུམ་ཟེར་བས་སྲིན་ཁ་དུ་ཡམ་དེས་སྤྱན་གྱིས་བལྟས་
པས་མ་མཐོང་ངོ༌། །གངས་དཀར་པོའི་སེར་ག་ཅིག་ཏུ་འདུག་ནས་བལྟས་པས།
གངས་ཀྱི་སེར་ག་ན་སེང་གེ་དཀར་མོ་ཞིག་གདའ་ནས། སྲིན་ཁ་དུ་ཡམ་པས་སེར་ག་
གཤགས་ཏེ་བལྟས་པས། སྲིན་གྱིས་གངས་གཤེགས་ཏེ་མཆོངས་པས། སེང་གེ་དེ་
གངས་ཀྱི་སེར་ག་ནས་མཆོངས་ཏེ། གངས་ཀྱི་རྩེ་ལ་མཆོང་སླེབ་པས། སྲིན་གྱིས་རི་
རབ་ཀྱི་རྩེ་ནས་བལྟས་པས། ནགས་ཚལ་དགོན་པ་ཞིག་གི་དྲུང་དུ་ཕྱིན་ནས། སྟག་
གྲུས་མ་ཞིག་དང་སྲིན་མཇལ་ནས། སྲིན་གྱིས་སྟག་ལ་མཆོངས་པས། སྲིན་བས་སྟག་
གྲུས་མ་རྒྱལ་ཏེ། སྲིན་ཡང་སྟག་གི་ཚེམས་བར་དུ་དེའུ་སོང་ཙམ། སྲིན་ཡང་རབ་ཏུ་
ལོག་པར་གྱུར་ནས། ནའི་མཐའ་མར་མཆིས་ནས་ཤ་ལ་ཡུ་རིང་ལ་ཁམ་གསུམ་འཚལ་
ཏེ། ཤ་ལ་ཡུ་རིང་ལ་སྲིན་གྱིས་ཟོས་ནས། སྲིན་གྱིས་རི་རབ་མཐོན་པོའི་རྩེ་ལ་ཕྱིན་པས།
དེ་ནས་བལྟས་པས་མཚོ་ལྐུགས་པ་ཞིག་གདའ་ནས། དེ་སྐོམ་པས་ཕོར་གསུམ་བཏུང་
སྙམ་སྟེ། མཚོ་ལ་བརྔུབས་པས། མཚོ་དེ་ཡང་སྐམ་པ་སྙམ། མཚོ་དེའི་ནང་ན་ཉ་ཞིག་
གདའ་ནས། སྲིན་གྱིས་ཉ་མོ་དེ་བཟུང་ནས་བཟའ་བར་བྱས་པས། ཉ་དེ་ཡང་ཕྱིས་
ཀྱིས་ཤོར་ནས། སྲིན་ཁ་དུ་ཡམ་པ་དེས་མཆིལ་མ་ལན་གསུམ་བྱུང་། བྲང་ལན་གསུམ་
བརྡུང་བས་སྲིན་དེ་ཡང་ས་མ་དོག་གི་མཐའ་མར་ཕྱིན་ནས་བལྟས་པས། ཀླུ་ཁྱབ་
འཇུག་ཆེན་པོ་དེ་གསེར་གྱི་སྦལ་པ་ཞིག་ཏུ་བརྫུས་ནས་གདའ་བས། སྲིན་གྱིས་སྦལ་པ་
དེ་སྤར་བས་བླངས། སྦལ་པ་དེ་ཕྱིས་ཀྱི་ཤོར་བས། སྲིན་ཁ་དུ་ཡམ་པས་དེའི་ཐུག་ལམ་
ན། ཀླུ་ཁྱབ་འཇུག་ཆེན་པོ་དེ་རྒྱ་མཚོ་ཆེན་པོའི་འགྲམ་དུ་ཁྱེའུ་མགྲོན་ཐོད་ཅན་ཞིག་ཏུ་
བརྫུས་ནས་མཆིས་པས། སྲིན་རྒྱ་མཚོའི་འགྲམ་དུ་ཕྱིན་ནས། སྲིན་གྱིས་ཁྱེའུ་ཆུང་
མགྲོན་ཐོད་ཅན་དེ་བཟུང་བར་གདའ་བས། ཁྱེའུ་མགྲོན་ཐོད་ཅན་དེ་མཚོ་རུ་མཆོངས་
150

འབུམ་སྡེ། ། ཀླུ་འབུམ། ༼བར༽
སོ། །དེ་ནས་ཀླུ་ཁྱབ་འཇུག་ཆེན་པོས་སྲིན་ཁ་དུ་ཡམ་པ་འདིས་རེ་བརྙས་སྙམ་ཐུགས་
ལ་དགོངས་ནས། སྐྱེར་མདེའུ་ཞིག་ཏུ་བརྫུས་ནས་སྲིན་གྱི་རྐང་མཐིལ་དུ་ཟུག་པས།
སྲིན་གྱི་རྐང་མཐིལ་ནས་སྐྱེར་མདེའུ་ཕྱུང་བས། ཞག་གསུམ་དྲོས་དང་བཞི་ན་རྣག་བྲེ་
ཕྱེད་བྱུང༌། ཞག་གསུམ་གྱི་ནང་པར་བལྟས་པས། རྐང་པའི་ཕྱི་གུ་དུ་སྐམས་སོ། ། ལོ་
གཅིག་ལོན་ཙམ་ན་རེས་རྣག་སྔོ་ལ་སླ། ལོ་གསུམ་ན་སྨན་པ་ཞིག་གཉེར་ནས། སྨན་
པ་སྲིན་གྱིས་འཚལ་གྱི་དོགས་ནས་སྨན་པ་བྲོས་ཏེ། སྲིན་གྱིས་བདས་ནས་སྨན་པའི་
ལག་པ་ནས་བཟུང་ཞིང་། སྨན་པ་ཁྱོད་ངས་ཟ་རེ་སྲིན་ང་ཤི་བྱས་པས། སྨན་པ་ཁྲིད་
དེ་བལྟས་ནས། སྐྱེར་པའི་ཡལ་ག་གཅིག་ཕྱིན་པས། སྲིན་གྱིས་སྨན་པ་ལ་སྨན་པ་ད་ཅི་
བས་བདེ་བ་བྱུང༌། ཁྱོད་ཅི་འདོད་ངས་སྦྱིན་ནོ་ཞེས་ཟེར་རོ། །སྐྱེར་པའི་ཡལ་ག་དེ་
ཕྱིན་པས་སྲིན་སྔ་མ་བས་བདེ། སྲིན་གྱི་སྨན་པ་གཉེར་ནས་བལྟས་པས། རྐང་མཐིལ་
དེ་ཤ་བརྐོས་ནས་བལྟས་པས་རུས་པ་ནག་ལ་སྦལ་བའི་གཟུགས་ཁོ་ན་འདྲ་བ་ཞིག་
གདའ་བས། སྨན་པའི་ཞལ་ནས་སྲིན་ཁ་དུ་ཡམ་པ་ལགས། རུས་པ་ནག་ལ་སྦལ་པའི་
གཟུགས་སུ་འདུག་པ་འདི། ཟུག་ནི་སྐྱེར་མདེའུ་ཟུག །རྨ་སྦལ་པའི་གཟུགས་སུ་འདུག་
པ་རྨ་མཛེ་བྱ་བ་ཡིན། འདི་སྨན་དང་ཞུན་བཏང་འཚལ་ལོ་གསུངས་པས། སྲིན་ཁ་དུ་
ཡམ་པས་ནངས་པར་སེམས་ཅན་སྟོང་བཀུམ་ཞིང་ཞུན་བཏང་། ནུབ་ཀྱང་སེམས་
ཅན་སྟོང་བཀུམ་ཞིང་ཞུན་བཏང་། རེས་འགའ་བདེ་བ་སྙམ། དེ་སྲིན་སྔོན་གྱིས་ཚད་
དུ་མ་ཕྱིན་ཏེ། དེ་ནངས་མི་བརྒྱ་བཀུམ་ནས་ཞུན་བཏང་། ནུབ་མི་བརྒྱ་བཀུམ་ནས་
ཞུན་བཏང་། དེ་ནས་ཀྱང་སོས་སུ་མ་འདོད་ནས། ཡང་ནད་པས་སྨན་པ་གཉེར་ཏེ་
བལྟས་པས། རྩ་ནི་རྣག་གིས་ཁེངས་སོ། ། ཆུ་ཡང་རྣག་ཏུ་སོང་ངོ་ཞེས་གསུངས་སོ། །
རུས་པ་ནག་ལྷང་གིས་སོང་ནས་གདའ་བ་ལས། ནད་འདི་རབ་ཏུ་མི་འཚོ་བར་རྨ་
འདི་ཀླུའི་ཆོ་འཕྲུལ་དུ་གདའ་བས་སྨན་གྱིས་མི་འཚོ་ལགས། དེ་ནས་སྲིན་ཁ་དུ་ཡམ་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས་ནི། སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོ་
ལགས། བདག་ནད་ངན་པས་ཟིན་པ་འདི་བཅོས་འཚལ་ལོ་ཞེས་ཞུས་པས། སྟོན་པ་
གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། སྲིན་
ཁ་དུ་ཡམ་པ་ཁྱོད། ནངས་སེམས་ཅན་བརྒྱ་ཟོས་པའི་སྡིག །ནུབ་སེམས་ཅན་བརྒྱ་
ཟོས་པའི་སྡིག ། དེ་ནས་སྲིན་ཁ་དུ་ཡམ་པའི་མཆིད་ན་རེ། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོ་ལགས། བདག་ན་བ་འདི་སོས་པར་
མཛད་འཚལ་ལགས། ན་བ་འདི་སོས་ན་ནངས་ཡང་མི་བརྒྱ་མི་འཚལ། ནུབ་ཀྱང་མི་
བརྒྱ་མི་འཚལ་ལོ་ཞེས་ཞུས་པས། གཤེན་རབ་ཀྱིས་བཀའ་སྩལ་པ། སྲིན་ཁ་དུ་ཡམ་པ་
ཁྱོད་དེ་ལྟར་དམ་བཅའ་ནུས་པ་ན། ངས་སོས་པར་བྱའོ་གསུངས་ནས། སྲིན་གྱིས་
ནངས་ཡང་སེམས་ཅན་མ་ཟོས། ནུབ་ཀྱང་སེམས་ཅན་མ་ཟོས། ནངས་མི་བརྒྱ་མ་
ཟོས། ནུབ་མི་བརྒྱ་མ་ཟོས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་སྲིན་གྱི་ཟས་སྐལ་དུ། ཧ་དུ་ཧེ་དུ་འབར་ཏ་ཀྲོ་སུ་ན་ཡ་ཞེས་
བརྗོད་པས། དེའི་བྱིན་བརླབས་ཀྱིས་ཤིང་ལོ་བསམ་གྱིས་མི་ཁྱབ་པ་ནི། སྔོན་གྱི་
ནངས་མི་བརྒྱ་བས་དགའ་བར་བྱིན་གྱིས་བརླབས། ནུབ་མི་བརྒྱ་བས་དགའ་བར་
བྱིན་གྱིས་བརླབས་སོ། །ནངས་སེམས་ཅན་བརྒྱ་བས་ཤིང་ལོ་དགའ་བར་བྱིན་གྱིས་
བརླབས་སོ། །ནུབ་སེམས་ཅན་བརྒྱ་བས་ཤིང་ལོ་དགའ་བར་བྱིན་གྱིས་བརླབས་སོ། །
དེ་ཁ་དུ་ཡམ་པའི་ཟས་སྐལ་དུ་བྱས་ནས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོས་བཀའ་སྩལ་པ། སྲིན་ཁ་དུ་ཡམ་པ་དང་ཀླུ་ཁྱབ་འཇུག་
གཉིས་ཤག་རག་རོགས་པོ་བྱས་པ་ཡིན། གཅིག་རྒྱབ་གཅིག་གིས་བྱས་པ་ཡིན། ཀླུ་
ཁྱབ་འཇུག་བཅོས་ཀྱང་སྲིན་གྱིས་མི་ཟ་བར་བཀུམ། ཀླུ་ཁྱབ་འཇུག་དེ་རི་རབ་ཀྱི་རྩེའི་
བར་དུ་རྒྱ་མཚོ་ཆེན་པོ་ཅིག་ནི་སྐྱེ་བ་ཡང་མེད་སྐམ་པ་ཡང་མེད། དེའི་ནང་ན་ཉ་མོ་
152

༼བར༽
འབུམ་སྡེ། ཀླུ་འབུམ།
ཞིག་ཏུ་བརྫུས་ནས་འདུག་པ་ལ། སྲིན་ཁ་དུ་ཡམ་པས་སྐུ་ལ་ཞོན་པས། རི་རབ་ལྷུན་
པོའི་རྩེ་ལ་ཞོན་དུ་མཆིས་པ་ལས། གངས་ཀྱི་སེར་ག་ནས་སེང་གེ་དཀར་མོ་ཞིག་བྱུང་
བས་སྲིན་གྱིས་ཟ་བར་དགོངས་ནས་བཙལ་བས་ཀྱང་། གངས་ཀྱི་སེར་ག་གདའ་བ་
གཟིགས་ནས། གངས་ཀྱི་སེར་ག་དེ་གཤགས་ནས་བཟུང་བཞེད་ནས་སེང་གེ་མཐོང་
བས་གངས་ཀྱི་ཕ་རོལ་དུ་ཕྱིན་པའོ། །དེ་ནས་སྲིན་བཀྲེས་པར་གྱུར་ནས། ནགས་ཚལ་
དུ་ཕྱིན་པས་སྟག་གྲུས་མ་ཅིག་དང་མཇལ་བས། སྲིན་གྱིས་མཆོང་བས་སྟག་གི་ཚེམས་
བར་དུ་དེ་སོང་ཙམ། དེ་ནས་སྲིན་གྱིས་མཚོའི་འགྲམ་དུ་ཕྱིན་པས་སྐོམ་ནས་མཚོ་
ལྐུགས་པ་དེ་ལ་འཐུང་། རྒྱ་མཚོའི་ནང་ན་ཉ་མོ་ཅིག་བཟུང་བར་འཚལ་ནས། དེ་ནས་
ནེའུ་གསེང་གི་འགྲམ་དུ་ཕྱིན་པས་སྦལ་པ་ཞིག་ཏུ་གདའ་བས། དེ་ནས་རབ་ཏུ་བཀྲེས་
ནས་ཤ་ཁམ་འཚལ་ཏེ། དེ་ནས་རྒྱ་མཚོའི་འགྲམ་དུ་གསེར་ལྟར་མེད། གཡུ་བས་སྔོ་
བའི་འགྲམ་དུ་ཁྱེའུ་འགྲོན་ཐོད་ཅན་ཞིག་འདུག་པ་དེ་ཁྱེའུ་བྲོས་པ་བཟུང་བར་འདོད་
དོ། །ཁྱེའུ་བྲོས་པ་ནི་ཀླུ་ཁྱབ་འཇུག་ཡིན་པས། ཀླུ་ཁྱབ་འཇུག་བྲོས་ནས་སྐྱེར་མདེའུ་
ཅིག་ཏུ་བརྫུས་ནས། སྲིན་གྱི་རྐང་མཐིལ་དུ་ཟུག་པ་ཡིན་ནོ། །དེ་ནས་ནད་ཙི་ཙི་ཛྭ་ལ་
བཏང་བ་ཡིན་ནོ། །དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞལ་ནས། ཁྱོད་ནི་སྟོན་པ་ངའི་མཐའ་བཀའ་ལས་འདའ་འམ་ཞེས་
གསུངས་པས། ཀླུ་ཁྱབ་འཇུག་གི་ཞལ་ནས། བདག་ལ་སྲིན་གྱི་གནོད་པ་བགྱིས་ནས།
བདག་གངས་ཀྱི་སེར་ག་ལ་སེང་གེར་བརྫུས་ནས་འདུག་པ་ལ་གསོད་དུ་བྱུང་། ལྷོའི་
ནགས་ཚལ་དུ་སྟག་གྲུས་མ་རུ་བརྫུས་ནས་འདུག་པ་ལ་ཡང་ཟ་རུ་བྱུང༌། སའི་མཐའ་
མར་ཤ་བ་འབྲང་སྐྱེས་བརྫུས་ཏེ་མཆིས་པ་ལ་ཡང་ཟ་རུ་བྱུང༌། དེ་ནས་ནའི་མཐའ་
མར་གསེར་གྱི་སྦལ་པར་བརྫུས་ནས་མཆིས་པ་དེ་ལ་ཡང་འཚལ་དུ་བྱུང་། དེ་ནས་རྒྱ་
མཚོ་ཆེན་པོའི་འགྲམ་དུ་ཁྱེའུ་མགྲོན་ཐོད་ཅན་ཞིག་ཏུ་བརྫུས་པ་ལ་ཡང་གསོད་དུ་བྱུང་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
བཀའ་སྩལ་དུ་མི་རུང་ཞེས་ཞུས་པས། གཤེན་རབ་བདག་དང་གཡུང་དྲུང་སེམས་
དཔའ་སེམས་དཔའ་ཆེན་པོས་བཀའ་སྩལ་པ་ཀླུ་ཁྱེད་ཀྱིས་ཉན་དགོས་སོ། །བཀའ་
ལས་འགལ་ལམ། དམ་ལས་འགལ་ལམ་གསུངས་པས། ཀླུ་ཁྱབ་འཇུག་གི་མཆིད་ན་
རེ། བཀའ་ཆེ་སྩལ་ཆུང་སྩལ་ཡང་། འདི་ལ་བཀའ་མ་སྩལ་ཅིག་མཆི་བས། སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས། ཀླུ་ཁྱབ་འཇུག་གི་
བཀའ་ལས་འགལ་ལམ། དམ་ལས་འདའ་བས་སྙིང་པོ་འདི་བརྗོད་དོ། །ཏ་ཡ་ཧ་ཏ་
ཡ་ཧ། ཏ་ཡ་ཧེ་སྭཱཧཱ། མ་ནུ་འུབ་སད། འུབ་སུ་དུ་སད་རུ། ཀ་དུ་ན་པང་ཏི་རི་མུ་
སད་ན་ཀྲོ་ཏའོ། །འགྲི་ན་སེ་ཏ་ས་ཧེ་ཕཊ་ས། དུ་མ་ལེ་མ་ལེ་སཱཧཱ། འགྲི་ན་འགྲི་ན་ཧུ་
ལུ་པང་སཱཧཱ། སད་པ་རི་དུ་ན། ཧུ་ལེ་ཧུ་ལེ་ཧུ་ལེ་སཱཧཱ། ཀ་ལ་ནི་ཀ་ལ་ནི་ཀ་ལ་ནི། ཀྲོ་
ཏ་ཀྲོ་ཏ་ཀྲྀ་ཏ་ཀྲྀ་ཏ་ཀྲྀ་ཏ། ཕཊ་ཕཊ་ཕཊ་སྭཱཧཱ། ཏི་ལི་ཏི་ལུང་ཏི་ས་ཧཱུྃ་ཕ་སད། ཀུ་ཏ་
ཀུ་ཏ། ཀུན་ཏན། མ་ལང་། པ་ཏི་ནུ། ས་རི་དུ་སཱཧཱ་ཁྲི་ཏ་པ། མ་ལང་། ཏ་སུ་པ་ན།
བྱི་ན་འུ་པ་སད་ཕཊ་ན་རི་ན་སཱཧཱ། ཀ་ཏ་པ་ཏི་ཀ་ལ་པད་ན་ནི། ཧུ་ལུ་ཧུ་ལུ་ཧུ་ལུ།
སང་ཧ་ར་ན་ཞེས་བརྗོད་པས། ཀླུ་ཁྱབ་འཇུག་ནི་སྟོན་པའི་སྤྱན་སྔར་བརྒྱལ་ལོ། །དེ་
ནས་སྲིན་པོ་ཡང་བཟའོ། །སྟོན་པ་གཤེན་རབ་དང༌། གཡུང་དྲུང་སེམས་དཔའ་
སེམས་དཔའ་ཆེན་པོས་ཕྱག་རྒྱ་གློད་པས། ཀླུ་ཡིད་ཀྱིས་ལངས་ནས། ཞབས་མཁན་
བྱས་པས། ཕ་ངག་མཉན་པར་བྱས་སོ། །གཤེན་རབ་ཀྱི་བཀའ་དང་། གཡུང་དྲུང་
སེམས་དཔའ་སེམས་དཔའ་ཆེན་པོའི་བཀའ་མཉན་པར་བགྱིས་སོ། ། ཀླུ་ཁྱབ་འཇུག་
གིས་དེ་ནས་སྲིན་ཁ་དུ་ཡམ་པ་དེའི་ནད་དུང་ཕྱིས་པ་བཞིན་དུ་བཏང་ངོ༌། །སྲིན་དེར་
བསྙུངས་པ་དྭངས་ནས་ནད་དེར་སོས་སོ། །དེ་ནས་སྟོན་པ་གཤེན་རབ་དང་། གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། སྲིན་ཁ་དུ་ཡམ་པ་ཚུར་ཉོན་
154

འབུམ་སྡེ། ཀླུ་འབུམ། ༼བར༽
དང༌། ཁྱོད་ཀྱིས་དུས་སྔ་མ་ལ་སྤྱང་ཀིའི་ལུས་བླངས་པས་སེམས་ཅན་སྣ་ཚོགས་པ་
བསད་པ་ཡིན་ནོ། །ལུས་འདི་ལ་སྲིན་གྱི་ལུས་བླངས་པ་ཡིན་ནོ། །ལུས་ཕྱི་མ་ལ་དམྱལ་
བར་འགྲོ་བ་ཡིན་ནོ། །དེ་ནས་སྲིན་པོའི་དགེ་བའི་རྩ་བ་གྱིས་ཤིག །དེ་སྐད་གསུངས་
པས། སྲིན་ཁ་དུ་ཡམ་པ་དེ་ནི། དེ་ཕྱིས་སླད་ན་སེམས་ཅན་ཡོངས་ལ་སྲོག་གཅོད་མི་
བགྱིད་དོ། །དེ་ནས་དགེ་བའི་རྩ་བ་ཐམས་ཀྱིས་བྱས་སོ། །སྲིན་ཁ་དུ་ཡམ་པ་ནི་ཙི་ཙི་
ཛཱ་ལས་ཟིན་པ་ལས་སོས་སོ། ། ཀླུ་ཁྱབ་འཇུག་དེ་ནི་རབ་ཏུ་ཡང་གནས་བྲག་ལ་གཏད།
ཆུ་མིག་ལ་གནས་བཅས་ནས། ཀླུ་ཁྱབ་འཇུག་རྩེ་ས་བྲག་དམར་ལ་བྱས་པས། དེའི་
གནས་ནི་ལུང་གི་བྲ་མ་ལ་རྒྱབ་གཏད་ནས། ཆུ་མིག་ནི་ཁ་བྱང་དུ་བསྟན་ནས་ཀླུའི་
འཁྲས་དང་། གནས་བྲག་དམར་བྱས་ནས་མཆིས་པས། མ་སངས་སྤུན་དགུའི་ཐ་
ཆུང་གླེན་མ་སངས་ལགས། གླེན་མ་སངས་དེ་རྩལ་ཆེ་ལ་ཡང་ཟོར་དང་ལྡན་པས།
ལ་ཆེན་པོ་སྨད་པ་དང་། མཚོ་ཆེན་པོ་སྨད་པ་དང་། བསྒྱུར་བ་དང༌། རི་རབ་ཚོགས་
པོར་འཕེན་པ་དང་། བྲག་ལས་ཆུ་བྱུང་བ་དང༌། ཕྲག་དོག་ཡང་བར་བྱས་པ་དང་།
མ་བྱས་པ་ནི་མེད་ན། བྲག་ལ་བུག་པ་ཕུག །དེ་ནས་ཀླུ་ཁྱབ་འཇུག་གི་ས་བྲག་ལ་རྟ་
རྒྱུག་པ་དང༌། དེ་ནས་ཆུ་མིག་གང་ན་གནས་པ་ལ་གཅིན་བཏང་བ་དང༌། དཀྱུས་ས་
རུ་རྒྱ་འགྲེས་བྱས་པ་དང་། དེ་ནས་སྲིད་པའི་དུས་སུ་ནི་མ་བྱས་པ་ཅི་ཡོད། ཀླུ་ཁྱབ་
འཇུག་དེ་རབ་ཏུ་ཁྲོས་ནས་སྡོམ་ནག་པོ་ཞིག་ཏུ་བརྫུས་ནས། མ་སངས་གླེན་གྱི་བུ་
གཅེར་བུ་ལ་སོས་བཏང་བས། མ་སངས་གླེན་གྱི་བུ་དེས་བལྟས་པས། སྡོམ་ནག་པོ་
ཞིག་འདུག་བསད་ན་སྙིང་རྗེ་བས། ཕར་བཀོག་ནས་བསྒྱུར་བས། དེ་ནས་ཞག་གསུམ་
དྲོས་བཞི་ནས་རབ་ཏུ་སྐྲངས་སོ། ། དེ་ནས་མ་སངས་གླེན་གྱི་བུས་བརྡོལ་ནས་བཏང་
བས། དེ་ནས་རྣག་ཕུལ་ཕྱེད་ཙམ་བྱུང་ངོ༌། །དེ་ནས་མ་སངས་གླེན་གྱི་བུས་བལྟས་
པས་རྨ་ཡང་བྱུང་ངོ༌། ། སྐྱེ་རྒྱུད་ཀྱི་ས་ཡིན་པས་རབ་ཏུ་དགོས་སྙམ་ནས། སྦང་མའི་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལུམས་སུ་སྩལ་པས། སྦང་མའི་གཅེར་བུས་རབ་ཏུ་ཟོས་རྩ་བ་བརླག་གོ །རྩང་མས་ཀླུ་
ཁྱབ་འཇུག་ངར་རྙེད་ནས། ལོ་གསུམ་དུ་དམྱལ་བར་སྦྱངས་སོ། ། ལོ་གསུམ་ལོན་ནས་
མ་སངས་སྤུན་དགུའི་འདུན་མ་འདུས་པས་གླེན་མ་སངས་ཞལ་ན་རེ། མ་སངས་རུས་
དགུ་ཡང་གླེན་མ་སངས་ཀྱིས་མ་བྱས་པ་གང་ཡང་མེད། སྲིན་པོ་ཐམས་ཅད་ཀྱང་
ངས་བཏུལ་ལོ། །རི་རབ་ཀྱང་ཚོགས་པོར་འཕངས་སོ། ། ཆུ་ཡང་ངས་བསྒྱུར་རོ། །བྲག་
ལ་བུ་ག་དེ་ཡང་ངས་ཕུག་ལ། རི་ཡང་ངས་སྨད་ན། མ་སངས་ཀྱི་བྲག་ལས་ཆུ་ངས་
བཏོན་ནོ། །ཚེ་ཡང་ངས་བསྲིང༌། དཔལ་བསྐྱེད་པ་ཡང་ངས་སྐྱེད། འདི་ལྟ་བུ་བྱུང་བ་
ངས་ཅི་ཉེས་ཞེས་ཞུས་པས། མ་སང་རུས་དགུས་དཔྱད་པས། འདི་ཅི་ཡང་མིན་ནོ། །
སྔོན་གྱི་ལས་ཀྱི་སྙིགས་ཡིན་ནོ། །གེ་འབྲུག་སེ་དཀར་ཤག་ཀྱི་འཕྲུལ་པོ་ཆེ་དེ་གཉེར་
ནས། གེ་འབྲུག་སེ་དཀར་ཤག་ཀྱི་ཞལ་ནས། འདི་ལས་ཀྱིས་སྙེགས་པ་ཡིན་པས། གེ་
བཟའ་ལན་མ་སྤྱན་དྲངས་དང་གསུངས་ནས། གེ་བཟའ་ལན་མ་མ་སངས་རྣམས་
ཀྱིས་སྤྱན་དྲངས་ནས། བདག་མ་སངས་ལ་ནད་འདི་བྱུང་ལགས་ན། འདི་ནི་ཅི་
ལགས་ཞེས་ཞུས་པས། གེ་བཟའ་ལན་མའི་ཞལ་ནས་ཁྱེད་ཀྱི་ནད་འདི་ལས་ཀྱི་རྣམ་
པར་སྨིན་པ་མིན་ནོ། །འདི་ཀླུའི་ནད་ཡིན་པས་ཁྱོད་ཀྱིས་ཀླུ་ཁྱབ་འཇུག་བྱ་བ་གཡུང་
དྲུང་ལུང་དགུའི་ནང་ན་བྲག་ནག་པོ་ལ་རྒྱབ་གཏད། ཆུ་མིག་ཁ་བྱང་དུ་བལྟས་པ་ལ་
གནས་བཅས། བྲག་ནག་པོ་ལ་ནི་རྩེ་ས་བྱས་སོ། །བྲག་དེར་ཁྱོད་ཀྱིས་རྟ་རྒྱུག་གོ །
མཚོའི་མིག་ལ་གནས་ནས་གཅིན་བཏང་། བྲག་དམར་པོ་ལ་འཛེགས་སོ། །ཀླུའི་རྩེ་ས་
ལ་ནི་ཁྱོད་ཀྱིས་འགྲས་སོ། །ཀླུ་ཁྱབ་འཇུག་ཁྲོས་ནས་ཁྱོད་ལ་མཛེ་བཏང་བ་ཡིན་ནོ། །
མ་སངས་གླེན་གྱི་བུས་ཞུས་པ། ད་འདི་ཅིས་བཅོས་དགོས་བྱས་པས། དེ་ནས་ཡང་གེ་
བཟའ་ལན་མས་ནས་དཀར་པོ་འབྲུ་བདུན་གནམ་ལ་གཏོར་བས། ནས་དཀར་མོ་
འབྲུ་བདུན་དེ་སྟོན་པ་གཤེན་རབ་ཀྱི་སྤྱན་སྔར་སྐྱེས་བུ་བདུན་ཤར་གྱིས་ཕེབ་ནས།
156

འབུམ་སྡེ། ཀླུ་འབུམ། ༼བར༽
སྐྱེས་བུ་བདུན་གྱིས་སྟོན་པ་གཤེན་རབ་ལགས། མ་སངས་གླེན་གྱི་བུ་རབ་ཏུ་བྲོ་འཚལ་
བས་འདི་ལ་ཐུགས་རྗེ་བསྐྱེད་འཚལ་ལོ། །སྟོན་པའི་ཐུགས་རྗེས་སྤྲུལ་པ་ལས་སྐྱེས་བུ་
ཞིག་ཏུ་བརྫུས་ནས་མ་སངས་ཀྱི་གན་དུ་བྱོན་ནོ། །སྟོན་པ་གཤེན་རབ་ཀྱི་ཞལ་ནས།
ཀླུ་ཁྱབ་འཇུག་བཅོས་དགོས་གསུངས་ནས། རྒྱ་མཚོ་ཆེན་པོའི་འགྲམ་དུ་སྨན་དང་རྩི་
དགོས་སོ་གསུངས་པས། མ་སངས་རུས་དགུས་ཡང་སྨན་ཚང་བ་ཡང་བསགས་སོ། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
གསུང་རབ་ནི་རྒྱུན་དུ་བཀླག །ཀླུའི་དཀྱིལ་འཁོར་ནི་བཞེངས་སུ་གསོལ། མཆོད་པ་
བཤམས། ཀླུ་ལ་མཆོད་པ་ནི་ལུགས་བཞིན་དུ་ཕུལ་ནས། གླེན་མ་སངས་ཀྱི་དྲིན་ལན་
བགྱིས། རྒྱངས་འགྲེས་བགྱིས་སོ། །དེ་ནས་གླེན་གྱི་བུ་དེ་བསྙུངས་བ་དྭངས་སོ། །ནད་
མཛེ་ཡང་དེར་སོས་སོ། །དེ་ནས་མ་སངས་རུས་དགུ་ཡང་དེ་ཕན་ཆད་ནི་ཀླུ་ལ་གནོད་
ཅིང་འགལ་བ་ཡང་མི་མཛད་དོ། །གཤེན་རབ་ལ་མ་སངས་ཀྱིས་བསྟན་པ་སྲུང་བར་
དམ་བཅས་སོ། །དེ་ནས་གཤེན་རབ་རྣམས་ལ་མ་སངས་ཀྱིས་བསྟོད་ར་དང་གསོལ་
མཆོད་བགྱིས་སོ། །དེ་ནས་མ་སངས་རུས་དགུས་ཀླུ་ཁྱབ་འཇུག་དེ་ལ་ཡང་གནོད་ཅིང་
འགལ་བ་ཡང་མཛད་ཅིང་། དེ་ནས་ཀླུ་ཁྱབ་འཇུག་དེ་ཡང་གནམ་མཐའ་བསྐོར་ཡང་
བཞུགས་པའི་གནས་མ་རྙེད། རི་རབ་རྩེ་ལ་བྱོན་ཡང་བཞུགས་པའི་གནས་མ་རྙེད།
ས་མཐའ་བསྐོར་ཡང་བཞུགས་པའི་གནས་མ་རྙེད། ཀླུ་རྒྱ་མཚོར་བྱོན་ཡང་བཞུགས་
པའི་གནས་མ་རྙེད། དེ་ནས་ཡང་ཀླུ་ཁྱབ་འཇུག་གིས་ལུང་གསུམ་གྱི་མདོར་བྱོན་པ་
ལས། ཆུ་དང་ནི་མི་གདའ་ནས། ལུང་གསུམ་གྱི་མདོ་བྲ་མ་ལིང་ཞིག་གདའ་ནས། དེ་
ཀླུ་ཁྱབ་འཇུག་གི་རྟེན་བཅས་ནས་མཆིས་པ་ལས། མི་ནམ་བུ་དབང་ཆེན་དེ་སོ་དང་
ནམ་བགྱིས་པས། མི་ནམ་བུ་དབང་ལྡན་གྱི་སོ་ནམ་དོག་ལ་འཕྲུ་ཞིང་བརྐོ་ཞིང་མཆིས་
པ་ལས། མི་དེས་འཕྲུ་ཞིང་བརྐོས་པས་ཞིང་གཤིན་པར་གྱུར་ནས། དེ་ནས་ཆར་དང་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བུ་ཡུག་བྱུང་བས། ཞིང་ལ་འབྲས་ས་ལེགས་པས་ནི་མི་ནམ་བུ་དབང་ཆེན་དེས་སོ་
དང་ནམ་བགྱིས་པས། བྲ་མ་ཅུང་ཞིག་བརྐོ་སྙམ་ནས། ནུབ་གཅིག་རྨི་ལམ་ན་མི་
བཟང་ཞིག་དང་འཐབས་པ་རྨིས་ནམ་ལངས་གུང་སང་ནས། འཕྲུ་ཅིག་འདུལ་དུ་
མཆིས་པས་བྲ་མ་ཞིག་གདའ་ནས། དེ་བརྐོ་དགོངས་ནས་བྲམ་ཡང་ཀླུ་ཁྱབ་འཇུག་
གིས་བསྒུལ་བས། བྲ་མ་ཡང་ལྡེམས་སེ་ལྡེམས་སོ། །ཕྱི་དེ་ལོ་ལ་བྲ་མའི་གན་དུ་ཕྱིན་
པས། བྲ་མ་ཡང་མཁྱེན་ཞིང་གདའ། མི་ནམ་བུ་དབང་ལྡན་གྱི་ཐུགས་ལ་དགོངས་
པས། ཡང་བྲ་མ་མ་ཀི་ཕྱུང་ལ་ཞིང་ཞིག་བྱ་སྙམ་ནས། བྲ་མའི་གམ་དུ་ཕྱིན་པས། བྲ་
མའི་གསེབ་ནས་ཀླུ་ཁྱབ་འཇུག་དེ་སྡིག་པ་ནག་པོ་ཞིག་ཏུ་བརྫུས་ནས། དེ་ནས་རྟོག་
པ་སྐྱེས་ནས་བོར་ནས་བཞག་པ་ལས། ལོ་གཅིག་ན་བྲ་མ་དེ་འབྱིན་དུ་ཕྱིན་པ་ལས།
ཀླུ་ཁྱབ་འཇུག་སྦལ་པ་ཁྲ་བོ་ཞིག་ཏུ་བརྫུས་ཏེ། གྲེག་གྲེག་ཟེར་ནས། མི་ནམ་བུ་དབང་
ལྡན་དེས་དགོངས་པས། ཀླུ་ཞིག་ཡོད་སྙམ་ནས་ཤོར་བ་ལས། ཀླུ་ཁྱབ་འཇུག་བྱི་བ་
དཀར་པོ་ཞིག་ཏུ་བརྫུས་ནས་མཆིས་པ་ལས། མི་ནམ་བུ་དབང་ལྡན་དེས་བྱི་བ་དེ་ལ་
ཏོག་རྩེ་ཞིག་བརྒྱབ་པས། ལག་པ་གཡས་པ་ལ་ཕོག་ནས། བྱི་བ་གར་སོང་ཆ་ཡང་
མེད་དོ། །དེ་ནས་ཕྱི་དེ་ལོ་ལ་བྲ་མ་དེ་བརྐོས་པས། བྲ་མ་དེ་བརྐོས་པའི་རྩ་བ་ནས་
ཁྲག་ཐིགས་པ་བདུན་བྱུང་བ་ལས། བྲ་མ་དེ་རྡོག་པས་དྲིལ་པང་དུ་ཁྱེར་ནས་ཁྱིམ་དུ་
འོང་ངོ༌། །དེའི་ལོའི་དུས་སུ་ལག་པ་གཡས་པ་ན་ནས། བྲ་མ་དེ་མེར་བུས་པས་ཁ་
སྨྲའོ། །མིའི་ལག་པ་གཡས་པ་ནི་ཆུ་བུར་བྱུང་ནས་གདའ། ཆུ་བུར་དེ་བལྟས་པས་ཤུ་
བར་སོང་ནས་དེར་སོས་སུ་མ་འདོད་དོ། དེ་ནས་ཡང་ལོའི་དུས་སུ་ཤུ་བ་དམར་པོར་
སོང་ངོ༌། །དེ་ནས་སོར་མོ་ལ་རྣག་བྱུང་ངོ༌། །དེ་ནས་སོར་མོ་གཡས་པ་ཆད་ནས་
འདུག །དེ་ནས་རྐང་པའི་མཐིལ་སྦྲིད་ནས་ཕོག་ཏུ་ཚ། དེ་ནས་སོའི་ཁྲག་བྱུང་བས།
ལྗང་གུར་འདུག་ནས་རབ་ཏུ་ཁྲག་དེས་བསྔངས་ནས་རྐང་པའི་མཐིལ་ཡང་ཕོག་སྟེ་
158

འབུམ་སྡེ། ཀླུ་འབུམ། ༼ བར༽
སོང་ནས། རྐང་པ་ཡང་ཆད་དེ་སོང་། དེ་ནས་ཕ་མ་དང་བུ་ཚ་ཡང་ཡིད་ཀྱིས་
བསྔངས་སོ། །དེ་ནས་མི་ནམ་བུ་དབང་ལྡན་དེ་ནི་ནད་ཙི་ཙི་ཛྭ་ལས་ཟིན་ནོ། །དེ་
ནས་མི་ནམ་བུ་དབང་ལྡན་དེ་གྲོངས་སུ་ཉེ་ནས་མི་དབང་ལྡན་དེས། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་པ། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཐུགས་རྗེ་ཆེ་ལ་
ཐབས་མཁས་པ་ལགས། བདག་ནད་ངན་པ་འདིས་ཟིན་པ་ལགས་ན། བདག་ལ་
ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། མི་ནམ་བུ་དབང་ལྡན་ཁྱོད་ནི་
སུ་ལ་དོ་བསྡོ་ཡང་ཀླུ་ལ་དོ་བསྡོ་བའི་ལུགས་ཅི་ཡོད། སུ་ལ་བོང་སྙོམས་ཡང་རྗེ་ལ་
བོང་སྙོམས་པའི་ལུགས་ཅི་ཡོད། སུ་ལ་རྩལ་བསྡོ་ཡང་སེང་གེ་ལ་རྩལ་བསྡོ་བའི་ལུགས་
ཅི་ཡོད། ནམ་མཁའི་འབྲུག་ལ་སྐད་མི་བསྡོ། ཇི་ལྟར་ཆགས་བདེ་ཡང་སྤྲེའུ་ལ་ཆགས་
བསྡོ་བའི་ལུགས་ཅི་ཡོད། ཀླུ་ཁྱབ་འཇུག་འདིས་གནམ་མཐའ་བསྐོར་ཡང་འདུག་པའི་
ས་མ་རྙེད། སའི་མཐའ་བསྐོར་ཡང་འདུག་པའི་ས་མ་རྙེད། རི་གསུམ་རྩེ་ལ་ཕྱིན་ཡང་
འདུག་པའི་ས་མ་རྙེད། རྒྱ་མཚོའི་གཏིང་དུ་བྱོན་པས་ཀྱང་འདུག་པའི་ས་མ་རྙེད། དེ་
ནས་བཙལ་བས་བྲ་མ་ལང་ལིང་གསེབ་ན་འདུག་པ་ལས། ཁྱོད་ཀྱིས་འཕྲུ་དང་བྲ་མ་
བརྐོ་བར་བྱས་ཙམ་ན། ཀླུ་ཁྱབ་འཇུག་སྡིག་པར་བརྫུས་ཡང་ཁྱོད་ཀྱིས་བརྐོ་བར་བྱས་
ཙམ་ན། ཀླུའི་བྲ་མ་ལྡེམས་ལྡེམས་སུ་བཅུག །ཕོག་ཅིག་བརྐོ་བར་བྱས་ཙམ་ན། སྦལ་
པ་ཁྲ་བོ་ཅིག་ཏུ་བརྫུས། ཕོག་ཅིག་བརྐོ་བར་བྱས་ཙམ་ན། བྱི་བ་ཞིག་ཏུ་བརྫུས་པ་
ལས། ཁྱོད་ཀྱིས་ཏོག་རྩེ་ཞིག་འཕངས་པས། བྱི་བའི་ལག་པ་གཡས་པ་ལ་ཕོག་པ་ཡིན།
དེས་ཁྱོད་ཀྱི་ལག་པ་ལ་མཛེ་བྱུང་བ་ཡིན། བྲ་མ་རྐང་པས་དྲིལ་བས་རྐང་པ་ལ་མཛེ་
བྱུང་བ་ཡིན། ཀླུ་ཁྱབ་འཇུག་དེ་བཅོས་དགོས་སོ་ཞེས་གསུངས་པས། མི་ནམ་བུ་
159

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དབང་ལྡན་དེས་གསོལ་པ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་བདག་གསོ་འཚལ་ལོ་ཞེས་ཞུས་པས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་ཐུགས་ལ་དགོངས་ནས་སྙིང་པོ་འདི་
བརྗོད་དོ། །ཨོཾ་རི་ལ་སང་ཀ་ར། ཀེ་ཏེ་པ་ཏེ་སེ་མ་ཡ་བ་ཏི། པ་ལེ་ཝ་ན་སད། ཀེ་ཏ་
ཀེ་ཏ་པ་ཏེ་སྭཱཧཱ། མ་ཧེ་ལ་སཱཧཱ། འགྲི་ན་སུ་འགྲི་ན་སུ་འགྲི་ན་སུ། པ་ཏ་ཝེ་ཏ་ཏ་རི་དུ་
སུ་བ་ཙ་ཀ་ཧ་ལ་ཧ་ལ་ཧ་ལ་སཱཧཱ། པ་རི་མུ་གེ་སཱཧཱ། དེ་ནས་སྟོན་པ་གཤེན་རབ་
དང༌། གཡུང་དྲུང་སེམས་དཔའ་སེམས་དཔའ་ཆེན་པོའི་ཐུགས་རྗེའི་བྱིན་རླབས་ཀྱིས་
ཀླུ་ཁྱབ་འཇུག་སྟོན་པའི་སྤྱན་སྔར་མཆིས་ནས། སྟོན་པ་ལགས་བདག་མཆིས་སམ་
གནས་མ་མཆིས་ན། བྲ་མ་ལ་རྟེན་བཅས་ནས་མཆིས་པ་ལས། མི་ནམ་བུ་དབང་
ལྡན་དེས་མ་བགྱིས་པ་མ་མཆིས་ན། ཅིར་སྤྲུལ་ཅིར་སྤྲུལ་ཡང་མ་སྨད། བདག་གི་སུག་
པ་གཡས་པ་འདི་བཅད་ནས་མཆིས་པས་སྟོན་པ་རྣམས་ཀྱིས་བཀའ་སྩལ་དུ་མི་རུང་
ལགས་སོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་བཀའ་སྩལ་པ། ཀླུ་ཁྱབ་འཇུག་འདི་རབ་ཏུ་བདེན་ཡང་ཁྱོད་ཀྱི་ལག་
པ་གཡས་པ་སོས་པར་བྱ། ཉོན་མོངས་པ་འདི་ཁྱོད་ཀྱིས་བཏང་དགོས་སོ། །ཁྱོད་
མཉེས་བར་བྱ། ཁྱོད་ཀྱི་ཡུལ་དང་རྟེན་ཡང་ཡོད་པར་བྱ། ཀླུ་ཁྱབ་འཇུག་གི་ཞལ་ནས།
སྟོན་པ་རྣམས་མཉེས་པར་བགྱིད་ལགས་པས། མི་ནམ་བུ་དབང་ལྡན་འདིས་བདག་
བསད་པར་བགྱིས་ལགས་པས། དངོས་མཉེས་པ་ཞིག་བགྱི་འཚལ་ལོ་ཞེས་ཞུས་པས།
སྟོན་པ་རྣམ་གཉིས་ཀྱི་ཞལ་ནས། ཀླུ་ཁྱོད་ཀྱིས་ཅི་འདོད་ཞེས་གསུངས་པས། ཀླུ་ཁྱབ་
འཇུག་གི་མཆིད་ནས། བདག་ལ་གཞན་བས་ལུག་དཀར་བ་ཞིག་འཚལ་ལོ་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུའི་
གསུང་རབ་རྒྱུན་དུ་བཏོན་ནས། མཆོད་པ་རྒྱ་ཆེན་པོ་བཤམ་སྟེ་ཀླུ་རྣམས་ལ་ཕུལ། མི་
160

༼ བར༽
འབུམ་སྡེ། ཀླུ་འབུམ།
ནམ་བུ་དབང་ལྡན་གྱིས་ཀླུའི་རྟེན་བྲ་མ་ཡང་བཙུགས་སོ། །ཀླུའི་མཁར་ཡང་བརྩེགས་
སོ། །ཀླུ་ལ་གུས་པས་ཕུལ་དམ་དུ་ཡང་བཅས་སོ། །སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་སྙིང་པོ་འདི་བཟླས་སོ། །ཧུ་ལུ་སོད་དང་།
དེ་བཟླས་པས་ཀླུའི་ཕྱག་སྣད་པ་ཡང་སོས་སོ། །མཆོད་པ་རྣམས་ཕུལ་ལོ། །ལུག་
དཀར་པོ་བང་མིག་ནི་མི་ནམ་བུ་དབང་ལྡན་པས་བཟང་བ་ཕུལ་ལོ། །དེ་ནས་མི་ནམ་
བུ་དབང་ལྡན་གྱིས་མ་བརྗེད་པར་དུས་སུ་མཆོད་ཅིག་གསུངས་པས། མི་ནམ་བུ་
དབང་ལྡན་གྱིས་དུས་བཞིན་དུ་མཆོད་པས་སྲས་གསུམ་མཐོང་ངོ༌། །ཀླུས་བསྐྱེད་པའི་
རྟགས་སུ་ངོ་གཡས་པའི་མུ་འགྲམ་ལ་དཀར་པོ་ཚོམ་པ་རེ། དེ་ནས་ཕུའི་བེའུ་ལུག་
འཕེལ་ལོ། །མདའི་ལོ་ཡང་ལེགས་སོ། ། དེ་ནས་མི་ནམ་བུ་དབང་ལྡན་དེ་ཡང་བདེ་
སྐྱིད་དང་ལྡན་པས། དུས་སུ་ཀླུ་མཆོད་པ་ཆགས་པས། ཀླུ་ཁྱབ་འཇུག་གིས་ངས་ཁྱོད་
ལ་ཕན་བྱས་ཀྱང་ཁྱོད་ཀྱིས་ང་ལ་མ་དགོངས་པས། མི་ནམ་བུ་དབང་ལྡན་གྱི་མགུལ་
དུ་ལྦ་བ་གྲོད་པ་ཙམ་བཏང་ངོ༌། །མི་ནམ་བུ་དབང་ལྡན་དགོངས་པས། འདི་ཡང་
རླུང་ཡིན་སྙམ་ནས། དྲོད་སྨན་སྣ་ཚང་བ་དང་། ལུག་གི་ཤ་སྣག་ནས་རུས་ཁུ་བཏང་
ཀྱང་ལྦ་བ་དེ་སོས་སུ་མ་འདོད་དོ། །དེ་ནས་མར་ཡང་ནས་ཡང་དུ་བཞུས་ནས། སྨན་
དང་མངར་དུ་སྦྱར་ནས་བཏང་བས་ཀྱང་ཕན་དུ་མ་འདོད་དོ། །དེ་ནས་རྨེའུ་ཆང་གི་
ནང་དུ་གྲོ་ཆང་བསིང་ནས་བཏང་བས་ཀྱང་ཕན་དུ་མ་འདོད་དོ། ། དེ་ནས་ཡང་བད་
ཀན་གྱི་ལྔ་བ་ཡིན་སྙམ་ནས་ཕྱུག་ཕྲན་གྱི་ཤ་དང་སྤྱོད་སྦྱར་ནས་བཏང་བས་ཀྱང་ཕན་
དུ་མ་འདོད་དོ། ཁྱི་བོང་གི་ཤ་བཏང་བས་ཀྱང་ཕན་དུ་མ་འདོད་དོ། །དེ་ནས་ཆུ་སེར་
གྱི་ཝ་རྩ་ལྔ་ཡིན་སྙམ་ནས་མངར་སྣ་ཚང་བ་མར་དང་སྦྱར་ནས་བཏང་བས་ཀྱང་ཕན་
དུ་མ་འདོད་དོ། །བུ་རམ་དང་ཁར་སྦྱར་ནས་བཏང་བས་ཀྱང་ཕན་དུ་མ་འདོད་དོ། །
སྦྲང་དང་མར་ཡང་ནས་ཡང་དུ་བཞུས་ནས་བཏང་བས་ཀྱང་ཕན་དུ་མ་འདོད་དོ། །
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཅའ་བ་ཡང་ནས་ཡང་དུ་གདུས་ནས་མར་དང་བསྲེས་ཏེ་བཏང་བས་ཀྱང་ཕན་དུ་
མ་འདོད་དོ། །དེ་ནས་སྨན་པ་མཁས་པ་ཞིག་གཉེར་ནས་བལྟས་པས། སྨན་པ་དེའི་
ཞལ་ནས་འདི་སྐམ་དགོས་ཟེར་ནས། མེ་བཙས་བསྐོར་ནས་བཞག་པས། ལྔ་བ་དེ་
སླར་ལ་ཆེ་ཉེན་སོང་ནས། དེ་ཀླུའི་བདུད་ཡིན་པས་སླར་སྐྱེས་སོ། །སྨན་པའི་ཞལ་ནས་
འདི་ད་ལྟ་རྡོལ་དགོས་པ་ཞིག་འདུག །སྨན་པས་གཙགས་བུ་ཕྱུང་ནས་བརྡོལ་པས།
དེ་ནས་ཆུ་ནི་མི་གདའ་བར་ཤ་རུ་ཁྲེགས་སེ་འདུག་པ་ལས། མི་ནམ་བུ་དབང་ལྡན་
དེའི་ལམ་གོས་སུ་རལ་གུ་ཞིག་བསྐོན་ནས་བཏང་བས། སྐྲངས་པ་དེ་སོས་སུ་མ་འདོད་
ནས། སྟོན་པ་གཤེན་རབ་མགྲོན་པོ་ཞིག་ཏུ་བརྫུས་ནས། མི་ནམ་བུ་དབང་ལྡན་གྱི་
ཁྱིམ་དུ་འོང་བས། ང་མགྲོན་པོ་ལམ་ཟད་པ་ཞིག་ཡིན་པས། ང་ལ་དགོངས་མལ་ཞིག་
གཡོར་བྱས་པས། ང་ནད་པ་ཞིག་ཡིན་པས་འདི་མི་རུང་བྱས་སོ། །མགྲོན་པོ་དེ་ན་རེ་
འདྲེ་བྱ་བ་མི་སྲིད་ལགས་པས། ར་བ་གྲོ་ཞིག་གཡར་བྱས་པས། དེ་ནས་ར་བ་གྲིབ་
ཅིག་ཏུ་ཉལ་ནས། ནངས་པར་ནམ་ལངས་ཙམ་ན། མགྲོན་པོའི་ཞལ་ནས་ནད་པ་
ལགས། ཅི་ལྟར་བསྐུངས་བ་བགྱིས་པས། ནད་པའི་མཆིད་ནས་བདག་གི་ལྟེ་བ་ལ་ཝ་
བ་ཞིག་སྐྱེས་ནས། བྲོ་འཚལ་ཞེས་བགྱིས་པས། མགྲོན་པོའི་ཞལ་ནས། སྨན་པས་མ་
བལྟས་སམ། མི་ནམ་བུ་དབང་ལྡན་གྱི་ཞལ་ནས། འདི་ལ་སྨན་སྣ་ཚང་བ་བགྱིས་ཀྱང་
མ་ཕན་ལགས། དེ་ནས་རླུང་ལྔ་ལགས་སམ་སྙམ་ནས་དྲོད་སྨན་དང༌། ལུག་ཤ་རུས་
པར་ཕྱེས་ནས་རུས་ཁུ་གྱིས་ཀྱང་མ་ཕན་ལགས། དེ་ནས་བད་ཀན་ལགས་སྙམ་ནས།
རྔ་བྲན་ཤ་དང་སྤྱོད་དུ་སྦྱར་ནས་བཏང་བས་ཀྱང་མ་ཕན། དེ་བཅའ་བ་དང་མར་
ཞུན་མ་བཏང་བས་ཀྱང་མ་ཕན། དེ་ནས་སྨན་པ་མཁས་པ་གཉེར་ཏེ་བལྟས་པས།
འདི་ཆུ་ཝ་ཡིན་པས་སྐམ་དགོས། མེ་བཙས་བསྐོར་ལ་སྐམ་གསུངས་ནས། མེ་བཙས་
བསྐོར་བར་སླར་ཐུ་ནས། འདི་བརྡོལ་དགོས་གསུངས་ནས། གཙགས་བུས་བརྡོལ་
162

༼བར༽
འབུམ་སྡེ། ཀླུ་འབུམ།
བས་ཆུ་ཡང་མི་གདའ་བར་ཤ་རུ་ཁྲིགས་སེ་གདའ་ནས། སླར་ཐུ་ནས་སྨན་པ་ལ་ལམ་
གོས་བསྐྱོད་ནས་བཏང་ངོ༌། །དངོས་ནི་བྲོ་འཚལ་བ་མཆིས་སོ་ཞེས་ཞུས་པས། མགྲོན་
པོའི་ཞལ་ནས་ངན་བུ་ལ་གཡར་ལམ་ཞིག་མཆིས་ལགས་སོ། །ནད་པའི་སྔོན་ཀླུ་ཅིག་
བྲ་མ་ལ་གནས་པ་དེ་བསྲེགས་ནས། བྲ་མ་བརྐོས་ནས་གདའ། ཀླུ་ཁྱབ་འཇུག་བྱི་བར་
བརྫུས་པ་ལ་ཏོག་རྩེ་ལག་པ་ལ་བརྒྱབ་ནས་གདའ། བྲ་མ་དྲིལ་ནས་ནད་ཙི་ཙི་ཛྭ་ལ་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས།
བྱུང་ངོ༌། །
དེའི་དུས་སུ་ཀླུ་ཁྱབ་འཇུག་ཅི་འདོད་བྱིན་ནས་བཏང་། ཀླུ་མཉེས་པར་བྱས་ནས་ནད་
སོས་པར་བྱས་སོ། ། དེ་ནད་པའི་དུས་སུ་གསོལ་བར་བྱས་ནས། ཀླུ་མ་གསོལ་བས་ཀླུ་
ཁྲོས་པས་སྐེ་ལ་ལྦ་བ་བཏང་བ་ཡིན་ན། དེ་ལ་སྨན་པས་མི་སོས། ཀླུ་ལ་མེ་བཙའ་
བཏང་བས་སླར་ལ་ཐུ་བ་ལགས་སོ། །ནད་པས་མགྲོན་པོ་ལ་མཚན་མ་རྣོ་གསུངས་
ནས། ཞིམ་དགུ་མངར་ཆུ་འདུས་པ་ཞིག་མགུར་དུ་བཏོན་ནས། དེ་ནས་ནད་པས་
སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་པོ་གཉེར་
ནས་ཀླུའི་རྟེན་བྲ་མའི་དྲུང་དུ་ཕྱིན་ནས། ཀླུ་ལ་ལུག་དཀར་མོ་བང་མིག་ཕྱར། ཀླུ་ལ་
མཐོལ་བཤགས་ནི་བགྱིས་སོ། །གསུང་རབ་བཀླགས་སོ། །དེ་ནས་མཆོད་པ་ཕུལ་བས་
ཀླུ་དེར་དགྱེས་སོ། ། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་
ཀླུ་ཁྱབ་འཇུག་ཁྱོད་ནམ་ཟླ་ལ་ཉོན་མོངས་པ་བྱས་པས། དེ་ཉོན་མོངས་པ་
སྩལ་པ། 
མ་བྱེད་པར་རྒྱ་མཚོ་ཆེན་པོའི་དཀྱིལ་དུ་སོང་ལ། གཏིང་མེད་པའི་གནས་གྱིས་ཤིག །
དེ་ལ་གཡུའི་འདམ་བུ་གནས་ཀྱིས། དེ་ལ་ངས་འདོད་པའི་ཡོན་ཏན་སྟོང་དང་ལྡན་
པར་བྱས་ནས། འདམ་བུའི་རྩ་བ་ལ་བདུད་རྩི་བབ་པར་བྱས་ཀྱིས། སྟོན་པའི་ཐུགས་
རྗེའི་བྱིན་རླབས་ཀྱིས། ཀླུ་ཁྱབ་འཇུག་གི་གསོལ་པ་མི་ཟད་བར་བགྱིས་སོ། དེ་ནས་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྟོན་པ་གཤེན་རབ་ཐུགས་ལ་དགོངས་ནས། བླ་ན་མེད་པར་ཡང་དག་པའི་སྨོན་ལམ་
བཏབ་བོ། །དེ་ནས་སྲིད་པའི་མཁན་ཡང་སྟོན་པས་མཛད་དོ། །དེ་ནས་ཀླུས་བླ་ན་
མེད་པའི་འབྲས་བུ་ཡང་རྙེད་དོ། །དེ་ནས་ཡང་འབྲས་བུ་རྙེད་པའི་བྱིན་རླབས་ཀྱིས།
གཡུང་དྲུང་གི་འབྲས་བུ་བྱ་བ་གཞན་ནས་འཚལ་མི་དགོས་སོ། །བདེ་གནས་ཀྱི་འབྲས་
བུ་རྙེད་པ་དེ་ཉིད་རྒྱ་མཚོའི་གཏིང་ནས་བདུད་རྩི་ཟིལ་མངར་བབ་པ་ཡིན་ནོ། །དེ་
ནས་ཀླུའི་འབྲས་བུ་རྙེད་པ་དེ་ལ་བྱའོ། །དེ་ནས་ལས་སུ་རུང་བས་ཅི་བྱས་པ་འགྲུབ་
པར་གྱུར་ཏོ། །མི་ནམ་བུ་དབང་ལྡན་གྱིས་སྟོན་པ་གཤེན་རབ་ལ་ཞུས་པ། ཀླུ་ཁྱབ་
འཇུག་གི་ལེའུ་སྟེ་ཉི་ཤུ་གཉིས་པའོ། །བམ་པོ་བདུན་པའོ།། །།
༧ དེ་ནས་ཀླུའི་མགོ་གཅིག་ན། ཁ་བྱེ་བ་ཕྲག་སྟོང་དུ་སྨྲ་བ་ཅིག་གདའ། དེ་ལ་ཞང་
ཞུང་སྐད་དུ། པ་ཏ་པ་ཏ་ཞེས་བྱའོ། །སུམ་པའི་སྐད་དུ། ཏ་ཏ་ཀ་རུ་པ་ཏི། བོད་སྐད་
དུ། ཀླུ་དུམ་པ་ཆེན་པོ་ཞེས་བྱའོ། ། ཀླུ་དུམ་པ་ཆེན་པོ་ཞེས་བྱ་བ་དེ་ཡང་གསེར་མཚོ་
སེར་མོའི་ནང་ན་བཞུགས་པ་ལས་རབ་ཏུ་གཉན་པར་དགོངས་སོ། །རྒྱ་མཚོའི་གླིང་
ནང་ན་མཐིང་གི་གུར་ནི་ཕུབ་བོ། །པདྨའི་གདན་ལ་བཞུགས་ནས། ཀླུ་ཕྲན་མང་པོས་
མཐའ་བསྐོར་ནས་བཞུགས་པ་ལས། ཀླུ་དུམ་པ་ཆེན་པོ་བྱ་བ་དེ་ནི་འབངས་སུ་ཀླུ་
བྲན་སྟོང་གིས་བསྐོར་ནས་བཞུགས་པ་ལ། ཀླུ་མགོན་འབར་བ་ཞིག་ལ་བཀའ་སྩལ་པ།
འདི་ལས་ཡར་སོང་ནས་དུད་ཕྱུག་དལ་ཆེན་གྱིས། རི་དྭགས་ཀུན་ལ་དབང་གྱིས་ཤིག་
པར་བཀའ་སྩལ་པས། ཀླུ་མགོན་འབར་གྱིས་གསོལ་པ། ཀྱེ་ཀླུ་དུམ་པ་ཆེན་པོ་ལགས།
བདག་ལ་རྒྱ་མཚོ་ལ་གནས་པའི་དཀོར་གྱི་མཐའ་མ་ནས་བཀའ་དྲིན་མནོས་འཚལ་ལོ་
ཞུས་པས། ཀླུ་དུམ་པ་ཆེན་པོའི་ཞལ་ནས། རྒྱ་མཚོ་ཆེན་པོ་ལ་གནས་པའི་ཀླུ་བསམ་
གྱིས་མི་ཁྱབ་བོ། །དེ་བས་རི་དྭགས་ལ་དབང་བྱས་པ་རུང་ངོ་ཞེས་གསུངས་སོ། །
དེ་ནས་ཡང་ཀླུ་མགོན་འབར་གྱིས་གསོལ་པ། དུམ་པ་ཆེན་པོ་ལགས། རི་དྭགས་ལ་
I64

༼བར༽
འབུམ་སྡེ། ཀླུ་འབུམ།
ཀླུའི་དབང་བགྱི་རུ། ཀླུ་སྐམ་ལ་མཆི་བའི་ལུགས་མ་ལགས་པས། བདག་ལ་རྒྱ་མཚོའི་
མཐའ་མི་རྩལ་ཡང་ཆུ་མིག་ལྟང་ལྡིང་ཞིག་འཚལ་ལོ་ཞེས་བྱས་པས། དེ་ནས་ཡང་ཀླུ་
དུམ་པ་ཆེན་པོའི་ཞལ་ནས། ཀླུ་ལ་སྐམ་རློན་ག་ལ་ཡོད་ཀྱི་གསུངས་པས། སྐམ་པོ་ལ་
གནས་པ་རྣམས་ནི་རླན། རློན་པ་ལ་གནས་པ་དེ་ཡང་སྐམ་པས། དེ་སྐད་མ་ཟེར་
བྱས་པས། ཀླུ་མགོན་འབར་གྱིས་གསོལ་པ། རྒྱ་མཚོའི་ནང་ན་དཀོར་བསམ་གྱིས་མི་
ཁྱབ་པ་གནས་པས། དེ་བདག་ལ་མ་གསལ་ལོ་ཞེས་ཞུས་པས། ཀླུ་དུམ་པ་ཆེན་པོས་
ཁྱོད་ང་ལ་དཀོར་དང་མི་སྟེར་ན། ང་ཡང་ལན་ཅིག་ན་ཀླུ་ཉིང་ཤ་ཉིང་འབབ་པར་
འོང་ནས་བྱས་པས། ཀླུ་དུམ་པ་ཆེན་པོའི་ཞལ་ནས། ཁྱོད་དེ་སྐད་མ་ཟེར། ཀླུ་འབར་
བ་ཆེན་པོ་ཁྱོད་རྒྱ་མཚོ་ཆེན་པོའི་གཏིང་ན་གནས་པའི་ནང་དུ་སོང་ཞེས་གསུངས་
པས། ཀླུ་འབར་བ་ཆེན་པོ་རྒྱ་མཚོ་ཆེན་པོའི་ནང་དུ་སོང་ངོ༌། །ཀླུ་དུམ་པ་ཆེན་པོ་ནི་
ཆབ་མིག་སྔོ་སངས་ཀྱི་ནང་དུ་བཞུགས་ནས། དེ་ནས་རྒྱ་མཚོ་ཆེན་པོ་ཆུའི་རླངས་པ་
ལས་ཆར་ཕབ། དེ་ནས་ཆུ་མིག་དེའི་རྩ་བ་རྒྱ་མཚོའི་གཏིང་ནས། རྒྱ་མཚོ་ཆེན་པོ་ལ་
སྤྲིས་མ་ཆགས་ཙམ་ན། གསེར་གྱི་ས་གཞི་ཡང་ཆགས་སོ། །མཚོའི་དྲོད་བྱུང་ཙམ་ན།
ས་གཞི་དྲོད་རྙེད་ནས་ས་ལ་སྔོ་ཡང་སྐྱེས་པ་ལགས། དེ་ནས་ཆུ་གནས་ནས་འཁྱག་
ཙམ་ན། སྔོ་ཡང་འཁྱག །དེ་ནས་ཀླུ་དུམ་པ་ཆེན་པོ་དེ་ནི་རྒྱ་མཚོའི་ནང་ན་འདུག་
ཙམ་ན། སྐྱེས་པ་མི་བཟང་ཞིག་ཏུ་བརྫུས། དེ་ནས་དབང་བས་ཀླུ་ལ་དྲོད་ཡང་དེ་ན་
ཆེ། དབང་ཡང་དེ་ན་ཆེའོ་གསུངས་ནས། དེ་ནས་ཀླུ་ཡང་ལས་སུ་རུང་བ་ལས། ཀླུ་
དུམ་པ་ཆེན་པོ་དེ་ཡང་འདི་ནས་མར་སོང་བས་རྒྱ་མཚོ་ཆེན་པོ་དེ་ཡང་བཀྱགས་
སོ། །མཚོ་རླབས་ཀྱང་བརླབས་སོ། །དེ་ན་དབང་ཆེ་ཆུང་ཡང་མེད་དོ། །དེ་ནས་སྲིད་
པའི་བདག་པོ་ནི། སྲིད་པ་ཡོད་ཀྱི་བདག་པོ་མི་མགོན་རིང་བདུན་གྱིས་རྒྱ་མཚོ་ཆེན་
པོའི་འགྲམ་དུ་མཆིས་པས། མི་མགོན་རིང་བདུན་གྱིས་རྒྱ་མཚོ་ལ་ཉ་བཤོར་དུ་མཆིས།
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེར་རྒྱ་ཆེན་གྱི་ནང་ནས་ཉ་ཞིག་ཟིན་པ་བསྙམ་བྱེད་ནས་དྲངས་པས། ཉ་མོ་གསེར་གྱི་
མིག་ཅན་ཞིག་གདའོ། །དེ་བཏང་བས་ཉ་ཡིས་མི་སྐད་ཟེར་རོ། །མི་མགོན་རིང་བདུན་
ཚུར་ཉོན་དང་། རྒྱ་མཚོ་འདི་ངས་དབང་བྱེད་པ་ཡིན་ནོ། །ཁྱོད་རྒྱས་འདེབས་པ་ཅིག་
སྟེ། ཁྱོད་ཀྱི་ཡུལ་ཡིན་ན། ཉ་མི་སྐད་སྨྲ་བ་འདི་ལྟས་ངན་ཡིན། མི་མགོན་རིང་བདུན་
གྱིས་ཉ་ལ་གོར་སྐྱ་ཞིག་བརྒྱབ་པས། ཉ་རྒྱ་མཚོའི་ནང་དུ་ཉད་ཀྱིས་བྲོས་སོ། །ཅུང་ལོན་
ཙམ་ན། རྒྱ་མཚོའི་གཏིང་ནས་མི་དཀར་པོ་ཞིག་འོང་ནས། མི་མགོན་རིང་བདུན་ཚུར་
ཉོན་དང་། ང་ནི་ཀླུ་དུམ་པ་ཆེན་པོ་ཡིན། ང་རེས་འགའ་རྒྱ་མཚོ་ཆེན་པོ་ན་གནས།
རེས་འགའ་ཆུ་མིག་ཏིང་རིང་ན་གནས། ང་ཉ་རྩེ་མོ་གསེར་གྱི་མིག་ཅན་དུ་བརྫུས་པ་
ཡིན་ནོ། ། ང་ལ་ཁྱོད་ཀྱིས་གོར་སྐྱ་བརྡེག་པ་དང་། ཉ་མི་སྐད་སྨྲ་བ་ལྟས་ངན་ཡིན་བྱ་
བ་ཅི་སྟེ། མ་རིག་པ་ཡིན་བྱས། ད་ང་ལ་རྒྱ་མཚོའི་ནང་དུ་ཉ་བཤོར་དུ་མ་འོང་ཞིག་
བྱས་པས། མི་མགོན་རིང་བདུན་གྱིས་མི་དཀར་པོ་ཁྱོད་ཀླུ་ཡིན་ན། ཉར་བརྫུས་པ་
མ་ལགས་སོ། །ཉ་ལ་མི་དང་འདམ་བྱ་ཡོ་ཤོར་བས་མ་ལགས། མི་མགོན་རིང་བདུན་
གྱིས་བྲག་དེའི་སྟེང་དུ་བལྟས་པས། སྲམ་ཞིག་གདའ་ནས། སྲམ་དེ་མི་མགོན་རིང་
བདུན་གྱིས་བཟུང་ནས་བསད་པར་བྱས་པས། སྲམ་དེ་ཡང་བྲོས་ཀྱི་ཤོར་རོ། །དེ་ནས་
ཡང་མི་དཀར་པོ་དེ་འོང་ནས། མི་མགོན་རིང་བདུན་མ་ལགས་སོ། ། ང་སྲམ་ཆེན་
མཐོང་རྒོལ་ཞིག་ཏུ་བརྫུས་ནས། མི་མགོན་རིང་བདུན་ཕ་བོང་ངའི་གནས་བྱ་སྙམ་
ན་ཡང་ཁྱོད་བཟུང་ལ་བསད་པར་བྱས་སོ། །དེ་མ་ལེགས་པས། ང་རྒྱ་མཚོ་ཆེན་པོའི་
ནང་ན་ཅི་ཡང་བརྫུ་བ་ཡིན་པ་ལགས་པ་ལ་ནི། མི་མགོན་རིང་བདུན་ཁྱོད་ཤ་ལས་མ་
འོང་ཞིག་བྱས་པས། མི་མགོན་རིང་བདུན་དེ་ཡང་ལན་ཅིག་དབུ་བསྙུངས་ནས། རླུང་
ལངས་པ་ཡིན་སྙམ་ནས། རླུང་དེ་ལ་ཉེའུ་ལེ་ཕན་སྙམ་ན། ཚད་མ་ཁྱེར་ནས་ཉེའུ་
ཕན་དེ་ཤོར་ནས་འཚལ། དེ་ནས་ཀྱང་སྨན་དུ་མ་འཚལ་ནས། བྱ་ངང་སེར་དེ་བཟུང་
166

འབུམ་སྡེ། ཀླུ་འབུམ། ༼བར༽
ནས་བསད་འཚལ་བས། དེས་ཀྱང་སྨན་དུ་མ་འཚལ། དེ་ནས་བྱ་དང་སྐྱ་གའི་ཚོགས་
པ་བཏང་བས་ཀྱང་སྨན་དུ་མ་འཚལ་ལོ། །བྱ་གྲོ་ཚེ་ན་མའི་ཚོགས་པ་བཏང་བས་སྨན་
དུ་མ་འཚལ། དེ་ནས་རྒྱ་མཚོའི་མངར་ལ་ལྕགས་ཀྱུ་འཚལ་ནས་འཛིན་དུ་མཆིས་པ་
ལས་ཉ་ཨོག་མ་ནས་ཟིན་ནས། གྲིས་ཆུ་དྲག་ཡང་བཞར་ནས། ཉའི་ཁོག་པར་རྩི་བོ་
ཆེ་དང་། སྐྱ་སྒ་དང་། ལན་ཚྭ་གསོལ་ནས། འོ་སྐན་གྱིས་བརྒལ་བས་དེ་གསོལ་ཏེ་
འཚལ་བས། དབུའི་རླུང་ལངས་པ་སྔ་མ་བས་དྭངས་སོ། །བསྙུངས་པ་དྭངས་ནས་
ཞག་དང་ཟླ་བ་ལོན་ཙམ་ན། མཚུལ་པ་འགག་གནས་བྲོ་འཚལ་ནས། མི་མགོན་
རིང་བདུན་གྱི་ཐུགས་ལམ་ན། ཁར་ཙང་ཉ་ལ་ཆམས་པ་བྱུང་བ་ཡིན་སྙམ་ནས།
རའི་གསུར་དང་མངར་དང་ཤིང་ཚ་བཏབ་པས། དེ་ནས་སྣ་ཞོམ་ནས་གདའོ། །
འདི་ལས་བྱས་པའི་གཅོང་ཡིན་སྙམ་ནས། ལུས་ལ་གཏར་བས་མ་སྨན། དེ་མི་གཙང་
བཏབ་པས། སྐྱེད་འོང་སྙམ་ནས་བསྡད་པས། ཡང་སོས་སུ་མ་འདོད་ནས། གཏར་
ཀ་གཉིས་བཏང་ནས་བཞག །ཡང་མར་ཡང་ནས་ཡང་དུ་བཞུས་ནས་བཏང་བས་
དེས་ཀྱང་སོས་སུ་མ་འདོད་དོ། །དེ་ནས་མི་ལ་ལ་ན་རེ་ནད་མ་ཡིན་ཟེར། ཁྱོད་ནི་
ལས་ཆེན་པོའི་གཅོང་ཡིན་ཟེར། ལ་ལ་ན་རེ་གདོན་མེད་ཟེར་ནས། དེ་ནས་མི་མགོན་
རིང་བདུན་ཡང་སྣ་ཞོམ་ནས་གདའ། མི་དེས་སྨྲས་པ་འདི་ཡང་ཡ་མཚན་ཆེ། སྨན་
དང་གཏར་ཀ་དང་མེ་བཙའ་བྱས་པས་སྣ་རྩའི་སོང་ངོ་བྱས་ནད་ཙི་ཙི་ཛཱ་ལ་ཡིན།
འདི་ཅི་དང་བྱས་པས། དེ་ནས་དུས་འདི་ལ་མི་དགེ་བ་ནི་བྱས་པ་མེད་ན། འདི་ཡ་
མཚན་ཆེ་ཞེས་གསུངས་ནས། མི་མགོན་རིང་བདུན་གྱི་གཏོང་པ་ཡེ་མཁྱེན་པ་ཞེས་པ་
དེ། དེ་ལ་གཏོ་དང་དཔྱད་བྱས་པས། གཏོ་དང་དཔྱད་ཀྱང་མཁྱེན་ནོ། །དེ་ནས་ང་
སྔོན་གྱི་ལས་འཕྲོ་ཡིན་པ་འདྲ། ང་ལ་ལས་འདི་འོང་བའི་ལུགས་ཅི་ཡོད། འདི་ལས་
ངན་རྙེད་པ་དང་བཙལ་བ་མ་ཡིན་ནོ། །དེ་ནས་སྟོན་པ་གཤེན་རབ་དང་། གཡུང་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། _104
དྲུང་སེམས་དཔའ་སེམས་དཔའ་ཆེན་པོ་གཉེར་ནས། གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་བཀའ་སྩལ་པ། མི་མགོན་རིང་བདུན་ཁྱོད་ཀྱི་
ཀླུ་དུམ་པ་དེ་ཡང་དང་པོར་ཉར་བརྫུས་པ་ལ་ཁྱོད་ཀྱིས་རྒྱས་བཏབ། སྲམ་དུ་བརྫུས་
ཡང་བསད་པར་བྱས། ངང་སེར་དུ་བརྫུས་ཡང་བསད་པར་བྱས། ཀླུ་མི་བརྫུ་དགུར་
བརྫུས་པས། དེ་ནས་ཡང་ཡབ་ཡུམ་གཉིས་དྲངས་སོ། །དུས་དེས་ཀླུ་དུམ་པ་ཆེན་པོ་
ཁྲོས་ནས། ནད་ཙི་ཙི་ཛ་ལ་བཏང་བ་ཡིན་ནོ། །ད་ནད་འདིའི་མིང་ཡང་མི་བཏང་
བར་བྱས། ནད་པའི་མཆིད་ནས། སྟོན་པ་གཤེན་རབ་དང་། གཡུང་དྲུང་སེམས་
དཔའ་སེམས་དཔའ་ཆེན་པོ་ལགས། སྲིད་པ་ཡོད་ཀྱི་རིང་བདུན་ན་བདག་ནད་ཀྱིས་
ཟིན་པ་འདི། སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་
པོས་ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པ་གཤེན་རབ་དང་། གཡུང་
དྲུང་སེམས་དཔའ་སེམས་དཔའ་ཆེན་པོས་སྙིང་པོ་འདི་བཟླས་སོ། ། ༀ་ཀྲོ་ཏ་ཀྲོ་ཏ་ཀྲོ་
ཏ། སུ་ན་རེ་སུ་ན་རེ་སུ་ན་རེ་སུ་ན་རེ། སུ་ཏི་རུ་སུ་ན་རྩ་ལ་ནི། སུ་རུ་སུ་རུ་སུ་རུ་ཕཊ་
སཱཧཱ། དི་རི་མ་རད་ན་དི་རི་མ་རད་ན་དི་རི་མ་རད་ན། ཏེ་སུ་ཏེ་སུ་ཏེ་སུ། ཀེ་ནུ་ཀེ་ནུ་
ཀེ་ནུ། ར་ས་རི་ཕཊ་ར་ས་རི་ཕཊ་ར་ས་རི་ཕཊ། དྲ་ཏ་དྲ་ཏ་དྲ་ཏ། ཧེ་ཧུ་ཧེ་ཧུ་ཧེ་ཧུ་།
ཀི་ལི་མི་ལི་ཕཊ་དེ། སུ་རུ་སུ་རུ་སུ་རུ་ཧེ་སཱཧཱ། ཕུ་ཀེ་ཕུ་ཀེ་ཕུ་ཀེ་ན་སཱཧཱ། མཱ་ལ་མཱ་ལ་
མཱ་ལ། ཕ་ལ་ནི་འུ་སི་མ་ཐད་ཏེ། ཀ་སེ་ཀ་སེ་ཀ་སེ། ཀྲོ་ཕཊ་ཀྲོ་ཕཊ་ཀྲོ་ཕཊ། དེ་ན་དེ་
ནེ་དེ་ནེ། ཧི་དུན་ཧི་དུན་ཧི་དུན། ས་ལེ་ཧུ་དུད་ས་ལེ་ཧུ་ལུ། ཀུ་ལུ་ཀུ་ལུ་ཕཊ། རི་མུ་
སད་དེ་སཱཧཱ། པ་ཏ་པ་ཏ་པ་ཏ། སུ་རུ་སུ་རུ་སུ་རུ། ཀྲི་ནི་ཀྲི་ནི་ཀྲི་ནི། ཡུ་ལི་ཡུ་ལི་ཡུ་
ལི། སུ་རུ་སུ་རུ་སུ་རུ། དེ་སྐད་ཅེས་བརྗོད་པས། ཀླུ་མགོན་འབར་བ་དང་། ཀླུ་དུམ་
པ་ཆེན་པོ་གཉིས། སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་
ཆེན་པོའི་སྤྱན་སྔར་མཆིས་ནས། བདག་ངན་པས་དབང་ཆེ་བ་ཅི་བགྱིས། ཀླུ་མགོན་
168

འབུམ་སྡེ། ཀླུ་འབུམ། ༼བར༽
འབར་ཏེ་ཆེ། ཀླུའི་ས་མ་ནོངས་པས། མི་མགོན་རིང་བདུན་གྱིས། བདག་གཡུའི་
ཆབ་མིག་ནང་ན་མཆིས་པ་ལས། གསེར་གྱི་ཉར་བརྫུས་ཀྱང་བསད་པར་བགྱིས། ཉ་
མོ་སོང་ཁ་ཙམ་ན། ཆབ་མིག་དེ་ཡང་བསུབ་སྟེ་བཞག་པས། ཀླུ་མཆིས་པའི་ས་མེད་
དོ། །དེ་ནས་རྒྱ་མཚོ་ཆེན་པོའི་ནང་ན་གཡུའི་ཉ་ལ་གསེར་མིག་ཅན་ཞིག་ཏུ་མཆིས་པ་
ལས། རྒྱ་ཆེན་གྱིས་བཏབ་ནས། མཆིས་པའི་ས་ཡང་མ་མཆིས། ཀླུ་དུམ་པ་ཆེན་པོ་མི་
དཀར་པོ་ཞིག་ཏུ་བརྫུས་ནས། སྲིད་པའི་མི་རིང་བདུན་ཡང་ང་ཀླུ་ལ་མ་འོང་ཞིག །
མི་བརྫུ་དགུ་རུ་བརྫུ་བྱས་པས། ཀླུ་ངས་སྲམ་ཞིག་ཏུ་བརྫུས་ནས་ཤེལ་གྱི་ཕ་བོང་ན་
འདུག་པ་ལ་བསད་པར་བྱས་སོ། །དེ་ཡང་ཉ་ལྷ་མ་ཡིན་གྱིས་ཕེའུ་ཕ་ཅིག་པས་བརྫུས་
ནས་བསད་པར་བྱས། དེ་ནས་ཉེའུ་ཞིག་ཏུ་བརྫུས་ནས་བསད་པར་བྱས། དེ་ནས་
ངང་སེར་ཞིག་ཏུ་བརྫུས་ནས་བསད་པར་བྱས། དེ་ནས་ངང་སྐྱ་ཞིག་ཏུ་བརྫུས་ནས་
བསད་པར་བྱས། དེ་ནས་རིང་པོ་དང༌། ཐུང་ངུ་དང༌། རྒྱ་མཚོ་དང་། ཆུ་མིག་ཏུ་
བརྫུས་ཏེ་མཆིས་ནས། དེ་ནས་སྲིད་པ་ཡོད་ཀྱི་རིང་བདུན་ལ་ནད་བཏབ་བ་ལགས་
སོ། །དེ་ནས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་
པོས་བཀའ་སྩལ་པ། ཀླུ་མགོན་འབར་དང་། ཀླུ་དུམ་པ་ཆེན་པོ་ཚུར་ཉོན་དང་། ཆབ་
མིག་ཀྱང་སྩལ་བར་བགྱི། རྒྱ་མཚོ་ཡང་མི་འཁྲུགས་པར་བགྱིའོ། །སྟོན་པ་གཤེན་རབ་
དང་། གཡུང་དྲུང་སེམས་དཔའ་སེམས་དཔའ་ཆེན་པོས་སྙིང་པོ་རི་དུ་བཛྲ་དུ་སཱཧཱ།
བརྗོད་པས། ཆབ་མིག་ནི་སྔོན་བས་གསལ་ལ་དྭངས་པར་གྱུར་ཏོ། །རྒྱ་མཚོ་ཡང་སྔོན་
བས་རྒྱ་ཆེ་བར་གྱུར་ཏོ། །སྲིད་པ་རིང་བདུན་གྱིས་ནི། མར་ཡང་ནས་ཡང་དུ་བཞུས་
པ་དང་། རྩི་སྣ་ཚང་བ་དང༌། སྨན་སྣ་ཚང་བ་དང༌། སྤོས་སྣ་ཚང་བ་དང་། ཚན་སྣ་
ཚང་བ་དང་། ཁྲག་སྣ་ཚང་བ་དང༌། ཤ་སྣ་ཚང་བ་དང་། འབྲུ་སྣ་ཚང་བ་དང༌། དེ་
རྣམས་བཤམས་སོ། །སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 
I04104
དཔའ་ཆེན་པོས་སྣ་ལ་ཀླུ་འབུམ་བཀླགས་སོ། །དེ་ནས་ཀླུའི་དཀྱིལ་འཁོར་བཞེངས་སུ་
གསོལ་ལོ། ། དེ་ནས་མཆོད་པ་སུམ་ཅུ་བཤམས་སོ། །དེ་ནས་སྤང་སྐོང་བཀླགས་སོ། །
དེ་ནས་ཁྲུས་བྱས། དེ་ནས་མཆོད་པ་ཕུལ། དེ་ནས་བཤགས་སྦྱང་བགྱིས། དེ་ནས་
རྒྱང་འགྲེས་བགྱིས་སོ། །དེ་ནས་སྨོན་ལམ་བཏབ། དེ་ནས་དུས་བཞིན་དུ་མ་བརྗེད་
པར་གསོལ་བར་བྱས་སོ། ། དེ་ནས་ཀླུ་དགྱེས་པར་གྱུར་ནས་སྟོན་པ་གཤེན་རབ་དང་།
གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་མགོན་འབར་དང་། ཀླུ་དུམ་
པ་ཆེན་པོ་ལ་ནན་གསོལ་ལོ། ། ཨོཾ་ས་ར་སུ་ཀེ་ཀྲོ་ཏ་ས་པ་སུ་ནེ་པ་ཏེ་སྭཱཧཱ། དེ་ནས་ཀླུ་
ལ་ནན་བྱས་སོ། །ཀླུ་རྣམས་ཀྱང་མི་གཡོ་མི་འཁྲུག་གོ །པ་ནུ་སུ་ཏེ་སྭཱཧཱ། བརྗོད་པས།
ཀླུ་རྣམས་ནི་མི་ལ་མགོན་བྱ་བར་བྱས་སོ། ཀླུ་མགོན་འབར་གྱིས་སྲིད་པ་ཡོད་ཀྱི་རིང་
བདུན་གྱི་རྣ་བ་ལ་ཝ་བ་ཞིག་མཚན་བཏགས་སོ། །ནད་སྣ་ཚང་བ་ཡང་མི་འོང་ངོ༌། །
དེ་རྣམས་ཀྱི་མཛད་པ་མེད། སྲིད་པ་ཡོད་ཀྱི་རིང་བདུན་ལ་ནི་བགེགས་ཀྱིས་མི་ཚུགས་
སོ། །ནད་སྣ་ཚང་བས་མི་ཚུགས་སོ། ། ཡེ་འདྲོག་དང་གློ་བུར་གྱིས་མི་ཚུགས་སོ། །མཚོན་
གྱིས་མི་ཚུགས་སོ། །དུས་ཟད་པ་ནི་མ་གཏོགས་སོ། །དེ་ལས་དབང་ཆེ་བ་དང་། ལས་
ཅི་བྱས་པ་འགྲུབ་པར་བྱས་སོ། །དེ་ནས་སྲམ་མཐོང་རྒོལ་ཞིག་ཏུ་བརྫུས་ནས། དེ་ནས་
བདུད་དུ་བརྫུས་པ་ཡིན། བདག་བསད་པར་མི་སྲིད་པའི་རིང་བདུན་ལ་ཤ་མཚན་
བཏགས་པ་ཡིན་པས། ལན་ཅིག་དབང་བྱ་དགོས་སོ་ཞེས་བྱས་པས། སྲིད་པ་ཡོད་ཀྱི་
རིང་བདུན་གྱིས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་
ཆེན་པོ་ལ་ཞུས་སོ། །ལན་ཅིག་བྱ་བ་འདི་ངན་བུ་ལ་ནད་འདི་མི་མཆིའམ། སྟོན་པ་
གཤེན་རབ་དང༌། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཀླུ་
མགོན་འབར་དང་། ཀླུ་དུམ་པ་ཆེན་པོ་ལགས། ལན་ཅིག་སྲིད་པའི་རིང་བདུན་བྱ་
བ་དེ་དབང་བྱ་གསུངས་ལགས་པས་དུས་ཕྱི་མ་ནད་འདི་གཏོང་དགོས་པ་ལགས་
170

༼བར༽
འབུམ་སྡེ། ཀླུ་འབུམ།
སམ། ཀླུ་མགོན་འབར་ཆེན་པོ་དང་། ཀླུ་དུམ་པ་ཆེན་པོའི་ཞལ་ནས། རྣ་བ་ལ་མཚན་
ཐོགས་པ་དུས་ཕྱི་མའི་རྟགས་ལགས་སོ། །གཤེན་རབ་ཀྱིས་བཀའ་སྩལ་པ། ཀླུ་རྣམས་
དེ་སྐད་མ་ཟེར་དང་། ངས་སྲིད་པ་རིང་བདུན་ལ་དུས་ཕྱི་མ་བས་ཀྱང་ད་ལྟ་ཀླུ་མཉེས་
པར་བྱའི། དེ་ནས་ར་དཀར་ལུ་གསུམ་གྱི་བར་དུ་བཟུང་བར་བྱས་ནས། དེ་ནས་ཀླུ་ལ་
དབུལ་བར་བཀུམ་མོ། ། དེ་ནས་ཀླུ་རྣམས་དགྱེས་ནས། སྲིད་པ་རིང་བདུན་ཡང་དེར་
ཤ་མཚན་བཏང་ངོ༌། །དེ་ནས་སྲིད་པའི་ལས་བཟང་ངོ༌། །སྲིད་པ་རིང་བདུན་ཡང་
འཇིག་རྟེན་དུ་ཅི་བྱ་བ་བསྒྲུབ་པར་འགྱུར་རོ། ། ཚེ་འདས་ནས་བདེ་གནས་རྙེད་པར་
འགྱུར་རོ། །སྲིད་པ་ཡོད་ཀྱི་རིང་བདུན་གྱིས་སྟོན་པ་གཤེན་རབ་ལ་ཞུས་པ། ཀླུ་མགོན་
འབར་ཆེན་པོ་དང་། ཀླུ་དུམ་པ་ཆེན་པོའི་ལེའུ་སྟེ་ཉི་ཤུ་གསུམ་པའོ། །། །
༧ ཀླུའི་མགོ་ཅིག་ནི། ཞང་ཞུང་སྐད་དུ། ས་ལ་པ་ཏ་ཀུ་ཡིས། སུམ་པའི་སྐད་དུ།
ཀ་ཤི་པེ་ས་མ་འཇུག་བྱ། བོད་སྐད་དུ། སྲིད་པའི་ཀླུ་རྒྱལ་ཀྱིས་བྱ། ཀླུ་དེ་ཡང་རབ་
ཏུ་ཆོ་འཕྲུལ་ཆེ་སྟེ་བཞུགས་པ་ལས། གནས་ནི་གཡུང་དྲུང་གི་ནེའུ་གསིང་ན་གནས།
ནེའུ་གསིང་སྔོན་པོ་ལ་མེ་ཏོག་ཧ་རུ་བརྫུས་ཤིང་མཆིས་པས། མེ་ཏོག་ཧ་དེ་ལ་སེམས་
ཅན་ཡོ་ཀ་ལྟར་མཆིས་པ་ལས། སེམས་ཅན་རྣམས་ཀྱི་མེ་ཏོག་ཧ་དེ་ལེགས་ལ་མཛེས་
པར་མཐོང་བ་ལས། མེ་ཏོག་ཧ་དེའི་དཀྱིལ་ན་ནི། སེམས་ཅན་སྣ་ཚོགས་པའི་གཟུགས་
ལ་ནི། ཅི་བལྟས་ཅིར་ལེགས་པ་ཞིག་གདའ་ནས། ཕྱི་བལྟས་པས་ནང་གསལ། ནང་
བལྟས་པས་ཕྱི་གསལ། དེ་ཅི་བལྟས་ཅིར་ལེགས་པ་དེ་ལྟར་ཡོད་པ་ལ་བཟུང་དུ་མེད་
པ་ཞིག །དེ་ནས་མེ་ཏོག་ཧ་དེ་ནམ་ཟླ་དུས་བཞི་ལ་སྐམ་རློན་མེད་པ་ལ། ཡབ་སྲིད་
པའི་རྒྱལ་པོ་ཚངས་པ་འབུམ་ཁྲིའི་ཞལ་ནས། གཡུང་དྲུང་གི་ནེའུ་གསིང་འདི་ལ་ནི་མེ་
ཏོག་ཧ་ཞིག་ཡོད་ཟེར་ནས་སེམས་ཅན་ཀུན་ཡ་མཚན་སྐྱེས་ནས་འདུག་གསུངས་ནས་
གཟིགས་སུ་བཞུད་པ་ལ། གཡུང་དྲུང་གི་ནེའུ་གསིང་དེ་སྔོན་བས་ཁ་དོག་ལོ་འདབ་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྒྱས་པར་གདའ་ན། ཡབ་ཚངས་པ་འབུམ་ཁྲིས་བལྟས་པས། འདི་ལེགས་ལ་དབང་
སེམས་ཅན་ཡོངས་ཀྱིས་མ་བྱས་ཏེ། ནམ་ཟླ་དུས་སུ་སྐམ་རློན་ཡང་མེད་པས། འདི་
ཀླུའི་ཆོ་འཕྲུལ་ཞིག་འདུག་ན། སེམས་ཅན་ཡོ་འདི་ལ་དབང་མ་བྱེད་ཅིག་གསུངས་
སོ། །དེ་ནས་སླར་ཁབ་ཏུ་བཞུད་ལགས་སོ། ། དེ་ནས་ལན་ཅིག་གི་དུས་ན་མེ་ཏོག་དེའི་
འགྲམ་དུ་ཆབ་མིག་བརྡོལ་ནས་གདའ་བ་ལས། ཆབ་གྲང་བར་གདའ་སྟེ། ཆབ་དེ་
འཚལ་ཞིང་གདའ་བར་གྱུར་ནས། དགུན་གྱི་ཟླ་བ་གསུམ་ལ་རླངས་པ་མཆིས། དབྱར་
ཟླ་གསུམ་ལ་གྲང་ལ་གདའ་བར་གྱུར། མེ་ཏོག་དེ་གཟིགས་མོར་ཆེ། ཆབ་མིག་དེ་ནི་
སེམས་ཅན་ཡོངས་ཀྱི་གསོས་སུ་ཆེ། ཡབ་ཚངས་པ་འབུམ་ཁྲི་ནི་གཡུང་དྲུང་གི་ནེའུ་
གསིང་ལ་མེ་ཏོག་ཧའི་འགྲམ་དུ་ཆབ་མིག་བརྡོལ་མཆིས་པས། དེ་གཟིགས་བཞུད་པ་
ལ། ཡབ་ཚངས་པ་འབུམ་ཁྲིས་གཟིགས་པ་ལས། ཆབ་མིག་དེ་ཡང་ཁ་ཆུང་ལ་གཏིང་
ཟབ་པ་ཅིག །དེ་ཡག་པར་བལྟས་པས་ཆབ་མིག་དེའི་ནང་ན་སྦྲ་དཀར་ནག་ཕུབ་ནས་
གདའ། མིའི་བུ་མི་འདྲ་བར་ཀླུའི་བུ་འདྲ་བ་ཞིག་གདའ་ནས། ཚངས་པ་འབུམ་ཁྲིའི་
ཞལ་ནས། དེ་ནི་ཆབ་མིག་དང་མེ་ཏོག་གཉིས་གཅིག་དྲིན་གཅིག་ལ་ཆེ་བར་འདུག་
གོ །ཆབ་མིག་ལ་མི་གཙང་བ་བྱར་མི་རུང་ངོ༌། །ཆབ་མིག་འདི་བསུབ་ཏུ་ཡང་མི་
རུང་ངོ་ཞེས་བཀའ་སྩལ་ཏོ། །མེ་ཏོག་དེ་ཡང་བཅད་ཅིང་གཏུབ་ཏུ་མི་རུང་ངོ་ཞེས་
བཀའ་སྩལ་ནས་བཞུད་པ་ལས། དེ་ནས་གཡུང་དྲུང་གི་ནེའུ་གསིང་གི་སྟེང་དུ་བྱིས་
པ་ལྔ་རྩེའོ། །བྲོ་དང་གླུ་ཡང་ལེན་ནོ། །གར་དང་། ཚོམ་ཚོམ་དང༌། པི་ཝང་དང༌།
གླིང་བུ་དང༌། རོལ་མོ་སྣ་ཚང་བ་བགྱིད་པ་ལས། དེ་ན་ཆེ་ལྟ་ཆུང་ལྟ་བས། ཡབ་
ཚངས་པ་འབུམ་ཁྲི་ཡང་ལྟར་བྱོན། ཡབ་ཚངས་པ་འབུམ་ཁྲིའི་ཞལ་ནས། འདི་མི་བུ་
མི་འདྲ་ཀླུའི་བུར་འདུག་པས། འདི་ལ་རྩེད་མོ་དང་། མི་གཙང་བའི་ལས་ཤ་ལས་མ་
བྱེད་ཅིག་བྱས་པས། དེ་ནས་གཡུང་དྲུང་གི་ནེའུ་སྟེང་ན། སེམས་ཅན་གྱི་དཀོར་སྣ་
172

༼བར༽
འབུམ་སྡེ། ཀླུ་འབུམ།
ཚང་བ་ནེའུ་ལ་འཚལ་བ་ལས། གཡུང་དྲུང་གི་མིང་ཡང་མ་ལགས་སོ། །ཡུམ་སྟོང་རེ་
འབྱམས་པའི་ཞལ་ནས། ཕྱི་བལྟས་པས་ནང་གསལ་ལ། ནང་བལྟས་པས་ཕྱི་གསལ་
བ་ཞིག་གདའ་ནས། དེའི་ནང་ན་མི་དཔལ་མགོན་བཟང་པོས། རབ་ཏུ་ཡང་མི་ལ་
དཔལ་ཆེ་བ། སྲས་རེ་རེ་ལ་དཔལ་རེ་རེ་བྱུང་ངོ༌། །དེ་ནས་ཡབ་དཔལ་མགོན་བཟང་
པོའི་ཞལ་ནས། གཡུང་དྲུང་གི་ནེའུ་གསིང་ཧ་ལོའི་མེ་ཏོག་ཡོད་པ། དེ་རྩ་བ་ནས་ཐོན་
ལ་ཤོག །གཡུང་དྲུང་གི་ཆབ་རྐོས་ལ་ཤོག །དེ་ནས་བྱིས་པ་བདུན་ཡོད་པ་དེ་ཡང་
ཟུང་ལ་ཤོག་ཅིག །ཁྱེད་སྤུན་བདུན་གྱིས་ལས་མི་རེ་རེ་བྱ་ཡིས་གསུངས་ནས། དཔལ་
མགོན་བཟང་པོ་བདུན་ཆས་ཏེ་སོང་བས། གཡུང་དྲུང་གི་ནེའུ་གསིང་གི་འགྲམ་དུ་
ཕྱིན་ནས་བལྟས་པས། མེ་ཏོག་ཧ་ལོ་འབྱིན་པ་ཡང་མ་ཕོད་དོ། །ཆབ་དེ་ཡང་བསུབ་
པར་འཚལ་ན་བསུབ་པ་ཡང་མི་གདའ། བྱིས་པ་བདུན་པོ་འདི་བཀོལ་དུ་མི་འདོད་
དོ། །དཀོར་སྣ་ཚང་བ་བླང་དུ་མི་འདོད་པར་མཐོང་ངོ༌། །ཡབ་དཔལ་མགོན་བཟང་
པོའི་ཞལ་ནས། ང་བུ་ཡང་མ་སྐྱེས་སོ། །མེ་ཏོག་ཧ་དེ་བུ་སྤྱད་ཀྱི་མེ་ཏོག་བྱ་ན་མི་རུང་
ངམ། ཆབ་འདི་བུ་སྤྱད་ཀྱི་ཆབ་མིག་བྱས་ན་མི་རུང་ངམ། བྱིས་པ་བདུན་པོ་དེ་ཡང་
བུ་སྤྱད་ཀྱི་ལས་མི་བྱ་ན་མི་རུང་ངམ། དཀོར་དེ་རྣམས་བུ་སྤྱད་ཀྱི་དཀོར་བྱས་ན་མི་
རུང་ངམ་བྱས་པས། བུ་བདུན་གཡུང་དྲུང་གི་ནེའུ་གསིང་གི་འགྲམ་དུ་ཕྱིན་པས། དེ་
ལྟར་ཧ་ལོ་མེ་ཏོག་ཕྱུང་སྙམ་ནས། ཀླུ་རུ་རྒྱལ་བ་དེ་སྐྱེས་པ་བཟང་པོ་ཞིག་ཏུ་བརྫུས་
ནས། ཡབ་ཚངས་པ་འབུམ་ཁྲིའི་སྤྱན་སྔར་བྱོན་ནས། ཡབ་ཚངས་པ་འབུམ་ཁྲི་ལགས།
ཁྱེད་སྲིད་པའི་བདག་པོ་ཡིན་པས། སྲིད་པ་ཁྱོད་དང་ཀླུ་ང་གཉིས། སྲིད་པ་གཅིག་ལ་
ལྷན་ཅིག་ཏུ་བྱུང་བ་ཡིན། སྟོན་པ་གཤེན་རབ་ཀྱི་བསྟན་པ་དང་གསུམ་དུས་གཅིག་
པའོ། །གཡུང་དྲུང་གི་ནེའུ་གསིང་ལ་ཧ་ལོའི་མེ་ཏོག་གཅིག་ཏུ་འདུག་པ་ཡིན། བདུད་
རྩིའི་ཆབ་ཏུ་འདུག་པ་ཡིན། བྱིས་པ་བདུན་དུ་བརྫུས་པ་ཡིན། རིན་པོ་ཆེའི་དཀོར་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྣ་ཚོགས་ནེའུ་གསིང་ལ་བཀྱེ་བ་ལ། མི་དཔལ་མགོན་བཟང་པོ་ཡབ་སྲས་བརྒྱད་
ཀྱིས་བདག་གི་ཧ་ལོ་མེ་ཏོག་ཡང་དབྱུང་བར་ཆད། ཆབ་མིག་གཏིང་རིང་བསུབ་
པར་བཀུམ། རིན་པོ་ཆེའི་དཀོར་སྣ་ཚང་བ་ཡང་སྤྱད་པར་བཀུམ། དེ་ལ་ཚངས་པ་
འབུམ་ཁྲིས་མ་བྱེད་པར་བཀའ་སྩལ་ལོ་ཞེས་གསུངས་པས། ཡབ་ཚངས་པ་འབུམ་ཁྲི་
མི་དཔལ་མགོན་བཟང་པོའི་དྲུང་དུ་བྱོན་ནས། ཁྱེད་ཡབ་སྲས་བརྒྱད་ཚུར་ཉོན་དང་།
ང་སྲིད་པ་ཚངས་པ་འབུམ་ཁྲི་དང་། སྟོན་པ་གཤེན་རབ་དང་། ཀླུ་རུ་རྒྱལ་བ་གསུམ་
དུས་གཅིག་ཏུ་བྱུང་བ་ཡིན་པས། མི་དཔལ་མགོན་བཟང་པོ་ཡབ་སྲས་བརྒྱད། གཡུའི་
ནེའུ་གསེང་ཀླུ་ཡིན། མེ་ཏོག་ཧ་ལོ་ཡང་ཀླུ་ཡིན། ཆབ་མིག་གཏིང་རིང་ཡང་ཀླུ་ཡིན།
བྱིས་པ་བདུན་པོ་ཡང་ཀླུ་ཡིན། མི་དཀར་པོ་ཡང་ཀླུ་ཡིན་པས་མ་སྤྱད་ཅིག །དེ་སྐད་
ཚངས་པ་འབུམ་ཁྲིས་གསུངས་པསན་ངག། མི་དཔལ་མགོན་བཟང་པོས་སྨྲས་པ། སྲིད་པ་
ཚངས་པ་འབུམ་ཁྲི་བདག་ལ་བཀའ་མ་སྩལ་ཅིག །བུ་བདུན་ལ་ཚུལ་ཆོས་ལགས་སོ། །
དེ་ནས་བུ་བདུན་ཡང་ཆས་ནས་སོང་། གཡུང་དྲུང་གི་ནེའུ་གསིང་ཡང་རློགས་སོ། །
མེ་ཏོག་ཧ་ཡང་བཏོན་ནོ། །ཆབ་མིག་གཏིང་རིང་ཡང་བསུབས་སོ། །བྱིས་པ་བདུན་
ཡང་བཀོལ་ལོ། །རིན་པོ་ཆེའི་དཀོར་ཡང་སྤྱད་དོ། ། ཀླུ་རུ་རྒྱལ་བ་དེ་རབ་ཏུ་ཐུགས་
ཁྲོས་ནས། ཡབ་ཀྱང་ལུས་གོང་པོར་བཏང་ངོ༌། །མི་དཔལ་བཟང་བྱ་བ་དེ་ནི་མགོ་
བས་ཕྲག་པ་མཐོ། ཕྲག་པ་བས་པུས་མོ་མཐོ། སྐེ་ཡང་བྱེ་རྒྱུད་ཙམ། ཡན་ལག་ཇུ་ཐུར་
ཙམ་དུ་གདའ་ནས། ཡབ་དེའི་དྲུང་དུ་ཆ་བས་ཡབ་ཀྱིས་བུ་བདུན་ལ་བཀའ་སྩལ་པ།
ང་འདི་ཚུག་འདུག་པ་ཅི་ལྟར་ཡིན་པ། ཡབ་ཚངས་པ་འབུམ་ཁྲི་ལ་དྲིས་ལ་ཤོག་ཅིག་
པར་བཀའ་སྩལ་ཏོ། །སྲས་བདུན་གྱིས་ཡབ་ཚངས་པ་འབུམ་ཁྲིའི་སྤྱན་སྔར་ཞུས་པས།
ཡབ་ཚངས་པ་འབུམ་ཁྲིའི་ཞལ་ནས། ངས་ཀྱང་ཀླུ་རུ་རྒྱལ་བ་དེ་ལ་དྲི་གསུངས་ནས།
གསུངས་པ་འདི་སྐད་ཞུས་པས། ཀླུ་རུ་རྒྱལ་བ་ལགས། མི་དཔལ་བཟང་འདི་མགོ་
174

འབུམ་སྡེ། ཀླུ་འབུམ། ༼བར༽
བས་ཕྲག་པ་མཐོ། ཕྲག་པ་བས་པུས་མོ་མཐོ་བ་ཞིག་གདའ། སྐེ་བྱེ་རྒྱུད་ཙམ། ཡན་
ལག་ཇུ་ཐུར་ཙམ་དུ་མཆིས། འདི་དངོས་ཀྱི་གླིང་པས་ནི་མཆིད་ཉན་དུ་མ་འཚལ་ན།
ད་ཀླུ་མཉེས་པར་བགྱིས་ན་འདི་བཏང་འཚལ་ལོ་ཞེས་ཞུས་པས། ཀླུ་རུ་རྒྱལ་བའི་ཞལ་
ནས། ཡབ་ཚངས་པ་འབུམ་ཁྲི་ལགས། བདག་གིས་ཡབ་ཚངས་པ་འབུམ་ཁྲིའི་སྙན་
དུ་ཞུས་ལགས་པ། འདི་མི་སྤད་ཀྱིས་གཡུང་དྲུང་གི་ནེའུ་གསིང་ཡང་རློག་པས། ཧ་ལོ་
མེ་ཏོག་ཡང་དབྱུང་བ། ཆབ་མིག་གཏིང་རིང་བསུབས་པ། བྱིས་པ་བདུན་པོ་ཡང་
བཀོལ་བ། རིན་པོ་ཆེའི་དཀོར་ལ་སྤྱད་པ་འདི་ཀུན་བགྱིས་པས་སོས་པར་མི་འགྱུར་
བཀུམ་པར་འགྱུར་རོ། །དེ་ནས་ཞག་བདུན་གྱི་ནངས་པར་སྦལ་པ་མལ་གང་གིས་དེ་
སྐད་གསུངས་པ་དང་། དེ་ནས་ཡབ་ཚངས་པ་འབུམ་ཁྲིས་བུ་བདུན་ལ་སྨྲས་པ།
ངས་ན་ནིང་གཞེ་ནིང་ཀུན། ཀླུ་རུ་རྒྱལ་བ་ཀུན་གྱིས་ཐན་གདའ་ནས་ཞུས་པས་མ་
གནང་ངོ༌། །ངས་ཀླུ་རུ་རྒྱལ་བ་ལ་ཞུས་ཀྱང་མ་གནང་ངོ༌། །ད་ཞག་བདུན་གྱི་ནངས་
པར་སྦལ་པ་མལ་གང་ཡོད་ཀྱིས་སྐད། དེ་སྐད་བགྱིས་པས་སྲས་བདུན་གྱིས་ཡབ་ཀྱི་
སྤྱན་སྔར་བྱོན་ནས། ཡབ་ཅིག་ཇོ་བོ་སྟེ། ན་ནིང་གཞེ་ནིང་ནི། གཡུའི་ནེའུ་གསིང་མི་
རློག་ཞུས་པས་མ་གནང་ངོ་། ། མེ་ཏོག་མི་དབྱུང་བགྱིས་པས་མ་གནང་ངོ་། །ཆབ་མིག་
གཏིང་རིང་མི་བསུབ་བགྱིས་པས་མ་གནང་ངོ༌། །རིན་པོ་ཆེའི་དཀོར་དེ་མི་སྤྱད་བྱས་
པས་མ་གནང་ངོ༌། །བྱིས་པ་བདུན་པོ་མི་བཀོལ་བགྱིས་པས་མ་གནང་ངོ༌། །ཀླུ་རུ་
རྒྱལ་བ་ཐུགས་ཁྲོས་པས་ཡབ་འཚོ་བའི་དུས་མ་མཆིས་གསུངས་ནས། དེ་ནས་ཞག་
བདུན་གྱིས་ནངས་པར་སྦལ་པ་ཡབ་ཀྱི་གཟིམས་མལ་དུ་བྱུང་ངོ་གསུངས་ནས། ཡབ་
ཀྱང་དེར་འགྲོ་བའི་ཁ་ཆེམ་འདུག་ལ་བོར་རོ། །འཆི་བའི་ཁ་ཆེམ་གསོན་ལ་བོར། ངས་
བུ་བདུན་གྱི་སོ་དང་ནམ་བྱས་སྙམ་ན། གསོ་བའི་ཟས་འཚལ་ནས། ཤི་བའི་དུས་དང་
ཕྲད་པས། ནེའུ་གསིང་མ་རློག །ཤིང་གཉན་པོ་མ་བཅད། ཕ་བོང་གཉན་པོ་མ་སྒུལ།
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དགུང་པ་མང་དབྱུང་། མེ་ཏོག་མ་བཏོག་ཅིག །སེམས་ཅན་མ་བསད། སུ་ལ་དོ་བསྡོ་
ཡང་ཀླུ་ལ་དོ་མ་བསྡོ། དེ་ནས་ཞག་བདུན་གྱི་ནང་པར་བལྟས་པས། མལ་ན་ཡབ་
གྲོངས་ནས་གདའ། ཡབ་ཀྱི་པུར་གྱི་སྟེང་ན་སྦལ་པ་བདུན་གབ་ནས་གདའོ། །པུར་གྱི་
སྟེང་ན་སྦལ་པས་མི་སྐད་སྨྲ། དེ་ཀླུ་དབང་ལྡན་ཡང་དེར་སྦྲན། དེ་ནས་ཀླུ་རུ་རྒྱལ་བ་
རྒྱལ་གྱིས། ཕོ་བོ་གཅེན་པོ་རྒྱལ་བཟང་བྱ་བ་དེ། ཡབ་ཀྱི་ལོའི་དུས་སུ་དྲན་བྱུང་ནས།
ལུས་ལ་མི་ན་བ་ནི་མེད། རུས་པ་ནི་ཁོལ་ཞིང་ན། དེ་ནས་ཤ་ལུས་ནི་སྐམ། ཉིན་དང་
མཚན་དུ་ཀླུ་ལ་སྟོབས། ལྷ་མ་སྲིན་སྡེ་བརྒྱད་ལ་སྟོབས། ལན་མ་ལན་ཅིག་ན། ཡབ་
ཚངས་པ་འབུམ་ཁྲི་ཞབས་འཆགས་སུ་བྱོན་པས། སྟན་ལས་མི་ཞིག་ལྷང་ལྟང་ཟེར་བ་
སྙམ་བྱེད་པ་ལས། འདི་ཅི་ཉེས་གཟིགས་སུ་བཞུགས་པ་ལས། ཕོ་བོ་གཅེན་པོ་རྒྱལ་
བཟང་དེ་ནི། ས་ཤོང་གིས་བརྐོས་ནས། དེའི་ནང་ལུག་ལུད་ཀྱིས་བཀང་བ། དེའི་སྟེང་
ནས་ལྤགས་སྟན་བཏིང་སྟེ། དེའི་སྟེང་དུ་ཉལ་ནས་འདུག །ཡབ་ཚངས་པ་འབུམ་ཁྲིའི་
ཞལ་ནས། མི་རྒྱལ་བཟང་ཁྱོད་ཅི་ཉེས་བྱས་པས། རྒྱལ་བཟང་གི་ཞལ་ནས། མི་ལ་
ཡང་ལུས་ཀྱི་རུས་པ་ལ་ཡང་མི་ན་བ་མ་མཆིས། ཤ་ལུས་ནི་སྐམ་ནས་མཆིས། གྲོད་པ་
མི་ཁེངས་པར་མཆིས། ལུས་པོ་ཡང་མི་ཐུབ་པར་མཆིས། རེད་པ་ཐུམ་ཡང་མི་མཆིས།
སེམས་ནི་ཕྱ་སངས་འཚལ། དབྱར་ནས་མི་དབྱུང་དགུན་དབྱུང་། དེ་ནས་རང་བའི་
དབྱར་ལྟས་སུ་སེམས་ཅན་ཡོངས་ཀྱིས་ནོན་ཅིང་རྨིས། བྱིས་པ་བདུན་གྱིས་ལུས་པོ་གྲུ་
གུར་བཀྱིག་པ་རྨི། སྲིད་པའི་མངའ་བདག་ཚངས་པ་འབུམ་ཁྲི་ལགས། འདི་ལ་གཏོ་
དང་དཔྱད་ཅི་མཆིས། འདི་ལ་འཚོ་བའི་ཐབས་ཅི་མཆིས། འདི་ལ་དཔྱད་ཅི་མཆིས་
ཞེས་ཞུས་སོ། །ཚངས་པ་འབུམ་ཁྲིའི་ཞལ་ནས། གཅེན་རྒྱལ་བཟང་ཚུར་ཉོན་དང་།
གཡུང་དྲུང་གི་ནེའུ་གསིང་རློག་པས་ལུས་པོ་ཡོངས་སུ་ན་བ་ཡིན་ནོ། །ཁྱོད་ལུས་པོ་ལ་
ཤ་རུས་མེད་པ་ནི་གཡུང་དྲུང་གི་ནེའུ་གསིང་རློག་པས་མེ་ཏོག་ཧ་ལོ་སྐྱེས་པ་གཏོར་
176

༼བར༽
འབུམ་སྡེ། ཀླུ་འབུམ།
བའི་ལན་ཆགས་ཡིན། ཁྱོད་སེམས་ལྷ་འདྲེ་ལ་སྟོབས་པ་དེ་མེ་ཏོག་བཏོན་པའི་ལན་
ཆགས་ཡིན། ཁྱོད་དང་པོ་ལུས་ལྡང་མི་ནུས་པ་བྱིས་པ་བདུན་བཀོལ་བའི་ལན་ཆགས་
ཡིན། སེམས་ཕྱ་སངས་ཁྱེར་བ་ནི་དང་པོ་ཀླུའི་དཀོར་སྤྱད་པའི་ལན་ཆགས་ཡིན། དེ་
ནས་གྲོད་པ་བྲེས་མི་ཁེངས་པ་ནི། ཀླུ་རུ་རྒྱལ་བ་ཁྱོད་ཁོང་པ་ནང་ནས་མཐའ་མ་སྲོག་
གཅོད་པ་ཡིན། ཁྱོད་ཀྱི་ནད་འདི་རུས་ནད་ཡིན་ཏེ། ཁྱོད་ཀྱི་ལོ་གསུམ་དུ་ཤོལ་བས།
ད་ཡང་ལོ་གསུམ་དུ་འཆི་བར་མི་འོང་ངོ༌། །དེ་ནས་ཀླུ་རུ་རྒྱལ་གྱིས་དབང་དཀར་
འགྲོའོ་གསུངས་ནས། དེ་ནས་རྒྱལ་བཟང་གི་ཞལ་ནས། ཡབ་ཚངས་པ་འབུམ་ཁྲི་
ལབལགས། ད་བདག་ལ་གསོ་བའི་ཐབས་ཅི་མཆིས་ཞུས་པས། ཡབ་ཚངས་པ་འབུམ་ཁྲིའི་
ཞལ་ནས། ཁྱོད་གསོ་བའི་ཐབས་ཡོད་ལ་ཁྱོད་ལ་ཡས་ཐགས་ཡོད་དམ། ཡས་དང་
ཐགས་སུ་རུང་བ་ཅི་ཡོད་ཅེས་གསུངས་པས། ཡབ་ཚངས་པ་འབུམ་ཁྲི་ལགས།
དགོས་པ་ཅི་འཚལ་ལགས་ཞུས་པས། ཡབ་ཚངས་པ་འབུམ་ཁྲིའི་ཞལ་ནས། དང་པོ་
ཀླུ་རུ་རྒྱལ་བ་ཁྱོད་ཕ་སྤྱད་ཀྱིས་སྲོག་བཅད་པས་ནོངས་སོ། །ད་ཁྱེད་ཡབ་སྲས་ཐར་པ་
མི་འོང་བས་ཀླུའི་གསུང་རབ་རྒྱ་ཆེ་བར་བཀླག་འཚལ་ལོ། །དཀྱིལ་འཁོར་ཆེན་པོ་
བཞེངས་སུ་གསོལ་དགོས་སོ། ། དེ་ནས་མཆོད་པ་རྒྱ་ཆེ་བ་དབུལ་དགོས་སོ། །སྨན་སྣ་
ཚང་བ་དང༌། མངར་སྣ་ཚང་བ་དང་། རྩི་སྣ་ཚང་བ་བསགས་དགོས་སོ་ཞེས་
གསུངས་སོ། ། མི་རྒྱལ་བཟང་གིས་ཚངས་པ་འབུམ་ཁྲིའི་ཞལ་ནས་གསུངས་པ་དེ་གྲུབ་
པ་ཡིན་ནམ་བགྱིས་པས། དེ་ནས་ཚངས་པ་འབུམ་ཁྲིས། འདིའི་མཆོད་པ་གཤེན་པོ་
ཚངས་པ་གཡུང་དྲུང་སེམས་དཔའ་གཉེར་བྱས་པས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་དེ་ནི་གཡུང་དྲུང་ཐོབ་པའི་གཤེན་ཡིན་པས་
སྤྱན་དྲངས་ལ་གཏོ་དང་དཔྱད་གྱིས་ཤོག་ཅེས་གསུངས་པས། གཅེན་རྒྱལ་བཟང་གིས་
སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དྲངས་བཞུགས་སུ་གསོལ་ནས་ཞུས་པ་ལས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོའི་ཐུགས་ལ་དགོངས་ནས་སྙིང་པོ་འདི་བཟླས་སོ། །
པ་ཀྲི་ཧ་པ་ཀྲི་ཧེ། ཐད་ཡ་ཀ་ཤུ། བུ་ཀ་ཧ་དུ་ཡབ་བུར་ན། ཀྲི་ཤུ་ཏ་པ་རེ་དུ་ན། ཀྲོ་
ཏ་རེ་པུ་ཏ་ན་ཧེ་ཕཊ་སྭཧཱ། ཀྲྀ་ཏ་ཀྲྀ་ཏ་ཀྲྀ་ཏ། སི་ཏི་བུ་ཏ་ན་རི་པུ་ཀེ་ན་སད། སྤུ་ཏ་
སྤུ་ཏ་སྤུ་ཏ། རི་དུ་མ་རི་དུ་མ་རི་དུ་མ། སང་ཧ་སང་ཧ་སང་ཧ། རད་ན་སུ་དུ་སུ་པ།
ཀེ་མ་རད་པ་ལེ་སུ། མཱ་ནུ་ཀྲི་ཤུ་མཱ་ནུ་ཀྲི་ཤུ་མཱ་ནུ་ཀྲི་ཤུ། ཨཱ་པ་ལེ་ནེ། ཨཱ་པ་ལེ་ནེ། ཨཱ་
པ་ལེ་ནེ། གུ་ཏི་སང་བ། རད་ན་ར་པ། མྱི་ནུ་སུ་ཏ། འགྲི་ན་འགྲི་ན་འགྲི་ན། སུ་ཀ་
རང་སུ་ཀ་རང་སུ་ཀ་རང་། རི་དུ་རི་དུ་རི་དུ་རི་དུ། སུ་ལུ་སུ་ལུ་སུ་ལུ། བཛྲ་རི་ན་
བཛྲ་རི་ན་བཛྲ་རི་ན། ཡུ་ལང་ཡུ་ལང་ཡུ་ལང་། ཧེ་དུ་ཧེ་དུ་ཧེ་དུ། ཕཊ་ཕཊ་ཕཊ།
སུ་ཏི་མ་ལང་། སུ་ཏི་མ་ལང་། སུ་ཏི་མ་ལང་། འགྲི་སུ་ཧ། ཀྲི་མ་ཀྲི་མ་ཀྲི་མ། ལང་
ཤི་དུ་ན་ལང་ཤི་དུ་ན་ལང་ཤི་དུ་ན་ཕཊ། ད་ར་ད་ར་ད་ར། ཧུ་ལུ་ཧུ་ལུ་ཧུ་ལུ། ཕཊ་
ཕཊ་ཕཊ་སྭཧཱ། ལེ་དུ་ཤིན་ལེ་དུ་ཤིན་ལེ་དུ་ཤིན། གྲང་ཤུལ་གྲང་ཤུལ་གྲང་ཤུལ། དེ་
ནི་སུ་རི་ཕཊ་ཡ་ཧ་ན་ཧུང་སཱཧཱ། དེ་ནི་ས་ལ་སུ་རུང་བའི་ན་མ་ཏ་སྭཱཧཱ། དེ་སྐད་
བརྗོད་པས་སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་
ཆེན་པོའི་སྤྱན་སྔ་རུ། ཀླུ་རུ་རྒྱལ་བ་བྱ་བ་དེ་ལྷན་གྱིས་བྱོན་ནས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། ཀླུ་རུ་རྒྱལ་བ་
ཁྱོད་ཉོན་མོངས་པ་སྐྱེ་རྒྱུ་མན། དེ་ནས་གཅེན་རྒྱལ་བཟང་འདི་ཁྱོད་ཀྱིས་བཅངས་
ནས་འདུག་པས། ད་འདི་བཏང་དགོས་སོ་གསུངས་པས། ཀླུ་རུ་རྒྱལ་བའི་ཞལ་ནས།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས།
བདག་གཡུང་དྲུང་གི་ནེའུ་གསིང་ལ་ནི་རྩེ། མེ་ཏོག་ཧ་ལོ་ཙམ་རྒྱ་མཚོའི་གཏིང་ནས་
འཁྲུངས། གཡུའི་ཆབ་གཙང་དབྱར་གྲང་ལ་དགུན་དྲོ་བར་བྱེད། ཀླུའི་བྱིས་པ་བདུན་
178

༼བར༽
འབུམ་སྡེ། ཀླུ་འབུམ།
ཙམ་རོལ་མོ་བྱེད། རིན་པོ་ཆེའི་དཀོར་སྣ་ཚང་བ་ལ་སྤྱད། དེ་ནས་བདེ་སྐྱིད་དང་
ལྡན་པའི་དུས་ཙམ་ན། མི་དཔལ་མགོན་བཟང་པོ་ཕ་སྤད་རྣམས་ཀྱིས་ནེའུ་གསིང་དེ་
རློག །མེ་ཏོག་ཧ་ལོ་དེ་བཏོན། བྱིས་པ་བདུན་བཀོལ། ཆབ་མིག་གཏིང་རིང་ནི་བསུབ།
རིན་པོ་ཆེའི་དཀོར་ནི་སྤྱད། ང་ནི་སྡུག་ཏུ་འཇུག་པ་མི་སྤྱད་བརྒྱད་པོ་ཡིན། འདི་
བརྒྱད་བཏང་བར་མི་འགྲུབ་གསུངས་ནས་མི་རྣམས་ལ་བརྣགས་སོ། །དེ་ནས་སྟོན་པ་
གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ།
ཀླུ་རུ་རྒྱལ་བ་ཉོན་ཅིག ། ཀླུ་ཡང་ཡོད་པར་བགྱི། གཡུང་དྲུང་གི་ནེའུ་གསིང་ཡང་ཡོད་
པར་བགྱི། མེ་ཏོག་ཧ་ལོ་ཡང་ཡོད་པར་བགྱི། བྱིས་པ་བདུན་པོ་ཡང་ཡོད་པར་བགྱི།
ཆབ་མིག་ཏིང་རིང་ཡང་ཡོད་པར་བགྱི། རིན་པོ་ཆེའི་དཀོར་ཡང་ཡོད་པར་བགྱི། ཀླུ་
རྣམས་ཀྱང་ཡོད་པར་བགྱི་ཞེས་གསུངས་ནས། དེ་ནས་སྟོན་པ་གཤེན་རབ་དང་།
གཡུང་དྲུང་སེམས་དཔའ་སེམས་དཔའ་ཆེན་པོས་སྙིང་པོ་འདི་བརྗོད་དོ། ། ཧ་རུ་པ་ཏ་
སང་ཧེ། ཞེས་བརྗོད་པས་གཡུང་དྲུང་གི་ནེའུ་གསིང་སྔོན་བས་སྔོའོ། ། ཧེ་ཧེ་ཧེ། ཧེ་ཧེ་
ཧེ། ཕཊ་ལང་ཡེ་བརྗོད་པས། མེ་ཏོག་ཧ་ལོ་དེ་སྔོན་བས་ལོ་འདབ་རྒྱས། དེ་ནས་ཕུ་
ཀ་ཡེ་བརྗོད་པས། ཆབ་མིག་གཏིང་རིང་དེ་ཡང་བརྡོལ་ལོ། །ཕུ་དེ་ཕུ་དེ་ཕུ་དེ། ཧེ་ཧེ་
ཧེ། ཞེས་བརྗོད་པས་བྱིས་པ་བདུན་པོ་དེ་ཡང་སྔོན་བས་ལེགས་སོ། ། དེ་ནས་སྲིད་པ་
མུ་ཀ་མུ་ཀ་བརྗོད་པས་རིན་པོ་ཆེའི་དཀོར་ཆ་ཡང་སྔོན་བས་སྣ་ཚང་བར་གདའོ། །
སྟོན་པས་དེར་ཀླུ་རུ་རྒྱལ་བ་དེ་ལྟར་དགྱེས་སམ་གསུངས་པས། ཀླུ་རུ་རྒྱལ་བ་དེ་ནས་
ད་རུང་བཏང་དུ་མ་འཚལ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་ནན་ལ་བོར། གསེར་གྱི་ཕུར་པ་ཞིག་ཕྱག་གིས་དྲིལ་ཞིང་
གདབ་པར་བྱས་ནས་སྙིང་པོ་འདི་བཟླས་སོ། །བཛྲ་ཀི་ལ་ཡ་ཧ་ན་ཀྲི་བ་ཧུང་ན། དེ་
འཛབ་ཏུ་བཟླས་པས། ཀླུ་རུ་རྒྱལ་བ་དེ་རབ་ཏུ་ཡང་བརྒྱལ་ནས་གདའ་འོ། །སྟོན་པ་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྣམ་པས་ཕྱག་གློད་པས། ཀླུ་རུ་རྒྱལ་བ་དེས་གུས་པ་ཕྱུང་ནས་འདི་སྐད་ཅེས་ཞུས་སོ། །
སྟོན་པ་གཤེན་རབ་ལགས། དངོས་ད་ཅི་གསུངས་ཉན་ལགས་སོ། །སྟོན་པས་ཀླུ་ལ་
འདི་སྐད་ཅེས་བཀའ་སྩལ་ཏོ། ། ཀླུ་རུ་རྒྱལ་བ་ཁྱོད་ནི་ངེད་གཡུང་དྲུང་སེམས་དཔའ་
གཉིས་ཀྱིས་དགྱེས་པར་བྱས་ནས་ད་རུང་མི་གཏོང་བ་འདི། གཤེན་རབ་ཀྱི་བཀའ་
བས་སེམས་ཅན་དང་དམྱལ་བའི་ལས་བཙན་པ་ཞིག་འདུག་གོ ། དེ་ནས་གཤེན་རབ་
དང་གཡུང་དྲུང་སེམས་དཔའི་བཀའ་ཉན་ནམ་མི་ཉན། མི་ཉན་པ་ལ་ཐུག་ན་ལས་
སུ་རུང་བ་ནི་ནུབ། ལས་སུ་མི་རུང་བ་ནི་དང་དུ་ལེན་པར་མཆིའོ། །གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོའི་བཀའ་འདི་ཀླུ་རྣམས་མི་ཉན་པ་
འདི་སྔོན་གྱི་ལས་ཀྱི་རྣམ་པར་སྨིན་ནམ་གསུངས་ནས། ཀླུ་རུ་རྒྱལ་བས་ཞུས་པ། སྟོན་
པ་ལགས་བདག་ཅག་ཀླུ་བྱ་བ་འདི་ཡང་དབང་རབ་ཏུ་ཆེ་བ་ཞིག་ལགས། ལས་སུ་མི་
བཏུབ་པ་ལགས་ན། དེ་བས་ཀྱང་སྟོན་པ་རྣམས་བཀའ་བཙན་ལ་མངའ་ཆེ་བར་གྱུར་
ནས་གདའ། མི་དཔལ་མགོན་བཟང་པོ་འདི་སྤྱད་ཀྱིས་མ་བྱས་པ་མེད་ན། མི་དཔལ་
མགོན་བཟང་པོ་ཡང་ངའི་དབང་དུ་གྱུར་ནས་ཡོད། གཅེན་རྒྱལ་བཟང་འདི་ཡང་
ངའི་དབང་དུ་བྱས་ལ་བཞག་གམ་སྙམ་ན། གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་ཆེ་བར་གྱུར་ནས། གཤེན་རབ་ཀྱི་བཀའ་ཉན་པར་བགྱིད་
པས། ཁོལ་པོ་ལ་ཅིག་ནང་འཚལ་ལོ་ཞེས་ཞུས་སོ། །སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། ཀླུ་རུ་རྒྱལ་བ་ཁྱོད་ལ་
འདོད་པའི་རྩི་ཞིག་ཡོད། ཡོད་པ་ལ་ཐུག་ན་སྦྱིན་པར་བྱའོ། ། ཀླུ་རུ་རྒྱལ་བའི་ཞལ་
ནས། བདག་ལ་མཆོད་པ་རྒྱ་ཆེན་པོ་རྒྱུན་དུ་སྦྱིན་པ་དང་། ཀླུའི་གསུང་རབ་རྒྱུན་དུ་
ཀློག་པ་དང༌། ཕྱི་ནས་ཀླུ་རྣམས་ལ་གནོད་ཅིང་འགལ་བ་མི་བྱ་བ་དང་གསུམ་མོ། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས། མི་རྒྱལ་
_180

༼བར༽
འབུམ་སྡེ། ཀླུ་འབུམ།
བཟང་ལ་བཀའ་སྩལ་པ། མི་རྒྱལ་བཟང་ཁྱོད་ཀླུའི་གསུང་རབ་རྒྱུན་དུ་ཀློག །མཆོད་
པ་དྲུག་ཅུ་ཐམ་པ་བཤམས་ཏེ་ཕུལ་ནས་སོས་སུ་འོང་ངོ་གསུངས་པས། མི་རྒྱལ་བཟང་
གིས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་གུས་
པའི་ཚུལ་ཕྱུང་ནས་ཞུས་པ། སྟོན་པ་རྣམས་ཀྱི་ཐུགས་རྗེས་བཟུང་འཚལ་ལོ་ཞེས་ཞུས་
པས། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་སྣ་ལ་
སྦྲན་བཏང་། དེ་ནས་བདག་ལ་ས་བསླང༌། དེ་ནས་སའི་གཏེར་བཅུགས། དེ་ནས་
དཀྱིལ་འཁོར་གྱི་ཚད་བོར། དེ་ནས་དྲི་སྤོས་ཀྱིས་ཆག་ཆག་བཏབ། དེ་ནས་མཚམས་
བཅད། དེ་ནས་ཐིག་གདབ། དེ་ནས་ཀླུ་རྣམས་སྤྱན་དྲངས། དེ་ནས་ཀླུ་བཞུགས་སུ་
གསོལ། དེ་ནས་ཀླུའི་སྤང་སྐོང་ཀློག །དེ་ནས་ཁྲུས་བྱས། དེ་ནས་བཤགས་སྦྱང་བྱས།
དེ་ནས་ཀླུ་ལ་བསྟོད་ར་བྱས། དེ་ནས་ཀླུའི་མཆོད་པ་ལུགས་བཞིན་དུ་ཕུལ། དེ་ནས་
སྨོན་ལམ་བཏབ། དེ་ནས་རྒྱལ་བཟང་དེ་ནི་བསྙུངས་བ་ཞག་གཅིག་ནས་རུང་ངོ༌། །
དེ་ནས་བསྙུངས་བ་དྭངས་སོ། །ཀླུས་འགྲམ་པ་ལ་སྤུ་ནག་གུ་ཅིག་གདབ་བོ། ། ཀླུ་དུས་
སུ་དེ་ནས་གསོལ་ལོ། ། མི་རྒྱལ་བཟང་ལུས་དང་མདངས་སྔོན་བས་གསལ་བར་གྱུར།
སྔོན་བས་མངའ་ཐང་ཆེ་བར་གྱུར་ཏོ། ། དེ་ཡང་ཀླུ་མཉེས་པའི་བྱིན་རླབས་སོ། །དེ་
ནས་ཀླུ་རུ་རྒྱལ་བ་དེས། དེའི་འོག་མ་མི་མགོན་རིན་ཆེན་བྱ་བ་དེ། ཡང་གཡུང་དྲུང་
གི་ནེའུ་གསིང་གི་འགྲམ་དུ་ཆབ་མིག་གཏིང་རིང་ལ་འཚལ་དུ་མཆིས་པ་ལ། དེ་ནས་
ཆབ་མིག་ལ་འུབ་ཆུ་ཞིག་འཚལ་བས། ཀླུ་རུ་རྒྱལ་བ་དེ་ཐུགས་ཁྲོས་པས། མི་མགོན་
རིན་པོ་ཆེ་དེའི་ཁོང་པ་དེ་ཡང་ཁྱུང་ཀྱང་ན་ལགས་ནས། ཁོང་པ་དེ་ཇེ་ཆེ་ཇེ་ཆེ་བྱུང་
ནས་གདའ། མི་མགོན་རིན་ཆེན་དེ་རབ་ཏུ་མི་བདེ་ནས། ཁོང་པ་ནི་རྫིང་ཙམ་དུ་
འདུག །ཟས་ཅི་འཚལ་ནི་སླར་ལ་སློན་པར་གྱུར་ནས། ནད་དཀྱེལ་བས་ཟིན་ནས་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཆིས་པས་མི་མགོན་རིན་ཆེན་དེས་སྨན་པ་མཁས་པ་ཞིག་བཙལ་སྙམ་ནས་སྨན་པ་
མཁས་པ་ཞིག་གཉེར་ནས། སྨན་པ་དེས་རྩ་བལྟས་པས། ནད་ཀྱི་དངོས་པོ་མ་ཟིན་
ནས། ཞག་གཉིས་ལོན་ནས་བལྟས་པས་ཀྱང་ནད་ཀྱི་དངོས་པོ་མ་ཟིན་ནོ། །ཞག་
གསུམ་ལོན་པའི་ནངས་པར་བལྟས་པས་རྩ་དང་ཆུ་མཐུན་པས། འདི་ཀླུས་བྱས་པ་
ཡིན་པས་མགྱོགས་སུ་ཀླུ་ཆོས་གསུངས་སོ། །སྨན་ཡང་ཚར་ཅིག་བཏང་དགོས་སོ། །
གཏར་ག་དང་མེ་བཙའ་ཡང་བྱ་དགོས་སོ། །ཁྱོད་ལ་རྩ་ཅིག་ནི་བགེགས་ཡིན། ཆ་
ཅིག་ནི་རང་གི་རླུང་རྟ་ཡིན། དེ་ནས་ཡང་མི་མགོན་རིན་ཆེན་གྱིས་སྨན་པ་ལ་ཞུས་
པ། འཚོ་བྱེད་སྨན་པ་ལགས། ད་སྨན་བགྱིའམ། སྤྱད་བགྱིའམ། དཔྱད་བགྱི་འམ།
བགེགས་བཅོས་སམ། གང་ལྟར་བགྱིས་ཞེས་ཞུས་པས། སྨན་པའི་ཞལ་ནས། སྣ་ལ་
དཔྱད་དགོས་གསུངས་ནས། ཨན་སྟོང་རུས་པ་ལ་མེ་བཙའ་ཞིག་རུས་པའི་ཚིགས་
པ་སྔ་བས་དེ་ནས་ལྟེ་བ་ལ་ཅིག ། ཤ་ཆགས་པ་ལྟེ་བ་ལ་སྔ་བས། དེ་ནས་རྩའི་དང་པོ་
རྩེའུ་ཆུང་ཡིན་པ་ལ། གཏར་ག་གཏར་བས་ནད་པ་ལ་ཚོད་མེད་པས། ཡང་སྨན་པས་
སྨན་པི་པི་ལིང་དང་ན་ལེ་ཤམ་དང་། ཨ་རུ་ར་དང༌། མར་ཡང་ནས་ཡང་དུ་བཞུ་བ་
དང་སྦྱར་ནས་བཏང་བས་ནད་པ་ཡང་ཅུང་རུང་ཙམ། དེ་ནས་དྲོད་སྨན་ལུག་ཐོང་གི་
ཤ་དང་། ཁྲག་དང་ཕོ་སྨན་དང་གྲོ་ཆང་རྣམས་བཏང་བས་སོང་ཅིག་ཡང་བྱུང་ངོ༌། །
དེ་ནས་ཡང་བྱ་གོ་བོའི་གྲེ་བ་དང༌། མར་ཞུན་མར་དུ་སྦྱར་ནས་བཏང་ཞིང༌། འོག་ཏུ་
ལུག་ལུད་བཏིང་། དེའི་སྟེང་དུ་ཁྱི་དཀར་པོའི་པགས་པ་བཏིང་ངོ༌། །སྟེང་དུ་སྤྱང་ཀུ་
དར་མའི་སླག་པས་གཡོགས་པས་ནམ་ཕྱེད་ན་ནང་གི་ཆུ་ཕྱིར་ཕྱུང་ནས། ནང་པར་
གསུས་པ་དེ་སྔ་མ་བས་ཡིད་ཆུང་ངོ༌། །དེ་ནས་མདོག་ཀྱང་རྙེད། ཤ་ཡང་དཀར་བ་
ལས་ལོ་གཅིག་ལོན་ནས་ནད་སླར་ལ་སྐྱེས་སོ། །ནད་པ་མི་མགོན་རིན་ཆེན་དེ་ན་ནིང་
བས་ཆེ་ནས། ཡང་སྨན་པས་བལྟས་པས། ནད་པ་ན་ནིང་བས་ཀྱང་གསུས་པ་འདི་
182

༼བར༽
འབུམ་སྡེ། ཀླུ་འབུམ།
སྲ་ལ་ཆེ། སྨན་པས་རྩ་ཆུ་གཉིས་བལྟས་པས། རྩ་ནི་ཉལ། ཆུ་ལ་བལྟས་པས་སེམས་
ཅན་མང་པོའི་གཟུགས་འདྲ་བ་བྱུང་ནས། སྨན་པ་ཡང་ཁ་དམར་མ་ཐོགས་སོ། །ཞག་
གཉིས་ཀྱི་ནངས་པར་རྩ་བལྟས་པས། དུས་རྩ་ཉལ་ལ་ལྐུགས། ཆུ་བལྟས་པས་ཁ་
བརྒྱད་འདྲ་བ་ཞིག་འདུག །ཞག་གསུམ་གྱི་ནངས་པར་བལྟས་པས་རྩི་ལ་སྦལ་པ་ཞིག་
ཞོན་ནས་འདུག །སྦལ་པ་ཞོན་པ་རྩ་ཞན་པ་ཡིན། ཆུ་ལ་བལྟས་པས་ཆུའི་ནང་ནས་
གཟུགས་ཕྱི་བ་འདྲ་བ་ཞིག་གདའ་ནས། སྨན་པས་སྨྲས་པ། ཁྱོད་ཀྱི་ནད་ཀླུ་ཡིན་པས་
ཀླུ་བཅོས་དགོས་སོ་བྱས་པས། ནད་པས་སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་གཉེར་ནས་འདི་སྐད་གསོལ་ཏོ། །སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། དངོས་བྲོ་འཚལ་ནས་
སྨན་པ་འཚོ་བྱེད་གཞོན་ནུ་གཉེར་ནས་རྩ་ཆུ་བལྟས་པས། དངོས་ལ་ཀླུ་ཞིག་གནད་
མཆིས་ན་འདི་བཅོས་འཚལ་ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་ཐུགས་རྗེས་གཟིགས་ནས་སྙིང་པོ་འདི་བརྗོད་
དོ། ། ཨཱ་ཧཱུཾ་ཕཊ། འབུ་ཏ་ཧེ་ཡེ་རུ་བརྗོད་པས། འབུ་ཀ་ཡང་དུ་ལང་ནུ་ཀུ་རུ་ཧེ་ཧེ་
ཕཊ་ཕཊ། ཟེར་ཀུ་བ་ལང་ཀ་ཡ་དུ། བ་ཏན་དུ་སང་། ༀ་དུ་ན་བ་མེ་ཙ་ལེ་ཛེ། རི་དུ་
སེ་ན་དུ་སང་ཧ་རུ་ཧ་ཡང་བ་ཛེ་ལ་ཛུ་ལ་ཕཊ། རི་མ་དུ་སང་ཧ་ར་ཕཊ། མེ་ན་མེ་ཆུ་
ལེ་སད་བྱས། ཕང་ཕང་རུ་ལུ་རུ་ལུ་ཛཱ་ཏི་ནམ། ཤི་ར་མ་གུ་ལ་པ་ཏ་དེ་ཧེ། དེ་ནས་པ་
ཀ་ན་མུ་སང་རི་ཀ་ཏ་ཙ་པེ་རད་ན་ཧཱུཾ། ཐུགས་དམ་དུ་དེ་བཞེས་པས། ཀླུ་རུ་རྒྱལ་བ་
དེ་ཡང་དེར་བརྒྱལ་ལོ། །དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་
ཆེན་པོས་ནི། ཀླུའི་དཀྱིལ་འཁོར་བཞེངས་སུ་གསོལ། མཆོད་པ་རྒྱ་ཆེན་པོ་བཤམས་
ནས་ཀླུ་ལ་ཕུལ་བས། ཀླུ་རུ་རྒྱལ་བ་དེར་མཉེས་ནས་སྟོན་པ་གཤེན་རབ་དང་གཡུང་
། མི་
དྲུང་སེམས་དཔའ་སེམས་དཔའ་ཆེན་པོས་ཐུགས་རྗེས་ཉོན་མོངས་པ་བཟུང་ནས
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མགོན་རིན་ཆེན་དེ་ཡང་སོས་སོ། །ཀླུའི་རྟགས་མིག་གཡས་པ་ཤེལ་བོར་བཞག་གོ །དེ་
ནད་པ་དེའི་ཆུ་ཀླུའི་འཇུད་ཤེས་པ་ལ་འབྱིན་མ་ཤེས་ནས། ཡང་སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་ཐུགས་རྗེས་བཟུང་བའི་ཕྱིར་
སྔགས་འདི་བརྗོད་དོ། །མཆིལ་མ་མཁར་གདབ་སྙིང་པོ་འདི། ཧུ་ལུ་ཧུ་ལུ་སྐམས། ཧེ་
པང་ཧེ་པང་ཞ། པ་ཏ་པ་ཏ་ཕཊ་རླག །དུ་དུ་དུ་དུ་སྐམ་ཏེ་ཧེ། པ་ཧུ་མ་ན་རི་དུ་སཱཧཱ།
དེ་ནས་གསུས་པའི་སྔགས་གདབ་པ་ལ། ཨོཾ་ཕཊ་ཕཊ་ཞི་དེ་ལྷམ། དེ་ནས་ཕུ་ཀ་སང་།
ཕུ་ཀ་སང་། ཕུ་ཀ་སང་། ཞེས་བརྗོད་པས། སྙིང་པོ་དེའི་བྱིན་རླབས་ཀྱིས། ནད་པ་
མི་མགོན་རིན་ཆེན་དེ་སང་གིས་སོང་ངོ༌། །དེ་ནས་སྟོན་པའི་ཞལ་ནས། མི་མགོན་
རིན་ཆེན་གྱི་ཀླུ་དུས་སུ་གསོལ་བ་ལགས་སམ། ཀླུ་དུས་སུ་མ་གསོལ་ན་ནད་ཙི་ཙི་ཛ་
ལ་འབྱུང་ངོ་ཞེས་བཀའ་སྩལ་ཏོ། །དེ་ནས་མི་མགོན་རིན་ཆེན་དེས་ཀླུ་ལ་ལེ་ལོ་དང་
བཏང་སྙོམས་མ་བགྱིས་སོ། །དེ་ནས་མི་མགོན་རིན་ཆེན་དེས་ཅི་བྱ་བ་ཐམས་ཅད་
འགྲུབ་པར་གྱུར་ཏོ། །མི་ནད་ཕྱུགས་ནད་ཐམས་ཅད་རྒྱུན་ཆད་པར་གྱུར་ཏོ། །མི་
མགོན་རིན་ཆེན་གྱིས་སྟོན་པ་གཤེན་རབ་ལ་ཞུས་པ་ཀླུ་རུ་རྒྱལ་བའི་ལེའུ་སྟེ་ཉི་ཤུ་བཞི་
པའོ། །གཙང་མ་ཀླུ་འབུམ་ལས། བམ་པོ་བརྒྱད་པའོ།། །། །
༧ དེ་ནས་དེའི་གཅུང་པོ་རིང་བདུན་བྱ་བ་དེ་སོ་དང་ནམ་བགྱིད་ཅིང་མཆིས་པ་
ལས། མི་དེ་ཡང་སོ་དང་ནམ་ལ་གཟོ། ས་རྨོ་བ་དང་བརྐོ་བ་ནི་སྟོན་ཟླ་གསུམ་ལ་
བགྱིས། སྟོན་དང་པོ་ལ་རྨོ་བ་དང་བརྐོ་བ་ལ་ཐུག་ན། སྟོན་ཟླ་ཐ་མ་ཁྲོལ་འདེབས།
ཆུ་ཡང་ཉིང་ཆུ་མི་གཏོང་བར་ཕོག་རེ་ཞིག་གིས་ཐེངས་པར་བྱེད། བོང་བ་དང་རྨོས་དེ་
ཡང་ཐ་བ་ལ་སྣད་པར་རྨོ། ཡུར་ལགས་ཀྱང་བཟང་བྱེད། བྲ་བོ་དང་ཉུངས་མ་ཤལ་
བས་ཉུག །ཉུངས་མ་ནི་བོང་བ་ཞིག་ཏུ་བརྡུང༌། ལུད་ཀྱང་སྙོམས་པར་འཐོར་རོལ་
ཞིང་རུ་རྨོ། དེ་ནས་སྙེ་མ་སྐྱེས་པ་ཙམ་ན། ཐོན་མ་གཟབས་ནས་བྱེད། བྲ་བོ་ལ་ཡང་མར
184

འབུམ་སྡེ། ཀླུ་འབུམ། ༼བར༽
ཐོན་མ་བྱེད། ཉུངས་མ་ལ་ཡང་ལད་མ་བྱེད། དེ་ནས་སྟོན་པ་གཤེན་རབ་ཀྱིས་བཀའ་
སྩལ་པ། གཅུང་རིང་བདུན་ལགས། སྟོན་ཟླ་གསུམ་ལ་ཞིང་མ་རྨོས་ན་ས་མི་ཐུལ་ལ་
སྐྱེར་མི་འདོད། དེ་ནས་སྟོན་ཟླ་ར་བ་དང་འབྲིང་པོ་ལ་རྨོས་པ་ཐུག་ན་སོ་དང་ནམ་
གྱི་མཆོག་དེ་ཡིན། ཁྲོལ་མ་བཏབ་ན་ས་འཐབ་ནས་བོང་བ་ཆེ། ཞིབ་ཏུ་མ་རྨོས་ན་ཉ་
ལ་སྐྱེར་མི་འདོད། དེ་ནས་བོང་བ་མ་བརྡུངས་ན་བོང་བའི་འོག་ནས་ས་བོན་སྐྱེར་མི་
འདོད། དེ་ནས་ཤལ་གྱིས་མ་བཤལ་ན་རོལ་གྱི་ནང་དུ་ཆུས་ཁེངས་ནས་བྱེར། རྐང་
འཚིགས་ཡུར་ལགས། བཟང་པོར་མ་བྱས་ན་ཉིང་ཆུར་འགྲོ། དེ་ནས་བྱེར་ནས་སྐྱེར་
མི་འདོད། ཡུར་མ་བྱས་ནས། དངོས་སྐྱེར་མི་གཏོར་ཞིང་ལ་ཐོན་མ་གཞན་མ་བྱས་
ན། ཞིང་དང་གཅན་ལྤགས་སུ་འདོད། བྲ་བོ་ལ་ཐོན་མ་བྱས་ན་དྲུང་ཆེ། མ་བྱས་
ན་རྒྱལ་སྐྱེན། དེ་ནས་ཉུངས་མ་ལ་ལད་མ་བྱས་ན་བཟང་པོར་སྐྱེ། ཡུར་ལགས་ནི་
སྟོན་བྱ་རྫིང་ཆུ་བསོགས་པ་སྟོན་ཟླ་ཐ་ཆུང་ལ་བྱ་གསུངས་ནས། སོ་དང་ནམ་བགྱིས་
པ་ལས། གཅུང་རིང་བདུན་བྱ་བ་དེའི་ཞིང་འོར་མོའི་དཀྱིལ་ན་ཕ་བོང་ཞིག་འདུག་
ནས། ཕ་བོང་དེ་དབྱུང་བར་དགོངས་ནས། ཕ་བོང་གི་རྒབ་བརྐོས་པས། ཀླུ་རུ་རྒྱལ་
བའི་རྭ་གཡས་པའི་རྟེན་ཡིན་པས། ཕ་བོང་དེ་དང་དེར་གཟུ་དང་འཇས་བཏེགས་
ཏེ་བསྒྱུར་བས། ཕ་བོང་དེའི་འོག་ན་ཕྱི་བ་དཀར་པོ་ཞིག་གདའ་ནས། དེ་ནས་གཅུང་
རིང་བདུན་བྱ་བ་དེ། གཞོགས་གཡས་པ་བཤལ་སྐམ་ནས་གདའ་བ་ལས། དེ་ནས་
སྨན་པ་མཁས་པ་ཞིག་གཉེར་ནས། སྨན་པ་དེས་རྩ་ཆུ་གཉིས་བལྟས་པས། སྨན་
པའི་ཞལ་ནས། འདི་ལ་ལུམས་བྱ་དགོས་སོ་གསུངས། སྨན་པས་བྲ་བོ་བཙོས་པའི་
ལུམས་བྱས་པས་དེས་ཀྱང་རུང་དུ་མ་འདོད། དེ་ནས་མཁན་པ་བཙོས་པའི་ལུམས་
བྱས་པས་དེས་ཀྱང་རུང་དུ་མ་འདོད། དེ་ནས་བྱི་བྲུན་གྱིས་ལུམས་བྱས་པས་ཀྱང་
མ་རངས་སོ། །དེ་ནས་རྒྱ་ཐབ་བཅས་ནས་ལུམས་བྱས་ཤིང་མཆིས་པ་ལས། སྟོན་པ་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཤེན་རབ་མགྲོན་པོ་ཞིག་ཏུ་སྤྲུལ་ནས་བྱོན་པས། མགྲོན་པོ་དེའི་ཞལ་ནས་འདི་རང་
བར་མི་འགྱུར་རོ། །འདི་ལུམས་ཀྱིས་རུང་བ་མེད། འདི་ཀླུ་རུ་རྒྱལ་བ་དེ་ཕ་བོང་རྭ་
གཡས་པ་བཅད་དེ། ཕ་བོང་གི་འོག་ཏུ་ཕྱི་བ་དཀར་པོ་ཞིག་ཏུ་བརྫུས་ནས་འདུག་
པ་ལས། ཕ་བོང་རྩ་ཐོན་དུ་བྲུས་ནས་དྲིལ་བས་ནོངས་སོ། །ད་ཀླུ་ཆོས་དང་དེར་
རུང་བར་འོང་གིས། ཀླུ་མ་བཅོས་ན་ཅི་བྱས་ཀྱང་དཀའ་ལས་ཆེ། དེ་སྐད་གསུངས་
ནས་མགྲོན་པོ་བྱོན་ནས་སོང་ངོ༌། །དེ་ནས་གཅུང་རིང་བདུན་གྱིས་སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ཏེ་བཞུགས་སུ་
གསོལ་ནས་འདི་སྐད་ཅེས་ཞུས་སོ། །སྟོན་པ་རྣམ་པས་བདག་ལ་ཐུགས་རྗེས་བཟུང་
འཚལ་ལོ་ཞེས་ཞུས་པས། དེ་ནས་སྟོན་པའི་ཐུགས་རྗེས་སྐྱབས་པའི་ཕྱིར། ཀླུའི་ར་བ་
ནི་བརྩེགས། ཀླུའི་རྟེན་ནི་བཅས་ནས་ཀླུ་དམོད་བཙུགས་ནས། མཆོད་པ་རྒྱས་པར་
ཕུལ་ཏེ། ཕ་བོང་བཙུགས་པས་ཀླུ་དེ་དགྱེས་པར་གྱུར་ནས། ཀླུ་རུ་རྒྱལ་བ་དེའི་ཞལ་
ནས། ཁྱེའུ་བྱིས་པ་ཞིག་ཏུ་བརྫུས་ཏེ། ཁྱེད་ཀྱིས་ང་མ་བརྗེད་པར་བྱའོ། །ངས་ཁྱོད་ཀྱི་
སྤྱི་ནས་ནི་དྲངས་སོ། །རྐང་ནས་ནི་བཀྱག །དགྲ་དར་མའི་ངོ་བླན། རི་དྭགས་དར་
མའི་སྲོག་བཅད། དགྲ་བགེགས་དང་ལོག་འདྲེན་ཅིས་ཀྱང་མི་ཚུགས་པར་བྱ་གསུང་
ངོ༌། །དེ་ནས་མི་མགོན་རིང་བདུན་དེ་ནི་སྔོན་བས་མངའ་ཐང་ཆེ། སྔོན་བས་མདངས་
བཟང་། སྔོན་བས་འཕེན། མནོས་པ་ཡང་གྲུབ། བསམ་པ་ཡང་འཕེལ། བགེགས་
དང་ལོག་འདྲེན་ཅིས་ཀྱང་མི་ཚུགས་པར་གྱུར་ཏོ། །དེ་ནས་ཡང་དེའི་གཅུང་པོ་ཁྲི་ལྡན་
ལགས་སོ། ། ཁྲི་ལྡན་དེ་ཡང་ལས་སུ་རི་དྭགས་ལ་དབང་བྱ་བར་དགོངས་སོ། ། སྣ་ལ་
ལས་སུ་ས་མདའ་བྱས། སའི་བྲ་མ་དང་སེ་གཞུ་དང་འཕང་མདའ་བྱས་ཏེ་གསད་པར་
དགོངས་ནས། ཡར་སྐྱེས་ནས་གཉིས་བྱས་བྱེའུ་བཀུམ། གཏོར་བར་བྱས་ནས་བྱ་ཡང་
བཀུམ། དེ་ནས་ས་ཡང་ཡར་སྐྱེས་ནས། གཏོར་བ་དང་རླུབ་བྱས་ནས་བོང་བུ་ཡང་
186

༼བར༽
འབུམ་སྡེ། ཀླུ་འབུམ།
བཀུམ། དེ་ནས་རྙི་ཆེན་པོ་བྱས་ནས་བྱ་རྒོད་དང་སྲེག་པ་ཡན་ཆད་བཀུམ། དེ་ནས་
གལ་བྱས་ནས་ཝ་དང་སྤྱང་ཀི་དང་གཡི་དང་། གསའ་ཡང་བཀུམ། དེ་ནས་རྒྱ་དང་
གཏོར་བྱས་ནས། གླ་བ་དང་གཉན་དང་གཙོད་དང་དགོ་བ་ཡང་བཀུམ། དེ་ནས་
ཤ་བ་དང་འབྲོང་ཡང་བཀུམ། སེམས་ཅན་དང་རི་དྭགས་དང་གཅན་གཟན་ཐམས་
ཅད་བཀུམ་པ་ལས། དེ་ནས་ལན་ཅིག་ན། ཕྱི་བ་གྲུམ་པ་གཉིས་བཤོར་དུ་མཆིས་པ་
ལས། སྤང་གི་སྟེང་དུ་ཀླུ་རུ་རྒྱལ་བའི་རྭ་གཡོན་པ་དེ་ལ་ཐུག །ཕྱི་བར་བརྫུས་ནས་
མཆིས་པས། གཅུང་ཁྲི་ལྡན་དེས་རྗེས་གཅོད་དུ་བྱོན་པས། ཕྱི་བའི་རྗེས་ཞིག་གདའ་
ནས། རྗེས་བཅད་པས་རྗེས་ནི་སྤང་གི་ཁུང་དུ་སོང་ངོ༌། ། དེ་ནས་ཕྱི་ཁུང་བརྐོས་པས་
ཕྱི་བ་ཡང་མ་སོད་དོ། །དེར་ཕྱི་ཁུང་དུ་ཆུ་བཏང་བས་མ་སོད་དོ། ། ཕྱི་བ་སོད་དུ་ཀླུ་ཆུ་
ལ་གནས་པས་མ་སོད་དོ། །དེ་ནས་ཕྱི་ཁུང་དུ་དུད་པ་བཏང་བས་ཕྱི་བ་དེར་བཀུམ་
ནས་བཤས་ནས་བཙོས་པས། ཕྱི་བ་ནི་འཕྲས་ཕྱི་བའི་ཤ་འཚལ་བས་སྐྱུག་བྲོ་ལ་རློན་
པར་གྱུར་ནས། ཡ་མཚན་ཆེ་བ་ཞིག་གདའ་ནས། ནུབ་མོ་ཉལ་བའི་རྨི་ལམ་ན་མི་
དཀར་པོ་ཞིག་འོང་ནས། ངའི་རྭ་གཡོན་པ་གཅོད་པ་ཅི་སྟེ་གསུངས། ཁྱོད་ཅག་ན་བ་
རྩ་ན་གཅུང་ཁྲི་ལྡན་དེ་ཡང་རབ་ཏུ་འཇང་ལ་འབྲུམ་པ་ཆེན་པོ་བྱུང་ནས། དེ་ནས་
འཇང་ལ་ཕྱི་བས་འོང་དུ་མི་སྟེར་རོ། །དེ་ནས་ཤི་རུ་ཉེ་ནས་གཅུང་ཁྲི་ལྡན་གྱིས་སྨན་པ་
འཚོ་བྱེད་གཞོན་ནུ་གཉེར་ནས་དཔྱད་བྱས་པས། སྨན་པའི་ཞལ་ནས་འདི་ཤ་འཛེར་
བྱ་བ་ཡིན་ཏེ་འདི་བཅད་གསུངས་ནས། དེ་ནས་སྨན་པས་གསེར་གྱི་གཙགས་བུ་བྱུང་
ནས་ཤ་འཛེར་བཅད། དེའི་འཕྲོ་ལ་སྨན་བླུགས་པས་སླར་སྐྱེས་སོ། ། དེ་ནས་སྨན་པ་ཞོ་
ཉེའི་མདེའུ་སྣུབས་བྱས་ནས། འཇང་ལ་བཙུགས་པས་དེས་ཀྱང་མ་ཐུབ་བོ། །དེ་ནས་
སྨན་པའི་ཞལ་ནས། ལས་ནད་སྲོག་གཅོད་པ་རེ་བྱུང་བས་འདི་ལས་ཀྱི་རྣམ་པར་སྨིན་
པ་བྱུང་བ་མེད་ན། འཇང་བུ་ལ་ནད་འདུག་པ་ལ་ནི། དེ་ནས་ནམ་གྱི་འཇིང་ལ་སྟོན་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས་སྐད་ཀྱིས་དབྱངས་ཞིག་གསུངས་པ་ནད་པས་ཐོས་ནས། ཀླུ་ཡིན་པས་བཅོས་
དགོས་པར་ཐོས། ནད་པས་སྟོན་པ་གཤེན་རབ་དང་། གཡུང་དྲུང་སེམས་དཔའ་
སེམས་དཔའ་ཆེན་པོ་གཉེར་ནས་འདི་སྐད་ཞུས་སོ། །སྟོན་པ་རྣམ་གཉིས་ལགས།
བདག་བྲོ་འཚལ་བ་འདི་ནམ་ཕར་ཕྱེད་ཚུར་ཕྱེད་ནས་ཀླུ་ཡིན་པས། ཆོས་བཀའ་སྩལ་
ནས། འདི་བཅོས་པར་ཞུ་འཚལ་ཞེས་ཞུས་པས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་ཀླུའི་ཆོ་འཕྲུལ་འདི་རབ་ཏུ་ཆེ་བས་ན། ཀླུ་
རུ་རྒྱལ་བ་ཡིན་པས་ཀླུའི་རྭ་གཡས་པ་བང་གི་མཐའ་མ་ན་གོང་དུ་དུང་གི་ཕྱི་བ་ཞིག་
ཏུ་བརྫུས་ནས་འདུག་པ་ལ། གཅུང་ཁྲི་ལྡན་གྱིས་ཕྱི་བའི་རྗེས་བཅད་ནས། ཕྱི་བའི་
ཁུང་དུ་ཆུ་བཏང་བས། ཀླུ་ཆུ་ལ་གནས་པ་ཡིན་པས་མ་སོད་དོ། ། དེ་ནས་ཁྱེད་ཀྱིས་
མེ་བཏང་བས་ཀླུའི་བདུད་ཡིན་པས་ན། ཕྱི་བ་ཁྱོད་ཀྱིས་བསད་པ་དེ་ཀླུས་རྭ་གཡོན་
པ་བཅགས་པ་ཡིན། དེ་ནས་ཀླུའི་འཇང་ལ་འཛེར་པ་བཏང་བ་ཡིན། འདི་བཅོས་པ་
ན་ཀླུ་ཡས་ཆེ་བ་ཡང་དགོས། ཀླུ་ལ་སྲོག་ཆགས་དངོས་པོ་ཡོད་ན་རབ། དེ་མེད་ན་
གཟུགས་སུ་བྲི་བའམ། སྲོག་ཆགས་ཤ་དང་ཁྲག་དང་རྩི་སྨན་ཕུལ་ན་ཁྱོད་རུང་བར་
འོང་ངོ༌། ། དེ་ནས་ནད་པས་དངོས་སུ་མ་མཆིས་ནས། བག་ཕྱེ་ལ་ཀླུའི་དཀོར་སྣ་ཚང་
བའི་གཟུགས་སུ་བྱས། དེ་ནས་རྩི་དང་སྨན་དང་སྤོས་སྣ་ཚང་བ་དང༌། ཀླུའི་གསོ་བ་
སྣ་ཚང་བ་བཏགས་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་ཐུགས་རྗེས་དགོངས་ནས་སྙིང་པོ་འདི་བརྗོད་དོ། ། ཨོཾ་དུ་ར་ཕཊ་སྭཱཧཱ།
ཨོཾ་དུ་ར་ཕཊ་སྭཱཧཱ། ཨོཾ་དུ་ར་ཕཊ་སྭཱཧཱ། དེ་ཐ་ཀུ་ལ། དེ་ཐ་ཀུ་ལ། དེ་ཐ་ཀུ་ལ། སྙིང་
རི་སྙིང་རི་སྙིང་རི། ཀྲོ་ཤུ་ཀྲོ་ཤུ་ཀྲོ་ཤུ། པ་ཏ་པ་ཏ་པ་ཏ། རི་ནུ་སད་རི་ནུ་སད། པང་
སད་སཱཧཱ། པང་སད་སཱཧཱ། པང་སད་སཱཧཱ། དེ་ཕུ་ཀ་དེ་ཕུ་ཀ་དེ་ཕུ་ཀ། ཧ་ན་དུ་པང་།
ཧ་ནུ་དུ་པང་། ཧ་ནུ་དུ་པང་། ཛཱ་ལ་ཛཱ་ལ་ཛྭ་ལ། ཤི་རི་ཕཊ་ཤི་རི་ཕཊ་ཤི་རི་ཕཊ།
188

འབུམ་སྡེ། ། ཀླུ་འབུམ། ༼བར༽
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུའི་གསུང་
རབ་ནི་བཀླགས། མཆོད་པར་རྒྱས་པར་ནི་བཤམས་ནས་ཕུལ། དེ་ནས་དཀྱིལ་འཁོར་
རྒྱ་ཆེན་པོ་ནི་བཞེངས། རྩི་དང་སྨན་གྱིས་ནི་མཆོད་པས་གཅུང་ཁྲི་ལྡན་དེ་ཡང་
བསྙུངས་པ་དྭངས་སོ། །ཀླུས་མི་ལ་སྨོན་ལམ་བཏབ་པ། པ་ར་པ་ར། དེ་སྐད་བྱས་
པས། གཅུང་ཁྲི་ལྡན་དེ་རྐྱར་གས་སོ། །དེའི་གཅུང་པོ་མི་ཕྱུག་མགོན་པོ་ནི་མི་ནི་ཕྱུག་
གོ །གཡང་ནི་འཚོའོ། །བདེ་སྐྱིད་ལྡན་ཞིང་མཆིས་པ་ལས། དེ་ནས་མི་ཕྱུག་མགོན་པོ་
དེ་ཡང་། ནངས་ཡང་བདེ་ནུབ་ཀྱང་བདེ་བ་ལ། སྟོན་པ་གཤེན་རབ་ཀྱི་ཞལ་ནས་མི་
ཕྱུག་མགོན་པོ་ལགས། སྔོན་གྱི་ཡབ་ཀྱིས་ཀླུ་རུ་རྒྱལ་བ་སྤངས་པས། ཡབ་ཀྱང་འདས་
གཅེན་པོ་རྣམས་ཀྱང་བསྙུང་གིས་བཏབ་པ་ལ། ཀླུ་མཆོད་པས་རུང་བ་ལགས་པས།
འདི་ལ་གསོལ་མཆོད་བྱས་ན་མི་རུང་ངམ། མི་ཕྱུག་མགོན་གྱིས་མཆིད་ནས། སྟོན་པ་
རྣམ་པ་ལགས། བདག་ངན་པ་ལ་ཡབ་དང་ཡུམ་གྱིས་ནི་བཀའ་མ་སྩལ་ལགས།
དངོས་རང་གིས་སྔོན་གྱི་འཚལ་སྐལ་ལགས་ཞེས་ཞུས་པས། དེ་ནས་མི་ཕྱུག་མགོན་
པོའི་ལུང་གིས་ཡ་ཕུ་རུ་ལུག་དང་གཡང་བཙས་པས། ཀླུ་རུ་རྒྱལ་བ་དེ་ནི་སྤྱང་ཀུ་སྔོན་
པོ་ཞིག་ཏུ་བརྫུས་ནས་ལུག་དང་གཡང་ལ་འཇབ་ཅིང་གདའ་ནས། གུ་བཏབ་པས་ཨ་
ཅང་འགྲོར་མི་འདོད་པར། ལུག་དང་གཡང་གི་དོན་པོ་དང་དོན་མོ་ཡང་བསད་དོ། །
དེ་ནས་ལོའི་དུས་ཙམ་ན། ལུག་དང་གཡང་ནི་ཀླུ་རུ་རྒྱལ་བ་དེས། དཀར་ཕྱག་བཏང་
བས། ལུག་ནད་ཀྱིས་གུམ་མོ། །དོན་པོའི་སྨད་ཀ་འཚལ། དོན་མོའི་བ་ཞོད་འཚལ།
ཀླུ་དང་སྤྱང་ཀུས་ཁྱེར་མི་རུང་བྱ་བ་ཡང་དེ་ནས་བྱུང་ངོ༌། །ཕོའི་སྐྱེ་རྒྱུད་བཅད། མོའི་
གསོས་བཅད་པས་རླག །དེ་ནས་སྤང་སྣར་པོ་ལ་འབྲི་དང་། སྲལ་འཚོར་མཆིས་པས།
འབྲི་ལ་ནང་ཡང་འབྲང་དུ་འདུག །ནུབ་ཀྱང་སྦྲང་བུར་འདུག །དེ་ནས་ཀླུ་རུ་རྒྱལ་བ་
དེ་ནི་གོར་དུ་བརྫུས་ནས། གནག་ཐམས་ཅད་གོར་དང་རྔོ་གུ་ལུས་གུམ། དེ་ནས་རྟ་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དང་རྨང་ཞིག །ནེའུ་གསིང་སྔོ་ལ་རྟ་དང་རྨང་ཞིག་འཚོར་མཆིས་པས། ཀླུ་རུ་རྒྱལ་བ་
དེས་རྟ་ནད་འཚེར་བ་བཏང༌། རྟ་དང་རྨང་ཡང་གུམ་ལགས་སོ། །དེ་ནས་མི་ཕྱུག་
མགོན་པོའི་མཚེར་ལ། ར་དང་ཆ་འཚོར་བྱོན་པས། ཀླུ་རུ་རྒྱལ་བས་ར་ནད་སྐོམ་པོར་
བརྫུས་ནས། ར་ཐམས་ཅད་ལ་སྐོམ་པོར་བྱུང་བས། མི་ཕྱུག་མགོན་པོས་ཐར་ནུ་བྱུག་
པས་ཀླུའི་བདུད་དུ་སོང་ནས། ར་ཐམས་ཅད་སླར་ལ་ནལ་གྱིས་གུམ་ལགས་སོ། །དེ་
ནས་ན་བ་བརྒྱ་སྐྱོང་དུ་བྱོན་པས། ཀླུ་རུ་རྒྱལ་བས་རྔོ་གུ་ལུས་བསད་པར་བརྫུས་ནས།
རྔོ་ལ་ལོ་ཁུ་དང་རེ་ལྕག་གཉིས་སུ་བསྲེས་ནས་བསྐུས་པས་ཀླུའི་དུག་ཏུ་ཐལ་ནས་བ་
ལང་ནལ་གྱིས་གུམ་མོ། །དེ་ནས་མི་ཕྱུག་མགོན་པོས་ཞིང་ལ་ནས་དང་འབྲས་བཙལ་
བས། ཀླུ་རུ་རྒྱལ་བ་དེ་ཡང་སྲིན་མགོ་དམར་དུ་བརྫུས་ནས་ནས་དང་འབྲས་ཀྱི་ལྗང་
བུ་དྲུང་དུ་བཅད་པས། མི་ཕྱུག་མགོན་པོའི་ཞལ་ནས། ཀླུའི་སྐོལ་ཕུག་ནས་མུ་ཟེ་བྲེ་
གང་བླངས་ནས། ཐར་ནུ་དང་རེ་ལྕག་གསུམ་དུ་སྦྱར་ནས་ཆུ་བཏང་བའི་སྐབས་ཁར་
བཞག་ན་ཆུས་བཤན་པས། སྲིན་གྱི་དུག་ཡིན་པས་སེམས་ཅན་ད་ཨ་ཅང་ཆེས། སྲིན་
ཐམས་ཅད་ནལ་གྱིས་གུམ་མོ། །དེར་ཀླུ་རུ་རྒྱལ་བ་དེ་ཐུགས་ཁྲོས་ནས། དེ་ནས་མི་
ཕྱུག་མགོན་པོ་དེ་གྲུ་གུ་ཐུལ་དུ་བཀྱིག་སྟེ་བཞག་པས། ན་བ་དང་ཚ་བ་དང་། རབ་ཏུ་
ཆེ་ནས་མཆིས་པར་བཞག་པ་ལགས་སོ། ། དེ་ནས་སྡུག་བསྔལ་ཞིང་མཆིས་པ་ལས། དེ་
ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས།
སྟོན་པ་རྣམ་པའི་ཞལ་ནས། སྔོན་ཁྱོད་སྤྱད་བརྒྱད་ཀྱིས་ཀླུ་རུ་རྒྱལ་བར་རབ་ཏུ་
བསྔངས་པས། འདི་གསོལ་མཆོད་བྱས་ན་མི་རུང་ངམ་གསུངས་ནས། ངན་བུས་ནི་
དེ་མ་ཉན་ལགས་ན། ད་ཐུགས་རྗེས་བཟུང་འཚལ་ལོ་ཞེས་ཞུས་ནས། སྤྱན་དྲངས་
བཞུགས་སུ་གསོལ་ནས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོས་བཀའ་སྩལ་པ། ཁྱོད་ཀྱི་ཕ་ནི་རབ་ཏུ་ཡང་ཞལ་མི་
190

འབུམ་སྡེ། ཀླུ་འབུམ། ༼བར༽
མཁས་སོ། །ཁྱོད་ཀྱི་ཕས་དུས་དང་པོ་ལ་ཀླུ་རུ་རྒྱལ་བར་རབ་ཏུ་བསྔངས་པས། ཀླུ་རུ་
རྒྱལ་བ་དེས་ཡབ་སྲས་བརྒྱད་མི་བཏང་བར་བཀུམ་ནས། དེ་ནས་ཡང་ན་ནིང་གཞེ་
ནིང་ཀུན་ཀླུ་གསོལ་བྱས་པས་ཁྱོད་མ་འདོད་པས། ད་ཀླུའི་ཆོ་འཕྲུལ་གྱིས་ཁྱོད་མི་
བཏང་བ་ཡིན་ནོ། །ད་ནི་ཁྱོད་ཀླུས་བཀོད་པ་ཡིན་ནོ། །ད་ཡང་ཀླུ་ལ་ཡས་ཐག་འབུལ་
འཚལ་ལོ། །ཀླུ་ལ་ཡས་ཐག་མ་ཕུལ་ན་ཁྱོད་གཏོང་བར་མི་འོང་ངོ་ཞེས་གསུངས་པས།
དེ་ནས་མི་ཕྱུག་མགོན་པོས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པ་གཤེན་རབ་
དང་གཡུང་དྲུང་སེམས་དཔས་ཀླུ་རུ་རྒྱལ་བ་ལགས། མི་འདི་རབ་ཏུ་ངན་པས་ཀླུ་
དུས་སུ་མ་གསོལ་བས་ནོངས་སོ། །མི་ཕྱུག་མགོན་པོ་རབ་ཏུ་མི་བདེ་བར་མཆིས། ཀླུ་
རུ་རྒྱལ་བའི་ཆོ་འཕྲུལ་གྱིས་མི་དབུལ་བར་བགྱིས་སོ། །དེ་ནས་མི་ཕྱུག་མགོན་པོ་འདི་
གཏུན་ལྟར་བགྱིས་ནས་གདའ་བ་འདི། ཀླུ་མཉེས་པར་བགྱི་ཡིས། འདི་བཏང་འཚལ་
ལོ་ཞེས་ཞུས་པས། ཀླུ་རུ་རྒྱལ་བའི་ཞལ་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་ལགས། བདག་ཀླུས་མི་ལ་མགོན་དང་སྐྱབས་བགྱིས་པར་བགྱིས་ན། མི་
ཕྱུག་མགོན་པོ་འདི་ལ་བདག་གི་གནག་དང་ལུག་དང་བ་ལང་དང་། ནས་དང་
འབྲས་སྐྱེས་པས་མི་ཕྱུག་མགོན་པོ་བདེ་སྐྱིད་དང་ལྡན་པས་ཀླུ་དུས་སུ་གསོལ་བ་
བརྗེད་ནས་གདའ། གཡག་གསོད་པའི་གོར་ཡང་ཀླུ་ཡིན། ལུག་ལ་དཀར་ཕྱག་གིས་
གསོད་པ་ཡང་ཀླུ་ཡིན། ར་ལ་སྐོམ་པོ་དང་ཚོགས་པས་གསོད་པ་ཡང་ཀླུ་ཡིན། བ་
ལང་ལ་རྫི་ལོག་དང་རྔོ་གུ་ལུས་གསོད་པ་ཡང་ཀླུ་ཡིན། ནས་དང་འབྲས་རྣམས་སྲིན་
གྱིས་ཁྱེར་ནས་མེད་པར་བྱེད་པ་ཡང་ཀླུ་ཡིན། ང་གསོལ་དུ་མ་འདོད་པ་ནས་གྲུ་གུར་
བསྒོངས་པས་མི་གཏོང་གསུངས་པས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོས་བཀའ་སྩལ་པ། ཀླུ་རུ་རྒྱལ་བ་འདི་མི་གཏོང་ན།
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐའ་ལས་འདས་པ་ཡིན་གསུངས་ནས། སྙིང་པོ་འདི་བཟླས་སོ། ། ཨོཾ་ཀྲོ་ཏ་པ་རེ་སད།
ཀྲོ་སུ་ཀྲོ་སུ་ཀྲོ་སུ་ཏ་ཀྲོ་སུ་ཏ། རི་དུ་སང་ཀེ། རི་དུ་སང་ཀེ། རི་དུ་སང་ཀེ། སྤུ་ཏ་སྤུ་ཏ་
སྤུ་ཏ་སྭཱཧཱ། འགྲོ་ན་འགྲོ་ན་འགྲི་ན་འགྲི་ན། ཝེ་དེ་ཝེ་དེ་ཝེ་དེ། ཕཊ་དེ་ཕཊ་དེ་ཕཊ་དེ་
སཱཧཱ། ས་ཕུ་ས་ཕུ་ས་ཕུ་ས་ཕུ། རི་ནུ་རི་ནུ་རི་ནུ་རི་ནུ། པ་ཏ་ཀྲི་པ་ཏ་ཀྲི་པ་ཏ་ཀྲི་པ་ཏ་
ཀྲི། ཐ་ཏ་ཀ་བ་སུ་ར་ནི། ལ་སུ་ལ་སུ་ལ་སུ། ཀི་དུ་ཀི་དུ་ཀི་དུ་ཀི་དུ། ཕཊ་སཱཧཱ། ཀྲི་ཤུ་
ཀྲི་ཤུ་ཀྲི་ཤུ། ཕུ་ཀ་ཕུ་ཀ་ཕུ་ཀ། སུ་ནེ་སུ་ནེ་སུ་ནེ། སང་ཀ་ར་སང་ཀ་ར་སང་ཀ་ར།
མ་ལེ་མ་ལེ་མ་ལེ་པང་དུ་སཱཧཱ། དེ་རུ་དེ་རུ་དེ་རུ། ཧུ་ལུ་ཧུ་ལུ་ཧུ་ལུ། ཧུ་ནེ་ཧུ་ནེ་ཧུ་ནེ།
དེ་པ་སད་དེ་པ་སད་དེ་པ་སད་སཱཧཱ། དེ་སྐད་བརྗོད་པས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོའི་སྤྱན་ལམ་དུ། ཀླུ་རུ་རྒྱལ་བ་དེ་དུང་
གི་སྦལ་པ་ཞིག་ཏུ་བརྫུས་ཏེ་བརྒྱལ་ནས་གདའ། སྟོན་པ་རྣམ་པས་ཀླུ་རུ་རྒྱལ་བ་
བརྒྱལ་བས་ཡང་སྙིང་པོ་འདི་བརྗོད་དོ། །ཧཱུཾ་ས་ར་ཧཱུྃ་ས་ར་ཧཱུཾ་ས་ར། ཞེས་གསུངས་
པས་ཁྱེའུ་ཆུང་ཞིག་བྱུང་ནས། ཁྱེའུ་ཆུང་དེའི་ཞལ་ནས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཐུགས་རྗེ་མི་མངའོ། །བདག་ཀླུ་
བརྒྱལ་དུ་འཇུག་པ་འདི། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ལ་སྒྲིབ་པ་མཆིའོ། །ལས་ངན་པ་ཡང་ལེན་ནོ། །སྟོན་པ་གཤེན་རབ་དང་
གཡུང་དྲུང་སེམས་དཔའི་ཞལ་ནས། སྟོན་པ་ངའི་བཀའ་ལ་མཉན་པ་མེད་ན། དེ་
ནས་ཡང་བཀའ་ལས་འདས་པ་འདི་སྔོན་ལས་ངན་པ་བྱས་པས་བཀའ་གཅོག་པ་ཡིན་
ནོ། །ད་ཡང་ལས་ངན་པ་ཀླུ་རུ་རྒྱལ་བ་འདི་ངའི་བཀའ་མ་བཅག་གསུངས་པས་
གཤེན་རབ་ཀྱིས་བཀའ་མ་བཅག་པར་བགྱིས་སོ། །དེ་ནས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་ཀླུའི་དཀྱིལ་འཁོར་ཆེན་པོ་ནི་
བཞེངས་སུ་གསོལ། མཆོད་པ་རྒྱ་ཆེན་པོ་ནི་བཤམས་ནས་ཀླུ་རུ་རྒྱལ་བ་ལ་ཕུལ། སྟོན་
192

འབུམ་སྡེ། ཀླུ་འབུམ། ༼ བར༽
པས་ཀླུ་བྱིང་དུ་ཡང་དགྱེས་པར་མཛད་ནས། ཀླུ་རུ་རྒྱལ་བས་བཟུང་བ་ནི་བཏང་
དགོངས་པ་བཏང་། མི་ཕྱུག་མགོན་པོ་ལུས་རུང་བ་ལས་ཡང་ལོའི་དུས་སུ་ནད་ཙི་ཙི་
ཛཱ་ལ་བྱུང་ནས། མི་ཕྱུག་མགོན་པོས་སྟོན་པ་གཤེན་རབ་ཀྱིས་སྤྱན་སྔར་བྱོན་ནས།
བདག་ལོའི་དུས་སུ་ནད་གདུག་པས་ཟིན་ལགས་ན་སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་ལ་ཐབས་ཅི་མངའ་ཞེས་ཞུས་པས། སྟོན་པ་
གཤེན་རབ་ཀྱིས་བཀའ་སྩལ་པ། ནད་འདི་སོས་པའི་ཐབས་དེ་ངེད་ལ་ཡོད་ཀྱིས།
སྟོན་པ་རྣམས་ཀྱིས་དཀྱིལ་འཁོར་ཆེན་པོའི་སྟེང་དུ་ཀླུ་རྣམས་སྤྱན་དྲངས་ནས། སྟོན་
པ་རྣམ་པས་བཀའ་སྩལ་པ། ཀླུ་རུ་རྒྱལ་བ་ཚུར་ཉོན་དང་། གཏུན་ལྟར་བསྡམས་པ་
བཏང་ན། ནད་ཙི་ཙི་ཛྭ་ལས་བཟུང་བར་རིག་གམ་གསུངས་པས། ཀླུ་རུ་རྒྱལ་བས་
གསོལ་པ། སྟོན་པ་རྣམ་པ་ལགས། མི་ལས་བརྗེད་ངས་མ་མཆིས། བདག་བརྗེད་
ནས་དུས་སུ་གསོལ་བར་བཀུམ། དུས་ལས་མི་གཡོ་བར་བཀུམ། ཀླུ་རུ་རྒྱལ་བས་
མགོན་དང་སྐྱབས་བར་ཆད། དུས་དེ་ཡོལ་དུ་དོགས་པ་སྟོན་པ་རྣམས་ཀྱི་མཐུས་
བསྐྲུན་དུ་སྟོན་པས་བྱེའུ་རིག་སྐྱེར་དེ་བཏང་བར་ཆད། བྱེའུ་རིགས་སྐྱེར་དེ་ཟེར་མ་
ཐག་ཏུ། ཀླུ་རུ་རྒྱལ་བ་མཉེས་པར་བྱ་བར་ཆད། ཀླུས་ཀྱང་མགོན་དང་སྐྱབས་བྱ་བར་
ཆད། དེ་ནས་མི་ཕྱུག་མགོན་པོས་དུས་འདི་ནས་བཟུང་ནས་དགྲ་བླར་བྱུང་ངོ༌། །དེ་
ནས་མི་ཕྱུག་མགོན་པོ་ཡང་སྔོན་བས་ལྷག་གོ །གངས་ལ་གཡག་གིས་གང་། སྤང་ལ་
ལུག་གིས་གང་། གསིང་ལ་རྟས་གང་། ན་བ་ལ་བས་གང༌། ཞིང་ལ་རྨོ་དོར་བརྒྱལ་
ནས་རྨོ་ཚུལ་སྟོང་། མི་ཡང་ཕྱུག་གོ་གཡང་ཡང་འཚོའོ། ། བུ་ཡང་སྤུན་གསུམ་འཁྲུངས་
སོ། ། ཕ་བས་ཀྱང་སྲས་ལྷག་ནས། ཀླུ་རུ་རྒྱལ་བ་དེ་ཟླ་བ་ཡར་གྱི་ངོ་ཚེས་བརྒྱད་ཀྱི་
གདུགས་ལ་མཆོད་པ་དབུལ་བ་དང༌། ཁྲུས་བྱ་བ་དང༌། ཀླུ་ལ་སྨོན་ལམ་གདབ་པ་
དང་ཐམས་ཅད་བགྱིད་དོ། །དེ་ནས་ཡུལ་ཕྱོགས་ཀྱང་བཀྲ་ཤིས། མེད་པ་ལས་ཡོད་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པར་བྱ་བ་དང་། ཡུལ་ཕྱོགས་དེར་ནད་མེད་པ་དང་། མུ་གེའི་བསྐལ་པ་དང་། ནད་
ཀྱི་བསྐལ་པ་དང་། མཚོན་གྱི་བསྐལ་པའི་མིང་ཡང་མི་སྲིད་དོ། །ནད་བརྒྱད་ཅུ་དང་།
ཡེ་འདྲོག་སུམ་བརྒྱ་དྲུག་ཅུ་དང་། རྐྱེན་ཉི་ཁྲི་ཅིག་སྟོང་ཡང་མི་འབྱུང་ངོ༌། ། ལོ་ཀེག་
དང་། ཟླ་ཀེག་དང་། ཀི་ཀང་དང་། གཤེད་མིང་ཡང་མི་འབྱུང་ངོ་། ། དེ་རྣམས་ཀླུའི་
ཡོན་ཏན་ནོ། །དེ་ནས་སྲས་དེའི་འོག་མ་ནི། ཡབ་ཀྱི་སྲས་པོ་མི་སྡུག་དཔལ་གྱིས་བགྱི།
མི་སྡུག་དཔལ་གྱིས་ནངས་ཡང་བ་ལ་ཧོ། ནུབ་ཀྱང་བ་ལ་ཧོ། དེ་ནས་ཡང་ཡབ་ཀྱིས་
བུ་ལ་བཀའ་མ་སྩལ་ནས། ཡབ་ཀྱི་བུ་མ་བགྱིས། བུ་མི་འདུལ་དཔལ་གྱིས་ཐུགས་ཆད་
འབྲང་གམ་ནས། ཡབ་ཀྱིས་སྲས་སུ་མ་ལོམ་སྟེ། དཀོར་དང་ངེད་མ་སྟེར་ནས་ཡུལ་དུ་
ཡང་མ་མཆིས་སོ། ། ས་ཡང་མ་མཆིས་སོ། །ཡབ་ཀྱི་ཞབས་ཏོག་ཀྱང་མ་གྲུབ་བོ། །ཡབ་
དང་སྲས་སུ་མི་མཆིའོ་གསུངས་ནས། མི་འདུལ་དཔལ་གྱིས་ཡུལ་རི་གསུམ་འདུས་
པའི་རྩེ་ལ་མཆིས་ནས། དེ་ནས་ནང་ཡང་སྤང་ལྕགས་མེན་བུ་བརྐོས། ནུབ་ཀྱང་སྤང་
ལྕགས་མེན་བུ་བརྐོས་ཤིང་འཚལ་པ་ལས། ལན་མ་ལན་ཅིག་ན། མི་བཟང་ལྕགས་
དཀར་ཞིག་གདའ་ནས། མི་འདུལ་དཔལ་ཁྱོད་ལ་བུ་ལོན་ཞིག་འོང་ན། བཅལ་ན་མི་
རུང་ངམ་གསུངས་པས། མི་འདུལ་དཔལ་གྱི་མཆིད་ནས། མི་བཟང་ལྕགས་དཀར་
ལགས། གང་ནས་གར་གཤེགས། བདག་ཡབ་ཀྱི་སྲས་སུ་མ་ལགས་སོ། །ཡུལ་དང་
མཁར་ཡང་མ་ལགས་སོ། །དཀོར་དང་ངེད་ཀྱང་མ་བཙལ་ལོ། །བདག་ལ་འཚལ་དུ་
མ་མཆིས་ནས། ནངས་ཡང་སྤང་ལྕགས་འཚལ། ནུབ་ཀྱང་སྤང་ལྕགས་འཚལ། དེ་ལ་
བུ་ལོན་གཞལ་དུ་ག་ལ་ཡོད། དངོས་རང་འཚལ་དུ་མ་མཆིས་སོ། ། དེ་སྐད་གསུངས་
པས། ཡབ་ཀྱང་མེད་པ་འདྲ་གསུངས་ནས། ཀླུ་རུ་རྒྱལ་བས་བུ་ལོན་འཇལ་དུ་འདོད་
དམ་མི་འདོད་སྙམ་ནས། མི་འདུལ་དཔལ་ཁྱོད་དེ་མེད་ན། ལན་ཅིག་ཡོད་པའི་དུས་
བྱུང་ན་ང་ལ་གཞལ་དགོས་སོ་བྱས་པས། མི་འདུལ་དཔལ་གྱིས་རི་གསུམ་འདུས་པའི་
194

འབུམ་སྡེ། ཀླུ་འབུམ། ༼བར ༽
རྩེ་ནས་ཡུལ་དང་ས་བལྟས་པས། གཡུང་དྲུང་གི་ཚལ་ཁམས་ཆེན་པོ་ཞིག་གདའ་ནས།
དེ་ནས་ཡུལ་ཞིག་གདའ་སྙམ་ནས། གཡུང་དྲུང་ཚལ་ཁམས་སུ་མཆིས་ནས་བལྟས་
པས། སྐོམ་ལ་བཀྲེས་པས་གྲོ་མ་ཞིག་རྐོར་མཆིས་པས། གྲོ་མ་བྱིན་བྲུན་རྙེད་ནས་བྲེ་
གང་ཙམ་བྱུང༌། དེ་ནས་ནང་ཡང་གྲོ་མ་བརྐོས་ནས་འཚལ། ནུབ་ཀྱང་གྲོ་མ་བསྐོས་
ནས་འཚལ། དཔྱིད་ཟླ་འབྲིང་པོ་ལ་ཀླུ་རུ་རྒྱལ་བ་འདི། ས་པོར་བོར་བོ་ཞིག་ལ་གནས་
བཅས་ནས་འདུག་གོ །སེམས་ཅན་དཀར་པོ་ལ་མིག་གིས་ཁེངས་པ་ཞིག་ཏུ་བརྫུས་
ནས་མཆིས་པ་ལས། མི་འདུལ་དཔལ་ཡང་ནུབ་མོ་མནལ་བའི་རྨི་ལམ་ན། གསེར་གྱི་
རྟ་ལ་གཡུའི་སྒ་བསྟད་པ་ཞིག་དང་འགྲོག་ཅིང་རྨིས་དེ་ནས་ནམ་ནངས་ཙམ་ན། མི་
བཟང་ལྕགས་དཀར་ཞིག་འོང་ནས། མི་བཟང་དེ་ན་རེ། ལྕགས་ཀྱི་སེ་ཀ་འདི་ཁུར་ལྕི་
བར་འོང་ནས། བུ་ལོན་བཅལ་ནས་མ་རུང་ངམ། མི་འདུལ་དཔལ་གྱིས་སྨྲས་པ། ང་
ལ་ནངས་ཡང་བཟར་མེད། ནུབ་ཀྱང་བཟར་མེད། གཡུང་དྲུང་གི་ཚལ་ནས་ནུབ་
ཀྱང་གྲོ་མ་བརྐོས་ནས་འཚལ། ནངས་ཡང་གྲོ་མ་བརྐོས་ནས་འཚལ། དེ་ནས་ང་
ལྕགས་ཀྱི་སེ་ཀ་བས་ལྕི་བྱ་བ་ནི་ངས་བཏང་བར་མི་འོང་ངོ༌། །ང་གཡུང་དྲུང་གི་ཚལ་
ལ་ས་དཀར་ལ་འབོར་པ་ཞིག་ཡོད་པས། དེ་ལ་ཁྱོད་ཀྱིས་བརྐོས་པར་འོང་ངོ༌། ། དེ་
ནས་མི་འདུལ་དཔལ་གྱིས། གཡུང་དྲུང་གི་ཚལ་བའི་གྲོ་མ་བརྐོས་པས། ཤིང་ཟླ་བ་
དྲུང་ཞིག་གི་རྩ་བ་ན་དུང་གི་རི་བོང་ཞིག་ཉལ་ནས་གདའ་བ་ལ། འབུས་བཏབ་ནས་
དེ་བསད་སྙམ་ནས། མཆོག་དཀར་གྲ་བཀུག་ལུ་མར་ལྟོང་སྦྱར། འབུས་ཕོག་གསུམ་
བཏབ་ནས་བསད་པར་བྱས་པས་བྱི་ཁྱེར་ས་ལ་མེད། བྱ་ཁྱེར་གནམ་ལ་མེད། དེ་ནས་
རབ་ཏུ་རྟོག་པ་སྐྱེས་ནས། འདི་སྤྲུལ་པ་ཞིག་ཡིན་པ་འདྲ་སྙམ། ནམ་ཀྱང་དུས་འདི་ལ་
ཡང་ས་ལ་གནས་པ་ལས་མེད་སྙམ། དུས་ཕྱི་མའི་རྒྱག་གཅིག་བཏགས་ནས། ནངས་
གྲོ་མ་བརྐོས་ནས་ནང་ཡང་འཚལ། ནུབ་ཀྱང་རྟོག་པ་མཆིས་ནས་སྙམ་དུ་འཚལ། དེ་
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་ཡང་གྲོ་མ་ཁལ་གྱི་རྙེད་ནས། གཡུང་དྲུང་གི་གླིང་ལ་མཁར་བརྩིགས་པའི་ས་
བལྟས་པས། ས་གཞན་རྫུད་ནས་འདུག ། ས་དཀར་པོ་ཞིག་ལ་མཐོ་བར་འདུག་ན།
འདི་བརྩིགས་པའི་འོས་ཅིག་གདའ་གསུངས་ནས། དེར་སླར་བྱོན་ནས། སང་གི་
ནངས་པར་ཕག་བུ་མནན་པས་ས་ཡང་མཁྱེན། དེ་ནས་ཟླ་བ་ཕྱེད་ན་བསླང་བས།
ཕག་བུ་ཡང་མཁྱེན། དེ་ནས་ཕག་སྐྱེས་པས་ཕག་བུ་སྨྲ། དེ་ནས་འདི་ཡ་མཚན་ཆེ་
དགེ་འམ་སྡིག་གམ་ཆ་ཡང་མེད། ས་མཁུན་ལ་ཕག་བུ་སྨྲ་བ་འདི་ཐོས་པ་ལས། དེ་
ནས་ཚ་ཚ་ཞིག་བརྩིགས་པ་ལ། ཚ་ཚ་དེ་ཡང་ཡང་མཁུན་དང་དེངས་སེ་དེངས་སོ། །
དེ་ནས་མི་འདུལ་དེས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་སྤྱན་དྲངས་ནས། ཚ་ཚ་དེ་མངའ་གསོལ་བས། ཚ་ཚ་དེ་མཁུན་ཞིང་
གདའ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་བཀའ་སྩལ་པ། མི་འདུལ་དཔལ་གྱིས་ཀླུ་རུ་རྒྱལ་བའི་སྟེང་དུ་ཚ་ཚ་བརྩིགས་ནས་
གདའ། མི་འདུལ་དཔལ་ལ་བདེ་བ་མི་འོངས་གསུངས་པས། མི་འདུལ་དཔལ་གྱིས་
གསོལ་པ། སྟོན་པ་རྣམ་པ་ལགས། བདག་ཕའི་བུ་མ་ལགས་པ་འདྲ། ཕའི་ནོར་གྱི་
སྐལ་པ་མ་སྟེར་ན་བདག་ཡབ་ལ་ཡི་ཆད་ནས། གཡུང་དྲུང་གི་རི་རྩེ་མཐོ་བ་ལ་མཆིས།
ནངས་ཡང་སྤང་ལྕགས་མེན་བུ་འཚལ། ནུབ་ཀྱང་སྤང་ལྕགས་མེན་བུ་འཚལ། དེ་
ནས་ཡུལ་དང་ས་བལྟས་པས། གཡུང་དྲུང་གི་ཚལ་ཁམས་ཆེན་པོ་དེ་ཁུམ་ནས་དེར་
མཆིས་པས། ནང་ཡང་གྲོ་མ་བརྐོས་ནས་འཚལ། ནུབ་ཀྱང་གྲོ་མ་བརྐོས་ནས་འཚལ།
ཤིང་ཟླ་བའི་རྩ་བ་ཞིག་ན། རི་བོང་དཀར་པོ་ཞིག་གདའ་བས་དེ་བཀུམ་པར་འཚལ་
ནས། མཆོག་དཀར་ནེ་གྲ་བཀུག །ལུ་མར་ནི་ལྟོང་སྦྱར་ནས། འབོ་ཐབས་གསུམ་
བཏབ་པས། རི་བོང་དེ་འདྲ་ནི་དུས་འདི་ལ་ཡང་ཡུལ་ལས་མེད་སྙམ་ནས། དུས་ཕྱི་
མའི་དགེ་བའི་རྩ་བ་ཞིག་བགྱི་སྙམ་ནས་བརྩིགས་པའི་ས་ཚོལ་དུ་མཆིས་པས། གཡུང་
196

འབུམ་སྡེ། ཀླུ་འབུམ། ༼བར༽
དྲུང་གི་ཚལ་ཁམས་ཀྱི་དཀྱིལ་ནས། ས་དཀར་ལ་མཐོ་བ་ཞིག་གདའ་སྟེ། ཕག་བུ་
གནོན་དུ་མཆིས་པས། ཕག་བུའི་ས་ཡང་མཁྱེན་ནོ། །དེ་ནས་ཕག་བུ་བླངས་བས་
མཁུན། ཕག་བུ་སྐྱེས་པས་ཀྱང་མཁུན། དེ་ནས་བརྩིགས་ལགས་ན། འདི་ལ་ཀླུ་གདའ་
ན་གཞན་དུ་སྤྲེང་བ་བགྱིད། བདག་འཚལ་དུ་ཡང་མ་མཆིས་སོ། །དཔྱིད་ཟླ་འབྲིང་
པོའི་དུས་ན། མི་འདུལ་དཔལ་བགྱིས་པ་ནི་མཚན་མོ་གཉིད་མེད་ནས་ཉིན་ཞིང་
སེམས་མ་དགའ་བར་གྱུར་ནས། དེ་ནས་ཟླ་བ་གསུམ་ལོན་ནས་ཤ་འགྱུར་ནས་གདའ། །
མི་གཞན་རྣམས་ཀྱིས་མི་ཁ་བཏགས། མི་དེ་ཤ་འགྱུར་ནས་ནད་བྱུང་བ་ཞིག་མི་སྡུག་
རེ་ཟེར་ནས་ཁོ་རང་གི་རྣ་བར་ནི་མ་ཐོས་སོ། །དེ་ནས་ལོ་གཅིག་ལོན་ནས་ཁོ་རང་གི་
རྣ་བར་ཡང་ཐོས་ནས། ཁོ་རང་གི་སེམས་ལ་ན་ནིང་གི་ཚ་ཚས་ནོངས་སྙམ། དེ་མིན་
ན་སྔོན་ཕ་མེས་ཀྱི་བུ་ལོན་དེད་པ་ཡིན་ནམ་སྙམ། དེ་ནས་དྲི་མ་ཡང་ལོག །སྐད་ཀྱང་
འཛེར་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
གཉེར་ནས། དེ་ནས་བདག་ངན་པ་ཡང་ཟླ་བ་གསུམ་དུ་རེད་པས་གཉིད་མེད། ཟླ་བ་
གསུམ་ནི་སེམས་མི་དགའ་བར་ཕྱོ་སངས་ཁྱེར། དེ་ནས་རྨོངས་ན་རེ་ཤ་འགྱུར་ནས།
དེ་ནས་དྲི་མ་ཡང་ལོག །སྐད་ཀྱང་འཛེར་ནས་མཆིས་པས། གློ་བུར་གྱི་རྐྱེན་ཡིན་ནམ་
པས། འདི་སྔོན་ལས་དབང་ལགས་སམ་ཞེས་ཞུས་པས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཁྱོད་ཀྱི་འདི་སྔོན་གྱི་ལས་
དབང་དུ་ཡང་རུང་འཕྲལ་གྱི་རྐྱེན་དུ་ཡང་རུང༌། སྔོན་གྱི་ལས་དབང་ཡིན་རུང་ན།
ཁྱོད་ཀྱིས་ཕས་ཀླུ་གཉིད་རྒྱལ་བ་བསྔངས་ནས་ནད་འདི་བཏང་བའི་དུས་སུ་ཀླུ་ལ་
ཆ་
བརྔན་ཐག་མ་བྱིན་པས། ཀླུ་རུ་རྒྱལ་བས་ཁྱོད་སྤང་མི་བཏང་བར་ཆད། དེ་ནས་ཁྱེའུ་
སྤུན་གསུམ་གྱིས་ཀླུ་འབུམ་ཀློག་པར་ཆད། མཆོད་པ་དུས་མ་ཡོལ་བར་དབུལ་བར་
ཆད་དོ། །དེ་དུས་སུ་མ་གསོལ་བ་ཡིན། རྣམ་ཅིག་ཏུ་ཀླུའི་སྟེང་དུ་ཚ་ཚ་བརྩིགས་པ་
I97

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡིན་ནོ། །ད་ཁྱོད་གཉིད་མེད་པར་ཚ་བས་ཟིན་པ་ཡིན། སྐེ་ལ་ཤུ་བ་བྱུང་བ་ཡང་དེ་
ཡིན། དྲི་མ་ལོག་པ་ཡང་དེ་ཡིན། ཡབ་ཀྱིས་བུ་ལོན་ཡང་བཅོལ། རང་གི་གློ་བུར་གྱིས་
རྒྱུ་ལ་བརྔན་པ་བྱ། མི་འདུལ་དཔལ་གྱིས་གསོལ་པ་སྟོན་པ་ལགས། སོས་སུ་འཚལ་ན།
བརྔན་པ་འབུལ་ལགས་ཀྱིས། སྟོན་པ་རྣམས་ཀྱིས་བཀའ་སྩལ་པ། ཀླུའི་གསུང་རབ་
དུས་སུ་ཀློགས་ཤིག །ཀླུའི་ཡས་འཚོགས་པར་སོགས་ཤིག་གསུངས་པས། མི་འདུལ་
དཔལ་གྱིས་ནི་ཀླུའི་གསུང་རབ་རྒྱུན་དུ་བཀླགས་སོ། །ཡས་དང་ཐགས་ཚང་བར་
བཤམས་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་ཀླུའི་དཀྱིལ་འཁོར་བཞེངས་སུ་གསོལ། མཆོད་པ་ཡང་རྒྱ་ཆེ་བར་ཕུལ། དེ་ནས་
མི་འདུལ་དཔལ་བསྙུངས་པ་ཡང་མ་སོས་ནས། དེ་ནས་སྟོན་པ་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོས་ཐུགས་དམ་དུ་སྙིང་པོ་འདི་བཟླས་སོ། །དུ་
ཡཱ་མ་མ་ལེ་སད། དུ་ཡཱ་མ་མ་ལེ་སད། དུ་ཡཱ་མ་མ་ལེ་སད། དེ་ནུ་པ་ཏ་རི་ན་སད།
ནུ་ཡ་ནེ་ལེ་ནུ་ཡ་ནེ་ལེ། པང་རི་དུ་པང་རི་དུ་པང་རི་དུ། ཧ་ཡ་ན་ཧ་ཡ་ན་ཧ་ཡ་ན།
ཀྲི་ཏ་ཕཊ་དུ་མ་ལ་སི། པ་ན་མེ་ཏི་ས་ན་ཧཱུཾ། ཀྲོ་ཏ་ཀྲོ་ཏ་ཀྲོ་ཏ། རི་ཝ་རི་ཝ་རི་ཝ། ཀ་
ཡ་ཀ་ཡ་ཀ་ཡ། འུ་ཏ་ཕཊ་འུ་ཏ་ཕཊ་འུ་ཏ་ཕཊ། རི་དུ་མ་ལེ་སུ་ཏེ་གྲི་ན་སཱཧཱ། ཐད་ཡ་
ཐ་པ་ཏ་ན། ཀུ་རི་མ་ལང་། ད་ཡང་ན་འུ་ཏ་ཕཊ། ཧུ་ལུ་གྲོ་ཧུ་ལུ་གྲོ་ཧུ་ལུ་གྲོ། པང་
དེ་ར་དུ་ས་མ་ན་རིང་དུ་ཤི་ན་སམ། བ་ལ་རི་མུ་གེ། ཀྲེ་ན་ཀྲེ་ན་ཀྲེ་ན། སད་ས་སད་
ས་སད་ས། བུ་ནེ་བུ་ནེ་བུ་ནེ། མུ་ལེ་མུ་ལེ་མུ་ལེ། ཕུ་ཀ་ཕུ་ཀ་ཕུ་ཀ། ཤི་ཤི་ཤི། ལ་ཡ་
ཕུ་ཀ་ལ་ཡ་ཕུ་ཀ་ལ་ཡ་ཕུ་ཀ། དྷི་ཡ་དྷི་ཡ་དྷི་ཡ། ཧུ་ལུ་ཧུ་ལུ་ཧུ་ལུ། དེ་སྐད་ཅེས་
ཐུགས་དམ་དུ་བཞེངས་པས། ཀླུ་རུ་རྒྱལ་བ་དེ་ཡང་སྟོན་པའི་སྤྱན་ལམ་དུ་བྱ་ངུར་པ་
ཞིག་ཏུ་བརྫུས་ནས་སྟོན་པ་ལགས། ཐུགས་རྗེ་ཆེ་ལ་ཐབས་མཁས་པ་ལགས། བདག་
གཡུང་དྲུང་གི་ཚལ་ཁམས་ཆེན་པོ་ནི་ས་དཀར་པོ་ཞིག་ལ་གནས་བཅས་ནས། བདག་
198

འབུམ་སྡེ། ཀླུ་འབུམ། ༼བར༽
གིས་མི་འདུལ་དཔལ་དེ་ས་དཀར་པོ་ཞིག་ལ་གནས་བཅས་ནས་མཆིས་སོ་ཞེས་བྱས།
སྔ་མའི་བུ་ལོན་ཡང་འདོད་བགྱིས་པས། བུ་ལོན་ང་ལ་བཟར་མེད་ཟེར་རོ། །མཁས་
པར་སྨྲས་ཀྱང་མ་བཏུབ་བོ། །ངའི་སྟེང་དུ་ཚ་ཚ་བརྩིགས་འདམ་བྱུག་པས་ནི་ནོངས་
ལགས་སོ། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་བཀའ་སྩལ་པ། ཀླུ་རུ་རྒྱལ་བ་དེ་སྐད་མ་གསུངས་དང་། མི་འདུལ་དཔལ་ཡང་
དུས་ཕྱི་མའི་བརྒྱག་ཅིག་འདོད་པ་ཡིན་ནོ། །ཀླུའི་སྟེང་དུ་བབས་པས་དེ་ཡང་གཞན་
བརྩིགས། སྔ་མའི་བུ་ལོན་ཡང་བཅལ། ཕྱི་མ་ཐུགས་དང་འགལ་བ་ཡང་བསབས་
ཞེས་གསུངས། ཀླུ་རུ་རྒྱལ་བའི་ཞལ་ནས། སྟོན་པ་རྣམས་ཚུར་གསོན་དང་བསད་པ་
ལ་སྟོང་ཡོད་ལ། བཅད་པ་ལ་འཕྲོ་བསབས་སུ་ཡོད་པ་ལ་ཐུག་ན་བཟང་བས་བཏང་
ངོ༌། །འདམ་གཡོགས་པ་འདི་ཕྱི་བྱས་པས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་ཀླུའི་གསུང་རབ་རྒྱུན་དུ་བཀླག །དཀྱིལ་འཁོར་
ཆེན་པོ་ཡང་བཞེངས་སུ་གསོལ་ནས་མཆོད་པ་རྒྱ་ཆེན་པོ་ཡང་དེ་རུ་ཕུལ། བསད་པའི་
སྟོང་བསབས། བཅད་པའི་འཕྲོ་སྦྱར་ནས་ཀླུའི་བྲོ་ཡང་བརྡུང་། ཀླུའི་སྨོན་ལམ་ཡང་
བཏབ། ཀླུའི་རྩི་སྨན་གྱིས་གསོས། ཀླུ་རུ་རྒྱལ་བས་ཚ་ཚ་ཡང་བཤིག་ནས་རྟེན་ཡང་
བཅས། ཀླུ་རུ་རྒྱལ་བ་ཡང་དེར་དགྱེས། དེ་ནས་རས་དང་མེན་དང་དར་དང༌། ལྷབ་
ལྷུབ་ཀྱིས་ཀྱང་ཀླུ་རུ་རྒྱལ་བ་ལ་ཕུལ་བས་ཀླུ་དགྱེས་སོ། །དེ་ནས་ཀླུ་རུ་རྒྱལ་བས། མི་
འདུལ་དཔལ་གྱི་ནད་དེ་སྒོག་པ་བཤུས་པ་བཞིན་དུ་སངས་ཀྱིས་བཏང་ངོ༌། །དེ་ནས་
མི་འདུལ་དཔལ་གྱི་ནི་རབ་ཏུ་ཡང་བགྱིས་སོ། །དེ་ནས་ཡང་ཅི་བྱ་བར་འདོད་ན།
སྔོན་བས་དབང་ཆེ། སྔོན་བས་བཞིན་བཟང༌། དེ་ནས་མི་འདུལ་དཔལ་གྱིས་གསོལ་
པ་སྟོན་པ་ལགས། ངན་བུ་སྔོན་གྱི་ལས་དབང་ལགས་སམ། དགེ་བའི་རྩ་བ་འདི་
བགྱིས་པས། ད་ལྟར་འདྲ་བའི་ལས་དབང་མཆིས། ཚ་ཚ་བརྩིགས་པ་འདི་ཀླུའི་ར་བ་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་ཕོག་པའི་ལུགས་ཅི་བདོག །དེ་ནས་བདག་ནད་ཀྱིས་བཏབ་པའི་ལུགས་ཅི་བདོག །
ཡབ་ཀྱིས་ཡུལ་དང་ས་མི་སྟེར་བའི་ལུགས་ཅི་བདོག །བདག་སྔོན་གྱི་ལས་དབང་
ལགས་སམ། དུས་ད་ལྟའི་རྐྱེན་ལགས་སམ། དེ་ནས་དགེ་བ་བགྱིས་ན་དུས་ཕྱི་མ་ལ་
ཅི་ལྟར་མཆིས། དུས་འདིས་རྐྱེན་བཟློག་གམ་མི་བཟློག །སྟོན་པ་གཤེན་རབ་དང་
གཡུང་དྲུང་སེམས་དཔའ་ཆེན་པོས་བཀའ་སྩལ་པ། མི་འདུལ་དཔལ་ཁྱོད་ཚུར་ཉོན་
དང༌། ཁྱོད་ཀྱིས་དུས་དང་པོ་ཁྱི་ཞིག་ལ་ཟས་སྟེར་བ་ལྟར་བྱས་ནས་མི་འབྱིན་པས།
དུས་འདི་ལ་ཡང་མ་བྱིན། ཁྱོད་ཀྱིས་དང་པོ་ལ་བྲན་ལ་གོས་དང་ནོར་མ་བྱིན་པས།
དུས་འདིར་ཟས་ནོར་ཕ་མས་མ་སྟེར་བ་ཡིན། དུས་གོང་མ་ལ་དགའ་སྡུག་ལ་དམ་
དུམ་བྱིན་པའི་ཡོན་ཏན་གྱིས་དུས་འདི་ལ་གཡུང་དྲུང་གི་རྩེ་མཐོན་རྙེད་པ་ཡིན། སྤང་
ལྕགས་དཀོར་རྙེད་པ་ཡང་དེའི་ཡོན་ཏན་ནོ། །ཁྱོད་དུས་སྔ་མ་ལ་གཉེན་དང་མུན་
སྤྲང་ལ་དམ་དུམ་བྱིན་པས། དེའི་བསོད་ནམས་ཀྱིས་དུས་འདི་ལ་གཡུང་དྲུང་གི་ཚལ་
ཁམས་རྙེད་པ་ཡང་དེའི་ཡོན་ཏན་ནོ། །གྲོ་མ་བྱི་བྲུན་རྙེད་པ་ཡང་དེའོ། །ཁྱོད་ལ་ནད་
འདི་འོང་བ་ནི། བྱིན་བ་རོག་པོ་དང་ཁྱིམ་ཚེས་རོག་པོ་བརླུབ་པ་དང་། གཞན་དག་
ལ་མ་བྱིན་པར་བླངས་པས། དེའི་ལན་ཆགས་ཀྱིས་ཀླུ་དང་ཕྲད་པར་བྱེད་པ་ཡང་དེ་
ཡིན། ནད་འོང་བར་བྱེད་པ་ཡང་དེའི་ལན་ཆགས་སོ། ། དེ་ནས་ཚ་ཚ་མཆོད་རྟེན་
བརྩིགས་པའི་ཡོན་ཏན་གྱིས་སྟོན་པ་གཉིས་དང་ཕྲད་པ་ཡིན་ནོ། །བརྩིགས་སོ་བོན་ལ་
ཡོན་ཏན་གྱིས་ནད་འདི་ཡང་དུང་ཕྱིས་པ་བཞིན་དུ་སོང་ངོ༌། ། དེ་ནས་མི་འདུལ་
དཔལ་གྱིས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
གཉིས་ཀྱི་ཞབས་ཀྱི་རྗེས་སུ་བླངས་ཏེ། སྤྱི་བོའི་གཙུག་ཏུ་བླངས་པས། མི་འདུལ་
དཔལ་གྱིས་གཡུང་དྲུང་གི་ཚལ་ཁམས་ནས་མིག་ཕྱོགས་བཞིར་གཟིགས་པས། གཡུང་
དྲུང་ཤེལ་གྱི་བྲག་ཞིག་གདའ་ནས། བྲག་ལ་མཆོད་རྟེན་ཞིག་བརྩིགས་སྙམ་ནས།
200

འབུམ་སྡེ། ཀླུ་འབུམ། ༼བར༽
མཆོད་རྟེན་འགྲམ་གྱི་སེང་ཁྲི་གཡུང་དྲུང་གི་ཤེལ་བྲག་ལས་བྱས་སོ། །བང་རིམ་དང་
པོ་གསེར་ལས་བྱས། བང་རིམ་གསུམ་པ་རིན་པོ་ཆེ་སྣ་ལྔ་ལས་བྱས། བུམ་པ་གཡུ་
ལས་བྱས། འཁོར་ལོ་མཐིང་ལས་བྱས། བྱ་རུ་ཁྲོ་ཆུ་ལས་བྱས། དེ་ནས་སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ནས་མངའ་
གསོལ། དགེ་བའི་ཡོན་ཏན་གྱིས་གཡུང་དྲུང་གི་བྲག་དེའི་དཀྱིལ་སྨད་དུ་གཡུང་དྲུང་
གི་ཤིང་གཅིག་འཁྲུངས་སོ། །ཤིང་དེའི་འབྲས་བུ་ནང་འཚལ་ཡང་ནུབ་སྐྱེས། ནུབ་ལ་
འཚལ་ཡང་ནངས་སྐྱེས། ཤིང་དེའི་རྩ་བ་ན་ཆུ་མིག་གདའ། ཆུ་མིག་དེའི་ནང་ན་
གཡུའི་མི་ཞིག་གདའ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོས་བཀའ་སྩལ་པ། མི་འདུལ་དཔལ་ཁྱོད་དང་པོ་ལྟར་འཇུག་པ་ནི་དང་
པོ་དགེ་བ་བྱའོ། །མོས་པའི་ཡོན་ཏན་ནོ། །ཤེལ་གྱི་བྲག་ལ་མཆོད་རྟེན་བརྩིགས་པ་ནི།
སྟོན་པ་ངེད་ཀྱི་ཞབས་སྤྱི་བོར་བླངས་བའི་ཡོན་ཏན་ནོ། །གཡུའི་ཤིང་དེ་སྐྱེས་ནས་ལོ་
འདབ་ཚལ་དུ་ཡོད་པ་ནི། ཀླུ་རུ་རྒྱལ་བས་སྐྱེད་ནས་འབྱིན་པའོ། །གཡུའི་ཆབ་མིག་ལ་
མི་ཞིག་འདུག་པ་ནི་ཀླུ་རུ་རྒྱལ་བའི་སྐུའི་སྤྲུལ་པའོ། ། དེ་རྣམས་སྟོན་པའི་ཐུགས་རྗེས་
བཟུང་བའོ། །ད་ཡང་བསོད་ནམས་བྱས་པ་ལ་ཐུག་ན། བླ་ན་མེད་པའི་འབྲས་བུ་ཐོབ་
པར་འདོད་དོ་གསུངས་པས། མི་འདུལ་དཔལ་གྱིས་སྟོན་པའི་བཀའ་ནས་ང་དང་
བདག་ཏུ་མེད་པར་ཉོན་མོངས་པ་མཐའ་དག་ལ་སྙིང་རྗེ་བྱས་སོ། ། ཞེ་སྡང་བྱ་བའི་
མིང་ཡང་མེད་དོ། །གཏི་མུག་ཀྱང་མེད་པར་བྱས་སོ། །འདོད་ཆགས་ཀྱང་མེད་དོ། །
ཕྲག་དོག་ཀྱང་མེད་དོ། །དེ་ལྟར་དུག་ལྔ་མེད་པར་བྱས་ནས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་འདི་སྐད་ཅེས་ཞུས་སོ། །སྟོན་
པ་ལགས། བདག་གིས་སྙིང་རྗེ་ཕྱོགས་མེད་དུ་བགྱིས་ན་དུས་ཕྱི་མ་ལ་ཇི་ལྟར་འགྱུར་
ལགས། ཞེ་སྡང་མ་བགྱིས་ན་ཇི་ལྟར་འགྱུར། གཏི་མུག་མ་བགྱིས་ན་ཇི་ལྟར་འགྱུར།
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འདོད་ཆགས་མ་བགྱིས་ན་ཇི་ལྟར་འགྱུར། ང་རྒྱལ་མ་བགྱིས་ན་ཇི་ལྟར་འགྱུར། ཕྲག་
དོག་མ་བགྱིས་ན་ཇི་ལྟར་འགྱུར་ཞེས་གསོལ་པས། སྟོན་པ་གཤེན་རབ་ཀྱིས་བཀའ་སྩལ་
པ། མི་འདུལ་དཔལ་གྱིས་ཉོན་ཅིག །བདེན་པའི་སེམས་མ་འགྱུར་དགེ་བ་བྱས་ན།
བོན་གཡུང་དྲུང་འདི་སྤྱད་པ་ལ་ཐུག་ན། དུས་ཕྱི་མ་ལ་མི་ལུས་གཙང་མ་ལེན་ནོ། །
སྙིང་རྗེ་བྱས་པས་དུས་ཕྱི་མ་ལ་ཞལ་ཟས་བདའ་དགུ་ལ་ལོངས་སྤྱོད་དུ་འོང་ངོ༌། །ཞེ་
སྡང་མ་བྱས་པས་དུས་ཕྱི་མ་ལ་ང་དང་བདག་མེད་པར་ཀུན་ལ་བྱམས་པར་འོང་ངོ༌། །
གཏི་མུག་མ་བྱས་པས་དུས་ཕྱི་མ་ལ་རིག་པ་རང་བཞིན་དུ་འགྱུར་རོ། །འདོད་ཆགས་
མ་བྱས་པས་དུས་ཕྱི་མ་ལ་འདོད་དགུ་གང་བསམ་པ་འགྲུབ་བོ། །ང་རྒྱལ་མ་བྱས་པས་
དུས་ཕྱི་མ་ལ་ལྷའི་སེམས་ཞི་བ་དང་ལྡན་པར་འགྱུར་རོ། །ཕྲག་དོག་མ་བྱས་པས་དུས་
ཕྱི་མ་ལ་སེམས་ཅན་མཐའ་དག་དོག་པ་མེད་པར་འོང་ངོ་ཞེས་གསུངས་པས། མི་
འདུལ་དཔལ་གྱིས་ཡང་བསམ་པ་སྐྱེས་སོ། །གཡུང་དྲུང་གི་བོན་ལ་སྤྱད་པས་སེམས་
བདེ་བར་འོང་དགོངས་པས་ན། ལུས་འཇམ་རྩུབ་མེད་པར་བྱས། སེམས་ཅན་ཡོངས་
ལ་བུ་གཅིག་ལྟར་ཀུན་ལ་བྱ་བ་བྱས་སོ། །དགྲ་དང་བུར་ངོ་མཉམ། གསེར་དང་བོང་
བར་ངོ་མཉམ། སེམས་ཅན་རྣམས་ལ་ངག་སྙན་པར་བགྱིས། སྟོན་པ་ལགས་དེ་
རྣམས་བགྱིས་པས་དུས་ཕྱི་མ་ལ་ཇི་ལྟར་འགྱུར་ཞེས་གསོལ་ཏོ། །སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། མི་འདུལ་དཔལ་
ཉོན་ཅིག །ཁྱོད་ཀྱིས་གཡུང་དྲུང་གི་བོན་ལ་སྤྱད་པས་མི་བདེ་བའི་གནས་མེད། རྣམ་
ཅིག་ཏུ་ཉོན་མོངས་པའི་སྡིག་བྱང༌། དེ་ནས་གཡུང་དྲུང་འགྱུར་བ་མེད་པའི་གནས་
སླེབས། སེམས་བདེ་བར་དམིགས་པས་ཕྱི་མ་ལ་གཅིག་ཀྱང་མ་གཡོས་པར་འགྱུར་རོ། །
ལུས་འཇམ་རྩུབ་མེད་པར་བྱས་པས་རང་བྱུང་གི་ན་བཟའ་གསོལ་ཏེ་དེ་ལ་འཇམ་རྩུབ་
མེད། སེམས་ཅན་ཡོངས་ལ་བུ་གཅིག་པ་ལྟར་བྱས་པས། བྱམས་པ་ཆེན་པོ་དང་ལྡན་
202

༼བར ༽
འབུམ་སྡེ། ཀླུ་འབུམ།
པར་གྱུར་ཏོ། །དགྲ་དང་བུར་ངོ་མཉམ་པས་བདེ་བ་ཆེན་པོ་དང་ལྡན་པར་གྱུར་ཏོ། །
དེ་སྐད་ཅེས་གསུངས་པས། དེ་ནས་མི་འདུལ་དཔལ་གྱིས་ནད་དེ་ཡང་དམྱལ་བ་
འཇུག་ཀ་ནི་མིན། དམྱལ་བ་ཐོན་ཀ་ཡིན་པས། དགེ་བའི་རྩ་བ་ཡོངས་དང་ཕྲད་དོ། །
དེ་ནས་ལས་སྔ་མ་དགེ་བ་བྱས་པས། ཕྱི་མ་ལ་ཡང་བདེ་བའི་འབྲས་བུ་ཐོབ་བོ། །ལྷུན་
གྱིས་གྲུབ་ནས་རྒྱས་སོ། །དེ་ལྟར་གྲུབ་ཏུ་འཇུག་པ་ཡང་ཀླུའི་ཡོན་ཏན་ཞིག་གོ །དེ་
ནས་མི་རྒྱལ་ཐང་པོ་དེའི་ཡབ་དང་གཅེན་དང་ལས་མ་མཐུན་ཏེ་ཡབ་དང་གཅེན་
རྣམས་ལ་བདག་ལ་ལས་ཀྱི་སྐལ་ཕོག་འཚལ་ལོ། །ཡབ་ཀྱི་ཞལ་ནས་བུ་ཁྱོད་ཀྱིས་སོ་
ནམ་བྱེད་པ་ན། སྤང་མཐའ་ཞིང་དུ་རྨོས་ཤིག །ཆུ་ཀ་ཡུལ་དུ་དྲོངས་ཤིག་ཅེས་
གསུངས་སོ། །དེ་ནས་མི་རྒྱལ་ཐང་པོ་དེའི་བསྒོ་བྱས་པའི་ཚུལ་མ་བསྟན་པར། སྤང་པོ་
ཞིང་དུ་རློག་ཅིང་མཆིས། སྤང་པོ་དར་བའི་ལོ་གཅིག་ལ། བསྐོར་བས་དིར་དིར་
མཆིས། དེ་ཡ་མཚན་ཆེ་དགོངས་ནས་བལྟས་པས། སྤང་གི་འོག་ན་བྲག་དཀར་པོ་
ཞིག་འདུག་གོ །བྲག་དེ་བརྐོས་པས་སྲ་ལ་མདངས་དགའ་བ་ཞིག་གདའོ། །དེ་གཉིས་
གཉན་ནམ་གདོད་དམ་དགོངས་ནས། ཡབ་གཅིག་ཇོ་བོ་སྟེ། འདི་ནས་ཡར་མཆིས་
ནས། སྤང་འདི་ར་བའི་ལོགས་ལ་བརྐུས་པས། སྤང་དེ་དིར་དིར་མཆིས་ནས་ཡ་
མཚན་སྐྱེས་ཏེ། དེ་ནས་བལྟས་པས་ཅི་ཡང་མ་མཐོང་ཡང་བརྐོས་པས། བྲག་
མདངས་དགའ་བ་ཞིག་འདི་ཅི་ལགས་ན། དེ་ནས་ཡབ་ཀྱི་ཞལ་ནས་བུ་ཡང་ཅི་
གསུངས་ན་བྲག་དཀར་པོ་མདངས་དགའ་བ་ཡོད་པ་ན། དེ་བརྐོས་པས་ཀྱང་ཞིང་
སྐྱེར་མི་འདོད་ཀྱི། དེ་ནས་སོ་དང་ནམ་མི་འོང་སྟེ། བུ་མི་རྒྱལ་ཐང་པོའི་ཐུགས་ལམ་ན།
བུའི་དེ་ན་ནོར་ཟས་ཡོད་དོ་ཞེས་ཟེར་བས། དེ་ནས་མི་རྒྱལ་ཐང་པོས་ལྕགས་ཀྱི་ཐོ་བ་
དང་གཟོང་བྱས་ཏེ་བརྐོས་པས། བྲག་ཀྱང་སངས་སེ་སངས་ཟེར་རོ། །ཡབ་ཀྱི་ཞལ་
ནས་བུ་འདི་ཡང་ཕས་ཟེར་བ་ནི་མི་ཉན་པར། བྲག་བརྐོས་ནས་འབྲས་འཁྲུངས་སུ་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འདོད་དམ་བྱས་པས། བུ་མི་རྒྱལ་ཐང་པོའི་ཞལ་ནས། ཡབ་གཅིག་ཅི་གསུངས་ནས།
བྲག་འདིའི་རྐེད་པ་ན་མི་ཟད་པའི་གཏེར་ཡོད་པས། ཡབ་དང་གཅེན་ཡང་འདིར་
གཤེགས་གསུངས་པ་ལས། དེ་བུ་མི་རྒྱལ་ཐང་པོ་ཡབ་དང་གཅེན་ལ་ཐུགས་ཁྲོས་ཏེ་
རྩལ་བསྐྱེད་དེ་བརྐོས་པས། བྲག་གི་ནང་ན་སེམས་ཅན་ཞིག་ལྷང་ཟེར་རོ། །ཡ་མཚན་
སྐྱེས་ཏེ་བརྐོས་པས། སེར་ཀ་མི་གདའ་བར་སེམས་ཅན་རྟ་བླ་བ་ཞིག་བྱུང་ངོ༌། །དེ་
ཡང་གཟོང་གིས་ཁ་ལ་མགོ་བཅད། དེ་ནས་སེམས་ཅན་སྡོམ་ཞིག་བྱུང་བས་མགོ་མ་
ཡིན་གྱིས་ལག་པ་བཅད། དེ་ནས་སེམས་ཅན་སྡིག་པ་ཞིག་བྱུང་བས། མགོ་མ་ཡིན་
གྱིས་ལག་པ་བཅད། ཡང་བརྐོས་པས་སེམས་ཅན་སྦལ་པ་ཞིག་བྱུང་བས་གཟོང་གིས་
མིག་བཅར་མགོ་ལུས་མེད་པར་གྲོད་པ་ཞིག་བྱུང་བས། དེ་ནས་ཡང་ནོར་ཡོད་སྙམ་
ནས་བརྐོས་པས་འབུ་ཉི་ཚེ་བྱུང་། དེ་ནས་བརྐོས་པས་སེམས་ཅན་སྤུ་སྣ་ཚང་བ་ཞིག་
བྱུང༌། དེ་ནས་བརྐོས་པས་དུང་གི་ཕྱི་བ་དཀར་པོ་ཞིག་བྱུང་། དེ་ཡ་མཚན་སྐྱེས་ཏེ་
བརྐོས་པས། དེ་ནས་ཆུ་ཐིགས་པ་བདུན་བྱུང༌། དེ་ནས་བརྐོས་པས་ཆུ་ཡང་བརླན་
བྱུང་། དེ་ནས་བརྐོས་པས་རྒྱ་མཚོ་བྱུང་། དེའི་ནང་ན་སེམས་ཅན་ལ་མ་འཚོགས་པ་
མེད་པ་རྒྱ་མཚོ་ཆེན་པོའི་ནང་ན་འཚོགས། དེའི་ནང་ན་མི་དཀར་པོ་ཞིག་གདའ། མི་
དཀར་པོ་དེ་ཡང་རྒལ་དང་ཐོད་དེ་ཐོད་གདའ་ན། མི་རྒྱལ་ཐང་པོའི་ཐུགས་ལ་
དགོངས་ནས། མི་དཀར་པོ་དེ་རྒྱ་མཚོའི་ནང་ན་འདུག་པ་རྒྱ་ཆེན་གྱིས་བཤོར་བས་
བསད་ལ། མཚོ་ནང་དུ་འདུག་པའི་དཀོར་སྣ་ཚང་བ་ཡང་སྤྱད། ཆུ་འདི་དྲངས་ལ་སོ་
དང་ནམ་བྱ་སྙམ་ན། ཡབ་དང་གཅེན་རྣམས་བདག་ངན་པས་ལྕགས་ལས་གཟོང་
བྱས་པ་དང་། ལྕགས་ལས་ཐོ་བ་བྱས་ནས་བྲག་ལ་བརྐོས་པས། བྲག་གི་ནང་ན་རྒྱ་
མཚོ་ཆེན་པོ་ཞིག་གདའ། རྒྱ་མཚོ་དེའི་ནང་ན་སེམས་ཅན་ལ་བསམ་གྱིས་མི་ཁྱབ་པ་
ཞིག་གདའ། སེམས་ཅན་དེ་འོ་སྐོལ་གྱི་དཀོར་བྱའོ། །མཚོ་དེའི་ནང་ན་མི་དཀར་པོ་
204

འབུམ་སྡེ། ཀླུ་འབུམ། ༼བར༽
ཞིག་གདའ་བ་དེ་རྒྱ་ཆེན་གྱིས་བཤོར་ལ་གསད་པའམ་ཡུལ་དབྱུང་བ་བྱས་ལ། རྒྱ་
མཚོའི་ཆུ་ལ་དྲངས་ལ་སོ་དང་ནམ་བྱའོ་ཞེས་ཞུས་པས། དེ་ནས་ཡབ་དང་གཅེན་གྱིས་
གཟིགས་སུ་བྱོན་པས། རྒྱ་མཚོ་ཆེན་པོར་རླབས་ཆེན་པོ་གདའ། དཀོར་སེམས་ཅན་སྣ་
ཚོགས་པ་གདའ་ནས། དེའི་ནང་དུ་བལྟས་པས་མི་དཀར་པོ་ཞིག་གདའ་བ་དེར་
ལེགས་པར་བལྟས་པས། མིའི་བུ་མི་འདྲ་བར་ཀླུའི་བུ་འདྲ་བས། ཡབ་ཀྱི་ཞལ་ནས་བུ་
མི་རྒྱལ་ཐང་པོ། ཅི་ལ་དོ་བསྡོ་ཡང་ཀླུ་ལ་དོ་མ་བསྡོ། ཅི་ལ་བང་སྙོམས་ཡང་བྱ་ལ་
བང་མ་སྙོམས། ཅི་ལ་རྩལ་བསྡོ་ཡང་སེང་གེ་ལ་རྩལ་མ་བསྡོ་གསུངས་ནས། སོ་དང་
ནམ་དེ་སྙེད་མཛད་དུ་མ་བཞེད་ནས། སླར་ཁབ་ཏུ་བཞུད་པ་ལས། བུའི་ཞལ་ནས་
ཡབ་དང་གཅེན་པོ་དང་སོ་ནམ་མཛད་ན། བདག་སོ་དང་ནམ་མ་བགྱིས་ན་ལྟོགས་
ནས་གུམ་གསུངས་ནས། མི་རྒྱལ་ཐང་པོ་དེས་བྲག་ཡར་བསྟོད་ནས་ཞིང་ཆབ་བཅུས་
པས། ནངས་བཅུས་བས་ནུབ་སྐམ། ནུབ་བཅུས་པས་ནངས་སྐམས་སོ། །དཀོར་ནོར་
བླངས་པས་ནུབ་རྒྱ་མཚོའི་ནང་དུ་ཐལ་ལོ། །དེ་ནས་མི་རྒྱལ་ཐང་པོས་མི་སྐྱེ་བོ་འདི་རྒྱ་
མཚོའི་གཏིང་ནས་མ་བླངས་ནས། འཆུས་ཤིང་བཅུས་ཀྱང་སྐམ། དཀོར་ནོར་བླངས་
པ་ནུབ་རྒྱ་མཚོའི་ནང་དུ་འགྲོ་བ་འདི་ཡིན་པས། རྒྱ་མཁན་བཟང་རྒྱལ་དེ་གཉེར་ནས།
མོན་ཡུལ་སྟེང་ནས་རས་མན་ལ་ལན་ཚ་དང་ཚངས་བྱས་ནས། རྒྱ་མཁན་ཇོ་བོའི་
aཞལ་ནས། བུ་མི་རྒྱལ་ཐང་པོ་གཉིས་ཀྱིས་མཚོ་ལ་བཏབ་པས། མཚོ་རླབས་ནས་ཀླུ་རུ་
རྒྱལ་བ་དེ་བཅུག་པས། རུ་དང་མ་འཇལ་པར་རུས་སྦལ་ཞིག་རྒྱའི་དཀྱིལ་ན་ཟིན་ནས།
རྒྱ་མཁན་ཇོ་བོའི་ཞལ་ནས་འདི་ཀླུ་ལགས་པས་བཏང་འཚལ་ལོ་ཞེས་གསུངས་པས།
མི་རྒྱལ་ཐང་པོའི་ཞལ་ནས། རྒྱ་མཚོ་འདི་ངས་བྲག་ངོ་བཟང་བརྐོས་ནས་རྙེད་པ་ཡིན་
པས་དབང་ང་ཆེ། རྒྱ་མཚོའི་ནང་ན་དཀོར་འདུག་པ་ཡང་ང་དབང་ཆེ། མི་དཀར་
པོས་དབང་བྱ་བ་ཅི་སྟེ། ད་ཤོར་བ་མི་དཀར་པོ་ཤོར་ན། རུས་སྦལ་རྒྱ་མཚོ་ནང་དུ་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འོང་བ་ཅི་སྟེ་བྱས་པས། གསེར་གྱི་རུས་སྦལ་སེར་པོས་མི་སྐད་སྨྲའོ། ། ཁྱོད་མི་རྒྱལ་ཐང་
པོ་བྱ་བ་ཅི་སྟོན། གསེར་གྱི་ས་གཞི་འདིའི་འོག་ན་རྒྱ་མཚོ་གཏིང་མེད་པ་ཡོད་དོ། །དེ་
ཡིན་ནམ་མེན་པ་དེ། ས་གཞི་དམའ་བ་ན་ཆུ་མེད་པར། རི་རབ་ལྷུན་པོའི་རྩ་བ་ན་ཆུ་
འབབ་བོ། །ཆབ་ཀྱི་རྒྱ་མཚོ་རི་རབ་ལྷུན་པོའི་རྩ་བ་ན་འཁྱིལ་ནས་ཡོད་པ་ཡིན་ནོ། །རྒྱ་
མཚོ་ཡང་ཀླུའི་དབང་བྱེད་པ་ཡིན་ནོ། །དེ་ནས་རྒྱ་མཚོ་འདི་ནི། ཀླུ་རུ་རྒྱལ་བས་
དབང་བྱས་པ་ཡིན་ནོ། །མི་དཀར་པོ་རྒྱ་མཚོའི་ནང་ན་འདུག་པ་དེ་ཀླུ་རུ་རྒྱལ་བ་ཡིན་
ནོ། །མི་རྒྱལ་ཐང་པོས་བསམ་པ་བཏང་བས། རུས་སྦལ་འདི་བདེན་པ་སྙམ་དགོངས་
ནས་སླར་ཁབ་ཏུ་མཆིས་ནས། མི་རྒྱལ་ཐང་པོ་དེ་ཉལ་བའི་རྨི་ལམ་ན། མི་དཀར་པོ་
ཞིག་གིས་ས་ངན་གྱིས་བྱུག་ཅིང་རྨི། དེ་ནས་ཕྲད་ཀྱིས་སད་པས། སེམས་རེ་མ་དགའ་
ཆབ་ཀྱང་རེ་མ་གཟིགས། སྣ་ནས་ཁྲག་འཛག་ནས་མ་ཆོད་དོ། ། སྣ་ནས་ཁྲག་ཟགས་
པ་དེ་ནི་རེས་ལྗང་གུར་འོང་རེས་སེར་པོར་འོང་། དེ་ནས་གཏོ་དང་དཔྱད་བྱས་པས།
གཏོ་དང་དཔྱད་པའི་ཞལ་ནས། ཁྲག་འདི་ལྟས་ངན་ཡིན་བྱས་པས། ལྟས་ངན་ཆེན་
པོ་བྱ་བ་ཅི་ལྟར་ལགས་བྱས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོའི་ཞལ་ནས། མི་རྒྱལ་ཐང་པོ་ཚུར་ཉོན་ཅིག །ཁྱོད་དང་པོ་ལས་
ངན་པ་ཡིན། དེ་ནས་ཁྱོད་ཀྱིས་བྲག་བརྐོས་པ་དེ་ནས་ཆུ་བྱུང་བ་དེ་ཀླུའི་གནས་ཡིན།
མཚོ་ཆེན་པོ་དེ་ཡང་ཀླུའི་གནས་ཡིན། དཀོར་མང་པོ་འདུག་པ་ཡང་ཀླུ་ཡིན། མི་
དཀར་པོ་མང་པོ་འདུག་པ་དེ་ནི་ཀླུ་རུ་རྒྱལ་བ་ཡིན་ནོ། །དང་པོར་རྟ་བླ་བ་འདུག་པ་
ཡང་ཀླུ་ཡིན། དེ་ནས་སྡོམ་དུ་འདུག་པ་ཡང་ཀླུ་ཡིན། དེ་ནས་སྦལ་པར་འདུག་པ་
ཡང་ཀླུ་ཡིན། མི་དཀར་པོ་རྒྱས་བཤོར་བ་ཡང་ཀླུ་ཡིན། གསེར་གྱི་རུས་སྦལ་སེར་པོ་
ཡང་ཀླུ་ཡིན། འདམ་པ་བསྐུས་པ་ཡང་ཀླུ་ཡིན། དེ་ནས་ནད་ཙི་ཙི་ཛཱ་ལ་བྱུང་བ་ཡང་
ཀླུ་ཡིན་ནོ། །དེ་ནས་མི་རྒྱལ་ཐང་པོས་འདི་སྐད་ཞུས་པ། སྟོན་པ་གཤེན་རབ་དང་
206

འབུམ་སྡེ། ཀླུ་འབུམ། ༼བར༽
གཡུང་དྲུང་སེམས་དཔའ་སེམས་དཔའ་ཆེན་པོ་ལགས། བདག་གསོ་འཚལ་ལོ་ཞེས་
ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས། མི་རྒྱལ་ཐང་པོ་ཚུར་ཉོན་ཅིག །ངས་ནད་འདི་སོས་པར་བྱས་ན་ཡང་སྟོན་
པ་རྣམས་ཀྱིས་བཀའ་མཉན་ནོ། །མི་རྒྱལ་ཐང་པོའི་གཡར་ནས། ནད་ངན་པ་འདི་
སོས་ན་ཅི་གསུངས་ཉན་ལགས་སོ། །དེ་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོའི་ཞལ་ནས། མི་རྒྱལ་ཐང་པོ་ཚུར་ཉོན་དང་། དེ་
ནས་ཀླུ་འབུམ་སྟོང་ཚར་བཏོན་ནོ། །ཀླུའི་སྤང་སྐོང་སྟོང་ཚར་བརྒྱད་བཏོན་ནོ། །དེ་
ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་རུ་
རྒྱལ་བ་ལ་མཆོད་པ་རྒྱ་ཆེན་པོ་བཤམས་ནས་ཀླུའི་དཀྱིལ་འཁོར་བཞེངས་སུ་གསོལ།
དབུ་ཆད་པ་ནི་ཕྱག་ཚང་ཀུ་བས་བསབས། སྤྱན་ཆད་པ་ནི་རྒྱ་མཚོ་ལྦུ་བས་བསབས།
སྙན་ཆད་པ་ནི་སྨྱུ་གུས་བསབས། ཚེམས་ཆད་པ་ནི་མགྲོན་བུས་བསབས། ལྗགས་
ཆད་པ་ནི་དར་གྱིས་བསབས། ཕྱག་ཆད་པ་ནི་དབང་པོ་ལག་པས་བསབས། ཞབས་
ཆད་པ་ནི་ཆུ་སྲིན་སྡེར་མོས་བསབས། ཤ་ཆད་པ་ནི་བསེས་བསབས། རུས་པ་ཆད་པ་
ནི་དུང་གིས་བསབས། ཁྲག་ཆད་པ་ནི་མཚལ་གྱིས་བསབས། སྙིང་ཆད་པ་ནི་སྙིང་ཞོ་
ཤས་བསབས། མཁལ་མ་ཆད་པ་ནི་ཁལ་སྲས་བྲེ་བོས་བསབས། ཚིལ་ཆད་པ་ནི་ཐོད་
དཀར་ལྗང་རས་ཀྱིས་བསབས། ཚིགས་པ་ཆད་པ་ནི་སྦས་བསབས། མཆིན་པ་ཆད་
པ་ནི་ལུང་ཐང་ཤུ་བོས་བསབས། དེ་ནས་མི་རྒྱལ་ཐང་པོ་དེ་ནད་སོས་སོ། །སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། མི་རྒྱལ་
ཐང་པོ་ཁྱོད་ཀླུའི་གསུང་རབ་རྒྱུན་དུ་ཐོན་ཅིག །མཆོད་པ་དུས་སུ་ཕུལ་ཅིག །དེ་ནས་
ཀླུ་རུ་རྒྱལ་བས་ཀྱང་མི་རྒྱལ་ཐང་པོ་ལ་མཐོ་མཁར་ཡང་མི་ལ་གསོལ་ཅིག །བཙན་
ཁོལ་ཕ་བཅུ་ཡང་མི་ལ་གསོལ་ཅིག །འཕེན་ཞིང་དར་བར་གསོལ་ཅིག །དེ་ནས་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཞིན་ལེགས་སྡུག་པ་དང་དབང་ཆེ་བ་གསོལ་ཅིག །དེ་སྐད་ཅེས་སྟོན་པས་བཀའ་
སྩལ་པས། གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་རུ་རྒྱལ་བ་ལ་ནན་
ཏུར་ཆེ་བ་སྩལ་ལོ། །དེ་ནས་མི་རྒྱལ་ཐང་པོས་ར་བ་བཞི་ལ་གསུང་རབ་བཏོན་ནས།
མཆོད་པ་ར་བ་བཞི་ལ་མ་བརྗེད་པར་ཕུལ་བས་ཀླུ་རུ་རྒྱལ་བ་དེ་རབ་ཏུ་ཐུགས་དགྱེས་
ནས། ཀླུ་རུ་རྒྱལ་བས་མི་རྒྱལ་ཐང་པོའི་མགོན་དང་སྐྱབས་བྱ་བར་ཆད་དོ། །མཐོ་
མཁར་ཡང་ཀླུས་བཙལ། དམའ་ཡུལ་ཡང་ཀླུས་བཙལ། མཐུ་སྟོབས་ཀྱང་ཀླུས་བཙལ།
བཙན་པ་དང་འཕེན་པ་ཡང་ཀླུས་བཙལ། བཙན་ཁོལ་པ་བཅུ་ཡང་ཀླུས་བཙལ།
རེའུ་ལུང་མིང་སྲིང་ཡང་ཀླུས་བཙལ། བཟང་སྡུག་མཛེས་པ་ཡང་ཀླུས་བཙལ།
གཞན་ལེགས་ཉེས་བྱུང་ཡང་མི་རྒྱལ་ཐང་པོ་ལ་ལེགས་ཉེས་མི་འབྱུང་ངོ༌། །མི་རྒྱལ་
ཐང་པོས་ནངས་ཡང་ཀླུ་རུ་རྒྱལ་བ་བོས། ནུབ་ཀྱང་ཀླུ་རུ་རྒྱལ་བ་བོས། ཀླུས་མི་མ་
བཏང་ངོ༌། །དེ་ནས་དེའི་གཅུང་པོ་མི་རིང་ཐང་པོ་ལགས། མི་རིང་ཐང་པོ་དང་།
ལྡིང་བ་དང་སད་དང་། དཀོར་དང་ཡབ་ཀྱིས་དཀོར་མ་སྟེར། ཡུམ་གྱིས་ཟས་དང་
གོས་མ་སྟེར། མི་རིང་ཐང་པོས་ཀྱང་ཅི་བྱ་བ་ཆ་ཡང་མེད་ནས། ཡབ་ལ་ཡང་ཐུགས་
ཆད། ཡུམ་ལ་ཡང་ཐུགས་ཆད། དེ་ནས་ཡུལ་སྡིང་ཆེན་ས་ཞག་ལ་སྐྱེད་ཤིང་ལྕང་མ་
ཞིག་བཙུགས། ཤིང་ལྕང་མའི་ཁ་ལ་བྱ་བྲན་ཡང་ཞོན་པ་སྣ་ཚོགས་ཟེར་རོ། ། དེ་ལ་
ཡབ་ཀྱིས་མ་བཙལ་བས། དེ་ལ་མི་རིང་ཐང་པོས་གཏོར་བ་དང༌། རྐང་སྙིབས་
བཙུགས་ནས་ནངས་བྱ་བྲན་བསྲེག་ཅིང་འཚལ། ནུབ་ཀྱང་བྱ་བྲན་དེ་ལ་འཚལ་བས།
ཡུལ་སྡིང་ཆེན་ས་ཞག་ལ་ལྡུམ་ར་ཞིག་བགྱིས་སོ། ། དེ་ལ་འབྲས་སཱ་ལུའི་ལྗང་པ་དེ་ནས་
བསྐྱེད། བྲག་གཙང་དང་སྒོག་པ་དང་། ཙོང་དང་། རི་སྒོག་དང་། ལུང་སྒོག་དང་།
དེ་རྣམས་བཙལ་སྤོད་སྣ་ཚང་བ་ཡང་བཙལ། མི་རིང་ཐང་པོ་འོས་ལ་བཤལ་བར་
མཆིས་པ་ལས། དུས་ཀྱི་ཕ་རྒན་ཡང་ཡབ་ཡུམ་ལ་བྱུང་ནས་སྲས་མི་རིང་ཐང་པོའི་
208

འབུམ་སྡེ། ཀླུ་འབུམ། ༼བར༽
གན་དུ་བྱོན་ནས། ཡབ་ཀྱི་ཞལ་ནས་བུ་མི་རིང་ཐང་པོ་ཁྱོད། ཕ་གསོས་སུ་རེ་ནས་བུ་
བསྐྱེད་པ་ཡིན། ཚེ་ཕྱེད་ནི་ཕ་མ་ཡིན་ནོ། ། ཚེ་ཕྱེད་ནི་བུ་ཚ་ཡིན་པས། ང་ལོ་ལྔ་བཅུ་
ལོན་ནས་བུ་རྣམས་ཀྱིས་ལོ་རེ་གསོས། ད་ཡང་རོ་ཚུལ་སྡོད། ཁུང་བུ་ཕས་སྡོད་པས།
ཁྱོད་ཀྱིས་ལོ་གཅིག་གསོས་བགྱིས་པས། བུའི་ཞལ་ནས་ཡབ་དང་གཅེན་གྱིས་ནོར་གྱི་
སྐལ་བ་ཡང་མ་སྩལ། ཡུམ་གྱིས་ཟས་དང་སྐོམ་གྱི་སྐལ་བ་མ་སྩལ་ལགས་སོ། །དེ་ཡང་
ཡབ་ལ་མི་རིང་ཐང་པོས་གསོལ་པ། ཡབ་ཀྱི་འབྲས་བཤོས་དང་སྤྱན་གཟིགས་སྣ་ཚང་
བ་ལ་བཞེས་ཏེ་གསོལ་ཞིང་བསྣམས་པ་ལས། ཀླུ་རུ་རྒྱལ་བ་དེ་མི་བཟང་ལྕགས་
དཀར་ཞིག་ཏུ་བརྫུས་ཏེ། རྟེན་དང་གནས་ཚོལ་དུ་བཞུད་པ་ལས། སྡིང་ཆེན་ས་ཞག་
ལ་སྐྱེད་ཤིང་ལྕང་མ་ཞིག་གདའ། དེར་བྱ་བྲན་ཞོན་པ་ཡང་ཟེར། དེ་ཡང་གནས་
ལགས་སམ་དགོངས་ནས་དེ་ལ་བརྟེན་ཏེ་མཆིས། དེ་ལ་ལྡུམ་ར་ཞིག་གདའ་བས། དེ་
ནས་མི་འཁྲུངས་པ་གང་ཡང་མེད་པ་ལ། དེ་ལ་ཡང་རྟེན་དེ་མཆིས་ནས། ཡབ་ཐུམ་
ཐུམ་ཉལ་བའི་རྨི་ལམ་ན་མི་དཀར་པོ་ཞིག་ཤིང་གི་རྩ་བར་ཉལ་བ་རྨིས། ལྡུམ་ར་ན་ཁྱི་
དཀར་ཞིག་མཐའ་མ་བསྐོར་བ་རྨིས། རི་དྭགས་མང་པོས་ཀྱང་མཐའ་མར་བསྐོར་ཞིང་
རྨིས། སེམས་ཅན་མང་པོ་ཆགས་ཤིང་འདུག་པ་རྨིས། མི་རིང་ཐང་པོར་འདམ་ཞིག་
བྱུག་པ་རྨིས། དེ་ནས་བུ་ལ་རྨི་ལམ་བཟླས་པས་མི་རིང་ཐང་པོའི་ཞལ་ནས། ཡབ་
བགྲེས་པས་སྤྱན་གྱིས་མི་གཟིགས་ལགས། ཤིང་ལྕང་མ་དངོས་ཀྱིས་བཙུགས་པ་ལགས།
དུང་གི་ཁྱི་དཀར་མཆིས་པའི་ལུགས་ཅི་མཆིས། ལྡུམ་ར་ཡང་དངོས་ཀྱིས་བགྱིས་པ་
ལས། སེམས་ཅན་འཁོར་བའི་ལུགས་ཅི་བདོག་བགྱིས། བདག་ལ་ས་ངན་བྱུག་པའི་མི་
སུ་མཆིས། དེ་ནས་མི་རིང་ཐང་པོ་དེ་ཡང་སོ་དང་ནམ་བགྱི་དགོངས་ནས། ཐོང་པ་
བགྱིད་དགོངས་ཏེ། སྐྱེད་ཤིང་ལྕང་མ་དེ་ལ་ཐོང་པའི་ཤིང་བཀུམ་ནས། ཐོང་པ་སྦྱར་
བས་ནུབ་མོ་ཕྱི་སངས་བགྱིས། དེ་ནས་ལྕགས་ཞིག་བཀུམ་ནས་རྨོས་པ་སྨྲ། གླང་དེ་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བརྒྱབ་པས་སྨྲ་གླང་གུམ། དེ་རྨོས་གླང་བཤས་པས་ཕྱག་གཡས་པའི་མཐེ་བོང་ཆད་
ནས། དེ་ནས་དཀྲིས་ནས་མཆིས་པ་ལས། དེ་ནས་ཞག་གཅིག་པའི་ཟ་གཅིག་ནས།
ཟླ་གཅིག་ན། དེ་ནས་སྨན་པ་མཁས་པ་གཉེར་ནས་གཟིགས་པས། འདི་རྨ་ཞ་བྱ་བ་
ཡིན་རྣག་གཏིང་སོང་བ་ཡིན། རྣག་གཏིང་ནས་དབྱུང་དགོས་གསུངས། ལག་པ་ལ་
སུལ་བཞི་ཡོད་པ་ཕྱིང་བའི་བྱང་བུ་བཏང་། དེ་ནས་ནངས་པར་བལྟས་པས། རྣག་
གོར་མོ་དུམ་ཙམ་ཅིག་བྱུང༌། དེ་ནས་རྩ་དང་ཆུ་བལྟས་པས། འདིར་རུས་པ་དང་
རྣག་ཡོད་པས། རྣག་དེས་རུས་པ་ཟ་དགོངས་ནས། ལེགས་པར་རྣག་ཕྱེས་ཏེ་བལྟས་
པས། རུས་པ་ཡང་སྔ་ལ་ནག་པོར་འདུག །ནད་པ་ལ་བེ་ལེས་གླད་བ་ན། ཇེ་ནག་ཇེ་
ནག་ཐལ་ནས། སྨན་པ་དགོངས་ལམ་དྲངས་པས། དེ་ལ་ཡང་སྤྱན་གཟིགས་སུ་བྲེག་
གཙང་ཞིག་དྲངས་པས། བྲེག་གཙང་གེ་གཏིང་ནས་དུང་གི་སྦལ་བུ་ཞིག་གདའ་བ་ལ།
སྨན་པ་མནོ་བསམ་སྐྱེས་ནས། དེ་ནས་དུང་གི་སྦལ་བུ་བླངས་ཏེ། མཚོ་ལྐུགས་པར་
བསྐྱུར་ཏེ། དེ་ནས་ཞག་གསུམ་དྲོ་དང་བཞི་ན་ཤུ་བ་མང་པོ་ཞིག་བྱུང་ནས། སྨན་པས་
ཐུགས་དགོངས་པ། འདི་དེ་བྲག་དུང་གི་སྦལ་པ་ཡིན་པས། འདི་ཀླུ་ཡིན་དགོངས་
ནས་སྟོན་པ་གཤེན་རབ་སྤྱན་དྲངས་ནས། སྨན་པས་སྟོན་པ་ལ་ཞུས་པ་སྟོན་པ་ལགས།
བདག་མི་རིང་ཐང་པོའི་མཐེ་བོང་གིས་ཆོད་པ་བལྟར་མཆིས་ནས་རྨ་ཞ་ནས་གདའ།
རྣག་ནི་རུས་པ་ཟ་ཞིང་གདའ། དངོས་ལ་མཚན་མ་གསལ་པས། སྤྱན་གཟིགས་སུ་
བྲག་གཙོང་ཅིག་དྲངས་པའི་སྟེང་དུ། དུང་གི་སྦལ་བུ་ཞིག་གདའ་ནས་དུང་གི་སྦལ་བུ་
དེ་བླངས་ཏེ། ཆུ་ལྐུགས་པ་ཞིག་ཏུ་བཏང་བས། དངོས་ལ་ཤུ་བས་ལུས་ཁེངས་སོ། །
འདི་ཤུ་མཛེ་བྱ་བ་ལགས་པས། སྟོན་པ་ལགས་འོ་སྐོལ་སྲིད་པའི་བུ་བཞི་བྱ་བ་ལགས་
ན། ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པ་གཤེན་རབ་ཀྱིས་ཞལ་ནས།
སྨན་པ་འཚོ་བྱེད་ལགས། ཀླུ་རུ་རྒྱལ་བ་འདི་དང་པོ་ཡབ་མི་རིང་ཐང་པོའི་ཡབ་
210

འབུམ་སྡེ། ཀླུ་འབུམ། ༼བར༽
གཅེན་གྱིས་ཐུགས་ལ་བསྐོར་བ་ཡིན། ཀླུའི་སྤད་བརྒྱད་བཏང་བར་མ་བྱས་པ་སྟེ།
སྲས་ཡོངས་སུ་མཉེས་པར་བྱ་བར་ཆད། ཀླུ་རུ་རྒྱལ་བ་དེ་མི་དཀར་པོ་ཞིག་ཏུ་བརྫུས་
ནས་སྨན་གྱིས་བུ་ལོན་དེད་དུ་འོངས་བས། མི་རིང་ཐང་པོ་སྐྱེད་ཤིང་དང་ལྡུམ་ར་ལ་
རྟེན་བཅས་པ་ཡིན། མི་རིང་ཐང་པོར་ཀླུའི་རྟེན་བཅས་པས་རུས་པ་ལ་རྨ་མཛེ་བཏང་
བ་ཡིན། དེ་ནས་སྨན་པ་ལ་བྲག་གཙོང་དྲངས་པས་ཀླུ་རུ་བྲག་པ་ཡིན། དུང་གི་སྦལ་
པ་ཀླུ་རུ་རྒྱལ་བའི་རྫུ་འཕྲུལ་ཡིན། དེ་ནས་སྦལ་པ་མ་བཀུམ་པ་དེ་ལས་ཤུ་མཛེ་བཏང་
བ་ཡིན། དེ་ནས་སྨན་བཏང་བར་བགྱིས་པས་ཀླུ་མཉེས་རྫས་བསགས་འཚལ་ལོ་ཞེས་
གསུངས་པས། དཔྱིད་ཟླ་ར་བའི་སོ་ཤི་ལ། ཀླུའི་གསུང་རབ་དབུ་བཙུགས་ལ། གྲལ་
བརྒྱད་ཀྱི་གདུགས་ལ་མཆོད་པ་ཕུལ་གསུངས་སོ། །སྨན་པ་འཚོ་བྱེད་གཞོན་ནུས་
དཔྱིད་ཟླ་ར་བའི་སོ་ཤི་ནས་གསུང་རབ་བཀླགས་པས། སྟོན་པ་གཤེན་རབ་སྤྱན་
དྲངས་ནས་ཚེས་བརྒྱད་ཀྱི་གདུགས་ལ་མཆོད་པ་ཕུལ་བས། ཀླུ་སྨན་བརྒྱ་རྩ་བརྒྱད་ལ།
སྟོན་པ་ལགས་སྨན་གྱི་ནང་ན་དུག་མཆིས་པའི་ཐར་ནུ་དང་རེའུ་ལྕག་དང་སྤྱང་ཚེར་
དང༌། གླང་ཉ་པ་དང་དེ་རྣམས་དུག་ལགས་སོ། ། ཕྱི་བའི་སྨན་སོ་སོ་ནས་ཕྱེ་སྟེ། སྨན་
ལར་ནི་ཀུན་དུ་འཇུག་པ་ནི། མར་ཡང་ནས་ཡང་དུ་བཞུ་བ་བྱས་ཏེ། དེ་ནས་མཆོད་
པ་ཆ་དྲུག་ཅུ་བཤམས་ནས་ཀླུའི་དཀྱིལ་འཁོར་བཞེངས་སུ་གསོལ་ནས་ཕུལ་བས་ནི་ཀླུ་
རུ་རྒྱལ་བ་དགྱེས་ནས། དེ་ནས་སྟོན་པའི་ཞལ་ནས་སྨན་པ་འཚོ་བྱེད་ཀྱང་སོས་པར་
གྱུར་ཅིག །སོས་ནས་དུས་བཞིན་དུ་མཛོད་ཅིག །སྟོན་པའི་ཞལ་ནས། ཀླུ་རུ་རྒྱལ་
བས་སྨན་པ་འཚོ་བྱེད་གཞོན་ནུ་ལ་མགོན་དང་སྐྱབས་མཛད་དུ་གསོལ་བྱས་པས།
སྨན་པ་འཚོ་བྱེད་ཀྱིས་སྟོན་པའི་བཀའ་མཉན་ནས་ལུགས་བཞིན་དུ་མཆོད་པ་ཕུལ་
བས་དེར་ཀླུ་དགྱེས་པས། ཀླུས་མཐོ་མཁར་དང་། དམའ་ཡུལ་དང་། བཙན་ཕ་བཅུ་
དང༌། རེ་ལུག་མིང་སྲིང་དེ་རྣམས་ཕུལ་ལོ། །དེ་ནས་སྨན་པ་སྔོན་བས་རྩ་ཆུ་རྣོ། སྔོན་
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བས་དཔྱད་མཁས་པ་སྔོན་བས་རིག་པ་ཤར་བ། སྔོན་བས་སྨན་པ་གཉེར་བ་མང་བར་
བྱུང་ནས་སྤྱན་འདྲེན་ལ་རྩ་བལྟས་པས། དེ་ནད་པ་ཤི་མི་ཤི་ཡང་དེས་བྱེ་བྲག་ཕྱེད།
བགེགས་གང་གནོད་ཡང་ཆ་དྲག་ཕྱེད། དེ་ནས་དུས་རྩ་དུས་འདེབས་སོ། ། དེ་ཡང་
ཀླུའི་ཡོན་ཏན་ལགས་སོ། །དེ་ནས་མི་རིང་ཐང་པོ་དེ་ཡང་ལོ་དགུའི་བར་དུ་ཤ་
མདངས་མ་ཕྱེད་པས། སྨན་པ་གཉེར་ནས་རྩ་བལྟས་པས། མི་རིང་ཐང་པོ་ཚུར་ཉོན་
དང་། ཁྱོད་ཀྱི་ཡབ་ཀྱིས་དང་པོ་ཀླུ་རུ་རྒྱལ་བ་བཀྲོགས་ནས་འདུག །ཁྱོད་ཀྱི་ཡབ་ནད་
ཀྱིས་ཟིན་ནས་འདུག་པ་ལ། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས། ཀླུ་དང་མི་གཉིས་ཐ་ཚིག་སྐམ་ལ་བགྱིས། ཁྱེད་སྤྱད་བརྒྱད་
ཀླུ་རུ་རྒྱལ་བར་གསོ་བར་བགྱིས། ཀླུས་མགོན་དང་སྐྱབས་བྱ་བར་ཆད་ནས། མི་རིང་
ཐང་པོ་ཁྱོད་ཀྱིས་མ་གསོལ་བས། ཁྱོད་ལ་བུ་ལོན་དེད་དུ་འོངས་པས། ཀླུ་མི་དཀར་
ཞིག་ཏུ་བརྫུས་ཏེ། ཀླུ་རུ་རྒྱལ་བས་བལྟས་པས། དེར་སྐྱེད་ཤིང་གདའ་ནས་དེ་ལ་
བརྟེན་ནས་ལྡུམ་ར་ཞིག་གདའ། དེ་ལ་རྟེན་བཅས་ནས་མཆིས་པ་ལས། དེ་ནས་ཁྱོད་
ཀྱིས་གུག་གཤོལ་གཉིས་བཅད་དོ། །ལྕག་ཅིག་བཅད་ནས་གླང་ལ་བརྒྱབ་པས་ཆོས་
གླང་ཤི་བ་ཡང་ཀླུ་ཡིན། དེ་ནས་མི་རིང་ཐང་པོ་ལག་པ་གཅོད་པ་ཡང་ཀླུ་ཡིན། དེ་
ནས་མཛེ་བཏང་བ་ཡང་ཀླུ་ཡིན། དེ་ནས་ཀླུས་ཡབ་ལ་ཐན་བཏང་བས། ཡབ་མནལ་
བ་ལ་ཁྱི་དཀར་པོ་སྐྱེད་ཤིང་ལ་འཁོར་ནས་འདུག །སྡུམ་ར་ལ་སེམས་ཅན་སྣ་ཚོགས་
འདུག་བྱས་པས། མཐའ་མི་རིང་ཐང་པོ་ལས་ངན་པས་བྱུགས་ནས་འདུག་བྱས་པ་ནི་
ཀླུའི་ཐན་བཏང་བ་ཡིན། དེ་ནས་ང་བྲན་པ་ནི་ཁྱོད་ཀྱིས་ང་ལ་བྲག་གཙོང་དྲངས་
པས། དེའི་སྟེང་དུ་དུང་གི་སྦལ་པ་དཀར་པོ་ཞིག་འདུག་ནས། ང་བསམ་པ་སྐྱེས་ནས་
ཁྱེར་ནས་ཆུ་མིག་ལྐུགས་པར་བསྐྱལ་བས། ང་ཞག་གསུམ་ན་ཤུ་བ་བྱུང་། དེ་ནས་
སྟོན་པ་གཉེར་ནས་སྟོན་པའི་ཞལ་ནས། ཤུ་བ་འདི་མཛེ་ཡིན་གསུངས་ནས། ངས་
212

༼བར༽
འབུམ་སྡེ། ཀླུ་འབུམ།
ཀླུའི་གསུང་རབ་བཀླགས་པ་དང་། མཆོད་པ་ཕུལ་བས་ང་སོས་སོ། །ད་ཁྱོད་སྟོན་པ་
གཉེར་བྱས་པས། དེ་ནས་མི་རིང་ཐང་པོ་དེ་ནི་རབ་ཏུ་ཡང་། སྟོན་པ་གཤེན་རབ་
སྤྱན་དྲངས་ནས་ཞུས་པས་སྟོན་པ་ལགས། གཏོ་དང་དཔྱད་དང་འཚལ་ལགས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་དགོངས་པ། ཀླུ་
རུ་རྒྱལ་བ་ཚུར་ཉོན་དང༌། ཁྱོད་ཡབ་སྲས་བརྒྱད་ལ་བུ་ལོན་དེད་པ་འདྲ། མི་རིང་
ཐང་པོ་འདི་བུ་ལོན་ཁྱེར་བྱ་ན། ནད་མ་བཏང་བྱས་པས་ནི། ཀླུ་རུ་རྒྱལ་བའི་ཞལ་
ནས། བདག་ལ་ཡབ་སྲས་བརྒྱད་ཀྱི་དུས་སུ་གསོལ་བར་ཆད་དོ། །བདག་གིས་ཡབ་
སྲས་བརྒྱད་ལ་མགོན་དང་སྐྱབས་བྱ་བར་ཆད་དོ། །བདག་ལ་བུ་ལོན་དེ་མི་སྟེར་གྱིས།
བདག་གནས་བདག་པོ་འཚལ་དུ་མི་དཀར་པོ་ཞིག་ཏུ་བརྫུས་ནས་མཆིས་པ་ལས།
ཡུལ་སྡིང་ཆེན་ས་ཞག་གི་གན་དུ་ཕྱིན་པས། དེ་ལ་ཤིང་ལྕང་མ་དྲུངས་ཅིག་གདའ་
ནས། དེ་ལ་རྟེན་བཅས་ནས་གནས་པ་ལས། དེ་ནས་ལྡུམ་ར་ཞིག་གདའ་ནས། དེ་ལ་
ཡང་རྟེན་བཅས་ནས་མཆིས་ཤིང་། ལྕང་མའི་ཁ་ན་བྱ་གཞོན་གྱིས་སྐད་སྙན་ནས་དེ་
ལ་བརྟེན། ལྡུམ་ར་དེའི་ནི་དྲི་དབྱར་དང་དགུན་དུ་འདྲ་ནས། རྟེན་བྱས་པ་ལ་ནི་ཤིང་
ལྕང་མ་ལ་གུག་གཤོལ་གཉིས་བཅད། ལྕག་ཅིག་བཅད་ལྡུམ་ར་བྲེག་གཙོང་མང་བས་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་འདི་བཀའ་སྩལ་དུ་
མི་རུང་བགྱིས་པས། གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོའི་ཞལ་ནས། ཀླུ་རུ་རྒྱལ་བ་ཁྱོད་བཀའ་ལས་འདའ་འམ་དེ་སྐད་གསུངས་ནས།
ཐུགས་དམ་དུ་དགོངས་ནས་སྙིང་པོ་འདི་བརྗོད་དོ། །ཐ་ཏ་ཀུ་ཏ་པེ་ནུ་ས་རེ་དུ་ཡང་
ཏེ་ཕཊ། ཀུ་ལ་སུ་ན་མ་ལ་ན་ནུ་རེ་དུ་སད། ག་ར་ཕཊ་ཕཊ་མ་ཏ་དྲ་ཏ་ག་ཏ་སྭཱཧཱ།
བུ་དེ་བུ་དེ་བུ་དེ། ཡང་ཏི་མ་གུར་ཏེ་སུ་སཱཧཱ། མི་ལུ་སང་ཀེ་ཏེ་པང་སད་སཱཧཱ། ཀུ་ལེ་
ཀུ་ལེ་ཀུ་ལེ། ཡུ་དེ་ཡུ་དེ་ཡུ་དེ། རུ་ལང་རུ་ལང་ཕཊ། མ་ཏ་མ་ཏ། སུ་ཧ་ར་སུ་ཧ་ར་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སུ་ཧ་ར། ལང་གུ་ལང་གུ། སུ་ལུ་སུ་ལུ་སུ་ལུ་སྭཱཧཱ། པ་ཀྲི་པ་ལེ་སད་དེ་སད་དེ་མ་ད་
རད་ན། སང་ཧ་ར་ན་སུ་ན་ཏེ། ཕཊ་དུ་ཕཊ་དུ་ཕཊ། རི་བ་དུ་ན། མ་ནུ་སི་ཏ་མ་ནུ་
སི་ཏ། ཀྲྀ་ཏ་ཀྲྀ་ཏ་ཀྲྀ་ཏ། ས་ར་ཧ་ས་ར་ཧ། ཁུ་ལེ་ཁུ་ལེ་ཁུ་ལེ། ཕཊ་ད་ཕཊ་ད་ཕཊ་
ད། སུང་པ་ཏི་སུང་པ་ཏི་སུང་པ་ཏི། རད་ན་ཏྲ་ཡ་རད་ན་ཏྲ་ཡ་རད་ན་ཏྲ་ཡ། ཡེ་ཡེ་
ཡེ། སུ་སུ་སུ། ཕཊ་ཕཊ་ཕཊ་སྭཱཧཱ། ཨོཾ་ཧ་ཨོཾ་ཧ་ཧཱུཾ་ཧ། བུ་ག་ར་བ་བྱས་ན། ལང་
འགུ་ཡེ་ལང་འགུ་ཡེ་ལང་འགུ་ཡེ། དེ་པ་སཱཧཱ། དེ་པ་སཱཧཱ། དེ་པ་སཱཧཱ། མུ་ཡེ་མུ་ཡེ་
མུ་ཡེ་སྭཱཧཱ། ཀྲོ་ཏ་ཀྲོ་ཏ་ཀྲོ་ཏ། ཕ་ག་ནེ་ཕ་ག་ནེ། སུ་ནེ་སུ་ནེ་སུ་ནེ། ཡཱ་དུ་རད་ན།
ཡཱ་དུ་རད་ན། ཡཱ་དུ་རད་ན་སཱཧཱ། ཕི་ཤུ་ཡི་ཤུ་ཡི་ཤུ་སྭཱཧཱ། དེ་ནས་སྙིང་པོ་དེའི་བྱིན་
རླབས་ཀྱིས་ཤིང་ལྕང་མ་ཡང་སྔོན་བས་ལོ་འདབ་རྒྱས་སོ། །བྱ་རྣམས་སྔོན་བས་སྐད་
སྙན་ནོ། །ལྡུམ་ར་ཡང་སྔོན་བས་རྒྱས་སོ། །
སྟོན་པ་གཤེན་རབ་དང་གཡུང་དྲུང་སེམས་དཔའ་གཉིས་ཀྱི་བཀའ་འདི་ནི་ཀླུ་
རྣམས་དགྱེས་ནས་ཀླུ་རུ་རྒྱལ་བ་དགྱེས་སམ་བྱས་པས། ཀླུ་རུ་རྒྱལ་བའི་ཞལ་ནས། །
སྟོན་པ་གཉིས་མངའ་ཆེ་ལ་ཐུགས་དམ་གཙང་བས་བཀའ་དྲིན་ཆེ་བགྱིས་པས། དེ་
ནས་མི་རིང་ཐང་པོ་དེ་ཡང་བསྙུང་བ་དྭངས་སོ། །དཔེར་ན་སྒོག་པའི་ཤུན་པ་བཤུས་
པ་འདྲ། ཙང་གི་ཤུན་པ་བཤུས་པ་འདྲ། རྒེའུ་ཤུན་པ་བཤུས་པ་འདྲ། དེ་ནས་ནད་
མཛེ་མ་བྱུང་བ་འདྲ་སྟེ། དེ་ནས་བསྙུང་བ་དྭངས་ནས། མི་རིང་ཐང་པོ་དེས་འདི་
སྐད་ཞུས་སོ། །བདག་ནད་སོས་པར་བྱེད་པ་སྟོན་པ་རྣམས་ཀྱི་མཐུ་ལགས་སོ། །སྟོན་
པ་ལགས། དྲིན་ལ་ལན་གྱིས་བླན་པ་ན། གསེར་ཡང་ནས་ཡང་དུ་བཞུས་པའི་གསེར་
ཕྱེ་བྲེ་གང་། གཡུ་ཉི་མ་ཙམ། དངུལ་གྱི་གཞོང་པ་དབྱེ་ཙམ་གསུམ་ཕུལ་ལོ། །སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ཡང་ཐུགས་མཉེས་
ནས་མི་རིང་ཐང་པོ་ཚུར་ཉོན་དང༌། ཀླུ་རུ་རྒྱལ་བ་འདི་གནོད་དུ་བྱ་བར་མི་བཏུབ་པ་
214

འབུམ་སྡེ། ཀླུ་འབུམ། ༼བར༽
ཞིག་ཡིན་ནོ། །དགྲར་བྱ་ན་གནོད་ནུས་པ་ཞིག་ཡིན། བགེགས་སུ་བྱ་ན་གནོད་ནུས་
པ་ཞིག་ཡིན་ནོ། ། ལྷ་རུ་བྱས་ན་ཆེ་ནུས་པ་ཞིག་ཡིན་ནོ། །འདི་ལོ་དང་ཟླ་བ་དང་ཞག་
དང་ཟ་མ་ལས་མ་གཡོས་པར། ཀླུའི་གསུང་རབ་བཀླགས་པ་དང་། མཆོད་པ་འབུལ་
བ་དང་། ཀླུ་དུས་བཞིན་དུ་གསོལ་ནས། མི་རིང་ཐང་པོས་ཀླུ་རུ་རྒྱལ་བ་མ་བརྗེད་
པར་ལྷར་བཟུང་ན་སྐྱེད་ཤིང་ལྕང་མ་འདི་ཡང་སྔོན་བས་མཉེན་པར་བགྱི། ལྡུམ་
ར་ཡང་སྔོན་བས་མཉེན་པར་གྱིས་ཤིག་གསུངས་པས། དེ་ནས་མི་རིང་ཐང་པོས་ཀླུ་
རུ་རྒྱལ་བ་དེ་མ་བརྗེད་པར་བསྲུང་བཟུང་བས། ཀླུ་རུ་རྒྱལ་བས་ཆད་པའི་གཞུང་
བསྲངས། མི་རིང་ཐང་པོས་ཀླུ་རུ་རྒྱལ་བ་མ་བརྗེད་ན། ཀླུས་མི་རིང་ཐང་པོ་མི་བརྗེད་
པར་བྱའོ། །དགྲ་བྱུང་ཡང་ངོ་ལྡོན། བགེགས་བྱུང་ཡང་ངོ་ལྡོན་ནོ། །ཆུང་ངུ་དཔལ་
བསྐྱེད། ཆེར་ཚེ་བསྲིངས་དེ་ནས་བེའུ་ལུག་འཕེལ་བར་བྱེད་དོ། །དེ་ནས་ལྷ་དང་
དཔལ་དུ་ནི་བཟང་ངོ༌། ། མི་རིང་ཐང་པོ་ནི་ཅི་བྱ་བར་རུང་ངོ༌། །བསམ་པའི་དོན་
ཐམས་ཅད་འགྲུབ་བོ། གཙང་མ་ཀླུ་འབུམ་ལས། བམ་པོ་དགུ་པ། །
དེའི་གཅུང་པོ་ནི་མི་རྒོད་བླ་མ་བྱའོ། །བུའི་ནང་ན་ཐ་ཆུང་མཛངས་སོ། །ཁྱིའི་ནང་
ན་ཐ་ཆུང་གསང་ངོ༌། །མོའི་ནང་ན་ཐ་ཆུང་ནོའོ། ། མི་རྒོད་བླ་མ་ནི། ཡབ་ཅིག་ཡང་
ཐུགས་རེ་རྨུགས། གཅེན་རྣམས་ཐུགས་རེ་རྨུགས། སྲིད་པའི་བདག་པོ་ཚངས་པ་
འབུམ་ཁྲི་ནི། སྲིད་པའི་བདག་པོ་མཛད་པ་ན། སྲིད་པ་གཏན་ལ་དབབ་པ་ལ། དེ་
ནས་ཚངས་པའི་རྗེས་སུ་མི་མཛད་པས། དེ་ནས་ཚངས་པ་དེས་མ་མཛད་པ་མེད་དོ། །
དེ་ནས་ཡབ་གཅིག་ལ་དོ་མི་བསྡོ། གཅེན་ལ་དོ་མི་བསྡོ། དེ་ནས་མི་རྒོད་བླ་མས་སྲིད་
པའི་བསྐོས་མཛད་པས། བྲག་ལ་ལམ་བཏོད་དུ་བཞུད། མཚོ་ལ་རབ་ཚོལ་དུ་བཞུད།
དེ་ནས་མཚོ་དང་བྲག་ལ་ལམ་མཐོང་ནས། དེ་ནས་ཕུའི་བྱ་ཆུ་ཡང་རྫིང་བུ་བསགས།
མདའ་དྲང་མ་དགུང་པ་ཕྱུང་ནས་ཞིང་དུ་བགྱིས། འཕྲེད་ལ་ཡུར་དུ་བཏོད། གཙང་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པོ་གང་བུ་ཆབ་ཏུ་དྲངས། དབྱེ་ཆེ་ནི་ཞིང་དུ་རྨོས། མཐོ་སྟེ་རི་རབ་ལྷུན་པོ་ལ། ལར་
སྟོད་ནས་རྡོ་ནི་རིར་སྤུངས་སོ། །རྟེན་དུ་རི་རབ་གཉན་ནས། རི་རབ་ལ་ལ་བཙས་
ཕུལ། མཚོ་ལ་གྲུ་བཙུགས་ནས། མཚོ་ལ་མཉེན་པར་བཙས་ཕུལ། དེ་ནས་ལུ་མ་རུབ་
ནི་ལྐུགས་པར་བཞུགས་སོ། ། དེ་ནས་མི་རྒོད་བླ་མ་ཡང་སྐྱེས་འབྲས་ནི་འདྲེས།
འདེབས་པའི་གསང་འདྲེས་པ་ལས། ཀླུ་རུ་རྒྱལ་བའི་བྲག་ཟངས་ཡག་ལ་རྟེན་བཅས་
ནས་མཆིས་པ་ལས། མི་སྲིད་པ་ལགས་ཀྱང་དགོངས་སྲིད་ཀྱང་དགོངས། དེ་ནས་
སུས་ཀྱང་མི་བཅག་བར་དགོངས། ཀླུ་རུ་རྒྱལ་བ་དེ་ཡང་ནི་བྲག་ཟངས་དེ་ལ་མི་
དཀར་པོ་ཞིག་ཏུ་བརྫུས་ནས། བྲག་ཟངས་ཡག་རྩེ་ལ་གུས་འདེབས་སོ། །དེ་ནས་བྲག་
གི་ལོགས་ལ་ར་དམར་པོ་ཞིག་ཏུ་བརྫུས་ནས་རྒལ་དང་ཐོད་མཆིས་པས། མི་རྒོད་བླ་
མ་དེའི་ཐུགས་ལ་དགོངས་པ། དེ་ནས་བྲག་གི་རྩར་བྱོན་ནས་བལྟས་ཏེ་གཟིགས་པ་
ལས། བྲག་དམར་པོའི་རྩེ་ལ་རི་ལ་གུས་འདེབས་སོ། །མི་རྒོད་བླ་མ་ང་ལས་ཆེ་བ་མེད་
པ་ཡིན་ན། བྲག་དམར་པོའི་རྩེ་ལ་མི་ཞིག་གུས་འདེབས་པ་ཡ་མཚན་ཆེ། མི་དཀར་
པོ་མི་རྒོད་བླ་མའི་གན་དུ་ཕྱིན་ནས། མི་རྒོད་བླ་མ་ཇོ་བོ་སྟེ། ང་བྲག་དཀར་པོ་ལ་
གནས་བཅས་ནས་མཆིས་ལ། ཁྱོད་བྲག་ལ་ལམ་བཏོད་པ་འདི་ཅི་ནོངས་ན། ཁྱོད་ང་
ལ་བསྡོ་འམ་བྱས་པས། མི་རྒོད་བླ་མའི་ཞལ་ནས་ང་ཕའི་སྲིད་པའི་སྐོས་ཕྲ་མོ་ཙམ་
ཕྱེད་པ་ལ་བྲག་ལ་ལམ་བཏོད་པ་ཁྱོད་ལ་ཅི་ནོངས། གལ་ཏེ་གནོད་ན་བྲག་འདིའི་
གཡས་དང་གཡོན་དུ་ཟུར་ཅིག་ཅེས་གསུངས་སོ། །ཀླུ་རུ་རྒྱལ་བས་ར་བ་ཤ་ཤོའི་
འགྲམ་དེར་སྲམ་ཆེན་སྦྲ་དཀར་དུ་བརྫུས་ནས། ཡར་ཡང་འཚོ་མར་ཡང་འཚོ། དེ་
གཉིས་ཀྱི་བར་དུ་གནས་པ་ལས། དེ་ནས་མི་རྒོད་བླ་མས་བལྟས་པས། སྲམ་ཕོ་སྦོ་
དཀར་དེ་ཡང་བསད་སྙམ་ཏེ། ཉ་པ་གཉེར་ནས་བསད་སྙམ་ནས། སྲམ་ནི་རྒྱ་གུར་
བྲོས་སོ། །དེ་ནས་ཀླུ་རུ་རྒྱལ་བ་དེ་ཡང་ལུང་གི་ཡ་ཕུ་ལ་བྱོན་ནས། བསེའི་སྦལ་པ་ཞིག་
216

འབུམ་སྡེ། ཀླུ་འབུམ། ༼ བར༽
ཏུ་བརྫུས་ནས་མཆིས་པས་མི་རྒོད་བླ་མས་དགོངས་ནས། སྦལ་པ་འདི་ཆུ་མིག་སྐྱེར་མི་
སྟེར་དགོངས་ཏེ། སྦལ་པ་དེ་གསོད་པར་དགོངས་ནས། ཆུ་མིག་གི་དྲུང་དུ་ཕྱིན་པས།
སྦལ་པ་ཁྲ་བོ་དེ་བྲོས་ནས་མི་གདའ་འོ། །རྒྱ་ཆེན་དྲང་དུ་དགོངས་པས། ལག་བུ་ལ་ཉ་
སྨྲ་བ་ཞིག་ཏུ་བརྫུས་ནས་མཆིས་ན། མི་རྒོད་བླ་མས་ལག་བུ་བཅད་ནས། ཆབ་དྲངས་
པས་ཉ་སྨྲ་བ་ཞིག་གདའ་ན། ཉ་སྨྲ་བ་དེ་ནི་མི་རྒོད་བླ་མའི་ཞལ་ནས། ལྕགས་ཀྱུ་
གཉིས་ཆོས་དང་ཉ་གསོད་རྒྱུ་ཡོད་དོ་ཞེས་གསུངས་ནས། ཉ་པ་འོངས་ནས་བལྟས་
པས། ཉ་སྨྲ་བ་དེ་ཡུལ་ན་མེད་དོ། །དེ་ནས་ཀླུས་དགོངས་པས་རྐོ་བ་མི་འོངས་སྙམ་
ནས། ཀླུས་སྡིག་པ་ཞིག་ཏུ་བརྫུས་ནས། མི་རྒོད་བླ་མའི་ཞལ་ནས། ཆུང་པ་འདི་ཕྱུང་
ལ་རྨོ་བ་དང་བདེ་བས་གསུངས་ནས་ཕྱུང་བས། དགོངས་པའི་དཀྱིལ་ནས་སྡིག་པ་
ཞིག་བྱུང་ཏོག་ཙེ་ཕྱར་བས་སྡིག་པ་དང་སྦལ་གཉིས་བྲོས་ནས་སོང་ངོ༌། ། དེ་ནས་རླུང་
པ་ཕྱུངས་ཤུལ་དུ་ཞིང་སྐྱེ་བར་འདོད་ན་ཞིང་སྐྱེས་པ་ཡོད་ནས། སྲིན་གྱིས་ཁྱེར་ནས་
སོང་ངོ༌། །ཡབ་མི་རྒོད་བླ་མ་འདི་ཅི་དང་དགོངས་པས། དེ་ནས་ཡབ་མི་རྒོད་བླ་མ་
ན་མ་ནངས་ཅིག་ན། ཀླུ་རུ་རྒྱལ་བས་བྲག་ལ་གནས་བཅས་ཀྱང་བསད་པར་བྱས།
བྲག་ལ་ར་དམར་པོ་ཞིག་ཏུ་བརྫུས་ཀྱང་བསད་པར་བྱས། ཆུ་མིག་ལ་སྦལ་པ་ཁྲ་བོ་
ཞིག་ཏུ་བརྫུས་ཀྱང་བསད་པར་བྱས། ལག་བུ་ལ་ཉར་སྨྲ་བར་བརྫུས་ཀྱང་བསད་པར་
བྱས། རྒུད་པ་ལ་སྡིག་པར་བརྫུས་ཀྱང་བསད་པར་བྱས། དེའི་ཤུལ་དུ་སྲིན་མགོ་
དམར་དུ་བརྫུས་ཀྱང་བསད་པར་བྱས་སོ། ། ཀླུ་རུ་རྒྱལ་བའི་ཞལ་ནས། ང་ལ་འདུག་
པའི་ས་རྟེན་མེད་པས། མི་རྒོད་བླ་མ་འདིས་ང་རེ་བརྙས་གསུངས་ནས། དེ་ནས་ཡབ་
མི་རྒོད་བླ་མ་འདི་རབ་ཏུ་ཕོ་བ་ཀྱང་ཀྱང་མཛད་ནས། དེ་ནས་མ་ཞུ་བ་ལགས་སྙམ་
སྟེ། ཕོ་བ་ན་ནས་རང་གིས་མེ་བཙའ་བཏང་བས་དེ་ནས་སླར་ཐུ་ནས་འདི་ཡང་སྨན་
པ་མཁས་པ་ཞིག་གཉེར་ནས་བལྟས་པས། བད་ཀན་ལགས་སོ་ཕོ་བའི་སྨན་དུ་སྦྱར་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་བཏང་། བད་ཀན་རྒྱབ་ཀྱི་གསང་བཅུ་གཉིས་པ་ལ་མེ་བཙའ་བཏབ་པས་དེས་
ཀྱང་རུང་བ་སྙམ་བགྱིས་ནས། མི་རྒོད་བླ་མ་དེས་ནི་སྨན་པ་མཁས་པ་དེ་ལ་མེ་བཙའི་
སྲང་ཅི་མཆིས་ཞེས་ཞུས་པས། སྨན་པ་མཁས་པས་བལྟས་པས། འདི་ཕོ་བ་ལ་རྭ་
གཡས་དང་གཡོན་དང་དེ་ནས་ཕོག་གསུམ་ལ་མེ་བཙའ་རེ་རེ་བཏབ་པས། བད་ཀན་
ལ་ནི་ལྷེན་སྣ་རུ་མེ་བཙའ་ཞིག་བཏབ་པའོ། །དེ་ནས་ཕྱུགས་ཀྱི་ཤ་ལ་དྲོད་སྨན་གསུམ་
བཏབ་ནས་ཟས་བཅོས་བྱས་པས། དེ་ནས་སླར་ཐུ་ནས་སྨན་པས་རྩ་ཆུ་བལྟས་པས།
མཆིན་པ་ལ་གདའ། ནངས་པར་ལྟོ་སྟོང་ལ་བལྟས་པས། མཆིན་པ་མཆིངས་ནས་
གདའ། མཆིན་པ་གསོ་དགོས་སོ་གསུངས་ནས། མཆིན་པ་གསོ་བ་ལ་མར་ཡང་ནས་
ཡང་དུ་བཞུས་པ་ནངས་ཡང་ལྟོ་སྟོང་ལ་ཁམ་གསུམ་བཏང་། ནུབ་ཀྱང་ལྟོ་སྟོང་ལ་
མཆིན་ན་བས་ཁམ་གསུམ་རེ་གཏང་བར་བྱའོ་གསུངས་སོ། །དེ་ནས་ནད་པ་རུང་དུ་
མ་འདོད་ནས། དེ་ནས་བལྟས་པས་ཕོའི་ཚིགས་བཞི་ལ་བྲོས་ནས་གདའ་འོ། །མི་དེ་
ཡང་འགྲོ་ཤེས་པར་མི་འདུག་གོ །དེ་ནས་སྨན་པས་མཆིན་པའི་རུ་ཐུར་གྱི་གཏར་ཀ་
བགྱིས། རྩེའུ་ཆུང་ཁ་ཕྱེ་བ་ལས། དེ་ནས་ཡབ་ཀྱིས་སྟོན་པ་གཉེར་ནས། གཏོ་མཁྱེན་
པ་སུ་བཞུགས་སྟོན་པའི་ཞལ་ནས། ཆ་གཅིག་སྨན་པ། ཆ་གཅིག་རླུང་རྟ། ཆ་གཅིག་
བོན་ཆོག །ཆ་གཅིག་རང་ཉམས་པ་ཁོ་ན་ཡིན་ནོ། ། དེ་ནས་ནད་པས་རྒྱའི་གཙུག་ལག་
རྒྱའི་ཡི་གེ་གཉེར་ནས། གཙུག་ལག་གནམ་གྱི་མེ་ལོང་དེ་བལྟས་པས། ནད་པ་ཁྱོད་ཀྱི་
རླུང་རྟ་ནི་མ་ནུབ་བོ། །ནད་པ་ཁྱོད་ཀྱིས་ས་གཉན་དང་རྡོ་གཉན་ནི་བསྒུལ་བས་
ནོངས་སོ། ། དེ་ནས་མོ་མ་ལ་མོ་བཏབ་པས། མོ་མའི་ཞལ་ནས་ཁྱོད་ཀྱིས་བན་བོན་
ཐུགས་ལས་བཀོལ་ལམ། མ་མོ་གནོད་དོ། །ནད་པ་རང་གི་ཉམས་དཔྱད་པས། ཕོ་བ་
དང་ཁོང་པ་ནི་ལྗི་སྟེ། སྔོན་བས་ཉམས་རོ་ཞན་ལ་ཟས་ཡི་གར་མི་འོང་ངོ༌། །དེ་ནས་
སྨན་པས་བལྟས་པས། སྨན་པའི་ཞལ་ནས། མཁྲིས་པ་ཡིན་སྲིད་པས། མཁྲིས་པའི་རྩ་
218

འབུམ་སྡེ། ། ཀླུ་འབུམ། ། ༼བར༽
ཕྱེད་ནས་མཁྲིས་རྩ་གཏར་བས་ཁྲག་ཆུ་རུ་འདུག་གོ །སྨན་པའི་ཞལ་ནས། ནད་པ་
ཡང་སོས་ཏེ་འོང་ངོ༌། །ནད་པའི་ཟས་དེ་ནས་བླངས་སོ། །དེས་ནད་པ་སོས་པར་
མཐོང་། ཟླ་བ་གསུམ་དུ་རུང་བ་ལ། དེ་ནས་སླར་ཐུ་བས། གསུས་པ་རྫིང་ཙམ་
གདའ། དེ་ནས་སྨན་པ་གཉེར་ནས་རྩ་ཆུ་བལྟས་པས། ནད་པ་འདི་ལ་འདྲེ་འདུག་
པས་འདྲེ་འདི་བཅོས་དགོས་སོ་གསུངས་ནས། ཀླུ་ཡིན་ནམ་ཕྱག་བརྙན་དུ་ནི་བདུད་
ནག་པོ་སྨྲ་མེད་དང་། མ་མོ་བྱང་ཕུག་པ་གཉིས་ཕྱག་བརྙན་དུ་བཏང་ནས། དེ་ནས་
ནད་པ་ཡང་ན་ནས། སྔ་མ་བས་རྫི་བར་མཆིས་པས། སྨན་པའི་ཞལ་ནས། ནད་པ་
ཁྱོད་ཀྱིས་ལྷ་འདྲེ་ལེགས་པར་ཆོས་ཤིག་གསུངས། དུས་རྩ་ནི་འགྱུར་བ་མེད་དོ། །དེ་
ནས་ནད་པས་མཁྱེན་པའི་གཤེན་རབ་སྤྱན་དྲངས་ནས། སྟོན་པ་ལགས། བདུད་
དང་མ་མོ་བྱང་ཕུག་མོ་འདི་གནོད་མཆིས་པས། འདི་བཅོས་པར་ཞུ་འཚལ་ལོ་ཞེས་
ཞུས་སོ། །སྟོན་པའི་ཞལ་ནས་ངས་བཅོས་ཀ་བྱའོ་ཞེས་གསུངས་སོ། །བདུད་བསྔོས་པ་
འདི་ལ་བསྔོས་ན། བདུད་ཡོངས་ལ་མཐུན་པའི་རྫས་བྱིན་ནས། བདེན་པ་བདར་ནས།
འདི་ནི་སེམས་ཅན་ཡིན་ནོ། །ཉོན་མོངས་པའི་སེམས་ཅན་ཡིན་པས། འདི་ལ་སྲོག་
དང་ཚེ་ལ་གནོད་པ་མ་བྱེད་པར། ཁྱོད་གཡུང་དྲུང་སེམས་དཔའི་རིགས་ཤིག་ཡིན་
པས། གནོད་ཅིང་འགལ་བར་མ་བྱེད་ཅིག །མཐུན་པའི་ཡས་དང་དགོས་པའི་དཀོར་
འདི་བཞེས། གཤེན་རབ་ངའི་བཀའ་མ་བཅག །དེ་ནས་སྟོན་པས་བྱང་བདུད་མོ་ལ་
མཐུན་པའི་ཡས་དང་། མཐུན་པའི་དཀོར་དང་། དགོས་པའི་གཏེར་རྣམས་བྱིན་ནས།
བསྔོས་པ་ཅིག་ལ་བསྔོས་ཀྱང་མཆོད་པ་ཡོངས་ལ་མཆོད། མ་མོ་རྣམས་ངའི་བཀའ་
འོག་ཏུ་མ་འདུས་པ་གང་ཡང་མེད་པས། འདིས་ངའི་བཀའ་ཉོན་ལ་སེམས་ཅན་འདི་
བཏང་དགོས་བྱས་པས། དེ་ནས་ནད་པ་དེ་བག་ཙམ་བདེ་བར་གྱུར་ཏོ། །དེ་ནས་
ཡང་ནད་པ་དེ་གསུས་པ་རྫིང་ཙམ་དུ་ཐལ་ནས། ཡང་སྨན་པ་གཉེར་ནས་རྩ་ཆུ་
219

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བལྟས་པས། དུས་ཀྱི་རྩ་ཆུ་བལྟས་པས་ནི་སྲོག་གི་རྩ་ཆུ་མ་ཉམས་ཏེ། ནད་པ་
བགེགས་སུ་རུང་བྱས་པས། ནད་པས་སྨན་པ་ལ་ཞུས་ནས། དགུང་གསུམ་བཞུགས་
འཚལ་ལོ་ཞེས་ཞུས་པས། སྨན་པས་དགུང་གསུམ་དུ་རྩ་ཆུ་བལྟས་པས། སྨན་པས་
སྨྲས་པ། རྩ་ཆུ་ལ་ལྷ་འདྲེ་གནོད་པས། རྒྱའི་དཔེ་ནེ་གུ་འདི་སྤྱན་དྲངས་ཤིག་གསུངས་
སོ། །དེ་ནས་ནད་པས་རྒྱའི་གབ་རྩེ་དེ་གཉེར་ནས། གཏོ་དང་དཔྱད་བྱས་པས་རྒྱའི་
གབ་རྩེའི་ནང་ན། 
ནད་པ་ཁྱོད་ཀྱིས་སྔོན་ཕ་མྱེས་གནའ་སྔ་མ་ལ་ཀླུ་རུ་རྒྱལ་བ་དེ་
བསྔངས་ནས་འདུག་གོ །དེ་ནས་ཕ་མྱེས་ཀྱིས་སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོ་དེ་སྤྱན་དྲངས་ནས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་ལ་མཐུན་པའི་ཡས་དང་
ཐགས་བྱིན་ནོ། །ཀླུ་རུ་རྒྱལ་བས་ནན་གྱིས་མནན། དེ་ནས་མིས་ཀླུ་དུས་སུ་གསོལ་བར་
བྱས་པ་ལས། ཡབ་སྲས་བརྒྱད་ཀྱིས་དེ་ལྟར་བྱས་ན། ནད་པ་ཁྱོད་ཡབ་སྲས་བྱས་པའི་
བུ་ལོན་འོང་བ་དང༌། དེ་ནས་ནད་པ་ཁྱོད་ཀྱིས་ཀླུ་རུ་རྒྱལ་བ་དེ་བྲག་ལ་གནས་བཅས་
ནས་མཆིས་པ་ལས། བྲག་ལ་ཁྱོད་ཀྱིས་ལམ་དྲངས། དེ་ནས་མི་ཞིག་ཏུ་བརྫུས་ནས་
མིའི་བོས་ནས་འོ་དོད་བཏབ་པས། ཁྱོད་ཀྱིས་གསད་པར་བྱས། ར་དམར་པོ་ཞིག་ཏུ་
བརྫུས་ནས་བསད་པར་བྱས། དེ་ནས་རབ་ལ་སྲམ་ཆེན་ཞིག་ཏུ་བརྫུས་པས། སྲམ་ལ་
ཉ་པ་གཉེར་ནས་བསད་པར་བྱས། དེ་ནས་ཆུ་མིག་ལྐུགས་པའི་ནང་དུ་སྦལ་པར་
་ངས་བནབརྫུས་པས་བསད་པར་བྱས། རྒུང་པ་ལ་སྡིག་པ་ཞིག་ཏུ་བརྫུས་པས། དེར་འདུག་
པའི་ཡུལ་མེད། སྦལ་པར་བརྫུས་པས་བསད་པར་བྱས། སྲིན་མགོ་དམར་དུ་བརྫུས་
ཀྱང་བསད་པར་བྱས་སོ། ། དེ་ནས་ཀླུ་རུ་རྒྱལ་བ་ཐུགས་ཁྲོས་པས་འདི་བཅོས་དགོས་
སོ། །ནད་པའི་སྔ་མའི་བུ་ལོན་འཇལ་དགོས་སོ། །ཕྱི་མའི་བུ་ལོན་བསབས་དགོས་སོ། །
ཡང་ནད་པས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
220

འབུམ་སྡེ། ཀླུ་འབུམ། ༼བར༽
པོ་གཉེར་ནས། སྟོན་པ་ལགས། བདག་ལ་ཐུགས་རྗེས་བཟུང་འཚལ་ལོ་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། ཁྱོད་ཀྱིས་ཡས་དང་ཐགས་སོགས་སམ། སོགས་པར་གྱུར་ན། ནད་པ་ཁྱོད་སོས་
པར་བྱའོ་ཞེས་གསུངས་སོ། ། སྟོན་པའི་ཞལ་ནས་ཡས་དང་ཐགས་སུ། ཀླུའི་གསུང་
རབ་རྒྱུན་དུ་བཀླགས་པ་དང་། ཀླུ་མཆོད་པའི་རྫས་མཐའ་དག་བཤམ་པ་དང་། རྩི་
སྨན་དང་སྤོས་དང་། མངར་དང་ཚན་དང་། སྣ་ཚང་བ་བཤམ་དགོས་སོ། ། དེ་ནས་
ནད་པས་ཀླུའི་གསུང་རབ་ནི་སྤྱན་དྲངས། ཀློག་མཁན་ནི་ཡིད་ཀྱི་ཁྱེའུ་ཆུང་སྤྱན་
དྲངས། སྨན་ཐམས་ཅད་སྨན་པ་ལ་ཞུས། མངར་ཐམས་ཅད་གར་དགུ་ནས་བཙལ་
ལོ། །སྤོས་དང་རྩི་སྨན་ཚང་བ་ནི་རི་རབ་ཀྱི་སྟེང་དང་། རྒྱ་མཚོའི་གཏིང་ནས་བཙལ་
ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་
དྲངས་སོ། །དེ་ནས་ཀླུའི་དཀྱིལ་འཁོར་བཞེངས་སུ་གསོལ། གཏོར་མ་དྲུག་ཅུ་བཤམས་
ནས་ཀླུ་རྣམས་སྤྱན་དྲངས་སོ། །སྙན་གསན་ཕབ། བསྟོད་ར་བགྱིས་སོ། །སྔ་མའི་བུ་
ལོན་མཆོད་པར་བགྱིས། དེ་ནས་ཕྱི་མའི་ཅི་ནོངས་པ་ཀླུ་རུ་རྒྱལ་བ་ལ་མཐོལ་བཤགས་
ཕུལ་ལོ། །དེ་ནས་བག་ཆགས་ཚན་ཀྱིས་བསང་། དེ་ནས་སྤོས་ཀྱིས་སྤྱན་དྲངས། དེ་
ནས་ཡང་དག་པའི་དོན་གྱི་དགོངས་པས། མི་རྒོད་བླ་མ་ཡང་བསྙུངས་པ་དངས་སོ། །
སྟོན་པ་གཤེན་རབ་ཀྱིས་དེ་ཕན་ཆད་ཀླུ་རུ་རྒྱལ་བས་གནོད་དུ་མི་དོགས། སྙིང་པོ་
འདིས་མཚམས་བཅད་དོ། །ཁུ་ར་ཁུ་ར་ཁུ་ར། སད་ཕཊ་སད་ཕཊ་སད་ཕཊ། པ་ཏ་
ཕཊ་པ་ཏ་ཕཊ་པ་ཏ་ཕཊ་པ་ཏ་ཕཊ། ཕུ་ནུ་ཕུ་ནུ་ཕུ་ནུ། ཀྲོ་ཏ་ཀྲོ་ཏ་ཀྲོ་ཏ། སུ་མི་ཕཊ་
སུ་མི་ཕཊ། སུ་ལིང་ན་སུ་ལིང་ན་སུ་ལིང་ན་རི་བྱས་པས། ད་ཕན་ཆད་ཀླུ་མི་དགྱེས་
ཏེ་དབང་མེད་དོ། ། མི་རྒོད་བླ་མ་ཡབ་སྲས་བརྒྱད་ཀྱིས་སྟོན་པ་གཤེན་རབ་ལ་ཞུས་པ་
ཀླུ་རུ་རྒྱལ་བའི་ལེའུ་སྟེ་ཉི་ཤུ་ལྔ་པའོ། ། །
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
༧ ཞང་ཞུང་སྐད་དུ། པ་ཏ་སུ་ལུ་ཞེས་བྱ། སུམ་པའི་སྐད་དུ། རི་ཏི་ཧུ་ལ་ཞེས་བྱ།
བོད་སྐད་དུ། ཀླུ་དབང་པོ་རིག་པ་བྱ། དེར་ཀླུ་དབང་པོ་རིག་པ་དེས། དང་པོ་ཁབ་
དང་དབྱལ་བཙལ་བ། ལྷ་རྒྱལ་དབང་ཆེན་གྱི་སྲས་མོ་ཁབ་དང་དབྱལ་དུ་བཞེས་ནས།
དེ་ལ་སྲས་ལྕམ་དྲལ་གསུམ་དུ་བལྟམས་སོ། ། ཕུ་བོ་གཅེན་པོ་ཀླུ་དུན་གཙུག་དེའི་འོག་
མ་དུ་འཕན་སྲིང་མོ་ཀླུ་ལྕམ་འཕྲུལ་མོ། དེ་ལ་ཀླུ་དབང་པོ་རིག་པ་བྱས་པས། དེ་ནས་
ཡབ་ཀྱིས་སྲས་གཅེན་པོ་ལ། ཡུལ་ས་ནི་རྒྱ་མཚོའི་གླིང་ཆེན་པོ་བཙལ་ལོ། །དེའི་འོག་
མ་གཅུང་པོ་ནི་ལྡེང་ཀ་རྣམས་བཙལ་ལོ། །སྲིང་མོ་ལ་ནི་ནེའུ་སྔོན་པོ་རྣམས་བཙལ་
ལོ། །དེ་ནས་དབང་པོ་རིག་པ་ཁབ་ཀྱི་ཆུན་མ་བདུད་རྗེ་རོལ་བའི་སྲས་མོ། བདུད་
བཟའ་མི་མོ་སྐྱོལ་དེ་ཁབ་དང་དབྱལ་དུ་བཞེས། དེ་གནས་པ་ནི་ཚལ་ཁམས་ཆེན་པོ་ལ་
གནས། དེ་ཤིང་རྩིའི་ཁ་ནས་བྱ་ཞོན་ཟེར་རོ། ། དེ་རྩི་ཐོག་དང་། མེ་ཏོག་དང་། ཆུ་མིག་
ལ་གནས་པ་ལས། ཡུལ་འོད་མ་གདེངས་ཆེན་ས་ན་ཡབ་ཀྱི་རྒྱལ་ཐང་ལགས་སོ། །ཁབ་
དང་དབྱལ་དུ་དམུ་བཙུན་བཟང་མོ་བཞེས་སོ། ། དེ་གཉིས་ལ་ཁབ་དང་དབྱལ་དེ་ནི།
སྲིད་ཅིང་སྤྲུལ་པ་ལས་སྲས་གཉིས་སུ་འཁྲུངས་སོ། །སྲས་རྒྱལ་པོ་དབང་ཕྱུག་དང་།
དེའི་གཅུང་པོ་རྒྱལ་བུ་དོན་གྲུབ། ཡབ་རྒྱལ་ཐང་པ། ཕུ་བོ་གཅེན་པོ་ཁྱོད་ཕ་རྒས་ཏེ་
རླུང་ལངས་ནས། བུས་རྒྱ་མཚོའི་ཆུ་བླངས་ནས་བསྐོལ་འཚལ་བས། ཡབ་བསྙུངས་པ་
དྭངས་ནས་རླུང་ལངས་པ་ཆུ་བསྡུས་ནས་བཏང་བས་ཕན་པ་དེ་ནས་བྱུང་། ཡབ་ཀྱི་
གཉན་བསྙུངས་པ་ཡབ་ཀྱི་ཞལ་ནས། ཡང་ཆུ་བསྡུས་ནས་བཏང་བས་བསྙུངས་པ་
དྭངས་སུ་མ་བཏུབ་བོ། །དེ་ནས་ཡབ་ཀྱི་ཞལ་ནས། རྒྱ་མཚོ་ཆེན་པོའི་ནང་ན་ཉ་ཞིག་
ཡོད་པས། ཉ་དེ་བཤོར་ལ་ཤོག་གསུངས་པས། སྲས་གཉིས་ཀྱིས་མོན་གྱི་རས་བླངས་
ནས། དེ་ལ་རྒྱ་དང་ཕྲན་པ་བྱས་སོ། །མཚོ་ལ་གྲུ་བཅོས་ཏེ་རྒྱ་མཚོ་ལ་ཉ་བཤོར་བས།
ཉ་མ་བྱུང་བར་ཀླུ་དུན་གཙུག་བྱ་བ་དེ་གསེར་གྱི་མི་ལ་གཡུའི་སྐེ་རགས་བཅིངས་པ་
222

འབུམ་སྡེ། ཀླུ་འབུམ། ༼བར༽
ཞིག་བྱུང་བས་བུ་སྤུན་གཉིས་ཡིད་ཀྱིས་བསྔངས་སོ། །གསེར་གྱི་མི་ལ་གཡུའི་སྐེ་རགས་
བཅིངས་པ་དེ་མི་སྐད་སྨྲའོ། ། མི་སྤུན་གཉིས་པོ་ཁྱོད་ངའི་རྒྱ་མཚོ་འདི་དཀྲུག་པ་ཅི་བྱ་
བྱས་པས། ཡབ་ཀྱང་ང་ལ་དོ་བསྡོ། ཉ་པ་སྤུན་གཉིས་ཀྱིས་ཡབ་གཅིག་ཇོ་བོ་སྟེ། ཡབ་
བསྙུངས་པ་ཆབ་ཀྱི་ཉ་མོས་སྨན་སྙམ་ནས་རྒྱས་བཏབ་པས། རྒྱ་མཚོ་ཆེན་པོ་དཀྲུགས་
པ་ལས། རྒྱ་མཚོའི་ནང་ན་ཉ་མོ་ཞིག་བཀུམ་ནས། དེ་ནས་ཉའི་ནང་དུ་སྤྱོད་དང་སྒ་
དང་ལན་ཚྭ་སྩལ་ནས། ལོ་མའི་ནང་དུ་སྦྱར་ནས་བཏང་བས་ཡབ་བསྙུངས་པ་དེར་
དྭངས་སོ། ། ལོའི་དུས་སུ་ཁོང་པ་སྦོས་པ་ལས། སྲས་གཉིས་ཀྱིས་ཡབ་གཅིག་དེ་ལྟར་
བསྙུངས་ནས་རྒྱ་ཐོགས་ཏེ་རྒྱ་མཚོའི་ནང་དུ་མཆིས་ཏེ། རྒྱའི་ནང་དུ་ནི་ཉ་མི་གདའ་
བར། གསེར་གྱི་རུས་སྦལ་སེར་པོ་ཞིག་གདའོ། །རུས་སྦལ་དེ་བཏང་ནས། རྒྱ་མཚོའི་
མཐའ་མ་རུང་བུ་བྱས་ཏེ་བཏང་བ་ལས། དེ་ནས་ཉ་ཚོད་བྱས་ཏེ་བཏང་བས། ཡབ་
ཁོག་པ་དར་དྭངས་སོ། ། དེ་ནས་ཡབ་ན་རེ་བུ་ཚུར་ཉོན་དང༌། དེ་ནས་ལྡིང་ཀའི་ནང་
ན། སྲེ་མ་ཁུར་སྤུན་གདའ་ནས། སྲས་གཉིས་ཀྱིས་ཚོད་མས་བཤོར་ནས་ཡབ་ལ་
བཏང་བས། ཡབ་དེར་བསྙུངས་པ་དངས་སོ། །དེ་ནས་ཡབ་ལོ་དྲུག་ཅུ་ལོན་ནས་སྤྱན་
མིག་ཆུ་ཡང་བྱུང་ནས། ཡབ་དེའི་ཞལ་ནས་སྲས་གཉིས་དང་བུ་སྨད་ལ་སྨྲས་པ། ང་
རྒས་པ་ཡིན་པ་འདྲའོ། །རྣོ་གསུམ་ནི་ཞལ་ལོ། །ཆུ་གསུམ་ནི་འབྲུག་གོ །དེ་སྐད་
གསུངས་པས། ཡབ་དེ་བས་ཀྱང་ཐུ་ནས་གདའོ། ། དེ་ནས་ཡབ་ཀྱང་སྤྱན་དེ་སླད་དེ་
སོང་བས། ཡབ་དེ་ནས་རབ་ཏུ་ཟུག་གཟེར་ཆེ་བར་གྱུར་ཏེ། དེ་ནས་ཡབ་མཚུལ་པ་
ཞོམ་ནས་གདའ་འོ། །སྲས་གཉིས་ཀྱིས་གཏོ་དང་དཔྱད་བྱས་པས། གཏོ་དང་དཔྱད་
ཀྱང་མ་རྙེད་ནས། དེ་ནས་ཡང་མོ་མས་འདྲེ་དག་ཡིན་པ་འདྲ། ཀླུ་དབང་རྒྱལ་མོའི་
རིགས་དེས། ཀླུ་དབང་པོ་རིག་པས་བདུད་ལ་བཀའ་སྩལ་པ། བདུད་ཀྱི་སྤྱན་ལ་
བགྱིས་ཏེ། དེ་ནས་མོ་དང་ཕྱ་བླགས་པས། མོ་མའི་ཞལ་ནས། འདྲེ་རུ་བདུད་གཡོས་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སོ་གསུངས་ནས། ཡབ་ཀྱིས་བུ་དང་སྲས་གཉིས་ལ་བདུད་བཅོས་དགོས་སོ་བྱས་པས།
བུ་དང་སྲས་གཉིས་ཀྱིས་བདུད་བོན་ཆུ་ལྕགས་གཉེར་ནས། བདུད་ལ་ཉ་དང་སྤྱན་གྱི་
ལུག་ནག་པོ་དང་། བདུད་བྱ་སྐྱུང་ཀ་བཏང་བས། དེ་ནས་བདུད་བཅོས་པས་དྭངས་
སོ། ། དེ་ནས་ཀླུ་དབང་པོ་རིག་པས་བདུད་རྗེ་བདུད་ལ་བཀའ་སྩལ་པ། བདུད་རྗེའི་
མཚུལ་པ་ཞོམ་ནས་ན་བ་ལ། མོ་མས་མོ་བཏབ་པས། མོ་མའི་ཞལ་ནས་ནད་འདི་
འདྲེ་ཅིག་ཡོད་གསུངས། ནད་པས་ཡང་བདར་ཏེ་བཏང་བས། རྗེ་བདུད་ཀྱང་གཡོས་
སོ་གསུངས་ནས། སྟོན་པ་གཤེན་རབ་སྤྱན་དྲངས་ནས། ནད་པ་དང་སྦྱར་ནས་བྲོ་
འཚལ་བ་ལས། རྗེ་བདུད་གཡོས་མཆིད་ནས་འདི་བཅོས་འཚལ་ལོ་ཞེས་ཞུས་པས།
དེ་ནས་སྟོན་པ་གཤེན་རབ་ཀྱིས་གཙང་མ་རིས་ཀྱི་ཕུད་ཀྱི་ནང་དུ། གསེར་དང་གཡུ་
དང་གཏེར་རྣམ་དགུ་བདར་བས། རྗེ་བདུད་ལ་བདེན་པ་བདར་བས་བྱིན་ནས་
བཏང་། ཡང་ཀླུ་དབང་པོ་རིག་པ་བྱ་བ་དེས། ནད་པ་རྨུགས་ནས་གདའ་བ་ལ་མོ་མ་
ལ་མོ་གསོལ་བས། ནད་པ་ལ་འདྲེ་གདའོ་ཞེས་གསུངས། དམུ་བདུད་བྱ་བ་ལགས་ཏེ།
དམུ་བཅོས་འཚལ་ལོ་ཞེས་གསུངས་སོ། །བུ་གཉིས་ཀྱིས་ནི་སྟོན་པ་སྤྱན་དྲངས་ནས།
ནད་པ་ལ་འདྲེ་མཆིས་སྐད་པས། མུག་པ་དམུ་བདུད་ལགས་སྐད་པས། དམུ་བཅོས་
འཚལ་ལོ་སྐད། དེ་ནས་སྟོན་པ་གཤེན་རབ་ཀྱིས་བཀའ་སྩལ་ཏོ། །དམུ་རྣམས་ལ་ཡས་
དང་ཐགས་ཀྱང་གསོལ་ནས་བདེན་པ་བདར་བས་ནད་པ་ནད་བཏང་ངོ༌། །དེ་ནས་
ཀླུ་དབང་པོ་རིག་པ་བྱ་བ་དེས། དམུ་བདུད་ལ་བཀའ་སྩལ་པ། ནད་པའི་མགོ་གཡས་
གཡོན་ཚལ་བར་བྲོ་འཚལ། དེ་ནས་སྲས་གཉིས་ཀྱིས་སྟོན་པ་གཤེན་རབ་ལ་ཞུས་པ།
ནད་པ་འདི་ལ་དམུ་བདུད་གཉིས་གནོད་པས། དེ་ལ་སྟོན་པས་བདའ་དགུར་སྦྱར་
ནས་ཕུལ་ལོ། །བདེན་པ་བདར་ནས་བཏང་། དེ་ནས་ཀླུ་དབང་པོ་རིག་པ་བྱ་བ་དེས།
བཙན་གྱི་རྒྱལ་པོ་སྐྱེས་བུ་ལུང་བཙན་ཕོ་ཉར་བཏང་བས། མགོ་ལ་སྲིན་ཞུགས་པ་སྙམ་
224

འབུམ་སྡེ། ཀླུ་འབུམ། ༼བར༽
ཀྱུག་ཀྱུག་བགྱིས། ཡང་མོ་མ་ལ་མོ་བཏབ་པས། མོ་མའི་ཞལ་ནས་ནད་པ་འདི་བཙན་
གྱི་རྒྱལ་པོ་སྐྱེས་བུ་ལུང་བཙན་གནོད་དོ་སྐད། དེ་ནས་སྲས་ཀྱིས་སྟོན་པ་གཤེན་རབ་
ལ་ཞུས་པས་ཡང་། སྟོན་པ་གཤེན་རབ་ཀྱིས་བདའ་དགུར་སྦྱར་ནས་བཙལ་བྱིན་པས།
མགོ་ཀྱུག་ཀྱུག་བྱེད་པ་དྭངས་སོ། །དེ་ནས་ཀླུ་དབང་པོ་རིག་པ་བྱ་བ་དེས། ཀླུ་བཙན་
ཕྱག་བརྙན་དུ་བཏང་བས། ནད་པ་རྣ་བ་གཡས་དང་གཡོན་གཉིས་འཐིབ་ནས་
གདའ་བ་ལས། མོ་མས་མོ་བཏབ་པས། ནད་པ་འདི་ལ་ཀླུ་བཙན་གདོན་ནོ་གསུང་
ངོ༌། །དེ་ནས་སྲས་ཀྱིས་སྟོན་པ་གཤེན་རབ་མི་བོའི་སྙན་དུ་ཞུས་པ། ནད་པ་འདི་ལ་ཀླུ་
བཙན་གནོད་པས་བཅོས་འཚལ་ལོ་ཞེས་ཞུས་པས། སྟོན་པ་གཤེན་རབ་ཀྱིས་མཐུན་
པའི་རྫས་དང་བདའ་དགུར་སྦྱར་ནས་ཕུལ་ལོ། །བདེན་པ་བདར་ཏེ་བཏང་བས།
ནད་པ་ཡང་བསྙུངས་པ་དྭངས་སོ། ། དེ་ནས་ཀླུ་དབང་པོ་རིག་པ་བྱ་བ་དེས་བཙན་ཁ་
བཞི་ཕོ་ཉར་བཏང་བས། ནད་པ་གཟེར་ཐབས་སུ་ན་བ་ལགས་སོ། ། མོ་མས་མོ་
བཏབ་པས། ནད་པ་ལ་འདྲེ་གདའོ། །བཙན་ཁ་བཞི་གདོན་ནོ། །སྲས་ཀྱིས་སྟོན་པ་
གཤེན་རབ་ལ་ཞུས་པ། ནད་པ་འདི་ལ་བཙན་ཁ་བཞི་གདོན་པར་གདའོ། །སྟོན་པ་
གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ། བདེན་པ་བདར་
བས་གཟེར་བ་སོས་སོ། །ཀླུ་དབང་པོ་རིག་པ་བྱ་བ་དེས། འབྲོག་བཙན་ཕྱག་བརྙན་དུ་
བཏང་བས། ནང་པར་ཕྱག་གཡས་པ་ཞ། མོ་མས་མོ་བཏབ་པས་ནད་པ་ལ་འདྲེ་
གདའོ། །འབྲོག་བཙན་གནོད་པར་གདའོ། །སྲས་གཉིས་ཀྱིས་སྟོན་པ་གཤེན་རབ་ལ་
ཞུས་པ། ནད་པ་ལ་འབྲོག་བཙན་གནོད་མཆིས་ཞུས་པས། སྟོན་པ་གཤེན་རབ་ཀྱིས་
མཐུན་པའི་རྫས་དང་བདའ་དགུར་སྦྱར་ནས་ཕུལ་ལོ། །དེ་ནས་ནད་པ་ཕྱག་གཡས་པ་
བསྙུངས་པ་དྭངས་སོ། །ཕྱག་གཡོན་པ་བསྙུངས་ནས། མོ་མས་མོ་བཏབ་པས། ནད་
པ་ལ་སེ་བཙན་དང༌། སེ་ཇུ་ལེ་དྲག་པོ་གནོད་དོ་མཆིས། སྲས་གཉིས་ཀྱིས་སྟོན་པ་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཤེན་རབ་ལ་ཞུས་པ། ནད་པ་འདི་ལ་སེ་བཙན་དང་སེ་ཇུ་ལེ་སྤུན་བཞི་གནོད་ཞུས་
པས། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ་ལོ། །
བདེན་པ་བདར་ནས་བཏང་བས། ནད་པའི་ཕྱག་གཡོན་པ་བསྙུངས་པ་དྭངས་སོ། །
དེ་ནས་ཡང་ཀླུ་དབང་པོ་རིག་པ་བྱ་བ་དེས། རྒྱལ་པོ་སྲོག་བདག་ཕྱག་བརྙན་དུ་
བཏང་བས། ནད་པ་འཐིབ་ནས་གདའ་འོ། །ཡང་མོ་མས་མོ་བཏབ་པས། ནད་པ་ལ་
འདྲེ་གདའ་འོ། །རྒྱལ་པོ་སྲོག་བདག་གནོད་དོ། །ཡང་སྲས་གཉིས་ཀྱིས་སྟོན་པ་གཤེན་
རབ་ལ་ཞུས་པ། ནད་པ་འཐིབ་ནས་གདའ་བ་ལས། རྒྱལ་པོ་སྲོག་བདག་གནོད་དོ་
གསུངས་པས། སྟོན་པ་གཤེན་རབ་མི་བོས་མཐུན་པའི་རྫས་དང་བདའ་དགུར་སྦྱར་
ནས་ཕུལ་ལོ། །བདེན་པ་བདར་ནས་ནད་པ་འཐིབ་པ་དེ་དྭངས་སོ། །དེ་ནས་ཀླུ་
དབང་པོ་རིག་པ་བྱ་བ་དེས། རྒྱལ་པོ་ཚངས་པ་ཕྱག་བརྙན་དུ་བཏང་བས། ནད་པ་
སེམས་གཉིད་མེད་ནས། མོ་མ་ལ་མོ་བཏབ་པས། ནད་པ་ལ་གདོན་གནོད་དོ། །རྒྱལ་
པོ་ཚངས་པ་གནོད་དོ་གསུང་ངོ༌། །སྲས་གཉིས་ཀྱིས་སྟོན་པ་གཤེན་རབ་ལ་ཞུས་པ།
ནད་པ་འདི་ལ་རྒྱལ་པོ་ཚངས་པ་གནོད་ཞུས་པས། སྟོན་པ་གཤེན་རབ་ཀྱིས་མཐུན་
པའི་རྫས་རྣམས་དང་། འདོད་པའི་དཀོར་ཆ་རྣམ་ལྔ་ཕུལ་ལོ། །བདེན་པ་བདར་བས་
གཉིད་མེད་པ་ལ་གཉིད་བྱུང་ངོ༌། །ཀླུ་དབང་པོ་རིག་པ་བྱ་བ་དེས་གནམ་ཐེའུ་དཀར་
པོ་ཕྱག་བརྙན་དུ་བཏང་བས། ནད་པ་དེ་སེམས་སེང་སེང་པོར་བྱེད་དོ། ། མོ་མ་ལ་མོ་
བཏབ་པས། མོ་མའི་ཞལ་ནས་ནད་པ་ལ་གདོན་གདའོ། །གནམ་ཐེའུ་དཀར་པོ་
གདོན་གདའོ། །སྲས་གཉིས་ཀྱིས་སྟོན་པ་གཤེན་རབ་མི་བོ་སྤྱན་དྲངས་པས། སྟོན་
པས་མཐུན་པའི་རྫས་དང་འདོད་པའི་རྫས་བྱིན་པས། དེ་ནས་བདེན་པ་བདར་བས།
སེམས་ཕྱ་སངས་ཁྱེར་བ་དེར་མེད། དེ་ནས་ཀླུ་དབང་པོ་རིག་པ་བྱ་བ་དེས་རྒྱལ་པོ་
དང་རྒྱལ་ཕྲན་ཕྱག་བརྙན་དུ་བཏང་བས། རྒྱལ་ཕྲན་སུམ་བརྒྱ་དྲུག་ཅུས། ནད་པའི་
226

འབུམ་སྡེ། ཀླུ་འབུམ། ༼བར༽
གཞོགས་ཡོ་དུ་བཏང་། མོ་མ་ལ་མོ་བཏབ་པས། ནད་པ་ལ་འདྲེ་གདའོ། །རྒྱལ་ཕྲན་
སུམ་བརྒྱ་དྲུག་ཅུ་གནོད་ཅིང་གདའ་གསུང་ངོ༌། །དེ་ནས་སྲས་གཉིས་ཀྱིས་སྟོན་པ་
གཤེན་རབ་ལ་ཞུས་པ། རྒྱལ་ཕྲན་སུམ་བརྒྱ་དྲུག་ཅུ་གནོད། སྟོན་པ་གཤེན་རབ་ཀྱིས་
མཐུན་པའི་རྫས་དང་བདའ་དགུར་སྦྱར་ནས་ཕུལ་ལོ། །བདེན་པ་བདར་བས། དེ་
ནས་གཞོགས་ཡོ་བ་སོས་སོ། །ཀླུ་དབང་པོ་རིག་པ་བྱ་བ་དེས་རྒྱལ་དགུ་ལེན་ལན་དགུ་
ཡང་ཕོ་ཉར་བཏང་བས་ནད་པ་གཞོགས་སྐམས་སོ། །མོ་མ་ལ་མོ་བཏབ་པས། རྒྱལ་
དགུ་ལེན་ལན་དགུ་གནོད་དོ་སྐད། སྲས་གཉིས་ཀྱིས་སྟོན་པ་གཤེན་རབ་ལ་ཞུས་པ།
སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་རྒྱལ་པོ་ལ་ཕུལ་
བས་བདེན་པ་བདར་ནས་བཏང་བས། ནད་པ་གཞོགས་སྐམ་པ་སོས་སོ། །དེ་ནས་ཀླུ་
དབང་པོ་རིག་པ་བྱ་བ་དེས་བྱང་ཤར་མཚམས་ཀྱི་བཙན་འགོང་དམར་པོ་ཕྱག་བརྙན་
དུ་བཏང་བས་ནད་པ་སྙོམས་སོ། །མོ་མ་ལ་མོ་བཏབ་པས། ནད་པ་ལ་གདོན་ཞིག་
གདའོ། །བཙན་འགོང་མི་རིང་དམར་པོ་བྱ་བ་དེས་ནད་པ་སྨྱོ་བར་བྱེད། དེ་ནས་བུ་
དང་སྲས་གཉིས་ཀྱིས་སྟོན་པ་ལ་ཞུས་པ། ནད་པ་ལ་བཙན་འགོང་དམར་པོ་གདོན་
ནོ་ཞུས་པས། དེ་ནས་སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་
སྦྱར་ནས་ཕུལ་བས་བདེན་པ་བདར་ནས་བཏང་ངོ༌། །དེ་ནས་ནད་པ་བསྙུངས་པ་
སོས་སོ། །དེ་ནས་ཀླུ་དབང་པོ་རིག་པ་བྱ་བ་དེས་མ་བདུད་ཀྱི་རྒྱལ་མོ་བྱ་བ་དེ་ཕྱག་
བརྙན་དུ་བཏང་བས། ནད་པ་ཡང་ནད་ཆེན་པོ་ན། མོ་མ་ལ་མོ་བཏབ་པས། ནད་
པ་ལ་གདོན་མ་བདུད་རྒྱལ་མོས་གནོད་དོ་གསུངས། སྲས་ཀྱིས་སྟོན་པ་གཤེན་རབ་ལ་
ཞུས་པ། ནད་པ་ལ་མ་བདུད་ཀྱི་རྒྱལ་མོས་གནོད་དོ་མཆི། མ་བདུད་ལ་སྟོན་པ་
གཤེན་རབ་མི་བོས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས་ནད་པ་
ཡང་སོས་སོ། །དེ་ནས་ཡང་ཀླུ་དབང་པོ་རིག་པ་བྱ་བ་དེས་བྱང་ཕུག་མ་མོ་ཕོ་ཉར་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཏང་བས། ནད་པ་དེ་ནི་བལ་ནད་ཆེན་པོས་ནའོ། །མོ་མ་ལ་མོ་བཏབ་པས། ནད་
པ་ལ་འདྲེ་གདའོ། །བྱང་ཕུག་མ་མོ་གནོད་དོ་སྐད། སྲས་གཉིས་ཀྱིས་སྟོན་པ་ལ་ཞུས་
པ། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་བྱིན་པས།
བལ་ནད་ཀྱང་ན་བ་སོས་སོ། །དེ་ནས་ཀླུ་དབང་པོ་རིག་པ་བྱ་བ་དེས། དམའ་ཐེམ་པ་
དགུ་ནི་ཕྱག་བརྙན་དུ་བཏང་བས། ནད་པ་ལ་རྒྱུ་གཟེར་ན་ནས། མོ་མ་ལ་མོ་བཏབ་
པས། ནད་པ་ལ་འདྲེ་གདའོ། །དམའ་ཐེམ་པ་དགུ་ནི་གནོད་པས། སྲས་གཉིས་ཀྱིས་
སྟོན་པ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་
ནས། དམའ་ཐེམ་པ་དགུ་ལ་ཕུལ་བས་ནད་པ་སོས་སོ། ། དེ་ནས་ཀླུ་དབང་པོ་རིག་པ་
བྱ་བ་དེས་བྱང་གི་གངས་དཀར་ཕྱག་བརྙན་དུ་བཏང་བས་ནད་པ་རྣ་བ་གཟེར་ནས་
གདའོ། ། དེ་ནས་ཡང་མོ་མ་ལ་མོ་བཏབ་པས་ཡང་འདྲེ་གདའོ། །གངས་དཀར་གནོད་
དོ་མཆིས་སོ། །ཡང་སྲས་ཀྱིས་སྟོན་པ་གཤེན་རབ་ལ་ཞུས་པས། སྟོན་པ་གཤེན་རབ་
ཀྱིས་མཐུན་པའི་རྫས་དང་བདའ་དགུར་སྦྱར་ནས་གངས་དཀར་ཕུལ་ལོ། །བདེན་པ་
བདར་བས་རྣ་བ་གཟེར་བ་སོས་སོ། ། དེ་ནས་ཀླུ་དབང་པོ་རིག་པ་བྱ་བ་དེས་བྱང་གི་
གསེར་དང་ཡི་གེ་ཕྱག་བརྙན་དུ་བཏང་བས། ནད་པ་ལེའུ་ཀན་དུ་ནའོ། །མོ་མ་ལ་མོ་
བཏབ་པས། ནད་པ་ལ་བྱང་གི་གསེར་དང་གཡུའི་ཡི་གེས་གནོད་དོ་གསུངས། སྲས་
གཉིས་ཀྱིས་སྟོན་པ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་
དགུར་སྦྱར་ནས་ཕུལ་བས་ནད་པ་ཡང་སོས་སོ། །དེ་ནས་ཀླུ་དབང་པོ་རིག་པས་བྱང་
སྨན་མཆེད་བཞི་ཕོ་ཉར་བཏང་བས། ནད་པ་ཡང་འཁྲུ་སྐྱུག་དུ་ན། ཡང་སྲས་གཉིས་
ཀྱིས་སྟོན་པ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་
སྦྱར་ནས་ཕུལ་བས་ནད་པ་དེ་འཁྲུ་སྐྱུག་སོས་སོ། །དེ་ནས་ཀླུ་དབང་པོ་རིག་པས་
འབྲོག་མོ་བཞི་ཕོ་ཉར་བཏང་བས། ནད་པ་ཕོ་སྟོད་འགག་ནས་ན། མོ་མས་མོ་བཏབ་
228

༼བར༽
འབུམ་སྡེ། ཀླུ་འབུམ།
པས། མོ་མའི་ཞལ་ནས་ནད་པ་ལ་འདྲེ་གདའོ། །འབྲོག་མོ་བཞི་གནོད་དོ་སྐད། སྲས་
གཉིས་ཀྱིས་སྟོན་པ་གཤེན་རབ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་རྫས་
། །དེ་ནས་ཀླུ་དབང་པོ་
དང་བདའ་དགུར་སྦྱར་ནས་ཕུལ་བས་ནད་པ་ཡང་སོས་སོ
རིག་པས་མཁའ་འགྲོ་མ་ཕྱག་བརྙན་དུ་བཏང་བས་ནད་པ་ཁ་ནས་ཁྲག་སྐྱུག་གོ ། མོ་
མས་མོ་བཏབ་པས་ནད་པ་ལ་འདྲེ་གདའ་འོ། །མཁའ་འགྲོ་མས་གདོན་མཆིའོ། །ཡང་
སྲས་གཉིས་ཀྱིས་སྟོན་པ་གཤེན་རབ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་
རྫས་དང་བདའ་དགུར་སྦྱར་ནས་ཕུལ་བས་ཁ་ནས་ཁྲག་སྐྱུག་པ་ཡང་སོས་སོ། །དེ་
ནས་ཀླུ་དབང་པོ་རིག་པ་བྱ་བ་དེས། ནམ་མཁའ་ལྡིང་གི་རྒྱལ་མོ་ཕྱག་བརྙན་དུ་
བཏང་བས་ནད་པ་རྒྱུ་སྟོད་སྦོས་ཤིང་ནའོ། ། མོ་མས་མོ་བཏབ་པས། ནད་པ་ལ་ནམ་
མཁའ་ལྡིང་གི་རྒྱལ་མོས་གདོན་མཆིས། སྲས་གཉིས་ཀྱིས་སྟོན་པ་གཤེན་རབ་ལ་ཞུས་
སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས་
པ། 
ནད་པ་རྒྱུ་སྟོད་ན་བ་སོས་སོ། ། དེ་ནས་ཀླུ་དབང་པོ་རིག་པ་བྱ་བ་དེས་བྱང་གི་འབྲོག་
མོ་བརྒྱད་ཕོ་ཉར་བཏང་བས། མཚེར་པ་ན་ནས་མོ་བཏབ་པས། ནད་པ་ལ་བྱང་གི་
འབྲོག་མོས་བརྒྱད་གནོད་དོ་མཆི། ཡང་སྲས་གཉིས་ཀྱིས་སྟོན་པ་གཤེན་རབ་ལ་ཞུས་
པས། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ་
བས་ནད་པ་ཡང་སོས་སོ། ། དེ་ནས་ཀླུ་དབང་པོ་རིག་པས་འབྲོག་མོ་སྤུན་དགུ་ཕོ་ཉར་
བཏང་བས་ནད་པ་གཞང་འགགས་ནས་ནའོ། །མོ་མ་ལ་མོ་བཏབ་པས། ནད་པ་ལ་
གློག་མ་སྤུན་དགུས་གནོད། སྲས་གཉིས་ཀྱིས་སྟོན་པ་གཤེན་རབ་ལ་ཞུས་པ། སྟོན་པ་
གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས་ནད་པ་ཡང་
སོས་སོ། །དེ་ནས་ཀླུ་དབང་པོ་རིག་པས་ཡུལ་ས་ལྕམ་དྲལ་ཕྱག་བརྙན་དུ་བཏང་བས།
ཡུལ་ས་ལྕམ་དྲལ་གཉིས་ཀྱི་ནད་པ་ལ་མཁལ་མ་གཡས་དང་གཡོན་ནའོ། །མོ་མས་མོ་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཏབ་པས། ནད་པ་ལ་ཡུལ་ས་ལྕམ་དྲལ་གནོད་པས། ཡང་སྲས་གཉིས་ཀྱིས་སྟོན་པ་
གཤེན་རབ་ལ་ཞུས་པ། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་དགུར་
སྦྱར་ནས་ཕུལ་བས་ཡུལ་ས་དགྱེས་ཏེ་མཁལ་མ་ན་བ་སོས་སོ། །དེ་ནས་ཀླུ་དབང་པོ་
རིག་པ་བྱ་བ་དེས་ས་བདག་མོ་ཕོ་ཉར་བཏང་བས། ནད་པ་ཆུ་བསྡམས་ནས་ནའོ། །
མོ་མས་མོ་བཏབ་པས། ས་བདག་མོ་གནོད་དོ་མཆིས། སྲས་གཉིས་ཀྱིས་སྟོན་པ་
གཤེན་རབ་ལ་ཞུས་པས། སྟོན་པ་གཤེན་རབ་ཀྱིས་མཐུན་པའི་རྫས་དང་བདའ་
དགུར་སྦྱར་ནས་ཕུལ་བས་ནད་པ་ཆུ་ན་བ་སོས་སོ། །དེ་ནས་ཀླུ་དབང་པོ་རིག་པས་
གློག་བདག་མོ་ཕྱག་བརྙན་དུ་བཏང་བས། ནད་པ་རོ་སྨད་བཤལ་ནས། མོ་མས་མོ་
བཏབ་པས། ནད་པ་ལ་འདྲེ་གློག་བདག་མོ་གནོད་དོ། །
ཡང་སྲས་གཉིས་ཀྱིས་སྟོན་པ་གཤེན་རབ་ལ་ཞུས་པས། སྟོན་པ་གཤེན་རབ་མི་
བོས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས་ནད་པ་སོས་སོ། །དེ་
ནས་ཀླུ་དབང་པོ་རིག་པས་དབེན་བདག་མོ་ཕྱག་བརྙན་དུ་བཏང་བས། ནད་པའི་
དཔྱི་གཡས་པ་བཤལ་ལོ། །དེ་ནས་མོ་མས་མོ་བཏབ་པས། ནད་པ་ལ་དབེན་བདག་
མོ་གནོད་དོ། །བུས་སྟོན་པ་གཤེན་རབ་མི་བོ་ལ་ཞུས་པས། སྟོན་པ་གཤེན་རབ་ཀྱིས་
མཐུན་པའི་རྫས་དང་བདའ་དགུར་སྦྱར་ནས་ཕུལ་བས་ནད་པ་ན་བ་སོས་སོ། །དེ་
ནས་ཀླུ་དབང་པོ་རིག་པས་དུར་སྲིན་མོ་ཆེན་པོ་ཕྱག་བརྙན་དུ་བཏང་བས། དུར་སྲིན་
ཆེན་མོས་ནད་པ་དཔྱི་གཡོན་པ་བཤལ། དེ་ནས་མོ་མས་མོ་བཏབ་པས། ནད་པ་ལ་
དུར་སྲིན་མོ་གནོད་དོ་མཆིའོ། །བུ་དང་སྲས་ཀྱིས་སྟོན་པ་གཤེན་རབ་ལ་ཞུས་པ། སྟོན་
པ་གཤེན་རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་བྱིན་པས། ནད་པ་
དཔྱི་གཡོན་པ་བཤལ་བ་སོས་སོ། །དེ་ནས་ཀླུ་དབང་པོ་རིག་པས་བྲག་སྲིན་མོ་ཆེན་མོ་
ཕྱག་བརྙན་དུ་བཏང་བས། ནད་པ་པུས་མོ་ཆུ་སེར་དུ་བབས་ནས་ནའོ། ། མོ་མས་མོ་
230

འབུམ་སྡེ། ཀླུ་འབུམ། ༼བར༽
བཏབ་པས། ནད་པ་ལ་བྲག་སྲིན་མོ་ཆེན་མོས་གནོད་དོ། །སྲས་གཉིས་ཀྱིས་སྟོན་པ་
གཤེན་རབ་ལ་ཞུས་པ། སྟོན་པས་མཐུན་པའི་རྫས་དང་བདའ་དགུར་སྦྱར་ནས་ཕུལ་
བས་ནད་པ་ཡང་སོས་སོ། ། དེ་ནས་ཀླུ་དབང་པོ་རིག་པ་དེས་ཀླུ་སྲིན་མོ་ཕྱག་བརྙན་
དུ་བཏང་བས། རྐང་པ་གཉིས་བསྙིལ་ནས་ནའོ། ། མོ་མ་ལ་མོ་བཏབ་པས། ནད་པ་
ལ་ཀླུ་སྲིན་མོ་ཞིག་གདོན། ཡང་སྲས་ཀྱིས་སྟོན་པ་གཤེན་རབ་ལ་ཞུས་པས། སྟོན་
པས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས། ནད་པ་རྐང་པ་སྒྲིལ་
པ་ཡང་སོས་སོ། །དེ་ནས་ཀླུ་དབང་པོ་རིག་པ་དེས་སྲི་གཅན་ཕྱག་བརྙན་དུ་བཏང་
བས་ནད་པ་རྐང་ལག་བསྐུམ་ནས་གདའོ། །ཡང་མོ་མས་མོ་བཏབ་པས། ནད་པ་
ལ་ཕུང་སྲི་ལང་ནས་གནོད། སྲས་གཉིས་ཀྱིས་སྟོན་པ་ལ་ཞུས་པས། སྟོན་པ་གཤེན་
རབ་ཀྱིས་མཐུན་པའི་རྫས་དང་བདའ་དགུར་སྦྱར་ནས་ཕུལ་བས་ནད་པ་རྐང་ལག་རབ
འཁུམ་པ་དེ་སོས་སོ། །དེ་ནས་ཀླུ་དབང་པོ་རིག་པ་བྱ་བ་དེས། རྒྱལ་ཐང་ང་འདིར་
བརྙེས་ཞེས་གསུངས་ནས། རྒྱལ་ཐང་ང་བསྙུངས་པ་བསྡང་ནས། བུ་དང་སྲས་སྐྱེས་
པ་ཡིན་གསུངས་ནས་སྲས་རྒྱལ་པོ་དབང་པོ་ཚུར་ཉོན་དང་། རྒྱལ་བུ་དོན་གྲུབ་ཚུར་
ཉོན་དང་། སྟོན་པ་གཤེན་རབ་འདི་ལ་དྲིན་ལ་ལན་གྱིས་གླན་དགོས་སོ་སྐད། སྐྱེམས་
ཡང་ནས་ཡང་བསིངས་སོ། །མར་ཡང་ནས་ཡང་དུ་བཞུས། ཞལ་ཟས་རོ་མཆོག་བརྒྱ་
དང་ལྡན་པ་སྣ་ཚོགས་པ། དེ་ནས་སྤྱན་གཟིགས་སུ་ལ་ཡང་སྐམ་པས། རྒྱལ་པོ་ཐང་
པོའི་ཞལ་ནས། སྲས་རྒྱལ་པོའི་དབང་ཕྱུག་ཁྱོད་ཆབ་ཀྱི་ལ་ཕུག་ཁྱེར་ལ་ཤོག་ཅིག་པར་
བཀའ་སྩལ་ཏོ། །རྒྱལ་པོ་དབང་ཕྱུག་དང་རྒྱལ་བུ་དོན་གྲུབ་ཀྱིས་དཔྱིད་ཟླ་འབྲིང་པོའི་
སྐར་མ་རྒྱལ་ལ་ལྕགས་ཀྱུ་ཁྱེར་ནས་ཉ་བཤོར་བས། ཉ་ཡང་མ་སོད་ནས། རྒྱ་ཁྱེར་
ནས་རྒྱ་མཚོའི་གླིང་དགུར་ཉ་བཤོར་དུ་མཆིས་པས། ཀླུ་དབང་པོ་རིག་པ་བྱ་བ་དེས་ཉ་
རྩ་མོ་ཞིག་ཏུ་བརྫུས་པས། རྒྱའི་ནང་དུ་ཆུད་པ་རྒྱ་རལ་ནས། ཆབ་ཀྱི་ལ་ཕུག་མ་སོད་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས། ཡབ་རྒྱལ་སྲས་ཐང་པོས། ཡང་སྟོན་པ་གཤེན་རབ་མི་བོ་གཉེར་ནས་བདའ་
དགུར་དུ་བཏོན་ནས། དེ་ལ་སྟོན་པ་ལ་གསེར་གྱི་སླག་པ་གཡུའི་གོང་ལག་བཏང་བ་
ཕུལ་ལོ། །དེ་ནས་སྟོན་པ་གཤེན་རབ་ཀྱིས་རྒྱལ་ཐང་པ་ཡང་བྱས་པ། རྒྱལ་གྱིས་མ་
བརྗེད་པར་ཀླུ་དབང་པོ་རིག་པ་བྱ་བ་དེ། ཐུགས་རབ་ཏུ་ཁྲོས་ནས་ཀྱང་རྒྱལ་ཐང་
པ་བྱ་བ་དེ། ཚལ་ནེའུ་གསིང་ལ་ཉལ་ནས་འདུག་པ་ལ། ཀླུ་དབང་པོ་རིག་པ་བྱ་བ་
དེས་ནམ་ཕྱེད་ཙམ་ན་འོག་ནས་གྲངས་པར་བྱས་ཏེ་བསྒོངས་པས། དེ་ནས་ཡབ་རྒྱལ་
ཐང་བྱ་བ་དེ་ནི་ཀྲད་ཀྱིས་སད་ནས་བལྟས་པས། དེ་ནས་ལུས་གང་གིས་སོད་པ་ལས།
ལུས་གཏུན་ལྟར་བཀྱིག་པ་ན། སྲས་གཉིས་ཀྱིས་མོ་བཏབ་ཀྱང་མ་ཟིན་ནོ། །རྒྱའི་ཡི་
གེའི་བདག་པོ་མཁྱེན་པའི་དཔེ་ནེ་གུ་དེ་སྤྱན་དྲངས་ནས། རྒྱའི་མཁྱེན་པའི་དཔེ་ནེ་
གུའི་ཞལ་ནས། ཡབ་རྒྱལ་སྲས་ཐང་པས་ཀླུའི་ཡུལ་ནས་ཆུ་བླངས་ནས་བསྐོར་བས་
ནོངས་སོ། །མཚོ་ལ་གྲུ་བཙུགས་ནས་ཉ་བཤོར་ཏེ་རྒྱ་མཚོ་དཀྲུགས་པས་ནོངས་སོ། །
གསེར་གྱི་མི་ལ་གཡུའི་སྐེ་རགས་བཅིངས་པ་སྟེ། ཀླུ་དབང་པོ་རིག་པ་བྱ་བ་དེས་མི་
སྐད་སྨྲ་བ་ཡང་ཀླུ་དབང་པོ་རིག་པ་བྱ་བ་ཡིན། རྒྱ་མཚོ་དཀྲུགས་པ་ཅི་བྱ་ཟེར་ཙམ་ན་
ཀླུ་ཡིན། ཀླུའི་མཚོ་འཁྲུག་པ་འདི་ཅི་བྱས་པས། དེ་ནས་ཀླུ་ཉེའུ་རུ་བརྫུས་ཙམ་ན། དེ་
ནས་བཤོར་ནས་ཉ་ཟོས་པས་ནོངས་སོ། །དེ་ནས་ཀླུ་ཁྲོས་ནས། ཀླུའི་ཆོ་འཕྲུལ་བཏང་
བས། བདུད་ཀྱང་ཕོ་ཉར་བཏང་། དམུ་ཡང་ཕོ་ཉར་བཏང་། རྗེ་བདུད་ཀྱང་ཕོ་
ཉར་བཏང་། དམུ་བདུད་ཕོ་ཉར་བཏང་། བཙན་གྱི་རྒྱལ་པོ་ཕོ་ཉར་བཏང་། བཙན་
ཁ་བཞི་ཕོ་ཉར་བཏང་། འབྲོག་བཙན་ཕོ་ཉར་བཏང་། སེ་བཙན་ཕོ་ཉར་བཏང་།
བྲག་བཙན་ཕོ་ཉར་བཏང་། སྲོག་བདག་ཕོ་ཉར་བཏང་། ཚངས་པ་ཕོ་ཉར་བཏང༌།
གནམ་ཐེའུ་ཕོ་ཉར་བཏང་། རྒྱལ་དགུ་ལན་ལེན་དགུ་ཕོ་ཉར་བཏང་། དགེ་བསྙེན་ཕོ་
ཉར་བཏང་། མ་བདུད་རྒྱལ་མོ་ཕོ་ཉར་བཏང་། བྱང་ཕུག་གི་མ་མོ་ཕོ་ཉར་བཏང་།
232

༼བར༽
འབུམ་སྡེ། ཀླུ་འབུམ།
རྨ་ཐེམ་དགུ་ཕོ་ཉར་བཏང་། གངས་དཀར་པོ་ཕོ་ཉར་བཏང་། བྱང་གི་གསེར་ཐང་
ཕོ་ཉར་བཏང་། བྱང་སྨན་ཕོ་ཉར་བཏང་། བྱང་འབྲོག་མོ་ཕོ་ཉར་བཏང་། བྱང་གི་
འབྲོག་མོ་ཕོ་ཉར་བཏང་། གློག་མ་སྤྲིན་སྤུན་དགུ་ཕོ་ཉར་བཏང་། གློག་བདག་མོ་ཕོ་
ཉར་བཏང་། དབེན་བདག་མོ་ཕོ་ཉར་བཏང་། ས་སྲིན་མོ་ཕོ་ཉར་བཏང་། སྲི་གཅན་
ཕོ་ཉར་བཏང༌། དེ་རྒྱའི་གབ་རྩེ་དཔེ་ནེ་གུས་ཡོངས་སུ་སྟོན་པ་གཤེན་རབ་གཉེར་བ་
ཡིན་ན། དེའི་ཀླུ་དབང་པོ་རིག་པ་བྱ་བ་འདིས། ཁྱོད་ནམ་ཕྱད་པ་ཕྱེད་ནས་གཉིད་
ལོག་ཏུ་སོང་བས་ཁྱོད་གྲུ་གུར་འགྲིལ་བ་ཡིན། སྟོན་པ་གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་གཉེར་ནས་འཚལ་ལོ་ཞེས་ཞུས་པས། སྲས་གཉིས་ཀྱིས་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་གཉེར་ཏེ་
ཞུས་པ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས། ཡབ་རྒྱལ་ཐང་པོ་ལ་ཀླུའི་གསུང་རབ་ཐོན་ཅིག །མཐུན་པའི་རྫས་ལ་ཚན་
སྣ་ཚང་བ་དང༌། སྤོས་སྣ་ཚང་བ་དང་། སྨན་སྣ་ཚང་བ་དང་། མངར་སྣ་ཚང་བ་
དང༌། རྩི་སྣ་ཚང་བ་བཤམས་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་ཀླུའི་དཀྱིལ་འཁོར་བྲི། མཆོད་པ་ཆ་དྲུག་ཅུ་བཤམས་སོ། །དེ་
ནས་སྣ་ལ་ཚན་གྱིས་ཡོན་བདག་བཀྲུས། དེ་ནས་ཀླུ་ལ་ཚན་ཕབ། དེ་ནས་སྤྱན་དྲངས།
དེ་ནས་བཞུགས་སུ་གསོལ། དེ་ནས་ཀླུ་ལ་ཕྱག་འཚལ་སྡིག་པ་བཤགས། དེ་ནས་ཀླུ་
ལ་བསྟོད་ར་བྱས་སོ། །དེ་ནས་ཀླུ་ལ་སྨོན་ལམ་བཏབ། དེ་ནས་ཀླུ་དབང་པོ་རིག་པ་བྱ་
བ་དེས། གོང་པོ་རིག་པར་བྱས་ནས་དེ་ནས་ཡང་ངན་མས་བྱུགས་པས་ནད་ཙི་ཙི་ཛཱ་
ལས་ཟིན་ནོ། །ནད་པ་དེ་ལ་སྲས་ཀྱིས་རྒྱའི་གབ་རྩེ་གཉེར་ནས་ཁ་ཕྱེ་བས། འདི་ནད་
ཙི་ཙི་ཛཱ་ལས་ཟིན་པ་འདི། ཀླུ་དབང་པོ་རིག་པ་བྱ་བ་དེས་ཟིན་པ་ཡིན། སྲས་གཉིས་
ཀྱིས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། སྟོན་པ་གཤེན་
རབ་ལགས། ནད་པ་འདི་ནད་ཙི་ཙི་ཛཱ་ལས་ཟིན་པ་འདི་ཀླུ་དབང་དུ་མ་འདུས་ན་
ནད་འདི་འཚོར་ཡང་མི་འདོད་དོ། ། དེ་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་སྙིང་པོ་འདི་བཟླས་སོ། ། ཨོཾ་སུ་ཏ་པ་ཀ་རི། མུ་
ཏ་རི་ཀ། ཙི་ཏ་ར་ཏུ་ས་ཡ་མེ་པ་སི་མ་ཧཱུཾ་། ཏ་ཀ་རི་པ་སུ་སེ་ནེ་ཧཱུྃ་ཡ། ཏ་ན་ཀྲི་པང་
སད་བྱོ། ན་ཡ་དུ་རི་ཕཊ། ཧེ་ཧཱུཾ་བང་རི། དེ་ཏ་ལ་བེ་ཙ། ཕ་ལ་ཧཱུྃ་ཕཊ། མ་ལ་རུ་ལུ་
སད། ཀྲི་ཕཊ་ན་ཕཊ་དུ། ཀྲོ་ཏ་ཀྲོ་ཏ་ཀྲོ་ཏ་སི་ན་ཕཊ། སི་ན་ཕཊ་སི་ན་ཕཊ། བད་
ཧུ་ལ་ཙི་ར་ཏ། ཀྲྀ་ཏ་ཀྲོ་ཏ་ས་ན། ནུ་ཡ་ནུ་ཡ་ནུ་ཡ། ཡ་ན་རུ་ན་ད་བ། པ་ཏ་པ་ཏ་
པ་ཏ། རུ་པ་ཙ་ལི་ཙ་སུ་ཧ། ཛྭ་ལ་ཛྭ་ལ་ཛྭ་ལ། ཡ་ཀ་ཡ་ཀ་ཡ་ཀ། ཧཱུཾ་ཧཱུཾ་ཧཱུཾ། ཏ་རི་ཏ་
རི་ཏ་རི། ཀྲེ་ཤུ་ཀྲེ་ཤུ་ཀྲེ་ཤུ། ཀྲོ་ཤུ་ཀྲོ་ཤུ་ཀྲོ་ཤུ། ན་པ་སད་བྱ་བཛྲ་སཱཧཱ། ཀེ་ནུ་ལང་པ་
སད། ཀྲེ་ཤུ་ཀྲེ་ཤུ་ཀྲེ་ཤུ། ལང་སད་ལང་སད་ལང་སད། ཕུ་ཏ་ཕུ་ཀ་ཕུ་ཀ། སང་ཧ་
ར་ན་འདུ། ཕཊ་ཕཊ་ཕཊ་སྭཱཧཱ། སྙིང་པོ་དེ་སྐད་གསུངས་པས་སྣང་སྲིད་ཀྱི་ལྷ་འདྲེ་
ཀུན་དམ་ལ་འདུས་ནས། སྲིད་པའི་ལྷ་འདྲེ་མི་གཡོ་བར་བྱས་སོ། །སྲིད་པ་ལྷ་འདྲེའི་
ཀླུ་དེར་མེད་དོ། ། དེ་ནས་ཀླུ་དབང་དུ་བསྡུས་པའི་སྙིང་པོ། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་སྙིང་པོ་འདི་བཟླས་སོ། ། ཨོཾ་ཧཱུྃ་དུ་ཡ་
ཡ་ཀ་ཡ་ཕཊ། དེ་ནས་ཧ་ཡ་ཧ་ཡ་ཧ་ཡ། ཕུ་ཙེ་ཕུ་ཙེ། རད་ན་ཙན་འདུ་རི་ཝ་སུ་ནི་
པ་ཏི་རི། ཡ་ས་ན་ཕཊ། མ་ཏི་འགུ་ཏ། རི་ཕངས་སད་ནུ། ཧུ་ལུ་ཧུ་ལུ་ཧུ་ལུ། ཙན་
དུ་ཀ་པ་རི། ནུ་ལ་འགུ་ཡཱ། བོ་ག་ཏི་མ་ཧ། སུ་ལུ་སུ་ལུ་ནི། རི་ཚུ་རི་ཚུ་རི་ཚུ་། ཀྲེ་ནེ་
ཀྲེ་ནེ་ཀྲེ་ནེ། སད་པ་རི་དུ་ཙ་ཙ་ཙ། སུད་དེ་སུད་དེ་སུད་དེ། པ་ནུ་པ་ནུ་པ་ནུ། བ་ཡ་
བ་ཡ་བ་ཡ། སུ་ཀ་སུ་ཀ་སུ་ཀ། ཧེ་ཧེ་ཧེ། དུ་ཏ་དུ་ཏ་དུ་ཏ། ཀྲྀ་ཏ་ཀྲྀ་ཏ་ཀྲྀ་ཏ། བུ་ནེ་
བུ་ནེ་བུ་ནེ། སུ་ཏ་སུ་ཏ་སུ་ཏ། ཀེ་ལུ་ཀེ་ལུ་ཀེ་ལུ། ཤུ་ཏ་ཤུ་ཏ་ཤུ་ཏ། ལུ་པང་ལུ་པང་
234

འབུམ་སྡེ། ཀླུ་འབུམ། ༼བར༽
ལུ་པང་། སི་སར་རི་སར་རི་སར། ཀྲོ་ཏ་པིང་ཀྲོ་ན་པིང་ཀྲོ་ན་པིང་། ཙ་ནི་ཙ་ནི་ཙ་
ནི། བུ་ནེ་སུ་བུ་ནེ་སུ་བུ་ནེ་སུ། ཀེ་རུ་ཀེ་རུ་ཀེ་རུ། ན་ལུང་ན་ལུང་ན་ལུང་། ཐ་ཏ་ག་
ཏ་ཡ་སུག་གེ། མ་ལ་ན་ལ་ཏ་ཡ་ཝ་ཀྲེ་རི་ཙ་ན། སུ་ཀེ་སུ་ཀེ་སུ་ཀེ། ཡ་ལ་མ་ཏི་པང་
ཀུ་ཡཱ། ཡ་མ་རི་ཤི་སཱཧཱ། ཀེ་ནུ་ཀེ་ནུ་ཀེ་ནུ། ཤུ་ཡ་ཕཊ་ན། རི་དུ་ཡ་རི་དུ་ཡ་རི་དུ་ཡ་
ན། སུ་ཀ་སུ་ཀེ་སཱཧཱ། མུ་ནེ་ལུ་སྭཱཧཱ་སྭཱཧཱ། དེ་སྐད་གསུངས་པས། སྟོན་པ་གཤེན་རབ་
མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་སྤྱན་སྔར། ཀླུ་དབང་པོ་
རིག་པ་བརྒྱལ་ནས། སྲས་དུན་གཙུག་གིས་བྱིས་པ་ཁྱེའུ་ཟུར་ཕུད་ཅན་ཞིག་ཏུ་བརྫུས་
ཏེ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་སྤྱན་
སྔར་ཞུས་སོ། །ཐུགས་དམ་གྱི་སྙིང་པོས་ཀླུ་དབང་པོ་རིག་པ་བརྒྱལ་དུ་སྩལ་བ་འདི་
དངོས་སྡིག་ཏུ་མཆིས། ལན་ཅིག་ན་སྒྲིབ་པར་མི་འགྱུར་ལགས་སམ། སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའི་ཞལ་ནས། ཁྱེའུ་ཟུར་ཕུད་ཅན་ཚུར་
ཉོན་དང་། ཡབ་རྒྱལ་བཟང་འདི། ཀླུའི་ཐུགས་དང་བཀོལ་ནས་རབ་ཏུ་ཀླུ་དབང་པོ་
རིག་པ་བྱ་བ་དེས་སྣང་ཞིང་སྲིད་པ་ཐམས་ཅད་རྦད་ནས་བཏང་བའི་དུས་སུ། མཐུན་
པའི་རྫས་དང་བདའ་དགུར་སྦྱར་ནས་བྱིན་པས་ནད་པ་ཐབས་གཅིག་རུང་ཡང་དེ་
ནས་ཀླུ་དབང་པོ་རིག་པ་ཉིད་ཀྱིས་གོང་པོར་བཏང་བས། རྒྱའི་གཙུག་ལག་གིས་ཟིན་
ནས་ཀྱང༌། ཀླུའི་གསུང་རབ་ནི་བཏོན། ཀླུའི་དཀྱིལ་འཁོར་ནི་ཆེན་པོ་བཞེངས་སུ་
གསོལ། མཐུན་པའི་རྫས་དང་བདའ་དགུར་སྦྱར་ནས་ཕུལ་དགོངས་པ་བཏང་ནས།
ནད་ཙི་ཙི་ཛཱ་ལས་ཟིན་པ་ཁྲིམས་མ་ལགས། སྟོན་པ་ངེད་ཀྱི་བཀའ་བཅག་ན་མི་འོང་
ངོ༌། །བག་ཆགས་ཀྱི་ལས་ཐར་པ་མི་འོང་ངོ༌། །
དེ་ནས་ཁྱེའུ་ཟུར་ཕུད་ཅན་གྱིས་སྟོན་པ་གཤེན་རབ་མི་བོ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་ལ་ཞུས་པ། ཡབ་རྒྱལ་ཐང་ངས་ནད་སོས་པར་བྱ། ཀླུ་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དབང་པོ་རིག་པ་བྱ་བ་འདི་བཏང་འཚལ་ལོ་ཞེས་ཞུས་པས། སྟོན་པ་རྣམ་པ་གཉིས་
ཀྱིས་ཐུགས་རྗེས་དགོངས་ནས་ཕྱག་རྒྱ་ཀློད་པས་ཀླུ་དབང་པོ་རིག་པ་བྱ་བ་བརྒྱལ་བ་
སངས་སོ། །དེ་ནས་ཀླུ་དབང་པོ་རིག་པས་སྟོན་པ་གཤེན་རབ་མི་བོ་དང་གཡུང་དྲུང་
སེམས་དཔའ་སེམས་དཔའ་ཆེན་པོའི་སྤྱན་སྔར་སྐྱེས་པ་མི་བཟང་ཞིག་ཏུ་བརྫུས་ནས།
སྟོན་པ་རྣམས་ལ་ཞབས་སྤྱི་བོར་བླངས་ནས། སྟོན་པ་ལགས་བདག་གིས་མ་ནོངས་
ཞེས་ཞུས་སོ། །སྟོན་པ་ལགས། དང་པོ་རྒྱ་མཚོ་དཀྲུགས་ཏེ་ནོངས་སོ། །དེ་ནས་སྟོན་
པས་མཐུན་པའི་རྫས་བཙལ་བར་བཏང༌། དེ་ནས་བདག་ཚལ་གྱི་ཁམས་ན་མཆིས་ན།
བདག་གི་སྟེང་དུ་ཉལ་ནས་བདག་བརྫིས་པས། དངོས་ཀྱི་ནད་ཙི་ཙི་ཛཱ་ལ་བཏང་བ་
ལགས་ན། ད་སྟོན་པ་རྣམས་ཀྱི་ཐུགས་རྗེས་བཟུང་ནས། དངོས་བརྒྱལ་དུ་སྩལ་ནས་
སངས་པ་འདི། བདག་ལ་མཐུན་པའི་རྫས་དང་བདའ་དགུར་སྦྱར་ནས་གཞལ་བར་
ཞུ། དུས་སུ་འབྲེལ་མི་བཅད་པར་ཞུ། དེ་ནས་ཡང་སྟོན་པ་གཤེན་རབ་མི་བོས་ཀླུའི་
གསུང་རབ་ནི་བཏོན། དེ་ནས་ཀླུའི་དཀྱིལ་འཁོར་ཆེན་པོ་བཞེངས་སུ་གསོལ། མཐུན་
པའི་རྫས་དང་བདའ་དགུར་སྦྱར་ནས་ཕུལ་བས་ཡབ་རྒྱལ་ཐང་དེ་ནད་ཙི་ཙི་ཛྭ་ལ་
ཡང་སོས་སོ། །ཡབ་རྒྱལ་ཐང་དེས་དུས་སུ་འབྲེལ་ཞལ་གྱིས་བཞེས་སོ། །དཔྱིད་ཟླ་
འབྲིང་པོའི་ཚེས་བརྒྱད་ལ་ཉམས་སུ་བླངས་སོ། །ནད་དེ་ཡང་འབྲས་ཀྱི་སྤུན་པ་བསྙིལ་
བ་འདྲའོ། །ཤིང་གི་ཤུན་པ་བཤུས་པ་འདྲའོ། །ཤེལ་སྒོང་ཕྱིས་པ་དང་འདྲའོ། །མེ་ལོང་
གཡའ་ཕྱིས་པ་དང་འདྲའོ། ། རྟ་དཀར་པོ་ཆུ་ནས་བྱུང་བ་དང་འདྲའོ། །རལ་གྲི་བཙའ་
ཕྱིས་པ་དང་འདྲའོ། །དེ་ནས་ཡབ་རྒྱལ་ཐང་དེས་མ་བརྗེད་པར་བྱ་བར་ཆད། ཀླུས་མི་
ལ་མ་བརྗེད་པར་བྱེད་དོ། །དེ་ནས་མི་དེ་ཅི་མནོ་བ་གྲུབ་བོ། །བསམ་པ་འཕེལ་ལོ། །
ཅི་བྱ་བ་བཏུབ་པར་འགྱུར་རོ། །ཡབ་རྒྱལ་ཐང་དེས་སྟོན་པ་གཤེན་རབ་ལ་ཞུས་པ།
ཀླུ་དབང་པོ་རིག་པའི་ལེའུ་སྟེ་ཉི་ཤུ་དྲུག་པའོ། །བམ་པོ་བཅུ་པའོ།། །།
236

༼ བར༽
འབུམ་སྡེ། ཀླུ་འབུམ།
༧ ཞང་ཞུང་སྐད་དུ། རུ་ཧུ་པ་སང༌། སུམ་པའི་སྐད་དུ། དུ་ངེ་པ་ཡེ། བོད་སྐད་
དུ། ཀླུ་འདུལ་དབང་ཕྱུག་བྱ་བ་ཀླུའི་བསྐྱེད་པའོ། །འདུལ་ནི་སྣང་སྲིད་ཐམས་ཅད་
འདུལ་བའོ། །དབང་ནི་སྲིད་པ་ཀུན་ལ་དབང་བྱེད་པའོ། །ཕྱུག་ནི་སེམས་ཅན་ཡོངས་
ལ་དབང་བྱེད་པས་ཕྱུག་པའོ། ། དེ་ནས་བཞུགས་པ་གང་ན་བཞུགས་ན། གནས་ཆུ་
མིག་ན་ར་ཛ་ར་ན་བཞུགས་སོ། །ཆུ་བོ་ཐམས་ཅད་ཀྱི་མགོ་རྒྱ་མཚོ་ཐམས་ཅད་ཀྱི་
དབྱིངས་སོ། ། དེ་ན་གནས་པ་ལས། ཆུ་བོ་ན་ར་ཛ་ར་དེའི་འོག་ན་ཆུ་མིག་སྟོང་སྟོང་
ཡོད་དོ། །དེའི་མཐའ་ན་ཆུ་མིག་ཕྲན་བུ་གྲངས་ཀྱིས་མི་ལོང་ངོ༌། ། ཆུ་མིག་དེ་རེ་རེའི་
ནང་ན་བལྟས་པའི་འབྲེའི་སྐྱེས་བུ་རེ་རེ། དེ་ལ་ཞང་ཞུང་སྐད་དུ་བཟང༌། སུམ་པའི་
སྐད་དུ། ཡོངས་སུ་ཁྱབ་པ། བོད་སྐད་དུ། རེག་སྙམ་མོ། །དེ་ལ་ཞང་ཞུང་སྐད་དུ།
བཟང་བྱ་བ་དེ་ནི། ཆུ་གར་འཁྲུངས་པ་ཐམས་ཅད་བཟང་། སུམ་པའི་སྐད་དུ།
ཡོངས་སུ་ཁྱབ་པ་བྱ་བ་ནི། རྒྱ་མཚོའི་རླངས་པ་སྤྲིན་ཡིན། སྤྲིན་དེས་མ་ཁྱབ་པ་གང་
ཡང་མེད་པས་ཡོངས་སུ་ཁྱབ་པའོ། །བོད་སྐད་དུ། རེག་སྣུམ་བྱ་བ་དེ་ནི། རྒྱ་མཚོ་
ཆེན་པོའི་རླངས་པ་ལས་ཆར་པ་འོང་སྟེ། ཆར་པ་དེས་གར་བརླན་པ་དེ་སྣུམ། དེ་
ནས་ཆར་པ་གར་བབས་པར་རྩི་ཐོག་འཁྲུངས་ཏེ་སྣུམ། དེ་ནས་ཅིག་ཏུ་རྩི་ཐོག་རྒྱས་
ནས་སྣུམ་པས་སྣུམ། དེ་ནས་ཀླུ་འདུལ་དབང་ཕྱུག་བྱ་བ་དེ། ཐུགས་རིག་པ་དང་ལྡན་
པ་བཞུགས་པའི་གནས་ལ་ངེས་པ་མེད། ཡུལ་ཁ་ཡེམ་ཆེན་པོའི་ནང་ན། མཁར་གྱི་
མིང་ནི་སྤྲུལ་པ་རྫོགས་པའི་མཁར། དེའི་ནང་ན་བཞུགས་པའི་མི་དེ་ནི་བསྐོས་བྱེད་
ཀུན་དུ་ཁྱབ་ཅེས་བྱའོ། །ཡང་དག་པའི་མཁར་ཀུན་དུ་དགེ་ཞེས་བྱ་བ་ནི་མཁར་ཀུན་
དུ་དགེ་ཞེས་བྱའོ། །ཀླུ་འདུལ་དབང་ཕྱུག་བྱ་བ་དེ་ལ་དཀོར་དུ་དུང་དང་། ལུག་དང་
གཡག་ཞིག་མངའ་བ་ལས། ལུག་དེ་ནི་དཔྱིད་གསུམ་ན་རྒྱ་མཚོའི་བར་ན་འཚལ།
དབྱར་ཟླ་གསུམ་ན་རྒྱ་མཚོའི་ཁ་ན་གནས། སྟོན་ཟླ་གསུམ་ན་རྒྱ་མཚོའི་འགྲམ་ན་མེ་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཏོག་ལ་འཚལ། དགུན་ཟླ་གསུམ་ན་རྒྱ་མཚོ་ཆེན་པོའི་གཏིང་ན་གནས། མི་ཀུན་དུ་
དགེ་ཞེས་བྱ་བ་དེ་ལས་སྣ་ཚང་བ་དགེ་བའི་རྩ་བ་ཞིག་བྱ་བ་བྱས་སོ། །དེས་དོན་དུ་
དགེ་བའི་རྩ་བ་བྱ་ན། ཀླུ་འདུལ་དབང་ཕྱུག་བྱ་བ་དེ། དགུན་ཟླ་གསུམ་ན་རྒྱ་མཚོ་
ཆེན་པོའི་ནང་ན་གནས། དཔྱིད་ཟླ་གསུམ་ན་ས་དོག་ལ་གནས། དབྱར་ཟླ་གསུམ་ན་
རི་རབ་ཟོམ་ལ་གནས། སྟོན་ཟླ་གསུམ་ལ་ནམ་མཁའི་དབྱིངས་ན་གནས། དགུན་ཟླ་
གསུམ་ལ་རྒྱ་མཚོའི་གཏིང་ན་གནས་པ་ལ། ཀླུ་གླང་འབུ་ཟེར་བ་དང༌། རྒྱ་མཚོ་གྲུམ་
པ་སྐད་ཟེར་བ་དང་། ལུག་འབའ་ཟེར་བ་དང་། གཡག་དང་འབྲི་རྟ་དང་སེམས་
ཅན་ཐམས་ཅད་རྒྱ་མཚོའི་གཏིང་དྲོས་པའོ། །དཔྱིད་ཟླ་གསུམ་ལ་འཚུབ་མ་འོང་བ་དེ་
ནི། རྒྱ་མཚོའི་རླངས་པ་འཇིག་པར་བྱེད་པའོ། །དབྱར་ཟླ་གསུམ་ལ་དྲོད་འོང་བར་
བྱེད་པ་ནི། རྒྱ་མཚོའི་གཏིང་ན་དྲིས་པའོ། །དེ་ནས་སྟོན་ཟླ་གསུམ་ལ་ཆར་འོང་བ་དེ་
ནི་སྣ་ལ་འབྲུག་འབྱུང་སྟེ། རྒྱ་མཚོའི་གཏིང་ན་རླུང་ཚ་གྲངས་འཐབ་པས། དེ་ལས་
འབྲུག་ཏུ་འབྱུང་། གློག་ཀྱང་འགྱུ་བ་ཡིན་ནོ། །རླུང་ཚ་གྲང་འགྱུར་བ་ཡིན་ནོ། །སྤྲིན་
འགྱུ་བ་ནི་རྒྱ་མཚོའི་རླངས་པ་ཡིན་ནོ། །ནམ་མཁའ་ལས་སེར་བ་འོང་བ་ནི་རྒྱ་མཚོ་
ནས་ཀླུས་བཏང་བ་ཡིན་ནོ། །ནམ་མཁའ་ནས་སད་འོང་བ་ནི་རྒྱ་མཚོ་དེས་རྒྱས་
བཏབ་པས་ནམ་མཁའ་སྤྲིན་མེད་པ་ཡིན། སྤྲིན་མེད་པ་དེ་རྒྱ་མཚོའི་རླངས་པ་མེད་པ་
ཡིན། དེ་ནས་མི་དང་སེམས་ཅན་སྣ་ཚང་བ་དེ་རྒྱ་མཚོའི་རླངས་པས་སོ། ། མི་ཀུན་དུ་
དགེ་ཞེས་བྱ་བ་དེ། འཆི་བདག་གི་བདུད་ནི་ལྟག་པའི་ཁུང་ན་སྡོད་དོ། །དེ་ལ་བདུད་
ལ་བབ་ན་ཚེ་ལ་རྒན་གཞོན་དུས་ཕྱི་མའི་བརྒྱག་ཅིག་བཏགས་པར་དགོངས་ཏེ། རང་
བྱུང་གི་མཆོད་རྟེན་ཞིག་བྱ་དགོངས་ཏེ། རི་གང་མཐོ་ལ་ས་གང་གཙང་དགོངས་ནས།
གཡུང་དྲུང་གི་དབུས་རི་མཐོ་ལ་གཙང་བ་ཞིག་གདའ་ནས། དེའི་རྩེ་ལ་ཤེལ་གྱི་བྲག་
དཀར་ཞིག་གདའ་བས། ཀླུ་འདུལ་དབང་ཕྱུག་དབྱར་ཟླ་གསུམ་ལ་དེ་ལ་གནས་པ་
238

འབུམ་སྡེ། ཀླུ་འབུམ། ༼བར༽
ལས། དེ་ནས་མི་ཀུན་དུ་དགེ་དེས། བྲག་སྟ་རེ་ཐོགས་པ་བརྒྱས་བྲག་ལ་ཁྲི་འཕང་
བཤིག་དགོངས་ནས། དབྱར་ཟླ་ར་བ་གྲལ་བརྒྱད་ཀྱི་གདུགས་ལ་སྟ་ཐོགས་བརྒྱས་
བྲག་བཤགས་པས། ཀླུ་འདུལ་དབང་ཕྱུག་གིས་ང་རོ་ཆེན་པོ་ཞིག་ཕྱུངས་པས། མི་
ཀུན་དུ་དགེ་བའི་ཞལ་ནས་བྲག་འདི་ལ་སེང་གེ་ཞིག་ཡོད་པ་འདྲ། སེང་གེའི་ང་རོ་
སྐད་ཅིག་བྱུང་ངོ་གསུང་། དེ་ནས་སང་གི་ནམ་ནང་ལ། ཐོ་བ་ཐོགས་པ་བརྒྱས་
བརྡུངས་པས་ཀླུ་འདུལ་དབང་ཕྱུག་གིས་ནམ་མཁའ་ལ་ཐོག་གཤེགས་པ་སྐད་བྱས་
པས། མི་ཀུན་དུ་དགེ་བའི་ཞལ་ནས། འདི་ནི་སྲིན་པོའི་གདུང་ཡིན་གསུངས་ནས། ཕྱི་
མཁན་གཉེར་ནས་བཟོ་བྱས་སོ། །དབྱར་ཟླ་ར་བ་ལ་སེང་ཁྲི་ལགས་སོ། །དབྱར་ཟླ་
འབྲིང་པོ་ལ་བང་རིམ་གཉིས་པ་ལགས། དབྱར་ཟླ་ཐ་ཆུང་ལ་བང་རིམ་གསུམ་པ་
ལགས། སྟོན་ཟླ་ར་བ་ལ་བང་རིམ་གསུམ་དང་མགུར་ཆུ་ལགས། དེ་ནས་སྟོན་ཟླ་
འབྲིང་པོ་ལ་བུམ་པ་ལགས། དེ་ནས་མི་ཀུན་དུ་དགེ་བྱ་བ་དེས། མཁྱེན་པ་ཅན་སྤྱན་
དྲངས་ནས་མངའ་གསོལ་བ་ལགས་པས། ཀླུ་འདུལ་དབང་ཕྱུག་དེ་ཁྲོས་ནས་ང་ཡུལ་
ཕྱུང་སྟེ། ལྷ་རྣམས་སྤྱན་དྲངས་དབང་བསྐུར་རོ། །དེ་ནས་མི་ཀུན་དུ་དགེ་དེ་ནི་
མངའ་གསོལ་བའི་དགོང་མོ་སེམས་ཕྱ་སངས་ཁྱེར་རོ། །དེ་ཡ་མཚན་ཆེ་གསུངས་ནས།
ཕྱི་དེ་ནུབ་མོ་གཉིད་མེད་ནས། ཤེལ་གྱི་མཆོད་རྟེན་མངའ་གསོལ་མ་ལེགས་སྙམ་ནས།
ཆུང་པ་གཉིས་མེད་དོ། །དེ་ནས་རླུང་ལངས་སྙམ་ནས། རླུང་སྒོ་རུ་མེ་བཙའ་བཏབ།
ཤ་ནག་བེམ་གྱིས་སོང་། སྟོན་ཟླ་གསུམ་ལ་ཤ་མདོག་དམར་པོར་སོང་། དབྱར་ཟླ་
གསུམ་ལ་ཤ་མདོག་སྐྱ་བོར་སོང་། དགུན་ཟླ་གསུམ་ལ་ཤ་མདོག་སྔོན་པོར་སོང་ནས།
ཡང་རྒྱལ་འབངས་ཀུན་ན་རེ། མི་འདི་ལ་ནད་བྱུང་ནས་འདུག་ཟེར་རོ། །རང་གི་རྣ་
བར་ནི་མ་ཐོས་སོ། །དེ་ནས་ནམ་མ་ནངས་ཞིག་ན་མི་ཀུན་དུ་དགེ་ནི་མཁར་གྱི་རྩེ་ལ་
གནས། མགྲོན་པོ་མི་གསུམ་ཡང་མོ་བཏབ་ཟེར་རོ། །མི་ཀུན་དུ་དགེ་ལ་ནད་ངན་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས་བཏབ་ནས་འདུག་ཟེར་བ་ཐོས་ནས། རང་ནི་ཡ་མཚན་སྐྱེས་ནས་ཉི་མ་ཕྱེད་ཀ་
ཙམ་ན་ཁྲོམ་པའི་ཁར་བྱོན་ནས་བལྟས་པས། ཤ་མདོག་དེ་འགྱུར་བའི་མདོག་ཏུ་མ་
མཐོང་ནས། ང་ལ་མི་ཁ་དར་བ་འདྲ་སྙམ་ནས། ཡིད་མ་ཆེས་ནས་སླར་མདོག་བཀུམ་
ནས་བལྟས་པས། ཁར་ཉིན་བས་ཀྱང་ཤ་མཐུག་པ་འདྲ་བས། འདི་ཡ་མཚན་ཆེ་
དགོངས་ནས། བདེན་ནམ་རྫུན་ནམ་སྙམ་སྟེ། སྨན་པ་མཁས་པ་ཞིག་གཉེར་ནས་རྩ་
ཆུ་བལྟས་པས། དེ་ནི་ས་ནད་མེད་པར་ཁོང་མི་བདེ་བར་བྱེད་ན། རྩ་ནི་དུས་རྩ་
མཉམ་མོ། །ཆུ་ལ་ནི་རྩིག་རྩིག་པར་འདུག་ནས། ནད་བད་ཀན་དང་རླུང་དང་མཁྲིས་
པ་ནི་མིན། ཆུ་སེར་བག་ཙམ་ལན་ཅིག་ཤས་འདུག་སྟེ། དེ་སྨན་དུ་ཆུ་སེར་གྱི་སྨན་
དུམ་འགའ་ཟོས་སོ། །དེ་ནས་མི་ཀུན་དུ་དགེ་དེས་མངར་དང་མར་དང་སྦྲང་པ་སྲེས་
ཏེ་བཏང་བས། ཤ་དེ་སྔོན་ལུགས་སུ་སོང་ངོ་། ། དེ་ནས་ལོ་གཅིག་ལོན་ནས། མི་དེ་
སྐད་འཛེར་ནས། མི་ཀུན་དུ་དགེ་བ་ནི་ན་ནིང་གཞེ་ནིང་དུ་དགེ་བའི་མཆོད་རྟེན་བྱས་
པས། དེའི་ལས་གཅོང་ཡིན་སྙམ་ནས། དེ་ནས་སྨན་པ་དེ་སྤྱན་དྲངས་ཏེ། ལྷག་པར་
མེ་བཙས་ཕན་སྙམ་ནས། དེ་ནས་ལྟག་པའི་བདུད་ཁུང་དུ་མེ་བཙའ་བཏབ་པས་ལ་
ནས་ཕན་དུ་མ་འདོད་དོ། །དེ་ནས་ཡང་སྨན་པ་མཁས་པ་དེས། གང་རྩ་བཏང་པས་
ཁྲག་རྣག་ཏུ་སོང་ནས། ལས་ཀྱི་གཅོང་ཡིན་ནོ་གསུངས་སོ། ། དེ་ནས་ལས་ཀྱི་དུས་མིན་
པ་འདྲའོ། །དེར་ལོ་གཉིས་ལོན་ནས། མི་ཀུན་དུ་དགེས་དགེ་བའི་རྩ་བ་བྱས་ནས་ནད་
ཀྱང་སླར་མོད། སེམས་ཀྱང་སླར་མི་བདེ་བ་འདི་ཅི་ཉེས་གསུངས། དེ་ནས་མི་ཀུན་དུ་
དགེ་དེ་རབ་ཏུ་དགེ་བའི་རྩ་བ་ཞིག་མཛད། ཚོགས་བརྒྱ་རྩ་བརྒྱད་བྱས་པས་མ་སྨན་
ནས། དེ་ནས་སྔོན་གྱི་ལས་འཕྲོ་ཡིན་པ་འདྲ་སྙམ་ནས་ཟམ་པ་བཙུགས་སོ། །དེ་ནས་
འཕྲང་བསལ་ལོ། །དེ་ནས་དགེ་བའི་རྩ་བ་བྱས་པས་ཕན་པའི་རྒྱུ་མི་གདའ་འོ། ། དེ་
ནས་སྨན་པ་མཁས་པ་དེ་གཉེར་ནས། ཡང་རྩ་ཆུ་བལྟས་པས་སྨན་པའི་ཞལ་ནས།
240

འབུམ་སྡེ། ཀླུ་འབུམ། ༼ བར༽
རྩའི་དུས་རྩ་མལ་ན་གནས་པས་འགྱུར་བ་མེད། ཆུ་བལྟས་པས་ཆུ་ནང་ན་སྦལ་པ་ཁོ་
ན་འདྲ་བ་ཞིག་འདུག་ན། འདི་ངས་ཉམས་སུ་མ་ལོན། མི་ཀུན་དུ་དགེ་བྱ་བ་དེ་ན་མ་
ནངས་གཅིག་ན་འབྲུམ་པ་ཆེན་པོ་ཞིག་བྱུང་བས། རྒྱལ་འབངས་ཡོངས་ཀྱིས་མི་ཀུན་
དུ་དགེ་ནད་ཡིན་པས། ཡུལ་དུ་འདུག་ལ་མི་ཕན་བྱས་པས་མི་ཀུན་དུ་དགེ་དེས་རབ་
ཏུ་བསམ་པ་བཏང་བས། ཡུལ་མི་དེ་སྐད་མ་ཟེར་དང་། འདི་དགེ་བསྙེན་གྱི་ཆོ་
འཕྲུལ་ཡིན་པ་ཡང་སྲིད། འདི་ལྷ་འདྲེའི་ཆོ་འཕྲུལ་ཡིན་པ་ཡང་སྲིད། བཅོས་ཀ་ཡང་
བྱ། སྨན་དཔྱད་ཀྱང་བྱ། དེས་མ་སོས་ན་ཡིན་པར་ཡིད་ཆེས་ནས། ཡུལ་མི་དང་ཁྱིམ་
མཚེས་ཀྱིས་བྱ་མི་དགོས་པར་རང་ལ་བསམ་པ་ཞིག་ཡོད་དོ། །དེ་ནས་མི་དགེ་བ་སྣ་
ཚང་བ་འདི་ཅི་ཉེས་སྙམ་ནས་རབ་ཏུ་ཡང་བསམ་པ་སྐྱེས་ནས། དེ་ནས་སྨན་པས་
ལེགས་པར་ཞག་གསུམ་དུ་བཞག་ནས། རྩ་ཆུ་ཞག་གསུམ་དུ་བལྟས་པས། སྨན་པའི་
ཞལ་ནས། འདིར་ནད་པ་ཡང་དུས་ཀྱི་རྩ་ནི་མ་འགྱུར། ཆུ་བལྟས་པས་ཆུའི་ནང་ན་
སྦལ་པ་ཁོ་ན་འདྲ་བ་ཞིག་འདུག་གོ །འདི་ནི་ཀླུའི་ཆོ་འཕྲུལ་ཡིན་པས། ཀླུ་བཅོས་
དགོས་སོ་གསུངས་ནས། མི་ཀུན་དུ་དགེ་བའི་ཞལ་ནས་རབ་ཏུ་བསམ་པ་སྐྱེས་ནས།
ངས་དགེ་བའི་རྩ་བ་མ་གཏོགས་པ་སྡིག་པའི་ལས་ནི་ཆ་ལས་མ་བྱས་ན། འདི་ཡང་ཅི་
ཉེས་སྙམ་ནས། ནད་འདི་འོངས་པ་ཅི་ནོངས། དགེ་བའི་རྩ་བ་ཇི་སྙེད་བྱས་ཀྱང་ལས་
འདི་བྱས་པ་དོན་མེད་དོ། །དེ་ནས་དགེ་བའི་རྩ་བ་འདི་ད་རུང་བྱ་སྙམ་ན། སྟོན་པ་
གཤེན་རབ་མི་བོ་སྐྱ་སྤྲང་ཅིག་ཏུ་སྤྲུལ་ནས། ནངས་པར་དྲོ་ཀར་མི་ཀུན་དུ་དགེ་བའི་
གན་དུ་བྱོན་ནས། ད་ནངས་བདག་ལ་དྲོ་ཞིག་སློང་འཚལ་ལོ་ཞེས་ཞུས་པས། མི་ཀུན་
དུ་དགེ་བའི་གཡར་ནས་ཡོན་དང་དྲོའི་སྦྱིན་ཁར་མི་འོང་ངོ༌། །སྦྱིན་པ་དང་དགེ་བའི་
རྩ་བ་ཅི་སྙེད་ཅིག་བྱས་ནས། ང་ལ་ནད་འོང་བ་ཅི་སྟེ་བགྱིས་བས། སྐྱ་སྤྲང་གི་ཞལ་
ནས། མི་ཀུན་དུ་དགེ་ཇི་ལྟར་བསྙུངས་ཞེས་གསུངས་པས། མི་ཀུན་དུ་དགེ་བའི་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཡར་ནས། ང་ནི་ནད་ངན་པས་ཟིན་ཞེས་བགྱིས་པས། སྐུ་སྤྲང་དེའི་ཞལ་ནས་མི་
ཀུན་དུ་དགེ་ཚུར་ཉོན་དང་། ནད་དེ་དང་པོ་ལས་ཀྱི་སྙིགས་ཡིན་པས། ཀླུ་འདུལ་
དབང་ཕྱུག་ཅེས་བྱ་བ་དེ་ཆུ་བོ་ཆེན་པོ་ན་ར་ཛ་ར་ལ་གནས་པ་ཞིག་ཡིན། ཆུ་བོ་དེའི་
ཞབས་ལ་རྒྱ་མཚོའི་གླིང་དགུ་ཡོད། ཆུ་བོ་དེའི་འོག་ན་ཆུ་མིག་སྟོང་སྟོང་ཡོད། ཆུ་མིག་
ལྟང་ལྡིང་དང་ནར་ནུར་ལ་བསམ་གྱིས་མི་ཁྱབ་བོ། ། དེ་ནས་ཆུ་མིག་གི་ནང་ན་ཀླུ་བྲན་
རེ་རེ་སྐྱེས་བུ་བཟང་ལ་ལེགས་པ་ལྟར་མི་བྱ་བ་རེ་རེ་ཡོད། ཀླུ་འདུལ་དབང་ཕྱུག་བྱ་བ་
དེ་ལ་དཀོར་དུ་དུང་དང་ལུག་དང་གཡག་ཅིག་མངའོ། །ལུག་དེ་རྒྱ་མཚོའི་བར་ན་
དཔྱིད་ཟླ་གསུམ་ལ་འཚལ། དབྱར་ཟླ་གསུམ་ལ་རྒྱ་མཚོའི་ཁ་ན་གནས། སྟོན་ཟླ་
གསུམ་ལ་རྒྱ་མཚོའི་འགྲམ་ན་མེ་ཏོག་འཚལ། དགུན་ཟླ་གསུམ་ལ་རྒྱ་མཚོའི་གཏིང་ན་
གནས་པ་ལ། མི་ཀུན་དུ་དགེ་ཞེས་བྱ་བ་དེ་ལས་སྣ་ཚང་བ་དགེ་བའི་རྩ་བར་
དགོངས། དེ་ནས་དགེ་བའི་རྩ་བ་བྱ་བར་ཀླུ་འདུལ་དབང་ཕྱུག་བྱ་བ་དེ། དགུན་ཟླ་
གསུམ་ལ་རྒྱ་མཚོའི་གཏིང་ན་གནས། དཔྱིད་ཟླ་གསུམ་ལ་ས་ག་དོག་ལ་གནས།
དབྱར་ཟླ་གསུམ་ལ་རི་རབ་རྩེ་ལ་གནས། སྟོན་ཟླ་གསུམ་ལ་ནམ་མཁའི་དབྱིངས་ལ་
གནས། དགུན་ཟླ་གསུམ་ལ་རྒྱ་མཚོའི་གཏིང་ན་གནས་པས། ཀླུ་གླང་འབུ་ཟེར་བ་
དང་། རྒྱ་མཚོ་གྲུམ་པ་སྐད་ཟེར་བ་དང་། ལུག་འབའ་ཟེར་བ་དང་། གཡག་དང་
འབྲི་དང༌། རྒྱ་མཚོའི་ནང་ན་སྤྱོད་པ་ལས། དཔྱིད་ཟླ་ར་བ་ལ་རླུང་དང་འཚུབ་མ་
འོང་བ་དེ་རྒྱ་མཚོའི་རླངས་པས་ཞི་བར་བྱས་པའོ། །དབྱར་ཟླ་གསུམ་ལ་དྲོད་འོང་བ་
ནི་རྒྱ་མཚོའི་གཏིང་དྲོས་པ་ཡིན། དབྱར་ཟླ་གསུམ་ལ་ཆར་པ་འོང་བ་ནི། རྒྱ་མཚོའི་
རླངས་པ་ལས་སྤྲིན་འོང་ངོ༌། ། སྣ་ལ་འབྲུག་འོང་བ་དེ་རླུང་ཚ་གྲང་འཐབ་པས་འོང་
བ་ཡིན། གློག་འབྱུང་བ་དེ་རླུང་ཚ་གྲང་འགྱུར་བ་ཡིན། སྤྲིན་དེ་ལས་ལྷགས་པ་དང་
སད་འོང་བ་དེ་ནི། རྒྱ་མཚོའི་རླངས་པ་དེ་དཔེར་ན་སྣོད་ཀྱི་ཁ་བཅད་ན་ཟིལ་པ་འོང་
242

༼བར༽
འབུམ་སྡེ། ཀླུ་འབུམ།
བ་དང་འདྲ་བ་ཡིན་ནོ། །གནམ་ལས་སེར་བ་འོང་བ་ནི་རྒྱ་མཚོ་ཆེན་པོ་འཁྲུག་པ་ཡིན།
ནམ་མཁའ་ལས་ལྷགས་པ་དང་སད་འོང་བ་དེ་ནི། རྒྱ་མཚོ་ཆེན་པོ་རྒྱས་ཐེབས་པས་
དེས་སྤྲིན་མེད་པར་ལྷགས་པ་འབྱུང་ངོ༌། །སྤྲིན་མེད་པར་རྒྱ་མཚོའི་རླངས་པ་མེད་པ་
ཡིན། མི་དང་སེམས་ཅན་སྣ་ཚང་བས་སྐྱེད་པ་ནི། རྒྱ་མཚོ་ཆེན་པོའི་རླངས་པའོ། ། མི་
ཀུན་དུ་དགེ་བ་དེའི་འཆི་བདག་གི་བདུད་ནི་ལྟག་པའི་བདུད་ཁུང་ན་སྡོད་དོ། །དེ་
ནས་ཚེ་ལ་རྒན་གཞོན་མེད་དོ། །མི་ཁྱོད་ཀྱི་ཚེ་ཕྱི་མ་ལ་བརྒྱག་ཅིག་བཏགས་དགོངས་
ནས། རང་བྱུང་གི་མཆོད་རྟེན་ཞིག་བརྩིགས་དགོངས་ནས། རི་གང་མཐོ་ས་གང་
གཙང་དགོངས་ནས། གཡུང་དྲུང་འབུ་རི་བྱ་བ་དེ་མཐོ་ལ་གཙང་བས། མི་ཀུན་དུ་
དགེ་བའི་ཞལ་ནས། དགེ་བའི་རྩ་བ་འདི་བརྩིགས་པའི་འོས་ཞིག་གསུངས་ནས། མི་
ཁྱོད་ཀྱི་སྟ་ཐོགས་པ་བརྒྱས་བཤགས་པས། ཀླུ་འདུལ་དབང་ཕྱུག་གིས་སྐད་ཕྱུང་བས་
མི་ཁྱོད་ཀྱིས་སེང་གེའི་སྐད་ཡིན་ཟེར་རོ། །ཐོ་ཐོགས་བརྒྱས་བརྡུངས་པས། ཀླུའི་སྐད་
བྱུང་བས་ཁྱོད་ཀྱིས་སྲིན་པོའི་མགོ་བརྡུང་པ་ཡིན་ཟེར། དེ་ནས་ཁྱོད་ཀྱིས་གཟོང་གིས་
བརྐོས་པས་ཀླུའི་སྐད་ཕྱུང་བས། ནད་པས་བྲག་ཅ་ཡིན་པས། མཆོད་རྟེན་ནི་མངའ་
གསོལ། ལྷ་རྣམས་སྤྱན་དྲངས་སོ། །མཆོད་རྟེན་དབང་བསྐུར་བས། ཀླུ་འདུལ་དབང་
ཕྱུག་ཡུལ་ཕྱུང་བས་ནོངས་ཏེ། ཁྱོད་ནད་ཙི་ཙི་ཛཱ་ལས་ཟིན་པ་ཡིན་གསུངས་པས།
ནད་པའི་གཡར་ནས་སྐྱ་སྤྲང་འདི་འགྲོངས་པར་གྱིས་ཤིག །སྐྱ་སྤྲང་མ་ཡིན་པས་ཁྱོད་
སྤྲུལ་པ་ཞིག་འདུག་པས། ཀླུ་འདུལ་དབང་ཕྱུག་དེ་མཉེས་པར་བྱེད་ན་ངན་བུ་ནད་པ་
འདི་སོས་པར་འོང་ངམ་ཞེས་ཞུས་པས། སྐྱ་སྤྲང་དེའི་ཞལ་ནས། ནད་པ་ཁྱོད་ལ་སྟོན་
པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་
ལ་ཀླུ་ལེགས་པར་མཆོད་ལ། ཀླུའི་རྟེན་བཅས་ན་ཁྱོད་སོས་པར་འོང་ངོ་གསུངས་པས།
ནད་པས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྤྱན་དྲངས་ནས། སྟོན་པ་དང་གཡུང་དྲུང་སེམས་དཔའ་ལགས། བདག་ནད་པ་ལ་
ཀླུ་འདུལ་དབང་ཕྱུག་གནོད་པས་ནད་ངན་པ་འདི་བྱུང་ལགས་པས། སྟོན་པ་རྣམ་
པས་བཅོས་འཚལ་ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། ནད་པས་ཀླུ་འདུལ་དབང་ཕྱུག་བཅོས་པ་
ན། ཀླུའི་གསུང་རབ་ཀྱང་ཐོན་ཅིག་ཅེས་གསུངས་སོ། ། དེ་ནས་མཐུན་པའི་ཡས་དང་
ཐགས་འཚལ་བས། ཚན་སྣ་ཚང་བ་དང༌། སྤོས་ལ་སོགས་པ་དྲི་མཐའ་ཡས་པ་དང༌།
རྩི་སྨན་མཐའ་ཡས་པ་དང༌། སྦྲང་དང་མངར་སྣ་ཚོགས་དང༌། དར་དང་ལྷབ་ལྷུབ་
ལ་སོགས་པ་མཐའ་ཡས་པ་དང་། དེ་རྣམས་འཚོགས་པར་གྱིས་ཤིག །ངས་སོས་པར་
བྱའོ་གསུངས་པས། དེ་ནས་ནད་པས་ཡིད་ཀྱི་ཁྱེའུ་ཆུང་སྤྱན་དྲངས་ནས་ཀླུའི་གསུང་
རབ་གྲངས་མེད་པར་བཏོན། མཐུན་པའི་རྫས་དང་འདོད་པའི་རྫས་དང་དཀོར་ལ་
སོགས་པ་ཐམས་ཅད་བསགས་ནས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོ་ལ་ཞུས་པ། དེ་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་རྒྱ་མཚོའི་འགྲམ་དུ་དར་དཀར་གྱི་གུར་ནི་ཕུབ།
ཀླུའི་གཟུགས་སྣ་ཚོགས་བཅས། ཀླུ་འདུལ་དབང་ཕྱུག་གནས་བཅས་ནས། ཀླུ་འདུལ་
དབང་ཕྱུག་སྤྱན་དྲངས་ནས་བཞུགས་སུ་གསོལ་རྟེན་བཅས། དེ་ནས་སྟོན་པ་རྣམས་
ཀྱིས་ཞི་བར་གསུངས་སོ། །དེ་ནས་ནད་པའི་གན་དུ་བྱོན་ནས། དཀྱིལ་འཁོར་ཆེན་པོ་
བཞེངས་སུ་གསོལ། དེ་ནས་འོ་མའི་ཆག་ཆག་བཏབ། དེ་ནས་ཐིག་བཏབ་ནས་དཀྱིལ་
འཁོར་བྲིས་སོ། ། དེ་ནས་ཀླུ་རྣམས་སྤྱན་དྲངས། དེ་ནས་བཞུགས་སུ་གསོལ། ཕྱག་
འཚལ་སྤང་སྐོང་བཀླག །ཚན་ཁྲུས་བཏབ། སྤོས་ཀྱི་དུད་པ་བཏང་། དེ་ནས་མཆོད་
པ་ཆ་གསུམ་པ་བཤམས་ནས། སྟོན་པ་གཤེན་རབ་ཀྱིས་ཀླུའི་བསྟོད་ར་བགྱིས་ནས་
མཆོད་པ་ཕུལ། ནད་པས་ལུགས་བཞིན་མཐོལ་བཤགས་བྱས། བཤགས་སྦྱོང་ལུགས་
244

འབུམ་སྡེ། ཀླུ་འབུམ། ། ༼བར༽
བཞིན་དུ་བག་བཞི་བསྐུམས་ནས་བྱས། དེ་རུ་ནད་པ་ལ་སོད་ཆེན་པོར་བྱུང་ངོ༌། །དེ་
ནས་སྟོན་པ་གཤེན་རབ་དང་གཡུང་དྲུང་སེམས་དཔའ་ལ་ཞུས་པས་བྲོ་འཚལ། འདི་
སྔོན་བས་ཟུག་གཟེར་ཆུང་ལགས་ཀྱང་། གྲོངས་ཀྱི་རུང་དུ་མ་འཚལ་ན། དེ་ནས་སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ནད་
པ་འདི་སོས་པར་བྱ་ན་རྒྱུན་དུ་གསུང་རབ་འདོན་འཚལ་ལོ། །སྟོན་པ་གཤེན་རབ་ཉིད་
ཀྱིས་སྙིང་པོ་འདི་བཟླས་སོ། ། ཨོཾ་སྤོ་ཏ་སྤོ་ཏ་རི་ཏ་ག་ཏ། སཾ་པ་ཏེ་ད་ར་བད་སི་ནི། ན་
རེ་དུ། སུ་ན་ཡ་དུ། སུ་ན་ཡ་དུ། སུ་ན་ཡ་དུ། ཀྲོ་ཏ་ཐ་ག་པ་མེ་རད་ན། སི་ནི་རྒྱུ་སྲི་
ཕཊ་སྭཱཧཱ། ནེ་པ་ཀི་རི་མ་ཀུ་ཏ་ཧི་ཕཊ་སཱཧཱ། ཀྲི་ཏ་ན་ཀྲི་ཏ་ན། རུ་ལུ་རུ་ལུ་རུ་ལུ། སཾ་
ཧ་ར་དུ། སཾ་ཧ་ར་དུ། པ་ནེ་སང་དེ་དུ་ན་མ་ཧ་ཧེ། དུ་སད་པ་རི་ཝ། ཚེ་ན་བར་སད་
སཱཧཱ། ཐ་མེ་རུ་སེ། ཐ་མེ་རུ་སེ། ཐ་མེ་རུ་སེ། ལང་ཕཊ། ལང་ཕཊ། ལང་ཕཊ། ཀྱི་དེ་
ཡུད་ནུ་ས་ཡང་ཕང་། ཀྲོ་ཏ་མ་ནེ་སྭཱཧཱ། རི་ཀུ་རི་ཀུ་རི་ཀུ། ཀྲོ་ཤི་ཀྲོ་ཤི་ཀྲོ་ཤི། སུ་རུ་སུ་
རུ་སུ་རུ། ཕཊ་ཕཊ་ཕཊ་སྭཱཧཱ། དེ་ནས་སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། ཀླུ་རྒྱ་མཚོའི་མཆིང་རྣམ་དུ་གཤེགས་འཚལ་
ལོ། །ཀླུའི་བཞུགས་གནས་ཤེལ་གྱི་བྲག་དཀར་མ་ལགས་སོ། །ཀླུ་བཞུགས་པའི་གནས་
རྒྱ་མཚོའི་གླིང་དགུ་ལགས་སོ། ། ཆུ་བོ་ན་ར་ཛ་ར་འདི་ཡང་དང་པོ་གནས། ད་ལྟ་ཡང་
གནས་དེར་གཤེགས་འཚལ་ལོ། །མཐུན་པའི་རྫས་དང་བདའ་དགུར་སྦྱར་ལ་ཕུལ།
ཀླུ་མཉེས་པར་བྱའོ་ཞེས་གསུངས་པས། ཀླུའི་ཞལ་ནས་སྟོན་པ་གཤེན་རབ་དང་
གཡུང་དྲུང་སེམས་དཔའ་ལགས། ནམ་ཟླ་དུས་བཞི་ལ་གནས་ཆེན་པོ་བཞི་མཆིས་པ་
ལ། བདག་གི་མཆིས་པ་ཞིག་ཏུ་མཆོད་རྟེན་བརྩིགས་པ་ལས། བདག་གི་ཡུལ་དང་ས་
འདི་ཚབ་མགར་བྱ། མིས་ཀླུའི་ཡུལ་དང་ས་འཕྲོག་པའི་ལུགས་ཆོ་མ་མཆིས་པར་ཡུལ་
དང་ས་འཕྲོག་པས། སྟོན་པའི་ངོར་འདམ་འདི་ཕྱིས་ལ་བཏང་། ནད་པའི་ནད་ངན་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་འདི་མེད་ནས། ནད་པ་དགྱེས་པ་ལས། ནད་པ་ཤ་མེད་ནས་ཐལ་ལོ། །སྐམ་པ་དེ་
ནི་དཔེར་ན་ཤིང་ཕྱེད་ནི་སྐམ་ཕྱེད་མ་སྐམ་པ་དང་འདྲའོ། །ཡང་ན་ཤ་རྫུད་པ་སྐམ་པ་
དང་འདྲའོ། །ཡང་རྩ་ཕྱི་སྐམ་ནས་ནང་མ་སྐམ་པ་དང་འདྲའོ། །ཡང་ན་ལྤགས་པའི་
གོས་ཆུར་སོང་ནས་སེང་ཀྱིས་མི་སྐམ་པ་དང་འདྲའོ། །དེ་ནས་ཡབ་ཡུམ་དང་སྲས་
ཀྱང་ཐུགས་ཆེས་སོ། །དེ་ནས་ཡང་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་ལ་ནད་པས་བདག་ལ་ཐུགས་རྗེ་ཆེན་པོས་དགོངས་འཚལ་ལོ་
ཞུས་པས། སྟོན་པ་གཉིས་ཀྱི་ཞལ་ནས། ནད་པས་དུས་དང་མཚན་མ་མེད་པར་ཀླུའི་
གསུང་རབ་ཀློགས་ཤིག །མཆོད་པ་རྒྱུན་དུ་མ་ཆད་པར་ཕུལ་ཅིག །སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས། མིས་ཀྱང་ཀླུ་མི་བརྗེད་
པར་བཀུམ་མོ། །ཀླུས་ཀྱང་མི་མི་བརྗེད་པར་བཀུམ་མོ། །དེ་ནས་ནད་པ་དེ་སོས་སོ། །
ནད་པ་ལ་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས། ནད་པ་ལས་ཀྱི་སྒྲིབ་པ་ཡིན། སྔོན་གྱི་སྒྲིབ་པ་ཡིན་པས། དགེ་བའི་རྩ་བ་
ཞིག་བྱས་པས་ཀླུའི་སྟེང་དུ་བབ་བོ། །ད་དུས་འདི་ལ་དགེ་བའི་རྩ་བ་བྱས་པ་ན། དུས་
ཕྱི་མ་ལ་གཡུང་དྲུང་གི་བོན་ལ་སྤྱད་པར་འོང་ངོ༌། །དེ་ལྟར་སྤྱོད་པའི་བླ་ན་མེད་པ་
ཡང་དག་པའི་འབྲས་བུ་ཐོབ་བོ། །དེ་ནས་མི་ཀུན་དུ་དགེས་འདུས་བྱས་ཀྱི་དགེ་བའི་
རྩ་བ་སེམས་ལ་མ་ལུས་པར་བྱས་སོ། །ཀླུ་འབུམ་རྒྱུན་མ་ཆད་པར་བཞེངས་ནས་
བཏོན་ནོ། ། དེ་ནས་སྟོན་པས་སྨོན་ལམ་བཏབ་པས། དེ་ནས་ཡོངས་སུ་རྫོགས་པར་
བྱེད་པའི་འབྲས་བུ་ཐོབ་པར་གྱུར་ཅིག །མི་ཀུན་དུ་དགེ་བས་སྟོན་པ་གཤེན་རབ་ལ་
ཞུས་པ། ཀླུ་དབང་ཕྱུག་གི་ལེའུ་སྟེ་ཉི་ཤུ་བདུན་པའོ།། །། །
༧ དེ་ནས་ཡང་ཀླུ་དགའ་རབ་ཀུན་དུ་ཞེས་བྱ་བ་ཞིག་གིས་རབ་ཏུ་བཞུགས་པའི་
གནས་བཙལ་བ་ནི། ཀུན་དུ་སྨོས་ཀྱི་ཡུལ་བྲག་ལ་མིང་བཏགས་པ། བྲག་དཀར་ཁྲི་
246

༼བར༽
འབུམ་སྡེ། ཀླུ་འབུམ།
སྨན་འདུས་ཀྱི་བྲག །དེ་ན་གཡུང་དྲུང་གི་ཆབ་མིག་གདའ། གཡུང་དྲུང་གི་ཆབ་མིག་
དེ་ལ་སྨོན་དུ་ཆེ། ཀླུ་དགའ་རབ་ཀུན་དུ་ནི་ཁྲི་སྨན་གྱི་ཆབ་ལ་འཚལ་ལོ། །དེ་ནས་
ཆབ་མིག་དེ་སྨན་དུ་ཆེ་བས། སེམས་ཅན་སྣ་ཚོགས་པ་ཆབ་མིག་དེ་ལ་འཚལ་བས།
ཡང་ཆབ་མིག་ལ་མིང་བཏགས་པ་ཁྲི་སྨན་གསོས་ཀྱི་བདག ། ཀླུ་དགའ་རབ་ཀུན་དུ་
གསོལ་བ་ཁྱེའུ་འོག་བྲུག་ཞིག་ཏུ་བརྫུས་ནས་གནས་བཙལ་བས། དེ་ནས་མ་ཕྱིན་དགུ་
ཕྱིན་ཡང་བཞུགས་པའི་གནས་མ་རྙེད་དོ། །ཆབ་མིག་རྫོགས་ཅིག་གདའ་ནས། ཡང་
དེའི་ནང་དུ་གནས་བཅས་ནས་མཆིས་པ་ལས། ཆབ་མིག་དེ་ལ་ནི་དང་པོ་བདུད་རྩི་
བབ་པའི་ཆབ་མིག་ཅིག་ལགས་པས། དེ་ནས་མགྲོན་པོ་ཡར་འགྲོ་ཆབ་ཀྱི་མིག་དེ་ལ་
འཚལ། ནད་ཅི་བཏབ་ཀྱང་སོས་པར་འགྱུར་རོ། །ཀླུ་དགའ་རབ་ཀུན་ཏུ་བྱ་བ་དེས་
ཡུལ་དགོད་པའི་ནང་ན་མི་དཔལ་མཐོང་བྱ་བ་དེ་མཆིས་པ་ལས། མི་དཔལ་མཐོང་
དེ་མི་ཞིག་སྐྱེས་པ་ལས། མི་དེ་བཟང་སྡུག་འོད་འཕྲོ་ནས་ཆབ་མིག་གི་འགྲམ་དུ་
མཆིས་ནས། ཆབ་མིག་བལྟས་པས། ཆབ་མིག་གི་འགྲམ་དུ་མིའི་བུ་མི་འདྲ་བ་ཀླུའི་བུ་
འདྲ་བ་ཞིག་གདའ་ནས། མི་དཔལ་མཐོང་དེ་ལ་ཡང་རབ་ཏུ་བསྔངས་ནས་མཆིས་པ་
ལས། མི་དེའི་ཞལ་ནས་མི་དཔལ་མཐོང་མ་བསྔངས་དང་། ང་ནི་སྐྱེས་པ་གཉིས་
མཇལ་བས། ཤ་རག་རོག་པོ་བགྱིས། མི་དཔལ་མཐོང་དེ་ཆབ་མིག་དེ་ལ་ཐོག་ཅིག་
འཚལ་ནས་མཆིས་པས། ཆབ་མིག་དེ་རབ་ཏུ་གདའ་ནས་ཆབ་དེ་ནས་ནངས་ཡང་
བཅུས་སོ། །ནུབ་ཀྱང་ཆབ་མིག་དེ་ནས་བཅུས་སོ། །ལན་མ་ལན་ཞིག་ན་རབ་ཏུ་
བསམ་པ་སྐྱེས་ནས། ཆབ་བཅུས་ནས་མཆིས་སོ། །ལན་མ་ལན་ཞིག་ན་མགྲོན་ལ་
མཆིས་པས། མི་གཅིག་གདའ་ནས་བལྟས་པས། ན་ནིང་གི་རོག་པོ་ལགས་ཀྱིས་གདའ་
ནས། མི་དཔལ་མཐོང་གི་ཞལ་ནས། རོག་པོ་ཆབ་མིག་འཚལ་དུ་མཆིས་པས། ཆབ་
མིག་གི་ནང་ན་རོག་པོ་འདྲ་བ་ཞིག་གདའ་ནས་ཡིད་ལ་དགོངས་ནས། མི་དཔལ་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 
104104
མཐོང་དེས་ཁབ་དང་དབྱལ་བཙལ་བ། ཀླུ་ན་རའི་སྲས་མོ་ཁབ་ཏུ་བཞེས་སོ། །མཚན་
ཞིང་བུད་མེད་བཟང་མོ་ཞིག་ཏུ། མི་དཔལ་མཐོང་གི་ཁབ་ཀླུ་ན་ར་ལ་རོག་པོ་ཞིག་
མཆིས་པས་བཤོལ་མཛད་ཅིག་བྱས་པས། ཀླུ་ན་རའི་བཤོས་བགྱིས་ནས། མགྲོན་པོ་
ནང་དུ་སྤྱན་དྲངས་པས། ཀླུ་ན་རའི་ཕྱག་བགྱིས་སྙུན་གསོལ། དེ་ནས་མགྲོན་པོ་དེ་
སོང་གི་གཏིང་ལ། མི་དཔལ་མཐོང་གི་ཁབ་བདག་མོ་ལ་ཁྱོད་སྙན་གསོལ་བ་ངོ་ཤེས་
སམ་བྱས་པས། ཀླུ་ན་རའི་ཞལ་ནས། དེ་ཀླུ་རབ་དགའ་ཀུན་དུ་ཞེས་བྱ་བ་ཡིན་པས།
མི་དཔལ་མཐོང་དེ་རབ་ཏུ་རྟོག་པ་སྐྱེས་ནས། མི་དང་ཀླུ་ཤ་རག་བྱས་པས། འདི་
མཐའ་མ་ཇི་ལྟར་འོང་ཐུགས་ལ་དགོངས་པས། ཀླུ་ན་རའི་ཐུགས་སུ་ཆུད་ནས། སྟོང་
མི་དཔལ་མཐོང་ཅི་གསུངས་ལགས། ཀླུ་དང་མི་རོག་པོ་བྱས་པ་འདི་དང་དུ་བླངས་ན་
མནོས་དགུ་འགྲུབ་པར་འོང་། བསམ་དགུར་འཕེལ་བར་མཆི། དེ་ནས་ཀླུ་རབ་དགའ་
ཀུན་དུ་ཞལ་ནས། རོག་པོ་མི་དཔལ་མཐོང་ཁྱོད་དང༌། ཀླུ་རབ་དགའ་ཀུན་དུ་རོག་
པོ་བྱས་པ་འདིས་ང་དུས་སུ་གསོལ་ཅིག་གསུངས་སོ། ། དེ་ནས་མི་དཔལ་མཐོང་སྤྱན་
དྲངས་ནས་རྐང་ནས་འདེབས་པར་བྱའོ་གསུངས་ནས། མི་དཔལ་མཐོང་གིས་ཀླུ་དུས་
སུ་གསོལ། མཆོད་པ་དུས་སུ་མཆོད་པས། དེ་ནས་ཀླུ་རབ་དགའ་ཀུན་དུས། དང་ལ་
སྲིད་པའི་ཚེ་བསྲིངས། དེ་ནས་སྲོག་བསྐྱེད་དཔལ་ཡང་དེར་བསྐྱེད་ཅིང་མཆིས་པ་
ལས། བེའུ་ལུག་མིང་སྲིང་དེར་འཕེལ་ནས་ལོ་ཕྱུགས་ཀྱང་དེར་ལེགས་སོ། །དེ་ནས་
བདེ་སྐྱིད་དང་ལྡན་ཞིང་མཆིས་པས། དེ་ནས་མི་དཔལ་མཐོང་བྱ་བ་དེས་འབངས་མོ་
མཆིས་ནས། ཆུ་མིག་ལ་ཆབ་བཅུ་རུ་མཆིས་པས། མཐོང་གོས་ཀྱང་དེར་བཀྲུས་ནས་
མཆིས་པས། ཀླུ་དེར་རབ་ཏུ་མནོལ་ནས། ཀླུ་དེ་ཁྲོས་ནས་སོང་ངོ༌། །དེ་ནས་ཕྱི་དེ་
ནངས་པར་ཆབ་ཆུར་ཕྱིན་པས་ཆུ་མིག་དེ་སྐམ་ནས་གདའ། ཀླུ་རབ་དགའ་ཀུན་དུ་དེ་
ནས་ཁྲོས་ནས་གཡུ་མཚོ་སྔོན་མོའི་ནང་དུ་གནས་བཅས་སོ། ། དེ་ནས་ཟླ་བ་གཅིག་ན་
248

འབུམ་སྡེ། ཀླུ་འབུམ། ༼བར༽
ཆུ་མིག་ཏོག་ཀྱིས་སྐམས་སོ། །དེ་ནས་མི་དཔལ་མཐོང་དེ་ནི་ཡང་ཡ་མཚན་ཆེ་ཞེས་བྱ་
སྟེ། དེ་ནས་མི་དཔལ་མཐོང་དེ་ནི་སྔོན་བས་གློ་བུར་དང་ཡེ་འདྲོག་མང་ངོ༌། །བེའུ་
ལུག་ཀྱང་དེར་འཕེལ་དུ་མ་བཏུབ་བོ། །ཞིང་ལ་འབྲས་ཀྱང་སྨིན་དུ་མ་བཏུབ་བོ། །དེ་
ནས་ཅི་བྱར་མ་བཏུབ་ནས། ཁབ་བདག་ཀླུ་མོའི་ཞལ་ནས་ཁབ་བདག་སྟངས་པོ་ཇོ་བོ་
སྟེ། འདི་ནི་ཆབ་མིག་གི་ནང་དུ་འབངས་མོས་མཐང་གོས་བཀྲུས་པས་ནོངས་སོ། ། ཀླུ་
མནོལ་བ་ཡིན་ནོ། །ཀླུ་རབ་དགའ་ཀུན་དུ་ཁྲོས་པ་ཡིན་ནོ། །ཆབ་མིག་སྐམ་པ་ཡང་དེ་
ཡིན་ནོ། །ཀླུ་དེ་ཡར་ནས་སོང་བས་འབངས་མོ་བསྒོང་པ་ཡང་དེ་ཡིན་ནོ། །སྔོན་བས་
ཡེ་འདྲོག་མང་བ་ཡང་དེ་ཡིན་ནོ། །བེའུ་ལུག་འཕེལ་དུ་མི་སྟེར་བ་ཡང་དེ་ཡིན་ནོ། །
ཞིང་ལ་འབྲས་འཁྲུངས་སུ་མི་སྟེར་བ་ཡང་དེ་ཡིན་ནོ་བགྱིས་པས། དེ་ནས་མི་དཔལ་
མཐོང་གི་ཞལ་ནས། དབྱལ་ལགས་འོ་ན་ད་ཇི་ལྟར་བྱ་བགྱིས་པས། སྟོན་པ་གཤེན་
རབ་མི་བོ་སྤྱན་དྲངས་དང་བགྱིས་པས། དེ་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་སྤྱན་དྲངས་ནས་འདི་སྐད་ཞུས་སོ། །སྟོན་པ་རྣམ་
པ་ལགས། བདག་ངན་པ་མི་དཔལ་མཐོང་དང་། ཀླུ་རབ་དགའ་ཀུན་དུ་གཉིས་རོག་
པོ་བགྱིས་པ་ཅི་ལགས་ན། ཀླུ་རབ་དགའ་ཀུན་དུ་བགྱིས་པ་ནི་ཁྲི་སྨོན་གྱི་ཆབ་མིག་ན་
མཆིས་ན། བདག་གིས་སྤྱན་ནི་དྲངས་པར་བགྱིས་སོ། །རྐང་ནས་འདེགས་པར་བགྱིས་
སོ། ། ཚེ་ནི་བསྲིང་བར་བགྱིས་སོ། །དཔལ་བསྐྱེད་པར་བགྱིས་སོ། །དགྲ་དར་མའི་ངོ་
ལེན་པར་བགྱིས་སོ། ། རི་དྭགས་དར་མའི་སྲོག་གཅད་པར་བགྱིས་སོ། ། ལོ་ཕྱུགས་ཀྱང་
རྟག་ཏུ་ལེགས་པར་བགྱིས་སོ། །འབངས་མོ་ནི་གསོ་བར་བགྱིས་སོ། །བདག་གིས་
གསུང་རབ་རྒྱུན་དུ་བཀླགས་པར་བགྱིས་སོ། ། ཀླུ་ལ་མཐུན་པའི་རྫས་ཀྱིས་མཆོད་པར་
བགྱིས། དུས་ལས་མ་གཡེལ་བར་བགྱིས་སོ། །འབངས་མོ་བུད་མེད་ཅིག་ཆབ་ཆུར་
བཏང་། ཆབ་མིག་ལས་ཆབ་བཅུས་ནས་མཐང་གོས་དེར་བཀྲུས་པས། ཆབ་མིག་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཀྱང་དེར་སྐམས་ཏེ་ཐལ། འབངས་མོ་ཆབ་ཆུ་ན་གོང་པོར་ཐལ། བདག་དངོས་སྔོན་
བས་གློ་བུར་དང་ཡེ་འདྲོག་མང་བ་ལགས་སོ། །བེའུ་ལུག་ཀྱང་མི་འཕེལ། ཞིང་ལ་
འབྲས་ཚད་དུ་མི་འཁྲུངས་ལགས། དགྲ་དར་མ་དང་རི་དྭགས་མ་ཐུབ་ལགས། ཡུལ་
ཕྱོགས་འདི་ཡང་བཀྲ་མི་ཤིས་ལགས་ན་ཞེས་ཞུས་པས། དེ་ནས་སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། འོ་ན་མི་དཔལ་
མཐོང་བྱ་བ་ཁྱོད་ཀྱི་རོག་པོ་དེ་ལྟར་ཡིན་ན། ཀླུའི་གསུང་རབ་རྒྱུན་དུ་ཐོན་ཅིག །ཆུ་
མིག་ཀྱང་བྲུས། རྩོག་ཆུ་ཡང་གཏོར་ལ་ཐོང་ཞིག །དེའི་སྟེང་ལ་སྦྲ་དཀར་པོ་ཕུབ་ཅིག་
གསུངས་སོ། ། དེ་ནས་མི་དཔལ་མཐོང་གིས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་ལ་ཞུས་པ། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་ཆུ་མིག་གི་འགྲམ་དུ་འཛབ་བཟླས་སོ། ། སུ་རུ་ར་
སུ་རུ་ར་པ་མ་ནི། ཀྭ་ཡ་ཀྲོ་ཏ་མང་ན་སཱཧཱ། པད་ན་རི་དུ་སད། སེ་ན་ཛཱ་ལུ་ཛྭ་ལ།
ཛཱ་ལུ་ཛྭ་ལུ་སྭཱཧཱ། རི་ག་དུ་སད། མ་དུ་པང་སད། སཱཧཱ། མ་ཏ་ཡ་བ་ལི་མུ་ཀ་སཱཧཱ།
དེ་ནས་རུ་སད་ཨ་ར། ན་པ་ཛ་ནི་སཱཧཱ། ཏི་མི་དུ་ལང་། ཕཊ་ཕཊ་ཕཊ་སྭཱཧཱ།། སུ་ནུ་
སུ་ནུ་སུ་ནུ། ཀྲི་ཤི་ཀྲི་ཤི་ཀྲི་ཤི་ནི་ཕཊ་སཱཧཱ། ཕཊ་སྭཱཧཱ། དེ་ནས་སྙིང་པོ་དེ། ཀླུ་རབ་
དགའ་ཀུན་དུས་གོ་ནས་བསམ་པ་རབ་ཏུ་སྐྱེས་སོ། །དུ་ལང་གི་ཏ་ཐ་ག་ཛ་ཏེ། ཛཱ་ལེ་
ཛཱ་ལེ་བྱས་པས་ཀླུ་ཆབ་མིག་ཏུ་གཤེགས་ནས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོས་ཀྱང་སྣ་ལ་ཚན་གྱིས་བསང་ངོ༌། ། དེ་ནས་ཀླུ་ལ་
ཁྲུས་བགྱིས་སོ། ། དེ་ནས་མི་དཔལ་མཐོང་གིས་ཀླུ་རབ་དགའ་ཀུན་དུ་ལ་མཐོལ་
བཤགས་ཕུལ་ལོ། །མཐུན་པའི་རྫས་བཤགས་སོ། །དེ་ནས་ཀླུའི་བདུད་རྩི་འོ་མ་ལགས་ཀས་
པས། འོ་མ་ལ་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་བྱིན་གྱིས་བརླབས་ནས། རྩི་དང་སྨན་ཐམས་ཅད་ཀླུ་ལ་ཕུལ་ནས། སྟོན་པ་
250

༼བར༽
འབུམ་སྡེ། ཀླུ་འབུམ།
། མི་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས
དཔལ་མཐོང་པོ་འདི་ལ་སྔོན་བས་ལྷག་པ་ཞིག་མཛད་འཚལ་ལོ། །ཉོན་མོངས་པའི་
སེམས་ཅན་འབངས་མོ་འདི་མ་རིག་པ་ལགས་པས། རང་བར་མཛད་དུ་གསོལ།
ཁྱེད་ཡེ་ནས་རིག་པ་དང་ལྡན་པས་ན། སྟོན་པ་གཤེན་རབ་ཀྱི་བཀའ་ཉན་དགོས་
གསུངས་ནས། རོག་པོ་འདི་ལ་སྔོན་བས་ཚེ་ཚད་བསྲིང་བ། སྔོན་བས་བཙན་ཕྱུག་
འཕན་རགས་དང་ལྡན་པ། དེ་བས་བེའུ་ལུག་མིང་སྲིང་འཕེལ་བ། ཞིང་ལ་ཡང་
འབྲས་འཁྲུངས་པ། དགྲ་དར་མའི་ངོ་ཡང་ལེན་པ། རི་དྭགས་དར་མའི་སྲོག་ཀྱང་
སྔོན་བཅད་པ་ལྟར་བགྱིད་འཚལ་ལོ་ཞེས་བཀའ་སྩལ་ནས། ཀླུ་རབ་དགའ་ཀུན་དུ་ལ་
སྙིང་པོ་འདི་བཟླས་པས། ནན་དུ་ནན། ཨོཾ་སུ་པེ་རད་ན། པ་ཡ་ཀྲོ་ཏ་སི་ན། རི་དུ་རྔ་
དེ་སད་ནན། དུ་པ་རི་མུ་ཏ་ཐ་ཡ་ག་ཏ་མ་ལ་རྔ། དུ་རད་ན་བ་ང་སེ་མུ་ཏ། རད་ན་
སུ་ལུ་སུ་ལུ། ཀ་ཡ་བག་ཏེ་ན་ཀ་མ་ཀ་པོ་དེ་སུ་ལེ་མུ་ལེ་ཕཊ་སྭཱཧཱ། ཨཱ་མ་ལེ་ཡེ་སྭཱཧཱ།
དེ་བ་པ་ཀེ་ཡ་སྭཱཧཱ། མ་ངལ་ཡ་སཱཧཱ། དེ་ཐུ་པེ་ན་སི་ནུ་རི་སཱཧཱ། འགྲོ་ན་འགྲི་ན་གྱི་ན་
སཱཧཱ། སྙིང་པོ་དེ་སྐད་གསུངས་ནས། དེ་ནས་ཀླུ་རབ་དགའ་ཀུན་དུ་ཡིས། ཉོན་
མོངས་པའི་སེམས་ཅན་འབངས་མོ་དེར་རངས་སོ། །རོག་པོ་དཔལ་མཐོང་སྔོན་བས་
གཞོན་པ་ཞིག་དེར་གྲུབ་བོ། །སྔོན་བས་ཚེ་རིང་ལ་དབང་ཆེ་བ་དང༌། སྔོན་བས་
བཙན་ཕྱུག་འཕན་དར་ཆེ་བ། སྔོན་བས་བེའུ་ལུག་འཕེལ་བ། ཞིང་ལ་ཡང་འབྲས་
འཁྲུངས་སོ། །བུ་ཚ་ཡང་འཕེལ། སྔོན་བས་དགྲ་དར་མའི་ངོ་གླན་པ། རི་དྭགས་དར་
མའི་སྲོག་གཅོད་པ། སྔོན་བས་ཡུལ་ཕྱོགས་བཀྲ་ཤིས་པ་ལ་ཅི་བྱ་བ་ཐམས་ཅད་སྔོན་
བས་བཏུབ་པ་གྲུབ་བོ། །དེ་ནས་གཡུའི་ཆབ་མིག་གི་འགྲམ་དུ། ཞིང་ས་གཞོང་བྱ་བའི་
ས་གཞི་ཞིག་ཡོད་པ་ལས་དེ་ལ་མི་འཕན་རྒྱལ་བྱ་བ་དེ་སོ་ནམ་བྱེད། དུས་དེ་ཙམ་ན་
བྲེ་རེ་ལ་ནས་ཁལ་གསུམ་གསུམ་བྱུང་ངོ༌། །ཞིང་དེ་ལ་མི་འཕན་རྒྱལ་བས་མིང་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཏགས་པ་ནི་འབྲས་མོ་ཞིང་དུ་བཏགས་སོ། ། དེ་ནས་ཞིང་ལ་ནས་དང་འབྲས་འོང་དུ་
འཇུག་པ་ནི། ཀླུ་རབ་དགའ་ཀུན་དུས་སྐྱེར་བཅུག་པ་དང་། འོང་ས་ཆེར་བཅུག་པ་
ཡིན་ནོ། །དེ་ནས་ཞིང་དེའི་ནས་མཆུ་ཐུང་ལ་གཞན་བས་ཡོས་འགད་དོ། །གཞན་
བས་བཤོས་གདའོ། །དེ་ལྟར་བྱེད་པ་ནི་ཀླུ་རབ་དགའ་ཀུན་དུའོ། ། དེ་ནས་ཆབ་མིག་
དེ་ནི་སྨན་ཆུའོ། །དེ་ལ་ནད་པས་འཚལ་བས་ཀྱང་ཁོང་ནད་དབྱུང་ངོ༌། །མགྲོན་པོས་
ནང་ཐང་ཆད་ནས་ངལ་འཚལ་ཡང་། ཅི་སྙམ་ཡང་མི་བགྱིད་དོ། །སླར་གདའ་ལ་ཡི་
ག་འབྱེད། སྤྱོད་བཏབ་ནས་འཚལ་བས་ཆུ་སེར་ཕྱིར་དབྱུང་། ཆབ་མིག་དེ་ལ་མིང་
བཏགས་པ། ཞང་ཞུང་སྐད་དུ། མར། སུམ་པའི་སྐད་དུ། མགྲོན་ལ་བྱམས། བོད་
སྐད་དུ། སྨན་ཆབ་མར་ཞེས་བྱ་བ་ཅིའི་ཕྱིར་ཞེ་ན། མར་འཚལ་ན་རུས་པ་ལྟེམ་གྱིས་
མཆི། ཤ་ལུས་མེར་གྱིས་མཆི། ནང་གི་ནད་ཐམས་ཅད་ཕྱིར་བཀོལ་ནས་ཕྱིར་འབྱིན་
ནོ། །དེ་ནས་མར་ཡང་ནས་ཡང་དུ་བཞུས་ནས་བཏང་ན་སྨན་ཐམས་ཅད་ཀྱི་རྩི་བྱེད་
དོ། །དེ་ནས་མར་ཡུན་རིང་ལ་ལོ་མང་ན། སྐྲངས་པ་དང་འབུར་བ་ལ་བྱུག་ན་ལྷན་
གྱིས་བཏང་ངོ༌། །གར་བྱུག་པ་ཐམས་ཅད་ཞི་བར་བྱེད་པས་མར་ཞེས་བྱའོ། །སུམ་པའི་
སྐད་དུ་མགྲོན་ལ་བྱམས་པ་བྱ་བ་ནི་མགྲོན་པོ་ལམ་རིང་ནས་འོང་བ་སྐོམ་ནས་ཇི་ཙམ་
འཚལ་ཡང་མི་ན་བས་མགྲོན་ལ་བྱམས་ཀྱི་བྱའོ། །མགྲོན་པོ་སྔ་འགྲོ་ཕྱི་འགྲོ་ཆུ་མིག་དེ་
ལ་ངོ་བལྟས་པས། གང་གི་ཡང་ངོ་གསལ་བས་མགྲོན་ལ་བྱམས་ཀྱི་བྱའོ། །རྒས་དང་
རྒོན་དང་སྐྱེས་པ་དང་ན་ཆུང་རྣམས་དེ་ལ་འཚལ་དུ་མཆི་བས་ཀྱང་མགྲོན་ལ་བྱམས་
སོ། །བོད་སྐད་དུ། སྨན་ཆུ་ཞེས་བྱ་བ་ནི་ཁོང་པའི་ནད་བད་ཀན་ལ་ཕན་པས་ཀྱང་
སྨན་ཆུ་སེར་དེ་ལ་ཡང་ཆུ་སེར་ཕྱིར་དེ་ལ་འཚལ་བས་བྱུག་པས་སྨན། དམུ་ཆུས་ཟིན་
པས་འཐུང་ན་ཁོང་དུ་སྐམ་སྟེ་སྨན། རྨ་ཡོད་པའི་ནད་པས་འཚལ་ཡང་རྣག་ཁྲག་མི་
འོང་སྟེ་སྨན། རྣམ་གཅིག་ཏུ་ཁྲི་སྨན་དུ་བཏགས་ཏེ། སྣང་སྲིད་ཀྱི་སེམས་ཅན་དེ་ལ་
252

འབུམ་སྡེ། ཀླུ་འབུམ། ༼བར༽
སྨོན་ཞེས་བྱའོ། །དེ་ནས་མི་འཕན་རྒྱལ་བྱ་བ་དེས་དགོངས་པས། གཡུའི་ཆབ་མིག་
འདི་ལ་སེམས་ཅན་ཐམས་ཅད་འཚལ་དུ་འོང་བས། ཞིང་འབྲས་མོ་གཞོང་ལ་ལམ་སྣ་
ཀླག་པས། སྟོན་ཟླ་ར་བ་ལ་ལྗང་བུ་རྫི། སྟོན་ཟླ་འབྲིང་པོ་ལ་ལྗང་པ་གོད། སྟོན་ཟླ་ཐ་
ཆུང་ལ་སྙེ་མ་གོད། དེ་བས་ན་འདི་བསུབ་ན་རུང་སྙམ་ནས། དབྱལ་དགོངས་པ་མོ་
ལ་སང་གི་ནམ་ནངས་ནས། ཁྱིའི་ལུད་མ་དང་དུག་བསྣམས་ཆབ་མིག་གི་འགྲམ་དུ་
བྱོན་སྐད་ནས། ཆབ་མིག་གི་འགྲམ་དུ་བྱོན་ནས་ཆབ་མིག་ངོམ་རེ་འཚལ་ནས་ཁྱིའི་
ལུད་མ་ལ་སོགས་པ་དེར་བླུག་གོ །དེ་ནས་བསུབས་ནས་བཞག་པ་ལས། མགྲོན་པོ་
སྐོམ་པ་རྣམས་འོངས་པས། ཆབ་མིག་བསུབས་ནས་གདའོ། །ནད་པ་རྣམས་ཆུར་
བཏང་བས་བསུབས་ནས་གདའ་འོ། ། དེ་ནས་སྐྱེས་པ་རྣམས་འཚལ་དུ་མཆིས་པས་
བསུབས་ནས་གདའ་འོ། །ན་ཆུང་རྣམས་འཚལ་དུ་མཆིས་པས་བསུབས་ནས་གདའ་
འོ། །རྒན་རྒོན་རྣམས་འཚལ་དུ་མཆིས་པས་བསུབས་ནས་གདའོ། ། དེ་ནས་མི་འཕན་
རྒྱལ་བ་དེ་ཡང་ཅི་བྱ་བར་མ་བཏུབ་བོ། ། དེ་ནས་ཁབ་བདག་མོ་ལ་ནི་བུ་གྲོད་པ་ཞིག་
བྱུང་ངོ༌། །ཕྱི་དེ་ལོ་ལ་ཞིང་འབྲས་མོ་གཞོང་དེ་ནི་སྲིན་གྱིས་ཡེངས་ཀྱིས་འཚལ་ལོ། །
དེའི་ཕྱི་དེ་ལོ་ལ་བུ་ཁྱེའུ་ཞིག་བྱུང་ཡང་སྨྲ་མི་ཤེས་པའི་རིག་པ་ཞིག་བྱུང་ངོ༌། །ཞིང་
འབྲས་མོ་གཞོང་དེ་ནི་སྲིན་གྱིས་ཡེངས་ཀྱིས་འཚལ་ལོ། །ཡང་ཕྱི་དེ་ལོ་ལ་སྲས་མོ་ཞིག་
བྱུང་བ་ལོང་མ་ཞིག་བྱུང་ངོ༌། །ཞིང་འབྲས་མི་གཞོང་བྱ་བ་དེ་ནི་མུག་པས་ཡེངས་ཀྱིས་
འཚལ་ལོ། །དེའི་ཕྱི་དེ་ལོ་ལ་སྲས་མོ་ཞིག་བྱུང་བས། ལུས་གྲུ་གུར་འདུག་པ་ཁ་མེད་པ་
ཞིག་བྱུང་ངོ༌། །ཞིང་འབྲས་མོ་གཞོང་དེ་སྐྱེར་མ་འཚལ་ལོ། ། དེ་ནས་བུ་དང་སྲས་མེད་
དོ། ། དེ་ནས་མི་འཕན་རྒྱལ་གྱིས་འདི་ཡ་མཚན་ཆེ་ཞེས་གསུངས་ཏེ། ཞིང་འབྲས་མོ་
གཞོང་འདི་ཡང་རྒས་སམ། དེ་ནས་ཡང་ཡབ་ཀྱི་ཞལ་ནས་གཏོ་དང་དཔྱད་པ་ཡང་
གཉེར་དང་གསུངས་ནས། དེ་ནས་གཏོ་དང་དཔྱད་པ་གཉེར་ནས་གཏོ་དང་དཔྱད་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཀྲམ་པ་ལ། གཏོ་པས་མ་མཐོང་དཔྱད་པས་མ་མཐོང་ངོ༌། །དེ་ནས་ལྟོགས་ནས་
སྤད་སྨད་ལྔ་འཁྱམ་དུ་ཆས། འཁར་བ་དེ་ཐོགས་ནས་སློང་དུ་མཆིས་པས་དྲོ་སློང་ལ་
ཕྱིན་པས་གྲོང་ཁྱེར་ནས་མི་སྐྱ་བོ་ཞིག་དང་མཇལ་ནས་སྐྱེས་པ་ལགས། ཞལ་གྱི་སྦྱིན་
པ་ཞིག་གདའ་བྱས་པས། མི་རིང་སྐྱ་བོ་དེའི་ཞལ་ནས་རེ་སྡུག་ཅིག་འདུག་ནས་འདི་ན་
མར་སོང་དང་ཡེ་གཤེན་གཙུག་ཕུད་མཆོད་དུས་ཀྱི་མཆོད་པ་བྱེད་པས་དེར་སོང་
དང༌། སྤྲང་པོ་སྤྱད་སྨད་ཀྱི་གཡར་ནས་སྐྱེས་བུ་རིན་པོ་ཆེ་བཀའ་དྲིན་ཆེའོ་མཆི་ནས་
གཏང་རག་བཏང་ནས་དེ་ནས་མར་ཕྱིན་ནས། ཡེ་གཤེན་གཙུག་ཕུད་ཉ་མཆོད་བགྱིད་
ཅིང་གདའ། དེ་ནས་སྤྲང་པོ་རྣམས་ཀྱིས་འདི་སྐད་ཞུས་སོ། ། ཡེ་གཤེན་རྣམས་ཀྱིས་
དུས་གོང་མ་ལ་སྦྱིན་པ་བཏང་བས་དུས་འདི་ལ་མཆོད་པ་དང་ལྡན་པ་ལགས་སོ། །
དུས་སྔ་མ་ལ་དགེ་བ་བྱས་པས་དུས་འདི་ལ་ཡེ་གཤེན་དུ་སྐུ་འཁྲུངས་པ་ཡིན་ནོ་ཞུས་
པས། དེ་ནས་ཡེ་གཤེན་རྣམས་ཀྱིས་འགྲངས་པ་ཞིག་བྱིན་ནོ། ། དེ་ནས་སྤད་སྨད་
བསམ་པ་སྐྱེས་ནས་ཡེ་གཤེན་ལགས། ད་ཞལ་གྱི་སྦྱིན་པ་ཞིག་འཚལ་ལོ་ཞེས་ཞུས་པས།
ཡེ་གཤེན་རྣམས་ཀྱི་ཞལ་ནས། ཁྱེད་ཅིག་གི་མི་འཛེགས་སོ། །འཛེགས་ན་གངས་
དཀར་པོ་ཡ་ཀིའི་རྩེ་མོ་ན། སྟོན་པ་གཤེན་རབ་ཚེས་བརྒྱད་ལ་འོད་དཀར་མཆོད་དོ། །
དེ་ནས་སྤྲང་པོ་སྤད་སྨད་ལྔ་ཡིས་དཔྱིད་ཟླ་ར་བའི་གྲལ་བརྒྱད་ལ་ཕྱིན་པས། སྟོན་
པས་ལྷ་ལ་མཆོད་པ་མཛད་པ། རྔ་གླིང་དང་ཚམ་ཚོམ་དང་། གར་དང་གླིང་བུ་དང་
ཤང་ཤང་དང་། རྨ་བྱ་དང་ནེ་ཙོ་དང༌། སྟག་སེང་དང༌། རོལ་མོ་སྣ་ཚང་བ་དང་།
མཆོད་རྫས་སྣ་ཚང་བས་མཆོད་པ་མཛད་ཅིང་བཞུགས་པ་ལས། སྤད་སྨད་རྣམས་
ཀྱིས་འདི་སྐད་ཞུས་སོ། །སྔོན་དགེ་བ་མཛད་པས་ད་ལྟར་སྲིད་པའི་བོན་འཕྲུལ་ངག་
བདེན་པ་ལ་སྤྱོད་པའི་སྐལ་བ་དང་ལྡན་པ་ལགས། སྔོན་སྦྱིན་པ་བཏང་བས་ད་ལྟར་
དགེ་བའི་ལོངས་སྤྱོད་དང་ལྡན་པ་ལགས། ཉོན་མོངས་པ་བདག་ཅག་ལ་སྩལ་འཚལ་
254

འབུམ་སྡེ། ཀླུ་འབུམ། ༼བར༽
ལོ་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོའི་ཞལ་ནས། སྤྲང་པོ་ཁྱོད་ངེད་མཆོད་པ་བྱེད་པའི་དུས་སུ་འོང་བ་ཅི་སྟེ་
གསུངས་པས། སྤྲང་པོའི་ཞལ་ནས་སྟོན་པ་ཐུགས་རྗེ་ཆེ་ལ་ཐབས་མཁས་པས་བདག་
ཅག་ལ་ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོའི་ཞལ་ནས། སྤྲང་པོ་ཁྱེད་སྤད་སྨད་བུ་ལ་ལ་
ལོང་ལ་ལ་ནའོ། ། ལ་ལ་དིག་པར་འདུག་པ་ཅི་སྟེ། སྤྲང་པོ་སྤྱད་སྨད་ཀྱི་ཞལ་ནས་བུ་
གཅིག་འོན་པ་ནི་དུས་གོང་མ་ལ་མ་ཐོས་པ་ཐོས་བྱས་པའོ། །དིག་པར་འདུག་པ་ནི་ཁ་
ན་མ་དག་པ་སྨྲས་པས་དིག་པའོ། །ལོང་བར་འདུག་པ་ནི་མ་མཐོང་བ་མཐོང་བྱས་
པས་དུས་འདི་ལ་ལོང་བ་ཡིན། ད་ལྟར་སྤྲང་པོ་ནི་དུས་སྔ་མ་ལ་སྦྱིན་པ་མ་བཏང་
བས་སྤྲང་པོའོ། །ད་ཡོན་ཆེར་གསོལ་འཚལ་ལོ་བྱས་པས། དེ་ནས་སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་ཡོན་འགྲངས་ངམ་བཅས་པ་
ཞིག་བྱིན་ནས། ཁྱེད་ཀྱིས་དུས་སྔ་ཕྱིའི་ཆ་དེ་ཙམ་ཤེས་ན་ད་ལྟར་གྱི་གློ་བུར་དང་རྐྱེན་
མི་ཤེས་པ་ཅི་ཉེས། མི་འཕན་རྒྱལ་བྱ་བ་ཁྱེད་ནི་དང་པོ་ཀླུ་དགའ་རབ་ཀུན་དུ་བྱ་བ་
འདི་གནས་ནི་གཡུའི་ཆབ་མིག་ནང་ན་བཞུགས། གཡུའི་ཆབ་མིག་དེ་ནི་རབ་ཏུ་
གསལ་ལ་དང་བ་ཞིག་ཡིན།
དེ་ལ་ཞང་ཞུང་སྐད་དུ། མར། སུམ་པའི་སྐད་དུ། མགྲོན་ལ་བྱམས། བོད་སྐད་
དུ། སྨན་ཆབ། ཞང་ཞུང་སྐད་དུ། མར་བྱ་བ་ནི། མར་དེ་ལ་འཚལ་བས་རུས་པ་ལྟེམ་
གྱིས་མཆིའོ། །ནད་ཐམས་ཅད་ཕྱིར་དབྱུང་བ་ཡིན་ནོ། །དེ་ནས་མར་ཡང་ནས་ཡང་
དུ་བཞུས་ནས་བཏང་ན་སྨན་ཐམས་ཅད་ཀྱི་རྩི་བྱེད་དོ། །མར་མེད་ན་རྩི་སྦྱར་དུ་མི་
བཏུབ་བོ། །མར་མེད་ན་སྨན་ཡང་ནད་དུ་འགྲོ། མར་ཡུན་རིང་དུ་བཞག་ནས་རུས་
པ་མར་གྱིས་གར་བྱུག་པ་སྐྲངས་འབུར་ཞུམ་ནས་འགྲོའོ། །སུམ་པའི་སྐད་དུ། མགྲོན་
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་བྱམས་བྱ་བ་ནི། མགྲོན་པོ་ལམ་དུ་ཞུགས་ནས་མགྲོན་པོ་སྔ་འགྲོ་ཕྱི་འགྲོ་ཡང་ཆབ་
མིག་དེའི་འོད་བལྟས་པས་གང་བ་དང་གསལ་བས་མགྲོན་ལ་བྱམས། སྐྱེས་པ་རྣམས་
འཚལ་དུ་མཆིས་པས་མགྲོན་ལ་བྱམས། ན་ཆུང་བརྒྱ་འཚལ་དུ་མཆིས་པས་མགྲོན་ལ་
བྱམས་སོ། །རྒན་པོ་དང་རྒན་མོ་བརྒྱ་འཚལ་བས། མགྲོན་ལ་བྱམས་སོ། །བོད་སྐད་
དུ། སྨན་བྱ་བ་ཁོང་པ་ན་བ་དང་། བད་ཀན་ལ་ཕན་པའི་སྨན་ཞེས་བྱའོ། །ཁོང་པའི་
ཆུ་སེར་དང་ཡན་ལག་གི་ཆུ་སེར་ཕྱིན་པས་སྨན། དམུ་ཆུས་ཟིན་པས་ཆུ་དེ་འཐུང་ན་
ཆུ་རང་བཞིན་དུ་སྐམ་པས་སྨན། རྨ་ཅན་ནད་པས་ཆབ་དེ་འཚལ་ན་རྣག་དང་ཁྲག་
ཤ་ལས་མི་འོང་ངོ༌། །དེ་དག་ཐམས་ཅད་ཀླུ་དགའ་རབ་ཀུན་དུའི་བྱིན་རླབས་ཀྱིས་
སྨན་དང་རྩིར་ཆེའོ། །རྣམ་གཅིག་ཁྲི་སྨན་དུ་བཏགས་སོ། །དེ་ཡང་ཀླུ་དགའ་རབ་ཀུན་
དུའི་བྱིན་རླབས་སོ། །སྣང་སྲིད་ཀྱི་སེམས་ཅན་ཐམས་ཅད་དེ་ལ་སྨོན་པས་ཁྲི་སྨན་དུ་
བཏགས། མི་འཕན་རྒྱལ་བ་ཁྱོད་ཀྱི་དགོངས་པས་གཡུའི་ཆབ་མིག་དེ་ལ་སེམས་ཅན་
ཐམས་ཅད་འཚལ་དུ་འོངས་བས། ཞིང་འབྲས་མོ་གཞོང་ལ་ལམ་སྣ་ཐུག་པས་སྟོན་
ཟླ་ར་བ་ལ་ལྗང་བུ་རྫིས། སྟོན་ཟླ་འབྲིང་པོ་ལ་ལྗང་པ་གོད། སྟོན་ཟླ་ཐ་ཆུང་ལ་སྙི་
མ་གོད། ཆབ་མིག་དེ་བསུབ་སྙམ་ནས། དབྱལ་དགོངས་པ་མོ་ལ་སང་གི་ནམ་གུང་
སངས་ནས། ཁྱིའི་ལུད་མ་དུག་བསྣམས་དང་གསུངས། སང་གི་ནམ་ནང་གུང་སངས་
ན་ཆུ་མིག་བསུབས་པས། ཀླུ་དགའ་རབ་ཀུན་དུ་དེ་བརྒལ་དང་ཐོད་དེ་ཐོད། ཁྱི་ལུད་
བླུགས་ནས་བསུབས་པས་མགྲོན་པོ་སྐོམ་པ་རྣམས་འོང་བས་ཆུ་མིག་བསུབས་ནས་
གདའོ། །མགྲོན་པོ་རྣམས་ན་རེ་ཆུ་མིག་བསུབས་པ་འདི་མཐའ་མེད་པ་རླུང་གིས་ཁྱེར་
ཅིག་ཟེར་རོ། །ནད་པ་རྣམས་ཆུ་ཆུར་ཕྱིན་པས་ཆུ་མིག་བསུབས་ནས་གདའ་འོ། །ནད་
པ་རྣམས་ན་རེ་ཆུ་མིག་བསུབས་པ་འདི་མཐའ་མེད་རླུང་གིས་ཁྱེར་ཅིག་ཟེར། སྐྱེས་པ་
བརྒྱས་བལྟས་པས་བསུབས་ནས་གདའ། སྐྱེས་པ་རྣམས་ན་རེ་ཆུ་མིག་འདི་བསུབས་
256

འབུམ་སྡེ། ཀླུ་འབུམ། ༼བར༽
པ་མཐའ་མེད་རླུང་གིས་ཁྱེར་ཅིག་ཟེར། ན་ཆུང་རྣམས་འཚལ་དུ་མཆིས་པས་ཆུ་
མིག་བསུབས་ནས་གདའ་འོ། ན་ཆུང་རྣམས་ན་རེ་འདིར་ཆུ་མིག་བསུབས་པ་འདི་
མཐའ་མེད་རླུང་གིས་ཁྱེར་ཅིག་ཟེར། རྒན་རྒོན་རྣམས་འཚལ་དུ་མཆིས་པས་ཆུ་མིག་
བསུབས་ནས་གདའ། རྒན་རྒོན་རྣམས་ན་རེ་འདི་བསུབས་པ་འདི་མཐའ་མེད་རླུང་
གིས་ཁྱེར་ཅིག་ཟེར་རོ། །མི་འཕན་རྒྱལ་བ་ཁྱོད་ལ་ཀླུ་དགའ་རབ་ཀུན་དུ་ཁྲོས་པ་ཡིན་
ཞེས་གསུངས་སོ། ། དེ་ནས་ཡང་སྟོན་པ་རྣམ་པས་ཁྱོད་བུ་སྔ་མ་དེ་འོན་དིག་ཏུ་སྐྱེས་པ་
དེ། ཀླུ་བསུབས་པས་འོན་དིག་ཏུ་བཏང་བ་ཡིན། དེའི་འོག་མ་ལོང་བ་དེ་ཀླུའི་ཆུ་མིག་
བསུབས་པས་ལོང་བ་ཡིན། བུ་གཅིག་གང་པོར་འདུག་པ་དེ། ཁྱི་ལུད་བླུགས་པས་
སྒོང་པ་ཡིན། ཞིང་འབྲས་མོ་གཞོང་དེ་ལ་ལོ་གཅིག་སྲིན་མགོ་དམར་གྱིས་ཁྱེར་བ་ནི།
ཀླུ་སྲིན་མགོ་དམར་དུ་བརྫུས་པ་ཡིན། ལོ་གཅིག་སྲིན་སྔོན་དུ་བརྫུས། ལོ་གཅིག་སྐྱེར་
མ་འདོད་པ་ཡང་ཀླུ་ཡིན། ཆུ་མིག་མ་བསུབས་ཙམ་ན་ཞིང་ལ་འོད་ཆེ་བ་དང་ཡོས་
འགད་པ་དང་། ནས་སྣུམ་ལ་རྡོག་པོ་ཆེ་བ་དང༌། བཤོས་གདའ་བ་དང་དེ་རྣམས་
ཀླུ་ཡིན། དེ་ནས་ལྟོགས་སུ་འཇུག་པ་ཡང་ཀླུ་ཡིན། དེ་སྤྲང་དུ་འཇུག་པ་ཡང་ཀླུ་ཡིན།
དེ་ཙུག་འགྲོ་བ་ནི་ཁྱོད་ཀྱི་དུས་སྔ་མ་ལ་བཙོན་ཞིག་བཟུང་ནས་ལྟོགས་སུ་བཅུག་པས།
དེའི་ལན་ཆགས་ཀྱིས་ད་ལྟར་ལྟོགས་པ་ཡིན། བཙོན་གླུ་རུ་མ་སྟེར་བས། བུ་ཚ་དང་
བུ་སྨད་ལྟོགས་ནས་ཤི་བས། ཁྱོད་ཀྱི་བུ་སྨད་རྟོགས་ནས་མཆི་བ་ཡིན། བཙོན་དེ་
མ་བཏང་བས་ཁྱོད་ལ་ལན་ཅིག་ཀླུས་བཏང་བ་མི་འོང་ངོ༌། །ཁྱོད་སྐྱེས་པ་ཞིག་ཕྲད་
ནས་ཁྱོད་སྔ་མ་ལ་ཞལ་ཟས་ཀྱི་སྦྱིན་པ་བཏང་བས། ཡེ་གཤེན་ཉ་མཆོད་བྱེད་པ་དང་
འཕྲད་པ་ཡང་དེ། ཡང་ཡེ་གཤེན་རྣམས་ལ་བཀུར་སྟི་བྱས་པ་ཡིན། དེ་ནས་ད་ལྟར་
ངེད་ཡེ་གཤེན་ལ་མཆོད་པ་དང་འཕྲད་པ་ཡིན། དུས་གོང་མ་བོན་གཡུང་དྲུང་སྟོན་པ་
ཡིན། དེ་ནས་ཡང་སྟོན་པ་རྣམ་པས་འདི་སྐད་གསུངས། ད་ཁྱོད་སྔོན་ལུགས་བཞིན་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དུ་བྱ་ན་ཀླུ་མཉེས་པར་གྲུབ་བམ་གསུངས་པས། མི་འཕན་རྒྱལ་བའི་གཡར་ནས་སྟོན་
པས་ཇི་ལྟར་བཀའ་སྩལ་པ་བཞིན་དུ་ལགས་ན། ཆུ་མིག་ལ་ཀླུ་དགའ་རབ་ཀུན་དུ་
མཆིས་པར་གཡར་ཚོད་མ་མཆིས་སོ། ། 
ལ་ཀླུ་མཉེས་པ་ལ་ཡས་དང་ཐགས་ཤིག་འཚལ་
ཞེས་ཞུས་པས། སྟོན་པའི་ཞལ་ནས་ཀླུའི་གསུང་རབ་རྒྱུན་དུ་ཀློག་དགོས་ན་གྲུབ་བམ།
ཆུ་མིག་ཁ་ཕྱེ་དགོས་ན་གྲུབ་བམ། ཀླུ་བསང་དགོས་ན་གྲུབ་བམ། ཀླུ་གསོལ་བའི་རྩི་
སྨན་མང་པོ་དགོས་ན་རྙེད་དམ། ཀླུ་ལ་མཐུན་པའི་རྫས་མང་པོ་དགོས་ན་རྙེད་དམ།
ཚན་དང་ཁྲུས་སྣ་མང་པོ་དགོས་ན་རྙེད་དམ། ཀླུ་དགའ་དགུར་སྦྱར་ནས་མགུར་དུ་
བཏོན་ན་རྙེད་དམ་གསུངས་པས། མི་འཕན་རྒྱལ་བས་བདག་གི་བཟའ་མི་གཤའ་
མར་མཆིས་ཏེ། དཀའ་བ་དང་སྡོམ་པར་བགྱིས་ལགས། སླར་ཁབ་ཏུ་མཆིས་ནས། དེ་
ནས་ཆབ་མིག་འགྲམ་དུ་མཆིས་ཏེ། བདག་སེམས་ཅན་དུ་གྱུར་ནས་ཀླུ་དགའ་རབ་
ཀུན་དུ་བཞུགས་པ་ནི་གཡར་ཚོད་མ་མཆིས་ད་དྲིན་ལེན་གྱིས་མཆིད་གླེང་ནས་དེ་སྔ་
གཡོ་བོར་མི་གཡོ་ལེན་ནོ། །ཆབ་མིག་དེ་ཁ་ཕྱེ་བས་དེ་ནས་མི་སྐྱ་བོ་བཟང་པོ་ཞིག་
བྱུང༌། དེ་ནས་གསུང་རབ་རྒྱུན་དུ་བཏོན་ནོ། །དེ་ནས་མཐུན་པའི་རྫས་བཤམས་
བདའ་དགུར་སྦྱར་རོ། ། རྩི་སྣ་ཚང་བ་དང༌། སྨན་སྣ་ཚང་བ་དང༌། སྤོས་སྣ་ཚང་བ་
དང༌། ཚན་སྣ་ཚང་བ་དང་། འོ་མ་སྣ་ཚང་བ་དང་། དེ་རྣམས་འཚོགས་པར་བགྱིས་
ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་
ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
སྣ་ལ་ཀླུའི་སེལ་བགྱིས་སོ། །དེ་ནས་ཀླུ་ཚན་གྱིས་བསང་ངོ༌། །ཀླུ་འབུམ་ཡང་བས་
ནས་བཏོན་ཏོ། ། །
དེ་ནས་སའི་ཆོ་ག་བགྱིས་སོ། །ས་ལ་སྦྲན་བཏང༌། དེ་ནས་སའི་བདག་པོ་ལ་ས་
བསླངས། དེ་ནས་དཀྱིལ་འཁོར་བཞེངས། བདུད་རྩིས་ཆག་ཆག་ཀྱང་བཏབ་བོ། །
258

འབུམ་སྡེ། ཀླུ་འབུམ། ༼བར༽
དེ་ནས་སྙན་གསན་ཕབ། དེ་ནས་ཀླུ་ལ་གཟུ་དཔང་གསོལ། དེ་ནས་སྤྱན་དྲངས་
བཞུགས་སུ་གསོལ། སྤང་སྐོང་བཀླགས། བསྟོད་ར་བགྱིས། དེ་ནས་མཆོད་པ་དྲུག་ཅུ་
ཐམ་པ་བཤམས། དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་གཉིས་
ཀྱིས་ཕུལ་བས། ཀླུ་དགའ་རབ་ཀུན་དུ་ཡང་མཉེས་ནས། བུ་འོན་དག་གཉིས་འོན་པ་
ཡང་ཐོས་སོ། །དག་པ་ཡང་སྨྲ་ཤེས་སོ། དེ་ནས་ཚར་གཅིག་བཀླགས་སོ། །མཆོད་པ་
ཕུལ་བས་ཀླུ་དགའ་རབ་ཀུན་དུ་དགྱེས་སོ། །བུ་ལོང་བ་ཡང་དེར་མཐོང་ངོ༌། །དེ་ནས་
གསུང་རབ་ཚར་གཅིག་བཀླགས། མཆོད་པ་ཕུལ་བས་ཀླུ་དགའ་རབ་ཀུན་དུ་མཉེས་
པས། བུ་བསྒང་པ་ཡང་བཏང་ངོ༌། །ཀླུ་དགའ་རབ་ཀུན་དུས། ཡབ་མི་འཕན་རྒྱལ་
བ་འདིས་ཁར་སིང་བདག་ལ་ཁྱི་ལུད་བྱུགས་པས། ད་ཁྱོད་ལ་ཁྱི་ལུད་བྱུགས་ལ་བཏང་
གསུངས་ནས་བྱུགས་པས། མི་འཕན་རྒྱལ་བ་ཞག་གསུམ་གྱི་ནང་པར་ཕྱག་ལ་མཛེར་
པ་ཞིག་སྐྱེས། མཛེར་པ་དེ་བཅད་ནས་སྐྱེར་པས་མཛེར་པའི་ཁྲག་བྱུང་བས་དེ་ལུས་པོ་
ལ་བྱུགས་པས། ལུས་ལ་མཛེར་པས་ཁེངས་སོ། །དེ་ནས་མཛེར་པ་དེས་ཤ་སྨུག་པོར་
སོང་ངོ༌། །དགུན་ལྷགས་པས་ཁྱེར་བ་ནི་ནད་ཡིན་པར་ཤེས་སོ། །མི་འཕན་རྒྱལ་བ་
དེ་ནི་རབ་ཏུ་སེམས་མ་དགའ་ནས་མཆིས་པས། མི་འཕན་རྒྱལ་གྱིས་སྟོན་པ་གཤེན་
རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་པ། བདག་གིས་
ཀླུ་མཉེས་པར་བགྱིས་པར་བྱིས་པ་རྣམས་རུང་ལགས་ཏེ། བདག་རང་ནད་ཙི་ཙི་ཛ་
ལས་ཟིན་ལགས་ན་འདི་གསོ་འཚལ་ལོ། །སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། ཁྱོད་ཀྱིས་དང་པོ་ཁྱི་ལུད་བྱུགས་པས། དེ་
ལ་ལན་དུ་ནད་ངན་པ་བྱུགས་པ་ཡིན་ནོ་གསུངས། དེ་ནས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་གཡུའི་ཆུ་མིག་གི་འགྲམ་དུ་བྱོན་
ནས། ཀླུ་དགའ་རབ་ཀུན་དུ་ཁྱོད། ངས་མཉེས་པར་བྱས་ནས། མི་ལ་ནད་ངན་པ་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱུགས་པ་འདི་ཡ་མཚན་ཆེ། སྟོན་པ་ངེད་གཉིས་ཀྱི་བཀའ་ལས་འདའ་འམ་གསུངས་
པས། ཀླུའི་ཞལ་ནས་སྟོན་པ་རྣམ་པ་ལགས། མི་འདི་དང་པོ་བསྐྱེད་པ་ཡང་བདག །
བར་དུ་གསོ་བ་ཡང་བདག །མཐའ་མར་བདག་ལ་དོ་བསྡོ་བས། སྟོན་པ་རྣམ་པས་
བཀའ་སྩལ་དུ་མི་རུང་ཞེས་ཞུས་པས། སྟོན་པ་རྣམ་པས་ཐུགས་ལ་དགོངས་ནས། ཀླུ་
ལ་ནན་གསོལ་བའི་ཕྱིར་ཐུགས་དམ་གྱི་སྙིང་པོ་འདི་གསུངས་སོ། །ཨོཾ་ཧུ་ལུ་པ་ས་དེ་རུ་
དེ་ཕཊ་སཱཧཱ། འགྲི་ན་པོ་བ་བད་དེ། སརྦ་བུ་ནན་ཤག་ཀྱ་ར་ཙ་ཡ་ན་ཕཊ་སཱཧཱ། མུ་རུ་
མུ་རུ་མུ་རུ། ཕང་ཕང་ཕང་སཱཧཱ། ཀི་ཡ་ཀི་ཡ་ཀི་རུ་དུ་ན་ཕཊ་ཏིང་སང་ཧ་ན་ནི། དུ་
རུ་དུ་རུ་ཕཊ་སྭཱཧཱ། སི་ད་ན་ར་ཙི་དུ་དར་ན། པ་དུ་ས་པ་དུ་ས་པ་དུ་ས། ཧེ་ལེ་ཧེ་ལེ་
ཧེ་ལེ། སུ་ན་ཕཊ་སུ་ན་ཕཊ་སུ་ན་ཕཊ། འུ་ལུ་འུ་ལུ་འུ་ལུ། ཕཊ་ཕཊ་ཕཊ་སྭཱཧཱ། རྨ་
ཏ་རྨ་ཏ་རྨ་ཏ། ཛཱ་ལ་ཛཱ་ལ་ཛ་ལ། སི་མ་ཀ་ཏ་ས་མ་ཀ་ཏ་སི་མ་ཀ་ཏ། འབུ་ཏ་འབུ་ཏ་
འབུ་ཏ། ཀྲོ་ཤུ་ཀྲོ་ཤུ་ཀྲོ་ཤུ། སེང་ཏ་རུ་ཏི་ཕཊ། སེང་ཏ་རུ་ཕཊ། སེང་ཏ་རུ་ཕཊ། བུ་
ནེ་བུ་ནེ་བུ་ནེ། ཡ་ཏ་མ་ཡ་ཏ་མ་སཱཧཱ། བྱས་པས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་དེ་སྐད་གསུངས་པས། དེ་ནས་ཀླུ་དགའ་
རབ་ཀུན་དུས་འདི་སྐད་ཞུས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་ལགས་བཀའ་སྩལ་པ་ཉན་ལགས་པས། དངོས་ལ་སྟོན་པའི་
ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པས་ཀླུའི་གསུང་རབ་ནི་མི་རབས་
དགུའི་བར་དུ་མི་གཏོང་བར་བགྱིས་སོ། །མཆོད་པ་རྒྱུན་དུ་དབུལ་བར་བགྱིས་སོ། །
ཀླུས་མི་རབས་དགུར་མི་ལ་མགོན་དང་སྐྱབས་བྱ་བར་ཆད་དོ། །སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་དགའ་རབ་ཀུན་དུ་མཉེས་
པར་མཛད་པས། མི་འཕན་རྒྱལ་བ་བསྙུངས་པ་སངས་ནས། ཀླུ་དགའ་རབ་དེ་
མངོན་སུམ་དུ་བྱོན་ནས་ཤ་རག་བགྱིས་སོ། །དཔང་པོ་ནི་སྟོན་པ་རྣམས་ཀྱིས་མཛད་
260

༼ བར༽
འབུམ་སྡེ། ཀླུ་འབུམ།
དོ། ། དེ་ནས་ཀླུ་དགའ་རབ་དེས་ཞིང་འབྲས་མོ་གཞོང་དེ་ཡང་སྔོན་བས་འོངས་ཆེའོ། །
མི་འཕན་རྒྱལ་བ་ཡང་སྔོན་བས་ཀྱང་དར་བར་གྱུར་ཏོ། །དེ་ནས་དགྲ་དར་མའི་ངོ༌
གླན་ནོ། །རི་དྭགས་དར་མའི་སྲོག་བཅད་དོ། །དེ་ནས་སྔོན་བས་བུ་ཚ་བཞིན་བཟང་
ངོ༌། །ཡུལ་ཁམས་འདི་བཀྲ་ཤིས་སོ། །མི་ནད་ཕྱུགས་ནད་རྒྱུན་ཆད་པར་གྱུར་ཏོ། །དེ་
ནས་ཀླུས་མི་རབས་དགུར་མི་ལ་མགོན་བྱས་སོ། ། མི་འཕན་རྒྱལ་གྱིས་ཀྱང་གསུང་རབ་
རྒྱུན་དུ་བཏོན་པ་དང་། མཆོད་པ་རྒྱུན་དུ་ཕུལ་ལོ། །དེ་གཉིས་ཡང་དག་པའི་དོན་དུ་
བྱས་སོ། །ཀླུ་དགའ་རབ་ཀུན་དུའི་ལེའུ་སྟེ་ཉི་ཤུ་བརྒྱད་པའོ།། །།
༧ ཞང་ཞུང་སྐད་དུ། ཨཱ་ཏ་ཡ་སུ། སུམ་པའི་སྐད་དུ། ལོང་མོ་བ་ལ་དུ་ར། བོད་
སྐད་དུ། ཀླུ་དགའ་རབ་དཔལ་གྱིས་བྱའོ། ། དེ་ནས་དགའ་རབ་དཔལ་དེ་ལ་ཕ་ཡང་
མེད། མ་ཡང་མེད། རང་བྱུང་གཏོར་མོ་གསེང་ངོ༌། །དེ་ལ་ཞང་ཞུང་སྐད་དུ། གཏོར་
མོ་གསེང་བྱ་བ་ཇི་ལྟར་ལགས། ཕ་མེད་པ་དེ་ནི་ཡི་གེ་ཨ་ལས་བསྐྱེད། མ་མེད་པ་དེ་
ནི་ཡི་གེ་ཏ་ལས་བསྐྱེད། ཐོ་ན་ཀླུ་ཡིན་མོད། དེ་ནས་ཟེར་ནས་ཡི་གེ་ཡ་ལས་བསྐྱེད།
སང་ཟེར་ན་ཡི་གེ་ཡས་བསྐྱེད། ཞང་ཞུང་སྐད་དུ། ཕ་བྱ་བ་གནམ། མ་བྱ་བ་ས། དེ་
གཉིས་བྱུང་བས་ཀླུ་དགའ་རབ་དཔལ། སུམ་པའི་སྐད་དུ། ལྟ་བ་ནི་ས་ཡིན་པས་རྒྱ་
མཚོ་ན་གནས། ཕ་གནམ་ཡིན་པས་ཆོ་འཕྲུལ་ནམ་མཁའ་ལ་གཏོང་། ཀླུའི་ཡུལ་དང་
ས་བཙལ་བ་ནི་གསིང་མ་སྔོན་དུ་ཕྱིན་ནས་གཟིགས། ཡུལ་དང་ས་མི་གདའ། ཀླུ་
དགའ་རབ་དཔལ་ཞེས་བྱ་བ་དེ་ནི་ཡུལ་རྣམས་ཀྱི་མཚོ་ལ་སྟེང་དུ་བྱོན་ནས་ཡུལ་དང་
ས་བཙལ་བས་ཡུལ་དང་ས་མ་རྙེད། གནམ་གྱི་མཐའ་བསྐོར་ཀྱང་ཡུལ་དང་ས་མ་
རྙེད། གངས་ཀྱི་རྩེ་འགྲིམ་ཀྱང་ཡུལ་དང་ས་མ་རྙེད། གཡའི་སུལ་བསྐོར་ཀྱང་ཡུལ་
དང་ས་མ་རྙེད། སྤང་གི་སྟེང་དུ་བྱོན་ཀྱང་ཡུལ་དང་ས་མ་རྙེད། ནགས་ཀྱི་སྤུན་ཚང་
དུ་བྱོན་ཀྱང་ཡུལ་དང་ས་མ་རྙེད། བྲག་གི་རྩེ་ལ་བྱོན་ཀྱང་ཡུལ་དང་ས་མ་རྙེད། ས་མ་
26l

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དོག་གི་སྟེང་དུ་བྱོན་ཀྱང་ཡུལ་དང་ས་མ་རྙེད། རྒྱ་མཚོའི་གླིང་དགུར་བྱོན་ཀྱང་ཡུལ་
དང་ས་མ་རྙེད། ཆུ་བོ་གྱ་གྱུར་བྱོན་ཀྱང་ཡུལ་དང་ས་མ་རྙེད། དེ་ནས་ཡུལ་དགོན་
པར་བྱོན་པས་ཡུལ་དགོན་པའི་ཕུ་ན་ཆབ་མིག་གཏིང་ཟབ་པ་ཞིག་གདའ་བ་ལས། ཀླུ་
དགའ་རབ་དཔལ་དེས་བལྟས་པས་ཀླུའི་གནས་ཞིག་གདའ་སྙམ་ནས། ཆབ་མིག་དེའི་
གཏིང་དུ་མཆིས་པས། ཆབ་མིག་དེ་ཞིམ་མངར་ཆེ་ལ་གྲང་བ་ཞིག་གདའ་ནས་གནས་
ལགས་སམ་སྙམ་ནས། ཡུལ་དེར་ཀླུ་བཞུགས་པས། ཆར་ཆུ་ཡང་དུས་སུ་ཕེབས་སོ། །
དེ་ནས་ལོ་ཏོག་དང་འབྲས་བུ་སྨིན། རྩི་ཤིང་ཀྱང་ལོ་འདབ་དེར་རྒྱས། མེ་ཏོག་ཀྱང་
རྒྱས། འབྲས་བུ་ཡང་དུས་སུ་སྨིན། ཡུལ་དགོན་པ་དེ་ན་བཀྲ་ཤིས་པས། ཀླུ་དེ་དཔྱིད་
ཟླ་གསུམ་ན་ཆབ་མིག་གི་ཁ་ན་ཉལ། སྦལ་སྦྱར་བརྫུས་ནས་བཞག་གོ །དབྱར་ཟླ་
གསུམ་ལ་བྱིས་པ་ཟུར་ཕུད་ཅན་གསུམ་དུ་བརྫུས་སོ། །སྟོན་ཟླ་གསུམ་ལ་བྱ་ངུར་པ་
ཞིག་ཏུ་བརྫུས་ནས་རི་རབ་ཀྱི་རྩེ་ལ་གནས། དགུན་ཟླ་གསུམ་ན་རྒྱ་མཚོའི་གཏིང་ན་
གནས། དེ་ལྟར་གནས་པ་ལས། དེ་ནས་མི་ནམ་པ་རྒྱལ་ཞེས་བྱ་བ་ཞིག་ལ་གཏན་དུ་
བཞུགས་པའི་ཡུལ་དང་ས་མེད། སོ་ནམ་བྱ་རྒྱུ་མེད་ནས། དེ་ནས་ཡུལ་དང་ས་འཚོལ་
དུ་མཆིས་པས། ཤར་ཕྱོགས་ཉི་མ་ཤར་བའི་འོག་ཏུ་ཡུལ་དང་ས་བཙལ་ཀྱང་མ་རྙེད།
བྱང་ཕྱོགས་སྨེ་བདུན་ཤར་བའི་འོག་ཏུ་ཡུལ་དང་ས་བཙལ་ཀྱང་མ་རྙེད། ནུབ་ཕྱོགས་
ཟླ་བ་ཤར་བའི་འོག་ཏུ་ཡུལ་དང་ས་བཙལ་ཀྱང་མ་རྙེད། ལྷོ་ཕྱོགས་སྣར་མ་ཤར་བའི་
འོག་ཏུ་ཡུལ་དང་ས་བཙལ་ཀྱང་མ་རྙེད། དེ་ནས་གནམ་མཐའ་དང་ས་མཐའ་བསྐོར་
དུ་བྱོན་ཀྱང་ཡུལ་དང་ས་མ་རྙེད། གངས་ཀྱི་རྩེ་འགྲིམ་ཀྱང་ཡུལ་དང་ས་མ་རྙེད།
གཡའི་སུལ་བསྲོས་ཀྱང་ཡུལ་དང་ས་མ་རྙེད། སྤང་གི་སྟེང་དུ་བྱོན་ཀྱང་ཡུལ་དང་ས་
མ་རྙེད། བྲག་གི་རྩེ་ལ་བྱོན་ཀྱང་ཡུལ་དང་ས་མ་རྙེད། ནགས་ཚལ་གསེབ་ཏུ་བྱོན་
ཀྱང་ཡུལ་དང་ས་མ་རྙེད། བྲག་ཆེ་ཟངས་ཡག་དེ་བལྟས་པས་བསིལ་བསིལ་འདྲ་བས།
262

འབུམ་སྡེ། ཀླུ་འབུམ། ༼བར༽
དེར་ལོ་གཅིག་ལོན་ནས་བལྟས་པས། ནས་དང་འབྲས་འཁྲུངས་པའི་ཡུལ་དང་ས་མི་
གདའ་ནས། གསིང་མ་སྔོན་མཐར་ཕྱིན་ནས་བལྟས་པས་ཡུལ་དང་ས་མ་ལགས། མི་
ནམ་པ་རྒྱལ་དེས་རྒྱ་མཚོ་ཆེན་པོའི་འགྲམ་དུ་བྱོན་ནས་ཉིན་དང་མཚན་དུ་ཡང་ཀླུའི་
གླང་པོ་ཞིག་ཏུ་མྱུག་གནམ་དུ་གཞུག །མི་འཕྲས་ལ་འཕྲང་དེར་ཡང་མཆིས་པའི་ས་མ་
ལགས། དེ་མི་ནམ་པ་རྒྱལ་གྱིས་ཐུགས་ཆད་འབྲང་གམ་ནས། ཉིན་གྱི་ལས་སུ་སེམས་
ལ་འདུག་པའི་ཡུལ་མེད། མཚན་གྱི་ལས་སུ་གཉིད་མེད་དོ། ། དེ་ནས་ཞལ་ཉི་མ་ལྷོ་
ཕྱོགས་སུ་གཟིགས་ནས་བཞུད་པ་ལས། དེ་ནས་ལྷོའི་དགོན་པར་བྱོན་པས། ཡུལ་དང་
ས་ཡང་དྲོ་བར་གདའ། ནགས་ཚལ་ཡང་རེ་མཐུག་པར་གདའ། འདི་ན་ང་དེར་
མཆིས་པའི་ས་ཡོད་དམ་སྙམ་ནས་ཐུགས་ལ་དགོངས་ནས་མཆིས་པས། ནགས་ཀྱི་
ནང་ནས་བུད་མེད་བཟང་ལ་འོད་ཆགས་པ་ཅིག་བྱུང་ནས། བུད་མེད་དེའི་ཞལ་ནས་
མགྲོན་པོ་གང་ནས་གང་དུ་འོང་བ་ཅིག །ཡུལ་འདི་ས་འཇམ་ལ་དྲོ་བ་ཞིག་ཡིན་ན།
ཡུལ་དང་ས་བཙལ་ལ། སྤྱོད་པ་ཞིག་ཡིན་ན། འདི་ལ་དབང་བྱེད་པའི་བདག་པོ་ཞིག་
ཡོད་པས་འདིར་བཞུགས་སུ་མི་རུང་ལགས་སོ། ། མི་ནམ་པ་རྒྱལ་གྱི་ཞལ་ནས། དབྱལ་
མོ་འདི་ཅི་མི་གསུང་ལགས་ན། བདག་མཆིས་པའི་ཡུལ་དང་ས་མ་མཆིས་ནས། ཡུལ་
དང་ས་ཚོལ་དུ་མཆིས་པ་ལགས་ན་ཡུལ་འདི་གཉན་པ་ནི་ཇི་ལྟར་ལགས། འདི་ལ་
དབང་བྱེད་པའི་བདག་པོ་ནི་སུ་ལགས། མི་བཙུན་ལགས་ན་སྟངས་དང་དབྱལ་དུ་
བགྱི། རྗེ་དང་ཁོལ་དུ་བགྱི། དེ་ལྟར་ནི་མ་ལགས་ན་ཡུལ་གྱི་བདག་པོ་འཚལ་ཞེས་
གླེངས་པས་དབྱལ་མོའི་ཞལ་ནས། གལ་ལའི་མགྲོན་པོ་ལགས། ཅི་མི་གསུང་ལགས་
ན་ཡུལ་འདི་ས་འཇམ་ལ་དྲོ་བར་བྱེད་པའི་བདག་པོ་ཡང་ཀླུ་ལགས་ན། རྩི་ཐོག་རྒྱས་
པར་བྱེད་པ་ཡང་ཀླུ་ལགས་ན་བཞུགས་པ་ཆབ་མིག་གཏིང་རིང་ན་བཞུགས། འོ་སྐོལ་
སྟངས་དང་དབྱལ་བགྱི་རུ་མངའ་བདག་ཀླུ་མི་དགྱེས། རྗེ་དང་ཁོལ་བགྱི་རུ་མངའ་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བདག་ཀླུ་མི་དགྱེས་དེ་མགྲོན་པོ་དེ་ལ་ཞུས་པས། ཀླུའི་མཚན་ནི་དགའ་རབ་ཞེས་བྱ་
བ་ཡིན་གསུངས་སོ། ། མི་ནམ་པ་རྒྱལ་དེས་ཀླུ་ག་ན་བཞུགས་དགོངས་ནས་འཚོལ་དུ་
མཆིས་པས། རི་ལུང་དང་གདགས་སྲིབ་དང་ཀུན་དུ་བཙལ་ཀྱང་མ་རྙེད་ནས།
ནགས་ཚལ་མཐུག་པོའི་ནགས་གསེབ་ཏུ་བྱོན་ནས་འོ་དོད་ཐང་གསུམ་བོས་པས། ཀླུ་
དགའ་རབ་དེའི་སྙན་དུ་གསན་ནས། ཡ་མཚན་ཆེ་སྙམ་ནས་ཆབ་མིག་གི་ནང་ན་ཁྱེའུ་
ཟུར་ཕུད་ཅན་ཞིག་ཏུ་བརྫུས་ནས། ཁྱེའུ་དེས་མི་ནམ་པ་རྒྱལ་གྱི་གན་དུ་མཆིས་པས།
མི་ནམ་པ་རྒྱལ་གྱིས་ཕྱག་མ་དུད་ཀྱིས་བགྱིས། ཁྱེའུ་ཟུར་ཕུད་ཅན་གཡུའི་ལྕང་ལོ་ཅན།
ཡུལ་འདིའི་བདག་པོ་ལགས་སམ། ཀླུ་དགའ་རབ་དཔལ་བྱ་བ་ལགས་སམ་ཞེས་ཞུས་
པས། ཁྱེའུ་ཟུར་ཕུད་གཡུའི་ལྕང་ལོ་ཅན་དེའི་ཞལ་ནས། མགྲོན་པོ་ཁྱོད་གར་འགྲོ་དོན་
ཆེད་ག་ན་ཡོད་ཅེས་གསུངས་པས། མི་ནམ་པ་རྒྱལ་གྱི་ཞལ་ནས། བདག་ནི་ཡུལ་དང་
ས་མ་མཆིས། གནམ་གྱི་མཐའ་བསྐོར་ཀྱང་ཡུལ་དང་ས་མ་མཆིས། དོག་གི་མཐའ་
བསྐོར་ཀྱང་ཡུལ་དང་ས་མ་མཆིས། གངས་ཀྱི་རྩེ་དང་གཡའི་སུལ་བསྲོས་ཀྱང་ཡུལ་
དང་ས་མ་མཆིས། སྤང་གི་སྟེང་དང་ནགས་ཚལ་སྟུག་པོ་དང༌། བྲག་ཆེ་ཟངས་ཡག་
ཏུ་བྱོན་ཀྱང་ཡུལ་དང་ས་མ་མཆིས། ཤར་ཕྱོགས་ཉི་མ་ཤར་བའི་འོག་ཏུ་མཆིས་ཀྱང་
ཡུལ་དང་ས་མ་མཆིས། བྱང་ཕྱོགས་སྨེ་བདུན་ཤར་བའི་འོག་ཏུ་མཆིས་ཀྱང་ཡུལ་དང་
ས་མ་མཆིས། ནུབ་ཕྱོགས་ཟླ་བ་ཚེས་པའི་འོག་ཏུ་མཆིས་ཀྱང་ཡུལ་དང་ས་མ་མཆིས།
ལྷོ་ཕྱོགས་སྐར་མ་སྨིན་དྲུག་ཤར་བའི་འོག་ཏུ་མཆིས་ཀྱང་ཡུལ་དང་ས་མ་མཆིས། དེ་
ནས་གཉེར་ཉི་མ་ལྷོ་ཕྱོགས་སུ་བལྟས་པས་ཡུལ་འདི་བཀྲ་ཤིས་པ། ནགས་ཚལ་མཐུག་
ལ་རྩི་ཐོག་རྒྱས་པ་ས་འཇམ་ལ་དྲོ་བར་གདའ་ནས་ཡུལ་དང་ས་བགྱིས་དགོངས་ནས་
མཆིས་པ་དབྱལ་མི་མོ་དང་དེར་མཇལ་ལོ། །བཟང་ལ་འོད་ཆགས་པ་མཛེས་ལ་སྡུག་
པ་ཞིག་དང་མཇལ་བས་ཡུལ་འདིའི་མངའ་བདག་ཀླུ་དགའ་རབ་དཔལ་མཛད་
264

འབུམ་སྡེ། ཀླུ་འབུམ། ༼བར༽
མཆིས་པས་བདག་མཆིས་ན་སྣང་ལགས་སམ་ཞུས་པས་ཀླུ་དགའ་རབ་དཔལ་གྱི་ཞལ་
ནས། མི་ཁྱོད་ཚུར་ཉོན་དང་། ངས་དང་པོ་ཡུལ་དང་ས་མེད་ན་འདུག་པའི་གནས་
མེད་པས་འདུག་པའི་གནས་བཙལ་བ་ཡུལ་ནགས་ཚལ་མཐུག་ལ་དགོན་པར་འདུག་
པ། ས་ལ་རྩི་ཐོག་རྒྱས་པ་ཞིག་འདུག་ནས་ངམ་པ་ནག་ལ་དྲི་ཞིམ་པ་ཞིག་འདུག་ནས་
ངས་འདུག་པའི་འོས་ཞིག་ཡིན་ནམ་སྙམ་ནས་འདུག་པའི་ས་བཙལ་ན་ཆུ་མིག་ཁ་ཆུང་
ལ་གཏིང་ཟབ་ཅིང་རིང་བ་ཞིག་གདའ་ནས། དེའི་གཏིང་གིས་རྒྱ་མཚོ་ཆེན་པོས་
སླེབས་པ་ཞིག་འདུག་ནས་དེ་གནས་ཡིན་སྙམ་ནས། འདིར་འདུག་པ་ལ་འདི་གནས་
ཡིན། ད་ཁ་འདྲ་བ་ཞིག་ཁྱོད་ཀྱིས་གསོལ་མཆོད་ནུས་སམ་གསུངས་པས། མི་ནམ་པ་
རྒྱལ་གྱིས་བཀའ་སྩལ་ནས། ཤ་རག་རོག་པོ་བགྱི། དེ་ནས་ཆད་དང་དོན་དུ་བགྱིས་མི་
ནམ་པ་རྒྱལ་གྱིས་ཀླུ་གསོལ་བར་བགྱིས་སོ། །ཀླུ་དགའ་རབ་དཔལ་གྱིས་མི་ལ་མགོན་
དང་སྐྱབས་བྱ་བར་བགྱིས་པས། དེ་ནས་མི་ནམ་པ་རྒྱལ་གྱིས་ཁབ་ཏུ་སྔར་འཇལ་བའི་
བཙུན་མོ་ལ་ཞུས་པས། མི་བཙུན་བཟང་མོའི་ཞལ་ནས། ཡུལ་གྱི་བདག་པོ་ཀླུ་དགའ་
རབ་དཔལ་དགྱེས་ན་སྟེ་བགྱིས་པ་ལས་གསུངས་པས། དེ་ནས་ཁབ་ཏུ་བཞེས་ནས་ནི།
ཤིང་སྐྱལ་མོ་ལ་རྩ་གདན་ལེབ་མ་གཏིང་ནས་མཆིས་པས། སོ་དང་ནམ་བགྱིས་པས་
མཐར་ཕྱིན་ནས་ཡུལ་དང་ས་ལས་ནམ་པ་རྒྱལ་གྱིས་ཟླ་བ་བཞིའི་ཉ་ལ་ནི་ཀླུ་དགའ་
རབ་དཔལ་མེ་ཏོག་སྣ་ཚང་བ་དང་། བོད་ཡུལ་ན་གནས་པའི་གསོལ་ཟས་སྣ་ཚང་བ་
དང་། ནངས་ཀྱང་རུང་ནུབ་ཀྱང་རུང་བར་གསོལ་བས། ཀླུ་དགའ་རབ་དཔལ་
དགྱེས་ནས་ཀླུ་མགྲོན་དུ་གཤེགས་པ་དང་། མི་མགྲོན་དུ་གཤེགས་པ་མཇལ་ནས་དེ་
ཡང་གཅིག་དྲིན་གཅིག་ལ་ཆེ་བར་གྱུར་ཏོ། །ཡུལ་མེད་གཉིས་གཅིག་ཏུ་བགྱིས་པས་མི་
ནམ་པ་རྒྱལ་གྱིས་མི་བོས་བཟང་མོ་དང་འཚོས་པས་སྲས་བརྒྱད་དུ་བལྟམས་པ་ལགས་
སོ། །ལྕམ་བཞི་སྟེ་བཅུ་གཉིས་སུ་བལྟམས་པ་ལགས་ན། དེ་ནས་ཁ་བྱེད་ཀྱང་མཛེས་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐུ་མིང་སྲིང་དེ་རྣམས་ཆེ་བ་མི་ནམ་པ་རྒྱལ་གྱི་ཞལ་ནས། ཕོ་བོ་གཅེན་པོ་ནམ་པ་
དབང་ཆེན་ཁྱོད། ཡུལ་འདིར་མ་འདུག་པར་ཡུལ་དང་ས་ཚོལ་ཞེས་གསུངས་པས།
ནམ་པ་དབང་ཆེན་ནི་ཡབ་ཀྱིས་བཀའ་མ་གནང་ནས་ཡུལ་དང་ས་གནས་བཙལ་ཞེས་
གསུངས་ནས་ཡང་འདི་སྐད་ཞུས། ཡབ་ནམ་པ་རྒྱལ་བདག་བུ་ཐོན་བུ་ཡིན་ནོ། །ཤིང་
གི་ཅོ་ཏོ་ལགས་སོ། ། མེ་ཏོག་རྒྱས་པའི་འོད། རྩི་ཐོག་རྒྱས་པའི་བཅུད། བདག་ཡུལ་
ནས་བཀར་དུ་མི་རུང་ཞེས་ཞུས་པས་ཡབ་ཀྱི་ཞལ་ནས། བུ་ནམ་པ་དབང་ཆེན་ཚུར་
ཉོན་དང་། བུའི་ཐོན་བུ་ཡིན་པ་བདེན། ཤིང་གི་ཅོ་ཏོ་ཡིན་པ་བདེན། མེ་ཏོག་རྒྱས་
པའི་འོད་ཡིན་པ་བདེན། རྩི་ཐོག་རྒྱས་པའི་བཅུད་ཡིན་པ་བདེན། བུའི་ཐོན་བུ་ཡིན་
པས་ཕ་ལས་བུས་བྱ་དགོས། ཤིང་གི་རྩེ་མོ་ཡིན་པས་རྩེ་སྙེགས་དགོས། མེ་ཏོག་གི་
འོད་ཡིན་པས་སྨན་དབྱུང་དགོས། རྩི་ཐོག་རྒྱས་པའི་བཅུད་ཡིན་པས་ཚིལ་དབྱུང་
དགོས། མི་ནམ་པ་རྒྱལ་གྱི་ཞལ་ནས་དེ་སྐད་གསུངས་པས་སྲས་ཀྱིས་ཡབ་ལ་འདི་
སྐད་ཞུས་སོ། །ཡབ་ལགས་བདག་སྲིད་པའི་འབྲང་དཀར་དང་གཉིས་རོག་པོ་ཤ་རག་
ལགས་པས། བདག་ཡུལ་ན་མཆིད་སྲིད་རྗེ་འབྲང་དཀར་མཆིས་པ་ལགས་གསུངས་
པས། ཡབ་ཀྱི་ཞལ་ནས་རོག་པོ་ཡིན་ན། སྲིད་རྗེ་འབྲང་དཀར་གྱིས་ནི་མ་སྲིད་པ་མེད་
ན་གནམ་སྔོན་པོ་ཁོས་སྲིད། ལྷ་ཡང་ཁོས་སྲིད། ཀླུ་ཡང་ཁོས་སྲིད། ནམ་ཟླ་དང་
གཟའ་སྐར་ཡང་ཁོས་སྲིད། འབྲུག་དང་གློག་དང་སྤྲིན་ཡང་ཁོས་སྲིད། ཁྱུང་ལ་
སོགས་ཏེ་འདབ་ཆགས་ཐམས་ཅད་ཁོས་སྲིད། སེང་གེ་ལ་སོགས་ཏེ་སྡེར་ཆགས་
ཐམས་ཅད་ཁོས་སྲིད། འཇའ་ཚོན་དང་ན་བུན་དང་འབྱུང་བ་མེ་ཆུ་རླུང་ཡང་ཁོས་
སྲིད་རི་རབ་དང་གླིང་བཞི་དང་རྒྱ་མཚོ་དང་ཁོར་ཡུག་ཀྱང་ཁོས་སྲིད། རྩི་ཤིང་དང་
ནགས་ཚལ་ཡང་ཁོས་སྲིད། ལྷ་མ་སྲིན་སྡེ་བརྒྱད་ཀྱང་ཁོས་སྲིད། སེམས་ཅན་ལ་ཡང་
མ་སྲིད་པ་ཡང་མེད་ན། དེ་ལྟར་ཁྱོད་ཀྱིས་མི་འགྲུབ་ན། བུ་ཐོན་བུ་ཡིན་པས་ཕའི་
266

༼བར༽
འབུམ་སྡེ། ཀླུ་འབུམ།
ཚབ་མ་ཤིང་གི་ཅོ་ཏོ་ཡིན་པས་མཐོ། རྣམ་གཅིག་ཏུ་སུས་ཀྱང་མི་སླེབས། རྣམ་གཅིག་
ཏུ་འདབ་ཆགས་བྱའི་ཚང་། རྣམ་གཅིག་ཏུ་སྲིད་པའི་རྩེ་མོ་ཡིན། མེ་ཏོག་གི་འོད་བྱ་
བ་ནི་རྣམ་གཅིག་ཏུ་མེ་ཏོག་གི་འོད་བྱུང་བས་རྩྭ་རྒྱས། རྣམ་གཅིག་ཏུ་མེ་ཏོག་རྒྱས་
པས་སྨན་རྒྱས། མེ་ཏོག་མ་སྨིན་ན་བཅུད་མི་འོངས་དེ་དང་འདྲ་བ་བུའི་ཐོན་བུ་ཡིན་
ནོ། །རྩའི་བཅུད་བྱ་བ་ནི་རྩ་མ་རྒྱས་ན་བཅུད་རྩི་ཐོག་མི་འོངས། རྩི་ཐོག་མ་བྱུང་ན་
བཅུད་མི་འོངས། བཅུད་མ་བྱུང་ན་ཕྱུགས་ཉམས་དང་ཚིལ་མི་སྐྱེའོ། །དེ་དང་ཁྱོད་
པས་བུ་ཐོན་བུ་ཡིན། ཡུལ་དང་ས་ཚོལ་ཞེས་བྱའོ། །ཆུང་བ་ནུབ་ཅིག་རྣམས་ཀྱིས་ཡུལ་
དང་ས་མི་རྙེད་གསུངས་པས་ཡབ་སྲས་གཉིས་འཁོན་ནོ། །དེ་ནས་ཀླུ་དགའ་རབ་
དཔལ་དེ་མ་དགྱེས། ཡབ་ནམ་པ་རྒྱལ་དེ་རབ་ཏུ་ཐུགས་མ་དགྱེས་ནས་ནམ་པ་རྒྱལ་
དེའི་གན་དུ་ནི་བྱིའུ་རིག་པ་ཞིག་ཏུ་བརྫུས་ནས། བྱིའུ་རིག་པའི་ཞལ་ནས་བྱ་རེ་ང་ཤི་
ཞེས་གསུངས་སོ། །ཡབ་ནམ་པ་རྒྱལ་དེ་ནི་མི་ལ་ངན་པ་ཞིག་སྙམ་ནས་ཀླུ་དགའ་རབ་
དཔལ་དེ་ནི་རབ་ཏུ་ཁྲོས་ནས། མི་ནམ་པ་རྒྱལ་དེའི་ཐུགས་ཀྱི་རྒྱབ་ཏུ་བྱ་སྒོང་ཙམ་
ཞིག་སྐྲངས་ནས་གདའ། ཡབ་ཀྱི་ཐུགས་ལ་དགོངས་ནས་འདི་བཅོས་བྱ་སྙམ་ནས་
ཡོས་ཚན་མོས་བདུགས་པས་དེ་ཞུམ་དུ་མ་འདོད་དོ། །དེ་ནས་བྲ་བ་ལ་ཆུ་བཏབ་ནས་
བདུགས་པས་སྐྲངས་པ་མ་ནུས་ཏེ་ཞུམ་དུ་མ་འདོད་དོ། ། དེ་ནས་ཟླ་བ་གསུམ་དུ་ལོན་
ནས་བྱི་བྲུན་གྱིས་བདུགས་པས་སྐྱེ་མ་ནུས་ཏེ་སོས་སུ་མ་འདོད་དོ། །དེ་ནས་མི་ནམ་པ་
རྒྱལ་གྱིས་སྲས་མིང་སྲིང་གིས་སྨན་པ་མཁས་པ་ཞིག་ཉེར་ནས་སྨན་པས་བལྟས་པས།
འདི་འབྲས་ཡིན་པས་ཐུབ་པ་ཡིན་ནོ་གསུངས་སོ། །སྨན་པས་མེ་བཙའ་ཞིག་བཏབ་
པས། མེ་བཙས་ཐུབ་པར་བྱས་པ་ནི་མེ་བཙའ་རྣག་མེད་པས་སྨན་པ་ན་རེ་ཐུབ་པ་
ཡིན་པས་མེ་བཙའ་བཏང་བས་རྣག་མེད་པར་རང་སྐམས་སུ་སོང་བ་ཡིན་སྐད། དེ་
ནས་ལོ་གཅིག་ལོན་ནས་སླར་སྐྲངས་པས། སྨན་པས་སྐྲངས་པ་གཤགས་ནས་ལྕགས་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཀྱིས་བསྐོར་རོ། ། དེ་ནས་སྨན་པས་ན་རེ་འདི་སྨན་ཐོང་ལ་སྐྱུར་སྡོམ་བྱས་པས་མར་
ཡང་ནས་ཡང་དུ་བཞུས་ནས་བཏང་བས་དེས་ལོ་གཅིག་ཐུབ། ཡང་དེ་ནས་སྐྲངས་
ནས་སྨན་པ་དེ་གཉེར་ཏེ་བཏང་བས། རུས་པ་ནག་པོར་སོང་སྟེ་གདའ་བས་སྨན་བྱ་
ཁྱུང་ཀ་རུའི་ཤ་དང་། སྤྱང་ཀུའི་ལྕེ་དང་། མི་ཚིལ་ཡང་ནས་ཡང་དུ་བཞུས་པའི་ཤ་
བཏང་བས་ལོ་གཅིག་ཐུབ་པས་དེ་ནས་ཡང་སྐྲངས་ནས། རུས་པ་ཡོངས་སུ་མཆེད་
ནས་མ་སོས་ནས། སྨན་པ་དེས་ལེགས་པར་བལྟས་པས་རུས་པ་ནག་པོར་སོང་ནས་
གདའ། དེ་ནས་རྩ་ཆུ་བལྟས་པས། རྩ་ཆུ་ལ་ཡང་འཆི་བ་མ་མཐོང་ནས། སྨན་པའི་
ཞལ་ནས་འདི་ཡ་མཚན་ཆེ་ཞེས་གསུངས་པས། དེ་ནས་སྟོན་པ་གཤེན་རབ་ཀྱིས་སྲིད་
པའི་མི་ཆག་གང་བ་ཞིག་ཏུ་སྤྲུལ་ནས་བྱོན་ནོ། །སྲིད་པའི་མི་ཆག་གང་བ་དེས་བལྟས་
པས་རུས་པ་ལ་སྡིག་པ་ཆེན་པོ་གཅིག་ཟ་ཞིང་གདའ་ནས། སྡིག་པ་དེ་བཟུང་བས་
གར་སོང་ཆ་ཡང་མེད་དོ། །སྲིད་པའི་མི་ཆག་གང་པ་དེའི་ཞལ་ནས་ནད་པ་ཁྱོད་ཚུར་
ཉོན་དང་། མི་ཁྱོད་དང་ཀླུ་གཉིས་རོག་པོ་བྱས། མི་ཁྱོད་ཀྱིས་དང་པོ་ཀླུ་གསོལ་མཆོད་
བྱ་བར་བྱས། ཀླུས་མི་ཁྱོད་ལ་སྲས་བརྒྱད་ལྕམ་མོ་བཞི་སྟེ་བཅུ་གཉིས་བསྐྱེད་ནས་
བཞག །ཁྱེད་ཅག་གཉིས་གཅིག་ལ་གཅིག་དགོས་པར་བྱས་སོ། །དེ་ནས་ཁྱེད་སྤྱད་
གཉིས་འཁོན་ནས་འདུག །འཁོན་བར་དུ་ཀླུ་མ་དགྱེས་སོ། །དེ་ནས་ཁྱོད་ལ་འབྲས་
བཏང་བ་ཡིན། དེ་ལ་སྨན་པས་མེ་བཙའ་བཏང་བས་ཀླུའི་དུག་ཡིན། དེ་ནས་ལྕགས་
ཀྱིས་བསྲེག་པ་དང༌། ཚིལ་ཆེན་བཞུ་བ་དང་། ཤ་ཆེན་བཏང་བས་ཀླུའི་དུག་ཡིན་ནོ། །
ད་ནད་པ་ཁྱོད་ལ་སྟོན་པ་གཤེན་རབ་གཉེར་ནས་སྣ་ལ་འཁོན་སྦྱངས། དེ་ནས་ཀླུ་
མཉེས་ཀྱིས། འོན་ཀྱང་ནད་པ་སོས་པར་འོང་ངོ་གསུངས་སོ། །དེ་ནས་མི་ནམ་པ་རྒྱལ་
གྱི་སྲས་རྣམས་ཀྱིས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
ཆེན་པོ་གཉེར་ལགས་སམ། མི་ནམ་པ་རྒྱལ་གྱིས་འདི་སྐད་ཞུས་སོ། །ཁོ་བོ་ལ་འབྲས་
268

འབུམ་སྡེ། ཀླུ་འབུམ། 
༼བར༽༼བར༽
ཤིག་བྱུང་ན་སྨན་པ་མཁས་པ་གཉེར་ནས་དཔྱད་བགྱིས་པས་ཇེ་ཐུ་ཇེ་ཐུར་ཐལ་ནས།
མགྲོན་པོ་གཅིག་མཆིས་པ་དེས་བལྟས་པས་འདི་ཀླུའི་ཆོ་འཕྲུལ་ལགས་སྐད། འཁོན་
སྦྱོང་འཚལ་ལོ། ། དེ་བདག་དང་པོ་ཡུལ་ཚོལ་དུ་མཆིས་པས་ཡུལ་དང་ས་མ་རྙེད་ནས།
ཡུལ་དགོན་པར་མཆིས་ནས་ཡུལ་དང་ས་བཙལ། རྩི་ཤིང་ནགས་ཚལ་ནི་མཐུག ། རྩི་
ཐོག་རྒྱས་པ་ཞིག་གདའ་ནས། ཡུལ་དང་ས་ཞིག་ལགས་སྙམ་ནས། བདག་བས་སྔ་
བའི་ཀླུ་དགའ་རབ་དཔལ་གྱིས་བཟུང་ནས་གདའ་བས། གཅིག་ལ་གཅིག་དགོས་པར་
བདག་གིས་ཀླུ་ལ་གསོལ་མཆོད་བྱེད་པར་བགྱིས་ཀླུའི་སྡོང་དང་གྲོགས་བྱ་བར་
བགྱིས། 
བགྱིས་ཀླུས་བདག་ལ་སྡོང་གྲོགས་མཛད་པ་ལས་སྲས་བརྒྱད་ལྕམ་བཞི་སྟེ་བཅུ་གཉིས་
འཁྲུངས་སོ། ། སྤྱི་ནས་དྲངས་རྐང་ནས་བཏེགས། དགྲ་དར་མའི་ངོ་བླང་། རི་དྭགས་
དར་མའི་སྲོག་བཅད། བཙན་ཕྱུག་འཕན་དར་དང་ཆས་ནས་མཆིས་ན། བུའི་ཕོ་བོ་
ནམ་པ་དབང་ཕྱུག་ལ་ཡུལ་དང་ས་འཚོལ་ལ་ཤོག་ཅིག་བགྱིས་པས། ཡུལ་དང་ས་
ཚོལ་དུ་མ་འཚལ་ནས། མཆིད་ཚིག་རེ་རེ་ཙམ་ཡང་བརྩེགས་པར་གྱུར་ཏོ། ། དེ་ནས་
དངོས་ལ་འབྲས་བྱུང་ལགས་པས་མགྲོན་པོས་བལྟས་པས། རུས་པ་ནག་པོ་ལ་སྡིག་པ་
འཚལ་ཞིང་གདའ་བས་ཀླུ་བཅོས་འཚལ་ལོ་སྐད། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་ཐུགས་རྗེས་བཟུང་འཚལ་ལོ། །ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ནད་
པའི་རྨ་ལ་བལྟས་ནས། ཀླུའི་སྙིང་པོ་སྔགས་བཟླས། སུ་རུ་མུ་རུ། སུ་རུ་མུ་རུ། སུ་རུ་
མུ་རུ། ཕཊ་ཕཊ་ཕཊ་སྭཱཧཱ། པ་ཏ་འབུ་པ་ཏ་འབུ་པ་ཏ་འབུ། ཧ་ཧེ་པ་ས་མ་མེ་ལེ་ཡ་
ན་ཕཊ་ཕཊ་ཕཊ་སྭཱཧཱ། གུ་རུ་ཤན་ཏི་གུ་རུ་ཤན་ཏི། ཧེ་པ་ན་ལང་ཧེ་པ་ན་ལང་ཧེ་པ་
ན་ལང་། ཧུ་ཤེ་རུ་ཧུ་ཤེ་རུ་ཧུ་ཤེ་རུ། ཕཊ་ཕཊ་ཕཊ་སྭཧཱ། པང་ཧེ་པང་ཧེ་པང་ཧེ།
ཙ་ཡེ་ན་ཙ་ཡེ་ན་ཙ་ཡེ་ན། སཱཧཱ། ཕུ་ག་ཕུ་ག་ཕུ་ག ། མ་ན་རུག་ཤ་མ་ན་རུག་ཤ་མ་ན་
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རུག་ཤ། ཨོཾ་ཧེ་ༀ་ཧེ ཨོཾ་ཧེ། ཙ་ལེ་ཙ་ལེ་ཙ་ལེ། ཕཊ་ནུ་ཕཊ་ནུ་ཕཊ་ནུ། དེ་ཡེ་ཤི་ཏ་དེ་
ཡེ་ཤི་ཏ་དེ་ཡེ་ཤི་ཏ། ད་བྲ་ད་བྲ་ད་བྲ། ད་ཞ་ད་ཞ་ད་ཞ། ཡཾ་དུ་ཡཾ་དུ་ཡཾ་དུ། ཤི་རི་
པ་ཏ་ཀོ་ཀོ་ཏ་རུ། ཧཱུྃ་ཕཊ་ཧཱུྃ་ཕཊ་ཧཱུྃ་ཕཊ། ཕཊ་ཕཊ་ཕཊ་སྭཱཧཱ། ལྷོ་ལྷོ་ལྷོ། ཞི་ཞི་ཞི།
བྲ་ལྷ་བྲ་ལྷ་བྲ་ལྷ། ཕཊ་ཡ་ཕཊ་ཡ་ཕཊ་ཡ། སུ་རུ་སུ་རུ་སུ་རུ། ཏ་ཀ་ཀེ་ཏ་ཀ་ཀེ་ཏ་ཀ་
ཀེ། ཕཊ་སྭཱཧཱ། མ་ལ་སུ་མ་ལ་སུ་ཡ་ར་ཕཊ་ཡ་ར་ཕཊ་ཡ་ར་ཕཊ་སྭཱཧཱ། སུ་ཀ་ར་སུ་
ཀ་ར་སུ་ཀ་ར། ཧེ་ས་པ་ནི་ཞི་ཧ་སང་པ་ནི་ཞི། སུ་ར་ཀྲོ་ཏ་སུ་ར་ཀྲོ་ཏ་སུ་ར་ཀྲོ་ཏ། དུ་
ལམ་དུ་ལམ་དུ་ལམ་ཧཱུྃ་ཧཱུྃ། སྙིང་པོ་དེ་བཟླས་པས་འབྲས་ཀྱི་རྨ་དེ་སོས་སོ། །དེ་ནས་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀླུ་མཉེས་
པའི་གསུང་རབ་རྒྱུན་དུ་བཏོན་ནས་བར་དེར་བཤགས་པ་བྱས་སོ། །ཀླུའི་དཀྱིལ་
འཁོར་བཞེངས་སུ་གསོལ་ནས། མཆོད་པ་རྣམ་གྲངས་ཅི་མངའ་ན། མཆོད་པ་བརྒྱད་
བཤམས་ནས་ཕུལ། དེ་ནས་ཀླུ་ལ་རྒྱུན་བཞིན་དུ་མ་བཏང་བས། དེ་ནས་རབ་ཏུ་
དབང་ཆེ་བར་གྱུར་ཏོ། །ཡབ་ནམ་པའི་བུ་དབང་ཕྱུག་གིས་དེ་ནས་ཉིད་བརྡོལ་ནས་
ཡ་མཚན་ཆེ་དགོངས་ནས། དེ་ནས་སླར་ནུབ་ཏུ་བྱོན་ནས། མནལ་བའི་རྨི་ལམ་ན་
མཚོ་ཆེན་པོའི་འགྲམ་དུ་ཕྱིན་པ་རྨིས། དེའི་འགྲམ་ན་ཆུ་མིག་ཅིག་རྡོལ་ནས་ལུང་སྟོང་
དུ་ཕྱིན་པ་རྨིས། 
དེ་ནས་སད་ནས་ཡ་མཚན་ཆེ་སྙམ་ནས་ལ་དགུ་བྱང་ནུབ་ཏུ་འདས་
སོ། །རབ་དགུ་བྱང་ནུབ་ཏུ་འགོག་པ་ལས། དུས་དེ་ཙམ་ན་དགོང་གདུགས་ནུབ་ཙམ་
ནས་གད་པའི་མགོར་བྱོན་ནས། ཆབ་མིག་དེ་ལ་གདའ་བ་ལས་དེ་ལས་མཚན་མ་
བྲུས་ནས་འཚལ། དེ་ནས་དགོངས་པས། དེ་བྲག་གི་རྨི་ལམ་དང་འདྲ་བ་ཞིག་གདའ་
ནས་དེར་ཁོ་ནར་ཡུལ་དང་ས་བཙལ་ནས་འབྲས་གསལ་བས། ནུབ་གཅིག་གི་རྨང་
ལམ་ལ། ལུང་པ་བཟང་ལ་ཆབ་མིག་ཅིག་དང་མཇལ་བར་རྨིས། དེ་ནས་ལོ་གཅིག་
ལོན་ནས་སྐྱི་མཐིལ་མ་ཞེས་བྱ་བ་དེ་ཆབ་ལ་ཁྲུས་ལ་བྱོན་པས་བུད་མེད་བཟང་སྡུག་
270

འབུམ་སྡེ། ཀླུ་འབུམ། ༼བར༽
ཅན་ཞིག་དང་མཇལ། གཅིག་ལ་གཅིག་ཆགས་བྱེད་ཅིང་མཆིས་པ་ལས། དེ་ནས་རྩེ་
ཞིང་མཆིས་པ་ན། རྒྱ་མཚོའི་མགོའི་ཆབ་མིག་དེའི་ནང་ན་ཀླུ་རྒྱལ་བ་ཀུན་དུ་སླེབས་
ཞེས་བྱ་བ་དེ་བཞུགས་སོ། །ཀླུ་དེ་མནོལ་གྱིས་ཕོག་ནས་དེ་གཉིས་ལ་བུ་དང་སྲས་མེད་
དོ། །སྐྱི་མཐིང་ལྷོ་ནུབ་མཚམས་སུ་བཞུགས་པ་ལ། གངས་ལ་འཛེག་སྟེ་ཞལ་ནི་མང་
ཡུལ་དུ་གཟིགས། ཐུགས་ནི་བོད་ལ་དགོངས། ཞབས་མོན་ཡུལ་དུ་བརྐྱང་ངོ༌། ། དེ་ཀླུ་
སྲོག་གཅོད་པ་ལགས་སོ། ། ཀླུ་སྲོག་གཅོད་པས་ཕྲིན་ལས་སད་དང་སེར་བའང་ཀླུ་རྒྱལ་
བ་བྱ་བས་ཡིན་ནོ། །མི་ནམ་བུ་དབང་ཕྱུག་བྱ་བ་དེས་ཡུལ་ལ་དབང་བྱ་སྙམ་པས་ཀླུ་
རྒྱལ་བ་ཀུན་དུ་སླེབས་ཐུགས་ཁྲོས་ནས་མི་ནམ་བུ་དབང་ཕྱུག་གི་རྨང་ལམ་ན་ཡུལ་
གཏིང་མེད་པར་རྒྱ་ལག་སྟོང་དུ་ཁྱབ་པར་བྱེད་པའི་དབང་པོ་གཅིག་གི་ལུས་ལ་རེ་
བའི་གོས་བསྐོན་ཞིང་རྨིས། ནངས་པར་ཕྲད་ཀྱིས་སད་ནས་ཆབ་མིག་གི་དྲུང་དུ་བྱོན།
ཀླུ་རྒྱལ་བ་ཀུན་དུ་སླེབས་བྱ་བ་དེ་རབ་ཏུ་ཁྲོས་ནས། དེ་ནས་མི་ནམ་བུ་དབང་ཕྱུག་བྱ་
བ་དེ་སྟོན་ཟླ་ར་བའི་གདུགས་དྲོས་ཙམ་ན་ལུས་རྔུལ་ནས་བལྟས་པས། ལུས་ལ་
འབྲུམ་པ་བྱུང་བས་མི་ནམ་བུ་དབང་ཕྱུག་གི་ཐུགས་ལ་དགོངས་ནས་རྣོ་མཐོང་གིས་
དཔྱད་བགྱིས་པས་རྣོ་མཐོང་གི་ཞལ་ནས་འདི་གང་ཡང་མ་ཡིན་ནོ། །ཤར་གྱི་ཆོ་འཕྲུལ་
ཡིན། གཤེན་རབ་མི་བོའི་གཅུང་པོ་གཤེན་ཆུང་གོ་བོ་གཉེར་ནས། ལུག་སྨུག་མོ་དང་
ར་རྒྱ་བོ་ཕུལ་ན་རུང་སྟེ་འོངས་གསུངས། དེ་ནས་གཤེན་ཆུང་གོ་བོ་གཉེར་ནས་ཡས་
ཐགས་ལུག་དང་ར་ཕུལ་བས། དེ་སྨན་དུ་མ་འཚལ་ནས་ལོའི་དུས་སུ་ཤུ་བར་སོང་
ནས་མི་གཞན་མ་ན་རེ་ནད་ཡིན་ཟེར་རོ། །དྲུང་པོ་རྣམས་ཀྱི་རྣ་བར་ཐོས་ནས་ནད་པ་
ལེན་མ་ལེན་ཞིག་ན་མགྲོན་པོ་མི་གསུམ་ལོང་གཏམ་ཟེར་
ལ་ནི་སྨྲ་ཐུག་མ་ཐུབ་ནས། 
རོ། །མི་ནམ་བུ་དབང་ཕྱུག་དེ་ལ་ནད་ངན་པ་བྱུང་ཟེར། དེ་སྐད་ཟེར་བ་མི་ནམ་བུ་
དབང་ཕྱུག་དེ་དཔག་ན་འདུག་པས་ཐོས་པས་སླར་ཁབ་ཏུ་བྱོན་ནས་བསེ་ཁབ་ཀྱི་ནང་
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དུ་ཆུ་བླུགས་ནས་བལྟས་པས་ཤ་མདོག་འགྱུར་བ་དེ་མཐོང་ནས། མི་ནམ་བུ་དབང་
ཕྱུག་དེ་འགྱོད་སེམས་སྐྱེས་སོ། །ལོ་གཅིག་ལོན་ནས་བལྟས་པས་རྣག་གིས་ཁེངས་ནས་
བྱུང་བ་ལས་ནད་ཡིན་པར་ངོ་ཤེས་ནས། ནད་པ་ཉིད་ཀྱི་རྨི་ལམ་རྣོ་ནས་ནི་སྐྱི་མཐིང་
ལགས། སྟོང་པ་སྐྱིད་མཐིང་ལགས་བུ་མེད་པ་ལགས། མི་བཟང་པོ་ཞིག་གིས་རེ་བ་
བསྐོན་ཞིང་རྨིས་པ་ནི། མི་ནམ་བུ་དབང་ཕྱུག་ལ་ཀླུ་ཀུན་དུ་སླེབས་ཀྱིས་ནད་བཏང་
བ་ཡིན། འདི་ན་གཏོ་དང་དཔྱད་མཁྱེན་པ་སུ་བཞུགས་བགྱིས་པས། སྨན་པ་མེད་དེ་
བཟང་རྒྱལ་སྤྱན་དྲངས་ཏེ། དཔྱད་བགྱིས་པ་མེད་དེ། སྨན་པའི་ཞལ་ནས་ནད་པ་
ཁྱོད་རླུང་དྲོ་གྲང་མ་སྙོམས་པ་ཡིན། དྲོ་བའི་རླུང་གིས་ནག་བེམ་གྱིས་བཏང་བ་ཡིན།
གྲང་བའི་རླུང་གིས་གཉིད་མེད་པ་ཡིན། དེ་གཉིས་འཁྲུགས་པས་ཤ་མདོག་འགྱུར་བ་
ཡིན། དེ་ནས་སྨན་པས་ཤ་དང་སྨན་དུ་སྦྱར་བས་སླར་ལ་རླུང་འཁྲུགས་པ་ལགས།
མར་ཡང་ནས་ཡང་དུ་བཞུ་བ་ནི་མངར་བུར་ནག་དང་ལི་དང་ར་དང་འབྲས་བུ་
གསུམ་གྱི་སྨན་སྤྱོད་དང༌། ལུག་ཐོང་གི་ཤ་སྣག་མའི་ཚོགས་པ་ལ་བཏབ་ནས་བཏང་
བས་ནད་པ་ལ་བླུད་པས་ནད་པ་སྐོམ་པ་ལ་དྲོད་ཆང་བྲེ་ལྔ་རྫ་མ་གསུམ་མའི་ནང་དུ་
བསིང་ནས་ནད་པ་ལ་བླུད་པས་ནད་པ་དེར་སོས་པས། ནག་པོ་བེམ་པོ་དེ་ཁྲག་ངན་
ཕྱུང་བས་མཁྲིས་པའི་རྩ་ནི་ཕྱིན་པས་དེར་རུང་། དེ་ནི་རླུང་ཡིན་ཟེར་ནས་གྲང་བ་
གཉིད་མེད་པ་ལ་སྤྱི་བོའི་གཙུག་ལ་མེ་བཙའ་གཅིག །ཨན་དང་རུས་པ་ལ་མེ་བཙའ་
གཅིག །གསུམ་གསང་ལ་མེ་བཙའ་གཅིག །དེ་ནས་ནད་པ་རུང་སྟེ་ནད་པས་སྨན་པ་
ལ་དཀོར་མང་དུ་བྱིན། གསེར་སྲང་གཅིག །རྟ་གཉིས་ལུག་བཅུ་གསུམ་ཕུལ་ནས། དེ་
ནས་ནད་པ་སང་གིས་སོས་སོ། །དེ་ནས་ཡང་སླར་ཐུ་ནས་ནད་པའི་རྐང་པའི་ཚེའུ་
བྲུལ་ནས་གདའ། ནད་པ་དེ་སྐྲངས་པར་བྱས་པས་སྨན་པ་མེད་དེ་གཉེར་ནས་རྩ་ཆུ་
བལྟས་པས། སྨན་པས་སྨྲས་པ་ནད་ནག་པོ་བྱ་བ་ཡིན་ཏེ། འདི་སྨན་དང་དཔྱད་ཀྱིས་
272

འབུམ་སྡེ། ཀླུ་འབུམ། ༼བར༽
སོས་པའི་རྒྱུ་མིན་ནོ། །འདི་ལ་སྟོན་པ་སྤྱན་དྲངས་ལ་གཏོ་དང་དཔྱད་གྱིས་ཟེར་བས་
ནད་པས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
སྤྱན་དྲངས་ནས། ནད་པས་སྟོན་པ་རྣམ་གཉིས་ཀྱི་ཞབས་སྤྱི་བོའི་གཙུག་ལ་བླངས་ཏེ་
ཞུས་པས་སྟོན་པ་ལགས། ཐུགས་རྗེ་ཆེ་ལ་རྫུ་འཕྲུལ་དང་ལྡན་པ་ལགས་ན། ནད་ངན་
པ་འདིས་ཟིན་པ་ལ་གསོ་བའི་ཐབས་ཞིག་མངའ་འམ་ཞུས་པས། སྟོན་པ་རྣམ་པའི་
ཞལ་ནས་གསོ་བའི་ཐབས་ཡོད་དོ་ཞེས་གསུངས་ནས། ནད་པ་ཁྱེད་ཀྱིས་གྲུབ་བམ་
ལས་ངན་པ་བྱས་པས་དེ་ལ་ཡས་ཐགས་ཤོམས་སམ། ཤོམ་པ་ལ་ཐུག་ན་ནད་པ་གསོ་
བ་དང་། མེད་པ་ལ་བཙལ་བ་དང་། ཤི་བ་ལ་བསླང་བའི་ཐབས་དེ་ང་ལ་ཡོད་དོ་
གསུངས་པས། དེ་ནས་ནད་པའི་གཡར་ནས་སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་ལགས། ནད་འདིའི་རྒྱུ་གང་ལགས། ནད་འདིའི་
གནོད་པ་ཅི་ནས་བྱུང་བ་ལགས་ཞེས་ཞུས་པས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོའི་ཞལ་ནས་ནད་འདིའི་རྒྱུ་ནི་མཛེ་ནག་པོ་བྱ་བ་
ཡིན། ཉེས་པའི་སྐྱོན་ནི་དང་པོ་ཁྱོད་ཀྱིས་ཆུ་མིག་གི་གཉར་གྲོང་བཏབ་ནས། ཡུལ་
དང་ས་བྱ་བར་དགོངས་ནས། ཡུལ་དང་ས་བཙལ་ནས་འདུག་པར་བྱས་པས་བུད་
མེད་གདན་ཟ་མོ་དེ་བཟང་ལ་འོད་ཆགས་པ་ལུང་གི་ཡ་ཕུ་ནས་འོང་བས་དེ་དང་
གཉིས་བཟའ་བྲན་དུ་བྱས་པས། ཆུ་མིག་མགོ་མང་དེའི་དྲུང་དུ་མནོལ་ཤོར་བས། དེ་
ནས་ཀླུ་རྒྱལ་བ་ཀུན་དུ་སླེབས་བྱ་བ་དེ་རབ་ཏུ་ཁྲོས་སོ། །དེའི་ཐུགས་རྗེས་ཆུ་མིག་སྟོང་
རྩ་བརྒྱད་ཡོད་དོ། །ཆུ་མིག་དེའི་རྩ་བ་རྒྱ་མཚོ་ཆེན་པོར་ཡོད་དོ། །དེའི་ཆུའི་རྒྱ་ལག་
བྱེད་ནས་སེམས་ཅན་མཐའ་ཡས་པ་གསོ། ཀླུ་རྣམས་ཀུན་དུ་མནོལ་བས་བུད་མེད་
གདན་ཟ་མོ་ཀླུས་སྲོག་བཅད་དོ། །དེ་ནས་གངས་དཀར་རྒྱལ་གོང་ལ་པུར་བསྐྱལ་བས།
གངས་དེ་ལ་བུད་མེད་བཟང་མོར་བརྫུས་ཏེ་མ་སྲིད་པ་བོན་གྱི་མིང་བཏགས་པ་ནི་སྐྱི་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐིང་དུ་བཏགས་སོ། །དེ་ནས་སྲིད་པ་བོན་གྱི་དབང་བསྐུར་ནས་མངག་པའི་ཚེ།
སེར་བ་དང་། ལྷོག་པ་དང་། སྐྲངས་ནད་དུ་འོང་བ་ནི་ཀླུའི་དབང་བྱས་པ་ཡིན་ནོ། །
དེ་ནས་མི་ནམ་བུ་དབང་ཕྱུག་ཁྱོད་ནད་མཛེ་ནག་པོ་ཀླུས་བྱུགས་པ་ཡིན་ནོ། །དེ་སོས་
པར་བྱ་ན་ཀླུའི་གསུང་རབ་རྒྱུན་དུ་ཀློག་པ་དང་། མཆོད་པ་འབུལ་བ་དང་། མཐུན་
པར་བཤམ་པའི་རྫས་དང་ཡོ་བྱད་གྲུབ་ན་སོས་པར་འོང་ངོ་ཞེས་གསུང་པས། མི་ནམ་
བུ་དབང་ཕྱུག་གི་ཞལ་ནས་ཡིད་ཀྱི་ཁྱེའུ་ཆུང་གསུང་རབ་སྤྱན་དྲངས་པར་ཞུ། དེ་ནས་
སྤྱན་དྲངས་ཏེ་གསུང་རབ་རྒྱུན་དུ་ཀློག །མཐུན་པའི་རྫས་བཤམ་སྟེ་སྟོན་པ་སྤྱན་
དྲངས་ཏེ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
དགུང་གསུམ་དགོངས་པ་མཛད་ནས་ཐུགས་དམ་དུ་ཀླུའི་སྙིང་པོ་བཟླས་སོ། ། ཨོཾ་ཧེ་ཧེ་
ཡ་དུ་པང་། ན་མོ་བ་ག་པ་ཏྲེ། སརྦ་བུ་ཏེ་ཏ་ནན། ཀ་ཏ་ཡ་ན་ན་རི་བང་དུ་སད་
སཱཧཱ། སུ་ཀ་ན་ནེ་ཧེ་དུ་ཕཊ་སྭཱཧཱ། སི་ཧེ་རུ་ཙཱ་རུ་ཙཱ་རུ་ཙཱ། པང་ཧེ་པང་ཧེ་པང་ཧེ།
པ་ཏ་རི་ན་ས་ཧ་ར་ནི། ཧཱུཾ་ཧེ་ཧཱུཾ་ཧེ་ཧཱུྃ་ཧེ། ཙི་ལི་ཙི་ལི་ཙི་རི་ཙི་རི་ཙི་རི། ཙ་ལ་ཙ་ལ་ཙ་
ལ། ཀ་ཤི་ཀ་ཤི་ཀ་ཤི། པང་ཤི་དུ་པ་རི་དུ་སད། ཁྲོ་ཏ་ཁྲོ་ཏ་ཁྲོ་ཏ། ཀྲྀ་ཏ་ཀྲྀ་ཏ་ཀྲྀ་ཏ།
ཕྲད་དེ་ཕྲད་དེ་སྲིད་དེ། སུང་པ་རི་ནི་སུང་པ་རི་ནི། དེ་ནས་ཡ་ཧ་མ་ལེ། ཀ་རུ་ཏ་ཀ།
ཀྲི་ཤི་ཀྲི་ཤི་ཀྲི་ཤི། ཙ་ཀྲ་ཙ་ཀྲ་ཙ་ཀྲ། ཏ་ལང་ཏ་ལང་ཏ་ལང་། ཝ་དེ་ཝ་དེ་ཝ་དེ། སུ་
རུ་སུ་རུ་སུ་རུ། ཕཊ་དེ་ཕཊ་དེ་ཕཊ་དེ། ས་དེ་ས་དེ་ས་དེ། ཀུ་ལང་ཀུ་ལང་ཀུ་ལང་།
ཀ་ཤ་ཀ་ཤ་ཀ་ཤ། བ་ནེ་བ་ནེ་བ་ནེ། སི་བུ་ཀ་སི་བུ་ཀ། དུ་མ་ནེ་དུ་མ་ནེ་དུ་མ་ནེ། དེ་
ནས་སྟོན་པ་གཤེན་རབ་མི་བོ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
དཀྱིལ་འཁོར་ཆེན་པོ་བཞེངས་སུ་གསོལ། སྣ་ལ་ཀླུ་མནོལ་བའི་ཁྲུས་ཆེན་པོ་བྱས་སོ། །
དེ་ནས་ཀླུའི་སྤང་སྐོང་བཀླགས། དེ་ནས་མཆོད་པ་རྒྱ་ཆེན་པོ་བཤམ་སྟེ་ཕུལ་བ་ལགས་
སོ། །དེ་ནས་ཀླུ་ལ་སྨོན་ལམ་བཏབ་བོ། །དེ་ནས་ཀླུ་དགྱེས་ནས་དེ་ཡང་ལོའི་དུས་སུ་
274

འབུམ་སྡེ། ཀླུ་འབུམ། ༼བར༽
དཔེར་ན་དུང་ཕྱིས་པ་འདྲ་བའམ། མེ་ལོང་གཡའ་ཕྱིས་པ་འདྲ་བའམ། ཤེལ་སྒོང་ཕྱིས་
པ་བཞིན་དུ་སང་གིས་ཐལ་ལོ། །དེ་ནས་ཀླུའི་ཞལ་ནས་ངས་ཁྱོད་ལ་གནོད་པ་མི་བྱ་
བས། ཁྱོད་ངའི་བྲན་མོ་ཞིག་བྱས་པས། དེ་ནས་མི་ནམ་བུ་དབང་ཕྱུག་ལགས། དེ་
ནས་མི་ཤུལ་དུ་ནུ་བོ་བཞག་ནས་ཕོ་བོ་གཅེན་པོ་ནི་ནུ་བོ་ལ་ཅི་བྱེད་ཀྱང་། ཆབ་མིག་
མགོ་མང་གི་ཉལ་པོ་མ་བྱེད་ཅིག །འདི་རབ་ཏུ་གཉན་པ་ཞིག་ཡིན་པས། ཀླུ་འདི་ལ་
དོ་བསྡོ་མི་རུང་ངོ༌། །ཅི་ལ་དོ་བསྡོ་ཡང་ཀླུ་ལ་དོ་མ་བསྡོ་ཞིག །དེ་སྐད་གསུངས་ནས་
ཕོ་བོ་གཅེན་པོས་ཤེལ་བཟའ་ལེགས་མོ་རྒྱལ་དེ་ཁབ་དང་དབྱལ་དུ་བཞེས། དེ་ནས་སོ་
དང་ནམ་བགྱིས་པས། དེ་ནས་ནངས་ཡང་ཀླུ་མཆོད། ནུབ་ཀྱང་ཀླུ་མཆོད། ཀླུ་ལས་
རྒྱ་ཆེ་བ་མེད། ཀླུ་ལས་གྲངས་མང་བ་ཡང་མེད། ཀླུས་མི་མ་བཏང་བས་དེ་གཉིས་
གཅིག་ངག་གཅིག་ལ་བཞག་པ་ལས། མི་ནམ་བུ་དབང་ཕྱུག་དེ་སོ་དང་ནམ་བགྱིས་
པ་ལས། དོན་མི་གདའ་ནས་བུ་དང་སྲས་མེད་ན། འདི་དོན་རེ་མེད་ཅེས་གསུངས་
ནས། སྲིད་པ་འདི་ཅི་ཉེས་ན། སྲིད་པའི་བུ་ནི་མ་ལས་བྱས་པས་དོན་མེད་དོ། །བུ་
ནམ་བུ་དབང་ཕྱུག་ཁྱོད་དང་པོ་ལས་ཅི་བྱས་པ། ཁྱོད་ལ་ཅི་དང་ཅི་ཡོད་པ་བྱས་ནས།
སྲིད་པའི་བུ་ཉམ་མི་ང་། ཡབ་ཡུམ་ཀྱང་ལས་འདི་བྱས་ནས། ཡབ་ཀྱིས་ཡུལ་ནས་
ཀྱང་བཀར། ཡུམ་གྱིས་ཡུལ་ནས་ཀྱང་བཀར། དེ་ནས་འདི་བདག་ལ་དོན་རེ་མེད་ན།
དེ་ནས་བདག་ནད་ངན་པ་བྱུང་ནས་དོན་རེ་མེད། དེ་ནས་ཡབ་དང་ཡུམ་གྱིས་
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
མནར་ནས། 
པོའི་ཞལ་ནས། ཁྱོད་ལ་དང་པོ་ཕས་གསོལ་བའི་ཀླུ་ཞིག་གནོད་པར་འདུག །དེ་ནས་
དང་པོ་ཡབ་ཀྱིས་མཇལ་བགྱིས་པས། དེ་ནི་ཁྱོད་ཀྱི་མནོལ་བས་ཡུལ་ནས་ཕྱུང་བ་ནའོ།
ཀླུའི་དགོངས་པ་དང་པོ་ཆད་བྱས་པ་ཡིན་སྙམ། ཁྱོད་ཀྱི་སྲིད་ནི་ཕ་མྱེས་ལག་ཏུ་ཁྱེར་
ནས་སོང་སྔོན་ཕ་མྱེས་ཀྱི་ཀླུ་གསོལ། དེ་ནས་མི་ནམ་བུ་དབང་ཕྱུག་དེས། ཕ་མྱེས་ཀྱི་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དུས་བཞིན་དུ་ཀླུའི་གསུང་རབ་ནི་ཀློག །མཆོད་པ་ནི་འབྲན་ཆག་པས་ཀླུ་མ་དགའ་བ་
ཡིན་ནོ། །དེ་ནས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་
ཆེན་པོ་ལགས། བདག་ལ་བུ་དང་སྲས་མ་མཆིས་ནས། སྲིད་དང་སྐལ་བ་མ་མཆིས་
པས། སྔོན་ཕ་མྱེས་ཀྱི་གསོ་བའི་ཀླུ་འབྲན་ཆག་པས། འདི་ཡང་སྔོན་ལུགས་སུ་གསོལ་
བར་ཞུ་བགྱིས་པས། དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་སྔོན་ལུགས་སུ་ཐུགས་དམ་ཀྱི་སྙིང་པོ་རྒྱུན་དུ་བགྱིས། ཏ་ཐ་ག་
ཏ་པ་ས་དེ་བྱས། དུ་ན་སང་ག་ཏེ་ནེ་བེ་དུ་ཀེ་མེ་ཛ། ཡ་ན་པ་ཏེ་ཡ་སི་རི་ནི། ལ་མ་ཀི་
རི་སང་ཀ་ར་ཕ་ཏེ། ན་ལང༌། ཀེ་ཤུ་ཀེ་ཤུ་ཀེ་ཤུ། སེང་བ་ད་རད་ཤི་ནུ་རུ་ཙ་པ་ལ་ནི།
ཙ་ལེ་ཙ་ལེ་ཙ་ལེ། བཛྲ་སུ་བཛྲ་སུ་བཛྲ་སུ། ཕུ་ཀ་ན་ལང་སུ་ཏ་ཡ་ནུ་ན་སཱཧཱ། ན་ཀ་
པ་མ་ལང་ནི། ཙུ་རུ་ཙུ་རུ་ཙུ་རུ། ཛཱ་ལ་ཛཱ་ལ་ཛྭ་ལ། མ་པང་སང་ཀ་རུ། མ་པང་སང་
ཀ་རུ་མ་པང་སང་ཀ་རུ། སུ་ལུ་སུ་ལུ་སུ་ལུ། བེ་ནུ་ཡ་ཙ་སཱཧཱ། ཐུགས་དམ་དེ་
གསུངས་ནས། དཀྱིལ་འཁོར་ཆེན་པོ་བཞེངས་སུ་གསོལ། ཆག་ཆག་ནི་བུ་རམ་ཆུས་
བཏབ། ཐིག་ནི་ཡེ་ནས་མཚལ་གྱིས་བཏབ། དེ་ནས་པདྨ་བཀོད། ཀླུ་རྣམས་སྤྱན་
དྲངས་སོ། །དེ་ནས་ཀླུ་ལ་ཁྲུས་བྱའོ། །དེ་ནས་ཀླུ་ལ་བསྟོད་ར་བྱ། སྤང་སྐོང་བཀླག །
མཆོད་པ་རྒྱ་ཆེན་པོ་བྱ། དེ་ནས་ཀླུ་ལ་སྨོན་ལམ་བཏབ། དེས་ཀླུ་རྣམས་དགྱེས་པར་
གྱུར་ནས། དེ་ནས་སྟངས་དང་དབྱལ་ལས་སྲས་སུམ་ཅུ་འཁྲུངས། ལོ་རེ་རེ་ལ་བུ་རེ་
འཁྲུངས་ནས། བུ་རེ་ལ་ཡུལ་རེ་གཏད་དོ། ། མི་འཕན་རྟ་རགས་ནས། ཀླུས་ཀྱང་མི་ལ་
མགོན་དང་སྐྱབས་བྱས་སོ། །བེའུ་ལུག་ཀྱང་འཕེལ་དུ་གསོལ། ལོ་ཕྱུག་ཀྱང་རྟག་ཏུ་
འཕེལ་ལོ། །དེ་ནས་སླད་མར་བཀྲ་ཤིས་པར་བགྱིས་སོ། །མི་ནམ་བུ་དབང་ཕྱུག་དེའི་
ལུགས་བཞིན་དུ་བུ་ཕྱི་མ་རྣམས་ཀྱིས་བགྱིས་སོ། །བུ་ཚ་ཡང་མི་འཕན་དར་དང་ལྡན་
ནོ། །ཡུལ་ཕྱོགས་ཀྱང་བཀྲ་ཤིས་སོ། ། དེ་ཁྱིམ་ལ་རྣམ་པ་དགུ་ཡོད་དོ། །དེ་གཉིས་ལ་
276

འབུམ་སྡེ། ཀླུ་འབུམ། ༼བར༽
ཡང་དགུ་ཡོད་དོ། །མི་ནམ་བུ་དབང་ཕྱུག་གིས་སྟོན་པ་ལ་ཞུས་པ། ཀླུ་དགའ་རབ་
ཀུན་ཏུ་སླེབ་ཀྱི་ལེའུ་སྟེ་ཉེར་དགུ་པའོ། །བམ་པོ་བཅུ་གཅིག་པའོ།། །།
༧ ཞང་ཞུང་སྐད་དུ། མ་ཧཱ་ཡཱ་ན། སུམ་པའི་སྐད་དུ། དྷི་པ་ལི་ན་སང་ཀེ་མུ།
བོད་སྐད་དུ། ཀླུ་བྱེ་བ་ས་ཡ་ཞེས་བྱ་བ། ཀླུ་དེ་བཞུགས་པ་ནི། དབུ་ཟླུམ་གྱི་དབུ་ནི་རྒྱ་
མཚོ་ཆེན་པོའི་གླིང་ཆེན་པོ་ན་བཞུགས་སོ། །དེའི་དབུ་རེ་རེ་ལ་ཕྱག་གཡས་དང་གཡོན་
བྱེ་བ་ས་ཡ་བསམ་གྱིས་མི་ཁྱབ་པ་ཡོད་དོ། །དེ་ལ་སྤྲོས་པས་སྨོས་ཀྱིས་མི་ལང་།
བརྗོད་ཀྱིས་མི་ལང་ངོ༌། །དེའི་ལག་པ་ལ་རྩ་རྒྱུས་རེ་རེ་སྐྱེའོ། །དེ་རེ་རེས་སེམས་ཅན་
བསམ་པ་བསལ་ལོ། །དེ་ནས་མ་ཁྱབ་པ་གང་ཡང་མེད་པ་ལས། དེ་ནས་ཆུ་མིག་རེ་
རེ་ལས་ཀླུ་སྤྲུལ་ནས། ཀླུ་བསམ་གྱིས་མི་ཁྱབ་པ་འོང་བ་ལས། དེ་ལས་སེམས་ཅན་གྱི་
ནང་ན་ཀླུ་ལས་མང་བ་མེད་དོ། །ཀླུའི་གྲོང་ཁྱེར་ནི་རྟ་རྨིག་རེ་རེའི་འོག་ན་གྲོང་ཁྱེར་
བདུན་བདུན་ཡོད་དོ། །དེ་ནས་སྟོན་པ་གཤེན་རབ་མི་བོས་ཀྱང་། གྲོང་ཁྱེར་མང་པོ་
རྣམས་ཐུགས་རྗེས་བཟུང་ནས། དེ་ནས་ཉོན་མོངས་པའི་སེམས་ཅན་རྣམས། རྒྱུ་ལ་
ལ་ནི་ཀླུས་བསྐྱེད་ལ་ལ་ནི་ཀླུས་གསོད་དོ། ། ལ་ལ་ནི་ཀླུས་ཕན། ལ་ལ་ནི་ཀླུས་རྨོངས་
པར་བྱེད་པས་དེ་ལྟར་དུ་གནས་པ་ལས། དུས་དེ་ཙམ་ན་སྲིད་པ་ཡོད་མེད་ཀྱི་
མཚམས་ཆགས་མ་ཆགས་ཙམ་ན། མར་མེར་དུ་འདུག་པ་ལས། ཡིད་ཀྱི་ཁྱེའུ་ཆུང་
འཁྲུངས། ཡིད་ཀྱི་ཁྱེའུ་ཆུང་དེའི་ཞལ་ནས། སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོ་ལགས། ཀླུ་འཕྲུལ་གྱི་རྒྱ་མཚོ་ཆེན་པོ་ཅི་ལྟར་
ལགས། ཆུ་མིག་བྱེ་བ་ས་ཡ་ཅི་ལྟར་ལགས། རྟ་རྨིག་རེ་རེའི་འོག་ན་གྲོང་ཁྱེར་བདུན་
བདུན་ཡོད་པ་ཅི་ལྟར་ལགས། དེ་ལ་སྟོན་པས་བཀའ་སྩལ་འཚལ་ཞེས་ཞུས་པས། དེ་
ནས་སྟོན་པ་གཤེན་རབ་ཀྱིས་བཀའ་སྩལ་པ། དབུས་ཀྱི་རྒྱ་མཚོ་བྱ་བ་ཡི་ནང་ན་
གཡུང་དྲུང་ཐོབ་པ་ཞིག་ཡིན་ནོ། །ཡིད་ཀྱི་ཁྱེའུ་ཆུང་གི་ཞལ་ནས། སྟོན་པ་གཤེན་རབ་
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དང་གཡུང་དྲུང་སེམས་དཔའ་ལགས། རྒྱ་མཚོ་ཆེན་པོ་གཡུང་དྲུང་ཐོབ་པ་བྱ་བ་ཇི་
ལྟར་ལགས། ཆུ་མིག་བསམ་གྱིས་མི་ཁྱབ་པ་ཇི་ལྟར་ལགས། སེམས་ཅན་ཐམས་ཅད་
ཀྱི་གསོས་མཛད་པ་ཇི་ལྟར་ལགས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། རྒྱ་མཚོ་ཆེན་པོས་གཡུང་དྲུང་ཐོབ་པ་ཡིན།
རྒྱ་མཚོ་ཆེན་པོའི་ནང་ན་གསེར་གྱི་ས་གཞི་འདུག་པ་ཡང་རྒྱ་མཚོ་ཆེན་པོས་ཐེག །དེའི་
ཕྱིར་ན་གཡུང་དྲུང་ཐོབ་པ་ཡིན། རྒྱ་མཚོ་ཆེན་པོ་དེ་ལ་སྐྱེ་བ་དང་འགྲིབ་པ་མེད།
སྐམ་པ་དང་རླན་པ་མེད་པས། ཐེག་པ་ཆེན་པོའི་གཡུང་དྲུང་ཐོབ་པ་ཡིན། དེ་ནས་
ཆུ་མིག་བསམ་གྱིས་མི་ཁྱབ་པ་ནི། ལ་ལ་ནི་སེམས་ཅན་དུ་བཏགས་པ་དེ་ལས་
འཐུངས། ལ་ལ་ནི་སྐྱེ་བའི་རྒྱུ་བྱེད། ལ་ལ་ནི་གཤེར་དང་རླན་པར་བྱེད། དེ་ཡང་
གཡུང་དྲུང་ཐོབ་པ་ཡིན་ནོ། །སེམས་ཅན་ལ་མང་བའི་གནས་ཀྱང་རྒྱ་མཚོ་དང་ཆུ་
མིག་ལ་གནས་པར་བྱེད་དོ། །སྟོན་པས་དེ་སྐད་ཅེས་བཀའ་སྩལ་པ་དང་། ཡང་ཡིད་
ཀྱི་ཁྱེའུ་ཆུང་གི་ཞལ་ནས། སྟོན་པ་རྣམ་པ་ཐམས་ཅད་མཁྱེན་པ་ལགས། གཡུང་དྲུང་
རྒྱ་མཚོ་ཆེན་པོ་ཐོབ་པ་ལགས་ན། སེམས་ཅན་ཉོན་མོངས་པ་མང་པོ་རྒྱ་མཚོ་ཆེན་པོའི་
ནང་ན་གནས་པ་ཇི་ལྟར་ལགས། ཆབ་མིག་མང་པོ་འབྱུང་བ་ཇི་ལྟར་ལགས། དེ་ནས་
རྒྱ་མཚོ་གཡུང་དྲུང་ཐོབ་པ་ལགས་ན། ཆུ་མིག་སྐྱེ་བ་སྐམ་པར་གདའ་ན། སྟོན་པ་
གཤེན་རབ་ཀྱི་ཞལ་ནས། ཡིད་ཀྱི་ཁྱེའུ་ཆུང་ཉོན་ཅིག །རྒྱ་མཚོ་ཆེན་པོ་གཡོས་པ་མེད་
པ་དེའི་སྟེང་ན། གསེར་གྱི་ས་གཞི་འདུག་ཀྱང་རུང་། མ་འདུག་ཀྱང་རུང་། རྒྱ་མཚོ་
ཆེན་པོ་མ་གཡོས་པ་ལ་ནང་ན་སེམས་ཅན་གནས་ཀྱང་རུང༌། མི་གནས་ཀྱང་རུང་།
རྒྱ་མཚོ་ཆེན་པོ་མ་གཡོས་པ་ལ་ཆུ་མིག་སྐམ་པ་མེད་དོ། །སེམས་ཅན་སྐྱེ་བ་ཡང་མེད་
དོ། །རྒྱ་མཚོ་ཆེན་པོ་ལ་གཡོས་པ་མེད་པས་གཡུང་དྲུང་ཐོབ་པ་ཞེས་བྱའོ། །ཡིད་ཀྱི་
ཁྱེའུ་ཆུང་གི་ཞལ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
278

འབུམ་སྡེ། ཀླུ་འབུམ། ། ༼བར༽
དཔའ་ཆེན་པོ་ལགས། རྒྱ་མཚོ་ཆེན་པོ་མ་གཡོས་པའི་ནང་ན་ཀླུ་མགོ་ལྔ་པ་ལ། དབུ་
མགོ་རེ་རེ་ཀླུ་བསམ་གྱིས་མི་ཁྱབ་པ་ཡོད་པ་ཇི་ལྟར་ལགས། ཆུ་མིག་རེ་རེ་ལ་ཀླུའི་སྤྲུལ་
པ་བསམ་གྱིས་མི་ཁྱབ་པ་ཡོད་པ་ཇི་ལྟར་ལགས། རྟ་རྨིག་རེ་རེའི་འོག་ན་ཀླུའི་གྲོང་
ཁྱེར་བདུན་བདུན་ཡོད་པ་ཇི་ལྟར་ལགས། དེས་མི་དང་སེམས་ཅན་དང་ཕྱུགས་
རྣམས་ལ་གནོད་པ་ཇི་ལྟར་ལགས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། ཡིད་ཀྱི་ཁྱེའུ་ཆུང་ཚུར་ཉོན་དང་། རྒྱ་མཚོ་
ཆེན་པོ་མ་གཡོས་པའི་ནང་ན། ཀླུ་མགོ་ལྔ་པ་གནས་ནས་སེམས་ཅན་ལ་གནོད་འགལ་
བྱས་ཀྱང་། རྒྱ་མཚོ་ཆེན་པོ་གཡོས་པ་མེད། རྒྱ་མཚོ་ལས་ཀྱང་གཡོས་པ་མེད་པས་ཀླུ་
ཞི་བར་འགྱུར། ཀླུ་བྱེ་བ་ས་ཡའི་ཆུ་མིག་སྐམ་པས། ཀླུ་རང་ཞི་བར་འགྱུར། རྟ་རྨིག་རེ་
རེའི་འོག་ན་ཀླུའི་གྲོང་ཁྱེར་བདུན་བདུན་ཡོད་པ་ནི། སེམས་ཅན་ལ་གནས་པ་དེ་རྒྱ་
མཚོ་ཆེན་པོ་མ་གཡོས་པའི་ངང་ངོ༌། །ཡིད་ཀྱི་ཁྱེའུ་ཆུང་གི་ཞལ་ནས། སྟོན་པ་རྣམ་པ་
ལགས། རྒྱ་མཚོ་ཆེན་པོ་གཡུང་དྲུང་ཐོབ་པ་མ་ལགས་པས། རྒྱ་མཚོ་ཆེན་པོ་ལྔ་པ་
གནས་པ་དེ། ཀླུ་མ་གཡོས་པ་དེ་ལྟར་ལགས་ན། རྒྱ་མཚོ་མ་གཡོས་པ་ལགས། ཀླུ་
གཡོས་ན་རྒྱ་མཚོ་གཡོས་པ་ལགས་མོད། གཡོས་ན་གཡུང་དྲུང་མི་ཐོབ། ཆུ་མིག་རང་
མ་སྐམ་ཀྱང༌། སྐྱེ་བ་བསྐྱེད་ན་མ་གཡོས་པ་ཀླུ་བྲན་དེ་ན་གནས། འོན་ཀྱང་བཏང་མི་
གཡོ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། རྒྱ་མཚོ་ཆེན་པོ་མ་གཡོས་ན། ཀླུ་མགོ་དགུ་པ་དེ་སེམས་ཅན་ལ་གནོད་པ་བྱས་
ཀྱང་རུང༌། མ་བྱས་ཀྱང་རུང་། རྒྱ་མཚོ་ཆེན་པོ་འདི་ལ་འགྲིབ་རྒྱུ་མེད། ཆུ་མིག་སྐྱེས་
ནས་སྐམ་ཀྱང་རྒྱ་མཚོ་ལ་འགྲིབ་རྒྱུ་མེད། དཔེར་ན་བདག་སྟོན་པ་ལ་ཁྱེའུ་ཆུང་ཁྱེད་
འཚེ་སྟེ། སྟོན་པ་ངེད་ཅག་གཉིས་ལ་འགྲིབ་རྒྱུ་མེད། སྟོན་པ་ངེད་གཉིས་ཇི་ལྟར་སྒྲིབ་
ཀྱང་ཁྱེའུ་ཁྱོད་ལ་འགྲིབ་རྒྱུ་ཡང་ཆེ་བ་ལས་ང་ལ་སྒྲིབ་པའི་རྒྱུ་མེད་དོ། །དེ་ལྟར་ཡིན་
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནམ་ཚུར་ཉོན་ཅིག །བོན་གཡུང་དྲུང་མ་གཡོས་པ་ལ་ཉོན་མོངས་པའི་སེམས་ཅན་
གྱིས་ཅི་བྱས་ཀྱང་། བོན་གཡུང་དྲུང་སེམས་དཔའ་འགལ་བ་མ་མཆིས་ནམ་མཁའ་
སྟོང་པ་ཡེ་ནས་སྟོང་པ་ལ་ཆོ་འཕྲུལ་ཅི་བྱེད་ཀྱང་རུང་སྟེ། ནམ་མཁའ་ལ་གཡོ་བ་མེད།
དཔེར་ན་ས་གཞི་ཐེག་པ་ཆེན་པོ་མ་གཡོས་པ་དེ་ལ། དེའི་སྟེང་ན་རི་བོ་སེམས་ཅན་ཡོ་
འདུག་ཀྱང་། ས་གཞི་ལ་ཉོན་མོངས་པ་དང་གཡོས་པ་མེད་དོ། །དཔེར་ན་དྲོད་ཆེན་
པོ་བྱུང་བའི་དུས་ན། ལྷགས་པ་ཇི་ལྟར་བྱུང་ཡང་འཁྱག་མི་སྲིད་དོ། །དཔེ་དེ་དང་
འདྲ་བ་ན། ཀླུ་གཡོས་རུང་མ་གཡོས་རུང་། ཡིད་ཀྱི་ཁྱེའུ་ཆུང་གི་ཞལ་ནས། སྟོན་པ་
རྣམས་ཐུགས་ལ་དགོངས་དང༌། རྒྱ་མཚོ་ཆེན་པོ་གཡུང་དྲུང་ཐོབ་པ་ལགས་ན། ཀླུའི་
ཆོ་འཕྲུལ་གྱི་ནད་སྣ་ཚང་བ་གཏོང་བ་འདི་ནི་ནོངས་པ་ལགས། དེ་ནས་གཡུང་དྲུང་
ཐོབ་པ་ལགས་སམ། ནམ་མཁའ་སྟོང་ཞིང་བདག་མེད་ན། སྟོང་པའི་ངང་ལགས་ན།
འབྲུག་དང་གློག་དང་། ཐོག་དང་སེར་བ་དང་། སད་དང་སྤྲིན་དང་། ཁུ་རླངས་ལ་
སོགས་པ་ནི་བྱུང་ལགས་ན། དེ་ཡང་སྟོང་པའི་ངང་ལགས་སམ། ཐེག་པ་ཆེན་པོའི་ས་
གཞི་ལགས་ན། ཉོན་མོངས་པ་ཡང་དེ་ལས་སྐྱེ་ན། དེ་ཐེག་པ་ཆེན་པོ་ལགས་སམ།
དྲོད་ཐེག་པ་ཆེན་པོ་ལགས་ན། མེའི་ནང་དུ་སྔ་སོང་ཕྱི་སོང་དེ་མི་ལྡོག་ལགས་ན། དེ་
ཐེག་པ་ཆེན་པོ་ལགས་སམ། རླུང་ཐེག་པ་ཆེན་པོ་ལགས་ན། གྲང་བས་སེམས་ཅན་
ཡོངས་སུ་འཁྱགས་ནས་འགུམས་ན། དེ་ཐེག་པ་ཆེན་པོ་ལགས་སམ་དེ་སྐད་ཅེས་ཞུས་
པས། སྟོན་པའི་ཞལ་ནས། ཡིད་ཀྱི་ཁྱེའུ་ཆུང་ཚུར་ཉོན་དང་། དང་པོ་རྒྱ་མཚོའི་ངང་
ལས་ཀླུ་ཐམས་ཅད་བྱུང་ཡང་རྒྱ་མཚོ་ཆེན་པོའི་ངང་ལས་བྱུང༌། ཞི་ཡང་རྒྱ་མཚོ་ཆེན་
པོའི་ངང་ལས་ཞི། ནད་མི་བདེ་བ་བྱུང་ཡང་ཀླུ་ལས་བྱུང་། ཞི་ཡང་ཀླུའི་ངང་ལས་ཞི།
རྒྱ་མཚོ་ཆེན་པོ་ལ་གཡོས་པ་མེད། ནམ་མཁའ་སྟོང་པའི་ངང་ལས་འབྲུག་དང་གློག་
དང་། ཐོག་དང་སད་དང་སེར་བ་དང་ཆར་པ་དང་སྤྲིན་དང་། ཁུ་རླངས་རྣམས་
280

འབུམ་སྡེ། ཀླུ་འབུམ། ༼བར༽
བྱུང་ཡང་ནམ་མཁའི་ངང་ལས་བྱུང་། ཞི་ཡང་ནམ་མཁའ་སྟོང་པའི་ངང་ལས་ཞི།
ནམ་མཁའ་དེ་ལ་གཡོས་པ་མེད། ཐེག་པ་ཆེན་པོ་གསེར་གྱི་ས་གཞི་ལས། ཉོན་མོངས་
པའི་སེམས་ཅན་ཡང་སྐྱེ་ཤི་ལ་གནས་ཀྱང་ཐེག་པ་ཆེན་པོ་ས་གཞི་ལ་གཡོས་པ་མེད།
དྲོད་མེའི་ནང་དུ་སྔ་སོང་ཕྱི་སོང་ཚིག་ཀྱང་། མེ་ལ་ནི་གཡོས་པ་མེད་དོ། །རླུང་གིས་
ཐམས་ཅད་འཁྱག་སྟེ། འདི་ལྟར་བྱ་བའི་དམིགས་པ་མེད་དེ། གཡོས་པ་མེད་དོ། །
བོན་དེ་ཉིད་སྟོང་པའི་ངང་ལས་གཡོས་པ་མེད་དོ། །དཔེར་ན་སྟོན་པ་ངེད་གཉིས་ལ་
ཇི་ལྟར་གནོད་པ་བྱས་ཀྱང་། ངེད་གཉིས་ལ་གཡོས་པ་མེད་དོ། །དེ་སྐད་སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་གསུངས་སོ། །ཡང་
ཡིད་ཀྱི་ཁྱེའུ་ཆུང་གི་ཞལ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་ལགས། རྒྱ་མཚོ་ཆེན་པོ་གཡུང་དྲུང་ཐོབ་པ་ན། རྒྱ་མཚོ་ཆེན་
པོ་ལས་ཀླུ་འབྱུང་བས། ཀླུ་ལ་ནད་སྣ་ཚང་བ་འབྱུང་བས་སེམས་ཅན་ཐམས་ཅད་
འགུམས་པས། དེ་རྒྱ་མཚོ་ཆེན་པོ་ལ་བསྒྲིབས་པ་ལས། གཞན་ལ་སྒྲིབ་པའི་རྒྱུ་མེད་
དོ། །ནམ་མཁའ་ལ་ཆོ་འཕྲུལ་འབྲུག་དང་། གློག་དང༌། ཐོག་དང་སད་དང༌། སེར་
བ་དང༌། སྤྲིན་དང་ན་བུན་ལ་སོགས་པ་ནམ་མཁའ་ལས་བྱུང་ན། དེ་ཡང་ནམ་
མཁའ་ལས་སྒྲིབ་པ་ལགས། གཞན་ལ་སྒྲིབ་པའི་རྒྱུ་མ་མཆིས་སོ། ། དེ་ནས་སྟོན་པ་
ནམ་མཁའ་གང་ན་ལགས། གསེར་གྱི་ས་གཞི་ཐེག་པ་ཆེན་པོ་ལས་སྐྱེས་ནས། ས་ལས་
མ་སྐྱེས་པ་གང་ཡང་མེད་པ་དེ། ས་ལ་བྱུང་བ་ཐེག་པ་ཆེན་པོ་ས་ལ་སྒྲིབ་པ་ལས་
གཞན་ལས་སྒྲིབ་པའི་རྒྱུ་མ་མཆིས་ན། དྲོད་མེ་ལ་སྔ་སོང་ཕྱི་སོང་སླར་མ་ལོག ། དེ་
ཡང་དྲོད་མེ་ལ་སྒྲིབ་པ་ལས་གཞན་ལ་སྒྲིབ་པའི་རྒྱུ་མ་མཆིས་ན་རླུང་གིས་སེམས་ཅན་
ཡོངས་སུ་འཁྱགས་པ་དེ་སྒྲིབ་ན་རླུང་ལ་སྒྲིབ་པ་ལས་གཞན་ལ་སྒྲིབ་པའི་རྒྱུ་མ་མཆིས་
ན། སྟོན་པ་རྣམས་ཀྱིས་ཐམས་ཅད་ཀྱི་བྱེ་བྲག་མཛད་པས། སྒྲིབ་ན་སྟོན་པ་རྣམས་ལ་
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྒྲིབ་པ་ལས། གཞན་ལ་སྒྲིབ་པའི་རྒྱུ་མ་མཆིས་ཞེས་ཞུས་པས། སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ། ཡིད་ཀྱི་ཁྱེའུ་
ཆུང་ཚུར་ཉོན་དང༌། རྒྱ་མཚོ་ཆེན་པོ་གཡུང་དྲུང་ཐོབ་པ་དེའི་ཀླུ་རྣམས་ལ་སྐྱེས་ཀྱང་
མ་བྱས། མ་སྐྱེས་ཅིག་ཀྱང་མ་བྱས། སེམས་ཅན་ལ་མི་བདེ་བ་ཐོང་ཅིག་ཀྱང་མ་བྱས།
མ་གཏོང་ཅིག་ཀྱང་མ་བྱས། རྒྱ་མཚོ་ཆེན་པོའི་མ་བྱས་པས། རྒྱ་མཚོ་ཆེན་པོ་གཡུང་
དྲུང་ཐོབ་པ་ལ་སྒྲིབ་རྒྱུ་མེད་དོ། །སྒྲིབ་ན་ཀླུ་ལ་སྒྲིབ་བོ། །ནམ་མཁའ་སྟོང་ཞིང་བདག་
མེད་པ་དེ་ལ་འབྲུག་དང་། གློག་དང་། སད་དང་སེར་བ་དང་ཆར་པ་དང་སྤྲིན་དང་
ན་བུན་ལ་སོགས་པ་ནི། ནམ་མཁའ་སྟོང་པའི་རྒྱུ་ལས་མ་བྱུང་བས། རྐྱེན་གྱིས་མི་
འཇིག་གོ །དེ་རྣམས་བར་སྣང་ལ་འདུག་སྟེ། གཡོ་འགུལ་དེ་རྣམས་རང་གིས་བྱས་
པས། སྒྲིབ་ན་དེ་རྣམས་ལ་སྒྲིབ་བོ། །ནམ་མཁའ་སྟོང་པ་ལ་སྒྲིབ་པའི་རྒྱུ་མ་མཆིས།
གསེར་གྱི་ས་གཞི་ཐེག་པ་ཆེན་པོ་ལ་ཡང་སྐྱེ་སྟེ། འདི་སྐྱེས་ཅིག་མ་བྱས་མ་སྐྱེས་ཅིག་མ་
བྱས། ཐེག་མི་ཐེག་མ་བྱས། རང་བྱུང་ཡིན་པས། དེ་སྒྲིབ་ན་ཡང་དེ་རྣམས་སྟོང་ན་
འདུས་པའི་རང་བྱུང་ལ་བསྒྲིབས། ཐེག་པ་ཆེན་པོ་གསེར་གྱི་ས་གཞི་ལ་སྒྲིབ་པའི་རྒྱུ་མ་
མཆིས། དྲོད་མེ་འདི་བསྲེག་མ་བྱས། རང་བྱུང་དུ་བྱུང་བས། དེ་སྒྲིབ་ན་ཡང་རང་
བྱུང་ལ་བསྒྲིབས། དྲོད་མེ་ལ་སྒྲིབ་པའི་རྒྱུ་མ་མཆིས། རླུང་རང་བྱུང་རྒྱུན་དུ་གནས་པ་
ལ་འདི་འཁྱགས་པར་བྱ་བ་དང་མི་འཁྱགས་པར་བྱ་བ་འདི་མེད་པས། དེ་སྒྲིབ་ན་
ཡང་རབ་བྱུང་ལ་སྒྲིབ་པ་ལས། ཐེག་པ་ཆེན་པོའི་རླུང་ལ་སྒྲིབ་པའི་རྒྱུ་མ་མཆིས། བོན་
ཉིད་མ་གཡོས་པ་དེ་ལ། རང་བཞིན་གྱིས་གདལ་པ་ཆེན་པོ་མ་གཡོས་པ་ཅིར་ཡང་
མཚན་མ་མེད་པ་དེ་ལ། བྱེ་བྲག་ཏུ་དབྱེ་བ་རང་བྱུང་ཡིན། དེ་སྒྲིབ་ན་ཡང་རང་བྱུང་
ལ་སྒྲིབ་པ་ལས། བོན་ཉིད་ལ་སྒྲིབ་པའི་རྒྱུ་མ་མཆིས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོས་དེ་སྐད་གསུངས་པས། ཡིད་ཀྱི་ཁྱེའུ་ཆུང་
282

འབུམ་སྡེ། ། ཀླུ་འབུམ། ༼བར ༽
གིས་སྟོན་པ་ལ་འདི་སྐད་ཞུས་སོ། །སྟོན་པ་རྣམ་པ་ཐམས་ཅད་མཁྱེན་པ་ལགས།
སེམས་ཅན་འདི་རང་བྱུང་ལས། རང་བྱུང་བག་ཆགས་མི་འབྱུང་ངམ། རྒྱུ་དང་འབྲས་
བུ་མི་འབྱུང་ལགས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞལ་ནས། ཕ་བྱ་བ་ཡང་ང་ཡིན། མ་བྱ་བ་ཡང་ང་ཡིན། དེ་གཉིས་
བསྡོངས་པས་སེམས་ཅན་གང་ཡིན་པ་ཞིག་འབྱུང་། སེམས་ཅན་དེ་ལ་སྤྲོས་པས་
བསམ་གྱིས་མི་ཁྱབ་བོ། །དེ་ནས་སྲིད་པ་ཡེ་ནས་གནས་པའི་མི་ནི་ཚངས་པ་ཆེན་པོ་
ཡིན་ནོ། །ཚངས་ཆེན་དེའི་ཁབ་ཏུ་བདུད་བཟའ་ཐང་མོ་བཞེས་སོ། །དེ་ལ་ཡེ་ཡོད་ཀྱི་
སྲས་པོ་གསུམ་བྱུང་ངོ༌། །ཕུ་བོ་ཡེ་ཡོད་སྲིད་པའི་བདག་པོ། དེའི་གཅུང་པོ་དབང་
སྐྱབས། དེའི་གཅུང་པོ་འགྲིམ་ལ་བྱེད། དེ་ནས་ཡབ་ཡུམ་སོ་དང་ནམ་བྱ་འཚལ་སྐད་
ན། དེ་ནས་ཚངས་ཆེན་དེས་སྲིད་པའི་བྲག་དཀར་གྱི་རྩེ་ལ་སྐུ་མཁར་ཞིག་བརྩིགས་
པས། མཁར་དེའི་ནང་ན་ཡང་བདེ་བ་ཅིག་གདའ་ན། མདངས་དཀར་བ་ཞིག་
གདའ་ནས། ཡབ་ཀྱིས་གཟིགས་པས་ཀྱང་། ཡོངས་སུ་མཐོང་ནས། ཡབ་ཀྱིས་སྲས་
གསུམ་ལ་གཅིག་དགུ་ལྡན་པའི་སྲིད་པའི་བྲག་དཀར་ལ། བདེ་སྐྱིད་ལྡན་པའི་མཁར་
ཞིག་བརྩིགས་སོ། །མཁར་དེའི་རྩེ་མོ་ནས་མི་མཐོང་བ་གང་ཡང་མེད་དོ། །ཡབ་
ཚངས་ཆེན་གྱིས་མཁར་དེའི་རྩེ་ནས་གཟིགས་པས་གཡུང་དྲུང་གླིང་གི་རྒྱ་མཚོའི་
དབུས་ན། རིན་པོ་ཆེའི་ནོར་བུ་དེ་ན་གདའ་ནས། ཡབ་ཀྱིས་རིན་པོ་ཆེའི་ནོར་བུ་
བླངས་ལ་དཀོར་མཛད་སྙམ་པས། མཁྱེན་པའི་བཟོ་བོ་གཉེར་ནས། མོན་ཡུལ་སྟེང་
ན་ཐང་ཤིང་འདོམ་བརྒྱ་བྱིན་པ་དེ་བླངས་ནས་གྲུ་བཙས་ཏེ། གྲུའི་ལོགས་ཤིག་མདུང་
ཤིང་འདོམ་བརྒྱ་པ་རེ་ལ། དར་ཕྱོགས་དང་བསྟུན་པ་བཞི་ཕྱར། ལྕགས་ཐག་འདོམ་
བརྒྱ་པ་ལ། ལྕགས་ཀྱི་ཕ་བོང་བཞི་ཟུར་བཞིར་བཞག །གྲུའི་ཞབས་སུ་འབྲས་ཀྱི་ལྗང་
པ་བཏབ་བོ། །དུང་དང་ར་དཀར་མོ་བདུན་དང༌། བྱུ་རུའི་བ་དམར་དང༌། དེ་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྣམས་འབྲས་ཀྱི་ལྗང་པས་གསོ་བ་ལགས་སོ། ། རྒྱ་མཚོ་ཆེན་པོ་ལ་གྲུ་བཙུག་སྟེ་བཏང་
བས། ཉིན་པར་རུ་དར་ཕྱར་བས་དར་གྱི་རྫིང་བསྐྱོད་པས་གྲུ་འགྲོ་བ་ལགས། ཕ་བོང་
བཞི་ལེགས་ལ་སྟོད་དུ་འཇོག་གོ །མཚན་ཤིང་རུ་དར་དྲིལ་ནས་བཞག་གོ །ལྕགས་ཀྱི་
ཕ་བོང་དེ་རྒྱ་མཚོ་དེའི་སྟེང་དུ་བསྒྱུར་ཏེ་བཏང་ངོ༌། །དེ་ནས་ཟླ་བ་གཅིག་ལོན་ཙམ་ན།
གནམ་སྟང་གི་ནུབ་མོ་ཀླུ་ཁྱབ་དཔལ་ཆེན་པོ་བྱ་བ་དེས་བལྟས་པས། ར་དཀར་མོ་
བདུན་འོ་མ་རང་བཞིན་དུ་འཛག་པ་ཞིག་དང་བ་དམར་མོ་འོ་མ་རང་བཞིན་དུ་
འཛག་པ་ཞིག་གདའ་ན། དེ་ཀླུ་ལ་འཚལ་དགོངས་ནས། ཆུ་སྲིན་རྒྱལ་བར་བརྫུས་ཏེ་
རྒྱ་མཚོའི་ནང་ནས་ལོངས་པས། ཟླ་བ་ཕྱི་མའི་ཉ་བར་ལ་རྒྱ་མཚོ་ཆེན་པོའི་ནང་ནས།
འོད་མེ་སྟག་ཙམ་ཞིག་མཐོང་དེ་ནས་ཚེས་ཉི་ཤུའི་དགུང་ལ་འོད་སྒྲོན་མ་ཙམ་ཞིག་
མཐོང་། དེ་ནས་ཤི་སོ་ལ་གཟུགས་ཟ་འོག་འདྲ་བ་ལ། ཆེ་བའི་ཚད་ནི་རི་རབ་ཙམ་
ཞིག་བྱུང་ངོ༌། །ཡབ་ཚངས་ཆེན་དེའི་ཐུགས་ལ་དགོངས་ནས། ང་ལས་ཆེ་བ་མེད་
པར། ཡབ་ང་ལས་རྒྱ་མཚོའི་སྟེང་ན་སེམས་ཅན་འདི་ལྟ་བུ་འབྱུང་བ་ཅི་ནོངས་
གསུངས་པས། ཡབ་ཚངས་ཆེན་དེས་དུག་སྣ་ཚོགས་དང་སྦྱར་བའི་ལུད་དང་། ལུག་
ལུད་དང་བུད་མེད་ཀྱི་དབྱར་སྣམ་ཀྱི་རྟ་དང་། ལྷམ་འབོག་དང་། རེའུ་ལྕག་པ་དང་།
ཐར་ནུ་དང་སྤྱང་ཚེར་མ་དང་སྦྱར་ནས་བསྣམས་ཏེ། དེའི་གཟུགས་རབ་ཕོད་པ་དེའི་
སྟེང་དུ་འཕངས་པས། རྒྱ་མཚོའི་ནང་ན་འདུག་པའི་གཟུགས་དེ་ལ་ཕོག་པས།
གཟུགས་པོ་ཆེ་དེ་གར་སོང་ཆ་མེད་དོ། །ཡབ་ཚངས་ཆེན་ཞག་གསུམ་དྲོས་དང་བཞི་
ནས་བསྙུང་གིས་ཟིན་ནས། གྲུ་སླར་ལ་བསྒྱུར་བ་ལགས། ཁབ་ཏུ་སླར་གཤེགས་ནས།
ཟླ་བ་གཉིས་ལོན་ནས་ཁབ་ཏུ་བྱོན་ནས། ཁོང་པ་དེ་ཟས་ཟོས་པ་ལ་བཀྲེས་སོ། །ཟོས་
པ་མེད་པར་གསུས་པ་ཆེ། རབ་ཏུ་བསྙུང་བར་མཆིས་པ་ལས་སྲས་དང་ཡུམ་གྱིས་
བསྙུང་བ་འདི་ལ་ནི་སྨན་དང་དཔྱད་ཡང་བགྱི་སྙམ་ནས། སྨན་པ་མཁས་པ་ཞིག་
284

༼བར༽
འབུམ་སྡེ། ཀླུ་འབུམ།
གཉེར་འཚལ་བ་ལས། སྟོན་པ་གཤེན་རབ་ནི་སྤྲུལ་པའི་མི་བཟང་ཞིག་ཏུ་སྤྲུལ་ནས།
གཙགས་ཆ་གློ་ལ་བཏགས་ཏེ་བཞུགས་པ་ལགས། སྲས་གཉིས་ཀྱིས་ཞུས་པ། ཡིད་ཀྱི་
ཁྱེའུ་ཆུང་ལགས། བདག་གི་ཕ་འདི་རབ་ཏུ་བྲོ་འཚལ་བས། སྨན་པ་མཁས་པ་ཅིག་
འཚལ་ལོ་ཞེས་ཞུས་པས། ཡིད་ཀྱི་ཁྱེའུ་ཆུང་གི་ཞལ་ནས། སྨན་པ་མཁས་པ་རྙེད་དེ་
འོང་ངོ་གསུངས་ནས་ཤུལ་དུ་ཞུགས་ཏེ་མཆིས་པ་ལས། ཤུལ་ཁར་མི་བཟང་གཙགས་
ཆ་བཏགས་པ་ཞིག་དང་མཇལ། ཡིད་ཀྱི་ཁྱེའུ་ཆུང་གིས་ཞུས་པ། སྨན་པ་འཚོ་མཛད་
གཞོན་ནུ་ལགས། མི་ཚངས་ཆེན་འདི་བསྙུངས་ཤིང་གདའ་ན། འདི་གསོ་འཚལ་ལོ་
ཞེས་ཞུས་པས། སྨན་པ་ཡང་གཤེགས་པར་གནང་ངོ༌། ། དེ་ནས་ཞག་གཅིག་ནངས་
པར་སྨན་པའི་ཞལ་ནས། མིག་ཚུར་སྟོན་དང་གསུངས་པས་མིག་བལྟས་པས། མཁྲིས་
པར་འདུག་གོ །ལྕེ་ཚུར་སྟོན་བྱས་པས། ལྕེ་ལ་བད་ཀན་ཞིག་གདའ། ལུས་ལ་ཕར་
བལྟས་པས་མོན་པ་ཤི་བའི་རོ་འདྲ་བ་ཞིག་གདའ། ནང་བལྟས་པས་གཡུ་རུ་འདུག་པ་
འདྲ་བ་ཞིག་སྨན་པས་བལྟས་པས། ནད་འདི་བད་ཀན་དང་རླུང་བསྡོངས་པ་ཡིན།
རླུང་ལ་དྲོད་སྨན་ལ་འབྲས་བུ་གསུམ་གྱིས་སྦྱར་ནས། མར་ཡང་ནས་ཡང་དུ་བཞུ་བ་
ལས་གཞི་བླངས་ནས་བཏང་བས་རླུང་གི་ནད་ནི་སོས་ཏེ། བད་ཀན་སླར་སྐྱེས་སོ། ། ཁ་
ཟས་དང་བྲལ་ནས་ན་བར་འདུག་གོ །དེ་ནས་སྨན་པས་རྩ་ཆུ་བལྟས་པས། བད་ཀན་
གྱི་སྨན་བྱ་དགོས་སོ་གསུངས་ཏེ། རྔ་བྲན་གྱི་ཤ་འབྲས་གསུམ་གྱི་སྨན་མར་ཡང་ནས་
ཡང་དུ་བཞུ་བ་བཏང་བས། དེ་ནས་བད་ཀན་ནི་ཕྲ་བ་ལས་རུང་དུ་མ་འདོད་དོ། །དེ་
ནས་སྨན་པའི་ཞལ་ནས། བཤལ་བཏང་ན་ཕན་གྱིས་གསུངས་ཏེ། ཁྱི་བོང་གི་ཤ་
བཏང་བས་ཡང་ཕན་པ་མེད། སྨན་པས་ཡང་རྩེ་ཆུ་གཉིས་བསྟུན་ནས་བལྟས་པས།
སྨན་པའི་ཞལ་ནས་མ་ཞུ་བ་ཉིད་ཡིན་ནོ། །མར་ཡང་ཡང་དུ་བཞུ་བ་འདི་མེད་ན་
ནད་སྐྲན་དུ་སོང་ངོ་གསུངས་ནས། སྟོད་བཤལ་ལ་རེའུ་ལྕག་པ་བཏགས་ནས་བཏང་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བས་དེས་ཇི་ལྟར་སྐྱུག་ཀྱང་ནད་ཕྱིན་དུ་མ་བཏུབ། དམ་བཤལ་ཞིག་འཇམ་དུ་གཏང་
པར་མོས་ནས། ཁུག་ཆོས་དམར་པོའི་རྩ་བ་དང་། སྤྱང་ཚེར་མར་སྦྱར་ནས་བཏང་
བས། དེའི་འཇམ་བཤལ་དུ་གཏོང་སྟེ། དེས་ཀྱང་མ་ཕྱིན་ནོ། ། དེ་ནས་བཤལ་ཆེན་པོ་
བཏང་བས་ཆད་དོ། །ཐར་ནུ་དང་རེའུ་ལྕག་པ་དང༌། སྤྱང་ཚེར་མར་སྦྱར་ནས་
བཏང་བས། དེར་འབྱང་ནས་སོང་བས། འབྲས་བུ་གསུམ་གྱི་སྨན་དང༌། བོང་ཤ་ཕྱིར་
ཐོན་ནས་གདའ་བས། ནད་སྦོས་པ་དེ་རུང་དུ་མ་འདོད་དོ། །ཡང་སྨན་པ་དེས་རྩ་ཆུ་
བལྟས་པས། ནད་འདི་ཟ་མཁྲིས་གཤའ་ཡ་བྱ་སྟེ་སྨན་བཏང་དགོས་སོ། །དེ་ནས་སྨན་
པས་ཟ་མཁྲིས་གཤའ་ཡ་བྱ་བ་ལ། སྦྲང་རྩི་མར་དང་ལྕམ་པ་སྦྱར་ཏེ་བཏང་བས། དེ་
ནད་སྐྱེས་ཀྱང་མ་སྐྱེས་བྲི་ཡང་མ་བྲིའོ། །དེ་ནས་ཡབ་ཚངས་ཆེན་དེས་སྨན་པ་འཚོ་
མཛད་ལགས། བདག་ལ་སྨན་པས་སྤྱོད་བཏང་བས། ཕན་པ་མ་མཆིས་པ་འདི་ཅི་
ནོངས་ལགས། བདག་མི་འགུམས་ལགས་སམ། སྨན་པས་སྨྲས་པ། ནད་པའི་དུས་རྩ་
ནི་བཟང་པོར་འདུག །བགེགས་རྩ་ལ་གབ་པ་ལགས་སམ། རྩ་རང་ལ་འདུག་པ་མ་
མཐོང་ངོ༌། ། མི་དེ་ཡང་སྨན་པས་རྩ་ཆུ་བལྟས་པར་འདོད་དོ། །དེ་ནས་ལེགས་པར་
བལྟས་པས། སྟོན་པ་གཤེན་རབ་སྤྱན་དྲངས་ལ། སྲིད་པའི་ལྷ་འདྲེ་ཆོས་དང་། ཡིད་
ཀྱི་ཁྱེའུ་ཆུང་ལ་ནད་པས་ཞུས་པས། ཡིད་ཀྱི་ཁྱེའུ་ཆུང་དེས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཡབ་ཚངས་ཆེན་འདི་
བསྙུངས་ལགས་པས། སྲིད་པའི་ལྷ་འདྲེ་གནོད་པས་འདི་བཅོས་འཚལ་ལོ་ཞེས་ཞུས་
ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ནད་
པའི་དྲུང་དུ་ཕྱིན་ཏེ། སྲིད་པའི་ལྷ་འདྲེ་ལ་གཏོར་མ་ཆ་བརྒྱད་བཤམས་ནས། གཏོར་
མ་ཆ་གཅིག་ལྷ་བདུད་དང༌། རྗེ་བདུད་དང་དམུ་བདུད་དང་དེ་རྣམས་ལ་ཕུལ་ལོ། །
ཆ་གཅིག་ནི་བཙན་ཁ་བཞི་དང་བྲག་བཙན་དང༌། སེ་བཙན་དང་ཡུལ་བཙན་དེ་
286

འབུམ་སྡེ། ཀླུ་འབུམ། ༼བར༽
རྣམས་ལ་ཕུལ་ལོ། ། ཆ་གཅིག་ནི་དགེ་བསྙེན་རྡོ་རྗེ་ལེགས་པ་ལ་ཕུལ་ལོ། །གཏོར་མ་ཆ་
གཅིག་ནི་ཤར་ཕྱོགས་རྒྱལ་པོ་ཉི་པང་སད་དང་། ཡ་ཅོ་དཀར་པོ་དང་། བར་ཐེལ་ཁྲ་
བོ་དང༌། ས་ཐེལ་སྨུག་པོ་དང་། རྒྱལ་པོ་བུ་ཆུང་སྐྱེས་དང༌། ཁུ་ལེ་ལག་དགུ་དང་།
རྒྱལ་རིགས་སུམ་བརྒྱ་དྲུག་ཅུ་རྣམས་ལ་ཕུལ་ལོ། །གཏོར་མ་ཆ་གཅིག་ནི་བྱང་ཤར་
མཚམས་ཀྱི་བཙན་འགོང་དམར་པོ་དང༌། བྲག་བཙན་དང་ཀླུ་བཙན་ལ་ཕུལ་ལོ། །
གཏོར་མ་ཆ་གཅིག་ནི་འབྲེང་རུ་ཕུག་རྒྱལ་མོ་དང༌། བྱང་ཕྱོགས་མ་དང་བྱང་སྨན་ཁ་
བཞི་དང་། རྨ་ཐེམ་དགུ་དང་། བྱང་སྨན་དགུ་དང་། གངས་དཀར་དང་། འབྲོག་མོ་
དང་། ས་བདག་ཡན་ཆོད་ལ་གཅིག་ཕུལ་ལོ། ། དེ་ནས་སྲི་དང་། ཕུང་སྲི་དང༌། བྱུར་
སྲི་དང༌། དགྲ་སྲི་དང༌། སྲི་བཙན་རྣམས་ལ་གཅིག་བྱིན་ནོ། །གཏོར་མ་ཆ་གཅིག་ནི་
གཉན་དང་། ཀླུ་དང་གཟེད་དང་སྨན་དང་། སྲིད་པའི་རྩེ་མོ་མན་ཆད་ལ་གཏོར་མ་
ཆ་གཅིག་བཏང་ངོ༌། །དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་བཀའ་སྩལ་པ། སྣང་ཞིང་སྲིད་པའི་བགེགས་འདི་ཡང་།
མཆོད་སྦྱིན་གཏོར་མ་འདི་རྣམས་རྒྱས་པར་བཞེས་ཤིག །ཐིམ་ཞིང་རྒྱས་པར་བཞེས་
ཤིག །སྟོན་པ་ངེད་ཀྱི་བཀའ་མ་བཅག་པར། དེ་ནས་ཡབ་ཚངས་ཆེན་འདི་ཡང་
ཐོངས་ཤིག་གསུངས་སོ། །དེ་ནས་ཡབ་ཚངས་ཆེན་གྱིས་སྨན་པ་ལ་ཞུས་པས། སྨན་
པས་ཡང་རྩ་ཆུ་གཉིས་ལ་བལྟས་ཏེ། འདི་ཡ་མཚན་ཆེ་བགེགས་ཞིག་འདུག་གསུངས་
ནས། ཡང་ནད་པས་སྨྲས་པ། སྨན་པ་འཚོ་བྱེད་གཞོན་ནུ་ལགས། འདི་ཡང་ཅི་
ནོངས་ལགས་ཞེས་ཞུས་པས། སྨན་པའི་ཞལ་ནས། རྒྱ་མཚོ་ཆེན་པོ་དཀྲུགས་པ་འདྲ་
བ་ཞིག་རྩི་ཆུ་ལ་བྱུང་ངོ༌། ། དེ་ནས་རྒྱ་མཚོ་ཆེན་པོ་ལ་དུག་བླུགས་ནས། ཀླུ་འབྲོག་པ་
ཞིག་འདུག་སྨན་པས་ནད་པ་ལ་དེ་སྐད་གསུངས་ནས་བཞུད་དོ། ། ཀླུ་གབ་ཅེས་དེ་ལ་
བྱ། དེ་ནས་རྩ་ངོས་ཟིན་ནོ། ། དེ་ནས་ཡབ་ཚངས་ཆེན་ལ་བུ་གསུམ་དང་ཆུང་མ་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྣམས་ཀྱིས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
ལ་ཞུས་པ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
ལགས། བདག་གིས་བྲག་དཀར་གྱི་རྩེ་ལ་གཡུང་དྲུང་གི་མཁར་ཞིག་བརྩིགས་པས།
དེ་ནས་མི་མཐོང་བ་གང་ཡང་མེད་པས། གཡུང་དྲུང་གི་རྒྱ་མཚོའི་གླིང་ན་ནོར་བུ་
རིན་པོ་ཆེའི་གླིང་གདའ་བས་ནོར་བུ་བླངས་པའི་ཕྱིར། གྲུ་ཆེན་པོ་བཅས་པ་ལས།
ཐང་ཤིང་འདོམ་བརྒྱ་བྱིན་པ་བཀུམ་དེ་ལས་གྲུ་ཆེན་པོ་བཙས་ནས། གྲུའི་སྟེང་ན་
འབྲས་སཱ་ལུ་ལྗང་པ་བསྐྱེད་ནས། ར་དཀར་མོ་བདུན་དང་བ་དམར་དེ་རྣམས་གསོས།
གྲུའི་ལོགས་བཞི་ལ་མདུང་ཤིང་རིང་པོ་བཞི་བཙུགས། དེ་ལ་ཕྱོགས་དང་མཐུན་པའི་
དར་བཞི་བཏགས་ནས་ཉིན་པར་ཕྱར། མཚན་ཤིང་དར་དྲིལ་ནས་མཆིས་སོ། །དེ་
ནས་གྲུ་བཞི་ལ་ལྕགས་ཐག་འདོམ་བརྒྱ་པ་རེ་རེ་ལ། ལྕགས་ཀྱི་ཕ་བོང་ཆེན་པོ་བཞི་
བཏགས་ནས་ནུབ་མོ་གྲུའི་མཐའ་ནས་ཕ་བོང་རྒྱ་མཚོའི་སྟེང་དུ་བསྒྱུར་རོ། །ཉིན་པར་
གྲུའི་སྟེང་དུ་འདོན་ཞིང་། གྲུ་ཆེན་པོ་འདི་ཐབས་ཀྱིས་བསྐྱོད་ཅིང་མཆིས་པ་ལས། དེ་
ནས་ཟླ་བ་སོས་ཤིའི་དུས་ན། འོད་དཀར་མདའ་ཙམ་ཞིག་གདའ་ནས། དེ་ནས་ཇེ་ཆེ་
ཇེ་ཆེ་བྱུང་བ་ལས། ལུས་པོ་རི་རབ་ལྷུན་པོ་ཙམ་ཞིག་བྱུང་ངོ༌། །དེ་ནས་ཁྱི་ལུད་དང་
ལུག་ལུད་གཉིས་བཏབ་པས། གོ་མ་ཁུམ་ནས། ཐར་ནུ་དང་རེའུ་ལྕག་པ་དང༌། སྤྱང་
ཚེར་མ་དང་བུད་མེད་ཀྱི་ཞབས་མ་དང་། གླང་ཉ་བ་དང༌། ལྷམ་འབོག་དང་། དེ་
རྣམས་སྦྱར་ནས་བཏང་བས། རི་རབ་ལྷུན་པོ་ཙམ་གྱིས་གཟུགས་ལ་བསྒྱུར་ཏེ་བཏང་
བས། རི་རབ་ལྷུན་པོ་ཙམ་དེ་སྟེང་དུ་ཐལ་ལོ། ། དེ་ནས་བྲོ་འཚལ་ནས་སླར་ཁབ་ཏུ་
ལོག་པས། འཚལ་མ་འཚལ་དགོངས་པས། ཁོང་པ་སྦོས་པར་གྱུར་ཏོ། །ཡི་གར་འོང་
བ་མར་ལ། ཁོང་པ་སྦོས་པར་མཆིས་ནས། ཡིད་ཀྱི་ཁྱེའུ་ཆུང་སྨན་པ་གཉེར་དུ་བཏང་
བས། སྨན་པ་བདག་ལགས། སྨན་པའི་ཞལ་ནས། རླུང་དང་བད་ཀན་ལགས་མཆི།
288

འབུམ་སྡེ། ཀླུ་འབུམ། ༼བར༽
དེ་ནས་སྨན་བཏང་བས་སྨན་དུ་མ་འཚལ་ལོ། །མ་ཞུ་བ་ལགས་མཆིས་ནས་སྨན་
བཏང་བས་སྨན་དུ་མ་འཚལ་ལོ། །དེ་ནས་བོང་ཤ་བཏང་བས་མ་འཚལ་ལོ། ། དེ་ནས་
སྟོད་བཤལ་བཏང་བས་མ་སྨན། དེ་ནས་སྨད་བཤལ་བཏང་བས་མ་སྨན། དེ་ནས་
ཁོང་བཤལ་བཏང་བས། སྨན་དུ་ཆུང་ལགས། དེ་ནས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་སྣང་སྲིད་ཀྱི་ལྷ་འདྲེ་ལ་གཏོར་མ་ཆ་
བརྒྱད་བཏང་བས། དེ་ནས་སྨན་པས་རྩ་ཆུ་བལྟས་པས་སྡོད་ཀྱི་མཐོང་བ་ལགས་ཏེ།
རྒྱ་མཚོ་ཆེན་པོ་དཀྲུགས་པའམ། མཚོ་ལ་དུག་བླུགས་སམ། གདོན་དུ་ཀླུ་གདོན་
མཆིས་པ་ལགས་སམ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་ལགས། འདི་བཅོས་འཚལ་ལོ་ཞེས་ཞུས་པས། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
ཐུགས་རྗེས་དགོངས་ནས། ཀླུའི་སྙིང་པོ་འཛབ་བརྗོད་ནས། དར་དཀར་གྱི་གུར་དང་།
རྩི་སྨན་དང་འོ་མ་དགོས་གསུངས་པས། ནད་པ་ཚངས་ཆེན་གྱིས། གཡུང་དྲུང་གི་རྒྱ་
མཚོའི་འགྲམ་དུ་དར་དཀར་གྱི་གུར་ཕུབ་ནས། དུང་དང་ར་དང་བ་དམར་མོའི་འོ་མ་
མཚོ་ལྟར་བསྐྱིལ་ལོ། །དེ་ནས་སྙིང་པོ་འདི་བཟླས་སོ། །ཏ་ཐ་ག་ཏ་ཡ་ར་དུ་སཱཧཱ། པ་
རེ་སུ་ན་པ་རེ་སུ་ན། པ་རེ་སུ་ན་པ་རེ། ད་ད་ཡཱ་ཚ། ད་ད་ཡཱ་ཚ། ད་ད་ཡཱ་ཚ་ཏ། ཀོ་
ཏུ་ཙ་ཀྲོ་ཏུ་ཙ་ཀྲོ་ཏུ་ཙ། པའུ་ན་པའུ་ན་པའུ་ན། ཙཀྲ་ཙཀྲ། སང་ཡ་ན་འདུ་སཱཧཱ། ཤུ་
ཙ་ཤུ་ཙ་ཤུ་ཙ། ཀྲོ་ཏེ་ཀྲོ་ཏེ་ཀྲོ་ཏེ། བ་ནུ་ཐ་ཡ་བ་ནུ་ཐ་ཡ་བ་ནུ་ཐ་ཡ། མ་ནུ་ར་ཤ་
སི། མ་ནུ་ར་ཤ་སི། དེ་ན་ཕཊ་དེ་ན་ཕཊ། དེ་ན་ཕཊ། སུ་ཏ་སུ་ཏ་སུ་ཏ་ཕཊ། སི་ཏ་
ར་དུ་ཧེ་ཧེ་ཧེ། སུ་ལུ་མུ་ལེ་ཏེ་ཡ་ན་ཕཊ། ཙ་ནེ་ཙ་ནེ་ཙ་ནེ། སུ་སེ་ཕད་ཏ། ཀ་ཡ་རུ་
ཀ་ཡ་རུ་ཀ་ཡ་རུ། ཙུ་རི་ཙུ་རི་ཙུ་རི། བཛྲ་ཀྲོ་ཏ་བཛྲ་ཀྲོ་ཏ་བཛྲ་ཀྲོ་ཏ། ཧེ་དུ་ཧེ་དུ་ཧེ་
དུ། ད་ལེ་སད་པ་ད་ལེ་སད་པ་ད་ལེ་སད་པ། འགུར་ན་འགུར་ན་འགུར་ན། པ་ཙ་
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་ཙ་པ་ཙ་སཱཧཱ། ན་མ་ཙན་ད། ན་མ་ཙན་ད། ན་མ་ཙན་ད། སུ་རུ་སུ་རུ་སུ་རུ་ཕཊ་
ཕཊ། ཙི་རི་ཙི་རི་ཙི་རི་ཙུ་རུ། ཡེ་མུ་གེ་ཡེ་མུ་གེ། ཡེ་མུ་གེ་པ་ན་ས་རུ་རི་སཱཧཱ། ཙུ་རུ་
མུ་རུ་པང་པང་སད་སད་བྱོ་བྱོ། དུ་ཀེ་དུ་ཀེ་དུ་ཀེ། ལེ་ན་སད་པ་ལེ་ན་སད་པ། ལེ་
ན་སད་པ། དེ་སྐད་གསུངས་པས་ཀླུ་མགོ་ལྔ་པ་དེ་ནི་སྟོན་པའི་སྤྱན་སྔར་མངོན་སུམ་
པར་འོང་ངོ༌། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོ་ལགས། བདག་ལ་འདི་ལྟར་བཀའ་ནན་སྩལ་ལགས་ན། དངོས་སྡིག་མི་མཆི་འམ།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ། བདག་
གིས་འགལ་བར་བགྱིས་པའི་རྒྱུ་ནི་མ་མཆིས་ན། ཞེས་ཞུས་པས་སྟོན་པ་གཤེན་རབ་
དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཀླུ་མགོ་ལྔ་པ་ཁྱེད་
ཚུར་ཉོན་དང༌། ངེད་གཡུང་དྲུང་སེམས་དཔའ་གཉིས་ལ་ཁྱོད་ཀྱི་བྱ་བའི་ལུགས་ཅི་
ཡོད་ན། སྲིད་པ་ཚངས་ཆེན་དེ་བྲག་དཀར་གྱི་རྩེ་ལ་མཁར་ཞིག་བརྩིགས་པས། དེ་ལ་
དབྱལ་དང་སྲས་གསུམ་མཆིས་པ་ལས། ཚངས་ཆེན་རབ་ཏུ་ཕོ་མཆིན་ནད་ཀྱིས་ཟིན་
ནས། འདི་ལ་སྨན་པ་མཁས་པས་བཅོས་ཀྱང་མ་ཆོས་ན། སྨན་པ་མཁས་པས། རྩ་
ཆུ་བལྟས་པས། ཀླུ་མགོ་ལྔ་པ་གནོད་ཀྱིས་གསུངས་ནས། གཡུང་དྲུང་གི་རྒྱ་མཚོའི་
འགྲམ་དུ་སྟོན་པ་ངེད་གཉིས་ཀྱིས་ཀླུ་ལ་འཛབ་བཟླས་སོ། ། ཀླུ་མགོ་ལྔ་པ་ཚུར་ཉོན་
དང་། ཉོན་མོངས་པའི་སེམས་ཅན་འདི་རྣམས་ལ་གནོད་འགལ་བྱར་མི་རུང་བྱས་
པས། དེ་ནས་ཀླུ་མགོ་ལྔ་པའི་ཞལ་ནས་སྟོན་པ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་ལགས། ཀླུ་བདག་རྒྱ་མཚོ་ཆེན་པོའི་ནང་ན་མཆིས་པ་ལས། སྲིད་པ་
ཚངས་ཆེན་འདིས། རྒྱ་མཚོ་ཆེན་པོ་ལ་གྲུ་བཙུགས་ནས་བྱུང་། དེ་ནས་རྒྱ་མཚོ་ཆེན་པོ་
ལ་དུག་བླུགས་ནས། རྒྱ་མཚོ་ཆེན་པོ་ལ་གནས་པ་ཡོ་བསད་པ་དང་། དེ་ནས་བདག་
བསད་པ་དང་། དེ་ནས་དུས་ཀྱི་རྒྱ་མཚོ་ཆེན་པོ་སྐམ་པ་དང་འདི་བགྱིས་པས། བདག་
290

འབུམ་སྡེ། ཀླུ་འབུམ། །
སྲིད་པ་ཚངས་ཆེན་ཡབ་སྲས་ཀྱི་རྩ་བ་བཅད་པར་བྱས་པས་སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་དུ་མི་རུང་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་
ནས། སྲིད་པ་ཚངས་ཆེན་དེས་ཀྱང་སྲིད་པའི་བྲག་དཀར་གྱི་ངོས་ནས་བལྟས་པས།
མི་གཟིགས་དགུ་གཟིགས་སོ། །དེ་ལ་མཁར་ཞིག་བརྩིགས་ནས། དེའི་སྟེང་ནས་བལྟས་
པས། གཡུང་དྲུང་གི་རྒྱ་མཚོ་ཆེན་པོའི་དཀྱིལ་ནས། རིན་པོ་ཆེའི་གླིང་ན་རིན་པོ་ཆེ་
ཞིག་གདའ། དེ་ལེན་དུ་འགྲོ་ན་རྒྱ་མཚོ་ཆེན་པོ་ལ་གྲུ་བཙུགས་པ་ལ། མཚོའི་ནང་ན་
ཆུ་སྲིན་འདྲ་བ་ཡིན་པ་ཞིག་བྱུང་བས། ཆུ་སྲིན་ལ་དུག་བླུགས་པ་ཡིན། མཚོ་སྐམ་པར་
ཡང་མི་དགོངས། མཚོའི་ནང་ན་སེམས་ཅན་གནས་པ་ཐམས་ཅད་གུམ་པར་མི་བརྩི།
རྒྱ་མཚོའི་ནང་ན་ཀླུ་མགོ་ལྔ་པར་ཡང་མི་བརྩི་ལགས་སོ། །དེའི་ནང་ན་འགྲོགས་ཤིང་
འགལ་བར་ཡང་མི་བརྩི་བས། དེ་སྟོན་པ་ངེད་གཉིས་ཀྱིས་ཀླུ་མགོ་ལྔ་པ། དབུས་ཀྱི་རྒྱ་
མཚོ་ཆེན་པོའི་ནང་ན་གནས་པ་ལ། དེ་སྟོན་པ་ངེད་གཉིས་ཀྱིས་ཀླུ་ཁྱེད་རྣམས་གསོ།
དེ་ནས་རྒྱ་མཚོ་ཆེན་པོ་ལ་གནས་པའི་སེམས་ཅན་ཡོ་གསོ་ཞེས་སྟོན་པས་གསུངས་པས།
ཀླུ་མགོ་ལྔ་པའི་ཞལ་ནས་སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་ལགས། ཀླུ་བདག་མགུ་མ་ཅིག་རྒྱ་མཚོའི་ནང་ན་གནས་པའི་སེམས་
ཅན་སོས་པ་ཅིག་ཡོད་པ་ལ་ཐུག་ན། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་བཀའ་ཉན་པར་བགྱི། དེ་ལྟར་མ་མཆིས་ན་བཀའ་སྩལ་
དུ་མི་རུང་ལགས་སོ། །སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་
དཔའ་ཆེན་པོ་ལ་སྲིད་པ་ཚངས་ཆེན་གྱིས་ཞུས་པ། ཀླུ་མགོ་ལྔ་པའི་ལེའུ་སྟེ་སུམ་བཅུ་
པའོ།། །།
༧ ཞང་ཞུང་སྐད་དུ། འབུ་རི་ཙ་ཞེས་བྱའོ། །སུམ་པའི་སྐད་དུ། མ་ཏ་ར་ལེ་དུས་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱ། བོད་སྐད་དུ། ཀླུའི་རྒྱལ་པོ་འང་ཏེའུ་ཀྱི་ལེའུ་སྟེ། གཙང་མ་ཀླུ་འབུམ་ཞེས་བྱ་བ།
གཡུང་དྲུང་ཐེག་པ་ཆེན་པོའི་མདོ་ལས། བམ་པོ་བཅོ་ལྔ་པའོ། །
དེ་ཙམ་ན་ཚངས་པ་རི་དེ་རྒྱལ་བ་ཞེས་བྱ་བ་ཞིག་བཞུགས་པ་ལས། ཁབ་དང་
དབྱལ་དུ་ནི། ཀླུ་བཟའ་རིང་བཙུན་ཁབ་ཏུ་བཞེས། དེ་ནས་སྲས་ཀྱང་དྲུག་འཁྲུངས་
པ་ལས། ཕོ་བོ་གཅེན་པོ་ཚངས་པ་རབ་འབྱོར་ལགས། དེའི་འོག་མ་ཚངས་པ་ཀུན་
འདུས་ལགས། དེའི་འོག་མ་ཚངས་པ་བརྒྱ་བྱིན་ལགས། དེའི་འོག་མ་ཚངས་པ་དཔལ་
གྱི་བགྱི། དེའི་འོག་མ་ཚངས་པ་ལེགས་པར་བྱ། དེའི་འོག་མ་ཚངས་པ་འདུས་ཀྱི་བྱ།
དེའི་ཡབ་ཀྱིས་ཡུལ་དང་ས་བཙལ་བ་ནི། སྲིད་པའི་ཐང་བཟང་ཀྱི་བྱ། མཁར་སྲིད་པ་
འདུས་པོ་མཁར་ཞེས་བྱ། དེའི་ནང་ན་ཡབ་དང་ཡུམ་དང་སྲས་རྣམས་བདེ་སྐྱིད་ལྡན་
པས། དེ་ནས་ཡབ་དང་ཡུམ་གྱི་སྲས་ཆེན་པོ་ཚངས་པ་རབ་འབྱོར་ལ། དཀོར་དུ་གཡུ་
རྟ་གཡུ་བུན་ཕོག །གཡུ་རྟ་གཡུ་བུན་ཆིབས་སུ་བཅིབས་ནས། ཡབ་དང་ཡུམ་ལ་
བརྟག་པར་ལན་མ་ལོན་ནས། སྐྱེས་ཀྱང་ཕན་ཅི་ཡོད་བགྱིས་པས། ཚངས་པ་རབ་
འབྱོར་ནི་ཡབ་དང་ཡུམ་ལ་ལན་གླན་གྱིས་གསུངས་ནས། འོག་ན་རྟ་གཡུ་བུན་ལ་ནི་
ལོ་བརྒྱག་ཁལ་དུ་བཀལ་ལོ། ། ཟླ་བརྒྱག་འཕོངས་ལ་བཏག །བྱང་ཁ་སྣ་བརྒྱད་དུ། ཤ་
བཤོར་དགོ་འགྲིམ་ཡང་དུ་སོང་། ཤ་དང་དགོ་དང་མ་འཇལ་ན། དེ་ནས་ཤ་ལམ་
སྔས་ལམ་དུ་བྱས་ལགས་པས། ཤ་ལམ་སྔས་ལམ་ནི། མི་ཞིག་ཕ་སེ་གདའ་བས། མི་
ཞིག་མ་ལགས་སོ། །སྲིན་ཞིག་ཕ་སེ་གདའ། སྲིན་མེར་བ་ཕ་སེ་གདའོ། །སྲིན་མེར་བའི་
ཞལ་ནས། ཚངས་ཆེན་རབ་འབྱོར་གང་ནས་གང་དུ་བཞུད། ཚངས་ཆེན་རབ་འབྱོར་
ཞལ་ན་རེ། བདག་ནི་ཤ་དང་སྔས་བཤོར་དུ་མཆིའོ་ཞེས་གསུངས་པ་ལས། འོ་སྐོལ་
སྐྱེས་པ་མི་གཉིས་ནི་གྲོགས་པོ་ཤ་རག་རོག་པོ་ཡང་དེར་བགྱིས་སོ། ། མི་གཉིས་ཤ་རག་
རོག་པོ་ཡང་དེར་མཆིས་སོ། །བྱང་ཁ་རྣམ་བརྒྱད་དུ་ཤ་དང་སྔས་ལ་ཕར་བྱོན་པས།
292

འབུམ་སྡེ། ཀླུ་འབུམ། ༼བར༽
ཤ་དང་སྔས་དང་མ་མཇལ་བར་བདུད་རོལ་པ་རྐྱ་བདུན་དང་མཇལ་ལོ། །བདུད་
རོལ་པ་རྐྱ་བདུན་ཞལ་ན་རེ། སུ་ཆེ་སུ་བཙན་ཡང་ཤུལ་གྱི་མདོ་མ་བཀུམ། སྲིན་མེར་
བའི་ཞལ་ན་རེ། སུ་ཆེ་སུ་བཙན་ཡང་སྲིན་གྱི་ཤུལ་མ་འགུམ། ཆེ་ལ་ཡང་མ་དུམ་མོ། །
ཐབ་དང་མནོལ་གྱིས་མེད། བདུད་རྐྱ་བདུན་གྱིས་མཆོག་དཀར་གྲྭ་ཡང་བཀུག །ལུ་
མར་སྟོང་སྦྱར་རོ། །སྲིན་མེར་བ་ཡང་དེར་བཀུམ་མོ། །ཚངས་པ་རབ་འབྱོར་ལ། བླ་
ཡི་གཡས་ངོས་སུ་དྲུམ་གྱིས་བརྒྱབ་ནས། སླར་ཁབ་ཏུ་བྱོན་ནས་ཡབ་དང་ཡུམ་གྱི་བུ་
ལ་བཤུམ་མོ། །རྒྱང་གིས་བཏབ་བོ། །གཅུང་མཆེད་ལྔས་ཀྱང་བཤུམ་མོ་རྒྱང་གིས་
བཏབ་བོ། །བུ་ཚངས་ཆེན་རབ་འབྱོར་གྱི་ཞལ་ན་རེ། ཡབ་ཡུམ་མ་བཤུམ་དང་གཅུང་
ལྔ་པོ་མ་བཤུམ་དང་། མི་སྡེ་ངན་བུས་ཀྱང་ཤ་ལ་གོང་གསུམ་དུ། ཤ་དང་སྔས་བཤོར་
བས། ཤ་དང་སྔས་ནི་མི་གདའ་བས། སྲིན་མེར་བ་ཞིག་དང་མཇལ། སྲིན་མེར་བ་
དང༌། ཤ་རག་རོག་པོ་ཡང་བགྱིས། ཤ་དང་སྔས་ལས་ཀྱང་བྱང་ལ་དམར་པོའི་གོང་
དུ་མཆིས་པས། བྱང་ལ་དམར་པོ་ལ་ནི་བདུད་རོལ་པ་རྐྱ་བདུན་དང་མཇལ་བས།
ཞལ་ནས་སུ་ཆེ་སུ་བཙན་ཡང་བདུད་ཀྱི་ཤུལ་དུ་མ་འགུམ་གྱིས་མཆིས། སྲིན་གྱི་ཞལ་
ནས་སུ་ཆེ་སུ་བཙན་ཡང་སྲིན་གྱི་ཤུལ་མ་འགུམ། དེ་གཉིས་ཆེ་ལ་མ་དུམ་ནས།
མཆོག་དཀར་གྲྭ་ཡང་བཀུག་གོ །ལུ་མར་ལྟོང་སྦྱར་རོ། །ཐབ་དང་མནོལ་གྱིས་མེད།
བདུད་རོལ་པ་རྐྱ་བདུན་གྱིས་སྲིན་མེར་བ་ཡང་བཀུམ་མོ། །དེ་ནས་དངོས་ལ་ཡང་
མདའ་གཅིག་བརྒྱབ་བོ། །ཡབ་ཡུམ་གཅུང་རྣམས་མ་བཤུམ། སྨན་པ་མཁས་པ་
གཉེར། སྨན་པ་མཁས་པ་ཡང་དག་ཅིག་གཅུང་གིས་སྤྱན་དྲངས་ནས། བལྟས་པས་
སྨན་པའི་ཞལ་ན་རེ། མདའི་རྩ་ཁུམ་མདེའུ་རུས་པའི་རྐང་པ་ལ་སོང་ནས་གདའ།
འདི་ཇི་ལྟ་བུ་ཡང་འཚོ་ཇི་ལྟ་བ་ཡང་འཆི་སྟེ། སོས་ཤི་ཕྱེད་མར་འདུག་གོ་སྐད། སྨན་
པས་ན་ནམ་བྱས་པརV༢། སྨན་པས་ཁྲག་རོ་བཙིར་ནས། ལུག་ཅིག་བསད་ནས་པགས་༨
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་རློན་པ་དང༌། འབྲས་ཀྱི་ལུམས་ཀྱིས་ལྡིང་བྱང་། དེ་ནས་ཞག་གསུམ་ཁ་མི་འབྱེད་
པར་བྱས་སོ། ། དེ་ནས་སྨན་པ་ལ་ལམ་ལུག་ཅིག་བསྐུར་རོ། ། ཞག་གསུམ་ནས་སྨན་པ་
འོང་ནས། རྨ་ཁ་ཕྱེས་ནས་བལྟས་པས། རྨ་མ་ཤོར་བར་འདུག་ནས། སྨན་པས་རེ་
རིལ་དང་ཤུལ་ནན་བྱས། སུལ་ལ་སྤྱི་རྡེའུ་ཡང་བཏང༌། ཐོག་ཏུ་མན་ཀྲིས་དྲིལ་ལ།
རྨ་ཐོག་ཏུ་ཡང་མན་ཀྲིས་དྲིལ། རྨ་དང་བུག་པ་མདེའུ་སྙིང་ཙམ་ཞིག་བཞག་པ་ལས་
དེ་ལྕང་མས་གླན། དེ་ནས་སྨན་པ་ཞག་ལྔ་ནས་འོང་ནས་བལྟས་པས་རྩ་དང་ཆུ་ཡང་
ངན་ཉི་མ་དྲོས་པར་བལྟས་པས་རྨ་ཤོར་བ་ཡང་མེད་ནས། སྨན་པའི་ཞལ་ནས་རྩ་ཆུ་
གཉིས་དང་རྨ་ཡང་མ་མཐུན་ནས་རྩ་ངན་པས་ཀྱང་ཐུ་། དེ་ནས་ཟླ་བ་གཅིག་ལོན་
ནས་བལྟས་པས། མདེའུ་འགུལ་བས་རང་བྱུང་དུ་ཕྱིན་ནས། དེ་ལ་ཤོ་མའི་ཁ་མདེའུ་
བཅུག་ནས་ནི་འོས་པར་འདུག་གོ །ནན་སྟོད་ནས་སྐུད་པས་བཙེམས་ནས་བསྡམས་
སོ། ། དེ་ནས་ཡང་སྨན་པའི་མདེའུ་བཅུག་པས་ནི། རྐང་ནུར་ནུར་པོ་འདྲ་བ་ཞིག་
འདུག་པ། སོག་མའི་སྦུ་གུ་བཙུགས་པས། དེར་ཡང་རྐང་སྦུབ་རྣག་གིས་ཁེངས་ནས་
གུམ། དེ་ནས་སྨན་པ་ཡང་ཁབ་ཏུ་བཞུད་དོ། །ཡབ་ཡུམ་དང་གཅུང་རྣམས་ཀྱིས་
འདར་ཤུམ་ཀྱང་ཆེར་བགྱི་བར་བཀུམ། པུར་འབྲོང་ཙམ་བཏང་། ཁུང་རིང་དུ་བརྐོས་
ནས་སྦས། དེ་ནས་ཡབ་ཡུམ་དང་གཅུང་རྣམས་ཀྱིས། འདང་ཤིང་ཡང་རིང་དུ་བྱ་
བར་དགོངས་ནས། འདང་བཏང་བའི་གཙུག་ལག་མཁན་ལ་གཏོ་དང་དཔྱད་བཀྲམ་
པས་འཚལ་བར་བཀུམ། གསོན་ལ་བགེགས་མེད་པར་བཅད། གཤིན་ལ་ཐང་ཆེ་བར་
བགྱིས་པས། དེ་ནས་སྲིད་པའི་གཤེན་ལ་ཞུས་སོ། །སྲིད་པའི་བོན་པོ་མུ་ཆོ་ལྡེམ་དྲུག་
དང་། རྒལ་གཤེན་ཐེའུ་ཡུག་གིས་གང་ན་གཉེར་བས། སྨྱུག་མ་གསུམ་དང༌། གླས་
དང་གཡང་ཁ་རལ་དང་། འོ་དོད་ཐང་གསུམ་ཡང་བོས་སོ། ། སྣ་ལ་གདོན་གྱི་དང་པོ་
ལ་ནི་སྲིད་ལུག་གྲོ་མོ་བཤས་ཏེ། ལུག་སྨུག་པོ་དང་། ཕྱར་གཞི་ཁྲ་མོ་དང༌། འཆོལ་
294

འབུམ་སྡེ། ཀླུ་འབུམ། ༼བར༽
དང་བལ་མདའ་ཡག་ཐགས་དང༌། སྨྱུག་མ་དང་། ལྷོས་གཡག་ལྷོས་རྟ། ལུག་དང་
ར་དང་། འབྲི་དང་། མོན་པའི་ལྕེ་དང༌། བ་དང་ལམ་གསུམ་གྱི་ས་དང་། ལྷོས་བྱ་
དང་། དེ་ནས་དྲོད་ཐོ་གཉན་པས་པགས་པ་ལ་ལུག་ཅིག་སྐྱེམས་བན་ཞིག ། སྟ་མོ་
དང༌། སྟེའུ་དང་། སྲིད་རི་ལྷུན་པོ་ལ་ཐང་ཤིང་རྡོས་ལ་ཤིག །དེ་ནས་དྲི་རྟ་དང་།
དྲི་གཡག་དང་། ལུག་དང་ར་དང༌། གཤེད་ར་དང༌། གཤེད་ལུག་དང༌། དྲི་བོན་ལ་
གཤོག་པ་དང༌། གཙང་བ་ལ་གོས་དང༌། སྟན་སྟོ་དང་། ཤ་རུ་དང་། གཡག་རུ་
དང༌། ཡས་ཐགས་དང་བཤོས་ཐམས་ཅད་བཏབ་ནས་བཏང་ངོ༌། །ཕྱི་དེ་ལོ་ཤིད་བྱ་
བར་བྱས་སོ། །གཙུག་ལག་རྣམས་ཀྱི་མེ་ལོང་སྤྱན་དྲངས་སོ། །སྐར་མ་དང་གཟའ་
དང་། ཕྱོགས་དང་ཟླ་བ་བརྩིས་ཏེ། དེ་ནས་སྲིད་པའི་གཏོ་དཔྱད་བཀྲམ་ནས། འདུར་
གཤེན་སྤྱན་དྲངས་ཏེ། གཙུག་ལག་མཁན་གྱི་ཞལ་ནས། འདི་གཙུག་དགོངས་པས་
ཁམས་རྟའི་ཁམས་ཡིན། ཡབ་ཡུམ་གཅུང་ཡང་གསོན་བགེགས་མེད། གཤིན་ཟ་
འདོད་པའི་སར་ཕྱིན་དང་ཡབ་ཡུམ་དང་གཅུང་རྣམས་ཀྱིས་ཤི་བ་ཐུགས་ལ་གཅགས་
ནས། སྐམ་པོ་ཆང་དུ་བཙོས། སྲོག་ཆགས་དམར་དུ་བཀུམ་ནས། གཙུག་ལག་མཁན་
གྱིས་རྒྱའི་གབ་རྩེ་སྤུན་པོ་བཀྲམ་པས། ཟླ་བ་དགུན་ཟླ་འབྲིང་པོ་ལ་སྐར་མ་ཁྲུམས།
གཟའ་སྤེན་པ་དང་། ཕྱོགས་ནུབ་ཀར། རྟ་དཀར་ལ་བསྡད་པ་ཡིན་ཏེ་བྱར་རུང་བ་
ཡིན་ནོ་གསུངས། འདུར་གཤེན་རྣམས་ཀྱིས་ཀྱང་ཤིད་ཞག་མང་བར་བགྱིས་སོ། །
འདུར་གཤེན་དང་། དྲི་བོན་ཤིད་ཀྱི་བཟང་བ་དང༌། གཡེན་གཅེ་བ་དང་། གནུར་བ་
བསྲེགས་པ་དང་། གཙུག་ལག་མཁན་གྱིས་སེའི་མགོ་བརྡབས་པ་དང་། ཀླུའི་དབུ་
ཐོག་ཏུ་མག་པས་མགོ་བོས་བཏབ། བཙོ་བསྲེགས་པ་ཀླུའི་ཐོག་ཏུ་བབ་པས། ཀླུའི་ཕ་
དང་ཡབ་སྨོས་པ་ཀླུ་རྒྱལ་ངར་གྱི་རྗེ། ཡུམ་ནི་ཀླུ་བདག་ཏུར་གྱིས་བཙུན། དེ་གཉིས་
བཤོས་པ་ལས་བུ་གྲོད་པ་ཞིག་བྱུང་བ་ལས། ཡབ་ཀླུ་རྒྱལ་ངར་གྱི་རྗེའི་ཞལ་ནས། བུ་
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དང་སྲས་གྲོད་པ་ཁ་ཕྱེས་ཤིག་གསུངས། དེ་ཁ་ཕྱེས་པས་ཀླུ་བསམ་གྱིས་མི་ཁྱབ་པ་
ཞིག་བྱུང་བ་སྟེ། ཡབ་ཀྱིས་ཡུལ་དང་ས་བསྐོས་པ། ཆ་གཅིག་རྒྱ་མཚོའི་གླིང་དགུར་
བསྐོས། ལ་ལ་ཆུ་བོ་གྱ་གྱུའི་བདག་ཏུ་བསྐོས། ལ་ལ་ཆུ་བོ་ལྟང་ལྟེང་བདག་ཏུ་བསྐོས།
ལ་ལ་ཆུ་མིག་ཙག་ཙིག་བདག་ཏུ་བསྐོས། ལ་ལ་ནེའུ་གསིང་སྔོ་སྔོའི་བདག་ཏུ་བསྐོས།
ལ་ལ་ནི་རི་རབ་ཀྱི་རྩེ་དང་། གངས་དཀར་པོ་དང་། གཡའ་སྔོན་པོ་དང་། སྨན་གྱི་
བདག་ཏུ་བསྐོས། ལ་ལ་ནི་བྱང་གི་མདའ་སྒྲོ་དང༌། ཕ་བོང་ཐག་ཐུག་དང་། སྒྲུང་པ་
ཅག་ཅོག་གི་བདག་ཏུ་བསྐོས། ལ་ལ་ནི་གད་པ་སྨིག་ཀྱུག་དང༌། ལུ་མ་གྱ་གྱུའི་བདག་
ཏུ་བསྐོས། ལ་ལ་ནི་མཚེའུ་ལྟང་ལྟེང་དང་། ནེའུ་གསིང་ལང་ལིང་གི་བདག་ཏུ་བསྐོས།
ལ་ལ་ནི་རྐང་ཡུར་བའི་བདག་ཏུ་བསྐོས། ལ་ལ་ནི་གནས་པའི་མཆོད་རྟེན་དང་། ཚ་
ཚ་དང་། གཙུག་ཏོར་གཟུགས་འདྲ་བའི་བདག་ཏུ་བསྐོས། ལ་ལ་ནི་ས་སྐམ་པོ་དང་
ས་ཤང་ཤོང་བདག་ཏུ་བསྐོས། ལ་ལ་ནི་འབྲི་མིག་ཏུ་འདུག་པའི་ས་དང༌། ས་འཇམ་
ལ་མཉེན་པའི་བདག་ཏུ་བསྐོས། ལ་ལ་ནི་ས་ཤར་ཤོར་དུ་འདུག་པའི་བདག་ཏུ་བསྐོས་
ནས་གནས་སོ། །དེ་ལ་གཙུག་ལག་མཁན་གྱིས་སེ་གོལ་གཏོགས་པས། ཀླུའི་རྒྱལ་པོ་
ཝང་ཐེའུའི་སྟེང་དུ་བརྡབས་སོ། །མཐོ་མཐོ་ནི་ཀླུའི་སྟེང་མག་པས་བརྡབས། བཙོ་
བསྲེགས་པ་ནི་ཀླུ་རྗེ་ཐོག་ཙམ་གྱི་སྟེང་དུ་བསྲེགས་སོ། །སེ་སར་ཡབ་ཡུམ་གཅུང་
རྣམས་དང༌། དྲི་མ་དང་བཞེངས་ལུགས་དང་བཞེངས་ར་རྣམས་བཅུག་ནས། མག་
པས་ཁྲབ་གོན་ནས་མཐོ་བསྐོར། མཚོན་ཕྱར། དྲི་བོན་པོས་གནུར་བསྲེགས་ནས་
བླངས། མཐོ་དང་རྒྱལ་བ་གཤེགས་ཏེ། སེ་བསྐོར་ནས་ཐོ་མ་ལ་སྲི་གནས་ནས། དེ་
ནས་གཙུག་ལག་མཁན་གྱི་ཞལ་ནས། གཏོ་དང་པོ་ངས་བྱས་པས་དེས་ལུག་ཁྲག་སྣོམ།
དེ་ནས་འདུར་གཤེན་དང་སྲིད་པའི་བོན་པོ་མུ་ཆོ་ལྡེམ་དྲུག་གི་ཞལ་ནས་གཡུ་རྟ་གཡུ་
བུན་འདི་ངས་དང་པོ་དོ་མར་གཏད་པས་ངས་ཐོབ་གསུངས་ནས་བསྣམས་སོ། །དྲི་
296

༼བར༽
འབུམ་སྡེ། ཀླུ་འབུམ།
བོན་པོས་དྲི་རྟ་དང་དྲི་གཡག་དྲི་ཐོ་བསྣམས། མག་པས་ངན་ཆེན་ཁས་བླངས་པས།
ཡས་སྟགས་ཀྱི་ཁྲབ་གོན་པ་བསྣམས། དེ་ནས་ཞག་གསུམ་གྱི་ནངས་པར་ཁྲམ་ཕྱིས་
ཏེ་བཏང་ངོ༌། །དེ་ནས་ལོ་གཅིག་ལོན་ནས་ཀླུའི་རྒྱལ་པོ་ཝང་ཐེའུ་རབ་ཏུ་ཁྲོས་ཏེ།
སྡིག་པ་ཞིག་ཏུ་བརྫུས་ནས་གཙུག་ལག་མཁན་གྱི་མཚུལ་པར་ཞུགས་པས་མཚུལ་པ་
ཡང་ཞོམ་མོ། །ཕྱག་གཡས་པ་དང་གཡོན་པ་གཉིས་ཀྱང་ཞ། ཞལ་ཡང་ཡོན་པོར་
སོང་ངོ༌། །དེ་ནས་སྲིད་པའི་གཙུག་ལག་མཁན་ལུས་པོ་ཡང་ཞོམ་ནས་སོང་བ་ལས།
དེ་ནས་ཡང་གཙུག་ལག་མཁན་གྱིས་ཀྱང་། དང་ལ་གཙུག་ལག་ཞལ་ཕྱེས་ནས། གབ་
རྩེ་ལེགས་མོར་བལྟས་པས་འདི་ཡང་ཡ་མཚན་ཆེ་སྟེ། ཀླུའི་རྒྱལ་པོ་ཝང་ཐེའུའི་སྟེང་དུ་
བབ་སྟེ་འདུག་པས། དེར་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་སྤྱན་དྲངས་ནས། སྟོན་པ་རྣམ་པ་ལགས། བདག་གི་ནད་འདི་ཀླུའི་
རྒྱལ་པོ་ཝང་ཐེའུ་ལགས་ཏེ། འདི་བཅོས་འཚལ་ལོ་ཞུས་པས། དེར་ཝང་ཐེའུ་ལ་སྟོན་
དEཔ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས།
གསུང་རབ་རྒྱུན་དུ་ཐོན་ཅིག་ཅེས་གསུངས་པས། གསུང་རབ་རྒྱུན་དུ་བཏོན་པས་
སྨན་དུ་མ་འཚལ། དེ་ནས་སྟོན་པ་གཤེན་རབ་དང༌། གཡུང་དྲུང་སེམས་དཔའ་
སེམས་དཔའ་ཆེན་པོའི་ཐུགས་ལ་དགོངས་ནས། དཀྱིལ་འཁོར་ཆེན་པོ་ཡང་བཞེངས་
སུ་གསོལ། བསམ་རྒྱུད་ཡང་དག་པར་བཏང་བས། མཆོད་པ་མང་པོ་དང་གཏོར་མ་
དྲུག་ཅུ་བཤམས་སོ། །
དེ་ནས་ཡང་དག་པའི་སྙིང་པོ་འདི་བཟླས་སོ། །ཀྲ་ཏ་ཐ་པ་ས་མ་སུ་མ་ཡ་ན། སུ་
པ་ལ་སུ་པ་ལ་སུ་པ་ལ་རི་དུ་སཱཧཱ། དུ་ཡང་མ་མ་དུ་ལུ་སྭཱཧཱ། ན་པང་ཏ། ཀྲྀ་ཏ་ཀྲོ་ཏ་
ཀྲོ་ཏ། སི་ལ་ཡ་སི་ལ་ཡ། ཚུ་རུ་ཆུ་ཏ། ཙུ་ཏ་ཕཊ་པང་ཕཊ། པང་ས་ཧེ། དུ་མ་ཕུ་ནུ་
སཱཧཱ། པ་ཀྲ་པ་ཀྲ་པ་ཀྲ། ཧུ་ལུ་ཧུ་ལུ་ཧུ་ལུ་སྭཱཧཱ། སི་པ་རུ་ཀ་ཀ་མ་དུ་ཡ་དུ་ཡ་བ་ར་
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཛ་ར། སུ་ལུ་སུ་ལུ་ཏ་ཕཊ། མ་སེད་བྱེ་མ་སྟེ་པང་ཧེ་པང་ཧེ་པང་ཧེ། ཛ་ཛ་ཛཱ་ར། པ་
ཏ་པ་ཏ་པ་ཏ། མུ་ལེ་མུ་ལེ་མུ་ལེ། སི་པང་ར་ན་ཙ་ཡ་གང་མུ་སྭཱཧཱ། སྙིང་པོ་དེའི་བྱིན་
རླབས་ཀྱིས། ཀླུ་མངོན་སུམ་པར་དཀྱིལ་འཁོར་དུ་བྱོན་ནས་འདི་སྐད་ཅེས་ཞུས་སོ། །
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། ཀླུ་
བདག་གི་སྟེང་དུ་སེ་མོ་གྲུ་བཞི་བྱས་ཏེ། དེའི་སྟེང་དུ་སེ་བཅའ་བ་དང་། དུ་གད་བྱ་བ་
དང་། དྲི་མ་ངན་པ་བཀྲུ་བ་དང་། དེ་ལྟར་བྱེད་པ་ཐམས་ཅད་ནི་གཙུག་ལག་མཁན་
ཡིན་པས། བདག་སྡིག་པ་ཞིག་ཏུ་བརྫུས་ཏེ་གཙུག་ལག་མཁན་གྱི་སྣ་གཡས་པར་
ཞུགས་པས། ནད་ངན་པ་བཏང་བ་ཡང་བདག་ལགས་སོ། །སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོས་བཀའ་སྩལ་པ་ལགས་ན། བདག་
གི་མ་ནོངས་པར་གཙུག་ལག་མཁན་གྱིས་བདག་གི་སྟེང་དུ་མཚམས་མེད་པ་ལྔ་ལས་
འདས་པར་བགྱིས་སོ། །སྟོན་པ་རྣམས་ཀྱིས་བདག་ལ་བཀའ་སྩལ་དུ་མི་རུང་ལགས་སོ་
ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོའི་ཞལ་ནས། ཀླུ་རྒྱལ་ཝང་ཐེའུ་ཅི་གསུངས་ནས། གཤེན་རབ་ཀྱི་བཀའ་ལས་འདས་
ཀྱང་མི་སྲིད་དོ། །གལ་ཏེ་བཀའ་ལས་འདས་པ་ན། ངུ་འབོད་དང་ཐིག་ནག་དང་།
ཉི་ཚེ་བ་དང༌། ཉེ་འཁོར་བ་དང་། ཡང་ཤི་དང་ཡང་སོས་ལ་སོགས་དམྱལ་ཁམས་
བསམ་གྱིས་མི་ཁྱབ་པར་འགྲོའོ། །དེ་ནས་གཤེན་རབ་ཀྱི་བཀའ་འདི་གསོན། གསན་
ནས་ཡང་བདེ་བར་གཤེགས་པ་ལགས། ཀླུ་རྒྱལ་ཝང་ཐེའུ་དགྱེས་པ་ཞིག་དང་། ཀླུའི་
གསུང་རབ་འདི་རྒྱུན་དུ་འདོན་པ་དང་། དེ་ནས་ཡང་འདི་སྐད་གསུངས། ཚངས་པ་
རབ་འབྱོར་ཡང་སོས་པར་བྱ་ན་ཡང་སྔོན་གྱི་ལས་དབང་ཆེའོ། །དེ་ནས་ཀླུ་རྒྱལ་ཝང་
ཐེའུའི་སྟོན་པའི་ཞལ་ངོར་ཅིག་བསྐོར་བས་སོས་པར་བྱས་སོ། །གཙུག་ལག་མཁན་
ལོ་གཅིག་ཏུ་སོས་སོ། ། དེ་ནས་གཙུག་ལག་མཁན་པ་དེ། ལོ་གཅིག་ནས་སོས་སུ་མ་
298

འབུམ་སྡེ། ཀླུ་འབུམ། ༼བར༽
འཚལ་ལོ། །དེ་ནས་མག་པས་མགོ་ནའི་ཐོག་གོར་པགས་པ་བརྡབས་པས་ཀླུ་ཡང་
དེར་ཐུགས་ཁྲོས་པས་མག་པའི་ལག་གཡས་པའི་རྩ་སྐྲངས་ཏེ། རྩ་དང་ཆུ་བ་བུར་བ་
ཡིན་སྙམ་ནས། ལག་པ་གཡས་པའི་སྟེང་དུ་མེ་བཙའ་ཞིག་བཏབ་པས། མེ་བཙའ་དེ་
སྐྲངས་ནས་འདུག་པས། མེ་བཙའ་མཆེད་པ་ཡ་མཚན་ཆེ་ཞེས་གསུངས། ཕྱག་གཡས་
པ་དེ་ཡང་བྲུལ་ནས་སོང་། དེ་ནས་སྲིད་པའི་ཕོ་མཚན་ལ་ནད་བྱུང་ནས། མག་པ་ཡ་
མཚན་ཆེ་གསུངས་ནས་ནད་དེས་མ་བཏང་ངོ༌། །མག་པས་ཡང་སྟོན་པ་གཤེན་རབ་
ལ་ཞུས་པས། གཤེན་རབ་ཀྱི་ཞལ་ནས་ཁྱོད་ཀྱིས་ལས་དང་པོ་མག་པ་བྱས་པས་གཡུང་
དྲུང་སེམས་དཔའ་ལ་ཞུས་ཤིག་གསུང་ངོ༌། ། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་
ཞལ་ནས། འདིས་ཡང་དག་པའི་དོན་ནི་མི་ཤེས། ཀུན་ཏུ་སྣང་བའི་དོན་ལ་མཁས་ཏེ།
ཁྱོད་ཀྱིས་ལས་དང་པོ་མག་པ་བྱས་པས། ཀླུའི་སྟེང་དུ་མགོ་ལྤགས་བརྡབས་པ་དང༌།
ཏོག་རྩེས་བརྐོས་པས་ནོངས་སོ། །ཁྱོད་ཀྱི་ནད་འདི་མེ་བཙའ་ལས་ནད་བྱུང་བ་ཡིན་
པས་སོས་སུ་མི་འདོད་དོ། །དེའི་སྟེང་དུ་མེ་བཏང་ངོ༌། །མེ་ནི་ཀླུའི་བདུད་ཡིན་པས།
སྔ་མ་བས་ཀྱང་ཕྱི་མ་ཐུའོ། །འདི་ཡང་དག་པའི་ནད་ཡིན་པས་སོས་པར་མི་འགྱུར་རོ་
ཞེས་གསུངས་ནས། དེ་ནས་ནད་དེ་མ་སོས་སོ། །དེ་ནས་སྲིད་པའི་བོན་པོ་མུ་ཆོ་ལྡེམ་
དྲུག་དེ་ལ། ཀླུས་ལྔ་བ་ཆེན་པོ་ཞིག་ཏུ་བརྫུས་ཏེ་གསུང་པ་འགགས་སོ། ཡང་སྲིད་
པའི་བོན་པོ་མུ་ཆོ་ལྡེམ་དྲུག་ཐུགས་ལ། གསུང་འགགས་པ་འདི་བད་ཀན་ལགས་སྙམ་
ནས། བད་ཀན་གྱི་བཅོས་ཀར་བགྱིས་པས་སྨན་ཅིང་རུང་དུ་མ་འཚལ་ཏེ། ཡ་མཚན་
ཆེ་སྙམ་ནས། ལུས་ཡོངས་ལ་མི་ན་བ་གང་ཡང་མེད་ཕྱག་ཡོངས་སུ་བྲུལ་དུ་ཆ། སྣ་
དང་མཚུལ་པ་ཡང་ཞོམ། རྐང་ལག་ནི་འཁུམས། ལུས་ཀྱང་སྐམ། ཤིན་ཏུ་མི་བདེ་
བར་གནས་པ་ལ་གཏོ་དང་དཔྱད་བགྱིས་པས། གཏོ་པས་ཀྱང་གཏོ་མ་མཁྱེན། དཔྱད་
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས་ཀྱང་དཔྱད་མ་མཁྱེན། སྟོན་པ་གཤེན་རབ་དང༌། གཡུང་དྲུང་སེམས་དཔའ་
སེམས་དཔའ་ཆེན་པོས་ཡིད་ཀྱི་ཁྱེའུ་ཆུང་ཞིག་ཏུ་སྤྲུལ་ནས། སྲིད་པའི་བོན་པོ་མུ་ཆོ་
ལྡེམ་དྲུག་གི་སྤྱན་སྔར་བྱོན་ནས། སྲིད་པའི་བོན་པོ་མུ་ཆོ་ལྡེམ་དྲུག་གི་ཞལ་ནས། ཡིད་
ཀྱི་ཁྱེའུ་ཆུང་ཁྱེད་ཀྱིས་གཏོ་མཁྱེན་ནམ། དཔྱད་མཁྱེན་ནམ། ང་ནི་ནད་ཙི་ཙི་ཚྭ་ལས་
ཟིན་གསུངས་ནས། འདི་ཅི་ཉེས་བྱས་པས། ཡིད་ཀྱི་ཁྱེའུ་ཆུང་གི་ཞལ་ནས། སྲིད་པའི་
བོན་པོ་མུ་ཆོ་ལྡེམ་དྲུག །གཏོ་དང་དཔྱད་ཅི་འཚལ། སྔོན་གྱི་ལས་ཀྱི་དབང་ལགས་སོ་
ཞེས་གསུངས་པས། སྲིད་པའི་བོན་པོ་མུ་ཆོ་ལྡེམ་དྲུག་གི་ཞལ་ནས། ཡིད་ཀྱི་ཁྱེའུ་ཆུང་
ཅི་གསུངས་ལགས། སྔོན་གྱི་ལས་དབང་བགྱིད་པ་མི་སྲིད་པ་ལགས་བགྱིས་པས།
ཡིད་ཀྱི་ཁྱེའུ་ཆུང་གི་ཞལ་ནས། སྲིད་པའི་བོན་པོ་ཅི་གསུངས་ནས། ལས་ཀྱི་དབང་མ་
ལགས་ན། ནད་འདི་འོང་བའི་ལུགས་མི་བདོག་བགྱིས་པས། སྲིད་པའི་བོན་པོ་མུ་ཆོ་
ལྡེམ་དྲུག་གིས་ཡིད་ཀྱི་ཁྱེའུ་ཆུང་ལ་འདི་སྐད་ཅེས་གསུངས་སོ། །ངའི་ལས་རྩིང་པོ་མི་
དགེ་བ་བགྱིས་པ་ནི་གང་ཡང་མེད་ན། འདི་ང་ལ་རྡོལ་བར་བྱུང་བ་ཡིན་ནོ་ཞེས་
གསུངས་པས། ཡིད་ཀྱི་ཁྱེའུ་ཆུང་གི་ཞལ་ནས། སྲིད་པའི་བོན་པོ་མུ་ཆོ་ལྡེམ་དྲུག་ཚུར་
ཉོན་དང་། དང་པོ་གཤོག་པ་གནས་སུ་མ་ཕྱིན་པ། དེ་ནས་ཤིད་རབ་གནས་སུ་མ་
ཕྱིན་པ་ཡིན། དེ་ནས་སེ་སྒོ་གནས་སུ་མ་ཕྱིན་པ་ཡིན། དེ་ནས་བཞེས་པ་གནས་སུ་མ་
ཕྱིན་པ་ཡིན། དེ་ནས་ངོ་མ་གནས་སུ་མ་ཕྱིན་པ་ཡིན། དེ་ནས་སྒྲིབ་ལུག་གནས་སུ་མ་
ཕྱིན་པ་ཡིན། དེ་ནས་སྤུར་ཁབ་གནས་སུ་མ་ཕྱིན་པ་ཡིན། དེ་ནས་ཚ་ལོག་གནས་སུ་
མ་ཕྱིན་པ་ཡིན། དེ་ནས་ཐོ་གནས་སུ་མ་ཕྱིན་པ་ཡིན། དེ་ནས་དྲི་བྱ་དང་དྲི་རྟ་གནས་
སུ་མ་ཕྱིན་པ་ཡིན། དྲི་ལུག་དང་དྲི་གཡག་གནས་སུ་མ་ཕྱིན་པ་ཡིན། དེ་ནས་ལམ་
གནས་སུ་མ་ཕྱིན་པ་ཡིན་གསུངས་པས། དེ་ནས་དྲི་བོན་མུ་ཆོ་ལྡེམ་དྲུག་གི་ཞལ་ནས།
ཡིད་ཀྱི་ཁྱེའུ་ཆུང་ཅི་གསུངས་ནས། དང་པོ་ངས་ལས་དེ་རྣམས་གནས་སུ་མ་ཕྱིན་པའི་
300

འབུམ་སྡེ། ཀླུ་འབུམ། ༼བར ༽
རྟགས་ཅི་ཡོད་བགྱིས་པས། ཡིད་ཀྱི་ཁྱེའུ་ཆུང་གི་ཞལ་ནས། སྲིད་པའི་བོན་པོ་མུ་ཆོ་
ལྡེམ་དྲུག་ཚུར་ཉོན་དང་། དང་པོ་ལྡེམ་རིང་ལྡེམ་ཐུང་གནས་སུ་མ་ཕྱིན་པས། དེའི་
སྒྲིབ་པས་དབུ་སྐྲ་ལ་སྙན་བྱུང་བ་ཡིན། གཤོག་པ་གནས་སུ་མ་ཕྱིན་པའི་སྒྲིབ་པས་
སེམས་ཅན་ལ་ནད་བྱུང་བ་ཡིན། ཤིད་རབ་གནས་སུ་མ་ཕྱིན་པའི་སྒྲིབ་པས་སེམས་
ཅན་ཡོངས་སུ་ངོ་བོར་ཟེར་བ་ཡིན། སེ་སྒོ་གནས་སུ་མ་ཕྱིན་པས། ད་ལྟ་ཁྱིམ་དུ་
འདུག་དབང་མེད་པ་ཡིན། གྲོང་ཁྱེར་ལ་འགྲོ་ཡང་ཐང་ལ་འདུག་དབང་མེད་པ་ཡིན།
དཀོར་ནོར་གནས་སུ་མ་ཕྱིན་པས། དཀོར་ལ་སྤྱད་དུ་མེད་པ་ཡིན། དོ་མ་གནས་སུ་
མ་ཕྱིན་པས། རྟ་ཞོན་དུ་མེད་པར་བོང་བུ་ཞོན་པ་ཡིན། སྒྲིབ་ལུག་གནས་སུ་མ་ཕྱིན་
པས། ད་ལྟ་ལུག་ལ་དབང་བྱར་མེད་པ་ཡིན། སྤུར་ཁབ་གནས་སུ་མ་ཕྱིན་པའི་སྒྲིབ་
པས་ལྟོ་གོས་སྤོ་ཞིང་གོན་དུ་མེད་པ་ཡིན། ཚ་ལོག་གནས་སུ་མ་ཕྱིན་པའི་སྒྲིབ་པས་
ལན་ཅིག་ཤི་བའི་དུས་ཙམ་ནས་ཚ་ལོག་འགྲིབ་པའི་མི་མེད་དོ། །ཐོ་གནས་སུ་མ་ཕྱིན་
པའི་སྒྲིབ་པས་ད་ལྟ་འཁོར་བ་ཐོགས་པ་ཡིན། དྲི་རྟ་དྲི་ལུག་དྲི་གཡག་གནས་སུ་མ་
ཕྱིན་པའི་སྒྲིབ་པས་ད་ལྟ་རྟ་དང་ལུག་དང་གནག་ལ་སྤྱད་པའི་དབང་མེད་པ་ཡིན།
ཟས་ཕུད་གནས་སུ་མ་ཕྱིན་པའི་སྒྲིབ་པས་ད་ལྟ་རང་སྐྱོགས་ཐོགས་ནས་སླང་བ་ཡིན།
ལམ་སྟོན་གནས་སུ་མ་ཕྱིན་པའི་སྒྲིབ་པས་ད་ལྟ་གནས་མེད་དུ་འཁྱམས་པ་ཡིན། སྙན་
ཤན་གནས་སུ་མ་ཕྱིན་པའི་སྒྲིབ་པས་ད་ལྟ་ནད་ཙི་ཙི་ཛཱ་ལ་བྱུང་བ་ཡིན། དེ་རྣམས་ཀྱི་
སྒྲིབ་པ་འདི་བསལ་དགོས་གསུངས་པས། དེ་ནས་སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ལ་སྔ་མའི་སྒྲིབ་པ་སོལ་ཅིག ། དེ་
ནས་སྙུན་དྭངས་ནས་མཆིའོ་ཞེས་གསུངས་པ་ལས། དེར་སྲིད་པའི་བོན་པོ་མུ་ཆོ་ལྡེམ་
དྲུག་གིས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་
སྤྱན་དྲངས་ནས། གང་སྒྲིབ་པ་བསལ་འཚལ་ལོ་ཞེས་ཞུས་པ་ལསན་ང་ལས།། སྟོན་པ་གཤེན་རབ་
301

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དང་གཡུང་དྲུང་སེམས་དཔའ་སེམས་དཔའ་ཆེན་པོས་ཀྱང་སྒྲིབ་པ་བསལ་བའི་དཀྱིལ་
འཁོར་ཆེན་པོ་བཞེངས་སུ་གསོལ། སྲིད་པའི་བོན་པོ་མུ་ཆོ་ལྡེམ་དྲུག་ཀྱང་། སྒྲིབ་པ་
སེལ་བའི་དཀྱིལ་འཁོར་ནས་བྱུང་། སྒྲིབ་པ་ཆེན་པོ་སྦྱངས་ནས་ནད་དེ་སོས་སུ་ཡང་
མ་འདོད་དོ། །དེ་ནས་སྟོན་པ་གཤེན་རབ་ཀྱིས་ཡིད་ཀྱི་ཁྱེའུ་ཆུང་ཞིག་ཏུ་སྤྲུལ་ནས།
སྲིད་པའི་བོན་པོ་མུ་ཆོ་ལྡེམ་དྲུག་གི་སྤྱན་སྔར་བྱོན་ནས། སྲིད་པའི་བོན་པོ་མུ་ཆོ་ལྡེམ་
དྲུག་ལགས། གཤེན་པོ་ཁྱོད་ཀྱིས་ཚངས་ཆེན་བདུར་བའི་དུས་སུ། གཏར་ནུར་ཀླུ་ཆེན་
སྟེང་དུ་བསྲེགས་པས། ཀླུ་ཐོག་ཆེན་ཁྲོས་ནས། གཤེན་པོ་ཁྱོད་ལ་ནད་འདི་བཏང་
བས། གཤེན་པོ་ཁྱོད་ལ་ནད་ཙི་ཙི་ཛ་ལས་ཟིན་པའོ། །དེ་ཡང་ཀླུ་དབང་ཆེན་དགྱེས་
པར་བྱ་དགོས་སོ་གསུངས་པས། དེ་ནས་སྲིད་པའི་བོན་པོ་མུ་ཆོ་ལྡེམ་དྲུག་གིས་སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་ཞུས་པས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། ཀླུའི་
གསུང་རབ་རྒྱུན་དུ་ཐོན་ཅིག །རྩི་དང་སྨན་དང་མངར་དང་བདུད་རྩི་དང་སྤོས་དང་།
སྦྲུམ་མ་དང་དེ་རྣམས་ཤོམས་ཤིག །དེར་སྲིད་པའི་བོན་པོ་མུ་ཆོ་ལྡེམ་དྲུག་གིས་ཀླུའི་
གསུང་རབ་རྒྱུན་དུ་བཏོན་ནོ། །མཐུན་པའི་རྫས་དང་འདོད་པའི་ཐབས་བཤམས་ནས།
སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས། རྒྱུ་ཐུགས་
དམ་དུ་དགོངས་ནས་ཀླུའི་དཀྱིལ་འཁོར་བཞེངས་སུ་གསོལ། སྣ་ལ་ས་བདག་ལྷ་ཀླུ་ལ་
སྦྲན་བཏང་། དེ་ནས་སའི་ཆོ་ག་བྱས། དེ་ནས་ས་བདག་ལ་ས་བསླང་། དེ་ནས་ས་ལ་
རིན་པོ་ཆེ་སྣ་ལྔའི་གཏེར་བཅུག ། དེ་ནས་ཕུར་པ་ཕྱོགས་བཞིར་གདབ། དེ་ནས་ཆག་
ཆག་ག་བུར་ཆུས་བྱས། དེ་ནས་ཐིག་མཚམས་བཅད། དེ་ནས་ཐིག་གདབ། དེ་ནས་
པདྨ་བྲི། དེ་ནས་རྒྱན་ཆ་རྣམས་བཀོད། དེ་ནས་ཀླུ་རྣམས་སྤྱན་དྲངས། དེ་ནས་ཀླུ་
རྣམས་བཞུགས་སུ་གསོལ། དེ་ནས་ཀླུ་ལ་ཁྲུས་བགྱིད། དེ་ནས་ཀླུའི་སྤང་སྐོང་
302

འབུམ་སྡེ། ཀླུ་འབུམ། ༼བར༽
བཀླགས། དེ་ནས་ཀླུ་ལ་བསྟོད་ར་བགྱིད། དེ་ནས་མཆོད་པ་དྲུག་ཅུ་ཐམ་པ་བཤམས་
ནས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
དགོངས་པ་མཛད་དེ། ཨོཾ་བཛྲ་སུ་ཀ་སུ་ཀ་པུ་ཀ་པུ་ཀ། ར་པ་ས་ཧ་ར་ན་དེ་པ་སཱཧཱ།
འབུ་ཏ་ཁྲོ་ཏེ་ཤུ་པ་རི་མ་ཧེ། སང་པ་ཡད་སཱཧཱ། ན་ཙ་ན་ཙ་ན་ཙ་མ་ཙ་ན་ཏ་ན་མ་ཙ་
ན་ཏ། ན་མ་ཙ་ན་ཏ། རི་པང་ཏེ་ཀྲོ་ཏ་ཤ་རི་སཱཧཱ། ཁེ་པ་ཁ་མ་ན་སུ་ཏ། མན་ཛུ་པ་
སཱཧཱ། ཐ་ག་རིང་ལུ་ས་ར་ཕཊ། མ་སུ་པ་རི་དུ་ན་ཡེ། ས་ལེ་མ་བཛྲ་སཱཧཱ། མ་ལ་ན་དེ་
ནུ། པ་སན་དེ་སུ་པ་ཕཊ་ཡ། ཙ་གྲང་ཞེས་སཱཧཱ། མ་ལུ་མ་ལུ་མ་ལུ། སུ་ཏོ་ཞ་ན་ཕཊ་
སཱཧཱ། རི་ལུ་མ་ལ་སཱ་ད་ཕཊ་སཱཧཱ། ན་མ་ཧ་སྲི་དུ་སཱཧཱ། སུ་ཀ་སུ་ཀ་སུ་ཀ་སཱཧཱ། མ་ལུ་
མུ་ན་ལི་མེ་ནི། མ་ནེ་སེ་པ་སད་ཏེ་ཞུས་ཏེ་སྭཱཧཱ། འགྲོ་ན་འགྲི་ན་འགྲི་ན། སུ་ཀེ་སུ་ཀེ་
ཕུ་མ་རི་དུ་སཱཧཱ། སྙིང་པོ་དེ་བརྗོད་པས། ཀླུ་ཐེག་ཆེན་ཡང་དཀྱིལ་འཁོར་སྟེང་ན་
མངོན་སུམ་དུ་འོངས་ནས། ཀླུ་ཐེག་ཆེན་གྱི་ཞལ་ནས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོ་ལགས། བདག་ལ་འདི་ཙམ་བཀའ་
ནན་གསུངས་ལགས་ན། སྟོན་པ་གཤེན་རབ་དང་གཡུང་དྲུང་སེམས་དཔའ་ལ་སྒྲིབ་
པར་འགྱུར་ལགས་སོ། །སྟོན་པ་གཤེན་རབ་ཀྱི་ཞལ་ནས། ཀླུ་ཐེག་ཆེན་མི་ལེགས་སོ། །
འདི་ཙམ་ཚོད་མ་མཆིས་ཏེ། ཀླུ་རྣམས་བརླག་པར་མཆིས་ལགས་སོ། །ཀླུ་ཐེག་ཆེན་ཏ་
ཧ་ལ་ཆས་ཀྱིས་ཀླུ་གཞན་མ་ཡང་བརླག་པར་མཆིའོ། །གཤེན་རབ་ཀྱི་སྐུ་ལ་བརྡོག་
གྱིས་བྱ་སྟེ། རབ་ཏུ་ཡང་མི་རུང་བ་ལགས་ཏེ། བརླག་པར་འགྱུར་རོ། ། ཀླུ་ཐེག་ཆེན་
གྱི་ཞལ་ནས། སྟོན་པ་རྣམ་པ་གཉིས་བདག་གིས་མ་ནོངས་སོ། །བདག་གི་སྟེང་དུ་
བསྐལ་པའི་མེ་དཔུང་བཏང་བས། དབལ་གསས་དང་སྲིད་གསས་དང་གཏུམ་གསས་
དང་། མང་པོས་ནན་གྱིས་མནན་ཏོ། །ཁྱེད་རྣམས་ཀྱིས་ཕུད་དང་། ཆུ་དང་ལྕམ་མི་
གཙང་བའི་མགོ་ན་ཟླ་ནམ་བརྡབ་པ་དང་། དེ་ལྟར་བགྱིས་པས་ན་སྟོན་པ་རྣམས་
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཀྱིས་བཀའ་སྩལ་དུ་མི་རུང་ངོ༌། །དེ་ནས་སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོའི་ཞལ་ནས། ཀླུ་ཆེན་པོ་ཁྱོད་ཀྱང་དགྱེས་པར་བགྱིས།
སྲིད་པའི་བོན་པོ་མུ་ཆོ་ལྡེམ་དྲུག་འདི་ཡང་ནད་དབྱུང་བར་བྱ་དགོས་ཞེས་གསུངས་
པས། ཀླུ་ཐེག་ཆེན་གྱི་ཞལ་ནས། སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་ལགས། ཐུགས་རྗེ་ཆེ་ལ་ཐབས་མཁས་པ་ལགས་ན། ཀླུ་བདག་
དགའ་བར་གཤེན་རབ་ཀྱིས་མཛད་ན། སྲིད་པའི་བོན་པོ་མུ་ཆོ་ལྡེམ་དྲུག་བསྙུང་དྭངས་
བར་བྱའོ་གསུངས་པས། དེར་སྟོན་པ་རྣམ་པས་ཀླུ་རྣམས་དགྱེས་པར་མཛད་དེ། སྣ་
ལ་ཀླུ་མནོལ་བ་བསང་ངོ༌། །ཀླུའི་གསུང་རབ་དང་སྤང་སྐོང་རྒྱུན་དུ་བཀླག་གོ །དེ་
ནས་མཆོད་པ་ལུགས་བཞིན་དུ་ཕུལ་ལོ། །དེ་ནས་ཀླུ་ལ་སྨོན་ལམ་བཏབ་བོ། ། ཀླུ་
ཐེག་ཆེན་དེར་དགྱེས་པས་སྲིད་པའི་བོན་པོ་མུ་ཆོ་ལྡེམ་དྲུག་བསྙུངས་པ་དེར་དྭངས་
སོ། །སོག་མའི་ནང་ནས་སྙི་མ་བྱུང་བ་དང་འདྲ་སྟེ། ཀླུ་ཐེག་ཆེན་གྱིས་སྲིད་པའི་བོན་
པོ་མུ་ཆོ་ལྡེམ་དྲུག་ལ་མགོན་དང་སྐྱབས་པ་བྱས་སོ། །མི་མཐོང་བ་དཔྲལ་བ་ནས་
བསྟན་ཏོ། ། མི་ཤེས་པ་ལྟག་ནས་སྨྲའོ། །མཐུ་དང་མགོན་སྐྱབས་བགྱིས་སོ། །སྲིད་པའི་
བོན་པོས་ཀླུ་ལ་སྐྱེམས་དྲངས་སོ། །བཀྲ་ཡང་ཤིས་སོ། །བསམ་པའི་དོན་ཐམས་ཅད་
ཡང་འགྲུབ་པར་བགྱིས་སོ། ། དེ་ནས་གཏོ་བདག་ཡབ་ཡུམ་གཅུང་རྣམས་མཆིས་པ་
ལས། ཀླུ་བསམ་གྱིས་མི་ཁྱབ་པ་ཡང་མི་གནོད་པ་ལགས་སོ། །འབྲས་བུ་བྱས་ནས་ལོ་
གསུམ་ལོན་ཏེ། ཡང་ཀླུ་ཐེག་ཆེན་དེ་རབ་ཏུ་ཐུགས་ཁྲོས་ནས། ཡབ་ཀྱང་ཞབས་གྲུམ་
པ་བཞིན་དུ་བསྙུངས་པ་ལས། དེ་ཡང་འདྲི་ལགས་སམ་དགོངས་པས། དེའི་ཕྱི་དེ་ལོ་
ལ་གྲུམ་ནད་ཀྱང་ཚབ་ཆེ་བར་བྱུང་། ཡུམ་ཡང་ཞལ་ཡོན་པོར་ཐལ་ཏེ། ཡབ་ཡུམ་
གཉིས་ཀྱི་ཞལ་ནས། ངེད་ཀྱིས་ལས་སྡིག་པ་མ་བྱས་པར་ལས་འདི་འོང་བར་ཅི་ཉེས་
བགྱིས་པས། སྲས་ལྔའི་ཞལ་ནས། འདི་ཡང་ཅི་ཉེས་གསུངས་པས། སྨན་པ་མཁས་པ་
304

༼བར༽
འབུམ་སྡེ། ཀླུ་འབུམ།
སྨན་པའི་ཞལ་ནས་འདི་ཆུ་སེར་ནག་པོ་ཡིན་པས་སོས་པར་བྱའོ་ཞེས་
སྤྱན་དྲངས་ཏེ། 
གསུངས་པས་སོ། །སྨན་པ་མཁས་པ་དེས་ཀྱང་སྲས་ལྔའི་རྩ་ནག་ནས་ཁྲག་ཕྱུང་པུས་
མོའི་མཛོ་སྣ་ནས་རྔབ་དྲངས། ཡབ་ཡུམ་གྱི་རྩེའུ་ཆུང་གཡས་པ་གཏར། ཡབ་ཡུམ་
གཉིས་ལ་མར་བཞུས་ནས་བཏང་། གྲོ་ཆང་ལ་རྨེའུ་ཆང་གིས་བསང་བཏང་བ་ལས།
རྐང་པ་སྦྲིད་པ་སོས་སོ། །ཡུམ་ཞལ་ཡོ་བ་རངས་སོ། །ཡང་སྨན་པས་རྐང་པ་ཅིག་གི་
རྩ་ནག་དྲུངས། མཛོ་སྣ་ནས་སྦུ་གུས་དྲངས་སོ། །ཡུམ་གྱི་རྩེའུ་ཆུང་ཡང་དྲང་སྟེ། སྨན་
པས་མར་ཡང་ནས་བཞུ་བ་དང༌། སྦྲང་རྒོད་བཏུལ་བ་དང༌། བཅའ་བ་བསྡུས་པ་
སྦྱར་ནས་བཏང་། ཆང་ཡང་ནས་ཡང་བསིང་པ་བཏང་བས། ཡབ་ཀྱི་ཞབས་ཀྱང་
རངས་ཏེ་སྦྲིད་པ་ཡང་སངས་སོ། །སོས་ནས་ཡང་ལོ་གཅིག་ལོན་ནས་ཡབ་ཡུམ་
གཉིས་ཀ་སླར་ལ་ནད་ལང་སྟེ། ཡང་སྨན་པ་སྤྱན་དྲངས་ནས་སྨན་པས་རྩ་ཆུ་བལྟས་
པས། འདི་ཁྲག་མང་པོ་ཕྱུང་བས། རླུང་དང་ཆུ་སེར་དུ་བསྡོངས་ནས། རླུང་གོང་དུ་
སོང་ངོ་ཞེས་ཟེར་ཏེ། ཡབ་ཡུམ་གཉིས་ཀ་སྐྲངས་ཏེ། ཡང་སྨན་པས་ལུག་ཐོང་ཞིག་
ཀྱང་ཤ་ལྤགས་རུས་ཕྱེ་ནས་བཏང་། རྨེ་ཆང་ལ་གྲོ་ཆང་གིས་བསིང་ནས་སྤྱོད་མང་པོ་
དང་སྦྱར་ཏེ་བཏང་ནས་སྨན་པས་རྩ་ཆུ་བལྟས་པས། ནད་འདི་ཙི་ཙི་ཛཱ་ལ་ཡིན་པས་
ངས་མི་ཐུབ་བོ་ཞེས་གསུངས་སོ། །དེ་ནས་སྲས་ལྔ་ཡབ་དང་ཡུམ་ལ་ཐུག་ཅིག །སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ནས་
ཞེས་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་
པོས་སྙིང་པོ་འདི་བརྗོད་དོ། ། ཨོཾ་སི་ཏི་པང་ལུང་ཁ་ཏེ་བཛྲ་ཡག་ཤཱ། ཏ་ཏ་ཡ་བེ་རུ་ལུ་
སུ་ཞེས་ལུ་སད་པ་ན། རི་དུ་རི་མ་ལ་པང་སད་སད་སཱཧཱ། བྱ་རི་མ་ལུ་འགུ་ན་ལ་པ་
སང་ན་ལ་མ། ཀྲོ་ཤི་ཀྲོ་ཤི་ཀྲོ་ཤི། ཧུ་ལུ་ཧུ་ལུ། བྱས་པས་ཀླུ་ཐེག་ཆེན་མངོན་སུམ་དུ་
འོང་ནས། སྟོན་པ་གཤེན་རབ་ལགས། བདག་སུ་ཡང་མི་གནོད་པ་ལགས་ན། ཁོང་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡབ་ཡུམ་གཉིས་ཀ་སྲས་ཚངས་ཆེན་རབ་འབྱོར་ཐུགས་ལ་ལྕག་ནས་འདེད་བཏང་སྟེ།
བདག་གི་སྟེང་དུ་གནུར་བསྲེག་སྟེ། བདག་ཅི་བས་བྱུགས་པས་ནོངས་པ་ལགས་པས།
ཡབ་ཡུམ་གཉིས་ཉི་མ་ནུབ་པ་སུས་ཤར་བར་བྱ། ཟླ་བ་སྟོང་པ་འཆར་བ་སུས་བྱ། མི་
ཤི་བ་སུས་བསླང་། ད་ཡང་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་བཀའ་ཉན་པས། སླད་མའི་སྲས་རྣམས་ཅི་སློན་མི་བྱུག་སྐད་ནས་ཕྱི་
མའི་འཕྲོ་བ་བཀུམ་པས། ཀླུའི་གསུང་རབ་རྒྱུན་དུ་ཀློག །མཆོད་པ་རྒྱུན་དུ་ཕུལ་
གསུངས་ནས། དེར་སྲས་ལྔས་སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོ་ལ། ཀླུའི་གསུང་རབ་རྒྱུན་དུ་བཏོན། མཆོད་པ་རྒྱུན་དུ་ཕུལ་
བས་ཀླུ་ཆེན་པོ་དགྱེས་ནས། ཕྱི་མ་ནི་འཕྲོ་བཀུམ་མོ། །སྲིད་པའི་བོན་པོ་མུ་ཆོ་ལྡེམ་
དྲུག་གིས་སྟོན་པ་གཤེན་རབ་ལ་ཞུས་པ། ཀླུ་ཐེག་ཆེན་གྱི་ལེའུ་སྟེ་སོ་གཅིག་པའོ། །། །
༧ ཞང་ཞུང་སྐད་དུ། ཏ་ཡ་ཕཊ་དེ་སང་ག །སུམ་པའི་སྐད་དུ། ཏ་ཡ་ཏ་པ་སེ་
མ་ནུ་གྲོ། བོད་སྐད་དུ། ཀླུའི་རྒྱལ་པོ་ཁྲི་འཕང་སྐྱོལ་ཞེས་བྱ་བ། གཡུང་དྲུང་ཐེག་པ་
ཆེན་པོའི་མདོ། དེ་ནས་དུས་དེ་ཀ་ཙམ་ན། ཀླུའི་ཕ་ནི་ཁ་ཡེལ་དང་ཆེན་པོ། མ་ནི་
ཐུང་ཟ་སྐྱོལ་མེད་མ། བུ་ཀླུའི་ཁྲི་འཕང་སྐྱོལ། ཕ་ནི་ཤེལ་གྱི་བྲག་ཡང་རྩེའི་ནང་ན་ཆུ་
མིག་སྟེང་དུ་འབབ་ཅིང་མཆིས་པ་ལ། གནས་ཤེལ་གྱི་བྲག་ཡང་རྩེ་དེ་ལ། བྲག་ཕུག་
ལ་ཀླུའི་གཟུགས་བསམ་གྱིས་མི་ཁྱབ་པ་ཞིག་གདའ། དེའི་ནང་ན་ཆུ་མིག་འབབ་པ་
དང་། ཀླུའི་བུ་ཁྲི་འཕང་སྐྱོལ་དེ་གནས། བྲག་དེའི་ལོགས་ལ་བྱ་གོང་མོ་དང་ཕུག་རོན་
ཡང་གནས། བྲག་དེའི་རྩེ་མོ་ལ་བྱ་རྒོད་ཀྱིས་ཚང་ཡང་བཅའ། བྲག་དེའི་འགབ་ན་
རི་དྭགས་ཤ་བ་དང་། དགོ་བ་དང་། གནའ་བ་དང་། གླ་བ་དང་། སྣ་ཚང་བ་ཡང་
གནས། ཐ་མ་ན་བྲ་བྱི་ཡན་ཆད་ཀྱང་གནས་སོ། །དེ་རྣམས་ནི་ཀླུའི་བུ་ཁྲི་འཕང་སྐྱོལ་
གྱི་དཀོར་ལགས་སོ། །དེ་ནི་ཡང་དག་པའི་དཀོར་ལགས་སོ། །དེའི་རྩ་བ་ན་ཕྱི་བ་དང་
306

འབུམ་སྡེ། ཀླུ་འབུམ། ༼བར༽
གྲུམ་པ་ཡང་གནས་སོ། །ཀླུའི་བུ་ཁྲི་འཕང་སྐྱོལ་གྱི་དཀོར་ལགས་སོ། །དེ་ནི་ཀླུ་ཡུལ་
དང་མ་ཕྱོད་ཀྱི་ནང་ན། མཁར་ས་མཁར་སྐྱ་བོའི་ནང་ན། ཕ་དང་ཡབ་སྨོས་པ་ཁྲི་
འཕང་སྐྱོལ་པོ་ལགས། མ་དང་ཡུམ་སྨོས་པ་དོག་གོ་ས་ལའི་བཙུན་མོ་ལགས། དེ་
གཉིས་ཡིད་ཀྱིས་བཤོས་པའི་སྲས་མཆེད་བཞི་འཁྲུངས། མཚན་ཡང་ཁྲི་ལས་དྲངས་
སོ། ། ཁྲི་རྒྱལ་གཙུག་འཕན་དང་། ཁྲི་རྒྱལ་མགོན་པོ་དང་། ཁྲི་རྒྱལ་འཕེན་པོ་དང་།
ཁྲི་རྒྱལ་འདུས་པ་བཞི་འཁྲུངས་སོ། ། དེ་ནས་ཡབ་ཀྱི་ཕོ་བོ་གཅེན་པོ་ཁྲི་རྒྱལ་གཙུག་
འཕན་ཁྱོད་ཡུལ་དང་ས་སྐལ་ནི། གཉན་གསུམ་གྱི་རྩེ་ལ་སེམས་ཅན་ཐམས་ཅད་ལ་
དབང་བྱ་དགོས་ཞེས་གསུངས་པས། ཡུལ་དེར་བུས་བལྟས་པ་ལས། ཤེལ་གྱི་བྲག་
དཀར་གཉན་ལ་གཏོད་པ་དེ་དབང་བྱ་འམ་སྙམ་ནས། གཅུང་ཁྲི་ལྡན་མགོན་པོའི་
ཐུགས་ལ་དགོངས་པས། ཕོ་བོ་གཅེན་པོ་ལགས། ཤེལ་གྱི་བྲག་དཀར་པོ་འདི་སྲིད་
པའི་མདུན་ས་ཤིག་གདའ་ནས་བགྱིས་པས། ཡབ་དང་ཕོ་བོ་གཅེན་གཉིས་ཀྱི་དགོངས་
པ། སྲིད་པའི་སེམས་ཅན་དུ་གྱུར་པ་རྣམས་དུས་དང་ལན་ལས་མང་བས། རི་ལ་སོ་
སོར་དབང་བྱས་པས་ན། ཤེལ་གྱི་བྲག་དཀར་གྱི་རྩེ་མོ་འདི་ལ། འདབ་ཆགས་དང་།
རི་དྭགས་སྣ་ཚང་བ་ཡང་ཡོད་པ་འདི་ལ་དབང་བྱ་དགོས། དེ་ནས་ཡབ་ཁྲི་རྒྱལ་སྐྱོལ་
པོའི་ཞལ་ནས་འདི་གསུངས་སོ། །བུ་ཁྲི་རྒྱལ་གཙུག་འཕན་ཚུར་ཉོན་དང་། དང་པོ་
ཡུལ་དང་ས་བཅད་ནས་དབང་བྱས་པ་ཡིན་པས། ད་བཟང་དང་ངན་བྱེད་ཀྱང་ས་
ལ་བྱ་དགོས། སོ་དང་ནམ་ལ་བྱ་དགོས་པས། ཡབ་ཁྲི་རྒྱལ་སྐྱོལ་པོའི་ཞབས་འཆག་
ས་དགོས། ཁང་ཁྱིམ་ས་མཁར་སྐྱ་བོ་ལ་ཡར་འཛེག་ན་མར་འབབ་མི་ནུས། སྦྲ་ཁྱིམ་
ནག་པོ་བྱ་དགོས། ནང་གི་དྲོ་དང་ནུབ་ཀྱང་འཚལ་མའི་སྐུ་ཙམ་སྙམ་ན། བུ་ཁྲི་རྒྱལ་
སྐྱོལ་པོ་གཙུག་འཕན་དེའི། གཡུའི་ནེའུ་གསིང་གི་སྟེང་ན་ཚ་བ་ཚ་གདའ། དེ་ལ་རླུབ་
ཆུར་འདོམ་གསུམ། ཞེང་འདོམ་གང་པའི་རླུབ་ཅིག་བྲུས་ནས། དེ་ནས་ལྕགས་ཀྱི་ཕུར
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཆེན་གསུམ་བརྡུང་སྟེ། གཅིག་ནམ་ཚོང་ལ་འོང་བར་བཙུགས་སོ། །གཅིག་གློ་སྙིང་
ལ་འོང་བར་བཙུགས་སོ། །གཅིག་རྒྱུ་སྨད་དུ་འོང་བར་བཙུགས་སོ། །དེ་ནས་སྲད་དུ་
རླུབ་བགྱིས་པས། སྟོན་ཟླ་འབྲིང་པོ་གཅིག་ཁུམ་སྟེ། ཁྲི་རྒྱལ་གཙུག་འཕེན་གྱིས་བལྟ་
རུ་ཕྱིན་པས། རླུབ་ཀྱི་ནང་ན་རྒོད་གཡག་ཁམ་པ་ཞིག་གདའ་ནས། ཀླུ་ཁྲི་འཕང་སྐྱོལ་
པོ་དེ་དུང་གི་ཕྱི་བ་དཀར་པོ་ཞིག་ཏུ་བརྫུས་ནས་འབྲོང་གི་སྔས་སུ་གདའ་བས། ཁྲི་
རྒྱལ་གཙུག་འཕེན་གྱི་དགོངས་པས། ཕྱི་བ་དང་འབྲོང་གཉིས་འཁུམ་སྙམ་ཀྱང་། ཕྱི་
བ་བསད་དགོངས་པས། ཕྱི་བ་གར་ཐལ་ཆ་ཡང་མེད་དོ། །དེ་ནས་འབྲོང་བཏོན་
ཏེ་བཤས་པས། འབྲོང་གི་ཁོང་པ་ན་སྦལ་པ་དང་ལྕོང་མོ་བྱུང་ངོ༌། །ཁྲི་རྒྱལ་གཙུག་
འཕེན་གྱིས་གཉིས་ཀ་བཀུམ་སྙམ་ནས། འདི་འབྲོང་སྦལ་ཟན་ལགས་སྙམ་སྟེ། དེ་རླུབ་
ཀྱི་ནང་ན་གདའ་བ་གར་སོང་ཆ་ཡང་མེད། གཡག་གི་རྔ་རྩིད་ཀྱིས་ཡབ་ཀྱི་སྦྲ་ཁྱིམ་
བགྱིས་སོ། །འབྲོང་གི་ཀྲུམས་ནི་ཡབ་ཀྱི་མགུལ་དུ་བཏོན། པགས་པས་ཡབ་ཀྱི་ཆགས་
བགྱིས་སོ། །དེ་ནས་ཡབ་ཀྱི་ཐུགས་ལ་དགོངས་པས། ཞག་གིས་ཐེག་པ་ལྟར་བགྱིས་
ནས་སྐྲངས་པ་ལ་དེ་བརྡོལ་པའི་ནང་ན། ཡ་མཚན་ཆེ་སྟེ་དམར་པོར་སོང་ནས་མཆིས་
པ་བུ་ཁྲི་རྒྱལ་གཙུག་སྐྱིད་ཀྱིས་ཀྱང་བལྟས་པས། ཡབ་ཀྱི་རྨ་ལ་སྨན་པ་མཁས་པ་ཞིག་
ཀྱང་དགོས་སོ་སྙམ་ནས། སྨན་པ་མཁས་པ་ཞིག་གཉེར་ནས་བལྟས་པས། སྨན་པ་
དེའི་ཞལ་ནས། འདི་རླུང་ཕོལ་མིག་བྱ་བ་ཡིན་པས། རླུང་སྨན་བྱ་དགོས་སོ་གསུངས་
ནས། འོ་ན་ཅི་འཚལ་ཞེས་ཞུས་པས། འདི་ལ་བྱ་གོང་མོ་དང་ཤེལ་གྱི་བྲག་འགྲམ་ནས་
ཕྱི་བ་ཞིག་བཀུམ་ནས། དེ་ཡང་ནས་ཡང་དུ་གདུས་ནས་ནད་པ་ལ་བཏང་དགོས་
སོ་ཟེར། བྱ་གོང་མོ་དང་ཕྱི་བ་གཉན་པོ་ཞིག་བཀུམ་ནས་སྨན་པའི་ཕྱག་ཏུ་ཕུལ་བས།
སྨན་པས་བྱ་ཡང་ནས་ཡང་དུ་གདུས་ནས་ཕྱི་བའི་སྐྲུམ་གྱི་ནང་དུ་རྩལ་ནས། ནད་
པ་ལ་བཏང་བས། ནད་པས་དེ་འཚལ་བས། སླར་རུས་འབྲས་སུ་ཐལ་ལོ། །དེ་ནས་
308

འབུམ་སྡེ། ཀླུ་འབུམ། ༼ བར༽
སྨན་པས་གསེར་བསྲེག་ཀྱང་རུས་པའི་འབྲས་མ་སོས་ཏེ། སྨན་པས་ལྕགས་བསྲེགས་
ནས་བཏང་བས་རུས་འབྲས་མ་སོས་པར་རུས་མཛེར་སོང་ནས་གདའོ། །ཡུམ་དང་
སྲས་བཞིས་ཐུགས་ལ་དགོངས་ནས། སྨན་པ་ལ་འདི་སོས་པའི་ཐབས་ཡོད་དམ་ཞུས་
པས། མཛེ་ལ་སོས་པའི་ཐབས་ག་ལ་ཡོད་གསུངས། འདི་ལྷ་འདྲེའི་ཆོ་འཕྲུལ་ཡིན་
པས། ལྷ་འདྲེ་ཆོས་ཤིག ། ལྷ་འདྲེ་བཅོས་པ་ནི་དང་ལ་གཤེན་རབ་ལ་ཞུས་ཤིག །འདི་
ཡ་མཚན་ཆེ་བ་ཞིག་གདའོ། །འདི་སྲིད་པའི་ལྷ་འདྲེ་ཡིན། འདི་དམིགས་ནས་བཟུང་
དགོས་སོ་ཞེས་གསུངས་པས། དེ་ནས་རྣོ་མཐོང་ཀྱི་བདག་པོ་གཙུག་ལག་མཁན་ལ་
ཞུས་པས་གཙུག་ལག་གི་མེ་ལོང་ཞལ་ཕྱེས་ཏེ་བལྟས་པས། རྣོ་མཐོང་ཡང་དེ་ནས་བྱུང་
ངོ༌། །རྒོད་པོ་ཁྱོད་ན་བ་འདི་ལ་འདྲེ་ཡོད་དོ། །ཤེལ་གྱི་བྲག་དཀར་རྩེ་མཐོན་ཅིག་པ་
དེའི་བྲག་ཕུག་གི་ནང་ན། མུ་ཏིག་གི་ཆབ་ཀྱང་འབབ་བོ། །དེའི་རྩེ་ལ་རྒོད་ཀྱི་ཚང་
ཡང་བཅའོ། །དེའི་ལོགས་ལ་སེང་གེ་དང༌། འབྲོང་དང་ཤ་བ་དང་། རི་དྭགས་མང་
པོ་གནས། དེའི་རྩ་བ་ན་ཕྱི་བ་དང་གྲུམ་པ་ཡང་གནས། སྲིད་པའི་སེམས་ཅན་ཐམས་
ཅད་ཀྱང་རྩེ་ལ་གདའ། ཤེལ་གྱི་བྲག་དེའི་དབང་ནི་ཀླུ་ཁྲི་འཕང་སྐྱོལ་པོའི་དབང་
བྱེད། བྲག་ཕུག་དེ་ལ་ཀླུ་བྲན་སྟོང་གི་གཟུགས་ཡོད་དོ། །སེམས་ཅན་སྣ་ཚང་བ་ནི་
ཀླུ་ཁྲི་འཕང་སྐྱོལ་གྱི་དཀོར་དུ་འདུག་པ་ལས། ཀླུ་ཁྲི་འཕང་སྐྱོལ་པོ་དེའི་ཡང་དག་
པའི་དཀོར་ལ་ཀླུ་ཚན་རེ་རེ་ཡོད་དོ། །ཁྲི་རྒྱལ་གཙུག་འཕེན་དེས། ཡབ་དེ་ལ་སྦྲ་ཁྱིམ་
དགོས་པས་བཤོས་ལ་བཀུམ་ཅིག་འཚལ་དགོངས་ནས། མཚལ་གྱི་མཚལ་འཕྲང་དུ་
རླུབ་ཅིག་བྱས་ནས། འབྲོང་ཆེན་དེ་རུ་བཀུམ་སྟེ། འབྲོང་གི་སྔ་ལོགས་ལ། ཀླུ་དུང་
གི་ཕྱི་བར་བརྫུས་ནས་མི་གདའ་འམ། འབྲོང་བཤས་པའི་སློའི་ནང་ན་སྦལ་པ་ལྕང་
མོ་ཡོད། དེ་ཀླུའི་སྤྲུལ་པ་ཡིན་པས། དེ་གདའ་འམ་མི་གདའ། ཡབ་ཀྱིས་འབྲོང་གི་
པགས་པ་མཉེས་ཏེ་མ་བྱས་པས། དེ་ཀླུའི་འཆོས་ཏེ་སྐྲངས་པ་ཡིན། དེ་ཙུག་གདའ་
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འམ་མི་གདའ། དེ་ལ་ཕོལ་མིག་ཀླུས་བཏང་བ་ཡིན་ན། དེ་གདའ་འམ་མི་གདའ། དེ་
ནས་འབྲས་བཏང་ནས། དེ་ཙུག་གདའ་འམ་མི་གདའ། དེ་ནས་རུས་འབྲས་སུ་འགྲོ་
བ་ནི། ཀླུའི་བྱ་གོང་མོ་དང་། ཕྱི་བ་བསད་ནས་ཀླུ་ཁྲོས་ནས་རུས་པའི་འབྲས་སུ་སོང་
ངོ༌། །དེ་ནས་རུས་པའི་འབྲས་ཀྱང་བསྲེགས་པས། དེ་ཀླུའི་དུག་ཡིན་པས་མཛེ་རུ་
བཏང་བ་ཡིན་ནོ། ། དེ་ཡང་ཡོན་ཏན་ཅན་སྟོན་པ་གཤེན་རབ་མི་བོ་དང་། གཡུང་
དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་ནས། ཀླུ་བཅོས་ན་ཕན་པར་
འགྱུར་རོ། །དེ་མེན་ན་ཡབ་ཏ་ལ་ཆེས་ཀྱི་སྲས་གསུམ་ལྔ་ལ་ཡང་མཛེ་འོང་བར་འགྱུར་
རོ་ཞེས་གསུངས་སོ། །ཡབ་ཀྱི་ཞལ་ནས་བུ་རྒོད་པོ་ལ་ཆོ་ག་མ་བྱས་ན་ཡང་མ་བྱས།
ཡུམ་དང་སྲས་རྣམས་ལ་མའི་ཆོ་ག་གྱིས་ཤིག །སྲས་ཁྲི་རྒྱལ་གཙུག་འཕེན་གྱི་ཞལ་
ནས། འདི་ཙུག་དང་པོ་རྒྱ་མཚོའི་རྦ་ལས་བྱུང་། དེས་ཀྱང་མཐོང་བར་བྱས་སོ། །ཡབ་
སོས་སུ་མ་འཚལ་ཡང་བདག་ཅག་སྤྱོད་མའི་རིམ་གྲོ་བགྱིའོ་ཞེས་གསུངས་ནས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་སྤྱན་སྔར་ཤོག་
བུ་ཞིག་སྤྲིངས་ནས། བདག་གི་ཡབ་འདི་འཚོ་བ་ན། ཤོག་བུ་འདི་ཡང་སྟོན་པའི་སྤྱན་
སྔར་ཕེབས་པར་ཤོག་ཅིག །མི་སོས་ན་ཤོག་བུ་འདི་མི་ཕེབས་པར་ཤོག་ཅིག་གསུངས་
ཏེ། དམོད་བཙུག་པས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོ་གཉིས་ཀྱི་ཐོག་ཏུ་བབ་སྟེ། སྟོན་པ་གཤེན་རབ་དང་གཡུང་དྲུང་སེམས་
དཔའ་གཉིས་ཀྱིས་ཐུགས་ཀྱི་སྤྲུལ་པ། ཡིད་ཀྱི་ཁྱེའུ་ཆུང་ཞིག་ཏུ་བཏང་སྟེ། ཡིད་ཀྱི་
ཁྱེའུ་ཆུང་གི་ཞལ་ན་རེ། ཁྲི་རྒྱལ་གཙུག་འཕེན་གསོན་དང་། ཁྱེད་ལ་གསུང་རབ་
འདོན་དགོས་པས་སྨན་སྣ་ཚོགས་དང༌། རྩི་སྨན་སྣ་ཚོགས་དང་། མངར་སྣ་ཚོགས་
བཙལ་དགོས་སོ་གསུངས་པས། ཁྲི་རྒྱལ་གཙུག་འཕན་གྱིས་ཡིད་ཀྱི་ཁྱེའུ་ཆུང་དེ་སྟོན་
པ་གཤེན་རབ་ཀྱིས་སྤྲུལ་པ་ལགས་གསུངས་ནས། ཀླུའི་གསུང་རབ་བརྒྱ་རྩ་བརྒྱད་
310

འབུམ་སྡེ། ཀླུ་འབུམ། ༼བར༽
བཏོན་ཏོ། །ཀླུའི་གསུང་རབ་ཆེན་པོ་བཞེངས་སུ་གསོལ་ཏེ། དང་པོ་ས་ལ་སྦྲན་བཏང་།
དེ་ནས་ས་བདག་ལ་ས་བསླང༌། དེ་ནས་སྨན་སྦྱངས། དེ་ནས་སའི་གཏེར་དུ་བཅུག །
དེ་ནས་དཀྱིལ་འཁོར་གྱི་ཚད་བོར། མཚམས་བཞིར་ཕུར་པ་བཞི་བཏབ། དེ་ནས་
ཆག་ཆག་བཏབ། དེ་ནས་མཚམས་བཅད། དེ་ནས་ཐིག་གདབ། དེ་ནས་གཟུ་དཔང་
གསོལ། དེ་ནས་དཀྱིལ་འཁོར་ལ་པདྨ་བྲིས། སྙན་གསན་དབབ། དེ་ནས་བཞུགས་སུ་
གསོལ། དེ་ནས་སྤང་སྐོང་བཀླགས། དེ་ནས་ཁྲུས་བྱ། དེ་ནས་ཀླུ་ལ་བསྟོད་ར་བགྱིས།
དེ་ནས་མཆོད་པ་དྲུག་ཅུ་ཐམ་པ་བཤམས་ནས་ཕུལ་བས་བསྙུངས་དང་དུ་མ་འཚལ་
བས། དེ་ནས་སྤྱན་དྲངས། དེ་ནས་ཡིད་ཀྱི་ཁྱེའུ་ཆུང་གིས་ཀླུ་ཐུགས་བསྙུངས་ནས་
ཀླུའི་སྙིང་པོ་འདི་བཟླས་སོ། ། སྤོ་ཏ་ཡེ་སྤོ་ཏ་ཡེ་མ་ལ་སཱཧཱ། བཛྲ་ཡ་མ་ཏ་ཏི་ཀྲི་ར་ཙ་
སུ་བེ་ར་ཙ། སུ་བེ་ར་ཙ། རི་དུ་ཕཊ་ན་བྱོ། བུ་དེ་ཙ་ཀྲ་ཧི་དུ་སཱཧཱ། ཀ་མ་རེ་དུ་ས་པ་
ར་རད་ན། སུ་ལུ་པ་ཏ་མ་ལུ། ཡ་ན་མ་མ་རི་ཙ་ཧེ་ནི་སཱཧཱ། ཀ་ར་མ་ལྔ་ཤི་རུ་ན་ཕཊ།
སུ་དུ་ནི་ར་ཧང་ནེ། སུ་པད་དེ་སད་དུ། ཧུ་ལུ་མུ་ལུ་བེ་ཟི་ར་དུ་ཕངས་སད། ན་ལེ་
སད་པ་ལི་མ་དུ་སད། ར་བ་མ་ལ་སང་བཛྲ་རུ་པད་བང་བྱོ། མུ་ལུ་མུ་ལུ་སད། པི་
པང་དུ་སད། གར་ཕཊ་ན་སཱཧཱ། ལུ་ལང་ཀེ་སུ་ཏ་ནི། བཛྲ་ཙ་ལ་ཙ་ལ་ལ་ན། པུ་ཏ་
པུ་ཏ་པུ་ཏ། དེ་བརྗོད་པས་ཀླུ་ཐམས་ཅད་མངོན་པར་བྱོན་ནས། ཀླུའི་ཞལ་ནས་ཡིད་
ཀྱི་ཁྱེའུ་ཆུང་ལགས། ཀླུ་བདག་ཤེལ་གྱི་བྲག་ལ་གནས་ཏེ་འདུག་པ་ལས། ཀླུའི་ནོར་
ཚང་བར་བཀུམ་པས་ཕྱི་མ་ཡོ་ལ་ཡང་ས་ངན་པས་བསྐུས་པ་ལགས། དེ་ནས་ཡབ་
ཡུམ་སྲས་དང་བཅས་པ་ལ། ས་ངན་གྱིས་བྱུག་པ་ལགས་པསའབག་། ཁྱོད་ཀྱི་བཀའ་བཀྱོན་
དུ་མི་རུང་ལགས་སོ། །
དེར་ཡིད་ཀྱི་ཁྱེའུ་ཆུང་ཐུགས་ཁྲོས་ནས། སྤྱན་བཙུམ་ཕྱག་གི་སོར་མོ་རྣམས་བརྐྱང་
ནས་སྙིང་པོ་འདི་བཟླས་སོ། །སུ་ར་ན་ཙ་ར་ཕཊ། སུ་ན་ཡེ་ཕཊ། ན་ཡང་ཙ་ར་ན་
311

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཕཊ། ཐབས་པ་ནང་ང་འབྲི་ན་སཱཧཱ། པུ་ཀ་ར་ཙི་ཕཊ། དུ་ཡ་ཧུ་ལུ་ཧུ་ལུ་ཧུ་ལུ་ཧུ་ལུ།
རུ་ལུ་རུ་ལུ་རུ་ལུ། ཕཊ་ས་མ་ཡ་ཕཊ་ས་མ་ཡ་ཕཊ་ས་མ་ཡ་ཕཊ་ས་མ་ཡ། ཧུ་རེ་ཧུ་
རེ་ཧུ་རེ། ས་ཀྲོ་ཏ་ས་ཀྲོ་ཏ་ས་ཀྲོ་ཏ། སྙིང་པོ་འདི་བཟླས་པས་ཤེལ་གྱི་བྲག་ལས་ཚ་
ལྷང་ངེ་བྱུང་བས། ཀླུ་ཡང་ཀློག་ཏུ་ཆ་ནས། ཡིད་ཀྱི་ཁྱེའུ་ཆུང་གི་ཐུགས་ལ་དགོངས་
ནས། སྤྱན་བཙུམ་པ་ནི་ཕྱེས་ཏེ། ཕྱག་བརྐྱང་བ་ནི་གློད་དོ། །སྙིང་པོ་བུན་ནེ་བུན་
ནེ་བཟླས་པས། ཀླུ་ཡང་བཞེངས་ནས་ཡིད་ཀྱི་ཁྱེའུ་ཆུང་ལ་འདི་སྐད་ཅེས་གསོལ་
ཏོ། །ཡིད་ཀྱི་ཁྱེའུ་ཆུང་ལགས། ཀླུ་རྣམས་འདི་ཙམ་ཞིག་བསད་པ་ལ་ཐུག་ནས། རྒྱ་
མཚོ་ཆེན་པོ་ཡང་སྐམ། མེའི་བསྐལ་པ་ཡང་འབྱུང་སྟེ-
 ། རྫ་སོ་མ་ལ་མེ་བཏང་བ་ལྟར་
འགྲོ་སྟེ། སེམས་ཅན་ཡོངས་ཀྱང་བརླག་པར་འགྱུར་རོ། ། ཀླུ་ང་ལ་ཆེས་ཀྱི། དེ་ཙམ་
གྱི་སྡིག་ཁྱོད་ལ་མི་འོང་ངམ། དེའི་སྒྲིབ་པ་བསམ་གྱིས་མི་ཁྱབ་ལགས་ཞུས་པས། ཡིད་
ཀྱི་ཁྱེའུ་ཆུང་གི་ཞལ་ནས་ཀླུ་རྣམས་ཀྱང་མི་གནོད་པར་བགྱིས། རྒྱ་མཚོ་ཡང་མི་སྐམ་
པར་བགྱི། སེམས་ཅན་ཐམས་ཅད་མི་འཆི་བར་བགྱི། ཉོན་མོངས་པའི་ནད་པ་འདི་
ཡང་སོས་པར་བགྱི་གསུངས་པས། ཀླུ་རྣམས་ཀྱི་ཞལ་ནས་སེམས་ཅན་ཉོན་མོངས་
པ་འདི། ངས་ས་ངན་གྱིས་བྱུགས་པས་མི་ཕྱེད་དོ། །སླད་མར་ཡིད་ཀྱི་ཁྱེའུ་ཆུང་གི་
བཀའ་མཉན་པར་བགྱི་། དེ་ནས་སླད་མ་ནད་ཀྱི་འཕྲོ་བཀུམ་པར་བགྱི་། སེམས་ཅན་
མི་རྣམས་ཀྱིས་ད་ཕྱིན་ཆད་དུ་ཀླུ་ལ་གནོད་པ་མི་བྱ་བ་དང་། ཀླུའི་གསུང་རབ་རྒྱུན་
དུ་ཀློག་པ་དང་། མཆོད་པ་རྒྱུན་དུ་ཕུལ་བ་དང༌། འདི་རྣམས་མི་གནོད་འཚལ་ལོ། །
ཡབ་ནད་ཀྱིས་ཟིན་པ་འདི་ཡང་རུང་བར་མཛད་འཚལ། སླད་མའི་འཕྲོ་བཅད་པར་
བགྱིས་སོ། །ཡབ་ཁྲི་རྒྱལ་སྐྱོལ་པོ་ནད་ཀྱིས་ཟིན་ཀྱང་ཕྱི་མ་ནད་ངན་མི་བཏང་བ་དང་།
དམ་བཅས་པའི་གསུང་རབ་རྒྱུན་ཏུ་འདོན་པ་དང་། མཆོད་པ་རྒྱུན་དུ་དབུལ་བར་
ཆད། ཀླུ་རྒྱལ་ཁྲི་འཕང་སྐྱོལ་གྱིས་ཀྱང་མི་ལ་མགོན་དང་སྐྱབས་བྱ་བར་ཡང་ཆད། དེ་
312

འབུམ་སྡེ། ཀླུ་འབུམ། ༼ བར༽
ནས་ཀླུ་ཁྲི་འཕང་སྐྱོལ་ཀྱང་ཀླུ་བྲན་ཐམས་ཅད་ཀྱིས་མི་ཁྲི་རྒྱལ་གཙུག་འཕན་སྤུན་བཞི་
ལ་མགོན་དང་སྐྱབས་བྱ་བར་ཆད་དེ། མི་དེ་བཞི་ལ་ཀླུས་མགོན་དང་སྐྱབས་བགྱིས་ཏེ།
འཕན་ལ་རགས་པ་དང་། བེའུ་ལུག་ཐམས་ཅད་མིང་སྲིང་ཡང་འཕེལ་བར་བགྱིས་
སོ། །དགྲ་དར་མའི་ངོ་ཡང་གླན་ནོ། །རི་དྭགས་དར་མའི་སྲོག་ཀྱང་བཅད་དོ། ། མི་
ཡང་འཕེལ་ལ་རགས་པར་བགྱིས་སོ། །ཡུལ་ཕྱོགས་དེར་ཡང་ནད་དང་རིམས་མེད་
པར་གྱུར་ཏོ། །དཔྱད་ཀྱི་བཀའ་བཞིན་བགྱིས་སོ། །སྟོན་འོང་ཆེ་བར་བགྱིས་སོ། །བུ་ཚ་
དང་ཡང་ཚ་མན་ཆད་ལ་མགོན་དང་སྐྱབས་བྱེད་པར་བགྱིས་སོ། །བསམ་པའི་དོན་
ཡང་འགྲུབ་པར་གྱུར་ཏོ། །དེ་ནས་ཡང་སྤ་བོན་མགོན་གསུམ་སྐྱབས་བྱ་བ་ཞིག་རྒྱུའི་
བོན་ལ་ཐུགས་ཆེས་ནས། གཡུང་དྲུང་སེམས་ཀྱི་འབྲས་བུའི་བོན་ལ་ཐུགས་དགོངས་
ཏེ་བསམ་གཏན་ལ་ཞུགས་ནས་སྒོམ་པ་མཛད་ཅིང་བཞུགས་པ་ལས། ཐུགས་ལ་
དགོངས་པ། ས་གཙང་མའི་གནས་བདེ་བ་ཞིག་བཙལ་དགོངས་པས། གནས་ཚོལ་
དུ་བྱོན་པ་ལ། ཤེལ་གྱི་བྲག་དཀར་རྩེ་ལ་བྱོན་ནས་གཟིགས་པས། བྲག་དཀར་དེའི་
རྩེ་མོ་ན་བྱ་སྐད་སྙན་པ་ཡང་སྒྲོགས། རི་དྭགས་སྤུ་སྡུག་ཐམས་ཅད་ཀྱང་འདྲོལ་ཞིང་
གདའ། བྲག་མདངས་ནི་དཀར། བྲག་དེའི་ལོགས་ལ་བྱོན་པས་བྲག་ཕུག་ཅིག་ཀྱང་
གདའ། བྲག་ཕུག་དེའི་ནང་ན། མུ་ཏིག་གི་ཆབ་མིག་ཀྱང་གདའ། གནས་ཅིག་གདའ་
དགོངས་ནས་སྤ་བོན་མགོན་གསུམ་སྐྱབས་ཀྱི་ཐུགས་ལ་དགོངས་པས། གནས་འདི་
དངོས་གྲུབ་ཀྱི་གནས་ཅིག་ལགས་དགོངས་ནས། ཆུ་གཏོར་ཞིག་ཀྱང་བཏང་ནས་
བཞུགས་པ་ལས། ཀླུ་ཁྲི་འཕང་སྐྱོལ་ནི་ཟླ་བ་གཅིག་ལོན་ནས། མི་མོ་བཟང་མོ་ཞིག་ཏུ་
བརྫུས་ནས། གཤེན་པོ་ལ་ཉལ་པོ་བརྒལ་ཏེ། འདོད་པ་སྙམ་པའི་བསམ་པ་མ་གཡོས་
སོ། །ཟླ་བ་གཉིས་ལོན་ནས། སྐྱེས་དར་མ་ཞིག་ཏུ་བརྫུས་ནས། བྲོ་དང་གླུ་དང་གར་
དང་། ཚམ་ཚོམ་དང་རྔ་གླིང་དང་པི་ཝང་དང༌། ཇིང་དང་ལྷའི་རོལ་མོ་ལ་སོགས་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་ཕུལ་བས་གཤེན་པོ་དགོངས་པ་མ་གཡོས་སོ། །སྦྲུལ་སྔོན་པོ་ཞིག་ཏུ་བརྫུས་ནས་
ལུས་ལ་འཁྲིལ་བས་གཤེན་པོ་དགོངས་པ་མ་གཡོས་སོ། །དེ་ནས་སྡིག་པ་རྣམས་ཀྱིས་
ཁེངས་ཀྱང་དགོངས་པ་མ་གཡོས་སོ། །དེ་ནས་དུང་གི་ཕྱི་བ་ཞིག་ཤི་བའི་ཚུལ་བསྟན་
ཡང་དགོངས་པ་མ་གཡོས་སོ། ། དེ་ནས་གསེར་གྱི་སྦལ་པ་ཞིག་ཏུ་བརྫུས་ནས་སྐུ་ལ་
འཁྲིལ་ཡང་དགོངས་པ་མ་གཡོས་སོ། །དེ་ནས་སྤྱང་ཀི་ཞིག་གི་ཁར་ལུག་གི་སླེ་བ་ཞིག་
འཚལ་ནས་མཆིས་ཀྱང་གཤེན་པོ་དེའི་དགོངས་པ་མ་གཡོས་སོ། ། དེ་ནས་སྲིན་མོ་ཞིག་
ཏུ་བརྫུས་ནས་ཞལ་ཟས་བདའ་དགུ་རུ་བཏོན་ནས་ཀྱང་དགོངས་པ་མ་གཡོས་སོ། །དེ་
ནས་མ་དང་སྲུ་མོར་བརྫུས་ཏེ། མངར་དང་སྦྲང་བུ་སྦྱར་ནས། བུ་བསེར་མ་ལོངས་
པས་འདི་བཞེས་བགྱིས་པས། གཤེན་པོའི་སྤྱན་ཕྱེས་པས་ཡུམ་ཁྱོད་ཀྱིས་ཐལ་ནས།
གཤེན་པོ་སྤ་བོན་མགོན་གསུམ་སྐྱབས་ཀྱི་ཐུགས་ནི་རབ་ཏུ་མ་དགའ་ནས། ཡབ་ཀྱི་
ཞལ་ནས་འདི་སྤ་བོན་མགོན་གསུམ་སྐྱབས་མནལ་བའི་གཉིད་ཀྱང་མེད་ན། གཤེན་
པོ་མགོན་གསུམ་སྐྱབས་ཀྱི་ཐུགས་ལ་དགོངས་པ་ཡ་མཚན་ཆེ་གསུངས་པས། དེ་
ནས་ཡང་སང་གནང་ཙམ་ལུས་པོ་ཡང་ཟའོ། །དེ་ནས་ལོའི་དུས་སུ་ལུས་ལ་མཛེ་བྱུང་
ནས་གདའོ། །གཤེན་པོ་སྤ་བོན་དེའི་ཞལ་ནས། ངས་བསྒོམ་པ་ཡང་ཐང་བཅད་ནས་
གཉིས་སུ་མེད་པའི་དོན་རྟོགས་ཏེ་ང་དང་བདག་ཏུ་མེད་པའི་ལས་བྱས་སོ། །དེ་ནས་
ཞེ་སྡང་དང་ང་རྒྱལ་དང་། གཏི་མུག་དང་། འདོད་ཆགས་དང་། ཕྲག་དོག་རྣམས་
དཔག་ཏུ་མེད་པ་སྔོན་དུ་བགྱིས་པས། འདི་ལས་དབང་ཆེ་འམ། འདི་ཅི་དད་ན་བོན་
ཀྱང་རྫུན་ཡིན་ནམ། བསྒོམ་པ་ཡང་རྫུན་ཡིན་ནམ། ང་ལ་ནད་འོང་བ་གསུངས་པས།
དེ་ནས་ཡིད་ཀྱི་ཁྱེའུ་ཆུང་ཞིག་ལྷན་གྱིས་བྱོན་ནས། སྤ་བོན་མགོན་གསུམ་སྐྱབས་ཚུར་
ཉོན་དང༌། འདི་སྔོན་གྱི་ལས་དབང་ལགས་ཏེ། སྔགས་དང་ཕྱག་རྒྱ་དང་ཏིང་ངེ་
ར རའཛིན་ཡལ་བར་སོང་བས་ནོངས་སོ། ། 
རངདེ་གསུམ་ཡལ་བར་སོང་བས། ལས་ཐམས་
314

འབུམ་སྡེ། ཀླུ་འབུམ། ༼བར༽
ཅད་ལོག་པར་སོང་བས་སྒྲིབ་པ་ཆེའོ། །ཡིད་ཀྱི་ཁྱེའུ་ཆུང་གི་ཞལ་ནས། ཏིང་ངེ་འཛིན་
ལོག་པར་སོང་བས་ནད་ཙི་ཙི་ཛཱ་ལ་བྱུང་བ་ཡིན་ནོ། །དེ་ནས་ཕྱག་རྒྱ་བཀྲོལ་བས་
གཉིད་མེད་པ་ཡིན། སྔགས་ལ་ཞུགས་པ་རྒྱུན་ཆད་པས་མཐུ་བྱིན་ཆུང་ནས་བར་ཆད་
དུ་གྱུར་པ་ཡིན་ནོ་གསུངས་པས། དེ་ནས་སྤ་གཤེན་མགོན་གསུམ་སྐྱབས་ཀྱིས། ཡབ་
དང་ཡུམ་འདི་སྔོན་གྱི་ལས་དབང་རྒྱུ་བས། ཡིད་ཀྱི་ཁྱེའུ་ཆུང་གི་ཞལ་ནས། གཤེན་པོ་
མགོན་གསུམ་སྐྱབས་ཚུར་ཉོན་དང་། དང་པོ་ལས་དབང་གི་དོན་གྱིས་སྔོན་གྱི་ལུགས་
སུ་མཛད་དེ། གཡུང་དྲུང་གི་བསམ་གཏན་ལ་ཞུགས་ནས་མཉམ་པ་ལ་འཇུག་པ་ཡིན་
ཏེ། དེ་ནས་ཤེལ་གྱི་བྲག་དཀར་རྩེ་མཐོན་ལ། ཀླུ་ཐམས་ཅད་ཀྱི་གཟུགས་བསམ་གྱིས་
མི་ཁྱབ་པ་ཀླུ་ཁྲི་འཕང་སྐྱོལ་ཞེས་བྱ་བ་དེ་བྲག་དེ་ལ་གནས་བཅས་པ་ཡིན་ཏེ། ཁྱོད་
བསམ་གཏན་ལ་ཞུགས་ཙམ་ན། ཀླུ་དང་པོ་མི་མོ་བཟང་པོར་བརྫུས་སོ། །དེ་ནས་
ཀླུ་སྤྱང་ཀུར་བརྫུས་ཏེ་འོངས་སོ། ། ཀླུ་བྱེའུ་རིག་པར་བརྫུས་ཏེ་ཉམས་སད། དེ་ནས་
རོལ་མོ་དང་གར་དང་ཚོམ་ཚོམ་དང་གླིང་བུ་དང་། ཤང་ཤང་དང་། རྨ་བྱ་དང་། དེ་
ལྟར་ཀུན་དུ་བརྫུས་ནས་ཀྱང་ཉམས་སད། དེ་ནས་ཀླུའི་སྲིང་མོ་དང་། ཡུམ་དུ་བརྫུས་
ནས་ཉམས་སད་པ་ཡིན། དེ་ནས་ནད་བཏང་བ་ཡིན་པས། ཀླུ་རྣམས་མཆོད་དགོས་
གསུངས་སོ། །
དེ་ནས་སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལ་
ཞུས་པས། སྟོན་པ་གཤེན་རབ་དང་། གཡུང་དྲུང་སེམས་དཔའ་སེམས་དཔའ་ཆེན་
པོའི་ཞལ་ནས། ཁྱོད་བསམ་གཏན་ལ་ཞུགས་པས་ནི། དམྱལ་བ་ལས་ཐོན་ཀ་ཡིན་
ནོ། །ཀླུའི་གསུང་རབ་འདི་འདོན་དགོས་སོ་གསུངས་ནས། མཉམ་པ་ཉིད་དུ་བྱུང་
བས་ཁྱོད་བདེ་བར་གཤེགས་པའི་གསུང་རབ་རྒྱུན་དུ་ཐོན་ཅིག །དཀྱིལ་འཁོར་ཆེན་
པོ་བཞེངས་སུ་གསོལ་ཅིག །དེ་ནས་མཆོད་པ་རྒྱ་ཆེར་ཕུལ་ཅིག་ཅེས་གསུངས་སོ། །
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྤ་བོན་མགོན་གསུམ་སྐྱབས་ཀྱིས་ཀླུའི་གསུང་རབ་རྒྱུན་དུ་བཏོན་ནོ། །ཀླུའི་དཀྱིལ་
འཁོར་ཆེན་པོ་བཞེངས་སུ་གསོལ། མཆོད་པ་དྲུག་ཅུ་ཕུལ་བས་ཀླུ་དགྱེས་སོ། །ཀླུ་
དགྱེས་པས་གཤེན་མགོན་གསུམ་སྐྱབས་ཀྱང་བསྙུངས་བ་དྭངས་སོ། །སྔོན་བས་ཀྱང་
དམ་ཚིག་གཙང་ངོ༌། །སྔོས་བས་ཀྱང་སྔགས་རྣོའོ། །སྔོན་བས་ཀྱང་ཕྱག་རྒྱ་དམ་མོ། །
སྔོན་བས་ཀྱང་ཡིད་བཞིན་གྱི་ཞལ་ཟས་རང་བཞིན་དུ་འབབ་བོ། །དེ་ནས་སྤ་གཤེན་
མགོན་གསུམ་སྐྱབས་བྱ་བ་དེ་ལ། དེ་ལྟར་བྱུང་བ་ཐམས་ཅད་ཀྱང་ཀླུའི་ཡོན་ཏན་
ལགས་སོ། །དེ་ནས་དམྱལ་བ་ནས་བཏོན་ཏོ། ། དེ་ནས་བག་ཆགས་ཀྱི་ཤས་ནི་རྡུལ་
ཙམ་ཡང་མི་གདའོ། །བདེ་བར་གཤེགས་པའི་སྐུ་དང་མཉམ་པར་གྱུར་ཏོ། །དེ་ནས་
ཉིད་ཀྱང་བསམ་གཏན་ལ་བདེ་བར་གཤེགས་སོ། །མ་གཡོས་པའི་ངང་ལ་བཞུགས་
ཏེ། མ་གཡོས་པའི་བདེ་ཆེན་ལྷུན་གྱིས་གྲུབ་པའི་གནས། སྨྲ་བསམ་བརྗོད་མེད་ཀྱི་
གནས་ན་བདེ་བ་ཡོད་མེད་གཉིས་ཀྱི་མཐའ་ལས་འདས་ཏེ། ཐུགས་བདེན་ཡང་སྤ་
གཤེན་མགོན་གསུམ་སྐྱབས་ཀྱིས་སླད་མ་ལ་སྨོན་ལམ་དུ་ཞུགས་པ། སེམས་ཅན་ལ་རྒྱུ་
འབྱུང་ལྔ་ཡོད་པའི་ཕྱི་སྣོད་ཀྱི་འཇིག་རྟེན་དང་། ནང་བཅུད་ཀྱི་འཇིག་རྟེན་གྱི་ཁམས་
ཐམས་ཅད་སངས་རྒྱས་པར་སྨོན་ལམ་བཏབ་བོ། །མཐའ་ཡས་པའི་སེམས་ཅན་སྐྱེ་
དགུ་ཐམས་ཅད་གཡུང་དྲུང་གི་བོན་བདེན་པ་ལ་སྤྱོད་པའི་སྐལ་བ་དང་ལྡན་པའི་སྨོན་
ལམ་བཏབ། མཐའ་ཡས་པའི་སེམས་ཅན་རྣམས་ལ་མི་བདེ་བའི་སྡུག་བསྔལ་ཐམས་
ཅད་མེད་པར་སྨོན་ལམ་བཏབ། སེམས་ཅན་རྣམས་ལ་འགལ་བ་མེད་པར་སྨོན་ལམ་
བཏབ། མཐའ་ཡས་པའི་སེམས་ཅན་གནས་པ་རྣམས་ཀྱི་སླད་དུས་བཞི་མི་འགྱུར་བར་
སྨོན་ལམ་བཏབ། སྣང་ཞིང་སྲེད་པའི་སེམས་ཅན་ལ། བགེགས་ཞེས་བྱ་བ་མིང་ཡང་
མེད་པར་སྨོན་ལམ་བཏབ་བོ། ། ཀླུ་རྣམས་འགལ་བ་མེད་པར་གྱུར་ནས་བདེ་བར་
གཤེགས་པར་སྨོན་ལམ་བཏབ་བོ། ། སྤ་བོན་མགོན་གསུམ་སྐྱབས་ཀྱིས་སྟོན་པ་གཤེན་
316

འབུམ་སྡེ། ཀླུ་འབུམ། ༼བར༽
རབ་ལ་ཞུས་པ། ཀླུའི་རྒྱལ་པོ་ཁྲི་འཕང་སྐྱོལ་གྱི་ལེའུ་སྟེ་སོ་གཉིས་པའོ།། །།གཙང་མ་ཀླུ་
འབུམ་ལས། བམ་པོ།
༧ དེ་ནས་སྲིད་པ་དང་པོ་ལ་ཅི་ཡང་མི་སྲིད་ཅི་ཡང་མི་གྲགས་སྟོང་པ་ཕྱོལ་པར་
གནས་པ་ལས། འབྱུང་བ་ལྔ་བྱ་བ་མིང་ཡང་མི་སྲིད། རི་རབ་དང་ནགས་ཚལ་དང་
རྩི་ཤིང་ཡང་མི་སྲིད། ཉི་མ་དང་གཟའ་སྐར་ཡང་མི་སྲིད་དོ། །སྒྲ་ཞེས་བྱ་བ་སྟེ་འབྲུག་
ཀྱང་མི་སྲིད་དོ། གསལ་ཞེས་བྱ་བ་སྟེ་གློག་ཀྱང་མི་སྲིད། ལྷ་ཀླུ་མི་དང་གསུམ་ཡང་མི་
སྲིད། འདྲེ་སྲིན་བྱུར་དང་གསུམ་ཡང་མི་སྲིད། འདབ་ཆགས་ཞེས་བྱ་བ་ཁྱུང་ཆེན་
མན་ཆོད་ནས། བྱེ་མ་ལེབ་བུ་ཡན་ཆོད་མི་སྲིད་དོ། །སེང་གེ་ལ་སོགས་ཏེ་སྡེར་ཆགས་
ཀྱང་མི་སྲིད་དོ། །འབྲོང་དང་རྟ་དང་གླང་པོ་ཆེ་ལ་སོགས་ཏེ་དུད་འགྲོ་ཡང་མི་སྲིད་
དོ། །སྲིད་པའི་བུ་བཞི་བྱ་སྟེ། བོན་དང་གཙུག་ལག་དང་སྨན་པ་དང༌། བཟོ་བོ་ཡང་
མི་སྲིད་དོ། །ཕོ་དང་མོ་ཡང་མི་སྲིད་དོ། །ཉིན་དང་མཚན་མོ་ཡང་མི་སྲིད་དོ། །རྣོ་
མཚོན་གོ་ཡང་མི་སྲིད་དོ། །སྟོང་པ་ཕྱལ་བར་གནས་པ་ལས། དུས་དེ་ཙམ་ན། སྲིད་
པ་སྟོང་ཞིང་བདག་མེད་པ་ཞིག་ལས། ལས་ཀྱི་བདག་པོ་བྱ་བ་རང་བྱུང་སྲིད། དེ་ཇི་
ལྟ་བུ་ཞིག་སྲིད་ན། སྐུ་ཉུངས་འབྲུ་ཙམ་ཞིག །འོད་ཉུངས་འབྲུ་ཙམ་ཞིག་གི་འོད་ལ་
གསལ་ཏེ་དེ་ལ་མིང་དང་མཚན་གསོལ་བ་མེད་ན། རང་མིང་རང་གིས་བཏགས་
པས་སྲིད་པའི་ཕྱ་མཁན་ནོ། །དེ་ཙུག་རིག་པ་ལས་ནི། ཡིག་འབྲུ་སུམ་ཅུ་རྩ་བདུན་
བྱུང་ངོ༌། །ཡི་གེ་ཨཱ་བསྐྱེད་པ་ལས། ནམ་མཁའ་སྟོང་ཞིང་བདག་མེད་པ་སྲིད། དེས་
མ་གཡོས་པ་དང་མ་ཁེབས་པ་གང་ཡང་མེད་དོ། །ཡི་གེ་ཧ་སྲིད་པ་ལས་རླུང་གི་
འཁོར་ལོ་སྲིད། དེས་སྟོང་གསུམ་དུ་གཡོས་པ་ཅི་དང་ཡང་ལྡན་པ་ཞིག་སྲིད། དེས་མི་
འདེག་པ་གང་ཡང་མེད་པ་ཞིག་སྲིད། ཡི་གེ་མ་གཅིག་སྲིད་པ་ལས་ནམ་མཁའ་མཐའ་
ཡས་སྲིད་དོ། །དེ་ལས་མ་བྱུང་བ་གང་ཡང་མེད་དོ། །དེ་ནས་ཡི་གེ་ཙ་གཅིག་བྱུང་
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བ་ལས་གསལ་བྱེད་འབྱུང་བ་མེ་སྲིད་དོ། །དེས་དྲོད་མ་སྐྱེད་པ་གང་ཡང་མེད་དོ། །
དེ་ནས་ཡི་གེ་ཆ་གཅིག་སྲིད་པ་ལས་རླན་བྱེད་འབྱུང་བ་ཆུ་སྲིད་དོ། །ཆུ་དེས་མི་འཐུང་
མ་སྐྱེད་པ་གང་ཡང་མེད། དེ་ནས་ཡི་གེ་ས་གཅིག་སྲིད་པ་ལས་ཐེག་ཆེན་འབྱུང་བ་ས་
གཞི་སྲིད་དོ། །དེ་ལྟར་འབྱུང་བ་ལྔ་ཡང་སྲིད་པ་ལས། དེ་ནས་ནམ་མཁའ་རང་བྱུང་
གི་ཆོ་འཕྲུལ་ལས། སྐད་དང་སྒྲ་ཐམས་ཅད་དེ་ལས་བྱུང་ངོ༌། །ཡི་གེ་ངའི་ཆོ་འཕྲུལ་
ལས་ཕྱོགས་མཚམས་ཀྱང་དེ་ལས་བྱུང་ངོ༌། །ཡི་གེ་ཛའི་ཆོ་འཕྲུལ་ལས་ཉི་ཟླ་གཟའ་
སྐར་དེ་ལས་སྲིད་དོ། ། ཡི་གེ་རའི་ཆོ་འཕྲུལ་ལས་རི་དང་རི་བདུན་སྲིད། རྩི་ཤིང་དང་
ནགས་ཚལ་སྲིད། ཡི་གེ་ནའི་ཆོ་འཕྲུལ་ལས་ཁྱུང་ལ་སོགས་པ་འདབ་ཆགས་མཐའ་
ཡས་སྲིད། ཡི་གེ་ཚའི་ཆོ་འཕྲུལ་ལས་གོ་དང་རྣོ་བའི་མཚོན་ཆ་ཡང་དེ་ལས་སྲིད། ཡི་
གེ་ཐའི་ཆོ་འཕྲུལ་ལས་སེང་གེ་དང་རྟ་དང་གླང་པོ་ཆེ་ལ་སོགས་པའི་དུད་འགྲོ་ཐམས་
ཅད་སྲིད་པ་ལགས། ཡི་གེ་ཏའི་ཆོ་འཕྲུལ་ལས་རི་དྭགས་ཐམས་ཅད་སྲིད། ཡི་གེ་ཛའི་
ཆོ་འཕྲུལ་ལས་བྱེད་པ་པོའི་སེམས་ཅན་ཡོ་སྲིད་དོ། ། ཡི་གེ་ཅའི་ཆོ་འཕྲུལ་ལས་འཐབ་
ཅིང་རྩོད་པའི་གཞི་རུ་སྲིད། ཡི་གེ་དའི་ཆོ་འཕྲུལ་ལས་འོད་གསལ་སྲིད་དོ། །ཡི་གེ་
ཉའི་ཆོ་འཕྲུལ་ལས་རྒྱ་མཚོའི་ནང་ན་གནས་པའི་སེམས་ཅན་ཐམས་ཅད་སྲིད་དོ། །ཡི་
གེ་ཆའི་ཆོ་འཕྲུལ་ལས་འདོད་ཆགས་སུ་སྲིད་པ་ཡིན། ཡི་གེ་འ་ཡི་ཆོ་འཕྲུལ་ལས་འོད་
གསལ་སྲིད་དོ། །ཡི་གེ་ཡའི་ཆོ་འཕྲུལ་ལས་མངན་སེམས་ཞེ་སྡང་སྲིད་པ་ཡིན། ཡི་གེ་
ཞའི་ཆོ་འཕྲུལ་ལས་མ་རིག་པ་གཏི་མུག་སྲིད་པ་ཡིན། ཡི་གེ་ཟའི་ཆོ་འཕྲུལ་ལས་ཕྲག་
དོག་བཙོན་ར་སྲིད་པ་ཡིན། ཡི་གེ་ལའི་ཆོ་འཕྲུལ་ལས་ཉིན་དུ་སྲིད། ཡི་གེ་ཤ་ཡི་ཆོ་
འཕྲུལ་ལས་མཚན་དུ་སྲིད་པ་ཡིན། ཡི་གེ་ཁའི་ཆོ་འཕྲུལ་ལས་སྟོང་གསུམ་གྱི་སྟོང་ཆེན་
པོ་སྲིད། ཡི་གེ་གའི་ཆོ་འཕྲུལ་ལས་མེད་པ་ནི་ཐམས་ཅད་སྲིད། ཡི་གེ་ཀའི་ཆོ་འཕྲུལ་
ལས་སྲིད་པའི་གཞི་འབྲས་བུ་སྲིད། དེ་ལས་སྲིད་པ་ཁད་དང་རིམ་གྱིས་ཆགས། ཡི་
318

འབུམ་སྡེ། ཀླུ་འབུམ། ༼བར༽
གེ་པའི་ཆོ་འཕྲུལ་ལས་ཐམས་ཅད་མཁྱེན་པའི་གཤེན་རབ་སྲིད། ཡི་གེ་ཕའི་ཆོ་འཕྲུལ་
ལས་ལྟུང་བའི་བདུད་འདུལ་བའི་གཤེན་རབ་སྲིད། ཡི་གེ་བའི་ཆོ་འཕྲུལ་ལས་སེམས་
ཅན་མོ་རིགས་ཐམས་ཅད་སྲིད། ཡི་གེ་ཐའི་ཆོ་འཕྲུལ་ལས་བཀྲེས་སྐོམ་པའི་ཟ་ཆུ་
ཐམས་ཅད་སྲིད། ཡི་གེ་གུ་གུའི་ཆོ་འཕྲུལ་ལས་འདྲེན་པའི་ལྕགས་ཀྱུ་ལ་སོགས་མཐོ་
རིས་འདྲེན་ལམ་སྲིད། ཡི་གེ་ཞབས་ཀྱུའི་ཆོ་འཕྲུལ་ལས་སྲིད་གསུམ་བྱུང་འདེབས་
ཀྱི་རྒྱུ་གསུམ་ཁྱབ་པར་སྲིད། ཡི་གེ་འགྲེང་བུའི་ཆོ་འཕྲུལ་ལས་མཐོ་རིས་ལམ་འདྲེན་
དུ་སྲིད། ཡི་གེ་ན་རོའི་ཆོ་འཕྲུལ་ལས་ཞི་དལ་ངང་དང་བདེ་སྐྱིད་དུ་སྲིད། ཡི་གེའི་
ཐོག་བེར་ག་རིས་ཀྱི་ཆོ་འཕྲུལ་ལས་མི་ནོར་མགོའི་ལམ་འདྲེན་པའི་ལམ་དུ་སྲིད། ཡི་
གེ་ཤད་ཀྱི་ཆོ་འཕྲུལ་ལས་ངན་སོང་གསུམ་བདར་གཅོད་པའི་ལྷ་ཐམས་ཅད་དུ་སྲིད་
དོ། ། ཡི་གེ་ཚག་གི་ཆོ་འཕྲུལ་ལས་སྲིད་གསུམ་བཞུ་བཏུལ་དབང་སྒྱུར་རྒྱ་བཀྲོལ་ཞེས་
བྱ་སྟེ། སྡུག་བསྔལ་ཐམས་ཅད་གྲོལ་བར་སྲིད། ཡི་གེ་སུམ་ཅུ་རྩ་བདུན་པོ་དེ་ལས་
མིང་ཐམས་ཅད་བྱུང་ངོ༌། །མ་སྲིད་པ་ཐམས་ཅད་ཡི་གེ་འབྲུ་སུམ་ཅུ་བདུན་ལས་སྲིད་
དོ། །དེ་ནས་ཡིད་བྱེད་པ་པོ་ཞིག་སྲིད་དོ། །ཡིད་བྱེད་པ་པོ་ནི་ཡང་དག་པའོ། །བྱ་
བ་ནི་སོགས་པའོ། །བྱེད་པ་ནི་ལས་སོ། ། དེ་གཉིས་རང་བྱུང་གི་བཅུད་ལས་ཡེ་སངས་
རྒྱས་པ་སྲིད། ཡེ་སངས་རྒྱས་པའི་ཐུགས་ཀྱི་སྤྲུལ་པ་ལས་ཕྱ་ཡེ་མཁྱེན་རྒྱལ་པོ་སྲིད། ཕྱི་
ཡེ་མཁྱེན་རྒྱལ་པོའི་ཐུགས་ཀྱི་སྤྲུལ་པ་འོད་ལྗང་གུ་ཅིག་བྱུང་། འོད་ལྗང་གུའི་བཅུད་
༢ལས་གཙུག་ལག་འཕྲུལ་གྱི་མེ་ལོང་སྲིད། འོད་དམར་པོ་ཞིག་བྱུང་བ་དེའི་བཅུད་
ལས། སྨན་པ་འཚོ་བྱེད་གཞོན་ནུ་སྲིད། དེ་བཞི་ནི་སྲིད་པའི་ཕྱ་མཁན་ཆེན་པོ་བཞི་
ལགས་སོ། །དེ་བཞི་ལ་མ་འདུས་པ་གང་ཡང་མེད་པ་ལགས། སྟོན་པ་གཤེན་རབ་
མི་བོའི་ཐུགས་ཀྱི་སྤྲུལ་པ། གཤེན་ནམ་བུ་མི་ཆུང་ལགས་སོ། །གཤེན་ནམ་བུ་མི་ཆུང་
དེའི་ཐུགས་ཀྱི་དགོངས་པ། དུས་འདིའི་སྒྲིབ་པ་སྦྱང་བ་ཞིག་ཀྱང་འཚལ། དུས་ཕྱི་མའི་
319

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སེམས་ཅན་ཐམས་ཅད་སངས་རྒྱས་ཤིང་དངོས་པོ་མེད་པ་ཞིག་ཀྱང་འཚལ། དུས་
འདིའི་སེམས་ཅན་མཐའ་ཡས་པའི་སྒྲིབ་པ་སྦྱང་བ་ཞིག་ཀྱང་འཚལ། དགེ་བའི་ལས་
བསམ་གྱིས་མི་ཁྱབ་པ་ཞིག་བྱ་བར་དགོངས་ཏེ། གཙུག་ལག་མཁན་སྤྱན་དྲངས་ཏེ།
གསས་ཁང་ཞིག་བརྩིགས་ན་ས་གར་བཙལ་ཞེས་གསུངས་ནས་ས་ཚོལ་དུ་ཕྱིན་ཏེ། རི་
རབ་ལྷུན་པོའི་རྩེ་ལ་བཙལ་བས། ཀླུ་སྤུངས་པའི་སར་མི་འདོད་གསུངས། ས་དམའ་
བའི་ས་བཙལ་བས། ས་ལྐུགས་པ་དེ་ཡང་མི་འདོད་གསུངས་སོ། །གཙུག་ལན་མཁན་
གྱིས་གཡུང་དྲུང་གི་རི་བོའི་ཁར་བྱོན་ཏེ་བལྟས་པས། དེ་ནས་གསས་ཁང་བཞེངས་སུ་
གསོལ་བའི་ས་ཞིག་གདའོ། །གཙུག་ལག་མཁན་གྱི་ཞལ་ནས། གཤེན་ནམ་བུ་མི་ཆུང་
འདིར་གཤེགས་དང་། གསས་ཁང་བཞེངས་སུ་རུང་བའི་ས་ཞིག་འདི་ན་གདའོ་ཞེས་
གསུངས་པས། དེར་གཤེན་ནམ་བུ་མི་ཆུང་གི་ཐུགས་ལམ་ན་བཟང་བར་དགོངས་
ནས་དགུང་གསུམ་དུ་དགོངས་པ་མཛད་དོ། ། དེ་ནས་ས་ལ་གླུད་བཀྱེས། དེ་ནས་ས་
ལ་སྦྲན་བཏང་། དེ་ནས་སའི་བདག་པོ་ལ་ས་བསླང་། དེ་ནས་ས་ལ་གཏེར་བཅུག །
དེ་ནས་ས་ལ་འགྲམ་བོར། དེ་ནས་ས་ལ་དབང་དང་བྱིན་དབབ་བོ། །དེ་ནས་ཕྱི་
མཁན་གྱིས་བཟོ་བགྱིས་སོ། ། དེ་ནས་གསས་ཁང་བཞེངས་སུ་གསོལ་བ་ལས། མངའ་
གསོལ་བའི་དུས་སུ། སྟོན་པ་གཤེན་རབ་དང༌། ཕྱ་ཡེ་མཁྱེན་རྒྱལ་པོ་དང༌། སྨན་
པ་འཚོ་བྱེད་གཞོན་ནུ་དང༌། གཙུག་ལག་མཁན་གྱི་མེ་ལོང་དང་བཞི་འཚོགས་ནས་
འདི་སྐད་གསུངས་སོ། །སྟོན་པ་གཤེན་རབ་མི་བོ་ཡིས་འདི་ལྟར་སྣང་བ་ལྟ་ཅི་སྨོས་
ལགས། སྣང་སྲིད་ཀྱི་སེམས་ཅན་ཐམས་ཅད་གླིང་ཕྲན་ཉི་ཤུ་རྩ་བཞི་བྲིས་པས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་སྤྱན་དྲངས་པའི་
དུས་དེ་རུ། སྣང་སྲིད་ཀྱི་ལྷ་འདྲེ་ཐམས་ཅད་ཀྱང་གཟིགས་མོ་དང་སྙན་གསན་ལ་བྱོན་
ནོ། །ཕྱ་ཡེ་མཁྱེན་རྒྱལ་པོའི་ཞལ་ནས། སྟོན་པ་གཤེན་རབ་ལགས། གསས་ཁང་འདི་
320

འབུམ་སྡེ། ཀླུ་འབུམ། ༼ བར༽
བཞེངས་པ་ལ་དགེ་བའི་ཤས་ཡིན་ནམ། སྡིག་པའི་ཤས་ཡིན་ནམ། དལ་བ་རྩེད་མོ་
ཡིན་ནམ་ཞེས་གསུངས་པས། སྟོན་པ་གཤེན་རབ་ཀྱི་ཞལ་ནས། མཁྱེན་པའི་རྒྱལ་པོ་
ཅི་གསུངས་ལགས། འདི་དགེ་བའི་རྩ་བ་ལགས་ཏེ། འདིས་སེམས་ཅན་ཕྱི་མ་འདྲེན་པ་
ལགས། སྒྲིབ་པ་ཅི་མཆིས་པ་ཐམས་ཅད་བྱང་བར་བགྱིས་པ་ལགས་སོ་གསུངས་པས།
ཕྱ་ཡེ་མཁྱེན་རྒྱལ་པོའི་ཞལ་ནས། སྟོན་པ་གཤེན་རབ་ལགས། གསས་ཁང་བཞེངས་
པའི་དགེ་བའི་རྩ་བ་འདི་ལ་སེམས་ཅན་ཇི་སྙེད་ཞིག་བསད་པ་འདི་དགེ་བའི་རྩ་བར་
མི་འོངས་ཏེ་སྡིག་པ་མི་འོང་ངམ། གསས་ཁང་འདིས་སྒྲིབ་པ་བྱང་བ་བས། སེམས་
ཅན་བསད་པའི་སྒྲིབ་པས་མི་ཐུ་འམ། སེམས་ཅན་སླད་མའི་དཀྲིད་དྲངས་ནས། ཉོན་
མོངས་པའི་སེམས་ཅན་ཅིག་གི་དྲན་པ་བརླག་པ་མི་ཐུའམ། གསས་ཁང་འབྱང་ནི་མ་
འབྱང་། སེམས་ཆུ་ཚོད་ཀྱི་ནང་ན་མཆིས་པ་དེ་སྒྲིབ་པ་མི་ཆེའམ། སྟོན་པ་གཤེན་རབ་
ཀྱིས་བཀའ་སྩལ་པ། ཕྱ་ཡེ་མཁྱེན་རྒྱལ་པོ་ཅི་གསུངས་ལགས། གསས་ཁང་བཞེངས་
སུ་གསོལ་བའི་ལྷ་ཐམས་ཅད་ཞལ་མངོན་སུམ་པར་བཞུགས་པ་ལ་མཆོད་པ་ཕུལ་བས།
དེའི་དགེ་བའི་རྩ་བ་བསྐྱེད་པ་ལ་ཡོན་ཏན་ཅི་མཆིས། དེ་ནི་ཉོན་མོངས་པའི་སེམས་
ཅན་རྣམས་གོ་བྲག་ཕྱེད་པའི་བསོད་ནམས་མཆིས། འདི་ལྟར་སྣང་བའི་སེམས་ཅན་
ཐམས་ཅད་ཀྱིས་མཆོད་པ་ཕུལ་བས། ཇི་སྙེད་པའི་བསོད་ནམས་ཆེ་ཞེས་གསུངས་
པས། ཕྱ་ཡེ་མཁྱེན་རྒྱལ་པོའི་ཞལ་ནས། སྟོན་པ་གཤེན་རབ་ལགས། བསོད་ནམས་སུ་
གསས་ཁང་འདི་བཞེངས་པས། བསོད་ནམས་བས་ཀྱང་སྡིག་པའི་ཤས་ཆེའོ། །དེ་ཅི་
སྟེ་ན་གསས་ཁང་འདི་ལ་དབང་བྱེད་པ་ཞིག་ཡོད་དེ། དེས་མི་ཐེག་པས་བསོད་ནམས་
བས་སྡིག་པ་ཆེའོ། །ས་བདག་དེའི་སྟེང་དུ་འདི་ལྟར་སྣང་བའི་ལྷ་ཐམས་ཅད་བཤགས་
པས་བསོད་ནམས་བས་སྡིག་པ་ཆེའོ། །འདི་ལྟར་སྣང་བའི་སེམས་ཅན་ཐམས་ཅད་
གསས་ཁང་འདི་ལ་ཆགས་ཏེ་སྡིག་ཆེའོ། །ལྷ་རྣམས་དབྱིངས་ན་བཞུགས་པ་ལ་ཞལ་ང་ལ་ཞལ་
32

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མངོན་སུམ་དུ་ཕྱུང་བས་སྡིག་པ་ཆེའོ། །གསས་ཁང་འདི་ལ་སེམས་ཅན་ཇི་སྙེད་ཅིག་
བསད་དེ་སྡིག་པ་ཆེའོ་གསུངས་པས། སྟོན་པ་གཤེན་རབ་ཀྱི་ཞལ་ནས། ཕྱ་ཡེ་མཁྱེན་
རྒྱལ་པོ་ཅི་གསུངས་ལགས། གསས་ཁང་འདི་ལྷ་བདག་པོ་དངོས་པོ་ཅན་རྣམས་ཀྱི་
ཐུགས་རྗེས་བཟུང་ནས་དེ་ཉིད་དང་དངོས་པོར་སྣང་བ་རྣམས་བདེ་བར་བཞག་པ་
ལ་མི་ཐེག་པའི་རྒྱུ་ཅི་ཡོད། བདེ་བར་གཤེགས་པའི་ལྷ་དབྱིངས་ན་བཞུགས་པ་ཞལ་
མངོན་སུམ་དུ་ཕྱུང་པ་ལ་བཤགས་པ་དང་མ་བཤགས་པ་མེད་དོ། །སླད་མ་གོ་བར་
བྱ་བའི་ཕྱིར་གཟུགས་བརྙན་དུ་ཕྱུང་སྟེ། སྐུ་མདོག་དང་། ཕྱག་མཚན་དང་རྒྱན་དང་།
ཆ་ལུགས་དང༌། དབུ་རྒྱན་དང༌། མགུལ་ཆུ་དང༌། སེ་མོ་དོ་དང་། ཕྱག་གདུབ་དང་།
ཞབས་གདུབ་དང་གདན་ཁྲི་རྣམས་ཀྱི་འདི་ལྟར་མཆིས་སོ། །སེམས་ཅན་ཕྱི་མ་རྣམས་
ཀྱང་དེ་ལྟར་ཡིན་སྙམ་པའམ། དགེ་བའི་རྩ་བ་མང་པོ་བྱེད་པས་བསོད་ནམས་ཆེའོ། །
སེམས་ཅན་སྡིག་པ་བགྱིས་པ་རྣམས་ཉོན་མོངས་པ་དེ་མཐོང་བས་སྐྲག་ནས་སྡིག་པ་
མི་བྱེད་པས་བསོད་ནམས་མཆིས་སོ། །སེམས་ཅན་རྣམས་ཀྱི་དགེ་སྡིག་ཆ་མངོན་དུ་ཕྱེ་
བས། སྡིག་པ་མི་བྱེད་པའི་བསོད་ནམས་འོང་ངོ༌། །སེམས་ཅན་མང་པོ་བསད་པ་ནི།
སེམས་ཅན་ཡོ་མཆི་སྟེ། དགེ་བ་འདི་ལ་བསྒྲལ་ནས། རྒྱུ་དང་རྐྱེན་བྱས་པས་སྡིག་མི་
མཆིའོ། །སེམས་ཅན་མི་ནུས་པ་རྣམས་མཁར་ལན་བྱས་པས། དེས་སྒྲིབ་པ་འབྱོངས་
ནས་སྒྲིབ་པ་མི་འབྱུང་ངོ༌། །
སྟོན་པ་གཤེན་རབ་ཀྱིས་དེ་སྐད་གསུངས་པས། ཕྱ་ཡེ་མཁྱེན་རྒྱལ་པོའི་ཞལ་ནས།
སྟོན་པ་གཤེན་རབ་ལགས། གསས་ཁང་བཞེངས་སུ་གསོལ་བ་ནི། འདི་རབ་ཏུ་སྒྲིབ་
པ་ཆེའོ། །དེ་ཅིའི་ཕྱིར་ཞེ་ན། སའི་བདག་པོས་དབང་བྱར་མེད་དོ། །ལྷ་རྣམས་དང་།
ལྷ་མ་སྲིན་རྣམས་དང་། སྡིག་པ་རྣམས་བསྲེས་ནས་དབང་བྱས་ཏེ། སའི་བདག་པོའི་
ཐུགས་དང་འགལ་ཏེ་སྡིག་པ་ཆེའོ། །ས་ཕག་འདི་ཙམ་ཞིག་བརྩིགས་པའི་བདག་པོ་
322

༼བར༽
འབུམ་སྡེ། ཀླུ་འབུམ།
ལ་ཕྲོག་སྟེ་སྡིག་ཆེའོ། །བདེ་བར་གཤེགས་པ་དབྱིངས་ན་བཞུགས་པ་དེ། ཉོན་མོངས་
པའི་སེམས་ཅན་སྡིག་ཅན་གྱིས་བལྟས་ཏེ་སྡིག་ཆེའོ། །སྡིག་ཅན་དང་ལྷ་རྣམས་དུས་
གཅིག་ཏུ་བསྲེས་ཏེ་སྡིག་ཆེའོ། །སེམས་ཅན་མང་པོ་དེའི་རྒྱུ་དང་རྐྱེན་དུ་བསད་པས་
སྡིག་ཆེའོ། །ཉོན་མོངས་པའི་སེམས་ཅན་མང་པོ་བཀོལ་སྤྱད་བྱས་ཏེ་སྡིག་ཆེའོ། །དེའི་
ཕྱིར་གསས་ཁང་དགེ་བར་མི་འགྱུར་རོ་གསུངས་པས། སྟོན་པ་གཤེན་རབ་ཀྱི་ཞལ་
ནས། ཕྱ་ཡེ་མཁྱེན་རྒྱལ་པོ་ཚུར་གསོན་དང་། སའི་བདག་པོ་ལ་དང་པོ་ས་བསླང་
བ་ལགས་ཏེ་ཐུགས་དང་མི་འགལ་ལོ། །རྣམ་གཅིག་ཏུ་དཀོར་སྣ་ཚོགས་ཕུལ་བས་མི་
དེ་ནས་ལྷ་རྣམས་ཀྱི་མཐུ་དང་གཟི་བྱིན་བསྐྱེད་དེ་ཐུགས་དང་མི་འགལ་
འགལ་ལོ། །
ལོ། །རྣམ་གཅིག་ཏུ་སྟོན་པ་རྣམས་ཀྱི་མངའ་གསོལ་བས་ཐུགས་དང་མི་འགལ་ལོ། །
རྣམ་གཅིག་ཏུ་ར་བ་བཞི་ལ་མཆོད་པ་ཕུལ་བས་ཐུགས་དང་མི་འགལ་ལོ། །དེ་ནས་
སའི་བདག་པོ་རྣམས་ཀྱང་དེར་ཐུགས་དང་མི་འགལ་ལོ། །བདེ་བར་གཤེགས་པའི་ལྷ་
རྣམས་ཉིད་ནི་དབྱིངས་ནས་མི་གཤེགས་ཏེ། འདི་ལྟ་བུ་སྐུ་མདོག་དང་ཕྱག་མཚན་
དང་དབུ་རྒྱན་དང་དཔུང་རྒྱན་དང་མགུལ་ཆུ་དང༌། སྙན་ཆ་དང་། སེ་མོ་དོ་དང་།
གདན་ཁྲི་རྣམས་ཟུངས་སུ་བཟུང་ནས་གཟུགས་བརྙན་དུ་ཉོན་མོངས་པའི་སེམས་ཅན་
རྣམས་ཀྱི་དོན་དུ་བྲིས་པས་དེ་ལ་སྒྲིབ་པ་མ་མཆིས་སོ། །རྣམ་གཅིག་ཏུ་སེམས་ཅན་
ཐམས་ཅད་ལ། ལྷ་རྣམས་འདི་ལྟར་བཞུགས་སོ་ཞེས་བསྟན་པས་སེམས་ཅན་ཐམས་
ཅད་བསམ་པ་སྐྱེས་ཏེ། དད་པ་སྐྱེས་པ་དེས་སྒྲིབ་པ་མི་མཆི་བསོད་ནམས་སུ་ཆེའོ། །
རྣམ་གཅིག་ཏུ་དགེ་བ་བྱེད་པ་རྣམས། ལྷ་རྣམས་བྲིས་པ་མཐོང་བས་དད་པ་སྐྱེས་ཏེ་
བསོད་ནམས་ཆེའོ། །སྡིག་པ་བྱེད་པ་རྣམས་བྲིས་ཏེ། དགེ་སྡིག་གཉིས་ཆ་ཕྱེད་ནས།
འཇིགས་ཤིང་སྐྲག་པས་བསོད་ནམས་ཆེའོ། །སེམས་ཅན་རྒྱུ་དང་རྐྱེན་དུ་སྒྲིབ་པ་
རྣམས་ཀྱང་། སེམས་ཅན་ལས་ཀྱི་ཡེ་མཆི་བ་ལ་གསས་ཁང་རྐྱེན་དང་རྒྱུ་རུ་སོང་བས་
323

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྒྲིབ་པ་འབྱོང་ཞིང་ཐར་པ་ཐོབ་པའི་ཕྱིར་བསོད་ནམས་ཆེའོ། །རྣམ་གཅིག་ཏུ་སེམས་
ཅན་ཇི་སྙེད་པ་ཉོན་མོངས་པའི་གནས་ནས། བདེ་བར་གཤེགས་པའི་སར་སྨོན་ལམ་
བཏབ་པས་ཀྱང་སྒྲིབ་པ་མི་མཆི། རྣམ་གཅིག་ཏུ་མི་ནུས་པ་རྣམས་ཀྱིས་ཀྱང་མཁར་
ལེན་བྱས་པས་སྔོན་གྱི་སྒྲིབ་པ་བྱང་སྟེ། བསྒྲིབས་པར་མི་འགྱུར་རོ། །རྣམ་གཅིག་
ཏུ་བསམ་པ་སྐྱེས་ཏེ། བསམ་པ་རྣམ་པར་དག་པས་བསྒྲིབས་པར་མི་འགྱུར་རོ། །
རྣམ་གཅིག་ཏུ་ཉོན་མོངས་པའི་ལས་བྱས་ན། ཕྱི་མའི་བསོད་ནམས་སུ་དམིགས་པས་
བསྒྲིབས་པར་མི་འགྱུར་རོ། །གསས་ཁང་འདི་བདེ་བར་གཤེགས་པའི་ལྷ་རྣམས་དང་།
ཉོན་མོངས་པའི་སེམས་ཅན་རྣམས་ཀྱི་གསས་ཞལ་དུ་དམིགས་པས་ཀྱང་བསྒྲིབས་པར་
མི་འགྱུར་རོ། །དཔྱིད་ཟླ་དང་དུས་བཞི་ར་བའི་བརྒྱད་ལ་མཆོད་པ་ཕུལ་བས་བསྒྲིབས་
པར་མི་འགྱུར་རོ། །དེ་ནས་དུས་གོང་མ་ནས་སྦྱངས་པའི་མཁྱེན་པ་ཅན་རྣམས་ཀྱི་
དགོངས་པ་མཛད་ཅིང་མཆོད་པ་ཕུལ་བས་བསྒྲིབས་པར་མི་འགྱུར་རོ། ། ཕྱ་ཡེ་མཁྱེན་
རྒྱལ་པོའི་ཞལ་ནས། སྟོན་པ་གཤེན་རབ་ལགས། གསས་ཁང་འདི་ལ་སངས་རྒྱས་པའི་
རྒྱུ་མཆིས་ལགས་སམ། སངས་རྒྱས་ན་ཇི་ལྟར་རྒྱ་ཞེས་ཞུས་པས། སྟོན་པས་བཀའ་
སྩལ་པ། ཕྱ་ཡེ་མཁྱེན་རྒྱལ་པོ་ཚུར་ཉོན་དང་། གསས་ཁང་འདི་ལ་སངས་རྒྱས་པའི་རྒྱུ་
མཆིས་སོ། །དུས་འདི་ལ་བརྩིགས་པ་ནི་མ་ལགས། དུས་སྔ་མ་ནས་སྦྱངས་པ་ལགས་
སོ། །རྣམ་གཅིག་ཏུ་དུས་སྔ་མའི་སྒྲིབ་པ་དམ་དུམ་སྦྱང་དུ་བཅུག་པ་ལགས་སོ། །དུས་
འདི་ལ་སྒྲིབ་པ་སྦྱང་བ་ནི་དུས་ཕྱི་མ་ལ་སངས་རྒྱས་སོ། །འདིའི་བག་ཆགས་བག་ཙམ་
ཞིག་སྦྱངས་པས་སངས་རྒྱས་སོ། ། ཕྱ་ཡེ་མཁྱེན་རྒྱལ་པོའི་ཞལ་ནས། སྒྲིབ་པ་བག་ཙམ་
པོ་དེ་འདི་ལ་མཆི་འམ་ཕྱི་མ་འོང་། སངས་རྒྱས་ན་འདི་ལ་རྒྱ་འམ་ཕྱི་མ་ལ་རྒྱ། དུས་
འདི་ལ་སྒྲིབ་པ་བྱང་ནས་སངས་རྒྱས་ན་ཇི་ལྟར་རྒྱ། ཕྱི་མ་ལ་སངས་རྒྱས་ན་ཅི་ལྟར་རྒྱ།
སྟོན་པ་གཤེན་རབ་ཀྱི་ཞལ་ནས། སྒྲིབ་པ་བག་ཙམ་ཞིག་དམྱལ་བ་ནས་ཐོན་ཀར་འོང་
324

འབུམ་སྡེ། ཀླུ་འབུམ། ༼བར༽
ངོ༌། །དེ་ཅིའི་ཕྱིར་ཞེ་ན། དུས་འདི་ལ་ནད་ཙི་ཙི་ཛྭ་ལ་ཞིག་བྱུང་ན། དུས་འདི་ཙམ་ན་
སངས་རྒྱས་པ་ཡིན། ཕུང་པོ་ལྷག་མ་མེད་པར་ནངས་པར་གདུགས་ཀྱི་རྩེ་ལ་སྒྲ་དང་
ཆས་ཏེ་འགྲོའོ། །དུས་ཕྱི་མའི་སྒྲིབ་པ་ཞིག་བྱུང་ན་གློ་ཆམ་ཅིག་འབྱུང་ངོ༌། །སངས་རྒྱས་
ནས་གདུགས་ཀྱི་རྩེར་དགོང་མོ་ཉི་མ་ཟེར་ཙམ་ན་སངས་རྒྱས་པ་ཡིན། གསས་ཁང་དེ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཀྱིས་མངའ་
གསོལ་བ་ལས། དུས་དེ་ཙམ་ན་ཕྱ་ཡེ་མཁྱེན་རྒྱལ་པོའི་ཞལ་ནས། སྟོན་པ་གཤེན་རབ་
ལགས། དགོངས་པ་ཇི་ལྟར་དགོངས། སྟོན་པ་གཤེན་རབ་ཀྱི་ཞལ་ནས། ཕྱ་ཡེ་མཁྱེན་
རྒྱལ་པོ་ལགས། བདག་བསམ་པ་གཉིས་སུ་མེད་པར་སེམས། ཕྱ་ཡེ་མཁྱེན་རྒྱལ་པོའི་
ཞལ་ནས། སྟོན་པ་ལགས། གཉིས་སུ་མེད་པར་བྱ་བ་དེ་གཉིས་གཅིག་ཏུ་འཛོམ་
མམ། སྟོན་པས་བཀའ་སྩལ་པ། ཕྱ་ཡེ་མཁྱེན་རྒྱལ་པོ་ལགས། འདི་ལྟར་སྣང་བ་མི་
འཛོམ་ལགས་སོ། །ཡོད་པར་བགྱིས་ན་རྟག་པར་གོལ། མེད་པར་མི་བགྱིད། མེད་
པར་བགྱིད་ན་ཆད་པར་གོལ། ཡོད་མེད་གཉིས་ཀྱི་མཐའ་ལས་འདས་པར་དགོངས་
འཚལ་ལོ་གསུངས་པས། ཕྱ་ཡེ་མཁྱེན་རྒྱལ་པོའི་ཞལ་ནས། ཡོད་མེད་གཉིས་ཀྱི་མཐའ་
ལས་འདས་ན། དེ་ཅི་ལྟར་སེམས་ཙམ་པ་ཅིག་ཡིན། སྟོན་པས་བཀའ་སྩལ་པ། སྣང་
ཙམ་ན་ཡང་གཟུང་དུ་མེད་དེ། སྟོང་ཙམ་ཉིད་ན་ཡང་ངོ་བོ་ཉིད་དུ་སྣང༌། སྣང་
སྟོང་གཉིས་ཀྱང་མཐའ་ལས་འདས་པར་བཞག །གཤེན་ནམ་བུ་མི་ཆུང་གིས། སྟོན་
པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོ་ལགས། དངོས་
ཀྱི་གཡར་ལམ་ན། ཀླུ་ཉི་འོད་འདི་དངོས་ལ་འོང་བ་ཡིན་པས། ནངས་གཅིག་གསོལ་
ཞིང་སྙམ་བགྱིས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞལ་ནས། གཤེན་ནམ་བུ་མི་ཆུང་ཁྱེད། སྔོན་གྱི་ལས་ཀྱི་སྒྲིབ་པ་ཞིག་
ཡིན་དུས་འདི་ལ་འོང་བ་ཡིན་པས། སྣ་ལ་ནད་ཙི་ཙི་ཛ་ལ་འོང་བ་ཡིན་ནོ། །ནད་ཙི་
325

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཙི་ཛ་ལ་འདི་བྱུང་བ་ལ་ཐུག་ན། དུས་འདི་ལ་སངས་རྒྱས་པ་ཡིན་ནོ་ཞེས་བཀའ་སྩལ་
པས། གཤེན་ནམ་བུ་མི་ཆུང་ནི་བསྙུངས་པ་ཚོར་ཡང་མི་ཚོར་བར། ལུས་ཤ་མདོག་
འགྱུར་ནས་གདའ། དེ་ནས་གཤེན་ནམ་བུ་མི་ཆུང་གི་ལུས་དང་ངག་དང་ཡིད་ལ་ནད་
ཙི་ཙི་ཛཱ་ལ་བྱུང་ནས། གཤེན་ནམ་བུ་མི་ཆུང་དེས། སྟོན་པ་གཤེན་རབ་དང་། གཡུང་
དྲུང་སེམས་དཔའ་ཆེན་པོ་ལ་ཞུས་པས། སྟོན་པ་གཤེན་རབ་དང་གཡུང་དྲུང་སེམས་
དཔའ་སེམས་དཔའ་ཆེན་པོས་སྣ་ལ་སྒྲིབ་པ་སེལ་བའི་དཀྱིལ་འཁོར་བཞེངས་སུ་
གསོལ་ཏེ། གཤེན་ནམ་བུ་མི་ཆུང་གི་སྒྲིབ་པ་སྦྱངས། འགྲོ་བ་རིགས་དྲུག་ནས་བཏོན་
ཏེ་ཁྲུས་བྱས། དེ་ནས་སྟོན་པ་གཤེན་རབ་དང༌། གཡུང་དྲུང་སེམས་དཔའ་སེམས་
དཔའ་ཆེན་པོ་གཉིས་ཀྱིས་དང་ལ་ཀླུའི་གསུང་རབ་བཏོན། དེ་ནས་ཀླུའི་དཀྱིལ་འཁོར་
བཞེངས་སུ་གསོལ། དེ་ནས་སྤྱན་དྲངས། དེ་ནས་བཞུགས་སུ་གསོལ། དགྱེས་པ་
བསྐྱེད། ཕྱག་འཚལ། ཀླུའི་སྤང་སྐོང་བཀླགས། ཀླུའི་ཁྲུས་བྱ། དེ་ནས་མཆོད་པ་དྲུག་
ཅུ་བཤམས་ཏེ་ཕུལ་བས་ན། ཀླུ་ཉི་འོད་དགྱེས་ནས། གཤེན་ནམ་བུ་མི་ཆུང་དེ་ཡང་
ནངས་པར་གདུགས་ཀྱི་རྩེ་ལ་སྒྲ་དང་ཆས་ནས། ཕུང་པོ་ལྷག་མ་མེད་པར་སངས་
རྒྱས་སོ། ། དེ་ནས་སླད་མའི་གཤེན་པོ་རྣམས་ཀྱང་ཐུགས་ཆེས་ཏེ། གཤེན་པོ་སླད་མ་
རྣམས་ཀྱང་དགེ་བའི་རྩ་བ་རྩེ་གཅིག་ཏུ་མཛད་དོ། །གཤེན་ནམ་བུ་མི་ཆུང་གིས་སྟོན་
པ་གཤེན་རབ་ལ་ཞུས་པ། ཀླུ་ཉི་འོད་ཀྱི་ལེའུ་སྟེ་སོ་གསུམ་པའོ།། །། །
༧ ཞང་ཞུང་སྐད་དུ། དུ་བུ་ཀ་ཡེ་ཕཊ་དྲ། སུམ་པའི་སྐད་དུ། ཐོ་ལོ་མ་ཞི། བོད་
སྐད་དུ། ཀླུ་རྒྱལ་ཆེན་འཁོར་ལོ་ཞེས་བྱའོ། །གཤེན་ཡུལ་ཐང་མོ་གྲུ་བཞི་ཞེས་བྱ་བ་ན།
མཁར་གཤེན་མཁར་ལྡེམ་པ་ཞེས་བྱ་སྟེ། ཡབ་ནི་གཤེན་གྱི་རྡོ་རྗེ་ལགས། ཡུམ་ནི་དམུ་
བཙན་བཟའི་བཟང་མོ་ལགས། དེ་གཉིས་ལ་གཤེན་སྲས་མཆེད་བཞི་འཁྲུངས། ཕོ་བོ་
གཤེན་པོ་སྲིད་གཤེན་མགོན་པོ་ལགས། དེའི་གཅུང་པོ་དབང་གཤེན་ཡང་དག་ལགས།
326

འབུམ་སྡེ། ཀླུ་འབུམ། ༼བར༽
དེའི་གཅུང་པོ་གཏོ་གཤེན་མགོན་པོ་ལགས། ཡབ་ཀྱིས་བུ་ལ་གཏོ་དང་དཔྱད་བཙལ་
འདུར་གྱི་གཞུང་བསྟན་ཏོ། །དེའི་གཅུང་པོ་དབང་གཤེན་ཡང་དག་ལ། སྒྲུབ་པའི་
དོན་བསླབ་བོ། །ཡབ་ཀྱིས་ཕུ་བོ་གཅེན་པོ་ལ། དཀོར་གྱི་སྐལ་བ་ནི་རྔ་ཕོ་ལང་གཡག་
སྙིང་དང༌། གཤང་ཁོལ་མ་དྲིལ་ཆེན་དང་། དུང་འཕར་པོ་འཕར་ཆུང་རྣམས་ཕོག་
པ་ལགས། གཏོ་གཤེན་པོ་དེས། ཉོན་མོངས་པའི་སེམས་ཅན་ཐམས་ཅད་ཤི་བ་ཡང་
འདུར་རླག་པ་ཡང་བཙལ་ཏེ། ཡ་ཀི་ལྷ་སྲས་མན་ཆད། མ་ཀི་མོན་བུ་རྣ་འོན་ཡན་
ཆད་ན། གཤེན་པོའི་ལག་ཏུ་བཅུག །ཡ་ཀི་བྱ་ཁྱུང་མན་ཆད་ནས། མ་ཀི་ཆང་ཀ་ཆུང་
ཀ་ཡན་ཆོད་ཀྱི་གཤེགས་པ་འདུར། ཡ་གི་སེང་གེ་མན་ཆོད་ནས། མ་གི་ཝ་སྦེ་ཡན་
ཆོད་གཏད། འབྲོང་ཆེན་པོ་རྡུལ་མན་ཆད་ནས། སྲིད་ལུག་གྲོ་མོ་ཡན་ཆད་གཏད་
དེ། དེ་ནས་ཕུ་བོ་གཤེན་པོ་ནི། ཐུགས་དམ་གྱི་དགོངས་པ་གཏན་ལ་དབབ་པའི་
གནས་ཤིག་བཙལ་བར་དགོངས་པས། གཡུང་དྲུང་གི་གཡུ་བྲག་སྔོན་པོ་ཅན་ལྷའི་
འདུན་སར་བྱོན་ནས། དེར་དབང་གཤེན་ཡང་དག་ཐུགས་དམ་དགོངས་པ་མཛད་
ཅིང་བཞུགས་པ་ལས། ནངས་མ་ནངས་གཅིག་ན་ཐུགས་དམ་དགོངས་པ་མཛད་པའི་
སྤྱན་སྔ་ན། བགེགས་ཀྱི་རྒྱལ་པོ་བྱིན་ཡ་ཀ་དེ་ནམ་ལངས་ཀར་སྐྱེས་པ་དར་མ་ཞིག་
ཏུ་བརྫུས་ནས། མཚམས་རྡོལ་དུ་འོང་ངོ༌། །དེས་ཀྱང་དབང་གཤེན་ཡང་དག་ལ་མ་
ཚུགས་སོ། །དེ་ནས་དམུ་བདུད་བྱེའུ་རིག་པ་ཞིག་ཏུ་བརྫུས་ནས། མཚམས་རྡོལ་དུ་
འོང་བས་ཀྱང་མ་ཚུགས་སོ། །དེ་ནས་ཉི་མ་དྲོས་ཙམ་ན། དམུའི་འཕར་བ་དམར་པོ་
ཞིག་ཏུ་བརྫུས་ནས། མཚམས་རྡོལ་དུ་འོང་བས་ཀྱང་མ་ཚུགས་སོ། །དེ་ནས་ཉི་མ་ཕྱེད་
ཙམ་ན། རོག་སེ་སྐྱ་བོ་རྟ་དཀར་པོ་ནམ་ལངས་པ་འདྲ་བ་ཞོན་པ་ཞིག་ཏུ་བརྫུས་ནས་
མཚམས་རྡོལ་དུ་འོང་བས་ཀྱང་མ་ཚུགས་སོ། །དེ་ནས་ནམ་སྲོས་ན་བདུད་ཀྱི་རྒྱལ་
མོ་དེ་སྲིན་གྱི་ཝ་ཞིག་ཏུ་བརྫུས་ནས་མཚམས་རྡོལ་དུ་འོང་བས་ཀྱང་མ་ཚུགས་སོ། །
327

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེ་ནས་ནམ་གྱི་འཇིང་ལ་མཁའ་འགྲོ་རྣམས་ཟངས་ཀྱི་ཝ་མོ་ཞིག་ཏུ་བརྫུས་ནས་
མཚམས་རྡོལ་དུ་འོང་བས་ཀྱང་མ་ཚུགས་སོ། ། དེ་ནས་ནམ་གྱི་འཇིང་སྨད་ལ་སྲིན་མོ་
དེ་ཁྱི་མོ་ཞིག་ཏུ་བརྫུས་ནས་མཚམས་རྡོལ་དུ་འོང་བས་ཀྱང་མ་ཚུགས་སོ། །དེ་ནས་བྱ་
ཟེར་ནས། ཀླུའི་སྲམ་ཆེན་ཨོ་དཀར་ཞིག་ཏུ་བརྫུས་ནས་མཚམས་རྡོལ་དུ་འོང་བས་
ཀྱང་མ་ཚུགས་སོ། །དེ་ནས་བསམ་པའི་དགོངས་པ་མཛད་པ་ལས། གཡུང་དྲུང་སྤྲུལ་
པའི་མཆོད་རྟེན་བརྒྱད་དང་། གཡུང་དྲུང་ལྷ་ལས་བབས་པའི་མཆོད་རྟེན་ནི་མ་གྲུབ།
གཟུགས་བརྙན་གྱི་མཆོད་རྟེན་ཞིག་བརྩིགས་པར་དགོངས་པ་ལས། གཤེན་པོ་མཁྱེན་
པ་རྣམས་སྤྱན་དྲངས་ནས། བརྩིགས་པའི་ས་གར་བགྱི་ཞེས་ཞུས་པ་ལས། མཁྱེན་པ་
ཅན་ལ་ལ་ན་རེ། རི་གསུམ་གྱི་རྩེ་ལ་བརྩིགས་སོ་གསུངས་སོ། །མཁྱེན་པ་ཅན་ལ་ལ་ན་
རེ། ལུང་གསུམ་ཤེལ་གྱི་བྲག་དཀར་ལ་བརྩིགས་སོ་གསུངས། མཁྱེན་པ་ཅན་ལ་ལ་ན་
རེ། གཡུང་དྲུང་ཚལ་གྱི་ནེའུ་གསིང་ལ་བཞེངས་གསུངས། མཁྱེན་པ་ཅན་ལ་ལ་ན་རེ།
དགོངས་པ་ཉིད་ལ་ཞོག་གསུངས། དེ་ནས་ཡང་དབང་གཤེན་གྱི་ཞལ་ནས། མཁྱེན་
པ་ཅན་རྣམས་དགོངས་འཚལ། རི་གསུམ་གྱི་རྩེ་ལ་བཞེངས་ན་སྟོང་གསུམ་གྱི་
བཞེངས་པར་རུང་ལགས་ཏེ། ཡེ་ཡང་ཅུང་ཙམ་དགོངས་འཚལ། ལུང་གསུམ་གྱི་
མདོར་བཞེངས་ན་ཅུང་ཡང་ལྐུགས་ལགས་སོ། །གཡུང་དྲུང་གི་ཚལ་ལ་བཞེངས་ན་
ཅུང་ཡང་ས་ལ་ལྐུགས་ལགས་སོ། །ཤེལ་གྱི་བྲག་དཀར་ལ་བཞེངས་སུ་གསོལ་ན།
མདངས་དཀར་ལ་བཀྲག་གསལ་བ་ལགས་སོ། །ཡང་དག་པ་ལ་བཞག་པ་ད་རུང་
ལགས་ཏེ། རང་ལུས་ཀྱི་ཚད་འཚལ་ལོ་ཞེས་གསུངས་ནས། དབང་གཤེན་དེས་མཁྱེན་
པའི་མགར་བ་ལ་ཁྲོ་ཆུའི་ལྕགས་ལ་སྟ་རེ་དང་གཟོང་བྱས་ནས། དབང་ཆེན་གྱི་ཆུ་
གཏོར་ཡང་བཏང་ངོ༌། །དགུང་གསུམ་དུ་དགོངས་པ་མཛད་པ་ལས། དགུང་གཅིག་
ལ་རྣ་བ་ཡང་འཐིབ། གཉིས་ལ་སེམས་ཕྱོ་སངས་འཚལ། དགུང་གསུམ་གྱི་ནུབ་མོ་
328

འབུམ་སྡེ། ཀླུ་འབུམ། ༼བར༽
ལུས་མེད་པའི་སེམས་ཅན་ཅིག་གིས་བཞེངས་སུ་གསོལ་དུ་མ་སྟེར་ཞིང་བསྙད་དོ། །
ཡང་དགུང་གསུམ་ནངས་པར་དམོད་བཙུགས་ནས། ང་དགེ་བའི་རྩ་བ་འདི་བྱེད་དུ་
མི་སྟེར་ན། སྟོན་པ་གཤེན་རབ་ཀྱང་མངོན་སུམ་དུ་གཤེགས་ཤིག་གསུངས། སྟོན་པ་
གཤེན་རབ་མ་གཤེགས་ཏེ། སྟོན་པ་ཡེ་ཤེས་དང་ལྡན་པས་ཤེལ་གྱི་བྲག་དཀར་དེའི་
གཡས་ཕྱོགས་ན་ཀླུ་རྒྱལ་ཆེན་འཁོར་ཞེས་བྱ་བ་ནི། ཤེལ་གྱི་བྲག་དཀར་ལ་སྟོན་ཟླ་
གསུམ་གྱི་གནས་བགྱིས། ཀླུ་དེས་འཚལ་དུ་སྟོན་ཟླ་གསུམ་གྱི་མེ་ཏོག་གི་སྣང་ལ་འཚལ་
ཏེ། དབང་གཤེན་གྱི་ཐུགས་ལ་འདུས་བྱས་ཀྱི་མཆོད་རྟེན་འདི་བཞེངས་སུ་མ་གསོལ་
ན། སངས་རྒྱས་པ་ཡིན་ཡང་སླད་མ་རྣམས་དགེ་བའི་རྩ་བ་བགྱིད་དུ་མི་འཚལ་
ཐུགས་ལ་དགོངས་ཏེ། སྟོན་པ་གཤེན་རབ་ཀྱི་ཐུགས་ལ་དགོངས་པ་ཅི་ལ་མཚམས་
རྡོལ་ཡང་ཀླུ་ལ་མཚམས་མི་རྡོལ་དགོངས་ནས། དེ་ཅིའི་ཕྱིར་ཞེ་ན། ཀླུ་ལས་གདུག་པ་
དང་གཏིང་རིང་བ་མ་མཆིས་ཏེ། ཀླུ་ཞེས་བྱ་བ་དེ་ནི་རྣམ་གཅིག་ཏུ་སྲིད་པའི་བདག་
པོ་ཡིན། རྣམ་གཅིག་ཏུ་སེམས་ཅན་ཡོངས་གསོ་བ། རྣམ་གཅིག་ཏུ་སེམས་ཅན་འཕེན་
པར་བྱེད་པ། རྣམ་གཅིག་ཏུ་སྲིད་པ་བརླག་པར་བྱེད་པ་ཡང་ཡིན། རྒྱལ་བ་ཞེས་བྱ་
བ་ནི་ཀླུ་ལས་ཕྱུག་པ་མེད་པས་རྒྱལ། འཁོར་ཞེས་བྱ་བ་སྟོང་གསུམ་གྱི་འཁོར་བས་
འཁོར་ཞེས་བྱ། རྣམ་གཅིག་ཏུ་སྲིད་པ་མེད་པས་འཁོར་ཞེས་བྱ། རྣམ་གཅིག་ཏུ་
གནས་འཁོར་བས་ཀྱང་འཁོར་ཞེས་བྱའོ། །རྣམ་གཅིག་ཏུ་སེམས་ཅན་མངལ་དུ་འཁོར་
དུ་འཇུག་པས་ཀྱང་འཁོར་བ། ཆེ་བ་ནི་ཀླུ་ལས་ཆེ་བ་མེད་པས་ཀྱང་ཆེ། དེ་ནས་
དབང་གཤེན་གྱི་ཐུགས་ལ་དགོངས་ནས། ཤེལ་གྱི་བྲག་དཀར་འདི་ནི་མཆོད་རྟེན་གྱི་
གནས་དང་ས་ཞིག་ཏུ་འདུག་སྙམ་ནས། ཡབ་དང་གཅེན་གཉིས་ཀྱི་ཞལ་ནས།
དབང་གཤེན་ཕུང་པོ་ལྷག་མ་མེད་པར་གཤེགས་པ་ལ། གཟུགས་བརྙན་གྱི་མཆོད་
རྟེན་བརྩིགས་ནས་ཅི་བགྱིས་ཞེས་གསུངས་པས། དབང་གཤེན་གྱི་ཞལ་ནས། བདག་
329

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཕུང་པོ་ལྷག་མ་མ་ལུས། དེ་ཅིའི་ཕྱིར་ཞེ་ན། དང་པོ་ཡབ་ཡུམ་གཉིས་ཀྱི་བསྐྱེད་པའི་
ལན་ཆགས་པས་ཀྱང་ལུས་སོ། །ཕུང་པོ་ཡབ་ཡུམ་གྱི་ལགས་པས་ཀྱང་ལུས་སོ། །ཡབ་
གཤེན་གཡར་དམ་གྱི་སྒོམ་པར་བགྱིས་པའི་དུས་སུ། བགེགས་བྱི་ན་ཡ་ཀས་བར་ཆོད་
བགྱིས་པས། དེ་མཉམ་མ་བཞག་པར་ཞེ་སྡང་བསྐྱེད་པས་དེའི་སྒྲིབ་པ་ཅིག་མཆིས་
པས་ཀྱང་ཕུང་པོ་ལུས་སོ། །བདག་ལ་སྒྲིབ་པ་ཞིག་མཆིས་པས། སྒྲིབ་པ་དེ་བསལ་
བའི་ཕྱིར་གཟུགས་བརྙན་གྱི་མཆོད་རྟེན་བཞེངས་སུ་གསོལ་ལོ་ཞེས་གསུངས་ནས། དེ་
ནས་དབང་གཤེན་གྱིས་མཁྱེན་པའི་བཟོ་བོ་དེ་སྤྱན་དྲངས་ནས། སྣ་ལ་སའི་ཆོ་ག་
བགྱིས། དེ་ནས་གཟུ་དཔང་གསོལ། ས་ལ་གཏེར་ཡང་བཅུག་སྟེ། སང་གི་གདུགས་
ལ་མཁར་ལེན་བགྱིད་སྙམ་པ་ལས། དེའི་ནུབ་མོ་གཤེན་མནལ་བའི་རྨི་ལམ་ན།
གཟུགས་སུ་མི་མཐོང་སྒྲར་གྲག་པ་ཞིག་གིས་ངའི་ཡུལ་དུ་མི་རིང་ངོ༌། །ངའི་ཡུལ་
ཕྲོགས་པ་ན། ཁྱོད་ལ་ངས་ལན་པོ་བླན་ལ། ཡུལ་དུ་འདུག་ཏུ་མི་གཞུག་གོ་ཞེས་ཟེར་
བ་ཞིག་རྨིས་ཏེ། དབང་གཤེན་མནལ་སད་ནས་ཐུགས་ལ་དགོངས་པས། ང་ལ་བག་
ཆགས་ཀྱིས་བསྒྲིབས་ཏེ་འགྲོའོ་གསུངས་ཏེ། དེ་ནས་ཡབ་དང་གཤེན་མནལ་བའི་རྨི་
ལམ་ན། ཀླུ་རྒྱལ་ཆེན་འཁོར་ཞེས་བྱ་བ་མངོན་སུམ་དུ་བྱོན་ནས་ཡབ་དང་གཅེན་
གཉིས། བདག་ཀླུ་རྒྱལ་ཆེན་འཁོར་ཞེས་བྱ་བ་ཡིན་ནོ། །དབང་གཤེན་འདིས་ངའི་
ཡུལ་ཕྲོག་ཏུ་མ་གཞུག་ངའི་ཡུལ་ཕྲོགས་པ་ན། ཡུལ་ཕྱོགས་འདིར་ཡང་མི་བདེ་བར་
འོང་སྟེ། མཁར་ལེན་ཡང་མི་འགྲུབ། དབང་གཤེན་ཉིད་ཀྱང་ཡུལ་བྲལ་ཏེ། ཡུལ་མི་
བདེ་བར་འོང་ངོ་གསུངས་པས། ཡབ་ཀྱིས་སང་གི་གདུགས་ལ་དབང་གཤེན་གྱི་གན་
དུ་བྱོན་ནས། དབང་གཤེན་གསོན་དང་། བདག་གི་གཡར་ལམ་ན། ཀླུ་རྒྱལ་ཆེན་
འཁོར་ཞེས་བྱ་བ་འོངས་ནས། ངའི་གནས་འདི་ཕྲོག་ཏུ་མ་གཞུག །ངའི་ཡུལ་དང་
གནས་འདི་ཕྲོགས་པ་ན། ཡུལ་ཕྱོགས་འདི་ཡང་མི་བདེ་བར་འོང་ངོ༌། །མཁར་ལེན་
330

༼བར༽
འབུམ་སྡེ། ། ཀླུ་འབུམ།
ཡང་མི་གྲུབ། ཁྱོད་རང་ལ་ལན་ཅིག་ཡུལ་ནས་དབྱུང་བར་འོང་ངོ༌། །ནད་མི་བདེ་
བར་འོང་ངོ་ཞེས་ཟེར་ནས། འདི་བཤོལ་ན་མི་རུང་ངམ་བྱས་པས། གཅེན་པོས་ཀྱང་
དེ་སྐད་གསུངས། དབང་གཤེན་གྱི་ཞལ་ནས། ཡབ་དང་གཅེན་གཉིས་ཀྱི་སྙན་དུ་
གོང་ནས་མ་ཞུས་སམ། བདག་ལ་ལས་གོང་མའི་སྒྲིབ་པ་ཞིག་མཆིས་པས། སྒྲིབ་པ་
འདི་བསལ་ལམ་དགོངས་པ་ལགས་སོ། །ད་ཡང་སྒྲིབ་པ་འདི་ཡང་མ་བསལ་ན།
བདག་ཕུང་པོ་ཏ་ལ་ཆེས་ཀྱི་སེམས་འདི་ཡང་སངས་རྒྱས་མི་སྟེར་རོ། ། དེ་གསུངས་ཏེ་
མཁྱེན་པའི་བཟོ་བོ་གཉེར་ནས། མཁྱེན་པའི་བཟོ་བོས་ཤེལ་གྱི་བྲག་ལ་སྣ་ལ་གཟོང་
བརྒྱབ་སྟེ་བཞག ། དེ་ནས་སྟ་རེ་བརྒྱབ། དེ་ནས་ཏོག་རྩེ་བརྒྱབ་སྟེ་བཟོ་བྱས་པ་ལས།
ཁྲི་འཕང་བྱས་ཏེ་བྲག་བརྐོས་པ་ན། ཁྲི་འཕང་དང་པོ་ལ་གཟོང་བརྒྱབ་སྟེ། ཀླུ་རྒྱལ་
ཆེན་འཁོར་ཞེས་བྱ་བ་དེ་ནི་སྐད་ཏང་གིས་བྱུང་བས། བཟོ་བོ་དང་དབང་གཤེན་གྱི་
དགོངས་པས་བྲག་ཆ་ལགས་པར་དགོངས་སོ། །དེ་ནས་ཁྲི་འཕང་གཉིས་བརྐོས་པས་
ཀྱང་། རྒྱལ་ཆེན་འཁོར་གྱིས་སྐད་ཕྱུང་ངོ༌། །བཟོ་བོ་དང་དབང་གཤེན་དང་མཁར་
ལེན་པའི་རྣ་ལམ་དུ་བྲག་ཆར་ཐོས་སོ། །དེ་ནས་ཡང་ཁྲི་འཕང་གསུམ་བརྐོས་པས།
ཁྲི་འཕང་རེ་རེ་ལ་སྐད་རེ་བྱུང་ངོ༌། །དེ་ནས་མཆོད་རྟེན་དེ་བཞེངས་ནས། དབང་
གཤེན་ཡང་དག་དེས་མཁྱེན་པ་ཅན་རྣམས་སྤྱན་དྲངས་ནས་མཆོད་རྟེན་མངའ་
གསོལ་ཏེ། མཁྱེན་པ་ཅན་རྣམས་ཀྱིས་སྒྲིབ་པ་སེལ་བའི་དཀྱིལ་འཁོར་བཞེངས་སུ་
གསོལ། བླ་ན་མེད་པའི་དཀྱིལ་འཁོར་དང་གཉིས་བཞེངས་སུ་གསོལ། སྣ་ལ་སྒྲིབ་པ་
སེལ་བའི་དཀྱིལ་འཁོར་ནས་ཕྱུང་སྟེ། དེ་ནས་མཆོད་པ་མང་པོ་བསགས་ནས། བདེ་
བར་གཤེགས་པ་རྣམས་ལ་མཆོད་པ་ཕུལ་ལོ། །དེ་ནས་དབང་གཤེན་ཡང་དག་ཕྱུང་
ཡང༌། ཀླུ་རྒྱལ་ཆེན་འཁོར་དེ་ལ་མ་དགྱེས་ནས། ཡང་རྒྱལ་ཆེན་འཁོར་གྱིས་ཡུལ་
ཕྱོགས་དེར་ཡང་སད་དང་སེར་བ་དང་ལོ་ཉེས་ཀྱང་བྱུང་ངོ༌། །ཡུལ་དེར་བུ་ཚ་སྐྱེ་ཉེས་
331

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་དང་། སྦ་བ་དང་། ལོང་བ་དང་། དིག་པ་དང༌། ཞ་གྲུམ་དང༌། ཡན་ལག་མེད་
པ་དང་། ཡན་ལག་ལྷག་པ་ཅན་དུ་སྐྱེས་སོ། །སེམས་ཅན་རྣམས་ཀྱང་མི་བདེ་བ་མང་
པོ་བྱུང་ངོ༌། །རེའུ་ལུག་ཡན་ལག་ལྷག་པ་དང་མི་བདེ་བ་སྣ་ཚོགས་སྐྱེས་སོ། །དེ་ནས་
ལོའི་དུས་སུ་ཡང་ཡ་མཚན་ཆེ་བ་ཞིག་གདའ་ནས། བཟོ་བོ་ལ་ལྷོག་པ་ཡང་བྱུང་ངོ༌། །
བཟོ་བོའི་ལྷོག་པ་སྔགས་མཁན་བཀུག་སྟེ། སྔགས་མཁན་གྱིས་སྔགས་བཏབ་པས།
ཞིར་མ་འདོད་པས་ཇེ་སྐྲངས་ཇེ་སྐྲངས་སོང་སྟེ། ཡང་སྨན་པ་མཁས་པ་གཉེར་ནས་
བལྟས་པས། སྨན་པའི་ཞལ་ནས་འབྲས་ཡིན་གསུངས་ནས། ཡང་སྨན་པས་ལྕགས་
བསྲེགས་ཏེ། འབྲས་བསྲེགས་ནས། ཡང་ལོའི་དུས་སུ་ནད་ངན་པ་བྱུང་སྟེ། དྲི་མ་
ལོག་ནས་སོང་ངོ༌། །འདི་ཡ་མཚན་ཆེ་གསུངས་ནས། དེ་ནས་ཡང་མཁྱེན་པའི་སྨན་
པ་འཚོ་བྱེད་གཞོན་ནུ་གཉེར་ནས། འདི་ཡང་འབྲས་མ་ཡིན་ནད་ངན་པ་ཡིན་པས།
མི་འདི་སུས་འཚོ་སྐད་དོ། །དེ་ནས་བཟོ་བོ་ཕྱ་མཁན་དེས་སྟོན་པ་རྣམས་སྤྱན་དྲངས་
ནས། སྟོན་པ་རྣམས་ཀྱི་ཞལ་ན་རེ། འདི་ཀླུའི་ཆོ་འཕྲུལ་ཡིན་པས། རབ་ཏུ་ཡང་
བཅོས་དཀའོ་ཞེས་གསུངས་པས། ཀླུ་ནག་པོས་ཟིན་པ་འདྲ་ཞེས་བྱ་སྟེ། བཟོ་བོ་ཕྱ་
མཁན་ཁྱོད་ད་མི་སོས་སོ། །སྔོན་ལས་དགེ་བ་མ་བྱས་པས། སྡིག་པ་ཉི་ཚེ་བྱས་ཏེ་ད་ལྟ་
ནད་འདི་བྱུང་བ་ཡིན། འདི་ནི་དམྱལ་བ་འཇུག་ཁ་མ་ཡིན་ཏེ་སོས་སུ་མི་བཏུབ་བོ། །
སླད་མ་རྣམས་ལ་ནི་འཕྲོ་བཀུམ་མོ་ཞེས་གསུངས་པ་ལས། དེ་ཡང་ད་ལྟ་དུས་འདི་ལ་
ང་རུང་སྟེ། ཕྱི་མ་དམྱལ་བར་མདའ་འཕངས་པ་བཞིན་དུ་འགྲོའོ། །སླད་མ་རྣམས་
ངས་འཕྲོ་བཅད་དོ་ཞེས་བཀའ་སྩལ་པ། ཕྱ་མཁན་གྱི་ཞལ་ནས། སྟོན་པས་ཐུགས་
རྗེས་བཟུང་འཚལ་ལོ་ཞེས་གསུངས་པས། དེ་ནས་སྟོན་པས་ཁྱེའུ་ཟུར་ཕུད་ཅན་ཞིག་
བཏང་ངོ༌། །དེ་ནས་ཡིད་ཀྱི་ཁྱེའུ་ཆུང་གི་དྲུང་དུ་ཕྱ་མཁན་གྱིས་ཡིད་ཀྱི་ཁྱེའུ་ཆུང་ལ་
ཞུས་པས། ཡིད་ཀྱི་ཁྱེའུ་ཆུང་གི་ཞལ་ནས། མཁྱེན་པའི་ཕྱ་མཁན་ལགས། ཀླུ་རྒྱལ་
332

འབུམ་སྡེ། ཀླུ་འབུམ། ༼བར༽
ཆེན་འཁོར་ལ་ཀླུའི་གསུང་རབ་རྒྱུན་དུ་འདོན་དགོས་སོ། །དཀྱིལ་འཁོར་ཆེན་པོ་ཡང་
བཞེངས་དགོས་སོ། ། ཀླུ་ལ་རྫས་དང་མཆོད་པ་མང་པོ་ཡང་དབུལ་དགོས་གསུངས་
པས། དེ་ནས་ཀླུའི་གསུང་རབ་རྒྱུན་དུ་ཀློག་པ་དང་། དཀྱིལ་འཁོར་བཞེངས་སུ་
གསོལ་བ་དང་། སྤང་སྐོང་བཀླག་པ་དང༌། ཁྲུས་བྱ་བ་དང༌། མཆོད་པ་དྲུག་ཅུ་
བཤམས་ནས་ཕུལ་བས། ཀླུ་རྒྱལ་ཆེན་འཁོར་གྱི་ཞལ་ནས། དབང་གཤེན་ཡང་དག་
དང་། མཁྱེན་པའི་ཕྱ་མཁན་གྱིས། ངའི་གནས་ཤེལ་གྱི་བྲག་དཀར་ལ། སྣ་ལ་བཟོ་
བོས་གཟོང་བརྒྱབ་པས་ལྷོག་པ་བཏང་བ་ཡིན་ནོ། ། དེ་ནས་སྟ་རེ་བརྒྱབ་པས་འབྲས་
བཏང་། དེ་ནས་ཏོག་རྩེ་བརྒྱབ། སྟེའུ་ཡང་བརྒྱབ། ལྡེམ་གྱིས་ཕྱགས་པས། ནད་ཙི་ཙི་
ཛཱ་ལ་བཏང་བ་ཡིན་ནོ། །ད་མཁྱེན་པའི་ཕྱ་མཁན་ལ་ཕྱི་མ་འཕྲོ་བཀུམ་སྟེ། ནད་ཙི་ཙི་
ཛཱ་ལ་མིང་ཡང་མེད་པར་བྱས་སོ། །དེ་ནས་ཀླུ་རྒྱལ་ཆེན་འཁོར་གྱིས། དབང་གཤེན་
ཡང་དག་ལ་ནད་ཙི་ཙི་ཛ་ལ་བཏང་སྟེ། དབང་གཤེན་ཡང་དག་ཀྱང་ལོ་གཅིག་ལས་
ཤ་མདོག་ཅིག་སྙེར་བས། ལོ་གཉིས་ལས་བཀྲག་མེད་པ་ལ། དབང་གཤེན་ཡང་དག་
དགེ་བའི་རྩ་བ་ལ། ཐུགས་ཁྲལ་ཆེ་བ་ལགས་སྙམ་ནས། ལོ་གསུམ་ནས་གཉིད་མ་
མཆིས་ཏེ། དབང་གཤེན་གྱིས་སྨན་པ་མཁས་པ་ཞིག་གཉེར་ནས། སྨན་པས་བལྟས་
པས། སྨན་པའི་ཞལ་ནས་དབང་གཤེན་ཡང་དག་དགེ་བའི་རྩ་བ་ཐུགས་ཁྲལ་གྱིས།
བསེར་མ་ལང་བ་ལགས་སོ་གསུངས་ནས། སྐྱེམས་དང་ལུག་ཐོང་ཞིག་བཀུམ་ནས།
སྤྱོད་སྣ་ཚང་བ་བཏང་བས་སྨན་དུ་མ་འཚལ། དེ་ནས་ལོ་བཞི་ལོན་ནས་སྙིང་ཡང་མི་
དགའ་བགྱིད་ནས། རྩ་ཆུ་གཉིས་བལྟས་པས་བསེར་མ་ཡང་མ་ལགས་གསུངས་སོ། །
སྨན་པའི་གྲོ་ཆང་ལ་རྨེའུ་ཆང་གིས་བསིང་པ་དང་། དྲོད་སྨན་སྣ་ཚང་བ་དང་། མར་
ཡང་ལ་ཡང་དུ་བཞུས་པ་བཏང་བས་ཀྱང་མ་ཕན། དེ་ནས་ལོ་བཞིར་སྙིང་ཡང་མི་
དགའ་བར་བགྱིད་ནས། སྨན་པའི་ཞལ་ནས། འདི་རླུང་སྙིང་ལ་སོང་བ་ཡིན་གསུངས་
333

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས། སྨན་པས་རྩ་ཆུ་བལྟས་ཏེ། རླུང་སྲོག་རྩ་བ་ལ་སོང་བ་ཡིན་པས། སྨན་པས་
ལུག་མར་བྲེ་གང་ལ་ཕུལ་གང་དུ་བཞུས་ནས་བུར་ནག་དང་སྦྲང་རྩི་དང་གསུམ་སྦྱར་
ནས་བཏང་ངོ༌། །ཡང་ལོ་གཅིག་ཙམ་ལོན་ཙམ་ན། དབང་གཤེན་སྒངས་ཏེ། སྐྲངས་
ནས་གདའ་བ་ལས། དེ་ནས་ཡང་སྨན་པས་བལྟས་པས། འདི་རླུང་སྒངས་པ་མ་ཡིན་
ནོ། །ལོ་བདུན་ལོན་ནས་སྨན་པའི་ཞལ་ནས། འདི་ལ་ཡང་ཁྲག་དབྱུང་དགོས་སོ་
གསུངས་ནས། རྩེའུ་ཆུང་གཡས་གཡོན་གཏར་ནས་ཁྲག་ངན་ཕྱུང༌། ཁྲག་ཚབ་བཏང་
དགོངས་ཏེ་ཆང་ཡང་ལ་ཡང་དུ་གདུས་ནས་བཏང་། སྤྱོད་ཡང་ལ་ཡང་བཏགས་ཏེ་
བཏང་། ལུག་ཤ་སྣ་ཚོགས་བྱས་ཏེ་བཏང༌། སྔོན་པོར་ཆུད་ནས་དབང་གཤེན་ཡང་
དག་སོས་གསུངས་པ་ལས། ལོ་དགུ་ལོན་ནས་དབང་གཤེན་ཡང་དག་སྤྱན་སླེ་བོར་
ཐལ། ཞལ་ཡང་ཡོ་ཞབས་ཀྱང་གྲུམ་པ་ལས། དེ་ནས་དབང་གཤེན་ཡང་དག་ལ་ནད་
ཙི་ཙི་ཛཱ་ལ་བྱུང་ངོ་ཞེས་གྲགས་པའོ། །དེ་ནས་ཡང་ཀླུ་རྒྱལ་ཆེན་འཁོར་ཞེས་བྱ་བ་དེ་ནི་
རབ་ཏུ་ཡང་ཁྲོས་སོ། །དབང་གཤེན་ཡབ་དང་ཡུམ་དང་གཤེན་པོས་ཚོར་ནས།
དབང་གཤེན་ཇོ་བོ་སྟེ། ཁྱོད་ཀྱིས་མི་ཐུབ་པའི་ལས་ཅི་བྱས་ཞེས་གསུངས་པས།
དབང་གཤེན་ཡང་དག་གི་ཞལ་ནས་བདག་ངན་པ་ཅི་བྱས་པའི་རྒྱུ་མ་མཆིས་སོ། །
འདི་ཡ་མཚན་ཆེ་ལས་ཀྱི་དབང་ལགས་པ་འདྲ་ཞེས་གསུངས་ནས། དེ་ནས་དབང་
གཤེན་ཡང་དག་ཐུགས་རབ་ཏུ་དགོངས་ནས། སྟོན་པ་གཤེན་རབ་དང་གཡུང་དྲུང་
སེམས་དཔའ་སེམས་དཔའ་ཆེན་པོ་ལ་ཞུས་པས། བདག་བསམ་པ་བག་ཙམ་བགྱིད་
ཅིང་མཆིས་པ་ལགས་ན། དེ་ནས་ཤེལ་གྱི་བྲག་དཀར་ལ་དགེ་བའི་རྩ་བ་ཞིག་བགྱིད་
ཅིང་མཆིས་པ་ལས་བདག་ལ་ནད་འདི་འོང་བ་ཅི་ནོངས་ཞེས་ཞུས་པས། སྟོན་པ་
གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། དབང་
གཤེན་ཡང་དག་ཚུར་ཉོན་ཅིག །ཁྱོད་དབང་ཆེ་བར་དགོངས་ནས། ཡབ་དང་གཅེན་
334

འབུམ་སྡེ། ཀླུ་འབུམ། ༼བར ༽
ལ་མ་མནོས་པའི་སྒྲིབ་པ་ཅིག་མཆིས་སོ། །དེ་ནས་གཡུང་དྲུང་སེམས་ཀྱི་སྡོམ་པ་
བསམ་གཏན་ཐུགས་དམ་མཛད་པའི་དུས་སུ། བགེགས་བྱིན་ན་ཡ་ཀའི་བདུད་ཀྱི་ཆོ་
འཕྲུལ་དང་། བཙན་གྱི་ཆོ་འཕྲུལ་དང་། དགེ་བསྙེན་གྱི་ཆོ་འཕྲུལ་དང་། ཤར་ཕྱོགས་
ཀྱི་ཆོ་འཕྲུལ་དང་། མ་མོའི་ཆོ་འཕྲུལ་དང༌། སྣང་སྲིད་ལྷ་འདྲེའི་ཆོ་འཕྲུལ་བྱུང་བ་
ལས་ཞེ་སྡང་དུམ་ཙམ་བགྱིས་པས། དེའི་བག་ཆགས་ཀྱི་སྒྲིབ་པ་མཆིས་པ་ལགས་སོ། །
དེ་ཡང་ཤེལ་གྱི་མཆོད་རྟེན་དེའི་སྒྲིབ་པ་བག་ཙམ་བྱང་བ་ལགས་སོ། །དེ་མ་ལགས་ན་
སྒྲིབ་པ་ཆ་ཤས་མཆིས་སོ་ཞེས་གསུངས་པས། དབང་གཤེན་ཡང་དག་གི་ཞལ་ནས།
བདག་ཀྱང་སྣང་སྲིད་ལྟ་བུ་བཟུང་བ་ལགས། སྲིད་པའི་འདྲེ་བགེགས་ཐམས་ཅད་ལ་
ཞེ་སྡང་བྱ་བ་ནི་དུམ་ཙམ་ཡང་མ་བགྱིས་ལགས་ན། དེ་བས་དགེ་བའི་རྩ་བ་ནི་ཤེལ་གྱི་
བྲག་དཀར་ལ། གཟུགས་བརྙན་གྱི་མཆོད་རྟེན་འདི་ཡང་བཞེངས་སུ་གསོལ་བ་ལགས།
ནད་འདི་ལྟར་བྱུང་བ་ནི་གཤེན་རབ་ཀྱང་རྫུན་ཡིན། བཀའ་ཡང་རྫུན་ཡིན། ལྟ་སྤྱོད་
ཀྱང་རྫུན་ཡིན། བསྒོམ་པ་ཡང་རྫུན་ཡིན་གསུངས་པས། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། དབང་གཤེན་ཡང་དག་
ཚུར་ཉོན་དང༌། གཤེན་རབ་རྫུན་མིན། བཀའ་རྫུན་མིན། ལྟ་སྤྱོད་གཉིས་ཀྱང་མི་
རྫུན་ནོ། །བསྒོམ་པ་ཡང་མི་རྫུན་ནོ། །བསམ་གཏན་ཀྱང་མི་རྫུན། སྐུར་འདེབས་
དམྱལ་བའི་རྒྱུ། དབང་གཤེན་ཡང་དག་ཚུར་ཉོན་ཅིག །ཤེལ་གྱི་བྲག་དཀར་ན། ཤེལ་
གྱི་མཆོད་རྟེན་རང་བྱུང་དུ་བརྩིགས་དགོངས་པ་དེ་ཡང་དབང་པོ་སྒྲིབ་པ་ཞིག་ཡིན།
དེ་ཅིའི་ཕྱིར་ཞེ་ན། ཤེལ་གྱི་བྲག་དཀར་དེ་ཀླུ་རྒྱལ་ཆེན་འཁོར་གྱི་སྟོན་ཟླ་གསུམ་གྱི་
གནས་ལགས་ཏེ། དེ་ལ་དབང་གཤེན་ཡང་དག་གིས་ཤེལ་གྱི་མཆོད་རྟེན་བརྩིགས་
པས་ཀྱང་ནོངས་སོ། །དབང་གཤེན་ལ་ན་ནིང་གཞེ་ནིང་བྱས་པས་ཀྱང་མ་ཉན་ནོ། །
ཅི་ལ་མཚམས་རྡོལ་ཡང་ཀླུ་ལ་མཚམས་མ་རྡོལ། ཀླུ་གདུག་ལ་གཏིང་རིང་ལགས་སོ་
335

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱས་པས་དབང་གཤེན་མ་བཞེད་ལགས་སོ། །ཀླུ་ནི་སྲིད་པའི་བདག་པོ་ལགས་སོ། །
རྣམ་གཅིག་ཏུ་སེམས་ཅན་ཡང་སྤེལ་ལགས་སོ། །རྣམ་གཅིག་ཏུ་སེམས་ཅན་ཐམས་
ཅད་བརླག་པར་བྱེད་པ་ལགས་སོ་ཞེས་བགྱིས་པས། དབང་གཤེན་གྱི་ཞལ་ནས། སྔོན་
གྱི་ལས་དབང་ཡིན་གསུངས་ནས་མ་བཞེད་དོ། །དེ་ནས་ཁྲི་འཕང་དང་པོ་ལ་གཟོང་
བརྒྱབ་པའི་དུས་སུ་ཡང་ཀླུ་རྒྱལ་ཆེན་འཁོར་གྱིས་སྐད་ཕྱུང་སྟེ་ཡང་མ་ནོང་ངོ༌། ། ཁྲི་
འཕང་དགུ་ཐུག་པར་སྐད་ཕྱུང་ཡང་མ་ནོང་ངོ༌། །དེ་ནས་ཀླུ་རབ་ཏུ་ཁྲོས་ཏེ་སྣ་ལ་
མཁྱེན་པའི་བཟོ་བོ་ལ་ནད་ངན་པ་བྱུང་བ་ཡིན། དེ་ནས་དབང་གཤེན་ལ་ནད་བཏང་
བ་ཡིན། མཆོད་རྟེན་ཁྲི་འཕང་རེ་རེ་ལ་ནད་རེ་རེ་བཏང་པས། ལོ་དགུ་ན་ནད་ལྗིབ་
ཀྱི་བཏང་བ་ཡིན། ད་ཡང་དག་པའི་དོན་ལ། ཀླུ་འདི་བཅོས་འཚལ་ལོ་ཞེས་གསུངས་
པས། ཡང་དབང་གཤེན་ཡང་དག་གི་ཞལ་ནས། སྟོན་པ་གཤེན་རབ་དང་གཡུང་
དྲུང་སེམས་དཔའ་སེམས་དཔའ་ཆེན་པོ་ལགས། ཐུགས་རྗེས་དགོངས་པ་ཞིག་ཞུ་
འཚལ་ལོ་ཞུས་པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་
8
 ཆེན་པོས་ཤེལ་གྱི་བྲག་དཀར་གྱི་འགྲམ་དུ་དགོངས་པ་མཛད་དོ། །སྔགས་དང་སྙིང་པོ་
འདི་བཟླས་སོ། ། ཨོཾ་སུ་ར་སེ་ན། རི་དུ་མ་ལ་སད་བྱ། ཏི་རི་དུ་མ་ལང་ཏོ། པང་ཡེ་
སད། ཀྲི་དུ་ཡང་པ་དྲི་མ་བྱོ་ཡ། ཀྲོ་ཏ་ཀྲོ་ཏ། མ་ལུ་སི་ཡ་ཏ། བ་ནེ་མུ་ནེ། ས་པ་ཏེ་
འཕངས་སད། ཕུ་ག་ན་ཤ་མ་ལ་སད། རི་ཡ་ན་ལ་ཧ་ཡ་ཡ་ཀྲོ་ཏ་ཏི། ཙ་ལི་བག་ཏི་
སཱཧཱ། སུ་ལུ་སུ་ལུ། ཀྲོ་ཙ་ཀྲོ་ཙ་ཀྲོ་ཙ། ཀྲ་ཙ་ཀྲ་ཙ་ཀྲ་ཙ། པང་སོད་པང་སོད་པང་
སོད། ཕང་སེ་དུ་ཡ་ནེ། སུ་ཀ་ཧེ་ནེ། སུ་ཏུ་སུ་ཏ་སུ་ཏ། ཁྲི་ཕུ་ཁྲི་ཕུ་ཁྲི་ཕུ། ཤོ་ནུ་ཤོ་ནུ་
ཤོ་ནུ། པ་ཏ་པ་ཏ་པ་ཏ། ཡེ་ཁྲི་ཤང་ཡེ་ཁྲི་ཤང་ཡེ་ཁྲི་ཤང་ཡེ་སྭཱཧཱ། ཀླུ་རྒྱལ་ཆེན་
འཁོར་ཞེས་བྱ་བ་དེ། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་སྤྱན་སྔར་བྱོན་ཏེ། ཀླུ་རྒྱལ་ཆེན་འཁོར་གྱི་ཞལ་ནས། སྟོན་པ་གཤེན་
336

འབུམ་སྡེ། ཀླུ་འབུམ། ༼བར༽
རབ་ལགས། ཁྱེད་སྟོན་པ་རྣམས་ཀྱིས་བཀའ་སྩལ་པ་དེ། བདག་ལ་བཀའ་སྩལ་དུ་མི་
རུང་ངོ་ཞེས་གསུངས་པས། གཤེན་རབ་ཀྱི་ཞལ་ནས། ཁྱེད་ཀླུ་ལ་ཡང་མཐུན་པའི་
རྫས་སྦྱིན་ནོ་ཞེས་སྟོན་པ་རྣམས་ཀྱིས་བཀའ་སྩལ་པས། དེ་ནས་དབང་གཤེན་ཡང་
དག་ལ། ཡང་ཀླུའི་གསུང་རབ་རྒྱུན་དུ་ཐོན་ཅིག །དེ་ནས་མཆོད་པ་ཕུལ་ཅིག་
གསུངས་པས། དབང་གཤེན་ཡང་དག་གིས་ཡིད་ཀྱི་ཁྱེའུ་ཆུང་གཉེར་ནས། ཀླུའི་
གསུང་རབ་རྒྱུན་དུ་བཀླགས་སོ། །སྟོན་པ་གཤེན་རབ་དང་གཡུང་དྲུང་སེམས་དཔའ་
སེམས་དཔའ་ཆེན་པོས་ཀྱང་སྣ་ལ་སྦྲན་བཏང་། དེ་ནས་ས་བདག་ལ་ས་བསླང་ངོ༌། །
དེ་ནས་སའི་གཏེར་བཅུག །དེ་ནས་དཀྱིལ་འཁོར་གྱི་ཚད་བོར། དེ་ནས་འོ་མ་དང་
སྤོས་ཀྱིས་ཆག་ཆག་བཏབ། དེ་ནས་ཚོན་འགྱེད། དེ་ནས་ལྷ་ཕྱག་འཚལ། དེ་ནས་ཀླུ་
རྣམས་ལ་མཁྱེན་དཔང་གསོལ། དེ་ནས་སྙན་གསན་ཕབ། དེ་ནས་སྤྱན་དྲངས། དེ་
ནས་ཀླུ་རྣམས་པདྨ་ལ་བཞུགས་སུ་གསོལ། དེ་ནས་བསྟོད་ར་བྱ། དེ་ནས་ཡོན་བདག་
ལ་ཁྲུས་བགྱིས། དེ་ནས་སྤང་སྐོང་བཀླག །དེ་ནས་མཐུན་པའི་རྫས་དང་མཆོད་པ་ཆ་
དྲུག་ཅུ་བཤམས་ནས་ཕུལ་བས། དེར་ཀླུ་རྒྱལ་ཆེན་འཁོར་དེར་དགྱེས་སོ། །སྟོན་པ་
རྣམས་ཀྱང་དེར་དགྱེས་སོ། །དབང་གཤེན་ཡང་དག་ཀྱང་དེར་བསྙུངས་པ་དྭངས་སོ། །
བག་ཆགས་ཀྱང་དཀྱིལ་འཁོར་ནས་བཏོན་ནས་སྒྲིབ་པ་ཡང་སྦྱངས། བཤགས་སྦྱོང་
བྱས་སོ། ། བླ་ན་མེད་པའི་འབྲས་བུ་ཡང་ཐོབ་བོ། །ཡུལ་ཕྱོགས་ཀྱང་བཀྲ་ཤིས་སོ། །
དབང་གཤེན་ཡང་དག་གིས་སྟོན་པ་གཤེན་རབ་ལ་ཞུས་པ། ཀླུ་རྒྱལ་ཆེན་འཁོར་གྱི་
ལེའུ་སྟེ་སོ་བཞི་པའོ། །།
༧ ཞང་ཞུང་སྐད་དུ། ཨེ་སུ་ནེ་ས་མ་དུ་ཡེ། སུམ་པའི་སྐད་དུ། མ་ཧ་དུ་མ་ཡ་ར་
ཕཊ། བོད་སྐད་དུ། ཀླུ་རྒྱལ་བ་རི་ཁུག་ཅེས་བྱ་བ། དེ་ཙམ་ན་སྟོང་པའི་ངང་ལས།
གསུང་བསྒྲགས་པའི་སྔགས་དུ་ལངས་པའི་ལྷས་བརྗོད་པས། སྟོན་པ་གཤེན་རབ་ཏུ་
337

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གྲགས་པ་དེ་བྱུང་ངོ༌། །དེའི་ཐུགས་ཀྱི་སྤྲུལ་པ་གཤེན་འོད་དེ་མི་ཆུང་བྱུང་ངོ༌། །གཤེན་
འོད་དེ་མི་ཆུང་གི་སྲས། གཤེན་འོ་མ་རིང་སེལ་བྱུང་ངོ༌། །གཤེན་འོད་དེ་མི་ཆུང་ལ།
གསེར་གྱི་རྟ་ཕོ་གཡུའི་རྔོག་མ་ཅན་ཞིག་མངའ་བ་ལ། འཚལ་ནི་འབྲས་ཀྱི་ལྗང་པ་
འཚལ། བུ་རམ་གྱི་མྱུག་ཆུ་ལ་འཐུང་ངོ༌། །རྟ་དེའི་རྐང་པ་གློག་གི་འདབ་མས་གར་
ཡང་ཕྱིན་ཏེ། སེམས་ཅན་དུད་འགྲོའི་གཙོ་བོ་ཙམ་ཡང་མ་ལགས་སོ། །དེ་ནི་ཅང་ཤེས་
འཕྲུལ་གྱི་རྟ་ཕོ་ལགས། དེ་གར་མནོས་གར་བསམ་པར་ཕྱིན་པ་དེ་ནི། ཡ་མཚན་སྤྲུལ་
པའི་རྟ། གཤེན་འོད་དེ་མི་ཆུང་ལ། དུང་འཕར་པོ་འཕར་ཆུང་དང་། གཤང་ཁྲི་ལོ་
གནམ་གྲགས་དང་། རྔ་སྟོང་གསུམ་ཀུན་གྲགས་དང་། རིན་པོ་ཆེའི་ཕུར་པ་དང་། ཁྲོ་
ཆུའི་མན་ཇི་སོགས་བསམ་གྱིས་མི་ཁྱབ་པ་ཞིག་མདང་བ་ལས། གཡུང་དྲུང་པང་ཕུག་
དིར་བའི་ནང་ན། ཐུགས་དམ་རྩེ་གཅིག་མཛད་དེ། གཤེན་འོད་མ་རིང་སེལ་ཡང་
ཉོན་མོངས་པའི་སེམས་ཅན་ཐམས་ཅད་ལ་ཕན་པ་དང་དཀྲིད་དྲང་མཛད་པ་ལས།
སྤྲུལ་པའི་རྟ་གཡུའི་རྔོག་ཅན་དེ་ནི། གཡུང་དྲུང་གི་ནེའུ་གསིང་ལ་འཚལ་བ་ལས།
བདུད་ནག་པོ་རྐུན་བུ་དེས། གཤེན་འོད་དེ་མི་ཆུང་དེ་བསྒོམ་པ་ཉམས་སད་དུ་འོང་
སྟེ། གཡུང་དྲུང་གི་ནེའུ་གསིང་ལ་འཕྲུལ་གྱི་རྟ་ཕོ་འཚལ་བ་དེ་བརྐུས་ནས། བདུད་
ལུང་ནག་པོ་དགུ་ལུང་དུ་སྒྲོག་སུམ་ལག་ཏུ་བཅུག་ནས། སྒོ་གཏན་གྱིས་བཅད་ནས་
བཞག་པ་ལས། གཤེན་འོད་དེ་མི་ཆུང་གིས་འཕྲུལ་གྱི་རྟ་ཕོ་བཙལ། གསེར་རི་ལྷུན་
པོའི་ཁ་ནས་བལྟས་པས་ཀྱང་མི་གདའ། གནམ་མཐའ་ལན་གསུམ་སྤྲུག་པས་ཀྱང་མི་
གདའ། ས་མཐའ་ལན་གསུམ་སྤྲུག་པས་ཀྱང་མི་གདའ། དེ་ནས་ཡང་ཐུགས་ཆད་
ནས། གཡུང་དྲུང་ཤེལ་གྱི་བྲག་ཕུག་ཏུ་བྱོན་ནས། ཁྲོ་གསས་བདར་ཏེ་བཏང་བས་
ཀྱང་རྟ་མི་གདའོ། །གཏུམ་སྲས་དང་ཕྱ་གསས་དང་། འབྲང་གསས་བདར་ཏེ་བཏང་
བས་ཀྱང་རྟ་རྟགས་མ་ཕྱིན་ནོ། །ཁྱུང་དཀར་པོ་ཁྲ་བོ་བདར་བས་ཀྱང་རྟ་རྟགས་མ་
338

འབུམ་སྡེ། ཀླུ་འབུམ། ༼བར༽
ཕྱིན་ནོ། །དེ་ནས་ཁྲ་བོ་དཀྱིལ་འཁོར་བཞེངས་སུ་གསོལ་ནས། དེ་ལ་ཞེ་སྡང་གི་ལས་
བགྱིས་པས་ཀྱང་རྟ་རྟགས་མ་ཕྱིན་ནོ། །དེར་གཤེན་འོད་དེ་མི་ཆུང་ཐུགས་ཆད་འབྲང་
གམ་ནས། ཙང་གི་མ་བཞི་རྦད་ནས་བཏང༌། དཔལ་མོ་དང་གྱད་མོ་རྦད་ནས་
བཏང༌། ས་བདག་བཞི་རྦད་ནས་བཏང༌། ལས་ཀྱི་མ་བཞི་རྦད་ནས་བཏང་། དེ་
ནས་མགོ་བརྙན་མ་དང་། ཕྲ་མེན་མ་ཡང་རྦད་ནས་བཏང་བས་ཀྱང་རྟ་རྟགས་མ་
ཕྱིན་ནོ། །ཡང་གཤེན་འོད་དེ་མི་ཆུང་གིས་དུར་ཁྲོད་གསང་བའི་ནང་དུ་ཞུགས་ནས།
མོན་རྣ་འོན་གྱི་ཐོད་པའི་ནང་དུ་ཤ་ཆེན་ཁྲག་ཆེན་སྦྲེངས་སོ། ། དེ་ནས་ཚིལ་ཆེན་གྱི་
དུད་པ་བཏང་སྟེ། གཤེན་ཉིད་ནི་ཡང་དག་པའི་བསམ་རྒྱུན་ལ་ཞུགས་ནས། མ་མོ་
རྣམས་ལས་བྱེད་པར་འདོད་པ་བཏང་བས་ཀྱང་མེད་དོ། ། དེ་རྒྱུའི་མ་ལྔ་དང་མ་མོ་
རྣམས་ཕུང་པོ་ལས་བསྐྱེད་ནས། རྦད་དེ་བཏང་བས། ཡང་རྟ་རྟགས་མ་བྱུང་ནས།
གཤེན་འོད་དེ་མི་ཆུང་དེས་ཀྱང་རི་རབ་ལྷུན་པོའི་རྩེ་ལ་བྱོན་ནས། སྣང་སྲིད་ཀྱི་ལྷ་འདྲེ་
བོས་ཏེ། སྲིད་པའི་ལྷ་འདྲེ་ཡང་ངས་མཉེས་པས། ངའི་རྟ་སུ་ལ་ཡོད་པ་ཁྱེར་ལ་ཤོག་
ཅིག་གསུངས་ནས། བདུད་ཕོ་ཉར་བཏང་བས་མེད་དོ། །དམུ་དང་དམུ་བདུད་ཕོ་
ཉར་བཏང་བས་ཀྱང་མེད་དོ། །རྗེ་བདུད་དང་བཙན་ཁ་བཞི་དང་འབྲོག་བཙན་དང་
སེ་ཇུ་ལེ་སྤུན་བཞི་དང་། སེ་རེ་ག་རེ་ཅུང་དང་བྲག་བཙན་ལ་སོགས་པ་ཕོ་ཉར་བཏང་
བས་ཀྱང་མེད། དགེ་བསྙེན་ཆེན་པོ་བདུན་ལ་དམ་ཚིག་བདར་ཏེ་ཕོ་ཉར་བཏང་བས་
ཀྱང་མེད། རྒྱལ་པོ་དཔོན་གཡོག་ཉི་པང་སད་དང་། སྲོག་བདག་ཚངས་པ་དང་།
གནམ་ཐེའུ་དང་ཐེའུ་བྲང་སུམ་བརྒྱ་དྲུག་ཅུ་ཕོ་ཉར་བཏང་བས་ཀྱང་མེད། བྲག་
བཙན་དང་བྱང་ཤར་མཚམས་ཀྱི་བཙན་འགོང་མི་རིང་དམར་པོ་སོགས་པ་ཕོ་ཉར་
བཏང་བས་མ་རྙེད། གཤེན་འོད་དེ་མི་ཆུང་དེ་ཐུགས་ཆད་འབྲང་གམ་ནས། འདི་ཁོ་
ན་ཡ་མཚན་ཆེ། གཤེན་རབ་བྱིས་པའམ། རྔ་གཤང་རྩེད་མོའམ། གཤེན་རབ་ཀྱི་
339

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཀའ་འདི་རྫུན་པའམ་ཞེས་གསུངས་པས་གཤེན་འོད་དེ་མི་ཆུང་མནལ་བའི་རྨི་ལམ་
ན། རྟ་རྙེད་དེ་འོང་གིས་ཟེར་བ་ཞིག་བྱུང་ནས། གཤེན་འོད་མ་རིང་སེལ་གྱིས་ཡབ་
བགྲེས་པ་འདྲ་གསུངས་ནས། གཡུང་དྲུང་མཚལ་གྱི་བྲག་ཕུག་ཏུ་དགོངས་པ་ལ་
བཞུགས་ནས། དེར་ཡང་འོ་དོད་བོས་ནས། སྣང་སྲིད་ཀྱི་ལྷ་སྲིན་སྡེ་བརྒྱད་དབང་དུ་
མཛོད་ཅིག་ཅེས་གསུངས་ནས། གཡུང་དྲུང་མཚལ་གྱི་བྲག་དམར་གྱི་རྩེ་ལ། ཀླུ་རྒྱལ་
རིང་ཁུག་བྱ་བ་དེ་ཆུ་མིག་ཁ་ནུབ་ཏུ་བལྟས་པའི་ནང་ན་བཞུགས་པ་ལ། གཤེན་འོད་
མ་རིང་སེལ་བྱ་བ་དེའི་ནང་ན་འདུག་པའི་ཧོམ་ཤིང་ཚེར་མ་ཅན་རྣམས་འདྲིལ་ཅིང་
བཞུགས་ཏེ། དེ་ནས་དགོངས་པ་མཛད་དེ་སྙིང་པོ་བཟླས་སོ། ། ཨོཾ་བུ་རི་སད་སཱཧཱ། ཨོཾ་
བུ་རི་སད་སྭཱཧཱ། ཨོཾ་བུ་རི་སད་སཱཧཱ། ཀུ་ཞི་ཀུ་ཞི་ཀུ་ཞི། ཀུ་ཞི་ཀུ་ཞི་ཀུ་ཞི། ཀུ་ཞི་ཀུ་ཞི་
ཀུ་ཞི། པ་ན་ཡེ་སད། པ་རི་དུ་མ་ལེ་སད། ཅི་སྟ་ཅི་སྟ་ཅི་སྟ་སུ་རུ་སྭཱཧཱ། པ་ན་ཡ་ན་
མ་སཱཧཱ། ན་མ་ཀུ་ལང་སད་སཱཧཱ། ན་མ་ཀུ་ལང་སད་སཱཧཱ། པུ་ཀ་ཡ་སཱཧཱ། མུ་ཀེ་མུ་
ཀེ་མུ་ཀེ་སྭཱཧཱ། པུ་རི་རི་མ་ཏ་རི་པ་ཁྲོ་ཏ་ཕཊ། དུ་ལི་དུ་ཤ་པ་རི་མ་ཇི་ཕཊ། ད་ཀ་ཡེ་
ཕཊ་སྭཱཧཱ། མ་སུ་སད་པ་མ་མ་ལང་ནི་དུ་ཡ་པ་ལང་ཕཊ་མ་ཧ་ཧེ་ཕཊ་ཏ། དྷི་རུ་པུ་
ཏ་རི་སུ། བོང་ན་སུ་ཀ་ཕཊ། དེ་མ་མུ་ཡ་ཕཊ། ཡི་བ་རི་ནུ་ཡ་ན། ཤི་མ་ཆུ་ཕཊ།
སྙིང་པོ་དེ་བཟླས་པས་ནི། ཀླུའི་རྒྱལ་མོ་ཀླུ་རྒྱལ་རིང་ཁུག་བྱ་བ་དེ། ཁྱི་མོ་ནག་མོ་མུན་
ཁ་ཞིག་ཏུ་བརྫུས་ནས་གཤེན་འོད་མ་རིང་སེལ་གྱི་སྤྱན་སྔར་འོང་ངོ༌། །གཤེན་འོད་མ་
རིང་སེལ་གྱི་ཐུགས་ལ་དགོངས་ནས། ཆོ་འཕྲུལ་ཞིག་ལགས་སྙམ་ནས། ཕྱག་གི་སོར་
བཅུ་བསྣོལ་ནས་བསྡོམས་པས། ཀླུའི་རྒྱལ་མོ་ཀླུ་རྒྱལ་རིང་ཁུག་བྱ་བ་དེ་ནི་མི་མོ་ནག་
མོ་ཞིག་ཏུ་བརྫུས་ནས། གཤེན་འོད་མ་རིང་སེལ་ལགས། ཉིད་ཀྱི་ཡབ་ཀྱི་དཀོར་
འཕྲུལ་གྱི་རྟ་ཕོ་འདི་ཡང་བདུད་ནག་པོའི་བུས་བརྐུས་ནས། འཕྲུལ་གྱི་རྟ་ཕོ་བསེའི་ཆོ་
རོལ་དུ་ནི་སྩལ། ལྗགས་ཀྱི་རྟེན་པ་ནི་བུ་རམ་གྱི་མྱུག་ཆུ་ནི་འཐུང་། འབྲས་ཀྱི་ལྗང་པ་
340

༼བར༽
འབུམ་སྡེ། ཀླུ་འབུམ།
ནི་འཚལ་ནས་གནས་དེ་ལ་ཡོད་པས་ངས་ཁྱེར་ལ་འོང་གི་བྱས་པས། དེ་ནས་ཀླུ་རྒྱལ་
རིང་ཁུག་བྱ་བ་དེ་ཡང་ནི། ལྕགས་ཀྱི་སྡོང་པོ་དགུར་བརྫུས་ནས། དེ་ནས་བདུད་
མཁར་གྱི་ལྕགས་ཀྱི་སྒོ་ཡང་གཟོང་གིས་ཕྲལ། དེ་ནས་རྟ་ཁྲིད་དེ་གཤེན་འོད་མ་རིང་
སེལ་གྱི་སྤྱན་སྔར་མཆིས་སོ། །གཤེན་འོད་མ་རིང་སེལ་གྱིས་ཀྱང་། ལས་ཀྱི་ཧོམ་ཡང་
བརྟུལ་ནས། ཡབ་གཅིག་ལགས། གཤེན་འོད་དེ་མི་ཆུང་ལ་ཆིབས་འཕྲུལ་གྱི་རྟ་ཕོ་
གཏད་ནས་བཞག་པ་ལགས་སོ། །དེ་ནས་ཧོམ་ཡང་དེར་བརྟུལ་ནས་ལགས་པས།
ཧོམ་གྱི་ནང་ན་སྦྲུལ་སྔོན་པོ་ཞིག་བྱུང་ལགས་པ་གདའ་བ་ལསབs
 ། དེ་ནས་གཤེན་འོད་
མ་རིང་སེལ་ནི་བྲག་དམར་གྱི་ནང་ན་བཞུགས་པ་ལ། དེ་ནས་ཀླུ་རྒྱལ་རིང་ཁུག་བྱ་བ་
ནི། བུད་མེད་བཟང་ལ་འོད་ཆགས་པ་ཞིག་ཏུ་བརྫུས་ནས། གཤེན་འོད་མ་རིང་སེལ་
ལ་ཉལ་པོ་བརྒལ་ཏེ། གཤེན་འོད་མ་རིང་སེལ་དེ་ན་གཟིམས་པ་ལས། གཤེན་འོད་མ་
རིང་སེལ་དེས་ཀྱང་ནི། ཡབ་ལ་དབྱལ་སོང་ནས་མཆིས་ཏེ། ཡ་མཚན་ཆེ་དགོངས་
ནས། དེ་ནས་ཀླུ་རྒྱལ་རིང་ཁུག་གི་ཐུགས་ལ་དགོངས་པས། ཡང་དག་པ་མ་ལགས་
པར་གཤེན་གྱི་དབུ་སྐྲ་དབྲི་དགོངས་པས། དབུ་སྐྲ་བྱི་བས། དེ་ནས་གཤེན་གྱི་
དགོངས་པས་གནས་སུ་ཡུན་རིང་བ་ལགས་དགོངས་ནས། གནས་ནས་བྱུང་ནས་ཞུས་
པས། འདི་ཡ་མཚན་ཆེ་དགོངས་ཏེ། ཡབ་གཤེན་འོད་དེ་མི་ཆུང་ལ་ཞུས་སོ། །གཤེན་
འོད་མ་རིང་སེལ་གྱི་ཞལ་ནས་ཡབ་ལགས། བདག་གི་རད་པ་སྒྲ་འདི་དབྱི་བས་ཡ་
མཚན་ཆེ་ཞེས་ཞུས་པས། དེ་ནས་ཡབ་ཀྱི་ཞལ་ནས། གཤེན་གྱི་བསྒོམ་པ་ཐོང་བཅད་
པ་སྐྲ་བྱི་བ་ཡིན་ནོ་ཞེས་གསུངས་སོ། །དེ་གནས་ནས་བྱུང་བ་དང་སྐྲ་སྐྱེ་བ་ཡིན་
གསུངས། དེ་ནས་གཤེན་འོད་མ་རིང་སེལ་གྱི་དབུ་སྐྲ་ཡང་སྐྱེར་མ་འཚལ་གྱིས། དབུ་
ཤུ་བས་ཀྱང་ཁེངས་ཏེ་མཆིས། དེ་ནས་ཡང་གཤེན་གྱི་ཐུགས་ལ་དགོངས་ནས་བསེར་
མ་ལགས་པས། ཀྲུམས་དང་མར་ཡང་ལ་ཡང་དུ་བཞུ་བ་བཏང་བས། དེས་ཀྱང་དབུ་
341

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྐྲ་མ་སྐྱེས་སོ། །དེ་ནས་མངར་གྱི་དང་པོ་སྦྲང་དང་། བུ་རམ་དང་། ཀ་ར་དང་སྦྱར་
བས་ཀྱང་མ་སྨན། དེ་ནས་སྤོད་སྣ་ཚང་བ་བཏང་བས་ཀྱང་མ་སྨན་ནོ། །གཤེན་འོད་
དེ་མི་ཆུང་གི་ཞལ་ནས། འདི་ཡ་མཚན་ཆེ་བ་ཞིག་འདུག་པས། འདི་རྟ་བོར་དུས་སུ་
ལྷ་རྣམས་ལ་བཅོལ་བས་ལྷ་རྣམས་མ་དགྱེས་སམ། བདུད་ལ་བཅོལ་བས་བདུད་
རྣམས་མ་དགྱེས་སམ། དམུ་བདུད་གཉིས་ལ་བཅོལ་བས་དམུ་བདུད་གཉིས་མ་
དགྱེས་སམ། བཙན་ཁ་བཞི་ལ་བཅོལ་བས་བཙན་ཁ་བཞི་མ་དགྱེས་སམ། འབྲོག་
བཙན་དང་སེ་བཙན་ལ་བཅོལ་བས་འབྲོག་བཙན་དང་སེ་བཙན་མ་དགྱེས་སམ། སེ་
རེ་ག་རེག་ཆུང་མ་དགྱེས་སམ། རྒྱལ་པོ་སྲོག་བདག་དང་། ཚངས་པ་དང་། ཤེལ་སྒོ་
དང་ཡ་ཆོ་དཀར་པོ་དང༌། རྒྱལ་པོ་ཁུ་ལེ་ལག་དགུ་ལ་བཅོལ་བས་མ་དགྱེས་སམ།
ཐེའུ་རང་སུམ་བརྒྱ་དྲུག་ཅུ་ལ་བཅོལ་བས་མ་དགྱེས་སམ། གིང་ཆེན་བཅོ་བརྒྱད་མ་
དགྱེས་སམ། དགེ་བསྙེན་ཆེན་པོ་ཡང་མ་དགྱེས་སམ། མ་བདུད་འགྲེང་རུ་ཕྱུག་གི་
རྒྱལ་མོ་མ་དགྱེས་སམ། དམའ་ཐེའུ་དགུ་བརྒྱ་མ་དགྱེས་སམ། བྱང་ཕུག་མ་མོ་མ་
དགྱེས་སམ། བྱང་སྨན་དབུ་བཞི་མ་དགྱེས་སམ། གངས་དཀར་མོ་མ་དགྱེས་སམ། ས་
བདག་མ་དགྱེས་སམ། དེ་སྐད་གསུངས་པས། གཤེན་འོད་མ་རིང་སེལ་དེ་ཡང་རབ་
ཏུ་ནད་དེས་ཟིན་ནས། ད་ནི་གནས་སུ་བཞུད་དུ་མ་བཞེད་ན། ཡབ་ཀྱི་ཞལ་ནས།
འདི་ཡང་བསྒོམ་པ་ཐང་བཅད་དེ་བསམ་གཏན་ལ་ཞུགས་པས། ཡབ་དང་སྲས་ཀྱི་
ཐུགས་ལ་སྒོམ་པ་མཛད་པ་ལས། སྲས་ཀྱི་ཞལ་ནས་བདག་གི་གཡར་ལམ་ན་མདང་
སུམ་ཤེལ་གྱི་སྒོ་ང་ཕྱིས་ཤིང་རྨི། ཡབ་ཀྱི་ཞལ་ནས་ཉི་མ་ཤར་ཅིང་རྨི། དེ་ནས་ཡང་
ཡབ་སྲས་གཉིས་སྒོམ་པ་མཛད་ཅིང་བཞུགས་པ་ལས། གཤེན་འོད་མ་རིང་སེལ་གྱི་
ཞལ་ནས། མདང་སུམ་བདག་གི་གཡར་ལམ་ན་གཡུའི་མཚོ་ལས་འཁྲུ་ཞིང་རྨི། ཡབ་
ཀྱི་ཞལ་ནས་མདང་སུམ་གྱི་རྨི་ལམ་ན་ཤེལ་གྱི་བྲག་དཀར་ལ་ཉི་མ་ཤར་བ་རྨི། དེ་ནས་
342

འབུམ་སྡེ། ཀླུ་འབུམ། ༼བར༽
ཡང་སྲས་ཀྱི་རྨི་ལམ་ན་ཉི་མའི་འོད་ཟེར་ལ་ཞོན་ཞིང་རྨི། ཡབ་ཀྱི་རྨི་ལམ་ན་ཉི་མ་
བདལ་བ་རྨི། དེ་ནས་ཡབ་སྲས་གཉིས་ལ་མཚན་མ་བཤད་པ་ལས། སྲས་ཀྱིས་སྒོ་ང་
ཕྱིས་པ་དེ་མཐའ་ནད་འདི་སོས་ནས་སྒོ་ང་ཕྱིས་པ་བཞིན་དུ་འགྲོ་བ་ཡིན། ངའི་ཉི་མ་
ཤར་བ་དེ་ནི་ནད་སོས་ནས་སེམས་དགའ་བ་ཡིན། སྲས་གཡུའི་མཚོ་ལས་འཁྲུ་བ་དེ་
ནི་ནང་ན་ནད་མེད་ནས་ལན་ཅིག་ཁྲུས་ཆེན་པོ་བྱེད་པ་ཡིན། ཡབ་ཀྱི་ཤེལ་གྱི་བྲག་ལ་
ཉི་མ་ཤར་བ་ནི་སེམས་ལ་གཉིས་སུ་མེད་པའི་དོན་ཤར་ནས་འོང་བ་ཡིན། སྲས་ཉི་
ཟེར་ལ་ཞོན་པ་དེ་ནི་ལན་ཅིག་ཕུང་པོ་ལྷག་མ་མེད་པར་སངས་རྒྱས་ཏེ་འགྲོ་བ་ཡིན།
ཡབ་ཀྱི་ཉི་མ་བདལ་བ་ནི་བོན་ཉིད་བདལ་པ་དང་གཉིས་སུ་མེད་པ་ཡིན། ཡབ་སྲས་
ཀྱི་རྨི་ལམ་ན་སྐུ་མེད་པར་གསུང་སྒྲོག་པ་ཞིག་གིས་ནང་དེ་ཡང་ཕྱག་ཤིང་རྨི། །
དེ་ནས་ནངས་པར་གདུགས་ཀྱི་རྨི་ལམ་ན། རྩེ་གཅིག་ལ། སྟོན་པ་གཤེན་རབ་དང་
གཡུང་དྲུང་སེམས་དཔའ་སེམས་དཔའ་ཆེན་པོ་གཤེགས་ནས། གཤེན་འོད་མ་རིང་
སེལ་གྱི་བཞེངས་མ་སྤྱད་ནས། ཐལ་མོ་གཉིས་སྦྱར་ནས་སྤྱི་བོའི་གཙུག་ཏུ་བསྒྲེངས་ཏེ་
སེམས་ཀྱིས་ཕྱག་བགྱིས་སོ། །སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་
དཔའ་ཆེན་པོའི་ཞལ་ནས། གཤེན་འོད་མ་རིང་སེལ་ལ་ཁྱོད་ཅི་ཉེས་གསུངས་པས།
གཤེན་འོད་མ་རིང་སེལ་གྱིས་ཞུས་པ། སྟོན་པ་ལགས་ཐུགས་རྗེ་ཆེ་ལ་ཐབས་མཁས་པ་
ལགས་ན། བདག་གི་སྒོམ་པ་རྩེ་གཅིག་ཏུ་བགྱིས་ནས། ནད་ཙི་ཙི་ཛཱ་ལ་བྱུང་བ་འདི་
ཅི་ནོངས་ལགས་ཞེས་ཞུསས་པས། སྟོན་པ་གཤེན་རབ་ཀྱི་ཞལ་ནས། འདི་ནི་གཡུང་
དྲུང་གི་བོན་ལ་རྣམ་པ་མང་ན་ཡང་། གཡུང་དྲུང་གི་སེམས་བསྒོམ་པའི་ནང་ན་
འཇུག་ཀ་གཉིས་མཆིས་ཏེ། དམྱལ་བ་འཇུག་ཀ་དང་དམྱལ་བ་ཐོན་ཀ་གཉིས་མཆིས་
ཏེ། སེམས་མོག་མོག་བྱེད་ན། དམྱལ་བར་འཇུག་ཀ་ཡིན། སེམས་སང་ལ་ལུས་ཡང་
ན། དམྱལ་བར་ཐོན་ཀ་ཡིན། དེ་ནས་གཤེན་འོད་མ་རིང་སེལ་གྱི་ཞལ་ནས། བདག་
343

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་ལས་ཀྱི་སྒྲིབ་པ་ནི་མ་མཆིས་ན། སྔོན་བས་ཀྱང་མཚན་རྟགས་གསལ་ན། སྟོན་པས་
བཀའ་སྩལ་པ། ཁྱོད་ལ་ནད་འདིའི་དུས་ན་གོང་མའི་སྒྲིབ་པ་ཞིག་ཡོད། དེ་ཅིའི་ཕྱིར་
ཞེ་ན། ཡབ་ཀྱི་རྟ་སྟོར་བར་བྱེད་པ་ཡང་སྔོན་གྱི་སྒྲིབ་པ། དེ་ནས་བདུད་ཀྱིས་བརྐུས་
པ་ཡང་སྔོན་གྱི་སྒྲིབ་པ། དེ་ནས་གཡུང་དྲུང་ཚལ་གྱི་བྲག་ཏུ་འགྲོ་བ་ཡང་སྔོན་གྱི་སྒྲིབ་
པ། དེ་ནས་ཆུ་མིག་ཏུ་འཇུག་པ་དེ་ཡང་ཀླུ་རྒྱལ་རིང་ཁུག་གི་གནས་ཡིན། དེ་དང་
འཕྲད་པ་ཡང་སྔོན་གྱི་སྒྲིབ་པ། ཆུ་མིག་ནང་དུ་ཧོམ་འཇུག་པ་ཡང་སྔོན་གྱི་སྒྲིབ་པ།
ནད་འདི་སྔོན་གྱི་སྒྲིབ་པ་ཡིན་པས། འདི་ཡང་ན་དམྱལ་བར་ཐོན་ཀ་ཡིན་པས་ཁྲུས་
གྱིས་ཤིག །དེ་ནས་ནད་འདི་སོས་ནས་བླ་ན་མེད་པའི་འབྲས་བུ་རྙེད་པར་འོང་ངོ༌། །
དེ་ནས་གཤེན་འོད་མ་རིང་སེལ་གྱིས་འདི་སྐད་ཅེས་ཞུས་སོ། །སྟོན་པ་ལགས་ཐུགས་
རྗེ་ཆེ་ལ་ཐམས་མཁས་པ་ལགས་ན། ཐུགས་རྗེ་ཆེན་པོས་བཟུང་འཚལ་ལོ་ཞེས་ཞུས་
པས། སྟོན་པ་གཤེན་རབ་དང་གཡུང་དྲུང་སེམས་དཔའ་སེམས་དཔའ་ཆེན་པོས་
ནི་སྣ་ལ་སྒྲིབ་པ་རྣམས་སེལ་བའི་དཀྱིལ་འཁོར་ནས་བསྟན་ཏོ། ། དེ་ནས་ས་ལ་སྦྲན་
བཏང་། དེ་ནས་ས་བདག་ལ་ས་བསླང་། དེ་ནས་སའི་ཆོ་ག་བྱ། དེ་ནས་སའི་གཏེར་
བཅུག །དེ་ནས་ཀླུའི་དཀྱིལ་འཁོར་བཞེངས་སུ་གསོལ། དེ་ནས་མཐུན་པའི་རྫས་
བཤམས། དེ་ནས་ཀླུའི་ཆོ་ག་གཞུང་བཞིན་དུ་བགྱིས། དེ་ནས་མཆོད་པ་དྲུག་ཅུ་ཐམ་
པ་ཡང་བཤམས་ནས་ཀླུ་ལ་ཕུལ་བས། དེ་ནས་ཀླུ་རྒྱལ་རིང་ཁུག་ཡང་དེར་དགྱེས་
སོ། །གཤེན་འོད་མ་རིང་སེལ་དེ་ཡང་བསྙུངས་པ་དྭངས་ནས། དེ་ནས་སྒྲིབ་པ་དག་
གོ །ཀླུ་དེ་དགྱེས་པས་གཤེན་སྔོན་བས་ཀྱང་བཀྲ་ཤིས་སོ། །སྔོན་བས་བླ་ན་མེད་པའི་
གནས་དེ་ཡང་བཀྲ་ཤིས་སོ། །དེ་ནས་རིག་པ་ཡང་རང་བཞིན་དུ་ཤར་རོ། །དེ་ནས་
སང་ཕོད་ལོ་དུས་ནས་ཀླུ་རྒྱལ་རིང་ཁུག་དེས་གཤེན་རབ་ཀྱི་ཡང་དག་པའི་དོན་གཤེན་
འོད་མ་རིང་སེལ་ལ་བསྟན་ཏོ། །དེ་ནས་གཤེན་འོད་མ་རིང་སེལ་གྱིས་ཀླུའི་དམ་བཅས་
344

འབུམ་སྡེ། ཀླུ་འབུམ། ༼བར ༽
ནས། ཀླུ་ལ་ལོའི་དུས་སུ་རྟགས་དང་མཚན་མ་བཟུང་ནས། ཀླུའི་གསུང་རབ་རྒྱུན་དུ་
བཏོན་ནོ། ། དེ་ནས་མཆོད་པ་རྒྱུན་དུ་ཕུལ། དེ་ནས་གཤེན་འོད་མ་རིང་སེལ་གྱིས་སྟོན་
པ་ལ་འདི་སྐད་ཅེས་ཞུས་སོ། །སྟོན་པ་ལགས། བདག་གི་ནད་འདི་དམྱལ་བར་ཐོན་ཀ་
ལགས་པ་ན། བདག་གི་ཚེ་སྔ་མ་ལ་ལུས་ཅི་བླངས། སྟོན་པས་བཀའ་སྩལ་པ། ཡང་
དག་པའི་དོན་ལ། གཤེན་འོད་མ་རིང་སེལ་ཁྱོད་ཀྱིས་དང་ལ་མི་ལུས་བླངས་པས། དེ་
ནས་གཤེན་གྱི་ལུས་ཐོབ་པ་ཡིན་ནོ། །དང་པོ་སྦྱིན་པ་བཏང་བས་ད་ལྟ་ཟས་ཀྱི་དངོས་
གྲུབ་ཐོབ་པའོ། །དང་པོ་སྲོག་གཅོད་པ་སྤངས་པས་ད་ལྟ་གཡུང་དྲུང་གི་གསུང་རབ་
ཐུགས་སུ་ཆུད་པ་ལགས། གནས་གྱི་སྦྱིན་པ་བཏང་བས། ད་ལྟ་གནས་བྲག་ཕུག་
རྙེད་པ་ལགས། གཤེན་འོད་མ་རིང་སེལ་གྱི་ཞལ་ནས་སྟོན་པ་གཤེན་རབ་ལགས།
བདག་གི་ལུས་འདི་ལ་ཡང་གཤེན་རབ་ཀྱི་ལུས་བླང་ན་དུས་ཕྱི་མ་ལ་ཅི་མཆིས་ལགས།
གཡུང་དྲུང་གི་བོན་ལ་སྤྱད་པས་དུས་ཕྱི་མ་ལ་ཅིར་མཆིས་ལགས། དུས་འདི་ལ་སྦྱིན་
པ་བཏང་བས་ཕྱི་མ་ལ་ཅིར་མཆི། དུས་འདི་ལ་གནས་གཙང་མར་ཕྱིན་པས་ཕྱི་མ་ལ་
ཅིར་མཆི། གཡུང་དྲུང་སེམས་དཔའ་སེམས་དཔའ་ཆེན་པོའི་ཞལ་ནས། གཤེན་རབ་
ཀྱི་ལུས་བླངས་པས། བླང་དོར་མེད་པ་ཞིག་ཏུ་ཟད་མོད། གཡུང་དྲུང་གི་བོན་ལ་
སྤྱོད་པས་སྟོང་པའི་ངང་དུ་གནས་མོད། སྲོག་ཆགས་མ་སྒྲོལ་བས་གཉིས་སུ་མེད་པ་
ཡོད་མོད། སྦྱིན་པ་བཏང་བས་ཉོན་མོངས་ཚིམས། ཉོན་མོངས་ཚིམས་པས་ལོངས་
སྤྱོད་ལྡན། གནས་འདིར་བསྒོམ་པས། དེར་གཤེན་འོད་མ་རིང་སེལ་ཐུགས་ཆད་ནས།
བསྒོམ་པ་ཐང་བཅད་ནས་བསྒོམས་པས། ལན་མ་ལན་ཞིག་ནམ་མཁའ་ལས་སྒྲ་ཕྱུང་
བ་སྟེ། འོད་འདོམ་གང་དང་ཆས་ཏེ་སངས་རྒྱས་སོ། །ནད་ངན་པ་བྱུང་བ་ནི་དམྱལ་
བ་ཐོན་ཀ་ཏེ་སངས་རྒྱས་སོ། །གཤེན་འོད་མ་རིང་སེལ་གྱིས་སྟོན་པ་གཤེན་རབ་ལ་
ཞུས་པ་ཀླུ་རྒྱལ་རིང་ཁུག་གི་ལེའུ་སྟེ་སོ་ལྔ་པའོ།། །།
345

གསུང་རབ་སྒོ་མཛོད་རིན་པོ་ཆེའི་གླེགས་བམ། 
I0104
༧ ཞང་ཞུང་སྐད་དུ། པང་ཀ་ར། སུམ་པའི་སྐད་དུ། འདི་རི་ཝང་། བོད་སྐད་དུ།
ཀླུའི་རྒྱལ་པོ་ནག་པོའི་ལེའུ་ཞེས་བྱའོ། །གཙང་མ་ཀླུ་འབུམ་ལས། བམ་པོ། དེ་ནས་
ཡུལ་གཤེན་ཡུལ་ཐང་བརྒྱད་ཅེས་བྱ་བ་ན། མཁར་གཤེན་མཁར་རིན་པོ་ཆེའི་ནང་ན།
མཁར་དེའི་བདག་ཏུ་སྤྲུལ་པའི་གཤེན་ཞིག་འཁྲུངས་སོ། གཤེན་དེ་ལ་རང་མཚན་
རང་གིས་གསོལ་བ་ནི་གཤེན་གྲུབ་པ་དབང་གཤེན་དུ་བཏགས་སོ། །སྨྲང་མ་བསླབ་
པར་རིག་པ་རང་བཞིན་དུ་ཤར་བ་ཞིག་གདའ་ནས། དེ་ནས་སྲིད་པ་གཡུང་དྲུང་གི་
བོན་ནི་རང་བཞིན་དུ་ཤར་ཅིང་གདའ། དེ་རང་ལ་རང་གིས་མིང་བཏགས་པ་ནི་
གཡུང་དྲུང་གི་སྣང་སྲིད་གསལ་ཞེས་བྱའོ། །གཤེན་དེ་ཡང་སྤང་ཕུག་དིར་བའི་ནང་ན་
ཐུགས་དམ་མཛད་ཅིང་བཞུགས་པ་ལས། ནང་མ་ནང་གཅིག་ན་བུད་མེད་བཟང་ལ་
འོད་ཆགས་པ་ཞིག་བྱུང་ནས་བུད་མེད་དེས་གཤེན་དེ་ལ་ཕྱག་བྱས་ནས་ཞུས་པ་ནི།
གཤེན་ལ་ཕྱག་ལན་གསུམ་བྱས་ནས། ཕྱག་གཙང་བགྱི་ན་བཀའ་གནང་ལགས་སམ་
ཞེས་ཞུས་པས། གཤེན་གྲུབ་པ་དབང་གཤེན་གྱི་ཞལ་ནས། སྤྱན་གཉིས་བཙུམས་
ཉམས་སད་པ་ཡིན་སྙམ་ནས། བུད་མེད་བཟང་ལ་འོད་ཆགས་པ་དེའི་ཞལ་ནས།
བདག་ཀླུ་ནག་པོའི་བུ་མོ་ལགས། གཤེན་ལ་དོ་བསྡོ་བ་ཡང་མ་ལགས་སོ། །ཉམས་
སད་པ་ཡང་མ་ལགས་སོ། །བདག་ནོངས་པ་ཡང་མ་ལགས་སོ། །བདག་གིས་ཞབས་
ཏོག་བགྱིས་ན་རུང་ལགས་སོ། །བདག་ཀླུ་བཟའ་རིང་བཙུན་མ་ལགས་སོ། །དེ་ནས་
གཤེན་གྲུབ་པ་དབང་གཤེན་གྱིས་སྲས་འདོང་པར་མི་བཞེད་པར་དགོངས་ནས། ཡང་
དག་པའི་དོན་ལ་དགོངས་པ་ལགས། ཀླུ་བཟའ་རིང་བཙུན་གྱི་ཐུགས་ལ་དགོངས་
ནས་ནི། གཤེན་གྲུབ་པ་དབང་གཤེན་དང༌། ང་ལ་སྲས་ཤིག་འཁྲུངས་ན་ནི། སྲིད་
པའི་འཇིག་རྟེན་གྱི་དབང་བྱས་ན་སྙམ་ནས་ཀྱང་། གཤེན་ལ་གུང་ཕར་ཕྱེད་ཚུར་ཕྱེད་
ན་ཉལ་པོ་བརྒལ་བས་དེ་ནས་གཤེན་གྲུབ་པ་དབང་གཤེན་གྱི་ཐུགས་ལ་དགོངས་པ་
346

འབུམ་སྡེ། ཀླུ་འབུམ། ༼བར༽
ནི། སྣང་སྲིད་ཀྱི་ལྷ་འདྲེ་ཞིག་ལགས་སམ་དགོངས་ནས་བསམ་པའི་ཏིང་ངེ་འཛིན་
གསལ་ཙམ་ན་འབྲས་བུ་དེ་ཅིར་སྨིན་ནས་གདའ། ཀླུ་བཟའ་རིང་བཙུན་གྱི་ཞལ་ནས་
གཤེན་ལ་ཞུས་པས། ཉམས་སད་པ་དང་སྐུ་ལ་བསྡོ་བ་ནི་མ་ལགས་སོ། །དགོངས་པ་
ཀློད་དུ་བཞུགས་ཏེ་མཛད་པར་ཅི་གནང་ཞེས་ཞུས། དེ་ནས་ཀླུ་བཟའ་རིང་བཙུན་གྱི་
སྐུ་ལ་སྲས་འདོང་བར་དགོངས་ནས། སྐུ་མི་བདེ་བའི་ངང་ནས་བཞུགས་པ་ལས།
གཤེན་གྲུབ་པ་དབང་གཤེན་གྱི་ཞལ་ནས། ཀླུ་བཟའ་རིང་བཙུན་ཚུར་གསོན་དང་།
ཁྱོད་ཀྱི་ལུས་ཀྱང་རེ་སྦོམ། མདངས་བཀྲག་ཀྱང་རེ་ཆུང་། འདོང་བར་འདུག་པ་འདི་
ནི་ཅི་ནོངས། ཀླུ་བཟའ་རིང་བཙུན་གྱི་ཞལ་ནས། གཤེན་གྲུབ་པ་དབང་གཤེན་ལགས།
བདག་ལ་བུ་དང་སྲས་ཀྱང་མཆི་ལགས་སོ། །བདག་སྔོན་བས་ཀྱང་ལུས་སྦོམ་པ་ཡང་
དེ་ལགས་སོ། །སྔོན་བས་ཀྱང་བཀྲག་ཉམས་པ་དང་ཅོལ་ཆུང་བ་ཡང་དེ་ལགས་སོ། །
སྐུ་ཉི་གྲིབ་མཚམས་ན་མཆིས་པ་ལས། ལན་མ་ལན་ཅིག་ན་ཀླུ་བཟའ་རིང་བཙུན་དེ་
དབུགས་ཆད་དེ་གདའ། དེ་ནས་གདུགས་ཀྱི་རྩེ་ལ་སྲས་ཤིག་འཁྲུངས་ནས་གདའ། བུ་
དེ་བཟང་ལ་འོད་ཆགས་པ་ཞིག་གདའ། སྲས་དེ་ལ་མིང་བཏགས་པ། གཤེན་རབ་ཏུ་
འབྱུང་ལྡན་ལགས་སོ། །གཞན་མའི་བུ་ཟླ་སྐྱེད་པ་བས། མོའི་བུ་ཞག་སྐྱེད་པས་ཆེ།
གཞན་གྱི་བུ་ལོ་སྐྱེད་པ་བས། མོའི་བུ་ཞག་སྐྱེད་པས་ཆེ། འདི་ཡང་སྐུ་སྤྲུལ་པ་ཞིག་
ལགས་སམ་དགོངས། མིང་དང་མཚན་བཏགས་པ་ཡིན་ཡང༌། བུའི་ཞལ་ནས་མ་
གཅིག་ཇོ་མོ་ལགས། བདག་ཡབ་ཀྱི་གན་དུ་མཆིས་སྐད་ནས་སྲས་བཞུད་དོ། །སྲས་
ཀྱིས་གཤེན་གྲུབ་པ་དང་། གཤེན་ལ་ཕྱག་དང་ཞེ་ས་བགྱིས་སོ། ། བུ་གཅིག་ཡིན་པ་
དང་སྲས་གཅིག་ཡིན་པས་ན། དེར་ཡང་སྤང་ཕུག་དིར་བའི་ནང་ན་ཕྱིན་པས། ཡབ་
ལ་སྲིད་པའི་གཡུང་དྲུང་གི་གཏེར་འདི་ཞུས་པས། ཡབ་ཀྱིས་སྲས་ཡིན་ནམ་མིན་
དགོངས་ནས། གཡུང་དྲུང་གི་བོན་བསྟན་ཀྱིན་བཀའ་སྩལ་པ། སྲས་ཀྱིས་གསོལ་བ་
347

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡབ་གཅིག་ལགས། སྣང་སྲིད་ཀྱི་བོན་བདེན་ནམ་རྫུན་ཞེས་ཞུས་པས། ཡབ་ཀྱི་ཞལ་
ལས། སྣང་སྲིད་ཀྱི་བོན་གཡུང་དྲུང་འདི་མི་རྫུན་དེ་བདེན། སྲས་ཀྱི་ཞལ་ནས་ཡབ་
གཅིག་ལགས། གཡུང་དྲུང་གི་བོན་བདེན་པའི་ཚད་ཅིའི་བཟུང་། ཡབ་ཀྱི་ཞལ་ནས།
བདེན་པའི་ཚད་ཇི་ལྟར་གསུངས་པའི་བཀའ་འདི་ལས་མི་འདའ་བས་མི་བསླུ། དེ་
ནས་སྣང་སྲིད་ཐམས་ཅད་ཀྱང་བཀའ་ལས་མི་འདའ་བས་ཀྱང་བཀའ་མི་བསླུ། དེ་
ཅིའི་ཕྱིར་ཞེ་ན། གཡུང་དྲུང་གི་བོན་འདི་ཡང་བདེན་པ་ཡིན་ནོ་ཞེས་གསུངས་པ་ལས།
སྲས་ཀྱི་ཞལ་ནས་གཡུང་དྲུང་གི་བོན་འདིའི་ཚད་གར་བཞག་པ་ལགས། ཡབ་ཀྱི་ཞལ་
ནས་གཡུང་དྲུང་གི་བོན་མི་བསླུ་བའི་ཚད་འདི་ནི། རྒྱ་མཚོ་ཆེན་པོ་ལས་ཆུ་སྐྱོགས་ཀྱིས་
བཅུས་པས་ཆུང་དུ་མ་སོང་བ་དང་འདྲ་བར། དེ་རུ་བསྣན་པས་ཆེ་རུ་མ་སོང་བ་དང་
འདྲ་སྟེ། དཔེར་ན་རི་རབ་ལྷུན་པོ་ལས་ཕ་བོང་དྲིལ་ནས་བཏང་བས་རི་རབ་ཀྱང་ཆུང་
དུ་མ་སོང་བ་དང༌། ཕ་བོང་དེ་མནན་པས་ཆེར་མ་སོང་ངོ༌། །ཡང་སྲས་ཀྱི་ཞལ་ནས་
ཡབ་གཅིག་ལགས། གཡུང་དྲུང་སྲིད་པའི་བོན་འདི་ལ་དགེ་སྡིག་འབྱུང་ངམ་མི་
འབྱུང་ཞེས་ཞུས་པས། ཡབ་ཀྱི་ཞལ་ནས། གཡུང་དྲུང་སྲིད་པའི་བོན་ལ་ནི་སྡིག་པ་
དང་དགེ་བ་གཉིས་རབ་ཏུ་ཆེ་ཡང་ཆེ། སྲས་ཀྱི་ཞལ་ནས་དགེ་བ་ཇི་ལྟར་བགྱིས་ན་
དགེ། སྡིག་པ་ཇི་ལྟར་བགྱིས་ན་སྡིག །དགེ་བའི་ཚད་ནི་གར་བཞག་པ་ལགསཔ
 ། ཡབ་
ཀྱིས་སྲས་ལ་འདི་ལྟར་བསྟན་གྱིས་གསུངས་སོ། །དགེ་བ་ནི་སྦྱིན་པ་བཏང་ན་དུས་ཕྱི་
མ་ལ་ཞལ་ཟས་ཀྱི་དངོས་གྲུབ་ཐོབ། བརྡེག་བཙོག་མ་བྱས་ན་དུས་ཕྱི་མ་ལ་གཏར་
སྲེག་མི་འོང༌། སྲོག་མ་བཅད་ན་དུས་ཕྱི་མ་ལ་ལན་ཆགས་སུ་མི་འོང་། ཞེ་སྡང་མ་
བྱས་ན་དུས་ཕྱི་མ་ལ་འདོད་དགུ་ལ་ལོངས་སྤྱོད་དོ། །ང་རྒྱལ་མ་བྱས་ན་དུས་ཕྱི་མ་ལ་
ཞི་བ་དང་ལྡན་ནོ། །གཡུང་དྲུང་བོན་གྱི་དབང་ཐོབ། གཏི་མུག་མ་བྱས་ན་དུས་ཕྱི་མ་
ལ་ཁམས་གསུམ་གསལ་བའི་དབང་ཐོབ། འདོད་ཆགས་མ་བྱས་ན་དུས་ཕྱི་མ་ལ་
348

འབུམ་སྡེ། ཀླུ་འབུམ། ༼བར༽
འདོད་དགུར་ལོངས་སྤྱོད་དོ། ། ཕྲག་དོག་མ་བྱས་ན་འདོད་པའི་ཡོན་ཏན་ལྔ་དང་ལྡན་
ནོ། །སྡིག་པ་མ་བྱས་ན་བདེ་བའི་གནས་སླེབས་སོ། །དགེ་བའི་རྩ་བ་ལ་ནི་འདུས་བྱས་
ཀྱི་དགེ་བའི་རྩ་བ་བྱས་ན་ལས་ཐམས་ཅད་མི་འཆོར་རོ། །འདུས་མ་བྱས་ཀྱི་དགེ་བའི་
རྩ་བ་བྱས་ན་སྔ་མའི་སྒྲིབ་པ་ཅི་བྱས་པ་བྱང་ངོ༌། །ཡབ་ཀྱིས་དེ་སྐད་གསུངས་པ་དང༌།
སྲས་ཀྱི་ཞལ་ནས་ཀྱང་། ཕ་གཅིག་ཇོ་བོ་སྟེ། འདི་ལ་བྱིན་པ་བླངས་ན་དགེ་འམ་མ་
བླངས་ན་དགེ། དེ་སྐད་ཞུས་པས། ཡབ་ཀྱི་ཞལ་ནས་སྤྱོད་པ་ཐམས་ཅད་ཀྱིས་མ་
ཆགས་པར་བྱས་པ་ཡང་མ་ཡིན། འཁོར་དང་བུ་དང་སློབ་མ་དེ་རྣམས་ལ་བཀྲིས་
དྲང་བྱས་ཏིང་ངེ་འཛིན་མ་འཁྱར་བར་བྱས་པས་ནི་སྤྱོད་པ་ཐམས་ཅད་ཀྱི་མ་འཁྱར་
བའོ། །དོན་རྟོགས་ནས་མ་ཆགས་པ་ནི། ཞེ་སྡང་དང་། འདོད་ཆགས་དང་། ང་
རྒྱལ་དང་། ཕྲག་དོག་དང༌། གཏི་མུག་ལས་མ་ཆགས་པ་ནི་དོན་རྟོགས་ན་མ་ཆགས་
པའོ། །ངོ་བོ་ཉིད་དུ་མ་ཆགས་པ་ནི། རྒྱུ་འབྱུང་བ་ལྔ་ལས་མ་བརྟེན་པ་སྐུ་གསུང་
ཐུགས་ལ་རག་མ་ལུས་པ་དེ་ནི་ངོ་བོ་ཉིད་དུ་ཆགས་པ་ཞེས་ཡབ་ཀྱིས་བཀའ་སྩལ་པ།
གཤེན་རབ་ཏུ་འབྱུང་ལྡན་དེ་ཡང་དགེ་བ་དང་སྡིག་པ་ཆ་ཕྱེད་དགོངས་ནས། ཡུམ་ཀླུ་
བཟའ་རིང་བཙུན་མའི་ཞལ་ནས་གན་དུ་བཞུད་པ་ལས། ཡུམ་གྱི་ཞལ་ནས། བུ་
གཅིག་ཡབ་གསུངས་པ་གསོན་ཅིག་གསུངས་པས། སྲས་གཤེན་རབ་ཏུ་འབྱུང་ལྡན་གྱི་
ཞལ་ནས།. ཡུམ་གྱིས་དེ་སྐད་མ་གསུངས་དང་། ནམ་མཁའ་ལ་གནས་པའི་ལྷ་ལ་ནུས་
མཐུའི་རྩལ་ཅི་ཡོད་ཀྱང་བལྟ། ལྷ་མ་སྲིན་སྡེ་བརྒྱད་ལ་གནོད་འགལ་ཅི་ཡོད་ཀྱང་བལྟ་
གསུངས་ནས། རིན་པོ་ཆེའི་ཕུང་པོའི་གླིང་དེ་ལ་ནི། སྣ་ལ་ས་འདི་ལས་བདག་པོ་ཡོད་
དམ་མེད་དགོངས་ནས། དེ་ལ་དགོངས་པ་ཞག་གསུམ་མཛད་པས། སའི་བདག་མོ་
དབྱལ་བུད་མེད་བཟང་མོ་ཞིག་ཏུ་བརྫུས་ནས། གཤེན་གྱི་ཕྱག་ནས་བཟུང་ནས།
གཤེན་གྱིས་དབྱལ་བྱའོ་གསུངས་ནས་དགོངས་པ་མ་གཡེལ་བ་ནི་དེས་ཀྱང་མི་བརྫུ་
349

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བར་འགྱུར་རོ། ། དེ་ནས་ཞག་གཉིས་ལོན་ནས། ལྕགས་ཀྱི་བྱི་བ་གླང་ཤད་ཙམ་ཞིག་ཏུ་
བརྫུས་ནས་ས་རློག་ཅིང་བྱུང་བས་དགོངས་པ་མ་གཡེལ་ལོ། ། དེ་ནས་ཞག་གསུམ་གྱི་
དགུང་ལ་སྐྱེས་དར་མ་ཞིག་ཏུ་བརྫུས་ནས། ཕྲ་ཕོ་ཐུག་ཏུ་བསྐྲད་པས་ཀྱང་། གཤེན་
ལ་གཡོ་བ་མི་མངའ་བས་ཀྱང་གཤེན་བརྫིས་པར་མ་གྱུར་ཏོ། །གཤེན་གྱི་ཐུགས་ལ་ཡེ་
ཤེས་ལྷ་ལ་རྩལ་ཡོད་དགོངས་ནས་ས་དེ་ལ་ཕུག་བྲུས་ཏེ་བསྒོམས་པས། བདུད་བསམ་
གྱིས་མི་ཁྱབ་པ་ཞིག་ནམ་གྱི་འཇིང་ལ་བྱུང་བས་ཀྱང་། གཤེན་གྱི་ཞེ་སྡང་ཆེན་པོ་མ་
གཡོས་པ་དེས་ཀྱང་མ་ཚུགས་སོ། །དེ་ནས་རྒྱལ་པོ་ལ་སོགས་པ་དང༌། གིང་ཆེན་པོ་
བཅོ་བརྒྱད་ཀྱིས་མཚམས་རྡོལ་བས་ཀྱང་མ་ཚུགས་སོ། ། དེ་ནས་མ་མོ་ལ་སོགས་པ་
བསམ་གྱིས་མི་ཁྱབ་པས་མཚམས་རྡོལ་བས་ཀྱང་མ་ཚུགས་སོ། །དེ་ནས་རིན་པོ་ཆེ་
སྤུངས་པའི་འགྲམ་ན། ནེའུ་ལག་མཐིལ་ཙམ་ཞིག་གི་དཀྱིལ་ན་ཆུ་ཙོག་གེ་བ་ཞིག་
འདུག་ན། དེ་ནས་ཀླུ་ནག་པོ་གནས་པ་ལས། ས་ཡང་གློ་གློར་འགུལ་ནས། གཤེན་
རབ་ཏུ་འབྱུང་ལྡན་དེས་ཐུགས་ལ་དགོངས་ཏེ། ལན་ཅིག་དུས་ན་འདིའི་ནེའུ་གསིང་
ནས་གཡོས་ནས། དེ་ལ་མཚམས་རྡོལ་ཏེ་འགྲོའོ་ཐུགས་ལ་དགོངས་ནས། ཞེ་སྡང་
བསྐྱེད་ནས་བསྒོམས་པས་ཀླུ་ནག་པོ་དེ་ཡང་རབ་ཏུ་ཁྲོས་པ་ལས་རིན་པོ་ཆེ་སྤུངས་
པའི་ས་ཡང་རབ་ཏུ་གཡོས་ཏེ་སོང་ངོ༌། །གཤེན་རབ་ཏུ་འབྱུང་ལྡན་དེས་ཀྱང་ཁྲོ་བོའི་
ཆ་ལུགས་སུ་བཞུགས་ནས་ཞེ་སྡང་བསྐྱེད་ནས། ཀླུ་ནག་པོ་དེ་སྡིག་པ་ནག་པོ་ས་
ཁེབས་པ་ཞིག་ཏུ་བརྫུས་ནས། གཤེན་རབ་ཏུ་འབྱུང་ལྡན་དེས་རྟོག་པ་བཅོམ་སྟེ།
སྡིག་པ་ནག་པོ་དེ་ཡོངས་སུ་བཅོམ་ནས་བཏང་བས། ཞེ་སྡང་བསྐྱེད་པས། ཀླུ་དེ་ཡང་
བྱི་བ་དཀར་པོ་ས་ཁེབས་པ་ཞིག་ཏུ་བརྫུས་པ་ལས། གཤེན་རབ་ཏུ་འབྱུང་ལྡན་གྱིས་
ཀྱང་ཐུགས་ལ་བྱི་ལ་ཞིག་བསྐྱེད་ནས་བྱི་བ་དེ་བསད་པ་ལས། ཀླུ་ནག་པོ་དེ་ཡང་སྦལ་
པ་ཞིག་ཏུ་བརྫུས་ནས་ས་ཁེབས་པ་ཞིག་ཏུ་ཕྱིན་པས། གཤེན་གྱི་ཕག་རྒོད་དུ་བསྐྱེད་
350

འབུམ་སྡེ། ། ཀླུ་འབུམ། ༼བར༽
ནས་སྦལ་པ་དེ་ཡང་བཅོམ་པ་ལས། དེ་ནས་ཀླུ་ནག་པོ་དེ་ནི་གཤེན་རབ་ཏུ་འབྱུང་
ལྡན་ལ། རབ་ཏུ་ཁྲོས་ཏེ་བཀྲམ་ནས་སྣང་སྲིད་ཀྱི་ལྷ་འདྲེ་བཏང་བས། དེ་ནས་ཡང་
ཀླུ་ཏོག་ཏོག་གི་ཞལ་ནས། ངའི་བུ་མ་ཀི་ལ་ཅི་བྱུང་གསུངས་ནས་བལྟར་བྱོན་པ་ལས།
བུ་ཀླུ་ནག་པོའི་ཞལ་ནས་བདག་ལ་གཤེན་རབ་ཏུ་འབྱུང་ལྡན་གྱིས། བདག་འདུག་
པའི་ཡུལ་མེད་གསུངས་པས། ཡབ་ཀླུ་ཏོག་ཏོག་གཤེན་རབ་ཏུ་འབྱུང་ལྡན་དགོངས་
པ་མཛད་པའི་གན་དུ་བྱོན་ནས་བཀའ་སྩལ་པ། སུ་ལ་དོ་བསྡོ་ཡང་ཀླུ་ལ་དོ་མ་བསྡོ།
སུ་ལ་དགྲ་བྱེད་ཀྱང་ལུས་ཀྱི་མ་ལ་དགྲ་མ་བྱེད། ཁྱོད་ཀྱང་གཡུང་དྲུང་སེམས་དཔའི་
རིགས་ལ་གཏོགས་པ་ཡིན་པས། ཞེ་སྡང་ལོག་པའི་རིག་མ་བྱེད་པར་ཞི་བ་དང་བདེ་
བའི་ངང་ལ་ཞོག་ཅེས་བཀའ་སྩལ་པས། གཤེན་རབ་ཏུ་འབྱུང་ལྡན་གྱི་ཐུགས་ལ་
དགོངས་ནས། སྤྱན་ཕྱེ་བས་གསེར་གྱི་རུས་སྦལ་སེར་པོ་ཞིག་སྔོན་ན་གདའ། གཤེན་
གྱིས་སེ་གོལ་བརྡབས་པས་ཀླུ་ཏོག་ཏོག་ཡང་དེར་ཐུགས་ཁྲོས་ནས། གཤེན་རབ་ཏུ་
འབྱུང་ལྡན་དེ་མནལ་བའི་གཉིད་ཀྱང་ཡེ་མ་མཆིས། སྒོམ་པ་ཡང་ཐང་བཅད་ནས་
མཆིས་པ་ལས། ནམ་མཁའ་ལས་ཐོག་དང་འབྲུག་དང་གློག་བྱུང་བས། གཤེན་རབ་
ཏུ་འབྱུང་ལྡན་ཡང་བསྔངས་ནས་སྤྱན་སྟངས་ཀྱིས་ཕྱེ་བས། གསེར་གྱི་རུས་སྦལ་སེར་
པོ་ཞིག་སྔོན་ན་གདའ་བས། དེ་ནས་རུས་སྦལ་སེར་པོ་དེས་གཤེན་གྱི་ཞབས་ལ་ལག་
པ་གཡས་དང་གཡོན་གྱིས་འཇུས་ཏེ་སོང་ངོ༌། །དེ་ནས་གཤེན་རབ་ཏུ་འབྱུང་ལྡན་དེ་
ཡང་ཞབས་སྦྲིད་ནས། དེ་ཡང་ཞབས་དེ་རབ་ཏུ་བསྙུངས་པ་ལས། དེ་ནས་དགུང་ལོ་
གཅིག་ཏུ་ཞབས་བསྙུངས། དགུང་ལོ་གཉིས་ན་ཞབས་ཀྱི་མཐེ་བོང་ཆད། དགུང་ལོ་
གསུམ་ན་ཞབས་ཀྱི་མཐིལ་ཡང་བོག་ཏུ་ཆད་པས། དེ་ནས་གཤེན་གསང་བ་འདུས་པ་
ཞེས་བྱ་བ་དེའི་ཐུགས་ལ་དགོངས་ནས། གཡུང་དྲུང་གཉིས་སུ་མེད་པའི་སེམས་ཞིག་
གཏན་ལ་འབེབས་སུ་བྱོན་པས། གཤེན་རབ་ཏུ་འབྱུང་ལྡན་དེ་ཞབས་ཀྱི་མཐིལ་བོག་
351

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་གདའ། གཤེན་གསང་བ་འདུས་པའི་ཞལ་ནས། གཤེན་རབ་ཏུ་འབྱུང་ལྡན་གྱི་
ཞབས་ཀྱི་མཐིལ་བོག་ནས་གདའ་བ་ཅི་ནོངས་ཞེས་གསུངས་པས། གཤེན་རབ་ཏུ་
འབྱུང་ལྡན་གྱི་ཞལ་ནས། ནམ་མཁའ་ལས་ཐོག་དང་འབྲུག་དང་། གློག་དང་ན་བུན་
བྱུང་ནས། སྤྱན་ཕྱེས་ནས་བལྟས་པས་གསེར་གྱི་རུས་སྦལ་སེར་པོ་ཞིག་གདའ་ནས།
དེས་དངོས་ཀྱི་རྐང་པ་ལ་ལག་པས་བྱུགས་པས་ལོ་གཅིག་དུ་རྐང་པ་སྦྲིད་སྙམ་བགྱིད།
ལོ་གཉིས་ན་རྐང་པའི་མཐེ་བོང་བོག །དགུང་ལོ་གསུམ་ན་བོལ་ཐིག་བོག །དེ་ནས་ད་
ལྟར་ནི་མི་བདེ་བར་མཆིས་སོ། །བསྒྲུབ་པ་གཏན་ལ་ཕབ་པ་ལ་དོན་མ་མཆིས་སོ་ཞེས་
ཞུས་པས། གཤེན་གསང་བ་འདུས་པའི་ཞལ་ནས། གཤེན་རབ་ཏུ་འབྱུང་ལྡན་གྱིས་
བསྒོམ་པ་གཏན་ལ་ཕབ་པར་མཛད་པ་མ་ལེགས་སོ། །མཛད་ན་ལས་འདི་འོང་བའི་
རྒྱུ་མ་ལེགས་སོ་ཞེས་གསུངས་སོ། །འདི་ནད་ངན་པ་བྱ་བ་ཡིན་པས། སྒོམ་པ་མཛད་
པས། ཞེ་སྡང་བསྐྱེད་པ་མི་ལེགས་སོ་ཞེས་གསུངས་པ་ལ། གཤེན་རབ་ཏུ་འབྱུང་ལྡན་
གྱི་ཞལ་ནས། གཤེན་གསང་བ་འདུས་པ་ལགས། བདག་ངན་པས་རིན་པོ་ཆེ་སྤུངས་
པའི་ས་ལ་སྣ་ལ་ས་བསླང་། དེ་ནས་སའི་བདག་པོ་ཡང་མཉེས་པར་བགྱིས་སོ། །དེ་
ནས་ས་ལ་བྱིན་ཕབ་བོ། །དེ་ནས་གནས་ཕུག་ཏུ་བྲོས་ནས། ལྷ་ལ་རྩལ་ཅི་ཡོད་ཀྱང་
བལྟས། ལྷ་མ་སྲིན་སྡེ་བརྒྱད་ལ་གནོད་འགལ་ཅི་ཡོད་ཀྱང་བལྟས། དེ་ནས་ཞེ་སྡང་
བསྐྱེད་པ་ཡང་མ་མཆིས་སོ་ཞེས་གསུངས་པས། གཤེན་གསང་བ་འདུས་པའི་ཞལ་
ནས། སྒོམ་པ་གཏན་ལ་མ་ཕབ་བྱ་བ་དེ་ཡིན་ནོ། ། ཞེ་སྡང་གི་སྒྲིབ་པ་ཡང་དེ་ལྟར་
སྨིན། ནད་འདི་སྒོམ་པ་མཛད་ན་འོང་བའི་ལུགས་ཅི་བདོག་གསུངས་པས། གཤེན་
རབ་ཏུ་འབྱུང་ལྡན་དེའི་ཞལ་ནས། འདི་ལ་ཅི་བགྱིད་ན་སྨན་ཞེས་ཞུས་པས། གཤེན་
གསང་བ་འདུས་པའི་ཞལ་ནས། སྣ་ལ་ཆབ་གཏོར་སྟོང་རྩ་བརྒྱད་ཐོངས་ཤིག་
གསུངས་སོ། ། དེ་ནས་གཤེན་རབ་ཏུ་འབྱུང་ལྡན་གྱིས་ཆབ་གཏོར་སྟོང་རྩ་བརྒྱད་
352

འབུམ་སྡེ། ཀླུ་འབུམ། ༼བར༽
བཏང་བས། སྔ་མའི་ལྷ་སྲིན་སྡེ་བརྒྱད་དེས་བྱང་བར་བགྱིས་སོ། །གཤེན་གསང་བ་
འདུས་པའི་ཞལ་ནས། ཀླུ་ནག་པོ་ལ་ཞེ་སྡང་བས་ནི། ཀླུ་ནག་པོས་ཀྱང་ཡབ་ལ་ཞུས་
པས། ཡབ་ཀླུ་ཏོག་ཏོག་ཐུགས་ཁྲོས་ནས། ནམ་མཁའ་ལ་ཐོག་དང་འབྲུག་དང༌།
གློག་དང་ན་བུན་ཐམས་ཅད་ཡབ་ཀྱིས་བཏང་བས་གཤེན་ཡང་བསྔངས་སོ། །གསེར་
གྱི་རུས་སྦལ་སེར་པོར་བརྫུས་ནས་གཤེན་གྱི་ཞབས་ལ་འཇུས་པས་ནད་འདི་བཏང་བ་
ཡིན་ཞེས་གསུངས་པས། གཤེན་རབ་ཏུ་འབྱུང་ལྡན་གྱི་ཞལ་ནས། དངོས་ཀྱི་དུས་དང་
Rmལས་ལགས་དགོངས་སོ། །གཤེན་གསང་བ་འདུས་པའི་ཞལ་ནས། སྔོན་སྦྱིན་པ་མ་
ཐེངས་པས་ད་ལྟ་འདོད་དགུ་དང་མི་འཕྲོད་པ་ཡིན་ནོ། ། ཞེ་སྡང་བསྐྱེད་པས་ཚ་བ་
ཁོང་དུ་སོང་བ་ཡིན། ང་རྒྱལ་བསྐྱེད་པས་ད་ལྟ་སུ་ཡང་ཉན་དུ་མི་འདོད་པ་ཡིན།
གཏི་མུག་བསྐྱེད་པས་ད་ལྟ་རང་ཅིག་ཏུ་འདུག་པ་ཡིན། འདོད་ཆགས་བསྐྱེད་པས་ད་
ལྟ་རང་གི་ལུས་ལ་རྣག་ཁྲག་འོང་བ་ཡིན། ཕྲག་དོག་བསྐྱེད་པས་ད་ལྟ་ལུས་ཤུ་བ་
རྣམས་འདུས་པ་ཡིན། སྲོག་བཅད་པས་ད་ལྟ་རང་གི་སེམས་ནད་ཀྱིས་དུབ་པ་ཡིན།
བརྡེགས་བཙོག་མང་པོ་བྱས་པས་ད་ལྟ་ལུས་ལ་ནད་སྣ་མང་པོ་བྱུང་བ་ཡིན། ཞལ་
ནས་གར་སོང་སོང་གསུངས་པས། ད་ལྟ་ཞལ་ཡང་སྤོར་བ་ཡིན་གསུང་འགག་པ་ཡིན།
མ་མཐོང་བར་མཐོང་བྱ་བས། ད་ལྟ་སྤྱན་ནས་ཆབ་འབབ་པ་ཡིན། བརྡེག་བཙོག་
མང་པོ་བྱས་པས། ད་ལྟ་བྱི་བ་དང་སེམས་ཅན་ཀུན་ལྡང་བ་ཡིན། ཞལ་ཟས་མ་བྱིན་
པར་བླངས་ནས་གསོལ་བས། ད་ལྟ་སྤྱན་གྱིས་གཟིགས་ཀྱང་གསོལ་དབང་མེད་པ་
ཡིན། འདི་སྐད་བྱ་བའི་དུས་ཕྱི་མ་ལ་འོང་རྒྱུ་ཡིན་པ་ལ་དུས་འདི་ལ་བྱུང་བ་ཡིན།
དུས་སྔ་མ་ལ་སྡིག་པ་མ་བྱས་པས། སྒོམ་པ་དང་འཕྲད་པས་དམྱལ་བར་ཐོན་ཀ་ཡིན་
ནོ། །གོང་དུ་གསུང་རབ་རྒྱུན་དུ་སྤྱོད་པས་ད་ལྟར་བསམ་གྱིས་མི་ཁྱབ་པར་དུས་སྔ་
ཕྱིའི་བོན་གསུངས་པ་ཡིན་ནོ། །གཤེན་གསང་བ་འདུས་པའི་ཞལ་ནས་ཀྱང་། ནད་
353

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གདུག་པ་འདི་ཀླུ་ནག་པོས་ཟིན་པས། འདི་དུས་སྔ་མ་ལ་མའི་ལུས་ལ་གནོད་པ་བྱས་
པས་ད་ལྟ་ཀླུ་ནག་པོས་ཟིན་པས། དུས་དང་ལས་འདིར་བྱང་བ་ནི། སྣ་ལ་སྒྲིབ་པ་
སེལ་བའི་དཀྱིལ་འཁོར་ནས་ཕྱུང་ལ་སོལ་དོང་དང་ཚེར་འགྲེས་པ་དང་། དམྱལ་བའི་
ཐལ་འབུད་དང་། གྲང་བ་དང་། ཚ་བ་དང་། དེ་རྣམས་བྱས་ན་རུང་ངོ༌། །དེ་ནས་
ཀླུའི་དཀྱིལ་འཁོར་ཆེན་པོ་བཞེངས་སུ་གསོལ་ནས། ཀླུ་ནག་པོའི་གཟུགས་བྱས་ལ་
མཆོད་པ་ཕུལ། ཀླུའི་གསུང་རབ་རྒྱུན་དུ་ཐོན། མཆོད་པ་ཡང་རྒྱུན་དུ་ཕུལ། དེ་ནས་
བསྙུངས་པ་དྭངས་ཏེ་འོང་ངོ་ཞེས་གསུངས་སོ། །གཤེན་གསང་བ་འདུས་པའི་ལས་
འདི་གཏན་ལ་འབེབ་པའི་ཕྱིར། གཤེན་རབ་ཏུ་འབྱུང་ལྡན་གྱིས་གཤེན་གསང་བ་
འདུས་པ་ཉིད་ལ་ཞུས་སོ། །དེ་ནས་ཀླུའི་གསུང་རབ་ཀྱང་རྒྱུན་དུ་ཀློགས་སོ། ། དེ་ནས་
སྒྲིབ་པ་སྦྱང་བའི་ཕྱིར། སྣ་ལ་ཐལ་འབུད་དང༌། སོལ་དོང་དང་ཚེར་དོང་དང་། ཚེར་
འགྲེས་བགྱིས་སོ། ། དེ་ནས་སྒྲིབ་པ་སེལ་བའི་དཀྱིལ་འཁོར་ནས་ཕྱུང་ངོ༌། །དེ་ནས་ཀླུའི་
དཀྱིལ་འཁོར་བཞེངས་སུ་གསོལ་སྙམ་ནས། གཤེན་གསང་བ་འདུས་པས་དར་དཀར་
གྱི་རལ་ག་ཞིག་གསོལ་ནས། དབུ་ལ་རིན་པོ་ཆེའི་སྲོག་ཀྱང་གསོལ་ནས། སྣ་ལ་ས་ལ་
སྦྲན་བཏང་། དེ་ནས་ས་བདག་རྣམས་ལ་གཟུ་དཔང་གསོལ། དེ་ནས་ས་བདག་ལ་
ས་བསླང༌། དེ་ནས་སའི་ཆོ་ག་བྱས། དེ་ནས་སའི་གཏེར་བཅུག །དེ་ནས་དཀྱིལ་
འཁོར་ངོས་རེ་རེར་རྐང་འདོམ་ཉི་ཤུ་ཉི་ཤུའི་ཚད་བོར་ནས་ཕུར་པ་བཏབ་བོ། །དེ་
ནས་ངོས་རེ་རེ་ལ་ཕག་བུ་བརྒྱ་བརྒྱ། ས་ཕད་བརྒྱ་བརྒྱ། ཐིག་སྐུད་ནི་ངོས་རེ་རེ་ལ་
འདོམ་ཉི་ཤུ་རྩ་ལྔ་པའི་གནམ་ཐིག་ལགས་སོ། །ལོགས་ལ་འདོམ་ཉི་ཤུ་པ་ལགས་སོ། །
ས་ཆག་གང་བ། དེ་ནས་ས་ཚོན་དཀར་པོ་སྲང་ཕྱེད། ལྗང་ཁུ་ཁལ་གཅིག་བྲེ་དོ། ཕྱི་
མ་ལ་ཁལ་རེ། དེ་ནས་པདྨ་བྲིས། དེ་ནས་སྲིད་པའི་ལྷ་རྣམས་མ་གཤེགས་པར་མཁྱེན་
དཔང་གསོལ། དེ་ནས་སྙན་གསན་དང་། དེ་ནས་ཀླུ་རྣམས་སྤྱན་དྲངས། དེ་ནས་
354

༼བར༽
འབུམ་སྡེ། ཀླུ་འབུམ།
བཞུགས་སུ་གསོལ། དེ་ནས་ཚན་བཏགས། དེ་ནས་སྤོས་ཀྱི་དུད་པ་ཡང་བཏང་། དེ་
ནས་གཤེན་རབ་ཏུ་འབྱུང་ལྡན་ལ་ཁྲུས་ཀྱང་བྱས། དེ་ནས་སྤང་སྐོང་ཀློག ། དེ་ནས
བསྟོད་ར་བགྱིས། དེ་ནས་མཆོད་པ་རིམ་གྱིས་དྲུག་ཅུ་ཐམ་པ་ཕུལ་ནས། དེ་ནས་ཀླུ་
དགྱེས་པར་བགྱིས་སོ། །དེ་ནས་ཀླུ་ལ་སྨོན་ལམ་བཏབ་བོ། །དེ་ནས་ཀླུའི་ཤུལ་བསྟན་
པས། དེ་ནས་གཤེན་རབ་ཏུ་འབྱུང་ལྡན་དེ་ཡང་ཞབས་བོག་པ་ཡང་ཀླུ་ཤུ་ནུ་བོ་སྐྱེས་
སོ། །ཞབས་ཀྱི་མཛུབ་ཆད་པ་ཡང་དེར་སྐྱེས་སོ། །སྐུ་བསྙུངས་པ་ཡང་དྭངས་སོ། །
གཤེན་རབ་ཏུ་འབྱུང་ལྡན་གྱིས་ཀླུ་ནག་མོ་ཐུགས་དགྱེས་པར་བགྱིས་པས། གཤེན་རབ་
ཏུ་འབྱུང་ལྡན་ལ་མགོན་དང་སྐྱབས་བགྱིས་སོ། །གཤེན་དེ་ཡང་སྔོན་བས་བསམ་པ་
འཕེལ་ལོ། སྔོན་བས་ཀྱང་མཐུ་ཆེའོ། །སྔོན་བས་རིག་པ་ཤར། སྔོན་བས་བག་ཆགས་
བྱང་བར་གྱུར་ཏོ། །དེ་ནས་གཤེན་གསང་བ་འདུས་པའི་ཞལ་ནས། གཤེན་རབ་ཏུ་
འབྱུང་ལྡན་དགོངས་པ་ལྷུན་གྱིས་གྲུབ་པར་གྱིས་ཤིག །མི་དམིགས་པའི་ངང་ལ་གཡོ་
བ་མེད་པར་སྒོམས་ཤིག་ཅེས་བཀའ་སྩལ་ཏོ། །གཤེན་རབ་ཏུ་འབྱུང་ལྡན་གྱིས་གཤེན་
གསང་བ་འདུས་པ་ལ་ཞུས་པས། གཤེན་གསང་བ་འདུས་པའི་ཞལ་ནས། རྒྱུན་དུ་ཀླུ་
ནག་པོ་འདི་མ་བཏང་བར་མཆོད་ལགས་སམ་ཞེས་བཀའ་སྩལ་ཏོ། །དེ་ནས་གཤེན་
གསང་བ་འདུས་པས་གསུང་རབ་རྒྱུན་དུ་བཏོན་ཏོ། ། ཀླུ་ལ་དུས་ཀྱི་མཆོད་པ་ཕུལ་ལོ།
དགོངས་པ་མི་དམིགས་པ་ལ་བཞག་གོ །དེ་ནས་བདེ་བ་ཆེན་པོ་ཐོབ་བོ། །གཤེན་རབ་
ཏུ་འབྱུང་ལྡན་གྱིས་གཤེན་གསང་བ་འདུས་པ་ལ་ཞུས་པ་ཀླུ་ནག་རྒྱལ་གྱི་ལེའུ་སྟེ་སོ་
དྲུག་པའོ།། །། །
༧ གཙང་མ་ཀླུ་འབུམ་ཞེས་བྱ་བ། གཡུང་དྲུང་ཐེག་པ་ཆེན་པོའི་མདོ་ལས། དང་
པོ་སྲིད་པ་ཡེ་ནས་མེད་པ་ལས། སྲིད་པའི་བདག་པོ་ཡོངས་སུ་མཁས་པ་དེས། སྲིད་
པ་ཡོངས་སུ་ལེགས་ཤིང་། དེ་ནས་མ་ནི་སྲིད་པ་ཡོངས་ཀྱི་བདག་མོ་དང་གཉིས་
355

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཤོས་པའི་སྲས། སྲིད་པ་ལེགས་གསུམ་གྲགས་ཀྱིས་བགྱིས། སྲིད་པ་ལེགས་གསུམ་
གྲགས་དེ། ཅི་བྱ་བ་ལ་ཐུགས་རྗེ་ཆེ་ལ་ཐབས་མཁས་པ། སྲིད་པ་ལ་སྲིད་པ་ལེགས་
པ་ཡོད་པ་དང༌། ཡོད་པར་དགའ་བ་དང་། འཕེལ་བར་དགའ་བ་དང་། ནམ་ཟླ་
འོད་གསལ་བར་དགའ་བ་དང་། ཁ་དོག་གསལ་བར་དགའ་བ་དང་། རྩི་ཏོག་རྒྱས་
པར་དགའ་བ་དང་། མེ་ཏོག་རྒྱས་པར་དགའ་བ་དང་། ལོ་འདབ་རྒྱས་པ་དང་།
ཤིང་རྩི་སྔོ་རྒྱས་པ་དང༌། དེ་རྒྱས་པས་རྩི་ཏོག་ལ་ཟ་བ་ཐམས་ཅད་འཕེལ་བར་གྱུར་
ཏོ། །རོ་མཆོག་ཐམས་ཅད་ཀྱང་དེར་ལྡན་པར་གྱུར་ཏོ། །ཉོན་མོངས་པའི་སེམས་
ཅན་ཐམས་ཅད་ཀྱང་དེར་བདེ་སྐྱིད་དང་ལྡན་པར་དགོངས་པ་ཡིན། སྲིད་པ་ལེགས་
གསུམ་གྲགས་ཀྱིས་ཀྱང་། ཡོངས་སུ་ཐུགས་ལ་དགོངས་ནས། སྔ་མ་བས་ཀྱང་ལེགས་
བདེ་སྐྱིད་ཅི་འཚལ་ནས། སྲིད་པའི་གླང་ཆེན་པོ་གཉིས་གཉའ་སྡེབས་ནས། སྲིད་པ་
ཆགས་པའི་ས་གཞི་ནི། གཡུའི་གླིང་ཆེན་པོ་ལགས་ན། དེ་ལ་རྨོས་བགྱིད་ཅིང་མཆིས་
པ་ལས། གཡུང་དྲུང་གླིང་དབུས་ནས། ས་འདོལ་བ་ནག་ཆེ་བ་ཞིག་གདའ། སྲིད་
པ་ལེགས་གསུམ་གྲགས་འདི་ནི་གཞན་བས་ལྷག་པ་ཞིག་སྙམ་ནས། སྲིད་པ་ཆགས་
པའི་གླང་པོ་ཆེ་དེ་གཉིས་ཁྲིད་ནས་རློག་པར་དགོངས་ནས། གླང་གཉིས་འདྲོགས་
ནས་རྨོར་ཡང་མ་འཚལ་ནས། གཡུང་དྲུང་གི་ནེའུ་རྨོས་པ་ལ། གཡུང་དྲུང་གི་འབྲས་
བུ་དེ་ཕུལ་ལ་ཁལ་དུ་བྱུང་བས། འབྲས་ཀྱི་སོག་མ་ཡང་། དེ་ལས་ཞིབ་པ་མ་མཆིས་
པ་ལས། འབྲས་བརྔོས་ཀྱང་དེ་ལས་འཕེལ་ཆེ་བ་མ་མཆིས། རབ་ཏུ་ཡང་དགའ་བ་
ལས། དེ་བས་ཀྱང་ལྷག་པ་ཞིག་བཤད་པ་ལས། ས་ཞག་དེ་བསྣུབས་ལ་ཐུག་པའི་
དུས་ན། གླང་ཡང་གཉའ་འདར་འདྲོགས་ལ་གཉའ་འདོར་བྱེད་ཅིང་གདའ། ལག་
པ་འདོར་ཞིང་ཉལ་ལོ། །ཐོང་པ་ཡང་ཆག་ལ་སེར་ཀ་གས་སོ། །ལྕག་ཡང་སྣ་ལྟེབས་
སོ། །ཐོང་མཁན་ཡང་ཉམས་མི་དགའ་ལ་སེམས་མི་བདེ་ལགས་སོ། ། དེ་ནས་ཕྲུལ་
356

འབུམ་སྡེ། ཀླུ་འབུམ། ། ༼བར༽
བཏུལ་པའི་ལོ་ལ། འབྲས་རེ་རེ་ལ་བརྒྱ་བརྒྱ་འཕེལ་ལོ། །འབྲས་ཀྱི་འདབ་མ་དང་སོག་
མ་ནི་ཕྱུགས་ཀྱིས་ཟོས་པ་ཡང་། ཕྱུགས་ཀྱང་ཚིལ་གྱིས་གོང་པོར་བྱུང་ངོ༌། །འབྲས་ཀྱི་
འབྲས་བུ་ནི། བདུད་རྩིའི་ཐིགས་པར་བྱུང་བས། སྲིད་པ་ལེགས་གསུམ་གྲགས་དེ་ཡང་
ཡང་བསམ་པ་སྐྱེས་ཏེ། ས་གཞི་གླིང་དེ་རློག་པས། གླང་པོ་ཆེ་གཉིས་ཀྱང་དྲི་མ་སྣོམ་
ཞིང་ས་འཐོར་རོ། །ཐོང་མཁན་པ་གཉིས་བྲོ་བར་འདུག་ནས། ཐོང་མཁན་པས་ཐོང་
པ་བཙུགས་ནས། བཤིག་པས་ཐོང་མཁན་ཏུམ་གྱིས་ཤི་བས། གླིང་དེའི་སའི་བདག་
མོ་རྟ་བླ་མར་བརྫུས་ནས། གླང་པོ་ཆེའི་སྣར་ཞུགས་ཏེ། ཐོང་མཁན་པས་གླང་པོ་ཆེའི་
ཁོག་པ་དེ་ནས་བྲུས་པས་གླང་པོ་ཆེ་འདྲོགས་ཏེ་སོང་ངོ༌། །ཐོང་པ་ཡང་ཆག་སྟེ་ཐོང་
མཁན་པ་ཡང་རབ་ཏུ་བསྔངས་སོ། །དེ་ནས་ཐོང་མཁན་གྱིས་ཐོང་ཆ་ཁྱེར་ནས་གླང་
དེད་དེ་ཁྱིམ་དུ་ཕྱིན་པས། སྲིད་པ་ལེགས་གསུམ་གྲགས་ཀྱིས་ཀྱང་། གླང་ལ་བོང་བ་
གསུམ་ཙམ་བརྒྱབ། གླང་རྒས་སམ་གཉའ་སྲན་ཡང་རབ་ཏུ་ཆུང་སྙམ། ཐོང་མཁན་
ལ་ཁ་མི་བགྱིས་སོ། །ངལ་བ་གླང་སྣ་མང་ཐོང་པ་ཕྱུང་བཞོག་མོད་བགྱིས་སོ། །དེར་
གླང་དང་ཐོང་པར་རྨོར་ཡང་མ་བཏུབ་བོ། །ཐོང་མཁན་དང་སྲིད་པ་ལེགས་གསུམ་
གྲགས་ཡང་འཁོན་ནས། ས་ཞག་དེ་ཡང་མཐའ་ནས་ལོ་གསུམ་དུ་མ་རྨོས་སོ། །དེ་
ནས་གླང་པོ་ཆེ་ཡང་བརྒྱགས་སོ། །ཐོང་མཁན་པ་ཡང་ལོ་གསུམ་ཉམས་དང་ཤ་སྐྱེས་
སོ། །སྲིད་པ་ལེགས་གསུམ་གྲགས་ཐུགས་རབ་ཏུ་ཡང་བསྙུངས་ནས། སྲིད་པ་ཤིང་
ཡོངས་འདུ་ས་བརྟོལ་བཅད་དེ། རྩི་ལྕག་སྦྱར་ཏེ་ཐོང་མཁན་པ་ལ་བཏང་བས། ཐོང་
མཁན་པས་སྟོན་ཟླ་འབྲིང་པོ་ལ་འདུལ་པར་དགོངས་ནས། གླང་པོ་ཆེ་གཉིས་གཉའ་
སྡེབས་ཏེ་རྨོས་པས། གླང་པོ་ཆེ་གཉིས་ཀྱི་སྔོན་དུ་སའི་བདག་མོ་སྨྲིག་རྒྱུ་བར་གནས་
ནས། གླང་ཡང་འགྲོ་རུ་མ་འདོད་པ་ལས། ཐོང་མཁན་པས་ཕྱི་འཕྲད་སླད་མ་བྱོན་
པས། གླང་གི་སྔོན་ན་འཇའ་ཚོན་འདྲ་བ་ཞིག་གདའ་ནས་རྨོར་མ་འཚལ་ལགས་སོ་
357

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞེས་ཞུས་པས། སྲིད་པ་ལེགས་གསུམ་གྲགས་ཀྱི་ཞལ་ནས། ཐོང་མཁན་པ་གླང་གི་
མདུན་ན་སྨིག་རྒྱུ་དེ་ཡེ་ནས་འགྱུར་བ་དང་། དེ་ནས་རྨོ་རུ་མི་འདོད་པའི་ལུགས་ཅི་
ཡོད་གསུངས་ནས། གླང་ཡང་བཤའ་བར་དགོངས་ནས་གདུགས་ཡང་དྲོས་ཀ་ནས་
གླང་ཡང་སྣ་ནས་བཏགས་སོ། །ཁྲིད་ནས་བསད་སྙམ་ནས། སྟོན་པ་གཤེན་རབ་མི་
བོ་སྐྱ་སྤྲང་ཞིག་ཏུ་སྤྲུལ་ནས་གླང་གི་གམ་དུ་འོང་ནས། ཁྱེད་གླང་འདི་ཅི་བྱེད་བྱས་
པས། སྲིད་པ་ལེགས་གསུམ་གྲགས་ཀྱི་ཞལ་ནས་གླང་འདི་གསོད་པ་ལགས། སྐྱ་སྤྲང་
གི་ཞལ་ནས་གླིང་གསོད་པ་ཅི་ཉེས། གླང་འདི་ནི་བཟང་པོ་ཞིག་འདུག་ན། ཤན་པ་
ཐོང་མཁན་པའི་ཞལ་ནས། གླང་བཟང་ཡང་རྨོ་རུ་མ་འདོད་པས་གསོད་པ་ཡིན་ནོ། །
དེ་ནས་སྐྱ་སྤྲང་ཁྱོད་ཀྱིས་རོག་གྱིས། ངས་དོ་ནོད་སྤྲང་པོ་ལ་ཤ་འདྲ་སྦྱིན་གྱིས། གླང་
བཀྱིག་རོག་གྱིས་བྱས་པས། སྐྱ་སྤྲང་དེའི་ཞལ་ནས། ཤན་པ་ཁྱོད་ང་ལ་ཉོན་དང༌།
གླང་འདི་མ་བསད་དང་གླང་བསད་པ་བས་མ་བསད་པ་རང་གིས། གླང་འདིས་ས་
ཞག་རྨོས་པས་སའི་བདག་མོ་ཁྲོས་ནས། སའི་བདག་མོ་རྟ་བླ་མོར་བརྫུས་ནས་གླང་
གི་སྣར་སོང་ནས། གླང་འདྲོགས་པས་ཐོང་པ་ཡང་བཅག་པ་ཡིན་ནོ། ། དེ་ནས་ཐོང་
མཁན་སྲིད་པ་ལེགས་གསུམ་གྲགས་འཁོན་དུ་བཅུག་པ་ཡང་སའི་བདག་མོ་ཡིན་ནོ། །
ད་ལྟ་གླང་རྨོ་རུ་མི་འདོད་པ་ཡང་སའི་ལྷ་མོ་དང་སའི་བདག་མོ་མ་ལགས་པ་རྨོ་རུ་
མི་སྟེར་བ་ཡིན་ནོ། །སའི་བདག་མོས་རླང་པ་གླང་སྣར་བཏང་བས་གླང་སྦོས་ནས་རྨོ་
མ་ནུས་པ་ཡིན་ནོ། །དེ་ལྟར་ཡིན་ནམ་མ་ཡིན་པ་དེ་ཐོང་མཁན་ལ་དྲིས་པས། ཐོང་
མཁན་པས་སྲིད་པ་ལེགས་གསུམ་གྲགས་ལ་མ་ནོར་བར་བྱས་པ་ལས། སྲིད་པ་ལེགས་
གསུམ་གྲགས་ཀྱིས་མཐོང་ནས་དྲིས་པས། ཐོང་མཁན་པའི་གཡར་ནས། སྲིད་པ་
ལེགས་གསུམ་གྲགས་དེ་ཁོ་ན་ཡིན་ནོ་གསུངས། སྲིད་པ་ལེགས་གྲགས་ཀྱིས་ཀྱང་ཐོང་
མཁན་པ་ལ་དྲིས་པས། ཐོང་མཁན་པའི་ཞལ་ནས། སྲིད་པ་ལེགས་གསུམ་གྲགས་
358

འབུམ་སྡེ། ཀླུ་འབུམ། ༼བར༽
སྐྱ་སྤྲང་དེ་སྐད་ཟེར་རོ། །སྲིད་པ་ལེགས་གསུམ་གྲགས་ཀྱིས། སྐྱ་སྤྲང་འདི་ལ་རིག་པ་
ཞིག་ཡོད་པ་འདྲ་བས། སྲིད་པ་ལེགས་གསུམ་གྲགས་ཀྱི་ཞལ་ནས། ད་ནི་ཇི་ལྟར་བྱས་
ན་ཕན་བྱས་པ་ལ། སྐྱ་སྤྲང་དེའི་ཞལ་ནས། སྟོན་པ་གཤེན་རབ་མི་བོ་ཞེས་བྱ་བ་ཞིག་
གཡུང་དྲུང་གི་ནགས་ཚལ་དགོན་པའི་གསེབ་ན། ཤེལ་གྱི་བྲག་དཀར་པོ་གུར་ཕུབ་
པ་འདྲ་བ་ལ་སྟོན་པ་ཞིག་ཡོད་དོ། ། དེ་ནས་དགོངས་པ་བྱེད་པས། དཔྱིད་ཟླ་ཐ་ཆུང་
ལ་སྤྱན་དྲོངས་ཤིག་གསུངས། སྲིད་པ་ལེགས་གསུམ་གྲགས་ཀྱིས་དཔྱིད་ཟླ་ཐ་ཆུང་ལ།
གཡུང་དྲུང་གི་ནགས་ཚལ་དགོན་པའི་གནས་ནང་ན། ཤེལ་གྱི་བྲག་དཀར་པོ་སྤྱིལ་
ཕུབ་པ་འདྲ་བ་ཞིག་གི་ཕུག་སྒོར་བྱོན་ནས། སྟོན་པ་ལགས་སླད་རོལ་དུ་མཇལ་འཚལ་
ལོ་ཞེས་ཞུས་པས་སྟོན་པ་གཤེན་རབ་མི་བོ་རིན་པོ་ཆེའི་ན་བཟའ་ནི་སྐུ་ལ་གསོལ། དེ་
ནས་དབུ་ལ་རིན་པོ་ཆེའི་སྲོག་ཞུ་གསོལ་ནས། སླད་རོལ་དུ་བྱོན་པས། སྲིད་པ་ལེགས་
གསུམ་གྲགས་ཀྱིས་ཀྱང་། ལྷ་ཕྱག་ལན་གསུམ་བྱས་ཞབས་སྤྱི་བོ་གཙུག་ལ་བླང་སྟེ་ཞུས་
པས། སྟོན་པ་ལགས་བདག་རིན་པོ་ཆེའི་གླིང་དུ་ས་ཞག་ཅན་ལ། གླང་པོ་ཆེ་གཉིས་ཀྱི་
སཱ་ལུ་ལྗང་པ་གསོལ་ལགས་པས། སཱ་ལུ་ལྗང་པ་རེ་རེ་ལ་བརྒྱ་བརྒྱ་འཕེལ་ལགས་སོ། །
འདབ་མ་དང་རྩ་བ་ཕྱུགས་ཀྱིས་འཚལ་བས་ནི་ཚིལ་བུར་བྱུང་། རྩེ་མོ་དང་འབྲས་བུ་
འཚལ་བས་བདུད་རྩིར་བྱུང་། མི་ཡང་མཐོ་ལགས་པ་མཆིས་པ་ལས། ཕྱི་དེ་ལོ་ལ་
གླང་པོ་ཆེན་པོ་གཉིས་སྡེབས་དེ་རྨོར་གསོལ་བ་ལས། གླང་པོ་ཆེའི་སྣར་རྟ་བླ་མོ་ཞིག་
ཐལ་ནས། གླང་ཡང་འདྲོགས་ཐོང་མཁན་ཡང་བཀུམ་ནས། ལོ་གསུམ་བཤོལ་ལགས་
པས། གླང་ཡང་བརྒྱགས་ཐོང་མཁན་པ་ཡང་ཚོ་བར་གྱུར་པ་ལས། དངོས་ཀྱིས་ཤིང་
ཡོངས་འདུ་ས་བརྟོལ་ལ། གུག་གཤོལ་གཉིས་བརྟུལ་ནས་རྨོས་པ་ལས། ཞིང་ཡང་
རྨོར་མ་འཚལ། གླང་གི་སྔོན་ན་སྒྲིག་རྒྱུ་འགྱུ་བས་གླང་འགྲོ་མ་འཆིས། གླང་བཀུམ་
དགོངས་ནས་གླང་གི་སྣ་ནས་ཁྲིད་དགོངས་ནས་མཆིས་པ་ལས་སྐྱ་སྤྲང་མི་ཞིག་མཆིས་
359

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས། གླང་པོ་ཆེ་འདི་སྣ་ནས་བཏགས་པ་ཅི་བྱེད་མཆིས་ནས། ཐོང་མཁན་པའི་ཞལ་
ནས་གླང་པོ་ཆེ་འདིས་རྨོར་མི་འདོད་པས་གསོད་པ་ཡིན། སྐྱ་སྤྲང་ཁྱོད་ཀྱང་སྤྲང་པོ་
བས་འདི་བཤའ་བའི་རོག་གྱིས་དང་། དེ་དོན་ཤ་འདྲེན་འོང་གིས་བྱས་པས། སྐྱ་སྤྲང་
གི་ཞལ་ནས་མི་ཁྱོད་ཐོང་གླང་འདི་མ་བཤའ་གླང་འདིས་རྨོར་འདོད་དོ། །རིན་པོ་ཆེའི་
གླིང་ལ་ས་ཞག་ཆགས་པར་བྱེད་པའི་སའི་བདག་མོ་བྱ་བ་ཞིག་ཡོད་པས། དང་པོ་
ཆགས་སུ་འཇུག་པ་ཡང་མོ་ཡིན་སྐད། ད་ལྟ་ས་ལ་དབང་བྱ་བ་ཡང་མོ་ཡིན། འབྲས་
གཞན་བས་ལྷག་པར་སྐྱེ་བ་ཡང་མོ། མཐའ་མ་གླང་གི་སྣ་རུ་རྟ་བླ་མོར་བརྫུས་ཏེ་སྐྱེ་བ་
ཡང་མོ། དེ་ནས་གླང་འདྲོགས་སུ་འཇུག་པ་ཡང་མོ། དེ་ནས་ཐོང་མཁན་གཉིས་སྤྲོ་བ་
ཡང་མོ། ཐོང་ལ་སྒྲིག་རྒྱུ་བར་བརྫུས་ནས་གླང་འགྲོ་མི་སྟེར་བ་ཡང་མོ། དེ་ནས་ཕྱི་དེ་
ལོ་ནས་ཅི་ལྟར་བྱ་བགྱིས་པས། །
སྟོན་པ་གཤེན་རབ་མི་བོའི་ཞལ་ནས། གཡུང་དྲུང་སེམས་དཔའ་བྱ་བ། སྟོན་པ་
གཤེན་རབ་མི་བོ་ཡོད་པས། རིན་པོ་ཆེའི་ཚལ་ཤེལ་གྱི་བྲག་དཀར་པོ་སྤྱིལ་པོ་ཕུབ་པ་
འདྲ་བ་ཞིག་ཡོད་པས་ནི། སྟོན་པ་གཤེན་རབ་མི་བོ་ཐུགས་རྗེ་ཆེ་ལ་ཐབས་མཁས་
པས་ཆོས་པར་འོང་ངོ་གསུངས་ནས། སྟོན་པ་ད་ལྟ་སྤྱན་འདྲེན་པ་ལགས་པས་
གཤེགས་པར་འཚལ་ལོ་ཞེས་ཞུས་པས། སྟོན་པ་ཡང་གདུགས་ཀྱི་ཟེར་ལ་འཇུས་ནས་
གཤེགས་སོ། ། དེ་ནས་སྟོན་པ་རིན་པོ་ཆེའི་གླིང་ལ་བྱོན་ནས། སྲིད་པ་ལེགས་གསུམ་
གྲགས་དེ་ལ། སྟོན་པའི་ཞལ་ནས། སའི་བདག་མོ་གཉིས་གསོ་བ་ཞེས་བྱ་བ་འདི་རབ་
ཏུ་ཡང་བཀྱོན་ནས། འདི་དེ་ཙམ་ན་ཚོད་ཡོད་ན་མི་དགེ་བ་བསམ་གྱིས་མི་ཁྱབ་པ་
མཆི་བས། སྟོན་པ་རིན་པོ་ཆེའི་གླིང་ལ་བྱོན་ནས། དཀྱིལ་འཁོར་ངོས་རེ་ལ་འདོམ་
ཉི་ཤུ་བགྱིས་པ་ཚན་གྱིས་ཆག་ཆག་བཏབ་བོ། །དེ་ནས་རིན་པོ་ཆེ་སྣ་ལྔ་བདར་ནས་
གཏེར་བཅུག །སའི་བདག་མོ་ལ་སྟོན་པས་སྦྲན་བཏང་། ས་བླངས་ལ་བྱིན་ཕབ་བོ། །
360

འབུམ་སྡེ། ཀླུ་འབུམ། ༼བར༽
བདེན་པ་བདར། མཚམས་བཅད། དེ་ནས་གནམ་ཐིག་བཏབ། དེ་ནས་ས་ཐིག་
བཏབ། དེ་ནས་པདྨ་ལ་སའི་བདག་མོ་བཀོད། དབུས་སུ་སའི་བདག་མོ་ཡོངས་སུ་
སྙོམས་མ་བཀོད། དབུས་སུ་བུམ་པའི་ནང་དུ་འོ་མ་དང་རིན་པོ་ཆེ་སྣ་ལྔ། འཕྲུལ་གྱི་
མེ་ལོང་ལོགས་བཞི་ན་རེ་རེ་བཏགས་སོ། །དེ་ནས་མགུལ་ཆིངས་དར་དཀར་གྱིས་བྱས་
སོ། །ཁ་རྒྱན་དཔག་བསམ་ཤིང་གི་བྱས། དེ་ནས་སྟོན་པས་དགོངས་པ་བྱས་ཏེ་བསྡད་
པས་ཅི་ཡང་མི་གདའ་ནས། སྟོན་པས་བཟླས་བརྗོད་མང་པོ་བྱས་པས། ཏདྱ་ཐཱ། ཀྲ་
ཏ་ཕུ་ཀ་སུ་ནེ་སྭཱཧཱ། ད་ཡ་ཕུ་ཀ་ཕཊ་ན་སུ་བྱས་སུན་ནེ་ཡ་ཕཊ་སྭཱཧཱ། རི་དུ་རི་དུ་རི་དུ།
སུ་ཡ་སུ་ཡ་སུ་ཡ་ཕཊ་ན། ཡ་ན་ར་ཙ་ཡ་ན་ལ་བ་ཀེ་ནུ་སུ་ཡ་ན། འུ་དེ་ར་ན་སད་
ཕ་ན་ཧེ། ཀེ་མ་ཏ་ཡ་ཀེ་མ་ཏ་ཡ་ཀེ་མ་ཏ་ཡ། སྙིང་པོ་འདི་བརྗོད་པས་གྲོག་མ་ཞིག་
བྱུང་ནས། སྟོན་པའི་སྤྱན་སྔར་ས་བདག་དེ་གྲོག་མར་བྱུང་བས། སྟོན་པས་སེ་གོལ་
བརྡབས་ནས། གྲོག་མ་ཡང་བརྒྱལ་ནས་གདའ། སྟོན་པས་ཐུགས་རྗེས་བཟུང་ནས་
ཕུ་ཀ་ཕུ་ཀ་བྱས་པས། གྲོག་མ་འོང་ནས་གར་སོང་ཆ་མེད། ཡང་སྟོན་པས་སྲིན་ལག་
གཉིས་བརྐྱངས་ནས་གཞན་མ་བསྐུམ་སྟེ་བཟླས་སོ། ། ༀ་ཏེ་ས་ཕུ་ཀ་ཡ་ན་ནི་ནི་སད་
བྱོ་སད་པ་བྱོ། སད་པ་བྱོ། སད་པ་བྱོ། བྱ་ན་རེ་དུ། ཡ་སྤང་སུ་ལེ། མ་ལ་དུ་མ་ཡ་
ནུ། མ་ཡ་ནུ། བ་ཏི་བེ་ཏི། ཧ་ཧེ་ཧ་ཧེ་ཧ་ཧེ། དཀྱིལ་འཁོར་གྱི་སྟེང་དུ་སའི་བདག་མོ་
ཡང་བྱིང་བྱིང་ཐུ་ལུ་ཅིག་ཏུ་བརྫུས་ཏེ་བརྒྱལ་ནས་གདའོ། །སྟོན་པ་གཤེན་རབ་མི་བོས་
ཕྱག་བརྐྱངས་ནས་མཐེ་བོང་གཉིས་བསྒྲེངས་ལ་སྙིང་པོ་དེ་སྐད་བརྗོད་དོ། །ཧེ་ནུ་ཧེ་
ནུ་ཧེ་ནུ། སང་ཧ་ར་ན་ཕཊ། ཡ་ན་ཡ་ན་ཡ་ན། རི་ཡ་ཕ་ཏ་རི་ཡ་ཕ་ཏ་ཡ་ཕཊ་སྭཱཧཱ།
དུ་ན་དུ་ན་དུ་ན། ཕུ་སི་རུ་ཕུ་སི་རུ་ཕུ་སི་རུ། སང་གེ་སང་གེ་སྭཱཧཱ། གྷ་ཡ་སོད་གྷ་ཡ་
སོད། ར་ལེ་སད་པང་ར་ལེ་སད་པང་། པང་སད་པང་སད་པང་སད། ཕུ་ཀེ་སད་ཕུ་
ཀེ་སད་ཕུ་ཀེ་སད། རུ་སྤང་ཧ་རུ་སྤང་ཧ་རུ་སྤང་ཧ། ཧེ་རུ་ཧེ་རུ་ཧེ་རུ་སད་སཱཧཱ། གྷ་
361

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རེ་གྷ་རེ་གྷ་རེ་ཞེས་བརྗོད་པས་ས་བདག་མོ་ཡང་སྡིག་པ་ཞིག་བྱུང་ངོ༌། ། དེ་ནས་སྟོན་
པ་གཤེན་རབ་མི་བོས་ཀྱང་ཕྱག་ཡོ་བརྐྱངས་ནས་མཛུབ་མོ་གཉིས་བསྒྲེངས་ཏེ་སྙིང་
པོ་དེ་སྐད་ཅེས་བརྗོད་དོ། །ཏ་ཡ་རེ་ཏ་ཡ་རེ་ཏ་ཡ་རེ། ལུ་མ་ཕུ་ཀ་ཕུ་ཀ་ལུ་མ་ཕུ་ཀ།
དེ་མའུ་དེ་མའུ་དེ་མའུ། སུ་རུ་སུ་རུ་སུ་རུ། རི་ནུ་རི་ནུ་རི་ནུ། རུ་ལེ་རུ་ལེ་རུ་ལེ། སུ་
ལེ་སུ་ལེ་སུ་ལེ་ཞེས་བརྗོད་པས་སྡིག་པ་ཡང་སྟོན་པའི་སྤྱན་སྔར་བརྒྱལ་ལོ། །སྟོན་པ་
གཤེན་རབ་མི་བོས། འོ་ན་སྤང་ཕུ་ན་ཡ་དུ་མ་ལང་ཞེས་བརྗོད་པས་སྡིག་པ་གར་སོང་
ཆ་ཡང་མེད་དོ། །དེ་ནས་སྟོན་པ་གཤེན་རབ་མི་བོས་ཕྱག་གཞན་མ་བསྐུམ་སྟེ། མཐེ་
བོང་གཉིས་བརྐྱངས་ནས། སྙིང་པོ་ཏང་པ་ཡ་མ་སད། རི་དུ་ཀེ་མ་ལ་སད་དུ་མ་ལང་
བེ་ཏ་སད། བགྲེ་ཡ་ཧཱུྃ་ཕཊ་སད། ཏ་ལ་པ་ན་ཡང་སང་ཧ་ད་པ་ཏེ། ཀྲོ་ཏ་ཀྲོ་ཏ་ཀྲོ་ཏ།
འགྲི་ན་སཱཧཱ། ཕུ་ཀེ་ཕུ་ཀེ་ཕུ་ཀེ། སུ་ནེ་སུ་ནེ་སུ་ནེ། རི་པང་ཡ་རི་པང་ཡ་རི་པང་ཡ།
དུ་འེ་དུ་བེ་དུ་འེ། སུ་རུ་སུ་རུ་སུ་རུ། ཐད་ཡ་ཐད་ཡ་ཐད་ཡ། ཧཱུྃ་གེ་ཧཱུཾ་གེ་ཧཱུཾ་གེ་ཕཊ་
སཱཧཱ། ཕཊ་སཱཧཱ། ཕཊ་སཱཧཱ། ཕཊ་སྭཱཧཱ། ཞེས་བརྗོད་པས་དཀྱིལ་འཁོར་སྟེང་དུ་སའི་
བདག་མོ་ནི་སྦུར་བ་ནག་པོ་ཞིག་ཏུ་བརྫུས་ནས་དཀྱིལ་འཁོར་གྱི་སྟེང་དུ་བརྒྱལ་ནས་
གདའ་འོ། །སྟོན་པས་སྙིང་པོ་སཱཧཱ། ཞེས་བརྗོད་པས་སྦྱར་བ་ཡང་གར་སོང་ཆ་མེད་
དོ། །
ཡང་སྟོན་པས་སྲིན་ལག་གཉིས་བརྐྱངས་ནས་གཞན་མ་བསྐུམ་སྟེ་བཟླས་སོ། །ཨོཾ་
ཏེ་ས་ཕུ་ཀ་ཡ་ནི་ན་ནི་སད་པ་བྱའོ། །སད་པ་བྱོ། སད་པ་བྱོ། བྱ་ན་རེ་དུ། ཡ་སྤང་སུ་
ལེ། མ་ལ་ནུ་མ་ཡ་ནུ་མ་ཡ་ནུ། པ་ཏི་པ་ཏི། ཧ་ཧེ་ཧ་ཧེ་ཧ་ཧེ། དཀྱིལ་འཁོར་གྱི་སྟེང་
དུ་སའི་བདག་མོ་ཡང་། བྱིང་བྱིང་ཐུ་ལུ་ཞིག་ཏུ་བརྫུས་ཏེ་བརྒྱལ་ནས་གདའོ། ། སྟོན་
པ་གཤེན་རབ་མི་བོས་སྤྱན་བཙུམས་ནས་ཕྱག་ཡོངས་སུ་བསྒྲེང་སྟེ་ཐུགས་དམ་སྙིང་
པོ་བཟླས་པས། ཐད་པ་སེ་ཐད་པ་སེ་ཐད་པ་སེ། ཙི་ཏ་བཛྲ་ཀྲོ་ཏ་ཡ། སི་པ་རི་ཝང་།
362

འབུམ་སྡེ། ཀླུ་འབུམ། ༼བར ༽
སུ་ན་ཡེ་པང་དེ་རེ་དང་ཡང་ནེ་སང་ལང་པང་རི་ཏ་གོ་ཤོ། ར་ལང་སིང་ན་ཏི་པ་ཏ་
ཏེ་ན་པ་ཏེ་ཡ་ཀྲོ་ཤོ། པ་ཡ་ཀྲོ་ཤོ་ཀྲོ་ཤོ། ཧེ་ཤོ་ཧེ་ཤོ་ཧེ་ཤོ། མུ་ཏ་པ་མུ་ཏ་པ་མུ་ཏ་
པ། ཡའུ་ཡའུ་ཡའུ། ལང་ཏེ་ལང་ནེ་ལང་ནེ། སྙིང་པོ་དེ་བཟླས་པས། དཀྱིལ་འཁོར་
གྱི་སྟེང་ན་གནས་པའི་ས་བདག་མོ་གསེར་གྱི་སྦལ་པ་ཞིག་བརྒྱལ་ནས་གདའ་བ་ལས་
སྟོན་པ་གཤེན་རབ་མི་བོས། སྙིང་པོ་ཀྲོ་ཏ་ཀྲྀ་ཏ། གསུངས་པས་གསེར་གྱི་སྦལ་པ་ཡང་
གར་སོང་ཆ་མེད་ནས། སྟོན་པ་གཤེན་རབ་མི་བོས་ཕྱག་སོར་ཡོངས་སུ་བསྣོལ་ནས་
བརྐྱང་སྟེ། སྙིང་པོ་འདི་རྒྱུན་མ་ཆད་པར་བཟླས་པ་ལས། ཨོཾ་མ་ཧཱུྃ་སྭཱཧཱ། ཀ་ཏ་སྭཱཧཱ།
ཀ་ཏ་སྭཱཧཱ། ཀ་ཏ་སྭཱཧཱ། རུ་ཧ་རུ་ཧ་རུ་ཧ། ལུ་ཧེ་ལུ་ཧེ་ལུ་ཧེ། སཱ་ར་པང་སཱ་ར་པང་སཱ་
ར་པང་། ཡ་མ་རི་སཱཧཱ། ཕུ་གེ་ཕུ་གེ་ཕུ་གེ་སཱཧཱ། ཡ་ཕུ་ས་མ་ནན། ཡ་ནུ་ས་མ་ཡ། ཤི་
ནེ་ཤི་ནེ་ཤི་ནེ་སཱཧཱ། ཀྲོ་ཤོ་ཀྲོ་ཤོ་ཀྲོ་ཤོ་སཱཧཱ། དཀྱིལ་འཁོར་དེའི་སྟེང་ན། སའི་བདག་
མོ་གསེར་གྱི་མི་མོ་སེར་མོ་ལ་རིན་པོ་ཆེའི་ཅོད་པན་སིལ་པ་ཞིག་གདའ་ནས། སྟོན་པ་
གཤེན་རབ་མི་བོ་ལ། གསེར་གྱི་མི་མོ་དེས་ཀྱང་ལྷ་ཕྱག་ཕོག་ཅིག་བགྱིས་ནས། སྟོན་
པའི་ཞབས་སྤྱི་བོ་ལ་བླངས་ཏེ། སྟོན་པ་ལགས་ཐུགས་རྗེ་ཆེ་ལ་ཐབས་མཁས་པ་ལགས།
ཁོལ་མོ་གསེར་གྱི་ས་གཞི་འདི་ཡང་འབྱུང་བ་ཞིག་ལ་གཏོགས་ལགས། ཐེག་པ་ཆེན་པོ་
ཡང་ཁོལ་མོས་བགྱིས་ལགས་ན། སེམས་ཅན་ཡོངས་ཀྱང་ཁོལ་མོས་གསོས་ལགས་ན།
སེམས་ཅན་ཡོངས་ཀྱི་གསོས་ཀྱང་ཁོལ་མོས་བགྱིས་ལགས་ན། ཁོལ་མོ་ལ་སྟོན་པས་མ་
མཛད་དགུ་མཛད་ནས་གདའ་ལགས་ན། འདི་སྟོན་པའི་ཐུགས་རྗེས་ཅི་ལྟར་ལགས་
ཞེས་གསུངས་པས། སྟོན་པ་གཤེན་རབ་མི་བོའི་ཞལ་ནས། སའི་བདག་མོ་གསེར་གྱི་
མི་མོ་བཟང་མོ་ཚུར་ཉོན་དང་། ཁྱོད་ནི་རྒྱུ་འབྱུང་བའི་བདག་མོ་ཞིག་ཡིན་ན། གཡུང་
དྲུང་སེམས་མ་ཞིག་ཡིན་ན། ཁྱོད་ཀྱི་ཐུགས་ཀྱིས་སེམས་ཅན་ཡོངས་ཀྱི་གསོས་བསྐྱེད་
པས་ཀྱང་སེམས་ཅན་ཡོངས་ཀྱི་མ་ཡིན་ན། ང་དང་བདག་ཏུ་མེད་པར་འདེགས་པས།
363

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཐེག་པ་ཆེན་པོ་ཡང་ཡིན་ན། ཉོན་མོངས་པའི་སེམས་ཅན་གླང་པོ་ཆེའི་སྣར་རྟ་བླ་མོར་
བརྫུས་ནས་འཇུག་པ་ཅི་ནོངས། སྐམ་པོ་འཆག་ཏུ་འཇུག་པ་ཅི་ནོངས། སྨིག་རྒྱུ་བར་
བརྫུས་ནས་གླང་པོ་ཆེ་རྨོར་མི་སྟེར་བ་ཅི་ནོངས། དེ་ནས་གླང་པོ་ཆེ་གསད་པར་བགྱིས་
པ་འདི་ཡང་ཉོན་མོངས་པ་ཡིན་པས་མི་གསོད་པར་འདོད་པས། སའི་བདག་མོ་ཡང་
ཡིན་པར་ང་ལ་ཆ་ཡོད་ནས། ཁྱོད་ཀྱང་ངས་མཉེས་པར་བྱ། གླང་པོ་ཆེ་གཉིས་མི་
བསད་པར་སེམས། སྲིད་པ་ལེགས་གསུམ་གྲགས་ཀྱིས་འབྲས་ཀྱི་ལྗང་པ་བསྐྱེད་དུ་
འཇུག་གམ་སྙམ་མོ། །ཁྱོད་སའི་བདག་མོ་ཡང་འདོད་པ་སྦྱིན་ཅི་བྱ་ཡང་སའི་བདག་
མོ་ཁྱོད་ཀྱིས་བྱ་དགོས་པས། ཁྱོད་ལ་ཡང་མཐུན་པའི་རྫས་སྦྱིན་ནོ་ཞེས་གསུངས་པས།
སའི་བདག་མོའི་ཞལ་ནས། སྟོན་པ་གཤེན་རབ་མི་བོ་ལགས། བདག་ལ་མཐུན་པའི་
རྫས་མཆིས་ན། འབྲས་ཀྱི་ལྗང་པ་ཡང་བསྐྱེད་དུ་མཆིས་པས་ན། ད་ཡོངས་སུ་ཐུགས་
རྗེས་ཟིན་བྱ་བ་ལགས་སོ། །སྟོན་པས་ཡོངས་སུ་སའི་བདག་མོ་ལ་བདེན་པ་འདི་སྐད་
ཅེས་བདར་རོ། །སྟོན་པ་གཤེན་རབ་མི་བོའི་ཞལ་ནས་འདི་ལྟར་སའི་བདག་མོ་ཁྱོད་ཀྱི་
མིང་ཡང་སའི་བདག་མོ་ཀུན་ཏུ་ཅི་དང་ལྡན་གྱིས་ཀྱང་བྱའོ། ། །
དེ་ནས་སྟོན་པ་གཤེན་རབ་མི་བོས་གཏོར་མ་ཆ་དྲུག་ཅུ་བཤམས་ནས་སའི་བདག་
མོ་མཉེས་པར་བགྱིས་ཀྱང་། དེ་ནས་སེམས་ཅན་ཡོངས་སུ་མཉེས་པར་བྱ་བ་དང༌།
སའི་བདག་མོ་ལ་སའི་ཁ་འབྱེད་པའི་དུས་སུ་ས་ཡོངས་ཀྱི་འབྲེལ་ལུགས་གསུམ་དང་།
འབྲང་རྒྱས་ཀྱིས་གསོལ་ལོ། །སའི་བདག་མོ་གསོལ་ལོ། ། དེ་ཁ་དབྱེ་བར་བགྱིས་
སོ། །སྟོན་ཟླ་ར་བ་དང་། འབྲིང་པོ་མ་ཡིན་པའི་སྟོན་ཟླ་ཐ་ཆུང་ཚེས་བཅོ་བརྒྱད་ཀྱི་
གདུགས་ལ། ལོ་ཐོག་གསོལ་ལ་དབྱེ་བར་བཀུམ། དེ་ནས་སའི་བདག་མོ་ཡང་མཉེས་
སོ། །དེ་ནས་སྲིད་པ་ལེགས་གསུམ་གྲགས་དང་། དེ་ནས་སཱ་ལུ་ལྗང་པའི་འབྲས་རྒྱས།
དེ་ནས་གླང་པོ་ཆེ་གཉིས་ཀྱང་སྡོད་རྨོར་འདོད་དོ། །དེ་ནས་སྲིད་པ་ལེགས་གསུམ་
364

འབུམ་སྡེ། ཀླུ་འབུམ། ༼བར༽
གྲགས་ཀྱིས་རིན་པོ་ཆེའི་གླིང་ས་ཞག་ཆགས་པ་དེ་རྨོས་པས། གླིང་གི་དབུས་ས་མཉེས་
པའི་དྲུང་དུ་ཕྱིན་ནས་རྨོས་པས། གླང་པོ་ཆེ་གཉིས་ལ། རྡོ་གུ་ལུ་བྱུང་ནས་གུམ། དེ་
ནས་ཐོང་མཁན་པ་ལ་ཤུ་བ་བྱུང༌། འདི་ལ་ཡ་མཚན་ཆེ་སྙམ་ནས་མཆིས་པ་ལས།
ཐོང་མཁན་པའི་རྐང་པ་གཡས་པ་ཞ་ནས་གདའོ། །ཡང་སྲིད་པ་ལེགས་གསུམ་གྲགས་
ཀྱིས། རིན་པོ་ཆེའི་གླིང་ནགས་ཚལ་དུ་བྱོན་ནས། སྟོན་པ་གཤེན་རབ་མི་བོ་ལ་ཞུས་
པས། གླང་པོ་ཆེ་གཉིས་རྔོ་གུ་ལུས་གུམ་ལགས། ཐོང་མཁན་པའི་རྐང་པ་གཡས་པ་
བཤལ་ནས་མཆིས་ན། སྟོན་པ་ལགས་ཅི་ལྟར་ལགས་ཞེས་ཞུས་ཏེ། སྤྱན་དྲངས་པས།
སྟོན་པ་གཤེན་རབ་མི་བོ་གཤེགས་པ་ལས། སྟོན་པ་གཤེན་རབ་མི་བོས་དར་དཀར་གྱི་
གུར་ཕུབ་ནས་དགོངས་པ་མཛད་པས། མཚན་མ་དང་རྟགས་སུ་རུང་བ་མ་བྱུང་ནས།
ལྷ་མ་སྲིན་སྡེ་བརྒྱད་ལ་དཔང་བཙུགས་སོ། །འདི་ཡ་མཚན་ཆེ་ཞེས་གསུངས་ནས་
དགོངས་པ་མཛད་ཅིང་ཐུགས་དམ་དུ་བཞེས་སོ། །ཐད་པ་ཡ་ཀེ་ནན། བ་ཏ་ཡུ་མེ་ཏ་
ཀ་ནན། སུ་ནེ་སུ་ནེ་སུ་ནེ། འབུ་ཏ་འབུ་ཏ་འབུ་ཏ། རིང་པ་ཧཱུྃ་རིང་པ་ཧཱུྃ་རིང་པ་ཧཱུཾ།
ལམ་ཏེ་ལམ་ཏེ་ལམ་ཏེ། པེ་ཏ་ལི་པེ་ཏ་ལི་པེ་ཏ་ལི། སུ་ཧེ་སུ་ཧེ་ར་ཡ། འག་ན་འག་ན་
གྷ་ན་སྤང་སད་སཱཧཱ། ཞེས་བརྗོད་པས་ཡང་དག་པའི་བུད་མེད་བཟང་ལ་འོད་ཆགས་
པ་གདའ་ནས། སྟོན་པས་སེ་གོལ་བརྡབས་པས། བུད་མེད་བཟང་ལ་འོད་ཆགས་
པ་དེ་བརྒྱལ་ལོ། །སྟོན་པས་ཐུགས་རྗེ་ཆེན་པོས་བཟུང་བར་དགོངས་ནས། སོར་མོ་
བཅུ་བསྒྲེངས་ཏེ་སྦྱར་ནས་ཐུགས་ཀར་བསྒྲེངས་ཤིང་། བསྒྲགས་པའི་སྙིང་པོ་ཡང་
བཟླས། ཡང་ཏ་མ་ནུ་ཡ་སཱཧཱ། ཕུ་ཀ་རེ་ཡ་སཱཧཱ། ལ་ཡ་ལ་ཡ་ལ་ཡ། ད་པང་ད་པང་
སཱཧཱ། ཀྲོ་ཏ་ཀྲོ་ཏ་ཀྲོ་ཏ་སཱཧཱ། པ་ལེ་རད་ནེ་ཡེ་སྭཱཧཱ། ཞེས་བརྗོད་པས། བུད་མེད་
བཟང་ལ་འོད་ཆགས་པའི་ཞལ་ནས། སྟོན་པ་གཤེན་རབ་མི་བོ་ལགས། འདི་དང་ཕ་
རོལ་གཉིས་སུ་མེད་པར་མཁྱེན་པས། ཟ་མ་མོའི་བུ་ལ་སྙིང་རྗེ་མི་མངའ་འམ། སྐུ་ཚེའི་
365

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སླད་མ་ལ་ངན་སོང་དུ་མི་ལྟུང་ལགས་སམ། གཉིས་སུ་མེད་པའི་དོན་མི་མཁྱེན་མཆིས་
ནས། ཐོང་མཁན་དང་ཀླུ་མོ་བདག་གཉིས་དབྱེ་བྱང་མཛད་པ་ནི། སྟོན་པ་ཉིད་ལ་
ཐུགས་རྗེ་མི་མངའ་ལགས་སོ། །སྟོན་པས་དགོངས་པ་ཡང་། ཐུགས་སུ་མ་གསོལ་
ལགས་སམ། སྐུ་ཚེ་སླད་མའི་དོན་མི་མཛད་ལགས་སམ། སྟོན་པས་དགེ་སྡིག་མ་
ཕྱེད་པ་ལགས་སོ། །སྟོན་པ་གཤེན་རབ་མི་བོའི་ཞལ་ནས། བུད་མེད་བཟང་མོ་འདི་
ཅི་གསུངས་ན། ཁྱོད་ང་ལ་འདི་སྐད་ཟེར་བ་ཅི་སྟེ་ན། ང་ནི་ཡེ་ནས་སངས་རྒྱས་ཡིན།
ཉོན་མོངས་པའི་སེམས་ཅན་ཐོང་མཁན་པ་འདི་སོས་པར་བྱེད་པས་སངས་རྒྱས་ཡིན།
ཉོན་མོངས་པའི་ཐོང་མཁན་པ་འདི་སྡུག་བསྔལ་དུ་མི་འཇུག་པས་ཀྱང་སངས་རྒྱས་
ཡིན། ང་ཡེ་ནས་ཀྱང་གཉིས་སུ་མེད་པ་ཡིན། ཉོན་མོངས་པ་དང་གཅིག་ཏུ་བལྟས་
པས་ཀྱང་གཉིས་སུ་མེད་པ་ཡིན། ཉོན་མོངས་པ་དང་གཅིག་ཏུ་ངས་བལྟས་པར་
བྱས་པས་ཀྱང་ཐུགས་རྗེ་ཆེ་བ་ཡིན། བུད་མེད་བཟང་མོ་ཁྱོད་ང་ལ་ཚུར་ཉོན་དང་།
ཁྱོད་ཀྱང་ཟ་མ་མོའི་བུས་ཁྱོད་ལ་གནོད་པ་ཅི་སྟེ་བྱ། ཁྱོད་ཀྱིས་སྟོན་པ་ང་ལ་ཐུགས་
ཟེར་ཐུགས་ཐུབ་པ་ཅི་སྟེ། ཁྱོད་ཉོན་མོངས་པ་ཅི་སྟེ། ཁྱོད་ཀྱིས་ཐོང་མཁན་དང་གླང་
གཉིས་ལ་གནོད་པ་ཅི་སྟེ། བུད་མེད་བང་ར་ངན་ཅིག་གསུངས་པས། བུད་མེད་ན་
རེ། སྟོན་པ་གཤེན་རབ་མི་བོ་སྟེ། བདག་ཀླུའི་རྒྱལ་མོ་བྱ་བ་ཡིན་ནོ། །མིང་ནི་ཀླུའི་
རྒྱལ་མོ་ཀུན་དགེ་མ་བྱ་བ་ལགས་སོ། །བདག་ས་ཞག་ལ་མཆིས་པའི་སུག་པ་གཡས་པ་
བཅད་ནས་མཆིས་ལགས་སོ། ། དེ་སྐད་བགྱིས་པ་ལས། བདག་གིས་གླང་པོ་ཆེ་གཉིས་
ཀྱང་རྔོ་གུ་ལུས་བསད་པ་ཡང་བདག་ལགས། ཐོང་མཁན་གཞོགས་སྐམ་དུ་འཇུག་པ་
ཡང་བདག་ལགས་སོ། །སྲིད་པ་ལེགས་གསུམ་གྲགས་ཀྱི་སྲིད་འཕྲོག་པ་ཡང་བདག་
ལགས་སོ། །བདག་གིས་གནོད་པ་མ་བགྱིས་པར། བདག་གི་ཡུལ་འཕྲོག་ཏུ་འོང་བ་ཅི་
ནོངས་ལགས་གསུངས་པས། སྟོན་པས་བདག་ལ་བཀའ་སྩལ་དུ་མི་རུང་ལགས་ཞེས་
366

༼བར༽
འབུམ་སྡེ། ཀླུ་འབུམ།
ཞུས་པས། སྟོན་པ་གཤེན་རབ་མི་བོའི་ཞལ་ནས། ཀླུའི་རྒྱལ་མོ་ཁྱོད་ང་ལ་ཉོན་ཅིག །
ཁྱོད་ཀླུའི་རིགས་ཡིན་པ་ན། རྒྱ་མཚོ་ཆེན་པོ་ལ་མི་གནས་པར། སྐམ་ས་ལ་གནས་
པའི་ལུགས་ཅི་ཡོད་ཅེས་གསུངས་པས། ཀླུའི་རྒྱལ་མོའི་ཞལ་ནས། སྟོན་པ་གཤེན་
རབ་མི་བོ་ལགས། བདག་རྒྱ་མཚོ་ཆེན་པོའི་གཏིང་ན་མཆིས་པ་ཡང་ལགས་སོ། །
རྒྱ་མཚོའི་སྟེང་ན་སའི་ཞག་ཆགས་པས། བདག་ལ་གནོད་ཅིང་འགལ་བར་དགྱིས།
སྟོན་པས་བཀའ་སྩལ་མི་རུང་ལགས་སོ། །སྟོན་པ་གཤེན་རབ་མི་བོའི་ཞལ་ནས། ཀླུའི་
རྒྱལ་མོ་ཚུར་ཉོན་དང༌། ཁྱོད་ཀྱང་ཞབས་གཡས་པ་འདྲོགས་པ་ཡང་རང་པར་བགྱིས་
ལགས་སོ། །ཁྱོད་ལ་མཐུན་པའི་ཡས་དང་། དགོས་པའི་རྫས་སྦྱིན་པས། སྟོན་པས་
ས་ལ་གནས་པའི་ཀླུ་བཞུགས་པར་ཉོན་མོངས་པ་ལ་ཆ་ཡང་མ་མཆིས་པ་གླང་ཆེན་
ཡང་བྱོལ་སོང་ལགས་པས། ཀླུ་ལགས་པར་ཆ་ཡང་མ་མཆིས། སྲིད་པ་ལེགས་གསུམ་
གྲགས་ཀྱི་སྲིད་པ་དབང་བགྱི་བར་མི་རུང་ལགས་སོ། ། ཀླུ་ལ་སྔ་མ་ནོངས་ཀྱང་བདག་
གིས་སྟོང་སོབ་པ་ལགས་སོ། ། ཁྲི་ལེན་གྱི་ཡས་ཀྱང་འབུལ་ལོ། ། ཕྱི་མ་ཡང་ཁྱོད་དང་
སླད་མ་ལ་ཡང་ལས་རྒྱུན་མི་འཆད་པར་འབུལ་ལོ། །ཀླུའི་རྒྱལ་མོའི་ཞལ་ནས། སྟོན་
པས་བཀའ་སྩལ་པ་བཞིན་བགྱིས་ལགས་སོ། །སྟོན་པས་ཀླུའི་རྒྱལ་མོས་ཅི་གསུངས་
པ་བཟུང་། ཀླུའི་རྒྱལ་མོས་ཀྱང་སྟོན་པས་ཅི་གསུངས་པ་ཀླུ་མཉེས་པར་བགྱི་བར་
བཀུམ། སྟོན་པ་གཤེན་རབ་མི་བོས་གཙང་མ་རིས་ཀྱི་དཀྱིལ་འཁོར་ནས་མཆོད་པ་སྣ་
ཚང་བར་ཡང་ཕུལ་ནས། རྩི་སྣ་ཚང་བར་ཡང་བཤམས་ཏེ་མཆོད་པ་རྒྱ་ཆེན་པོ་འདི་
འབུལ་ལོ། །ཀླུ་རྣམས་ཀྱི་རྒྱལ་མོ་དགྱེས་པས། ཐོང་མཁན་པ་ཡང་གཞོགས་སྐམ་པ་
དེར་རངས་སོ། །དེ་ནས་སྲིད་པ་ལེགས་གསུམ་གྲགས་ཀྱི་སྲིད་ཀྱང་དེར་བྱིན་ནོ། །ཐོང་
མཁན་པ་སྔོན་བས་བཀྲག་དང་མདངས་སུ་ལྡན་ནོ། །སྔོན་བས་ཀྱང་མདངས་བཟང་
ལ་ལེགས་པར་བྱས་སོ། །ཡང་དག་པ་དེར་བྱས་སོ། །སྲིད་དཔུང་དེར་ལེགས་སོ། །སཱ་
367

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལུ་ལྗང་པ་ཡང་སྔོན་བས་ཀྱང་འབྲས་བུ་འཁྲུངས་སོ། །དེ་ཡང་སྲིད་པའི་ལས་ན་ནམ་
ཟླ་དུས་བཞི་ཡང་སྔོན་བས་ཀྱང་ཁ་དོག་གསལ་བར་བགྱིས་ཏེ། ཆར་ཆུ་ཡང་དུས་སུ་
ཕེབས་སོ། ། ལོ་ཐོག་ཀྱང་དུས་སུ་སྨིན་ནོ། །དེ་ནས་སྲིད་པ་ལེགས་གསུམ་གྲགས་དེས་
ཀྱང་ཀླུའི་རྒྱལ་མོ་དུས་སུ་གསོལ་ལོ། ། དེ་ནས་སྲིད་པ་དུས་སུ་གསོལ་ལོ། །སྲིད་པ་ཡང་
མི་འཕེན་རྐྱ་རགས་ནས་འཕེལ་ལོ། །ཀླུའི་རྒྱལ་མོ་དགྱེས་པ་དང༌། དེ་ནས་ནད་ཐམས་
ཅད་ཡང་མི་འཕེལ། མཛེ་དང་ཤུ་བ་དང༌། གཡན་པ་དང་། ལྷོག་པ་དང༌། འབྲས་
ཀྱང་ཡེ་མི་སྲིད་དོ། །དེ་ནས་གསུང་རབ་འདི་བཀླགས་པས་ཡུལ་ཕྱོགས་སུ་ཡང་མི་
དགེ་བ་མི་སྲིད་དོ། །ཡུལ་ཕྱོགས་སུ་བཀྲ་ཤིས་སོ། །སྲིད་པ་ལེགས་གསུམ་གྲགས་ཀྱིས་
སྟོན་པ་གཤེན་རབ་མི་བོ་ལ་ཞུས་པ། ཀླུའི་རྒྱལ་མོ་ཀུན་དུ་དགེ་ཞེས་བྱ་བའི་ལེའུ་སྟེ་སོ་
བདུན་པའོ།། །།
༧ ཀླུའི་གསུང་རབ་ལ་སྲིད་པ་ལ་ཕྱ་སྔའོ། །དེ་ནས་ལྷ་སྔའོ། །དེ་ནས་སྣང་སྲིད་
སོགས་ཏེ་གཟའ་ཆེན་བརྒྱད་སྔ། དེ་ནས་རྒྱུ་སྐར་ཉི་ཤུ་རྩ་བརྒྱད་སྔ། དེ་ནས་ཕྱོགས་
སྐྱོང་བཅུ་གཅིག་སྔ། དེ་ནས་སྲིད་པ་ཚངས་པ་འབུམ་ཁྲི་དང་། ཆུ་ལྕགས་རྒྱལ་མོ་
དང༌། དེ་ནས་སྣང་སྲིད་ཀྱི་ལྷ་འདྲེ་སྔ། དེ་ནས་སྨྲ་མི་བུ་སྔའོ། །དེ་ནས་ཡབ་མེས་པོ་
ཡོངས་སུ་དག་པ་དང་ཡུམ་ཡོངས་སུ་གསོ་མ་གཉིས་འཚོས་པའི་སྲས་ནི། སྲིད་པ་
ཡོངས་སུ་སོ་ནམ་བགྱིས་པས། ཡོངས་སྲིད་པ་འབྱུང་བའི་ལས་ཐམས་ཅད་ཀྱང་བགྱིས།
དེ་ནས་སྲིད་པ་ལ་གྲངས་ཀྱང་བསམ་གྱིས་མི་ཁྱབ་པ་མཆིས་པ་ལས། དེ་ནས་སྲིད་
པར་བྱེད་པ་ཉིད་ཀྱང་སྟོན་པ་གཤེན་རབ་མི་བོ་ལགས། སྟོན་པ་གཤེན་རབ་མི་བོའི་
ཐུགས་རྗེས་མ་བཟུང་བ་གང་ཡང་མེད། སྟོན་པས་མ་མཛད་པ་གང་ཡང་མེད། དེ་
ལྟར་མཛད་པ་ཡོ་སྟོན་པ་ལགས། གང་ཟག་གི་མཛད་པ་གང་ཡང་མེད། ཡབ་མེས་
པོ་ཡོངས་སུ་དག་པ་དེས། ཡོངས་སུ་གསོལ་མ་ལ་སྲས་འཁྲུངས་པ་ལྕམ་དུ་འཁྲུངས་
368

འབུམ་སྡེ། ཀླུ་འབུམ། ༼བར༽
པ་ལས། ཡབ་ཀྱིས་མིང་བཏགས་པ། སྲིད་པ་ལ་མིང་ཡང་མ་ཐོགས་སོ། །མཁན་
ཡང་མ་ཐོགས་སོ། །སྟོན་པ་གཤེན་རབ་མི་བོའི་སྤྱན་སྔར་མཆིས་ནས་མིང་བཏགས་པ།
ཡོངས་སུ་ཁྱབ་མ་ཞེས་བཏགས་པ་ནི། སྟོན་པ་ལགས་ཡབ་ཀྱི་ཞུས་པ་ནས། སྟོན་པ་
ལགས་བདག་གིས་སྲས་མོ་འདི་ལ་ཡོངས་སུ་ཁྱབ་མ་བྱ་བ་འདི་ཡོངས་མ་གྲགས་སམ་
བྱས་པས། སྟོན་པ་གཤེན་རབ་མི་བོའི་ཞལ་ནས། མིང་ནི་མ་གྲགས་སོ། །ཡོངས་བྱ་བ་
ནི་ང་དང་། བདག་ཏུ་འཛིན་པ་ལ་ཡོངས་ཀྱི་བྱ། ཁྱབ་མ་བྱ་བ་སྲིད་པ་དང་བདག་
ཏུ་མེད་པར་ཁྱབ་པ་ལ་བྱའོ། །བུ་མོ་ཡོངས་སུ་ཁྱབ་མ་དེས་ཀྱང་། ཡབ་ཀྱི་སྤྱན་སྔར་
བྱོན་ནས། ཡབ་ཅིག་ལགས། ཡབ་ལ་སྲས་མི་མངའ་ན། གཡུང་དྲུང་གི་བོན་བདེན་
པ་མཛད་འཚལ་ལོ་ཞེས་ཞུས་པས། ཡབ་ཀྱིས་སྟོན་པའི་སྤྱན་སྔར་བྱོན་ནས། སྟོན་པ་
གཤེན་རབ་མི་བོ་ལགས། གཡུང་དྲུང་གི་བོན་འདི་བདེན་ནམ་རྫུན་ཞུས་པས། གཡུང་
དྲུང་བོན་འདི་ལ་དུས་སྔ་ཕྱི་མཆིས་སམ་མ་མཆིས། སངས་རྒྱས་པའི་རྒྱུ་མཆིས་སམ་མ་
མཆིས། གཡུང་དྲུང་གི་བོན་ལ་འབྲས་བུ་མཆིས་སམ་མ་མཆིས། གཡུང་དྲུང་གི་བོན་
སྤྱད་པ་དཀའ་འམ་སླ།
སྟོན་པ་གཤེན་རབ་མི་བོའི་ཞལ་ནས། གཡུང་དྲུང་གི་བོན་ལ་དུས་སྔ་ཕྱི་གསུམ་
ཡོད། སངས་རྒྱས་པའི་རྒྱུ་ཡང་ཡོད། གཡུང་དྲུང་གི་བོན་ལ་འབྲས་བུ་ཡང་ཡོད།
གཡུང་དྲུང་གི་བོན་སྤྱད་པ་ནི་རབ་ཏུ་དཀའོ། །སྟོན་པས་དེ་སྐད་ཅེས་བཀའ་སྩལ་
པས། ཡབ་ཡོངས་སུ་དག་པ་དེས་སྟོན་པ་གཤེན་རབ་མི་བོ་ལགས། དུས་སྔ་ཕྱི་གསུམ་
ལ་དགེ་སྡིག་ཡོད་དམ་མེད། དགེ་སྡིག་ཡོད་པ་ན་དགེ་བ་ནི་གང་ཡིན། སྡིག་པ་ནི་
གང་ཡིན། དགེ་བ་ལ་ཚད་དུ་ཡོད། སྡིག་པ་ལ་ཚད་དུ་ཡོད། དགེ་སྡིག་གཉིས་ནི་
སྤྱད་དུ་འདོད་དམ། མི་འདོད་སངས་རྒྱས་པའི་རྒྱུ་ནི་ཅི་ལ་བྱ། གཡུང་དྲུང་གི་བོན་
ལ་འབྲས་བུ་ཡོད་ན། འབྲས་བུ་ཅི་ལྟར་ཡོད། འབྲས་བུ་བཙལ་དགོས་སམ་མི་དགོས།
369

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཡུང་དྲུང་གི་བོན་སྤྱད་ན་དགེ་སྡིག་ཡོད་དམ་མེད། དགེ་བའི་ཚད་ཅི་ལྟ་བུ་ཞིག་
ལགས། སྡིག་པའི་ཚད་ཅི་ལྟ་བུ་ཞིག་ཡོད་ཅེས་གསུངས་པས། སྟོན་པ་གཤེན་རབ་
མི་བོའི་ཞལ་ནས། ཡབ་མེས་པོ་དག་པ་ངས་བཤད་ཀྱིས་ཁྱོད་ཉོན་ཅིག །དུས་སྔ་ཕྱི་
གསུམ་གྱི་དཔེ་ཁྱོད་ལ་ཡོད་དོ། །ཁྱོད་དུས་སྔ་མ་ལ་སྐྲ་བྲེགས་པ་དང༌། དུས་བར་པ་
ལ་སྐྲ་མེད་པ་ནི་མགོ་རེག་ཏུ་བཅུག་པའོ། ། དེ་ནས་དུས་ཐ་མ་ལ་ལྟག་སྐྲ་བཅད་པ་
དང་འདྲ། དུས་དང་པོ་ལ་ཡབ་ལ་རྒྱུས་པའོ། །དུས་བར་མ་ལ་མིའི་ལུས་ལ་བསགས་
པ་དང་འདྲ། དུས་ཐ་མ་ལ་བྱ་བ་ནི་མི་ཡུལ་མཐོང་བ་ཡིན་ནོ། ། དེ་དང་གསལ་བ་
དེའི་ཡོན་ཏན་གྱིས། མདངས་འོད་ལམས་སེ་ལམ་མོ། །བུ་མོ་དེ་ཡབ་ཀྱི་དགོངས་པས།
ཞབས་གཤེགས་པའི་ཤུལ་ནས་མེ་ཏོག་ཧ་རེ་འཁྲུངས་སོ། ། དེ་ནས་དེ་བཞིན་དུ་སངས་
རྒྱས་པའི་རང་བཞིན་ནོ། །ཡུམ་དགེ་བ་སྤྱོད་དུ་སྩལ་བས། ཡུམ་འདི་ནས་གཤེན་པོར་
འཁྲུངས་པའི་བྱིན་རླབས་ཀྱིས། དེ་ནས་བུ་མོ་ཡོངས་སུ་ཁྱབ་མ་དེ་ཡང་ཡབ་དང་
ཡུམ་གཉིས་ཀྱི་དགེ་བའི་བྱིན་རླབས་ཀྱིས། བུ་མོས་གསུང་རབ་རང་བཞིན་དུ་མཁྱེན་
ནོ། །དེ་ནས་འདས་པའི་དུས་ན། ཞང་ཞུང་ཡུལ་གྱི་འཕྲུལ་བོན་ཡེ་མཁྱེན་དུ་བཏགས་
སོ། ། དེ་ནས་རྣོ་བའི་ཚད་ནམ་མཁའ་ལ་བྱ་རོག་འབབ་ཀྱང་མཁྱེན། དེ་ནས་གནམ་
ལ་འཕུལ་ཡང་མཁྱེན། དེ་ནས་ཐུགས་རིག་པ་རང་བཞིན་དུ་ཤར་ནས། སྲིད་པ་དང་
ཁམས་གསུམ་ཇི་ལྟར་འོང་བ་ཐུགས་ལ་ཡི་གེ་མཁྱེན་ནས། གསུང་རབ་དེ་ཀློག་ཅིང་
འདོན་པའི་ནང་ནས། སྲིད་པ་འདི་དང་པོ་ཆགས་པ་ཇི་ལྟར་ཡིན་པ་དང་། ཐ་མ་ལ་
ཇི་ལྟར་འཇིག་པའི་ནང་ན་ཇི་ལྟར་འོང་བ་ས་ལེ་མཁྱེན། འཇིག་རྟེན་སྲིད་པ་ལ་ཆགས་
པ་དང་། བསྐལ་པ་འོང་བ་ཡང་དེ་ནས་བྱུང་ངོ༌། ། དེ་ལ་མུ་གེའི་བསྐལ་པ་དང་།
མཚོན་གྱི་བསྐལ་པ་དང་། ནད་ཀྱི་བསྐལ་པ་དང་ཉེ་བ་དང་ཕྲད་དུ་འོང་བ་དང་། དེ་
ནས་མུ་གེའི་བསྐལ་པ་ཡང་སད་དང་སེར་བ་དང༌། འབྱུང་བ་ཆུའི་བསྐལ་པ་དང་།
370

འབུམ་སྡེ། ཀླུ་འབུམ། ། ༼ བར༽
མེའི་བསྐལ་པ་དང་། རླུང་གི་བསྐལ་པ་ཇི་ལྟར་འོང་བ་དང་། བསྐལ་པ་ཆ་ཕྲ་མོ་ཇི་
ལྟར་འོང་བ་རྣམས་ཀྱང་ཀླུའི་གསུང་རབ་དག་ནས་འབྱུང་ངོ༌། ། དེ་ནས་ཡང་ནད་ཀྱི་
བསྐལ་པ་མང་བ་ཡང་། བསྐལ་པ་གཅིག་ནི་ལྷ་ཆེན་པོ་བརྒྱད་ལས་བྱུང་། བསྐལ་པ་
གཅིག་ནི་གནོད་སྦྱིན་ཕོ་མོ་ལས་ཀྱང་བྱུང་། དེ་ནས་གཟའ་ལས་བྱུང་བ་ནི། རཱ་ཧུ་ལ་
ལས་བྱུང་དེ། བསྐལ་པ་ལས་བྱུང་བ་གཟའ་ཆེན་པོ་བརྒྱད་ཁྲོས་པ་ལས་བྱུང་ངོ༌། །དེ་
ལ་ནད་ཡོངས་སུ་ནི། ནད་ཙི་ཙི་ཛཱ་ལ་དང་འབྲས་དང་ལྷོག་རྒལ་རྣམས་འབྱུང་བ་
ཡང་ཀླུའི་གསུང་རབ་ནང་ནས་བྱུང་ངོ༌། །ནད་ལ་ཆུ་སེར་ནག་པོ་བྱུང་བ་དང༌། ཆུ་
སེར་སྐྱ་སྒངས་སུ་འོང་བ་དང་། གཞོགས་སྐམས་སུ་འོང་བ་དང་། འཕྱེ་བོ་དང་ཡན་
ལག་མ་ཚང་བ་དང༌། གཡན་པ་དང་ལྷོག་པ་ཡང་། ཀླུའི་གསུང་རབ་ནང་ནས་
བྱུང་ངོ༌། །དིག་པ་དང་འོན་པ་དང་། ལོང་བ་དང་། སེམས་ཅན་ལོག་པ་སྐྱེ་བ་ཡང་།
ཀླུའི་གསུང་རབ་ཀྱི་ནང་ནས་བྱུང་ངོ༌། །ལྷ་དང་ཀླུ་ལས་བྱུང་ངོ༌། ། ལྷ་ལས་བྱུང་བ་ནི།
ལྷ་འདྲ་བར་དུས་དང་པོ་དགེ་བར་བྱས་པས། དུས་བར་མ་ལ་འབྲས་བུ་རྙེད་དེ། དུས་
ཐ་མ་ལ་འཚལ། དེའི་ཕྱིར་དུས་སྔ་ཕྱི་གསུམ་མོ། །འབྲས་བུ་ཇི་ལྟར་ན། དགེ་བ་བྱས་
ངས་པས་སངས་རྒྱས་སོ། །སངས་རྒྱས་བྱ་བ་ནི་འཕུར་ནས་འགྲོ། ཙུག་བྱེད་པ་ནི། ཡེ་ནས་
སྐྱེ་འགག་མེད་པའི་སངས་རྒྱས་ཡིན། དེ་ནས་ལས་ལ་དགེ་སྡིག་ཡོད་པས་དགེ་བ་བྱ་
བ་ནི། སྦྱིན་པ་བཏང་བ་དང་། བསོད་ནམས་བྱ་བ་དང་། དེ་ནི་དགེ་བའོ། །དེ་ཙུག་
བྱས་པས་ངན་སོང་དུ་མི་ལྟུང་ངོ༌། །སྡིག་པ་བྱ་བ་གཞན་ནས་བཙལ་མི་དགོས་སོ། །
བརྡེག་པ་དང༌། བཙོག་པ་དང་། རྩ་ར་ཆོམ་རྐུན་བྱས་ནས། མནའ་ཟ་བ་ནི་སྲང་ཁ་
བྱ་བ་དང་། ཁེ་སྤོག་དང་རྫུན་བྱས་ན་སྡིག་པ་ཞེས་བྱའོ། །དེ་ནས་དམྱལ་བ་ཚ་གྲང་
བཅུ་དྲུག་ཏུ་འགྲོའོ། །དམྱལ་བ་དེ་ནས་གཉིས་འདས་ཕན་ཆད་མཐོ་རིས་མི་ཐོབ་བོ། །
གཡུང་དྲུང་གི་བོན་ནི་རབ་ཏུ་དཀའ། དེ་ཅི་སྟེ་ན་སྣ་ལ་དམ་ཚིག་སྲུང་དཀའ། དེ་
371

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས་དཔྱད་དཀའ། དེ་ནས་རྟོགས་པ་དཀའ། དེ་བས་དཀའ་ཞེས་དེ་ལ་བྱའོ། །སྟོན་
པ་གཤེན་རབ་མི་བོས་དེ་སྐད་ཅེས་གསུངས་སོ། །དེ་ནས་ཡང་འདི་སྐད་ཅེས་གསུངས་
པས། ཡབ་ཡོངས་སུ་དག་པའི་སྙམ་ནས། བུ་མོས་ཡབ་ལ་ལན་བཏབ་པ། དེས་མ་
སྡངས་པར་དགེ་བའི་རྩ་བ་སྤྱད་འཚལ་ཞེས་ཞུས་པ་ལས། ཡབ་ཀྱིས་སྐད་ཀྱང་མ་
སྟེར་ནས། བུ་མོས་ཡབ་ལ་ཞུ་དོན་གསོལ་བ། ཡབ་མ་མཉེས་ཀྱང་ཐ་མ་དངོས་ལྟར་
མི་མཆི་ཞེས་པས། ཡབ་ཀྱིས་བུ་མོས་གསུངས་པ་གསན་ཏེ། སྣ་ལ་ཆབ་ལ་ཟམ་པ་
བཙུགས་སོ། །དེ་ནས་ལམ་གྱི་འཕྲང་བཅོས་སོ། ། དེ་ནས་བསམ་པ་སྐྱེས་ནས་ཉེའུ་
འདོན་བསམ་གྱིས་མི་ཁྱབ་པ་ཞིག་བྱས་སོ། །དེ་ནས་སྦྱིན་པ་བཏང་། དེ་ནས་སྙིང་རྗེ་
ཡང་མཛད་དེ། གཡུང་དྲུང་གི་བོན་བདེན་པར་དགོངས་ནས། གཡུང་དྲུང་གི་བོན་
ལ་དམ་ཚིག་ཚད་དུ་བསྲུངས་ནས་སྤྱོད་པ་ཡང་ཚད་དུ་སྤྱོད་དོ། ། ང་དང་འདྲ་བར་
ཡོངས་ལ་དབྱེ་བ་མ་བགྱིས་པ་ལས། དགོངས་པ་མཐར་ཕྱུང་བ་དང་། ནང་མ་ནང་
གཅིག་ལ། སྟོན་པ་གཤེན་རབ་མི་བོས་ནི། ཁྱེའུ་ཟུར་ཕུད་ཅན་ཞིག་ཏུ་བརྫུས་ནས།
ཁྱོད་འདི་ན་ཅི་བྱེད་ཅེས་གསུངས་པས། ཁྱེའུ་དེ་ལ་ལྷ་ཕྱག་གསུམ་བྱས་ཏེ། ཁྱེའུ་ཆུང་
གི་ཞལ་ནས་བདག་སྒྱུ་མའི་ལས་ནི་བོར། བོན་འཕྲུལ་ངག་བདེན་པ་དོན་དུ་བླངས་
ནས་མཆིས་པ་ལགས་གསུངས་ནས། ཁྱེ་འུའི་ཞབས་གོམ་པ་སྦགས་པའི་ཞབས་ཤུལ་
ན། མེ་ཏོག་ཧ་རེ་འཁྲུངས་ནས་དེར་སྟོན་པ་སྐུ་སྤྲུལ་པར་རིག་ནས། ཁྱེ་འུའི་ཞབས་
སྤྱི་བོར་བླངས་ཏེ། བསམ་པ་བཏང་ནས། ང་ལན་མ་ལན་ཅིག །སྟོན་པ་བཞིན་དུ་
བསམ་པ་བཏང་ནས། དེ་ནས་ཤེལ་གྱི་མཆོད་རྟེན་ཞིག་རང་འབྱུང་དུ་ལྷན་གྱིས་བྱུང་
སྟེ། དེ་སྟོན་པའི་སྐུའི་མཆོད་རྟེན་དུ་རིག་ནས། དེ་ལ་དཔེ་བླངས་ནས་བརྩིགས་པར་
དགོངས་ཏེ། གཡུང་དྲུང་གི་རི་རབ་ལྷུན་པོའི་ཁར་བཞེངས་སུ་གསོལ་ནས། སྟོན་པ་
སྤྱན་དྲངས་ནས་མངའ་གསོལ་ལགས་པས། ཕྱི་དེ་ལོ་དུས་སུ་ནད་ཙི་ཙི་ཛཱ་ལ་བྱུང་
372

འབུམ་སྡེ། ཀླུ་འབུམ། ༼བར༽
ལགས་ཏེ། ཕ་ཡབ་མེད་པ་ཡོངས་སུ་དག་པ་དེ་ནི་རབ་ཏུ་ཡང་ཐུགས་མི་བདེ་བར་
མཆིས་ནས། ཇི་སྙེད་པའི་དགེ་བ་བྱས་ནས་ང་ལ་འདི་འོང་བ་ཡ་མཚན་ཆེ་དགོངས་
ནས། བོན་ཡང་རྫུན་ཡིན་ནམ་དགོངས་ནས། དེ་ལྟར་མནོས་པས། དེ་ནས་སྟོན་པ་
གཤེན་རབ་མི་བོས་ནི། ཡོངས་སུ་དག་པ་ཁྱོད་ཚུར་ཉོན་དང་། འདི་ཡང་ཡོངས་སུ་
དག་པའི་སྔ་མའི་ལས་མ་དག་པ་ཡིན། འདི་དགེ་བ་བྱས་པས་དེ་དམྱལ་བ་ནས་ཐོན་
ནས་འདི་ཡང་ཁྱོད་ཡོངས་སུ་ཕྱི་མ་ལ་སངས་རྒྱས་ནས་འགྲོའོ། །དེ་ནས་བུ་མོ་ཡང་
ཡོངས་ཀྱི་ལས་བྱེད་པ། བུ་མོས་དུས་ལན་ཅིག་ན། མ་ལ་མངན་སེམས་ཆེ་བ་མེད་
ནས། ང་ཟ་མ་མོའི་བུ་ཡང་མངན་སེམས་ཆེ་ན་ཡང་སུ་ལ་མ་འདྲ་ན། ཡུམ་མངན་
སེམས་ཆེ་བས་དགེ་བའི་རྩ་བ་མ་བྱས་ན། ལན་ཅིག་བྱ་བ་ཐག་མི་རིང་ངོ༌། ། དོ་ནོད་
ནངས་པར་ཡང་ག་ན་བསྟོད། ང་བསྟོད་དམ་མི་བསྟོད་པ་ནི། དོ་ནོད་དང་ནངས་
པར་ཡང་ལས་ཀྱི་བདག་མོ་ཡང་གན་དུ་འོངས་ནས། དར་ཅིག་བསྡད་པའི་དབང་
ཡང་མེད་དོ། །ཡུམ་གྱི་བུ་མོ་ཁྱེད་དེ་ཙམ་དུ་དུས་འདི་དང་ཕ་རོལ་མཁྱེན་ན། གང་ལ་
དགེ་བ་ཅི་བྱས་པས། མའི་དུས་འདི་སྡིག་པ་མངན་སེམས་ཚང་བས། འདི་ལ་དགེ་
བ་སྣ་ཚང་བ་བྱ་དགོངས་སོ་ཞེས་བྱས་པས། ལས་མ་ཡིས་ཇི་ཙུག་བྱ་བྱས་པས་ཀྱང་།
དེ་ནས་མའི་ལས་སྣ་ལ་དགེ་བའི་རྩ་བ་ཕྱར་བར་བཀུམ་ནས། ཡུམ་གྱི་སྣ་ལ་སྟོན་པ་
གཤེན་རབ་མི་བོ་ལ་དུས་བཞིའི་ཉ་མཆོད་ཀྱང་བགྱིས་སོ། །དུས་བཞི་ཡང་བསྲུངས་
སོ། །དེ་ནས་མཆོད་ཀྱང་ཞུས་པ་ལས།
དེ་ནས་སྟོན་པ་གཤེན་རབ་མི་བོ་ལ་བསྒོམ་ཞུས་པས། སྟོན་པའི་ཞལ་ནས། ཁྱོད་
ཀྱིས་བསྒོམ་པ་བས་ཀྱང་། ཉེའུ་འདོན་བྱ་བ་དང་། ལམ་འཕྲང་བཅོས་པ་དང༌། ཚ་
ཚ་བཏབ་པ་དང་། ཆུ་ལ་ཟམ་པ་བཙུགས་པ་དང་། སྡུག་འཕང་དགྱེ་བ་དང༌། ཞེ་
སྡང་དང་ང་རྒྱལ་དང་། འདོད་ཆགས་དང་ཕྲག་དོག་དབྲི་བ་དང་། གཏི་མུག་དབྲི་
373

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བ་དང་། སྡིག་བཤགས་བྱ་བ་དང་། ཐལ་འབུད་བྱ་བ་དང་། ཚེར་འགྲས་ཀྱང་བྱ་
དགོས་སོ། ། དེ་ནས་སྟོན་པ་ཡང་བསྒོམ་བསྒྲུབ་ལ་ཞུགས་དགོས་སོ་ཞེས་ནི་གསུངས་
སོ། །ཡུམ་ཡོངས་སུ་གསོ་མ་དེ་བསམ་པ་དེར་སྐྱེས་ནས། སྣ་ལ་འཕྲང་བཅོས་སོ། །དེ་
ནས་ཟམ་པ་བཙུགས་སོ། །ཉེའུ་འདོན་ཡང་བགྱིས་སོ། །དེ་ནས་ཚ་ཚ་བཏབ་སྦྱིན་པ་
བཏང་། ཕུལ་སྲང་བརྩིག་གོ །དེ་ནས་ཞེ་སྡང་དང༌། ང་རྒྱལ་དང་། ཕྲག་དོག་དང་།
འདོད་ཆགས་དང༌། གཏི་མུག་ཡང་བསྐྱུངས་སོ། །ཡང་དག་པའི་འབུད་དང་ཚེར་
འགྲེས་ཀྱང་བགྱིས། སྟོན་པ་གཤེན་རབ་མི་བོ་བསྒོམ་པ་དང་བསམ་གཏན་ལ་འཇུག་
གོ །དེ་ནས་མཆོད་རྟེན་སྒྲིབ་པ་སེལ་བའི་མཆོད་རྟེན་ཞིག་བྱས་སོ། །མཆོད་རྟེན་དེ་
བགྱིས་པ་ལས། མཆོད་པའི་ས་བརྐོས་པ་དེ་མ་དག་པ་དང་། ཞལ་ཞལ་བྱས་ནས།
མཆོད་རྟེན་དེ་མངའ་གསོལ་བ་ལགས་སོ། །ནང་མ་ནང་གཅིག་ན་ཡུམ་ཡོངས་སུ་
གསོ་མ་དེ་ཕྱག་གཡས་པའི་མཆན་ཁུང་ན་ཡང་འབྲུམ་པ་ཞིག་བྱུང་ངོ༌། །འབྲུམ་པ་
དེ་ཟླ་བ་གཅིག་ལོན་ཙམ་ན་བྱེའུ་དཀར་གྱི་སྒོ་ང་ཙམ་ཞིག་ཏུ་སྐྱེས་སོ། །དེ་ནས་ཟླ་བ་
གཅིག་ཙམ་ན་བྱ་ངང་པའི་སྒོ་ང་ཙམ་དུ་བྱུང་ངོ༌། །དེ་ནས་ཚ་ནས་སྨན་པ་འཚོ་བྱེད་
གཞོན་ནུ་གཉེར་ནས་བལྟས་པས། སྨན་པའི་ཞལ་ནས་འདི་ཡ་མཚན་གྱི་རྨེའུ་འདྲོགས་
པ་ཡིན། ཅི་ཡང་མི་ཉེས་གསུངས་ནས། སྨན་པ་ཡང་ལང་ནས་ཐལ། དེ་ནས་ལན་
མ་ལན་ཅིག་ན་ཡུམ་ཡོངས་སུ་གསོ་མ་དེ་རབ་ཏུ་བྲོ་འཚལ་ནས། སྨན་པ་མཁས་པ་
དེ་གཉེར་ནས་བལྟས་པས། སྨན་པའི་ཞལ་ནས་འདི་ཕོལ་མིག་ཏུ་འདུག་པས་བརྡོལ་
དགོས་གསུངས་ནས། སྨན་པ་ལ་སྨན་ཞིག་ཡང་བསྐུར། ཕུག་ནས་རྣག་དང་ཆུ་སེར་
འདྲེས་པ་བྲེ་ཕྱེད་ཙམ་བྱུང་། དེ་ནས་སྨན་པས་སྨན་མཁྲིས་པ་ཞིག་བླུགས་ནས་སྨན་
པའི་ཞལ་ནས། དེར་སོས་པ་ཡིན་ནོ་ཞེས་གསུངས་པ་ལས། དེ་ནས་སྨན་པ་ཟླ་བ་
གཅིག་ལོན་ནས་ལྟར་འོངས་ནས་བལྟས་པས། ཡུམ་ཡོངས་སུ་གསོ་མ་བསྙུངས་པ་
374

འབུམ་སྡེ། ཀླུ་འབུམ། ༼བར༽
དྭངས་སམ་བགྱིས་པས། ཡུམ་ཡོངས་སུ་གསོ་མའི་ཞལ་ནས། གར་ཡང་མ་ཐལ་ལུས་
ང་ལ་ལ་འཆང་ལགས་སོ་ཞེས་གསུངས་པས། ངགསྨན་པས་ནངས་པར་རྩ་ཆུ་གཉིས་ལ་ལེགས་ཅག།།
པར་བལྟས་པ་ལས། འདི་ཡང་ཕོལ་འབྲས་སུ་འགྲོ་བ་ཞིག་སྣང་གསུངས་ནས། སྨན་
པས་བསྲེག་འཚལ་ལོ་ཞེས་ཞུས་པས། བསྲེག་པར་ཡང་བཀུམ་གསེར་བསྲེགས་བཏང་
ནས། རྨ་མ་བསྲེགས་པས་ལན་ཡང་མ་བསྲེགས་པས་འཚོ་བར་མི་འོང་ངོ་སྐད་ནས།
དེ་ནས་ལོ་གཅིག་ཏུ་མ་སོས་སོ། ། ལོ་གཅིག་ལོན་ནས་སྨན་པ་ལ་བསྟན་པས། རྨ་མཛེ་
རུ་འགྲོའོ་གསུངས་སོ། །ཡུམ་ཡང་ཐུགས་རབ་ཏུ་ཆད་ནས། ཡང་སྨན་པས་འདི་སྐད་
ཅེས་གསུངས་སོ། །
ལོའི་དུས་ཙམ་ན་སྟོན་པ་སྤྱན་དྲངས་ནས། སྟོན་པ་ལགས། བདག་ངན་པས་དང་
པོ་ནས། དགེ་བ་མ་བགྱིས་ཀྱི་མཆིད་གླེང་ནས་ཀྱང་། དགེ་བའི་རྩ་བ་ཡང་བགྱིས་པས།
སླར་ཐུ་ནས་མཆིས། དགེ་བ་བགྱིས་པ་ལ་དོན་ཡང་མ་མཆིས་སོ། །དེ་ནས་སྡིག་པ་
བྱས་པ་གསོ་བར་གདའ་ལགས་སོ། །སྟོན་པའི་ཞལ་ནས་དེ་སྐད་མ་ཟེར་ཅིག །ངའི་
ལས་དགེ་སྡིག་བཤད་ཀྱིས་གསུངས་ནས། ཁྱོད་ཀྱི་མའི་ལུས་ལ་གནས་ནས། མི་ལུས་
ཐོབ་ཙམ་ན་མའི་ལུས་པོ་དམྱལ་བར་སྦྱངས་པ་ལས་དེ་ནི་འཕྲང་བསལ་བ་ཡང་ཡིན་
ནོ། ། དེ་ནས་བསམ་པ་སྐྱེས་ཏེ། འགོག་ཅིང་འགྲོ་བའི་དུས་ན་སེམས་ཅན་ཡོ་ཟོས་པས།
དེའི་ལན་ཆགས་ནི་ཉེའུ་འདོན་བྱས་པས། དང་པོ་ཁྱེད་ཕུལ་དང་སྲང་ཁལ་སྡིག་མང་
པོ་བྱས་པ་ནི་ཆུ་ལ་ཟམ་པ་བཙུགས་པའོ། །དེ་ནས་ཀུ་ཅོ་དང་ཁ་སྡིག་བྱས་པ་ནི་སྦྱིན་
པ་བཏང་བའོ། །སྡུག་ཕོངས་ལ་བྱམས་བྱས་པས། དང་པོ་ཁྱེད་ཀྱིས་རྡེག་བཙོག་བྱེད་
པའོ། ། དེ་ནས་ཚ་ཚ་བཏབ་པས་ནི། དང་པོ་ཁྱེད་ཀྱིས་ཚ་ཚ་བྱས་པ་ལ་ཚ་ཚ་བཏབ་
པའི། དེ་ནས་ཁྱོད་ཀྱིས་མཆོད་རྟེན་བརྩིགས་པའོ། །ཞེ་སྡང་དང༌། ང་རྒྱལ་དང་།
གཏི་མུག་དང་། འདོད་ཆགས་དང༌། ཕྲག་དོག་བྱས་པས་བརྩིགས་པ་ཡིན། ཁྱོད་ལ་
375

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འབྲས་འོང་བ་ནི། དང་པོ་ཡབ་ཀྱི་ལན་ཆགས་པ་ཡིན། ད་ལྟར་ནད་འོང་བ་ནི་མའི་
ལུས་ལ་བཙོ་བསྲེགས་བྱས་པའི་ལན་ཆགས་ཡིན་ནོ། །ཁྱོད་ཀྱི་ལན་ཆགས་ཁྱེར་བས་
འདི་ནི་དམྱལ་བ་ཐོན་ཀ་ཡིན་ཞེས་བྱ་སྟེ། ད་ནི་བླ་ན་མེད་པའི་འབྲས་བུ་ཐོབ་སྟེ་འོང་
ངོ་གསུངས་སོ། །ཡང་ཡུམ་ཡོངས་སུ་གསོ་མའི་ཞལ་ནས། སྟོན་པ་གཤེན་རབ་མི་བོ་
ལགས། དེ་ལྟར་ལགས་ན་ཡང་དེས་གསུངས་པ་ལས། ལན་མ་ལན་ཅིག་ན་གནམ་
ཕྱི་གུང་རྒྱལ་དེ་མུ་ལྟོ་བ་ཞིག་ཏུ་བརྫུས་ནས། ཡུམ་ཡོངས་སུ་གསོ་མ་དེ་དོ་ནོད་གནས་
བརྟན་ཅིག་ཞུ་ལགས་ཞེས་ཞུས་པས། ཡུམ་ཡོངས་སུ་གསོ་མས་གནས་བརྟན་བགྱིས་
པས་ཀྱང་། མུ་ལྟོ་བའི་ཞལ་ནས། གནས་མོ་ཅི་བསྙུངས་བགྱིས་པས། གནས་བདག་
མོའི་ཞལ་ནས། བདག་གིས་དགེ་བའི་རྩ་བ་བསམ་གྱིས་མི་ཁྱབ་པ་ཞིག་བགྱིས་ཀྱང་།
ནད་ངན་པ་འདི་ལྟ་བུ་ཞིག་གིས་ཟིན་ནས་མཆིས་ལགས་ན། ནད་ཙི་ཙི་ཛྭ་ལས་ཟིན་
ནས་མཆིས་ལགས་སོ། །མུ་ལྟོ་བའི་ཞལ་ནས། གནས་མོ་ཁྱོད་ཀྱང་སོས་པར་བྱའི་
གསུངས་པས། གནས་བདག་མོའི་ཞལ་ནས། བདག་འཚོ་བའི་ཐབས་མཆིས་ན་སྐུ་
ལ་ན་བཟའ་གསོལ་མཆིད་ཞུས། ཁྱོད་ཀྱི་མཆོད་རྟེན་འདིས་ཀླུའི་རྒྱལ་མོ་པ་ཏ་མའི་
གཞོགས་གཡས་པ་མནན་ནས་འདུག་པས། འདི་ཁྱེད་ཀྱིས་སོས་ན་ནད་བྱུང་ནས་
འོང་ངོ་ཞེས་ཞུས་པས། ཡུམ་ཡོངས་སུ་གསོ་མས་སྟོན་པ་སྤྱན་དྲངས་ནས། ཀླུའི་རྒྱལ་
མོ་འདི་མཆོད་ན་རབ་ཏུ་སྨན་པར་འགྱུར་ཞེས་བཀའ་སྩལ་པས། ཡུམ་གྱིས་སྟོན་པ་
གཤེན་རབ་མི་བོ་སྤྱན་དྲངས་ནས། སྟོན་པ་ལགས། བདག་ངན་པ་ན་ཞིང་མཆིས་ན།
སྤྲང་མོ་མུ་ལྟོ་བ་ཞིག་གནས་བརྟན་གྱིས་མཆིས་ནས། མུ་ལྟོ་བའི་མཆིད་ནས་མཆོད་
རྟེན་འདིས་ཀྱང་ཀླུའི་རྒྱལ་མོའི་མཆན་ཁུང་གཡས་པ་མནན་ཏེ། སྟོན་པས་བཅོས་ན་
སྨན་སྐད།
སྟོན་པ་གཤེན་རབ་མི་བོའི་ཞལ་ནས། འདི་གང་ཡང་མིན་གནམ་ཕྱི་གུང་རྒྱལ་
376

འབུམ་སྡེ། ཀླུ་འབུམ། ༼བར༽
ལགས་སོ་མཆི། གནམ་ཕྱི་གུང་རྒྱལ་ལགས་འཕྲུལ་གྱི་མེ་ལོང་ཡང་མཆིས་པས་
གཟིགས་པ་ཡིན་གསུངས་ནས། ཡུམ་ཡོངས་སུ་གསོ་མ་ལགས། ཀླུའི་གསུང་རབ་
འདི་ཀླུ་ཡུལ་ནས་སྤྱན་དྲངས་སོ་གསུངས་པས། ཡིད་ཀྱི་ཁྱེའུ་ཆུང་ཆས་ཏེ། ཀླུའི་སྐུ་
གཤེན་སིང་ང་ཀུན་ཁྱབ་ཀྱི་སྤྱན་སྔར་བྱོན་ནས། སྟོན་པ་གཤེན་རབ་མི་བོས། ཀླུའི་
གསུང་རབ་བཞེངས་སུ་གསོལ་བར་ཞུ་འཚལ་ལོ་ཞེས་ཞུས་པས། ཀླུའི་བོན་པོའི་ཞལ་
ནས། ཡིད་ཀྱི་ཁྱེའུ་ཆུང་ལགས། འདི་ད་ལྟར་བཀུར་ནས་འདོད་པ་དང་། མཆོད་པ་
འབུལ་ལམ་གསུངས་ནས། ཡིད་ཀྱི་ཁྱེའུ་ཆུང་གིས། ཀླུའི་ཡུལ་དུ་དགུང་ལོ་གཅིག་ལོན་
ཐུགས་སུ་གསོལ་ནས། ཀླུ་ཆུ་དར་བའི་གླེགས་ཤིང་ཞིག་རྒྱབ་ཏུ་གླེན། ཆུ་དར་གླེགས་
ཤིང་ཞིག་མདུན་དུ་བཀབ། ཞལ་ནས་གསུངས་ཤིང་འདོན་ཞིང་བྱོན་ནས། ཡུམ་
ཡོངས་སུ་གསོ་མས་གསུང་རབ་ཀླུ་འབུམ་བཞེངས་སུ་གསོལ་ལོ། །དགུང་ལོ་གཉིས་ན་
གསུང་རབ་ཀྱི་ཞལ་ནི་སྟོན་པ་གཤེན་རབ་མི་བོས་བསྲོས་སོ། །སྟོན་པ་གཤེན་རབ་མི་
བོས། གཙང་མ་རིས་ཀྱི་དཀྱིལ་འཁོར་བཞེངས་སུ་གསོལ་ནས། མཆོད་པ་རྣམས་ཕུལ་
བས། ན་མ་ནང་གཅིག་ན། ཡུམ་ཡོངས་སུ་གསོ་མ་བསྙུངས་པ་ཡང་དྭངས་སོ། །ཡུམ་
གྱིས་ཀླུའི་གསུང་རབ་འབུམ་ཡི་དམ་དུ་བཅས་ནས། དེ་ནས་ཀླུ་འདུས་པའི་དུས་ན།
ཞང་ཞུང་གི་ཡུལ་ནས་གཤེན་ཡོངས་སུ་མཁྱེན་པས་གསུངས་པ་དེ་ལ་ཡེ་གཤེན་དབང་
གྲགས་སུ་བཏགས་སོ། ། ཡེ་གཤེན་དབང་གྲགས་འདི་ཡང་བསྒྲུབ་པ་ནི། ཆབ་ལ་ཐོད་
གདན་དུ་བཏིང་ནས་གཤེན་གྲུབ་པ་ཐོབ་བོ། །གནམ་ལ་མདའ་རྒྱང་གང་འཕུར་རྡོ་
ཐོག་གོ །དེ་ནི་ཀླུ་ལས་གྲུབ་པའི་རྟགས་སོ། །དེ་ནས་བུ་མོ་ཡོངས་སུ་ཁྱབ་མ་དེས།
ཡབ་དགེ་བ་སོགས་སུ་གསལ་བའི་ལེའུ་སྟེ་སོ་བརྒྱད་པའོ།། །།
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས། ཡང་
ཡོངས་སུ་དག་པའི་ཞལ་ནས། ལྷའི་ཡུལ་དུ་བྱོན་ནས། ལྷ་གཡུང་དྲུང་རྒྱལ་པོ་དང་།
377

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྩེ་ཞིང་མཆིས་པ་ལས། དེ་དང་མོལ་བ་མཛད་ནས་བཞུགས་པ་ལས་ལྗགས་ལ་པདྨ་
ཆགས་པ་དང་། ཡང་དག་པའི་ལྕམ་གཅིག་མ་གཉིས། བཟང་ལ་འོད་ཆགས་པ་དེ་ནི་
སྤྱི་བོ་ལ་གཡུའི་ན་བུན་ཆགས་པ། སྤྱན་ལ་རིག་པ་གསལ་བར་ཆགས་པ། སྙན་ལ་
ཟར་མའི་མེ་ཏོག་ཆགས་པ། ཚེམས་དཀར་ལ་སོ་ཞོ་ཆགས་པ་དང་། ཤངས་ལ་དྲིལ་
བུ་འཁྲོལ་བ། ཕྱག་སོར་གདུབ་བུས་འཁོར་མར་ཆགས་པ། སྐུ་ལས་མདོག་དཀར་ལ་
འཚེར་བ་ཞིག་ལྗགས་ལ་པདྨ་ཆགས་པ་དང་། ཞབས་གཡུང་དྲུང་གི་འཁོར་ལོ་དང་
ལྡན་པ། དེའི་དཀྱིལ་འཁོར་ཡོངས་སུ་གསལ་བ་ཞིག །དེས་ཀྱང་ཡོངས་སུ་ཐུགས་སུ་
བྱོན་པ་ལས། ལྷ་ཡང་བཞེད། ཀླུ་ཡང་བཞེད། གཉན་ཡང་བཞེད་པ་ལས་ཡོངས་སུ་
དག་པའི་ཞལ་ནས། ངའི་བུ་མོ་འདི་སུ་ལ་ཡང་མི་འབུལ་ལོ་ཞེས་གསུངས་སོ། །དེ་
ནས་ཡོངས་སུ་དག་པའི་བུ་མོས་ཕྲིན་ལས་ཀྱི་སྐལ་བ་རུ། སྦྱིན་པ་དགེ་བ་དང་། དགེ་
བ་བྱ་བ་དང་། འདོད་ཆགས་དང་། ང་རྒྱལ་དང༌། ཕྲག་དོག་མེད་པར་བྱས་སོ། །
ལམ་བཅོས་པ་དང་། ཉེའུ་འདོན་བྱ་བ་དང་། སྡུག་ཕོངས་བསྲོལ་བ་དང་། ཁའི་སྦྱིན་
པ་དང་ལག་གི་སྦྱིན་པ་བགྱིས་པས། ལན་མ་ལན་ཅིག་ན། འཕྲུལ་གྱི་མེ་ལོང་དེ་ཕྱིས་
ནས་བལྟས་པ་ལས། བདག་ལ་རྩེད་མོ་རྩེ་བ་ཞིག་གདའ་ནས། ཡོངས་སུ་དག་པའི་བུ་
མོ་དེ་རབ་ཏུ་ཡང་བསམ་པ་སྐྱེས་ནས། ཡང་འདི་ང་ལ་ལྟས་ངན་ཡིན་སྙམ་ནས་
མཆིས། བསམ་པ་སྐྱེས་ནས་གཉིད་མེད་པར་ཉལ་ནས་མཆིས་པ་ལས། མནལ་བའི་
རྨི་ལམ་ན། མོའི་བུ་མོ་མི་འདྲ་བ་ཞིག་རྩེ་ཞིང་འདུག་པར་རྨི། ཀྲད་ཀྱིས་སད་ནས་
བལྟས་པས་འདི་ཡ་མཚན་ཆེ་སྙམ་ནས། སེམས་ཕྱ་སངས་ཁྱེར་ཏེ་མཆིས་པ་ལས།
ནངས་པར་གདུགས་ཀྱི་རྩེ་ལ་ཞལ་ཤར་དུ་གཟིགས་པ་ལས། ཡ་མཚན་གྱི་སྒྲ་ཞིག་བྱུང་
ལགས་ན། སྒྲ་དེས་ཡོངས་སུ་དག་པའི་བུ་མོ་དེ་རབ་ཏུ་ཡང་བསྔངས་ནས། དེ་ནས་
བསམ་པ་སྐྱེས་ནས་འཕྲུལ་གྱི་མེ་ལོང་དེ་ཕྱིས་ནས་བལྟས་པས། ཡང་ཁར་ཉིན་གྱི་དེ་
378

འབུམ་སྡེ། ཀླུ་འབུམ། ༼བར༽
མིའི་བུ་མི་འདྲ་བར་ཀླུའི་བུ་འདྲ་བ་ཞིག་གདའ་ནས། ཡང་ཡ་མཚན་སྐྱེས་ཏེ་འདི་ཅི་
དང་སྙམ་ནས། ང་ལ་བསམ་པ་མེད་པའི་འདི་འོང་བ་ཅི་སྟེ་སྙམ་ནས། དགའ་ཡང་
མ་དགའ་འདི་ཅི་ནོངས་ཞེས་ཞུས་པ་ལས། ཡབ་ཀྱི་ཞལ་ནས་བུ་ཅི་ཟེར་ན། སེམས་མི་
དགའ་ལ་གཉིད་མེད་བུ་ཅི་ཉེས་ན། ལོའི་དུས་སུ་བུ་མོ་སྐྲ་བྱི་ནས་སོང་ངོ༌། །དེ་ནས་
ཡ་མཚན་སྐྱེས་ཏེ་བདག་གིས་མི་ཐུབ་པའི་ལས་མ་བགྱིས་ན། ཡང་ཕྱི་དེ་ལོ་ལ་ཤུ་བས་
ཁེངས་སོ། །བུ་མོ་བཤུམ་ནས་ངའི་ལས་འདི་འདྲ་བ་ཅི་ཉེས་ནས། ཡང་ཡོངས་སུ་དག་
པས་སྨན་པ་ཞིག་གཉེར་ནས་རྩ་ཆུ་བལྟས་པས། བུ་མོ་རབ་ཏུ་ཡང་མགོ་རླུང་གིས་
ཐེག་པ་ཡིན། སྐྲ་བྱི་བ་ཡིན་དེ་ནས་རླུང་སྨན་སྣ་ཚང་བ་སྦྱར་ནས་བཏང་བས། དེ་
ནས་ཡང་རླུང་སྒོར་མེ་བཙའ་བཏང་བས་རླུང་ཐུ་ནས། ཡང་སྨན་པས་རྩ་ཆུ་བལྟས་
ཏེ། རླུང་སུམ་མདོར་མེ་བཙའ་བཏང་བས། དེས་རུང་དུ་རེ་བས་ཀྱང་སླར་ཐུ་།
ཡོངས་སུ་དག་པའི་བུ་མོ་དེས་ཡང་སྨན་པ་གཉེར་ནས། རྩ་ཆུ་ལེགས་མོར་བསྟུན་ནས་
བལྟས་པས། སྨན་པ་ན་རེ་ཁྱོད་ཀྱི་ནད་འདི་ཚ་བའི་ནད་བྱ་བ་ཡིན་ཏེ། ཚ་བ་སྟོད་དུ་
བྲོས་ནས་སོང་ངོ༌། །འདི་ལ་གཏར་གས་ཡང་མི་ཕན་ནོ། །མེ་བཙའ་ཀྱང་ཕན་པར་མི་
འགྱུར་རོ། །འདི་ལ་སྐྱེས་པ་ཞིག་དང་མ་ཕྲད་ན། ཅིས་ཀྱང་མི་ཕན་ཞེས་སྨན་པས་
གསུངས་ནས། སྨན་པ་རང་གིས་བྱ་བར་འདོད་པའི་ཕྱིར་ན་དེ་སྨྲས་པས། ནད་མའི་
ཞལ་ནས་ལས་དེ་བས་ཤི་བར་རུང་སྙམ་ནས། སྨན་པ་དེ་ཆོས་སུ་མ་བྱོན་བགྱིས་ཏེ་
བཏང་ནས། ནད་མ་རང་གིས་དམིགས་མེད་ལམ་སྣང་ནགས་ཚལ་དགོན་པ་ཞིག་གི་
ནང་དུ་བྱོན་ནས། དེ་ནས་ཤེལ་གྱི་བྲག་དཀར་གྱི་གནས། དེའི་རྩར་ཤི་རུ་མཆིས་ནས།
ཤེལ་གྱི་བྲག་ལ་རིན་པོའི་སྒོ་གསལ་ནས་གདའ། སྒོ་དེ་ཕྱེས་ནས་མཆིས་པ་ལ། དེའི་
ནང་ན་གཅིག་ཐུགས་དམ་འདྲང་ཞིང་སྤྱན་བཙུམས་ནས་གདའ། དེ་ལ་ནད་མས་ལྷ་
ཕྱག་ཕོག་གསུམ་བགྱིས་པས། སྒོམ་པ་མཁན་དེས་ཀྱང་སྤྱན་ཤག་གིས་ཕྱེས་ནས། འོ་
379

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བུ་གང་དུ་འགྲོ་བགྱིས་པས། ནད་མས་གཏམ་དྲང་པོར་བསྒོམ་པ་དེ་ལ་གླེངས་སོ། །
བདག་གིས་ལས་སྡིག་པ་མ་བགྱིས་ནས། ཁྱིམ་དང་སྡུམ་པ་ལས་ཀྱང་མ་མཆིས་ན།
ནད་ངན་པས་ཟིན་པ་ཞིག་ལགས། སྨན་པས་བཅོས་ཀྱང་མ་སོས་ལགས། དམིགས་
མེད་ལམ་སྣང་དུ་འགུམ་དུ་མཆིས་པ་ལགས། དེ་བསྒོམ་པ་ལ་ཞུས་པས་བསྒོམ་པའི་
ཞལ་ནས་ཉོན་མོངས་ཁྱོད་ཚུར་ཉོན་ཅིག །ཁྱེད་ཀྱི་ནད་འདི་ཁྱེད་དམིགས་མེད་ལམ་
སྣང་དུ་མ་འགྲོ་བ་ཡིན། འདི་སྔོན་གྱི་ལས་སྙིགས་ཡིན་གྱིས། ཁྱེད་ངས་བཤད་ཀྱིས་
ཉོན་ཅིག །ཁྱོད་ཀྱི་ཡབ་ནི་སྔོན་ཡོངས་སུ་ཐུགས་རྗེ་ཆེན་པོས་ཁྱབ་པས། ང་ཁྱོད་
ཡོངས་སུ་གདའ་མ་ཞེས་བྱའོ། །ལྷའི་ཡུལ་དུ་བྱོན་པ་དེ། ལྷ་ལ་དགེ་སྡིག་ཡོད་པ་ལ་
བྱོན་པ་ཡིན། ལྷ་གཡུང་དྲུང་རྒྱལ་པོ་དང་ཡིད་རྩེ་བ་དེ། སྔོན་འདོད་ཆགས་མ་སྤོང་བ་
ཡིན། དེ་ཡང་ཡིད་ཀྱི་ཁྱེའུ་ཆུང་མངོན་པར་གྲུབ་བྱ་བ་དེ། རང་གི་སེམས་ལ་བྱ་བ་ཡིན།
ཡོངས་སུ་དག་མའི་ལྕམ་གཅིག་མ་གཉིས་བྱ་བ་དེ་རང་ལ་རང་སྤྲུལ་པ་ཡིན་ནོ། །
བཟང་ལ་འོད་ཆགས་པ་དང༌། སྤྱི་བོ་ལ་གཡུའི་ན་བུན་ཆགས་པ་དེ། སྔོན་སེམས་
ནམ་མཁའ་དགོངས་པ་ཡིན། སྤྱན་ལ་རིག་པ་གསལ་བར་ཆགས་པ་ཤར་བ་དེ། སྔོན་
སྒོམ་པའི་སེམས་གསལ་བ་ཡིན། སྙན་ལ་ཟར་མའི་མེ་ཏོག་ཆགས་པ་དེ། སྔོན་སྒྲ་
ཐམས་ཅད་ཆགས་ཤིང་བསྒྲགས་པ་ཡིན། ཚེམས་དཀར་ལ་སོ་ཞོ་ཆགས་པ་ནི། དུས་
གོང་མ་ལ་སེམས་ཅན་སོས་མ་བསད་པ་ཡིན། ལྗགས་ལ་པདྨ་ཆགས་པ་ནི། དུས་གོང་
མ་ལ་རྫུན་མ་བྱས་པ་ཡིན། ཤངས་ལ་དྲིལ་བུ་འཁྲོལ་བ་དེ། དུས་གོང་མ་ལ་དབྱངས་
སྙན་པ་བླངས་པ་ཡིན། ཕྱག་སོར་ལ་དུང་གི་གའུ་ཆགས་པ་དེ། དུས་གོང་མ་ལ་
ཐུགས་ཀྱིས་ཕྲེང་བ་མ་ནོར་བར་བགྲང་བ་ཡིན། སྐུ་མདོག་དཀར་ལ་འཚེར་བ་ནི།
དུས་གོང་མ་ལ་བག་ཆགས་སྐྱོན་གྱིས་མ་གོས་པ་ཡིན། ཐུགས་པདྨ་ཁ་ཕྱེ་བ་འདྲ་བ་ནི་
དུས་གོང་མ་ལ་བསམ་པ་བཟང་པོ་བཏང་བ་ཡིན། ཞབས་ལ་གཡུང་དྲུང་གི་འཁོར་
380

འབུམ་སྡེ། ཀླུ་འབུམ། ༼བར༽
ལོ་དང་ལྡན་པ་དེ། དུས་གོང་མ་ལ་ཕྱག་རྒྱ་ཞབས་ཀྱིས་བསྒྱུར་བ་ཡིན། དེའི་འོད་ཀྱིས་
ཡོངས་སུ་གསལ་བ་ནི། དུས་གོང་མ་ལ་སེམས་ཀྱིས་མ་ཁྱབ་པ་མེད་པ་ཡིན། དེ་
ཡོངས་སུ་ཐུགས་སུ་མ་བྱོན་པ་ནི། དུས་གོང་མ་ལ་ང་དང་བདག་ཏུ་མེད་པར་བྱས་པ་
ཡིན། ཡོངས་སུ་བཞེད་པ་ནི། ཐུགས་རྗེ་ཆེན་པོས་དུས་གོང་མ་ན་ནས་བཟུང་བ་ཡིན།
ངའི་བུ་མོ་འདི་སུ་ལ་མི་འབུལ་ལོ་ཞེས་གསུངས་པ་ནི། ངན་སོང་དུ་སོང་གིས་དོགས་
པ་ཡིན། སྦྱིན་པ་བཏང་བ་དེའི་དུས་ཕྱི་མའི་ལན་ཆགས་ཁྱེར་བ་ནི། འདོད་ཆགས་
དང་། ང་རྒྱལ་དང་། ཞེ་སྡང་དང་། གཏི་མུག་དང་། ཕྲག་དོག་མེད་པ་ཡིན། དུས་
གོང་མ་ལ་ཡེ་རང་མེད་པར་བྱས་པ་ཡིན་ནོ། །སྡུག་འཕང་ལམ་འཕྲང་བསྒྲལ་བ་ནི།
དུས་ལན་ཅིག་ན་སྟོན་པ་གཤེན་རབ་མི་བོས་ཁྱོད་སྲོལ་བར་འོང་ངོ༌། ། ཁའི་སྦྱིན་པ་
དང་ལག་གིས་སྦྱིན་པ་བཏང་བས། ང་ད་ལྟར་ཁྱོད་ལ་སྨྲ་བ་ཡིན། འཕྲུལ་གྱི་མེ་ལོང་
ཕྱིས་ནས་བལྟས་པ་ནི། དུས་གོང་མའི་དགེ་སྡིག་ལྟ་བ་ཡིན། ནང་དུ་རྩེད་མོ་རྩེ་བ་
ཞིག་འདུག་པ་ནི། དུས་གོང་མའི་ཡིད་ཆགས་པ་ཡིན། ཁྱོད་བསམ་པ་བསྐྱེད་པ་ནི།
དུས་གོང་མ་ནས་བདེ་ཆེན་དུ་འགྲོ་བ་ཡིན། ཡང་ང་ལ་ལྟས་ངན་པ་ཡིན་སྙམ་པ་དེ།
ནང་དུ་སོང་གིས་དོགས་པ་ཡིན། བསམ་པ་སྐྱེས་ཏེ་གཉིད་མེད་པ་ནི། དུས་ཕྱི་མ་ལ་
ཅི་ལྟར་འགྲོ་སྙམ་པ་ཡིན། རྨི་ལམ་ན་མིའི་བུ་མི་འདྲ་བར་ཀླུའི་བུ་འདྲ་བ་ཞིག་དང་རྩེ་
བར་རྨི་བ་ནི། དུས་གོང་མའི་ཡིད་གཅུགས་པ་ཡིན། ནངས་པར་གདུགས་ཀྱི་ཟེར་ལ་
ཤར་དུ་གཟིགས་པ་དེ། དུས་གོང་མའི་དགའ་བ་བྱས་པས། མཐོ་རིས་ལ་ཡ་མཚན་སྒྲ་
ཞིག་བྱུང་བ་ནི། དུས་གོང་མ་ལ་གསུང་སྙན་པར་སྒྲོགས་པ་ཡིན། ཡང་བུ་གཅིག་དེ་
མིའི་བུ་མི་འདྲ་བ་ཞིག་གདའོ། །ཡང་ཡ་མཚན་སྐྱེས་ནས། འདི་ཅི་དང་སྙམ་པ་དེ།
དུས་གོང་མ་ལ་བག་ཆགས་གཞན་གྱིས་བསྒྱུར་བ་ཡིན། དགའ་ཡང་མ་དགའ་ནས་གླུ་
བླངས་ཏེ། དམྱལ་བའི་དུས་གོང་མ་དེ་སྒྲིབ་པ་བག་ཙམ་འོང་བ་ཡིན། དེ་འཕྲུལ་གྱི་
381

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྒྱལ་པོའི་སྙན་དུ་གསན་པ། དུས་གོང་མའི་སྒྲིབ་པའི་བག་ཆགས་སྙེགས་པ་ཡིན།
ཁྱོད་དང་ལྷ་ཡེ་འཕྲུལ་རྒྱལ་པོ་ཡིད་ཀྱིས་འཕྲད་པ་དེ་དུས་གོང་མའི་སྒོམ་པ་སྙེགས་པ་
ཡིན། ལུས་མཚན་བྱུང་བའི་གླུ་ཞིག་བླངས་པས། དེ་ཡེ་འཕྲུལ་གྱི་རྒྱལ་པོའི་སྙན་དུ་
གསན་ཡེ་འཕྲུལ་གྱི་རྒྱལ་པོས་ཤེས་ལས་དྲངས་ནས། སྡུག་པའི་བྲོ་དང་གླུ་བླངས་པས།
ཡོངས་སུ་དག་མའི་སྙན་དུ་གསན་ནས། གཟུགས་སུ་སྣང་བ་ཡང་མི་སྣང་ནས། འདི་
སྤྲུལ་པའི་ཆོ་འཕྲུལ་ཞིག་འདུག་པ་འདྲ་སྙམ་ནས་ཡབ་ལ་ཞུས་པ། ཡབ་གཅིག་ལགས།
གཟུགས་སུ་མི་སྣང་བར་གླུ་ལེན་པ་འདི་ཅི་སྟེ་ན། ཡབ་ཀྱི་ཞལ་ནས་བུ་མོ་འདི་ཅི་ཟེར་
ན་གསུངས་སོ། །ཡབ་ཀྱི་ཐུགས་ལ་དགོངས་ནས། བུ་མོ་འདི་ཡང་ཁྱིམ་ཅིག་འདོད་པ་
འདྲ་སྙམ་ནས། ཡབ་ཀྱི་བུ་ལ་གཡང་ས་བསྐུར་ནས་བཏང་ངོ༌། །ཡོངས་སུ་དག་མ་
ཁྱོད་སེམས་ཅན་ཡིན་པས། སེམས་ཅན་གཟུགས་མེད་པ་ལ་སྒྲ་ཡོད་པ་ཡང་མང་ངོ༌།
གཟུགས་ཡོད་པ་ལ་སྒྲ་མེད་པ་ཡང་མང་ངོ༌། །དེ་ནས་ལས་བྱེད་པ་སྒྲ་ཡོད་པ་ཡང་
ཡོད། ལ་ལ་རང་བྱུང་གི་སྒྲ་ཡང་ཡོད། ལ་ལ་ལྷའི་སྒྲ་ཡང་ཡོད། ལ་ལ་ཀླུའི་སྒྲ་ཡང་
ཡོད། ལ་ལ་མིའི་སྒྲ་ཡང་ཡོད། ལ་ལ་མི་མ་ཡིན་པའི་སྒྲ་ཡང་ཡོད། ལ་ལ་དམྱལ་བའི་
སྒྲ་ཡང་ཡོད། ལ་ལ་སྲིན་པོའི་སྒྲ་ཡང་ཡོད། ལ་ལ་བྱེད་པའི་སྒྲ་ཡང་ཡོད། ལ་ལ་གྲུབ་
པའི་སྒྲ་ཡང་ཡོད། སྒྲ་དེ་ལྟར་ཡོད་དོ། །ཡོངས་སུ་དག་མ་མི་དགེ་བ་མ་བྱེད་པར་བུ་
དང་རང་གི་སེམས་ལ་ཇི་ལྟར་བསམ་པ་གྱིས་བགྱིས་པས། ཡབ་གཅིག་ལགས། སྒྲ་
བག་ཆགས་ཞིག་རྒྱུ་བ་མཆིས་པར་སྒྲ་མི་འབྱུང་ཞེས་ཞུས་པས། ཡབ་ཀྱི་བུ་ཡོངས་སུ་
དག་པ་ལ། རླུང་གི་སྒྲ་དང་། ཆུའི་སྒྲ་དང་། མེའི་སྒྲ་དང་། དེ་རྒྱུ་ནས་མེད། ཡོངས་
སུ་དག་ནས་ཡབ་དེ་ལ་རྒྱུ་མ་མཆིས་སོ། ། དེ་སངས་རྒྱས་ལགས་པས། སངས་རྒྱས་བྱ་
བ་དེ་རང་ཁར་རྒྱུ་ལགས་སོ། །ལྷ་ཡེ་འཕྲུལ་གྱི་རྒྱལ་པོས་འོད་སྐར་མདའ་ཙམ་ཞིག་ཏུ་
བརྫུས་ནས། ནམ་གྱི་གུང་ལ་ཡོངས་སུ་དག་མའི་སྐུ་ལ་འཁྲིལ་བས། ཡོངས་སུ་དག་
382

འབུམ་སྡེ། ཀླུ་འབུམ། ༼བར༽
མ་དེ་འོད་དུ་དགོངས་ནས་དགྱེས་པས། དགོངས་སང་ཙམ་ནས་ལྷ་ཡེ་འཕྲུལ་རྒྱལ་
པོའི་སྐུ་རུ་གདའ་ནས། ཡོངས་སུ་དག་མ་དེར་ཡིད་ཀྱིས་སྡངས་ནས། རང་ལ་རང་
བལྟས་པས། སྐུ་ལ་དམར་སྐྱ་ཅིག་ཟག་པ་ལས། ཡོངས་སུ་དག་མ་ཤིར་བྱོན། རྒྱ་
མཚོའི་གཏིང་དུ་བྱོན་པས་ཡབ་གཅིག་འཚལ། དེ་ནས་བག་བལྟས་ནས། འདི་ཁྲུས་
མཛད་པས། སྣ་ལ་ཁྲུས་ཀྱིས་བཀྲུས་པས་མི་དག་པ་གང་ཡང་མེད་དོ་སྙམ། བཤགས་
པས་མི་བྱང་བ་གང་ཡང་མེད་སྙམ་ནས་ཁབ་ཏུ་བྱོན་ཏེ། དྲི་མ་ངན་པ་ཀླུའི་རྒྱལ་མོ་སྐུ་
ཁྲུས་མཛད་པའི་དབུ་ལ་བབ་བོ། །ཀླུའི་རྒྱལ་མོ་ཕོག་གཅིག་དེར་བརྒྱལ་ནས། བརྒྱལ་
བ་སངས་ཙམ་ན། ལུས་ཡོངས་སུ་མི་གཙང་བས་ཕོག་ནས་གདའོ། །ལུས་ཐམས་ཅད་
ཤུ་བས་ཁེངས་སོ། །བར་དེར་གནམ་ས་སྔོན་པོ་ཡང་གྲུམ་པ་སྐད། ས་ཡང་གཡོས་
ནས་མེར་མེར་འདུག་རི་བསྙིལ་བ་སྐད། གདགས་དང་སྲིབ་ཀྱང་འབྱར་བ་སྐད། རྒྱ་
མཚོ་ཡང་སྐམ་སྐད། དེ་ནས་ཀླུའི་རྒྱལ་མོ་ཐུགས་ཁྲོས་ནས། ཡོངས་སུ་དག་མ་དེ་རབ་
ཏུ་སེམས་མི་དགའ་ནས། གཉིད་ཤ་ལས་མེད་ནས་ཀྱང་སེམས་རབ་ཏུ་མི་དགའོ། །དེ་
ནས་ཡབ་ལ་ཞུས་པས། བདག་ནི་ཤིན་ཏུ་མི་དགའ་ནས་གཉིད་མེད་ན། སྒྲིབ་པའི་སྔ་
རྟགས་ཡིན། ཁྱོད་རྒྱ་མཚོ་གཏིང་མེད་འགྲམ་དུ་འགྲོ་བ་ནི། དུས་གོང་མའི་ལས་ཀྱི་
སྡིག་བྱུང་བ་ཡིན། ཁྱོད་རྒྱ་མཚོ་ལ་ལུས་གོས་འཁྲུ་བ་ནི་དུས་གོང་མ་ལ་མར་སྦྱོངས་
ཤིག་པ་ཡིན། ཀླུའི་རྒྱལ་མོའི་སྤྱི་བོ་ལ་དྲི་མ་ཕོག་པ་ནི། དུས་གོང་མའི་ལས་ཀྱི་སྡིག་
བྱུང་བ་ཡིན། ཁྱོད་དམྱལ་བར་ཐོན་ཀ་ཡིན་པས། ང་ནི་གཤེན་གྱི་དྲང་སྲོང་བྱ་བ་ཡིན།
གཤེན་རབ་མི་བོ་བྱ་བ་ཐུགས་རྗེ་ཆེ་ལ་ཐབས་མཁས་པ་ཞིག །རིན་པོ་ཆེའི་གླིང་ལ་
དགོངས་པ་བྱེད་པ་ལ་ཞུས་ཤིག །ཁྱོད་སྟོན་པ་གཤེན་རབ་མི་བོས་ཐུགས་རྗེས་བཟུང་
ནས། དེས་ནད་འདི་བྱང་ནས་འོང་གིས། ནད་དེ་བྱང་བ་དང་། ཁྱོད་འདི་ཚོན་གང་
བ་ཞིག་ཏུ་བྱས་ནས། གཉིས་སུ་མེད་པའི་འབྲས་བུ་ཐོབ་སྟེ་འོང་ངོ་གསུངས་པས།
383

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནད་པས་བག་བཞི་བསྐུམ་ནས། ལྷ་ཕྱག་ལན་གསུམ་བྱས་ནས་ཞུས་པས། རིན་པོ་
ཆེའི་གླིང་གང་ན་མཆིས་ཞེས་ཞུས་སོ། །གཤེན་རབ་དྲང་སྲོང་དེའི་ཞལ་ནས། ཁྱོད་
མིག་ཚུམས་ཤིག་ངས་ཕྱིན་པར་བྱ་ཡིས་གསུངས་ནས། ནད་པ་རང་མིག་བཙུམས་
ནས་སྤྱན་སྔར་བསྡད་པས། གཤེན་དྲང་སྲོང་དེས་སོར་མོ་བསྐུམ་ནས། སྲིན་ལག་
གཡས་པ་བརྐྱང་སྟེ། སྙིང་པོ་འདི་བཟླས་སོ། ། ཨོཾ་ཏྲ་ཏ་ཡ་སོང་རི། ཏ་ཐ་ཀ་ཏ་རི་
བོང་། སུ་རུ་སུ་རུ། ཡེ་ཕྱེད་ན་ལ་མ་ལོང་སྭ་ཕཊ། ཀྲོ་ཏ་ཀྲོ་ཏ་ཀྲྀ་ཏ། ཀྲོ་ཤི་ཀྲོ་ཤི་ཕྱེད།
ཧི་ནུ་ཧི་ནུ་ཧི་ཏ་སེ་ནུ་ཕཊ། ཧ་མ་ཧོ་ཏ་མོ་ཕྱད། ས་ར་ས་ར་ས་ར་སུ་རུ་ཕྱད། སུ་རུ་
ཕྱད། འགྲོ་ན་འགྲོ་ན་འགྲི་ན། བ་ལེ་བ་ལེ་བ་ལེ། ཞེས་བརྗོད་པས། ནད་མ་རིན་པོ་
ཆེའི་གླིང་ལ་བྱོན་ནོ། །ནད་མས་སྤྱན་ཕྱེད་ནས་བལྟས་པས། ། ཡ་མཚན་གྱི་མི་ཞིག་
དབུ་ལ་གཡུའི་ཅོད་པན་གསིལ་བ་ཞིག །ཕྱག་གཡས་པ་ན་སྤྲུལ་པའི་རྔ་གཤང་རང་
གིས་བརྡུང་བ་ཞིག །ཕྱག་གཡོན་པ་ན། ཕྱག་རྒྱ་ཐབས་ཀྱིས་བསྒྱུར་བ་ཞིག །གདན་
གཡུང་དྲུང་གི་ཁྲིའི་སྟེང་ན་བཞུགས་པ་ཞིག །ནད་མས་བག་བཞི་བསྐུམ་ནས། ལྷ་
ཕྱག་ལན་གསུམ་བྱས་པས། སྟོན་པ་གཤེན་རབ་མི་བོ་ལགས། ཐུགས་རྗེ་ཆེ་ལ་ཐབས་
མཁས་པ་ལགས། ཁོ་མོའི་བྲོ་ནད་འདི་ཐུགས་རྗེས་བཟུང་འཚལ་ཞེས་གསུངས་པ་
ལས། སྟོན་པས་སྤྱན་ཤག་གིས་ཕྱེས་ནས་བལྟས་པའི་ཚུལ་བསྟན། ཁྱོད་ནི་སྔོན་གྱི་
བག་ཆགས་ཡིན་པས། ངས་སྦྱང་ན་ཁྱོད་ལ་མཐུན་པའི་རྫས་ཡོད་དམ་ཞེས་གསུངས་
པས། ནད་མའི་གཡར་ནས་མཆིས་པ་ནི་དངོས་སུ་འབུལ། མ་མཆིས་པ་ཐུགས་རྗེས་
བཟུང་འཚལ་ཞེས་ཞུས་པས། ཁྱོད་ཀྱང་ཚུར་ཉོན་ཅིག་པར་གསུངས་སོ། ། དེ་ནས་
སའི་བྱིན་དབབ། དེ་ནས་དཀྱིལ་འཁོར་ལ་ཡིད་ཀྱི་ཁྱེའུ་ཆུང་གིས་ཀྱང་ཀླུའི་གསུང་
རབ་བཏོན། སྟོན་པ་གཤེན་རབ་མི་བོས་སྣ་ལ་ས་བྱིན་གྱིས་བརླབས། དེ་ནས་ས་
བདག་མོ་ལ་སྦྲན་བཏང་། དེ་ནས་ས་བདག་མོ་ལ་ས་བསླང་། དེ་ནས་སའི་བྱིན་ཕབ།
384

འབུམ་སྡེ། ། ཀླུ་འབུམ། ༼བར༽
དེ་ནས་དཀྱིལ་འཁོར་ཚད་ངོས་རེ་ལ་རྐང་འདོམ་ཉི་ཤུ་རྩ་རེ་རེ་བོར་རོ། ། དེ་ནས་
ཕུར་པ་ཕྱོགས་བཞིར་བཏབ། དེ་ནས་ཆག་རེ་བ་བརྩིགས། དེ་ནས་འོ་མ་དང་རྩི་
སྨན་གྱིས་ཆག་ཆག་བཏབ། དེ་ནས་ཐེབ་པའི་དུས་སུ་མཁྱེན་དཔང་གསོལ། དི་རིང་
གཙང་མ་རིས་ཀྱི་དཀྱིལ་འཁོར་འདིར། ཡེ་ཤེས་ལྷ་རྣམས་སྤྱན་ཡང་མི་འདྲེན་
གཤེགས་ཀྱང་མི་གཤེགས་ངོས་རེ་རུ་མཁྱེན་པ་ཅན་བཞི་བཞུགས་སུ་གསོལ། ཐིག་
བཏབ་པའི་དུས་སུ་མཁྱེན་པ་ཅན་བཞིས་དགོངས་པ་མཐར་ཕྱུང་ངོ༌། །ཀླུ་རྣམས་
པདྨ་མའི་སྟེང་དུ་བཞུགས་སུ་གསོལ། སྤྱན་དྲངས་སོ། །ངོས་རེ་རེར་བུམ་པ་རེ་རེ་
བཞག །དེའི་ནང་དུ་འོ་མ་དང་སྦྲང་རྩི་སྦྱར་ནས་གསོལ། གཟུངས་ཐག་དེ་དགོངས་
པ་ཅན་གྱིས་བཟུང་ངོ༌། །གཏོར་མ་ཆ་དྲུག་ཅུ་ཐམ་པ་བཤམས། གསུང་དབྱངས་ཡང་
ཡིད་ཀྱི་ཁྱེའུ་ཆུང་གིས་གསུངས། སྟོན་པ་གཤེན་རབ་མི་བོས། ཐུགས་ལ་དགོངས་ནས།
སྤྱན་བཙུམས་ནས་དགོངས་པ་མཛད། སྙིང་པོ་རེ་རེ་ལ་སྨན་རེ་རེ་བྱུང་། ཨོ་སང་ཀ་
ར་འདུ། ཨོཾ་སང་ཀ་ར་འདུ། ཨོཾ་སང་ཀ་ར་འདུ། ཞེས་བརྗོད་པས། སྨན་ཡོངས་སུ་རྒྱུ་
བ་རང་བཞིན་གྱིས་ནམ་མཁའ་ལ་ཆར་འབེབས་པ་བཞིན་དུ་བྱུང་ནས། སྟོན་པ་
གཤེན་རབ་མི་བོ་དེ་ཐུགས་རྗེ་ཆེ་ལ་རྫུ་འཕྲུལ་དང་ལྡན་ནས། ཡ་ཏ་ཞེས་བརྗོད་པས།
སྙིང་པོ་རེ་རེ་ལ་སྨན་རེ་རེ་བྱུང་། སྟོན་པ་གཤེན་རབ་ཀྱིས་ཕྱག་གཡས་དང་། གཡོན་
གྱི་སོར་མོ་བཅངས་ཏེ། ཐུགས་ཀར་བཞག་སྟེ་སྙིང་པོ་བཟླས་སོ། ། ཨོཾ་ཐད་ཡ་བཛྲ་ཧཱུཾ།
སྤུ་ཏ་ར་ནུ་ཆར་ཕཊ་ཕཊ་ཕཊ། ཏ་ཐ་ཡ་རི་དུ་ན་མ་སུ་ནེ་ཏི་སེ་ཕཊ། ཀུ་ལ་སུམ་སུམ།
མ་ཏ་སི་ཏ་ཕཊ་ཕཊ། བཛྲ་སུ་ཧེ་མ་ཧོ་ལ་མ་ཏ་ཡ་བུད་ཏ། འགྲི་ན་འགྲི་ན། ཧུ་ལུ་ཧུ་
ལུ་ཧུ་ལུ། བེ་ན་སི་ན་སི་ན་སད་ཆད། ཡ་ཕཊ་མ་རི་པེ། ཧུ་དུ་ཕཊ་ཡན་ནོ། །ཡན་
ནོ། །ཡེ་རེ་ཕོ་ཙ་སད་བྱ་ན་མུ་ལེ་ཡང་། ཐ་མུ་ལང་ཁོ་ལོང་མི་ཟེར་དལ་མ་ཟོར་ཟོར་
ཕཊ། ཡམ་ཡམ་ཡམ། སུ་ལུ་མེ་ཕེ་བཛྲ་བཛྲ་སིང་ང་ཕཊ་ཕཊ་ཕཊ་ན་མ་ཡ། དེ་
385

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྐད་ཅེས་བརྗོད་དོ། །ཀླུའི་རྒྱལ་པོ་དེ་གནས་ནས་སྤྱན་དྲངས་སོ། །དུང་གི་སྦལ་པ་
ཞིག་དཀྱིལ་འཁོར་གྱི་སྟེང་དུ་གདའོ། ། དེ་ནས་ཡང་ཧེ་དུ་ཧེ་དུ་ཧེ་དུ་ཧེ་དུ་ཧེ་དུ། ཧུ་
ལ་ཧུ་ལ་ཧུ་ལ་ཧུ་ལུ། ཧ་ལ་ཧ་ལ་ཧ་ལ་བྱས་པས། དུང་གི་ཕྱི་བ་དཀར་མོ་ཞིག་
དཀྱིལ་འཁོར་གྱི་སྟེང་ན་གདའོ། །ཡང་སྙིང་པོ་ཨཱ་ཨཱ་ཧེ་ཨཱ་ཧེ་ཨཱ་ཧེ་ཨ་ཧེ་སང་ར་སང་
ར་སང་ར་བྱས་པས། དུང་གི་བུད་མེད་དཀར་མོ་ཞིག་དུང་གི་ཕྲེང་བ་དོ་ཤལ་བྱས་
པས། དཀྱིལ་འཁོར་གྱི་འགྲམ་ནས་གཤེན་རབ་ལ་ཕྱག་འོར་གསུམ་བྱས་ནས། སྟོན་
པས་བཀའ་ཅི་སྩལ་ཞེས་གསུངས་ནས། སྟོན་པའི་ཞལ་ནས་སྲིད་པ་ཡོངས་ཀྱི་བདག་
མོ་འདི་བཟུང་བ་བཏང་འཚལ་ཞེས་ཞུས་པས། སྣ་ལ་དཀར་གསུམ་གྱི་མཆོད་པ་ཕུལ།
དེ་ནས་མངར་གསུམ་གྱི་མཆོད་པ་ཕུལ། དེ་ནས་སྐྱུར་གསུམ་གྱི་མཆོད་པ་ཕུལ། དེ་
ནས་མེ་ཏོག་སྣ་ཚོགས་ཀྱི་མཆོད་པ་ཕུལ། དེ་ནས་རིན་པོ་ཆེ་སྣ་བརྒྱད་ཀྱི་མཆོད་པ་
ཕུལ། དེ་ནས་མར་མེ་མདངས་གསལ་གྱི་མཆོད་པ་ཕུལ། དེ་ནས་འབྲུ་སྣ་ལྔའི་མཆོད་
པ་ཕུལ། དེ་ནས་སྨན་སྣ་ཚོགས་ཀྱི་མཆོད་པ་ཕུལ། དེ་ནས་རྩི་སྣ་དྲུག་གི་མཆོད་པ་
ཕུལ། དེ་ནས་རྒྱན་ལྷབ་ལྷུབ་ཀྱི་མཆོད་པ་ཕུལ། དེ་ནས་རོལ་མོ་སྣ་ཚོགས་ཀྱི་མཆོད་
པ་ཕུལ། དེ་ནས་ཤ་སྣ་ཁྲག་སྣ་གཟུགས་སྣ་ཚོགས་ཀྱི་མཆོད་པ་ཕུལ། ཆུ་སྣ་ཚོགས་
ཀྱིས་ཀླུའི་རྒྱལ་མོ་ལ་སྐུ་ཁྲུས་གསོལ་ནས། བསང་སྣ་ཚོགས་ཀྱིས་བསང་བྱས་པས་ཀླུའི་
རྒྱལ་མོ་རབ་ཏུ་དགྱེས་ཏེ། སྲིད་པ་ཡོངས་ཀྱི་བུ་མོ་ཡང་བཟུང་བ་རབ་ཏུ་གློད། ཨོཾ་
ཧ་ལ་ཨོཾ་ཧ་ལ་ཨོཾ་ཧ་ལ། དེ་ལྟར་སྟོན་པ་གཤེན་རབ་མི་བོས་ཀླུའི་གསུང་རབ་རྒྱུན་དུ་
བཏོན། ཀླུའི་སྤང་སྐོང་རྒྱུན་དུ་ཀློག །ལན་ཆགས་ཀྱི་གཏོར་མ་ཆ་དྲུག་ཅུ་ནི་ལྷ་མ་སྲིན་
སྡེ་བརྒྱད་ལ་བཏང་། སྡིག་པའི་རྒྱུན་བཤགས་མང་པོ་ནི་ཀླུ་ཡི་ཡུལ་དུ་བཏོན་ཏེ། ཐལ་
མོ་སྦྱར་ནས་སྙིང་པོ། ཨོཾ་ཧ་ལ་ཨོཾ་ཧ་ལ་ཨོཾ་ཧ་ལ་ཨོཾ་ཧ་ལ། ཨོཾ་མ་ར་ཡ་ཁང་ༀ་མ་ར་
ཡ་ཁང་། ཨོཾ་ཧ་མ་ཡ་ཡ། ཧུ་ལུ་ཧུ་ལུ་ཧུ་ལུ། བྷ་ར་བྷ་ར། ཞེས་བརྗོད་པས་སྲིད་པ་
386

འབུམ་སྡེ། ཀླུ་འབུམ། ༼བར༽
ཡོངས་ཀྱི་བུ་མོ་ཡང་། ལུས་སྒྱུ་མའི་ཕུང་པོ་དང་གདོས་པ་ཀླུའི་ནད་རྣམས་ནི་གློག་པ་
བོར་བ་ལྟར་བོར་ནས། ལུས་བོར་ནས་སེམས་ཡང་དག་པའི་ཡེ་ཤེས་འདི་ཚོན་གང་
བ་བྱ་སྟེ། གསས་མཁར་བོན་ཉིད་དབྱིངས་སུ་བྱ་ཚང་ནས་ཕྱུང་བ་བཞིན་དུ་འབྲས་བུ་
ཡོངས་སུ་ཐོབ་བོ། །སྲིད་པ་ཡོངས་ཀྱི་བུ་མོ་ཡོངས་སུ་དག་མས་སྟོན་པ་གཤེན་རབ་ལ་
ཞུས་པ། ཀླུའི་རྒྱལ་མོ་སྐྱི་འཐིང་ཤག་གི་ལེའུ་སྟེ་སོ་དགུ་པའོ།། །།
༧ གཙང་མ་ཀླུ་འབུམ་ཞེས་བྱ་བ། གཡུང་དྲུང་ཐེག་པ་ཆེན་པོའི་མདོ་ལས། ཡུལ་
ཁམས་ཡོངས་སུ་རྒྱས་པ་ཡང་ཀླུའི་སྐྱེ་མཆེད་དོ། །ཆར་ཆུ་དུས་སུ་འབེབས་པ་ཡང་
ཀླུའི་སྐྱེ་མཆེད་དོ། །རྨངས་པོ་འཕེན་པོར་འགྲོ་བ་ཡང་ཀླུའི་སྐྱེ་མཆེད་དོ། །འཕེན་པོ་
རྨངས་པོར་འགྲོ་བ་ཡང་ཀླུའི་སྐྱེ་མཆེད་དོ། །དབུལ་པོ་ཕྱུག་པོར་འགྲོ་བ་ཡང་ཀླུའི་སྐྱེ་
མཆེད་དོ། །ཕྱུག་པོ་དབུལ་པོར་འགྲོ་བ་ཡང་ཀླུའི་སྐྱེ་མཆེད་དོ། །སྡུག་པ་སྐྱིད་པར་
བྱེད་པ་ཡང་ཀླུའི་སྐྱེ་མཆེད་དོ། །སྐྱིད་པ་སྡུག་པར་བྱེད་པ་ཡང་ཀླུའི་སྐྱེ་མཆེད་དོ། །
ནོར་ཕྱུག་པ་ཡང་ཀླུ། མི་མང་བ་ཡང་ཀླུ། གཟུགས་བཟང་བ་ཡང་ཀླུ། སྨྲ་མཁས་པ་
ཡང་ཀླུ། ལོ་ལེགས་པ་ཡང་ཀླུ། བོན་མཁས་པ་ཡང་ཀླུ། སངས་རྒྱས་པ་ཡང་ཀླུ། སྦྱིན་
པ་བཏང་བ་ཡང་ཀླུ། ཕ་རོལ་དུ་ཕྱིན་པ་བཅུ་སྤྱོད་པ་ཡང་ཀླུ། མཐུ་ཆེ་བ་ཡང་ཀླུ།
བཟོ་མཁས་པ་ཡང་ཀླུ། རྩལ་ཆེ་བ་ཡང་ཀླུ། ཁོང་ལྗི་བ་ཡང་ཀླུ། མགོ་ཡང་པ་ཡང་ཀླུ།
ཀླུ་ལས་མ་གྱུར་པ་གང་ཡང་མེད་དོ། ། དེ་སྐད་གསུང་རབ་ཀླུ་འབུམ་ནང་ནས་འབྱུང༌།
ནད་མང་བ་ཡང་ཀླུ། དེ་ནས་བུ་གྲོད་པར་བྱུང་བ་ཡང་ཀླུ་མནོལ་བ་ཡིན། མཚོ་མ་
བྱུང་བ་ཡང་ཀླུ་མནོལ་བ་ཡིན། ཕྱ་བོར་བྱུང་བ་ཡང་ཀླུ་མནོལ་བ་ཡིན། ཁ་མེད་དུ་
བྱུང་བ་ཡང་ཀླུས་བྱས་པ་ཡིན། རྐུབ་མེད་དུ་བྱུང་བ་ཡང་ཀླུས་བྱས་པ་ཡིན། མ་ནུར་
བྱུང་བ་ཡང་ཀླུ་མནོལ་བ་ཡིན། ནད་འབྲུམ་བུར་བྱུང་བ་ཡང་ཀླུ། ཐོད་རྒལ་བྱུང་
བ་ཡང་ཀླུ། བས་ལྡགས་ཆེན་པོ་དང་ཆུང་ངུ་ཡང་ཀླུ་ལས་བྱུང་བ་ཡིན། ལེབ་རྒན་
387

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དང་ནད་ངན་པ་དང་། སྐྱ་སྒང་དང་གཤའ་གནག་པ་དང་། ཅོག་འགྱེལ་ཀྱང་ཀླུ་
ལས་བྱུང་ངོ༌། །རུས་ནད་དང་སྐྱ་རིམས་དང་། འབྲུམ་བུའི་ནད་དང་གཟེར་བ་དང་།
གློ་བུར་དེ་རྣམས་ཀྱང་ཀླུའི་གསུང་རབ་ནང་ནས་བྱུང་ངོ༌། ། དེ་ནས་ཡང་གནག་ལ་
གོར་བྱུང་བ་དང་། རྟ་ལ་རྔོ་ནད་བྱུང་བ་དང་། གློ་དང་གློ་སར་འོང་བ་དང་། རྟ་ལ་
མཚེས་ནད་འོང་བ་དང་། རྔོ་གུ་ལུ་འོང་བ་དང་། རྫུ་འོང་བ་དང་། རྩི་ལྡོག་འོང་བ་
དང་། དཀར་ཕྱོག་འོང་བ་དང་། ཚེག་པ་འོང་བ་དང་། རྐམ་པོ་འོང་བ་དང་། སྲིན་
འོང་བ་དང༌། འབུ་འོང་བ་དང་། རྨུག་པ་འོང་བ་དང༌། སེམས་ཅན་ལ་ནད་སྣ་
ཚང་བ་འོང་བ་ཡང་ཀླུའི་གསུང་རབ་ནང་ནས་འོང་ངོ༌། །གསུང་རབ་དང་པོ་ཀླུའི་
ཡུལ་ནས་ཀླུའི་རྒྱལ་པོ་རྩི་ལྡན་གྱིས་མཛད་པ་ཡིན་ནོ། །དེ་ནས་སྟོན་པ་གཤེན་རབ་
ཀྱིས་མཛད་དོ། །དེ་ནས་མི་ཡུལ་དུ་རྟེན་ལ་བཞག་གོ །དེ་ནས་གཡུང་དྲུང་སྟོན་པས་
ཅི་ལྟར་འོང་བ་ས་ལེར་མཁྱེན་ཏོ། །རྣམ་གཅིག་ཏུ་ཁམས་སུ་གསལ་ཞེས་བྱའོ། །རྣམ་
གཅིག་ཏུ་རིག་པ་ཤར་བའི་གསུང་གིས་ཀྱང་བགྱིའོ། ། དེ་ནས་རྒྱ་ཡུལ་དུ་ཡང་ལས་སྣ་
ཚང་བར་བྱས་ནས། ཤར་ཕྱོགས་ཀྱི་རྒྱལ་པོ་འཕགས་སྐྱེས་པོས་ཀྱང་མི་བདེ་བ་སྣ་ཚང་
བ་བྱུང་ངོ༌། །རྒྱལ་པོ་ཉིད་ཀྱང་ནད་ངན་པས་ཟིན་པ་ལ། དེར་རྒྱལ་པོས་ཡིད་ཀྱི་ཁྱེའུ་
ཆུང་དང་སྟོན་པ་གཤེན་རབ་མི་བོ་སྤྱན་དྲངས་ཏེ། རིན་པོ་ཆེའི་ཁྲི་ལ་སྟོན་པ་གཤེན་
རབ་མི་བོ་བཞུགས་སུ་གསོལ། ནམ་ཟླ་དུས་བཞིའི་ར་བ་བཞི་ལ་ཡང་། དེར་གཙང་
མ་རིས་ཀྱི་དཀྱིལ་འཁོར་རྐང་འདོམ་བཞི་བཅུ་ངོས་རེ་ལ་ཡོད་དོ། །དེ་ནས་མཆོད་པའི་
རྫས་ནི་དྲུག་ཅུ་ཡང་བཤམ་མོ། །དེ་ནས་ཀླུ་རྣམས་སྤྱན་དྲངས། ཀླུའི་གསུང་རབ་ལོ་
གཅིག་བར་ལ་བཏོན་པས། མི་བདེ་བ་ཡང་མེད་པར་གྱུར་ཏོ། །རྒྱལ་པོ་འཕགས་སྐྱེས་
པོ་ཡང་བསྐུངས་དྭངས་སོ། །ཡུལ་ཁམས་ཡང་བཀྲ་ཤིས་སོ། ། མི་དགེ་བ་ཡང་དགེ་
བར་འགྱུར་རོ། །ཡུལ་དེ་ཡང་བཀྲ་ཤིས་ནས། རྒྱལ་པོ་འཕགས་སྐྱེས་པོས་གསུང་རབ་
388

འབུམ་སྡེ། ། ཀླུ་འབུམ། ༼བར༽
ལ་མཚན་གསོལ་བས། གསུང་རབ་འདི་ཡང་གསུང་རབ་དཔལ་ཆེན་དུ་བཏགས་སོ། །
ཡང་བཀྲ་ཤིས་གསུང་རབ་ཏུ་མཚན་གསོལ་ཏོ། །རྒྱལ་པོ་འཕགས་སྐྱེས་པོས་ཞུས་པའི་
ལེའུ་སྟེ་བཞི་བཅུ་པའོ།། །། །
༧ དེ་ནས་བྱང་ཕྱོགས་རྒྱལ་པོ་རྣམ་ཐོས་སྲས་དེ་ཡང་། ཡུལ་ཁམས་དེར་མཚོན་
གྱི་བསྐལ་པ་ཡང་དར། ནད་ཀྱི་བསྐལ་པ་ཡང་དར། དེ་ནས་རྒྱལ་པོ་རྣམ་ཐོས་སྲས་
ཉིད་ཀྱང་། ནད་ངན་པས་ཟིན་ནས་རབ་ཏུ་མི་བདེ་བར་མཆིས་པ་ལས། རྒྱལ་པོ་
ཡང་རིན་པོ་ཆེའི་གླིང་ལ་ཐུགས་རབ་ཏུ་མི་བདེ་བར་བཞུགས་པ་ལ། ཡིད་ཀྱི་ཁྱེའུ་ཆུང་
ཡང་སྤྲང་པོ་ཞིག་ཏུ་བརྫུས་ནས། རྒྱལ་པོའི་སྤྱན་སྔར་སློང་དུ་འོང་བ་ལས། རྒྱལ་པོ་ནི་
སྦྱིན་པ་ལ་དགའ། སྤྲང་པོ་ནི་སློང་ལ་དགའ་ཞེས་གསུངས་པས། རྒྱལ་པོའི་འབངས་
རྣམས་ཀྱི་ཞལ་ནས། སྤྲང་པོ་འདི་གར་འགྲོ་ད་ལྟ་རྒྱལ་པོ་འདི་ཐུགས་མི་བདེ་བ། སྤྲང་
པོ་ཁྱེད་བས་ངེད་ཅག་འབངས་འགྲོ་རུ་མེད་པས། ཁྱོད་རྒྱལ་པོའི་སྤྱན་སྔར་འགྲོར་
ག་ལ་ཡོད་ཅེས་བགྱིས་པས། སྤྲང་པོའི་ཞལ་རྒྱལ་པོ་ཡང་ཞལ་ལྟ། བསྙུང་བ་ཡང་སྨྲ་
ཡིས་གསུངས་ནས། རྒྱལ་པོའི་སྤྱན་སྔར་བྱོན་ནས། རྒྱལ་པོ་ལགས་རྒྱལ་པོའི་མངའ་
ཐང་ལ་གསོལ་གྱིས་ཡང་མ་བས་ཏེ། རྒྱལ་པོ་ནི་སྦྱིན་པ་ལ་དགའ་ལགས། ཉོན་མོངས་
པའི་སྤྲང་པོ་སློང་ལ་དགའ་བ་ལགས་ན། ན་བཟའ་ཞིག་སྩལ་དུ་གསོལ་ཞེས་ཞུས་
པས། རྒྱལ་པོའི་ཞལ་ནས་སྤྲང་པོ་འབངས་རྣམས་གར་སོང་ག་རེ་སྨྲས། སྤྲང་པོ་འདི་
བཏང་བ་ཅི་བྱས་པས། འབངས་རྣམས་གར་སོང་སྤྲང་པོ་འདི་ཆབ་གསོལ་ཞེས་བགྱིས་
པས། སྤྲང་པོས་ཁྲི་ལན་བགྱིས་ནས། རྒྱལ་པོ་ལགས་འབངས་རྣམས་ལ་ཡང་བཀའ་
སྩལ་དུ་མི་རུང་ལགས་སོ། །སྤྲང་པོ་བདག་ལ་ཡང་ཆབ་གསོལ་དུ་ལགས་ཀྱང་དངོས་
སྡིག་མཆི་བ་ལགས། རྒྱལ་པོ་ཅི་ལྟར་བསྙུངས་ལགས། བསྙུངས་པ་དྭངས་བར་བགྱི་
ཞུས་པས། རྒྱལ་པོ་རྣམ་ཐོས་སྲས་ཀྱི་ཞལ་ནས། ངའི་རྒྱལ་ཁམས་འདི་ཡང་རབ་ཏུ་
389

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མི་བདེ་བར་ཡོད། མཚོན་གྱི་བསྐལ་པ་ཡང་བྱུང་དུ་ཆ། ནད་ཀྱི་བསྐལ་པ་ཡང་བྱུང་།
མུ་གེའི་བསྐལ་པ་ཡང་བྱུང་། རྒྱལ་པོ་ང་ལ་ནད་ངན་པ་ཡང་བྱུང་ངོ༌། །སྤྲང་པོ་ཁྱོད་
ལ་ཐབས་ཅི་ཡོད་ཅེས་གསུངས་ནས། སྤྲང་པོའི་ཞལ་ནས་དེ་རྣམས་བདེ་བའི་ཐབས་
མཆིས་སོ། ། དེ་ལྟར་བྱུང་ཡང་ཀླུའི་རྒྱལ་མོ་ཡིན་པས་ཤིན་ཏུ་ཡང་ཀླུ་བཅོས་ན་ལེགས་
པར་འགྱུར་རོ། །ཀླུའི་གསུང་རབ་རྟག་ཏུ་བཞེངས་སུ་གསོལ་ལོ། །བཏོན་ནས་ཉམས་
སུ་བླངས་ན་བཟང༌། དེ་མ་ལགས་ན་ཡང་ཀླུའི་གསུང་རབ་རྟག་ཏུ་བཏོན་ན་ལེགས།
སྟོན་པ་གཤེན་རབ་མི་བོ་བྱ་བ་དེ་བར་སྣང་གི་ཁམས་ཉི་ཟླ་གཉིས་བརྩེགས་ན་
བཞུགས་ནས། མཆོད་པ་དང་སྤྱན་དྲངས་ནས་མཆོད་པ་ཕུལ་ན་ལེགས་པར་འགྱུར།
དེ་བས་ཀྱང་དུས་གསུམ་དུ་གསུང་རབ་བཏོན་ཞིང་མཆོད་པ་ཕུལ་ན་སྨན་པར་འགྱུར།
རྒྱལ་པོ་ཡང་བསྐུངས་བ་དྭངས་བར་འགྱུར། རྒྱལ་ཁམས་བདེ་ལ་ལོ་ཡང་ལེགས་པར་
འགྱུར། ལོ་ཕྱུགས་ཀྱང་རྟག་ཏུ་ལེགས་པར་འགྱུར། བེའུ་ལུག་ཀྱང་རྟག་ཏུ་འཕེལ་བར་
འགྱུར། ནད་རྣམས་ཀྱང་ཆད་པར་འགྱུར། དེ་ནས་རྒྱལ་པོ་རྣམ་ཐོས་སྲས་ཀྱི་ཞལ་
ནས། ཁྱོད་ཀྱང་སྤྲང་པོ་མིན་པས། འབངས་རྣམས་ཀྱང་སྤྱན་སྔར་མཆི་ཞེས་གསུངས་
ཏེ། འབངས་རྣམས་རྒྱལ་པོའི་སྤྱན་སྔར་མཆིས་པས། རྒྱལ་པོའི་ཞལ་ནས། འདི་ཡང་
སྤྲང་པོ་མིན་ནོ། །འདི་སྤྲུལ་པ་ཞིག་འདུག་པས། འདི་ལ་ཞིམ་དགུ་མངར་བཅུ་སྤྱན་
སྔར་དྲོངས་ཤིག་བགྱིས་སོ། །འབངས་རྣམས་ཀྱིས་ཞིམ་དགུ་མངར་བཅུ་དྲངས་པ་ལས།
སྤྲང་པོ་བཞུགས་པའི་ཤུལ་ནས་མེ་ཏོག་ཧ་རེ་གདའ། སྤྲང་པོའི་ཕྱག་སོར་བཅུ་པོ་ལ་
གསེར་གྱི་སྐུ་རེ་རེ་འདུག་པ་དེ་སུས་ཀྱང་མ་གཟིགས་པར་རྒྱལ་པོ་ཉིད་ཀྱིས་གཟིགས་
ནས། རྒྱལ་པོ་རྣམ་ཐོས་སྲས་རིན་པོ་ཆེའི་ཁྲི་ལས་བཞེངས་ནས། སྤྲང་པོའི་ཞབས་ནས་
བཟུང་སྟེ་རྒྱལ་པོའི་སྤྱི་བོར་བཞུགས་ནས། སྤྲང་པོ་མ་ལགས། སྟོན་པ་གཤེན་རབ་མི་
བོ་ལགས། རྒྱལ་པོ་བདག་ལ་ཐུགས་རྗེས་བཟུང་འཚལ་ལོ་ཞེས་གསུངས་པས། སྟོན་
390

༼བར༽
འབུམ་སྡེ། ཀླུ་འབུམ།
པ་གསེར་གྱི་ཁྲི་ལ་བཞག་ལགས། སྟོན་པས་སྐུ་ལྷན་གྱིས་བྱུང་བས། རྒྱལ་པོ་ཡོངས་
སུ་སྒྲ་ཆེན་ཞིག་བྱུང་བས། བྱང་ཕྱོགས་ཀྱི་རྒྱལ་ཁམས་མི་བདེ་བ་ཡང་བདེ་བར་འགྱུར་
རོ། །རྒྱལ་པོ་ཡང་ཐུགས་སངས་ཀྱི་ཕྱེད་ནས། སྟོན་པ་གཤེན་རབ་མི་བོས་ཀྱང་། རྒྱལ་
པོ་རྣམ་ཐོས་སྲས་ལ་བཀའ་སྩལ་པ། རྒྱལ་པོ་ཐུགས་མི་བདེ་བ་བྲོ་ནད་ངན་པ་དང་།
བྱང་ཕྱོགས་ཀྱི་མི་བདེ་བ་འདི་ཀླུས་བཏང་ལགས་པས་ན། ཀླུའི་རྒྱལ་པོ་རབ་ཏུ་ཐུགས་
ཁྲོས་པ་ལགས་པས། ཀླུའི་གསུང་རབ་བཏོན་པ་དང་རྒྱུན་དུ་བཀླག་པ་དང་། མཆོད་
པ་ཕུལ་བ་དང་། འདི་བགྱིས་ན་བསྙུངས་པ་དྭངས་པར་འགྱུར། སྔོན་བས་ཀྱང་རྒྱལ་
པོ་མངའ་ཐང་ཆེ་བར་འགྱུར་རོ། །རྒྱལ་ཁམས་སྔོན་བས་ཀྱང་ཐུགས་གསལ་བར་
མཆིས་གསུངས་པས། རྒྱལ་པོ་རྣམ་ཐོས་སྲས་དེས་ཀྱང་ཀླུའི་གསུང་རབ་སྤྱན་དྲོངས་
སོ། །ཡིད་ཀྱི་ཁྱེའུ་ཆུང་ཀློག་མཁན་དུ་སྤྱན་དྲོངས་སོ། །གསུང་རབ་དེ་ཡིད་ཀྱི་ཁྱེའུ་ཆུང་
གིས་ཁ་ཐོན་དུ་ཞལ་ནས་བཏོན་ནས། རྒྱུན་དུ་ཁ་ཐོན་དུ་བཏོན། ར་བ་བཞི་ལ་སྟོན་
པས་ཀླུ་ལ་མཆོད་པ་ཕུལ་ལོ། །མཆོད་པ་ཕུལ་བའི་རྟེན་ནི། གཙང་མ་རིས་ཀྱི་དཀྱིལ་
འཁོར་བཞེངས་སུ་གསོལ་ནས། སྟོན་པས་སྣ་ལ་དགུང་གསུམ་ཐུགས་དམ་མཛད།
དེ་ནས་སའི་བདག་པོ་ཡང་ཀླུའི་རིགས་ལ་གཏོགས་པ་ལགས་པས། ས་ལ་སྦྲན་བཏང་
ངོ༌། །དེ་ནས་སའི་བདག་མོ་ལ་ས་བསླང་། དེ་ནས་ས་བྱིན་གྱིས་བརླབས་སོ། །དེ་ནས་
བར་དེར་མཚམས་བཅད། དེ་ནས་དཀྱིལ་འཁོར་གྱི་ཚད་བོར། དེ་ནས་ཚན་གྱིས་
ཆག་ཆག་གདབ། དེའི་སྟེང་དུ་མངར་གྱིས་ཆག་ཆག་གདབ། དེ་ནས་ཐིག་བཏབ་
ཅིང་ཐིག་གི་སྨོན་ལམ་མཛད་དོ། །པདྨ་ལ་ཀླུ་རྣམས་སྤྱན་དྲངས་ལ་དགོད་དོ། །
དེ་ནས་ཀླུ་རྣམས་ལ་མཆོད་པ་བཤམས་ལ་ཀླུ་ལ་འབུལ་ལོ། །དེ་ནས་རྒྱལ་པོ་རྣམ་
ཐོས་སྲས་བསྙུངས་པ་དེར་དྭངས་སོ། །བྱང་ཕྱོགས་ཀྱི་རྒྱལ་པོ་ཡང་དེར་མངའ་ཐང་ཆེ།
འབངས་རྣམས་ཀྱང་གློ་སྔོན་བས་ཀྱང་ཉེའོ། །མཚོན་གྱི་བསྐལ་པ་ཡང་དེར་ཞི། མུ་
391

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གེའི་བསྐལ་པ་ཡང་དེར་ཞི། ནད་ཀྱི་བསྐལ་པ་ཡང་དེར་ཞི། མི་དགེ་བ་ཐམས་ཅད་
དེར་ཞི། དེ་ནས་རྒྱལ་པོས་གསུང་རབ་རྒྱུན་དུ་བཏོན། དེ་ནས་ཡང་དག་པའི་དགེ་བ་
བྱུང་ངོ༌། །རྒྱལ་པོ་རྣམ་ཐོས་སྲས་ཀྱི་ལེའུ་སྟེ་ཞེ་གཅིག་པའོ། །གཙང་མ་ཀླུ་འབུམ་ཞེས་
བྱ་བ། གཡུང་དྲུང་ཐེག་པ་ཆེན་པོའི་མདོ་ལས་བམ་པོ་བཅུ་དྲུག་པའོ། །། །
༧ དེ་ནས་ནུབ་ཕྱོགས་ཀྱི་རྒྱལ་པོ་སྤྱན་མི་བཟང་གིས་ཀྱང་རྒྱལ་ཁམས་རབ་ཏུ་
མངའ་བ་ལས། རྒྱལ་པོ་ཡང་ཇག་ཙེ་ལས་བབ་ནས། ཡབ་ཞབས་འཆག་ཏུ་གདུགས་
དྲོས་ཙམ་གཤེགས་པ་ལས། ཕྱག་མཁར་བསྣམས་ནས་བཞུད་པ་ལས། ཤར་གྱི་མདོ་
ན་དུང་གི་ཕྱི་བ་དཀར་མོ་ཞིག་གདའ་ནས། རྒྱལ་པོ་སྤྱན་མི་བཟང་དེས་ཕྱག་འཁར་
ཞིག་ཀྱང་འཕངས་ནས་བཏང་བ་ལས། ཕྱི་བ་དཀར་མོའི་མགོ་ལ་བརྒྱབ་པས། ཕྱི་བ་
དེ་བཀུམ་ནས་རྒྱལ་པོའི་ཕྱག་འཁར་གྱི་ལོགས་ལ་སྦལ་བའི་གཟུགས་ཞིག་གདའ། རྒྱལ་
པོ་ཁབ་ཏུ་བྱོན་ནས། ཕྱི་འབྲེད་ནུབ་མོ་མནལ་ལམ་ན། རྒྱལ་པོ་སྤྱན་མི་བཟང་ལ་
ངའི་མགོ་ཆག་པ་ཅི་གསུང་ཟེར་ནས། རྒྱལ་པོ་ཆོ་འཕྲུལ་ཅི་རུ་བརྫུས་ནས། ས་སྤར་
གང་ཡང་གཏོར་ནས་བཏང་། གཉིད་ཀྲད་ཀྱིས་སད་ནས་སྣ་གཡའ་བ་སྙམ་བྱེད་ནས་
རྒྱལ་པོ་ཡང་རབ་ཏུ་བསམ་པ་སྐྱེས་ཏེ། ཡུལ་ཁམས་དེ་ན་རྒྱལ་པོ་ལ་སྔོན་བས་ཀྱང་
འབངས་རྣམས་བློ་རིང་། དེ་བས་བྱིས་པ་རྣམས་སྔོན་བས་ཆེ་འགྲམ་ཆེ། ཆིབས་ཀྱང་
རབ་ཏུ་འདྲོག་ཅིང་སྣ་སྒྲ་ཕྲོ་ཕྲོ་ཟེར་བཞིན་འཚེར། ཡུལ་ཁམས་དེ་ན་སྔོན་བས་ནད་
མང་། བེའུ་ལུག་ཀྱང་འཕེལ་དུ་མི་འདོད། ཡུལ་གྱི་ཁ་དོག་ཀྱང་མི་གསལ། ཆར་ཆུ་
དུས་སུ་ཡང་མི་འབེབས་སོ། །ཡུལ་བཀྲག་ཉམས་ནས། རྒྱལ་པོའི་རྨི་ལམ་ན། ཞབས་
ལ་སྦལ་པ་ཞིག་གདའ་བ་རྨིས་སོ། །དེ་ནས་དགུང་ཞག་བདུན་གྱི་ནང་པར་རྒྱལ་པོ་
ཞབས་འཆག་བྱོན་ནས། སླར་ལ་ཁབ་ཏུ་བྱོན་ཏེ་བེག་རྩེ་ལ་ཡང་བཞུགས་པས། རྒྱལ་
པོའི་ཞབས་ཀྱང་རབ་ཏུ་བརྩེ་ཞིང་ཚ་ནས། འབངས་གློ་བ་ཉེ་བ་རྒྱལ་པོ་སྤྱན་མི་བཟང་
392

༼བར༽
འབུམ་སྡེ། ཀླུ་འབུམ།
གི་སྤྱན་སྔར་མཆི་ཞེས་གསུངས་པས། དེ་ནས་འབངས་གློ་བ་ཉེ་བ་རྒྱལ་པོའི་སྤྱན་སྔར་
མཆིས་ནས། བཀའ་ཇི་ལྟར་འཚལ་ཞེས་ཞུས་པས། རྒྱལ་པོའི་ཞལ་ནས། ངས་ཞབས་
འཆག་ཏུ་བྱོན་པས། ཞབས་གཡས་པ་འདི་ཚ་ནས། འདི་ལ་ཚེར་མ་ཞིག་ཟུག་གམ་
ཞེས་གསུངས་པ་ལས། འབངས་གློ་བ་ཉེ་བས་བལྟས་པས། རྣག་གདའ་ནས་གསེར་
གྱི་ཕྲ་ཁབ་གྱིས་བླངས་པས་ཅང་མི་གདའ་ལགས་ནས། རྒྱལ་པོ་ལགས་ཅང་མི་གདའ་
ལགས་ཞུས་སོ། །དེ་ནས་དགུང་གཉིས་ན་ཡང་རབ་ཏུ་ཚ། དེ་ནས་རྒྱལ་པོས་གཟིགས་
པས། སེར་ག་ནག་པོ་ཆེན་པོ་ཞིག་གདའ་ནས། རྒྱལ་པོས་འབངས་གློ་བ་ཉེ་བ་ལ་ནི་
སྤྱན་སྔར་མཆིས་ཤིག་ཅིག་པར་བཀའ་སྩལ། འབངས་ཀྱིས་རྒྱལ་པོའི་སྤྱན་སྔར་མཆིས་
ནས་ཞབས་གཟིགས་པས། རྟིང་པ་ལྟར་གས་ནས་གདའོ། །དེ་ནས་རྒྱལ་པོ་དགུང་ལོ་
གསུམ་ལོན་ནས་ཡང་ཞབས་ཚ་ནས་སྨན་མང་པོ་རྒྱལ་པོ་ལ་བཏང་བས། འཚོར་ཡང་
མ་འདོད་ནས། རྒྱལ་པོ་སྤྱན་མི་བཟང་གིས་འདི་ཅི་དང་གྱིས་བགྱིས་པ་ལས། རྒྱལ་
པོའི་ཞལ་ནས། འབངས་རྣམས་གློ་བ་ཉེ་བ་ལ་སྤྱན་སྔར་མཆིས་ཞེས་བཀའ་སྩལ་པ།
རྒྱལ་པོའི་ཞལ་ནས་ཀྱང་ང་ལ་ཡང་སྨན་པ་མཁས་པ་ཞིག་འཚོལ་དང་། འབངས་ཀྱི་
མཆིད་ནས་ཀྱང་། རྒྱལ་པོ་ལགས་བཀའ་སྩལ་མཛོད། རྒྱལ་པོས་པེ་ནེ་གུའི་སྤྱན་སྔར་
བརྫངས་པ་ལས། པེ་ནེ་གུའི་རྒྱལ་པོའི་སྤྱན་སྔར་མཆིས་པ་ལ་བསྙུངས་བ་རྨིས་པས་ན།
བདག་ལ་རུང་དུས་ནི་མ་མཆིས་པ་ལགས། ང་ལ་གཏོ་དང་དཔྱད་ཁྲོམ་གྱིས་བགྱིས་པ་
ལས། པེ་ནེ་གུས་རྒྱལ་པོ་སྤྱན་མི་བཟང་གི་གམ་དུ་ཡང་གཏོ་དང་དཔྱད་བགྱིས་པས།
རྒྱལ་པོ་ལགས་ཀླུའི་རྒྱལ་མོ་ཕྱི་བ་དཀར་མོར་བརྫུས་ནས་མཆིས་པ་ལགས། རྒྱལ་པོའི་
ཞབས་འཆག་པ་དང་། ཤུལ་ཀར་འཇལ་ནས། རྒྱལ་པོས་ཕྱག་མཁར་འཕངས་པས།
ཕྱི་བའི་མགོ་ལ་བརྒྱབ་པ་ལགས། རྒྱལ་པོས་ཕྱག་འཁར་བླངས་པའི་ལོགས་སྦལ་པའི་
གཟུགས་ཤིག་མཆིས་པ་ལགས་ན་པ་རབ་། གདའ་འམ་གཟིགས་སམ། རྒྱལ་པོས་བལྟས་པས་རས་
393

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཕྱག་ལྕག་གི་ལོགས་ལ་སྦལ་པ་ཞིག་གདའ། རྒྱལ་པོས་ཕྱི་བ་ཡང་བཀུམ། དེ་ནས་
དགུང་ཞག་དགུ་ལོན་པ་དང་། རྨང་ལམ་ན་བུད་མེད་བཟང་མོ་ཞིག་མཆིས་ནས།
ངའི་མགོ་ལ་སྡིགས་པ་ཅི་བྱ་གསུངས་ཏེ། རྒྱལ་པོ་མནལ་སངས་ནས། རྒྱལ་པོས་ཅི་
བྱེད་ཅི་སྤྲུལ་གསུངས་ཤིང༌། ས་སྤར་གང་གཏོར་ལགས་ནས། དེ་ཡང་ཀླུའི་རྒྱལ་མོ་
ལགས་ན། རྒྱལ་པོས་འགྲོན་ཞག་གཅིག་ནས་བེག་རྩེ་ལ་བཞུགས་པས། ཞབས་ཚ་
བ་དེ་ཡང་ཀླུའི་རྒྱལ་མོས་ཚེར་མ་གསལ་བ་ལགས་ན། རྒྱལ་པོའི་ཞབས་ལ་ཚེར་ཤུལ་
སེར་ག་འོང་བ་དང་། ཀླུའི་རྒྱལ་མོས་གསལ་བ་ལགས་ན། དེ་ནས་སོས་སུ་མི་སྟེར་བ་
ཡང་ཀླུའི་རྒྱལ་མོ་ལགས། རྒྱལ་པོས་ཞབས་ལ་སྨན་གསོལ་བས་ཀྱང་འཚོར་མི་འཚལ་
ལགས་སོ། །རྒྱལ་པོའི་ཞབས་འདི་ཡང་མཛེ་རུ་མཆིས་གསུངས། རྒྱལ་པོས་འབངས་
གློ་བ་ཉེ་བ་སྔོན་བས་ཀྱང་རིང་དུ་འཇུག་པ་ཡང་ཀླུའི་རྒྱལ་མོ་ལགས་སོ། །བྱིས་པ་
སྔོན་བས་ཀྱང་གླེན་པ་ཡང་ཀླུའི་རྒྱལ་མོ་ལགས་ན། ཡུལ་བཀྲག་མེད་པ་ཡང་ཀླུའི་
རྒྱལ་མོ་ལགས་སོ། །ནད་མང་བ་དང་མཚོན་གྱི་བསྐལ་པ་དང༌། མུ་གེའི་བསྐལ་པ་
འོང་བ་ཡང་ཀླུའི་རྒྱལ་མོ་ལགས། བེའུ་ལུག་འཕེལ་དུ་མི་སྟེར་བ་ཡང་ཀླུའི་རྒྱལ་མོ་
ལགས། ཆིབས་འདྲོགས་ཤིང་འཚེར་བ་ཡང་ཀླུའི་རྒྱལ་མོ་ལགས། དེ་ནས་རྒྱལ་པོ་སྤྱན་
མི་བཟང་གི་ཞལ་ནས། དེ་ཀ་ཅི་ཚུག་ལགས་ན། ད་ཇི་ལྟར་བགྱིས་ན་སྨན་པར་འགྱུར་
ཞེས་གསུངས་པ་ལས།
པེ་ནེ་གུའི་ཞལ་ནས། རྒྱལ་པོ་སྤྱན་མི་བཟང་ལགས། ཀླུའི་རྒྱལ་མོ་མཉེས་པར་
བགྱིས་ན་སྨན། སྟོན་པ་གཤེན་རབ་མི་བོ་སྤྱན་དྲངས་ན་སྨན། དེ་ཀླུའི་གསུང་རབ་
འདོན་ན་སྨན། མཆོད་པ་རྒྱུན་མ་ཆད་པ་ཕུལ་ན་བསྙུངས་པ་དྭངས་པར་འགྱུར་ཅི་
ཡང་ལེགས་པར་འགྱུར་རོ་གསུངས། རྒྱལ་པོ་སྤྱན་མི་བཟང་གིས་འབངས་གློ་བ་ཉེ་བ་
ལ་སྤྱན་སྔར་མཆིས་ཞེས་གསུངས་པས། འབངས་གློ་བ་ཉེ་བ་རྣམས་རྒྱལ་པོའི་སྤྱན་
394

༼བར༽
འབུམ་སྡེ། ཀླུ་འབུམ།
སྔར་མཆིས་སོ། །རྒྱལ་པོའི་ཞལ་ནས། སྟོན་པ་གཤེན་རབ་མི་བོ་དང༌། ཀླུའི་གསུང་
རབ་སྤྱན་དྲངས་ལ་ཤོག་ཅེས་བཀའ་སྩལ། འབངས་གློ་བ་ཉེ་བ་རྣམས་ཀྱིས་སྟོན་པ་
གཤེན་རབ་མི་བོ་དང་། ཀླུའི་འབུམ་སྤྱན་དྲངས་པ་ལས། སྟོན་པ་གཤེན་རབ་མི་བོ་
ནི་གསེར་གྱི་ཁྲི་ལ་བཞུགས་ཏེ། གསུང་རབ་རྒྱུན་དུ་བཏོན་ནས། དཔྱིད་ཟླ་ར་བའི་
ཉ་གསུམ་ལ་ཀླུའི་དཀྱིལ་འཁོར་ཆེན་པོ་བཞེངས་སུ་གསོལ། འོ་མ་དང་མངར་གྱིས་
ཆག་ཆག་བཏབ། མཆོད་པ་ཆ་དྲུག་ཅུ་རྩ་གཅིག་བཤམས། ཀླུའི་གསུང་རབ་རྒྱུན་དུ་
བཏོན། ཀླུའི་སྤང་སྐོང་རྒྱུན་དུ་བཏོན། དེ་ནས་ཀླུ་གནས་ནས་སྤྱན་དྲངས། དེ་ནས་ཀླུ་
ལ་ཕྱག་བྱས། དེ་ནས་སྟོན་པས་མཆོད་པ་རྒྱུན་དུ་ཕུལ་ནས། ཀླུའི་རྒྱལ་མོ་གཙུག་ཕུད་
ཅན་བྱ་བ་གནས་ནས་སྤྱན་མ་དྲངས་ཏེ། སྟོན་པ་གཤེན་རབ་མི་བོས་ཞབས་ཀྱི་ཕྱག་
རྒྱ་གྲུ་ཚུགས་སུ་བཅས་ནས། ཕྱག་གཡས་པ་ནམ་མཁའ་ལ་གདེངས་ཏེ། སྙིང་པོ་ཧ་
ལ་ཧ་ལ་ཧ་ལ། ཏ་ལ་ཏ་ལ་ཏ་ལ། རི་ཏི་རི་ཏི་རི་ཏི། ཏ་ཡ་ཏ་ཡ་བྱས་པས་ཀླུའི་རྒྱལ་
མོ་གཙུག་ཕུད་ཅན་སྟོན་པ་གཤེན་རབ་ཀྱི་སྤྱན་སྔར་དུང་གི་བུད་མེད་དབུ་སྐྲ་གཙུག་
ཕུད་དུ་འཁྱིལ་པ་ཞིག་ཏུ་བྱས་ནས་ལྷན་གྱིས་འོངས་སོ། །སྟོན་པ་ལགས་བདག་གནས་
སུ་མཆིར་མི་སྟེར་བ་ཅི་ལགས་བགྱིས་པས།
སྟོན་པས་བཀའ་སྩལ་པ། རྒྱལ་པོ་ཆེན་པོ་སྤྱན་མི་བཟང་འདི་བཟུང་བ་ཡང་།
བཏང་འཚལ་ལོ་ཞེས་གསུངས་པས། ཀླུའི་རྒྱལ་མོའི་ཞལ་ནས་སྟོན་པ་ལགས། རྒྱལ་
པོ་འདིས་བདག་དུང་གི་ཕྱི་བ་དཀར་མོ་ཞིག་བསྡུས་པ་ལས། ཤེལ་གྱི་ཕྱག་མཁར་ཞིག་
གིས་མགོ་ལ་བརྒྱབ་པས། འདི་བཀའ་སྩལ་དུ་མི་རུང་ངོ་ཞེས་གསུངས་པས། སྟོན་
པས་ཕྱག་གཡས་པ་བར་སྣང་ལ་ཕྱར་ནས། སྙིང་པོ་རི་པ་སད་རི་པ་སད་རི་པ་སད།
ཀོ་ན་ཀོ་ན་ཀོ་ན། དུ་རུ་དུ་རུ་དུ་རུ་བྱས་པས། ཀླུའི་རྒྱལ་མོ་ལྕགས་ཀྱིས་རྒྱས་ནས།
སྟོན་པའི་སྤྱན་སྔར་ཕྱག་འཚལ་ཏེ། སྟོན་པས་བཀའ་སྩལ་པ་ཉན་ནོ་ཞེས་གསུངས་ཏེ།
395

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྟོན་པས་ཀླུ་མནོལ་བ་ཚན་གྱིས་བསང་དེ་ཙ་ར་ས་ཡ་ན། ཀླུ་ལ་རྩི་གསོལ། སྨན་ཉེ་ལོ་
ཨུཏྤལ་གྱིས་ཀླུ་ལ་ཕོག་གསུམ་གསོལ་ལོ། །ཀླུའི་གསུང་རབ་རྒྱུན་དུ་བཏོན་པས། ཀླུའི་
རྒྱལ་མོ་བསྙུངས་པ་དྭངས་སོ། །ཀླུའི་རྒྱལ་མོ་ཡང་དུས་སུ་གསོལ། ཀླུའི་གསུང་རབ་
རྒྱུན་དུ་བཀླགས་པས། རྒྱལ་པོའི་བཀའ་བཙན་ཏེ་མངའ་ཐང་སྔོན་བས་ཆེ། ལོ་ཕྱུགས་
རྟག་ཏུ་ལེགས་སོ། །ཆར་ཆུ་དུས་སུ་ཕེབས་སོ། །རྒྱལ་པོ་སྤྱན་མི་བཟང་གིས་སྟོན་པ་
གཤེན་རབ་མི་བོ་ལ་ཞུས་པ་ཀླུའི་རྒྱལ་མོ་གཙུག་འཁྱིལ་མའི་ལེའུ་སྟེ་ཞེ་གཉིས་པའོ།། །།
༧ ཡང་རྒྱལ་པོ་ཡུལ་འཁོར་སྲུང་ནི། མངའ་ཐང་རྒྱལ་པོ་གཞན་བས་ཆེ། ཁོང་སློད་
རྒྱལ་པོ་གཞན་བས་འཕགས་ནས། སྲིད་པའི་རི་བོ་སྤང་བཟང་ལ། ཀླུའི་རི་དྭགས་
འབུམ་དྲུག་ཁྲི་གནས་སོ། །རྒྱལ་པོས་འབངས་རྣམས་ལ་བཀའ་སྩལ་པ། འབངས་
རྣམས་ཀྱིས་སྲིད་པའི་རི་དྭགས་སྣ་ཚོགས་བཤོར་ལ་ཤོག་ཅིག་གསུངས་ནས། འབངས་
རྣམས་ཀྱིས་སྙི་དང་གཏོར་དང་གདོས་དང་། རླུབས་དང་སྐོགས་བྱས་ཏེ། ཀླུའི་རི་
དྭགས་སྣ་ཚང་བ་བསད་དེ། རྒྱལ་པོའི་སྒྲིབ་པའི་གསང་བུ་དྲངས་སོ། །དེ་ནས་ཡང་
ཀླུའི་རྒྱལ་མོ་དཀར་ཤམ་མ་བྱ་བ་དེ། དུང་གི་ཤ་བ་དཀར་མོར་བརྫུས་ཏེ་རི་དྭགས་སྣ་
ཚོགས་འཚོ་བ་ལས། རྒྱལ་པོ་རྗེ་འབངས་ཀྱིས་དུང་གི་ཤ་བ་བཀུམ་པར་དགོངས་ནས།
ཆུ་མིག་ངོས་བཟང་གི་འགྲམ་ན་སྐོགས་བཙུགས་ནས་བསྡད་པས། རི་དྭགས་གཞན་
མ་རི་རབ་ཟོམ་ལ་ཐལ། དུང་གི་ཤ་བ་དཀར་མོ་དེ་ཆབ་མིག་སྐོགས་ལ་ཟིན་པ་དེ།
ལག་པས་སྐོགས་འཐེན་པས་ལག་པ་གཡོན་པའི་གྲུ་མོ་ལ་རྨ་བྱུང་སྟེ་ཤོར་རོ། །ཁྲག་
བྱུང་བ་ཆབ་མིག་ཏུ་ཐལ་བས་ཀླུ་བྲན་ཡོངས་ཀྱང་འཁྲུགས་སོ། །དེ་ནས་ཀླུའི་རྒྱལ་མོ་
དེ་རབ་ཏུ་ཐུགས་མ་དགྱེས་ནས། རྒྱལ་པོ་རྗེ་འབང་ཆབ་མིག་གི་འགྲམ་དུ་གཟིམས་
པའི་རྨི་ལམ་དུ་བྱུང་ནས། བུད་མེད་བཟང་ལ་འོད་ཆགས་པ་ཞིག་ལག་པ་གཡས་པའི་
གྲུ་མོ་ལ་ཁྲག་དམར་ཙ་རེ་བྱས་པས། རྒྱལ་པོ་ཡུལ་འཁོར་སྲུང་གིས་ངའི་ལག་པ་ལ་
396

༼བར༽
འབུམ་སྡེ། ཀླུ་འབུམ།
ཁྲག་བྱུང་བས། ད་ངས་ཀྱང་ཁྱོད་ལ་དེ་བས་ཐུ་བ་ལན་བླན་ནོ་གསུངས་ནས། དབུ་
ཐང་གསུམ་ཅོག་ནས་སོང་ངོ༌། །རྒྱལ་པོ་ཡང་མནལ་སད་ནས་རབ་ཏུ་ཐུགས་མ་བདེ།
དེར་རྒྱལ་པོ་བཞེངས་ནས་བསམ་པ་རབ་ཏུ་སྐྱེས་ནས། རི་དྭགས་ཀྱི་ཤ་ཞིག་བསྲེགས་
ཏེ། རྒྱལ་པོས་ཀྲུམས་གསོལ་དགོངས་ཏེ། གསེར་གྱི་ཟངས་གྲི་ཤེལ་གྱི་མཛོད་ལ་
བདར་ཀྲུམས་གཏུབས་པ་ལ། ཕྱག་གཡོན་ཡང་ཐེབ་སྙིང་དུམ་ཙམ་འཁུམ་རྒྱལ་པོས་
ཀྱང་ཕྱག་གི་གྲུ་མོ་ལ་རེག་ཏུ་གཏོང་ངོ༌། །རྒྱལ་པོ་ཡང་ཤུ་བ་ཆགས་ཤིང་ཁྲག་ཀྱང་
བྱུང་ངོ༌། །རྒྱལ་པོས་སློང་ཟས་ལ་འཇུས་སམ་སྙམ་ནས། ཆབ་མར་ཡང་བཞུ་ཞིང་
བཏང༌། མངར་ལས་བསོག་པ་ཡང་ཡང་བཏང་། དེས་ཀྱང་ཤུ་བ་ཆག་ཅིང་ཁྲག་
ཆབ་བྱུང་ནས། རྒྱལ་པོའི་ཞལ་ནས། ངའི་ད་རྨ་འདི་སོས་སུ་མ་འདོད་པས། སྨན་པ་
མཁས་པ་ཞིག་ཚོལ་ལ་ཤོག །འབངས་རྣམས་ཀྱིས་མཆིས་ཏེ། སྨན་པ་འཚོ་བྱེད་གཞོན་
ནུ་ལགས། རྒྱལ་པོ་ཡུལ་འཁོར་སྲུང་བསྙུངས་པས་གཤེགས་འཚལ་ལོ་ཞུས་པས། སྨན་
པ་འཚོ་བྱེད་གཞོན་ནུ་རྒྱལ་པོ་ཡུལ་འཁོར་སྲུང་གི་སྤྱན་སྔར་བྱོན་ནས། སྨན་པ་འཚོ་
བྱེད་གཞོན་ནུས་རྒྱལ་པོ་བསྙུངས་སྨྲས་པས། རྒྱལ་པོ་ལགས་ཇི་ལྟར་བསྙུངས་ཞེས་
གསུངས་སོ། །རྒྱལ་པོ་ཡུལ་འཁོར་སྲུང་གི་ཞལ་ནས། རྒྱལ་པོས་སྨན་པ་ལ་ང་ནང་
ཁྲོལ་ཡང་མི་བདེ་གསུངས་ནས་བཀའ་དེ་ལྟར་སྩལ་ནས། སྨན་པ་འཚོ་བྱེད་གཞོན་
ནུས་ནངས་པར་གདུགས་ཀྱི་རྩེ་ལ་ཕྱག་གཡས་པ་ལ་རྩ་བལྟས་པས། སྨན་པའི་ཞལ་
ནས་རྒྱལ་པོའི་ནང་ཁྲོལ་ཡང་མི་བསྙུངས་ལགས། ཕྱག་གཡོན་པ་ལ་རྨ་ཞིག་གདའ་
བས་བསྙུངས་པར་མཆིའོ་ཞེས་ཞུས་པས། རྒྱལ་པོས་སྨན་པ་ལ་རྨ་དེ་བསྟན་ནས།
སྨན་པའི་ཞལ་ནས། རྒྱལ་པོ་འདི་རྒྱལ་མོ་ལ་དྲིས་ཤིག་པ་མ་ལགས་སམ་ཞེས་ཞུས་
པས། རྒྱལ་པོའི་ཞལ་ནས། རྒྱལ་མོ་ལ་ཡང་དྲིས་པ་ཡིན། ནངས་པར་ཆབ་བལྟས་
པས། རྒྱལ་པོའི་རྨ་འདི་བཤེན་གྱིས་ཁུམས་ཤིག་གདའ། ཡང་ཞག་གསུམ་གྱི་ནངས་
397

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པར་རྩ་དང་ཆུ་གཉིས་བསྟུན་ནས་བལྟས་པས། རྒྱལ་པོ་ཡང་སྙན་གསན་འཚལ།
རྒྱལ་པོས་ཀྲུམས་གཏུབས་པས་བཤེན་གྱིས་འཁུམས་ནས་གདའ། རྨ་འདི་འཚོར་མི་
འཚལ་ལོ། །སོས་ཤིང་ཤུ་བར་ཐལ་ཤིང་ཁྲག་ཆབ་མཆིས། འདི་ཐ་མ་རྨའི་བྲོ་ནད་ངན་
པར་མཆི། རྒྱལ་པོ་ཐུགས་རབ་ཏུ་ཡང་མ་མཉེས་ནས། ཞལ་འཛུམ་པ་མཛད་པ་ཡང་
ནག་པོར་ཐལ་ཏེ། རྒྱལ་པོའི་ཞལ་ནས། ང་ལ་འདི་འོང་བའི་ལུགས་ཅི་ཡོད་ཅེས་
གསུངས་པས། སྨན་པས་ང་ལ་ཕྱར་ཀ་བཏང་སྟེ། འབངས་རྣམས་ཀྱིས་ཆབ་གསོལ་
ཅིག་པར་གསུངས་པས། འབངས་རྣམས་ཀྱིས་སྨན་པ་ལ་ཆབ་གསོལ་བར་དགོངས་
ནས། སྨན་པ་ལ་རྗེའི་བཀའ་བྱུང་སྟེ། ང་ཆབ་གསོལ་ལོ་གསུངས་ནས་སྨན་པའི་ཞལ་
ནས་དེ་ཡིན་ནམ་མིན་པ་དེ་སང་ཕོད་ད་ཙམ་ན་རྒྱལ་པོ་ལ་མནལ་མི་འོང་གིས་
གསུངས་པས། འབངས་རྣམས་ཀྱིས་རྒྱལ་པོའི་སྤྱན་སྔར་མཆིད་ཞུས་པས། རྒྱལ་པོ་ལ་
ད་རེས་ལྟ། དེ་ནས་སང་ཕོད་ལ་མནལ་མི་མཆི་གསུངས་པས། བདེན་ནམ་རྫུན་སྙམ་
ནས་ཆབ་མ་གསོལ་ལགས། དེ་ནས་ཡང་རྒྱལ་པོའི་ཞལ་ནས། འབངས་རྣམས་ལ་
ཆབ་གསོལ་གྱིས་སྤྱན་སྔར་མཆིས་ཞུས་པས། འབངས་རྣམས་ཀྱིས་སྨན་པ་ལ་ཆབ་
གསོལ་ལགས་སོ། །རྒྱལ་པོ་ལགས་ཁོ་བོ་ཅག་རྣམས་ཀྱིས་ཀྱང་ཆབ་གསོལ། དེ་ནས་ལོ་
བདུན་ལོན་ནས་རྒྱལ་པོ་བྲོ་ནད་ངན་པས་བཟུང་ནས། ཡང་རྒྱལ་པོའི་ཐུགས་ལ་
དགོངས་པ། ན་ནིང་སྨན་པ་རེ་རེ་བདེན་ཐུགས་ལ་དགོངས་ནས་འགྱོད་སེམས་དྲག་
པོ་སྐྱེས་ཏེ། སྨན་པ་ལ་ཆབ་གསོལ་བའི་སྒྲིབ་པ་ཡིན་ནམ་སྙམ་ནས། སྒྲིབ་པ་བསལ་
བའི་ཕྱིར། ལོ་པན་གྱི་མཆོད་རྟེན་ཞིག་བཞེངས་སུ་གསོལ་བར་དགོངས། ནད་དེ་ལ་
སྨན་ནམ་ཡང་དགོངས་ནས། རིན་པོ་ཆེའི་ཐང་ལ་ལོ་པན་ཞིག་བཞེངས་སུ་གསོལ།
སྟོན་པ་རྣམས་ལ་ཞུ་བར་དགོངས་ནས་སའི་གཏེར་བཅུག །འབངས་རྣམས་ཀྱིས་
མཁར་ལེན་བགྱིས་པས་ཀྱང་། ཉིན་མོ་བརྩིགས་པ་ནུབ་མོ་ཞིག་གོ །ཡང་འབངས་
398

༼བར༽
འབུམ་སྡེ། ཀླུ་འབུམ།
ཀྱིས་རྒྱལ་པོའི་སྤྱན་སྔར་མཆིས་ནས། རྒྱལ་པོ་ལགས་ཞུས་ལན་བགྱིས་པ་དེ། ཉིན་མོ་
བརྩིགས་པ་ནུབ་མོ་ཞིག་ནས་གདའ་བ་ལགས། རྒྱལ་པོའི་ཞལ་ནས། རང་བས་
མཁར་ལེན་མི་ནུས་པར་ཁྱེད་རྣམས་ཆབ་གསོལ་ཞེས་གསུངས་པས། ཡིད་ཀྱི་ཁྱེའུ་
ཆུང་གདུགས་ཀྱི་ཆ་ཕྱེད་ན་ཁྱེའུ་ཟུར་ཕུད་ཅན་གྱི་ཞལ་ནས། རྒྱལ་པོའི་སྤྱན་སྔར་ཕྱིན་
ཏེ། རྒྱལ་པོ་ལགས་མངའ་ཐང་རབ་ཏུ་སྐྱེས་ནས་དགེ་བའི་རྩ་བ་ཞིག་བགྱིས་ན།
བདག་ལ་ཕ་འབབ་ཞིག་གསལ་འཚལ་ཞེས་ཞུས་པས། རྒྱལ་པོའི་ཞལ་ནས་ང་ནི་རབ་
ཏུ་ཡང་མི་བདེ་བས་འབངས་མ་ཀི་ན་མཁར་ལེན་བྱེད་པས། དེ་ཚོ་ལ་ཡོན་སློང་དང་།
ཁྱེའུ་ཟུར་ཕུད་ཅན་གྱི་ཞལ་ནས། རྒྱལ་པོ་ཐུགས་མི་བདེ་བ་ལགས་སམ་ཞེས་ཞུས་པས།
རྒྱལ་པོ་ཡུལ་འཁོར་སྲུང་གི་ཞལ་ནས། ང་ལ་ནད་ངན་པ་ཞིག་བྱུང་བ་དེ་ལ་ཕན་དུ་རེ་
སྟེ། རིན་པོ་ཆེའི་ཐང་ལ་ལོ་པན་ཤེལ་གྱི་མཆོད་རྟེན་ཞིག་བཞེངས་སུ་གསོལ་ལོ། །དེ་
སྐད་གསུངས་པས་རྒྱལ་པོ་ཡང་ཐུགས་མི་དགྱེས་པར་མ་མཛད་ཅིག །བསྙུངས་པ་
དྭངས་བར་བགྱི་ཞེས་གསུངས་སོ། །རྒྱལ་པོའི་ཞལ་ནས་ངའི་ནད་འདི་སོས་པའི་
ཐབས་ཡོད་ན་ཅི་འདོད་པ་སྦྱིན་བགྱིས་པས་ཁྱེའུ་ཟུར་ཕུད་ཅན་གྱི་ཞལ་ནས། ཀྱེ་རྒྱལ་
པོ་ཡུལ་འཁོར་སྲུང་། རྒྱལ་པོ་བསྙུངས་པ་ནི་ཀླུའི་རྒྱལ་པོ་དཀར་ཤམ་མ་རི་དྭགས་སྣ་
ཚང་བ་ནི་ཀླུ་རྣམས་དུང་གི་ཤ་བ་ཡུ་མོར་བརྫུས་ནས་རི་དྭགས་འཚོ་བ་ལས་རྒྱལ་པོ་
རྗེ་འབངས་ཀྱིས་དུང་གི་ཤ་བ་བཀུམ་པར་དགོངས། དུང་གི་ཤ་བ་བཀུམ་པ་ལས། དེ་
ནས་འབངས་རྣམས་ཀྱིས་ཆུ་མིག་ལ་སྐོགས་བཙུགས་པས། རི་དྭགས་གཞན་ནི་ཟོམ་
ལ་ཐལ། དུང་གི་ཤ་བ་ཡུ་མོ་ཆབ་ཀྱི་སྐོགས་ལ་ལག་པ་ཟིན་ནས། ལག་པ་གྲོལ་ནས་
ལག་པ་གཡོན་པ་ལ་རྨ་བྱུང་སྟེ་ཁྲག་ཆབ་མིག་གི་ནང་དུ་ཐལ་བས། དེ་ནས་རྒྱ་མཚོ་
གཏིང་སླེབ་པ་ལགས་སོ། ། དེ་ནས་ཀླུའི་རྒྱལ་པོའི་ཕྱག་གཡོན་པ་བཀོག་པས་རྨའི་ལན་
ཡིན། དེར་རྒྱལ་པོ་ཡང་ནད་ངན་པས་ཟིན་པ་ལགས་སོ། །རྒྱལ་པོའི་ཐུགས་ལ་ལོ་པན་
399

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞིག་བཞེངས་སུ་གསོལ་ལགས་སྙམ་སྟེ། སྔའི་སྟེང་དུ་ཀླུའི་རྒྱལ་མོའི་ཐང་ལ་ལོ་པན་
ཤེལ་གྱི་མཆོད་རྟེན་ཞིག་བརྩིགས་པ། འབངས་རྣམས་ཉིན་མོ་བརྩིགས་པ་ཀླུའི་རྒྱལ་
མོས་ནུབ་མོ་བཤིགས་པ་ལགས་སོ། ། དེ་ནས་རྒྱལ་པོ་ལ་དེ་སྐད་གསུངས་པས། རྒྱལ་
པོ་ཡུལ་འཁོར་སྲུང་གི་ཞལ་ནས། ཁྱེའུ་ཟུར་ཕུད་ཅན་དེ་ང་ལ་སོས་པའི་ཐབས་ཡོད་
དམ་བྱས་པས། ཁྱེའུ་ཟུར་ཕུད་ཅན་གྱི་ཞལ་ནས། རྒྱལ་པོ་ལ་སོས་པའི་ཐབས་མཆིས་
སོ། །སྟོན་པ་གཤེན་རབ་མི་བོ་སྤྱན་དྲངས་འཚལ། ཀླུའི་གསུང་རབ་རྒྱུན་དུ་བཏོན་
འཚལ། དཀྱིལ་འཁོར་ཆེན་པོ་བཞེངས་སུ་གསོལ་ནས། ཀླུ་རྣམས་ལ་མཆོད་པ་སྣ་
ཚང་བར་ཕུལ་ནས་བསྙུངས་པ་ཡང་དྭངས་བར་མཆི། རྒྱལ་པོ་འཕགས་སྐྱེས་པོ་ཡང་
སྔོན་དེ་ལྟར་བྱུང་། རྒྱལ་པོ་རྣམ་ཐོས་སྲས་ཀྱང་སྔོན་དེ་ལྟར་བྱུང༌། རྒྱལ་པོ་སྤྱན་མི་
བཟང་རྣམས་ཀྱིས་ཀྱང་ཀླུའི་གསུང་རབ་བཏོན་ཞིང་མཆོད་པ་ཕུལ་བས་ཀླུ་རྣམས་
ཀྱང་རབ་ཏུ་དགྱེས་ནས། རྒྱལ་པོ་རྣམས་ཀྱང་དེར་བསྙུངས་པ་དྭངས་སོ། །དེར་རྒྱལ་
པོ་ཡུལ་འཁོར་སྲུང་ཡང་ཐུགས་དགྱེས་ནས། འབངས་རྣམས་ལ་མཆིའོ་ཞེས་བཀའ་
སྩལ་པས། འབངས་རྣམས་ཀྱིས་རྒྱལ་པོའི་སྤྱན་སྔར་མཆིས་པས། རྒྱལ་པོས་འབངས་
རྣམས་ལ་བཀའ་སྩལ་པ། ངའི་སྤྱན་སྔར་ཁྱེའུ་ཟུར་ཕུད་ཅན་ཞིག་འོང་ནས། ན་ནིང་
དུང་གི་ཤ་བ་དཀར་མོ་དེ་ནི་ཀླུའི་སྤྲུལ་པ་ཡིན། དེ་ནས་ཀླུའི་རྒྱལ་མོ་ཐུགས་ཁྲོས་ནས།
ང་ལ་ནད་ངན་པ་བྱུང་བ་ཡིན་ཟེར། རི་དྭགས་དེ་རྣམས་ཀྱང་ཀླུའི་རྒྱལ་མོའི་དཀོར་
ཡིན་ཟེར། རིན་པོ་ཆེའི་ཐང་ལ་ལོ་པན་བརྩིགས་པ་ནི། ཀླུའི་སྟེང་དུ་བབས་པས་ཉིན་
མོ་བརྩིགས་པ་དེ་ནི་ཀླུས་ནུབ་མོ་བཤིགས་པ་ཡིན། སྟོན་པ་གཤེན་རབ་མི་བོ་སྤྱན་
དྲངས་འཚལ་ཟེར་རོ། །ཀླུའི་གསུང་རབ་བཏོན་ནས་མཆོད་པ་ཕུལ་ན་ནད་ངན་པ་
སོས་ནས་འོང་ངོ་ཟེར་རོ། །སྔོན་རྒྱལ་པོ་འཕགས་སྐྱེས་པོ་དང་། རྣམ་ཐོས་སྲས་དང་།
སྤྱན་མི་བཟང་ལ་སྔོན་དེ་ལྟར་བྱུང་བ་ཡང་ཕན་ཟེར་རོ། །སྟོན་པ་གཤེན་རབ་མི་བོ་
400

འབུམ་སྡེ། ཀླུ་འབུམ། ༼བར༽
སྤྱན་དྲངས་ནས་གསུང་རབ་ཀྱང་སྤྱན་དྲངས་ལ་རྒྱུན་དུ་ཐོན་ཅིག །སྟོན་པས་གཙང་
མ་རིས་ཀྱི་དཀྱིལ་འཁོར་ཞིག་བཞེངས་སུ་གསོལ་བར་དགོངས་ནས། ཅི་འདྲ་ཡང་སའི་
བདག་མོ་ཞིག་ཡོད། དེ་སྐྱེ་བའི་མ་ཡིན་པས་སྟོན་པས་ཐུད་དང་མར་བསགས་ནས།
ཕུད་ཀྱི་བྲན་བཏང་། དེ་ནས་སའི་བདག་མོ་བཞུགས་སུ་གསོལ། དེ་ནས་སའི་བདག་
མོ་ལ་ས་བསླང་། དེ་རིང་གཙང་མ་རིས་ཀྱི་དཀྱིལ་འཁོར་འདི་བཞེངས་སུ་གསོལ་བས།
འདི་ལ་དགེ་དགུ་མི་མཛད། གཙང་མ་རིས་ཀྱི་མངར་དཀོར་སྣ་ཚོགས་དང༌། སྐྱེམས་
ཕུད་དང་། སྙིང་པོ་གཟུངས་བཟླས་སོ། །ཨོཾ་སའི་སྙིང་པོ་ཨཱ་ཧཱུཾ་མ་ཏ་ཡང་ཀྲོ་ཏ། ཧཱུཾ་ཧཱུཾ་
ཧཱུྃ། ཀྲི་ཏི་ཀྲོ་ཏི་ཞེས་བརྗོད་པས། དེ་ནས་སའི་བདག་མོ་ལ་ཡང་ས་བཅད། ངོས་རེ་རེ་
ཡང་འདོམ་ཉི་ཤུ་བཅད་ནས། འོ་མའི་ཆག་ཆག་བཏབ། ཆུ་དར་གྱི་ཐིག་བཏབ།
དགོངས་པས་བྱིན་གྱིས་བརླབས། བར་དེར་པདྨ་བྲིས་བར་དེར་གཟུ་དཔང་གསོལ།
དེ་རིང་གཙང་མ་རིས་ཀྱི་དཀྱིལ་འཁོར་འདིར་ཀླུ་རྣམས་སྤྱན་དྲངས་པ་ལས
། ལྷ་
རྣམས་མ་གཤེགས་ཞེས་འོ་དོད་བོས་སོ། །དེ་ནས་ཀླུ་རྣམས་སྤྱན་དྲངས་སོ། ། དེ་ནས་
བཞུགས་སུ་གསོལ་སྙན་གསན་ཕབ། དེ་ནས་མཆོད་པ་དྲུག་ཅུ་བཤམས་སོ། །དེ་ནས་
དབུས་སུ་བུམ་པ་བཞག །ཀླུ་ལ་མཆོད་པ་ཕུལ་བ་ལས། ཀླུའི་རྒྱལ་མོ་ཡང་མངོན་
པར་གཤེགས་སུ་མ་བཞེད་པ་ལས། སྟོན་པས་སྤྱན་བཙུམ་སྟེ་དགོངས་པ་དར་ཅིག་
མཛད་ནས་སྙིང་པོ་འདི་སྐད་བཟླས་སོ། །ཕྱག་སོར་བཅངས་ནས་ཐུགས་ཀར་བཞག་
ནས། ཨོཾ་ཏང་སད་ན་གེ། ཏ་ཐ་ཀ་ཕུ་ཀ་ན། ལུ་ནེ་ལུ་ནེ་ལུ་ནེ། ཕུད་ཏ་ཕུད་ཏ་ཕུད་
ཏ་པོ་ཏེ་པོ་ཏེ་པོ་ཏེ། སུ་ལུ་སུ་ལུ་སུ་ལུ། ཧཱུྃ་ཕཊ་ཧཱུྃ་ཕཊ་ཧཱུྃ་ཕཊ། པོ་ཏ་པོ་ཏ་པོ་ཏ། ཀྲོ་
ཡ་ཀྲོ་ཡ་ཀྲ་ཡ། གྷི་ན་གྱི་ན་གྱི་ན། སོ་ན་ཡེ་སོ་ན་ཡེ་སོ་ན་ཡེ། ཞེས་བརྗོད་པས་དཀྱིལ་
འཁོར་གྱི་སྟེང་དུ་བུད་མེད་དབུ་ལ་བཟང་སྡུག་ཅན། སྐུ་ལ་འོད་འདོམ་གང་རང་
བཞིན་དུ་འཕྲོ་བ། འོད་ཀྱི་ན་བཟའ་ལ་འཕྲུལ་གྱི་ཆག་བཏགས་པ་ཞིག་དཀྱིལ་འཁོར་
401

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གྱི་སྟེང་དུ་ལྷན་གྱིས་འོངས་སོ། །དེ་ནས་ཡང་སྟོན་པས་སྙིང་པོ། ཧུ་ལུ་ཧུ་ལུ་ཧུ་ལུ།།
ཞེས་བརྗོད་པས་ཐུགས་ཀ་ནས་པར་སོས་གཉིས་ཀ་བསྐྱེད་པས། ཀླུའི་རྒྱལ་མོས་དེ་
ལྟར་སྟོན་པ་ལ་ཁྲི་ལན་ཕོག་གསུམ་ཞུས་པས། བདག་སྲིད་པ་ཡོངས་ལ་དབང་བགྱིད་
པའི་བདག་མོ་ཀླུའི་རྒྱལ་མོ་སྲིད་བདག་ཆེན་མོ་ལགས། བདག་ནི་ལུས་སྟོང་ཕྲག་བྱེ་བ་
ས་ཡ་གཅིག་དང༌། བགྲང་གིས་མི་ལང་བརྗོད་ཀྱིས་མི་སྙེད་པར་བརྫུ་བ་ལ། ཁར་
རྩང་དུང་གི་ཤ་བ་ཡུ་མོར་བརྫུས་ནས་མཆིས་པ་ལས། ཤོར་ནས་ཆབ་མིག་ལ་སྐོགས་
ཀྱིས་བཟུང་བས། དངོས་ཀྱི་ལག་པ་གཡས་པ་བཀོགས་སུ་ཐལ་ནས་སྣང་བས། རྒྱལ་
པོའི་ཕྱག་ལ་ནད་བཏང་བ་ལགས། །
དེ་སྐད་ཞུས་པས་སྟོན་པ་གཤེན་རབ་མི་བོའི་ཞལ་ནས། དེ་ལྟར་ཡིན་ཡང་སྲིད་
པས་རྒྱལ་པོ་ཡང་སོས་པར་བྱ་དགོས་སོ། །ཀླུའི་རྒྱལ་མོ་ཁྱོད་ཀྱི་ཕྱག་སོས་པར་བྱ་
ཡིས་ཞེས་གསུངས་ནས། སྟོན་པས་སྨན་སྣ་ཚང་བ་དང་། རྩི་སྣ་ཚང་བ་བསོག་པས་
ཀླུའི་རྒྱལ་མོ་ཡང་དེར་ཕྱག་སོས་པར་གྱུར་ཏོ། །རྒྱལ་པོ་ཡུལ་འཁོར་སྲུང་བསྙུངས་
པ་དྭངས་སོ། །སྔོན་ཀླུའི་རྒྱལ་མོས་རྒྱལ་པོ་སྔོན་བས་མངའ་ཐང་སྐྱེས། རྒྱལ་པོས་
གསུང་རབ་རྒྱུན་མ་བཀུམ་ལགས། དེ་ནས་འབངས་རྣམས་ལ་ཡང་ཤུ་བ་ཉི་ཚེ་བྱུང་
ངོ༌། །འབངས་རྣམས་ཀྱང་མི་བདེ་བར་མཆིས་པ་ལས། འབངས་རྣམས་ཀྱིས་སྨན་
དུ་འཚལ་ལམ་དགོངས་ནས། ཤུ་བ་ལ་ནི་མར་ཡང་ནས་ཡང་དུ་བཞུས་པ་བཏང་།
འབངས་ལ་མར་ཡང་ནས་ཡང་དུ་བཞུས་པ་བཏང་། སེམས་ཅན་དུ་གྱུར་པ་སྣ་ཚང་
བའི་ཚིལ་བུ་དང་། རྐང་གི་བྱུག་པ་སྨན་དུ་སྦྱར་བ་སྣ་ཚང་བ་དེ་བཏང་བས་ཀྱང་མ་
ཕན་ལགས། ཡུལ་ན་ལྷོག་པ་རབ་ཏུ་རྒོད་ན། འབངས་རྣམས་ཀྱིས་འདི་ཡང་སྣང་
སྲིད་ཀྱི་ལྷ་མ་སྲིན་སྡེ་བརྒྱད་ཀྱང་ཡིན་སྙམ་ནས། མཁྱེན་པ་ཅན་རྣམས་ཀྱང་སྤྱན་
དྲངས་ཏེ། མོ་དང་ཐུ་བ་དང་། ལྷ་བ་ཀ་མཁན་དང་། མིག་རྣོན་དང་བརྟག་པ་
402

འབུམ་སྡེ། ཀླུ་འབུམ། ༼བར༽
མཁན་ཡན་ཆད་གཉེར་ནས། དཔྱད་བགྱིས་པས། འདི་གང་ཡང་མིན། འདི་སྣང་
སྲིད་ཀྱི་ལྷ་མ་སྲིན་སྡེ་བརྒྱད་ཀྱང་མིན། འདི་ཀླུའི་བག་ཡིན་པས་འདི་སོས་གསུངས་
ནས། རྒྱལ་པོ་ཡུལ་འཁོར་སྲུང་གི་ཞལ་ན་རེ། འདིར་འབངས་རྣམས་ངའི་སྤྱན་
སྔར་མཆིས་ཤིག་གསུངས་ནས། འབངས་རྣམས་ཀྱང་རྒྱལ་པོའི་སྤྱན་སྔར་མཆིས་
པས། རྒྱལ་པོའི་ཞལ་ནས། ཁྱེད་ཅག་ན་བ་རུང་ངམ་གསུངས་པས། རྒྱལ་པོ་ལགས་
བྲོ་འཚལ་བ་ཡང་རུང་དུ་མི་འཚལ་ལགས་སོ་ཞེས་མཆིད་ཞུས་པས། རྒྱལ་པོའི་ཞལ་
ནས། སྟོན་པ་སྤྱན་དྲངས་ལ་ཤོག་ཅེས་བཀའ་སྩལ་པས། སྟོན་པ་གཤེན་རབ་མི་བོ་
སྤྱན་དྲངས་ནས། འབངས་རྣམས་ཀྱིས་སྟོན་པ་ལགས། དངོས་ལ་ཤུ་བས་རྒྱབ་ཁེངས་
ནས་བྱུང་བ་ལགས་སོ། །ལྷོག་པ་ཡང་རབ་ཏུ་རྒོད་དོ་མཆི་བ་ལ། སྟོན་པའི་ཞལ་
ནས། འདི་ཅི་ཡང་མ་ཡིན་ནོ། །སྔོན་ཁྱེད་ཅག་རྗེ་འབངས་ཀྱིས་ཀླུའི་རྒྱལ་མོ་དཀྲོགས།
འབངས་རྣམས་ཀྱིས་ཀླུའི་རྒྱལ་མོའི་རྒྱབ་ལ་ལོ་པན་བརྩིགས་པ་དེ། ཁྱེད་ཅག་གཉིས་
ཀྱིས་ཉིན་མོ་བརྩིགས་པ་དེ་ཀླུའི་རྒྱལ་མོས་ནུབ་མོ་བཤིག་པ་ཡིན་པས། ཀླུའི་གསུང་
རབ་ཐོན་ཅིག ། དེ་ནས་ཀླུའི་མཆོད་པ་ཕུལ་ཅིག །གསུང་རབ་དབུ་བཙུགས་ཙམ་
ན། ཟུག་གཟེར་བྲི་སྟེ་མཆིའོ་ཞེས་གསུངས་པ་ལས། འབངས་རྣམས་ཀླུའི་གསུང་
རབ་དབུ་ཡང་བཙུགས་སོ། །དེ་ནས་ནངས་ཀྱང་སྤང་སྐོང་ཀློག །ནུབ་ཀྱང་སྤང་སྐོང་
ཀློག །སྟོན་པ་སྤྱན་དྲངས་པ་ལས། སྟོན་པ་གཤེན་རབ་མི་བོས་ནི། ཀླུའི་གཙང་མ་
རིས་ཀྱི་དཀྱིལ་འཁོར་བཞེངས་སུ་གསོལ། མཆོད་པ་གྲངས་མེད་པ་བཤམས་ནས་ཕུལ་
བས། འབངས་རྣམས་ཀྱང་བྲོ་ནད་བྱང་། དེ་ནས་ཡུལ་ཁམས་སུ་ལྷོག་པ་བྱ་བའི་མིང་
ཡང་མ་མཆིས། དེ་ནས་ལོ་ཡང་རྟག་ཏུ་ལེགས། བེའུ་ལུག་ཀྱང་རབ་ཏུ་འཕེལ། ཆར་
ཆུ་དུས་སུ་འབེབས། སད་དང་སེར་བ་བྱ་བ་མེད། མངའ་ཐང་ཡང་སྐྱེས། བདེ་མི་
བདེའི་ཚད་ནི་དཔེར་ན་སྒོག་པ་བཤུས་པ་དང་འདྲ་བ་འམ། པསྒེའུ་བཤུས་པ་འདྲ་བ་
403

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འམ། སྤྲིན་གྱི་འོག་ནས་ཉི་ཟླ་གཟའ་སྐར་ཤར་བ་འདྲ་བ་འམ། གངས་དཀར་པོ་ལ་
སྨུག་པ་དྭངས་པ་འདྲ་བའམ། བྱ་རྒོད་ཕྲུགས་པ་འདྲ་བའམ། རྒྱལ་པོ་མངའ་ཐང་
སྐྱེས་པ་ལས། རྗེ་འབངས་བདེ་ཞིང་མཆིས་སོ། །རྒྱལ་པོ་ཡང་སྐུ་བསྲོས་ཀྱང་དེ་ཙམ་
ན་རྒྱལ་པོ་ཡང་རབ་ཏུ་བསྙུངས་པ་ལས། རྒྱལ་པོ་ཡང་དགུང་ལོ་གཅིག་ཏུ་བསྙུངས་
པའམ། གྲོངས་ན་ཡང་གྲོངས་སུ་མ་འཚལ། འཚོ་ན་ཡང་འཚོ་རུ་མ་བཞེད་པ་ལས།
རྒྱལ་པོའི་དགུང་གི་ཆ་བྱད་ན་ཐུགས་མནོ་བསམ་སྐྱེས་ནས་བཞུགས་པ་ལས། སྔས་
སུ་བུད་མེད་བཟང་མོ་ཞིག་མཆིས་པ་ལས། རྒྱལ་པོ་ཡང་རབ་ཏུ་ཐུགས་བསྔངས་པ་
ལས། བུད་མེད་དེའི་ཞལ་ནས། རྒྱལ་པོ་ཐུགས་མ་བསྔངས་བར་བག་གསོན་ཅིག་པར་
གསུངས་སོ། །ང་ནི་ཀླུའི་རྒྱལ་མོ་ཡིན། རྒྱལ་པོ་བསྙུངས་པ་དེ་སོས་སུ་ཡང་མ་འདོད་
ལ། གྲོངས་སུ་ཡང་མི་འདོད་པ་ནི། སྔོན་རྒྱལ་པོ་ཡང་ཡུལ་འཁོར་སྲུང་རྗེ་འབངས་
ཀྱིས། བདག་སྡང་བའི་དུས་སུ་རྒྱལ་པོ་བསྙུངས་པ་ལ་སྨན་དུ་རེ་ནས་སྨན་པ་འཚོ་
བྱེད་གཞོན་ནུའི་སྤྱན་སྔ་ནས། རྩ་ཆུ་ཡང་རྒྱལ་པོ་ལ་བལྟས་ཏེ། རྒྱལ་པོ་ཡང་རབ་ཏུ་
དཀའ་བར་མཆི་ཞེས་གླེང་བས། རྒྱལ་པོ་མངའ་ཆེ་བར་གྱུར་ནས། ང་ལ་མངའ་ཕྱིར་
ཀ་བཏང་ངོ་གསུངས་ཏེ། རྒྱལ་པོས་འབངས་ལ་བཀའ་སྩལ་པས། འབངས་ཀྱིས་སྨན་
པ་ལ་ཆབ་གསོལ་བ་ལགས་སོ། །དེ་ནས་སྨན་པས་མ་ནོངས་ཀྱིས་ཆབ་གསོལ་བས།
དུས་ཕྱི་མར་ཐོགས་པ་སྲོག་གི་ལན་ཆགས་ད་ལྟར་བྱུང་བ་ལགས། ད་ཡང་རྒྱལ་པོའི་
སྒྲིབ་པ་བསལ་བའི་མཆོད་རྟེན་སྡིག་བཤགས་སུ་མངའ་གསོལ་ནས། རྒྱལ་པོ་བསྙུང་
བ་དྭངས་པར་མཆི་བས། སྒྲིབ་པ་སེལ་བའི་མཆོད་རྟེན་ཞིག་བཞེངས་སུ་གསོལ་
འཚལ་ཞེས་གསུངས་པས། དེ་ནས་རྒྱལ་པོ་ཡུལ་འཁོར་སྲུང་གི་དབུ་བཏེགས་ནས། སྔ་
བར་སྙན་ནས་ཀླུའི་རྒྱལ་མོ་ལགས། ཀླུ་རྣམས་མི་བཞུགས་པའི་ས་ག་ན་མཆིས་ཞེས་
ཞུས་པས། ཀླུའི་རྒྱལ་མོའི་ཞལ་ནས། རི་གསུམ་གྱི་རྩེ་ལ་མ་བརྩིགས་ཤིག །ཀླུ་ཡོངས་
404

འབུམ་སྡེ། ཀླུ་འབུམ། ༼བར༽
ཀྱི་སྤྱན་ཟུར་ལ་འགྲོའོ། །ལུང་གསུམ་གྱི་མདོ་རུ་ལམ་ཡར་ཡང་འགྲོ་མར་ཡང་འགྲོ་
བའི་གཡས་ངོས་ན། ས་ལ་སྣུམ་ཆགས་པ་ཞིག་ཡོད། དེ་ན་ཀླུ་མེད་དོ། །དེ་ལ་འགྲོན་
པོ་ཡར་འགྲོ་མར་འགྲོ་ཡང་ཡང་དེ་ལ་ཕྱག་དང་སྨོན་ལམ་འདེབས་པས། དེའི་དུས་
སུ་སྟོན་པ་གཤེན་རབ་མི་བོས་མངའ་གསོལ་ནས། སྨོན་ལམ་བཏབ་པས་སྐུ་ཚེ་དང་
མཐར་འགྲོགས་སོ། །རྒྱལ་པོ་ཡུལ་འཁོར་སྲུང་ཐུགས་རབ་ཏུ་དགྱེས་ནས། མཆོད་རྟེན་
ཐུགས་ལ་དགོངས་ནས་འབངས་རྣམས་ལ་སྤྱན་སྔར་མཆིས་ཞེས་བཀའ་སྩལ་པས།
འབངས་རྣམས་ཀྱིས་སྤྱན་སྔར་མཆིས་ནས། ང་ལ་མཆོད་རྟེན་ཞིག་བཞེངས་སུ་གསོལ་
ན་རུང་སྟེ། འོང་གིས་གསུངས་ནས་དེ་ནས་ཁས་ལེན་བྱས་པས། འབངས་རྣམས་
དང་རྒྱལ་པོ་བྱོན་ནས། རྒྱལ་པོས་སྣ་ལ་གཏེར་གསལ་ནས་བརྩིགས་སོ། ། དེ་ནས་རྒྱལ་
པོས་བཟོ་བོ། ཡིད་ཀྱི་ཁྱེའུ་ཆུང་གིས་བརྩིགས་ནས། དེ་ནས་སྟོན་པ་གཤེན་རབ་མི་
བོས་ཀྱང་ཡེ་གཤེན་རྒྱལ་བ་དང༌། འཕྲུལ་བོན་གསང་བ་ངང་རིང་གིས། སྒྲིབ་པ་སེལ་
བའི་དཀྱིལ་འཁོར་བཞེངས་སུ་གསོལ་ནས། དེ་ནས་རྒྱལ་པོས་སོལ་དང་ཐལ་འབུད་
པ་དང་། ཚེར་འགྲེས་བྱ་བ་རྣམས་རྒྱལ་པོས་མཛད་པ་དང༌། རྒྱལ་པོའི་བསྙུངས་པ་
དྭངས་ནས། རྒྱལ་པོ་ཡུལ་འཁོར་སྲུང་ནི་ཐུགས་རབ་ཏུ་དགོངས་ནས། སྔོན་བས་
ཀྱང་ཀླུ་མོ་དང་དུ་བླངས་སོ། །སྔོན་བས་ཀྱང་མཆོད་པ་དང་། བཞེངས་པའི་རྫས་དེ་
རྣམས་ཀྱང་ཕུལ་བས། རྒྱལ་པོ་དེས་ཀྱང་འཛམ་བུ་གླིང་གི་ལྷོའི་ཁམས་གཞན་པས་
དགོས་དགུ་དང་ལྡན་ཁ་དོག་ཀྱང་དེ་ནས་གསལ་ལོ། །དགེ་བའི་རྩ་བ་ཡང་དེ་ན་མང་
ངོ༌། །སྨོན་ལམ་འདེབས་པ་ཡང་དེ་ན་མང་ངོ༌། །རྒྱལ་པོ་རྣམ་བཞིས་སྟོན་པ་གཤེན་
རབ་མི་བོ་ལ་ཞུས་པ། ཀླུའི་རྒྱལ་མོ་དཀར་ཤམ་མའི་ལེའུ་སྟེ་ཞེ་གསུམ་པའོ། །
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས། ཡུལ་རྒྱ་
ཡུལ་ནི་གཏན་བཟང་ན། མཁར་རྒྱ་མཁར་གནམ་སྒོའི་ནང་ན། ཕ་དང་ཡབ་སྨོས་པ།
405

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྒྱ་ཡོགས་ཀྱང་ཆེད་པོས་བྱའོ། །མ་དང་ཡུམ་སྨོས་པ། རྨུ་དང་མ་རོ་བཤོས་པའི་སྲས།
སྲས་ཀྱི་ཐོན་བུ་ལ་བུ་མོ་རྒྱ་བཟའ་འོད་མོ་གསལ། དེ་ལ་བཟང་ཞིང་སྡུག་པ་མཆིས་པ་
ལས། དབུ་སྐྲ་གཡུའི་ལྕང་ལོ་ཡང་འཁྱིལ་པ་ལགས་སོ། །སྤྱན་བཟང་བ་ནི་ཉི་མ་ཤར་
བ་དང་འདྲའོ། །སྙན་ཟངས་ཀྱི་མོ་ཁབ་དང་འདྲའོ། །ཞལ་ཟར་མའི་མེ་ཏོག་དང་
འདྲའོ། །ལྗགས་རྒྱ་དར་ལེགས་པ་དང་འདྲའོ། །ཚེམས་ཤེལ་སྒོང་ཕྱིས་པ་དང་འདྲའོ། །
སྐུ་ལྕུག་ཕྲན་ལྡེམ་པ་དང་འདྲའོ། །མདངས་མེ་ཏོག་ཨུཏྤལ་དང་འདྲའོ། །བཟང་ལ་
འོད་ཆགས་པ་ཞིག ། དེ་ལྷ་དགུས་བཞེད་ཀྱིས་གསུངས། བྱེའུ་དགུ་ཡང་བཞེད་ཀྱིས་
གསུངས། དེ་ནས་བདུད་ཐོམ་པའི་ཞལ་ནས་ཀྱང་བཞེད་ཀྱིས་གསུངས། བུ་མོ་བཟང་
སྡུག་ལུས་ལ་རྫོགས་པས་བུ་མོའི་ཞལ་ནས་ཀྱང་བདག་ལ་སུ་བཞེད་ཀྱང༌། མངའ་ནི་
ཡབ་ལ་ཞུས་ཤིག་གསུངས་ནས། བུ་མོ་རྒྱ་བཟའ་འོད་གསལ་གྱིས་རྗེ་ཡབ་བླའི་སྤྱན་
སྔར་བྱོན་ནས། རྗེ་ཡབ་བླ་བདལ་དྲུག་གིས་བུ་མོ་རྒྱལ་བཟའ་འོད་མོ་གསལ་དང་
དགུང་གསུམ་རྩེད་ཀྱང་མཛད་པ་ལས། དགུང་གསུམ་གྱི་ནུབ་མོའི་གུང་ལ། གསེར་
གྱི་སོར་གདུབ་གཅིག་བུ་མོ་རྒྱ་བཟའ་འོད་མོ་གསལ་གྱིས་བསྒོམས་སོ། ། ལྷ་བབ་དཀར་
གྱིས་ཆབ་མིག་ལ་ཡང་འཚལ་བས་སྔ་མ་བས་མདངས་ལེགས། རྗེ་ཡབ་བླ་བདལ་
དྲུག་གི་ཞལ་ནས། དེ་ནས་ཁབ་ཏུ་ཡང་བཞུད་དུ་བཞེད་པ་ལས། བུ་མོའི་ཞལ་ནས།
རྗེ་གཅིག་ཀྱང་ཅི་མི་གསུངས། བདག་གིས་ལྷའི་ཞབས་རྔོ་མི་ཐོག་གོ །ཐུགས་ལྷའི་
མངའ་ཐང་དང་། རོལ་མོ་དང་། ཐུགས་དགྱེས་པ་རྔོ་མི་ཐོག་གོ །དེ་ནས་བྱ་ངུར་པ་
ཞིག་བུ་མོ་རྒྱ་བཟའ་འོད་མོའི་གམ་དུ་ལྡེབས་ཀྱིས་ཆགས་ནས། བུ་མོ་རྒྱ་བཟའ་འོད་མ་
དེས་དར་དཀར་གྱི་ལ་འུས་བཀབ་ནས་བྱའི་སྐད་སླང་གིས་སྨྲས་སོ། །རྒྱ་བཟའ་འོད་མ་
ལགས། ང་ནི་ཀླུའི་བུ་མོ་རྒྱལ་བ་ར་ཅན་བྱ་བ་དགུང་གསུམ་དགྱེས་འཛོམ་སྐད། བུ་མོ་
རྒྱ་བཟའ་འོད་མ་ཐུགས་ནས་ཡ་མཚན་ཆེ། བྱ་ཐན་དང་ཕྲིན་བྱ་བ་ཅི་སྟེ་ཐུགས་ལ་
406

འབུམ་སྡེ། ། ཀླུ་འབུམ། ༼བར༽
དགོངས་ནས། བྱ་བ་མ་སྨྲས་པར་རིག་པ་ཁོང་དུ་གསལ། རྒྱ་བཟའ་འོད་མ་དེ་ལྟར་
མ་དགོངས་པར་བདག་བྱ་ལགས་སམ་མ་ལགས་པ་དེs
 ། བྱ་དང་མི་རུ་འཇལ་བས་ནི། །
བྱ་ལགས་པ་ཡང་དགོངས་གསུངས་ནས། རྒྱ་བཟའ་འོད་མོའི་ཞལ་ནས། བྱ་ཡང་ཚུར་
གསོན་དང་། བདག་མི་དང་ཀླུ་གཉིས་འདྲིས་པའི་ལུགས་མ་མཆིས། ང་དེ་འདྲིས་
པའི་དུས་བྱུང་ན་མཆི་བ་གང་དུ་མཆི་འདྲིས་པ་གང་དུ་འདྲིས། དེ་སྐད་གསུངས་པས།
བྱའི་མཆེད་ནས་མི་གར་དགྱེས་པ་བགྱི་བགྱིས་པས། ད་མི་མོའི་ཞལ་ནས་ཞག་གསུམ་
གྱི་ནངས་པར་གདུགས་དྲོས་ཙམ་ན་རྒྱ་མཚོ་གླིང་དགུའི་འགྲམ་དུ་གཤེགས་བགྱིས་
པས། བུ་མོ་དགུང་གསུམ་གདུགས་ཀྱི་རྩེ་ལ་རྒྱ་མཚོ་གླིང་དགུའི་འགྲམ་དུ་བྱོན་ནས།
ཀླུ་ཡང་དུང་གི་སྦལ་བུ་ཞིག་ཏུ་གདའ་ནས། དུང་གི་སྦལ་བུ་དེ་ཡང་། མི་བུ་རྒྱ་བཟའ་
འོད་མ་དེ་ཡང་སྐྱེངས་པས། རྒྱ་མཚོ་གླིང་དགུའི་འགྲམ་དུ་བྱོན། རྒྱ་མཚོ་ལ་གཏིང་མ་
མཆིས་པས་ཁོལ་མོ་མི་མཆི་གསུངས། དེ་ནས་ཡབ་དང་ཡུམ་མ་དགྱེས་པས་བདག་ལ་
དབང་ཡང་མ་མཆིས་སོ། །སྦལ་བུ་དེ་ལྷའི་མ་ཡིན་ནོ། །མིའི་བུ་ལ་བཟང་སྡུག་ལ་འོད་
ཆགས་པ་ཞིག་བྱུང་། དགུང་གསུམ་ཡང་རྒྱ་མཚོའི་འགྲམ་དུ་རོག་བགྱིས་ཀྱང་དེ་ནས་
རྒྱ་བཟའ་འོད་མའི་ཞལ་ནས། འདི་རྟེན་གྱི་གྲོགས་བགྱི་རུ་དབང་ཕ་མ་བགྱིད་བགྱིས་
པས། བྱེའུ་དགུས་སྒམ་ཕ་བོང་ལ་ཐན་དང་ཕྲིན་དུ་བགྱིས་པས། དེ་ནས་རྒྱ་བཟའ་
འོད་མའི་གམ་དུ་སྒམ་ཕ་བོང་མཆིས་པས། སྒམ་ཕ་བོང་གི་ཞལ་ནས། རྒྱ་བཟའ་འོད་
མ་ལགས། ཡབ་བུ་མེད་བུ་ལ་ཡ་མཚན་ཅན་ཞིག་གདའ་བས། བྱེའུ་དགུས་ཐན་དང་
ཕྲིན་དུ་བགྱིས་པ་གདའ་བས། གསེར་གྱི་སྤང་མ་དགྱེས་དགུང་དུ་བྲོ་དང་གླུ་བགྱི་
དགོངས་ནས། བཀའ་གནང་ངམ་མི་གནང་བགྱིས་ན། དེ་ནས་ཡབ་དང་ཡུམ་རོག་
དང་བགྱིས། བྱེའུ་གཉིས་པ་འདྲ་ལགས་ཀྱང་། བྲོ་དང་གླུ་ལས་མ་མཆིས་པས། སྒམ་
ཕ་བོང་གིས་ཀྱང་རྒྱ་བཟའ་འོད་མ་ལགས། དགུང་དང་པོའི་གདུགས་ལ་གཡུའི་སྤང་
407

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལྡིང་ལ་གསེར་གྱི་པདྨས་བརྒྱན་ནས་གདའ། དེ་ལ་གཟིགས་སུ་བཞུད་དམ་བགྱིས་
པས། རྒྱ་བཟའ་འོད་མ་དེས་སྒམ་ཕ་བོང་མེད་དགོངས་ནས། སྒམ་ཕ་བོང་དང་
འགྲོགས་ཏེ་བྱོན་པ་ལས། གཡུའི་ཆབ་མིག་ཏུ་རྒྱ་བཟའ་འོད་མ་ཡང་དེར་བྱོན། བྱེའུ་
དགུ་དང་རོལ་རྩེད་མཛད་ནས་ཀྱང༌། གདུགས་གསུམ་བྲོ་དང་གླུ་བགྱིས་པས། ནུབ་
གསུམ་མནལ་དང་དགྱེས་འཛོམ་ནས། གདུགས་གསུམ་ནངས་པར་ནས་བྱེའུ་དགུའི་
མཆིད་ནས་ཀྱང་གཏན་གྱི་གྲོགས་སུ་མ་དགྱེས་ན། དགྱེས་ཤིང་འཛོམ་པ་ཅི་ལ་སྨན།
རྒྱ་བཟའ་འོད་མ་ཡང་མ་བཞེད་ན། རྒྱ་བཟའ་འོད་མའི་སྐུ་ལ་ཡང་མཚལ་ཅིག་ལྷུང་
ནས་རབ་ཏུ་ཡང་བསམ་པ་སྐྱེས་ན། བུ་དང་སྲས་བལྟམ་དུ་དགོངས་ཏེ། ལྷ་ཡུལ་
བྲག་དམར་གྱི་འགྲམ་དུ་ཡང་བྱོན་ནས། གདུགས་ཀྱི་ཟེར་ལ་ཆབ་མིག་ངོས་བཟང་ལ་
སྐུའི་མཚལ་ཡང་བཀྲུས་པ་ལས། ཆབ་མིག་ངོས་བཟང་དེ་ཡང་སྐམ་ནས་མཆིས་སོ། །
དེ་ནས་རྒྱ་བཟའ་འོད་མ་ཡང་བྱོན་པ་གང་དུ་བྱོན་ནས། ཡབ་ཡུམ་གྱི་སྤྱན་སྔར་བྱོན་
ནོ། །ཐུགས་ལ་རབ་ཏུ་ཡང་འགྱོད་པས། ཡབ་དང་ཡུམ་ལ་བོད་ཀ་ཡེལ་པ་ནས།
བོད་ཀ་རྒྱལ་བཏང་གི་སྲས་པོས་ཞུས་པས། མི་བུ་བཟང་ལ་འོད་ཆགས་པ་ཞིག་ཀུན་
དགེའི་ཞལ་ནས། ཡབ་དང་ཡུམ་གྱིས་གནང་ནས་རྒྱ་བཟའ་འོད་མོའི་ཁབ་དང་
དབྱལ་དུ་བཞེས་པས། སོ་ནམ་དུ་བགྱིས་ཏེ། གཅིག་ཀྱང་གཅིག་ལ་ཆགས་ནས་སོ་
ནམ་ཡང་མ་བྱུང་བས། བོད་ཀ་ཀུན་དུ་དགེ་བའི་ཞལ་ནས། བདག་ཀྱང་རྗེའི་ཞབས་
ལ་འདེགས། སྣང་སྲིད་དགེ་བའི་ལས་སྣ་ཚང་བར་བགྱིས། འདི་ལྟར་ཚང་བ་མ་
མཆིས་པ་འགའ་ཡང་མ་མཆིས་ནས། ཡང་སྲས་ཀྱི་འབྲེལ་བ་མི་གདའ་ཞིང་། འདི་ཅི་
དང་ཅེས་ཐུགས་ལ་དགོངས་ནས་ཡང་ཡང་བསམ་པ་སྐྱེས་ནས། རྒྱ་བཟའ་འོད་མོ་
དང་ཡབ་བོད་ཀ་ཡེལ་པས་སྲས་པོ་ཀུན་དུ་དགེ་ལ་སྲས་དང་བུ་མེད་པ་འདི་ཅི་ཉེས་
གསུངས་པས། བུ་བོད་ཀ་དགེ་བའི་ཞལ་ནས། ཡབ་གཅིག་མ་ཚང་ལགས་བགྱིས་
408

འབུམ་སྡེ། ཀླུ་འབུམ། ༼བར༽
པས། ཡབ་ན་རེ་མི་ལ་བུ་དང་སྲས་མེད་ན། བོང་རི་དོ་བོ་ཞིག་དང་ཅི་མ་འདྲ། དེ་
ནས་བོད་སྲས་ཀུན་དུ་དགེ་བའི་ཞལ་ནས་རྒྱ་བཟའ་འོད་མོ་ལགས། འོ་སྐོལ་འབྲེལ་
པའི་བུ་དང་སྲས་མེད་ན། བོང་རི་ཞིག་དང་ཅི་མ་འདྲ་གསུངས་པ་ལས། སྟངས་དང་
དབྱལ་གྱི་ཐུགས་ལ་དགོངས་ནས་གཏོ་དང་དཔྱད་བགྱི་བར་བཀུམ་ནས་ཀྱང་།
གནམ་གྱི་གཏོ་དང་བར་ལ་གཏོ་དང་དཔྱད་བགྱིས་པས། གནམ་གྱི་གཏོ་པའི་ཞལ་
ནས། རྒྱ་བཟའ་འོད་མ་ལ་ལྷ་དགུའི་ཐུགས་ཆགས་པས་འདི་དང་ཆགས་དང་ཡིད་
ཆགས་དབྱེས། ཕྱེད་ན་བུ་དང་སྲས་འོང་ངོ་སྐད་ནས། དེ་ནས་བོད་ཀ་ཀུན་དུ་དགེས་
སྲིད་པའི་བོན་པོ་ལ་གཏོ་དང་དཔྱད་བགྱིས་པས། སྲིད་པའི་བོན་པོས་ཡས་དང་
ཐགས་བསགས་ནས། མི་དང་ལྷའི་དང་ཆགས་ཡིད་ཆགས་དབྱེ་ཡང་། བུ་དང་སྲས་
ཡང་མི་གདའ་ནས། རིག་པའི་སྤྱན་དང་ལྡན་པའི་རིག་པ་ཅན་གཉེར་ནས་རིག་པས་
གཟིགས་པས། རྒྱ་བཟའ་འོད་མ་འདི་ཡང་ཀླུ་དགུ་དང་ཆགས་པས། ཀླུ་དགུ་དང་མི་
དང་ཀླུ་དབྱེ་འཚལ་ལོ་གསུངས་ནས། དེ་ནས་སྟངས་དབྱལ་གྱིས་ཀྱང་། གཏོ་དང་
རྒྱལ་བ་གཉེར་ནས། ཉིན་གསུམ་ས་གཡོག་ནས། ཉིན་གསུམ་ཡང་དབྱེ་བགྱིས། དེས་
ཀྱང་བུ་དང་སྲས་མི་གདའ་ནས། ཡང་སྟངས་དང་དབྱལ་གྱིས་ཕྱའི་མོ་མ་མཁྱེན་པ་
ཅན་སྤྱན་དྲངས་པ་ལས། གསེར་གྱི་མོ་ཤིང་བཞི་བཅུ་རྩ་གཉིས་ཕྱག་གི་སོར་ལྟར་
བཀྲམས་ནས་མོ་དང་ཕྱ་བླགས་པས། ཕྱིའི་མོ་མའི་ཞལ་ནས། འདི་གང་ཡང་མ་ཡིན་
རྒྱ་བཟའ་འོད་མ་དང་བྱེའུ་དགུས་རྩེ་ཞིང་དགའ་ནས་གདའ། ཐན་དང་ཕྲིན་པ་ནི་
སྒམ་ཕ་བོང་གིས་བགྱིས་པས། བྱེའུ་དགུའི་དང་ཡང་ཆགས་ནས་གདའ་བས། བྱེའུ་
དགུ་ཡང་རྒྱ་བཟའ་འོད་མའི་གཟུགས་ཕྱེ་སྲང་ཕྱེད་བགྱིས་པས། རྒྱ་བཟའ་འོད་མའི་
མཐང་གོས་དང་། ཕྱིང་གོས་བསྐོན་ལ་ཐོང་། འོན་དང་སྲས་མཐོང་བར་འོང་ངོ༌། །
སྟངས་དང་དབྱལ་གྱིས་གཏོ་མཁྱེན་གྱིས་གཤེན་གཉེར་ཡང་དང་ཡང་དུ་མོ་དང་
409

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཔྱད་ཀྱིས་ཐལ་བགྱིས་པས། བྱེའུ་དགུ་ལ་ཕུལ་བས་དེ་ལ་སྟངས་དང་དབྱལ་ལ་བུ་
དང་སྲས་ཅི་བྱས་ཀྱང་མེད་པས་སྟངས་ཀྱི་ཞལ་ནས། དབྱལ་འོ་སྐོལ་གཉིས་ཀྱིས་ཅི་
བྱས་ཀྱང་དོན་མེད་དོ། །དེ་ནས་ཐུགས་ཆད་བྲང་གམ་ནས། འོ་དོད་ཀྱང་གནམ་དུ་
བོས་སོ། །དབྱལ་གྱི་ཞལ་ནས། སྟངས་ཅི་གསུངས་ལགས། སྐྱེས་པ་གདུང་འགུམ་དུ་
རྒྱ་བཟའ་འོད་མོས་ག་ན་རུང་གིས་གསུངས་པས། སྟངས་ཀྱི་ཞལ་ནས་འོ་སྐོལ་གཉིས་
ལ་ད་རུང་གཏོ་དང་དཔྱད་བགྱིས་ན། རྒྱའི་གཙུག་ལག་པེ་ནེ་གུ་དེ་བཀྲམ་ནས་
གཟིགས་པས། རྒྱའི་གབ་རྩེ་པེ་ནེ་གུས་རྒྱ་བཟའ་འོད་མས་དང་པོ་ལྷ་དགུ་དང་དགྱེས་
འཛོམ། ཀླུ་དགུ་དང་དགྱེས་འཛོམ། དེ་ནས་བྱེའུ་དགུ་དང་དགྱེས་འཛོམ། རྒྱ་བཟའ་
འོད་མའི་སྐུ་ལས་མཚལ་ཅིག་ལྷུང་བས། བྲག་དམར་གྱི་རྩ་ན་ཆབ་མིག་ཅིག་མཆིས་པ་
ལས། སྐུའི་མཚལ་ཡང་བཀྲུས་ན་བཟའ་མཐང་གོས་ཀྱང་དེས་བཀྲུས་ན། དེ་ནས་
ཁབ་ཏུ་བྱོན་ནས་རྒྱ་བཟའ་ཉིད་ཀྱང་སྐུ་རྟོག་པ་ཟོས། ཆབ་མིག་དེ་ན་ཀླུ་ནག་མོ་
འགབ་གཅོད་མ་བྱ་བ་དེ་ན་བཞུགས་པ་དེ་མནོལ་བ་ཡིན། རྒྱ་བཟའ་འོད་མའི་ཞལ་
ནས། དེ་མེད་ལགས་ན། ད་ཅི་ལྟར་བགྱིས་ཞེས་གསུངས་པས། ད་ཀླུའི་གསུང་རབ་
རྒྱུན་དུ་ལོ་གཅིག་ཏུ་ཐོན་ཅིག །དེ་ནས་ཀླུའི་དཀྱིལ་འཁོར་བཞེངས་སུ་གསོལ་ཅིག །དེ་
ནས་ཀླུ་ནག་མོ་འགབ་གཅོད་མ་སྤྱན་དྲངས། དེ་ནས་ཀླུ་ནག་མོ་འགབ་གཅོད་མ་ལ་
སེལ་དང་ཁྲུས་གྱིས། དེ་ནས་རྫས་དང་མཆོད་པ་ཕུལ། དེ་ནས་སྟངས་དང་དབྱལ་
གྱིས་རྒྱ་འགྲེས་བགྱིས་ནས་བླངས་པ་དང་། ཆབ་མིག་དེ་སྐམ་པ་སྐྱེ་བ་དང་། བུ་སྲས་
པོ་གསུམ་སྲས་མོ་གཉིས་ཏེ་ལྔ་བྱུང་ངོ༌། །དེ་ལྔ་སྲས་པོ་གསུམ་མཚན་རྟགས་བྱུང་།
དབྱལ་མོ་གསུམ་ལ་གཅིག་རོ་མར་བྱུང་། གཉིས་ལ་ཀླུའི་ཤ་མཚན་རྟགས་སྟེར་རོ། །བུ་
ཕོ་གཅེན་པོ་ནི་བོད་ཀ་སྐྱེས་ཀྱིས་བགྱིས། དེའི་དབང་བསྐུར་བྱིན་པ་ཡིན། ཤེས་བཞི་
སློབ་པ་མེད་པར་མཐུ་ཡང་ཆེ། སྲིད་པ་ཐམས་ཅད་ཀྱང་དབང་དུ་སྡུད་དོ། །ཡིད་ཀྱི་
410

འབུམ་སྡེ། ཀླུ་འབུམ། ༼བར༽
དམིགས་པས་ཁམས་གསུམ་རྡུལ་དུ་རློག་གོ །དེའི་གཅུང་པོ་བོད་ཀ་བཙལ་གྲགས་
ཀྱིས་བྱའོ། །ཀླུའི་རྒྱལ་མོས་བཙལ་བྱས་ནས། རི་པང་གིས་འདེབས་པ་དང་། བྲག་ལ་
ཁེམ་གྱིས་བཅུག་ནས་ཐར་བ་དང་། རྩང་པོ་བསྒྱུར་བའོ། །དེའི་གཅུང་པོ་བོད་ཀ་སྐྱེས་
ཞེས་བྱ་སྟེ། ཀླུའི་ས་རང་བཞིན་དུ་ཤེས་པར་བྱིན་ནས། སྲས་སྲིད་པ་ཤེད་དེ་ནས་ཀྱང་
སྲིང་མོ་གཉིས་ལ་གཅིག་རིག་པའི་རྒྱལ་མོས་བྱ། སྣང་ཞིང་སྲིད་པ་འདི་ལྟར་འདུག་པ་
ས་ལེར་ཤེས། ཀླུའི་རྒྱལ་མོས་ཁམས་གསུམ་གསལ་བ་ཤེས་པའི་དབང་བྱིན། དེའི་
གཅུང་མོ་འཕྲུལ་གྱི་བདག་མོ་མཛད། དེ་ནས་ཀླུ་མོ་ནག་མོ་འགབ་གཅོད་མས། ཀླུས་
བྱིན་པས་དེ་སྐད་མིང་སྲིང་ལྔའོ། །དེ་ནས་ཡབ་ཡུམ་ཡང་ཐུགས་དགྱེས་ནས་སྐྱིད་པར་
མཆིས་པ་ལས། ཀླུའི་གསུང་རབ་བཏོན་པ་ཡང་བརྗེད། མཆོད་པ་ལོའི་དུས་སུ་
འབུལ་བ་ཡང་བརྗེད། ཀླུའི་འོད་མ་ལ་ཀླུའི་རྒྱལ་མོ་ནག་མོ་འགབ་གཅོད་མ་ཡང་
ཐུགས་ཁྲོས་ནས། རྒྱ་བཟའ་འོད་མ་ཡང་དེར་ཆབ་འཚལ་བས། ཆབ་དེ་ཡང་སླར་ལ་
སློན་པ་ལས། དེ་ནས་ཟླ་བ་གཅིག་ནས་ནང་ཁྲོལ་ནས་རབ་ཏུ་མ་བདེ་ཞིང་། དེ་ནས་
ཟླ་བ་གཉིས་ན་ལག་མཐིལ་ཙམ་ཞིག་གདའ་ནས། དེ་ནས་ཟླ་བ་གསུམ་ལོན་ནས་
གསུས་པ་སྒང་ནས་གདའོ། །སྟངས་ཀྱིས་སྨན་པ་མཁས་པ་ཞིག་ནས་མནོལ་དྲོན་པོ་
ཡང་བཅས་ནས། སྨན་པ་མཁས་པ་དེས་རྩ་བལྟས་པས། སྨན་པའི་ཞལ་ནས། ནད་
པ་ཁྱེད་དང་པོ་ཅུང་ཙམ་ན། ཟ་ཆགས་མང་པོ་ཞིག་བྱས་པ་ཅིག་འདུག་ཁྱོད་ལ་རབ་
ཏུ་ཟ་ཆགས་ཀྱི་རླུང་གི་དྲོད་མེད་པས་བུ་ཚ་མེད་པ་ཡིན། ཁྱོད་ཚབས་སུ་སོང་བས་
དང་པོ་ཆུ་གང་ཅིག་ལོག་པ་ཡིན། ཟླ་བ་གཅིག་ན་སྐྲན་ཞིག་བྱུང་། ཟླ་བ་གཉིས་ན་དེ་
བས་ཆེ། ཟླ་བ་གསུམ་ན་དེ་བས་ཆེ། ཟླ་བ་བཞི་ན་སྐྲངས་ནས་འོང་། ཟླ་བ་དྲུག་ན་
ཆུར་འགྲོ། དེ་ཆུ་སྔོན་པོར་འདུག །དེ་ནས་ཆུ་ལྗང་གུར་འགྲོའོ། །དེ་ནས་ལོ་གཅིག་
ནས་ལུས་དྲང་པོར་འོང་ངོ༌། །ལོ་གཉིས་ན་ཟས་མི་ཞིམ་པར་འོང་ངོ༌། །ལོ་གསུམ་ན་
411

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཟས་ཟ་མི་ནུས་པར་ཆུ་ཐིགས་པར་འཐུང་བར་འོང་ངོ༌། ། ལོ་བཞི་ན་སྐྱེ་བྱེའུ་རྒྱུད་ཙམ་
བྱས་ནས་འགྲོ་མི་ནུས་པར་འོང་ངོ༌། །ལོ་ལྔ་ན་འཆི་བར་འོང་བས་བཅོས་པའི་ཐབས་
འདི། རླུང་ཚབས་ཡིན་པས་འདི་བཅོས་པ་ནི་དཀའ་བར་འོང་ངོ༌། །དེ་ནས་མེ་བཙའ་
དང༌། རླུང་སྨན་བྱ་དགོས་པས། ཟས་དང་དྲོད་སྨན་དགོས་སོ། །དེ་ནས་དེ་ཙུག་ཡིན་
ན། ངས་ནད་ཀྱི་ངོ་བོ་ཟིན་པས་བཅོས། དེ་ཙུག་མིན་ན་ནད་ངོས་མ་ཟིན་ན་བཅོས་
ཀྱང་ཁ་ལས་ཆེ། དེ་ནས་ཡང་ནད་པའི་ཞལ་ནས་ཀྱང་སྨན་པ་ལགས། དེ་ཅི་བཞིན་
དུ་ལགས་པས་བཅོས་འཚལ་ལོ་ཞེས་གསུངས་པས། དེ་ནས་སྨན་ཡང་སྨན་པས་ནད་
པ་ལ་རླུང་སྒོར་མེ་བཙའ་བཏང་། འབྲས་བུ་གསུམ་གྱི་སྨན་ཡང་སྦྱར་རོ། །དེ་ནས་
ཀྱང་སྨན་གྱི་གཞི་ནི། མར་ཡང་ནས་ཡང་བཞུ་བ་ཡང་སྦྱར་ནས་བཏང་། དེ་ནས་
ནད་པ་ཡང་ཤེད་ཆུང་། སྨན་པས་རྩ་ཆུ་བལྟས་པས། སྨན་པས་ཀྱང་མེ་བཙའ་བསྲང་
བསྲོས་ནས། མེ་བཙའ་བརྒྱད་བསྲེགས་སོ། །སྨན་པ་ཡང་མར་ལ་བཞི་བླངས་ལ། ཚ་
ལས་ཀྱང་བཞི་བླངས་ནས། སྨན་པས་ཀྱང་ནད་པ་ལ་ཆུ་མཆང་ལ་བཞི་བླངས་ལ་
བཏང་། ནད་པ་སླར་ཡང་ཐུ་ནས་བུ་གསུམ་དང་བུ་མོ་གཉིས་ཆོ་ངེ་བཏབ་པས།
འདི་ཅི་དང་ཞེས་གསུངས་ནས་མ་ལ་འཇུས་ཏེ་འོ་དོད་བོས་པས། ནད་པ་ཡང་
དབུགས་ཆད་ནས་འོང་དུ་ཆ། རྩ་ནི་འདུག་གོ །དབུགས་ནི་མེད་དོ། ། དེ་ནས་མིང་
སྲིང་ལྔས་མ་ཤོར་བ་བརྩིགས་ནས་དེ་ལ་ཆོ་ངེས་བཏབ་པས་མ་ཡང་། དེར་དབུགས་
ཆད་མེད་པས། དེ་ནས་བྲག་དམར་གྱི་རྩར་གདུགས་ཀྱི་རྩེ་ལ་འོངས་སོ། དེ་ལ་ཆབ་
མིག་ལྐུགས་པ་ཞིག་ཡོད་པའི་ནང་ན། ཀླུ་ནག་མོ་འགབ་གཅོད་བྱ་བ་ཡོད་ན། དེ་ལ་
སྐུའི་མཚལ་ཡང་བཀྲུས་སོ། །འདི་ཡང་ཀླུའི་རྒྱལ་མོ་འགབ་གཅོད་ཀྱི་སྲིད་པ་ཆད་པ་
ཡིན་ནོ། །དེ་ནས་ཁྱིམ་ལ་ཕྱིན་ཡང་སྲིད་མེད་པ་དེ་ཡིན་ནོ། ། དེ་ནས་རྒྱའི་གབ་རྩེས་
ཟིན་ནས། ཀླུ་ལེགས་པར་གསོལ་ནས་སྲིད་འོང་བར་བརྟགས་པ་ཡིན་ན། དེ་ནས་རྒྱ་
412

འབུམ་སྡེ། ཀླུ་འབུམ། ༼བར༽
བཟའ་འོད་མ་ཡང་ཀླུའི་གསུང་རབ་ཀྱང་བཀླགས་སོ། །མཆོད་པ་ཡང་དུས་སུ་ཕུལ་
ནས་འདོད་པའི་རྫས་ཀྱང་སྦྱིན་པ་ལས། ཀླུའི་རྒྱལ་མོ་ནག་མོ་འགབ་གཅོད་དགྱེས་
ནས། ཀླུའི་རྒྱལ་མོ་ནག་པོ་འགབ་གཅོད་ཀྱིས་སྲས་ལྕམ་དྲལ་ལྔ་བྱིན་པ་ལ། དྲལ་པོ་
གསུམ་གྱིས་ཤ་མཚན་བརྟགས་པ། ཙེ་བུ་ཆུང་རྩེ་མོ་ལ་ཡང་སྦལ་པའི་གཟུགས་ཡོད་
དེ། དེ་ལྟར་ལྟོས་དང་མོ་གཉིས་ལ་ནུ་མ་གཡོན་པ་ལ་སྡིག་པའི་གཟུགས་ཡོད་དོ། །
ལྟས་ཞིག་བུ་ཕོ་ལ་ཀླུ་མོས་དབང་བསྐུར་བ། མཐུ་རྩལ་གྱིས་དབང་བྱིན་ནས་སྣང་སྲིད་
ཡོ་དབང་དུ་བསྡུས་པ་ཡིན་ནོ། །ནུ་བོ་ལ་ཀླུ་མོས་རྩལ་གྱིས་དབང་བྱིན་པས། རི་རབ་
ཡང་པང་པས་འདེགས་པ་དང་། བྲག་རང་ལ་ཁྲེམ་གྱིས་འཐོར་བ་དང༌། ཆུ་བསྒྱུར་
བའི་དབང་བྱིན་ནོ། །དེའི་གཅུང་མོ་བོད་ཀ་ཤེས་ཀྱིས་བྱ་བ་དེ། རང་བཞིན་གྱིས་ཤེས་
པའི་དབང་བྱིན་ནོ། །སྣང་སྲིད་ཡོངས་སུ་ཤེས། དེ་ནས་སྲིང་མོ་གཉིས་ལ་ཀླུའི་རྒྱལ་
མོས་དབང་བྱིན། སྣང་སྲིད་གང་ལྟར་འདུག་པ་དེ་ལྟར་ཤེས་པའི་དབང་བྱིན། ཁམས་
གསུམ་ཡོངས་སུ་གསལ་བའི་དབང་བྱིན། དེའི་གཅུང་མོ་ལ་ཁམས་འཕྲུལ་གྱིས་དབང་
བྱིན། མིང་སྲིང་དེ་ལྟར་དབང་བྱ་བཞིན་ཡུལ་ལ་སྨན་པར་བགྱི་ཡང་། ཀླུའི་རྒྱལ་མོ་
འགབ་གཅོད་ཀྱིས་དབང་བྱིན་པས་མི་མཐོང་ངོ༌། །བུད་མེད་དཀར་མོ་འམ་ནག་མོ་
ལ་འོད་རང་ཆས་སུ་འོང་བ་ཡིན་པས། དེ་ནས་སྟོན་པ་གཤེན་རབ་མི་བོ་གཉེར་ནས་
ཀླུའི་གསུང་རབ་ཀྱང་ཐོན་ཅིག །མཆོད་པ་ཡང་དུས་སུ་ང་ལ་ཕུལ་གསུངས་པས་ཕྱད་
ཀྱིས་ཀྱང་ཐལ་ལོ། །སྲས་ལྕམ་དྲལ་ལྔས་སྟོན་པ་གཤེན་རབ་མི་བོ་སྤྱན་དྲངས་སོ། ། དེ་
ནས་སྟོན་པས་ཀླུའི་གསུང་རབ་ཀྱང་བཏོན་ནོ། །ཀླུའི་དཀྱིལ་འཁོར་ཡང་སྟོན་པ་
གཤེན་རབ་ཀྱིས་ཞལ་ཕྱེས་ནས་མཆོད་རྫས་ཀྱང་རྒྱ་ཆེན་པོ་བཤམས་ནས་ཕུལ་བས།
རྒྱ་བཟའ་འོད་མ་སྔོན་བས་ཀྱང་གཉིས་བྱས་སྔོན་བས་ཀྱང་ཟས་འདོད། གཉིས་བྱས་
པས་ཆུ་གང་ཡོད་མེད་པར་གྱུར་ཏོ། །གྲངས་མེད་པར་ཉམས་སུ་བླངས་པས།
413

གསུང་རབ་སྒོ་མཛོད་རིན་པོ་ཆེའི་གླེགས་བམ། 
104104
བསྙུངས་པ་དེ་སངས་ནས་སྔོན་བས་ཀྱང་བརྗིད་དང་ལྡན། དེ་ཕན་སོས་པའི་རྟགས་
སོ། ། དེ་ནི་ཡོན་བདག་པོ་ལ་ཕན་ཅིང་གསོལ་བའི་རྟགས་སོ། །དེ་ནས་སྲས་བོད་ཀ་
སྐྱེས་ཀྱི་བྱ་བ་དེ་ཡང་ཐུགས་དགོངས་ནས། ཕྱོགས་བཅུའི་ན་སྐྱུང་གི་ཞོ་འདི་གདའ་
གསུངས་ནས། སྐྱུང་ཞོ་འཇོར་གཤེགས་ལས། གངས་དཀར་པོའི་རྩེ་ལ་ཕྱིན་ནས།
གངས་དཀར་གྱི་རྩེ་ལ་སེང་གེ་ང་རོ་ཞུགས་པ་དེ་སྐྱུང་ལགས་སམ་སྙམ་ནས་གངས་ཞུ་
ནས། སེང་གེའི་གཉའ་ནས་བཟུང་ནས་ཞོ་བཞོས་པས་སེང་གེ་དཀར་མོའི་ཞོ་དེ་ཡང་
གསེར་གྱི་ཚེའུ་ཆུང་དུ་བླུགས་ནས་རྒྱ་མཚོའི་འགྲམ་དུ་བྱོན་ཏེ། ཞོ་དེ་བསྐོལ་ནས་འོ་མ་
དེ་ཡང་རབ་ཏུ་ལུད་ནས་ཐབ་ཏུ་སོང་བ་ལས། བསྐལ་པའི་མི་སྣང་སྲིད་གསལ་བ་
ཡང་དེར་གུམ་ནས། གཡུའི་མཚོ་ནང་ན་འདུག་པའི་མཚོ་སྨན་ཡང་ཐུགས་ཁྲོས་སོ། །
བོད་ཀ་སྐྱེས་ཀྱང་རབ་ཏུ་སྔོན་བས་ཀྱང་ངམ་ནག་གོ །ཡུམ་རྒྱ་བཟའ་འོད་མས་བུ་
ཁྱོད་ངམ་ནག་བྱས་པས། བུའི་ཞལ་ནས་མ་གཅིག་ལགས་གསུངས་ནས། བདག་ཀྱང་
སྐྱུངས་ཀྱི་ཞོ་ཞིག་འཚལ་ནས་གངས་དཀར་པོའི་རྩེ་ལ་མཆིས་པས། གངས་ཀྱི་སེར་ཁ་
ན་ང་རོ་ཆེན་པོ་ཞིག་ཟེར་ནས། གངས་དཀར་མོ་ཡང་བཞུ་ལགས་ན། གངས་ཀྱི་
སེམས་ཅན་རལ་པ་དང༌། མདངས་ཆེ་བ་ཞིག་གདའ་བ་དེ་གཉའ་ནས་བཟུང་ནས་
བཞོས་པས། འོ་མ་འཚལ་ནས་རྒྱ་མཚོ་གཡུ་མཚོ་སྔོན་པོའི་འགྲམ་དུ་བསྐོལ་ལགས་ན།
འོ་མ་ཐབ་ཏུ་ལུད་ནས་འབར་བའི་མེ་ཡང་བཀུམ་དེ་ལ་གློ་བ་མི་དགའ་ལགས་སོ། །དེ་
ནས་ཡང་བོད་ཀ་སྐྱེས་པ་དེ་ལོའི་དུས་སུ་ཡང་རབ་ཏུ་ལུས་ལ་འབྲུམ་པ་དང་ཐབ་ཐོར་
བྱུང་ནས། དེ་ནས་ཤུ་བ་བྱུང་ཤུ་བ་ལ་ནད་ངན་པར་སོང་བ་ལས། ཡབ་དང་ཡུམ་གྱི་
ཞལ་ནས་བུ་གཅིག་ཀྱང་ཇོ་བོ་སྟེ། ཁྱོད་ཀྱང་ཇི་སྙམ་བྱེད་བྱས་པས། བུའི་ཞལ་ནས་
ཡབ་གཅིག་ལགས། བདག་ཀྱང་རངས་པར་སེམས་མི་དགའ་ལ་ཕྱ་སངས་འཚལ་
ནས་མཆིས་སོ། །དེ་ནས་ཡང་ཡབ་ཀྱིས་བུ་ཁྱོད་ལ་ནད་ངན་བྱུང་ནས་འདུག་གོ །འདི་
414

འབུམ་སྡེ། ཀླུ་འབུམ། ༼བར༽
སྣང་གི་ནད་ངན་པ་ཡིན་བགྱིས་སོ། །བུ་ཡང་དེར་སངས་ནས་སོང་ངོ༌། །ཡབ་ཡུམ་
གཉིས་ཀྱིས་བུ་ལ་དེ་སྐད་ཅེས་གསུངས་སོ། །བུས་ཀྱང་ཡང་ཡབ་ཡུམ་གཉིས་ཇི་ལྟར་
བགྱིས་ན་སྨན་བགྱིས་པས། དེ་ནས་ཡབ་ཡུམ་གྱིས་ནི་འདི་ལ་འཚོ་བའི་ལུགས་ཅི་ཡོད་
ཅེས་གསུངས་པས། མཁྱེན་པར་གསོལ་བའི་སྨན་པ་མཁས་པ་ཞིག་གཉེར་དགོས་
གསུངས་ནས་ཡབ་དང་ཡུམ་གྱིས་སྨན་པ་མཁས་པ་ཞིག་གཉེར་ཏེ་སྨན་པས་ནངས་
པར་གདུགས་ཤར་བའི་རྩེ་ལ་བལྟས་པས། སྨན་པའི་ཞལ་ནས་འདི་ཆུ་སེར་སྐྱ་སྒངས་
སུ་ཡིན་པས། གསོ་བའི་ཐབས་ཡོད་དོ་ཞེས་གསུངས་སོ། །ཡབ་དང་ཡུམ་གྱིས་འདི་
སོས་པའི་ཐབས་ཅི་ཡོད་གསུངས་པས། འདི་ལ་སྨན་སྣ་ཚོགས་དགོས་ན། ལར་ཡང་ནི་
འདི་ལ་སྨན་དཀོར་སྣ་ནས་བཞེད་པ། མཆིས་པ་སྣ་ཚང་བ་འབུལ། སྨན་པས་སྣ་ལ་
གཏར་ཀ་ལག་པ་གཉིས་ལ་བགྱིས་ནས། མར་ཡང་ནས་ཡང་དུ་བཞུས་པ་བཏང་ངོ༌། །
འོག་ཏུ་དོང་བྲུས་ནས་དེའི་ནང་དུ་ལུག་གི་རིལ་མ་བཏགས་ནས་དོང་བཀང་ངོ༌། །
སྟེང་ནས་དྲོལ་བུ་འགོ་འཛིན་གྱིས་མ་འཕངས་པའི་ཐུལ་པ་གྲུ་བཞིས་གནོན་ནས་
ལྷགས་པ་མ་བཏང་མགོ་ལ་བྱ་ནེའུ་ལེའི་ཞྭ་ཞིག་བསྐོན། རྐང་པ་ལ་ཤ་ཐུབ་ཅིག་
བསྐོན་ནས་འདི་ཡང༌། ནས་སེར་བུ་ཤོར་ར་རེ་བྱས་པས། ལོ་གཅིག་ན་རུང་བར་
འདུག །སྨན་པ་ལ་དེ་སོས་པའི་ནོར་འདོད་ཟེར་ནས། སྨན་པ་ལ་ཡང་ཡུམ་གྱིས་
དཀོར་ཕུལ་ནས། དེ་ཕྱི་དེ་ལོའི་དུས་ལ་སྨན་པས་བལྟས་ནས། སྨན་པའི་ཞལ་ཟོ་མཐོ་
བ་ལ། དེ་ནས་ལོ་གཉིས་ནས་ནད་དེ་ཡང་ལོངས་ནས། སྨན་པ་ཡང་སྤྱན་དྲངས་ཞིང་།
སྨན་པས་ཡང་བལྟས་ནས། འདི་ཤ་ལས་ནད་ཆུ་སེར་སྒང་ནས་འདུག་པ་ལས། ར་
ཤིང་ཐོག་ཟོས་པའི་ར་མར་དགོས། བུ་རམ་ནག་པོ་དགོས་སོ། །སྦྲང་རྒོད་ཡང་ནས་
ཡང་དུ་བཏུལ་བ་དང་གསུམ་སྦྱར་ནས་ནད་པའི་རྩེའུ་ཆུང་གཡས་དང་གཡོན་བྱས་
ནས་སྨན་དེ་གསུམ་ལ་གསུམ་སྦྱར་དུ་བཏང་། གྲོ་ཆང་དམར་པོ་ཡང་ཕུལ་རེ་གསུམ་
415

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྦྱར་དུ་བཏང་ངོ༌། །སྨན་པའི་ཞལ་ནས། ལྷགས་པ་དང་ཆར་མི་རུང་ངོ༌། །སྨན་པའི་
ཞལ་ནས་ནད་དམིགས་མ་རུང་ནས་འདུག་པས། མེ་བཙའ་གཉིས་ཀྱང་བྱས་སྨན་
ཡང་བཏང་ནས་ན་བ་ཡང་ཅུང་རུང་སྟེ། ཕྱི་དེ་ལོ་ལ་རྐང་པ་མ་རུང་ནས། ཡང་སྨན་
པ་གཉེར་ནས། སྨན་པས་དོང་དེ་བྱ་ཕུག་རོན་གྱི་བྱ་བྲུས་བཀང་ངོ༌། །དེའི་སྟེང་དུ་
ཡང་གནའ་བའི་པགས་པ་བཏིང་། དེའི་སྟེང་དུ་ནད་པ་བཞག་གོ །དེ་ནས་བུ་རམ་
དང་། སླ་བའི་ཐང་དང་མར་ཡང་ནས་ཡང་དུ་བཞུས་པ་དང་སྦྱར་རོ། །དེ་ནས་སྐྱིད་
པ་ཡང་ཅུང་རུང་དུ་ཕྱིན་པས། སོས་པར་བརྩི་བ་ཡང་ལོ་དྲུག་ལོན་ནས། ནད་རུས་
པ་ལ་སོང་ནས་དེར་ནད་འགོས་སོ། །དེ་ནས་ནད་པ་ལྕེབས་ནས་ཤི་དགོངས་ནས། བུ་
མ་ལྕེབས་ཤིག་བྱས་པས། བུས་ཉི་མ་ཕྱེད་ན་མཐོ་ལ་བཙན་པའི་བྲག་དམར་གྱི་འགྲམ་
དུ་ལྕེབ་ཏུ་ཕྱིན་པས་སོས་པར་བརྩི་བས། ཆུ་མིག་ལྐུགས་པ་ཞིག་གི་ནང་ནས་བུད་
མེད་མདངས་ཅན་འོད་རང་གང་རང་ཆས་ཅིག་ཡོད་པས། བུ་ཡང་ཚུར་ཉོན་དང་།
བུ་ཁྱོད་ཤིར་མ་འགྲོ། ཁྱོད་ནི་སེང་གེ་དཀར་མོའི་ཞོ་བཞོས་ནས། གཡུ་མཚོའི་འགྲམ་
དུ་འོ་མ་ལུད་དེ། དཀར་ཐབ་བྱས་པས་ཀླུ་སྨན་རྒྱལ་མོ་ཁྲོས་པ་ཡིན་ནོ། ། དེ་ཁྱོད་ཀྱི་སྲུ་
མོ་ཡིན་ནོ། །ངའི་ནེ་ནེ་མོ་ཡིན་ནོ། །དེ་ཁྲོས་པ་ཡིན་ནོ། །འདི་ནས་སླར་སོང་ལ་སྟོན་
པ་གཤེན་རབ་མི་བོ་སྤྱན་དྲངས་ལ་སྣ་ལ་ཁྲུས་གྱིས་ཤིག །དེ་ནས་ཀླུའི་གསུང་རབ་
ཐོན་ཅིག །མཚོ་སྨན་ལ་མཐུན་པའི་རྫས་དང་། མཆོད་པ་ཞིག་བཞེངས་གསུངས་པས།
དེ་ནས་ཡབ་དང་ཡུམ་གྱི་ཁབ་ཏུ་བྱོན་ནོ། །ཡབ་དང་ཡུམ་གྱི་བདག་བྲག་དམར་གྱི་རྩེ་
ལ་ཤི་རུ་མཆིས་པ་ལས། དེའི་འགབ་ན་ཆུ་མིག་ལྐུགས་པ་ཞིག་གི་ནང་ན། བུད་མེད་
དཀར་མོ་འོད་རང་གང་རང་ཆས་པ་ཞིག་འོང་ནས། ཁྱོད་ཤིར་མ་འགྲོ་བར་ཁྱོད་ནི་
དང་པོ་ངས་བྱིན་པ་ཡིན་ནོ། ། ཡིན་ནམ་མིན་པ་དེ་ངེད་ཀྱི་ལྕེའུ་ཆུང་ལ་སྦལ་པའི་
གཟུགས་ཤིག་ཡོད་དོ་ལྟོས། དེ་ནས་མཚོ་སྨན་གྱི་རྒྱལ་མོ་ལ་ཀླུའི་གསུང་རབ་ཀྱང་ཐོན།
416

འབུམ་སྡེ། ཀླུ་འབུམ། ༼བར༽
མཐུན་པའི་རྫས་དང་ཡོ་བྱད་ཀྱིས་ཁྱོད་སོས་པར་འོང་གིས། དེས་ནེ་ནེ་མོའི་གམ་དུ་
འོངས། གསོལ་པ་ཁྱོད་ལ་སྣང་སྲིད་ཀྱི་མཐུ་འོང་དོ་ཀླུ་ལ་དབང་བྱེད། དེ་བོན་ཀ་
མཐུན་ཆེན་བྱ་བས་ཁྱིམ་དུ་ཡབ་དང་ཡུམ་ལ་ཞུས། བདག་ལ་ནད་འདི་བྱུང་ན། དེ་
བས་ཤི་རུང་ངམ་སྙམ་ནས། ཤེར་བྲག་དམར་གྱི་འགྲམ་དུ་མཆིས་པ་ལས། བྲག་
དམར་གྱི་འགྲམ་ན་ཆུ་མིག་ལྐུགས་པ་ཞིག་གདའ། དེའི་ནང་ན་བུད་མེད་འོད་རང་
གང་རང་ཆགས་པ་ཞིག་བྱུང་ནས། བུ་ཁྱོད་གར་འགྲོ་མཆིས་ཏེ། བདག་དངོས་ལ་
ནད་ངན་པ་ཞིག་བྱུང་ནས་འགུམ་དུ་མཆིས་པ་ལས། དེའི་འགྲམ་ན་ཆུ་མིག་ལྐུགས་པ་
ཞིག་གདའ་བས། དེའི་ནང་ནས་བུད་མེད་དཀར་མོ་ལ་འོད་ཆགས་པ་ཞིག་བྱུང་སྟེ།
བུ་ཁྱོད་ཤིར་ཡང་མ་འགྲོ་ཁྱོད་ཀྱི་ནད་ངན་འདི་སེང་གེ་དཀར་མོའི་ཞོ་བཞོས་ནས།
གཡུའི་རྒྱ་མཚོའི་འགྲམ་དུ་བྱོན་པས་འོ་མ་ལུད་པས་ཐབ་བྱས་པས། མཚོ་སྨན་གྱི་རྒྱལ་
མོས་བཀྱོན་པ་ཡིན། དེ་ངའི་ནེ་ནེ་མོ་ཡིན། ངས་ཀྱང་གསོལ་བ་བཏབ། ཀླུའི་གསུང་
རབ་ཀྱང་ཐོན། ཀླུ་མོ་ལ་མཐུན་པའི་རྫས་ཀྱང་བྱིན། ཁྱོད་ཀྱང་ངའི་བུ་ཡིན་པས།
ཡིན་ནམ་མིན་པ་ནི་ལྕེ་ལ་ངའི་སྦལ་པའི་གཟུགས་ཡོད་ཟེར་བ་ལས་བལྟས་པས་ཀྱང་
འདུག་གོ ། དེ་ནས་ཡབ་དང་ཡུམ་གཉིས་ཀྱིས་ཀྱང་སྟོན་པ་གཤེན་རབ་གཉེར་ནས།
སྟོན་པས་ཀླུའི་གསུང་རབ་ཀྱང་བཏོན། ཀླུའི་དཀྱིལ་འཁོར་ཡང་ཞལ་ཕྱེས་ནས།
མཆོད་པ་མང་པོ་བཤམས་ཏེ། གསེར་གྱི་བུམ་པའི་ནང་དུ་སེང་གེའི་འོ་མ་བླུགས་ནས་
བཞག་པས། དཔག་བསམ་ཤིང་སྡོང་ལགས་ཀྱིས། མེ་ཏོག་ཨུ་དུ་འབར་བའི་བུམ་པའི་
ཁ་རྒྱན་བགྱིས། དེ་ནས་གསེར་གྱི་ཁྲི་ལ་བཞག་པས་ཀྱང་བསྐུངས་དྭངས་བ་མེད་ནས་
སྟོན་པ་གཤེན་རབ་མི་བོས་ཀྱང་། ཕྱག་རྒྱ་རྒྱབ་ཏུ་བསྣོལ་ཏེ། ཐུགས་ཀར་བཞག་ནས་
སྙིང་པོ་འདི་བཟླས་སོ། །ཏདྱ་ཐ་པ་རི་རི་དུ། སུ་ཏི་སུ་ཏི་སུ་ཏི། ཕུ་ཀེ་ཕུ་ཀེ་ཕུ་ཀེ། རི་
ཏི་རི་ཏི་རི་ཏི། སེ་པང་སེ་པང་སེ་པང་། དུ་རུ་དུ་རུ་དུ་རུ། བོ་དེ་བོ་དེ་བོ་དེ། ཧེ་དེ་ཧེ་
417

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེ་ཧེ་དེ། ཀྲོ་ཤོ་ཀྲོ་ཤོ་ཀྲོ་ཤོ། རི་ད་རུ་རི་ད་རུ་རི་ད་རུ་རི་ད་རུ། སད་ཡ་སད་ཡ་སད་
ཡ། ཁུ་ཏེ་ཁུ་ཏེ་ཁུ་ཏེ། ཕུ་གྲོ་ཕུ་གྲོ་ཕུ་གྲོ། ཧུ་ལུ་ཧུ་ལུ་ཧུ་ལུ། སད་སཱཧཱ། ཕཊ་སྭཧཱ།
ཕཊ་སྭཱཧཱ། ཕཊ་སྭཱཧཱ། དེ་ན་ལ་དེ་ན་ལ། ཀྲོ་ཏ་ཀྲོ་ཏ་ཀྲོ་ཏ་སྭཱཧཱ། སྟོན་པས་སྙིང་པོ་དེ་
L
བརྗོད་པས་གསེར་གྱི་བུམ་པ་ཡང་འགུལ་ནས། ཁ་རྒྱན་མེ་ཏོག་ཨུ་དུ་འབར་བ་ཡང་
འགུལ་འགུལ་ཞིང་ཡང་ཡང་འཇིག་གོ །གཟུངས་ཐག་ཀྱང་སྦྲེལ་ལོ། །དེ་ལྟར་གདའ་
ཡང་སྟོན་པས་ཕྱག་རྒྱ་ལྷོད་དུ་མ་བཞེད་པས། སྟོན་པ་གཤེན་རབ་མི་བོའི་ཐུགས་ལ་
ང་ལ་ཕོད་འཇུག་པ་སྙམ་ནས། སྙིང་པོ་ཡང་བརྗོད་ནས། ཕྱག་རྒྱ་བསྣོལ་མ་རུ་
བཅངས་ནས་སྙིང་པོ་ཡང་དྲག་རབ་ཏུ་བཟླས་སོ། །ཏ་ཐ་ཏ་ཀ་ཏ་ཤག་རི་དུ་སད་རི་
དུ་སད་རི་དུ་སད། རད་ན་རད་ན་རད་ན། སོང་ཧ་སོང་ཧ་སོང་ཧ། འགྲི་ན་འགྲི་ན་
འགྲི་ན། དུ་ཕང་དུ་ཕང་དུ་ཕང་། གྲོ་ཧེ་གྲོ་ཧེ་གྲོ་ཧེ། པ་ཏ་ན་པ་ཏ་ན་པ་ཏ་ན། སུ་
ཧུང་སུ་ཧུང་སུ་ཧུང་ནན། སུ་རི་སུ་རི་སུ་རི། པ་ཏ་ན་པ་ཏ་ན་ནས་ནན། ཞེས་བརྗོད་
པས་བུད་མེད་བཟང་ལ་འོད་ཆགས་པ་ཞིག་སྟོན་པའི་སྤྱན་སྔར་བྱོན་ནས། སྟོན་པ་ལ་
བདག་ནི། ཀླུ་ནག་མོ་འགབ་གཅོད་བྱ་བ་ལགས། གཡུ་མཚོ་སྔོན་མོའི་ནང་ན་མཚོ་
སྨན་དེ་ཇི་ལྟར་ཡང་བུམ་པའི་ནང་དུ་མཆིས་ནས། དེ་བརྒྱལ་ནས་འགུམ་དུ་ཆ་ནས་
གདའ་སྟེ། སྟོན་པས་བུད་མེད་འདི་འགུམ་ནས། སྟོན་པའི་ཐུགས་རྗེས་རུང་ངམ་
ལགས། དེ་སྐད་ཅེས་སྟོན་པ་གཤེན་རབ་མི་བོ་ལ་ཞུས་པས།
སྟོན་པའི་ཞལ་ནས། ངའི་གམ་དུ་མི་འོང་བར་ང་ལ་ཕོད་བཙུགས་ནས། ངའི་
ཐུགས་རྗེས་དབྱིངས་སུ་བསྒྲལ་བ་ལ། ང་ལ་སྡིག་གིས་བག་ཆགས་ཅི་བགྱིར་མཆིས།
ངས་ཐུགས་རྗེས་དབྱིངས་སུ་བསྒྲལ་བ་ལ། ཉོན་མོངས་པའི་བག་ཆགས་མིང་ཡང་
མེད། དེ་སྐད་བུད་མེད་དེ་ལ་གསུངས་པས། བུད་མེད་བཟང་ལ་འོད་ཆགས་པའི་
ཞལ་ནས། སྟོན་པ་གཤེན་རབ་མི་བོ་ལགས། ཐུགས་རྗེས་སྔགས་དང་ཕྱག་རྒྱས་ཡང་
418

འབུམ་སྡེ། ཀླུ་འབུམ། ༼བར༽
ཀློད་འཚལ་ལོ་ཀླུ་མོ་འདི་ཡང་ཐུགས་རྗེས་བཟུང་འཚལ། བོད་ཀ་འདི་ཡང་ནད་སོས་
པར་བགྱི་གསུངས་པས། སྟོན་པས་ཕྱག་རྒྱ་ལྷོད་པས། ནད་པ་ཡང་ཤུ་བ་ཉིལ་གྱིས་
ཐལ་ལོ། །སྟོན་པས་སྣ་ལ་ནད་པ་ཀླུའི་ཁྲུས་ནས་ཕྱུངས། དེ་ནས་ཀླུའི་སྤང་སྐོང་ཡང་
བཀླགས་སོ། །རྒྱ་འགྲེས་བགྱིས། དེ་ནས་ཀླུའི་རྒྱལ་མོ་ལ་མཐུན་པའི་རྫས་ཕུལ། ནད་
པ་ཡང་སྔོན་བས་མཐུ་ཆེ་སྔོན་བས་མདོག་བཟང་བ་ཞིག་བྱུང་ངོ༌། ། ཀླུ་མོ་ནག་མོ་
འགབ་གཅོད་ཀྱི་ཞལ་ནས། ཀླུའི་གསུང་རབ་ཡང་རྒྱུན་དུ་ཐོན་ཅིག །མཆོད་པ་ཡང་
དུས་གསུམ་དུ་ཕུལ་ལགས་ན། ཁྱོད་ཀྱིས་མ་བརྗེད་ན་ཀླུས་ཀྱང་མགོན་སྐྱབས་བྱེད་
དོ། །གནའ་ཡང་དེ་ལྟར་ཕན་ནོ། །ནད་ཙི་ཙི་ཛ་ལས་ཟིན་པ་ཡང་དེ་ལྟར་ཕན་ནོ། །
འདིར་ཡོན་བདག་ཕོ་ལ་ནད་འདི་དང་འབྲས་དང་ལྷོག་པ་དང་སྐྲངས་ནད་ཀྱང་མ་
བཏང་ཞིག །ཡུལ་ཁམས་སུ་སད་དང་སེར་བ་མ་བཏང་ཅིག ། ལོ་ཕྱུགས་ཀྱང་རྟག་ཏུ་
ལེགས་པར་མཛོད་ཅིག །ནད་དང་རིམས་དང་དལ་ཁ་ཡང་ཞི། མི་འབྲུ་ཡང་སྲས་བུ་
དང་ཚ་བོ་འཕེལ་ལ་ཁ་དོག་ཀྱང་ལེགས་སོ། །དེ་ནས་བོད་ཀ་རྩལ་དང་མཐུ་ཆེན་གྱིས་
འབྲི་དཀར་མོ་ལ་རྟེན་བཅས། ལུག་དཀར་མོ་ལ་རྟེན་བཅས། བྱ་དཀར་མོ་ལ་རྟེན་
བཅས། དེ་ནས་མཁར་དར་དཀར་གྱི་ལེའུ་ལ་རྟེན་བཅས། སྨྱུག་མ་ཚིགས་བཟང་ལ་
རྟེན་བཅས། དེ་ནས་ཟས་ཀྱི་ངོ་ལ་དཀར་ཐོག་གིས་གསོལ། དེ་ནས་ཡང་སྲས་ཀྱིས་
འབྲུ་ཡང་གསོལ། དེ་བས་ཀྱང་ཀླུའི་རྒྱལ་མོ་དགྱེས་པར་གྱུར་ནས། འབྲས་འོད་ཆེ་བ་
དང་ཆར་ཆུ་དུས་སུ་ཕེབས་པ་དང་། སད་དང་སེར་བ་ཡང་དུས་སུ་རྒྱུན་ཆད་དོ། །བུ་
ཚ་ཡང་འཕེལ་ལ་ཁ་དོག་ཀྱང་ལེགས་ཤིང་སྨྲ་མཁས་སོ། །རྟ་ཚེ་འབྲི་ཚེ་ར་ཚེ་ལུག་ཚེ།
དེ་ལྟར་འབྱུང་བ་ལྔ་པོའི་རྟེན་གྱི་ཡོན་ཏན་ནོ། །མི་ལ་ཡང་ནད་ངན་པ་དང་འབྲས་
དང་ལྷོག་རྒལ་དང་། རིམས་དང་། སྐྲངས་ནད་དང་ཅོག་འགྱེལ་ཡང་མི་འབྱུང་ངོ༌། །
འབྲུམ་ཆེན་དང་དཀར་ཐོར་ཡང་མི་འབྱུང་ངོ༌། །ལེའུ་རྒན་དང་ནད་ངན་པ་ཡང་མི་
419

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འབྱུང་ངོ༌། །བལ་ནད་དང་བལ་ཆུང་ཡང་མི་འབྱུང་ལགས། གློ་གཟེར་དང་ཆམས་
པ་ཡང་མི་འབྱུང་། མཚོན་གྱི་བསྐལ་པ་ཡང་མི་འབྱུང་། ནད་ཀྱི་བསྐལ་པ་ཡང་མི་
འབྱུང་། མུ་གེའི་བསྐལ་པ་ཡང་མི་འབྱུང་། རྣ་བ་འོན་པ་དང་མིག་ལོང་བ་དང་། ལྕེ་
རིག་པ་དང་ལྐུགས་པ་ཡང་མི་འབྱུང༌། ལྔ་བ་དང་གཞོགས་སྐམ་དང་དམུ་རྫིང་ཡང་
མི་འབྱུང་ངོ་། ། ཆུ་སེར་སྐྱ་སྒོངས་དང་ཕོ་མཆིན་ན་བ་དང་། འཁྲིས་པ་ན་བ་དང་རླུང་
ནད་དང་། བད་ཀན་ན་བ་དང་དེའི་ཕྱིར་སླད་མ་དང་ཀླུ་གསོལ་ན་ཕན་ནོ། །ཡུལ་
ཕྱོགས་ཡོངས་ལ་ཡང་ཕན་ནོ། །ཀླུ་རྟེན་ཡང་ཕན་ཤིན་ཏུ་མི་དང་ཕྱུགས་འབྲས་བཟང་
བར་འགྱུར། 
བོད་ཀ་རྩལ་ཆེན་བྱ་བ་དེ་ཡང་རྒྱ་མཚོ་ཆེན་མོའི་སྟེང་ན་ཤེལ་གྱི་བྲག་
ཅིག་ཀྱང་གནས། བྲག་དེ་ཡང་རབ་ཏུ་མདངས་དཀར་ལ་ཉམས་སུ་དགའ་བ་ཞིག་
གདའ་ནས། བོད་ཀ་རྩལ་ཆེན་བྱ་བ་དེ་ཡང་རབ་ཏུ་རྩལ་ཆེ་བས། རི་རབ་ལྷུན་པོའི་
རྩེ་ལ་ཉི་ཟླ་ཟུང་གཅིག་འཁོར་ཞིང་གནས་པ་ལ་ཉི་མ་ཡང་རབ་ཏུ་འཇམ་ཞིང་དྲོད་ཆེ་
ནས། ཟླ་བ་ཡང་རབ་ཏུ་གསལ་བར་གནས་པ་ལས། རྒྱ་མཚོ་ཆེན་པོའི་ནང་ན་ཀླུའི་
རྒྱལ་མོ་ཐེག་ཆེན་བཞུགས་སོ། དེའི་སྟེང་ན་ཤེལ་གྱི་བྲག་དཀར་པོ་ཆགས་པ་དེ་བྲག་
དེ་ཀླུའི་རྒྱལ་མོ་སྤྱི་གནས་ས་ཡིན། བྲག་དེ་མདངས་གསལ་བས་མི་མཐོང་བ་འགའ་
ཡང་མེད་པས། དེ་ནས་ཀླུའི་ཡང་བྲག་དེ་ལ་གསལ་བའི་ཚད་ནི། ཕྱི་བལྟས་པས་ནང་
གསལ་ལོ། །ནང་བལྟས་པས་ཕྱི་གསལ་ལོ། །དེའི་སྟེང་ནས་བལྟས་པས་སེམས་ཅན་ལ་
མི་མཐོང་བ་འགའ་ཡང་མེད་པས། བོད་ཀ་རྩལ་ཆེན་དེས་བྲག་གི་སྟེང་དུ་ཕྱིན་པས།
རྒྱ་མཚོ་ཆེན་པོའི་སྟེང་ན་བྲག་འདུག་པ་བསལ་ནས། བྲག་དེ་ཡང་པང་གིས་བཏེགས་
ནས་བསྒྱུར་བ་ལས། དེའི་སྟེང་ན་མཚོ་ཆེན་པོ་ཞིག་གདའ། བོད་ཀ་རྩལ་ཆེན་གྱིས་
བསྒྱུར་བས། མཚོ་འགྱུར་བས་སྟེང་ནས་སྐམས་སོ། །མཚོའི་སྟེང་ན་གསེར་གྱི་ཉ་མོ་
གླང་པོ་ཆེའི་གཟུགས་ཙམ་ཞིག་བྱུང་ནས་སྨྲའོ། །ངའི་ཤེལ་གྱི་བྲག་ཀྱང་པང་གིས་
420

འབུམ་སྡེ། ཀླུ་འབུམ། ༼བར༽
འདེགས། རྒྱ་མཚོ་ཆེན་པོ་འདི་ཡང་མ་བསྒྱུར། ང་ནི་ཀླུ་མོ་ཐེག་ཆེན་གྱིས་བྱ་བ་ཡིན།
དེ་སྐད་ཀླུའི་རྒྱལ་མོས་གསུངས་པ་ལས་བོད་ཀ་རྩལ་ཆེན་གྱི་ཐུགས་ལ་དགོངས་ནས།
ཉ་འདི་ཀུན་ལ་གསེར་མཆོད་ཅིག་བྱའམ་སྙམ་ནས། གསེར་གྱི་ཉ་མོ་འདི་བཟུང་སྙམ་
ནས། བར་སྣང་ལ་ཉ་ཆེན་མོ་ཞིག་ཏུ་བྱས་སོ། །ཡང་འདི་ཅི་དང་དགོངས་མཆིས་པས།
ལ་མ་ལན་ཅིག་ན་ནམ་མཁའ་ལ་འོད་མེ་སྟག་ཙམ་ཞིག་ལུས་ལ་བཀྲིས་སོ། །རྩལ་ཆེན་
གྱི་ཕྱིས་ཀྱང་འགྲོར་མ་བཏུབ་བོ། ། དེ་ནས་ལ་མ་ལན་ཅིག་ན། ལུས་གྲུ་གུ་བཞིན་དུ་
སོང་ངོ༌། །ཡན་ལག་ཐམས་ཅད་གཏུན་ལྟར་སོང་ནས་བཀྱིགས། ལུས་དང་རྐང་ལག་
ཡང་གྲུ་གུ་བསྒངས་པ་དང་འདྲའོ། །དེ་ནས་ཡང་འགྲོ་ན་ཡང་འགྲོར་མེད་དོ། །འདུག་
ན་ཡང་འདུག་ཏུ་མེད་དོ། །མཁུན་ནི་འབྲོང་བཀྱིགས་པ་སྐད། ཆུ་རྒྱུས་ཀྱང་རབ་ཏུ་
ཕྱིར་འབྱུང་ངོ༌། །ཡབ་དང་ཡུམ་གཉིས་ཀྱིས་ཀྱང་བུ་ལ་ཁ་ཅིག་བགྱིས། བུ་ཁྱོད་ཅི་
བྱེད་ཅིར་མ་སྡུག་ལུས་གྲུ་གུར་འགྲོ་བ་ཅི་ཉེས། རྩ་རྒྱུས་ཕྱིར་འཐེན་པ་ཡང་ཅི་ཉེས་
གསུངས་པས། བུའི་ཞལ་ནས་ཡབ་ཡུམ་ཡང་ཅི་གསུངས་ན། བདག་ལས་ཀྱི་སྒྲིབ་པ་
ཡིན་པས་བདག་གིས་ནོངས་པ་ནི་མ་བགྱིས་ན། སྔོན་གྱི་ལས་དབང་བྱུང་བ་ལགས་
གསུངས་པས། ཡབ་དང་ཡུམ་ཡང་མེད་དམ་སྙམ་ནས། བུ་འདི་ལ་གཏོ་དང་དཔྱད་
ཅིག་བགྱི་སྙམ་ནས། ཡབ་ཡུམ་གཉིས་བུ་དང་གསུམ་ཕུ་ཞིག་ན་མཆིས་པས། སྟོན་པ་
གཤེན་རབ་མི་བོ་ཐུགས་རིག་པ་དང་ལྡན་ནས། སེམས་ཅན་ཉོན་མོངས་པ་ཁྱོད་ཡབ་
ཡུམ་གཉིས་བུ་དང་གསུམ་ཉོན་མོངས་པའི་སྒྲིབ་པ་བསལ་དགོངས་པས། བྱ་ཕོ་རོག་
གཅིག་ཏུ་སྤྲུལ་ནས་མཁར་གྱི་ཟུར་ལ་ཕྱིན་ནས་གྲ་ལན་གསུམ་བགྱིས་པས། ཡབ་ཀྱི་
སྙན་དུ་བུ་གྲགས་པ་གོ །ཡུམ་གྱི་སྙན་དུ་སྟོན་པ་གཤེན་རབ་མི་བོ་སྤྱན་དྲངས་ལ་ཆོ་ག་
བགྱིས་པར་གོ །ནད་པའི་རྣ་བས་སོས་པར་འོང་བར་གོ །དེ་ནས་ཡབ་དང་ཕོ་རོག་ན་
རེ། ཀླུ་མོས་ཀྱང་སོས་པར་འོང་ཟེར། མའི་ཞལ་ནས་ངའི་རྣ་བར་སྟོན་པ་གཤེན་རབ་
421

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མི་བོ་སྤྱན་དྲངས་ལ་ཆོ་ག་བགྱིས་དང་སོས་པར་འོང་གིས་ཟེར་བ་གོ །བུ་ནད་པ་ན་རེ་
ང་ལ་མ་ལྕེབས་ཤིག་སོས་པར་འོང་གིས་ཟེར་བ་གོ ། དེ་ནས་ཡབ་ཀྱིས་བུ་ལ་ཀླུ་བཅོས་
དགོས་སོ། །ཡུམ་གྱིས་སྟོན་པ་གཤེན་རབ་མི་བོ་སྤྱན་དྲངས་ནས། ཡབ་ཀྱིས་སྟོན་པའི་
སྤྱན་ལམ་དུ་ཞུས་པ་སྟོན་པ་ལགས་དམ་ཞིག་འདུག་པ་ལ་བཟའ་བྲན་འཚོགས་ལགས་
ན། བྱམས་པ་ལ་མཆིས་པ་ནི་སྒྲིབ་པ་སྦྱངས། དེ་ནས་བྱིས་པ་མིང་སྲིང་ལྔ། ཀླུས་
བཙལ་ནས་མཆིས་པས། སྔོན་བཞིན་འདི་ནད་མི་བདེ་ནས་དམྱལ་བ་སྦྱངས། དེ་
ནས་བྱིས་པ་ཆེ་བ་ལ་ནད་ངན་པ་བྱུང་ནས་དམྱལ་བ་སྦྱངས། དེ་ཡང་སོས་ནས་
མཆིས་པས་བྱིས་པ་གྲུ་གུ་ཐུལ་དུ་ཐལ་ནས་མཆིས་པས། གཟའ་བྲན་གྱིས་མི་དགེ་བའི་
ལས་བགྱིས་པ་ནི་མ་མཆིས་ན། སྔོན་གྱི་ལས་ཀྱི་སྙིགས་ལགས་སམ། དུས་འདིའི་སྒྲིབ་
པ་ལགས་སམ་ཞུས་པས། སྟོན་པའི་ཞལ་ནས་ཁྱོད་སེམས་ཅན་ཚུར་ཉོན་དང་། འདི་
དུས་སྔ་མའི་ལས་སྙིགས་ཀྱང་ཆ་གཅིག་ཡིན། དུས་འདིའི་སྒྲིབ་པ་ཡང་ཡིན། དེ་ཅི་སྟེ་
ན་ཁྱོད་སྟངས་དབྱལ་ཡོང་དུ་འཇུག་པ་ཡང་སྔོན་གྱི་སྙིགས་ཡིན། དེ་ནས་ད་ལྟ་འོང་
བ་ཡང་ཆ་གཅིག་སྒྲིབ་པ་ཡང་ཡིན་ནོ། །དེ་ཅི་སྟེ་ན་རྩེད་མོ་ལྷ་དགུ་དང་རྩེ་བ་དང༌།
བྱེའུ་དགུ་དང་རྩེ་བ་དང༌། དེ་ནས་བྲག་དམར་གྱི་རྩེར་འགྲོ་བ་དང་། གདུགས་རྩེ་ལ་
ཆབ་མིག་ལྐུགས་པ་ཡང་འཚལ་བ་དང་། དེ་ནས་སྐུ་ལ་འཚལ་བྱུང་བ་དང་། སྐུ་ཁྲུས་
པ་དང༌། མཐང་གོས་འཁྲུ་བ་དང་། དེ་ནས་ཀླུའི་ནག་མོ་འགབ་གཅོད་ཁྲོས་ནས་སྲིད་
བཙལ་བ་ཡང་དེའི་དུས་འདིའི་སྒྲིབ་པ་ལགས་སོ། །དེ་ནས་སྲས་ལ་མཚན་མ་བཏགས་
པ་ཡང་སྒྲིབ་པ་ལགས། དེ་ནས་སྲས་ལྔ་ལ་ནད་འོང་བ་ཡང་དུས་འདིའི་སྒྲིབ་པ་
ལགས་སོ། །སྲས་འདི་ཡང་ཁར་རྩང་ཤེལ་གྱི་བྲག་ཕུག་འདེགས་པ་དང་། རྒྱ་མཚོ་ཆེན་
པོ་བསྒྱུར་བ་དང༌། ཀླུའི་རྒྱལ་མོ་ཐེག་ཆེན་གསེར་གྱི་ཉ་མོར་བརྫུས་ནས་སྨྲ་བ་ཆ་མེད་
པ་ཡང་དུས་འདིའི་སྒྲིབ་པ་ལགས། གཏུན་ལྟར་བཀྱིགས་པ་ཡང་ཀླུ་ལགས་པས་བྱ་
422

འབུམ་སྡེ། ཀླུ་འབུམ། ༼བར༽
ཕོ་རོག་གཏོང་ཟེར་བ་ཡང་ཐོས་ནས། རྣ་བ་གསུམ་དུ་གསལ་བ་ཡང་སྒྲིབ་པ་སེལ་བ་
ལགས་སོ། །སྲས་འདི་རུང་བར་བགྱིད་པས་ན་ཀླུ་ལ་མཐུན་པའི་རྫས་དགོས་སོ་ཞེས་
གསུངས་སོ། །སྣ་ལ་ཀླུའི་གསུང་རབ་ཐོན་ཅིག་གསུངས། དེ་ནས་ཀླུའི་དཀྱིལ་འཁོར་
ཞལ་ཕྱེ་དགོས་སོ་གསུངས་ནས། ཡབ་དང་ཡུམ་གྱིས་ཀླུའི་གསུང་རབ་ཚར་མང་དུ་
བཏོན་ནོ། །དེ་ནས་སྟོན་པས་གཙང་མ་རིས་ཀྱི་དཀྱིལ་འཁོར་ཡང་ཞལ་ཕྱེས་ནས་
བཞེངས་སུ་གསོལ་ལོ། །པདྨ་ལ་ཀླུའི་རྒྱལ་མོ་དང་། རྒྱལ་པོ་ཡང་སྤྱན་དྲངས་བཞུགས་
སུ་གསོལ། སྙན་གསན་དབབ། བསྟོད་ར་བགྱིས། སྤང་སྐོང་བཀླགས། མཆོད་པའི་
རྫས་ཚང་བར་ཡང་བཤམས། དེ་ནས་མཆོད་པ་ཡང་ཕུལ། དེ་ནས་ཀླུ་མོ་རྣམས་ལ་
རྒྱ་འགྲེས་བགྱིས་སོ། །དངོས་གྲུབ་ནི་ཀླུ་མོ་རྣམས་བླངས་སོ། །བུ་གྲུ་གུ་ཐུལ་དུ་ཐལ་བ་
དེར་ལངས་སོ། །དེ་སྔོན་བས་ཀྱང་རྩལ་ཆེ་དེ་ལྟར་ཕན་ནོ། །དེ་རིང་སོང་ལ་དིང་གི་
ཡོན་གྱི་བདག་པོ་ལ་ཕན་ནོ། །བོད་ཀ་རྩལ་གྱིས་སྟོན་པ་གཤེན་རབ་མི་བོ་ལ་ཞུས་པ།
ཀླུའི་རྒྱལ་མོ་ཐེག་ཆེན་གྱི་ལེའུ་སྟེ་ཞེ་བཞི་པའོ།། །།
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས། ཡང་
སྲིད་པ་ཆགས་པ་ལ་ནང་ན་སྲིད་པ་དང་ལས་དེ་ནས་ཀྱང་ཡབ་དང་ཡུམ་དང་། སྲིད་
པ་ལ་སྔ་བའི་ཀླུ་དང་དེ་ནས་སྲིད་པ་ལ་སྔ་བའི་བསྐོས་བྱེད་པ་ལ་སྔ་བ་ཡང་ཀླུ་ཡིན་
པས། ཀླུ་སྟོང་པའི་ལས་དང་ཀླུ་ཐོག་འབྲུག་ཆེན་པོ་ལགས། ཀླུ་སྲིད་པའི་ངང་ལས་མ་
སྲིད་པ་གང་ཡང་མེད་དོ། །དེའི་སྤྲུལ་པ་ལས་རྒྱ་མཚོ་ཆེན་པོ་ཡང་སྲིད། རྒྱ་མཚོ་ཆེན་
པོ་ལས་བསྐལ་པའི་རླུང་མ་མཇལ་ནས། བསྐལ་པ་རླུང་གི་དཀྱིལ་འཁོར་ལས་མཚོ་
བརླབས་པས། དེ་གཉིས་བརླབས་པ་ལས། ཡང་དག་པའི་རླབས་ལས་བསྐལ་པའི་
རྒྱ་མཚོ་ལས་ལྦུ་བ་ཡང་བྱུང་། ལྦུ་བ་ལས་རྒྱ་མཚོ་བསྐལ་པ་ལས། དེ་མཚོའི་དཀྱིལ་
ནས་ཀྱང་། སྤྲུལ་པའི་གྲོད་པ་ཞིག་བྱུང་ངོ༌། །སྤྲུལ་པའི་གྲོད་པ་ལས། ཡང་རླུང་གི་
423

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཀྱིལ་འཁོར་དེའི་མཚོ་བསྲུབས་ཏེ། གྲོད་པ་དེ་བཏུལ་བ་ལས་སྤྲུལ་པའི་མཚོ་ཆེན་པོ།
དེ་ནས་ཡང་དུ་བརྟོལ་བ་ལས་སྤྲུལ་པའི་ལས། སྲིད་པའི་སྤྲུལ་པ་ལས་འདི་ལྟར་སྣང་
བའི་གཏོས་སུ། ཀླུས་མ་ཁེབས་པ་འགའ་ཡང་མེད་པ་ལས། དེར་རྟ་རྨིག་རེ་རེ་ལ་ཀླུའི་
གྲོང་ཁྱེར་བདུན་བདུན་ཡོད་དོ། །དེ་ནས་ཀླུས་མ་ཁེབས་པ་དང་མ་གནས་པ་འགའ་
ཡང་མེད་དོ། ། རྒྱ་མཚོ་ལ་གནས་པའི་ཀླུ་དང་། རི་རབ་ལ་གནས་པའི་ཀླུ་དང༌། དེ་
ནས་རྩི་ཤིང་ལ་གནས་པའི་ཀླུ་དང་། དེ་ནས་ས་ལ་གནས་པའི་ཀླུ་དང་། དེ་ནས་ཡང་
དག་པའི་ལས་དང་། དེ་ནས་ཀླུའི་གཡུང་དྲུང་སེམས་དཔའ་བྱ་བ་ནི། ཀླུ་ཐམས་ཅད་
ཐུགས་རྗེ་ཆེན་པོས་མ་ཁྱབ་པ་གང་ཡང་མེད་དོ། །དེ་ནས་གཡུང་དྲུང་སེམས་དཔའ་
ཀླུའི་ཡུལ་དང་ས་ཡང་བསྐོས་སོ། །ཀླུའི་རྒྱལ་མོ་དགའ་བོ་ཞེས་བྱ་བ་དེ་ཡང་ཀླུའི་ཐེག་
པ་ཆེན་པོ་ཞེས་བྱ་བ་ཇི་ལྟར་དགའ་བོ་ཞེས་བྱ་ན་ཉོན་མོངས་པ་ཐམས་ཅད་དགའ་
བ་དང༌། བདག་ཏུ་མེད་པར་དགའ་བར་བྱེད་པས་ན་དགའ། སེམས་ཅན་ཐམས་
ཅད་དགའ་བའི་མཆོག་དང་ལྡན་པས་དགའོ། །ཐེག་པ་ཞེས་བྱ་བ་དང་བདག་ཏུ་མེད་
པས། དེ་ཐེག་པས་ཀྱང་ཐེག་པ། སྣང་སྲིད་ཐམས་ཅད་ཐེག་པས་ཀྱང་ཐེག །སེམས་
ཅན་ཐམས་ཅད་ཐེག་པས་ཀྱང་ཐེག །ཆེ་བ་བྱ་བ་དགའ་ལ་ང་ཁྱོད་མེད་པས་བགྱིས་
པས་ཆེ། དེ་ནས་ཡོངས་སུ་གང་ནས་དགའ་ཡང་མེད་པ་ཡང་ཆེ། དུས་ཀྱང་བཟློག་
ཏུ་མེད་པས་ཀྱང་ཆེ། དེ་ནི་ཡེ་ནས་བཟླས་སུ་མེད་པའོ། ། དེ་ནས་ཡང་སུས་ཀྱང་བྱར་
མེད་པའོ། །དེའི་གནས་ནི་རྒྱ་མཚོ་གཏིང་མེད་པའི་འོག་ན་གནས་སོ། ། དེ་ཞལ་འཛིན་
སུས་བྱེད་ན་ཡང་འཇིག་གོ །དེ་འཇིག་པ་རྒྱ་མཚོའི་གཏིང་ནས་ཀྱང་འཇིག་པས་སྣ་ལ་
འོང་ན་འཇིག་གོ །འུར་གྱིས་བྱས་ནས་འཇུ་བས་དེ་འཇུ་ན་ཡང་མས་འཇུ་། ཐེག་པས་
དེ་ནས་ཞལ་བུས་བྱས་པས་ཀྱང་། དྲོད་ཡོངས་སུ་ལྷན་གྱིས་ཕེབས་སོ། །དེ་ནས་ལྗགས་
ཀྱི་མཆིལ་མ་གཏོར་བས་ཆར་ཆུ་ཡོངས་སུ་ཕེབས་སོ། །དེ་ནས་རྨུགས་པ་ཕྱུར་བྱས་
424

འབུམ་སྡེ། ཀླུ་འབུམ། ༼བར༽
པས་ཡབ་བར་སྣང་ལ་རྒྱུ་བའོ། ། དེ་ནས་འཁྱགས་ནས་ནམ་ཟླ་དགུན། དྲོད་ཕེབས་
པ་དཔྱིད་ཚ་བ་ཆར་ཕེབས་པ་དབྱར་རོ། །རླུང་དང་སེར་བུ་བྱུང་ན་སྟོན་ནམ་ཟླ་དུས་
བཞི་ཡང་རྒྱ་མཚོའི་གཏིང་ནས་བྱུང་བ་ལགས་སོ། ། དེ་ནས་ཕྱོགས་ཆེན་པོ་བཞི་ཡང་
ཀླུའི་རྒྱལ་པོ་དགའ་བོ་དེ་ཉིད་ཀྱིས་ཀྱང་། ལུས་ཀྱི་ཁྲག་ལས་ཆུ། ལུས་ཀྱི་དྲོད་ལས་
མེ། ལུས་ཀྱི་ཤ་ལས་ས། ཉིད་ཀྱི་སེམས་ལས་ནམ་མཁའ་འབྱུང་བ་ལྔ་ཡང་ཀླུ་དགའ་
བོ་ལས་བྱུང་ངོ༌། ། དེ་ནས་འབྱུང་བ་ལྔ་ལས་ཡང་དག་པའི་གཡུང་དྲུང་སེམས་དཔའ་
ཀླུ་ལྔ་ཡང་བྱུང་ནས། དེ་ནས་འབྱུང་བ་ལྔ་ལས་སྡིག་པའི་ཀླུ་ཡང་བྱུང༌། དེ་ནས་ཀླུ་
དགའ་བོའི་སྤྱན་གྱི་འོད་ཟེར་གསལ་བ་ལསསའ་?
 ། ཟླ་བ་དཀར་ལ་གསལ་ལ་དྭངས་པ་ཡང་
བྱུང༌། སྤྱན་གཡོན་པ་ལས་ཉི་མ་ཡང་བྱུང་བ་ལས། མཆེ་བ་ཆེན་པོ་བཞི་ལས་གཟའ་
ཆེན་པོ་བརྒྱད་བྱུང་ངོ་། །ཚེམས་ལས་རྒྱུ་སྐར་ཉི་ཤུ་བརྒྱད་བྱུང་། གཟུགས་ཀྱི་འོད་ཟེར་
ལས་རི་རབ་ལྷུན་པོ་བྱུང་། བ་སྤུ་ཉག་རེ་ལས་རྩི་ཤིང་དང་ནགས་ཚལ་བྱུང་། ནམ་
ཟླ་དུས་བཞི་དང་ཕྱོགས་བཞི་ད་ཅི་གང་ནས་བྱུང་། དཔྱིད་ཤར་ནས་བྱུང་། དབྱར་
ལྷོ་ནས་བྱུང༌། སྟོན་ནུབ་ནས་བྱུང༌། དགུན་བྱང་ནས་བྱུང༌། ཕྱོགས་དང་ནམ་ཅིག་
ཏུ་བྱུང་། དེ་ནས་ཞལ་གྱི་རླངས་པ་དེ་རྒྱ་མཚོའི་རླངས་པར་བྱུང་བས། བར་སྣང་ལ་
སྤྲིན་དུ་བྱུང་ངོ༌། །དེ་ནས་ཀླུས་སྐུ་བསྒྱུར་བས། མཚམས་ཆེན་པོ་ཡང་བཞི་རྒྱ་མཚོའི་
རླངས་པ་ཡང་བར་སྣང་ལ་འཇའ་ཚོན་ནོ། །དེ་ནས་འབྱུང་བ་ལྔ་ལ་རྒྱ་མཚོ་ཆེན་པོའི་
སེམས་ཅན་གསོས་ཀྱི་སྨན་གྱིས་འཚོ། དེ་ནས་ཀླུ་རྒྱལ་ཡོངས་སུ་གསོལ་བ་བཞུགས་
པ་དེ་ཇི་ལྟར་ལགས་ན་ཡང་། རྒྱ་མཚོ་ཆེན་པོ་ཡང་དེ་ཇི་ལྟར་ལགས། རྒྱ་མཚོ་དེའི་
གཏིང་ན་སྤྲིས་མ་ཆགས་པས། དེ་ནས་ལན་ཚྭ་བྱུང་ཞིང་། ཚྭ་དེས་མ་གསོས་པ་ཡང་
མེད་པས། དེ་ཡང་དང་པོ་བྱུང་བ་རྒྱ་མཚོ་ལས་བྱུང་ངོ༌། །ཐ་མ་འཇུ་ཡང་རྒྱ་མཚོའི་
གཏིང་ན་འཇུ་བྱ་བ་ན། ཀླུ་ཡོངས་སུ་སྙོམས་ཞེས་བྱ་བར་བཞུགས། དེ་ཡང་དང་པོ་
425

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྱུང་བ་རྒྱ་མཚོ་ལས་བྱུང་ངོ༌། །དེ་ཇི་ལྟར་སྙོམས་ཤེ་ན། དྲོ་ལ་འཇམ་ལ་སེམས་ཡོངས་
སུ་དྲོ་བར་བྱས་པས། སེམས་ཅན་ཡོངས་སུ་དྲོད་ལས་སྐྱེད་པ་ཡང་སྙོམས། དེ་ནས་ཀླུ་
ལ་ཡང་རིགས་ཀྱི་ཡུལ་དང་སར་བསྐོས་པ། ཀླུ་རྒྱལ་རིགས་ཀྱི་ཡུལ་ནི་རྒྱ་མཚོ་གཏིང་
བཟང་དུ་མཛད་དོ། །དེ་ནས་ཀླུ་དམངས་རིགས་ནི་ཆུ་གྱ་གྱུར་དུ་བསྐོས་སོ། །བྲམ་
ཟེའི་རིགས་ཐམས་ཅད་ནི་ཆུ་མིག་ཚག་ཚིག་ཏུ་ཡུལ་བགྱིས་སོ། ། ཀླུ་གདོལ་པ་ཅན་གྱི་
རིགས་ནི་ཆུ་མིག་ལྐུགས་པར་བགྱིས་སོ། ། དེ་ནས་ཀླུ་མོ་དཀར་མོའི་རིགས་ནི་རྒྱ་མཚོ་
ལ་བགྱིས་སོ། ། ཀླུ་སྲིན་མོའི་རིགས་ནི་ཆུ་མིག་ལྐུགས་པ་དེ་ལ་བགྱིས་སོ། །ཀླུ་ནག་མོའི་
རིགས་ནི་ཆུ་མིག་རྩག་རྩོག་དེ་ལ་བགྱིས་སོ། །དེ་ནས་ཀླུ་དཀར་མོའི་རིགས་ལ་ཡང་
ནག་མོ་ཡོད་དོ། །ནག་མོ་དེས་ནི་ནད་ངན་པ་འོང་བ་ཡིན། ཀླུ་སྲིན་མོའི་ནང་ན་ཡང་
གཡུང་དྲུང་སེམས་མ་ཡོད་དོ། །དེས་སེམས་ཅན་ཡང་འཕེལ་བར་བྱེད་པའོ། །ཀླུ་ནག་
མོའི་རིགས་ལ་ཡང་དེའི་ནང་ན་དཀར་མོ་ཡོད་དོ། །སེམས་ཅན་ལ་འགོ་བར་བྱེད་
པས་ཀྱང་ངོ༌། ། དེ་ལ་ཡང་རྒྱ་མཚོ་དགུག་པར་འདུག་པ་དང༌། མཚོ་རྔ་འཁྱིལ་པའི་
ནང་ན་ཀླུ་དཀར་བ་འདྲ་ཡང་ནག་པས་དཀར་མོའི་ནང་ན་ནག་མོ་ཡོད་པ་ཡིན། དེ་
ནས་ཡང་ཀླུ་སྲིན་མོ་བྱ་བ་ནི་ཡུལ་དང་ས་བརྐོས་པའི་ནང་ན་འདུག་པ་ཡིན། བྲག་གི་
འགྲམ་ན་ཆུ་མིག་ཡོད་པ་ཡང་ཀླུ་སྲིན་མོ་ཡོད། བྲག་དྲག་པ་ཅན་གྱི་འགྲམ་ན་ཀླུ་སྲིན་
མོ་ཡོད་དོ། །བྲག་ཕུག་གི་ནང་ཆུ་མིག་འདུག་པ་ནི། ཀླུ་སྲིན་མོའི་ཡུལ་གླ་བ་ཅིག་དང་།
ཤུག་པ་ལྷབ་ལྷུབ་ཀྱང་ཀླུ་སྲིན་མོའི་ཡུལ། དེ་ནས་ཀླུ་ནག་མོ་བྱ་བ་དེ་ནི་དོན་དུ་ས་
བདག་ཀྱང་ཡིན། དེ་ནི་བྲམ་ལང་ལིང་དང་ནེའུ་རྩག་རྩོག་དང་། ཆུ་མིག་ལྐུགས་པ་
དང་། ཆུ་མིག་ཁ་བྱང་དུ་བལྟ་བ་དང༌། གྲོགས་པོ་གཏིང་རིང་དང་། མཆོད་རྟེན་
དང་དབེན་ཚ་གཞོགས་རལ་དང༌། སྐྱེར་པ་དང་ཆར་བུ་དང༌། ཕ་བང་ཐག་ཐུག་
དང་། རྒུད་པ་རྣམས་ཀྱང་ཀླུ་ནག་མོའི་ཡུལ་ལོ། ། དེ་ནས་ནག་མོའི་ནང་ནས་དཀར་
426

༼བར༽
འབུམ་སྡེ། ཀླུ་འབུམ།
མོ་ཡོད་པ་ནི། ཆུ་མིག་ཁ་ལྷོར་བལྟས་བབ་ན་ནག་མོའི་ནང་ན་དཀར་མོ་ཡོད་དོ། །
ཀླུའི་རྒྱལ་མོའི་རིགས་ནི་མི་དགེ་བའི་ལས་མི་བྱེད་དོ། ། དེ་ནས་ལས་ངན་པ་ཡང་མི་
བྱེད་དོ། །མི་དང་སེམས་ཅན་རྣམས་ལ་མི་དང་ཕྱུགས་དང་རྩི་ཏོག་དང་སེམས་ཅན་
རྣམས་ལ་བག་ཆགས་ཀྱི་སྐྱོན་ཡང་མི་བྱེད་དོ། ། དེ་ཡང་ཕོ་རིགས་ནི་གཡུང་དྲུང་
སེམས་དཔའ་ལགས་སོ། །དེ་ནས་གལ་ཏེ་གནོད་པར་བྱེད་པ་ནི་གདོལ་པ་ཅན་གྱི་
བྱེད་པ་ཡིན། དེ་ནས་ཡང་ཕྱི་མ་མོ་རིགས་བཟོད་པ་ཆུང་བར་བྱེད་པ་ཡིན། དེ་ནས་
ཡང་ཕ་དང་ཡབ་སྨོས་པ། བདུད་ནག་དེ་བེམས་པ་དང་། ཀླུ་མོ་དང་རིང་གཉིས་ལ་
བུ་མོ་ཞིག་བྱུང་བས་བུ་མོ་དེའི་ཕ་ཡབ་ལ་ཡུལ་དང་ས་བཙལ་བགྱིས་པས། མིང་དང་
མཚན་བཏགས་འཚལ་བགྱིས་པས། ཡབ་ཀྱི་ཞལ་ནས་བུ་མོ་མི་བུ་ལགས་པས། མིང་
ཡང་ངས་མི་འདོགས་སོ། །ཡུལ་དང་ས་ཡང་བུ་མོས་མི་ཐོབ་གསུངས། བུ་མོས་ཡུམ་
ཀླུ་བཟའ་རིང་མོ་ལ། བདག་ལ་མིང་དང་མཚན་བཏགས་པ། ཡུལ་དང་ས་ཤིག་སྩོལ་
བགྱིས་པས། ཡབ་ཀྱིས་ཡུལ་ཡང་མ་སྟེར་གསུངས་པས། མའི་ཞལ་ནས་བུ་མོ་ལ་མིང་
བཏགས། བདུད་ཀྱི་བུ་མོ་ཀླུའི་ཚ། ཕའི་མ་གནང་གིས་མའི་བུ་བྱས་ནས། མིང་ནི་ས་
བདག་སྒེག་མར་བཏགས། ས་བདག་ཏུ་མིང་བཏགས་སུ་ཡབ་བདུད་ཡིན་པས་ཡབ་
ཀྱིས་མ་གནང་བས། བུ་མོ་ཡུམ་གྱི་ས་ལ་བཏང་། དེ་ཕྱིར་ས་བདག་ནག་མོ་བྱ་བ་ཡིན།
སྒེག་མར་མི་བྱ་རུ་འམ་ཀླུ་བཟའ་རིང་མོ་ཡིན། ཡུལ་དང་ས་ལ་དབང་བསྐུར། ས་ལ་
དབང་མི་བསྐུར་དུ། རྒྱ་མཚོ་དང་ནམ་མཁའི་བར་ནས་ཡུལ་དུ་མི་ཕྱིན་ནས་ཀྱང་།
བུ་མོ་ས་བདག་སྒེག་མས། ཡོངས་སུ་དབང་བྱས། བུ་མོས་མ་ལ་སྨོན་ལམ་བཏབ་ནས།
བདག་གི་ཡུལ་ས་ཡང་མས་བཙལ་བ་ལགས། མིང་དང་མཁན་ཡང་མས་བཏགས་པ་
ལགས་པས ལན་མ་ལན་ཅིག་ན་བདག་ལ་མགོན་སྐྱབས་བྱ་དགོས་པར་གསུངས་སོ། །
དེ་ནས་ས་བྱས་པས། བུ་མོས་མའི་སྐྱེད་ཤིང་ཡོངས་སུ་ཀྱང་དབང་བྱས་སོ། །དེ་ནས་
427

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡུལ་སྲིད་པ་ཆགས་པའི་གླིང་ཡང་བྱས་སོ། །མཚལ་ཁམས་ཆེན་པོ་ཕྱོགས་བཞི་ན་
འདུག་པ་ཡང་བྱས་སོ། །མཚོ་ཆེན་པོ་བཞི་ལ་ཡང་དབང་བྱས་སོ། ། བུ་མོས་རི་ཆེན་པོ་
བཞི་ལ་ཡང་དབང་བྱས། དཔག་ཚད་རྒྱང་གྲགས་ཀྱང་དབང་བྱས། མཚོ་སྨན་བཞིའི་
ཞལ་ནས་བུ་མོ་ལ་ས་བདག་མོ་སྒེག་མ་ཚུར་ཉོན་དང་། ཁྱོད་ལས་དབང་བྱེད་པ་ཞིག་
ཕས་མ་གནང་གིས་བུ་མོ་ཁྱོད་མིང་དང་མཁན་ཡང་མ་བཏགས། ཡུལ་དང་ས་ཡང་
མས་བྱིན་པ་ཞིག །ང་སྲུ་མོའི་ཡུལ་རྒྱ་མཚོ་འདི་ལ་དབང་བྱ་བ་ཅི་སྟེ་ཞུས་པས། བུ་
མོའི་ཞལ་ནས། བདག་ལ་སྲུ་མོ་དབང་བར་ཞལ་ཡང་མ་འཚོལ། འདི་ཡབ་ཀྱིས་ཡུལ་
དང་ས་ཡང་བཙལ། མིང་དང་མཁན་ཡང་མ་བཏགས་པས། མས་གནང་བའི་བུ་མོ་
ལ་ཡུལ་གྲུ་ཞིག་ཀྱང་བཙལ་འཚལ། བདག་འབྲོས་ཀྱི་རི་ཡང་བགྱིས་འཚལ། འཁྲས་ཀྱི་
ཚང་ཡང་བགྱི་འཚལ། སྡུག་པ་ལ་མགོན་ཀྱང་མཛད་འཚལ། གྲོང་པ་ལ་སྐྱབས་བགྱི་
འཚལ། སྲུ་མོའི་ཞལ་ནས་ས་བདག་སྒེག་མ་ཡང་ཅི་ཟེར་ན། སྡུག་པ་ལ་མགོན་བྱ་བ་
ཡང་ཅི་དགོས། གྲོང་བ་ལ་སྐྱབས་བྱ་བ་ཡང་མི་དགོས་སོ། །ཁྱོད་ཀྱི་ཡབ་ནི་བདུད།
ཡུམ་ནི་ཀླུ། དེ་ལས་ཆེ་བ་ག་ལ་ཡོད། དེ་ལས་གཉན་པ་ག་ལ་ཡོད། སྲུ་མོ་ངེད་ཀྱི་རྒྱ་
མཚོ་ལ་གནས་པའི་སེམས་ཅན་འདི་ལ་དབང་མ་བྱེད་བྱས་པས། གལ་ཏེ་ཁྱེད་ལས་ཆེ་
བ་ཞིག་བྱུང་ན། ངའི་མཚོ་རུ་ཤོག་སྲུ་མོས་ཆུ་དར་དཀར་པོའི་ལབ་ཅུང་ཅིག་བསྐོན་
ནས་བཏང་བས་ས་བདག་སྒེག་མ་དེ་ཡང་། རི་རབ་ལྷུན་པོ་དེ་ལ་གནས་ནས་མཆིས་
པ་ལས། ཡུལ་སྲིད་པ་ཡེ་ཡོད་ཀྱི་ཡུལ་ཞེས་བྱ། མཁར་གྱིས་ཡོ་མཁར་ཡེ་གྱིད་ནང་ན།
ཕ་དང་ཡབ་ཀྱིས་མཚན་ཚངས་པ་ཡེ་སངས་ལགས། སྲིད་པ་གྲགས་ཀྱི་ལྕམ་གཅིག་
མར་སྐུ་རིང་གིས་བཤོས་པའི་ཐུགས་ཀྱི་སྤྲུལ་པའི་སྲས་གཉིས་དང་ལྕམ་གཉིས་སུ་
བལྟམས་པ་དེ་ཡང་རང་བྱུང་བ་ཡིན་པས་ཀྱང་། རང་རེ་ལ་རང་རེས་མིང་བཏགས་
པ། སྲིད་རྗེ་འབྲང་དཀར་ཞེས་ཀྱང་བྱ། དེའི་འོག་མས་རང་མིང་རང་གིས་བཏགས་
428

འབུམ་སྡེ། ཀླུ་འབུམ། ༼བར༽
པ། སྐོས་རྗེ་དྲང་ནག་ཅེས་བྱ། ནུ་མོ་ཆེན་མོས་རང་མིང་རང་གིས་བཏགས་པ། སྲིད་
པའི་བདག་མོ་དེའི་འོག་མ་དཔལ་མོ་རྣོན་མོ། དྲལ་དང་ལྕམ་དེ་བཞི་ཡང་ཡུལ་ས་
དང་འཕྲིན་ལས་ཀྱི་སྐལ་བ་ཡང་མཁྱེན་ནས། ཡབ་ཚངས་པ་དང་། ཡེ་སངས་ལ་
མིང་དང་མཚན་རང་གིས་རང་ལ་བཏགས། མཚན་ཡང་རང་མཚན་རང་གིས་
གསོལ་པ། བདག་ལྕམ་དྲལ་བཞི་ལས་ཀྱིས་སྐལ་བ་འཚལ། ཡབ་ཚངས་པ་ཡེ་སངས་
ཀྱི་ཞལ་ནས། ཁྱོད་བཞི་ཡང་རང་བྱུང་རང་ཡང་ཡོད་མིན། ངེད་སྲིད་པ་ཡེ་ཡོད་ཀྱི་
དྲལ་དང་ལྕམ་ཡིན་པས། རང་མིང་རང་མཚན་འདོགས་པ་ཡང་བཏགས་པ་ཡིན།
སྲིད་རྗེ་འབྲང་དཀར་ཁྱེད་ཀྱིས་མ་སྲིད་པ་འགའ་ཡང་མེད་པས་སྲིད་པ་ཅིག །དེ་
ཡང་སྲིད་པ་ཡོངས་ཀྱི་བདག་པོའོ། །དཀར་ནི་མེད་པ་ཐམས་ཅད་དགའ་བས་དཀར་
བའོ། །དེའི་འོག་མ་སྐོས་རྗེ་དྲང་ནག་བྱ་བ་དེ་མིང་སྲིད་པ་ཇི་ལྟར་སྲིད་ཀྱང་། དེ་ལ་
སྲིད་པ་རེ་རེ་བསྐོས་ན་སྲིད་པ་ཡང་མཐའ་མེད་པར་འགྱུར་རོ། །གནས་པ་ཡང་སྲིད་
པ་རེ་རེ་བསྐོས་པས་ཀྱང་གནས་སོ། ། བུ་མོ་སྲིད་པའི་བདག་མོ་ཁྱོད་ཀྱང་། སྲིད་པ་
ཡོངས་ཀྱི་བདག་མོའོ། །དེ་ལྟར་སྲིད་པ་དང་དབལ་སོ་རྣོན་མོ་ཡང་ཡོངས་སུ་མ་
འདྲེས་པ་མེད་པར་བསྐོས་སོ། །ཡབ་ཚངས་པ་ཡེ་སངས་ཀྱི་ཕྲིན་ལས་ཀྱིས་བསྐོས། དེ་
ནས་ཡབ་ཀྱིས་ཕྲིན་ལས་སྐལ་པ་ང་ལ་དགོངས་ནས། ཡབ་དང་ཡུམ་གཉིས་ཀྱིས་ཀྱང་
རང་བྱུང་ཡིད་ཀྱི་བུ་ཡིན་པས། སྲིད་རྗེ་འབྲང་དཀར་གྱིས་མ་སྲིད་པ་འགའ་ཡང་མེད་
པ་ནི། ཡོད་པ་སྣང་བ་དེ་ཡང་སྐོས་རྗེ་དྲང་ནག་གིས་བསྐོས་པས། ནམ་མཁའ་སྟོང་
པ་ལ་གྲུབ་པར་ཡང་བསྐོས་སོ། །ས་ཆེན་པོ་ཡང་གཡོས་པར་བསྐོས། རླུང་ཡང་
འཚུབ་ཅིང་དར་བར་བསྐོས་སོ། མེ་དེ་དྲི་བ་ལ་འཇམ་པ་ཞིག་ཀྱང་བསྐོས་སོ། །མཚོ་
ཆེ་ཡང་སྐམ་པར་བསྐོས་སོ། །འབྱུང་བ་ལྔ་ཡང་དེ་ལྟར་བསྐོས་སོ། ། ཕ་མའི་མགོན་
བྱེད་པ་ཡང་མི་བྱེད་པར་བསྐོས་སོ། ། ལྷ་ཆེས་པ་ཡང་མི་ཆེས་པར་བསྐོས་སོ། །བདུད་
429

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གཞན་ལ་འབབ་པ་དེ་ལ་ཆེས་ཏེ། ཉིད་ལ་ཉིད་འབབ་པར་བསྐོས་སོ། །གནམ་གྱི་ཉི་
མ་ཤར་བ་ཡང་ནུབ་པར་བསྐོས་སོ། ། ཟླ་བ་ཤར་བ་ཡང་ནུབ་པར་བསྐོས་སོ། །གཟའ་
ཆེན་པོ་བརྒྱད་ལ་གཟའ་བདུད་བྱ་བ་བསྐོས་སོ། །རི་རབ་ལྷུན་པོ་ལས་ཆེ་བ་མེད་ན་
ཐོག་བརྒྱབ་ན་ཉིལ་བར་བསྐོས་སོ། ། བྱ་ལ་བྱ་ཁྲ་དང་བྱ་ནད་ཐུམ་བུ་བསྐོས་སོ། །སྡེར་
ཆགས་ཡོངས་ལ་སེང་གེའི་ང་རོས་བརྒྱལ་བར་བསྐོས་སོ། །དུད་འགྲོ་ཕྱུགས་དང་རི་
དྭགས་ཐམས་ཅད་ལ། གྲི་ཁ་ན་ཡིན་པར་བསྐོས། འབྲོང་དང་དགོངས་ལ་གློགས་པ་
དང་གོར་ཡང་བསྐོས། དེ་ནས་རྟ་ལ་ཚེར་ནད་བསྐོས། ལུག་ལ་རྔོ་གུ་ལུ་དང་དྲེགས་
པ་བསྐོས། གླུ་དང་སྤར་ཡང་བསྐོས། ར་ལ་སྐོམ་པོ་དང་ཕྲད་པ་བསྐོས། བྱི་བ་ལ་སྲེ་
མོང་བསྐོས། ཕག་ལ་གག་པ་བསྐོས། ཁྱི་ལ་རྩིད་བསྐོས། ཤིང་ལ་སྟ་རེ་བསྐོས། རྩ་ལ་
ཟོར་བསྐོས། ཕྱུགས་ཐམས་ཅད་ལ་གློ་བསྐོས། མི་ལ་ནད་བསྐོས། ནད་ངན་པ་དང་
འབྲས་དང་ལྷོག་པ་དང་བལ་ནད་དང་། བལ་ཆུང་དང་ནད་ངན་པ་དང་ལེའུ་རྒན་
དང་། ཅོག་འགྱེལ་དང་། རྐང་པ་བཤལ་བ་དང་། འབྲུམ་ཆེན་དང་། འབྲུམ་ཆུང་
དང༌། དེ་རྣམས་ཐམས་ཅད་ནི་བདུད་དུ་བསྐོས་སོ། ། དེ་ནས་སྲིད་པ་ཡོངས་ཀྱི་
བདག་མོས་ཀྱང་། མེད་པ་འགའ་ཡང་མེད་པར་སྲིད་པས། སྲིད་པའི་རྒྱལ་མོས་ཀྱང་
ནི་དེ་ལ་བྱ། དེ་ནས་དབལ་སོ་རྣོན་མོ་ཞེས་ཀྱང་བྱ། དེས་མ་དྲན་པ་འགའ་ཡང་མེད་
པ་ལས། སྲིད་རྗེ་འབྲང་དཀར་གྱིས་ཀྱང་། དེ་ལྟར་ལྕམ་དྲལ་བཞིས་ཀྱང་དེ་ལྟར་སྲིད་
ནས་མཆིས་པ་ལས། སའི་བདག་མོ་རི་སྒེག་མ་དེ་ནི། དཔྱིད་ཟླ་ར་བ་ལ་རྒྱ་མཚོའི་
ནང་ན་སྲུ་མོ་ལ་འཕྲད་དུ་བྱོན་པས། སྲིད་རྗེ་འབྲང་དཀར་དེ་རྒྱ་མཚོའི་འགྲམ་དུ་ཉ་
དང་སྲམ་བཤོར་དུ་བྱོན་ནས། རྒྱ་མཚོའི་སྤྲིས་མ་བསལ་ནས་ལྕགས་ཀྱི་ལྕགས་ཀྱུ་ཞིག་
ཐོགས་ནས་བསྡད་པས། ས་བདག་མོ་རི་སྒེག་དེ། དར་གྱི་ལ་གུ་ཞིག་འཚལ་ནས། རྒྱ་
མཚོའི་སྤྲིས་མའི་མཐོང་ཕྱེ་ནས་ལོང་སྙམ་སྟེ། སྟེང་དུ་ཚར་གྱིས་བྱུང་བས། སའི་བདག་
430

འབུམ་སྡེ། ། 
ཀླུ་འབུམ། ༼བར༽
མོ་རི་སྒེག་མ་དེ་མགོ་ནས་ལྕགས་ཀྱུས་བཟུང་ངོ༌། །ལྕགས་ཀྱུ་དེ་ཡང་ཆག་ནས། སླར་
མཚོར་སོང་ནས། སྲིད་རྗེ་འབྲང་དཀར་གྱིས་ཀྱང་། སང་གི་ནམ་ལང་གུང་སངས་
ནས། གསེར་གྱི་ལྕགས་ཀྱུ་ཞིག་འཚལ་ཏེ། གསད་པར་དགོངས་ནས་བྱོན་པས། ཀླུའི་
རྒྱལ་མོས་ཀྱང་མཚོའི་སྤྲིས་མ་བཤུས་ཏེ། སྲིད་རྗེ་འབྲང་དཀར་ཁབ་ཏུ་བྱོན་ནས།
ཐུམ་ཐུམ་མནལ་བའི་རྨང་ལམ་ན། བུད་མེད་ནག་མོའི་ཞལ་ནས་ང་ལས་ཆེ་བ་མེད་
པར། ཁྱེད་ཀྱིས་ངའི་མགོ་ལ་བཟུང་ནས་ལོའི་དུས་སུ་ཁྱོད་ཀྱི་མགོ་ལ་ངན་མས་བྱུགས་
ནས་བཞག་པས། སྲིད་རྗེ་འབྲང་དཀར་མནལ་སད་ནས་ཡ་མཚན་ཆེ་བ་སྐྱེས་སོ། །
འདི་ཡང་ང་ལས་ཆེ་བ་མེད་ན་ང་བས་ཀྱང་ཆེ་བ་སྲིད་པ་མེད་ན། ང་བས་སྲིད་པ་
ཞིག་ཡོད་དམ་ཞེས་ཀྱང་ལྟར་བྱོན་པ་ལས། བུད་མེད་བཟང་མོ་ཞིག་དང་མཇལ་བ་
ལས། བུད་མེད་ལ་སྲིད་རྗེ་འབྲང་དཀར་གྱི་ཞལ་ནས། བུད་མེད་བཟང་མོ་ཁྱོད་ལ་
རིག་པ་ཅི་ཞིག་ཡོད་ན། ང་ལ་བུད་མེད་ནག་མོ་ཞིག་གི་ཞལ་ནས། མགོ་ནས་བཟུང་
བས། སྲིད་རྗེ་འབྲང་དཀར་ཁྱོད་དང་ལན་ཅིག་མགོ་ལ་ངན་མས་བྱུགས་ལ་བཞག་གོ་
ཟེར་ནས་བྱས་པས། བུད་མེད་བཟང་མོས་ཁྱོད་ལ་ནད་ངན་པ་བཏང་ནས་སང་ཕོད་
འོང་ཞེས་བྱས་པས། སྲིད་རྗེ་འབྲང་དཀར་གྱིས་ང་ལས་ཆེ་བ་མེད་པས། མ་སྲིད་པ་
ཐམས་ཅད་ཀྱང་ངས་སྲིད་དོ། །དེ་ང་ལ་ལུས་ཀྱང་བྱ་བ་ཇི་སྙེད་ཅི་ཡོད་སྙམ་ནས་
མཆིས་པ་ལས། སའི་བུ་མོ་རི་སྒེག་མའི་ཞལ་ནས་སྲིད་རྗེ་འབྲང་དཀར་ཨེ་རེ་བརྙས།
ས་ས་ན་ཡང་ཆེ་ན། ང་ལས་ཆེ་བ་མེད་ནས་སུ། ངས་སའི་བདག་མོ་བྱས་ནས། རིན་
པོ་ཆེ་སའི་བདག་མོ་སྐྱེས་པའི་དབང་ཡིན་ན། ང་བསད་པར་བྱ་ཡིས་གསུངས་ནས།
མགོ་ལ་ནད་ཙི་ཙི་ཛཱ་ལ་བཏང་བ་ལས། སྲིད་རྗེ་འབྲང་དཀར་ཡང་མགོའི་སྐྲ་ལོའི་
དུས་སུ་བྱི། མགོ་ཡང་རབ་ཏུ་ཟ་ནས། སྲིད་རྗེ་འབྲང་དཀར་གྱིས་ཡབ་ཡུམ་དང་།
གཅུང་དང་ལྕམ་ཡང་ངའི་རབ་ཏུ་ཡང་སྐྲ་མེད་པ་འདི་ཅི་ཉེས་གསུངས་པས། སྐོས་རྗེ་
431

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དྲང་ནག་གི་ཞལ་ནས་སྲིད་པ་ཡིན་པས། འདི་ཡང་སྐོས་ཅིག་ཡོད་མོད་ཅེས་གསུངས་
སོ། །དེ་ནས་སྲིད་རྗེ་འབྲང་དཀར་དེ་རབ་ཏུ་མནལ་མེད་དོ། །དྲི་མ་ཡང་ལོག་ནས་
གདའ་བ་ལས། ཡབ་དང་ཡུམ་དང་དྲལ་དང་ལྕམ་གྱི་ཞལ་ནས། འདི་ནད་ངན་པ་
ཡིན་པས་དྲི་མ་ལོག་པ་ཡིན་ནོ། །འདི་རབ་ཏུ་ཡང་ལས་ངན་པ་ཞིག་བྱས་པ་འདྲ་ཞེས་
གསུངས་པས། སྲིད་རྗེ་འབྲང་དཀར་གྱིས་ངས་སྲིད་པ་ལ་མ་སྲིད་པ་འགའ་ཡང་མེད་
པས་གཏོ་དང་དཔྱད་དགོས་སོ་ཞེས་བྱས་པས། སའི་བདག་མོ་རི་སྒེག་མས་གཏོ་དང་
དཔྱད་ཅིག་བྱས་ནས་བཞག་གོ །གཏོ་དང་དཔྱད་པས་ཡང་མ་མཐོང་ནས། སྲིད་རྗེ་
འབྲང་དཀར་གྱིས་རི་མཐོ་ལ་ས་གཙང་བ་ཞིག་གི་སྟེང་དུ་ཕྱིན་ནས་འོ་དོད་བོས་སོ། །
ངས་མ་སྲིད་པ་འགའ་ཡང་མེད། གཏོ་པས་ཀྱང་མ་མཐོང་ན། དཔྱད་པས་ཀྱང་མ་
མཐོང་བ་འདི་ངས་སྲིད་པ་ལ་ཡང་ཡོན་ཏན་རེ་ཆུང་། དེ་ནས་སུའི་སྙན་དུ་གསན་ན།
གནམ་ཕྱི་གུང་རྒྱལ་གྱི་སྙན་དུ་གསན་ནས་ཀྱང་། གནམ་ཕྱི་གུང་རྒྱལ་གྱིས་འཕྲུལ་གྱི་མེ་
ལོང་ཕྱིས་ནས་ཀླད་ལ་བསྐོར་ནས་བལྟས་པས། གནམ་ཕྱི་གུང་རྒྱལ་གྱིས་འཕྲུལ་གྱི་མེ་
ལོང་གི་ནང་ན་བུད་མེད་ནག་མོ་ཞིག་བཞུགས་ནས། འཕྲུལ་གྱི་མེ་ལོང་གི་ནང་ན་
བལྟས་པས་མཐོང་ངོ་། །དེ་ནས་གནམ་ཕྱི་གུང་རྒྱལ་རབ་ཏུ་ཡང་རྟོག་པ་སྐྱེས་ནས།
གནམ་ཕྱི་གུང་རྒྱལ་དེ་ལྷ་རབས་མཆེད་བཞིའི་སྤྱན་སྔར་བྱོན་ཏེ། བདག་གིས་འཕྲུལ་
གྱི་མེ་ལོང་ཕྱིས་ནས་བལྟས་པས་མེ་ལོང་གི་ནང་ན་བུད་མེད་ནག་མོ་ཞིག་འདུག་པ་ཅི་
དང༌། ལྷ་རབས་མཆེད་བཞིས་ཀྱང་མ་མཁྱེན་ནས། ལྷ་རབས་མཆེད་བཞིའི་ཞལ་
ནས། འདི་སྲིད་པ་ལོག་ན་ལོག་པར་འདྲ་དགོངས་ནས་མཆིས། ནང་མ་ནང་ཅིག་
འོད་འདོམ་གང་བ་ཞིག་ནི། གནམ་ཕྱི་གུང་རྒྱལ་གྱི་སྤྱན་སྔར་སྟོན་པ་གཤེན་རབ་མི་
བོར་བརྫུས་ནས་བྱོན་པས། གནམ་ཕྱི་གུང་རྒྱལ་གྱིས་འདི་ཅི་དང་སྙམ་ནས། འོད་དེ་
ལ་བསྐོར་ཏེ་ཕྱག་བགྱིས་པས། འོད་དེའི་དཀྱིལ་ནས་སྐུ་ཚོན་གང་བ་ཞིག་ལྷན་གྱིས་
432

འབུམ་སྡེ། ། ཀླུ་འབུམ། ༼བར༽
བྱུང་། གནམ་ཕྱི་གུང་རྒྱལ་དད་པ་སྐྱེས་ཏེ། སླར་བསྐོར་ནས་ཕྱག་བགྱིས་པས། སྐུ་
ཚོན་གང་བ་དེས་སྨྲས་སོ། །གནམ་ཕྱི་གུང་རྒྱལ་ལགས་ང་སུ་ཡིན་ཆ་ཡོད་དམ་ཞེས་
གསུངས་པས། གནམ་ཕྱི་གུང་རྒྱལ་གྱིས་འཕྲུལ་གྱི་མེ་ལོང་བལྟས་པས། བུད་མེད་
ནག་མོ་དེ་མེད་ཀྱིས། སྟོན་པ་གཤེན་རབ་མི་བོ་དེ་གདའ་ནས། གནམ་ཕྱི་གུང་རྒྱལ་དེ་
སྟོན་པར་སྐུ་སྤྲུལ་ནས་གདའ་ཞེས་གསུངས། སྐུ་ཆག་གང་བའི་ཞལ་ནས། འཕྲུལ་གྱི་
མེ་ལོང་གི་ནང་ན་བུད་མེད་ནག་མོ་ཞིག་འདུག་པ་འདི་གང་ཡིན་ཆ་ཡོད་དམ་ཞེས་
གསུངས་པ་ལས། ཡང་གནམ་ཕྱི་གུང་རྒྱལ་གྱི་ཞལ་ནས། ཕྱག་ལན་གསུམ་བགྱིས་
པས་སྟོན་པ་ལགས། སྐུ་སྤྲུལ་དུ་མི་རུང་ལགས། བསྟན་འཚལ་ལོ་ཞེས་ཞུས་པས། སྐུ་
ཆག་གང་བ་འདི་ནི་སྟོན་པའི་སྐུ་ལྷག་གིས་བྱུང་བས། སྟོན་པ་གཤེན་རབ་མི་བོའི་ཞལ་
ནས་དེ་དང་པོ་སྲིད་རྗེ་འབྲང་དཀར་བྱ་བ་དེ་རྒྱ་མཚོ་ཆེན་པོའི་འགྲམ་དུ་ཕྱིན་ཏེ་
བལྟས་པས། རྒྱ་མཚོ་ལ་ཞག་ཆགས་པའི་སྟེང་དུ་ཕྱིན་ནས་ཞག་དེ་བརྟོལ་ནས་བལྟས་
པས། ཉ་རྩ་མོ་ཞིག་གདའ་ནས། སང་གི་ནམ་ནང་གུང་སང་ནས་ལྕགས་ཀྱུ་ཞིག་
འཚལ་ནས་ཉ་ལ་བཏབ་པས། ཉ་དེ་མགོ་ནས་ཟིན་ལྕགས་ཀྱུ་དེ་ཆག་ནས་ཤོར། དེ་
ཀླུ་རིང་ནམ་སྒེགས་མ་བྱ་བ་དེ་སའི་བདག་མོ་ཡིན་ནམ། སྲུ་མོ་མཚོ་སྨན་གམ་དུ་ཕྱིན་
པ་ཡིན། དེའི་མགོ་ནས་བཟུང་བས། སྲིད་རྗེ་འབྲང་དཀར་གྱི་མགོ་ལ་ནད་ངན་པ་
བཏང་པ་ཡིན། གཏོ་པ་དང་དཔྱད་པས་མཐོང་དུ་སའི་བདག་མོ་ཡིན་ནམ། འཕྲུལ་
གྱི་མེ་ལོང་གིས་མཐོང་། དེའི་དུས་སུ་བུད་མེད་ནག་མོར་བརྫུས་ནས་བྱས་པ་ཡིན། དེ་
ནས་ང་འོང་བས་མོ་ད་ཅིར་སོང་བ་ཡིན། དེ་ནས་སྲིད་རྗེ་འབྲང་དཀར་གྱིས་འོ་དོད་
བོས་ནས། ངས་མི་སྲིད་པ་སྲིད་པར་བྱས་པ་ལ་ཡོན་ཏན་རེ་ཆུང་། ང་ལ་ནད་འདི་
འོང་བའི་ལུགས་ཅི་ཡོད་ན་ཞེས་བྱས་ཏེ་འོ་དོད་བོས་པས། གནམ་ཕྱི་གུང་རྒྱལ་གྱིས་
འཕྲུལ་གྱི་མེ་ལོང་ཕྱིས་ནས་བལྟས་ཏེ། སྟོན་པས་གསུངས་པ་བཞིན་གདའ་ནས།
433

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གནམ་ཕྱི་གུང་རྒྱལ་དེས་བུད་མེད་གཡུའི་རལ་པ་ཅན་ཞིག་ཏུ་བརྫུས་ནས། ད་སྲིད་རྗེ་
འབྲང་དཀར་འོ་དོད་བོས་པ་ཅི་ཉེས་ཞེས་བྱས་པས། སྲིད་རྗེ་འབྲང་དཀར་གྱི་ཞལ་
ནས། ངས་མ་སྲིད་དགུ་སྲིད་ན། མེད་པ་ཡོད་པར་བྱས་ནས་མི་སྲིད་པ་སྲིད་པར་
བྱས་ན། མི་དགེ་བ་ཡོངས་སུ་དགེ་བར་བྱས་ནས། ང་ལ་ནད་འདི་ཅི་སྟེ་འོང་བྱས་
པས། མི་མོ་གཡུའི་རལ་པ་ཅན་གྱི་ཞལ་ནས། ངས་བསྟན་གྱིས་ཁྱོད་ཉོན་ཅིག །ཁྱོད་
ཀྱིས་ཀྱང་ཡོད་པ་སྲིད་པ་དེ་ཡང་ཁྱོད་བདེན། ཀླུ་མོ་ཞིག་དང་པོ་སའི་བདག་མོར་
བཏང་། དེ་ནས་ཡང་ཡོ་སྐྱེ་བར་བྱེད་དོ། །དེ་ནས་ཡང་ས་ལ་དབང་བྱེད་པ་ཡིན། དེ་
ལ་ཀླུ་ནག་མོ་རི་སྒེག་བགྱི་བ་དེ། སྲུ་མོ་རྒྱ་མཚོའི་ནང་དུ་འཕྲད་དུ་ཕྱིན་པ་ལས། རྒྱ་
མཚོའི་སྤྲིས་མ་ཆགས་པས། དེ་སྲིད་རྗེ་འབྲང་དཀར་གྱིས་རྒྱ་མཚོའི་སྤྲིས་མ་བརྟོལ་
ནས། ལྕགས་ཀྱུ་ཁྱེར་ནས་ཉ་བཤོར་བས། སའི་བདག་མོ་རི་སྒེག་མགོ་ནས་བཟུང་
ནས། དེར་མོས་མགོ་ལ་ངན་པ་བྱུགས་པ་ཡིན། དེས་ཁྱོད་ལ་ནད་ངན་པ་བྱུང་བ་
ཡིན། ད་སྟོན་པ་གཤེན་རབ་མི་བོ་སྤྱན་དྲངས། སའི་བདག་མོ་རི་སྒེག་ཆོས་ཤིག་
བགྱིས་པས། དེ་ནས་ཡང་སྲིད་རྗེ་འབྲང་དཀར་གྱིས་སྟོན་པ་གཤེན་རབ་མི་བོ་སྤྱན་
དྲངས་ནས། སྟོན་པ་ལགས་བདག་ལ་ནད་ངན་པ་ཞིག་བྱུང་བ་ལགས་པས། འདི་ཇི་
ལྟར་བགྱི་ཞེས་བགྱིས་པས། སྟོན་པ་གཤེན་རབ་མི་བོའི་ཞལ་ནས། འདི་ཀླུ་སའི་
བདག་མོ་ལགས་པས། རབ་ཏུ་ཡང་ཀླུ་བཅོས་འཚལ་བར་མཆིའོ་ཞེས་ཞུས་ཏེ། ཀླུའི་
གསུང་རབ་བཏོན་འཚལ་ལོ། །དེ་ནས་ཀླུའི་གཙང་མ་རིས་ཀྱི་དཀྱིལ་འཁོར་ཞལ་ཕྱེ་
འཚལ་ལོ། །ཀླུ་ལ་མཐུན་པའི་རྫས་ཡང་བཤམས་འཚལ་ལོ། །དེ་ནས་སྲིད་རྗེ་འབྲང་
དཀར་གྱིས་ཀླུའི་གསུང་རབ་རྒྱུན་དུ་ཐོན་ཅིག །དེ་ནས་སྟོན་པ་གཤེན་རབ་མི་བོས།
སྣ་ལ་ས་ལ་སྦྲན་བཏང་བས། སའི་བདག་མོ་འོང་དུ་མ་འདོད་པས་སྟོན་པས་ཕྱག་
སོར་བཅུ་སྦྱར་ནས་བསྒྲེངས་ཏེ། སྙིང་པོ་བཟླས་པ། ཨོཾ་བཛྲ་སུ་ལ་ཏ་ཤེ་དུ་ལ་ཡང་པ་
434

འབུམ་སྡེ། ཀླུ་འབུམ། ༼བར༽
རུ་ཏ་ཕཊ། ཀྲི་ཡ་ཏད་ཡ་སྤྲ་རྟ་ཁྲི་ཏེ་ཡ་ན། སྲན་ཏི་སྲན་ཏི། ཁྱོད་པ་རི་དེ་ནི་དུ་སང་
པ་ཕུ་ན་སང་ཏ་བཛྲ་ཧུ་པེ་ཏེ་མུ་གེ། རི་ཏ་པ་ཏི་སད་ཡོ་པ་རི་ན་སུ་མ་ཡང་། འགྲི་ན་
འགྲི་ན། པང་དེ་སད་ན་ཡ་དུ་དེ་ཏེ་ཏེ། དེ་ནས་སྙིང་པོ་དེ་བཟླས་པས། བུད་མེད་
ནག་མོ་ཞིག་འོང་ནས་སྟོན་པ་ལ་སྡུག་པའི་ཚུལ་ཀྱང་སྟོན་དུ་བཞེད་པས། སྟོན་པས་
ས་བསླང་པས་མ་སྟེར་ནས། སྟོན་པའི་ཐུགས་ལ་དགོངས་པ། རི་ན་ས་ཏ་བྱོ་ཡོང་སོད་
སོད། བཛྲ་གྲོ་ད་གྲོ་ད་གྲོད། ཧུ་ལུ་ཧུ་ལུ་ཧུ་ལུ། ཧུ་ཧེ་ཧུ་ཧེ་ཧུ་ཧེ། ཧ་ལ་ཧ་ལ་ཧ་ལ།
འུ་སད་འུ་སད་འུ་སད། ཧེ་བཛྲ་ཀྲོ་ཏ་ན་རེ་ཞེས་བརྗོད་པས། དེ་ནས་བུད་མེད་ནག་
མོ་དེར་བརྒྱལ་ནས་ལོག་གེ་གདའ་བས། དེ་ནས་སྟོན་པས་ཕྱག་རྒྱ་ཀློད་ནས་བཞག་
པས། བུད་མེད་ནག་མོ་དེ་བསླང་ནས། སྟོན་པ་ལ་ཞབས་གན་ཅིག་བྱས་སོ། །སྟོན་
པས་བུད་མེད་དེ་ལ་འདི་ལ་ས་སྦྱིན་དགོས་སོ་ཞེས་བྱས་པས། བུད་མེད་ནག་མོ་དེའི་
ཞལ་ནས་སྟོན་པ་ལགས། ས་འདི་བདག་གིས་དབང་བགྱིས་པ་ལ། འདི་སའི་ནང་
དབུས་ལགས་པས་གཏན་དུ་བཞེས་མི་རུང་ལགས། སྟོན་པ་གཤེན་རབ་མི་བོས་སའི་
བདག་མོ་ལ་ད་ཕན་གཙང་མ་རིས་ཀྱི་དཀྱིལ་འཁོར་འདི་བགྱིས་པས་གདུགས་ཤིག་
གཡར་འཚལ་ཞེས་བཀའ་སྩལ་ནས། སྟོན་པས་དེ་ཡང་བྱིན་གྱིས་བརླབས། སའི་
བདག་མོ་ལ་གཏེར་བཅུག་ནས་རིན་པོ་ཆེའི་ཆག་ཆག་གདབ་བོ། །དེ་ནས་ག་བུར་
དང་ཚན་ཆུར་སྦྱར་ནས་ཆག་ཆག་གདབ་བོ། །གཟུ་དཔང་གསོལ་བ་ལགས་སོ། །དེ་
ནས་སྟོན་པའི་ཞལ་ནས་ཀྱང་། འདི་ལྟར་སྣང་བའི་ལྷ་རྣམས་ནི་མ་གཤེགས་པར་ཡང་
དཔང་བཙུགས། གཙང་མ་རིས་གྱི་ཀླུ་རྣམས་གཤེགས་པར་སྦྲན་བཏང་ནས། སྟོན་
པས་དེར་ལྷ་དང་གཟའ་ཁྱབ་འཇུག་བྱུང་དུ་དོགས་ནས། དེ་ནས་མཚམས་བཅད་དེ།
པདྨ་ལ་ཀླུ་རྣམས་སྤྱན་དྲངས་ནས། རྒྱན་དང་ལྷབ་ལྷུབ་དང་། མཆོད་པ་དང་རྫས་
ཀྱང་བཤམས་སོ། །སྟོན་པས་མཆོད་པ་འབུལ་དགོངས་ནས། ཀླུ་རྣམས་སྤྱན་དྲངས་
435

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པས་ཀླུ་མོ་རྣམས་བྱོན་དུ་མ་བཞེད་ནས། སྟོན་པ་གཤེན་རབ་མི་བོས་ཡ་མཚན་ཆེ་
སྙམ་ནས། ཕུ་ཏ་རི་བཛྲ་སཱ་ཏཱ་ཛ། ཤི་ན་ཤི་ན་ཤི་ན་ཛ། ཡ་པང་སེ་ཡེ་པང་སེ་ཡང་སེ།
རི་ན་ཏི་རི་ན་ཏི་རི་ན་ཏི། སོ་ཏ་ཕུ་ག་ཕཊ། རི་ཙུ་པ་ཏ་རི་ནི་པ་རི་ནི། སུ་ཏ་ཡང་སུ་
ཏ་ན་ཡ་ཏ། ཀྲི་ཏ་ཀྲི་ཏ་ཀྲི་ཏ། ཨོཾ་ལི་ལི་ཏ། ཨོཾ་ལི་ལི་ཏ། ཨོཾ་ལི་ལི་ཏ། ཨཱི་ལ་བཛྲ་ཨཾ་
བཛྲ་བ། སང་ཧ་རི་སང་ཧ་རི། སྟི་ཏ་རི་སྟི་ཏ་རི་སྟི་ཏ་རི། ཕྱེ་ཏ་ཕྱེ་ཏ་ཕྱེ་ཏ། སུ་ལེ་སུ་
ལེ་སུ་ལེ། ཧ་དུ་ཧ་དུ་ཧ་དུ་སཱཧཱ། ཕུ་ཏ་ཕུ་ཏ་ཕུ་ཏ། ཏྲ་སོ་ཏྲ་སོ་ཏྲ་སོ། རི་སཱ་རི་སཱ་རི་
སཱ། མ་ལི་མ་ལི་སཱཧཱ། དེ་ནས་ལིང་པང་སད། ན་བ་ག་བ་ག་བ་དེ་སརྦ་བུ་ཐ་ཤག་ཀྱ་
ར་ཙ་ཡང༌། སུང་ཀ་ར་ཕ་རི་ཡ་ན་སཱཧཱ། རི་ན་རི་ན་ཧེ་སད་སཱཧཱ། དེར་ཡང་ཀླུ་
ཐམས་ཅད་ཆུ་སྲིན་དང་། སྦལ་ལྕོང་དང་། སྡོམ་སྡིག་རྣམས་དཀྱིལ་འཁོར་གྱི་སྟེང་ན་
བརྒྱལ་བ་ལས། སྟོན་པས་ཡང་སྙིང་པོ་སླར་བཟླས་ནས། ཀླུ་རྣམས་དུས་གཅིག་ལ་
མངོན་སུམ་དུ་དཀྱིལ་འཁོར་གྱི་སྟེང་ན་འོངས་སོ། །བུད་མེད་ནག་མོ་ཡང་སྟོན་པའི་
སྤྱན་སྔར་ལྷན་གྱིས་འོངས་སོ། །བུད་མེད་དཀར་མོ་འོད་ཆགས་པ་ཞིག་གིས་སྟོན་པ་
ལགས། བུ་མོ་འདི་ན་ནིང་གཞེ་ནིང་ནས་བདག་གི་གམ་དུ་ཕྲད་མོ་ལ་མཆིས་པས།
གཡུའི་ཉ་མོར་བརྫུས་པ་ལས། མགོ་ལ་ལྕགས་ཀྱུ་ཞིག་བརྒྱབ་པས། དེའི་ལན་དུ་སྲིད་
རྗེ་འབྲང་དཀར་ལ་ནད་ངན་བཏང་བ་ལགས། ད་འུ་ནི་ལ་དགའ་བ་ཞིག་བགྱིས་
འཚལ་ཞེས་བགྱིས་པས། སྟོན་པ་གཤེན་རབ་མི་བོའི་ཞལ་ནས། བུད་མེད་ནག་མོ་
ཁྱེད་བདེན་པས། ནད་པ་འདི་ནི་བཏང་དགོས་སོ། །ཁྱེད་ཀྱིས་གསུང་རབ་འདི་
འདོན་མཆོད་པ་ཡང་རྒྱུན་དུ་འབུལ་བར་བཀུམ། དེ་ནས་སྣ་ལ་ཀླུའི་སྤང་སྐོང་
བཀླགས། དེ་ནས་ཀླུ་ཐམས་ཅད་ལ་མཆོད་པ་ཕུལ་ནས་བཏང་བས། དེ་ནས་སྲིད་རྗེ་
འབྲང་དཀར་དེ་ཡང་བསྙུངས་པ་དྭངས་ནས། སྟོན་པ་གཤེན་རབ་མི་བོ་དེས་སྨོན་
ལམ་བཏབ་པས་བཏང་། ཀླུ་རྣམས་ཀྱང་གཡུང་དྲུང་སེམས་དཔའི་སར་སླེབས་ཤོག་
436

འབུམ་སྡེ། ཀླུ་འབུམ། ༼བར༽
ཅིག །དེ་ནས་ཡང་ཀླུའི་གསུང་རབ་ཆུ་རྒྱུན་བཞིན་དུ་བཀླགས་པས། སྔོན་བས་ལེགས་
སོ། །དེ་ནས་ཡང་དག་པའི་དགེ་བ་མཛད་པས། སྲིད་རྗེ་འབྲང་དཀར་ལ་དེ་ལྟར་
ཕན་ནོ། །དེ་རིང་ཡོན་གྱི་བདག་པོ་ལ་ཕན་ནོ། །དེ་ནས་སྐོས་རྗེ་དྲང་ནག་གིས་སོ་ནམ་
བགྱིས་ཏེ། ཡུལ་སྲིད་ཡུལ་གླིང་ཆེན་ལ་སོ་ནམ་བགྱིས་པས། དེ་ན་ཡུལ་ཡང་འཇམ་ལ་
དྲོ་ནས་མཁར་ཞིག་བརྩིགས་པར་བསམས་པས། ཡུལ་དེའི་བདག་མོ་ཀླུ་ཉི་འོད་མ་བྱ་
བ་དེ་ན་གནས་པ་ལས། སྐོས་རྗེ་དྲང་ནག་གིས་རྒྱའི་གཙུག་ལག་མཁན། པེ་ནེ་གུ་
ཁྲིད་ནས་མཆིས་པས། ས་དཔྱད་པར་འཚལ་བ་ལས། གཙུག་ལག་མཁན་གྱིས་གབ་
རྩེ་རབ་ཏུ་བསྐོར་ཏེ་བཀྲམ་ནས་བལྟས་པས། རྒྱའི་གབ་རྩེ་དེའི་ནང་ན། འདི་ན་
མཁར་བརྩིགས་པའི་ས་ཡང་མི་གདའོ། །ས་འདིའི་འོག་ཏུ་ན་རྒྱ་མཚོ་ཆེན་པོ་ཞིག་
གདའ་བས། རྒྱ་མཚོ་དེའི་དཀྱིལ་ན་རིན་པོ་ཆེའི་ཁྲི་ལ་མི་དཀར་པོ་ལ་གསེར་གྱི་སྲོག་
ཞུ་དབུ་ལ་གསོལ་བ་ཞིག་གདའ། དེའི་གོང་ན་གསེར་གྱི་སྦལ་པ་ཞིག་གདའ། དེའི་
འཁོར་བསམ་གྱིས་མི་ཁྱབ་པ་ཅིག་གདའ། དེའི་སྟེང་ན་ས་གཞི་གདའ། ས་གཞི་དེ་ལ་
དབང་བྱེད་པའི་ཀླུའི་རྒྱལ་མོ་ཞིག་གདའ། དེ་ལ་འཁོར་དགུ་གདའ། དེ་རྣམས་ལ་ཀླུའི་
རྒྱལ་མོ་ཉི་འོད་མ་བྱ་བས་དབང་ཡང་བྱེད་དོ། །དེའི་འཁོར་ན་ཀླུ་ཕྲན་བསམ་གྱིས་མི་
ཁྱབ་པ་ཞིག་གིས་དབང་བྱེད། འདིར་གདབ་ཏུ་མི་འཚལ། རྒྱ་མཚོ་དེའི་རླབས་འདི་
འཇམ་པ་ལགས། གདབ་པ་ལ་ཐུག་ན། ཡུལ་ཁམས་འདི་བས་འཛམ་བུ་གླིང་གི་རྒྱལ་
ཁམས་ཡོངས་སུ་མི་བདེ་བར་འོང་ངོ༌། །ཡུལ་འདིར་ཡང་ནད་སྣ་ཚང་བ་དང་ཡུལ་
ཁམས་བཀྲ་མི་ཤིས་པར་འོང་ངོ༌། །མཁར་བརྩིགས་ན་རྩིག་གུ་མཁན་སྣ་ལ་ནད་
མཆིས། དེ་ནས་ས་བརྐོ་བ་ལ་ནད་མཆིས། དེ་ནས་འཇམ་པའི་བདག་པོ་ལ་མཆིས།
དེ་ནས་ས་ཡང་གྲུམ་ནས་མཆིས། དེ་ནས་རླུང་གིས་ས་འདི་ཕྱགས་ནས་མཆིའོ་ཞེས་
གསུངས་སོ། །དེ་ནས་ཡང་བདག་ནི་ས་འདི་མི་བཅད་བགྱིས་པས། སྐོས་རྗེ་དྲང་ནག་
437

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གི་ཞལ་ནས། རྒྱའི་གཙུག་ལག་མཁན་ལ་ངས་བསྐོས་མ་བསྐོས་མེད་པས། ཀླུ་གནས་
ན་ཀླུའི་གཉེན་པོ་ལྷ་རྣམས་སྤྱན་དྲངས་ན། ཀླུ་རྣམས་བྲོས་ནས་འགྲོ་བས། ས་འདི་
བཅད་དགོས་གསུངས་སོ། །རྒྱའི་གཙུག་ལག་མཁན་ལ་དབང་མ་མཆིས། གཙང་མ་
རིས་ཀྱི་ཕུད་ཀྱི་ནང་དུ་རིན་པོ་ཆེ་སྣ་དགུ་བདར་ཏེ་འོ་དོད་བོས་ནས། ཀླུ་རྣམས་ལ་
མཁྱེན་པ་གསོལ། ས་འདིའི་འོག་ན་རྒྱ་མཚོ་ཆེན་པོའི་དཀྱིལ་ན། རིན་པོ་ཆེའི་ཁྲི་ལ་
བཞུགས་པའི་མི་དཀར་པོ་དང༌། གསེར་གྱི་རུས་སྦལ་སེར་པོ་དང་། ཀླུ་བསམ་གྱིས་མི་
ཁྱབ་པ་ཞིག་གིས་བདག་ལ་དབང་མ་མཆིས་སོ། །བདག་ལ་འགལ་བ་མི་རུང་ངོ་ཞེས་
ཕུད་དུ་གསོལ་ལོ། །ས་འདི་ལ་གནས་པའི་ཀླུ་མོ་ཉི་འོད་དང་། འབངས་དགུ་དང་
བཅས་པ་དང་། ཀླུ་བསམ་གྱིས་མི་ཁྱབ་པ་བཞུགས་པར་མཆིས་ཏེ། བདག་ལ་དབང་
མ་མཆིས་པས། གཙང་མ་རིས་ཀྱི་མཆོད་པ་འདི་བཞེས་ལ། བདག་ལ་འགལ་བར་མ་
མཛད་ཅེས་བྱས་ནས་འོ་དོད་བོས་ནས། དེ་ནས་དེ་ལ་ས་བཅད་ནས་བཞག་གོ །སྤོམ་
གཏའ་ཡང་བཙུགས། དེ་ནས་ཀྱང་སྐོས་རྗེ་དྲང་ནག་གིས་རྩིག་གུ་མཁན་དེ་ཁྱེར་ནས།
ཕྱོགས་བཞིར་ཕུར་པ་བཏབ། འགྲམ་བོར་ནས། རྩིག་གུ་མཁན་གྱི་ཞལ་ནས། ས་རྐོས་
ཤིག་བྱས་པས། མཁར་ལེན་པས་ས་བརྐོས་ནས། ཆུ་བས་ཆུ་བླུགས་ཏེ། འདག་པ་
སྦྱར་ནས་མཁར་ལེན་བྱས་པས། མཁར་ཡང་བརྩིགས། སྐུ་མཁར་ཡང་བཟང་པོར་
བྱུང་བས། སྐོས་རྗེ་དྲང་ནག་གིས་འབྲང་རྒྱས་ཀྱི་ཞལ་བསྲོས་པར་དགོངས་ནས། སྲིད་
པ་ཡོངས་ཀྱི་མངའ་བདག་སྟོན་པ་གཤེན་རབ་མི་བོ་སྤྱན་དྲངས་ནས། སྐུ་མཁར་ཞལ་
བསྲོས་པས། དེ་ནས་ཀླུའི་བདག་མོ་ཉིད་ཐུགས་ཁྲོས་ནས་འོ་དོད་བོས་ནས་བཏང་
བས། ཀླུ་དགུས་བཟོ་བོའི་ཕྱག་གཡས་ཀྱི་མཛུབ་མོ་ལ་རྨ་ཞིག་བྱུང་བས། རྨ་སོས་སུ་མ་
འདོད་ནས། ཡང་ཡང་སོས་ཤིང་རུལ། རུས་པ་ཡང་ནག་པོར་སོང་། དེ་མཆེད་ནས་
སྨན་པ་བཀུག་སྟེ་བལྟས་པས། འབྲས་སུ་འདུག་པར་ཡང་མཐོང་ནས། ལག་པ་ཡང་
438

འབུམ་སྡེ། ཀླུ་འབུམ། ༼བར༽
རུས་པ་བདར་ཏེ། གསེར་བསྲེགས་ནས་ཐ་མ་རུས་པར་བསྲེགས་སྨན་བླུགས་ནས་
བཞག་གོ །དེ་ནས་ཡང་ཡང་རུང་དུ་མ་འདོད་ནས། སླར་མཆེད་དེ་སོང༌། དེ་ནས་
ཡང་སྨན་པས་མཐེབ་མོ་དང་མཛུབ་མོ་བཅད་ནས་བཏང་པས། ལུག་གི་རུས་པ་འཕྲོ་
བསྲེགས་པས། དེས་ཀྱང་སླར་ལ་ཐུ་ནས། ནད་པ་དེ་མནལ་བའི་རྨི་ལམ་ན། ད་ནི་
འཇིག་རྟེན་འདི་ན་ཤི་སྙམ་བགྱིད། ཀྲད་ཀྱིས་སད་ནས། སྨན་པ་དང་ཕུ་བོ་དང་ཡབ་
ཡུམ་ལ་རྨི་ལམ་དེ་བཟླས་པས། སྔས་ན་འདུག་པའི་མི་རྣམས་ཀྱང་བསྔངས་སོ། །དེ་
ནས་ནང་པར་ཉི་མ་དྲོས་ཙམ་ན། སྟོན་པ་གཤེན་རབ་མི་བོ་དེ་བྱེའུ་རིག་པ་ཅན་དུ་
བརྫུས་ནས། ནད་པ་དང་སྨན་པ་ཡང་ཉི་མ་ལ་བྱུང་ནས། བྱེའུ་རིག་པ་ཅན་དེས་
སྐད་ཕོག་གསུམ་བཏོན་ནས། ནད་པའི་རྣ་བར་སོས་པར་འོང་གིས་ཐོས། ཡབ་དང་
ཡུམ་གྱི་རྣ་བར་སྟོན་པ་གཤེན་རབ་མི་བོ་སྤྱན་དྲངས་ཤིག་པར་ཐོས། སྨན་པའི་རྣ་བར་
སོས་པར་འོང་བས་ཀླུ་ཆོས་ཤིག་པར་ཐོས། དེར་ནད་པའི་ཞལ་ནས་ཀྱང་བྱེའུ་རིག་པ་
ཅན་དེ་ཇི་སྐད་ཟེར་བགྱིས་པས། ཡབ་དང་ཡུམ་གྱི་ཞལ་ནས། སྟོན་པ་གཤེན་རབ་མི་
བོ་སྤྱན་དྲངས་ཤིག་པར་ཐོས། སྨན་པའི་ཞལ་ནས། ངས་ཐོས་པ་ནད་སོས་པར་འོང་
གིས་ཀླུ་ཆོས་ཤིག་པར་ཐོས། ནད་པ་རྩིག་གུ་མཁན་གྱི་རྣ་བར་མི་འཆི་སོས་པར་འོང་
གིས་ཐོས།
དེ་ནས་སྟོན་པ་གཤེན་རབ་མི་བོ་དེ་ཡབ་དང་ཡུམ་གྱིས་སྤྱན་དྲངས་ནས། སྟོན་
པའི་སྙན་དུ་འདི་སྐད་ཞུས་སོ། །དེ་ནས་རྩིག་གུ་མཁན་གྱི་སུག་པའི་མཛུབ་མོ་ལ་རྨ་
ཞིག་བྱུང་ལགས་པས། དེ་ནས་སོས་སུ་ཡང་མ་འཚལ་ན། འབྲས་སུ་ཐལ་ལགས་པས།
སྨན་པས་བཅོས་པ་ལགས་ཏེ། སོས་སུ་མ་འཚལ་ན། གདུགས་དྲོས་ཙམ་ནན་བར་
བྱུང་བ་ལགས་པས། བྱེའུ་རིག་པ་ཅན་ཞིག་ཁ་ན་སི་ལི་ལི་མཆིས་ནས། ནད་པའི་རྣ་
བར་སོས་པར་འོང་གིས་ཐོས། ཡབ་དང་ཡུམ་གྱི་རྣ་བར། སྟོན་པ་གཤེན་རབ་མི་བོ་
439

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྤྱན་དྲངས་ཤིག་པར་ཐོས། སྨན་པའི་རྣ་བར་ཀླུས་གནོད་པར་ཐོས། སྟོན་པའི་སྙན་དུ་
ཀླུས་གནོད་པ་ཐོས། སྟོན་པའི་ཞལ་ནས། འོ་ན་ཀླུའི་གསུང་རབ་ཀྱང་འདོན་དགོས་སོ་
གསུངས་ནས། ཀླུ་དང་མཐུན་པའི་མཆོད་པ་སྣ་ཚང་བར་བཤམས། དེ་ནས་གཙང་
མ་རིས་ཀྱི་དཀྱིལ་འཁོར་ཞལ་ཕྱེས་ཀླུའི་སྤང་སྐོང་ཡང་བཀླགས་པས། ཀླུ་ཡང་མཉེས་
པས་ནད་པ་རྩིག་གུ་མཁན་ཡང་དེ་སོས་སོ། །དེ་ནས་ཕྱག་ཆད་པ་ཡང་སངས་ནས།
ཕྱག་སླར་ལ་སྐྱེས་སོ། །དེ་ལྟར་ཕན་ནོ། །དེང་ཡོན་གྱི་བདག་པོ་ལ་ཕན་ནོ། །དེ་ལྟར་
སོས་སོ། །ཀླུའི་རྒྱལ་མོ་ཉི་འོད་མའི་ལེའུ་སྟེ་ཞེ་ལྔ་པའོ། །གཙང་མ་ཀླུ་འབུམ་ཞེས་བྱ་བ་
གཡུང་དྲུང་ཐེག་པ་ཆེན་པོའི་མདོ་ལས་བམ་པོ།། །།
༧ དེ་ནས་ཀླུའི་རྒྱལ་མོ་དེ་ཁྲོས་ནས། མཁར་ལེན་པ་ཐམས་ཅད་ལ་ནད་ངན་པ་
ལྷོག་པ་དང༌། ངན་པ་བདུན་དང་བཅུ་གསུམ་བཏང་བས། སྣ་ལས་བརྐོ་བ་ལ་བྱུང་།
དེ་ནས་ཆུ་བཅུ་བ་ལ་བྱུང༌། དེ་ནས་འདམ་པ་སྦྱར་བ་ལ་བྱུང༌། དེ་ནས་མཁར་ལེན་
པའི་མི་གསུམ་ལ་བྱུང༌། མཁར་ལེན་པས་སྔགས་མཁན་བཅུ་གསུམ་གཉེར་ནས་
སྔགས་བཏབ་པས་ཀྱང་སླར་ཐུ་ནས། དེ་ནས་ལྷོག་པ་བྱེར་ཏེ། སེམས་ཅན་ཡོངས་ལ་
བྱེར་རོ། །ཀླུ་ཁྲོས་པས་སྔགས་མཁན་རང་ལ་བྱུང་། ཡང་ཡང་ཀུན་དུ་བྱུང་བས། འདི་
ཡ་མཚན་སྐྱེས་ནས། དེ་ནས་སྟོན་པ་སྤྲང་པོ་ཞིག་ཏུ་བརྫུས་ནས། ནད་པ་ཡོངས་ཀྱི་
གམ་དུ་ཕྱིན་ནས། ཡོན་སློངས་པས། ནད་པ་ཡོངས་ལ་འདུག་པའི་ཡུལ་མེད་པས།
ལ་ལ་ནི་འགྲེ། ལ་ལ་ནི་མཁུན། ལ་ལ་ནི་སོ་སྒྲ་ཀྲིག་ཀྲིག་གདའ་ནས། སྤྲང་པོ་དེའི་
ཞལ་ནས། ནད་པ་ཁྱེད་རྣམས་ཅི་ཉེས་ཞེས་བྱས་པས། ནད་པ་ཀུན་གྱི་ཞལ་ནས་ཀྱང་
ངེད་ཀྱི་ཡུལ་དུ་སྣ་ལ་ཐར་ཐོར་བྱུང་ངོ༌། ། དེ་ནས་ལྷོག་པར་སོང་ནས། ལྷོག་པ་ཡང་
བྱེར་ཏེ། ཉིན་མཚན་དུ་བྱུང་ནས། མི་འདུག་པའི་ཡུལ་ཡང་མེད་དོ། །སྤྲང་པོ་དེས་ན་
རེ། འོ་ན་སྔགས་མཁན་མེད་དམ། ནད་པའི་ཞལ་ནས་སྔགས་བཏབ་པས་སླར་ལ་
440

འབུམ་སྡེ། ཀླུ་འབུམ། ༼བར༽
མཆེད། སྔགས་མཁན་རང་ལ་ཡང་བྱུང་ངོ༌། །སྤྲང་པོ་དེའི་ཞལ་ནས། ནད་པ་རྣམས་
ངས་སོས་ཐབས་ཡོད་ན། ཁྱེད་ལ་ཡས་དང་ཐགས་སུ་རུང་བ་ཡོད་དམ་བྱས་པས།
སྟོན་པ་གཤེན་རབ་མི་བོ་སྤྱན་དྲངས་ལ། གཏོ་དང་དཔྱད་དེ་ན་ཡོད་པས་སྤྱན་དྲོངས་
ཤིག་བགྱིས་པས། སྤྲང་པོ་དེ་ལ་ཡ་མཚན་སྐྱེས་ནས། སྟོན་པ་སྤྱན་དྲངས་ཏེ། སྟོན་
པའི་ཞལ་ནས། ཁྱོད་ཀྱི་ཡུལ་དུ་མི་དགེ་བ་དགུ་སྟོང་འོང་ངོ་གསུངས། དེ་ནས་སྟོན་པ་
ལ་ནད་པ་རྣམས་ཀྱིས་ཞུས་པས། སྟོན་པའི་ཞལ་ནས། འདི་ཡང་ཀླུའི་ཆོ་འཕྲུལ་ཡིན་
ནོ། །ཀླུའི་གསུང་རབ་ཚང་བར་བཏོན་ལ་མཆོད་པ་སྣ་ཚང་བ་ཡང་བཤམས། གཙང་
མ་རིས་ཀྱི་དཀྱིལ་འཁོར་བཞེངས་སུ་གསོལ། སྣ་ལ་ནད་པ་རྣམས་ལ་སྟོན་པས་ཁྲུས་
ནས་ཕྱུང་། དེ་ནས་ཡང་སྤང་སྐོང་བཀླགས་སོ། །དེ་ནས་ཡང་མཆོད་པ་ཕུལ་བས།
དེ་ནས་ནད་པས་ཀྱང་རྒྱ་འགྲེས་བྱས་སོ། །ལྷོག་པ་ཡང་དེར་སོས་སོ། །གནའ་ཕན་པ་
ཡང་དེ་ལྟར་ཕན་ནོ། །དེང་བསོད་པ་ཡང་དེ་ལྟར་བསོད་དོ། །དེང་ཡང་ཡོན་བདག་
ཕོ་མོ་ལ་ཕན་ནོ། །དེ་ནས་རྒྱ་མཚོའི་གཏིང་གི་ཀླུ་ཡང་ཁྲོས་ནས། རྒྱ་མཚོ་ཡང་རླབས་
པས་ས་གཡོས་ཀྱང་བྱུང་ངོ༌། །ཀླུའི་ས་སྣུམ་པ་ཡང་སྐྱ་བོར་སོང་ནས། ས་སོར་ག་ཡང་
བྱུང་ངོ༌། །ཡུལ་དེར་ཆར་པ་ཡང་མ་བྱུང་ངོ༌། །རྩི་ཐོག་ཡང་སྐམས་སོ། །ལྷགས་པ་
ཡང་ནམ་ཟླ་དུས་མེད་པར་བྱུང༌། དེ་ནས་སད་དང་སེར་བ་ཡང་ནམ་ཟླ་དུས་མེད་
པར་བྱུང་། ཡུལ་དེ་ལ་བཀྲག་ཀྱང་མེད་དོ། །སྐོས་རྗེ་དྲང་ནག་ལ་ཀླུའི་རྒྱལ་མོས་
གཉིད་ལོག་པའི་ཚེ་ངན་མས་བྱུགས་པས། དེ་ནས་ཡང་སྐོས་རྗེ་དྲང་ནག་དེ་རབ་ཏུ་
སེམས་མི་དགའ་ནས་གཉིད་ཀྱང་མེད་དོ། །དེ་ནས་ཡང་ཡ་མཚན་སྐྱེས་སོ། །ལོ་རེ་ལ་
ཤ་མཚན་ཡང་རབ་ཏུ་ལོག་ནས། སྐོས་རྗེ་དྲང་ནག་ཀྱང་ཕྱག་བྱི་གཞུག་ཏུ་ཐལ་ནས།
ཡང་ཡབ་དང་ཡུམ་དང་གཅེན་དང་ལྕམ་རྣམས་ཀྱིས་ཞལ་ནས། བུ་ཡང་མ་རུང་པ་
འདྲ་ན། སྐོས་རྗེ་དྲང་ནག་ལ་ཡང་མ་རུང་ནས། རུང་དུ་ཡང་ང་ལ་དེ་འོང་བའི་
441

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལུགས་ཅི་ཡོད། ཁྱེད་ཅག་གི་ཡུལ་དུ་མི་ཆགས་པ་ཡིན་ན། དེ་ནས་ཡབ་ཀྱིས་བུ་ལ་ཇི་
སྙམ་བྱེད་དྲིས་པས། བུའི་ཞལ་ནས་ང་ལ་ནད་འདི་འོང་བའི་ལུགས་ཅི་ཡོད། འདི་
བྱུང་འདུག་ན་རང་གིས་ཀྱང་ཚོར་རམ་མི་ཚོར། སྐོས་རྗེ་དྲང་ནག་གི་ཞལ་ནས། ང་ལ་
ཚོར་བ་ཡང་མེད་ན། ཁྱེད་ཀྱིས་ང་ལ་ཇི་ལྟར་ཚོར་བགྱིས་པས། དེ་ནས་སྲིད་རྗེ་འབྲང་
དཀར་གྱི་ཞལ་ནས། ཁྱེད་ཀྱི་ཤ་མདོག་ལོག་ནས་འདུག་གོ །སྔོན་བས་སྣ་ཡང་ཞོམ།
སྔོན་བས་ཀྱང་སོར་མོ་ཡང་བྱི་གཞུག་རིལ་ལེ་འདུག་གོ །སྐོས་རྗེ་དྲང་ནག་ཀྱང་སྲིད་པ་
ལ་མི་ལེགས་པའི་རྒྱུ་ཡང་མ་བྱས་ནས། ཡང་ཡ་མཚན་སྐྱེས་ནས་གཏོ་དང་དཔྱད་
བགྱིས་པས། གཏོ་པས་ཀྱང་གཏོས་མ་ཟིན། དཔྱད་པས་ཀྱང་དཔྱད་བགྱིས་པས་
དཔྱད་མ་མཁྱེན་ནས། རྒྱའི་གཙུག་ལག་མཁན་པེ་ནེ་གུ་སྤྱན་དྲངས་ནས། གཙུག་
ལག་བཀྲམ་ནས་བལྟས་པས། གཙུག་ལག་གི་ནང་ནས། སྔོན་རྒྱ་མཚོ་ཆེན་པོའི་ནང་
ན། རིན་པོ་ཆེའི་སྟེང་ན་མི་དཀར་པོ་ཞིག་གདའ། དངུལ་ཤེལ་གྱི་ཆུན་འཁོར་ཞིག་
དང༌། གསེར་གྱི་སྲོག་ཞུ་དང་། དེའི་གམ་ན་གསེར་གྱི་རུས་སྦལ་སེར་པོ་ཞིག་གདའ།
དེའི་གམ་ན་ཀླུ་བསམ་གྱིས་མི་ཁྱབ་པ་ཞིག་གདའ། རྒྱ་མཚོ་དེའི་སྟེང་ན་ས་ཞག་
ཆགས་ནས་གདའ། ས་ཞག་དེའི་བདག་མོ་ཀླུའི་རྒྱལ་མོ་ཉི་འོད་ཀྱིས་མཛད་དོ། །དེའི་
འཁོར་ན་ཀླུ་བསམ་གྱིས་མི་ཁྱབ་པ་ཞིག་ཡོད་དོ། ། ས་སྣུམ་པར་བྱེད་པ་ཡང་རྒྱ་མཚོ་
ཆེན་པོས་བྱེད་པ་ཡིན། ས་དེ་སྲིད་རྗེ་འབྲང་དཀར་གྱིས་ཀྱང་མ་གཟིགས་སོ། །སྐོས་རྗེ་
དྲང་ནག་གིས་ཀྱང་མ་གཟིགས་སོ། །སྐུ་མཁར་བརྩིགས་པས་ཉི་འོད་ཀྱི་ཟེར་ལ་བབ་
པས། ཀླུའི་རྒྱལ་མོ་ཐུགས་ཁྲོས་ཏེ། སྣ་ལ་རྩིག་གུ་མཁན་ལ་ནད་ངན་པས་བཟུང་བ་
ཡིན། དེ་ནས་མཁར་ལེན་པ་ལ་ལྷོག་སྨད་བཅུ་གསུམ་བཏང་སྟེ། ལྷོག་པ་ཡང་བྱེར་དུ་
བཅུག་ནས། ད་ཡང་སྐོས་རྗེ་དྲང་ནག་ཉིད་ལ་ནད་ངན་པས་ཟིན། ཀླུའི་རྒྱལ་མོ་
ཐུགས་ཁྲོས་པ་ཡིན་ནོ་ཞེས་གསུངས་པས། རྒྱ་མཚོ་ཆེན་པོའི་ཀླུ་རྣམས་ཀྱང་ཐུགས་
442

འབུམ་སྡེ། ཀླུ་འབུམ། ༼བར༽
ཁྲོས་ནས། ནད་ངན་པ་ཡང་རབ་ཏུ་འཚོ་རུ་མ་འདོད་དོ། །ས་སྣུམ་པ་ཡང་སྐྱ་བོར་
འགྲོ་བ་ཡིན། མཚོ་རླབས་ནམ་མཁའ་ལ་བརླབས་པས། སྤྲིན་འཁྲུགས་ནས་རླངས་
པས་སྣུམ་པོ་ཡང་ཕྱགས་པ་ཡིན། དེ་ནས་ཆར་པ་ཡང་མ་ཕེབ་སྟེ། ཀླུའི་གཟའ་དུ་བ་
མཇུག་རིང་རྦད་པས། གཟའ་ཕྱི་མ་ལ་ཆར་པ་བཏང་བའི་དབང་མེད་དོ། ། རྒྱུ་སྐར་
ལ་ཆར་པ་བཏང་བའི་དབང་མེད་དོ། །དེ་ནས་གནོད་སྦྱིན་ཕོ་མོ་ལ་ཡང་དབང་མེད་
དོ། །སད་དང་སེར་བ་དང་ཐོག་དང་འབྲུག་འོང་བ་ནི། གཟའ་དུ་བ་མཇུག་རིང་གིས་
བྱེད་པ་ཡིན། ནམ་ཟླ་ལོག་པ་དབྱར་དགུན་དུ་བཏང་བ་དང་། དགུན་དབྱར་དུ་
བཏང་བ་དང་། དབྱར་སྟོན་དུ་ལོག་པར་བཏང་བ་ཡང་ཀླུ་ཡིན་ནོ། །དེ་ནས་སྲིད་པ་
ལོག་པར་བཏང་བ་དེ་ཡང་ཀླུ་ཡིན་ནོ། །དེ་ནས་ཀླུའི་ཕྱག་བརྙན་གཟའ་བདུད་དུ་བ་
མཇུག་རིང་གབ་རྩེ་ལས་བྱུང་བས། སྐོས་རྗེ་དྲང་ནག་གི་ཞལ་ནས། རྒྱའི་གབ་རྩེ་ལ་ཇི་
ལྟར་བགྱིས་ན་སྨན་ཞེས་ཞུས་ནས། རྒྱའི་གབ་རྩེ་དེའི་ནང་ན། དེ་ཕན་པར་འགྱུར་ན་
མཁར་བཤིགས་ས་ཕྱགས། ས་རྣམས་ཐམས་ཅད་ཆགས་སོམ། སྟོན་པ་གཤེན་རབ་མི་
བོ་སྤྱན་དྲངས་ལ། ཀླུ་ཆོག་ལེགས་པར་བྱས་ན། ཀླུ་མཉེས་ནས་ནད་ངན་པ་མི་འབྱུང་
ངོ༌། ། དེ་ནས་སྐོས་རྗེ་དྲང་ནག་གིས་མཁར་རྩ་བ་ནས་བཤིག་གོ །ས་ཉམས་པ་ཡང་
ཆད་བསབས། སྟོན་པ་གཤེན་རབ་མི་བོ་སྤྱན་དྲངས་ཏེ། དེ་ནས་སྟོན་པ་གཤེན་རབ་
ལགས། བདག་ལ་བྲོ་ནད་ངན་པས་ཟིན་ནས་མཆིས་པས། གཏོ་དང་དཔྱད་ཀྱིས་
ཀྱང་མ་ཟིན། རྒྱའི་གཙུག་ལག་ཞལ་ཕྱེས་ནས། ཀླུའི་གནོད་པར་མཆིས་པས། ཀླུ་འདི་
སྟོན་པས་བཅོས་འཚལ་ལོ་སྐད། སྟོན་པ་གཤེན་རབ་མི་བོས་སྐོས་རྗེ་དྲང་ནག་དེས་པྲ་
ཕབ་ནས་ཤེལ་གྱི་བུམ་པ་ཞིག་ཏུ་ར་དཀར་འབྲི་དཀར་གྱི་འོ་མ་སྩལ་ནས། སྐོས་རྗེ་
དྲང་ནག་གིས་ནངས་དང་ནུབ་ཏུ་ཀླུ་ལ་མཐུན་པའི་རྫས་བྱིན་ནོ། །དེས་ཀྱང་ཀླུ་མ་
མཉེས་ནས། བསྙུངས་པ་སོས་སུ་མ་བཏུབ་བོ། །སྟོན་པ་གཤེན་རབ་མི་བོས་དབུ་སྐྲ་
443

གསུང་རབ་སྒོ་མཛོད་རིན་པོ་ཆེའི་གླེགས་བམ། 104104
སྤྱི་བོར་བཅིངས། དེ་ནས་ཕྱག་གི་མཐེའུ་ཆུང་གཉིས་བསྒྲེངས། གཞན་མ་བསྐུམ་ནས།
སྙིང་པོ་འདི་བཟླས་སོ། །ཏད་ཡ་ཐ་ཀྲོ་ཏ། བཛྲ་སོ་རི་ན་ཨུད། པི་ཏ་པི་ཏ་བ་དེ། སེ་
པ་ལོང་ནི་གྲོ་ཏ་ནས་ན། རི་དུ་རི་དུ་རི་དུ། སུ་མ་ལ་སུ་སེ་པ་ཉ་ལ། ལུ་ལེ་ཕཊ། ལུ་
ལེ་ཕཊ། ལུ་ལེ་ཕཊ། པུ་ཏ་ཀྲོ་པུ་ཏ་ཀྲོ་པུ་ཏ་ཀྲོ་སུ། དེ་རེ་དེ་རེ་དེ་རེ། ས་ར་ན་ས་ར་
ན་ས་ར་ན། ཕཊ་ཕཊ་ཕཊ། རུ་ལུ་རུ་ལུ་རུ་ལུ། ཀྲོ་ཏ་ཀྲོ་ཏ་ཀྲོ་ཏ། ཧེ་ཧུ་ཧེ་ཧུ་ཧེ་ཧུ།
དེ་དུ་ས་ལ་ཡ་ཏི། ལ་ཡ་ཏི། ལ་ཡ་ཏི། པུ་ལེ་པུ་ལེ་པུ་ལེ། དུ་ད་ནན། ཕཊ་ཕཊ་ཕཊ།
ཀྲོ་ཤོ་ཀྲོ་ཤོ་ཀྲོ་ཤོ། ། སྤོ་རི་ནི་སྤོ་རི་ནི། སྤུ་ཏ་ཕཊ་ཏ། ཀྱ་ལེ་ཀྱ་ལེ་ཀྱ་ལེ། པུད་དུ་པུད་དུ་
པུད་དུ། སྙིང་པོ་དེ་བཟླས་སོ། །ཡང་ཀ་ར་ཕཊ་ཏེ། ཧུ་ལུ་ཧུ་ལུ་ཧུ་ལུ། སོ་ཐ་སོ་ཐ་སོ་
ཐ། སུ་ཏེ་སུ་ཏེ་སུ་ཏེ། ཡ་ར་ཡ་ར་ཡ་ར། པུ་ནེ་པུ་ནེ་པུ་ནེ། སུ་ན་སཱཧཱ། པང་པང་
སཱཧཱ། ར་དེ་ར་དེ་ར་དེ་ར་སཱཧཱ། སྙིང་པོ་དེ་བཟླས་ནས། ཀླུའི་རྒྱལ་མོ་ཉི་འོད་མ་དེ་
བུད་མེད་ནག་མོ་ཞིག་ཏུ་བརྫུས་ནས། སྟོན་པ་གཤེན་རབ་ཀྱི་སྤྱན་སྔར་མངོན་སུམ་དུ་
བྱུང་ནས། སྟོན་པ་གཤེན་རབ་མི་བོ་ལགས། བུམ་པ་འདི་གཤེན་རབ་མི་བོས་གནང་
བ་ཅི་བགྱིས་ལགས། བུད་མེད་ཞིག་གུམ་པ་ལ་བདག་ལ་འགྱོད་པ་ལྟ་ཅི་ཡོད་ན། དེ་
ཡང་སྟོན་པའི་ཐུགས་རྗེ་མ་ལགས་པར་མངོན་པར་བསྒྲལ་ན་མི་རུང་ལགས་ཞེས་ཞུས་
པས། སྟོན་པ་གཤེན་རབ་མི་བོ་ཡང་རབ་ཏུ་འགྱོད་སེམས་སྐྱེས་ནས། ཀླུ་མོ་ང་ལ་
ཚུར་ཉོན་དང་། ཁྱོད་ཀྱིས་སྐོས་རྗེ་དྲང་ནག་ལ་ནད་བཏང་བ་འདི་ཅི་བྱ་ཞེས་གསུངས་
པས། སྟོན་པ་ལགས་བདག་གི་ཡུལ་ལ་ས་བརྐོས་པ་དང༌། ཆུ་བཅུས་པ་དང༌།
བདག་གི་སྟེང་དུ་མཁར་བརྩིགས་པ་བགྱིས་པས། བདག་ལ་ན་བ་ཙམ་ཅིག་སྐོས་རྗེ་
དྲང་ནག་ལ་ཡང་ན་རུ་སྩལ་པ་ལགས། རྒྱ་མཚོ་ཆེན་པོ་ས་འདིའི་འོག་ན་མཆིས་པའི་
ནང་ན། ཀླུའི་རྒྱལ་མོ་ཡང་བཞུགས་སོ། །དེའི་འགབ་ན་གསེར་གྱི་རུས་སྦལ་སེར་པོ་
ཡང་བཞུགས་སོ། །དེ་ནས་ཡང་ནན་གྱིས་མནན་ནོ། །དེ་ནས་ཡང་འགབ་ན་ཀླུ་བྲན་
444

འབུམ་སྡེ། ཀླུ་འབུམ། ། ༼བར༽
བསམ་གྱིས་མི་ཁྱབ་པ་ཡོད་པ་ཡང་ནན་གྱིས་མནན་ནོ། ། དེ་ཡང་ནས་ཡང་དུ་ཁྲོས་
ནས། དེ་སུས་ཀྱང་མ་ཚོར་རོ་ཞེས་སྟོན་པའི་སྙན་དུ་ཞུས་པས། སྟོན་པས་ཀྱང་རབ་ཏུ་
ཐུགས་ལ་དགོངས་ནས། ཁྱོད་ཚུར་ཉོན་དང༌། དེ་ལྟར་ཡིན་ན་ཀླུ་རྣམས་ལ་བརྔན་
དང་ཐག་བྱིན། སྐོས་རྗེ་དྲང་ནག་ཡང་ནད་འདི་སོས་པར་བྱ། ཀླུའི་རྒྱལ་མོའི་ཞལ་
ནས། སྟོན་པ་ལགས། དེ་སྐད་གསུངས་ན། ཀླུའི་རྒྱལ་མོ་མཉེས་པར་གྲུབ་ལགས་
སམ། གསེར་གྱི་རུས་སྦལ་སེར་པོ་མཉེས་པར་གྲུབ་ལགས་སམ། ཀླུ་བྲན་བསམ་གྱིས་
མི་ཁྱབ་པ་འདི་མཉེས་པར་གྲུབ་ལགས་སམ། བདག་ལ་བརྔན་ཐག་གི་རྒྱུ་ཅི་མཆིས་
ལགས་སམ། སྟོན་པ་གཤེན་རབ་མི་བོ་ལགས། དེ་སྐད་ཅེས་གསུངས་པ་ལ་ཐུག་ན།
མཉེས་པའི་རྒྱུ་ཡོད་དོ་ཞེས་གསུངས་སོ། །སྟོན་པའི་ཐུགས་རྗེའི་བྱིན་རླབས་ཀྱིས། དེ་
ནས་ས་ལ་གཏེར་བཙལ། དེ་ནས་རྐང་འདོམ་རེའི་ངོས་རེ་ས་བཅད། དེ་ནས་བེག་རྩེ་
ཡང་བརྩིག་གོ །དེ་ནས་ཡང་ར་དཀར་གྱི་འོ་མ་སྦྱར་ནས་ཞལ་ཞལ་བྱས། དེ་ནས་
རིན་པོ་ཆེ་སྣ་ལྔ་ལ་སྦྱར་ནས་ཆག་ཆག་གདབ། བར་དེར་གནོད་སྦྱིན་ཕོ་མོའི་སྲིད་
པས་མཚམས་བཅད། དེ་ནས་སྟོན་པས་གནམ་ཐིག་དང་ས་ཐིག་བཏབ། དེ་ནས་
མཆོད་ཐིག་བཏབ་ནས། དེའི་ནུབ་མོ་བུམ་པའི་ནང་དུ་འབྲི་དཀར་མོའི་འོ་མ་དང༌།
བ་དཀར་མོའི་འོ་མ་དང་། ལུག་དང་སེམས་ཅན་དཀར་མོའི་འོ་མ་སྩལ། མངར་སྣ་
ཚོགས་དང་སྤོས་སྣ་ཚོགས་བུམ་པའི་ནང་དུ་སྩལ་ལོ། །རྩི་སྨན་སྣ་ཚོགས་ཀྱང་བུམ་
པའི་ནང་དུ་སྩལ་ལོ། །བུམ་པའི་ཁ་རྒྱན་ནི་མེ་ཏོག་ཨུ་དུ་འབར་བའི་བགྱིས་སོ། །
མགུལ་ཆིང་དར་དཀར་གྱིས་བགྱིས་སོ། །གཟུངས་ཐག་ནི་ཉི་ཟེར་ཟླ་ཟེར་གྱིས་བགྱིས་
སོ། །ནུབ་མོ་ཀླུའི་ཆོ་ག་སྟ་གོན་ལ་གནས་པར་བགྱིས་སོ། ། དེ་ནས་སྣ་ལ་པདྨ་བཀོད།
དེ་ནས་ཀླུ་རྣམས་སྤྱན་དྲངས། དེ་ནས་བཞུགས་སུ་གསོལ། དེ་ནས་ཀླུ་ལ་བསྟོད་པ་
བགྱིས་སོ། ། དེ་ནས་མཁྱེན་པ་གསོལ། དེ་ནས་མཆོད་རྫས་དྲུག་ཅུ་བཤམས། དེ་ནས་
445

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྤང་སྐོང་བཀླགས། དེ་ནས་སྐོས་རྗེ་དྲང་ནག་ཚན་ཆབ་ཀྱིས་བཀྲུས་ནས། དེ་ནས་
དཀྱིལ་འཁོར་ཐ་མ་ལ་བསྐོར་ཞིང་ཕྱག་བགྱིས། དེ་ནས་མཆོད་པ་ཕུལ་བས། བུམ་
པའི་ནང་ན་མི་དཀར་པོ་ལ་དར་དཀར་གྱི་རལ་ག་གོན་པ་ཞིག་བྱུང་ནས། སྟོན་པ་ལ་
ཕྱག་དང་ཞབས་བཀན་བགྱིས། བུམ་པའི་ནང་ནས་ཀླུའི་རྒྱལ་མོས་སྟོན་པ་ལ་ཞུས་པ།
སྟོན་པ་གཤེན་རབ་མི་བོ་ལགས། བདག་ཀླུ་མཚན་གསོལ་པ། རྟ་རྨིག་རེ་རེའི་འོག་ན་
ཀླུའི་གྲོང་ཁྱེར་བདུན་བདུན་མཆིས་པ་འདི། སྟོན་པའི་ཐུགས་རྗེས་བཟུང་བ་འདི་ལ།
སྟོན་པ་ལ་སྒྲིབ་པར་མི་འགྱུར་བ་ལགས་སམ་ཞེས་ཞུས་པས། སྟོན་པས་ཀླུའི་རྒྱལ་མོ་
དང་། ཀླུའི་རྒྱལ་པོ་རྣམས་སྲིད་པའི་སྐོས་རྗེ་དྲང་དཀར་བྱ་བ་འདི་ལ། ཁྱེད་ཀྱིས་ནད་
ངན་པ་བཏང་བ་འདི་སྡིག་པ་མི་མཆིས་སམ། ཀླུ་བྱེ་བ་ས་ཡ་ཅིག་བཞུགས་པ་རྣམས་
ཁྲུས་བགྱིས་པ་དང་། མཐུན་པའི་རྫས་བྱིན་བགྱིས་པས། བག་ཆགས་ཀྱི་སྒྲིབ་པ་ཡང་
ག་ལ་མཆིས། འདི་ནས་འདི་བསད་པའི་ལུགས་ག་ལ་མཆིས་ཞེས་གསུངས་སོ། །འདི་
ནད་སོས་པར་བགྱི་འཚལ་ལོ་ཞེས་གསུངས་པས། ཀླུའི་རྒྱལ་མོའི་ཞལ་ནས། ནད་འདི་
བཏང་བ་ངེད་ཀླུ་གཞན་མ་རྣམས་ནི་མིན་ནོ། །ཀླུའི་རྒྱལ་མོ་སྨིན་མ་དཀར་བ་དང་།
ར་རོག་མོ་ལ་སྨིན་མ་དཀར་བ་དང༌། བྱ་ནག་མོ་ལ་གཤོག་རྩེ་དཀར་བ་དང༌། རྟ་
དཀར་པོ་ལ་སྒལ་པ་ནག་པ་དང༌། སེམས་ཅན་སྣ་ཚང་པར་དཀོར་དུ་བྱིན་ཅིག ། ཀླུ་
རྣམས་ཀྱང་དེ་ལྟར་རྟེན་སྤྱོད་དམ། དེ་ནས་སྟོན་པ་གཤེན་རབ་མི་བོ་དང་། ཀླུའི་རྒྱལ་
མོ་ཉི་འོད་ལ། ཁྲག་ཆགས་བཅུ་གསུམ་ནི། ལྷ་བཅུ་གཉིས་མགོ་དང་བཅུ་གསུམ་གྱིས་
སབས་སུ་ཁྲག་ཆགས་བཅུ་གསུམ་རྟེན་དུ་བཅས་ནས། ཀླུ་ཡང་བརྟན་པས། འཕྲུལ་
ལ་ལ་ཡང་མཆོད་པ་ཕུལ། གསུང་རབ་ཀྱང་རྒྱུན་དུ་བཀླགས་ཏེ། ལོའི་དུས་སུ་ཡང་ཕུལ་
ལོ། །དེ་ནས་སྲིད་རྗེ་འབྲང་དཀར་ཡང་དེར་དགྱེས་སོ། །ལྕམ་གཉིས་ཀྱང་དེར་དགྱེས་
སོ། །ཡབ་དང་ཡུམ་གཉིས་ཀྱང་དེར་དགྱེས་སོ། །དེ་ནས་སྐོས་རྗེ་དྲང་ནག་ཀྱང་དེར་
446

འབུམ་སྡེ། ཀླུ་འབུམ། ༼བར༽
སོས་སོ། །སྔོན་བས་མདངས་ལེགས་སོ། །སྔོན་བས་ཀྱང་ཅི་ཡང་བཏུབ་བོ། ། ས་ཡང་
སྔོན་བས་སྣུམ་ལ་ལྗང་། རྩི་ཤིང་ཡང་སྔོན་བས་སྔོ། མེ་ཏོག་ཀྱང་སྔོན་བས་རྒྱས།
འབྲས་བུ་ཡང་སྔོན་བས་སྨིན། ཆར་ཆུ་ཡང་དུས་སུ་ཕེབས། སད་དང་སེར་བ་ཡང་མི་
སྲིད། ནད་དང་རིམས་ཀྱང་མི་སྲིད། བེའུ་ལུག་ཀྱང་སྔོན་བས་འཕེལ། དེ་ནས་བུ་ཚ་
སྐྱེས་པ་ཡང་འབྲས་བཟང་ལ་མདོག་ལེགས་སོ། །ཅི་བྱ་བ་ཡང་བཟང་ལ་སྐད་སྙན།
ཕོ་སྐྱེས་པ་ནི་བཀྲ་ཤིས་ལ་དབང་ཆེ། མོ་སྐྱེས་པ་ནི་མདོག་ལེགས་ལ་བཞིན་བཟང་།
ཚེ་རིང་ལ་བཙན་ཕྱུག་འཕེན་དར་དང་ལྡན། ཀླུའི་གསུང་རབ་ཀློག་པས། ཡུལ་ཕྱོགས་
ཀྱང་བཀྲ་ཤིས་སོ། ། སྐོས་རྗེ་དྲང་ནག་ལ་ཡང་དེ་ལྟར་ཕན་ནོ། ། དེ་རིང་གསུང་རབ་
འདི་ཀློག་ཅིང་འདོན་ན་མི་ལ་ཕན། ནད་ཀྱང་སོས། དེ་ནས་ལྕམ་གཉིས་རབ་ཏུ་ཡང་
བཟང་ལ་འོད་ཆགས་པས། ལྕམ་གཉིས་ཀྱང་རྩེད་མོ་ཡང་རྩེ་ནས་དགའ་ཞིང་མཆིས་
པས། ཀླུ་མལ་དྲོའི་སྲས་པོའི་ཞལ་ནས། སྲིད་པའི་ལྕམ་མོ་གཉིས་བཟང་ལ་འོད་
ཆགས་པ་འདི་དགའ་བའི་གླུ་ཡང་བླང་ཞིང་གསུངས། ཉིན་གསུམ་ནི་བྲོ་དང་གླུ་།
མཚན་གསུམ་ནི་དགྱེས་འཛོམ་འཚལ། སྒམ་ཕ་བོང་ལ་ཕྲིན་དུ་བསྐུར་ཏེ་བཏང་བས།
སྒམ་ཕ་བོང་དེ་སྲིད་པའི་ལྕམ་མོའི་སྤྱན་ལམ་དུ་བྱོན་ནས། སྲིད་པའི་ལྕམ་གཉིས་
ལགས། ཀླུའི་སྲས་མོའི་ཞལ་ནས། སྲིད་པ་ཆགས་པ་ལ་བདག་སྔ་བ་ཞིག་ལགས་ཞེས་
གསུངས། དེའི་སྟེང་ལ་སྲིད་པ་སྔ་བས། བདག་ལ་ཐན་དང་ཕྲིན་དུ་སྤྲིང་པ་ནི། ཉིན་
གསུམ་ཚོགས་ལ་བྲོ་དང་གླུ་བླངས། མཚན་གསུམ་ལ་རྩེ་ཞིང་དགའ་འཚལ་ཞེས་
བཀའ་སྩལ། རྒྱ་མཚོ་ཆེན་པོའི་འགྲམ་དུ་མེ་ཏོག་པདྨའི་ཚལ་དུ་མི་གཤེགས་ན།
གངས་དཀར་གཉེན་གྱི་རྩེ་ལ་གཤེགས་འཚལ་གསུངས་པས། སྲིད་པའི་ལྕམ་མོ་གཉིས་
ཀྱིས་སྒམ་ཕ་བོང་ལ་སླར་ཐེན་ལ་ཕྲིན་དུ་བཏང་བས། ཀླུའི་སྲས་པོས་ཅི་ཡང་མི་
གསུངས་ལགས། ཀླུའི་སྲས་པོ་ཡོ་ལ་དབང་མཛད་པ་དང་། རྒྱ་མཚོ་ཆེན་པོ་ལ་
447

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཞུགས་པར་བཀའ་སྩལ་དུ་གསོལ་པ་ལགས། ཅི་ལ་དོ་བསྡོ་ཡང་ཀླུ་ལ་དོ་མི་བསྡོ།
ཅི་ལ་འགྲན་ཚོལ་ཡང་བདུད་ལ་འགྲན་མི་ཚོལ། ཅི་ལ་རྩལ་བསྡོ་ཡང་ཐོག་ལ་རྩལ་མི་
བསྡོ། ཅི་ལ་བང་སྙོམས་ཀྱང་གློག་ལ་བང་མི་སྙོམས་གསུངས། སྒམ་ཕ་བོང་གིས་ཀླུའི་
སྲས་པོའི་སྤྱན་སྔར་མཆིས་པས། ཀླུའི་སྲས་པོ་དང་མཇལ་ནས། སྲིད་པའི་ལྕམ་མོའི་
ཞལ་ནས། བདག་སུ་ལ་དོ་བསྡོ་ཡང་ཀླུ་ལ་དོ་མི་བསྡོ་ཞེས་གསུངས་ན། སུ་ལ་འགྲན་
ཚོལ་ཡང་བདུད་ལ་འགྲན་མི་ཚོལ། སུ་ལ་བང་སྙོམས་ཀྱང་གློག་ལ་བང་མི་སྙོམས། སུ་
ལ་རྩལ་བསྡོ་ཡང་ཐོག་ལ་རྩོལ་མི་བསྡོ། དེ་ནས་ཀླུའི་སྲས་ཀྱང་མཁྱེན་ནམ་དགའ་ནས།
སྲིད་པ་ཀླུ་ལ་བགྱིས་པར་མི་གདའ་ན། ལྷ་ཡོད་པོས་ཀྱང་སྲིད་པའི་བུ་མོའི་གན་དུ་
ཕྱིན་ནས། སྲིད་པའི་བུ་མོ་ཁྱེད་གཉིས་ཀྱང་ཚུར་ཉོན་དང༌། ང་ལྷ་ཡོད་པོ་བྱ་བ་ཡིན་
པས། ངས་ཁྱོད་གཉིས་ང་ལ་མཛེས་པར་བྱ་ན། ཁྱོད་གཉིས་ང་ལ་མཛེས་རྟེན་ནུས་
པའི་དུས་བྱུང་ན། སྲིད་པའི་ལྷ་མོ་གཉིས་ཀྱང་ལྷ་ཡོད་པོས་བརྟེན་པར་དགོངས་ནས།
ལྷ་ཡོད་པོས་ཟླ་བ་ཡར་གྱི་ངོ་ལ་འབྲས་བུ་འཚལ་བའི་ཐིགས་ཆེན་རེ་གསོལ། ལུག་
དཀར་མོ་མཚལ་མིག་མ་རེ་རྟེན་དུ་བཅས། ལན་མ་ལན་ཅིག་ན། ལྷ་ཡོད་པོས་སྲིད་
པའི་ལྷ་མོ་གཉིས་ལ་ཆས་ནས། དཔྱིད་ཟླ་ར་བའི་གྲལ་བརྒྱད་ཀྱི་གདུགས་ལ་ཡབ་དང་
ཡུམ་ལགས། བདག་ལྷ་ཡོད་པོ་འདི་གསོལ་ལགས་པས། ལྷ་ཡང་བཀྲ་ཤིས་པ་ཞིག་
གསོ། ཡབ་དང་ཡུམ་གྱི་ཞལ་ནས། ཁྱེད་གཉིས་ཡང་སྟངས་དང་གྲོགས་སུ་བྱ་བ་མི་
རུང་ངམ་ཞེས་བྱས་པས། དེ་ནས་སྐོས་རྗེ་དྲང་དཀར་གྱིས་ལྷ་ཡོད་པོའི་གམ་དུ་བྱོན་
ནས། ངའི་སྲིང་མོ་འདི་དང་གྲོགས་བྱས་ན་རུང་ངམ་ཞེས་བྱས་པས་ལྷའི་ཞལ་ནས།
སྲིད་པའི་སྐོས་རྗེ་དྲང་དཀར་གྱིས་སྩལ་ན། སྐོས་རྗེ་དྲང་དཀར་གྱི་སྲིང་མོ་ལྕམ་མོ་
གཉིས་ཡང་ལྷ་ཡོད་པོའི་ཁབ་ཏུ་བཞུད་བྱས་པས། ལྷ་ཡོད་པོའི་ཞལ་ནས། དེ་ནས་
ཞག་གསུམ་དྲོས་དང་བཞི་ན་སྐར་མ་རྒྱལ་ལ། གཟའ་པ་ཝ་སངས་འོང་ངོ༌། ། ཉི་མ་
448

འབུམ་སྡེ། ཀླུ་འབུམ། ༼བར༽
འབྲུག་གི་ཉི་མ་འོང་བས་འཚལ་ལོ་ཞེས་བྱས་པས། སྲིད་པའི་ལྕམ་མོ་གཉིས་ཀྱི་ཞལ་
ནས། ཡང་ལྷ་རུ་གསོལ་ན། མི་ལ་སྟངས་དང་དབྱལ་མི་བྱེད་གསུངས་ནས། སྲིད་
པའི་ལྕམ་མོ་གཉིས་བདུད་ཀྱི་ཡུལ་དུ་བྲོས་ཏེ་མཆིས། བདུད་ཀྱི་བུ་མོ་དང་ཤག་རགས་
ཡང་བགྱིས་སོ། །དེ་ནས་སྲིད་པའི་ལྕམ་མོའི་གམ་དུ་ཡང་ལྷ་ཡོད་པོ་འོངས་ནས་ང་
ལས་ཆེ་བ་མེད་པ་ལ། མིང་པོ་སྲིད་པ་སྐོས་ཀྱི་བདག་པོས་བྱིན་ན། ཁྱོད་ཀྱི་གམ་དུ་
བྲོས་སུ་ག་ན་ཡོད་ཀྱིས་བགྱིས་པས། ལྷ་ཡང་བདུད་དུ་མ་འབེབས་ལགས། ལྷ་ཡང་
བདུད་དུ་འབེབས་ན། ལྷ་ཡོད་པོ་ཡང་ལྷར་མ་ཐལ་འདྲེ་རུ་ཐལ་ལགས་སོ། །དེ་ནས་
བདུད་ཀྱི་བུས་ལན་ཅིག་འཚལ་བར་མཆིས། དེ་ནས་སྲིད་པའི་བུའི་ཞལ་ནས། ཡང་
ལྷ་ཡོད་པོ་ཞལ་ཕྱིས་པ་ཡང་དེ་ལྟར་མཆིས་པ་དང་། ཀླུའི་སྲས་པོའི་གམ་དུ་མཆིས་
པས། བདག་ཁབ་དང་དབྱལ་དུ་མི་འཚལ་ལོ་ཞེས་བགྱིས་པས། དེ་ནས་སྲིད་པའི་བུ་
མོ་ཁྱེད་གཉིས་ཚུར་ཉོན་དང༌། དེ་ལྟར་ཡང་མཉན་པ་ན། དེའི་བུ་དང་ཤག་རགས་
དང་མ་བུ་བྱ་ན། དེ་ནས་སྲིང་ལྕམ་མོ་རོག་མོ་ཚུར་གསོན་དང་། ངའི་སྟོངས་ཀྱང་མི་
འདོད་པ་ཡིན། ཀླུའི་སྲས་བྱས་ཀྱང༌། ལྷ་ཡོད་པོའི་ཁབ་ཏུ་མཆིས་པ་དང་། དེ་ནས་
བདུད་ཀྱི་རོག་མོ་ཐང་ང་བདུད་མོ་ཐང་གི་ཞལ་ནས། རོག་མོ་ཤག་རགས་མོ་བདག་
གི་ཕ་སྐོས་རྗེ་དྲང་དཀར་ལ་ཞུས་པས་གནང་ལགས་སོ། །སྲིད་རྗེ་འབྲང་དཀར་ལ་
ཞུས་པས་ཀྱང་བཀའ་གནང་ལགས་སོ། །དེ་ནས་ཡབ་དང་ཡུམ་ལ་ཞུས་པས་ཀྱང་
བཀའ་གནང་ལགས་སོ། །དེ་ནས་སྲིད་པའི་ལྕམ་མོ་གཉིས་ཀྱིས་མི་མེད་ལམ་སྣང་དུ་
བྲོས་པས། དམུ་ཡུལ་དུ་བྱོན་ནས། རོག་མོ་ཐང་ང་དམུ་མོ་ཐང་མཛད་ཅིང་ཉིན་
བཞིན་བྲོ་དང་གླུ་། མཚན་བཞིན་མནལ་མི་སད་པར་མཆིས་པས། མནལ་བའི་རྨི་
ལམ་ན། ལུག་ཕོ་ཞིག་དང་རྩེ་ཞིང་རྨིས་ལགས་སོ། །མནལ་སད་ནས་ནུ་མོས་ཕུ་མོ་ལ་
བཟླས་པས། མདང་ནི་འུ་བུ་སྤུན་ལ་མཛེ་བྱུང་བ་རྨིས་ན། ཕུ་མོ་ཐང་ཀ་དམུ་མོ་ཐང་
449

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གི་ཞལ་ནས། རོག་སེ་སྤུན་གཉིས་ཀྱང་མི་དགའ་མ་བྱེད་ཅིག །དེ་ནས་སྔོན་ཅི་བྱ་བ་
ད་ལྟར་ཆ་ཡོད་མོད། ཕུ་མོའི་ཞལ་ནས། ནུ་མོ་ཅི་ཙུག་བྱ། དེ་ནས་ནུ་མོའི་རྨི་ལམ་ན།
དེ་སྐད་རྨིས་བྱས་ནས། དེ་ནས་ཕུ་མོས་ནུ་མོ་ལ་འུ་བུ་སྤུན་ཡང་ལས་ངན་པ་ཞིག་
བྱེད་ཅིང་རྨིས། དེ་ནས་ལས་ལ་དབང་མེད་དོ། །སྲིད་པ་ཡང་དུས་དང་མཚན་མ་
མེད་དོ། །དེ་ནས་ཡང་དག་པ་ལ་ཕུ་མོས་ནུ་མོ་ལ་ལན་མ་ལེན་ཅིག་ན། སྤུན་ཡང་
དབང་མེད་པས། ཀླུ་ཡང་སྲིད་པའི་བུ་མོ་རྩ་བ་བཅད་དགོས་སོ། ། ལན་མ་ལན་ཅིག་
ན་ཡང་སྲིད་པ་ཡང་གཏོ་དང་དཔྱད་བྱེད་དེ་ནས་ལྷ་ཡང་མི་ཞིག་ཏུ་བརྫུས་པ་ལས་
སྐྱེས་པ་དེས་ནི་ཡབ་ཡུམ་དང་མ་མཇལ་བར། ཀྱེ་ཡང་སྲིད་པའི་བུ་མོ་གཉིས་དང་ཕུ་
མོ་ཆོ་ལོ་ཐབས་གསུམ་དེ་ནས་དགུང་ལོ་གསུམ་ལ་བཙས་པས། བདུད་ཀྱིས་ཀྱང་རྔོ་མ་
ཐོག །ཀླུས་ཀྱང་རྔོ་མ་ཐོག །ལྷས་ཀྱང་དེར་མི་རུ་སྤྲུལ་པ་མཛད་ནས། ཀླུ་དབང་
འབུད་ཀ་མ་ཡང་། དེ་ནས་ཆུ་མིག་ལ་མ་གནས་ན། ཀླུ་དབང་འབུད་ཀ་མ་དེ། ཆུ་
མིག་གི་ནང་ནས། བྲག་གི་ལོགས་ལ་སྨན་ཆུར་བྱུང་ནས། བྲག་དཀར་གྱི་ཆུ་མིག་ལ་
གནས། དེར་ཆུ་མིག་གི་ནང་ནས། སྲིད་པའི་བུ་མོ་ཆེ་བ་དེ། སྐྱེས་པ་དར་མར་བརྫུས་
ནས། ཡང་ཆུ་མིག་ཅིག་གཟིགས་པས། དེ་ནས་ཡང་ཡུམ་སྐུ་ལ་ཚལ་ཕོག་ནས། སང་
གི་ནམ་ལངས་དགུང་སངས་ནས། ཕུ་མོའི་ཞལ་ནས། འུ་བུ་སྤུན་གཉིས་སྐྱོ་བས་ཀྱང་།
བྲག་གི་ལོགས་ལ་སྨན་ཆུ་ཡོད་པས་དེ་ལ་འཐུང་དུ་འདོང་བྱས་པས། བྲག་དཀར་གྱི་
ལོགས་ཆུ་མིག་སྨན་ཆུ་ལ་ནུ་མོས་འཐུང་བས། ཕུ་མོའི་ཞལ་ནས་ཀྱང་ང་ཡང་ལྟ་རུ་
འགྲོ་གསུངས། ཕུ་མོས་སྨན་ཆུ་ལྟ་རུ་ཕྱིན་པས་དུང་གི་ཉ་མོ་ཡུལ་ནས་མེད་པར། སྨན་
ཆུ་ཡང་སོལ་ཁུ་འཐིག་པ་བཞིན་དུ་སོང་ནས། ཀླུ་དབང་འབུད་ཀ་མ་དེ་ཡང་མནོལ་
ནས་སོང་། དེ་ནས་ཕུ་མོ་དེ་ཡང་སྙིང་ཕྱོ་སང་ཁྱེར་ནས། ཕུ་མོས་ཆུ་མིག་བལྟར་ཕྱིན་
ནས། སྨན་ཆུ་ཡང་སོལ་ཁུར་སོང་ནས་གདའ། དུང་གི་ཉ་མོ་ཡང་མི་གདའོ། །སྤུན་
450

༼བར༽
འབུམ་སྡེ། ། ཀླུ་འབུམ།
གཉིས་ཀྱང་སླར་ལ་ཁྱིམ་དུ་ཕྱིན་ནས། ནུ་མོས་ཕུ་མོ་ལ་ཨ་ཅེ་ལ་སྒྲིབ་པ་ཡོད་པ་ཞིག་
འདུག །ཁར་རྩང་སྨན་ཆུ་འདི་བདག་འཐུང་ཙམ་ན། སྨན་ཆུ་ཡང་མདོག་གསལ།
དུང་གི་ཉ་མོ་ལ་མཚལ་གྱི་ཐིག་ལེ་ཡོད་པ་ཞིག་གིས་གསུང་པ་ཕུ་མོའི་ཞལ་ནས་ཕྱིར་
གང་ལ་མ་བཏང་འུ་བུ་སྤུན་གཉིས་ཕ་གཅིག་མ་གཅིག་གི་བུ་མོ་ཡིན་གསུངས་སོ། །ཀླུ་
དབང་འབུད་ཀ་དེ་ཡང་རྩོག་མནོལ་གྱིས་ཕོག་གོ །སྨན་ཆུ་ཡང་སྐམ་ནས་མེད་ཀླུ་
མནོལ་བས་སྲིད་པའི་བུ་ཆེན་པོ་ཡང་རབ་ཏུ་བསྙུང་སྟེ། སྲིད་པའི་བུ་དེ་ཡང་ཇེ་སྐམ་
ཇེ་སྐམ་མང་ནས། ཕུ་མོ་སྐམ་ཐོག་གིས་སོང་ནས། དེ་ནས་ཤི་རྒྱུ་ཆ་ན། ནུ་མོ་ཡང་ཕུ་
མོ་ལ་ང་ལ་མ་གསང་བར་སྤྲོས་དང༌། ཕུ་མོ་ལ་བག་ཆགས་ཤིག་འོང་ངོ་གསུངས་པས།
ཕུ་མོ་ན་རེ་ནུ་མོ་ཡང་ཅི་ཟེར་ན། འུ་བུ་སྤུན་གཉིས་ལྷན་ཅིག་འདུག་པ་ལ། ང་ལ་བག་
ཆགས་ཅི་འོང་གསུངས། ང་དང་ཁྱེད་ཀྱང་མི་འདྲ་བ་སྔོན་གྱི་ལས་ཡིན་གསུངས་པས།
ནུ་མོ་ཡང་ཡིད་ཆེས་སྤུན་གཉིས་གཅིག་ལ་གཅིག་འཇུས་ནས་འདུག་པ་ལས། ཕུ་མོས་
འུ་བུ་སྤུན་གཉིས་ཀྱང་། དང་པོ་ཀླུའི་སྲས་པོའི་འདོད་པའི་ས་ལ་མ་ཕྱིན་པས། ཀླུས་ཞེ་
སྡང་བཏང་བ་ཡིན་ནམ། དེ་མིན་ན་ལྷས་འདོད་པ་ཡིན་པས། དེའི་སྙིང་ཆགས་པ་
ཡིན་ནམ། དེ་མིན་ན་བདུད་ཀྱི་སྙིང་ཆགས་པ་ཡིན་ནམ། དེ་མིན་ན་ལས་ཀྱི་དབང་
ཡིན་ནམ། དེ་ནས་ཀྱང་སྲིད་པ་དང་པོ་ཡང་དུས་དང་ལས་ཀྱི་འཕྲོ་ཡིན་པས། ནུ་མོ་
ལ་མ་ངུ་དང་ཞེས་མཆི། ནུ་མོས་ཕུ་མོ་ལ་འདི་འདྲ་ན་དེ་བས་ཤི་བ་རུང་སྙམ་ནས།
ཕུ་མོ་ལ་ངས་སྨན་པ་མཁས་པ་ཞིག་བཙལ་གྱིས་བྱས་པས། ཤི་རུ་འགྲོ་བར་བགྱིས་
པས། ཕུ་མོའི་ཞལ་ནས་ནུ་མོ་ལ་ང་མ་ཤི་བར་སྤུན་མ་བྲལ་བར་ཚུར་སྡོད་དང༌། སྨན་
པ་བཙལ་ཡང་ངའི་ནད་མི་སོས་ཀྱིས་དེ་བས་ང་ལ་ཆུ་སྐྱོགས་རེ་ཡང་སློང་། གོས་དྲོན་
པོ་བསྐོན་ལ་ཞོག་དང་། ནུ་མོས་བྲོད་པ་ཡང་སླར་སྐྱེས་ནས། ཕུ་མོ་ཤི་བ་དང་འདྲ་བ་
ལ་ཡོད་ཀྱང་སོས་པར་ཡོད། དབུགས་ཆད་པ་ལ་ཡང་སོས་པར་ཡོད་དོ། །ན་བ་ལ་
451

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བལྟ་སོས་པར་བསམ་གྱིས་མི་ཁྱབ་སྟེ། ཤི་བ་ལ་ཐུག་ཀྱང་ང་ཡང་འགྱོད་པ་མེད་དོ། །
ཕུ་མོ་ལ་དེ་སྐད་བྱས་པས། ནམ་ལངས་ཙམ་ན་རྨི་ལམ་ན་རྡུན་དུ་བྲོས་ནས། རྣ་བས་
ཀྱང་མི་ཐོས་པ་མིག་གིས་མི་མཐོང་བར་འགྲོ་བར་འདོད་པས། སྟོན་པ་གཤེན་རབ་མི་
བོ་ཡང་། གད་པའི་སྐྱབས་ན། སོག་པོ་ཞིག་ཏུ་བརྫུས་ནས། རྩི་བེར་ལུས་ལ་གོན་ནས་
འཁར་བ་ཞིག་བཙུགས་ཏེ་ཉལ་ནས་འདུག་པ་ལ། དེ་ནས་བུ་མོས་གད་པའི་ཁར་ཕྱིན་
ནས། དེ་ན་མུ་ལྟོ་བ་སོག་པོ་ཞིག་འདུག་པ་ལ་སྨྲས་པ། མུ་ལྟོ་བའི་སོག་པོ་ཁྱོད། ཅི་
བྱེད་བྱས་པས། མོན་པའི་སོག་པོ་ན་རེ་ང་ཤི་མ་ཕོད་ནས་འདུག་པ་ཡིན། སྲིད་པའི་
བུ་མོས་བལྟས་པས། སོག་པོ་འདི་ཤི་མ་ཕོད་ན། ཡིད་ལ་ང་ཤི་བ་རེ་ངན་སྙམ་ནས།
སོག་པོའི་ཞལ་ནས། མི་མོ་བཟང་མོ་ཁྱོད་གང་ནས་གང་དུ་འགྲོ་ཟེར། དེ་ནས་སྲིད་
པའི་བུ་མོའི་ཞལ་ནས། བདག་གིས་བུ་མོ་ཞིག་ཤ་མེད་པར་སྐམས་ནས། ཤི་བ་ལ་
ཐུག་ནས་སྨན་པ་བཙལ་ན། སོག་པོ་ཁྱོད་རང་གིས་སྨན་ཤེས་སམ། ཡོན་ཏན་ཅན་
གང་ན་འདུག་པ་ཆ་ཡོད་དམ་བྱས་པ་ལ། སོག་པོ་དེ་ལངས་ནས། སྨན་པ་དང་ཡོན་
ཏན་ཅན་ང་ལ་ཆ་ཡོད་དོ། །ངས་ནད་པའི་སྡིག་དང་བག་ཆགས་དམ་དུམ་ཡང་ཤེས་
མོད་ཀྱིས་བྱས་པས། ནུ་མོ་ཡང་རབ་ཏུ་ཅི་ཡང་སྲིད་སྙམ་ནས། ཤི་བ་བཤོལ་ནས་
སོག་པོ་ཡང་ཁྲིད་དེ། ཕུ་མོ་ལ་ངས་སྨན་པ་ཡོན་ཏན་ཅན་ཡོད་ཟེར་ནས། ཁྲིད་ནས་
འོངས་སོ། །སོག་པོ་དེ་ལ་ནངས་ནུབ་བཟའ་བ་བཟང་པོ་དྲངས་ནས། ནངས་པར་ཉི་
མ་དྲོས་ནས་བལྟས་པས། སོག་པོའི་ཞལ་ནས། ནད་པ་ཁྱོད་ངས་མི་ཤི་བར་བྱ་ན།
ཁྱོད་ཀྱིས་ཡོན་ཏན་ཅན་གཉེར་ནུས་སམ། སྟོན་པ་གཤེན་རབ་མི་བོ་རྙེད་དམ། ཀླུའི་
གསུང་རབ་འདོན་ནུས་སམ། ཀླུ་ལ་མཐུན་པའི་རྫས་ཡང་རྙེད་དམ་གསུངས་པས།
དེ་ནས་ནད་པའི་ཞལ་ནས། སོག་པོ་སྤྲང་པོ་ཁྱོད་ཀྱང་རེ་རྫུན་ཆེ། ཁྱོད་ཀྱིས་ང་ལ་
ཟས་འདོད་པ་ཡིན། ངེད་ལ་ཤ་སྐྱེ་བའི་དུས་འོང་རེ། གཤེན་རབ་ཀྱང་ག་ན་རྙེད། ཀླུ་
452

འབུམ་སྡེ། ཀླུ་འབུམ། ༼བར༽
དང་མཐུན་པའི་རྫས་ཀྱང་ག་ན་རྙེད། ཅེས་བགྱིས་པ་དང༌། ནུ་མོས་ཕུ་མོ་ལ་ཡི་ཆད་
ནས། ཕུ་མོ་ལ་ཨ་ཅེ་ཅི་ཟེར་ན། འོ་ན་ན་བ་ཡོ་རུང་ངམ། སོག་པོ་དེའི་ཞལ་ནས།
ནད་པ་ཁྱོད་དང་པོ་ཀླུའི་སྲས་པོས་ཁྱེད་གཉིས་འདོད་དམ་ཟེར་ནས་དེ་ཡང་ཁྱོད་ཀྱིས་
མ་གནང་ངོ༌། །ལྷའི་སྲས་པོ་དང་རྩེ་བར་འདོད་པས་ཀྱང་ཁྱེད་ཀྱིས་མ་གནང་། དེ་
ནས་བདུད་ཀྱི་སྲས་པོ་དང་རྩེ་བར་འདོད་པ་ལ་ཡང་མ་འདོད། ལྷའི་སྲས་པོས་ལུག་
དཀར་པོ་ཞིག་ཏུ་བརྫུས་སོ། །ཁྱེད་རང་རྩེ་ཞིང་རྨི་བ་དང༌། ཁྱེད་ལ་ཆ་ཡོད་དམ།
ལྷའི་སྲས་བུས་སྐྱེས་བུ་བཟང་པོ་ཞིག་ཏུ་བརྫུས་ནས། དགུང་གཅིག་རྩེ་བ་ཅི་ནོངས།
དགུང་གཅིག་ནངས་པར་མཆེད་གཉིས་ཤེལ་བྲག་གི་ངོས་ལ་སྨན་ཆུ་འཐུང་དུ་ཕྱིན་
པས། སྣ་ལ་ནུ་མོས་འཐུང་པས་སྨན་ཆབ་ཡང་གདའ་ལགས། སྨན་ཆབ་ཀྱི་ནང་ན་
ཀླུ་མོ་འབུད་ཀ་མ་དེ། དུང་གི་ཉེའུ་ལ་མཚལ་ཐིག་གདའ་ནས། སྨན་ཆབ་ཀྱང་
འཚལ་ལོ། །དེ་ནས་གཅེན་མོས་ཡང་སྨན་ཆབ་འཚལ་བས་ཀླུ་མནོལ་བས་སོལ་བའི་
ཁུ་བ་བཞིན་དུ་སོང་ངོ་། །ཉ་ཡང་ཤ་ལས་མེད་དོ། །ནུ་མོ་གཅུང་མོས་ཀྱང་སྨན་ཆུ་
འཚལ་དུ་མཆིས་པས། སྨན་ཆབ་ཡང་སོལ་ཁུ་བཞིན་དུ་ཐལ་ནས་གདའ། དུང་གི་ཉ་
མོ་ཡང་མེད་པ་ཡིན། ཀླུ་དབང་འབུད་ཀ་མེད། ཁྲོས་ནས་ཁྱོད་ཤ་སྐམ་པོར་བཏང་བ་
ཡིན། ཁྱོད་ཀྱིས་སྟོན་པ་གཤེན་རབ་མི་བོ་སྤྱན་དྲངས་ནས། ཀླུའི་གསུང་རབ་བཏོན་
ང་པ་ལ་མཐུན་པའི་རྫས་བྱིན་ན། ཁྱོད་ཤ་ཡང་སྐྱེ་བར་འོང་ངོ༌། །ནུ་མོས་ཕུ་མོ་གཅེན་མོ་
ལགས། ཨ་ཅེས་དེ་ཙུག་མཛད་དམ་མི་མཛད་ལགས། མཛད་པ་ལ་ཐུག་ན་སྟོན་པ་
གཤེན་རབ་མི་བོ་སྤྱན་དྲངས། མཐུན་པའི་རྫས་བཤམ་མོ། །སོག་པོ་སྤྲང་པོ་བདེན་
ནམ་མི་བདེན་བལྟ་གསུངས་ཏེ། ཕུ་མོ་གཅེན་མོའི་ཞལ་ནས་རེ་མད་དོ། །དེ་ནས་སོག་
པོ་ལ་གསེར་གྱི་འཁར་བ་བསྐུར་ཏེ་བཏང་ངོ༌། །དེ་ནས་སོག་པོ་སྤྲང་པོ་ཡང་དེར་ཐལ་
ལོ། །གཅུང་ནུ་མོ་ཡང་རིན་པོ་ཆེ་ནགས་ཀྱི་གམ་དུ་བྱོན། སྟོན་པ་གཤེན་རབ་ཤེལ་
453

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བྲག་གི་གནས་ལ་བཞུགས་པའི་གམ་དུ་ཕྱིན་ནས། སྟོན་པའི་སྤྱན་ལམ་དུ་ཕྱིན་ནས།
སྙན་དུ་ཞུས་པ། སྟོན་པ་གཤེན་རབ་མི་བོ་ལགས། ཁོ་མོ་སྤུན་གཉིས་ནི་སྲིད་པའི་བུ་
མོ་ལགས། བུ་མོ་གཅེན་མོ་ལུས་ལ་ཤ་མེད་དུ་ཐལ་ནས། གུམ་པར་སེམས་པ་ལགས་
ན། སོག་པོ་སྤྲང་པོ་ཞིག་ཀྱང་སྤྱན་དྲངས་པས། སོག་པོ་སྤྲང་པོ་དེའི་མཆིད་ནས།
སྟོན་པ་སྤྱན་དྲངས་ན་སྨན་སྐད་པས། སྟོན་པ་གཤེན་རབ་འཚལ་ལོ་ཞུས་པ་ལས།
སྟོན་པས་གཟིགས་ལམ་ན་གསེར་གྱི་ཕྱག་འཁར་བརྡུང་བ་དེ་ཕྱུང་ནས་བསྣོམས་པས།
ནུ་མོས་ཁར་ཉིན་གྱི་འཁར་བར་ངོ་ཤེས་ནས། ཁར་ཉིན་གྱི་སོག་པོ་སྤྲང་པོ་དེ། མིའི་
སྤྲང་པོ་མ་ལགས་པས། སྟོན་པ་ལགས་པར་ཞལ་འཚོ་ནས་སྤྱན་དྲངས་ཏེ་མཆིས་སོ། །
ཀླུའི་གསུང་རབ་ཀྱང་མཐའ་རུ་ཕྱུང་སྟེ་བཀླགས་སོ། །མཐུན་པའི་རྫས་ཀྱང་བཤམས་
ནས་སྟོན་པས་མཆོད་པས། དེར་ནད་པ་ཡང་ཤ་སྐྱེར་མ་འདོད་ནས། སོས་སུ་ཡང་མ་
འདོད་དོ། །སྟོན་པ་དར་གྱི་གུར་ཕུབ་ནས། དུག་སྣ་ཚང་བར་སྦྱར་ཏེ། བུམ་པའི་ནང་
དུ་སྩལ་ཏེ་བསྒོམས་པས། སྙིང་པོ་འདི་བཟླས་སོ། །ཐཱད་ཡ་ཐཱད་ཡ་ཐཱད་ཡ། འགུ་ཡ་
སོད་འགུ་ཡ་སོད། སོ་ཏོ་སོ་ཏོ་སོ་ཏོ་སོ་ཏོ། པོ་ན་ཡེ་པོ་ན་ཡེ་པོ་ན་ཡེ། འགྲི་ན་ཏེ་ར་ཧེ།
ཀྲོ་ཤོ་ཀྲོ་ཤོ་ཀྲོ་ཤོ། བཛྲ་ཛ་བཛྲ་ཛ་བཛྲ་ཛ། ཏི་དུ་ཏི་དུ་ཏི་དུ། ཀེ་དུ་དམ་ཀེ་དུ་དམ་རི་
ཧེ་ཧེ་ཧེ། སུ་ན་སུ་ན་སུ་ན། ཕཊ་ཕཊ་ཕཊ་སྭཱཧཱ། བཛྲ་ས་ན་བཛྲ་ས་ན་བཛྲ་ས་ན།
དུ་རེ་དུ་རེ་དུ་རེ། ཧེ་རུ་ཧེ་རུ་ཧེ་རུ། རུ་ལུ་རུ་ལུ་རུ། སང་ཧ་ར་ན་འདུ། སང་ཧ་ར་
ན་འདུ། སང་ཧ་ར་ན་འདུ། བ་ཀེ་སད་བ་ཀེ་སད་བ་ཀེ་སད། ཀེ་མ་ཧོ་ཀེ་མ་ཧོ་ཀེ་མ་
ཧོ། །ཏྲ་ར་སོད་ཏྲ་ར་སོད་ཏྲ་ར་སོད། ཀུ་ལོང་སོ་ཀུ་ལོང་སོ་ཀུ་ལོང་སོ་སཱཧཱ། པ་ར་པ་
ར་པ་ར། སྙིང་པོ་དེ་སྐད་བརྗོད་པས། དུང་གི་ཉེའུ་ཞིག་གདའ་ནས། ཡང་སྟོན་པས་
ཕྱག་བསྣོལ་ཏེ་བསྒོམས་སོ། ། སྤོ་ཏ་སྤོ་ཏ་སྤོ་ཏ། པ་པ་ན། འུ་ལུ་འུ་ལུ་འུ་ལུ། བྱས་པས།
འགྲི་ན་ཡ་འགྲི་ན་ཡ་འགྲི་ན་ཡ། ར་ཡ་སཱཧཱ་ར་ཡ་སཱཧཱ། ར་ཡ་སཱཧཱ། འག་ན་འག་ན་
454

༼བར༽
འབུམ་སྡེ། ཀླུ་འབུམ།
འག་ན་སཱཧཱ། ཞེ་ཏ་ཕཊ་ཞེ་ཏ་ཕཊ་ཞེ་ཏ་ཕཊ། ལུ་མེ་ལུ་མེ་ལུ་མེ། ན་མ་ཕཊ་ན་མ་
ཕཊ་ན་མ་ཕཊ། པ་ཡ་སྭཱ་ཏ་པ་ཡ་སྭཱ་ཏ་པ་ཡ་སྭ་ཏ། ལེ་ཏ་ནན་ལེ་ཏ་ནན་ལེ་ཏ་ནན།
མུ་ཁྲ་པང་མུ་ཁྲ་པང་མུ་ཁྲ་པང་། སྟོན་པས་དེ་བརྗོད་པས། བུད་མེད་བཟང་ལ་འོད་
ཆགས་པ་ཞིག །སྟོན་པ་གཤེན་རབ་མི་བོའི་སྤྱན་སྔར་འོངས་ནས། ཕྲག་པ་གཡས་
དང་། གཡོན་ན་མཚལ་གྱི་ཐིག་ལེ་ཡོད་པ་ཞིག་འོངས་ནས། དེ་ནས་སྟོན་པའི་ཞབས་
སྤྱི་བོའི་གཙུག་ཏུ་བླངས་ནས་མཆིས་སོ། །སྟོན་པས་ཕྱག་རྒྱ་ཀློད་ནས། བུད་མེད་
བཟང་མོ་ཁྱོད་གར་འགྲོ་བྱས་པས། བུད་མེད་བཟང་མོ་དེའི་ཞལ་ནས། བདག་ཀླུ་མོ་
དབང་འབུད་ཀ་མ་ཞེས་བྱ་བ་ལགས། བདག་ལ་མནོལ་གྱིས་ཕོག་པ་ལགས་སོ། ། སྟོན་
པའི་ཞལ་ནས། ཀླུ་མོ་ཁྱོད་ཀྱང་གཙང་ལ་དཀར་བས། སྲིད་པའི་བུ་མོ་འདི་ཡང་ཤ་
སྐམ་པ་ཀློད་དགོས་སོ་ཞེས་གསུངས་ཏེ། མཐུན་པའི་རྫས་ཀྱང་སྦྱིན་གསུངས་པས།
སྟོན་པ་གཤེན་རབ་མི་བོས་ནི་གསུང་རབ་ཡང་བཏོན་ནོ། །མཚན་རྣམ་པ་མང་པོས་
ཀླུ་མོ་འབུད་ཀ་མ་ཁྲུས་ནས་བཏོན་ནོ། །སྲིད་པའི་བུ་མོ་ཡང་ཁྲུས་བྱས་མཐུན་པའི་
རྫས་སྣ་ཚང་བར་མངོན་སུམ་དུ་བྱིན་ནས་སྲིད་པའི་བུ་མོ་དང་གཉིས་བསྡུམ་བྱས་ཏེ།
ཀླུ་མོ་མ་བཏུབ་ནས། སྟོན་པ་གཤེན་རབ་མི་བོ་ཡང་ཐུགས་ཁྲོས་ནས། གསེར་གྱི་ཕྱག་
འཁར་ཡང་ས་ལ་བརྡབས་སོ། །སྙིང་པོ་འདི་བཟླས་སོ། །སེ་ད་ན་སེ་ད་ན་སེ་ད་ན་
སོད་སོད་སོད། ག་ཡ་ག་ཡ་ག་ཡ། ཕུར་ཀེ་ཕུར་ཀེ་ཕུར་ཀེ་ག ། ད་ཡ་སཱཧཱ་ད་ཡ་སཱཧཱ།
ཙ་ཀྲ་མ་ཧེ་ར་ལ། ཙ་ཀྲ་མ་ཧེ་ར་ལ། ཙ་ཀྲ་མ་ཧེ་ར་ལ། ལེ་དུ་ལེ་དུ་ལེ་དུ། རུ་ཧེ་རུ་
ཧེ་རུ་ཧེ། ཟུ་ལ་ཡ་སོད་ཟུ་ལ་ཡ་སོད་ཟུ་ལ་ཡ་སོད། པ་ཏི་པ་ཏི་པ་ཏི་སཱཧཱ། རུ་མ་
ནན་རུ་མ་ནན་རུ་མ་ནན། དེ་སྐད་བརྗོད་པའི་མི་མོ་དང་བསྡུམ་མ་བྱས་བརྒྱལ་ནས་
སོང་བ་ལས། དེ་ནས་སྟོན་པས་ཕྱག་མཛུབ་མོ་གཉིས་བསྒྲེང་ངོ༌། །ཀླུ་ཡང་དེར་
ལངས་ལངས་ནས། སྟོན་པས་ཅི་གསུངས་པ་ཉན་པར་བགྱིས་སོ། །ཀླུ་འབུད་ཀ་ཡང་དེར་
455

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཞེངས་སོ། །སྲིད་པའི་བུ་མོ་ཡང་སྔོན་བས་ཤ་སྐྱེས་སོ། །སྔོན་བས་བཀྲག་མདངས་
བཟང་ངོ་། ། 
རངསྔོན་བས་ལས་དབང་ནི་རུང་ངོ་། །དེ་ནས་ཡང་ཀླུ་མོ་སྲིད་པའི་ལྕམ་མོ་
ལ། ཉིན་ཡང་དུང་གི་ཉེའུ་ཞིག་ཕྲག་པ་གཡས་པ་ན་གནས། མཚན་ཡང་མི་ཤེས་པ་
ལྟག་ནས་སྟོན། མི་མཐོང་བ་དཔྲལ་བ་ནས་ཁམས་གསུམ་གསལ་བར་སྟོན། དེ་ནས་
ཡང་དག་པའི་ལས་ཅི་ཡང་གྲུབ་བོ། ། དེ་ནས་ཡང་དབང་ཐམས་ཅད་སྲིད་པས་བྱེད་
དོ། །དེ་ནས་ཀླུས་དབང་བྱས་ནས་སྲིད་པའི་འཁོར་ལོ་ཡང་བརྗོད་དོ། །དེ་ནས་སྨན་
ཆུའི་ཆབ་མིག་ཀྱང་སྔོན་བས་གསལ་ལོ། །དུང་གི་ཉེའུ་ཡང་སྔོན་བས་འདུག་གོ །དེ་
ནས་སྲིད་པའི་ལྕམ་མོ་ལ་མགོན་དང་སྐྱབས་བྱས་སོ། །དེ་རིང་ཡོན་བདག་འདི་ལ་
ཕན་པའོ། །སྲིད་པའི་བུ་མོ་དེ་ཡང་ད་ནི་ཁབ་ཅིག་བཞེས་ནས་སོང་ངོ༌། །རང་གི་
སེམས་ལ་སྲས་དང་ཁབ་དང་དབྱལ་ཞིག་འཚལ་སྙམ་ནས་མཆིས་པ་ལས། ཡང་དམུ་
ཡུལ་དང་འབྲང་ལྕགས་འཕྲང་ན། དམུ་རྗེ་རོལ་པོའི་སྲས་པོ་དམུ་རྗེ་ཐང་པོ་བྱ་བ་
ཡོད། དེ་ནས་སྲིད་པའི་བུ་མོ་གཅེན་མོ་ཁབ་དང་དབྱལ་དུ་བཞེད་ནས། སྲིད་པའི་བུ་
མོའི་ཞལ་ནས་ཀླུ་མོ་འབུད་ཀ་མ་འདི་ཡང་སྲིད་པའི་གང་ནས་བྱུང་བ་ལགས་
གསུངས་པས། བདག་ཀྱང་མཆོད་པའི་དུས་སུ་སྟོན་པ་གཤེན་རབ་མི་བོས་བཀའ་
སྩལ་པ་མི་བརྗེད་ན། གང་ན་གནས་ཀྱང་གཡར་སུས་ནི་བླང་བ་བདེ་དམ་དུ་བཅས།
གསུང་རབ་བཏོན་ནས་མཆོད་པ་ཡང་ཕུལ། སྤང་སྐོང་ཡང་བཀླགས་སོ། །མཆོད་པ་
ཡང་དུས་སུ་ཕུལ་ནས། ཀླུ་ལ་རྒྱ་འགྲེས་ཀྱང་བགྱིས་སོ། །དམུ་རྗེ་རོལ་པས་ཁབ་ཏུ་
བཞེས་པས། ཀླུ་མོ་ལ་ཡང་སྲས་ཤིག་འཁྲུངས་སོ། །བུའི་མཁུར་བ་གཡས་ན་མཚལ་གྱི་
ཐིག་ལེ་ཡོད་པ་ཞིག་གདའ། སྲིད་པའི་ཡུམ་གྱི་རྨི་ལམ་ན། བུ་ལ་མིང་ཀླུ་རྒྱལ་ཐོགས་
ཤིག་པར་གསུངས། སྲིད་པའི་བུ་མོ་དགྱེས་ནས། བུ་ལ་མིང་ཀླུ་རྒྱལ་དུ་བཏགས། དེ་
ནས་བུ་རབ་ཏུ་ཡང་ལྗགས་བདེ། དེ་ནས་ལོའི་དུས་སུ་ཡང་སྲས་ཞིག་མཐོང་། སོག་
456

༼བར༽
འབུམ་སྡེ། ཀླུ་འབུམ།
པའི་དཀྱིལ་ན་མཚལ་གྱི་ཐིག་ལེ་ཉ་འདྲ་བ་ཞིག་གདའ་ནས། ཡང་ཀླུས་མིང་བཏགས་
པ། ཀླུ་སྲས་ཕན་དུ་བཏགས། དེའི་འོག་ཏུ་བུའི་རྩིབ་མ་གཡས་པ་ལ་མཚལ་གྱིས་
སྦལ་པ་འདྲ་བ་ཞིག་བྱུང་ངོ༌། །དེ་ནས་སྲིད་པའི་བུ་མོ་དེ་རྣམས་ཀྱང་རབ་ཏུ་ཡང་
འཕན་ནོ། །སྔོན་སྲིད་པའི་ལྕམ་མོ་ཡང་མི་འཕན་ལ་རྐྱ་རགས་སོ། །དེ་རིང་འདི་ན་མི་
འཕན་རྐྱ་རགས་པར་མཛད་འཚལ་ལོ། །ཡུལ་ཁམས་འདི་ཡང་བཀྲ་ཤིས་པ་དང་། ལོ་
ཕྱུགས་རྟག་ཏུ་ལེགས་པ་དང༌། ནད་དང་རིམས་དང་དལ་ཀ་མེད་པར་གྱུར་ཅིག །
སྲིད་པའི་བུ་དེ་ཡང་གཅེན་མོ་བཞིན་དུ་ཐལ་ནས། ང་ཡང་ཁབ་དང་དབྱལ་དུ་བཞེས་
དགོངས་ནས། རྒྱ་གར་གྱི་ཡུལ་དུ་བྱོན་ནས། བྲོ་དང་གླུ་བླངས་པས། དེ་ནས་ཀྱང་
ཁབ་དང་དབྱལ་མ་རྙེད། དེ་ནས་མོན་ཡུལ་དུ་བྲོ་དང་གླུ་བླངས་པས། དེར་ཡང་
ཁབ་དང་དབྱལ་མ་རྙེད་ནས། དེ་ནས་ལི་ཡུལ་དུ་བྱོན་ནས། བྲོ་དང་གླུ་བླངས་པས།
ཁབ་དང་དབྱལ་མ་རྙེད། དེ་ནས་ཧོར་གྱི་ཡུལ་དུ་བྱོན་ནས། བྲོ་དང་གླུ་བླངས་པས།
དེར་ཡང་ཁབ་དང་དབྱལ་མ་རྙེད། སྲིད་པའི་བུ་མོས་ཡབ་དང་ཡུམ་བདག་ལ་སྟངས་
ཅིག་འཚལ་བྱས་པས། ཡབ་དང་ཡུམ་གྱི་ཞལ་ནས། རང་ལ་སྒོ་མེད་ན་ཕ་དང་མས་
བྱིན་ཀྱང་མི་འདོད། རང་ལ་སྒོ་ཡོད་ན་བཙལ་ལྟ་ཅི་དགོས་བགྱིས་པས། ཡབ་དང་
ཡུམ་ལ་ཐུགས་ཆད་ནས་མི་མེད་ལམ་སྣང་དུ་བྱོན་ནས། སུ་དང་ཤུལ་ཀར་མཇལ་ན།
མཚམས་རྗེ་ལྷེའུ་ཐུང་བྱ་བ་བཟང་ལ་འོད་ཆགས་པ་ཞིག་ཤུལ་ཀར་མཇལ་ནས། དེ་
ནས་དགུང་གསུམ་སྒང་བསིལ་གྱི་ཕག་ཏུ་གཟིམས་པས། དེར་མཚམས་རྗེ་ལྷེའུ་ཐུང་
གིས་སྟངས་དང་དབྱལ་དུ་བྱས། ལོའི་དུས་དང་ཟླ་བའི་ཚོད་དུ་བུ་དང་སྲས་བྱུང་བ།
བུ་ལུས་པོ་ཁ་མིག་གིས་ཁེངས་པ་ཞིག་བྱུང་། ཡུམ་སྲིད་པའི་བུ་མོ་དང་མཚམས་རྗེ་
ལྷེའུ་ཐུང་གི་ཐུགས་ལ་དགོངས་ནས། བུ་དེ་ཡང་རི་གསུམ་གྱི་རྩེ་ལ་བསྐྱལ་ནས།
ང་ཡ་ནོངས་པ་ཡང་མ་ཡིན་ན། ཞག་གསུམ་གྱི་ནང་པར་བལྟས་པས། དེ་བྱ་ཁྱེར་གནམ་ལ་
457

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མེད། བྱི་ཁྱེར་ས་ལ་མེད། ཡང་ལོའི་དུས་སུ་བུ་དང་སྲས་བལྟམས་པ། ཟླ་བ་བཅུ་
གསུམ་ནས་བུ་དང་སྲས་བྱུང་བས། བུ་ལོང་ཀ་ཁྲག་གིས་གང་བ་ཞིག་བྱུང་ངོ༌། །ཡང་
ལོའི་དུས་སུ་བུ་དང་སྲས་བལྟམས་པས། བུ་ཁྲག་ཤ་ཞིག་ཏུ་བྱུང་ངོ༌། །དེ་ནས་སྲིད་
པའི་བུ་མོ་ཡང་རབ་ཏུ་འགྱོད་སེམས་སྐྱེས་ནས། མཚམས་རྗེ་ལྷེའུ་ཐུང་ཡང་ཡ་མཚན་
སྐྱེས་ནས་མཆིས་སོ། །སྲིད་པའི་བུ་མོ་དེ་ཡང་ན་བ་ལས། བཞིན་ནི་ལོག་མགོ་བོ་ཡང་
ན་ཞིང་ནང་གྲོལ་ཡང་རབ་ཏུ་ནའོ། །དེ་ནས་ཚིགས་གཞི་ཡང་རབ་ཏུ་ན་བ་ལས།
ལྟེམ་ལྟེམ་མཆིས་པས། ངས་ཀྱང་མི་ཡང་མི་བྱས། ང་ཡང་བུ་དང་སྐལ་བ་མི་ཐོབ་ན།
ལུས་ཀྱི་ན་ཚ་འོང་བ་འདི། མ་བུ་ཡོངས་ཀྱི་བྱུར་ང་ལ་འདུས་པ་འདྲ་གསུངས་སོ། །
མཚམས་རྗེ་ལྷེའུ་ཐུང་གིས་ཀྱང་སྲིད་པའི་བུ་མོ་དེ་སྐད་མ་གསུངས་པས། སྨན་པ་
མཁས་པ་ཞིག་གཉེར་ནས་མཆིས་པས། སྨན་པ་མཁས་པ་དེས་ནུབ་མོ་བྲོ་བར་ནད་པ་
གྲང་དྲོ་མ་ཤོར་བར་སྙོམས་ནས། ནངས་པར་རྩ་བལྟས་པས། སྨན་པའི་ཞལ་ནས།
ནད་པ་ཁྱོད་ལ་ཆགས་རོ་གསུམ་འདུག་གོ །དང་པོ་གྲོད་པ་ཞིག་བྱུང་། དེ་ཆབ་འོག་
ལ་སོང་བས། བར་མ་བུ་ཁ་མིག་གིས་ཁེངས་པ་ཞིག་བྱུང་སྟེ། ཚག་ཚིག་པ་ལ་བྲོས་པ་
ཡིན་ནོ། །དེ་ནས་བུ་ཁྲག་ཤར་བྱུང་བས། སྣད་ཚབས་སུ་བྱུང་བ་ཡིན་ནོ། །ཁྱོད་ནད་
ཚབས་ཀྱང་རབ་ཏུ་ཆེ་བས། སོས་ཤི་ཕྱེད་མ་ན་འདུག་གོ །ནད་པ་དེ་ཙུག་ཡིན་ན་
ངས་གསོའོ། །དེ་ཙུག་མིན་ན་ངས་མི་སོས་སོ། །ནད་པའི་ཞལ་ནས། སྨན་པ་འཚོ་བྱེད་
གཞོན་ནུ་དེ་ལྟར་ལགས། དེ་ནས་ཀྱང་སྨན་པ་མཁས་པས་མགོ་བོ་ན་བ་ལ་མར་ལོ་
མར་བཏང་ནས་ཁྲུས་བགྱིས། གཞི་གསེར་གྱི་སློངས་པ་ལ་བསླངས་ཤིང་། དར་དཀར་
གྱི་ནང་དུ་ཕུར་བཟའ་ཕོགས། མཚོག་མ་ལ་གཙགས་བུ་བཏབ་པས། སྨན་པས་ཀྱང་
ཁྲག་བྲེ་ཕྱེད་ཐོན་ནོ། །དེ་ནས་ཁྲག་ཀྱང་མ་ཐུབ་ནས། ཅིའི་ཕྱིར་མར་བསྲུབས་པ་དེ་
ཡང་བསྲོས་ནས་ཆུར་བཟོས་པས་ཀྱང་ཁྲག་ཆད་དོ། ། དེ་ནས་མགོ་ན་བ་རུང་ནས།
458

འབུམ་སྡེ། ཀླུ་འབུམ། ༼བར༽
ཚིགས་པ་ན་བ་ལ་རྒྱ་ཐམས་ཅད་བཅད་ནས། ཚིགས་པ་ལ་སྨན་བསྐུ་ཞིང་བསྲོས་པས།
ཚིགས་པ་ན་བ་ཡང་རུང་ངོ༌། །ནང་ན་བ་ཡང་སྨན་པ་མཁས་པ་དེས་སྣ་ལ་ཁྲག་
ཕྱུང་། དེ་ནས་སྨན་དྲོད་གསུམ་བཏང་། ནས་སྔོན་མོ་བཙོས་པའི་ཐུག་པ་ལ་རའི་འོ་
མས་ཆུ་བྱས་ནས་བཏང་བ་ན། འཇོམས་ཤིང་ཁོང་མྱལ་གྱིས་སོང་ནས་ནད་པ་ཡང་
སྔོན་བས་ཟུག་གཟེར་ཆུང་ངོ༌། །སྨན་པས་ནང་གཅིག་རྩ་ཆུ་བལྟས་པས། རྩ་ཆུ་གབ་
ནས་གདའོ། ། སྨན་པས་ནད་པ་ལ་འདྲེ་འདུག་ནས། ཡ་མཚན་ཆེ་སྙམ་སྨན་པས་བྱས་
པས། རྩ་ཆུ་འཁྲུག་ནད་པ་ན་རེ། ད་ལྟར་ཆུ་འཁྲུག་ཀྱང་དེའུ་རག་པས་ཡང་ད་ལྟ་
འདྲེའི་གསུངས་ནས། སྨན་པས་ཡང་རྩ་ཆུ་བལྟས་པས། རྩ་གབ་ནས་གདའོ། །སྨན་
པས་ན་རེ། ནད་པ་ལ་འདྲེ་འདུག་པ་ན། ལྷ་འདྲེ་བཅོས་དང་གདོན་སྨན་བཏང་བ་
ལས། དེ་ནས་མཚམས་རྗེ་ལྷེའུ་ཐུང་གིས་སྨན་པ་ལགས། འདྲེ་རྩལ་བཟུང་དུ་མི་
འཚལ་ལགས་སམ་གསུངས་པས། སྨན་པས་ཡང་བལྟས་པས། འདྲེ་རུ་བུད་མེད་ཅིག་
འདུག་པས་ངོས་མ་ཟིན་ནས། ནད་པ་ཡང་འཆི་བར་གོ་ནས་ཐལ་ལོ། །ནད་པ་ཡང་
སེམས་ནང་གིས་ནའོ། །ནུབ་མོ་དགོངས་ཞིག་བུ་མོ་མུ་ལྟོ་བ་ཞིག་ནད་པའི་གམ་དུ་
འོང་ནས། ཇོ་མོ་ལགས་ཡོན་ཅིག་གསོན། དོ་མོད་གནས་བརྟེན་ཞིག་ཀྱང་ཞུ་བགྱིས་
པས། ནད་པ་དེ་ཡང་མགུ་ནས། ང་བས་ཀྱང་སྡུག་པ་ཞིག་འགུལ་ནས་འབྲ་འབྲུ་ཞིག་
བྱིན། གོས་དྲོ་བ་ཞིག་ཀྱང་བསྐོན་ནས། ཁྱོད་བས་སྐྱིད་དམ་མའི་མངལ་ནས་སྐྱེས་
པའི་བུ་མོ་དང༌། མིང་པོ་དང་མོ་མཐོང་། བུ་མོ་མུ་ལྟོའི་ཞལ་ནས། ཇོ་མོ་ཇི་ལྟར་
བསྙུངས་གྲོངས་པར་མི་མཆི་ལགས་ཀྱིས། ཁོ་མོ་འདུག་པ་ལ་མགོན་དང་སྐྱབས་
མཛོད་ཅེས་མཆི། བུ་མོ་མུ་ལྟོ་མཆིས་ཉལ་གྱིས། ནངས་པར་ནམ་ལངས་ནས། ཇོ་མོ་
ནད་ལས་འགྲོང་པར་མི་མཆིའོ། །ཇོ་མོ་ལ་བགེགས་ཤིག་གདའ་ལགས། ནད་པས་
མགོ་བཏེགས་ནས། ང་མི་འཆི་ན་ཁྱེད་ལ་ལན་ཅིག་གོས་སྣ་འགའ་ཡང་བསྐོན།
459

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བཟའ་བཅའ་འགྲངས་པ་ཅིག་སྦྱིན། གློ་ར་ནས་བཏེག་ཀྱང་ངས་བྱའོ། །བུ་མོ་མུ་ལྟོ་
བའི་ཞལ་ནས། སྲིད་པའི་བུ་མོ་ཡང་ཆབ་ཀྱིས་བསྙུངས་པ་ཡང་མ་ལགས་སོ། །དེ་
ནས་དང་པོ་ཁྱེད་དང་མཚམས་རྗེ་ལྷེའུ་ཐུང་གཉིས་ས་བདག་གི་རྒྱལ་མོ་ཕྲེང་བ་ཅན་
ཞེས་བྱ་བ་དེ། དགུང་པོའི་དབྱིངས་རོལ་ནས་མཆིས་པས། དེའི་སྟེང་དུ་ཁྱེད་གཉིས་
ཞག་གསུམ་གཟིམས་པ་ཡིན། དེས་ས་བདག་ཕྲེང་བ་ཅན་བྱ་བ་དེ་མནོལ་བ་ལགས་སོ།
ཐ་མ་དེ་ནས་ས་བདག་རབ་ཏུ་ཡང་ཐུགས་ཁྲོས་ནས། བུ་གྲོད་པར་འོང་བ་ཡང་ས་
བདག་དེའི་ཆོ་འཕྲུལ་ལགས་སོ། ། བུ་མགོ་ལུས་ཁ་མིག་གིས་ཁེངས་པ་ཡང་ས་བདག་
གི་ཆོ་འཕྲུལ་ལགས་སོ། །ཐ་མ་བུ་ཁྲག་ཤ་དང་སྦལ་པ་བཏང་བ་ཡང་ས་བདག་གི་ཆོ་
འཕྲུལ་ལགས་སོ། །དེ་ལྟར་སྲིད་པའི་སྲས་མོ་བསྙུངས་པ་ཡང་ས་བདག་གི་ཆོ་འཕྲུལ་
ལགས་སོ། །དེ་བས་ན་མ་བཅོས་ན། དེ་བས་ཐུ་བ་ཡང་མཆིས། སྲིད་པའི་ལྕམ་མོའི་
ཞལ་ནས། མཚམས་རྗེ་ལྷེའུ་ཐུང་ལགས། འུ་བུ་གཉིས་ཉལ་བ་འདི་བུ་མོ་མུ་ལྟོ་མ་ལ་
ཆ་ཡོད་པ་ཅི་སྟེ། བུ་ཅི་སྐྱེས་པ་ཆ་ཡོད་པ་ཡང་ཅི་སྟེ། ཅི་དང་བྱས། མཚམས་རྗེ་ལྡེའུ་
ཐུང་གི་ཞལ་ནས། བུ་མོ་ཁྱོད་མུ་ལྟོ་བ་ཅི་དང་ན། ཁྱེད་རིག་པ་ཤར་བ་ཞིག་འདུག་ན།
ཁྱེད་ལ་དེ་ཙམ་གྱི་རིག་པ་ཡོད་ན། ད་ཅི་ལྟར་བྱས་ན་སོས་པར་འོང་། བུ་མོའི་ཞལ་
ནས་བདག་གིས་ཁྱེད་ལ་བསྟན་ལགས་ཀྱིས། སྟོན་པ་གཤེན་རབ་མི་བོ་བྱ་བ་དེ།
གཡུང་དྲུང་བདེ་བའི་གནས་ན་རིན་པོ་ཆེའི་སྲོག་ཞུ་ནི་དབུ་ལ་གསོལ། ཤེལ་དཀར་
ཕྱིས་པའི་ན་བཟའ་ནི་སྐུ་ལ་གསོལ། ཕྱག་གཡས་ན་རླུང་གི་འཁོར་ལོ་བསྣམས་ནས།
ཀླུའི་གསུང་རབ་ཞལ་ཐོན་མཛོད། མཆོད་རྫས་ཀྱང་ཚང་བར་མཛོད་ཟེར་རོ། ། བུ་མོ་
དེ་སོང་བའི་ཤུལ་ན། རིན་པོ་ཆེའི་མཆོང་གི་སྐུ་ཞིག་ཀྱང་གདའ། སྲིད་པའི་བུ་མོའི་
ཞལ་ནས། བུ་མོ་མུ་ལྟོ་མ་དེ་སྤྲུལ་པ་ཞིག་འདུག་གོ་ཟེར་ནས། དེ་བདེན་ནམ་རྫུན་པ་
མཚམས་རྗེ་ལྷེའུ་ཐུང་དེ་གཡུང་དྲུང་གི་གནས་སུ་བྱོན་ཏེ། སྟོན་པ་གཤེན་རབ་མི་བོ་
460

འབུམ་སྡེ། ཀླུ་འབུམ། ༼བར༽
སྤྱན་དྲངས་ནས། སྟོན་པ་ལགས་བདག་གི་སྲིད་པའི་བུ་མོ་འདི་ལ། ས་བདག་མོ་
གནོད་པ་མཆིས་ལགས་ན། གསོ་བའི་ཐབས་ཅི་དགོས་བགྱི་ཞུས་པས། སྟོན་པའི་
ཞལ་ནས་གསོ་བའི་ཐབས་ཡོད་ན། ནད་པའི་རྩ་ཞིག་ཡོད། མཆོད་པའི་རྫས་ཡོད་
དམ་བགྱིས་པས། སྟོན་པས་གསུང་རབ་ཀྱང་བཏོན་ཞིང་མཆོད་པས་ཕན་དུ་མ་
བཏུབ་བོ། །སྲིད་པའི་ལྕམ་མོ་ཡང་བསྙུངས་མ་དྭངས་སོ། །དེ་ནས་ཡང་སྟོན་པ་
གཤེན་རབ་མི་བོས་དར་དཀར་གྱི་གུར་ཕུབ་སྟེ་དགོངས་པ་མཛད་དོ། །གསེར་གྱི་བུམ་
པའི་ནང་དུ་འོ་མ་མངར་སྣ་ཚང་བར་བསགས་ནས། ཁ་བཅད་ནས་བསྒོམ་སྟེ། དེ་
ནས་སྟོན་པས་སྲིན་ལག་གཉིས་བསྐུམ་ནས་སྙིང་པོ་འདི་བཟླས་སོ། །འབུ་ཏ་རདྨ་ས་ཏ་
པུ་ཀ་ར་ར་སད་པ་ཏེ། ཀེ་ཏུ་ཏ་སོང་ཀ་ཡོང་། ཧ་ཏ་ལང་སིང་ཕཊ་སང་སུ་ཀུ་རུ། རི་
ལ་སུ་ན་སཱཧཱ། དུ་དེ་ཕཊ་ན་སུ་ག་ཏ་ཡང་ན་ལ། ཏི་སུ་ནི་ཏིང་ཡ་མ་རེ། ཡ་ན་སུ་ཀ་
རད་ན། སུ་ལ་ཏི་ཕུ་ཕཊ། སུ་མ་ཡ་ཏེ། ལང་ཏེ་བ་གུ་ཏ་པ་ཡ། ཏུ་ལང་ཏ་རིང་ངམ།
མ་ལང་ཀི་ཏ་ཡ་ལང་། སད་ན་མ་རེ་སྭཱཧཱ། ཧི་ཧ་ཧི་ཧ། ཕུད་དེ་ཕུད་དེ་ཕུད་དེ་སྭཱཧཱ།
མ་ཧ་མ་ཧ་མ་ཧ། ཨོཾ་ཏ་གེ་རི། ཨོཾ་ཏ་གེ་རི། ཨོཾ་ཏ་གེ་རི། ན་མ་ག་ག་པ་ཏི། སརྦ་འབུ་
ཏ་ནན། ཏ་ཐ་ག་ཏ་ཡ། སུ་མ་པ་ཏ་ཡ། རི་པང་ཏི་ཏ་ཧུ་ལུ་སྭཱཧཱ། སུ་པ་ཏི་ཡི་ན་ཕཊ་
ཕཊ་ཏེ་ལུ་ན་སད་སཱཧཱ། སྙིང་པོ་དེ་སྐད་བརྗོད་པས། བུམ་པའི་ནང་དུ་ཆུ་ཁོལ་ནས་
གདའ། དེར་བལྟས་པས་སྡིག་པ་ཞིག་གདའ་ནས་བརྒྱལ་ཏེ་འདུག །དེ་ནས་སྟོན་པ་
གཤེན་རབ་མི་བོས་ཀྱང་། སུ་ཏ་ཨ་ཏ་རཏྤ་ལུ་མ་ཀྲོ་ཏ་ཡ་ལ་ཞེས་བརྗོད་པས། བུམ་
པའི་ནང་ལོགས་ལ་སྦུར་པ་ནག་པོ་ཞིག་བྱུང་ནས། བུམ་པའི་ཁ་འགྲིམ་ཞིང་འདུག །
སྟོན་པ་གཤེན་རབ་མི་བོས། ཏ་ཧཱུཾ་ཏ་ཧཱུྃ་ཡེ་ཧེ་ཞེས་བརྗོད་པས། སྦུར་པ་ཡང་དེར་
བརྒྱལ་ནས། སྟོན་པ་གཤེན་རབ་མི་བོས། འགའ་ཏེ་པ་ན་སུ་ནས་བརྗོད་པས། བུམ་
པའི་ནང་ནས་བལྟས་པས། ཁ་བརྒྱད་ཆེན་པོ་ཞིག་ཏུ་བརྫུས་ནས། སྟོན་པས་ར་ཏ་
461

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སོང་པ། ཞ་ཤི་ཞ་ཤི་ཞ་ཤི་སུ་ཏ་པ་ལ་ཡ་ན་རུ་ན་སད་ཀྲོ་ཤི་རི་ཧ་མ་སཱཧཱ། ཞེས་སྙིང་
པོ་ལན་གསུམ་བརྗོད་པས། བུད་མེད་ནག་མོ་ལ་མིག་འབྲུ་ཚུགས་སུ་བལྟ་བ་ཞིག་
བྱུང་ནས། དེ་ནས་སྟོན་པས་སྤྱན་བཟློག་ནས་སེ་གོལ་བརྡབས་པས། བུད་མེད་ནག་
མོ་དེ་ཡང་མིག་མཆི་མ་ཤར་གྱིས་བྱུང་ངོ༌། །བུད་མེད་ནག་མོ་དེའི་ཞལ་ནས། སྟོན་པ་
ལགས་བུད་མེད་འདི་དང་ཁྱོད་གཉིས་ཀྱིས་བདག་དགུང་ཅིག་ལ་གནས་བཅས་ནས་
མཆིས་པ་ལ། བདག་མནན་ནས་མནོལ་བགྱིས་པས། བདག་གིས་བུ་མོ་གྲོད་པར་
བཏང་བས་ཀྱང༌། སླར་བདག་གི་སྟེང་དུ་བསྐྱལ། དེ་ནས་བུ་སེམས་ཅན་མིག་གིས་
གང་བ་བཏང་བས་ཀྱང་། གངས་དཀར་རྩེ་ལ་བསྐྱལ། དེ་ནས་བུ་ཁྲག་གི་ཤ་སྦལ་
པའི་གཟུགས་སུ་བྱས་པས། དེ་ཡང་མ་གོ་ནས་ཇོ་རྡོས་ཀྱང་དམྱལ་བར་སོང་བར་
དགོངས་པ་ཞིག་ལགས་ན། སྟོན་པས་བཀའ་སྩལ་ན་ང་བདག་ལ། ས་བདག་གི་སེལ་
ཡང་བྱ་འཚལ། བདག་ལ་གསུང་རབ་ཀྱང་འདོན་འཚལ། བདག་གི་ཡང་བདག་མོ་
ཀླུ་ལགས་པས། ཀླུ་ལ་མཉེས་པའི་རྫས་ཀྱང་བགྱི་འཚལ་ལོ་ཞེས་ཞུས་པས། སྟོན་པ་
གཤེན་རབ་མི་བོའི་ཞལ་ནས། ས་བདག་ཁྱོད་ཀྱང་དགའ་བ་བྱ། ཁྱོད་ཀྱང་དགྱེས་
ཤིང་མཉེས་པར་བྱ། རྒྱབ་བརྟེན་ཀླུ་ཡང་མཉེས་པར་བྱ། སྲིད་པའི་བུ་མོ་ཡང་སོས་
པར་གནང་དགོས་སོ་ཞེས་བཀའ་སྩལ་ནས། སྟོན་པས་ཞག་གསུམ་དུ་གཡུང་དྲུང་གི་
སེལ་བགྱིས་སོ། །དེ་ནས་གཙང་མ་རིས་ཀྱི་དཀྱིལ་འཁོར་ཡང་བཞེངས་སུ་གསོལ།
ཞལ་ཡང་ཕྱེ་ནས་དེ་ནས་ཀྱང་དུས་དེར་སྲིད་པའི་བུ་མོ་ཡང་བཀྲུས་ཏེ། ཀླུ་རྣམས་
དང་ས་བདག་རྣམས་ལ་བག་ཆགས་ཅི་མཆིས་པ་ནི་བཀྲུས་སོ། །དེ་ནས་སྤང་སྐོང་
ཡང་བསམ་གྱིས་མི་ཁྱབ་སྟོང་རྩ་བརྒྱད་ཀྱང་བཏོན་ནས། དེ་ནས་ས་བདག་དང་ཀླུ་
རྣམས་ལ་མཆོད་པ་ཕུལ་བས། དེ་ནས་སྲིད་པའི་བུ་མོ་བསྙུངས་པ་ཡང་དང་ནས་
མཆིས། སྟོན་པའི་ཞལ་ནས། ཕུ་གང་ཕུ་གང་། ཧེ་ཧ་ཧ་ཧེ་ཧེ་ཞེས་བརྗོད་པས། བུམ་
462

༼ བར༽
འབུམ་སྡེ། ཀླུ་འབུམ།
པ་ཡང་ད་ཅི་དེ་བས་མདོག་གསལ་བ་ཞིག་བྱུང་ངོ༌། །དེ་ནས་སྟོན་པས་ཧུ་ལུ་ཧུ་ལུ་དུ་
ལུ་དུ་ལུ་དུ། ས་རང་སྟི། ས་རང་སྟི་ས་རང་སྟི་པ་ཏ་གད་པ་ག་བརྗོད་པས། འོ་མ་
བདུད་རྩི་ལྟེམ་གྱིས་སོང་ནས། ཡང་སྟོན་པས་སྙིང་པོ་པ་ཏ་སོང་ཧ་ན་འདུ། སང་ཧུ་
ལུ་ཧུ་ལུ་ཧུ་ལུ། འགྲི་འགྷི་སུ་པ་ཡ། ཀྲོ་སེ་ཀྲོ་སེ་ཀྲོ་སེ། པ་ཏ་པ་ཏ་པ་ཏ། དེ་བརྗོད་
པས། བུམ་པའི་ཁ་རྒྱན་ནི་མེ་ཏོག་ཧ་ར་གདའ་ནས། ཡང་སྟོན་པ་གཤེན་རབ་མི་བོས་
སྙིང་པོ་ཡང་བརྗོད་པས། ཨོཾ་བཛྲ་སི་ཏི། ཨོཾ་བཛྲ་སི་ཏི། ཨོཾ་བཛྲ་སི་ཏི། མ་ཧ་རེ་ཕུ་ག་
ན་ལང་ན། བུམ་པའི་གཟུངས་ཐག་ནི། ཉི་མའི་འོད་ཟེར་ཁམས་གསུམ་དུ་གསལ་
ནས། དེ་ནས་སྲིད་པའི་བུ་མོས་བླངས་པས། སྲིད་པའི་བུ་མོ་དེ་ཡང་བཟང་ལ་འོད་
ཆགས་པ་ཞིག་ཏུ་སོང་ངོ༌། ། དེ་ནི་སྔོན་བས་ཀྱང་མདོག་གསལ་ལ་འོད་འཕྲོ་བ་ཞིག་ཏུ་
སོང་ངོ༌། །སྔོན་བས་མདོག་དཀར་གཟི་བརྗིད་དང་ལྡན་ནོ། །ས་བདག་རྒྱལ་མོ་དེས་
ཀྱང་སྟོན་པས་ཅི་གསུངས་པ་ཉན། སྟོན་པས་དགོངས་པའི་བྱིན་བརླབས་དེས།
སེམས་ཅན་དུ་གྱུར་པ་རྣམས་ལ་ནི་མི་གནོད་པར་དམ་སྩལ་ལགས་སོ། །རྒྱལ་ཁམས་
ཀྱི་སེམས་ཅན་འདི་ལ་གནོད་པ་དང་འགལ་བར་མི་བྱ་བར་བྱས། སྲིད་པའི་བུ་མོ་དེ་
ལ་སྲས་བདུན་འཁྲུངས་སོ། །བཙན་ཕྱུག་དང་ལྡན་ཞིང་མཆིས་པ་ལས། མཚམས་རྗེ་
ལྡེའུ་ཐུང་གི་བུ་ལྔ་པ་སེམས་ཅན་མིག་གིས་ཁེངས་པ་དེ་གངས་དཀར་རྩེ་ལ་བསྐྱལ་བ་
དེ་ཡང་། ཀླུའི་རྒྱལ་མོ་མཐོང་ཁྱབ་མའི་གམ་དུ་བསྐྱལ་ནས། ཀླུའི་རྒྱལ་མོ་མཐོང་ཁྱབ་
མ་དེ་རོ་མནོལ་གྱིས་ཕོག་སྟེ། འོ་དོད་ཆེན་པོ་ཡང་བོས་ནས། གངས་ཀྱི་རྩེ་ལ་གནས་
པ་དང་རི་རབ་ཀྱི་རྩེ་ལ་གནས་པའི་ཀླུ་རྣམས་ཀྱང་དམ་ལ་འདུ་ཞེས་ཀྱང་བཀའ་སྩལ་
ནས། ཀླུ་འདུག་ཏུ་མི་སྟེར་བ་ཡོད་པས། ང་གཅིག་པུར་མ་ཟད་ཅིང་འདི་ལྟར་སྣང་བ་
ཐམས་ཅད་མནོལ་བ་བྱུང་བ་ཡིན། ཀླུ་རྣམས་ཀྱང་འདུས་བྱས་པས། ཀླུ་རྣམས་
གངས་དཀར་པོའི་རྩེ་ལ་འདུན་མ་འདུས་པས། ཀླུའི་རྒྱལ་མོ་མཐོང་ཁྱབ་མ་རོ་མནོལ་
463

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གྱིས་ཕོག་ནས། སོལ་བའི་ནང་ནས་བྱུང་བ་དང་འདྲ་ན། ང་འདི་འདྲ་ན་ཀླུ་རྣམས་ལ་
ཐབས་ཅི་ཡོད་ཅེས་བྱས་པས། ཀླུ་རྣམས་ཡོངས་ཀྱི་དབང་པོ་ལྔའི་དབང་བྱས་སོ་སྐད།
ཀླུའི་རྒྱལ་མོ་ཡོངས་སུ་བདེ་ལྡན་མའི་ཞལ་ནས། ངས་དག་ཏུ་གཞུག་གིས་གསུངས་
ནས། མཚམས་རྗེ་ལྷེའུ་ཐུང་ལྕེ་སྨྲ་བ་དེ་ལ་ལྕེ་རྩར་ཤའི་རྨེན་བུ་ཞིག་སྐྱེར་བཅུག་ནས།
རབ་ཏུ་ཡང་ལྕེ་སྦོས་ཤིང་ན་ནས་ལྕེ་ཡང་དག་པར་སོང་། དེ་ནས་མཚམས་རྗེ་ལྡེའུ་
ཐུང་དེ་ཡང་སྨྲ་ན་ཡང་ལྕེ་མེད་དོ། །བཟའ་ན་ཡང་ཁ་འགགས་པ་ལས། ཤི་རུ་ཉེ་ལ་
ཁད་རླག་ཏུ་ཆད་ལ་ཁད་ན། ཁབ་སྲིད་པའི་བུ་མོས་འདི་ལྟར་སྣང་ན་ཤི་བ་དང་ཅི་མ་
འདྲ་གསུངས་ནས། དེ་ནས་སྲིད་པའི་རྨི་ལམ་ན། བུད་མེད་བཟང་ལ་འོད་ཆགས་པ་
ཞིག་ཁྱོད་ཀྱི་ལྕེ་ལ་རྩེ་ཞིང་རྨིས་ན། ཁྱོད་དའུ་བུའི་ལྷ་ཡིན་པ་འདྲ་ནས། ཡིན་ནམ་ཆ་
ནི་མིན་ན་བགྱིས་པས། ཡང་བདེ་ལྡན་པའི་བུད་མེད་དེས་ཤའི་རིལ་བུ་དྲིལ་ནས་ཁར་
རྫོང་ཞིང་འདུག་པས། འདི་ཁྱོད་དག་ཏུ་འཇུག་པ་ཞིག་ཡིན་ནོ་ཞེས་བྱས་པས། སྲིད་
པའི་བུ་མོ་གོང་ང་གོང་ཆུང་ལ་མོ་དང་ཕྲུ་བཏབ་པས། གནམ་གྱི་བོན་མོ་གོང་ང་གོང་
ཆུང་དེས་ཀྱང་བསྐྱེད་བགྱིས། གནམ་གྱི་བོན་མོ་གོང་ངའི་ཞལ་ནས། ཁྱོད་ཀྱིས་དང་
པོ་མི་གཙང་བྱས་པས། འདི་བཀྲུ་བ་དང་བཤལ་བར་བྱས་པས་ཕན་ནོ་ཞེས་གསུངས།
བུད་མེད་བཟང་ལ་འོད་ཆགས་པ་ཤའི་རིལ་བུས་དྲིལ་བ་དེ། ལྕེའི་རྩ་བ་ན་ཤའི་རྨེན་
བུ་སྐྱེས་ནས་ཡོད། དེས་འགགས་པ་ཡིན་པས་ན། སྲིད་པའི་བུ་མོས་སྟོན་པ་གཤེན་
རབ་མི་བོ་སྤྱན་དྲངས་ཏེ། མཚམས་རྗེ་ལྷེའུ་ཐུང་འདི་རབ་ཏུ་བསྙུངས་ནས། འདི་
དིག་ནས་གདའ་བ་ལ་ཁྲུས་བགྱིས་ནས་མཆིས་པས། སྟོན་པས་འདི་ལ་ཐུགས་རྗེས་
ཁྲུས་དང་བཤལ་འཚལ་ལོ། །ཞེས་ཞུས་པས།
དེ་ནས་སྟོན་པ་གཤེན་རབ་མི་བོའི་ཞལ་ནས། འདི་ངས་ཚང་ལ་དག་པ་ཞིག་བྱས་
ན། ཁྱོད་ཀྱི་འདི་ལས་སྔ་མའི་སྒྲིབ་པ་མིན་ནམ། མ་མཐོང་བ་མཐོང་བར་བྱས་ཤིང་
464

འབུམ་སྡེ། ཀླུ་འབུམ། ༼བར༽
ཉོན་མོངས་པ་ཐང་ཤ་ཆད་པའི་སྒྲིབ་པ་མིན་ནམ། མ་མཐོང་མཐོང་བ་བྱས་ནས།
སྐུར་པ་བཏབ་པའི་སྒྲིབ་པ་མིན་ནམ། འདི་མཐོང་ཞིང་བཅད་པའི་སྒྲིབ་པ་མིན་ནམ།
འདི་མཐོང་སེམས་ཅན་མང་པོ་བསད་པའི་སྒྲིབ་པ་མིན་ནམ། ཞེས་གསུངས་པས།
ལས་ཀྱི་སྒྲིབ་པ་ཡིན་པ་ན་ཁྲུས་བྱས་ཀྱང་སོས་པར་མི་འགྱུར་ཞེས་གསུངས་སོ། །སྲིད་
པའི་བུ་མོའི་ཞལ་ནས། སྔོན་གྱི་སྒྲིབ་པ་མ་ལགས་པས། བུད་མེད་ནག་མོ་ཞིག་ཤ་
ནག་དྲིལ་ནས་ཁར་རྫོངས་པས། འདི་ཁྲུས་བགྱིས་འཚལ་ལོ་ཞེས་གསུངས་ནས། སྟོན་
པ་གཤེན་རབ་མི་བོས་ཐུགས་ལ་དགོངས་ནས། བདེན་ནམ་བརྫུན་ནམ་སྙམ་ནས་
སྤྱན་བཙུམས་ནས། སྤར་ན་འདུ། པ་ཏ་ཀ་ཏ་ན་འདུ། ཨཱ་བ་ཏི་ཧི་བྱས་པས། སུམ་
སད་སུམ་སད་སུམ་སད། བགྱིས་པས། སྔོན་དུ་བུད་མེད་དཀར་མོ་ཞིག་ལྷན་གྱིས་
འོང་ནས། སྟོན་པ་གཤེན་རབ་མི་བོ་ལགས། ཐུགས་རྗེ་ཆེ་ལ་ཐབས་མཁས་པ་མཆི་
ན། བདག་ལ་སྡིག་པ་འདི་ཙམ་བྱེད་པ་ཐང་ན། སྟོན་པའི་ཞལ་ནས། ཁྱོད་སེམས་
ཅན་ལ་གནོད་པ་བྱ་བ་ཅི་བྱ་ཞེས་བྱས་པས། བུད་མེད་དཀར་མོའི་ཞལ་ནས། བདག་
ལ་ལྕེ་དག་པ་ཡོད་པའི་མི་འདིའི་ལས་ངན་པ་བགྱིས་པས། སྟོན་པ་ལགས། བདག་
ལ་བཀའ་སྩལ་དུ་མི་རུང་ལགས་གསུངས་པས། སྟོན་པས་ཉོན་མོངས་པ་འདི་སྨྲ་
ཤེས་པར་བྱ། དེ་ནས་ཁྱོད་ཀྱང་ངས་མཉེས་པར་བྱ་གསུངས་སོ། །སྟོན་པས་ཁྲུས་ཀྱང་
བྱས། གཙང་མའི་མཆོད་པ་ཡང་རྣམ་པ་བརྒྱད་བྱས་པས། སྟོན་པས་ཀྱང་བུད་མེད་
དཀར་མོ་མི་སློང་དུ་དབང་མེད་ན། ཏ་མ་སི་པ་ཏ་ར་སཱཧཱ། འགྲི་ན་སད་པ། ཕུད་
ཏ་ཡ་ག་ཤ་སྟེ་གམ། རུ་ཧ་རྗེས་པང་ད་དིང་ང་ཐོད་ཕཊ། ཨོ་ཀེ་མ་ཀེ་མ་དེ། མཆོད་
པ་བརྒྱད་རང་བཞིན་དུ་བླངས་སོ། །བ་དེ་རི་བང་ན་ན་ད་ར་ཕུ་ཀེ། དེ་ནས་བུད་
མེད་ནག་མོ་དེ་ལྟར་མ་དགོངས་ནས། དཀར་ཡལ་གྱིས་ཐལ་ལོ། །དེར་མཚམས་རྗེ་
ལྡེའུ་ཐུང་ཡང་རིག་པ་སྨྲ་ཤེས་སོ། །དེ་ནས་དིག་པ་སྨྲ་ཤེས་པ་མེད་དེ། ཀླུས་རིག་པ་
465

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྨྲ་ཤེས་སོ། །དེ་ནས་ཀླུ་ལ་དབང་མེད་ནས། ཀླུའི་རྒྱལ་མོ་རིགས་བྱེད་མ་བྱ་བ་དེས་
མཚམས་རྗེ་ལྷེའུ་ཐུང་ལ་སྦྱར་མ་ཞིག་ཏུ་བརྫུས་ནས་མིག་ཏུ་སོང་བ་དེས་མིག་ལོང་
ནས་སྲིད་པའི་བུ་མོའི་ཐུགས་ལ་རླུང་ཡིན་ནམ་སྙམ་ནས། རླུང་བཅོས་བྱས་ཀྱང་མ་
སོས་སོ། ། མེ་བཙས་བཏབ་ཀྱང་མ་ཕན་ནོ། །མེ་བཙའ་ཨེན་སྟོང་དུ་བཏབ་ཀྱང་མ་
ཕན་ནོ། །མཁྲིས་ལོང་ལགས་སུ་དགོངས་ནས། མཁྲིས་བཙའ་བྱས་ཀྱང་མ་ཕན་ནོ། །
སྲིད་པའི་བུ་མོ་ཡང་ཡ་མཚན་སྐྱེས་བྱོལ་སོང་དུ་སྙམ་ནས། སྲིད་པའི་བུ་མོ་མནོལ་
ནས་མཆིས་པས། རྨི་ལམ་ན་སྔོན་གྱི་རང་གི་ལམ་གྱི་ཀླུ་མོ་དེ་བཅོས་ནས་མཉེས་པ་
དང་། ངས་ཁྱོད་ལ་ཚིག་གསུམ་ཡང་བསྟན་གྱིས། ཁྱེད་ཅག་སྦད་སྨད་གྱི་བུ་གྲོད་པར་
སྐྱེས་ནས་ཐང་ལ་བསྐྱལ་ཏེ་རོས་མནོལ། དེའི་འོག་མ་སེམས་ཅན་མིག་ཏུ་འདུག་པ་དེ།
གངས་དཀར་རྩེ་ལ་བསྐྱལ་བས། རི་རབ་ཟོམ་ལ་གནས་པའི་ཀླུ་ཡོངས་སུ་རོ་མནོལ་
དུ་སོང་བས། ཀླུ་རྣམས་ཡོངས་སུ་བཀྱོན་ནས། སྦུར་མ་ཞིག་ཏུ་བརྫུས་ནས་མིག་ཏུ་
བཏང་བས། མཚམས་རྗེ་ལྷེའུ་ཐུང་གི་མིག་ལོང་བ་དེ་ཡིན་ནོ། །ཀླུའི་རྒྱལ་མོ་རིགས་
བྱད་མ་འདི་རབ་ཏུ་མནོལ་ལགས་པས། འདི་ཡང་རབ་ཏུ་བཅོས་དགོས་སོ། །དེ་ནས་
སྟོན་པ་གཤེན་རབ་མི་བོ་སྤྱན་དྲངས་ཤིག་གསུངས་ནས། སྲིད་པའི་བུ་མོ་ཀྲད་ཀྱིས་
སད་དེ། སྟོན་པ་གཤེན་རབ་མི་བོ་སྤྱན་དྲངས་ནས། སྟོན་པ་གཤེན་རབ་མི་བོས་ཀྱང་།
ཐུགས་དམ་རྣམ་པ་ལྔ་ལ་སེལ་བར་བྱས་པ་དགོངས་ནས། སྟོན་པས་འབུ་ཏ་འབུ་ཏ་
བྱས་པས། དེ་ནས་ཀྱང་རྒོད་མཚན་བྱུང༌། རི་ཀེ་རི་ཀེ་ཀད་ལོང་བ་བ་ནི་སོ་གྲོ་བས།
རྒྱལ་མཚན་གང་བ་ཅུང་ཕྱུང་པས། རི་ཏ་ཕུ་ནི་ས་ཏ་སྭཱཧཱ། སུ་ན་ན་སུ་ན་ན་ཡང་མེ་
སུས་པད་ར་ཧུ་ཏ་བཛྲ་ཞེས་བརྗོད་པས། དེ་ནས་སྟག་གི་སོ་ལ་ཞོལ་མཚན་བྱུང༌། ཕུ་
ཀེ་ཀེ་ཕུ་ལང་བས་སུ་ཡེ་ཛྭ་ལ་ཛྭ་ལ་རི་ན་སེ་ཏི་ཕཊ་ནུ་སེ་བརྗོད་པས། རྒྱལ་མཚན་
གང་བ་ཆུང་བྱུང་ནས། ལ་མ་ཏེ་ཡེ་སུ་ན་སུ་ན་བརྗོད་པས། སྲོ་ལོ་ཡང་བྱུང་ནས། དེ་
466

འབུམ་སྡེ། ཀླུ་འབུམ། ༼བར༽
ནས་སོ་ཏ་མ་ན་ཏི་འག་ན་འག་ན། དེ་ནས་ཡ་མ་ཧཱུཾ་ཕཊ་སྭཧཱ། ཡ་ཕཊ་ཛ་བཛྲ་སཱཧཱ།
བྱས་པས་སྟོན་པ་གཤེན་རབ་མི་བོའི་བྱིན་རླབས་ཀྱིས་ཀྱང་ཀླུའི་རྒྱལ་མོ་ལ་ཁྲུས་བྱས་
པས། ཀླུ་ཡང་རབ་ཏུ་མཉེས་ནས། མཚམས་རྗེ་ལྷེའུ་ཐུང་སྤྱན་ལོང་བ་ཡང་དེར་སོས་
སོ། །སྟོན་པའི་ཞལ་ནས་ཁྲུས་ཟླ་བ་རེ་རེ་གྱིས་ཤིག །དེ་ནས་ཀྱང་ནད་པ་སོས་མི་སྲིད་
ན། ཀླུའི་ན་བ་ཡང་སོས་སོ། ། དེ་ནས་ཡང་དག་པ་ལས་ཀླུ་ཡང་རབ་ཏུ་དགྱེས་སོ། །
དེ་ནས་ཀླུའི་རྒྱལ་མོ་རི་རབ་ཟོམ་ལ་བྱོན་ནས་འོ་དོད་བོས་པས། ཀླུའི་ཞལ་ནས་
ང་ལ་ར་མདའ་བཟློག་པ་ཡང་ནི། ཀླུ་ཐམས་ཅད་རང་རང་དགའ་བ་ལ་ཐུག་ཀྱང་།
ད་ཡང་ཀླུའི་རྒྱལ་མོས་ཀྱང་མཚམས་རྗེ་ལྷེའུ་ཐུང་ནི་ཀླུ་རྣམས་དང་དང་དང་བྱས་
པས། མཚམས་རྗེ་ལྷེའུ་ཐུང་གི་གམ་དུ་ཡང་སྔོན་གྱི་ཡུམ་དུ་བརྫུས་ནས། བུ་ཡང་
སྡིག་པར་མ་ཚོར་རོ། །སུ་སྤྱན་ལོང་བས་ཀྱང་མ་ཚོར་རོ། །བུ་ལ་བཞེས་པ་ཞིག་བྱིན་
ནས། མཚམས་རྗེ་ལྷེའུ་ཐུང་ཡང་བཞེས་འཚལ་བ་ལས། དེ་ནས་མཚམས་རྗེ་ལྡེའུ་
ཐུང་གིས་ཀྱང་མ་དང་མཇལ་བ་འདྲ་སྙམ་ནས་ཐུགས་རབ་ཏུ་དགའ་ནས། མཚམས་
རྗེ་ལྷེའུ་ཐུང་ལ་གཉིད་ཀྱང་མེད་པ་ལས། བུ་སྨད་དང་བུ་ཚ་ཡང་ཁར་རྩང་མ་དང་
མཇལ་བ་ལས་ཀྱང་། དེ་ནས་རབ་ཏུ་ཡང་སེམས་མི་རྟག་ནས། གཉིད་ཀྱང་མེད་ན་
འདི་ཡང་ཡ་མཚན་ཆེ། སྟངས་དབྱལ་གྱི་ཞལ་ནས། ཁྱོད་བསམ་པ་སྐྱེས་པ་ཡིན། དེ་
ལ་གཉིད་མེད་དུ་ཅི་ཡོད། དེ་མིན་ན་བསམ་པ་སྐྱེས་ནས་མི་དགའ་བ་ཡིན། དེ་མིན་
ན་བདག་ན་བས་མི་དགའ་བ་ཡིན། ཁྱོད་ན་བ་སོས་ནས་དགའ་ནས་གཉིད་མེད་པ་
ཡིན། དེ་ནས་སྟངས་ཀྱི་ཞལ་ནས། ངའི་སེམས་དྲོ་ལ་ཕྱོ་སང་ཁྱེར་བ། བུད་མེད་ལ་
རབ་ཏུ་དགའ་བའི་སེམས་མེད། དེ་ནས་ལན་མ་ལན་ཅིག་ན་གཉིད་བྱུང་བ་ནི། གྲོང་
ཁྱེར་ཡང་བྱེད་ཅིང་རྨི། དེ་ནས་ལམ་ཁར་མི་སེར་པོ་ཞིག་དང་ཕྲད་ནས། མི་སེར་པོ་
དེས་ཁྲིད་ནས། གསོས་གཤིན་སྙིང་ཞེས་དབྱལ་ལ་གསུངས་པས། དེ་ནས་དབྱལ་གྱི་
467

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞལ་ནས། སྟངས་དབྱལ་དབྱར་ཟླ་གསུམ་ལ་ཤ་མདོག་དམར། སྟོན་ཟླ་གསུམ་ལ་
ཤ་མདོག་དཀར། དགུན་ཟླ་གསུམ་ལ་ཤ་མདོག་ནག །དཔྱིད་ཟླ་གསུམ་ལ་ཤ་མདོག་
འབྲུམ་པ་ཐུག་གེ་འོང་ལགས་སོ། །སྟངས་ཅི་ཞིག་འདྲ་དྲི་མ་ཡང་ལོག་ནས་མི་ཞིམ་མོ། །
སྟངས་ཀྱི་ཞལ་ནས། ངའི་ལུས་པོ་ལ་མི་འོང་དགུ་འོང་ངོ༌། །སྡིག་ལས་འདི་ལས་ཅི་
དང་ཞེས་བྱས་ཏེ། རང་ལ་རང་ཡི་ཆད་ནས་འདི་བས་ཤི་ན་རུང་ངོ༌། ། མི་ཤི་བ་མེད་
དོ། །སྔ་དྲོ་ཕྱི་དྲོ་ཡང་དུས་དེ་ལས་མེད་དོ་ཞེས་གསུངས་པ་ལས། དབྱལ་དང་སྲས་
ཀྱི་ཞལ་ནས། ཡབ་གཅིག་ཅི་གསུངས་ནས་གཏོ་དང་དཔྱད་བྱའོ། །སྨན་དང་རྩ་ཡང་
བྱའོ་ཞེས་གསུངས། གཏོ་དང་དཔྱད་བགྱིས་པས། གཏོ་དང་དཔྱད་པས་གཏོའི་ངོས་
མ་ཟིན་ནོ། །སྨན་པ་གཉེར་བས་སྨན་པས་རྩ་དང་ཆུ་བལྟས་པས། ནད་འདི་ཙི་ཙི་ཛཱ་
ལ་ཡིན་ནོ། །ཁྲག་ཀྱང་ལྗང་གུར་བྱུང་བས། འདི་སྨན་གྱིས་ངོ་ཡང་མི་སོས་སོ། །ཡབ་
ཀྱིས་ཀྱང་མ་སོས་སོ། །ཡབ་ཀྱིས་ཀྱང་ང་ལ་འདུག་པའི་ལུགས་ཅི་ཡོད་ཅེས་གསུངས་ཏེ།
བུ་དང་དབྱལ་ཀྱང་ནི་ཇི་ལྟར་བྱས་གསུངས་པས། ཡུལ་དང་དྲི་མ་ངན་པས་ཁེངས་
པས། མཚམས་རྗེ་ལྡེའུ་ཡང་ཤི་དང་ལྕེབ་ནི་མ་ཕོད་ནས། མཚམས་རྟ་དམར་པོ་
བཏང་ནས། ལོའི་བརྒྱགས་ཁལ་དུ་ཡང་བཀལ་ལོ། ། ཟླ་བརྒྱགས་འཕང་ལ་བཏགས།
འཇམ་དགུ་ལུས་ལ་གྱོན་ཏེ། བུ་དང་དབྱལ་ང་ལས་ཀྱི་སྒྲིབ་པ་ཡིན་ན་འགྲོགས་སུ་ཡ་
མ་ཐོ་བས། འགྲོ་བའི་གཏམ་འདུག་པ་ལ་བཞག ། ཤི་བའི་གཏམ་ནི་གསོན་ལ་བཞག་
ནས། མི་མེད་ལམ་སྣང་དུ་བྲོས་པ་ལས། དེ་ལམ་དུ་ཞུགས་ནས་ཕྱིན་པས། སྟོན་པ་
གཤེན་རབ་མི་བོ་ཞབས་འཆགས་པ་ཞིག་དང་མཇལ་ནས། སྟོན་པའི་ཞལ་ནས། ཉོན་
མོངས་པ་གར་འགྲོ་བགྱིས་པས་ཉོན་མོངས་པའི་ཞལ་ནས། ནོངས་སུ་གྱུར་པ་ནི་ཡེ་མ་
མཆིས་པས། ནད་ངན་པ་འདིས་ཟིན་ནས་མཆིས་པ་ལགས། འགུམ་ནི་མ་ཕོད་ལགས་
ཞེས་གསུངས་པས། ཁྱོད་ཀྱིས་ལས་མ་ལགས་པ་མ་ཡིནཀས་། ཁྱོད་ཀྱིས་ཞིང་སར་ཡང་
468

༼བར༽
འབུམ་སྡེ། ཀླུ་འབུམ།
མ་རྨོས་སམ། ཡུལ་སར་ཡང་མ་བཏོད་དམ། རྫོང་སར་ཡང་མ་བསྐྱིལ་ལམ། ཤིང་
གཉན་ཡང་མ་བཅད་དམ། རི་གཉེན་པོར་གུས་མ་བཏབ་བམ། མཚོ་གཉན་མ་རྙོག་
གམ། རྡོ་གཉན་མ་ཟློག་གམ། དགུང་ལ་གཉན་པོ་མ་བཏང་ངམ། ཆུ་མིག་གཉན་པོ་
མ་བསུབ་བམ། དེ་ཡོ་མ་བྱས་ན་སྔོན་གྱི་ལས་དབང་ཡིན་པས་སོས་པར་མི་འོང་ངོ༌། །
དེ་རྣམས་བྱས་ན་སོས་པར་འོང་ངོ༌། །ཉོན་མོངས་པའི་ཞལ་ནས། ཆབ་ཚལ་གྱིས་སུ་
ཚོར་བ་ཡང་མ་མཆིས་ཞེས་ཞུས་པས། སྟོན་པ་གཤེན་རབ་མི་བོའི་ཞལ་ནས། དེ་ཅི་
ལྟར་བགྱིས་པ་ངའི་གམ་དུ་དོ་མོད་བགྱིས་པས། དེར་སྟོན་པའི་སྤྱན་སྔར་མཆིས་སོ། །
དེར་སྟོན་པ་གཤེན་རབ་མི་བོས་འདི་ཇི་ལྟར་ཐུགས་ལ་དགོངས་ནས། ནུབ་གཅིག་
སྙིང་པོ་གྲངས་མེད་པར་བཟླས། འགུ་རུ་འགུ་རུ་ཏ་པེ་ཏ། སེ་ལང་སེ་ལང་སེ་ལང་།
ཕུ་ཡེ་ཕུ་ཡེ་དུ་ཡང་སེ་ན་ཡང་། འགྲེ་ཧ་འགྲེ་ཧ་སྟོ་ན་རེ་ན་ཕ་ཏི་རི། སུ་ལང་ཏི་པ་མ་
ལེ། ཏྲ་ན་སུ་ཏྲ་ནི་སུ་ཏྲ་ན་ཡུ། ཀེ་ཏེ་ཀེ་ཏེ་སུ་ན། སྭ་སུ་ལེ་ཕཊ་སྭཱ་སུ་ལེ་ཕཊ་སཱ་སུ་ལེ་
ཕཊ། འགྲ་ན་ཡ་འགྲ་ན་ཡ། ཏི་ས་ཕཊ་དུ་ར་ཀི་ཏ་ན། ཡུ་ཏ་མུ་མེད་ཕཊ། དེ་སྐད་
ཅེས་བརྗོད་པས་ཀྱང་ཡང་སྟོན་པའི་སྤྱན་སྔར་གནོད་པའི་གདོན་མ་བྱུང་ན། སྟོན་
པས་ཀྱང་སྐྱིལ་མོ་ཀྲུང་བཅས་ནས། ཕྱག་གཞན་མ་བརྐྱངས་ཤིང་། མཐེབ་ཆེན་གཉིས་
བསྒྲེངས་ནས་དབུ་སྐྲ་སྤྱི་བོར་བཅིངས་ཏེ། སྙིང་པོ་བཟླས་སོ། །ཏད་ཡ་ཐ་ཀེ་མ་ཧོ། ཀྲོ་
ཏེ་ཀྲོ་ཏེ་ཀྲོ་ཏེ། ན་ཁྲི་ཕཊ། རུ་ལུ་རུ་ལུ་ཕཊ་ཕཊ་ཕཊ། ས་པང་པང་པང་སཱཧཱ། རི་ཏ་
སོ་རི་ཏ་སོ་རི་ཏ་སོ། ན་མ་ཡེ་པ་ར་ནི་སྟེ། ལས་འགྲོ་ན་སཱ། པང་ཏ་མ་སོད་ཏ། སུ་ན་
རི་ཝ་ཕུང་། མ་ནི་ཡེ་ཏ་སྭཱཧཱ། ལ་ན་ཡ་ཏ་ཕཊ། ཏི་སཱཧཱ་སཱཧཱ་སྭཱཧཱ། དེ་ནས་ཀླུའི་རྒྱལ་
མོ་སྟོན་པའི་སྤྱན་སྔར་མངོན་སུམ་དུ་འོངས་སོ། །
ཀླུའི་རྒྱལ་མོའི་ཞལ་ནས། སྟོན་པ་གཤེན་རབ་མི་བོ་ལགས། བདག་ལ་འདི་སྐད་
དུ་ཐུགས་གནག་པ་ཅི་ནོངས་ཞེས་ཞུས་པས། སྟོན་པའི་ཞལ་ནས་ཉོན་མོངས་པའི་
469

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སེམས་ཅན་འདི་ལ་གདོན་ཆེ་བ་རུ་དགོངས་པ་ལགས། ད་ཀླུ་མོ་ལགས་པ་འདྲ་བས།
ཀླུ་མོ་དགྱེས་པར་བགྱིས། ཉོན་མོངས་པའི་ནད་པ་འདི་ཡང་སོས་པར་བགྱི་འཚལ་ལོ་
ཞེས་གསུངས་པས། ཀླུའི་རྒྱལ་མོའི་ཞལ་ནས། སྟོན་པ་གཤེན་རབ་མི་བོའི་ཐུགས་ལ་
འགལ་བ་ནི་མི་བགྱིད་ལགས་སོ། །མི་འདི་བདག་གིས་བཏང་བར་མི་འགྲུབ་གསུངས་
པས། སྟོན་པའི་ཞལ་ནས། མཚམས་རྗེ་ལྡེའུ་ཐུང་ཡང་ཚུར་ཉོན་དང༌། ཁྱོད་སྔོན་གྱི་
ལསལས་དབང་མེད་པས། ཀླུའི་རྒྱལ་མོ་འདི་རབ་ཏུ་གནོད་དེ། ཁྱོད་ཀྱིས་འགལ་བ་ཅི་
བྱས་ཞེས་གསུངས་པས། མཚམས་རྗེ་ལྷེའུ་ཐུང་གི་ཞལ་ནས། སྟོན་པ་ལགས་བདག་
གིས་འགལ་བར་བགྱིས་པ་མ་མཆིས་ནས། འདི་སྔོན་གྱི་བུ་ལོན་དེད་པ་མ་ལགས་སམ་
ཞེས་ཞུས་པས། སྟོན་པ་གཤེན་རབ་མི་བོས་ཀླུའི་རྒྱལ་མོ་ལ་འདི་སྐད་ཅེས་གསུངས་
སོ། །ཉོན་མོངས་པའི་སེམས་ཅན་འདིས་ཐུགས་ལ་འགལ་བར་བགྱིས་བ་མ་མཆིས་ན།
འདི་སྔོན་གྱི་བུ་ལོན་དེད་པ་མ་མཆིས་ན། ཀླུའི་རྒྱལ་མོའི་ཞལ་ནས། སྟོན་པ་གཤེན་
རབ་མི་བོ་ལགས་སོ། །མི་འདིས་ས་བདག་གི་ཀླུའི་རྒྱལ་མོ་དགུང་ལ་གནས་པའི་དུས་
སུ་ཡང་། སྲིད་པའི་རྒྱལ་མོ་དང་གཉིས་ས་བདག་གི་སྟེང་དུ་མནོལ་ཞག་གསུམ་བགྱིས།
ས་བདག་གི་རྒྱལ་མོ་ཁྲོས་ནས་སྣ་ལ་བུ་གྲོད་པར་བྱུང་བ་དེ། སྔ་བ་ལ་མ་རུང་ནས་ཕྱི་
མ་ཡང་ས་བདག་གི་སྟེང་དུ་བསྐྱལ། དེ་ནས་ཡང་ས་བདག་གི་རྒྱལ་མོ་ཐུགས་རབ་ཏུ་
ཁྲོས་ནས། བུ་སེམས་ཅན་མིག་གིས་ཁེངས་པ་ཞིག་བྱུང་ནས། རི་རབ་ལྷུན་པོ་གངས་
དཀར་མོའི་རྩེ་ན་ཀླུ་ཡོངས་ཀྱི་འདུན་ས་ཀླུའི་གནས་ཡིན་ན། དེ་ནས་ཀྱང་ངའི་སྟེང་དུ་
བུ་བསྐྱལ་ནས། ཀླུ་རྣམས་དང་ང་ཡང་མནོལ་དུ་བཅུག་གོ ། དེ་ནས་ཡང་བུ་ཁྲག་གི་
སྦལ་བ་ཞིག་བཏོན་ནོ། །དེ་སའི་བདག་མོ་ས་བདག་གི་རྒྱལ་མོ་ཐུགས་ཁྲོས་ནས། སྲིད་
པའི་བུ་ལས་བདག་གི་རྒྱལ་མོས་ཇི་ལྟར་བགྱིས། དེ་ནས་སྟོན་པས་ཐུགས་ཁྲལ་དུ་ཇི་
ལྟར་བཞེས་ལགས་ཀྱིས། མི་འདི་ལ་བདག་གིས་ཀླུ་ཕྱག་བརྙན་བཏང་ནས་ལྕེ་དིག་པ་
470

འབུམ་སྡེ། ཀླུ་འབུམ། ༼བར༽
བསལ། ཡང་སྟོན་པས་ཐུགས་ཁྲལ་བཞེངས་ནས་ཀྱང་། བརྔན་དང་ཐགས་བསལ་
ནས་དིག་པ་རུང་། དེ་ནས་ཕྱག་བརྙན་བཏང་ལ་མིག་ལོང་དུ་བསལ་ནས། ཡང་སྟོན་
པས་ཐུགས་ཁྲལ་དུ་བཞེངས་ནས། ལོང་བ་ཡང་མཐོང་དུ་སྩལ་ནས། ཁོལ་མོ་དངོས་
གློ་བར་བྲོ་འཚལ་ན། ཁོ་རང་གིས་མ་བརྫུས་ནས། ནད་མར་བཏགས་ནས་བྱིན་པ་
ལགས། ནད་སྙིང་ལ་མཆིས་དེ་ལྟར་ལགས་སམ་མ་ལགས་པ་ཁོ་ཉིད་དངོས་ལ་སྨོས།
གཉིད་འོང་དུ་མི་སྟེར་པ་ཡང་ཁོ་མོ་དངོས། འདི་ལ་བཀའ་སྩལ་དུ་མི་རུང་གསུངས་
པས།
དེ་ནས་ཡང་སྟོན་པའི་ཞལ་ནས། ཉོན་མོངས་ཚུར་ཉོན་དང་། ཁྱོད་ཀྱི་དང་པོ་སྤྱད་
སྨད་གཉིས་ཀྱིས་ཀྱང་བུ་མོ་སེམས་ཅན་མིག་གིས་ཁེངས་པ་ཞིག་སྐྱེས་ཟེར་ན་བསྐྱལ་
ལམ་མ་བསྐྱལ། ཁྱོད་དང་པོ་ལྕེ་ལ་ཤ་འཛེར་སྐྱེས་ནས་དག་པར་སོང་ཟེར་བས་སོང་
དམ་མ་སོང་། དེ་ནས་ས་བདག་གི་རྒྱལ་མོས་སྡུར་མར་བརྫུས་ནས་མིག་ཏུ་སོང་ཟེར་
བས་སོང་ངམ་མ་སོང་། དེ་ནས་མིག་ལོང་ཟེར་བས་ལོང་ངམ་མ་ལོང་། དེ་ནས་ཁྱོད་
ཀྱིས་མར་བརྫུས་ནས་ཟན་བྱིན་ཟེར་བས་བྱིན་ནམ་མ་བྱིན། དེ་ཁྱོད་ཀྱིས་ཟོས་སམ་མ་
ཟོས། དེ་ནས་ཁྱོད་སྙིང་མི་དགའ་ཟེར་ནས་དགའ་འམ་མི་དགའ། དེ་ནས་ཁྱོད་གཉིད་
མེད་བྱས་ཟེར་ན་ཡོད་དམ་མེད། དེ་ནས་ནད་སྙིང་ལ་བཏང་ཟེར་ན་བདེན་ནམ་རྫུན་
བགྱིས་པས། དེར་ནད་པ་ཉོན་མོངས་པའི་ཞལ་ནས། དེ་ལྟར་ལགས། སྟོན་པ་གཤེན་
རབ་མི་བོ་ལ་ཞུས་པས། སྟོན་པའི་ཞལ་ནས། ཀླུའི་རྒྱལ་མོ་བདེན་ཡང་བདེན། ཀླུའི་
རྒྱལ་མོ་མད་ཀྱང་མད་དོ། །དེ་ནི་མཉེས་པར་བྱས་ན་མི་འགལ་པའི་ཡས་དང་ཐགས་
ཁྱེད་ཀྱིས་རྙེད་དམ་མི་རྙེད་ཅེས་བཀའ་སྩལ་པས། ནད་པའི་ཞལ་ནས་སྟོན་པ་ལགས།
ནད་པ་འདི་སོས་པའི་ཐབས་མཆིས་སམ། ཡས་དང་ཐགས་སྟོན་པས་བཀའ་སྩལ་ཏེ།
སྟོན་པའི་ཞལ་ནས་རྙེད་པར་ཤེས་ཏེ། ངས་ཤེས་པར་བྱའོ་བཀའ་སྩལ་ཏེ། དེ་ནས་
471

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྟོན་པ་གཤེན་རབ་མི་བོས་ཀྱང་། ཀླུའི་རྒྱལ་མོ་ལ་ཉོན་མོངས་པའི་ནད་ཀྱང་སོས་པར་
བྱ་དགོས་སོ། ། ཀླུ་མོ་དགྱེས་པ་ཡང་བགྱིའོ་ཞེས་གསུངས་སོ། །སྟོན་པ་གཤེན་རབ་མི་
བོས་ཀྱང་། ཀླུའི་རྒྱལ་མོ་ཅི་བཞེད་པ་འབུལ་བར་བཀུམ། སྟོན་པས་མཚམས་རྗེ་ལྡེའུ་
ཐུང་ཡང་ཀླུའི་གསུང་རབ་རྒྱུན་དུ་བཏོན། སྟོན་པས་ས་བདག་མོ་ལ་སྦྲན་བཏང་།
དེ་ནས་སའི་བདག་མོ་ལ་ས་བསླང་། དེ་ནས་ས་བྱིན་གྱིས་བརླབས། ས་ལ་གཏེར་
བཅུག ། དེ་ནས་སྟོན་པས་ཀྱང༌། ས་བཅད་ནས་ཚད་བོར་རོ། །ངོས་རེ་རེ་རྐང་འདོམ་
ཉི་ཤུ་བཅད། དེ་ནས་ཀླུ་རྣམས་ཀྱིས་ཆག་ཆག་བཏབ། དེ་ནས་འོ་མའི་ཆག་ཆག་
བཏབ། དེ་ནས་མཁྱེན་དཔང་གསོལ། དེ་ནས་གཙང་མ་རིས་ཀྱི་དཀྱིལ་འཁོར་འདིར།
ཀླུའི་དཀྱིལ་འཁོར་བཞེངས་སུ་གསོལ་བ་ལ། ལྷ་རྣམས་མ་གཤེགས་ཤིག ། དེ་ནས་པདྨ་
བྲིས། དེ་ནས་ཀླུ་རྣམས་སྤྱན་དྲངས། དེ་ནས་པདྨའི་གདན་ལ་བཞུགས་སུ་གསོལ། དེ་
ནས་སྙན་གསན་ཕབ། དེ་ནས་སྤང་སྐོང་བཀླགས། དེ་ནས་ཚོན་ལ་སོགས་པ་དང་།
མཆོད་པའི་རྫས་དྲུག་ཅུ་བཤམས་ནས་ཀླུའི་རྒྱལ་མོ་གཡུང་དྲུང་སེམས་དཔའ་དང་
སེམས་མ་རྣམས་ལ་མཆོད་པ་ཡང་ཕུལ། དེ་ནས་ཡང་དག་པའི་དོན་ལ་ཡང་དགོངས་
འཚལ་ཞེས་གསུངས་ནས། ཀླུའི་རྒྱལ་མོ་གཡུང་དྲུང་སེམས་དཔའ་ཐུགས་རྗེས་བཟུང་
འཚལ་ཞེས་གསུངས་ནས། སྟོན་པས་མཆོད་པ་མི་བཞེས་སུ་དགོངས་ནས། སྙིང་པོ་
འདི་བཟླས་པ། ཏདྱ་ཐཱ་ཕུ་ཏ་མ་ན་རུ་རུ་པ་ཏི་མ་ཀེ་ཏི། བཛྲ་ཡ་ཏི་མ་ལ་སཱཧཱ། ད་
ཧུ་རི་སཱཧཱ། མ་ལ་དུ་རུ་དུ་རུ་དུ་རུ། མ་ཡ་ཕཊ་ཕཊ་ཡུ་མ་ལང་ཏ། དུ་ཡང་ཏི་ལང་
སྭཱཧཱ། སྔ་གེ་སྔ་གེ་ལང་བ་སད་པ་མྱི་དུ་ཞེས་གསུངས་པས་མ་ཀི་རྒྱ་མཚོའི་གཏིང་ནས་
ཀླུ་བསམ་གྱིས་མི་ཁྱབ་པ་རྟ་རྨིག་རེ་རེའི་འོག་ན་ཀླུའི་གྲོང་ཁྱེར་བདུན་བདུན་གནས་
པ་ཡན་ཆད་དེར་བྱོན་ནོ། །སྟོན་པས་མཆོད་པ་མི་བཞེས་དབང་མེད་པའི། ཏ་ལ་ཏ་
ལ་ཏ་ལ། ཧི་ཧི་ཧི། ཧུ་ཧུ་ཧུ་ཧུ་། རུ་ལུ་རུ་ལུ་རུ་ལུ། ཕཊ་ཏ་ཧེ་ཕཊ་ཏ་ཧེ་པ་ཏེ། པ་
472

འབུམ་སྡེ། ཀླུ་འབུམ། ༼བར༽
མ་རི་ཏི་ཀུ་ལང་ཏ་ན། རུ་ནི་ཏི་ས་ན་ཕཊ་ཏི། མ་ལང་འད་ནི་མ་ལང་འད་ནི། རེ་དུ་
ཡང་ཀྲེ་ཧེ་ན་ལང་པ་སད། ནུ་མི་ཛི་ནི་ལུ་ན་ཏི་ཕ་མེ་ལེ་སད་ཏ་ན། ཀྲོ་ད་ཞེས་བརྗོད་
པས་མཆོད་པ་མི་ལེན་པའི་དབང་མེད་དོ། །སྟོན་པས་ནད་པ་སོས་སམ་ཞེས་གསུངས་
ནས། ནད་པའི་ཞལ་ནས་ད་རུང་འཚོར་མ་འཚལ་ཞེས་བགྱིས་པས། དེ་ནས་སྟོན་
པའི་ཞལ་ནས། སྙིང་པོ་འདི་བརྗོད་དོ། །དེ་ཏ་ལ་ལེ་པ་རུ་ཨོཾ་རུ་ལ་པང་པང་ཡེ་ཏ་ཧཱུྃ་
པང་རི་མ་ཧཱུྃ་སྟེ། ཡ་ལེ་སྭཱཧཱ། མ་འགྲི་ན་མི་ལ་ཏི་བཛྲ་སཱཧཱ། ལེ་མ་སད་ན་འགྲོ་ཏ་ཏི་
པང་སད་བྱེ་ན་བར་སཱཧཱ། མ་ཡ་ན་རི་སཱཧཱ། ཞི་ནས་ལང་མི་པེ་ཕུ་ཕུ་ཀ་ན་མ་ཇི་བང་
ཏ་ན་ཞེས་བརྗོད་པས། ཤུ་བ་དེ་ཡང་ཉིལ་གྱིས་སོང་ངོ༌། ། ཤ་མདོག་དེ་ཡང་སྔོན་བས་
ལེགས་སོ། །སྐད་དེ་ཡང་སྔོན་བས་ཀྱང་སྙན་དེ་ནས་བུ་ན་ལེ་ཏི་ཡི་སྔོན་བས་ཀྱང་གཟི་
མདངས་ལེགས་སོ། །སྔོན་བས་ཀྱང་སེམས་གསལ་ལོ། །དེ་ཡ་ར་སེ་ཡི་བརྗོད་པས།
དེ་ནས་སྟོན་པས་དམ་གསོལ་ནས། མཚམས་རྗེ་ལྷེའུ་ཐུང་ཡང་དེར་ནད་སོས་སོ། །དེ་
རིང་ཡོན་བདག་འདི་ཕན་ནོ་བསོད་དོ། །མཚམས་རྗེ་ལྷེའུ་ཐུང་གིས་སྟོན་པ་གཤེན་
རབ་མི་བོ་ལ་ཞུས་པ་ཀླུའི་རྒྱལ་མོ་རིགས་བྱེད་མའི་ལེའུ་སྟེ་ཞེ་དྲུག་པའོ། །གཙང་མ་ཀླུ་
འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས་བམ་པོ་དང་པོ།། །།
༧ ཀླུའི་ར་བར་ཅིག་ལ། ཡུལ་ཡང་རམ་པ་བཟང་གི་ནང་ན། མཁར་ཡང་རམ་
མཁར་རྩེ་མཐོན་ན། དེའི་ནང་ཤེད་ན། ཕ་དང་ཡབ་སྨོས་པ་ཁ་ཡེལ་དང་མཆེད་
པོ་ལགས་སོ། །མ་དང་ཡུམ་སྨོས་པ་མ་ས་དོག་བཙུན་མོ་གཉིས་བཤོས་པ་རྣམས་ཀྱི་
སྲས་མིང་སྲིང་གསུམ་དུ་བལྟམས་སོ། །མིང་པོ་གཅེན་པོ་ནི་ལེགས་གསུམ་དཀར་དུ་
བཏགས་སོ། །དེའི་གཅུང་པོ་ལེགས་པ་ལ་དབང་ཕྱུག །སྲིང་མོ་ལེགས་གསུམ་སྨན་
ཡབ་ཁ་ཡེལ་དང་མཆེད་པོས། བྱང་དུ་འབྲོང་དང་གཡག་བཤོར་དུ་བྱོན། ཤ་བ་
བཤོར་མ་མཁྱེན། གཡག་བཤོར་རྩིབ་ལ་ཤོར། ཤ་ཡང་བཤོར་མ་མཁྱེན། ཤ་དང་
473

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐུར་ལ་དད། ཤ་བཤོར་དུ་ཡང་བྱོན་པས། ཤ་བ་བཤོར་མ་མཁྱེན་ནས། ཤ་བཤོར་
ལུང་གསུམ་མདོ་རུ་ཤོར། དེ་ནས་ཉ་བཤོར་མ་མཁྱེན་ཏེ། ཉ་བཤོར་མཚོ་ལས་ཤོར་
ལགས་སོ། །དེ་ཡང་ཡབ་ཀྱིས་གནའ་བཤོར་མ་མཁྱེན་ཏེ། གནའ་བ་བཤོར་ཡང་
མཐའ་ལ་ཤོར། ཡབ་ཀྱིས་གླ་བ་བཤོར་མ་མཁྱེན་ཏེ་གླ་བ་ཡང་བྲག་ལ་ཤོར། ཡབ་ཀྱིས་
བོང་བཤོར་མ་མཁྱེན་ཏེ། བོང་བཤོར་གྱེན་ལ་ཤོར། ཡབ་ལ་སྲས་ཀྱང་རབ་ཏུ་མཁོང་།
ཡབ་འདི་ནས་ཀྱང་མར་ལ་བཏང་ངོ༌། །དེ་ནས་ཡང་ཡབ་ལ་ཁྱོད་གཞན་བགྱིས་པས།
ཡབ་རབ་ཏུ་ཐུགས་ཁྲོས་ནས། ཀླུ་མོ་གཟི་བྱིན་འབར་མ་བྱ་བ་དེ་རྒྱ་མཚོའི་གཏིང་ན་
གནས་པ་ལས། རྒྱ་མཚོའི་གཏིང་ན་ཤིང་ལྕང་མ་གྲུང་ཅིག་སྐྱེས་པ་ལས། ལྕང་མ་དེའི་
འདབ་མའི་བསིལ་གྲིབ་ལས། ཀླུ་མོ་གཟི་བྱིན་ཀུན་ཏུ་འབར་མ་དེ་ཤིང་དེ་ལ་དབྱར་ཟླ་
གསུམ་ལ་གནས། དེ་ནས་མཆིས་པ་ལས་ཀྱང་ཡབ་ཁ་ཡེལ་དང་། མཆེད་པོས་སྲས་
ཀྱི་ཚིག་དེ་མ་ཁྱག་ནས་གསེར་གྱི་སྟ་རེ་དང་གཡུའི་སྟེའུ་འབྱམ་པ་བཙལ་ནས། ཤིང་
བུ་ལྕང་མ་དེ་འགུམ་དུ་མཆིས་པས། དེ་ནས་སྟ་མོས་གཅིག་བཅད་ནས་ཤིང་ཡང་འབྲི་
སྐད་དུ་ངུར། སྟ་མོས་གཉིས་བཅད་པས་རྟ་སྐད་འཚེར་ཞིང་གདའ། ཤིང་དེ་བཅད་
པའི་ཤུལ་ནས་གསེར་གྱི་སྦལ་པ་ཞིག་བྱུང་ནས་རྐན་སྒྲ་ཐོག་གེ་ཏོག །སྦལ་པ་དེའི་
ཞལ་ནས་མིའི་སྐད་ཀྱང་སྨྲས་སོ། །ཁྱོད་ཚུར་ཉོན་དང་། ཤིང་འདི་བཅད་པ་ཁྱོད་ལ་
ཅི་བྱ་ཞེས་གསུངས་པ་ལས། ཤིང་འདིའ་རྩ་བ་ནི་རྒྱ་མཚོའི་གཏིང་དུ་སོང་ལ། དང་པོ་
ཡང་ཀླུའི་རྒྱལ་མོ་གཟི་བྱིན་ཀུན་དུ་འབར་མ་དེས་བསྐྱེད་པ་ཡིན། དབྱར་ཟླ་གསུམ་ན་
ཤིང་འདིའི་ཁ་ན་གནས་པ་ཡིན། སྦལ་པ་དེ་ཡང་རྒྱ་མཚོའི་གཏིང་དུ་ཕྱིས་ཀྱིས་ལོང་
ནས་སོང་། ཡབ་ཁ་ཡེལ་དང་མཆེད་པོ་དེ་རབ་ཏུ་ཡང་རྟོག་པ་སྐྱེས་ཏེ། དེ་ནས་ལན་
མ་ལན་ཅིག་ན་ཡབ་ཀྱིས་སྲས་ལ་ངས་ཤ་ཞིག་བཤོར་དུ་འགྲོ། གསེར་གྱི་སྟ་རེ་དང་
གཡུའི་སྟེའུ་འབྱམ་བུ་ཁྱེར་ནས་ཤིང་ལྕང་མ་ངས་གཅོད་དུ་ཕྱིན་ནས། སྟ་མོ་བརྒྱབ་
474

འབུམ་སྡེ། ཀླུ་འབུམ། ༼བར༽
པས་འབྲི་སྐད་ངུར། སྟ་མོ་གཉིས་བརྒྱབ་པས་རྟ་སྐད་འཚེར། སྟ་མོ་གསུམ་བརྒྱབ་
པས་ཡང་གསེར་གྱི་སྦལ་པ་ཞིག་བྱུང་ནས། སྦལ་པ་དེ་ཡང་མི་སྐད་དུ་སྨྲས་སོ། །
ལྕང་མ་འདི་རྒྱ་མཚོའི་གཏིང་ནས་སྐྱེས་པ་ཡིན་ནོ། །ཀླུའི་རྒྱལ་མོ་གཟི་བྱིན་ཀུན་ཏུ་
འབར་གྱིས་བསྐྱེད་པ་ཡིན། དབྱར་ཟླ་གསུམ་ལ་དེ་ལ་གནས་པ་ཡིན་ཟེར། སྦལ་པ་རྒྱ་
མཚོའི་གཏིང་དུ་སོང་ནས། དེ་ཅི་ཙུག་བྱ་ཡི་གསུངས་པས། དང་པོ་ཡང་སྲིད་པ་ལས་
ཡབ་ཀྱི་ནོངས་སོ། ། ཅི་ལ་དོ་བསྡོ་ཡང་ཀླུ་ལ་དོ་མི་བསྡོ། ཕུང་བའི་ལས་ལ་འཛུད་པ་
ཡིན་ནོ། །དེ་ནས་ཀླུ་གཟི་བྱིན་ཀུན་ཏུ་འབར་བ་མ་རབ་ཏུ་ཐུགས་འཁྲུགས་པས། དེ་
ནས་ཡང་དག་པའི་ཤིང་དེ་ཡང་སྐམས་སོ། །ཡབ་ཁ་ཡེལ་དང་མཆེད་པོ་དེ་ལུས་པོ་
སྒོང་ཀྱིས་ཐལ་ནས། ཡབ་ཀྱིས་འགྲོ་ཡང་མི་ཤེས་སོ། །ཡབ་ཀྱི་ཞལ་ནས་བུ་དང་སྲས་
མོ་ཅི་ལ་དོ་བསྡོ་ཡང་ཀླུ་མོ་ལ་དོ་མི་བསྡོ། །ཅི་ལ་ལས་བྱེད་ཀྱང་ཀླུ་ལ་ལས་མི་བྱེད། ཅི་
ལ་དབང་བྱེད་ཀྱང་ཀླུ་ལ་དབང་མི་བྱེད། ཡབ་ཀྱི་ཞལ་ནས། ཕུ་རུ་ཤ་བཤོར་མ་བྱོན་
མདའ་རུ་ཉ་བཤོར་མ་འགྲོ་གསུངས། ཡབ་ཀྱི་བོལ་གོང་སྟེང་དུ་ནད་ཙི་ཙི་ཛཱ་ལ་བྱུང་
ནས་ཀྱང་། ཡབ་ཀྱང་དེར་སྡིག་ནད་ངན་པ་འབྲུམ་པར་ལྡོག་ནས། བུས་ཡབ་གཅིག་
ལགས། ཕའི་ཤ་བ་ཤན་མས་ཡང་མི་ལོང་ལགས་ནས། དེ་ནས་ཡབ་ཀྱི་ཕུར་ཡང་དྲིལ་
ནས་སྦས་པས། ལན་མ་ལན་ཅིག་ན་ལེགས་གསུམ་སྐོར་བདག་ཀྱང་དེ་ནས་ཁབ་དང་
དབྱལ་བཙལ་བ་སྲིད་པ་ཡོངས་ཀྱི་བདག་མོ་མགོན་གསུམ་དུ་བཞེད་པས། དེ་ལས་
སྲས་ལྔ་ཡང་བསྟམས། །ཡབ་ཀྱང་ལན་མ་ལན་ཅིག་ན་ལེགས་གསུམ་སྐོར་བྱ་བ་དེས།
སྲས་རྣམས་ལ་འཐབ་འཛིང་མི་སྲིད་གསུངས་ཏེ། ཡབ་ཀྱིས་རི་གསུམ་རྩེར་བྱོན་པས།
ཡབ་ཀྱང་ཤིང་སྐྱེར་ཟུག་ནས། སླར་ཁབ་ཏུ་བྱོན་ནས་སྲས་ཀྱིས་ཡབ་ཀྱི་ཞབས་ཅི་
ནོངས་གསུངས་པས། ང་ལུང་གི་ཡ་ཕུར་ཞབས་འཆག་ཏུ་བྱོན་པས། སྐྱེར་པའི་ཚེར་
མ་ཞིག་རྐང་པ་ལ་ཟུག་ནས། འདི་བླང་དང་བྱས་པས། སྲས་རྣམས་ཀྱིས་བལྟས་པས།
475

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡབ་ལ་ཚེར་མ་མི་གདའ་ལགས་སོ། །ཡབ་ཀྱི་ཞབས་གས་ནས་གདའ་བས་ན། སྐུ་
མཚལ་ཞེས་བགྱིས་པས། སྲས་པོ་དང་ཡབ་ཀྱི་བདག་མོས་བསྐུས་པས་དེར་ཡང་རུང་
དུ་མ་འཚལ་ནས། བུའི་ལོ་མར་གྱིས་བསྐུས་པས་ཀྱང་རུང་དུ་མ་མཚལ་ལོ། ། དེ་ནས་
སླར་ཇེ་ཐུ་ཇེ་ཐུ་ཐལ་ནས། སྦང་མའི་ལུམས་སུ་བཅུག་སྟེ། རྣག་བྱུང་བས་དེ་འཇིབ་
ཏུ་བཅུག་པས། ཡང་རབ་ཏུ་ཡང་རུང་དུ་མ་འཚལ་ནས། ཐུ་བ་ཡང་མེད་དོ། །
ལེགས་གསུམ་སྒྲ་ཡི་ཞལ་ནས། འདི་ལ་སྨན་པ་ཞིག་བཙལ་དགོས་སོ་གསུངས་ནས།
སེར་ག་ལ་སྨན་པའི་ཞལ་ནས་མེད་དོ་གསུངས་ནས། བུ་ཚོལ་དུ་མ་འདོད་དེ། ཁབ་
བདག་མོའི་ཞལ་ནས། ང་ལ་རོག་མེད་ན། བུ་ཡོད་ཀྱང་གཞན་གྱི་རོག་མེད་ན། བུ་
བསྐྱེད་བསྲིངས་ནས་ཚོལ་དུ་མཆིས་པ་ལས། བཤུལ་ཁར་སྒམ་ཕ་བོང་དེ་དང་མཇལ་
ནས། མོ་བཙུན་གར་གཤེགས་བགྱིས་པས། མོ་བཙུན་གྱི་དགོངས་པས་སྒམ་ཕ་བོང་ལ་
གཏམ་མ་བགྱིས་པས། སྒམ་ཕ་བོང་གི་ཞལ་ནས། མོ་བཙུན་ཀྱང་རེ་ངན། ཁྱོད་ཀྱི་ཕ་
བ་ཡང་ངས་ཤེས་སོ། །ཁྱོད་ཀྱི་ལེགས་གསུམ་སྒྲ་སེར་ག་ན་བ་ཡིན། དེ་ལ་སྨན་པ་ཚོལ་
བ་ཡིན། དེར་མོ་བཙུན་གྱིས་སྒམ་ཕ་བོང་དེ་ལ་བསྐོར་ནས་ཕྱག་བགྱིས་པས། སྨན་པ་
ག་ན་མཆི་ཞེས་ཞུས་པས། སྒམ་ཕ་བོང་གི་ཞལ་ནས། འདི་ནས་ཕར་སོང་དང་མཁར་
ཤེལ་མཁར་དཀར་པོ་ན། སྨན་པ་འཚོ་བྱེད་གཞོན་ནུ་བྱ་བ་ཡོད་པས་དེ་སྤྱན་དྲངས་
མཆི། མོ་བཙུན་ཕར་བརྒལ་ཏེ་བལྟས་པས་མཁར་ཤེལ་མཁར་སྐྱ་བོ་ཞིག་གདའ།
དེར་མོ་བཙུན་གྱིས་སྐྱེས་པ་ཞིག་ལ་མཇལ་གྱིས་བགྱིས་པས། སྐྱེས་པ་ཞིག་དང་མཇལ་
ནས། མོ་བཙུན་གྱི་ཞལ་ནས། སྨན་པ་འཚོ་བྱེད་གཞོན་ནུ་ལགས་སམ་བགྱིས་པས།
སྐྱེས་བུ་ལགས་ཀྱིས་མཆི། མོ་བཙུན་གྱིས་ནད་པ་ཞིག་མཆིས་པས་གཤེགས་འཚལ་ལོ་
ཞེས་ཞུས་པས། སྨན་པའི་ཞལ་ནས་ནད་པ་སོས་མི་སོས་པ་དེ་ཁྱོད་ལ་རྩ་བརྟག་གི་
མཆི། མོ་བཙུན་ལ་རྩ་བརྟགས་པས། ནད་པ་བཅོས་དཀའ་བར་འོང༌། སོས་ཏེ་འོང་
476

འབུམ་སྡེ། ཀླུ་འབུམ། ༼བར༽
གསུངས་ནས། མོ་བཙུན་གྱིས་ཁྲིད་ནས་ཕྱིན་ནོ། །ཁབ་ཏུ་བྱོན་ནས་སྨན་པས་ནང་
པར་རྩ་བལྟས་པས། ཁྱོད་ལ་དང་པོ་ཐུར་རྣོན་ཞིག་ཟུག་ནས་འདུག་གོ །འདི་དཔྱད་
བྱ་དགོས་ཞེས་བྱས་པས། དེ་ནས་ཡང་སྣ་ལ་རྣག་བཏོན་ནས། ཁབ་ཕྱུང་ངོ༌། །ཉ་ལ་
རལ་བྱས་ནས་རྣག་བཏོན་ནས། རྣག་ཀྱང་ལྗང་གུར་བྱུང་ངོ༌། །དེ་ནས་ཡང་ལྕང་མའི་
ལུམས་སུ་བཅུག་ནས་བཞག་གོ །སྨན་པ་ལ་ལམ་ལུག་ཅིག་བརྫངས་པས། སྨན་པས་
ནད་པ་ལ་ཟླ་བ་ཕྱི་མའི་ཉ་ལ་ཤ་འུས་ཁེངས་ནས་བྱུང་ན་གཏིང་ན་སྐྱོན་མེད་པ་ཡིན།
དེ་བས་མ་ཁེངས་ན་ཤ་བས་རུས་པ་སྣད་ནས་ཡོད་དེ། རུས་པ་སྔོན་པོར་སོང་ནས།
ཤའུ་སྐྱེ་མི་སྟེར་བ་ཡིན། སྨན་པ་བརྫངས་ནས་བཏང་བས། དེ་ནས་སྨན་པ་ཟླ་བ་
གཅིག་ལོན་ཏེ། ནད་པ་ཡང་རྣག་འཚོར་མ་འདོད་དོ། །ནད་པས་དཔྱད་པས། ནད་
འདིས་མི་བཏང་བས་ན། སྨན་པ་འོང་དུ་མི་འདོད་པ་ཡིན་སྙམ་ནས། སྨན་པས་ཀྱང་
ཞག་གཅིག་ཞག་གཉིས་ལ་འགྱངས་སོ། །ནད་པས་བུད་མེད་མ་ང་ལ་ནད་འདིས་མི་
བྱས་པས། ང་ལ་ནི་ཟས་ཡོད་པས་སློངས་ཤིག་བྱས་སོ། །དགོངས་མ་དགོངས་ཤིག་ན་
སྨན་པ་ཕེབས་ནས། ནད་པ་ལ་སྨན་པས་སྨྲས་པ་རུས་སོས་མི་གདའ་གསུངས་སོ། །
སྨན་པས་ནངས་པར་རྩ་བལྟས་པས། རྨ་ཁ་སྔོན་པོར་སོང་བས་ཀྱང་ཡ་མཚན་སྐྱེས་
ནས། ཕྱི་ནས་བལྟས་པས་ཀྱང་རྨ་དང་རུས་པ་སྔོན་པོར་འདུག་སྟེ། རུས་པ་དེ་བེའུ་
ལས་བདར་ནས། རུས་པ་དཀར་སང་ཀྱིས་སོང་ངོ༌། །བལྟས་པས་རུས་པའི་ལྷ་བ་
དམར་པོར་མ་བྱུང་བར་ལྗང་གུར་བྱུང་ནས། སྨན་པའི་ཞལ་ནས། ཁྱོད་ཀྱི་རྨ་ཡ་
མཚན་ཆེན་པོར་འགྲོ་སྟེ། སྨན་པ་ཡང་མ་མགུ་སྟེ། བུ་སྨད་དང་ནད་པ་ཡང་མི་
དགར་དགོངས་ནས། འདི་སོས་ཏེ་འོང་བས་ན། འདི་སྣ་ལ་ཆུ་དར་གྱིས་གཡོགས་
ལ། དེ་ནས་སྤང་མས་གཡོགས་ཤིག །འདི་ལན་ཅིག་རྨ་སོས་པ་དང་། རྨ་འདིའི་ཚལ་
གྱིས། ལན་ཅིག་ན་བཅོས་དཀའ་བ་ཞིག་འོང་ན་སྙམ་ནས། སྨན་པ་དེས་ལོ་གསུམ་
477

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ན་སྨན་ལྡང་བར་འོང་གསུངས་ནས་བཞུད། ནད་པས་སྨན་པ་ལ་དར་དཀར་རལ་
ཀ་ཞིག་བསྐོན་ནས། དེའི་དུས་ན་བྱོན་འཚལ་ལོ་ཞེས་ཞུས་པས། སྨན་པས་འོང་བར་
ཞལ་གྱིས་བཞེས་སོ། །དེ་ནས་སྨན་པའི་ཁབ་ཏུ་བྱོན་ནས། ལོ་གསུམ་དུ་ནད་པ་སོས་
སོ། །ལན་མ་ལན་ཅིག་ན། ནད་པ་ལ་རྒྱལ་དབང་དང་ཁྱིམ་མཚེས་ཀུན་ཀྱང་མི་དེ་ལ་
གཏམ་མི་སྙན་པ་སྒྲོགས་ནས། དེ་རང་གིས་མ་ཐོས་པར་བུ་ཚས་ཐོས་ནས། འ་ཕ་མི་
ཁའི་དོགས་ནས། འ་མས་ལེགས་པར་ཕ་ལ་སྨྲས་པས་དྲི་མི་ཞིམ་སྟེ། ཡབ་ཀྱི་ཞལ་ནས་
ངའི་ལུས་པོ་འདི་ཡང་ཟའི་གསུངས་ནས་བུ་དང་ཆུང་མས་གསང་ནས་ཆུ་སེར་ཡིན་
མོད་གསུངས་སོ། །བུར་ནག་དང༌། སྦྲང་རྩི་དང་མར་བསྲེས་ནས་ལྟོ་སྟོང་ལ་བཏང་
ནས་བཞག་པས་ལོ་གསུམ་དུ་སོས་པ་མེད་ནས། དེ་ནས་ཀྱང་སྨིན་ནས་ནད་བྱུང་བས་
ཀྱང་། སྨན་པ་གཉེར་བས་སྨན་པ་ན་རེ། འགུམ་པ་ལ་ཐུག་པ་ཙམ་དུ་ཐོག་འོང་བ་ཞེ་
བ་ཡིན། དེ་ནད་ངན་པ་ཙི་ཙི་ཛཱ་ལ་ཡིན། ཕྱིས་ཀྱང་ཕན་པའི་རྒྱུ་ལྟ་བུ་མེད་དེ། ནད་
པ་ཡིད་ཆེས་སུ་གཞུག་གོ་གསུངས་ནས། སྨན་པས་བསྙུང་སྨྲས་པས། ནད་པའི་ཞལ་
ནས་གཡས་རུས་འདི་སོས་པ་མ་ལགས་སོ། །ད་ལྟར་སེམས་འདི་བྲོ་འཚལ་ཡང་རབ་
ཏུ་ཆེ། སྨན་པས་རྩ་ཆུ་ཡང་བལྟས་སོ། །ན་ནིང་གི་ཁ་དམར་བཏགས་པ་ཁྱོད་ཀྱི་ནད་
ཙི་ཙི་ཛཱ་ལ་ཡིན་པས་ངས་མི་ཤེས་སོ། །ནད་འདི་སུག་མཛེ་ཡིན་པས་སྔོན་ཕ་མེས་ནས་
ཡོད་པ་ཡིན་ནོ། །འདི་ཕ་མེས་རིགས་ཀྱི་མཛེ་ཡིན་པས་ནད་འདི་སྨན་པ་ངས་མི་ཤེས་
སོ། །ཡོན་ཏན་ཅན་མཁས་པས་ཆོས་སྲིད་དོ། །དེ་ནས་སྨན་པ་ཁབ་ཏུ་བཞུད་པས།
སྨན་པས་རྩ་ཆུ་ལ་བལྟ་འཚལ་བགེགས་ཟིན་དུ་འཚལ་ལམ་ཞེས་ཞུས་པས་ཀྱང་། སྨན་
པས་རྩ་བལྟས་པས་དགེ་བསྙེན་ཕ་ལ་གབ་ནས་ཟིན་དུ་མ་འདོད། ཕྱི་དེ་ལོ་ལ་བལྟས་
པས་འདི་ཀླུ་ཡིན་པས་བུད་མེད་དཀར་མོ་ལ་མཚལ་གྱི་ཐིག་ཕྲན་ཅིག་རྩལ་འདུག་གོ །
འདི་ཡང་རབ་ཏུ་བཅོས་དཀའ་བར་འོང་ངོ༌། །དེ་ནས་སྨན་པ་ཡང་བྱོན་ཏོ། །ནད་པ་
478

འབུམ་སྡེ། ཀླུ་འབུམ། ༼བར༽
དེ་ནི་ཡ་མཚན་དུ་ལྕེབས་པར་དགོངས་པ་ལས། དེ་ནས་བུ་དང་སྲས་ཀྱིས་ཐུགས་ལ་
ཅི་ཚུགས་བྱ་དགོངས་པ་ལས་ཁབ་ཀྱིས་ཀྱང་སྔོན་ཡང་སྨན་པ་གཉེར། དེ་ནས་ཡོན་
ཏན་ཅན་ཚོལ་དུ་ཡང་བྱོན་ནས། དེ་ནས་ཕར་བྱོན་པས་ཀྱང་ཤུལ་ཀ་རུ་སྒམ་ཕ་བོང་
གི་ཞལ་ནས། མོ་བཙུན་ག་ནས་བཞུད་གཤེགས། བདག་གི་ཡབ་ཀྱི་བདག་པོ་ཡང་
རབ་ཏུ་བྲོ་འཚལ་ལོ། །སྒམ་ཕ་བོང་ལགས། ཐུགས་ལ་རིག་པ་མངའ་ལགས་ན་ཡོན་
ཏན་ཅན་གང་ན་བཞུགས་ཞུས་པས་སྒམ་ཕ་བོང་སྐྱེས་ཀྱི་ཞལ་ནས། མོ་བཙུན་ཚུར་
གསོན་དང་། འདི་ནས་ཕར་བཞུད་དང་ཤེལ་གྱི་བྲག་དཀར་རྩེའི་ངོས་དེ་ན་སྟོན་པ་
གཤེན་རབ་མི་བོ་བཞུགས། དེ་ནས་མོ་བཙུན་ཡང་ཆས་ནས་བཞུད། བྲག་དཀར་གྱི་
ལོགས་ལ་བྱོན་ནས། སྟོན་པ་ལགས་ཉོན་མོངས་པའི་སེམས་ཅན་བྲོ་འཚལ་ལགས་ན།
ཐུགས་རྗེས་བཟུང་འཚལ་ལོ་ཞེས་ཞུས་པས། སྟོན་པས་ཀྱང་ཐུགས་རྗེས་འཛིན་དུ་བྱོན་
ཏེ། དེ་ནས་ནད་པའི་གམ་དུ་མཆིས་ནས་དེ་ནས་སྟོན་པ་གཤེན་རབ་མི་བོ་ཀླུའི་འ་ཕ་
ནས་ཟིན་པས་ངས་མི་འཚོ། ཕྱི་མ་ཀླུ་མོ་ལ་ངས་དམ་བཏགས་ལ་བཞག་གོ་ཞེས་ཞུས་
པས། མ་བུ་ཡོངས་ཀྱིས་སྟོན་པ་ལ་རྒྱ་འགྲེས་བགྱིས་པས། དེ་ནས་སྟོན་པ་གཤེན་རབ་
མི་བོས་ཀྱང་བག་བཞི་ཡང་ནས་ཡང་དུ་བསྐུམ་ནས་དང་ལ་རབ་ཏུ་བསྐུམ་སྟེ། འདི་
ཏ་པུ་ཏྲ་བཛྲ་ནི་སུ་ཀ་མ་ལེ་བཀྲེ་ན་སད། སུ་ཀེ་སུ་ཀེ་ནི་ར་ཕུ་ཏ་རི་ན་ཛི་ན་ཡུ་ཏེ་ལེ་
ནུ་གུ་ཕཊ། སུ་པའི་ཏ་མ་ལེ་པེ་ཏ་སུ་ན་མ་ལེ་སུ་ཏ་ལ་ཕཊ་ཕཊ་ཕཊ། ཙུ་རུ་ལ་མ་
སད་དུ་ཀེ་ན་སུ་ཏ་ལང་ཏེ་མ་ལ་སཱཧཱ། ཧཱུྃ་ཕུ་ཧཱུྃ་ཕུ་ཧཱུྃ་ཕུ། སི་ཏ་རུ་ན་མ་ལེ་འགུ་ན་ཇི་
ཀེ་ཏ་ཡ་ཏད་པ། བུ་ནེ་པུ་བུ་ནེ་སི་སྤུ་ས། སུ་ལང་ཀྲོ་ཏ་སུ་ལང་ཀྲོ་ཏ་སུ་ལང་ཀྲོ་ཏ་
སཱཧཱ། འགྲི་ན་ལེ་པང་སཱཧཱ། དེ་སྐད་ཅེས་སྟོན་པའི་ཐུགས་རྗེས་བརྗོད་པས། ཀླུ་རང་
མངོན་པར་སྟོན་པའི་སྤྱན་སྔར་བྱོན་ནས་སྟོན་པ་ལ་འདི་སྐད་བརྗོད་ནས། སྟོན་པས་
འདི་དང་ཕ་རོལ་གཉིས་སུ་མེད་པར་མཚོན་ན་བདག་ཞེ་སྡང་མཛད་པ་ཅི་ནོངས།
479

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གསེར་དང་བོང་བར་དབྱེར་མེད་པར་མཛད་ན་ང་བདེ་བ་ཆེན་པོ་ལ་ཡང་ནས་ཡང་
དུ་བདག་ལ་ཞེ་སྡང་མཛད་པ་ཅི་ནོངས། བུ་དང་དགྲ་རུ་མེད་པ་ལ་ང་དང་བདག་
ཏུ་ཕྱེ་བ་འདི་ཇི་ལྟར་ལགས་བྱས་པས། སྟོན་པ་གཤེན་རབ་མི་བོས་ཀྱང༌། ཀླུ་མོ་ལ་
སྟོན་པའི་ཞལ་ནས་ཚུར་ཉོན་དང་། ཉོན་མོངས་པའི་སེམས་ཅན་འདི་ལ་ཁྱོད་ཀྱང་
གནོད་པ་ཅི་སྟེ། དེ་སྐད་ཟེར་ནས་ཀླུ་ཡང་སྟོན་པའི་ཞལ་ནས་གསུངས་པ་གསན་དུ་
མ་བཞེད་ནས། ཡང་སྟོན་པ་གཤེན་རབ་མི་བོ་ཐུགས་རབ་ཏུ་ཁྲོས་ནས་སྤྱན་བཙུམས་
ཏེ་བསྒོམས་པས་སྙིང་པོ་བཟླས་པ། ཨོཾ་ཧུ་ལུ་མུ་ལུ། ཀྲོ་ཤོ་ཕཊ། ད་དེ་འདྲེན་སི་ཏ་
ལང་། ཕཊ་ཏ་མ་བུ་འདྲེ་ཏ་ལང་། ལན་ཏེ་སང་ཧ་དུ་ན་ད་ཕཊ་ན། ཕུན་ལང་ཏེ་
སཱཧཱ། མ་ཡ་ནི་ཏི་གྲ་ན་ས་རུ་པ་ཏ་མ་ནུ་སཱཧཱ་བརྗོད། ཀྲོ་ཏ་ཀྲོ་ཏ་ཀྲྀ་ཏ། ཀྲོ་ཤོ་ཀྲོ་ཤོ་
ཀྲོ་ཤོ། ནུ་མ་མ་ནུ་ཕང་ས་ར་པ་ནི་སང་ཏོ་ན། ཏ་ན་ལེ་ཏ་མ་ཀུ་སཱཧཱ། དེ་ལུ་ནེ་མ་སེ་
ན་སཱཧཱ། མ་ཏ་མ་ན་ཧཱ་ཕཊ་སཱཧཱ། ཏ་ར་ལ་སི་འུ་ན་པང་ཏོ་མ་ཡ་ལང་ཏེ་འགྲེ་ན། མི་
མ་སུ་པ་རི་ཏ་ཡ་སིང་པང་ནི་ཏི། ལང་ཏ་པ་རི་སང་ན་བྱ་ཏ་མི་ལེ་སྭཱཧཱ། པང་ཕུ་ཀེ་
མ་ལུ་ཧེ་དེ་ནན། ལོང་ཏི་ཡ་པི་སུ་ན་སད་ན་ལང་ཏིང་ཀུ་ལུ་ཀུ་ལུ་ཀུ་ལུ་ད་སྭཱཧཱ། དེ་
ནས་ལ་པ་རི་སད་ན། རི་པ་རུ་གན་དུ་སཱཧཱ། དེ་ནས་ལ་རི་སད་ན། རི་པ་རུ་ག་ན་དུ་
སཱཧཱ། ཨ་ན་སུ་ཏ་པ་ཡ་རི་སཱཧཱ། ན་རུ་ལུ་སྭཱཧཱ། དེས་ཀླུའི་རྒྱལ་མོ་དེར་བརྒྱལ་ལོ། །
སྟོན་པས་ཀྱང་ཡང་འགྲི་ན་འགྲི་ན་སཱཧཱ། དེ་ནས་ཡང་དུ་ཏ་ནན་བྱས་པས་ཀླུ་མོ་ཡང་
དེར་ལངས་སོ། །སྟོན་པ་གཤེན་རབ་མི་བོས། ཀླུ་ཞབས་བཀན་ཕོག་གསུམ་བགྱིས་
པས། སྟོན་པས་ཞུས་ལན་གསུངས་སོ། །ཁྲི་ནན་ཞེས་ཞུས་པས་སྟོན་པ་གཤེན་རབ་མི་
བོ་དང་ཀླུ་ཐམས་ཅད་ཀྱིས་འདུན་མ་འདུས་ནས་འདི་སྐད་ཅེས་གསུངས་སོ། །སྲིད་པ་
ལ་གནས་པའི་ཀླུ་རྣམས་ཀྱང་ནི། བདག་གི་དབང་དུ་འདུ་བ་སེམས་མི་འགལ་བར་
མཛོད་ཅིག་ཞུས་པས། ཀླུ་ཐམས་ཅད་འདུན་མ་འདུས་ནས་སྟོན་པ་གཤེན་རབ་མི་བོ་
480

འབུམ་སྡེ། ཀླུ་འབུམ། ༼བར༽
ལགས། སེམས་ཅན་ཐམས་ཅད་ཀྱིས་ཀླུ་ལ་གནོད་འགལ་མི་མཛད་ན། མིས་ཀླུ་ལ་
འགལ་བ་མ་བགྱིད། དེ་ཡང་གཤེན་པོ་ཐམས་ཅད་ཀྱང་ཀླུ་ལ་བཅོལ་མཛད། ཀླུས་
ཀྱང་སྐྱེད་པ་དང་གསོ་བ་ཡང་མི་འགྲུབ་ལགས་སོ། །གསོ་བ་དང་གཡར་བ་ཡང་མི་
འཚལ་གྱིས་གསུངས་པས། དེ་ནས་སྟོན་པ་གཤེན་རབ་མི་བོ་ཡང་རབ་ཏུ་ཐུགས་ཁྲོས་
ནས་སོ་སྒྲ་ཀྲིག་ཀྲིག་བགྱིད་ནས། ཕྱག་གིས་སེ་གོལ་ཡང་བརྡབས་ནས་བཏང་བས།
ཀླུ་ཐམས་ཅད་ལ་སྟོན་པས་སྙིང་པོ་བཟླས་ཏེ། འདིའི་ནུ་ལང་པའུ་ཏ། ཐ་ཏ་ག་ཏ་ཕུ་
ཀ་ཡ་ན་རུ་ཏི་སུ་ཡེ་ཕཊ་ན་ཏ་ཡང་སད་ཧེ་སད་ཧེ་སད་ཧེ། དེ་ནས་ནི་ཏི་ན་ཡ་ན་མ་
སུ་རུ་སུ་རུ་ན། དེ་ནས་ཀླུ་ཐམས་ཅད་བརྒྱལ་ནས་ཆུ་བོ་ཆེན་པོ་ཀུན་སྐམ། རྒྱ་མཚོ་
ཆེན་པོ་རྣམས་ཀྱང་སྐམ། གཙང་པོ་ཆུ་བོ་གྱ་གྱུ་ཡང་སྐམ། དེ་ནས་རྩི་ཤིང་ནགས་
ཚལ་ཡང་སྐམས་སོ། ། དེ་ནས་སེམས་ཅན་སྐྱེ་འགུལ་ཡོངས་སུ་ཡང་ཡོ་མེད། ཐང་ཡོ་
ཡང་རྫ་སོལ་མེ་བཏང་བ་ལྟར་སོང་། ཡང་སྟོན་པ་གཤེན་རབ་མི་བོ་ཡང་གླུ་དང་གར་
དང་གདའ་ནས་ཀླུ་མེད་ན་སེམས་ཅན་ཏ་ཆས་ཀྱི་སྲིད་པ་འདི་གྱུར་ཏེ་འོང་ཐུགས་ལ་
ཡང་དགོངས་ནས། སྟོན་པ་གཤེན་རབ་མི་བོས་སེང་གེ་དཀར་མོ་འདྲ་བ་ཞིག་ཐུགས་
ལ་དགོངས་ནས། ཨོཾ་འགྲི་ན་འགྲི་ན་འགྲི་ན་བྱས་པས། སྙིང་པོ་འདིའི་བྱིན་རླབས་
ཀྱིས། ནམ་མཁའ་ལ་ཁྱུང་འོང་བ་བཞིན་དུ་འོད་ཅིག་བྱུང་ནས། དེ་ཤེལ་གྱི་དེབ་ཙེར་
སྩལ། དེ་ནས་སྟོན་པས། ཨོཾ་ཧུ་ལུ་ཧུ་ལུ་ཧུ་ལུ། ཞེས་བརྗོད་པས་སྙིང་པོ་འདིའི་བྱིན་
རླབས་ལས། སེང་གེ་དཀར་མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །དེས་
དངུལ་གྱི་དེབ་ཙེ་ཡང་གང་ངོ༌། །དེ་ནས་སྟོན་པས། ཨོཾ་པ་ཏ་པ་ཏ་ཕཊ། ཅེས་
བརྗོད་པས་རྟ་དཀར་མོའི་འོ་མ་རང་བཞིན་དུ་འཛག་པ་ཞིག་བྱུང༌། དེ་རིན་པོ་ཆེའི་
དེབ་ཙེར་སྩལ། དེ་ནས་སྟོན་པས་ཨོ་འ་ལ་འ་ལ་འ་ལ། ཞེས་བརྗོད་པས་བ་དཀར་
མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །དེ་ནས་སྟོན་པས། ཨོཾ་བ་ལི་བ་
481

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལི། ཞེས་བརྗོད་པས་ལུག་དཀར་མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །
དེ་ནས་དུང་གི་གའུ་བཀང་ངོ༌། །དེ་ནས་སྟོན་པས། སུ་ལང་པང་བརྗོད་པས་ར་
དཀར་མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །འཁར་བའི་དེབ་ཙེ་གང་དུ་
སྩལ་ནས། སྟོན་པས་རིན་པོ་ཆེའི་བུམ་པའི་ནང་དུ་བླུགས་ནས་སྙིང་པོ་འདི་བརྗོད།
ཨོ་སྤྲ་ལ་ན་ཡ་ཏ། འགྲེ་ཏ་ཧུང་འགྲེ་ཏ་ཧུང་འགྲེ་ཏ་ཧུང་པ་ན་ཡ། ལ་ཡང་ནི་ས་ཕཊ་
ཏི་མ་ཡུ་མ་ན་ལང་ཕཊ་ཏི་སཱཧཱ། ཡ་ན་ཙི་ཏ་མ་ལ་ན་ས་མ་སྤུ་སྤང་ཏི་ལང་། པ་ན་
ཡུ་ནི་པེ་ར་ཙ་ནི་ཡེ། དེ་ན་ལང་འགྱུ་ཡ་ན་སུ་པང་ཏི་བྱས་པས་ཡོ་བ་དེ་ཡང་རབ་ཏུ་
འགུལ་ནས་སྟོན་པས་ཀྱང་སྙིང་པོ་དྲག་ཏུ་བཟླས། འོར་ཀེ་སོང་སོང་། འོར་ཀེ་སོང་
སོང་། འོར་ཀེ་སོང་སོང༌། ཞེས་བརྗོད་པས་འོ་མ་དེ་རྣམས་རྒྱ་མཚོ་ཆེན་པོ་རྣམས་
སུ་གྱུར་པས། རྒྱ་མཚོ་ཆེན་པོ་དེ་སྔོན་བས་གཏིང་རིང་ལ་རྒྱ་ཆེ་བར་གྱུར་ཏོ། །རྒྱ་
མཚོ་ཆེན་པོ་དེའི་བྱིན་རླབས་ཀྱིས་ཀླུ་གཡུང་དྲུང་སེམས་དཔའི་རིགས་བསམ་གྱིས་
མི་ཁྱབ་པ་རྣམས་ནི་རང་བཞིན་དུ་གནས་པར་གྱུར་ཏོ། །དེ་ལ་སེམས་ཅན་དུ་གྱུར་
པ་རྣམས་དེར་སྐྱེ་བར་འགྱུར་རོ། ། དེ་ནས་སྟོན་པ་གཤེན་རབ་མི་བོ་ནི་ཐུགས་རྗེ་ཆེ་
ལ་ཐབས་ལ་མཁས་པས་རིན་པོ་ཆེའི་བུམ་པ་དེ་ཡང་། ཀྲ་ཏ་ཀྲ་ཏ་ཀྲ་ཏ་ཀྲོ་ཏ་ཀྲོ་ཏ་
ཀྲོ་ཏ། ཞེས་བརྗོད་པས་སྟག་གྲུས་མའི་འོ་མ་རང་བཞིན་དུ་འཛག་པ་ཞིག་བྱུང་ནས།
དེའི་འོ་མ་བུམ་པའི་ནང་དུ་སྩལ། དེ་ནས་སྙིང་པོ། ཏ་ལ་ཡེ་ཏ་ལ་ཡེ་ཏ་ལ་ཡེ་ལ། སུ་
ཀྲོ་སུ་ཀྲོ། ཞེས་བརྗོད་པས་ཐོད་པ་དཀར་པོའི་འོ་མ་རང་བཞིན་དུ་འཛག་པ་ཞིག་
བྱུང་ནས། དེའི་འོ་མ་བུམ་པའི་ནང་དུ་སྩལ། ཧུང་བ་སུ་ཧཱུྃ་བ་སུ་ཧཱུྃ་བ་སུ། ཏི་ཐ་ཏི་
ཐ། ཞེས་བརྗོད་པས་ཕག་དཀར་མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །
དེའི་འོ་མ་བུམ་པའི་ནང་དུ་སྩལ། དེ་ནས་པ་དེ་བཛྲ་པ་ཏེ་བཛཱ་པ་ཏེ་བཛྲ་པ་དེ་ཡ།
དེ་ལས་ནི་རྟ་ཁྲ་མོའི་འོ་མ་རང་བཞིན་དུ་འཛག་པ་ཞིག་བྱུང་ནས། ལང་པ་དུ་ཏ་ཛ་
482

འབུམ་སྡེ། ཀླུ་འབུམ།
ཁབ་བ་ན་ན་དུ་བྱས་པས་འབྲི་དཀར་མོའི་འོ་མ་རང་བཞིན་དུ་འཛག་པ་ཞིག་བྱུང་།
དེ་ཡང་བུམ་པའི་ནང་དུ་སྩལ། པེ་ནུ་ས་ཡ་པེ་ནུ་ས་ཡ། ཞེས་བརྗོད་པས་མཛོ་མོ་
ཁྲ་མོའི་འོ་མ་རང་བཞིན་དུ་འཛག་པ་ཞིག་བྱུང་ངོ༌། །དེ་ཡང་བུམ་པའི་ནང་དུ་སྩལ།
ཡང་ར་ཁྲ་མོའི་འོ་མ་རང་བཞིན་དུ་འཛག་པ་ཞིག་བྱུང་། དེ་ནས་བུམ་པའི་ནང་དུ་
སྩལ། བུམ་པ་ཡང་རང་བཞིན་དུ་འགུལ་ནས། སྟོན་པ་གཤེན་རབ་མི་བོས་ཀྱང་སྙིང་
པོ་དྲག་ཏུ་བཟླས་སོ། །ཏ་ཏ་ཡ་བ་སི་ནི་པང་ནི་པང་ནི་ཏི་ས་ཕཊ་བྱས་པས་སྙིང་པོ་
དེའི་བྱིན་རླབས་ཀྱིས་ཀྱང་བུམ་པའི་འོ་མ་དེ་རྣམས་ཀྱང་ཆུ་གཙང་པོ་དང་། ཆུ་བོ་གྱ་
གྱུ་ཡང་སྔོན་བས་ནི་སོས་དལ་ལ་འགྱུར་ཆུང་། ཆུ་མིག་གྱ་གྱུ་ཡང་སྔོན་བས་གཏིང་
ཟབ། ཆུ་སྲིན་དུ་གྱུར་པ་ཐམས་ཅད་ཀྱང་སྔོན་བས་སོས་དལ། དེ་ནས་སྟོན་པ་གཤེན་
རབ་མི་བོས་ཀྱང་སྙིང་པོ་བརྗོད་པ། སུ་ཏ་ཀེ་ཏེ་ལ་ནུ་ཧེ་ད་ལང་ཀེ་བ་ས་དུ་ཕཊ་ཏ་
ཏ་ན། ཀ་ལ་ཡ་ཀེ་དུ་ཞུ་ཛཱ། སྙེན་དུ་ཐེ་ཕཊ་ཏ་སཱཧཱ། ལ་ཏ་མ་ལ་ཏ་ན་པ་ཡང་པ་ཏ་
སཱཧཱ། སེ་མ་དུ་ལང་ཀྲོ་ཏ་ཕཊ་ཏེ། རུ་ལེ་དུ་ན་སི་ཏི་ལ་དུ་ཚ་བཛྲ་ཀྲོ་ཡ་ནི་ཏ། ལང་
པ་ནི་སུ་ལང་སཱཧཱ། ཡུ་ལང་ཏི་སེ་ཕཊ། སེ་ཕཊ། བུ་དེ་བུ་དེ་འགུ་ན་སཱཧཱ། ཡ་ཏ་མ་
ཏ་སཱཧཱ། ཀྲོ་ཏ་ཀྲོ་ཏ་ཀྲོ་ཏ། ཞེས་བརྗོད་པས་སྙིང་པོ་འདིའི་བྱིན་བརླབས་ཀྱིས་དྲེད་
མོ་ཡང་སེམས་ཅན་འགག་པ་ལས་དྲེད་མོ་ཡང་ཞོ་རང་བཞིན་དུ་འཛག་པ། རྟོལ་མོ་
ནག་མོ་དང་མཛོ་མོ་ནག་མོ་དང་། བ་དང་ར་ལུག་རྟ་ནག་རིགས་ཀྱི་ཞོ་རང་བཞིན་
དུ་འཛག་པ་དེ་བུམ་པའི་ནང་དུ་སྩལ་ནས་སྙིང་པོ་འདི་སྐད་ཅེས་བཟླས་སོ། ། ཏ་ཀྲི་པུ་
སེ་རུ་དུ་ཡབ་ཕབ། ཧ་ལ་ལ་ནེ་དུ་སུ་རུ་སུ་རུ་སུ་རུ་ཞེས་བརྗོད་པས། འགྲོ་ན་འགྲི་ན་
སཱཧཱ། མ་སི་ཏི་བཛྲ་ར་སོ་ཏ་མ་ལང་སྟི་སང་སཱཧཱ། པ་ན་ཏན་ལོ་ར་སྟི་མ་དུ་ས་ན་ཡ་
ལ་ལམ་ཏི་སྭཱཧཱ། ཡང་ས་ཏ་སོང་སྤར་ན་སོད། དུ་ལང་འགྲོ་ན་ཡ་སོད། སྤར་ར་པང་
སོད། ཅེས་བརྗོད་པས་ནི་ཀླུ་ནག་རིགས་ས་བདག་ཡན་ཆོད་དང༌། ས་ལ་གནས་པ་
483

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཐམས་ཅད་ནི་སྔོན་བས་ཀྱང་དགྱེས། སྟོན་པས་སྣ་ལ་ཀླུ་དཀར་དང་ཀླུ་སྲིན་གྱི་རིགས་
འདྲེ་གདོན་རྣམས་དང་། ཀླུ་ནག་གི་རིགས་བྱ་བ་ནི་ས་བདག་ལ་གཏོགས་པ་རྣམས་
ལ་ནན་བོར་རོ། ། དེ་ནས་དེ་རྣམས་མེད་ན། སེམས་དང་འབྱུང་བ་ལྔ་མེད་ན་ཡང་།
བསྐལ་པ་ཡང་འབྱུང་བ་ཐུགས་རྗེས་བཟུང་ནས་ཡང་སོས་བྱིན་དང་། དེ་ནས་སེམས་
ལ་ཐུགས་དགྱེས་པ་རྣམས་མི་གནོད་པར་བྱིན་གྱིས་བརླབས་སོ། །དེ་ནས་ཀླུ་ནག་མོ་
རྣམས་གསོས་པས་རྒྱ་མཚོ་ཆེན་པོ་ཡང་སྡུད་པས་ཡང་ལུད་ལ་ཐེག་པ་ཆེ། ཆུ་བོ་ན་ར་
ཛ་ར་ཡང་སྔོན་བས་ཆེ་ལ་སོས་དལ་ལོ། །གཙང་པོ་ཡང་འགྱུར་བ་མེད་ལ་སྔོན་བས་
ཀྱང་སོས་དལ་ལ་རབ་མང་། དེ་ནས་ཆུ་མིག་ཀྱང་སྔོན་བས་ཀྱང་མང་། ལྟེང་ཀ་ཡང་
མངོན་པར་འཛག་གོ ། རི་རབ་ཀྱང་སྔོན་བས་མཐོ། རྩི་ཤིང་ནགས་ཚལ་ཡང་སྔོན་
བས་ཀྱང་སྔོ། ས་གཞི་ཡང་སྔོན་བས་ཀྱང་སྣུམ་ལ་ལྗོངས། སེམས་ཅན་ཡོངས་བསྔོ།
ཤིང་ཡང་སྔོན་བས་འདབ་མ་ཆེར་རྒྱས་སོ། །དེ་ནས་སེམས་ཅན་ཡོངས་ཀྱང་སྔོན་བས་
འཕེལ་ལོ། །གོས་ཀྱི་ཁ་དོག་ཀྱང་སྔོན་བས་གསལ། བསྐལ་པ་ཆེན་པོ་གསུམ་ལ་ཡང་
མཚོན་གྱི་བསྐལ་པ་ཡང་ཞི། ནད་ཀྱི་བསྐལ་པ་ཡང་སྔོན་བས་ཀྱང་མེད། མུ་གེའི་
བསྐལ་པ་ཡང་སྔོན་བས་ཀྱང་མེད་དོ། །ཆར་ཆུ་ཡང་སྔོན་བས་ཆེ། སད་དང་སེར་བ་
ཡང་མེད་དོ། །དེར་སྟོན་པ་གཤེན་རབ་མི་བོའི་ཐུགས་རྗེའི་བྱིན་རླབས་ཀྱིས། སེམས་
ཅན་ཡོངས་སུ་བདེ་སྐྱིད་དང་ལྡན་པར་བྱ་བའི་ཕྱིར། སྲིད་པ་ལ་དབང་ཆེ་བ་ཀླུ་ཡིན།
ཕོག་ཅིག་ཀླུ་ནན་ལ་བོར། དེ་ནས་ཀླུ་རྣམས་མེད་ནས་བསྐལ་པ་བྱུང་ནས། ཀླུ་རྣམས་
སྟོན་པ་གཤེན་རབ་མི་བོས་གསོས། དེ་ནས་སེམས་ཅན་ཐམས་ཅད་བདེ་ཞིང་ཡངས་
སོ། །དེ་ནས་སྟོན་པ་གཤེན་རབ་མི་བོས་ཀླུ་དགྱེས་པའི་གསོས་སུ་སེམས་ཅན་དཀར་
རིགས་ཀྱི་འོ་མ་ཡོངས་སུ་བཞོས་ནས། ཀླུ་གཡུང་དྲུང་སེམས་དཔའ་ལ་ཕྱག་རྒྱ་དང་
སྙིང་པོ་དང་དམ་ཚིག་གིས་མཆོད་དོ། །དེ་ནས་ཀླུའི་རྒྱལ་པོའི་རིགས་ལ། དེ་ལ་མཚོ་
484

འབུམ་སྡེ། ། ཀླུ་འབུམ། ༼བར༽
ཆེན་པོ་བཞི། གཟེ་ཞལ་དུ་སེང་གེ་དང༌། ཁྱུང་དང་རྒོད་དང༌། སྐྱུགས་དང་། བཞིའི་
འོ་མ་གང་གང་དུ་བཀང་ལ། དེའི་ནང་དུ་ཀླུའི་གཟུགས་བྱས་ལ། དེ་ནས་སྔོན་གྱི་
དེབ་ཙེར་ཀླུའི་བློན་པོ་བཞིའི་གཟུགས་བྱས་ཏེ་བཞག་ལ། ཕྱོགས་ཕྱོགས་སུ་བཞག་སྟེ་
མངར་གྱིས་མཆོད། དེ་ནས་དེ་རྣམས་ལ་འཁོར་སྟོང་ཕྲག་རེ་རེ་ལ་སྲས་བྱེ་བ་ས་ཡ་
ཡོད་དོ། །དེ་རྣམས་མངར་སྣ་ཚང་བ་དང་། སྤོས་སྣ་ཚང་བས་མཆོད་དོ། །དེ་རྣམས་
ལ་རྩི་སྣ་ཚང་བས་མཆོད་དོ། །མངར་སྣ་ཚང་བས་མཆོད་དོ། །དེ་ནས་སྲོག་གི་བདག་
མི་བཞེད་པས་བཟང་། གསེར་དངུལ་དང་གཡུ་དང་དར་ཟབ་དང་། དུང་དང་ཤེལ་
དང་མཆོང་དང་ལྕགས་དང་ཟངས་ཡན་ཆོད་ཀྱིས་མཆོད་དོ། །ཕྱག་རྒྱ་ཡང་ཐལ་མོ་
སོར་མོ་བཅུ་བསྒྲེངས་ནས་སྙིང་པོ་དམ་ཚིག་ཏུ་བཟླ། དེ་ནས་ཡང་ནི་བྱས་ལ་བཟླས།
དེ་ནས་ཡང་ནི་བྱ་སྒོང་དང་བསྭཱ་ཁབ་དེ་རྣམས་ཀྱི་ནང་དུ་འོ་མ་འདོད་པ་དང་། ཁྲག་
འདོད་པ་དང་། ཤ་འདོད་པ་དང་། དེ་ལ་ཡང་འདབ་ཆགས་ཀྱི་ཤ་འདོད་པ་དང༌།
ཁྲག་འདོད་པ་དང་། སྡེར་ཆགས་ཀྱི་ཁྲག་དང་ཤ་རུས་པ་འདོད་པ་དང༌། བྱོལ་སོང་
ལ་ཤ་ཁྲག་འདོད་པ་དང་། ཆང་དང་དུག་འདོད་པ་ལ་འབུལ། སྲོག་ཆགས་དེ་རྣམས་
ལ་ལྟར་བཟུང་བ་དང་། དེ་ནས་སྲོག་སྦྱིན་པ་དང་། གསོབ་ཏུ་བཞུས་ལ་བཏང་བ་
དང༌། དེ་ནས་སྟོན་པས་ཀླུ་ནག་པོ་དང་། ས་བདག་ཕོ་མོ་ཡོ་ཀླུ་ནག་གི་རིགས། དེའི་
འོག་མ་ཡོ་ཀ་མང་པོ་དགོས་པའོ། །དེ་ནས་ས་འདི་ལ་མ་ཁེབས་པ་མེད་པས། དེ་ནས་
སྟོན་པ་གཤེན་རབ་མི་བོས་ཐུགས་རྗེས་བཟུང་ནས། དེ་ནས་ཀླུའི་རྒྱལ་མོའི་གཏིང་ན་
གནས་པ་དང་། རྒྱ་མཚོའི་གཏིང་ན་འདུག་པ་དང་། སའི་གཏིང་ན་འདུག་པ་དང་།
སའི་བདག་མོ་ཡང་ཀླུ་ཡིན་པས་སྣ་ལ་ཀླུ་ལ་བྲན། དེ་ནས་ཀླུ་ལས་བླངས་ཏེ། དེ་
ནས་བྱིན་གྱིས་བརླབས། དེ་ནས་སའི་བདག་མོ་ལ་སྦྲན་བཏང་། དེ་ནས་ས་ལ་གཏེར་
བཅུག །སའི་གཏེར་དེ་ཀླུའི་རྒྱལ་མོ་དང་བློན་པོ་དང༌། གཡུང་དྲུང་སེམས་དཔའ་
485

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྣམས་མཉེས་སུ་འཇུག་པ་ཡིན་ནོ། །དེ་ནས་ཐིག་བཏབ་སྤང་སྐོང་བཀླགས། དབུས་
སུ་ཀླུའི་རྒྱལ་པོ་གཡུང་དྲུང་སེམས་དཔའ་ཡབ་ཡུམ་བཀོད། དེ་ནས་དཀྱིལ་འཁོར་གྱི་
སྟེང་དུ་སྤྱན་འདྲེན། དེ་ནས་བསྟོད་ར་བྱ། དེ་ནས་མཆོད་པ་ཕུལ། ཡུལ་ཕྱོགས་སུ་
བཀྲ་ཤིས་སོ། །དེ་ནས་ལེགས་གསུམ་སྐོར་བསྙུངས་བ་དྭངས་སོ། །གནའ་དེ་ལྟར་ཕན།
དེ་རིང་ཡོན་བདག་འདི་ལ་དེ་ལྟར་ཕན། ཡུལ་ཕྱོགས་སུ་བཀྲ་ཤིས་སོ། །ལེགས་གསུམ་
སྐོར་གྱིས་སྟོན་པ་གཤེན་རབ་མི་བོ་ལ་ཞུས་པ། ཀླུའི་རྒྱལ་མོ་གཡུང་དྲུང་སེམས་དཔའ་
མའི་ལེའུ་སྟེ་ཞེ་བདུན་པའོ། །། །
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ། ཡང་ཀླུའི་
ལེའུ་ཅིག་ལས། དང་པོ་མཁར་གཡུ་མཁར་སྔོན་པོ་མཆིས། ཕ་དང་ཡབ་སྨོས་པ། མི་
འདོད་པ་རྩལ་དྲག་ལགས། མ་དང་ཡུམ་སྨོས་པ། མཐིང་ཟ་སྔོན་མོ་ལགས། བཤོས་
དང་གནམ་གྱི་སྲས་ལྕམ་དྲལ་དྲུག་ཏུ་བལྟམས་ཏེ། ཕུ་བོ་གཅེན་པོ་བ། ཕུ་བོ་རྩལ་
གསུམ་ལགས། མི་དེ་ནི་དབང་ཆེ་ལགས། དེའི་གཅུང་པོ་འདོད་པ་ལེགས་པ་ལགས།
སྲིད་པའི་གནས་བྱོས་བྱས། སྲིང་མོ་ཡར་ལྕམ་ལགས། སྲིང་མོ་ལེགས་གསུམ་མཐིང་
མ་དང་། དེའི་གཅུང་པོ་རྩལ་དེ་དབང་བསྐོ་བས། མིང་ཡང་ལས་ལ་དབང་བགྱིས་པ་
དང༌། དེ་ནས་ཡབ་ཀྱིས་ཕུ་བོ་རྩལ་གསུམ་ལ། ཡབ་གསེར་གྱིས་མཆོད་པ་དང་གཡུའི་
དཀོར་ཡང་དག་ཏུ་ཕོག་ནས། སྲིང་མོ་ཡར་ལྕམ་ལ། དེ་རྣམས་ལ་ནང་གི་ཆས་སྐལ་
དང་། ཆུ་ཡང་འཆུ་རུ་མཆིའི་སྐད་ནས། མིང་པོ་དྲལ་པོས་སྲིང་མོ་ལྕམ་མོ་ལ། གསེར་
གྱི་བུམ་པ་ཁུར་དུ་བཀུར། མཐིང་གི་ནལ་ཟེ་ཕྱག་ཏུ་བཀུར་ནས་ཆབ་ཆུར་གཤེགས་
པ་ལ། ཆབ་ཆུར་རྒྱ་མཚོ་ལ་གཤེགས་པས། རྒྱ་མཚོའི་དཀྱིལ་ན་བུད་མེད་དམ་བུ་ལ་
བཟང་སྡུག་ཅན་ཞིག་ལ། བུད་མེད་དེས་བུ་ཁྱོད་ཅི་ཉེས་པ་ཞིག་ཡིན། ངའི་རྒྱ་མཚོ་
སུས་ཀྱང་མེ་རེག་པ་ཞིག་ཡིན་ན། ཁྱོད་བརྙས་ཏེ་རྒོལ་བ་ཞིག་ཡིན་ནམ། ད་ཁྱོད་
486

འབུམ་སྡེ། ཀླུ་འབུམ། ༼བར༽
སུས་བཏང་བ་ཡིན། ངའི་འདི་ནས་ཆུ་མ་བཅུ་བར་སོང་ཞེས་གསུངས་པས། བུ་མོས་
མཆི་མ་ཞིག་བཏོན་ནས། ཡབ་དང་དྲལ་གྱི་ཞལ་ནས། བུ་མོ་ཁྱོད་དུ་བ་ཅི་ཉེས་མཆི་
མ་རྐང་ཅིག་འདུག་པ་ཅི་ཉེས། ཁྱོད་ལ་ཆུ་མེད་སུས་འཕྲོག་གསུངས་པས། དེ་ནས་བུ་
མོས་ཡབ་དང་དྲལ་ལ་ཞུས་སོ། །བདག་གིས་རྒྱ་མཚོ་གླིང་དགུའི་འགྲམ་དུ་ཆབ་བཅུར་
མཆིས་པ་ལས། རྒྱ་མཚོའི་སྟེང་ན་བུད་མེད་དམ་བུ་ལ་བཟང་སྡུག་ཅན་འོད་ཆགས་
པ་ཞིག་འོངས་ནས། བུད་མེད་དེ་ན་རེ་བུ་ཁྱོད་སྨོས་ཏེ་ལམ་དུ་ཞུགས་པ་ཡིན། ཁྱོད་
ང་ལ་དོ་བསྡོ་བ་ཡིན་ནམ་ཁྱོད་སུས་རྦད་པ་ཡིན། ངའི་གནས་དང་ས་ཕྱོགས་ཡིན་
ཟེར་ནས། ང་ཆུ་བཅུར་མ་སྟེར་ཞེས་བྱས་པས། མིང་པོ་དྲལ་པོ་གསུམ་གྱིས་རྒྱ་མཚོའི་
འགྲམ་དུ་ཕྱིན་པས། གསེར་གྱི་ཤུ་བ་ལྷུམ་གྱིས་བཅུས་པས་འདི་ཡ་མཚན་ཆེ། མཚོའི་
གཏིང་ནས་བུད་མེད་བཟང་མོ་ཞིག་འོངས་ནས། ཚུར་ཉོན་ཚུར་སྡོད་དང་། རྒྱ་མཚོ་
ཆེན་པོ་འདི་ཀླུའི་ཡུལ་ཡིན་ན། ངའི་ཡུལ་འདི་ཁྱོད་ཀྱིས་འཕྲོག་པ་ཡིན་ནམ། ཁྱོད་
སྙིང་ལ་འདྲེ་ཞུགས་པ་ཡིན་ནམ། ང་ལ་ཁྱོད་ཀྱིས་དོ་བསྡོ་འམ། ཁྱེད་གསུམ་སུས་
རྦད་པ་ཡིན། ན་ནིང་ཡང་ང་ལ་བུད་མེད་ཅིག་དོ་བསྡོ་རུ་འོངས་སོ། །དེ་ནས་ང་ནི་
མཚོ་སྨན་གྱི་རྒྱལ་མོ་ཡིན་པས། ཡང་ན་ངའི་ཡུལ་ཀྱང་མ་འཕྲོག །སྲིད་པ་ཡང་ཡང་
ལྡོག་བསྐལ་པ་ཡང་ཡང་འོང་ངོ༌། སྤུན་གསུམ་གྱིས་ཀྱང་ཤུ་བའི་ཆབ་དེ་ཕོས་ནས་
ཁབ་ཏུ་བྱོན། སྲིང་མོ་ལ་གསེར་གྱི་ཆུ་བུམ་ཁུར་དུ་བཀུར་ནས། དེ་ནས་རི་རབ་རྩེ་
ལ་ཆབ་ཆུ་རུ་བཏང་བས། བུ་མོས་གསེར་གྱི་ཆུ་ཟེའུ་ཁུར། མཐིང་གི་ནལ་ཟེ་ནི་ཕྱག་
ན་བསྣམས། གངས་དཀར་པོའི་རྒབ་ན་ཆབ་མིག་གདའ་ནས། ཆུ་མིག་གི་འགྲམ་དུ་
མཆིས་ཏེ། མཐིང་གི་ནལ་ཟེས་བཅུས་ནས། འདི་ཡ་མཚན་ཆེ། བུད་མེད་དཀར་མོ་
གསེར་གྱི་ཅོད་པན་མགོ་ལ་བཙུགས་པ་ཞིག་བྱུང་ངོ༌། །བུད་མེད་དེ་ན་རེ་ཁྱོད་ཀྱིས་
ང་ཡུལ་འབྱིན་ན། ང་ལ་འདུག་པའི་ཡུལ་ཡང་མེད་པས། ཁྱོད་ཀྱི་ཁྱིམ་དུ་མ་ཕྱིན་
487

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པར་ངས་ལྷ་དམག་སྤྲིན་ནོ། །མཐིང་གི་ནལ་ཟེ་ཡང་ལག་ནས་ཕྲོགས་ནས། ཆུའི་
ནང་དུ་བླུགས་སོ། ། དེ་ནས་ཡང་ངུས་ནས་ཁྱིམ་དུ་ཕྱིན་པས། དེ་ནས་ཡབ་དང་སྲས་
པོས་མཐིང་གི་ནལ་ཟེས་བཅུས་པས། ཆུ་མིག་ནང་ནས་བུད་མེད་བཟང་མོ་གསེར་
གྱི་ཅོད་པན་ཅན་ཞིག་བྱུང་ནས། ཡང་ནི་ངའི་ཡུལ་འཕྲོག་གམ། ང་ལ་དོ་བསྡོ་འམ་
ང་ལ་སུས་རྦད་པ་ཡིན། ཁྱེད་རང་ཁྱིམ་དུ་སོང་མཆིས་ནས། མཐིང་གི་ནལ་ཟེ་ཡང་
ཕྲོགས་ནས། ཆུ་སླར་ཡང་བླུགས་སོ། །དེ་ནས་ཁྱེད་ཁྱེར་ན། ཁྱེད་ཀྱི་ཁྱིམ་དུ་མ་ཕྱིན་
པར་ངས་དགག་འོང་ཟེར། དེ་ནས་ངས་ངུས་པ་ཡིན་བགྱིས་པས་ན། དེ་ནས་མིང་པོ་
གསུམ་གསེར་གྱི་ཆུ་ཟེའུ་ནི་ཁུར་རོ། །མཐིང་གི་ནལ་ཟེ་ནི་བསྣམས་ཏེ། གངས་དཀར་
པོའི་ཆབ་མིག་ལ་ཆུ་བཅུ་རུ་ཕྱིན་པས། ཆབ་མིག་གི་ནང་ན་བུད་མེད་དཀར་མོ་ལ་
གསེར་གྱི་ཅོད་པན་མགོ་ལ་བཙུགས་པ་ཞིག་གངས་དཀར་པོའི་རྩེ་ལ་ཕྱིན་ནས་འོ་དོད་
བོས་སོ། །ང་ལ་ཡུལ་འབྱིན་པ་བྱུང་བས། ཀླུའི་རྒྱལ་མོས་ར་མདའ་ལོག་བགྱིས་པས།
མཚོ་སྨན་རྣམས་ཀྱིས་སྨུག་པ་འཐིབ་གྱིས་བཏང་ངོ༌། །མི་སྤུན་དེ་ལ་འདུག་པའི་ཡུལ་
མེད་ནས། ཤར་ཁྱིམ་དུ་སོང་ནས་སྲིང་མོ་དེ་ནི་བདེན་ཡང་བདེན། སྲིང་མོ་དེ་ནི་མད་
ཀྱང་མད། ཡབ་ཀྱི་ཚལ་པོ་འགྲམ་དུ་གླིང་ལ་ཆབ་ཆུར་ཕྱིན་པ་ནི། ཚལ་གྱི་གཏིང་ན་
ཉ་ཞིག་གདའ། ནེའུ་དེའི་དཀྱིལ་ན་ཆབ་མིག་དངོས་བཟང་ཞིག་གདའ་བ་ལས། ཆབ་
མིག་དེ་ནས་ཆབ་བཅུས་པས་གསེར་གྱི་སྦལ་པ་ལ་གཡུའི་སྐ་རགས་བཅིང་པ་ཞིག་
གདའོ། །དེ་ཡང་ཡ་མཚན་ཆེའོ། །གསེར་གྱི་སྦལ་པ་དེས་མིའི་སྐད་སྨྲའོ། །མི་ཁྱོད་སྡོད་
དང་ཀླུའི་རྒྱལ་མོ་གསེར་གྱི་མདོག་ཅན་གཡུའི་མིག་ཅན་བྱ་བ་ཡིན་པས་ན། དེ་ནས་
ཡ་མཚན་ཆེ། ཚལ་དེའི་བདག་མོ་ཡིན་ནོ། །ངའི་ཆུ་འདི་ཁྱེར་ནས་ང་ཡང་ཡུལ་ཕྱུང་
ནས་འགྲོ། ཚལ་ཆེན་པོ་འདི་ཡང་སྐམ་ནས་འགྲོ། རྒྱལ་ཁམས་འདི་ཡང་ལྡོག །ཁམས་
ཆེན་པོ་གསུམ་ཡང་འགྲོ་འོང་། བསྐལ་པ་བརྒྱད་ཁྲི་བཞི་སྟོང་ཡང་འོང་ངོ༌། །ཡུལ་དུ་
488

འབུམ་སྡེ། ཀླུ་འབུམ། ༼བར༽
མི་བདེ་བ་སྣ་ཚང་བ་ཡང་འོང་ངོ༌། །དེ་སྐད་བྱས་པས་གསེར་གྱི་སྦལ་པ་ལ་རྡོག་པ་
ཞིག་བརྒྱབ་པས། སྦལ་པ་དེ་ཡང་རྟ་སྐད་མཚེར་ནས། ཡབ་ཁབ་ཏུ་མ་ཕྱིན་པས་གྲུ་
གུ་ཐུལ་དུ་སོང་ངོ་། །ཡབ་དེ་ཡང་འགྲོ་ན་འགྲོ་མ་ཤེས་སོ། །འདུག་ན་ཡང་འདུག་མ་
ཤེས་སོ། །སྲས་གསུམ་གྱིས་ཡབ་ཅི་མཛད་ཀྱང་བལྟ་རུ་མཆིས་པ་ལས། ཚལ་ཁམས་
ཆེན་པོའི་གམ་དུ་ཕྱིན་ནས་བལྟས་པས་ཡབ་གྲུ་གུ་ཐུལ་དུ་གདའ་ནས། ཡབ་ལ་ཅི་
KNནོངས་བགྱིས་པས་ཡབ་ཀྱི་ཞལ་ནས། ངས་ཚལ་གྱི་ཁམས་ཆེན་པོ་འདིའི་དཀྱིལ་ན་
ནེའུ་གསིང་ཞིག་གདའ། དེའི་དཀྱིལ་ན་ཆབ་མིག་གཅིག་གདའ། ཆབ་མིག་དེའི་དཀྱིལ་
ན་གསེར་གྱི་སྦལ་པ་གཡུའི་སྐུ་རེག་བཅིངས་པ་ཞིག་གདའ། ང་ལ་ཆུ་མ་བཅུ་དང་
བཅུས་ན་རྒྱལ་ཁམས་ཀྱང་འགྱུར་ལྡོག་ཆེན་པོ་བརྒྱད་ཁྲི་བཞི་སྟོང་ཡང་འོང་། ཡུལ་
འདིར་མི་དགེ་བ་སྣ་ཚང་བ་ཡང་འོང་ཟེར་ཏེ། ངས་ཆུ་བཅུས་ནས་འོང་བས། སྦལ་
པ་ཡང་རྟ་སྐད་མཚེར་ཏེ། ང་ཡང་གྲུ་གུ་ཐུལ་དུ་བཏང་བས། དེ་ནས་སྲས་ཀྱིས་སྟོན་
པ་གཤེན་རབ་མི་བོ་སྤྱན་དྲངས་ནས། ཡབ་ཀྱི་སྤྱན་ལམ་དུ་མཆིས་ཏེ། སྟོན་པ་ལགས་
ཡབ་ཆུ་བཅུ་རུ་མཆིས་པ་ལ་ཚལ་ཁམས་ཆེན་པོ་འདིའི་ནང་དུ་ཆབ་ལ་མཆིས་པས།
ཚལ་ཁམས་ཀྱི་ནང་དུ་ནེའུ་ཞིག་གདའ་ནས། དེའི་དབུས་ན་ཆབ་མིག་གཅིག་གདའ་
བ་ལས། ཆབ་མིག་དེའི་ནང་ནས་ཆབ་ཅིག་བཅུས་པ་ལས། དེ་ནས་གསེར་གྱི་སྦལ་པ་
ལ་གཡུའི་སྐ་རགས་བཅིང་པ་བྱུང་སྐད། སྦལ་པ་དེས་རྟ་སྐད་མཚེར་བ་ཞིག་གདའ།
སྟོན་པ་གཤེན་རབ་མི་བོའི་ཞལ་ནས། འདི་རབ་ཏུ་ཀླུའི་རྒྱལ་མོ་གསེར་གྱི་སྐ་རགས་ལ་
གཡུའི་མིག་ཅན་བྱ་བ་ཡིན་གསུངས་ནས། ཆུ་མིག་འགྲམ་དུ་སྦྲ་དཀར་ཕུབ་སྟེ་འོ་མ་
དང་རྩི་སྨན་སྣ་ཚོགས་པ་བསགས་ནས། ཀླུ་ལ་དགོངས་པ་མཛད་པ་ལས། ཀླུ་ཡང་
བཞེངས་སུ་མ་འཚལ་ནས། སྟོན་པ་གཤེན་རབ་མི་བོས་དཔང་བཙུགས་སོ། །འདི་
ཡང་སྣང་སྲིད་ཀྱི་ཀླུ་རྣམས་སྟོན་པའི་བཀའ་འོག་ཏུ་མི་འདུལ་བ་མེད་ན། བདེན་པ་
489

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བདར་ཡང་བྱོན་དུ་མི་བཞེད་དེ། སྟོན་པ་རབ་ཏུ་ཐུགས་ཁྲོས་ནས། སྟོན་པས་དབུ་སྐྲ་
སྤྱི་བོའི་གཙུག་ཏུ་བཅིངས་ཏེ། སྔགས་དང་ཕྱག་རྒྱ་བཟླས་སོ། །དེ་ནས་བཛྲ་སེང་སེང་
ཕཊ་ཕཊ་ཧེ་ཧེ་ཀེ་ཀེ་ན་རུ་ཏ་ན་སཱཧཱ། དེ་ནས་ཡང་མ་ཡ་རད་ན་ཡང་། ཀྲི་ནས་སར་
པ་ཀེ་ན་པ་ཏི་མ་ནུ་སཱཧཱ། ཕཊ། བུ་ན་ར་ཏ་ཡི་སཱཧཱ། ན་མ་འགྲི་ན་ཕུ་ན་ཏ་ར་སཱཧཱ།
ཙ་ཏ་ར་ཧ་ཏི་འུ་དུ་ན་མ་མ་ཏ་ཨ་བ་ན་རེ། མ་ཧེ་རེ་ཀ་སཱ་སུ་པ་ཡ་ན་ཕཊ། པོང་ཏེ་
པོང་ཏེ་པོང་ཏེ། ཀྲོ་ཏ་ཤོ་ཀྲོ་ཏ་ཤོ་ཀྲོ་ཏ་ཤོ། ཀེ་པང་སང་ཀེ་པང་སང་། ནུ་ལང་ཕུ་ཀ་
ལུ་ལང་ཕུ་གང་ཧེ་མ་ཧོ། ན་ཏ་མ་ལང་ས་ཏི་ཝ་ར་བཟླས་པས། གསེར་གྱི་སྦལ་པ་ལ་
གཡུའི་མིག་ཅན་ཞིག་བྱུང་། དེ་ནས་གསེར་གྱི་སྦལ་པ་དེ་ཡང་མི་སྐད་སྨྲས་སོ། ། སྟོན་
པ་གཤེན་རབ་མི་བོ་སུ་ལ་བསྡོ་ཡང་ང་ལ་དོ་མ་བསྡོ་གསུངས་པས། སྟོན་པ་གཤེན་
རབ་མི་བོ་ཐུགས་རབ་ཏུ་ཁྲོས་པ་ལས། གསེར་གྱི་སྦལ་པ་ལ་གཡུའི་མིག་ཅན་དེ་ལོག་
གིས་བརྒྱལ་ལོ། །དེ་ནས་སྟོན་པས་ཐུགས་རྗེས་བཟུང་ནས། རི་མ་ལོངས་སོ་ཕོག་
གསུམ་བཟླས་པས། གསེར་གྱི་སྦལ་པ་དེ་ལངས་ནས། སྟོན་པས་ཅི་གསུངས་པ་ཡང་
མཉན། སྟོན་པས་ཀླུ་མཉེས་པ་འབུལ་བར་བཀུམ། སྟོན་པས་ཤེལ་གྱི་གཞོང་པར་འོ་
མ་རྒྱ་མཚོ་འདྲ་བའི་དཀྱིལ་ནས། དེ་ནས་སེམས་ཅན་སྣ་ཚང་བའི་གཟུགས་བྱས་ནས་
ཕུལ་བས་ཀླུ་མཉེས་སོ། །སྟོན་པས་ཀླུའི་རྩི་སྣ་ཚང་བ་ཕུལ་བས་མཉེས་སོ། །སྟོན་པས་
ཀླུའི་གསུང་རབ་བཏོན་ནོ། །དེ་ནས་ལོའི་དུས་སུ་གསོལ་བར་གཡར་གྱིས་བླང་ནས།
ཀླུའི་སྤང་སྐོང་བཀླགས་པས། དེ་ནས་གཏོར་མ་ཆ་དྲུག་ཅུ་བཤམས་ནས་ཕུལ། ཀླུ་
ལ་ཡང་མཆོད་པ་ཕུལ་ནས་དམ་སྩལ་ལོ། ། དེ་ནད་པ་ཡང་དེར་སངས། ཀླུ་གསེར་
གྱི་མིག་ཅན་ཡང་སྟོན་པས་ཅི་གསུངས་པ་མཉན་ནོ། །དེ་ནས་ནད་པས་རྒྱུན་མ་ཆད་
པར་གསོལ་ནས། དེ་ནས་ཡབ་ཀྱི་ཞལ་ནས་སུ་ལ་དོ་བསྡོ་ཡང་ཀླུ་ལ་དོ་མི་བསྡོ། དེ་
ནས་དག་པའི་དོན་བཤད་ན་ཡང་། ཡབ་དང་ཡུམ་དང་སྲས་དང་ལྕམ་གྱིས་ཁྲོན་པ་
490

༼བར༽
འབུམ་སྡེ། ཀླུ་འབུམ།
ཅིག་ལ་འབྲུ་བར་བཅད་དོ། །ཡབ་དང་ཡུམ་མངོན་པས་ཀྱང་བསྔངས་ནས། ཀླུའི་
སྟེང་དུ་བབ་པར་འོང་གསུངས་པ་ལས། སྲས་གསུམ་གྱིས་འབྲང་རྒྱས་ཀྱི་སའི་བདག་
མོ་ལ་ས་བསླངས་ཏེ་བརྐོས་པས་ཀླུའི་རྒྱལ་མོ་ཐང་ཁྱབ་མའི་སྟེང་དུ་བབས་ནས། ཆུ་
ཡང་རབ་ཏུ་ཆེ་བར་གྱུར་པ་ལས། ཀླུ་མོ་དེ་ཡང་རབ་ཏུ་དགྱེས་ནས། སྲས་པོ་ཆེ་
བ་ལ་སྲས་ལྔ། དེའི་འོག་མ་ལ་དྲུག །དེའི་འོག་མ་ལ་སྲས་མིང་སྲིང་ལྔ་བྱུང་ངོ༌། །
དེའི་འོག་མ་ལ་ལྕམ་མོ་རྣམས་ཀྱང་རབ་ཏུ་འཕེལ་ནས། དེར་བེལ་ལུག་ཀྱང་འཕེལ།
ཡུལ་ཕྱོགས་སུ་བཀྲ་ཤིས་སོ། ། དེ་ནས་ཀྱང་ཡབ་ཀྱི་ཞལ་ནས། འུ་བུ་སྤྱད་ཀྱང་དུས་
ད་ལྟ་བདེ་སྐྱིད་ཅིག་དང་ལྡན་པས། ཡབ་དང་ཡུམ་ཡང་སྔོན་བས་ཀྱང་དགྱེས་ནས་
མཆིས་པ་ལས། སྲས་ཀྱི་ཞལ་ནས། ཡབ་གཅིག་ཡུམ་གཅིག་ལགས། འདི་བས་རིན་པོ་
ཆེ་སྤུངས་པའི་རིའི་གནས་སུ་གཤེགས་ཞུས་པས། ཡབ་ཡུམ་གཉིས་ཀྱི་ཞལ་ནས་བུ་ཅི་
གསུངས་ན། འདི་ལས་བཀྲ་ཤིས་པ་ཡང་མེད་དོ། །འདི་ལས་དར་བ་ཡང་མེད་དོ། །
འདི་ལས་འཕེན་པ་ཡང་མེད་དོ། །ཁྲོན་པ་འདི་ལས་བཀྲ་ཤིས་པ་ཡང་མེད་དོ། །ངེད་
ཕ་སྨད་བགྲེས་དཀའ་གང་དུ་མི་ཕན་ནོ་གསུངས་པས། ཕུ་བོ་རྩལ་གསུམ་དྲག་གི་ཞལ་
ནས། ཡབ་ཡུམ་ཅི་གསུངས་ལགས། འདི་བས་བཀྲ་ཤིས་པར་མཆིས་སོ། །འདི་བས་
ཀྱང་འཕན་ལ་རགས་པར་མཆིས་སོ། །འདི་བས་ཁྲོན་པས་བཀྲ་ཤིས་པར་མཆིས་སོ། །
འདི་བས་ཀྱང་འབྲས་དཀར་ཞལ་ཟས་ཀྱང་མོད་པར་མཆིས་སོ། །འདི་བས་སླར་ལ་
གཞོན་པར་མཆིས། འདི་བས་ཀྱང་སླར་ན་བྱ་ལག་བྱ་སྦག་ཀྱང་གྲོ་བར་མཆིས་ལགས་
ཏེ། དེ་ནས་ཡབ་དང་ཡུམ་གྱི་ཞལ་ནས། ངེད་སྤྱད་བུ་ཕོ་འདི་ཚེར་སྲུང་དུ་བཅུག་
བགྱིས་པས། མ་དང་འདྲ་འོ་དཔེར་ན། ཀྱི་རྒན་ཚེར་སྲུང་གིས་ཡང་དེ་ལ་བྱའོ། །
བུ་ཕའི་དགོངས་པའི་གཏམ་འདི་ཉོན་དང་བགྱིས་པས། ཕུ་བོ་རྩལ་གསུམ་གྱིས་ཕ་མ་
ལ་དྲོར་མ་འདོད་ནས། ཟངས་ཀྱིས་བཅལ་བཀྲམ་པ་ཞིག་བརྡུངས་ཤིང་། ཁྲོན་པའི་
491

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཞབས་བཀག་ནས། དེ་ནས་བུ་གཉིས་ཀྱིས་བྱེ་མའི་ལུམས་བགྱིས། དེའི་སྟེང་དུ་བསག་
མ་བླུགས་ནས་བཞག་པས། དེ་ནས་ཡང་ཁྲོན་པ་དང་ཆུ་སྐམ་པ་ལས་སྲས་ཀྱི་ཞལ་
ནས། ཡབ་སྙན་དུ་ཞུ་ནི་མི་བཞེང་། ཁྲོན་པའི་ཆབ་ནི་སྐམ་ནས་གདའ། ཡབ་ཡུམ་
གཉིས་ཀྱིས་ཁྲོན་པ་བྲུས། རྒན་མོ་དང་རྒན་པོས་ཀྱང་བྲུས་ནས། བསག་མ་བཏོན་
པས་ཀྱང་ཆབ་མི་གདའ། དེ་ནས་བྱེ་མ་ཕྱུང་ནས་ཀྱང་ཆབ་མི་གདའ། ཡབ་ཡུམ་
གཉིས་ཀྱང་སྲས་པོ་གསུམ་བདེན་སྙམ་ནས། དེ་ནས་ཡབ་ཡུམ་གཉིས་སྲས་དང་
གསུམ་གྱིས་རིན་པོ་ཆེ་སྤུངས་པ་ལ་སྐྱས་ནས་བྱོན་པ་ལས། རིན་པོ་ཆེ་སྤུངས་པའི་སར་
བྱོན་ནས། རྒན་མོའི་གཡར་ལམ་ན། བུད་མེད་ཅིག་ཤུལ་རིང་ཐུང་འོངས་ནས། ང་
ཡང་ཅི་བྱ་བ་ལ་རོགས་བྱེད་པ་ཞིག་ཡིན། རྒན་པོ་དང་རྒན་མོ་ལ་འགྱོད་ཀྱང་མེད།
སྲས་པོ་གསུམ་གྱིས་མ་བྱས་དགུ་བྱས་པས། ལན་ཅིག་ལྡན་ཟེར་རྒན་མོས་རྒད་པོ་ལ་
འོས་དང་ང་ལ་སྔོན་ནི་མཚན་མ་མེད་ན། ད་ལྟ་བུད་མེད་ནག་པོ་ཞིག་ངའི་གམ་དུ་
འོངས་ནས། རྒན་པོ་དང་རྒན་མོ་ལ་ནི་འགྱོད་ཀྱང་མེད། ཁྱེད་ཀྱི་བུ་གསུམ་གྱིས་མ་
བྱས་པ་མེད་པས། ངས་ཀྱང་ལན་ཅིག་ལྡན་པར་འོང་གིས་ཟེར་ནས། འདི་དང་བྱས་
པ་ལས། ཡབ་ཀྱི་ཞལ་ནས། ཡུལ་བདག་དང་ས་རྟེན་མི་དགའ་བ་ཡིན་མོད། ནངས་
པར་ཉི་མ་ཤར་བ་དྲོས་པོ་ཆེ་འཇམ་པ་ཙམ་ན། རྒན་པོས་བུ་ཚ་ལ་ང་མདངས་སུམ་
ཉལ་ནས་འདུག་པ་ལ། ནངས་པར་ཐོ་རངས་ཁ་ལ་བུད་མེད་ཅིག་མཆི་མ་ཕྱུང་ནས།
ངེད་རྒན་རྒོན་གཉིས་ལ་འགྱོད་མེད། ཁྱོད་ཀྱི་བུ་གསུམ་གྱིས་མ་བྱས་པ་མེད་པས།
ངས་ལན་ལྡོག་པར་འོང་ངོ་ཞེས་ཟེར་རོ། ། ང་སད་པས་རྒད་པོ་ལ་བཟླས་པས་ཡུལ་ས་
སྙིང་པོའི་ཡུལ་བདག་ས་རྟེན་ཡིན་མོད་ཟེར། ཁྱེད་ཅག་སྤུན་གྱིས་ཅི་བྱས། བུ་ཕོ་རྩལ་
གསུམ་དྲག་གི་ཞལ་ནས། ད་ལྟར་རྨི་ལམ་དང་མཚན་མ་ཅི་ཡང་འོང་། ད་རྒན་རྒོན་
ཡང་འཆལ་ནས་འདུག །ངེད་སྤུན་གསུམ་གྱིས་བྱས་པ་ཅི་ཡང་མེད། ངེད་རྒད་པོས་
402

༼བར༽
འབུམ་སྡེ། ཀླུ་འབུམ།
རྒན་མོ་ཡང་ཁ་ཐབ། སང་ཕོད་ལོའི་དུས་ན་བུ་ཆེན་པོ་ཡང་དིག་ནས་རབ་ཏུ་སྐྱུགས་
ནས་གདའ། བུས་ཀྱང་སྨྲ་མི་ཤེས་རབ་ཏུ་ཡང་ལྐུགས་སུ་གདའོ། ། ཅི་བྱས་ཀྱང་མ་
ཕན་ནས་བུ་ལག་བརྡ་བྱས་པ་ལས་མེད་ན། ཕ་དང་མ་གཉིས་ཚ་ལ་ངན་མ་བྱུང་ན་
ཤིན་ཏུ་རུང་། ཡབ་དང་ཡུམ་གྱིས་ཤི་ནི་མ་ཕོད་ནས། བུ་རྩལ་དྲག་གི་བུ་དང་སྲས་ལ་
གཏོ་དང་དཔྱད་བགྱིས་པས། གཏོ་ལས་ཀྱང་མི་ཟིན་ནོ། །གདོན་དང་བགེགས་མི་
གདའ་ལགས་སམ་བགྱིས་པས། ཡབ་དང་ཡུམ་གྱིས་བུ་ལ་འདྲེ་གདོན་མེད་ནས།
མིག་རྣོན་མཁན་ཞིག་ཁུག་གསུངས་ནས། བུ་དང་ཚས་མིག་རྣོན་མཁན་ཞིག་ཁུག་
ནས་གཉེར་མཆིས་པས། མིག་རྣོན་མཁན་གྱི་ཞལ་ནས། ཞག་གསུམ་དྲོས་དང་བཞིར་
བལྟས་པས། འདི་རླུང་ལང་ཡང་མིན། འདི་རླུང་དིག་ཀྱང་མིན། མཁྲིས་ལོང་ཡང་
མིན། འདི་མཁྲིས་དིག་ཀྱང་མིན། འདི་ལ་བགེགས་ཤིག་གདའ་བས། བགེགས་ལོང་
དང་བགེགས་དིག་གིས་བགྱིས་པས། དེ་ནས་ཡང་བུ་དང་སྲས་ཀྱིས་མོ་དང་ཕྱ་བླགས་
པས་གདོན་ངོས་ཀྱང་མ་ཟིན། འདྲེ་དང་བགེགས་མེད་པས་ལྕེ་ལ་རྣག་ཡོད། མིག་
ཀྱང་ཅེར་རེ་ལོང་དུ་སོང་ངོ༌། །བུས་སྨན་པ་གཉེར་བར་དགོངས་ནས། མིག་རྣོན་
མཁན་གྱི་ཞལ་ནས། འདི་འདྲེ་མ་ཟིན་པས་ཕྱེ་ཡང་མི་ཕྱེད་དོ། །དེ་ནས་ནད་པའི་
ཞལ་ནས་འདི་མ་ཕྱེད་ན། དེ་བས་གུམ་ཡང་རུང་གསུངས། དེར་སྨན་པ་གཅིག་བུ་ཀེ་
དར་ནས་ལྕེ་ལ་རྣག་བདར་སྩལ་བས་མ་རྙེད་ཁྲག་ཏུ་བྱུང་། ཁྲག་བྱུང་ཡང་ཕན་པ་
མེད་དོ། །དེ་ནས་མིག་ཕྱེས་ནས་མུན་ཁང་དུ་ཞག་གསུམ་བཞག་ཀྱང་མཐོང་བ་མེད་
དོ། །དེ་ནས་ནད་པ་བྱོལ་སོང་དང་འདྲའོ། །དེ་བས་ལྕེབ་པར་རུང་གིས་གསུངས་པས།
ཡབ་ཀྱི་རྒན་མོའི་བུ་མིག་ཕྱེ་བས་ཡང་མ་ཕྱེད། ལྕེ་ལ་རྣག་བཏོན་ཡང་རྣག་མ་ཕྱུང་བ་
ལས། བུ་ནི་ལྕེབ་ནས་འཆི་བ་ཅིག་འདུག་བྱས་པས། རྒན་མོས་ཡང་མ་བཟོད་ནས།
བུའི་གམ་དུ་ནུབ་མོ་ཉལ་དུ་ཕྱིན་པས། ནང་མས་གཡར་འཚོས། སྔོན་གྱི་ན་ནིང་གི་
493

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཚོད་ན་ཡང་། ན་ནིང་གི་བུད་མེད་དེ་འོང་ནས་རྒད་པོ་དང་རྒན་མོ་གཉིས་སྙིང་རྗེ།
ང་དང་པོ་སྲིད་པའི་ས་འོག་ན་འདུག་པ་ནི་ཁྱོད་ཀྱི་བུ་གསུམ་གྱིས་ཕྱེ་ནས། བུ་ཆེན་
པོར་ཡང་ངས་བྱས། བུ་ཚ་ཡང་ངས་འཕེལ་དུ་བཅུག །བདེ་སྐྱིད་ཡང་ངས་ལྡན་པར་
བྱས་ནས་ཚེ་རིང་དུ་བཅུག་པ་ཡིན་ན། དེ་ནས་ཡབ་ཡུམ་རྒན་རྒོན་གཉིས་ཀྱིས་ལྡན་
དེ། སྲས་གསུམ་གྱིས་ང་ལ་ད་འདོད་པ་སྲིད་ཀྱིས། ང་ཟངས་ཀྱི་ལེབ་མས་མནན་པ་ཅི་
བྱས་རྒན་རྒོན་གཉིས་བསམ་པས་སོལ་བ་ཡིན་པས། བུ་ཐོན་བུ་དིག་ཏུ་བཅུག་པ་ཡང་
ང་ཡིན། ལོང་དུ་བཅུག་པ་ཡང་ང་ཡིན། ང་མོ་དང་མཐུ་དང་གཏོ་དང་། དཔྱད་
ཀྱིས་མི་ཟིན་པར་གམ་དུ་བཅུག་པ་ཡང་ང་ཡིན། དེ་ནས་སྨན་པས་མིག་མི་ཕྱེད་པ་
དང༌། ལྕེ་ལ་རྣག་མི་འོང་བར་བྱེད་པ་ཡང་ང་ཡིན། འདི་ཡང་བྱོལ་སོང་དུ་བཏང་།
དེ་ནས་རང་སྲོག་གཅོད་དུ་འཇུག་པར་འདོད་ན། དེར་རྒན་རྒོན་ཁྱོད་མཆི་མ་བྲུལ་
བས། ང་ལ་སྔ་མ་ནོར་མ་བྱས་པས། སྙིང་རྗེ་ཡིས་ངས་སྟོན་དུ་འོང་བ་ཡིན་པས་ན།
དེའི་སྟེང་ན་མོའི་ཟངས་ཀྱང་ཐོན། བྱེ་མ་ཡང་ཕྱོགས། བསག་མ་ཡང་ཕྱོགས། ང་ལ་
དྲིན་ལན་གྱིས། གསོལ་མེད་པར་གྱིས། ཁྱེད་ཀྱི་བུ་གཉིས་ལ་དབུ་བསྙུངས་པ་ཡང་
མེད་པར་བྱེད་དོ། །རྒན་མོ་ཡང་ན་ནིང་ཐན་བྱེད་པ་བརྗེད་དམ་ཅི། རྒན་མོས་རྒད་
པོ་དང་བུ་གསུམ་ལ་བསོགས་ནས། ང་ལ་ནི་ནམ་སྟོད་གཉིད་ཀྱང་མེད་ནས་ལྕེབས་
སུ་དོགས་ནས། དེ་ནས་ཐོ་རངས་བྲུལ་ཀྱིས་བྱུང་ལགས། བུད་མེད་ནག་མོ་ཞིག་
འོངས་ནས། རྒད་པོ་དང་རྒན་མོ་ནི་ལ་མི་འཁོང་ངོ༌། །ང་དང་པོ་གསེག་མ་ཙམ་གྱི་
ཆོད་ནས་འདུག་ཙམ་ཁྱེད་ཅག་སྤྱད་ཀྱིས་ཁ་ཕྱེས་ནས་ཆུ་བསྐྱེད་པ་ཡང་ང་ཡིན་ལ།
ཚེ་རིང་བར་བྱེད་པ་ཡང་ང་ཡིན། དེ་ནས་ཕན་པར་བྱེད་པ་ཡང་ང་ཡིན། ལོ་ཕྱུགས་
རྟག་ཏུ་ལེགས་པར་བྱེད་པ་ཡང་ང་ཡིན། ཡུལ་བཀྲ་ཤིས་པར་བྱེད་པ་ཡང་ང་ཡིན།།
ཁྱེད་སྤྱད་ཀྱིས་འགྲོ་བའི་ཡུལ་ཚོལ་བར་བྱེད་པ་རང་དབང་ཆེ་ན། ང་ལ་སྣ་ལ་ཟངས་
494

འབུམ་སྡེ། ཀླུ་འབུམ། ༼བར༽
གླེགས་ནས་ང་ལ་གཡོགས། ངའི་སྟེང་དུ་བྱེ་མ་དང་གསེག་མས་ནོན་པས་རྒད་པོ་དང་
རྒན་མོས་བྲུས་པས་མ་ཐོན། དིག་ཏུ་འཇུག་པ་ཡང་ང་ཡིན། ལོང་དུ་འཇུག་པ་ཡང་
ང་ཡིན། གཏོ་དང་དཔྱད་ཀྱིས་ཟིན་དུ་མི་འཇུག་པ་ཡང་ང་ཡིན། སྨན་པ་འོང་དུ་མི་
འཇུག་པ་ཡང་ང་ཡིན། མིག་མེད་པ་དང་། ལྕེ་ལ་རྣག་འོང་དུ་མི་སྟེར་བ་ཡང་ང་ཡིན།
དེ་ནས་རྒད་པོ་རྒན་མོ་ལ་ན་ནིང་གི་མཚན་མ་བཏང་བ་ཟེར། ཁྱོད་ཀྱི་བུ་འདི་སྣ་ལ་
བྱོལ་སོང་དུ་བཏང་ལ། དེ་ནས་རང་སྲོག་གཅོད་དུ་གཞུག་རྒྱུ་ཡིན་ན། རྒན་རྒོན་མཆི་
མ་ཕྲུལ་གྱིས་སོང་བས། ངས་རྒན་རྒོན་སྙིང་རྗེ་བར་མཐོང་ནས་འོང་། བསག་མ་དང་
བྱེ་མ་དང་ཟངས་ཀྱིས་མནན་པ་ཕྱགས་ཤིང་ཕྱེས་ཤིག །དེ་ནས་ང་ལ་མཉེས་པར་གྱིས་
ཟེར། ད་རུང་བུ་གཉིས་ལ་ངས་གནོད་པ་སྣ་རེ་བྱེད་ཟེར། ན་ནིང་རྒན་རྒོན་ལ་སྨྲས་
པ་ཟེར། ན་ནིང་རྒན་མོས་རྒན་པོ་ལ་བགྱིས་པས། ཡུལ་གྱི་ལྷ་ཀླུ་དང་ཡུལ་བདག་ས་
རྟེན་ཅིག་ཡིན་མོད་ཟེར། དེ་ཁྱེད་ཅག་སྤུན་གྱིས་བྱས་སམ་མ་བྱས་ཟེར་རོ། །སྤུན་
གསུམ་གྱིས་དེ་ལྟར་བྱས་ཟེར་བ་ན། རྒན་མོ་དང་རྒན་པོ་གཉིས་ཀྱིས་སྔོན་གྱི་ཁང་རུལ་
དུ་ཕྱིན་པས། འབྲང་རྒྱས་དཀར་མོ་གསུམ་གྱིས་ཡང་གསོལ། དེ་ནས་འབྲང་རྒྱས་ཤིག་
ཁྱེར་ནས་ཁྲོན་པའི་ཁའི་གསེག་མ་བཏོན། དེ་ནས་བྱེ་མ་དང་ཟངས་བཏོན། དེ་ནས་
འབྲང་རྒྱས་དང་སྤོས་པོག་གིས་གསོལ། ཁྲི་ལན་དང་རྒྱ་འགྲེས་བྱས། དེ་ནས་ཁབ་ཏུ་
བྱོན་ནས། བུ་ལ་དྲིས་ཏེ། སྨྲ་བ་དམ་དུམ་ཤེས་སོ། །མིག་ཀྱང་དམ་དུམ་མཐོང་ངོ༌། །
དེ་ནས་ཡབ་དང་ཡུམ་གྱིས་སྟོན་པ་གཤེན་རབ་མི་བོ་སྤྱན་དྲངས་ནས། དེ་ནས་སྟོན་
པས་ཁྲོན་པའི་བདག་མོ་ལ་བཀའ་སྩལ་པ། དེ་རིང་ངས་ཁྱོད་ལ་ཡས་དང་ཐགས་འདི་
ལྟ་བུ་སྦྱིན་གྱིས། ཁྱེད་མཉེས་པར་བྱེད་པས། ང་ལ་ཁྱོད་མངོན་པར་ཤོག་ཅིག་པར་
བཀའ་སྩལ་པས། ཁྲོན་པའི་བདག་མོ་དེ་ཡང་ཧ་ཅང་འོང་དུ་མ་འདོད་པས། སྟོན་
པས་ཕྱག་གི་མཛུབ་མོ་གཉིས་བསྐུམས་ནས། སྙིང་པོ་འདི་སྐད་ཅེས་བཟླས་སོ། ། ཨོཾ་ཤི་
495

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ན་ཕཊ་ཕཊ་ཏ་ཏ་ཀ་ཏ་རེ་ན་པ་ཏ་མ་རེ། སུ་རུ་ཕུ་ཀ་ཡེ་བྱས་པས། ད་ར་ད་ར་ད་ར་
ན་བ་ཤ་ལ་ཤ་ན་ཕཊ་དེ། མ་འགུ་ཡ་ན་སད་ཀྱི་ད་ར་མ་ར་ལ་སཱཧཱ། ཕུ་ཏ་ཕུ་ཏ་ཕུ་ཏ།
རི་ཏི་མ་ལང་ཛ྄་ལ་ཕཊ་སྭཱཧཱ། ལ་ཡ་ཏི་མ་ཡོ་ཕཊ་སཱཧཱ། སྙིང་པོ་འདི་སྐད་བཟླས་པས།
སྟོན་པའི་སྤྱན་སྔར་འོངས་སོ། །བུད་མེད་དཀར་མོ་ལ་སྨིན་མ་སྐྱ་བོ་ཅན་ཞིག་སོ་ལ་སོ་
ཞོ་ཡོད་པ་ཞིག་གིས་སྟོན་པ་ལ་དབུ་བཙུགས་ནས་འོང་ངོ༌། །དེ་ནས་སྟོན་པས་ཕྱག་གི་
སོར་མོ་བརྐྱངས་ནས་ཁྱོད་ཚུར་ཉོན་དང༌། མིང་ནི་ཅི་ལགས། རིགས་ནི་གང་
གཏོགས་བཀའ་སྩལ་པས། མིང་ནི་ཀླུ་མོ་དབྱིངས་མ་ཡིན་བྱས། རིགས་ནི་ཀླུ་སྲིན་མོ་
བགྱི་བའི་རིགས་ལགས། སྟོན་པའི་ཐུགས་ལ་རང་བཞིན་རིག་པ་ཤར་ནས། མི་སྤུན་
གྱིས་ས་བསལ་ཁ་ཕྱེས་ནས་ཁྱོད་འདི་ལ་གནོད་པ་དང༌། འགལ་བར་བྱེད་པ་ཅི་བྱས་
གསུངས་པས། ཀླུ་མོས་དབྱིངས་མ་ཡིན་བདག་མོ་ཡང་དང་པོའི་འདི་བྱིངས་པ་མི་
སྤྱད་གྱིས་བྱས། དེ་ནས་བདག་གི་རྒན་དུ་ཚེ་བསྲིང་གཞོན་དུ་དཔལ་བསྐྱེད་དོ། ། མི་
འཕེན་ཞིང་རགས་པར་བགྱིས་སོ། །དེ་ལ་ལུག་ཀྱང་འཕེལ་བར་བགྱིས་སོ། །དེ་ནས་
ཡུལ་ཕྱོགས་སུ་བཀྲ་ཤིས་པར་བགྱིས་ལགས། དེ་ནས་བདག་འབོར་བ་སྲིད་པ་ལགས་
ན། དེ་ནས་ཟངས་གླེགས་ནས་བཀག །དེའི་སྟེང་དུ་བྱེ་མས་མནན་གསེག་མས་ཀྱང་
མནན། དེ་ནས་མིག་ལོང་བ་དང་ལྕེ་དིག་པ་གསལ། རྒན་མོ་རྒན་པོ་མ་ནོངས་ནས།
དེ་ནས་སྟོན་པ་ལགས། ལན་མ་ལན་ཅིག་ན་སྤུན་གཉིས་པོ་ལ་གནོད་པ་སྣ་རེ་བགྱིད་
དོ། །ད་ཕྱོགས་སྟོན་པའི་ཐུགས་ལ་ཅི་བཞིན་དགོངས་པ་བཞིན་དུ་བགྱིས། སྟོན་པའི་
ཐུགས་རྗེས་བཟུང་ནས་སུ། འོ་མ་ལ་སོགས་ཏེ་རྟ་དམར་མོ་དང་། ར་སྔོན་མོའི་འོ་མ་
དང༌། མངར་དང་སྨན་དང་བདུད་རྩི་དང༌། ཡས་དང་མཆོད་པ་རྣམས་བྱིན་ནས་
སྟོན་པས་ཀླུ་དང་བསྡུམ་བྱས་སོ། །མིས་ཀྱང་ཀླུ་དུས་སུ་གསོལ་བར་བཀུམ་མོ། །
གཤེན་རབ་མི་བོས་བསྡུམ་བྱས་སུ་འགལ་བ་ལ། སྟོན་པ་གཤེན་རབ་མི་བོས་བཀའ་
496

འབུམ་སྡེ།
 ཀླུ་འབུམཀླུ་འབུམ།། ༼བར༽
བཀྱོན་པར་བཀུམ། དེ་ནས་ཕུང་བོ་དང་མིང་པོ་གཅེན་པོ་གསུམ་ནི་སྔོན་བས་ལྷག་
པར་དགོངས་ནས། སྔོན་བས་ཀྱང་གསོལ་མཆོད་བགྱིས། སྔོན་ཆད་ཀླུའི་རྒྱལ་མོ་
དབྱིངས་ཀྱང་སྔོན་བས་ཆེས་གྲོགས་མཛད་པས་དེ་ལྟར་ཕན་ནོ། །གཅུང་པོ་གཉིས་ཕུ་
བོ་གཉིས་ནི་རྣ་བ་འོན་ནས། དེའི་གཅུང་པོ་རབ་ཏུ་ཡང་ཕྱག་གཡས་པ་བྲང་ལ་ཞ།
གཅེན་པོ་ནི་འོན་པས་བྱོལ་སོང་ཞིག་དང་ཅི་མི་འདྲ། ནངས་ཡང་ལག་གིས་བརྡ་སྦྱོར།
ནུབ་ཀྱང་ལག་གིས་བརྡ་སྦྱོར་ནས། དེ་སྡུག་ཅིང་བསྔལ་བཞིན་མཆིས་པས། ཡབ་
དང་ཡུམ་གྱི་ཞལ་ནས། གཞན་གྱི་བུ་སྐྱེས་པ་ནི་དྲིན་གྱི་བུ། ངའི་བུ་སྐྱེས་པ་ནི་སྡུག་
བསྔལ་དང་མྱ་ངན་གྱི་བུ། སྔ་ཕྱི་ཡང་མ་མཆིས་པས། རྒན་རྒོན་སྲས་ལ་ལེགས་སོ་
དགོངས་ནས། དེ་ལྟར་མ་ཐལ་རྒས་ཁ་ལ་སྐྱིད་མཆི་དགོངས་ནས། སྡུག་བསྔལ་ལག་
གིས་ལེན་གསུངས་ནས། འདི་རླུང་འོན་ཡིན་སྙམ་ནས་རླུང་སྨན་སྣ་ཚོགས་བཏང་།
མར་ཡང་ལ་ཡང་བཞུས་པ་བཏང་བས་མ་ཕན་ནོ། །དེ་སྐྱེམས་ནས་ཆང་གི་ནང་དུ་གྲོ་
ཆང་བླུགས་ནས་བཏང་བས་མ་ཕན་ནོ། །སྦྲང་རྩི་དང་མངར་སྦྱར་ནས་བཏང་བས་
མ་ཕན་ནོ། །ལུག་ཀྲུམས་ལ་སྤྱོད་སྣ་ཚང་བ་སྦྱར་ནས་བཏང་བས་མ་ཕན། དེ་ནས་
རུས་ཁུ་སྣ་ཚང་བ་བཏང་བས་མ་ཕན། དེ་ནས་སྤྲང་པོ་ཞིག་ཐུ་བ་འདེབས་སུ་འོང་
བས། སྤྲང་པོ་དེའི་ཞལ་ནས་ང་ཡོན་མང་དུ་འདོད། ཁྱེད་མངའ་ཐང་ཅན་ཞིག་
འདུག་པས། རྒན་མོའི་ཞལ་ནས། ང་མངའ་ཐང་ཆེ་དྲག་པ་ཞིག་ཡིན་གྱིས་མཆི། འོན་
ཀྱང་དགེ་བ་ལས་སྡིག་པ་བྱས་པ་ཡང་མེད་ན། རྒས་ཁར་སྡིག་བྱེད་པ་འདྲ་བས་
གསུངས་ནས། ཡོན་དུ་བུ་རམ་ཞིག་བྱིན་ནས་བཞག་པས། སྤྲང་པོའི་ཞལ་ནས། རྒན་
མོ་ཅི་ནོངས་གསུངས་ནས། ངའི་བུ་ཞིག་རྣ་བ་འོན་ནས་སེམས་མི་བདེ་བར་ཡོད་དོ། །
སྤྲང་པོས་ན་རེ་ངས་མོ་དང་མཐུ་ཡང་ཤེས་སོ་མཆི། འདི་ལྷ་མནོལ་ནས་འདུག་པས་
བསང་དགོས་གསུངས་ནས། སྤྲང་པོ་དེས་རྫུན་བྱས་པས། ཡབ་ཡུམ་གྱི་ཐུགས་ལ་
497

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བདེན་སྙམ་ནས། ཡབ་ཡུམ་གྱིས་ཕ་བ་ཡ་ངལ་སྤྱན་དྲངས། ཕ་བ་ཡ་ངལ་ལགས་ད་
ཡས་དང་ཐགས་ཅི་འཚལ་ཞུས་པས། ཕ་བའི་ཞལ་ནས། འདི་མི་འཚལ་དགུ་འཚལ་
ལོ་གསུངས་སོ། །སྣ་ལ་བསང་འཚལ་བས་བདུག་ཏུ་གཞུག་འཚལ་བ། མཁན་པ་རྩེ་མོ་
མ་ཉམས་པ་འཚལ། དེ་ནས་སྲིད་པའི་ལྷ་རྣམས་ལ་སྙན་གསན་ཕབ་ཞེས་བྱ་སྟེ།
མཚན་ཡང་བསག་འཚལ། མཚན་ཡང་སྤང་འཚལ། སྣ་ལ་ཤིང་གི་དུད་པ་བཏང་
འཚལ། ཤིང་སྣ་ཚང་བ་བཅུ་གསུམ་འཚལ། ཤིང་སྣ་རེ་རེས་ནམ་མཁའ་ལ་དུད་པ་
བཏང་། དེ་ནས་གཅན་གཟན་རས་སྣ་ཚང་བ་འཚལ། ཙན་དན་སྣ་ཚང་བ་ཡང་
འཚལ། སྣ་ལ་མནོལ་ལྷ་རང་སྔ་བས། རི་བོང་དང་དུད་འགྲོ་ལ་སྔ་བ་རྟ་ཡིན་པས།
རྟའི་ཐོད་པ་དང་གསོབ་དང་། མཛོ་དང་དྲེའུའི་གསོབ་དང་། བྲ་བའི་གསོབ་དང་
ཐོད་པ་དང་། ར་ཐུག་དང་ལུག་ཐུག་ཚན་སྣ་ཚང་བ་དང་། རུས་རྣམ་པ་དགུ་དང༌།
སྙན་ཚ་བའི་གསོ་བ་དང་། དེ་ནས་ལྷ་མནོལ་བ་བསང་བས་ཀྱང་རུང་དུ་མ་འདོད།
ཡབ་ཀྱིས་འདི་སྐད་དད་ན་སྙམ་ནས། སྟོན་པ་གཤེན་རབ་མི་བོ་ཐུགས་རྗེ་ཆེ་ལ་
ཐབས་མཁས་པས་མི་རིང་སྐྱ་བོ་འཁར་ཐོགས་ཤིག་ཏུ་བརྫུས་ནས། ད་ཅིའི་ཁྱིམ་དུ་
ཕྱིན་པས། བྱིས་པ་འཁར་ཐོགས་དེས་ང་ལམ་ཁའི་མགྲོན་པོ་ལམ་མ་ཆོད་པ་ཞིག་ཡིན་
པས། ད་ནངས་དྲོ་ཞིག་སློང་དགོས་བགྱིས་པས། གཞན་དུ་སློང་ངེད་ནད་པ་དང་མི་
དྲན་དགུ་དྲན་ཏེ། ངེད་སྐུ་གཤེན་རྫོང་བའི་ནང་ནས། དེ་ནས་བོན་པོ་ཡ་ངལ་གྱིས་
མགྲོན་པོ་ལམ་མ་ཆོད་པ་བཟང་བ་ཞིག་འདུག་པས། སྡེར་ཐེག་ཏུ་བྱིན་པས་མགྲོན་
པོས་ཞེ་ས་ལེགས་པར་བྱས་ནས། ཡ་ངལ་བོན་པོ་ཡང་སེམས་ཀྱིས་དྲན་པར་སོང་ནས་
ཡ་མཚན་སྐྱེས་སོ། །དེ་ནས་ཡང་མགྲོན་པོ་དེའི་ནད་པ་ཡིན་ལུགས་ཀྱང་ཇི་ལྟར་ན།
ཞེས་བྱས་སོ། །རྐང་ལག་བྱིན་ཤ་ཡང་མི་བདེ་བར་མཆིས། མགྲོན་པོ་དེ་ན་རེ་ག་རེ་
བདག་གིས་བལྟ་གསུངས་སོ། །མགྲོན་པོ་ལམ་མ་ཆོད་པའི་ཞལ་ནས། ར་བའི་ཉི་
498

འབུམ་སྡེ། ཀླུ་འབུམ། ༼བར༽
མཐོང་ལ་བལྟས་པས། འདི་རྨ་མེད་པས་ལག་པ་ཡང་ཞ། ལུས་པོ་ཡང་ཡོན་པོར་
འདུག་པ་ཁྱེད་སྤྱད་ཀྱིས་དང་པོ་ཁྲོན་པ་ཞིག་བརྐོས་ནས། རབ་ཏུ་ཡང་ཁྱེད་ཀྱིས་
བསུབས་སོ། །དེར་ཡུལ་རྙིང་པ་བོར་ནས་གསར་པ་བཟུང༌། ཁྲོན་པ་བདག་པོ་ཡང་
རབ་ཏུ་ཐུགས་ཁྲོས་ནས། བུ་གཅེན་པོ་མིག་ལོང་ངོ༌། ། ལྕེ་དིག་པར་བཏང་ནས་བཞ
ག །དེ་ནས་ཡང་ཁྲོན་པ་ཁ་བསུབ་པ་ཡང་ཁ་ཕྱེས། གསོལ་མཆོད་བྱས་པས་རུང་
ངོ༌། །ཁྱེད་ལ་འདི་གནོད་པ་ཞིག་འདུག །སྤྲང་པོ་ཞིག་གི་རྫུན་བྱས་ནས་ལྷ་མནོལ་བ་
ཡིན་ནོ་ཞེས་བྱས་པས། ཕ་བ་ཡ་ངལ་གཉེར་ནས་ལྷ་བསང་བྱས་པས་ཕན་པ་མེད་
དེ། དེ་ནས་ཁྲོན་པའི་བདག་མོ་དེ་བཅོས་ན་ནད་སོས་ནས་འོང་ངོ༌། །མགྲོན་པོའི་ཤུལ་
ནས་པདྨ་ཞིག་འདུག་པས། རྒན་རྒོན་གཉིས་ཀྱིས་བལྟས་པས་མ་མཐོང་ངོ་། །ཕ་བ་
ཡ་ངལ་གྱིས་བལྟས་པས། སྟོན་པ་གཤེན་རབ་མི་བོ་ཡིན་པས་ནང་དུ་སྤྱན་དྲངས་ཏེ།
མགྲོན་པོ་མིན་སྟོན་པ་སྐུའི་སྤྲུལ་པ་ཡིན་ནོ། །རྒན་པོ་རྒན་མོས་བལྟས་པས་གར་སོང་
ཆ་ཡང་མེད་དོ། །
དེ་ནས་འགྲོན་པོས་སྟོན་པ་གཤེན་རབ་མི་བོ་སྤྱན་དྲངས་ནས་བྱོན་ནས། སྟོན་པ་
ལགས་དངོས་ལ་བྱིན་པ་གསུམ་མཆིས་པ་ལས། ཕུ་བོ་ཁར་ཉིན་སྟོན་པས་བཀའ་དྲིན་
སྐྱབས་པ་ལགས་སོ། ། དེ་སླར་ཡང་སུག་པ་བྲོ་འཚལ་ནས་ཞ་ན། དེ་ལ་སྤྲང་པོ་ཞིག་
སློང་དུ་མཆིས་པས། མོ་ཐུ་འཚལ་སྐད་ནས། མོ་ཐུ་བཙལ་ལགས་པས། ལྷ་མནོལ་པ་
བསང་འཚལ་སྐད་ནས། ཕ་བ་ཡ་ངལ་སྤྱན་དྲངས་ནས་བསང་བགྱིས་ལགས་པས་
ཀྱང་རུང་དུ་མ་མཆིས། ཕ་བའི་རྗེས་སུ་མགྲོན་པོ་ལམ་མ་ཟད་ནས་མཆིས་ནས་དྲོ་
སློང་དུ་གདའ། དེ་ལ་དྲོ་ཞིག་སྩལ་ལགས་པས། མགྲོན་པོ་འཁར་ཐོགས་དེའི་ཞལ་
ནས་ནད་པ་ཅི་ན་གསུངས་ནས། ཉི་མ་དྲོས་ཙམ་ནས་བལྟས་པས། མགྲོན་པོ་དེས་ན་
རེ་འདི་ལྷ་མནོལ་བ་ཡང་མ་ཡིན། སྔ་པ་བགེགས་ཟིན་ལགས་པས། སྟོན་པས་བཅོས་
499

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འཚལ་ལགས་སོ། །སྟོན་པ་ཡང་སྤྱན་དྲངས་ནས། སྟོན་པས་མཎྜལ་ཞིག་བགྱིས་
ནས་མཆོད་པ་བརྒྱད་བཤམས་ནས་ཁྲོན་པ་བདག་མོ་སྤྱན་དྲངས་ལགས་སོ། །འོ་
ཤ་ཁྲོན་བདག་མོ་དམ་ཚིག་སྲེག་ཤར་གསོལ་ལགས་སམ། ཁྲོན་པ་བདག་མོའི་ཞལ་
ནས། སྟོན་པ་གཤེན་རབ་མི་བོ་ལགས། སྟོན་པས་བཀའ་སྩལ་པ་ནི་ཁོ་མོས་མཉན་
ལགས་ན། མིས་ཁོ་མོ་རབ་ཏུ་མནན་ལགས་སོ། །ཡན་ལག་འཁུམས་པ་ལགས་སོ་
ཞེས་གསུངས་ནས་བཟུང་བ་བཏང་ལགས་ཏེ། རུང་ནས་སྟོན་པ་གཤེན་རབ་མི་བོས་
ཀྱང་ཞི་བའི་ངང་ལ་གནས་ནས། སྔོན་བས་ཀྱང་མཆོད་པ་རྒྱས་པར་ཕུལ་ཏེ། སའི་
བདག་མོ་ལ་མཆོད་པ་ཕུལ་ནས་མཉེས་པར་བགྱིས་པས། དེ་ནས་ཡང་ནད་པ་ཡན་
ལག་མི་བདེ་བ་ལྡངས་སོ། ། སྔ་མ་བས་ཀྱང་བདེའོ། །ཁ་ཡོན་པོར་སོང་བ་ཡང་བདེ།
དེ་ནས་སྔོན་བས་བློ་གསལ་ལོ། ། ཞ་བ་རང་ལ་ནད་མེད་དོ། །དབང་ཆེན་དེ་ལ་ཕན་
ནོ། །དེ་ནས་དིང་གི་ཡོན་བདག་ལ་ཕན་ནོ། །དེ་ནས་ཁྲོན་བདག་མོ་ཡང་རབ་ཏུ་
ཐུགས་འཁྲུགས་ནས། ཁང་ཡང་ང་རབ་ཏུ་སྣང་ཐབས་སུ་བྲོ་འཚལ་ནས། འདི་ཡང་
མི་ཐུབ་པ་འདྲ། སྣང་ཐབས་ལ་ཅི་སྨན་བགྱིས་པས། ཀྲུམས་དང་ཟན་སྨན་སྐད་ནས།
ཀྲུམས་ཟན་དེ་བཙལ་ནས་བཏང་བས་མ་ཕན་ནོ། །བྱིང་བྱིང་ཐུ་ལུ་དེ་ཡང་གསེར་
གྱི་སླ་ང་ལ་བརྔོས་ནས་མར་གྱི་ལྡེར་ཀ་བགྱིས་ནས་འཚལ་བས་ཀྱང་མ་སྨན། གཙང་
མར་སྨན་སྐད་ནས་བཏང་བས། ལོ་འགའ་སྨན་ནས་སོས་པའི་རྒྱུ་མེད་དོ། །ཁང་པ་
འཇམ་པ་གདའ་བ་ཙམ་མོ། །དེ་ནས་ལ་ཕུད་སྨན་སྐད་ནས་ལ་ཕུད་བཏང་བས་ཀྱང་
མ་ཕན། སྨན་པས་ན་རེ་འདི་ལོང་འགྲམ་པའི་རྒྱུ་ཡིན་སྐད་ནས། ལོང་གཡས་དང་
གཡོན་ལྟེ་བ་དང་གསུམ་གཏར་བས་ཀྱང་མ་སྨན། རབ་ཏུ་ཡང་ཚ་བར་སོང་ནས།
མིག་ཀྱང་རབ་ཏུ་སེར་པོར་སོང་ངོ༌། །མི་འདི་མཁྲིས་པས་ཟིན་ནས་གདའོ། །སོར་མོ་
ཡང་མཁྲིས་པ་གཤའ་ཡས་ཟིན་ནས་འདུག་གོ །སྨན་པས་མཁྲིས་རྩ་ཞིག་གཏར་བས་
500

༼བར༽
འབུམ་སྡེ། ཀླུ་འབུམ།
ཀྱང་ཁྲག་མ་ཕྱིན། སྨན་པ་ན་རེ་མཁྲིས་པ་ཡོངས་སུ་ཁྱབ་པ་ཡིན། Eནད་པ་ཡང་ཤི་བ་
ཞིག་ཐོས་ནས། ཡ་མཚན་ཆེ་འདི་སྲིད་པའི་བདག་པོ་སྟོན་པ་གཤེན་རབ་མི་བོ་ཡིན་
པས། འདི་སྤྱན་དྲངས་ལ་གཏོ་དང་དཔྱད་བྱ་གསུངས། ཡབ་གཤེན་རབ་མི་བོ་ཡང་
ཤེལ་གྱི་བྲག་ཕུག་ན་དགོངས་པ་མཛད་ཀྱིན་བཞུགས་པ་ལས། རྒན་པོ་འཁོག་པ་ཞིག་
སྟོན་པའི་སྤྱན་སྔར་མཆིས་པ་ལགས་ན། ཕྱག་ཡང་མ་ནུས་ཧུ་ཤུ་ཐང་གསུམ་བྱས་
ནས། དབུགས་ཕྱུང་སྟེ་ལྷ་ཕྱག་གསུམ་བྱས་ནས། སྟོན་པའི་ཞལ་ནས་རྒན་པོ་ཉོན་རེ་
མོངས་གང་དུ་ཆ་གང་དུ་འགྲོ་གསུངས་པས། རྒན་པོའི་མཆིད་ནས་སྟོན་པ་ལགས།
སྔོན་གྱིས་ཀྱང་སྒོ་ཕུག་ཀྱང་མི་འགུལ་བ་ཅི་ལགས་ན། བྱིས་པ་ངན་པ་མིང་སྲིང་དྲུག་
ཙམ་མཆིས་པ། བུ་མོ་གསུམ་མཆིས་པས། ལན་ལོན་ཕན་ཐོགས། ཁྱེའུ་གསུམ་མཆིས་
པས་རྒས་གུམ་དུ་སྩལ་ནས་མཆིས་པ་ལགས་མོད། ཕས་ཟེར་ནི་བུས་མི་ཉན་ལགས།
གཉིས་སྟོན་པའི་བཀའ་དྲིན་གཡོག །བྱིས་པ་ངན་པ་བྲོ་འཚལ་བར་མཆིས་པས། ནད་
འདི་དང་པོ་སྣ་འགག་སྐད། སྣའི་ཆོས་བགྱིས་པ་ཡང་མ་སྨན། དེ་ནས་མཁྲིས་པ་
གཤའ་ཡས་ཟིན་ལགས། སྨན་པས་བལྟས་པས་མཁྲིས་པ་འགྲམ་ནས། ཕྱི་མ་མི་གདའ་
མཆིས། ནད་པ་རྔོས་འགུམ་རྩི་མཆིས། སྨན་པའི་ཞལ་ནས། འདི་ནི་གང་ཡང་མ་
ལགས་པས། སྟོན་པ་གཤེན་རབ་མི་བོ་ལགས་སམ། འདི་གང་ན་བཞུགས་ཀྱང་སྤྱན་
དྲོངས་ཤིག་གསུངས་པ་ལགས་ན། སྟོན་པའི་སྤྱན་སྔར་མཆིས་པ་ལགས་སམ་ཞེས་
ཞུས་པས། སྟོན་པའི་ཞལ་ནས་རྒན་རྒོན་ཉོན་རེ་མོངས་སོ། །ད་འགྲོངས་པ་ཞིག་ཟོ་ལ་
ངོམས་པ་ཞིག་འཐུང་། ངས་ཁྱོད་ཀྱི་བུ་སོས་པར་བྱ་ཡིས་སྙིང་རེ་རྗེ། རྒན་པོ་ཡང་དེར་
ཡ་མས་ཡིད་ཙམ་གདའ། སྟོན་པ་གཤེན་རབ་མི་བོས་དེར་ཕ་འབབ་དྲོང་བར་གསོལ།
ངོམས་པ་ཞིག་འཐུང་ལགས་ན། ནངས་པར་ཉི་མ་ཤར་ཙམ་ན་སྟོན་པའི་ཞལ་ནས།
འདི་ནས་ཕར་སོང་ལ་ཕུད་ཚོལ་ལ་སྡོད་ཅིག །ང་ཞག་ལྔའི་ནངས་པར་འོང་ངོ༌། །
50l

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྒན་པོ་ཕུད་ཆུར་གསོལ་ནས། ཕུད་སྩལ་བས་བུ་ཡང་རུང་སྟེ་འོང་གསུངས་སོ། །
རྒན་པོས་ཁྱིམ་དུ་ཕྱིན་ནས་རྒན་མོ་ལ་སྟོན་པས་བཀའ་གནང་ངོ་། །སྟོན་པ་ཞག་ལྔའི་
ནངས་པར་འོང་བར་བྱས། འུ་བུ་རྒན་རྒོན་ལ་ཕུད་ཆུར་བླུགས་མ་ཐེག་ནས། ནད་པ་
སོང་ནས་སོ་བདེ་བར་འོང་ཟེར། རྒན་མོས་ཕུད་ཆུར་སྩལ་ནས། མེ་བཏང་པས་ཕུད་
ཅི་བས་བདེ་བའི་ས་མཆིས་ནས། ཞག་ལྔའི་གདུགས་ལ་སྟོན་པ་གཤེན་རབ་མི་བོ་ཡང་
གཤེགས་སོ། །དེ་ནས་སྟོན་པས་ཡབ་ཡུམ་ལ་ནི། ཀླུའི་གསུང་རབ་ཟླ་བ་གཅིག་བཏོན་
ནས་མཆིས་པས། ནད་པ་ཡང་ཇེ་བདེ་ཇེ་བདེར་ཐལ་ནས། དེ་ནས་སྟོན་པས་ཀླུ་ལ་
སྦྲན་བཏང་། དེ་ནས་བྱིན་ཕབ། དེ་ནས་བྱིན་གྱིས་བརླབས། དེ་ནས་དཀྱིལ་འཁོར་
ཚད་རྐང་འདོམས་སུམ་ཅུ་ཚད་བོར། ཆག་ཆག་གདབ་བོ། །དེ་ནས་ཐིག་བཏབ་
བོ། །མཁྱེན་དཔང་གསོལ། གཙང་མ་རིས་ཀྱི་དཀྱིལ་འཁོར་དུ་ཡང་ལྷ་རྣམས་ནི་མ་
གཤེགས་ཤིག་པར་ཞུས་པ་ལས། ཡང་སྟོན་པས་པདྨ་བཀོད། ཀླུ་རྣམས་སྤྱན་དྲངས་
སོ། །དེ་ནས་བཞུགས་སུ་གསོལ། དེ་ནས་སྙན་གསན་ཕབ། དེ་ནས་ཁྲུས་བགྱིས། དེ་
ནས་མཆོད་པ་དྲུག་ཅུ་བཤམས་ནས་བཞག་གོ །དེ་ནས་སྤང་སྐོང་བཀླགས་སོ། །དེ་
ནས་མཆོད་པ་ཕུལ་བས་ཁྲོན་བདག་མོ་མངོན་པར་དཀྱིལ་འཁོར་དུ་བྱོན་ནས། སྟོན་
པའི་ཞབས་སྤྱི་བོའི་གཙུག་ཏུ་བླངས་ནས། རབ་ཏུ་སྟོན་པས་བཀའ་ཉན་གསུངས།
སྟོན་པས་ཀླུའི་རྒྱལ་པོ་གཡུང་དྲུང་སེམས་དཔའ་ཡབ་ཡུམ་མཆོད། དེ་ནས་ཀླུའི་རྒྱལ་
པོ་ཆེན་པོ་ཡབ་ཡུམ་བཅུ་དྲུག་མཆོད། དེ་ནས་མཚོ་ཆེན་པོ་བཞི་ཀླུའི་བློན་པོ་རེ་རེ་
ཡབ་ཡུམ་བརྒྱད་བརྒྱད་མཆོད། མཚམས་ཆེན་པོ་བཞིའི་མཚོ་རེ་རེ་ན་ཡབ་ཡུམ་བཅུ་
དྲུག་ཡོད་པ་མཆོད། དེ་ནས་ནད་པ་རུང་ངོ༌། །ཡབ་ཡུམ་དང་སྲས་གསུམ་ཡང་
མདངས་སྐྱེས། སོ་བདེ་ནད་ཀྱང་དཀོན། མངའ་ཐང་ཆེ་བཀྲ་ཤིས་ཏེ་དཔལ་དང་ལྡན།
ཡབ་ཁ་ལ་ཡེལ་དང་མཆེད་པོས་སྟོན་པ་གཤེན་རབ་མི་བོ་ལ་ཞུས་པ། ཀླུའི་རྒྱལ་མོ་
502

འབུམ་སྡེ། ། ཀླུ་འབུམ། ༼བར༽
གཟི་འབར་མའི་ལེའུ་སྟེ་ཞེ་བརྒྱད་པའོ། །གཙང་མ་ཀླུ་འབུམ་ཞེས་བྱ་བ། གཡུང་དྲུང་
ཐེག་པ་ཆེན་པོའི་མདོ། བམ་པོ།། །།
༧ ཡང་ཀླུའི་ལེའུ་གཅིག་ལས། ཡུལ་མོན་ཡུལ་སུམ་སྟོན་ན། ཡབ་ཀྱི་སྲས་དང་
དཀོར་ཕོག་པ་སྐྱ་བོ་དེ་ཡང་ཕོག་གོ །ཁབ་ཏུ་ཡང་མོན་བཟའ་རིང་བཙུན་ཡང་བསུས།
དེ་ལ་ལས་ཀྱང་མ་མཆིས་པས། ཡབ་ཀྱི་དཀོར་ཕོག་པ་ནི་མོན་རྟ་དྲང་པོར་ཕོག་གོ །
མོན་གྱི་གླང་པོ་ཆེ་ཡང་ཕོག་གོ །མོན་འབྲི་རོག་མོ་ཡང་ཕོག་གོ །མོན་ལུག་ཕུ་མེད་
ནི་འབྲོག་གི་སྐལ་བར་ཕོག་གོ །མོན་གྱི་ཚལ་ཁམས་སྣང་སྲིད་ཀྱིས་མི་སྐྱེ་བ་མེད་པར་
ཕོག་གོ །འབངས་སུ་མོན་བུ་འཕྲུལ་མེད་ཀྱང་ཕོག་གོ །མོན་གྱི་ཚལ་ཁམས་དེའི་ནུབ་
ན་མཚོ་ཆེན་པོ་ཞིག་མཆིས། མཚོ་དེའི་ནང་ན་ཀླུའི་རྒྱལ་མོ་ཡོངས་སུ་དྲི་བ་བཞུགས།
དེའི་མཚོ་དེ་དབྱར་ནས་ཆེ་བར་མི་འགྲོ། དགུན་ནས་ཆུང་བར་མི་འགྲོ། དཔྱིད་ཆེ་
བར་ཡང་མི་འགྲོ། རླབས་ཀྱང་མི་རླབས། སྟོན་ཡང་རླབས་པ་ཡང་མི་འོང་། ཀླུའི་
རྒྱལ་མོ་ཡོངས་སུ་དྲོ་བ་དེས་ཀྱང་། ཐུགས་རྗེ་ཆེན་པོ་དེའི་འོད་དེས་འཛམ་བུའི་གླིང་
ལྷོ་ངོས་སུ་མ་ཁྱབ་པ་མེད་དོ། ། དེ་ལ་ཐུགས་རྗེས་བཟུང་བའི་མཚོ་ཆེན་པོ་བརྒྱད་ཀྱི་
དཀྱིལ་ན་མཆིས། མཚོ་དེ་བརྒྱད་འབབ་ཀྱང་ཐ་ཆེན་པོའི་ནང་དུ་འོང་ངོ༌། ། དེ་ནས་
ཀླུའི་རྒྱལ་མོ་ཡོངས་སུ་དྲོ་མའི་བྱིན་རླབས་ཀྱིས། དབྱར་དང་སྟོན་དང་དགུན་ཡང་
མེད་པར་དྲོ། དེའི་བྱིན་རླབས་ཀྱིས་ས་ཡང་འཇམ། དེའི་བྱིན་རླབས་ཀྱིས་ཀྱང་སྲིད་
པ་ལ་གནས་པའི་རྩི་ཤིང་མི་སྐྱེ་བ་ཡང་མེད་དོ། །རྩི་ཤིང་དེ་ལ་དཀོར་དུ་མི་འདོད་
པ་མེད་དོ། །རྩི་ཤིང་དེ་ལ་སྨན་སྣ་ཚང་བ་ཡང་དེ་ནས་མཆིས། མངར་སྣ་ཚང་བ་
ཡང་དེ་ནས་མཆི། སེམས་ཅན་དགོས་པའི་གསོ་བའི་ཁ་དོག་ཐམས་ཅད་ནི་སྲིད་པ་
ལ་གནས་པའི་རྩི་ཤིང་གཞན་བས་ཀྱང་སྐྱེད་དྲག་གོ ། མེ་ཏོག་ཀྱང་སྣ་ཚང་བ་དེ་ནས་
འཁྲུངས་སོ། ། དེ་ནས་དུག་སྣ་ཚང་བ་ཡང་དེར་མཆི། རིགས་སྣ་ཚང་བ་ཡང་དེ་ན་
503

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཆི། དེ་ནས་དགོངས་པ་ཡོངས་སུ་ཆེ་བ་ཡང་དེ་ན་མཆི། དེ་ནས་ཡོངས་སུ་དགོས་
ཆད་འོང་ངོ༌། ། དེ་ནས་དབྱར་དགུན་སྟོན་དཔྱིད་དེ་ན་མེད། ལོ་ཐོག་ཡང་སུམ་སྟོན་
འོང་བ་དེ་ན། ཀླུའི་རྒྱལ་མོ་ཡོངས་སུ་དྲོ་མའི་བྱིན་རླབས་ཀྱིས་ཚེ་རིང་བ་ཡང་ཀླུའི་རྒྱལ་
མོ་དེའི་བྱིན་རླབས། དེ་ནས་ཡོན་ཏན་ཅན་དེའི་སྔགས་རྣོ་བ་ཡང་དེའི་བྱིན་རླབས་
སོ། །སངས་རྒྱས་ཀྱང་མཚོ་ཆེན་པོ་དེའི་རླབས་ལས་བྱུང་ངོ༌། །རི་ཡང་དེའི་དུས་སུ་
འགུལ། རྩི་ཤིང་ཡང་དེའི་དུས་སུ་འགུལ། གནམ་ཡང་གྲུམ་པ་སྐད་དོ། ། ས་ཡང་གཡོ་
བ་སྐད་དོ། ། གོ་ར་ཕོ་རང་ཡང་འདྲིལ་སྐད། སེམས་ཅན་ཡོངས་སུ་ཡ་མཚན་ཆེ་བར་
བྱེད་དོ། །མཚོན་གྱི་བསྐལ་པ་ཡང་མི་འོང་སྐད། དེ་ནས་མོན་བུ་སྐམ་པོ་དེའི་སྲས་
མི་མངའ་ན། ལྷོའི་འཛམ་བུ་གླིང་འདིར་རབ་ཏུ་འཕེལ་བ་ལ་ཡང་འཛེམ་ནས། ང་
ལ་བུ་དང་སྲས་མེད་པས་འདི་ཅི་དང་བགྱིས་པས། ཡབ་ཡུམ་གྱི་ཞལ་ནས། ངེད་
རྒན་རྒོན་གཉིས་ལ་ཆ་མེད་ན། མོན་གྱི་སྨན་པ་དང་འབངས་མོན་བུ་འཕྲུལ་བྱེད་ལ་
ནི། ཁྱེད་ཀྱི་ཇི་ལྟར་ན་ཡང་འཕྲུལ་ཤེས་ན། ངའི་བུ་དང་སྲས་ཡོད་ཀྱིས་ཤེས་སམ་མི་
ཤེས་བྱས་པས། འབངས་ཀྱི་མཆིད་ནས་བདག་གིས་ཇི་སྙེད་ཀྱིས་འཕྲུལ་ཀྱང་། རྗེའི་
སྲས་བདག་གིས་མི་འཚལ་ལོ་ཞེས་གསུངས་པ་ལས། དེ་བས་ཡབ་ཡུམ་གྱི་ཞལ་ནས།
བུ་ཁྱོད་དང་སྲས་རེང་པར་མ་བྱེད། ཁྱེད་སྲས་འོང་བར་ངས་བྱའི་གསུངས། ཡབ་
གསུངས་པ་མཉན་ལགས་པས། དེ་ནས་ལོའི་དུས་སུ་ཡབ་མངའ་ནས། བུ་དང་སྲས་
ཤིག་འཁྲུངས། དེ་ལ་ཡབ་ཀྱིས་མིང་བཏགས་པ། རྐོན་པ་ཐང་སླེབ་བཏགས་སོ། །
ཀོན་སླེབ་དེ་ཡང་གཞན་བས་ཀྱང་ལྷག་པས། གཞན་གྱི་བུ་ཟླ་སྐྱེད་པས་རྐོན་པས་
ཞག་སྐྱེད་ཆེ་ནས། དེ་ཡང་ཡབ་ཀྱི་ཐུགས་ལ་དགོངས་ཏེ། ངའི་བུ་སྐལ་ཡིན་ནམ་སྙམ་
ནས། དེ་ནས་བོར་ནས་ཕྱིན་པས། ཕ་ལ་བློ་མི་འདྲི། གཡག་པོ་དར་མ་ཁྱུ་དང་གཟའ་
ནི་གཅིག་གོ །སྤྱང་ཀླུ་དར་མ་རྒྱུ་མ་ཞག་གིས་འགེངས་སོ། །བྱ་རྒོད་དར་མ་རྒྱུ་མ་
504

འབུམ་སྡེ། ༼བར༽
ཀླུ་འབུམ། །
སྐྱེག་གིས་འགེངས་སོ། །དེ་ནས་ཡབ་ཀྱི་བུ་ལ་ཐང་སླེབ་ལགས། ཁབ་དང་དབྱལ་ལ་
ཀླུའི་སྲས་མོ་ཞིག་བཞེས་ནས། སྲས་ཀྱང་མ་བཞེད་པར་བཞུད་པས། ནུབ་ཕྱོགས་ཟླ་
བ་ཚེས་པའི་འོག་ན་སྟག་གཟིག་ནོར་གྱི་རྒྱལ་པོའི་སྲས་མོ་དེ་བཟང་ལ་འོད་ཆགས་པ་
བལྟ་བར་མཇལ་དུ་བཞུད་པ་ལས། ཤུལ་ཁར་སུ་དང་མཇལ་ན་ཧོར་གྱི་རྒྱལ་པོ་དང་
མཇལ་ནས། ཧོར་གྱི་རྒྱལ་པོའི་ཞལ་ནས། རྐོན་པ་ཐང་སླེབ་གར་འགྲོ་བྱས་པས། རྐོན་
པ་ཐང་སླེབ་ཀྱི་ཞལ་ནས། ངའི་ཡབ་ཀྱིས་ཀླུའི་རྒྱལ་མོ་ཞིག་སླང་ཟེར་ནས་ངས་མ་ཉན་
ནོ། །ནུབ་ཕྱོགས་སྟག་གཟིག་གི་ཡུལ་ན། སྟག་གཟིག་གི་རྒྱལ་མོ་བཟང་ལ་འོད་ཆགས་
པ་ཞིག་ཡོད་པས་ང་ཚོལ་དུ་འགྲོ་བ་ཡིན་ནོ། །དེ་ནས་སྟག་གཟིག་གི་ཡུལ་དུ་བྱོན་
ནོ། །དེ་ནས་སྟག་གཟིག་གི་སྲས་མོ་དེ། དེ་ནས་ལི་དང་ཧོར་གྱིས་ཁབ་ཏུ་བཞེས་ནས།
ཀོན་པ་ཐང་སླེབ་ཀྱིས་འཕྲོགས་ཏེ་བོད་ཡུལ་དུ་བྱོན་ནས། ལི་མ་ཧོར་གྱི་རྟ་བ་བརྒྱ་
བརྒྱ་ཆས་ཆས་ཏེ་བྱོན་པ་ལས། ཡང་མོན་ཡུལ་ལ་ས་འཇམ་ལ་རོང་དོག་པས་ཀྱང་
ཡང་མ་བཏུབ་ནས། སྤྲང་པོ་མཛེ་ཅན་ཞིག་གིས་ས་བལྟར་ཕྱིན་པ་ལས། མོན་ཡུལ་
ནས་ཁང་པ་མཁར་ཤིང་མཁར་སྐྱ་མོ་ནི་གདའ་ནས། ལི་མ་ཧོར་གྱིས་དམག་དྲངས་
ནས། མོན་སྲས་རྒམ་པོ་ཡང་བཀུམ་མོ། །མོན་སྲས་རྒམ་པོ་ལ་སྲས་རྣོན་པས་ཐང་
སླེབ་ཀྱིས། ཐུགས་ལ་གཅེས་ནས་ཡབ་མཐོ་རིས་སུ་དྲང་བར་དགོངས་ནས། འདུར་
གཤེན་སྤྱན་དྲངས་ནས། བདག་གི་ཕ་འདི་རབ་ཏུ་གློ་བ་ལ་གཅེས་ནས། འདི་ལ་ངན་
སོང་གི་རྒྱུ་ནི་མ་མཆིས་ན། སེམས་ཅན་ལགས་པས་བག་ཆགས་མཆིས་པར་སྲིད་པས་
སྒྲིབ་པ་བསལ་འཚལ་ཞུས་པས། འདུར་གཤེན་གྱི་ཞལ་ནས། ཤི་བ་མ་བསྡུར་ན་བོན་
གྱི་བུ་སྡུག་ལ། བརླག་པ་མ་བཙལ་ན་ཕྱུགས་ཀྱི་ར་བ་སྟོངས་སོ། །ཤི་བ་བསྡུར་བ་ཡང་
བཀུམ་མོ། །བརླག་པ་བཙལ་བ་ཡང་བཀུམ་མོ། །དྲི་ཐོ་ཡང་ན་ཡི་དྲལ་ཡིན་པས་ལུས་
ཀྱི་ཚད་ཡིན་པས་ན། མཐོ་བཅུ་གསུམ་ཡང་བཙུགས། གཤེད་བསད་དགོས་ཟེར་ནས།
505

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐོ་རིས་གཡས་སུ་དཔལ་བསྐྱིལ་བ་ལས། ཤིད་དང་འཕྲད་བགྱིད་ནས། བཀའ་དང་
ཐུགས་ཕབ་ནས། གཏན་གྱི་འཚལ་མས་འཚལ། གཤེན་པོ་རོག་པ་ཐུགས་ཀར་དེ་ནས་
བརྫོངས་ཏེ་བཏུབ་པས། ལན་མ་ལན་ཅིག་ན། དྲི་བོན་རོག་པ་ཐུགས་ཀར་དེ་ཡང་།
སྤྱན་མི་ལེགས་པ་ཡང་གདའ། རོག་པ་ཐུགས་ཀར་དེ་དབུ་སྐྲ་བྱི་བ་ལས། ཕྱག་གཡས་
པ་ཞ་ནས་གཏོ་དང་དཔྱད་བྱར་མེད་པས། དེ་ནས་རོག་པ་ཐུགས་ཀར་གྱིས་མ་ཐུབ་
པ་ཅིག་མཛད་དམ་རོག་པ་ཐུགས་ཀར་ཡང་འདི་ཅི་ལགས་དགོངས་ནས། རོག་པ་
ཐུགས་ཀར་ཞལ་ནས། ངས་ནམ་ཟླ་དུས་བཞི་ལ་གདུགས་བཟང་སྤྱི་བོ་ལ་བཀབ་པས་
ནོངས་སམ་གསུངས་ནས། སུག་པ་འདི་ཡང་ནམ་ཟླ་དུས་བཞི་ལ་གནུར་སླང་བས་
ནོངས་སམ་གསུངས་པ་ལས། རོག་པ་ཐུགས་ཀར་དེ་རབ་ཏུ་དྲི་མ་ལོག་ནས། དྲི་བོན་
རོག་པ་ལ་ནད་འདི་བྱུང་ནས་གདའ། ནེ་གུ་སྨིན་དཀར་གྱིས་ཞུས་པ་ལས། རོག་པ་
ཐུགས་ཀར་གྱི་ཞལ་ནས་ཀྱང་། དེ་སྐད་ཅེས་བྱ་བ་སྔར་མ་བྱུང་ལ། ད་ཡང་མི་འོང་
བ་ཡིན་པས། ང་ལ་ངན་མ་བཏང༌། དེ་ནས་ནེ་གུ་སྨིན་དཀར་ཡང་སྐྱེད་ནས། དེ་
ནས་རོག་པ་ཐུགས་ཀར་ལོ་སྐོར་གཅིག་ལོན་ནས། ནད་ཡིན་པར་ཡིད་ཆེས་ནས། ནུ་
བོ་ནེ་གུ་སྨིན་དཀར་ལ་ཁྱོད་བདེན་པ་ཞིག་འདུག །ངས་ཐུབ་ཆོད་དང་མི་དགེ་བའི་
ལས་ནི་མ་བྱས་ན་ང་ལ་འདི་འོང་བའི་ལུགས་ཀྱང་ཅི་ཡོད་གསུངས་པས། ནུ་བོ་ནེ་
གུ་སྨིན་དཀར་གྱི་ཞལ་ནས། སྔར་ཞུས་པས་མ་གནང་ངོ༌། །དེ་ཡུན་རིང་བས་སོས་
པའི་དུས་བྱེད་ཡེ་གཤེན་ཞུས་པས། ནེ་གུ་སྨིན་དཀར་ཡང་གཉེར། མཆེད་གསུམ་ལ་
བཞུགས་པའི་སར་ནི། སྟོན་པ་གཤེན་རབ་མི་བོ་སྤྲང་པོ་ཞིག་ཏུ་བརྫུས་ནས། རྩི་བེར་
ཡང་ལུས་ལ་གོན་ནས། སྤར་ལག་ཀྱང་གློ་ལ་བཏགས་ནས་མཆིས་སོ། །འཁར་བ་ནི་
སྔ་ཤ་ཕྱི་ཤར་བཏགས། ཞབས་རྗེན་པར་མཆིས་ནས། རོག་པ་ཐུགས་ཀར་ལ་ནི། ཁྱི་
དཀར་པོ་ཐང་རྒོལ་སུས་ཀྱང་མི་ཐུབ་སྟེ། སྤྲང་པོ་ལ་ཟུག་མ་ནུས་པར་རྐང་པ་རྗེན་
506

འབུམ་སྡེ། ། ཀླུ་འབུམ། ༼བར༽
པ་དེ་ཡང་མེ་ལ་ཚ་བ་མེད་པར་ཆོམ་ཆོམ་བྱོན་ནས། གཤེན་རབ་མི་བོ་ཡང་མངའ་
ཐང་ཆེ་མཆེད་གསུམ་བཞུགས་པས། སྔོན་ཡང་དགེ་བ་མཛད་པས་ད་ལྟ་ཡང་གཤེན་
རབ་མཛད། སྔོན་ཡང་སྦྱིན་པ་བཏང་བས། ད་ལྟ་ཡང་མི་ཟས་ལ་སོགས་པའི་མི་
བས། སྔོན་ཡང་གོས་སྦྱིན་པ་བཏང་བས། ད་ལྟ་ན་བཟའ་གསོལ་གྱིས་མི་ཟིན། སྔོན་
ཆད་སྦྱིན་པ་བཏང་བས། ད་ལྟ་ཆགས་ལ་གསོལ་གྱིས་མ་ཟིན། རོག་པ་ཐུགས་ཀར་
ནེ་གུ་སྨན་དཀར་གསུམ་ལ་རོག་པ་ཐུགས་ཀར་ན་བཟའ་གསོལ་དུ་རུང་བ་ཞིག །ནེ་
གུ་སྨན་དཀར་གྱིས་མཐང་གོས་གོན་དུ་རུང་བ་ཞིག་ཞུ། ནེ་གུ་སྨན་དཀར་གྱིས་ལྷམ་
གོན་རུང་བ་ཞིག་ཞུ། ཁྱེད་དྲག་པ་ཅན་ཞིག་ཡིན་པས་ང་ལ་བྱིན་དགོས་སོ། །ད་ལྟར་
ཁྱོད་དྲི་ཕོག་ཅིག་བཏུལ་བས་ཀྱང་ཡུལ་མཁར་དང་རྟ་ཁྲབ་ལ་སོགས་པ་བསམ་གྱིས་
མི་ཁྱབ་པའང་བགྱིས་སོ། །རོག་པོ་ཐུགས་ཀར་གྱི་ཞལ་ནས། སེམས་ཅན་དང་པོ་ཅི་
སྤྲང་པོ་ལ་ཅི་བྱིན་ཡང་ཁ་ལས་ཆེ། ད་ལྟ་དགྲ་གསུང་ནེ་གུ་སྨན་དཀར་གྱི་ཞལ་ནས།
སྤྲང་པོ་འདོད་ཁམས་ཡང་རེ་ཆེ། ནེ་གུ་སྨིན་དཀར་གྱི་ཞལ་ནས། སྤྲང་པོ་འུ་ནི་སྤྲང་
པོ་ཡིན་རེ་སྨྲ་ཡང་རེ་མཁས་རྐང་པ་རྗེན་པ་མེས་ཀྱང་མི་ཚིག་ལ་ཚེར་ཡང་མི་འཛུག་
པ་དེའུ་བུ་ཁྱིས་ཀྱང་མི་ཟ་བ་འདི་ང་ནི་ཡ་མཚན་ཆེ། གཅེན་པོ་གཉིས་ལ་མཆིད་ཞུས་
པས། རོག་པོ་ཐུགས་ཀར་གྱི་ཞལ་ནས། སྤྲང་པོ་ཚུར་ཉོན་དང་། ད་ལྟར་ངའི་མི་བདེ་
བའི་གློར་འོང་ཡང་ངན། དང་པོ་བདེ་བ་ཞིག་ཡིན་ན་ལྟ། ཁྱོད་དགོན་དུ་རུང་བ་ཞིག་
དགོན་ཏེ། ད་ཅི་ཡང་མི་དྲན་གྱིས་སྤྲང་པོ་ལ་བྱས་པས། གཅུང་པོ་གཉིས་ཀྱང་དེ་སྐད་
གསུངས་ནས། སྤྲང་པོ་དེས་ན་རེ་ཇི་ལྟར་བསྙུངས་ཞེས་ཞུས་པས། རོག་པ་ཐུགས་
ཀར་ཞལ་ནས། བ་ནད་ཙི་ཙི་ཛཱ་ལས་ཟིན་པ་ཡིན་ནོ། །ཁྱོད་ཕྱོགས་བཅུ་པ་ཡིན་ན་
སོས་པ་ཐོས་སམ། སྤྲང་པོ་དེའི་ཞལ་ནས། ངས་ཕྱོགས་བཅུར་ཕྱིན་པས་སོས་པ་ཡང་
ཡོད་ཟེར། ངས་མོ་དང་ཐུ་བ་ཡང་མི་ཤེས་ཏེ། མདང་མཚན་མ་ཞིག་བྱུང་ནས། རོག་
507

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
པ་ཐུགས་ཀར་གྱི་མོན་བུ་སྨོན་ལམ་བྱ་བ་ཞིག་ལི་ཧོར་གྱིས་བསད་དོ། །མོན་བུ་རྒ་
ཐང་གསས་ཀྱིས་དྲི་བཏུལ་ཟེར་རོ། །དྲི་ཐོ་ནི་ཀླུའི་རྒྱལ་མོ་ཐང་བཟང་གིས་བཙུག་
ཟེར་རོ། །དབལ་ནི་ཀླུ་སྨན་སྟེང་དུ་བསྲེག་ཟེར་རོ། །དེ་གཉིས་ཀྱིས་ནད་ངན་པ་ཞིག་
མགོ་ལ་བཏང་ཟེར་རོ། །གཅིག་གིས་ལག་པ་ཞ་རུ་བཅུག་ཟེར། སྟོན་པ་གཤེན་རབ་
མི་བོ་སྤྱན་དྲངས་ན་སོས་མཆི་ནས། ཐང་ལ་སྤྲང་པོ་བྱུང་ནས། ད་ཅི་ཡོན་མ་སྟེར་
རོ། །རོག་པ་ཐུགས་ཀར་གྱི་ཞལ་ནས་ནུ་བོ་གཉིས་ལ་སྤྲང་པོ་དེ་ན་རེ། ངའི་མི་ཤེས་
སོ། །མདང་སུམ་མཚན་མ་བྱུང་བ་ལས། གཤེན་པོ་ཁྱེད་ཀྱིས་མོན་བུ་སྨོན་ལམ་བྱ་བ་
འདི་གྲིར་བསད་པ་ཞིག་འདུག །དེའི་བུ་མོན་དགའ་ཐང་སླེབ་བྱ་བ་དེ་ཡང་གྲི་བཏུལ་
ནས། ཀླུའི་རྒྱལ་མོ་ཐང་བཟང་གི་མགོ་ལ་ཐོ་བཙུགས་སོ། །དབལ་ནི་ཀླུ་སྨན་སྟེང་དུ་
བསྲེག །ནད་ངན་པ་དེ་གཉིས་ཀྱིས་བཏང་བ་ཡིན་ནོ་ཟེར་ནས་སོང་ངོ༌། །ནད་འདི་
ལ་སོས་པ་ཡང་ཡོད་ཟེར། ནུ་བོ་ནེ་གུ་སྨིན་དཀར་གྱི་ཞལ་ནས་ཀྱང་། ད་ཅི་ངས་འདི་
སྤྲང་པོ་མིན་ནོ། །ཡ་མཚན་ཆེ་བྱ་ན་མ་འདོད། དེ་ནས་སྟོན་པ་གཤེན་རབ་མི་བོ་སྐུ་
སྤྲུལ་པ་ཡང་ཡིན་ནོ། །གར་སོང་ཆོད་དང་བྱས་པས་རྗེས་བལྟས་པས་བྱའི་རྗེས་ལས་ན།*
མེད་དོ། ། སྒོ་ལ་ཡི་གེ་བྲིས་ན་གདའོ། །ང་གླགས་པས་ངད་མཁྱེན་པ་དཔའ་བྱ་བ་ཡིན་
ཟེར། ཁྱེད་གསུམ་སེམས་ཅན་གཏི་མུག་གང་ཟག་ཀླུའི་གཤེན་པོ་ཡིན། ངས་ཁྱོད་ལ་
སྨོན་ལམ་བཏབ་རྒྱུ་ཡིན་ཏེ། ང་ལ་ད་ཅི་ཡོན་མ་སྟེར་ཟེར་རོ། །དེར་ཆད་ཡང་ཡ་
མཚན་སྐྱེས་ནས་དམོད་བཙུགས་སོ། །འགྱོད་པ་ཡང་རབ་ཏུ་སྐྱེས་ནས། འདི་སོས་པ་
ཐུབ་ན་གཡུའི་ལྗོན་ཐག་འདི་སྟོན་པའི་སྤྱན་སྔར་ཕེབས་ཤིག ། མི་སོས་ན་གཡུའི་ལྗོན་
ཐག་འདི་སླར་བཏུལ་ཞེས་བྱས་ནས་འཕང་སྟེ་བཏང་བས། ལྗོན་ཐག་ནི་སླར་མ་བྱུང་
ནས། ནེ་གུ་སྨིན་དཀར་གྱིས་ལྗོན་ཐག་ལ་འཇུས་ཏེ་བྱོན་ནས། ལྗོན་ཐག་གཤེན་རབ་
མི་བོའི་ཕྱག་ན་གདའ། ནེ་གུ་སྨིན་དཀར་གྱིས་སོར་མོ་བཅུ་སྦྱར་ནས་སྤྱི་བོ་ལ་བླངས་
508

འབུམ་སྡེ། ། ཀླུ་འབུམ། ༼བར༽
སོ། །ཕྱག་བགྱིས་ནས་སྟོན་པ་ལགས་ཞེས་ཞུས་པ་ལས། ཞབས་བཀན་ཐང་གསུམ་
བགྱིས་ནས། སྟོན་པ་གཤེན་རབ་མི་བོ་ལགས། གྲི་བོན་རོག་པ་ཐུགས་ཀར་འདི་རབ་
ཏུ་བྲོ་འཚལ་བས། ཐུགས་རྗེ་ཆེན་པོས་གཟིགས་འཚལ་ལོ་ཞེས་ཞུས་པ་ལས། སྟོན་པ་
གཤེན་རབ་མི་བོའི་ཞལ་ནས། རོག་པ་ཐུགས་ཀར་བསྙུངས་ན་ཡང་ངན་བུས་མི་འཆི་
གཉིས་སུ་མེད་པའི་དོན་བདོག །ཉོན་མོངས་པ་ཡང་སྤང་། སེམས་ཐག་པ་ཆོད་པ་
ལགས་ན་རྫུན་མ་གསུངས། དེ་སྐད་ཅེས་སྟོན་པ་གཤེན་རབ་མི་བོས་བཀའ་སྩལ་པས།
ནེ་གུ་སྨན་དཀར་གྱི་ཞལ་ནས། སྟོན་པ་གཤེན་རབ་མི་བོ་ལགས། གཉིས་སུ་མེད་
པའི་དོན་མཛད་ན། ཉོན་མོངས་པ་དང་གཉིས་སུ་མེད་པར་མཛོད། བདེན་པའི་དོན་
ནི་སྙིང་པོ་མཛད་ན་བདེ་བ་ལགས། ཉོན་མོངས་པ་ནི་སྤང་ན་འཛིན་ཆགས་མཛད།
སེམས་ཐག་པ་ཆོད་པ་ལགས་ན་རྫུན་མ་གསུངས། སྟོན་པ་གཤེན་རབ་མི་བོ་ལགས།
རོག་པ་ཐུགས་ཀར་ཐུགས་རྗེས་བཟུང་འཚལ་ལོ། །སྟོན་པ་གཤེན་རབ་མི་བོའི་ཞལ་
ནས་གཉིས་སུ་མེད་པའི་དོན་འཚལ་བ་ལ་སེམས་ཡེངས་སུ་ག་ན་ཡོད། ཡེངས་ན་
བར་ཆོད་ཀྱི་བགེགས་བྱ་བ་ཡིན་ཏེ། གོལ་ས་གཉིས་ཡིན་བདེན་པའི་དོན་ཚོལ་བ་ལ་
ཡེངས་སུ་ག་ན་ཡོད། ཡེངས་པ་ལ་ཐུག་ན་དོན་ཁྱེར་ཞེས་བྱ་སྟེ། བདེན་པའི་དོན་མི་
རྙེད། ཉོན་མོངས་པ་མ་སྤངས་ན་བདེན་པའི་དོན་མི་རྙེད། འདོད་ཆགས་མ་སྤང་ན་
འགྲོ་བའི་དོན་མི་རྙེད་དོ། །གཤེན་རབ་མི་བོས་དེ་ལྟར་བཀའ་སྩལ་ནས། ནེ་གུ་སྨིན་
དཀར་གྱིས་སྟོན་པ་གཤེན་རབ་མི་བོ་ལ་ཞབས་བཀན་ཅིག་མཛད་ནས་ཞུས་པ། སྟོན་
པ་གཤེན་རབ་མི་བོ་ལགས། ཡེ་དབྱིངས་ནས་གནས་པ་ལ་གཉིས་ཀྱི་བགྱི་བ་མ་མཆིས།
ཡེ་མི་འགྱུར་བ་ལ་བཞུགས་པ་ལ་ཉོན་མོངས་པ་སྤང་ཅི་འཚལ། ཡེ་འདོད་ཆགས་
མི་མངའ་བ་ལ་འདོད་ཆགས་སྤང་ཅི་འཚལ། སེམས་ཡེ་མ་བཅོས་པ་ལ་ཐག་བཅད་
ཅི་འཚལ། སྟོན་པས་ཐུགས་རྗེས་བཟུང་འཚལ་ཞེས་ཞུས་པས། སྟོན་པ་གཤེན་རབ་
509

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མི་བོའི་ཞལ་ནས། ནེ་གུ་སྨིན་དཀར་ཚུར་ཉོན་དང༌། ངས་གཉིས་སུ་མེད་པའི་དོན་
རྟོགས་ན། ཤེས་བྱའི་སྒྲིབ་པ་མི་སེལ་ལོ། །བདེན་པའི་དོན་ངས་བཙལ་ནས། ད་རུང་
གཉིས་སུ་མེད་པ་མི་རྙེད། ཉོན་མོངས་པ་མ་སྤང་ན། འདུ་བྱེད་ཀྱི་སྒྲིབ་པ་མི་དག་
གོ །སེམས་ཐག་པ་མ་ཆོད་ན། ལྟུང་བའི་གཡངས་ས་ཆེན་པོ་ཞེས་སྟོན་པས་བཀའ་
སྩལ་ཏོ། །དེ་ནས་ནེ་གུ་སྨིན་དཀར་གྱིས་སོར་མོ་བཅུ་ཐུགས་ཀར་བཀྲམ་ནས་སྟོན་པ་
ལ་ཕྱག་ཕོག་གསུམ་བྱས། སྟོན་པ་གཤེན་རབ་མི་བོ་ལགས། ཐུགས་ཉིད་དབྱིངས་དང་
མཉམ་པ་ལ། ཤེས་བྱའི་སྒྲིབ་པ་ཅི་ལྟར་ལགས། ཡེ་ནས་བོན་ཉིད་བླང་དོར་མེད་པ་
ལ་བདེན་པའི་དོན་གྱིས་ཅི་བགྱིས་མཆིས། སེམས་ཐག་མ་བཅད་ན། བྱ་བ་དེ་ཡང་
སེམས་དང་ནམ་མཁའ་ཡང་དབྱིངས་སོ། །དེ་སེམས་ཐག་པ་བཅད་ཅི་དགོས། སྟོན་
པ་གཤེན་རབ་མི་བོ་ལ་ཐུགས་རྗེས་རྒྱ་ལགས་ཕྱེད་པ་ལ། ཐུགས་རྗེས་བདག་ཕྱོགས་
མ་བཟུང་ན། སྟོན་པ་རྒྱ་ལགས་ཕྱད་པ་ལ་ངོ་བོ་ཅི་ཡང་མ་མཆིས་སོ། །དེ་ནས་འདོད་
ཆགས་ཁྱེད་ཀྱིས་མ་བྱས་ན། འདྲ་བ་ད་ལྟ་འདྲའོ། །
དེ་ནས་སྟོན་པའི་ཞལ་ནས། ང་དང་པོ་རྒྱང་ནས་ཐོས་པའི་དུས་ན། ཁྱེད་སྤུན་
གསུམ་ལ་སྤྲང་པོ་ཞིག་འོང་ནས། ཁྱེད་སྤུན་གསུམ་ལ་དང་པོ་རོག་པོ་ཐུགས་ཀར་
ཡོན་ཅིག་སློང་ཟེར་ན་སྦྱིན་མོད། དེ་ནས་ནེ་གུ་སྨིན་དཀར་ལ་མཐོང་གོས་ཤིག་སློང་
ཟེར་ན་སྦྱིན་མོད། དེ་ནས་ནེ་གུ་སྨིན་དཀར་ལ་ལྷམ་ཞིག་སློང་ཟེར་ན་མི་སྦྱིན་པ་ཅི་
བྱ། དེ་ཁོ་ན་འདོད་ཆགས་ལ་གནས་པའི་སྒྲིབ་པ་ཡིན་མོད། སྟོན་པས་དེ་སྐད་བཀའ་
སྩལ་པས། ནེ་གུ་སྨིན་དཀར་གྱི་ཞལ་ནས། སྟོན་པ་གཤེན་རབ་མི་བོ་རང་སྐུ་སྤྲུལ་པ་
ལགས། དེ་ལ་དབུལ་ཐུག་ཐུབ་པ་ཡང་ག་ལ་མཆིས། དེ་ནས་སྟོན་པའི་ཞལ་ནས། དེ་
ཁོ་ན་སྙིང་རྗེ་དང་སྦྱིན་པ་བྱས་ན་རུང་ངོ་། །དེ་ནས་མྱུར་དུ་ངས་སོས་པར་བྱའོ། །དོན་
རྟོགས་སམ་མ་རྟོགས་པ་དེ་ངས་བལྟར་ཕྱིན་པ་ཡིན། དེ་ནས་རོག་པ་ཐུགས་ཀར་དེ་
510

༼བར༽
འབུམ་སྡེ། ཀླུ་འབུམ།
ནད་ངན་པས་ཟིན་ནས་འདུག་གོ །ནད་དེ་དང་པོ་མོན་བུ་རྨང་པ་དེ་ལི་ཧོར་གྱིས་
བསད་ནས། དེའི་གྲི་བཏུལ་བྱས་པས། ཐོ་ཀླུའི་རྒྱལ་པོ་ཐང་བཟང་མགོ་ལ་བཅུགས་
པས། དེ་ལྟར་མགོ་ལ་སྐྲ་མེད་པར་ནད་མགོ་ལ་བྱུང་བ་ཡིན། ཀླུ་སྨན་གྱི་སྟེང་དུ་
གནུར་བསྲེགས་པས། ལག་པ་ཞ་བ་ཡིན། ད་འདི་ནས་ཁྱིམ་དུ་སོང་ལ་ཀླུའི་གསུང་
རབ་ཡང་ཐོན་ལ། ང་ད་ནས་ལོ་གཅིག་ནས་འོང་གིས། ནེ་གུ་སྨིན་དཀར་ཚུར་ཉོན་
དང་། བདག་གིས་བྱས་ན་མི་ཉན། དེ་སྤྲང་པོ་མན་བྱས་ན་ཁྱེད་མི་དགྱེས་སོ། ། དེ་
ནས་སྟོན་པའི་སྤྱན་སྔར་མཆི་ནས་ཞུས་པས། སྟོན་པས་བཀའ་མི་གནང་ངོ༌། །སྟོན་
པ་དང་གཉིས་ཐེ་ཚོམ་ཡང་བགྱིས། སྟོན་པའི་ཞལ་ནས་སྤྲང་པོ་དེ་ལྟར་ང་ཡིན། རོག་
པ་ཐུགས་ཀར་ཡང་ཀླུ་སྨན་གྱི་སྟེང་དུ་ཐོ་བཙུགས་པས་མགོ་ལ་ནད་བྱུང་བ་ཡིན། སྐྲ་
བྱི་བ་ཡིན། ཀླུའི་རྒྱལ་མོ་ཐང་བཟང་གིས་ཀྱང་བཀྱོན་པ་ཡིན། ནད་ངན་པ་སེལ་བར་
བྱ་ཡིས། སོང་ལ་ཀླུའི་གསུང་རབ་རྒྱུན་དུ་ཐོན་ཅིག ། དེ་ནས་ང་འོང་གིས་ཟེར། རོག་
པ་ཐུགས་ཀར་གྱིས་དེ་ནས་ཀླུའི་གསུང་རབ་རྒྱུན་དུ་བཏོན་ནོ། །སྟོན་པ་གཤེན་རབ་
མི་བོ་ཡང་གཤེགས་ནས། སྟོན་པ་ལ་རོག་པ་ཐུགས་ཀར་མཆེད་ཀྱིས་ཞུས་པས། སྟོན་
པ་གཤེན་རབ་མི་བོས་སྣ་ལ་སྦྲན་བཏང་། དེ་ནས་ཀླུ་ལ་ས་བསླང་། དེ་ནས་བྱིན་གྱིས་
བརླབས་སོ། །ས་ལ་གཏེར་བཅུག །དཀྱིལ་འཁོར་གྱི་ས་བཅད། ངོས་རེ་ལ་རྐང་འདོམ་
ཉི་ཤུ་བཅད་ནས། འོ་མས་ཆག་ཆག་བཏབ་མཚམས་བཅད། ཐིག་བཏབ། སྲིད་པའི་
ལྷ་དཔང་བཙུགས་སོ། །པདྨ་བྲིས། ཀླུ་རྣམས་སྤྱན་དྲངས་བཞུགས་སུ་གསོལ། སྙན་
གསན་ཕབ། མཆོད་པའི་རྫས་དྲུག་ཅུ་བཤམས། ཀླུའི་སྤང་སྐོང་ཡང་བཀླགས་སོ། །
རོག་པ་ཐུགས་ཀར་བཀྲུས་སོ། །དཀྱིལ་འཁོར་གྱི་སྒོར་ཕྱིན་ནས་ཕྱག་བྱས། སྨོན་ལམ་
བཏབ་བོ། །རོག་པ་ཐུགས་ཀར་ནད་ངན་པའི་བསྙུངས་པ་དྭངས་སོ། །དེ་ནས་རོག་
པ་ཐུགས་ཀར་གྱིས། སྟོན་པ་གཤེན་རབ་མི་བོ་ལགས། ཀླུའི་རྒྱལ་མོ་ཐང་བཟང་ལ་
511

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དགྱེས་པའི་ཚད་ཅི་མཆིས། སྟོན་པའི་ཞལ་ནས། རོག་པ་ཐུགས་ཀར་ཉོན་དང་སྲིད་
པའི་དབང་ཡང་ཀླུས་བྱེད་པ་ཡིན། སུ་ལ་དོ་བསྡོ་ཡང་ཀླུ་ལ་དོ་མ་བསྡོ། ཅི་ལ་རྩལ་
བྱེད་ཀྱང་ཀླུ་ལ་རྩལ་མ་བྱེད། སྟོན་པ་གཤེན་རབ་མི་བོས་རོག་པ་ཐུགས་ཀར་ལ་སྦྱིན་
པ་ཡང་ཐོངས་ཤིག །སྙིང་རྗེ་ཡང་གྱིས། གཉིས་སུ་མེད་པའི་དོན་ཡང་རབ་ཏུ་རྟོགས་
ཤིག །སྲིད་པ་ཡང་དུས་ལས་རབ་ཏུ་དོན་མ་རྟོགས་ན་ངན་སོང་དུ་སོང་བར་འོང་
ངོ༌། །དེ་ནས་ཕ་ཤ་འདོན་པར་བུས་བཅངས་སོ། །མོན་བུ་སྨན་པོ་དེས་ཀྱང་། དེ་ནས་
ཕ་ཤ་བུས་ལོན་ཅིག་དང་། ལི་ཧོར་དུ་སྔོན་དུ་ཡང་སོང་། ཡབ་མོན་བུ་སྒམ་པོ་བསད་
པའི་དུས་སུ། བུ་རྐོན་པ་ཐང་སྨོན་དེས་ཀྱང་ཡབ་ཀྱི་མི་ཤ་དོན་དུ་བྱོན་པས། ལི་ཧོར་
ཡུལ་ནས་དེ་ནས་ཡང་དག་པའི་དོན་ལ་མ་རྟོག་གོ ། ལི་ཧོར་ཡང་ནམ་ཕར་ཕྱེད་ཚུར་
ཕྱེད་ཟང་གི་སྡོས་ལ་བཏགས་ཏེ་བསད་དོ། །རྐོན་པ་ཐང་སླེབས་དེས་ལི་ཧོར་མགོ་
བཅད་ནས། ཚལ་ཁམས་ཆེན་པོ་ཡང་བསྐོར། ལི་ཧོར་གྱི་མགོ་བོ་དེ་མཚོའི་ནང་དུ་
བསྐྱུར་ཏེ་བཏང་བས། མཚོ་ཡང་རབ་ཏུ་རླབས་སོ། ། ཆུ་སྲིན་ཡང་ཁར་བྱུང་ངོ༌། ། ཆུ་
གླང་ཡང་འབུ་དིར་གྱིས་སོང་ངོ༌། །ཉ་ཡང་སྐར་ཆོལ་བྱུང་ངོ༌། །མཚོ་ཡང་ལན་
གསུམ་རླབས་སོ། །གནམ་ཡང་གྲུམ་པ་སྐད་དོ། །རི་བོ་ཆེན་པོ་ཡང་རྩེ་ཉིལ་སྐད།
བྲག་ཆེན་པོ་ཡང་རལ་སྐད། མཚོ་ཆེན་པོ་ཡང་སྐམས་སོ། །རྩི་ཤིང་ནགས་ཚལ་ཡང་
སྐམས་སོ། །མེ་ཏོག་ཀྱང་སྐམ། ཆུ་མིག་དང་ལྟང་ལྟེང་ཡང་སྐམས་སོ། །དཔེར་ན་ཉི་
མ་སྟོང་རྩ་གཅིག་ཤར་བ་འདྲ། རྒྱལ་ཁམས་ཡོངས་ཀྱང་ཚ་བས་གདུངས་སོ། །འཛམ་
བུ་གླིང་ཆེན་འཛམ་བུ་གླིང་གཞན་བས་ཀྱང་སྐམས་སོ། ། སོ་སོའི་འཛམ་བུ་གླིང་ཡང་
ཡ་མཚན་སྐྱེས་སོ། །སེམས་ཅན་རྣམས་ཤི། རྟོག་པ་ཡང་སྐྱེས། འཛམ་བུ་གླིང་སོ་སོའི་
ཡོན་ཏན་ཅན་གྱིས་འདི་ཅི་ཉེས་སྙམ་ནས། ཡོན་ཏན་ཅན་རྣམས་ཀྱིས་འདི་སྐད་ཅེས་
གསུངས་སོ། ནོངས་པ་བགྱིས་པ་རྣམས་ནན་ལ་བོར་ནས་བཏང་བས། འདི་ངས་མ་
512

༼ བར༽
འབུམ་སྡེ། ཀླུ་འབུམ།
ཉེས་མོ་མ་ལ་དྲི་དང་གསུངས། ཡོན་ཏན་ཅན་རྣམས་མོ་མ་ནན་ལ་བོར་བས་ང་ལ་ཆ་
མེད་པས། རྒྱུ་སྐར་ཉི་ཤུ་རྩ་བརྒྱད་ལ་སྨྲོས་ཤིག་བྱས་པས། རྒྱུ་སྐར་དབང་དུ་སྡུད་པས།
ང་ལ་ཆ་མེད་པས་གཟའ་ཆེན་བརྒྱད་ལ་དྲིས་ཤིག །གཟའ་ཆེན་པོ་བརྒྱད་ལ་སྨྲས་པ།
ང་ལ་ཆ་མེད་པས། རྒྱལ་པོ་ཆེན་པོ་བཞི་ལ་སྨྲས་ཤིག་ཟེར་རོ། །རྒྱལ་པོ་ཆེན་པོ་བཞིའི་
ཞལ་ནས། ང་ལ་ཆ་མེད་པས། ཕྱོགས་སྐྱོང་བཅུ་གཅིག་ལ་སྨྲོས་ཞིག་ཟེར་རོ། །ཕྱོགས་
སྐྱོང་བཅུ་གཅིག་གི་ཞལ་ནས། ང་ལ་ཆ་མེད་པས། ལྷ་ཆེན་པོ་བརྒྱད་ལ་སྨྲོས་ཤིག་
ཟེར་རོ། །ལྷ་ཆེན་པོ་བརྒྱད་ཀྱི་ཞལ་ནས། ཇི་ལྟར་མངའ་ཆེ་ཡང་ཇི་ལྟར་བྱེད་པ་ཡང་
ཀླུ་ཡིན། མཁྱེན་པ་ཅན་རྣམས་ཀྱིས་ཀླུ་ལ་བཀའ་སྩལ་དུ་མི་རུང་ངོ༌། ། ཀླུ་རྣམས་ལས་
གཙང་བ་མ་མཆིས་ན། རྒྱ་མཚོ་ཆེན་པོའི་ནང་དུ་མོན་རྒན་ཐང་སླེབས་ཀྱིས། ལི་ཧོར་
གྱི་མགོ་བཅད་ནས་རྒྱ་མཚོའི་ནང་དུ་བསྐྱུར་ཏེ་བཏང་། ཀླུ་མོ་མནོལ་གྱིས་ཕོག་ནས།
ཀླུའི་རྒྱལ་མོ་ཡོངས་སུ་དྲོ་མ་མཆིས་པའི་ནང་དུ་བསྐྱུར་བས། ཀླུའི་རྒྱལ་མོ་ཡོངས་སུ་
དྲོས་མ་དེས། མཚོ་ཡང་ཕོག་གསུམ་རླབས་སོ། །གསེར་གྱི་སྦལ་པ་ཐང་ལ་ལྟུང་ངོ༌། །
ཉ་ཆེན་པོ་ཡང་རྒལ་དང་ཐོད་དེ་གདའོ། །ཀླུ་གླང་ཡང་འབུ་དི་རི་རི། ཚལ་ཁམས་
ཡོངས་སུ་སྐམས་སོ། །རྒྱ་མཚོ་དང་གཙང་པོ་ལྡིང་ཀ་དང༌། ཆུ་མིག་དང་ཆབ་མིག་
ཡོངས་སུ་སྐམས་སོ། །མི་བདེ་བ་བོད་ཁམས་སུ་བྱུང་བ་ཡིན། གནམ་ཡང་གྲུམ་པ་
སྐད། ས་ཡང་ཞོམ་པ་སྐད། བྲག་ཀྱང་རལ་བ་སྐད། དེ་སྐད་མཁྱེན་པ་ཅན་རྣམས་ལ་
ཞུས་པས། མཁྱེན་པ་ཅན་རྣམས་ཀྱི་ཞལ་ནས། ཀླུ་རྣམས་ཅི་གསུངས། ཀླུའི་རྒྱལ་མོ་
ནི་གཡུང་དྲུང་སེམས་མ་ལགས། སེམས་ཅན་ཡོངས་ལ་འགལ་བའི་ལུགས་ཅི་བདོག །
མོན་བུ་ཐང་སླེབ་རང་ལ་གནོད་པ་མཛད་མོད། སེམས་ཅན་འདི་ཙམ་ཞིག་བཀུམ་ན་
སྡིག་པ་མ་མཆིས་སམ་ཞུས་པས། ཡོངས་སུ་མ་ལགས་པར་ཁོ་དངོས་ལ་གནོད་ཅིང་
འགལ་བ་མཛད་ཀྱིས་ཞུས་པས། ཀླུས་ཀྱང་མ་གནང་ནས། མཁྱེན་པ་ཅན་རྣམས་
513

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དཔང་བཙུགས་སོ། ། དེ་ནས་མཁྱེན་པ་ཅན་རྣམས་ཀྱི་ཐུགས་ལ་དགོངས་ནས། སོ་སོ་
ནས་སྙིང་པོ་འདི་སྐད་ཅེས་བཟླས་བརྗོད། ཨོཾ་འབུམ་དུ་འབུམ་དུ་འབུམ་དུ་འབུམ་དུ།
དུ་རུ་དུ་རུ་དུ་རུ་དུ་རུ། སི་ལི་ཏ་སད། ས་ལེ་ཏ་ཕཊ། དུད་པ་རི་སཱཧཱ། ཕཊ་ཏ་ཡ་
ཕཊ་ཏ་ཡ། སུ་རུ་སུ་རུ་སུ་རུ། འགུ་ར་ཕཊ་འགུ་ར་ཕཊ། འགུ་ར་ཕཊ། ཧ་ཀ་ཏེ་ཧ་ཀ་
ཏེ། དུ་ན་ཕཊ་སྭཱཧཱ། ན་ལང་ཕཊ་སྭཱཧཱ། ན་ལང་ཕཊ་སྭཱཧཱ། ཕཊ་ཧེ་ཧེ། ཧཱུཾ་ཧེ་ཧཱུྃ་ཧེ་
ཧཱུྃ་ཧེ་སྭཱཧཱ། ཕ་ཏ་སྭཱཧཱ། པད་ཡེ་སྭཱཧཱ། འུ་ཏ་སྭཱཧཱ། འུ་ཏ་སྭཱཧཱ། འུ་ཏ་སྭཱཧཱ། ལི་དུ་ལི་
དུ་ལི་དུ། དུ་ཏྲ་དུ་ཏྲ་དུ་ཏྲ། ཤག་ཤག་ཤག །ཛཱ་ལ་ཛཱ་ལ་ཛཱ་ལ། དེ་ནས་ཡང་ནི་དུ་ཡ་
ཕཊ་སཱཧཱ། སྙིང་པོ་དེ་བཟླས་པས་ཀླུ་རྣམས་སྤྱན་དྲངས། མཁྱེན་པ་ཅན་དེ་རྣམས་
ཀྱིས་ཀླུ་ཆེན་པོ་བརྒྱད་ནན་གྱིས་བོར་རོ། །ཀླུ་ཆེན་པོ་བརྒྱད་ཀྱི་ཞལ་ནས། མཁྱེན་པ་
ཅན་ཁྱེད་རྣམས་གསན་ལགས་ན། དེ་ཅི་བདག་ཅག་རྣམས་ལ་སྡིག་མཆི་སྐད་ན། ད་
མཁྱེན་པ་ཅན་རྣམས་ལ་སྡིག་མཆིའོ། །ཀླུའི་རྒྱལ་པོ་བརྒྱད་ནི་ཐ་ཚིག་སྐམ་ལ་བགྱིས།
ཀླུའི་རྒྱལ་མོ་རྣམས་སུ་ལ་འགལ་བ་དང་གནོད་པ་མི་བགྱི་བ་ལགས། གཞན་ལ་མི་
བགྱི་བ་ལགས། དེ་ནས་གཤེན་པོ་མཁྱེན་པ་ཅན་རྣམས་ཀྱིས་གནོད་པའི་ཀླུ་ནན་ལ་
བོར་རོ། །གཞན་ནན་ལ་མ་བོར་བར་བཀུམ་མོ། །ཀླུའི་རྒྱལ་པོ་ཆེན་པོ་རྣམས་ཀྱིས་
ཕྱོགས་སུ་གསུང་རབ་བཀུམ། ཡོངས་སུ་མི་སྡུག་པར་མི་བྱེད་པར་གསུང་ཡང་བཏང་
ལགས་སོ། ། དེ་ནས་ཀླུའི་རྒྱལ་པོ་བརྒྱད་ཀྱིས་ཀླུའི་གསུང་རབ་ཡོངས་སུ་དྲི་མ་ལ་བཀའ་
སྩལ་ཏོ། །ངེད་ཅག་མཁྱེན་པ་ཅན་དང་ཐ་ཚིག་བྱས་པས་ཁྱེད་ཀྱང་གནོད་པ་མ་བྱེད་
ལ་ལས་གྱིས་ཤིག །གཞན་མ་ལ་ནི་གནོད་པ་མ་བྱེད་ཅིག་བགྱིས་པས། དེ་ནས་ཀླུའི་
རྒྱལ་མོ་ཡོངས་སུ་དྲོ་མས་ཀླུའི་རྒྱལ་པོ་བརྒྱད་ཀྱི་བཀའ་ཉན་ནས། འདི་ནི་མཚོ་ཡང་
སླར་ལ་སྐྱེད། གཙང་པོ་ཡང་སླར་ལ་སྐྱེད། ཆུ་བོ་ན་ར་ཛ་ར་ཡང་སླར་ལ་སྐྱེད། དེ་
ནས་ལུ་མ་དང་ཆུ་མིག་ཙག་ཙིག་ཀྱང་སླར་ལ་སྐྱེད། ཚལ་ཁམས་དང་རྩི་ཤིང་ནགས་
514

འབུམ་སྡེ། ཀླུ་འབུམ། ༼བར༽
ཚལ་ཡང་སླར་ལ་སྐྱེད། དེ་ནས་མོན་བུ་རྒན་ཐང་སླེབ་ལ་ནད་ངན་པ་ནི་བཏང་ངོ༌། །
མོན་བུ་དེ་ལ་རྣག་མཛེ་བཏང་ནས་ལུས་ལ་ཤུ་བ་འདུས་ནས། མྱེས་པོ་དང་ཕྱི་མོ་དང་
མས། བུས་མི་དགེ་བ་བྱས་སུ་ཚོར་བ་ནི་མེད་ན། བུས་ཐུབ་ཆོད་བྱས་སུ་ཚོར་བ་ནི་
མིན་ན། བུ་ལ་འདི་འོང་བ་ཅི་སྟེ་བྱས་པས། བུ་ན་རེ་འདི་སྔོན་གྱི་ལས་དབང་ཡིན་
ཡང་འདི་སོས་པའི་དུས་མི་འོང་གསུངས་ནས། མེས་པོ་དང་ཕྱི་མོ་ཀུན་གྱིས་ཞིམ་དགུ་
དང་མངར་བཅུ་ནི་བྱིན། གོས་འཇམ་ལ་བྲོ་བ་ནི་བསྐོན་ནས་མཆིས་པ་ལས། མ་ཡང་
ལྕེབ་པར་དོགས་པས་བུའི་ཞལ་ནས་མ་ཡང་མ་ལྕེབ་དང་། ལྕེབ་ཀྱང་འུ་བུ་སྨད་
གཉིས་མི་འཕྲད། ང་མ་ཤི་བར་དུ་སྡོད་པར་ལྟོས། སྟོན་པ་གཤེན་རབ་མི་བོ་སྤྲང་པོ་
ཞིག་ཏུ་བརྫུས་ནས་དེར་སློང་དུ་ཕྱིན་པས། མའི་ཞལ་ནས་སྡུག་པ་སྙིང་རྗེ་བྱས་ཀྱང་
ངེད་སྨད་ལ་ད་ལྟ་འདྲ། ང་ནི་ནད་ངན་པས་ཟིན་པ་ཡིན། ངའི་ཟས་ཁྱེད་ཟར་མི་
འདོད་དོ། །ངའི་གོས་ཁྱེད་ཀྱིས་གོན་མི་འདོད་དོ། །ངའི་ཟས་ཁྱེད་ཀྱིས་ཟ་ན་ཞིམ་དགུ་
ཞིག་འགྲོངས་པ་ཟོ། ངའི་གོས་གྱོན་ལ་སོང་བྱས་པས། སྤྲང་པོ་དེ་ན་རེ་ཟས་འགྲོངས་
པ་ཞིག་ཟོས་སོ། །གོས་དྲོ་བ་ཞིག་གོན་ནས་ཁྱེད་སྨད་གཉིས་བསམ་པ་སྐྱེད་དང་།
ངས་སོས་པར་བྱ་ཞེས་གསུངས་པས། འ་མ་ན་རེ་སྤྲང་པོ་ཁྱོད་ཅི་ནས་ཟས་དྲང་གོས་
བོར་ཟེར་བ་ཡིན་ནམ། ཁྱེད་ངེད་ཅག་སྨད་ལ་རྫུན་ཟེར་རོ་བགྱིས་པས། བུའི་ཞལ་
ནས་འདི་ལ་ཟོས་པར་ཏ་མེད་ན་ཚིག་སྙན་ཟེར་བ་འོང་རེ་ཆེ། སྤྲང་པོ་དེའི་ཞལ་ནས་
དེ་སྐད་ཀྱང་གསུངས། བདག་གིས་སྟོན་པ་གཤེན་རབ་མི་བོ་སྤྱན་འདྲེན་ནས་འོང་ན་
བ་སོས་པ་འོང་ངོ་ཞེས་གསུངས་པས། བུའི་ཞལ་ནས་འ་མ་ཇོ་མོ་སྟེ། ཚིག་སྙན་པས་
ངའི་གསེར་ཕྱེ་བྲེ་གང་པོ་དེ་བྱིན་ལ་ཐང་གསུངས་ནས་གསེར་བྱིན་པས། དེ་ནས་ཞག་
གསུམ་ནངས་པར་འོང་གིས། སྟོན་པ་གཤེན་རབ་མི་བོ་བྱ་བ་ནི་ང་ཡིན་ནོ། །ངས་
ཡིད་ཀྱི་ཁྱེའུ་ཆུང་ལ་ཀླུའི་གསུང་རབ་ཁུར་ལ་བཏང་གིས། འདི་རྒྱུན་དུ་ཐོན་ཅིག་
515

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལགས་སོ། །ཁྱེད་ཀྱིས་ཕ་ཤ་ལི་ཧོར་གྱིས་མགོ་བཅད་ནས་རྟ་མཇུག་ལ་བཏགས་ནས།
ཚལ་ཁམས་བསྐོར་ནས་མཚོའི་ནང་དུ་མགོ་བོ་བསྐྱར་ཏེ་བཏང་བས། ཀླུའི་རྒྱལ་མོ་
ཡོངས་སུ་དྲོ་མ་དེ་རབ་ཏུ་ཐུགས་ཁྲོས་པས། རྒྱ་མཚོ་ཆེན་པོ་རང་བཞིན་དུ་རླབས་སོ། །
གསེར་གྱི་རུས་སྦལ་སེར་པོ་ཡང་ཐང་ལ་བཏོན་ནོ། །ཉ་ཆེན་པོ་ཡང་རྒལ་དུ་ཐོད་དེ་
ཐོད་དོ། །ཀླུའི་གླང་ཡང་འབུ་དི་རི་རི། ཚལ་ཁམས་ཀྱང་སྐམས་སོ། །གནམ་ཡང་གྲུམ་
པ་སྐད། ས་ཡང་གཡོ་བ་སྐད། རི་ཡང་ཉིལ་བ་སྐད། བྲག་ཀྱང་རལ་བ་སྐད། རྒྱ་
མཚོ་ཆེན་པོ་རྣམས་ཀྱང་ཕྱོགས་མཚམས་མེད་པར་སྐམས་སོ། །རྩི་ཤིང་དང་ནགས་
ཚལ་དང་མེ་ཏོག་ཐམས་ཅད་ཀྱང་སྐམས་སོ། །ཆུ་བོ་ན་ར་ཛ་ར་དང་ལུ་མ་དང་ཆབ་
མིག་ཡོངས་སུ་སྐོམས་སོ། ། ཉི་མ་ཤར་བ་བས་ཐུ་བས། སེམས་ཅན་ཡོངས་སུ་འཆི་བ་
ལ་ཐུག་ནས། དེ་ནས་མཁྱེན་པ་ཅན་རྣམས་ཀྱིས་གནོད་སྦྱིན་ཕོ་མོ་ནན་ལ་བོར་ནས།
དེས་མ་ཉེས་པ་མོ་ལ་དྲིས་ཟེར། དེས་མོ་ནན་ལ་བོར་བས། རྒྱུ་སྐར་ནན་ལ་བོར་ནས།
གཟའ་ཆེན་པོ་བརྒྱད་ལ་དྲིས་ཟེར། གཟའ་ཆེན་པོ་བརྒྱད་ལ་ནན་བོར་བས། རྒྱལ་པོ་
ཆེན་པོ་བཞི་ལ་དྲིས་ཟེར། རྒྱལ་པོ་ཆེན་པོ་བཞི་ལ་དྲིས་པས། ཕྱོགས་སྐྱོང་བ་བཅུ་
གཅིག་ལ་དྲིས་ཟེར། ཕྱོགས་སྐྱོང་བ་བཅུ་གཅིག་ལ་དྲིས་པས། ལྷ་ཆེན་པོ་བརྒྱད་ལ་
དྲིས་ཟེར། ལྷ་ཆེན་པོ་བརྒྱད་ལ་ནན་བོར་བས། ཀླུ་ཆེན་པོ་བརྒྱད་ལ་དྲིས་ཤིག་ཟེར།
ཀླུ་ཆེན་པོ་བརྒྱད་ནི་མཁྱེན་པ་ཅན་རྣམས་ཀྱིས་དགོངས་པ་བཏང་ནས། མཁྱེན་པ་
ཅན་རྣམས་ཀྱིས་གནོད་པ་བྱེད་པ་དང༌། འགལ་བར་བྱེད་པ་ལ་གནོད་པ་གྱིས་ཤིག་
པར་བཅད། རྒྱལ་ཁམས་ཡོངས་སུ་འགལ་བར་མི་བགྱིད་པར་བཀུམ་ནས། དེ་ནས་
ཀླུ་ཆེན་པོ་བརྒྱད་ཀྱིས་ཀླུའི་རྒྱལ་མོ་ཡོངས་སུ་དྲོ་མ་ལ་བཀའ་སྩལ་པས། ཁྱེད་ལ་
གནོད་པར་བྱེད་པ་ལ་གྱིས་ཤིག །གཞན་ལ་གནོད་པ་མ་བྱེད་པར་བཀའ་སྩལ་ཏོ། །
ཀླུའི་རྒྱལ་མོ་ཡོངས་སུ་དྲོ་མས་ནི་ཁྱོད་ལ་ཅི་བྱུང་བ་ཡིན། ངས་ཁྱོད་ལ་སོས་པར་བྱའོ་
516

༼བར༽
འབུམ་སྡེ། ཀླུ་འབུམ།
ཞེས་གསུངས་སོ། །ཡུམ་ཡང་སྡོད་ཐུགས་ཆེས་སོ། །སྲས་པོ་ནད་པའི་ཞལ་ནས། སྟོན་
པ་གཤེན་རབ་མི་བོའི་གསུངས་པ་མང་ལགས་སོ། །སྟོན་པའི་ཞལ་ནས། དེ་ཙུག་ཡིན་
ནམ་མིན་པ་དེ་གསུང་རབ་དབུ་བཙུགས་ནས། ཁྱེད་ཀྱི་བུ་ཤུ་བ་རུང་ནས་འོང་གིས།
དེ་ནས་ཡུམ་དང་སྲས་ཀྱི་གསུང་རབ་ཡིད་ཀྱི་ཁྱེའུ་ཆུང་གིས་རྒྱུན་དུ་བཏོན་པས་ནད་
པའི་ཤུ་བ་ཉིལ་གྱིས་འོང་གིས། དེ་ནས་སྟོན་པས་ཐུགས་ཀྱི་དགོངས་པ་མཛད་པས།
དེ་ནས་ཡིད་ཀྱི་ཁྱེའུ་ཆུང་གིས་གསུང་རབ་ཚར་རེ་ཐོན་པའི་དུས་སུ་མཆོད་པ་རེ་ཕུལ།
དེ་ནས་ཡིད་ཀྱི་ཁྱེའུ་ཆུང་གིས་གསུང་རབ་ཚར་རེ་ལ་སྤང་སྐོང་ཚར་རེ་བགྱིས། དེ་ནས་
ནད་པ་ཡང་ནད་བྱང་ནས། སྟོན་པ་གཤེན་རབ་མི་བོ་སྤྱན་དྲངས་ནས། དེ་ནས་སྟོན་
པ་གཤེན་རབ་མི་བོ་ལ་ཡིད་ཀྱི་ཁྱེའུ་ཆུང་གིས་ཞུས་པས་སྟོན་པ་ལགས། བདག་གསུང་
རབ་འདོན་པའི་དུས་སུ། ཉི་མ་ཤར་བའི་རྩེ་ལ་མོ་མགྲོན་ཐོད་ཅན་གྱིས། གསུང་རབ་
ལ་ལྷ་ཕྱག་བྱས་ན། དེ་ནས་དགུང་ཟླ་གཅིག་ལོན་ནས། གདུགས་ཀྱང་ཡར་ཕྱེད་མར་
ཕྱེད་ལ་བུད་མེད་བཟང་ལ་འོད་ཆགས་པ་ཞིག་གིས་གསུང་རབ་ཐུན་ཅིག་བཏོན་ནས་
ཐལ་ལགས་ན། འདི་གསུང་རབ་ལ་ཕྱག་བགྱིས་ནས། དེ་ལ་ཡ་མཚན་སྐྱེས་ནས།
ཡང་གསུང་རབ་བཏོན་པ་ལས། ལན་མ་ལན་ཅིག་ན་བུ་མོ་བཟང་ལ་འོད་ཆགས་པ་
ཞིག་གིས་བཏོན་ནས་ཐལ་ལགས་ན། འདི་གསུང་རབ་ཀྱི་སྲུང་མ་ཡིན་ནམ་འདི་ཡང་
ཡ་མཚན་ཆེ། གཡར་ཆོད་མ་མཆིས། སྟོན་པ་གཤེན་རབ་མི་བོའི་ཞལ་ནས། ཡིད་ཀྱི་
ཁྱེའུ་ཆུང་གིས་ཅི་གསུངས་ལགས། དེ་ནི་ཀླུའི་རྒྱལ་མོ་རིག་པ་ཡེ་ཤེས་དང་ལྡན་པ་ཞེས་
བྱ་བ་ཡིན་ནོ། དེ་ཐུགས་རྗེ་ཆེ་ལ་ཐབས་མཁས་པས། གསུང་རབ་ཀྱི་ཐུགས་མ་
གཤེགས་པ་ཡིན་ནོ། །ཀླུ་མོ་དེས་ལེགས་ཉེས་ཀྱི་ལྟང་ཡང་མོས་བྱེད། དགེ་སྡིག་གཉིས་
ལྟང་ཡང་མོས་བྱེད། སེམས་ཅན་ཚེ་རིང་ཐུང་ཡང་མོ་ལ་ཆ་ཡོད། ནམ་འཆི་ཡང་མོ་
ལ་ཆ་ཡོད། མི་ཕྱུག་དབུལ་ཇི་ལྟར་འོང་བ་མོ་ལ་ཆ་ཡོད། དེར་རབས་ཆད་མི་ཆད་མོ་
517

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་ཆ་ཡོད། རྒྱལ་ཁམས་ཐོབ་མི་ཐོབ་ཀྱང་མོ་ལ་ཆ་ཡོད། སྤྲང་པོར་འགྲོ་འམ་མི་འགྲོ་
མོ་ལ་ཆ་ཡོད། ཕོ་མོ་ཁྱིམ་སྦྲ་ཐོབ་མི་ཐོབ་ཀྱང་མོ་ལ་ཆ་ཡོད། ཞང་བློན་ཐོབ་མི་ཐོབ་
ཀྱང་མོ་ལ་ཆ་ཡོད། ཡོན་ཏན་ཅན་སྐྱེའམ་མི་སྐྱེ་མོ་ལ་ཆ་ཡོད། སྔར་བ་དང་དཔའ་བ་
ཀྱང་མོ་ལ་ཆ་ཡོད། བུ་སུའི་ཡིན་དང་མིན་ཡང་མོ་ལ་ཆ་ཡོད། མ་བུར་འགྲོ་བ་དང་མི་
འགྲོ་བ་ཡང་མོ་ལ་ཆ་ཡོད། མ་རིག་པ་ཡང་མོ་ལ་ཆ་ཡོད། ནད་ཇི་ལྟར་འོང་བ་ཡང་
མོ་ལ་ཆ་ཡོད། མུ་གེ་ཇི་ལྟར་འོང་བ་ཡང་མོ་ལ་ཆ་ཡོད། འཁྲུག་པ་ཇི་ལྟར་འོང་བ་
ཡང་མོ་ལ་ཆ་ཡོད། དེ་ནས་ཡིད་ཀྱི་ཁྱེའུ་ཆུང་གི་ཞལ་ནས་སྟོན་པ་གཤེན་རབ་མི་བོ་
ལགས། འདི་རིག་པ་ཤར་བ་ཅི་དང་ན། དུས་འདི་ལ་རིག་པ་ཤར་བ་ལགས་སམ།
འདི་ལ་སྟོན་པ་གཤེན་རབ་མི་བོའི་ཞལ་ནས། དུས་འདི་ལ་རིག་པ་ཡང་མེད། གོང་
དཔོན་ཡང་སྲ་བ་ཡང་མིན། རྒྱབ་ནས་སྟོན་པ་ཡང་མིན། དུས་གོང་མ་ལ་རིག་པ་
ཤར་བ་ཡིན། ད་ལྟ་ཁས་གསལ་བ་ཡིན། དུས་གོང་མས་སྤྱན་དྲངས་པ་ཡིན། གཡུང་
དྲུང་གི་གསུང་རབ་བཏོན་པ་ལ་དེ་ལ་སྲུང་མར་ཆགས་པ་ཡིན། དུས་གོང་མ་ལ་སྐལ་
པ་དང་ལྡན་པ་ཡིན། གསུང་རབ་ཀྱི་སྲུང་མ་མཛད། གཡུང་དྲུང་གི་གསུང་རབ་གང་
དུ་བཏོན་པར་ན་བ་སོས་པ་དང་བཀྲ་ཤིས་པ་ནི་མོས་བྱེད་པ་ཡིན། མོན་བུ་རྒན་ཐང་
སླེབ་ཀྱིས་སྟོན་པ་གཤེན་རབ་མི་བོ་ལ་ཐུགས་ཀྱིས་ཞུས་སོ། །ཀླུའི་རྒྱལ་མོ་ཡོངས་སུ་དྲོ་
མའི་ལེའུ་སྟེ་ཞེ་དགུ་པའོ། །། །
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ། ཡང་ཀླུའི་
ལེའུ་ཅིག་ལས། དང་པོ་སྲིད་པའི་ཡུལ་དང་མཁར། གནམ་ཡང་སྲིད་པའི་གོང་ནས་
བསྐལ་པ་ཡིན་ནོ། །དེ་ནས་སེམས་ཅན་དུ་མཚན་བཏགས་པ་ཡང་གོང་ནས་བཏགས་
པ་ཡིན། དེ་སྐྱེ་འགྲོ་ཡང་གོང་ནས་བཏགས་པ་ཡིན། ཕོ་མོ་སྲིད་པ་ཡང་གོང་ནས་
བྱུང་བ་ཡིན། བྱོལ་སོང་དང་འདབ་ཆགས་དང་གཅན་གཟན་ཡང་གོང་ནས་བྱུང་བ་
518

༼བར༽
འབུམ་སྡེ། ཀླུ་འབུམ།
ཡིན་ནོ། །དེ་ནས་ལྷ་དང་ཀླུ་དང་ལྷ་མ་སྲིན་སྡེ་བརྒྱད་ཀྱང་གོང་ནས་བྱུང་བ་ཡིན། མི་
སྨྲ་རྒྱལ་ཡང་སྲིད་པ་གོང་ནས་བྱུང་བ་ཡིན། དེ་ནས་སུ་དང་མ་འདྲ་ཏེ། སྐོས་བྱེད་ན་
སྲིད་པ་སློབ་མ་ཕྱ་སྒམ་པོ་ཡིན་ནོ། །དེ་ནས་སོ་དང་ནམ་ཡང་མེད། སྨྲ་མི་ཡང་སྨྲ་
ཡུལ་ཐང་བརྒྱད་ན། མཐའ་ཡང་སྨྲ་བའི་མཐའ། མཁར་ཡང་སྨྲའི་མཁར། ཕ་དང་
ཡབ་སྨོས་པ་སྨྲ་མི་བོ་ཆེ་ལགས་སོ། །མ་དང་ཡུམ་སྨོས་པ་སྨྲ་བདག་གི་ཐིང་པོ་ལགས།
སྲིད་ཅིང་སྤྲུལ་པའི་སྲས་ནི། བུ་སྐྱེས་པ་ཡང་ཕོར་སྐྱེས་སོ། །སྲས་བལྟམས་པ་ཡང་
ཕོར་བལྟམས་སོ། །མིང་དང་མཚན་བཏགས་པ། སྨྲ་སྲས་སྐྱེས་ཅིག་པའོ། །སྲིང་མོ་
ལྕམ་མོ་ལ། མིང་དང་མཚན་བཏགས་པའོ། །སྲས་དང་ཡབ་ལ་མཚན་སྨྲ་བའི་ལྕམ་
གཅིག་མ། མིང་པོ་དྲལ་པོས་ཕོང་སྐྱེན་བྱ་ཡང་ཡོད། ཡབ་ཀྱི་ཞལ་ནས་བུ་གཅིག་ཇོ་
བོ་སྟེ། སྒྲོ་དང་སྨྱུག་ཡོད་ཀྱང་སོ་དང་ནམ་བྱེད་ན་དེའི་གོ་ཆོད་དོ་ཞེས་ཞུས། བུ་རྒྱལ་
བཟང་རྒྱ་མཚོའི་གཏིང་དགུ་ནས། ཉ་ཆེ་མགོ་ནས་བཙོས་ལ་ཡབ་ལ་དྲང་། བུ་གཅིག་
ཇོ་བོ་སྟེ་ཆབ་ཀྱི་ཡ་ཕུག་ནས་གདའ་ཡང་རེ་གདའ་ན། སོ་དང་ནམ་མེད་ན་གོ་མི་
ཁུམ། དེ་ནས་བུས་བྱང་ཁ་རྣམ་བརྒྱད་ནས་རྐྱང་ཆེན་འགྱང་མ་འདྲ་བ། ཡབ་གཅིག་
ཇོ་བོ་སྟེ་འདི་ལས་གདའ་མ་མཆིས། ཡབ་གཅིག་བཞེས་མཛོད་དང་། ཡབ་གཅིག་
ཞལ་ནས་གཡར་དུ་རེ་གདའ་ན། དེ་ཡང་སོ་དང་ནམ་མེད་ན་གོ་དེ་མི་ཁུམ། བུས་
བྱང་ཁ་རྣམ་བརྒྱད་ནས། འབྲོང་ཆེན་སྡེ་མང་བཀུམ་ནས། རྐང་བཞི་ཞུན་བགྱིས་ནས་
ཡབ་ཀྱི་ཞལ་དུ་དྲངས་སོ། །ཡབ་ཀྱི་ཞལ་ནས་ཀྱང་། ཞུན་རྐང་རེ་གདའ་ན། སོ་དང་
ནམ་མེད་ན་དེས་ཀྱང་མཐའ་མི་ཕྱིན། བུའི་ཞལ་ནས་ཡབ་གཅིག་ཅི་གསུངས་ལགས་
སོ། ། སོ་དང་ནམ་མ་བགྱིས་ན། གོན་པ་དང་བཟའ་བ་མཆིས་ལགས། གཙང་ཞིང་
སྤྲུལ་དུ་མཆིས། ཡབ་ཀྱི་ཞལ་ནས་བུ་གཅིག་ཅི་གསུང་ལགས་སྲས་གཅིག་ཅི་གསུངས་
ན། དགོངས་ཞིང་བཟང་ཡོད་ཀྱང་དཔེར་བའི་སྡིག་མ་མཆིས། བུ་གཅིག་ཇོ་བོ་སྟེ།
519

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེ་ནི་སྲོག་གི་ལན་ཆགས་སོ། །དཔེར་ན་ཅི་འདྲ་ན། སོག་སྦུར་མཁར་མེས་བཏང་བ་
འདྲའོ། །འོད་དུ་གསལ་ཏེ་རོ་དང་གདུག་པ་མེད། དེ་དང་ཁྱོད་ཀྱི་སོ་ནམ་འདྲ། དེ་
སྐད་བུ་ལ་བགྱེས་པས། སྲས་ལ་ཁྱིམ་ལང་བགྱིས་པས། བུའི་ཞལ་ནས་ཁྱིམ་ཡང་བླང་
བར་བཀུམ། ཡབ་ཀྱིས་སྲས་ཀྱི་མཁར་བརྩིགས་པས། སྨྲ་མཁར་རྩེ་མཐོན་ཕོག །
སྲས་ལ་ཞིང་ཕོག་པ། སྨྲ་ཞིང་འོར་མོ་ཕོག །བུ་ལ་འབྲོག་ཕོག་པ། སྤང་ཐང་ལུང་
བཙལ། ཁབ་དང་དབྱལ་བཙལ་བ་རྒྱ་བཟའ་ཐིང་ཁུག་ཁབ་ཏུ་བཙལ། དཀོར་དང་
དད་བཞེས་པ་སྣ་ཚོགས་ཕོག །བུ་དང་སྲས་ཀྱིས་སོ་དང་ནམ་བགྱིས་པས། འབྲས་མོ་
སྟོང་སྟོང༌། འབྲས་མོ་རྒྱ་ཡ་རྒྱ་དེ་བུ་དང་སྲས་ལ་རྟ་བཞག་རྟ་ཡང་བཀུམ། གཡག་
བཞག་གཡག་ཀྱང་བཀུམ། ནོར་ལ་བཞག་པ་གཅིག་ཀྱང་མེད་ན། ཡབ་ཀྱིས་བུ་ལ་
བྱས་ན་མི་དགྱེས་ཏེ། ཁྱོད་ཀྱང་སོ་ནམ་གྱིས་བྱས་ཏེ་ནམ་དགྱེས་ཏེ། རི་དྭགས་སེམས་
ཅན་བསམ་གྱིས་མི་ཁྱབ་པའི་སྲོག་གི་ལན་ཆགས་པས། ལན་མ་ལན་ཅིག་ན། བུ་ཉིད་
ལ་སྲོག་གི་ལན་ཆགས་དེད་པར་འོང་ངོ་ཞེས་གསུངས་པས། བུ་དེ་ཡིད་ཆེས་པས་
སོ་དང་ནམ་བགྱིས་པས། བུ་དང་སྲས་འཁྲུངས་སོ། །སྲས་ཀྱི་མིང་ཡབ་ལ་དྲིས་ནས་
བཏགས་སོ། །དེ་ནས་སྲས་ཀྱིས་འོད་མོ་དེ་བྱིན་ནས་ཕར་བལྟས་པས། ནེ་གུ་ཁམ་ཅིག་
པར་བརྐོས་པས། དེ་ནས་ཕར་སྐྱེས་པས། ནེ་གུ་ཡང་ཟད་དུ་ཆ། དེ་ནས་ཁམ་ཅིག་
ཕར་བརྐོས་པས། གཟུགས་སུ་མེད་པའི་སྐད་སྙན་པོ་རེ་རེ། དེ་ནས་ཁམ་ཅིག་ཕར་
བརྐོས་པས། འབྲི་མེད་པར་འབྲི་སྐད་དུ་རུ་རུ། འདི་ཡང་ཡ་མཚན་ཆེ་སྙམ་ནས་བོར་
ཏེ་བཞག་པ་ལས། འདི་ཡང་ཡ་མཚན་ཆེ། སྨྲ་ཞིང་འོར་མོ་ཡང་སྔོན་བས་འོད་ཆུང་།
སྔོན་བས་ཞིང་རྩ་བ་བྲག་ལ་ཐུག་པ། ལྗང་པ་ཁ་གཉིས་གསུམ་དུ་གྱེས་ནས། རྗེས་
སུ་མེད་པར། ལྗང་པ་ཡང་སྐམ་སོང་ནས་སོང་། ལ་མ་ལན་ཅིག་ནས། འབྲས་ཞིང་
འོར་མོ་དེ་བརྔས་པ་ལས། སོག་མ་ཞིག་ལ་འཐེན་པས་མཐེ་བོང་ཐལ་གྱིས་ཆོད། དེ་
520

འབུམ་སྡེ། ། ཀླུ་འབུམ། ༼བར༽
ནས་སོས་ཤིང་སླར་ཐུ་། ལ་མ་ལན་ཅིག་ན་སྨན་པ་མཁས་པ་ཞིག་ལ་བསྟན་པས།
གཙགས་པུ་གྱིས་ལ་སླར་ལ་རྨ་ཁ་ཕྱེས་ནས་བལྟས་པས། ཁྱེད་དང་པོ་རུས་ཟིན་པ་
ཅིག་འདུག་པས། རུས་པ་ལ་ཤ་ནུར་པོར་སྐྱེར་ཡང་མ་འདོད་པ་ལ། རུས་པ་ནག་པོར་
འདུག་པས་རུས་པ་བདར་དགོས་སོ་ཞེས་གསུངས་སོ། །ཡང་རུས་པ་ནག་པོ་དེ་བདར་
ནས། ལྷ་བ་དམར་པོ་ཡང་མེད་པས། རུས་པ་གསོན་པོ་ལ་ཐུག་པར་བདར། དེ་ནས་
ཆུ་དར་དམར་པོས་གཡོགས་ནས། དེའི་སྟེང་དུ་སྦང་མ་བླུགས་ཏེ། ང་མ་འོང་བར་
དུ་རྨ་ཁ་མ་ཕྱེ་བྱས་པས། དེ་ནས་ཡང་སྨན་པས་ཞག་གསུམ་ལོན་ནས་རྨ་ཁ་ཕྱེས་པས།
རུས་པའི་འཕྲོ་ནས་ཤ་ནུར་བ་ལྟར་མེད་ཀྱིས་སླར་ལ་འཕྲོ་ཡང་ནག་པོར་སོང་ངོ༌། །
དེ་ནས་སྨན་པས་བེའུ་ལན་གྱིས་བདར་བས། རུས་པ་གསོན་པོར་བདར་ནས་བཞག་
སྟེ། ཡང་ཆུ་དར་གྱིས་གཡོགས་ནས་བཞག་གོ །དེའི་བར་སྦང་མས་གཡོགས་ནས་
བཞག ། ང་མ་འོང་བར་དུ་རྨ་ཁ་མ་ཕྱེ་བར། སྨན་པས་ཁར་ཉིན་སྔས་སམ་སྙམ་ནས།
ཞག་བདུན་ལོན་ནས་ཕྱིས་བལྟས་པས། ལྷ་བ་རྟ་རྔ་ཙམ་ཞིག་ནས་ཞུགས་ནས་ཕར་
བྲོས་གདའོ། །སྨན་པས་ནད་པ་ལ་ད་འདི་རྨ་འབྲས་སུ་འགྲོ་བ་ཞིག་འདུག་པས་འདི་
བསྲེག་དགོས་བྱས་པས། ནད་པ་ན་རེ་འབྲས་སུ་སོང་བ་བས་ཤི་བ་རུང་། སྨན་པ་ན་
རེ་འདི་མ་བཅོས་ན་ཡུན་རིང་ན་འབྲས་ཀྱང་ཚོད་ཡོད་དེ། ནད་ངན་པར་སོང་བར་
འོང་ངོ་སྐད་ནས། ནད་པ་ལ་གསེར་རྨར་ལྷང་གིས་བསྲེག་སྟེ་བསྲེགས་པས། དེ་ནས་
སྨན་པས་དར་ཅིག་ལོན་ནས་བལྟས་ཤིང་། སོས་པའི་གླགས་མེད་ནས། སྨན་པའི་ཞལ་
ནས། ཁྱེད་མི་དགའ་ཡང་འདི་རུས་མཛེ་བྱ་བ་ཡིན། སྨན་པས་ཡང་སོས་པའི་གླགས་
མེད་དོ། །འདི་སོས་པ་ཡོད་པ་སྐད་ཀྱང་མ་ཐོས་སོ། །སྨན་པ་ཁྱིམ་དུ་སོང་ངོ༌། །ནད་
པ་ན་རེ་དེ་བས་ང་ཤི་བ་རུང་ངོ༌། །ཡབ་ཀྱི་རིང་ལ་ཡང་ནད་འདི་མེད། ཡུམ་གྱི་རིང་
ལ་ཡང་ནད་འདི་མེད། ང་ལ་ནད་འདི་འོང་བ་ཅི་ཉེས་གསུངས་ནས། ཡབ་དང་ཡུམ་
521

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་འུ་བུ་སྔོན་གྱི་ལས་དབང་ཡིན། དེ་ཡིན་ནམ་མིན་ན་རི་དྭགས་མང་པོ་བསད་པའི་
ལན་ཆགས་ཡིན། དེ་མིན་ན་ང་ཡང་ལས་ཀྱི་སྙིགས་མ་ཡིན། ཡོན་ཏན་ཅན་ཐུགས་
དང་སྐོལ་བའི་རྒྱུ་ནི་མེད། ནད་པས་ཡབ་ལ་གསང་གཏམ་དྲིས་ནས། ཡབ་ཀྱིས་ད་
རུང་སྨན་པ་ལ་ཆ་ཡོད་པ་ལས། གཞན་ལ་ཆ་མེད་དེ། ང་ལྕེབས་པས་ནད་པ་ལ་སྨན་
ཞིག་སློང་བྱས་པས། ཡབ་ཀྱིས་དེར་བྲང་བརྡུངས་སོ། །མཆི་མ་ཞིག་ཀྱང་བཙིར་ནས་
མཆིས་པས། བྱིས་པས་ཀྱང་ང་ལ་བལྟས་ཏེ་མཆི་མ་ཤོར། དེར་སྤད་གཉིས་གཅིག་
ལ་གཅིག་འཇུས་ནས་ངུ་ཞིང་མཆིས་པ་ལས། ཡིད་ཀྱི་ཁྱེའུ་ཆུང་དེ་ཡང་སྤར་ལག་གློ་
ལ་བཏགས་སོ། ། ལྕག་ཅིག་ལག་ལ་ཐོགས་ནས། ཇོ་བོ་ཡབ་སྲས་བཤུམ་པ་ཅི་ནོངས།
དེ་ནས་བུ་བདག་ལ་ཡོན་བགྱི་མཛོད། བུ་ན་རེ་སྙིང་ད་ཅི་བྱའི་ཁ་ན་མེད། ངས་རི་
དྭགས་བཤོར་བ་བསྲེག་ཤ་བྱིན། ཉ་བཤོར་ལ་ཉ་གཅིག་བུ་ལ་བྱིན། སྡུག་འཕོངས་ལ་
བཏང་ན་བདག་ཡོད་ཀྱང་བྱིན་ཏེ་ང་ད་ལྟ་དང་འདྲའོ། ། ཅི་བྱི་མི་ཁ་ན་མེད་དོ་ཡབ་
ན་རེ་དེ་སྐད་དུས་སུ་ཟེར། སྦྱིན་པ་སྔ་བཏང་སྡུན་ན་སྡོད་བྱས་པས། ཁྱེད་ག་ནས་
འོང་བྱས་ཏེ། ཡབ་ཀྱིས་མཐང་གོས་ལ་དུག་པོ་ཞིག་བྱས་ནས་བཏང་། བྱིས་པ་དེ་ན་
རེ་ཡབ་ཇོ་བོ་གསུངས་པ་ཡང་ཅི་ནོངས། ཇོ་བོའི་ཐུགས་སྡུག་པ་ཡང་ཅི་ནོངས་ལགས་
ན། ཡབ་ཀྱི་ཞལ་ནས། བུ་ཁྱོད་བས་ང་སྡུག་པ་ཞིག་ང་ལ་ཡོད། ང་ལ་བུ་གཅིག་ཡོད་
པ་ནད་ངན་པས་ཟིན་ནས་ཡོད་ཅེས་གསུངས་པས། བུ་བྱིས་པ་སོས་པ་ཐོས་སམ་
བགྱིས་པས། བྱིས་པ་དེའི་ཞལ་ནས་བདག་གི་སོས་པ་ཁུམ་པས། སྔོན་བས་ཀྱང་སོས་
པ་གྲངས་མང་དུ་མཆིས། ཐུགས་མ་སྡུག་མཛད། བདག་གིས་སོས་པའི་ཐབས་མཆིས་
ལགས་ཀྱིས། འོ་ན་སོས་ན་ངས་ཀྱང་ཁྱེད་ལ་འགྲངས་པ་ཞིག་བྱ་ན། འོ་ན་ད་ནས་
ཞག་གསུམ་ནས་བྱིས་པ་ཁྱེའུ་ཟུར་ཕུད་ཅན་ཅིག་ཏུ་འོང་གིས་དེ་ལ་དྲིས་ཤིག །འ་ཕས་
གང་ལྟར་འགྲོ་བ་བལྟས་པ། རྗེས་བཅད་པས་བྱིས་པ་ཕར་སོང་རྗེས་མེད་པར་སྔོན་
522

འབུམ་སྡེ། ཀླུ་འབུམ། ༼བར༽
མེད་པའི་མེ་ཏོག་འབྲིང་དེ་སྐྱེས་ནས་འདུག །བུ་ན་རེ་ཡབ་གཅིག་ཀྱང་བྱིས་པ་རྫུན་
ཟེར་བ་ལ། བདེན་པར་རྩི་བ་ལ་ཡང་ཡབ་ཀྱི་རྗེས་མང་པོ་འདུག་པ། ཆོ་འཕྲུལ་དུ་
འདུག །དེ་གསུངས་པས། ཞག་གསུམ་དྲོས་དང་བཞི་ན་གདུགས་རྩེ་དྲོས་ན། ཡིད་
ཀྱི་ཁྱེའུ་ཆུང་བྱིས་པ་ཟུར་ཕུད་ཅན་དུ་བརྫུས་ཏེ་ལྷན་གྱིས་བྱོན་ནས། ཡབ་དང་སྲས་
ཀྱིས་ཕྱག་བགྱིས་པས། བྱིས་པ་ཟུར་ཕུད་ཅན་གྱི་ཞལ་ནས། འདིར་ནད་པ་ཞིག་ཡོད་
ཟེར་ན་ཡོད་དམ་མེད། སོས་སམ་མི་སོས་ཡོད་ན་ངའི་གམ་དུ་ཤོག་དང་ང་ཡིས་
བལྟ། ནད་པ་ཁྱེའུ་ཆུང་ཟུར་ཕུད་ཅན་གྱི་གམ་དུ་ཕྱིན་པ་ལས། ཁྱེའུ་ཟུར་ཕུད་ཅན་
གྱིས་བལྟས་པས། མི་འདིས་ཀྱང་ཀླུའི་དཀོར་ཉ་ཆེན་པོ་བསད་པས་ཀླུའི་རྒྱལ་མོ་ཁྲོས་
པ་ཡིན། དེ་ནས་ཁྱོད་ལ་ནད་ཙི་ཙི་ཛ་ལ་བཏང་པ་ཡིན། དེ་ནས་སྨན་པས་ནད་པའི་
རོ་ལ་བལྟས་པས། སྨན་པས་ཀླུ་བཅོས་ན་ཁྱོད་ལ་སོས་པར་འདོད་ན། སྟོན་པ་གཤེན་
རབ་མི་བོ་བྱ་བ་ཐུགས་རྗེ་ཆེ་ལ་ཐབས་མཁས་པ། དེ་སྤྱན་དྲངས་ན་སོས་པར་འོང་
གིས་གསུངས་པས། ནད་པ་དེ་ཡང་བསམ་པ་སྐྱེས་ནས་ནད་པའི་ཞལ་ནས། ཁྱེའུ་
ཟུར་ཕུད་ཅན་ཁྱེད་བདེན་པ་ཡིན་སྲིད་པས། འདི་མིན་ན་ང་ལ་འདི་འོང་བའི་ལུགས་
ཅི་ཡོད་གསུངས་ནས། ལུས་ལ་ནད་པས་དར་དཀར་གྱི་རལ་གུ་གཅིག་ཕུད་ནས་ཁྱེད་
རྟོག་པ་བྱེད་དམ་འདི་གོན་ལ། སྟོན་པ་གཤེན་རབ་མི་བོ་གང་ན་བཞུགས་བྱས་པས།
ཁྱེའུ་ཟུར་ཕུད་ཅན་གྱི་ཞལ་ནས། ང་ད་རྟོག་པ་ག་ལ་བྱེད་གསུངས་ཏེ་གོན་ནས། འོད་
དཀར་ལྷང་ངེ་འདུག་པས་ནད་པ་ཁྱེའུ་ཟུར་ཕུད་ཅན་གྱི་ཞབས་ལ་བཟུང་སྟེ། སྟོན་པ་
བགྱི་བ་ཉིད་ལགས་སམ། ཐུགས་རྗེ་ཆེན་པོས་གཟུང་འཚལ་ལོ་ཞེས་ཞུས་པས། ཁྱེའུ་
ཟུར་ཕུད་ཅན་གྱི་ཞལ་ནས། ང་སྟོན་པ་ཡིན་པར་ཁྱེད་ལ་ཅི་རིག །ང་སྟོན་པ་གཤེན་
རབ་མི་བོ་བྱ་བ་མིན་ནོ། ། ང་ཡིད་ཀྱི་ཁྱེའུ་ཆུང་བྱ་བ་ཡིན་ནོ། །སེམས་ཅན་ཉོན་མོངས་
པ་གར་ཡོད་བལྟར་བཏང་བ་ཡིན། སྟོན་པ་གཤེན་རབ་མི་བོ་བྱ་བ་དེ་ནི་དཔྱིད་ཟླ་
523

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གསུམ་ལ་འགྱུར་བ་མེད་པའི་བོན་ཉིད་ལ་བཞུགས། དབྱར་ཟླ་གསུམ་ལ་ནི་རྒྱ་མཚོ་
འགྱུར་བ་མེད་པ་ན་བཞུགས། ཉོན་མོངས་པའི་སེམས་ཅན་གྱི་གསོས་སུ་བདུད་རྩིར་
འབབ་པས་སྐྱེ། སེམས་ཅན་གསོ་བར་ཐུགས་རྗེས་བཟུང་ནས། ཉོན་མོངས་པ་གསོ་བ་
དང༌། སེམས་ཅན་རྒྱས་པར་བྱེད་པ་དང་། སྟོན་ཟླ་གསུམ་ལ་བར་སྣང་ལ་བཞུགས་
ཏེ་བཅུད་ཐམས་ཅད་སྨིན་པར་བྱ་བ་དང་། མེ་ཏོག་རྒྱས་པར་བྱེད་པ་དང་། དགུན་
ཟླ་གསུམ་ལ་ཉོན་མོངས་པ་ཡོ་ཚད་དུ་བཏང་བ་དང་། ཉིན་དང་མཚན་མོ་མེད་པར་
བྱ་བ་དང༌། དེ་ནས་རིན་པོ་ཆེའི་གླིང་གསེར་གྱི་ས་གཞི་བདེ་བའི་གདན་ལ་བཞུགས་
སོ། །དེ་སྐད་ཅེས་གསུངས་པ་དང༌། ནད་པའི་ཞལ་ནས་ཟླ་བའི་དུས་གང་ན་བཞུགས་
གསུངས་པས། དཔྱིད་ཟླ་ར་བའི་ཉ་གསུམ་ལ་བཞུགས་སོ་གསུངས་སོ། །ནད་པས་
བདའ་དགུ་སྦྱར་ནས་ཁྱེའུ་ཟུར་ཕུད་ཅན་གྱི་ཞལ་དུ་དྲངས་པས། བདག་གིས་མི་རྙེད་
པས་དེའི་དུས་སུ་སྤྱན་དྲངས་འཚལ་ལོ། །ཁྱེའུ་ཟུར་ཕུད་ཅན་གྱི་ཞལ་ནས། སྟོན་པའི་
སྤྱན་སྔར་ཞུས་ལ། དཔྱིད་ཟླ་གསུམ་གྱི་ར་བའི་ཉ་ལ་སྟོན་པ་ལ་ཞུས་པ། གདུགས་ཀྱི་
རྩེ་ལ་ཞི་བས་ཞུས་ཤིག་ཅེས་གསུངས་པས། ཡིད་ཀྱི་ཁྱེའུ་ཆུང་དེ་གཤེགས་པའི་ཤུལ་ན།
རིན་པོ་ཆེའི་པདྨ་འདབ་མ་བརྒྱད་གདའ། ནད་པ་ཡང་ཡ་མཚན་ཆེ། དེ་ལ་དགའ་
ནས་ཕྱག་བགྱིས་པས། པདྨ་དེ་རིན་པོ་ཆེའི་ཁབས་སུ་བླངས་ནས་སྤྱི་བོར་བཞག་
ནས་ནད་པ་ཡང་བདེ་སྟེ། ནད་པ་ཡང་ཡ་མཚན་སྐྱེས་ཏེ། འདི་ཡང་སྟོན་པའི་སྤྱན་
གཟིགས་དེ་འོང་ངམ་སྙམ་ནས། ནད་པས་དཔྱིད་ཟླ་ར་བའི་གདུགས་ཀྱི་རྩེ་ལ་བལྟས་
པས། གདུགས་ཀྱི་རྩེ་ལ་སྐུ་རི་རབ་ལྷུན་པོ་ཙམ་ལས་འོད་ཟེར་སྟོང་ཁམས་ཁྱབ་པ་
ཞིག །སྐུ་ལ་ཉི་མ་སྟོང་གི་ན་བཟའ་གསོལ་བ། དབུ་ལ་འོད་ཟེར་རང་བཞིན་རྣམ་པར་
འཕྲོ་བ་ཞིག །སྤྱན་རང་བཞིན་དུ་རྒྱ་ལག་སྤྱད་པ། ཞབས་བཞུད་པ་མེད་པར་གར་
འགྲོ་དགོངས་པར་བྱོན་པ་ཞིག་ལྷན་གྱིས་བྱོན་ནས། ནད་པས་འགུལ་ཏེ་བག་བཞི་
524

འབུམ་སྡེ། ཀླུ་འབུམ། ༼བར༽
བསྐུམ་སྟེ་ལྷ་ཕྱག་ལན་གསུམ་བགྱིས་སྟོན་པ་ཉིད་ཀྱིས་ཐུགས་རྗེས་བཟུང་བ། ནང་
ཡང་ཡིད་བྱང་ནས། སྟོན་པས་ཀྱང་ག་ན་འབྱུང་ནི། དང་པོ་ཁྱོད་ཀྱིས་མཚོན་གྱིས་
སེམས་ཅན་བསད་པའི་སྲོག་གི་ལན་ཆགས་པ་ཡིན། འཚོར་མི་སྟེར་བ་ནི་ཀླུའི་འཁོར་
ཡིན་པས། ཀླུའི་རྒྱལ་པོ་དབང་པོའི་དཀོར་ཉ་བསད་པས་འཚོར་མི་སྟེར། ཐ་མ་ནད་
ཙི་ཙི་ཛཱ་ལར་འགྲོ་བ་ཡིན་ནོ། ། །
དེ་ནས་ནད་པ་ཁྱོད་སོས་པར་བྱ་བའི་ཐབས་ཡོད་པས་ཡས་དང་ཐགས་རྙེད་དམ་
གསུངས་པས། ནད་པའི་ཞལ་ནས། ཁོལ་པོ་ལ་ཅི་འཚལ་བཀའ་སྩོལ་ཅིག །སྟོན་པའི་
ཞལ་ནས། སྣ་ལ་སྲོག་གི་ལན་ཆགས་གཞལ་དགོས་ཏེ། ཤ་སྣ་ཚང་བ་དང་། སྲོག་སྣ་
ཚང་བ་དང་། ཁྲག་སྣ་ཚང་བ་དང་། ལན་ཆགས་སྲོག་གི་གཏོར་མ་དང་དེར་དགོས་
སོ། །དེ་ནས་ཀླུ་མཉེས་པར་བྱ་དགོས་པས། སྨན་སྣ་ཚང་བ་དང༌། སྤོས་སྣ་ཚང་
བ་དང་། མེ་ཏོག་སྣ་ཚང་བ་དང་། འོ་མ་སྣ་ཚང་བ་དང་། དེ་བཙལ་དགོས་ཞེས་
གསུངས་པས། ནད་པའི་ཞལ་ནས་སྟོན་པ་ལགས་བདག་གིས་གནས་བཙལ་ལགས་
ན། སྟོན་པ་ཐུགས་རྗེའི་མངའ་བདག་ལགས། འདི་གང་ནས་བཙལ་བགྱིས་པས།
སྟོན་པ་གཤེན་རབ་མི་བོའི་ཐུགས་ལ་དགོངས་པ་མཛད་ལགས། ཐུགས་ཀྱི་དགོངས་
པའི་བྱིན་རླབས་ལགས། ཨོཾ་དང་ཧཱུྃ་དང་ད་དང་ན་དང་ཛ་དང་ར་དང་། བ་དང་
མ་དང་དུ་དང་ཕཊ་དང་སུ་དང་། དེ་རྣམས་ཀྱང་བྱུང་ངོ༌། །དེར་སྟོན་པས་སེ་གོལ་
བརྡབས་པས། ཀླུ་འབྱུང་ལྡན་རིན་ཆེན་གསེར་མཚོ་སྐྱེད་པ་བྱུང་། དེ་ལ་རྩི་སྣ་རང་
བྱུང་ཧཱུྃ་ལས་རིན་ཆེན་གསེར་གྱི་ས་གཞི་བྱུང་། དེ་ནས་ད་ལས་མེ་ཏོག་བྱུང་ནས། ཤིང་
རྩིའི་མཆོག་ཀྱང་བྱུང༌། ན་ལས་ནས་དང་འབྲུ་སྣ་ཚང་བ་བྱུང་། ར་ལས་སྨན་སྣ་ཚང་
བ་བྱུང་། བ་ལས་འོ་མ་སྣ་ཚང་བ་བྱུང༌། མ་ལས་བདུད་རྩི་རང་བྱུང་། དུ་ལས་རྩི་
ཤིང་སྣ་ཚོགས་རང་བྱུང༌། ཕ་ལས་ཤ་སྣ་ཚང་བ་དང་། སུ་ལས་ཁྲག་སྣ་ཚང་བ་བྱུང༌།
525

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྟོན་པས་སྣ་ལ་དགོངས་པ་མཛད་ནས། སྔ་མའི་སྲོག་གི་ལན་ཆགས་བཀྲོལ་ནས་
བཏང་བས། དེས་ནད་པའི་སྲོག་ཀྱང་དེར་བདེ་ལགས། སྟོན་པའི་ཐུགས་རྗེས་གཡུང་
དྲུང་གི་གྲོང་མིའི་ཚལ་དུ་མཆོད་རྫས་དེ་ཡོངས་སུ་འཁྲུངས་པར་འགྱུར་རོ། །
དེ་ནས་ནད་པའི་ཞལ་ནས་ཡབ་ཀྱིས་བླངས་ཏེ། སྟོན་པ་གཤེན་རབ་མི་བོ་ལ་ཕུལ་
ནས། སྟོན་པས་སའི་བདག་མོ་དང་ས་བདག་ལ་སྦྲན་བཏང་། དེ་ནས་ས་བསླང་། དེ་
ནས་སའི་ཆོ་ག་བྱ། དེ་ནས་བྱིན་གྱིས་བརླབས་དེ་ནས་དཀྱིལ་འཁོར་ཆག་རེ་བརྩིགས།
དེ་ནས་གཡུའི་བྱེ་མ་བདལ། དེ་ནས་ཚན་གྱི་ཆག་ཆག་བཏབ། དེ་ནས་ཨ་རྒ་ཆག་
གསུམ་མཛད། དེ་ནས་ག་པུར་གྱིས་ཆག་ཆག་བཏབ། དེ་ནས་མཚམས་བཅད་དོ། །
དེ་ནས་གནམ་ཐིག་དང་ས་ཐིག་བཏབ། དེ་ནས་ཕྱོགས་བཞི་ནས་གཤག་ཐིག་བཏབ་
བོ། །དེ་ནས་སྟོན་པས་མཁྱེན་དཔང་གསོལ་ཞིང་། ལྷ་དང་འདྲེ་དང་ལྷ་མ་སྲིན་སྡེ་
བརྒྱད་ཀྱང་དེ་རིང་འདིར་མ་གཤེགས་ཤིག །དེ་རིང་གཙང་མ་རིས་ཀྱི་ཀླུ་རྣམས་སྤྱན་
དྲངས་ལ་བཞུགས་སུ་གསོལ། དེ་ནས་མཆོད་པ་དྲུག་ཅུ་ཐམ་པ་བཤམས་ཏེ་ཀླུ་ལ་
ཕུལ་བས་ནད་པ་ཡང་སླར་ཐུ་ནས། སྟོན་པས་སྙིང་པོ་བཟླས་སོ། ། ཨོཾ་ཏ་ཏ་ག་ཏ་གྲོ་
ཏ་མུ་ཡེ་ལ་ཏི་ཕང་བང་ས་རི་བཛྲ་ཏི་ན་ལ་ཏ་མུ་ཡ་ཕཊ་སུ་ཏི་ཀྲི་ཏ། ཀི་ཏ་ཀི་ཏ་ཀི་
ཏ། རུ་རུ་དུ་རུ་དུ་རུ་ཛྭ་ལ་ཛྭ་ལ། པི་དུ་དུ་མ་རི་དུ། མ་དྲོ་ནི་ར་པི་ཏི་ས་དུ་ང་སཱཧཱ།
ལི་རུ་ལི་རུ་ལི་རུ། ས་ཧེ་ས་ཧེ་ས་ཧེ། པི་ལུ་པི་ལུ་པི་ལུ་པི་ལུ། མ་ལ་པ་དུ་བྱོ་ཏི། མ་ལུ་
པ་དུ་བྱོ་ཏི། མ་ལུ་ས་པའི་དུ་སྭཱ། ཞི་ན་ཀྲོ་ཀ་ནི་ཀྲོ་ཀ་ནི་ཁྲོ། དུ་མང་ཕཊ་དུ་མང་ཕཊ་
དུ་མང་ཕཊ། པི་ཏ་པི་ཏ་པི་ཏ་རུ་ནི། སུ་རུ་སུ་རུ་སུ་རུ། པི་ནུ་པི་ནུ་པི་ནུ་ན་ལང་
སང་ཏི་སཱཧཱ། ན་ལང་ཁྲི་ན་ཕཊ་དུ་སཱཧཱ། རི་ག་རི་ག་རི་ག །པ་ཏ་ཡ་མུ་སི་ལ་སད་
ན། སྟོན་པས་དེ་སྐད་ཅེས་བརྗོད་པ། དཀྱིལ་འཁོར་གྱི་སྟེང་ན་ཡོངས་སུ་ཀླུ་རྣམས་
བརྒྱལ་ནས་གདའོ། །སྟོན་པ་གཤེན་རབ་ཀྱིས་ཡང་དགོངས་པ་མཛད་པས། ཀླུའི་
526

འབུམ་སྡེ། ཀླུ་འབུམ། ་ ༼བར༽
རྒྱལ་པོ་ཆེན་པོ་བཞི་མངོན་པར་འོངས་སོ། །དེ་ནས་སྟོན་པ་ལ་ཕྱག་ལན་གསུམ་བགྱིས་
ཏེ། དེ་ནས་སྟོན་པ་ལགས། བདག་དགོངས་པའི་ཐུགས་རྗེས་མི་བཟུང་དུ་མི་རུང་
ངོ༌། །སྟོན་པ་ལ་སྒྲིབ་པར་མི་འགྱུར་ལགས་སམ་ཞེས་ཞུས་པས། སྟོན་པའི་ཞལ་ནས་
ཀླུ་རྣམས་ཚུར་ཉོན་དང་། ཉོན་མོངས་པའི་སེམས་ཅན་རྣམས་ལ་གནོད་འགལ་མ་
བྱས་མཐུན་པའི་རྫས་བྱིན་གྱིས། གནོད་ཅིང་འགལ་བ་མ་བྱེད། དེ་སྐད་གསུངས་པས་
ཀླུའི་རྒྱལ་མོའི་ཞལ་ནས། སྟོན་པ་ལགས་ཐུགས་རྗེ་ཆེ་ལ་ཐབས་མཁས་པ་ལགས། ཀླུ་
རྣམས་ནི་ཡོངས་སུ་བརྒྱལ་བར་མཛད་ནས། དེ་སྟོང་ཁམས་ཐམས་ཅད་སྐམས་ནས་
འགྲོ་ན། སེམས་ཅན་སྐྱེད་པའི་རྒྱ་མཚོ་ཡང་སྐམ་ན། སེམས་ཅན་རྣམས་རླན་མེད་
པས། བསྐྱེད་པ་མེད་ན། སེམས་ཅན་གྱི་གསོས་མེད་པས་སེམས་ཅན་ཡང་གུམ་ནས་
འདི་དངོས་སྡིག་གོ །སྟོན་པ་གཤེན་རབ་མི་བོ་ལ་མི་ཆ་ཞེས་ཞུས་པས། སྟོན་པ་གཤེན་
རབ་མི་བོས་གསུངས་པ། ཀླུ་རྣམས་ཀྱང་མི་བརྒྱལ་བར་བྱ། རྒྱ་མཚོ་ཡང་མི་སྐམ་
བར་བྱ། ཉོན་མོངས་པའི་སེམས་ཅན་ན་བ་སོས་པར་བྱ། སེམས་ཅན་ཡོངས་སུ་ཡང་
སོས་པར་བྱ་གསུངས། སྟོན་པས་མཆོད་པ་དྲུག་ཅུ་བཤམས་ནས་ཕུལ་བས་ཀླུ་རྣམས་
དེ་ལ་དགྱེས་ཏེ། དེ་ནས་ནད་པའི་ནད་སོས་པས། སྟོན་པས་ཀླུ་རྣམས་ལ་དམ་སྩལ་
ནས། སེམས་ཅན་ལ་གནོད་པ་དང་འགལ་བར་མ་བྱེད་ཅིག་གསུངས་ཤིང་། གཤེན་
པོ་མཐར་ཐུག་པའི་དུས་གསུམ་གྱི་གཤེན་པོས་ཅི་གསུངས་པ་ནི་ཀླུ་རྣམས་ཀྱིས་མཉན་
པར་བགྱིས་སོ། །དེ་ནས་རྒྱལ་བའི་བྱིན་ཆེན་དེས་ནད་ཐམས་ཅད་བསང་བར་བགྱིས་
སོ། །དེ་ནས་ཀླུའི་རྒྱལ་མོ་དད་པ་སྐྱོང་དེས་ཀླུ་བོས་པའི་ཆབ་ལ་གནས་ནས། ལ་མ་
ལན་ཅིག་ན་གཡུའི་སྦྲང་བུ་ཞིག་ཏུ་བརྫུས་ནས་མཆིས་པ་ལས་འདམ་བུ་མཁར་རྩེར་
མཆིས་པ་ན། སྨྲ་ལྕམ་དེ་ལྟར་མཆིས་པས་འདམ་བུའི་ཁ་ནས་གཡུའི་སྦྲང་བུ་གདའ་
སྟེ། དེ་ལྟར་བསྙབས་ནས་གཡུའི་སྦྲང་བུ་དེ་ལ་ཕུ་དུང་ལྕག་བརྒྱབ་པས། གཡུའི་སྦྲང་
527

གསུང་རབ་སྒོ་མཛོད་རིན་པོ་ཆེའི་གླེགས་བམ། 104104
བུ་དེ་བརྒྱལ་ལོ། །བལྟས་པས་སྦྲང་བུ་དེ་འོད་རང་བཞིན་དུ་འབར་བ་ཞིག་ཏུ་འདུག་
ནས། སྨྲ་ལྕམ་ཡང་ཡ་མཚན་སྐྱེས་སོ། །སླར་ལ་ཁབ་ཏུ་བྱོན་ཀླུའི་རྒྱལ་མོ་དད་པ་སྐྱོང་
དེ་ཐུགས་རབ་ཏུ་ཁྲོས་ནས། ཞག་གསུམ་གྱི་ནང་པར་སྨྲ་ལྕམ་ཡང་རབ་ཏུ་དེས་འཆིང་
སྟེ། ཁོང་ལྕི་ལ་སྒོངས་ཁྱེར་ནས། ཁོང་འཁྲུག་ཅིང་མདོག་ཤོར་ནས་འདུག་བསྐུངས་
པ་ལས། ཡབ་ཡུམ་གཉིས་ཀྱིས་སྨན་པ་མཁས་པ་གཉེར་ནས་རྩ་བལྟས་པས། རྩ་
འདི་བད་ཀན་ཡིན་པས་འདི་ལ་ཟས་དང་མེ་བཙའ་གཏར་ཀ་བྱ་དགོངས་སོ། །སྒྲེག་
པ་ཡང་བད་ཀན་སྟོང་སྒྲེགས་ཀྱིས་བྱ། སྨན་པས་མེ་བཙའ་སླེའུ་སྣ་དང་པོ་རྒྱབ་ཀྱི་
བཅུང་སྲང་དུ་བཏབ་པས། རུ་ཐུང་གཉིས་གཏར་ཏེ། སྨན་པ་ལ་ནད་པས་ཞག་
གསུམ་ནས་བྱོན་བྱས་པས། སྨན་པ་ཞག་གསུམ་ནས་འོང་སྟེ། ནད་པ་སླར་དེར་ཐུ་
བས། སྨན་པས་རྩ་ཆུ་བལྟས་ནས་བད་ཀན་དང་རླུང་དུ་བསྡངས་པས། ཁོང་སྐྲངས་
ནས་འདུག་གིས་གསུངས། སྨན་པས་དཀུ་མཉེས་པར་བྱས་སོ། །སྨན་པས་དྲོད་སྨན་
དང་། འབྲས་བུ་གསུམ་གྱི་སྨན་སྦྱར་ནས། གྲོ་ཆང་དང་རླུང་སྨན་བྱས་སོ། །སུམ་སྲང་
དང་ཨན་སྟང་རུས་སུ་མེ་བཙའ་བཏབ། སྨན་པས་ཡོན་བླངས་ན་སོང་ངོ༌། དེ་ནས་
ཡང་སྨན་རིན་བཀུར་ཏེ་བཏང་། ནད་པ་གསུས་པ་རྫིང་ཙམ་དུ་སོང་ནས། ཕྱི་ནས་
སྨན་པས་རྩ་ཆུ་བལྟས་པས། འདི་མ་ཞུ་བ་དང་དམུ་ཆུར་སོང་དེ། སྨན་པས་མ་ཞུ་
བས་བཤལ་བཏང་དགོས་སོ་གསུངས་ནས། སྨན་པས་ཁྱི་ལྕེ་བ་དང་ཐར་ནུ་སྦྱར་ནས་
བཏང་བས། བཤལ་གྱི་ཐོག་ལ་ཡང་དེའུ་ཤི་སྟེ། དེ་ཡང་སོས་པར་མི་འགྱུར་རོ། །ཡབ་
དང་དྲལ་པོས་སྟོན་པ་སྤྱན་དྲངས་ནས་ཞུས་པས། སྟོན་པས་ན་རེ་འདི་ཁོང་ནད་མིན།
ཀླུའི་རྒྱལ་མོ་དད་པ་སྐྱོང་དེ་གཡུའི་སྦྲང་བུར་བརྫུས་ཏེ་མའི་གམ་ན་འདུག་པ་དེ། ཕུ་
དུང་ལྕག་བརྒྱབ་པས་བརྒྱལ་ལོ། །དེ་ནས་འཁོན་པས་ཀླུའི་ནད་བཏང་བ་ཡིན། འདི་
བཅོས་སོ་གསུངས་ནས། སྟོན་པ་གཤེན་རབ་མི་བོས་ཀྱང་ཀླུའི་དཀྱིལ་འཁོར་བཞེངས་
528528

འབུམ་སྡེ། ཀླུ་འབུམ། ། ༼བར༽
སུ་གསོལ། མཆོད་རྫས་མང་པོ་བཤམས་ནས་མཆོད་པས། ཀླུའི་རྒྱལ་མོ་དད་པ་སྐྱོང་
དེར་དགྱེས་སོ། ། སྨྲ་ལྕམ་ཡང་དེར་བསྙུངས་པ་དྭངས་སོ། །སྟོན་པ་གཤེན་རབ་མི་བོས་
སྨོན་ལམ་བཏབ་བོ། །སྲིད་པའི་བུ་མོ་སྨྲ་ལྕམ་མས་ནི་སྟོན་པ་གཤེན་རབ་མི་བོ་ལ་ཞུས་
པ་ལགས་སོ། །ཀླུའི་སྲིད་པ་ཅིག་ལས་ཀླུའི་རྒྱལ་མོ་དད་པ་སྐྱོང་མའི་ལེའུ་སྟེ་ལྔ་བཅུ་
པའོ།། །།
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོ་ལས། ཀླུའི་
སྲིད་པ་ཅིག་ལས། དང་པོ་སྲིད་པ་ལ་ཡང་ལས་སུ་རུང་བ་དང༌། མི་རུང་པ་ཡང་
མེད་པ་ལས་འཇིག་རྟེན་གྱི་ཁམས་འདི་ན་ཡང་། སྲིད་པ་ལ་ཡང་ཆགས་མི་ཆགས་བྱ་
བ་ཡང་། ཆགས་པ་ལ་ཡང་ཆགས་མིན། མ་ཆགས་པ་ལ་ཡང་མ་ཆགས་མིན། སྟོང་
པ་ལ་ཡང་སྟོང་པ་མིན་ནོ། །འཇིག་པ་ལ་ཡང་འཇིག་པ་མིན་ནོ། །གནས་པ་ལ་ཡང་
གནས་པ་མིན་ནོ། །དེ་ལ་མིང་བཏགས་པས་སྲིད་པ་ཆགས་འཇིག་པ་ཞེས་བྱ། དེ་
ནས་ལས་སུ་རུང་བ་བྱ་བ་ནི་སྲིད་པ་ཆགས་པ་ལ་བྱ། ལས་སུ་མི་རུང་བྱ་བ་ཞིག་པ་
ལ་བྱ། སྲིད་པ་ཆགས་པ་ལ་བྱ་བ་ནི། ཡོད་པ་བལྟར་ལ་མེད་པ་ལ་བྱའོ། །དཔེར་ན་
འཇའ་ཚོན་དང་འདྲ་སྟེ། དེ་བལྟ་རུ་ཡོད་སྟེ་བཟུང་དུ་མེད་པ་དང་། དཔེར་ན་སྨིག་
རྒྱུ་དང་འདྲ་སྟེ། བལྟ་རུ་ཡོད་པ་ལ་བཟུང་དུ་མེད་དོ། །དཔེར་ན་ཉི་མའི་ཟེར་དང་
ཟླ་བའི་ཟེར་དང་འདྲ་སྟེ་བལྟ་རུ་ཡོད་དེ་བཟུང་དུ་མེད། དཔེར་ན་ཆུའི་ནང་ན་ཉི་ཟླ་
ཡོད་པ་དང་འདྲ་སྟེ། བལྟ་རུ་ཡོད་དེ་བཟུང་དུ་མེད་དོ། །དཔེར་ན་མེ་ལོང་གི་ནང་ན་
བལྟས་ན་ངོ་སྣང་སྟེ་བཟུང་དུ་མེད་དོ། །དཔེར་ན་བར་སྣང་གི་རྡུལ་དང་འདྲ་སྟེ་བལྟ་
རུ་ཡོད་ཀྱང་བཟུང་དུ་མེད་དོ། །དཔེར་ན་དེ་དང་འདྲ་བས་ན་སྲིད་པ་ཡང་ཆགས་
སམ་བྱས་ཀྱང་མ་ཆགས་སོ། །མ་ཆགས་སམ་བྱས་ཀྱང་ཆགས་སོ། །བལྟ་རུ་ཡོད་དེ་
བསྐལ་པ་ཆགས་འཇིག་བྱ་བ་ཡང་དེ་ཡིན། སྲིད་པ་ཆགས་པ་དང་མ་ཆགས་པ་བྱ་བ་
520

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡང་དེ་ཡིན། སྲིད་པ་ཡོད་པ་དང་མེད་པ་བྱ་བ་ཡང་དེ་ཡིན། དེ་ནི་སྲིད་པ་ཆགས་
འཇིག་བྱ་བ་ཡང་དེ་ཡིན། སྲིད་པའི་དུས་ན་བར་དེར་སྲིད་པའི་འཇའ་ཚོན་དཀར་
པོ་ལས་རྟ་རྔ་ཙམ་ཞིག་དང་སྔོན་པོ་ཞིག་སྲིད། འོད་སྔོན་པོ་དེའི་རྟ་རྔ་ཙམ་ལས། རྒྱ་
མཚོ་མེ་ལོང་ཙམ་ཞིག་སྲིད། དེ་ནས་ཉུངས་འབྲུ་ཙམ་ཞིག་སྲིད། དེ་ལས་གསེར་གྱི་
རུས་སྦལ་སེར་པོ་སྲིད། གསེར་གྱི་རུས་སྦལ་སེར་པོ་ལས། དེ་ལས་རུས་སྦལ་ཐུགས་
རྗེ་ཆེ་ལ་ཐབས་མཁས་པ་སྲིད་པ་བསྐོས་འདེབས་པ་ཞིག་སྲིད་དོ། །གསེར་གྱི་རུས་
སྦལ་སེར་པོ་དེ་ལས་མི་སྲིད་པ་འགའ་ཡང་མེད་པ་ལས། དེ་ལས་ཀྱང་རྣམ་པ་གཅིག་
ལ་བསྐོས་བྱང་འདེབས་ཀྱིས་ཀྱང་བྱ། རྣམ་པ་གཅིག་ཏུ་འཕྲུལ་གྱི་མཁྱེན་པ་ཆེན་པོ་
བྱ། རྣམ་པ་གཅིག་ཏུ་འཕྲུལ་གྱི་སྟོན་པས་ཀྱང་བྱའོ། །དེ་ནས་ཡང་རུས་སྦལ་གྱི་སེམས་
ལས་ནམ་མཁའ་སྲིད་དོ། །དེ་ནས་ནམ་མཁའ་ལ་ཡིད་ཀྱིས་བཀོད་པ་ལས་ཐེག་པ་
རྣམ་པ་གསུམ་སྲིད་དོ། །དེ་ལས་བོན་གྱི་རྒྱུ་བྱུང་ངོ༌། །རུས་སྦལ་གྱི་ཤ་ལས་ས་སྲིད་དེ།
ས་ཡང་ས་བཅུད་ལས་བྱུང་ངོ༌། །བོན་ཐམས་ཅད་དེ་ལས་བྱུང་། རུས་སྦལ་གྱི་སྦུབས་
ལས་གཡུང་དྲུང་བོན་གྱི་རོལ་མོ་བྱུང་། སྲིད་པ་དགུ་པ་ཡོངས་སུ་སྲིད་དོ། །ཆགས་པ་
མེད་པ་ཡང་དེ་ལས་སྲིད་དོ། །རུས་སྦལ་གྱི་ཁྲག་ལས་ནི་ཆུར་སྲིད་པ་ལས། དེ་ལས་མ་
སྐྱེད་པ་འགའ་ཡང་མེད་དོ། །གསེར་གྱི་རུས་སྦལ་ལས། དྲོད་ལས་མེ་བྱུང་བ་ལས་དྲོད་
དེ་ལས་མ་བསྐྱེད་པ་མེད་དོ། །གསེར་གྱི་རུས་སྦལ་སེར་པོའི་རུས་པ་ལས་གསེར་གྱི་རི་
བདུན་ཡང་སྲིད། རུས་སྦལ་གྱི་སྲོག་ལས་ཤིང་འཛམ་བུ་པྲིག་ཤ་ཡང་བྱ། ཤིང་ཡོངས་
འདུ་ས་བརྟོལ་ཞེས་ཀྱང་བྱ། ཤིང་སྐྱེ་བ་མང་ཙམ་ཞེས་ཀྱང་བྱ། ཤིང་ཡང་མཐའ་
དཀར་པོ་ཞེས་ཀྱང་བྱ། ཀུན་ཏུ་ཁྱབ་གདལ་ཆེན་པོར་ཁྱབ་པས་ཡོན་ཏན་དང་ལྡན་
པ་ཞེས་ཀྱང་བྱའོ། །རུས་སྦལ་གྱི་ལུས་ལས་ནམ་མཁའི་འབྲུག་སྲིད་དོ། །དེའི་དབུགས་
ལས་རླུང་ཚ་གྲང་རྒྱུ་གཉིས་བྱུང༌། རུས་སྦལ་གྱི་ལྕེ་བསྒྱུར་བས་གློག་བྱུང་། རུས་སྦལ་
530

འབུམ་སྡེ། ཀླུ་འབུམ། ༼བར༽
གྱི་སྤྱན་ལས་ཉི་མ་ཟླ་བ་སྲིད། རུས་སྦལ་གྱི་མཆེ་བ་བཞི་ལས་གཟའ་ཆེན་པོ་བརྒྱད་
སྲིད་དོ། །རུས་སྦལ་གྱི་སོ་ལས་རྒྱུ་སྐར་ཉི་ཤུ་རྩ་བརྒྱད་སྲིད་དོ། །རུས་སྦལ་གྱི་དཔྲལ་
བ་ལས་འཕྲུལ་གྱི་མེ་ལོང་སྲིད་དོ། །རུས་སྦལ་གྱི་སྤྱི་བོ་ལས་རི་རབ་ལྷུན་པོ་སྲིད་དོ། །
རུས་སྦལ་གྱི་རྣ་བ་ལས་སྲིད་པ་གོང་མའི་གཞལ་ཡས་ཁང་སྲིད་དོ། །རུས་སྦལ་གྱི་སྤུ་
ལས་ཤིང་རྩི་ནགས་ཚལ་སྲིད་དོ། །རུས་སྦལ་གྱི་ཚིགས་པ་ལས་དགུ་ཚིགས་སྲིད་དོ། །
རུས་སྦལ་གྱི་ཡན་ལག་བཞི་ལས་འཛམ་བུ་གླིང་སྲིད་དོ། །རུས་སྦལ་གྱི་མགོ་མཇུག་
ལས་ཤར་དང་ནུབ་སྲིད། རུས་སྦལ་གྱི་གཡས་དང་གཡོན་ལས་ལྷོ་དང་བྱང་སྲིད།
རུས་སྦལ་གྱི་ལུས་ལས་ལོ་བཅུ་གཉིས་སྲིད་དོ། །རུས་སྦལ་གྱི་ཁ་རླངས་ལས་སྤྲིན་དང་
ན་བུན་སྲིད། རུས་སྦལ་གྱི་མཆི་མ་ལས་ཆར་དང་ཁུ་རླངས་སྲིད། རུས་སྦལ་གྱི་མཆིལ་
མ་ལས་སེར་བ་དང་ཁུ་འཕང་སྲིད། རུས་སྦལ་གྱི་ཞེ་སྡང་ལས་གདུག་པའི་ཕྱོགས་སྲིད།
རུས་སྦལ་གྱི་ང་རྒྱལ་ལས་མ་ཉན་པ་ཡོངས་སུ་སྲིད། རུས་སྦལ་གྱི་གཏི་མུག་ལས་བྱོལ་
སོང་རྣམས་སྲིད། རུས་སྦལ་གྱི་ཕྲག་དོག་ལས་ཉོན་མོངས་པ་སྲིད། རུས་སྦལ་གྱི་
འདོད་ཆགས་ལས་བྱ་སྲིད། རུས་སྦལ་གྱི་མིག་པ་ལ་འདྲེ་ལམ་སྲིད། རུས་སྦལ་གྱི་ཨོལ་
བས་ལྷ་ལམ་དམར་བ་སྲིད། རུས་སྦལ་གྱི་སྙིང་ལས་མི་སྲིད། རུས་སྦལ་གྱི་གློ་བ་ལས་
ལྷ་སྲིད། རུས་སྦལ་གྱི་མཆིན་པ་ལས་ནམ་ཟླ་དུས་བཞི་སྲིད། རུས་སྦལ་གྱི་མཁྲིས་པ་
ལས་དུག་སྲིད། རུས་སྦལ་གྱི་མཆིན་དྲི་ལས་བར་སྣང་གི་སྨུག་པ་སྲིད། རུས་སྦལ་གྱི་
ཕོ་བ་ལས་སེམས་ཅན་ཡོངས་ཀྱི་སྨན་སྲིད། རུས་སྦལ་གྱི་གྲོད་པའི་ནང་ན་ཀླུའི་རྒྱལ་པོ་
བཞི་སྲིད་དོ། །རུས་སྦལ་གྱི་མཚེར་པ་ལས་ཀླུ་སྲིན་སྲིད། རུས་སྦལ་གྱི་མཁལ་མ་ལས་
ཕོ་བདུད་མཐའ་ཐུག་སྲིད། རུས་སྦལ་གྱི་རྒྱུ་མ་ལས་མོ་བདུད་སྲིད། རུས་སྦལ་གྱི་གག་
ལས་ས་བདག་སྲིད། རུས་སྦལ་གྱི་ཚིལ་བུ་ཚིལ་ནག་ལས་ཐེའུ་རང་བསམ་གྱིས་མི་ཁྱབ་
པ་སྲིད། རུས་སྦལ་གྱི་སྤྱན་རྒྱུད་ལས་མཐའ་ཐུག་པའི་སེམས་ཅན་སྲིད། རུས་སྦལ་གྱི་
531

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
གྲོད་པ་ལས་ཀླུའི་རྒྱལ་མོ་བཞི་སྲིད་པ་ནི། གཅིག་ནི་བཟང་ལ་ཀུན་སྙོམས་པ། དུས་ནི་
དཔྱིད་ཟླ་གསུམ་ལ་བྱེད། རླུང་ནག་དང་ཚུབ་ནག་ལ་དབང་བྱེད། དྲོད་སྦ་ལྕག་ཙམ་
ཞིག་འདེབས། ཐ་མ་ལ་གཡག་ཤད་ཙམ་ཞིག་འདེབས། དེའི་ཁྱབ་པའི་གཞུང་འདྲ་བ་
དེས། ཀླུ་མོ་དེའི་རང་ལ་མིང་བཏགས་པ་ནི་ཀླུའི་རྒྱལ་མོ་དྲོད་འདེབས་མ་ཞེས་བྱ་སྟེ།
ནམ་ཟླ་དཔྱིད་ཟླ་ར་བ་ལ་དབུ་བསིལ་ཁྲུས་མཛད་པའི་དུས་སུ། དུང་གི་ཁྲི་ལས་
བབས་གསེར་གྱི་སྲོག་ཀྱང་ཕུད་ནས། གཡུ་མཚོ་སྔོན་མོ་ན་ཁྲུས་མཛད་པ་ལས། དེའི་
དུས་སུ་བསམ་པ་རྟག་ཏུ། ཀླུའི་རྒྱལ་མོ་རྒྱ་མཚོ་ནས་སྒྲ་ཆེན་པོ་ཞིག་བྱུང་། དེ་མིན་ན་
ཚུབ་མ་ཆེན་པོ་ཞིག་བྱུང་། དེ་མིན་ན་ཉི་མ་ལ་ཞག་བྱུང་། དེ་མིན་ན་བོན་དུ་སྙན་པ་
ཞིག་རང་བཞིན་དུ་སྒྲོགས་པ་ཞིག་བྱུང་ངོ༌། །དུས་དེ་ཙམ་ན་ཕ་དང་ཡབ་སྨོས་པ་སྲིད་
པའི་རྒྱུ་ལས་བསྐྱེད་པའི་ཚངས་པ། མ་དང་ཡུམ་ཡང་སྲིད་པའི་རྒྱུ་ལས་བསྐྱེད་པའི་
རྒྱལ་མོ། དེ་སྐུས་མ་འཚོས་བར་ཐུགས་ལས་སྲས་ལྕམ་དྲལ་མཆེད་བཞི་བྱུང་ངོ༌། །
དང་ལ་ཕུ་བྱུང་བ་དང་གཅིག །ཚངས་པ་རྒྱལ་ཆེན་དང་གཉིས། སངས་པ་དབང་
ཆེན་དང་གསུམ། སྲིད་པ་ཡོངས་གསལ་ལྕམ་གཅིག་དང་བཞི་ལ་ཡང་ནི་སྲིད་པའི་
ལྕམ་དྲལ་ལ། ཡབ་ཀྱི་དཀོར་དང་དད་ཕོག་གོ་ཞེས་གསུངས་པ་ནི། སྲས་དྲལ་དང་
ལྕམ་གྱི་ཞལ་ནས། ཡབ་ཀྱི་དཀོར་དང་དད་ཀྱང་མི་འཚལ་ལགས་པས། དཀོར་དང་
དད་དུ་རྒྱུ་འབྱུང་བ་ལྔ་བཟང་བས། དེ་ལས་མ་བརྟེན་མ་གནས་པ་འགའ་ཡང་མེད་
ན། དེ་ལས་དཀོར་བཟང་བ་འགའ་ཡང་མེད་གསུངས་ནས། ཡབ་དང་ཡུམ་ཡང་
ཐུགས་དགྱེས་ནས་མཆིས་པ་སྲས་ཚངས་པ་རྒྱལ་ཆེན་དེས་འཇིག་རྟེན་པའི་ཁམས་ན།
ཞལ་ཟས་རོ་མཆོག་ལ་གདའ་བའི་ཆ་མ་མཆིས་ནས། ཤིང་ཡོངས་སུ་ཁྱབ་པའི་ལོ་མ་
དང་འདབ་མ་ལ་འཚལ་བས་ཀྱང་རོ་མི་གདའ་ནས། སྡོང་པོ་ལ་བཞག་སྟེ་འཚལ་བས་
ཀྱང་མི་གདའ་ནས། ཤིང་ཡ་ཏ་ལའི་འབྲས་བུ་འཚལ་བས་ཀྱང་རོ་མི་གདའོ། །འདབ་
532

འབུམ་སྡེ། ། ཀླུ་འབུམ། ༼བར༽
མ་འཚལ་བས་ཀྱང་རོ་མི་གདའོ། །དེ་ནས་འཛམ་བུ་པྲིག་ཤ་རྩར་བྱོན་ནས་སྡོང་པོ་ལ་
བཞོག་སྟེ་འཚལ་བས་རོ་མི་གདའ། འབྲས་བུ་འཚལ་བས་ཀྱང་རོ་མི་གདའ། འདབ་
མ་ལ་འཚལ་བས་ཀྱང་རོ་མི་གདའོ། ། དེ་ནས་ཤིང་ཡ་ཐལ་དཀར་པོའི་རྩར་བྱོན་ནས།
སྡོང་པོ་ཡང་ད་ཅི་བས་གདའ། འབྲས་བུ་ཡང་ད་ཅི་བས་གདའ། ལོ་འདབ་ཀྱང་ད་ཅི་
བས་གདའ། འདི་ལ་རོ་མཆོག་མཆི་སྙམ་ནས། སྡོང་པོ་བཞོགས་ནས་འཚལ་བས་རོ་
མཆོག་ཡང་ད་ཅི་བས་གདའ། འབྲས་བུ་འཚལ་བས་རོ་མཆོག་ད་ཅི་བས་ཀྱང་གདའ།
ལོ་མ་འཚལ་བས་ཀྱང་རོ་མཆོག་ད་ཅི་བས་ཀྱང་གདའ། སྲས་ཚངས་པ་དེས་སྡོང་པོའི་
དཀྱིལ་ནས་རོ་མཆོག་ཅིག་མཆིས་སམ་སྙམ་ནས། སྡོང་པོ་བཅད་པས་སྡོང་པོའི་རྩ་བ་
གཟུགས་མ་མཐོང་བར་སྒྲ་ཆེན་པོ་ཞིག་ཀྱང་དེར་བྱུང༌། རླུང་དང་ཚུབ་ནག་ཀྱང་
བྱུང༌། ཤིང་དེ་ཡང་སླར་འཕྲོ་ཆད་ནས། ཚངས་ཆེན་རྒྱལ་བས་སྡོང་པོ་གཤགས་ནས་
བལྟས་པས། ཤིང་དེ་བས་ཅི་ཡང་མི་གདའ་ནས། ཤིང་དེ་བོར་ཏེ་སླར་ཁབ་ཏུ་བྱོན་པ་
ལས། ལ་མ་ལན་ཅིག་ན་ཡང་སྲིད་པ་ཚངས་ཆེན་རྒྱལ་བ་དེས་སེམས་ལ་འདུག་པའི་
ཡུལ་མེད་ནས་སེམས་ཕྱོ་སངས་འཚལ་ནས། སེམས་བཀུག་ནས་མནོ་བར་དགོངས་
ནས་སེམས་བྱར་ཏ་རུང་བ་ནི་ཅང་མི་གདའ། ཡང་ཡབ་ཡུམ་གཉིས་ཀྱིས་མཆིད་ཀྱིས་
སྨྲས། བདག་གི་སེམས་ལ་འདུག་པའི་ཡུལ་མ་མཆིས་ན། ཡབ་ཡུམ་ཐུགས་ལ་ཅི་
དགོངས་མཆིས། ཡབ་དང་ཡུམ་གྱི་ཞལ་ནས། ངེད་རྒན་རྒོན་གཉིས་ནི་ལོ་བརྒྱ་ལས་
འདས། དབང་པོ་ལྔ་ནི་འགགས། བསམ་པ་ནི་རླག །མུན་ཁུང་ནི་སུབ། བསམ་པ་
ཡོངས་སུ་དག་པ་ནི་གཏོར། མིག་ཆུ་སྣ་ཆུ་ཁ་ཆུ་གསུམ་ནི་འབྲུག་ནས་ཟག་མི་ཆད།
ཁྱོད་ནི་མི་ཕོ་ཡང་ན་ཕྱིན། རྟ་ཕོ་ཡང་ཤེད་དུ་རྫོགས་སོ། །དེ་ནས་ཚངས་ཆེན་རྒྱལ་བ་
དེས་ཡབ་དང་ཡུམ་གཉིས་ལ་བདག་གིས་ཀྱང་ལས་ངན་པ་བགྱིས་སམ། ཡབ་ཡུམ་
གྱིས་ངན་མཛད་དམ་ཞེས་གསུངས་པ་ལ། ཡབ་ཀྱི་ཞལ་ནས་ཀྱང་ངེད་སྤད་སྨད་ལ་
533

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཡང་ལས་ངན་པ་བྱས་པ་མེད་ན། ཁྱེད་ཀྱིས་བྱས་པ་ཡང་མེད། ཚངས་པས་བྱས་པས་
དེ་ནི་སྙིང་འདར་ཞིང་འདུག་པ་ལས། འདི་ཡབ་དང་ཡུམ་དང་ནུ་བོ་རྣམས་ཀྱིས་འདི་
ཡང་ཚ་བ་ཡིན་སྙམ་ནས། མོ་ཕྱ་དང་གཏོ་དཔྱད་ཀྱང་བྱས་ནས། གཏོ་པས་ནད་ཀྱི་
རྒྱུ་ལགས་སྐད། སྨྱོ་བ་དེ་ཡང་ཡོངས་སུ་མ་རུང་ནས། སྨན་པ་མཁས་པ་ཞིག་བཀུག་
ནས་བལྟས་པས། སྨན་པ་དེས་རྩ་བལྟས་པས་ཀྱང་། སྙིང་གི་སྲོག་རྩ་ལ་རྣག་ཞུགས་
ནས། རྩ་ཆུ་བལྟས་པས་ནི་ཆུ་འཁྲུག་ནས་འདུག ། དེ་ནས་སྨན་པས་དཔྱད་པ་ན་ཕར་
བལྟས་ན་རྩ་ལ་འགྱུར་བ་ཡང་མེད། ཆུ་ལ་བལྟས་པས་ཆུ་འཁྲུག་ནས་བལྟར་ཡང་མ་
འདོད་ནས། ཡང་སྨན་པས་བལྟས་ནས། ནད་པ་ལ་སྨན་པས་ཁ་མར་བཏགས་པས།
ཁྱོད་རླུང་ཡིན་པས་རླུང་སྨན་བགྱི་འཚལ་བས། སྨན་ལ་ཤིང་ཐོག་ཟ་བའི་ར་མར་དེ་
ཡང་ལ་ཡང་དུ་བསྡུས་ནས་དེ་ལ་སྨན་ཀུན་སྦྱར་ཏེ་བཏང་བ་ལས། སྙིང་ཚ་བ་དེ་ཡང་
དུམ་ཅིག་རུང་ནས། སྨན་པས་དྲོད་བཏབ་བོ་གསུངས་ནས། སྨན་པས་འབྲས་བུ་
གསུམ་གྱི་སྨན་བཏང་བས་ཚངས་ཆེན་རྒྱལ་པོ་ལོ་གཅིག་ཏུ་རུང་ངོ༌། །ལོ་གཉིས་ལོན་
ནས་ནད་ལང་པ་ལས། སྨན་པ་དེ་བཀུག་ནས་རྩ་ཆུ་བལྟས་པས། སྨན་པས་ཁ་
དམར་མ་སྟེར་བ་ལངས་སོ། །ནད་པ་སྐྱུགས་ནས་སྨན་པ་ལགས་དཀར་བཞེད་པ་
ལགས་སམ། དེ་མ་ལགས་ན་ངན་བུ་མི་འཚོ་བ་ལགས་སམ། ཡང་སྨན་པས་རྩ་ཆུ་
བལྟས་པས། རྣག་སྙིང་ལ་སོང་པར་འདུག་པས། ད་མི་འཚོའོ། །ནད་པའི་ཞལ་ནས་
དེ་ལ་བདག་འགུམ་པ་ལགས་སམ། ད་རུང་ཡང་དཔྱད་བགྱི་འཚལ་ཞེས་ཞུས་པ་ལས།
དེ་ནས་སྨན་པ་སླར་ལོག་ནས། མར་སོས་མར་ཤིང་ཐོག་རྒྱས་པའི་ར་ལུག་གི་མར་དེ་
ཡང་ལ་ཡང་དུ་བཞུ་བ་དང༌། བྱེ་མ་ཀ་ར་དང་། བུར་ནག་དང་སྦྱར་ནས་བཏང་
བས་ཟླ་བ་ཕྱེད་གསོས་སོ། །གྲོ་ཆང་ལ་ཆུ་མ་ཆང་དུ་བྱས་ནས། ལུག་ཐོང་ཞིག་བཤས་
ནས་ཤ་དང་རུས་པ་ཕྱེས་ཤ་ནི་ཡང་ལ་ཡང་དུ་གདུས། རུས་པ་ཡང་དུ་གདུས་པ་དེ།
534

འབུམ་སྡེ། ཀླུ་འབུམ། ༼བར༽
དེ་ཡང་གྲོ་ཆང་ལ་བསྲིངས་སོ། ། དེ་ནས་ནད་པ་སངས་ཀྱིས་ཀྱང་བཏང་ནས། སྨན་
པ་ལ་ནད་པས་ཅི་འདོད་ཕུལ་ཅིང་། དེ་ནས་སྨན་པས་ནད་པ་ལ། ནད་ལོ་གསུམ་
ཐུབ་སྟེ་འོང་། ཚངས་རྒྱལ་སོས་ནས་བདེ་བ་ལགས། དེ་ནས་ལོ་གསུམ་ནས་ཚངས་
རྒྱལ་དེ་ཡང་སྨྱོ་བ་ལགས་སོ། །སྙིང་འཛག་ཅིང་ཕྱ་སངས་ཁྱེར་ནས་འཁྱམ་སྟེ་སོང་བ་
ལས། རིན་པོ་ཆེའི་གླིང་ལ་སྟོན་པ་གཤེན་རབ་མི་བོ་ཞབས་འཆགས་བྱོན་པ་ལས་
ཚངས་རྒྱལ་གྱིས་བལྟས་པས། སྐུ་ལ་ངེས་པ་མེད་པའི་ན་བཟའ་མཛེས་པ་ཞིག་གསོལ།
དབུ་ལ་རིན་པོ་ཆེའི་སྲོག་ཞུ་གསོལ། ཕྱག་འཁར་གཡུའི་ལྗོན་ཤིང་བསྣམས། འདི་
ཡང་ཚེ་སྔ་མ་ནས་ཀྱང་མས་བསྐོར་ཏེ་ཕྱག་བགྱིས་སོ། །སྟོན་པའི་ཞལ་ནས་འོ་ན་མི་
ཁྱོད་གང་ནས་གང་དུ་འགྲོ་ཞེས་གསུངས་ནས། ཁོལ་པོ་སྙིང་འཛག་ལ་འགྲོ་སྙིང་
འཚལ་བས་འཁྱམ་སྟེ་མཆིས་ལགས་སོ་ཞེས་ཞུས་པ་ལས། སྟོན་པའི་ཞལ་ནས་མི་སྨྱོ་
བ་ཞིག་འདུག་གོ །མི་ཁྱོད་སྙིང་ལ་ནད་ངན་པ་ཞིག་བྱུང་ནས་འདུག་གོ །ཁྱོད་ནད་
ངན་པ་བྱུང་ནས་ལོ་གཅིག་ལོན། ཁྱེད་ཀྱི་ནད་སྙིང་ལ་འབྱུང་བས་མི་དགའ་བ་དང་
འགྲོ་སྙིང་འདོད་པའོ། །དེ་ནས་རུས་པ་ལ་སྙིང་ནད་འོང༌། སྟོན་པས་དེ་སྐད་
གསུངས་པས། ནད་པས་བག་བཞི་བསྐུམ་སྟེ་སྟོན་པ་ལ་ཕྱག་བགྱིས་པ་ལགས་སོ། །
སྟོན་པའི་ཞབས་ནས་བཟུང་སྟེ་སྤྱི་བོའི་གཙུག་ལ་བླངས་ཏེ་ཕྱག་བགྱིས་པ་ལས། སྟོན་
པའི་ཞབས་ལ་རབ་ཏུ་ཡང་བྱུང་ངོ༌། །ད་ཅི་བས་ལུས་བདེ་བ་སྙམ་བགྱིད་པས། སྟོན་
ར་པས་ཞལ་ནས་ནད་པ་ཁྱོད་ཀྱང་ངས་སོས་པར་བྱ་ན། ཁྱོད་ཀྱིས་དང་པོ་ལས་ངན་པ་
བྱས་པས་ཡས་དང་ཐགས་ཤོམས་སམ། ཁྱེད་རྒྱུ་དང་རྐྱེན་ཅི་ཡོད། སོས་པར་འདོད་
དམ་མི་འདོད། ཁྱོད་བས་རིགས་ཡོད་པ་ཡང་འོང་ངོ༌། །འདིས་ཀྱང་རབ་ཏུ་མི་དགེ་
བའི་ལས་བྱས་སོ། །ནད་པ་ཡང་བག་བཞི་བསྐུམ་ནས་ཕྱག་བགྱིས་ནས་སྟོན་པ་ལ་
ཞུས་པ་ལས། སྟོན་པ་ལགས་ངན་བུ་ཅག་སྤྱད་ཀྱིས་ལས་སྡིག་པ་ནི་མ་བགྱིས་ཏེ།
535

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྔོན་གྱི་ལས་འཕྲོ་ལགས་སམ། སྔོན་གྱི་ལས་དབང་ལགས་སམ། དུས་ད་ལྟའི་གློ་བུར་
ལགས་སམ་ཞེས་ཞུས་པ་ལས། དངོས་ལ་ད་མཆིས་ལགས་ན། སླད་མ་ལ་མཆིས་པར་
འདི་ཇི་ལྟར་ལགས་བགྱིས་པས། སྟོན་པས་གཡུའི་ཕྱག་ཤིང་སྔོན་པོ་ཕྱག་ན་བསྣམས་
ཏེ་ནད་པ་ལ་བཀའ་སྩལ་པ། དང་པོ་སྲིད་པ་ཆགས་པར་བྱེད་པ་ནི་གསེར་གྱི་རུས་
སྦལ་སེར་པོ་ཡིན་ནོ། ། དེ་ནས་སྲིད་པའི་དབང་བྱེད་ནི་ཀླུའི་རྒྱལ་མོ་བཞིས་བྱེད་དེ།
ནམ་ཟླ་དུས་བཞི་ལ་ཀླུའི་རྒྱལ་མོས་བྱེད་དོ། །དུས་དེ་ཙམ་ན་དཔྱིད་ཟླ་ར་བ་དང་
འབྲིང་པོ་དང་ཐ་མ་གསུམ་ལ་ཀླུའི་རྒྱལ་མོ་དྲོད་འདེབས་ཀྱིས་དཔྱིད་ཟླ་ར་བ་ལ་དྲོད་
སྦ་ལྕག་ཙམ་འབེབས་སོ། ། དཔྱིད་ཟླ་འབྲིང་པོ་ལ་དྲོད་ལུག་མགོ་ཙམ་འབེབས་སོ། །
དཔྱིད་ཟླ་ཐ་མ་ལ་དྲོད་གཡག་ཙམ་འབེབས་སོ། །དེ་ནས་འཁྱགས་པ་ཡང་གཞུང་གྲོལ་
ནས་དྲོད་ཀྱང་ལྡེམ་གྱིས་བཏང་ངོ༌། །དེས་རང་ལ་རང་མིང་བཏགས་པ་ཀླུའི་རྒྱལ་མོ་
དྲོད་འབེབས་མ་ཞེས་བྱའོ། །དཔྱིད་ཟླ་ར་བ་ལ་དབུ་བསིལ་མཛད་པ་ལས། དུང་གི་ཁྲི་
ལས་ཀྱང་བབས། གསེར་གྱི་སྲོག་ཞུ་ཡང་ཕུད་ནས་གཡུ་མཚོ་སྔོན་མོ་ལ་ཁྲུས་མཛད་
པས། དེ་ལ་བསམ་པའི་རྟགས་སུ་ཡང་ཀླུའི་རྒྱལ་མོས་རྒྱ་མཚོ་ལ་སྒྲ་ཆེན་པོ་ཞིག་བྱུང་།
དེ་མིན་ན་ཚུབ་མ་ཆེན་པོ་ཞིག་བྱུང་། དུས་དེ་ཙམ་ན་རང་འབྱུང་སྲིད་པའི་རྒྱུ་ལས་
བསྐྱེད་པའི་ཚངས་པ། སྲིད་པའི་རྒྱུ་ལས་བསྐྱེད་པའི་རྒྱལ་མོ་དེ་གཉིས་རང་འབྱུང་
ཡིད་ལས་འཚོས་པའི་སྲས་བཞི་ཕུ་བོ་དེ་བྱུང་བ་དང༌། ཚངས་པ་རྒྱལ་ཆེན་དང༌།
དེས་པ་དབང་ཆེན་དང་། སྲིད་པ་ཡོངས་གསོལ་པའི་ལྕམ་གཅིག་མ་དང་རང་བཞིན་
དུ་བྱུང་ངོ༌། །དེ་ཡབ་དང་ཡུམ་གྱིས་དཀོར་ཕོག་ཀྱང་ཁྱེད་བཞིས་མ་འདོད་པས། ཁྱེད་
བཞི་འབྱུང་བ་ལྔ་ལ་དབང་བྱས་སོ། །སྲིད་པ་ཚངས་ཆེན་རྒྱལ་བ་དེས་འཇིག་རྟེན་གྱི་
ཁམས་ན་ཞལ་ཟས་རྣམས་རོ་མཆོག་ཀྱང་མེད་ན། ནད་པ་ཁྱོད་ཀྱིས་ཞལ་ཟས་རོ་
མཆོག་འཚོལ་དུ་ཕྱིན་པ་ཡིན། ཁྱེད་ཀྱིས་ཤིང་ཡོངས་སུ་ཁྱབ་པའི་ལོ་མ་སྔོན་པོ་ལ་
536

འབུམ་སྡེ། ཀླུ་འབུམ། ༼བར༽
བཏོགས་ནས་ཟོས་ཀྱང་རོ་མེད་དོ། ། དེ་ནས་ཁྱེད་ཀྱིས་འཛམ་བུ་པྲིག་ཤ་རྩར་ཕྱིན་པས་
སྡོང་པོ་གཤགས་ནས་ཟོས་ཀྱང་རོ་མེད་དོ། །ཁྱེད་ཀྱིས་དཔག་བསམ་གྱི་ཤིང་རྩེ་བ་ལ་
བཞོགས་ནས་ཟོས་ཀྱང་རོ་མེད་དོ། །ལོ་མ་ཟོས་ཀྱང་རོ་མེད་དོ། ། ཡ་ཐལ་དཀར་པོའི་
རྩར་ཁྱེད་ཀྱིས་ཕྱིན་ནས་སྡོང་པོ་ད་ཅི་བས་དཀར། འབྲས་བུ་ཡང་ད་ཅི་བས་དཀར།
ལོ་འདབ་ཀྱང་ད་ཅི་བས་དཀར། དེ་ནས་ཁྱེད་ཀྱིས་རོ་མཆོག་གཅིག་ཡོད་སྙམ་ནས།
འདབ་མ་འཚལ་བས་ཀྱང་ད་ཅི་བས་རོ་མཆོག་གདའ། འབྲས་བུ་འཚལ་བས་ཀྱང་ད་
ཅི་བས་ཀྱང་གདའ། སྡོང་པོ་བཅད་ནས་ཁྱེད་ཀྱིས་ཟོས་པས་ཀྱང་ད་ཅི་བས་ཀྱང་
གདའ། ཁྱེད་ཀྱིས་སྡོང་པོའི་དཀྱིལ་ན་རོ་མཆོག་ཡོད་སྙམ་སྟེ། ཁྱེད་ཀྱིས་སྡོང་པོ་དེ་
བཅད་པས་སྡོང་པོ་དེའི་རྩ་བ་ནས་གཟུགས་མེད་པའི་སྒྲ་ཆེན་པོ་ཞིག་བྱུང་ངོ༌། །རླུང་
ནག་འཚུབ་མ་ཡང་བྱུང་ངོ༌། ། སྡོང་པོ་བཅད་དེ་སླར་གཤགས་ནས་བལྟས་པས། ཤིང་
དེ་ལ་ཅི་ཡང་མི་གདའ། ཁྱེད་ཀྱི་ཤིང་དེའི་རྩ་བ་གཡུའི་མཚོ་སྔོན་མོ་ལ་སྐྱེས་པ་ཡིན།
ཤིང་དེའི་གྲིབ་མ་ལ་ཀླུའི་རྒྱལ་མོ་བཞུགས་པ་ཡིན། དང་པོ་ཡང་ཀླུ་མོས་བསྐྱེད་པ་
ཡིན། ནད་པ་ཁྱེད་ཡང་བསམ་པ་མི་དགའ་བ་ཡང་ཀླུའི་རྒྱལ་མོས་བྱས་པ་ཡིན། ནད་
པ་ཁྱེད་སེམས་ཕྱ་སངས་ཁྱེར་བ་ཡང་ཀླུའི་རྒྱལ་མོས་ཕྱ་སངས་ཁྱེར་དུ་བཅུག་པ་ཡིན། །
ཁྱེད་ལ་རུས་པ་ལ་ནད་ངན་པ་བཏང་བ་ཡང་ཀླུའི་རྒྱལ་མོ་ཡིན། ནད་པ་ཁྱེད་སྤྱད་
ཀྱིས་སྔོན་གསེར་གྱི་རུས་སྦལ་སེར་པོ་ལས་ཅིག་རྒྱ་མཚོ་ལ་གཏོང་བས། ས་དེའི་ནང་
ནས་གསེར་ས་ལེ་སྦྲམ་ཞིག་བྱུང་ནས་གསེར་གྱི་རུས་སྦལ་གྱི་རྐེད་པར་ཕོག་ནས་གསེར་
གྱི་རུས་སྦལ་ལ་ལྷང་གིས་སོང་ངོ༌། །གསེར་གྱི་རུས་སྦལ་སེར་པོ་དེས་དམོད་བོར་བས།
ཁྱེད་ནད་པ་མིང་སྲིང་ལ་ནད་སྣ་ཚང་བ་འོང་ངོ༌། །རྣམ་པ་གཅིག་ཏུ་སྔོན་གྱི་ལས་
དབང་ཡིན། དེ་ཡིས་ཅི་བྱས་ཀྱང་ད་ལྟ་ཀླུ་དང་ཕྲད་དོ། །ནད་པ་ཡང་བག་བཞི་
བསྐུམ་སྟེ་ཕྱག་བགྱིས་པས། དེ་ནས་སྟོན་པ་གཤེན་རབ་མི་བོ་ལགས། དངོས་ངན་པ་
537

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ཐུགས་རྗེ་ཆེན་པོས་བཟུང་འཚལ་ལོ་ཞེས་ཞུས་པ་ལས། སྟོན་པ་གཤེན་རབ་མི་བོའི་
ཞལ་ནས། ངས་ནད་པ་སོས་པར་བྱས་ན་རྒྱུ་དང་རྐྱེན་ཅི་ཡོད། ཡས་དང་ཐགས་
ཤོམས་སམ་གསུངས་པས། ནད་པའི་ཞལ་ནས་སྟོན་པ་གཤེན་རབ་མི་བོ་ལགས།
གཅིག་ཏུ་སེམས་ཅན་གྱི་དོན་ལ་གཟིགས་འཚལ། གཅིག་ཏུ་ཡོ་བྱད་དང་རྒྱུ་རྐྱེན་
མཆིས་པར་བསྐུམ། སྟོན་པ་གཤེགས་འཚལ་ལོ་ཞེས་ཞུས་པ་ལས། སྟོན་པ་གཤེན་
རབ་མི་བོའི་ཞལ་ནས། ཁྱེད་ཀྱིས་གྲུབ་ན་ཡང་ང་འགྲོ་མི་དགོས་ཀྱིས། ཡིད་ཀྱི་ཁྱེའུ་
ཆུང་ཁྲིད་ལ་ཀླུའི་གསུང་རབ་འདི་རྒྱུན་དུ་ཐོན་ཅིག །ར་བ་བཞི་ལ་དུས་གོང་མའི་སྒྲིབ་
པ་བསལ་བའི་ཆོ་ག་བྱ། འབྲིང་པོ་བཞི་ལ་ཀླུའི་མཆོད་པ་དབུལ་དགོས་གསུངས།
ཚངས་པ་རྒྱལ་ཆེན་དེ་དང་ཡིད་ཀྱི་ཁྱེའུ་ཆུང་གིས། གསུང་རབ་ཀླུ་འབུམ་རྣམས་ནི།
རྒྱུན་དུ་བཏོན་ནས། ཚངས་པ་རྒྱལ་ཆེན་གྱིས་ཡིད་ཀྱི་ཁྱེའུ་ཆུང་ལ་ཞུས། སྟོན་པ་
གཤེན་རབ་མི་བོ་སྤྱན་དྲངས་འཚལ་ལོ་ཞེས་ཞུས་པས། ཡིད་ཀྱི་ཁྱེའུ་ཆུང་ཡང་
གདུགས་ཀྱི་ཟེར་ལ་བཅིབས་ཏེ་སྟོན་པའི་སྤྱན་ལམ་དུ་མཆིས་ནས་ཞུས་པ་ལས། སྟོན་
པ་ལགས་གསུང་རབ་རྒྱུན་དུ་བཏོན་ལགས་པས་ནད་པ་སྐྱེད་མི་གདའ་ལགས་ན།
སྟོན་པས་སྨན་དུ་འཚལ་ལགས་སམ་གཤེགས་འཚལ་ཞུས་པས། སྟོན་པ་གཤེན་རབ་
མི་བོའི་ཞལ་ནས་ཡིད་ཀྱི་ཁྱེའུ་ཆུང་ཅི་ཟེར་ན། ཁྱེད་ཀྱིས་ཁྱེའུ་ཆུང་ལ་གསུང་རབ་རྒྱུན་
དུ་ཐོན་ཅིག་ངས་ཀྱང་སླེབས་པར་བྱའོ་གསུངས་ནས། ཡིད་ཀྱི་ཁྱེའུ་ཆུང་གིས་ནད་པ་
ཚངས་ཆེན་རྒྱལ་བའི་སྙན་དུ་གསོལ་ནས། སྟོན་པ་གཤེན་རབ་མི་བོ་སླད་ནས་བྱོན་
གྱིས་གསུངས། དང་ལ་གསུང་རབ་རྒྱུན་དུ་ཐོན་ཅིག་པར་བཀའ་སྩལ་པས། ཡིད་ཀྱི་
ཁྱེའུ་ཆུང་གིས་ཀྱང་གསུང་རབ་ཐུན་མེད་པར་བཏོན་པས། ནད་པ་ད་ཅི་བས་བདེ།
ཡིད་ཀྱི་ཁྱེའུ་ཆུང་གིས་ཀླུའི་ཁྲུས་ནས་བཏོན་པས་ད་ཅི་བས་ཀྱང་བདེ་ནས། ད་ནད་
པས་ཡིད་ཀྱི་ཁྱེའུ་ཆུང་གི་སྙན་དུ་ཞུས། ཡོན་བདག་ལ་ཁྲུས་ལ་ཡོན་ཏན་ཅི་ཙམ་ན།
538

འབུམ་སྡེ། ཀླུ་འབུམ། ༼བར༽
སྟོན་པ་གཤེན་རབ་མི་བོ་གཤེགས་ནས་བདག་སོས་པར་མཆི་ཞེས་ཞུས་པ་ལས།
དཔྱིད་ཟླ་ར་བའི་ཚེས་བརྒྱད་ཀྱི་ཟེར་ལ་བཅིབས་ཏེ་མཆིས་པ་ལས། སྟོན་པས་སྣ་ལ་
དུས་གོང་མའི་ལས་ཀྱི་སྒྲིབ་པ་སྦྱང་བའི་ཕྱིར། སྒྲིབ་པ་སེལ་བའི་དཀྱིལ་འཁོར་
བཞེངས་སུ་གསོལ། དེ་ནས་སྒྲིབ་པ་རྣམ་པར་སེལ་བའི་སྒྲིབ་པའི་ཁྲུས་ཀྱི་སྙིང་པོ་ཡང་
བཟླས་སོ། ། ཨོཾ་བི་ཤུད་པ་ནི། འགུ་ཏི་སར་ཀ་ར། བིང་ཏི་རི་བད་ན་སཱཧཱ། འགུར་ན་
འགུར་ན་པ་ཏ་ཧོ། དུ་རི་རི་དུ་སཱཧཱ། ཕུ་ཀ་སཱ་ཏི་ར་ནན་ཕུ་ཀ་ཧེ་ཧེ། ཧཱ་ན་ཧཱ་ན་ཧཱ་ན་
སཱད། པ་ཡ་ཏི་རུ་ཏི་རུ་ཧ་ཡ་སཱཧཱ། ད་ཡ་སཱཧཱ། ད་ཡ་སཱཧཱ། བི་དི་ཡ་དུ་སཱཧཱ། འགྲི་
ཏི་སོད། པ་ཏ་པ་ཏ་པ་ཏ་སང་བྱི་ཏ། རུ་ན་རུ་ན་རུ་ན། ཀོ་རུ་པ་བང་ཏ། མེ་ལེ་སད་
མེ་ལེ་སད་མེ་ལེ་སད། པ་པང་པ་པང་པ་པང་། རུ་མ་ཧེ་རུ་མ་ཧེ་རུ་མ་ཧེ། བྱི་ཧོ་བྱི་
ཧོ་བྱི་ཧོ། དུ་ཡ་སད་དུ་ཡ་སད་དུ་ཡ་སད། མ་ཧོ་བྱ་རེ། འགྲི་ཤུ་ཕཊ་འགྲི་ཤུ་ཕཊ་
འགྲི་ཤུ་ཕཊ། ན་རེ་བེ་མ་རུ་ན། ན་མ་ནེ་ལ་རུ་ན། ལེ་མ་དུ་ཕཊ་ཏི་པང་ས་སཱཧཱ། ཀེ་
སཱཧཱ། ཉིལ་ཀེ་སཱཧཱ། ཉིལ་ཀེ་ཉིལ་ཀེ་སྭཱཧཱ། ཉིལ་ཀེ་སཱཧཱ། ཕད་མ་རི་ཧཱུྃ་ཕཊ་མ་རི་ཧཱུྃ།
ཀྲོ་ཤུ་ཀྲོ་ཤུ་ཀྲོ་ཤུ་ན། ཕཊ་ཕཊ་སྭཱཧཱ། དེ་ནས་སྒྲིབ་པ་སེལ་བའི་དཀྱིལ་འཁོར་ནས་
ཀྱང་བཏོན། དེ་ནས་བུམ་པའི་ཁྲུས་ནས་ཀྱང་བཏོན། སྒྲིབ་པའི་ཚེར་འགྲེས་དང་ཐལ་
འབུད་ཀྱང་བྱས། ནད་པ་ཁྱེད་ངས་སོས་པར་བྱ་སྙམ་བྱེད་ནས། དེ་ནས་ནད་པས་
སྟོན་པ་གཤེན་རབ་མི་བོ་ལ་བག་བཞི་བསྐུམ་སྟེ་ཕྱག་ཀྱང་བགྱིས། ལུས་ཡང་ལ་སེམས་
Aགསལ་ལགས་མཆིད་ཀྱི་གླེང་། དེ་ནས་སྟོན་པ་གཤེན་རབ་མི་བོས་དགོངས་པ་མཛད་
ནས། ཀླུའི་གཙང་མ་རིས་ཀྱི་དཀྱིལ་འཁོར་ནི་བཞེངས་སུ་གསོལ་ལོ། །ཞིང་སྲང་ཕྱེད་
ལ་ས་བཅད་ནས། ས་པད་བཞི་བཅུ་ཆུ་བན་བརྒྱ། ས་ཚོན་དཀར་པོ་སྲང་ཕྱེད། སྔོན་
པོ་སྲང་ཕྱེད། ཕྱི་མ་ལ་ཁལ་རེ། མཐིང་དྲུག་ཅུ་རེ་གཅིག་གཏོར་མ་དྲུག་ཅུ་ཐམ་པ་ལ།
དེ་ནས་ཏ་ཡང་ཕཊ་ཅེས་བརྗོད་པས། སའི་བདག་མོ་དེ་སྦྱིན་པ། དེ་ནས་སུལ་མང་
539

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དུ་པང་ཧོ་བྱ། ནེ་ཧཱི་ཏེ་བརྗོད་པས་སའི་བདག་མོ་ལ་ས་བསླངས་པས། དེ་ནས་སའི་
བདག་མོ་ལ་གཟུ་དཔང་གསོལ། ཏ་ཏ་ཛ་ལ་པང་ཀ་རེ་ནད་པའི་རུ་ཏ་མ་ཞེས་བརྗོད་
པས་གཙང་མ་རིས་ཀྱི་དཀྱིལ་འཁོར་འདིར་ཡང་ལྷ་རྣམས་མ་གཤེགས་ཤིག །བར་
དེར་ཡང་སྟོན་པས་མཚམས་བཀུམ་ནས། སྟོན་པ་གཤེན་རབ་མི་བོས་ཀླུ་རྣམས་སྤྱན་
དྲང་བཞུགས་སུ་གསོལ། དེ་ནས་སྙན་གསན་ཕབ། དེ་ནས་མཆོད་པ་ཕུལ། ནད་པའི་
གམ་དུ་ཀླུའི་སྤང་སྐོང་བཀླགས། ལྕགས་དང་གསེར་གྱི་བུམ་པ་སྩལ་ནས་སྟོན་པས་
དགོངས་པ་མཛད་དེ། ཕྱག་རྒྱ་བསྡམས་ནས། ཡིད་ཀྱི་ཁྱེའུ་ཆུང་གིས་བལྟས་པས།
གསེར་གྱི་སྦལ་པ་ཞིག་དེའི་གན་ན་གདའ་བས། སྟོན་པས་དགོངས་པ་མཛད་ནས་
སྙིང་པོ་བཟླས་སོ། །ཏད་ཡ་ཏི་པ་རུང་ལུ་ངལ་ལུ་དུ་ལུ་དུ་དེ་སྭཱཧཱ། པ་ཏ་ཀི་སེ་ན་ཡ་
རུ་ལུ་རུ་ལུ་རུ་ལུ་སྭ། པ་ཏ་བུ་པ་ཏ་བུ་པ་ཏ་བུ། སང་ཡ་འདུ་སང་ཡ་འདུ་སང་ཡ་
འདུ། ཕད་ཕད་ཕད་སཱཧཱ། དུ་མ་འགུ་རི་སད། རེ་ཧི་རི་རི་ཏི་སཱཧཱ། པ་ཏ་རི་ལ་སཱཧཱ།
ན་དུ་པ་སད་མུ་ཧེ་མུ་ཧེ། བི་ཤི་བི་ཤི་ལང་ཀེ་ལང་ཀེ་ལང་ཀེ་བརྗོད་པས། དེ་ཡང་
ཕེར་ཏེ་ཀེ་ཕ་ཏེ་ཀེ་ཕ། ནུ་ནི་པང་སད་དི་རི་དི་རི་དི་རི། ལ་ལུ་ལུ་ལུ་ལུ་ལ། ས་ཏྲ་ས་
ཏྲ་ཡ་ཏྲ་ཏྲ་ས་མྱ་ཡ་སཱཧཱ། པ་ཏྲ་ནི་པ་ཏྲ་ནི་པ་ཏྲ་ནི། ཀུ་ལང་ཀུ་ལང་ཀུ་ལང་སཱཧཱ།
སྟོན་པས་དེ་སྐད་བརྗོད་པས་དཀྱིལ་འཁོར་སྟེང་ན་དུང་གི་ཕྱི་བ་དཀར་མོ་ཞིག་འདུག་
པས། སྟོན་པའི་ཞལ་ནས་སྙིང་པོ་བཟླས་པས། ཀ་ཏ་མུ་མེ་ནུ་སད་ཕད། སང་པ་ཡེ་
ནུ་སཱཧཱ། སང་པ་ཡེ་ནུ་སཱཧཱ། འགྲོ་ན་འགྲི་ན་འགྲི་ན། འགྲི་ན། ཨོཾ་དུ་སཱཧཱ། པ་ཏ་རི་
ནུ་པ་ཏ་རི་པ་ཏ་ཧི་ར། ངན་མ་ལ་ལུ་ཡེ་ན་ན་སཱཧཱ། ལུ་མ་ལུ་མེ་རི་ལུ་མེ་རི། དྲལ་པ་
ལི་ཀྲོ་ཏ་ར་བ་ལ་གོ་ཏ། ཧེ་ཧེ་ཧེ་ཧོ་ཧ་ཧོ་ཧ་ཧོ་ཧ། པ་ཤི་རི་པ་ཏ་ཀ་ན་ཏི་སཱཧཱ། སྙིང་
པོ་དེ་བཟླས་པས་དཀྱིལ་འཁོར་གྱི་སྟེང་དུ་བུད་མེད་དཀར་མོ་བཟང་ལ་འོད་ཆགས་པ་
ཞིག་ཤར་གྱིས་འོངས་སོ། །སྟོན་པ་གཤེན་རབ་མི་བོས་ཀྱང་ཕྱག་རྒྱ་བསྡམས་ཏེ་སྙིང་པོ་
540

༼བར༽
འབུམ་སྡེ། ཀླུ་འབུམ།
བཟླས་པས། ར་བུ་ར་བུ་བུ་ནུ་པ་ཀི་ཞེས་བརྗོད་པས་སླར་བུད་མེད་དཀར་མོ་བརྒྱལ་
ནས་རྐང་པ་གནམ་ལ་སྟོན་པའི་ཚུལ་བྱེད་པས། ནམ་མཁའ་ལ་གནས་པའི་ཀླུ་རྣམས་
ཀྱང་དེར་སྤྲིན་སྤུངས་པ་བཞིན་དུ་དཀྱིལ་འཁོར་དུ་འོངས་ནས། ནམ་མཁའ་ལ་གནས་
མེ་ཏོག་གསིལ་བར་བྱ་བ་དེ་རེ་རེ་སྟོན་པའི་སྐུ་ལ་གཏོར་བས། སྟོན་པ་གཤེན་རབ་མི་
བོས་ཐུགས་རྗེས་བཟུང་ནས། སད་ཀ་ར་སཱཧཱ་བྱས་པས། མེ་ཏོག་དེ་རྣམས་གཏོར་
བའི་རོལ་མོ་མཁན་དུ་གྱུར་རོ། ། ཀླུ་དེ་རྣམས་ཀྱིས་དེ་ནས་ཆོ་ངེས་བཏབ་པས། སྟོན་
པ་གཤེན་རབ་མི་བོ་ནམ་མཁའ་ལ་ཆར་གྱིས་སྐྱི་འདང་ཡས་པ་བབས་ཀྱང་། སྟོན་པ་
གཤེན་རབ་མི་བོའི་དགོངས་པས་ཀྱང་ཆར་གྱི་སྐྱི་འདང་དེ་ཡང་བདུད་རྩི་ལྟེམས་ཀྱིས་
བཏང་བས། ཀླུ་རྣམས་དེ་སྐད་ཀྱང་དགོངས་ནས། ནམ་མཁའ་ལ་འབྲུག་གི་སྒྲ་སྟོང་
ཁམས་བརྒྱལ་བ་བསྒྲགས་པས། སྟོན་པ་གཤེན་རབ་མི་བོས་སྒྲ་སྙན་པར་བྱིན་གྱིས་
བརླབས་པས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་སྒྲ་སྙན་
པར་གྱུར་ཏོ། །དེ་ནས་ཀླུ་རྣམས་ཀྱིས་སྟོང་ཁམས་ཐམས་ཅད་ལྟ་བྱོ་བཟློག་བྱེད་པ་
སྐད་གསུངས་པས། སྟོན་པ་གཤེན་རབ་མི་བོའི་དགོངས་རྒྱུད་ཀྱིས་སྟོང་གསུམ་གྱི་
ཁམས་ལ་འགྱུར་བ་མེད་པར་འགྱུར། དེར་སྟོན་པ་གཤེན་རབ་མི་བོས་ཐུགས་དམ་དུ་
སྙིང་པོ་བཟླས་ནས། ཐང་ཡ་ཀ་ཡ་ཏ་ཡ་མ་བན་ཀེ་སུ་ན་ཕཊ་བརྗོད་པས། ནམ་
མཁའི་ཀླུ་སྤྲིན་སྤུངས་པ་ཙམ་དེ་ཡང་བརྒྱལ་ནས། སྟོན་པ་གཤེན་རབ་མི་བོའི་ཐུགས་
ལ་དགོངས་ནས། ཀླུ་འདི་རྣམས་བསད་ན་ནད་པ་ཡང་སོས་ཀྱང་བག་ཆགས་ཆེ་
དགོངས་ནས། ཕྱག་རྒྱ་ཡང་སླར་ལྷོད་ནས་ཀྱང༌། ཀྱེ་མ་ཧོ་ཀྱེ་མ་ཧོ་ཀྱེ་མ་ཧོ་ཞེས་
བརྗོད་པས། ཀླུ་སྤྲིན་སྤུངས་པ་ཙམ་དེ་ཡང་སླར་ལངས་ནས། སྟོན་པ་མེ་ཏོག་ཨུ་དུ་
འབར་ར་སྐུ་ལ་གཏོར་ནས། སྟོན་པ་གཤེན་རབ་མི་བོ་དེ་ཡང་སླར་ལ་བྱིས་པ་ཟུར་
ཕུད་ཅན་དུ་སྐུ་བསྒྱུར་རོ། ། དེ་ནས་སྟོན་པ་གཤེན་རབ་མི་བོས་ཀྱང་ཕྱག་རྒྱ་ལྷོད་ནས་
541

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
སྙིང་པོ་ཀ་ཏ་རི་ཏ་ཧེ་བྱས་པས། ཀླུའི་རྒྱལ་མོ་དྲོད་འབེབས་དེ་ཡང་བུད་མེད་དཀར་
མོ་སླར་ལ་ལངས་ནས། སྟོན་པ་ལགས་བདག་ཀླུའི་རྒྱལ་མོ་དཔྱིད་ཀྱི་དྲོད་འབེབས་མ་
འདི་བརྒྱལ་དུ་སྩལ་བ་འདི་སྟོན་པ་ལ་ཐུགས་རྗེ་མི་མངའ་འམ། བདག་གིས་དྲོད་མ་
ཕབ་ན་སེམས་ཅན་ཡོངས་ནི་འཆགས་ནས་འགུམ་ན་སྟོན་པ་ལ་སྒྲིབ་པ་མ་མཆིས་
སམ་ཞུས་པས། སྟོན་པ་གཤེན་རབ་མི་བོའི་ཞལ་ནས། ཀླུའི་རྒྱལ་མོ་དྲོད་འབེབས་མ་
ཀླུ་ཡང་མི་བརྒྱལ་བར་བགྱི། ནད་པ་ཡང་ཀླུའི་རྒྱལ་མོས་བཏང་བར་ཞུ་ཡིས་བགྱིས་
པས། ཀླུའི་རྒྱལ་མོ་དྲོད་འབེབས་མའི་ཞལ་ནས། སྟོན་པ་གཤེན་རབ་མི་བོ་ལགས།
བདག་དཔྱིད་ཟླ་འབྲིང་པོ་ལ་ཁྲུས་བགྱིད་ཅིང་མཆིས་པ་ལས། ཤིང་ཡ་ཐལ་དཀར་པོ་
འདི་བདག་གིས་བསྐྱེད་པ་ལགས། འདིའི་བསིལ་གཙང་བའི་གྲིབ་མ་ན་བདག་མཆིས་
ན་འདི་བཀུམ་ནས་མཆིས་པ་བསམས་པས། ནད་པ་འདི་སྟོན་པས་བཀའ་སྩལ་དུ་མི་
རུང་གསུངས་པས། སྟོན་པ་གཤེན་རབ་མི་བོའི་ཞལ་ནས། ཀླུའི་རྒྱལ་མོ་ལགས་པས་
ན་ཀླུ་དགྱེས་པ་ལྟར་ཡང་བགྱི། སྣ་ལ་ཤིང་ཡ་ཐལ་དཀར་པོ་སྟོན་པས་ཐུགས་རྗེ་
བསྐྱེད་སྙིང་པོ། བཛྲ་ན་ཏེ་ཧོ་ཏེ་དཀར་པོ་ཡང་སྙིང་པོས་བྱིན་གྱིས་བརླབས་ཀྱིས།
སྡོང་པོ་སྔོན་བས་ཀྱང་ལོ་འདབ་རྒྱས་སོ། །སྟོན་པ་གཤེན་རབ་མི་བོས་ཀྱང་ཀླུའི་རྒྱལ་མོ་
དྲོད་འབེབས་མ་ལ་མཆོད་པ་དྲུག་ཅུ་བཤམས་དེ་ཕུལ། ཀླུའི་སྤང་སྐོང་ཡང་བཀླག །
ཀླུ་འབུམ་ཁྲུས་ནས་བཏོན། སླད་ནས་ཀྱང་མཆོད་པ་དང་གསུང་རབ་ཀྱང་རྒྱུན་མི་
འཆད་པར་སྟོན་པས་བཀའ་སྩལ་ལོ། །དེ་ནས་ནད་པ་དེ་སྨྱོ་བ་ཡང་མེད་ནས་གཉིད་
ཀྱང་མེད། སྙིང་མི་དགའ་བ་ཡང་མེད་དོ། །ཀླུའི་རྒྱལ་མོ་མཉེས་པས་སླར་ཚངས་ཆེན་
དེ་ཡང་མངའ་ཐང་ཆེ། སྟོན་པ་གཤེན་རབ་མི་བོ་ཡང་ནམ་མཁའི་ཀླུ་རྣམས་སྤྲིན་
བཞིན་སངས་པ་དེ་ཡང་མཆོད་པ་ཐེམ་པར་ཕུལ་ལགས་སོ། །སྟོན་པས་བདག་ལ་མ་
ལགས་ཀྱི། སྟོན་པ་ལ་བསམ་གྱིས་མི་ཁྱབ་པ་ཕུལ་ལོ། །ཉོན་མོངས་པའི་སེམས་ཅན་
542

འབུམ་སྡེ། ཀླུ་འབུམ། ༼བར༽
ལ་འགལ་བ་བགྱིར་མི་རུང་ངོ་ཞེས་ཞུས་པས། ཀླུ་རྣམས་ལ་སྟོན་པས་སྙིང་པོ་དམ་པ་
བཟླས་པས། སླད་མར་འགལ་བ་བགྱིས་སུ་དགོངས་པས། ཏད་ཡ་ཐ། ཏད་པ་ར་ཧ་
ཧེ་ཧེ་ཧེ། ཕུ་དྲ་ཕུ་དྲ་ཕུ་དྲ། སང་ཧ་ར་ན། དུ་ཞེས་བརྗོད་པས་ཚངས་ཆེན་རྒྱལ་བས་
སྟོན་པས་བཀའ་སྩལ་པ་བཞིན་དུ་མ་བགྱིས། གསུང་རབ་རྒྱུན་དུ་ཡང་མ་བཏོན།
མཆོད་པ་དང་སྤང་སྐོང་ཡང་བཤོལ། ཀླུའི་རྒྱལ་མོ་དཔྱིད་ཀྱི་དྲོད་འབེབས་མ་དེས་
ཀྱང་ཐུགས་ལ་དགོངས་ནས། གཤེན་རབ་མི་བོས་བཀའ་སྩལ་པ་ཡང་བརྗེད་ནས།
ཚོར་ཙམ་ཞིག་བྱ་དགོས་སོ་གསུངས་ནས། ཚངས་ཆེན་རྒྱལ་བ་དེའི་ཞབས་གྲུམ་བུའི་
ནད་དུ་སྩལ། ཞབས་སྐམ་ནས་ན་བར་བགྱིས་པ་ལས། ཚངས་ཆེན་ཞབས་ལ་གྲུམ་བུ་
ཡང་རབ་ཏུ་བསྐུངས་ན། རྐང་པ་སྦྲིད་ནས་ལོ་གཉིས་སུ་བསྙུངས་བས། རྐང་པ་ཡང་
སྐྲངས་བཞིན་ན་ནས། དེ་བས་ཀྱང་ཚངས་ཆེན་བསྙུངས་པ་དེ་ཚངས་ཆེན་གྱིས་གཏོ་
དང་དཔྱད་བགྱིས་པས་ཀྱང་ཞབས་སྐམ་པ་འདི་ཡང་ནད་ཀྱི་རྒྱུ་ཡིན་པས་བགེགས་ནི་
ཡང་མེད་ན། དེ་ནས་ཡང་སླར་ལ་སྦྲིད་ནས་ནའོ། །ནད་པའི་སྔས་སུ་ནམ་ཕྱེད་ན་བུ་
སྲིང་བཟང་མོ་ཞིག་ཏུ་བརྫུས་ནས་འོངས་པས། ཁྱེད་ངའི་འབྲེན་ནི་མི་བྱེད་པ་ཅི་ཉེས།
དེ་སང་ཀྲད་ཀྱིས་སད་པས་དེ་ནས་བདེན་ནམ་སྙམ་ནས། ཡིད་ཀྱི་ཁྱེའུ་ཆུང་སྤྱན་
དྲངས་ནས་ཀླུའི་གསུང་རབ་རྒྱུན་དུ་བཏོན་པས་ན་བ་ཅུང་བདེ། དེ་ནས་སྟོན་པ་
གཤེན་རབ་མི་བོ་སྤྱན་དྲངས་ནས། སྟོན་པས་ཀྱང་དཀྱིལ་འཁོར་ཞིག་བཞེངས་སུ་
གསོལ་ནས་མཆོད་པ་དྲུག་ཅུ་བཤམས་ཏེ། ཀླུ་རྣམས་བྱིང་ལ་ཡིད་ཀྱིས་མཆོད་པ་ཕུལ།
ཀླུ་དྲོད་འབེབས་རྒྱལ་མོ་ལ་མཆོད་པ་ཕུལ་ནས། འབངས་བཞིའི་སྤང་སྐོང་བཀླགས་
ཀླུ་ལ་སྨོན་ལམ་བཏབ་པས། ཀླུ་དྲོད་འབེབས་རྒྱལ་མོ་ཡང་མཉེས་སོ། །གྲུམ་བུའི་ནད་
དེ་རྣམས་ཀྱང་བྱང་ནས། སྔོན་བས་ལག་ལེན་བདེ། སྔོན་བས་བག་བཞི་ཀློད་ནས།
དེ་ཚུན་ཆད་དུ་ཀླུའི་དུས་བཞིན་དུ་མ་བརྗེད་པར་བགྱིས་སོ། །ཀླུའི་རྒྱལ་མོ་དྲོད་
543

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འབེབས་མས་ཀྱང་རྒྱ་མཚོའི་གཏིང་ནས་མས་ཕབ་བོ། །དེ་རྒྱ་མཚོའི་ཐིགས་པ་ནམ་
མཁའ་ལ་སོང་བས་ནམ་མཁའ་ལ་སྤྲིན་དུ་ཆགས་པ་ཡིན། རྒྱ་མཚོ་འཁྲུགས་པས་ནམ་
མཁའ་ལ་སྤྲིན་ཡང་འཁྲུགས་པ་ཡིན་ནོ། །སྤྲིན་འཁྲུགས་པས་འཚུབ་ནག་དང་རླུང་
བཞིན་དུ་བྱུང་ངོ༌། ། འཚུབ་ནག་དང་རང་བཞིན་ལས་དྲོད་རང་བཞིན་དུ་འབབ་པ་
ཡིན་ནོ། ། དེ་ནས་དྲོད་མས་བཏང་ནས་རྒྱ་མཚོའི་རླངས་པ་དང་ཀླུ་གཉིས་འཛོམ་པས།
དེ་ལྟེམ་གྱིས་འཇུག་གོ །དེ་ནི་ཀླུའི་རྒྱལ་མོ་དྲོད་འབེབས་མས་བསྐྱེད་པ་ཡིན་ནོ། །ཀླུ་མོ་
དྲོད་འབེབས་རྒྱལ་མོའི་ལེའུ་སྟེ་ང་གཅིག་པའོ།། །།
༧ གཙང་མ་ཀླུ་འབུམ་ཞེས་བྱ་བ་གཡུང་དྲུང་ཐེག་པ་ཆེན་པོའི་མདོའོ། །ཡང་
དབྱར་གྱི་རྒྱལ་མོའི་གཏན་ཚིགས་དང༌། ཇི་ལྟར་གྱི་ལེའུ་ལ་འདི་སྐད་ཅེས་བཀའ་སྩལ་
ཏོ། །ལྷོ་ཕྱོགས་རིན་པོ་ཆེའི་གླིང་ལ་ཀླུ་དེའི་བདག་མོ་ཀུན་ཏུ་བཀའ་ཞེས་བྱ་བ་དེ་ནི་
རྒྱ་མཚོའི་གླིང་གི་དཀྱིལ་ན་རིན་པོ་ཆེའི་གདན་ལ་བཞུགས་སོ། །དབུ་ལ་གཡུའི་སྲོག་
ཞུ་གསོལ་བ། ཕྱག་ན་རབ་ཏུ་རིན་པོ་ཆེའི་འཁོར་ལོ་བསྣམས་པ། སྐུ་ལ་ཨུ་དུ་འབར་
བའི་རའི་ལའུ་གསོལ་བ། དེ་ཡང་རི་རབ་ཏུ་འོང་བ་ལས། དེ་ནས་ཐུགས་རྗེ་ཆེ་ལ་
ཐབས་མཁས་པས། གཡུའི་སྲོག་ཀྱང་བསིག་ཅིང་བཀྲམ་པའི་ཚེ་ན། སྣ་ལམ་རེ་རེ་ལ་
བདུད་རྩི་རེ་རེ་བྱུང་ངོ༌། །དེའི་བདུད་རྩི་དེ་ལས་བསྐལ་པའི་རླབས་འབྱུང་ངོ༌། །དེ་
སྲིད་པ་ཡང་དྲོ་ལ་འཇམ་པ། དབྱར་ཟླ་གསུམ་ལ་ཡང་རྒྱ་མཚོའི་རླབས་གསུམ་དང༌།
རྒྱ་མཚོའི་རླབས་མང་པོ་ནི་དབྱར་ཟླ་ར་བས་ཀྱང་བྱས་ཏེ། ས་སྟེང་ཡང་རབ་ཏུ་བརླན་
ནས། སྣ་ལ་སུས་ཀྱང་མ་ཚོར་བར་འདབ་ཆགས་བྱས་ཚོར་ནས། སྣ་ལ་བྱའི་སྐད་
འགྱུར་རོ། །བྱའི་སྐད་འགྱུར་ལ་ཅོག་ག་སྔའོ། །དེ་ནས་བྱའི་རིགས་ཀྱིས་སྐད་འགྱུར་རོ། །
དེ་ནས་ཉས་ཚོར་ནས་ཉའི་མལ་ཞག་གཅིག་ནས་འགྱུར། དེ་ནས་རྒྱ་མཚོའི་རླངས་པ་
ལས་སྨུགས་འགྱུར། དེ་ལས་དྲོད་རང་བཞིན་དུ་ཡོངས་ལ་ཕེབས་པར་བྱེད། ཀླུའི་རྒྱལ་
544

འབུམ་སྡེ། ཀླུ་འབུམ། ༼བར༽
མོ་ཀུན་ཏུ་དགའ་ཞེས་བྱ་བ་དང་། རྒྱ་མཚོའི་གཏིང་ནས་ཞལ་གྱི་རླངས་པ་བྱུང་བས་
དྲོད་རང་བཞིན་དུ་ལྷན་གྱིས་ཕེབས། ཀླུའི་རྒྱལ་མོ་ཀུན་ཏུ་དགའ་བ་དང་། དཔྱིད་ཟླ་
འབྲིང་པོ་ལ་ཞལ་དུ་གསུངས་པས་ཤིང་ཁ་ཡང་སྔོ་བར་གྱུར་ཏོ། །ཤིང་གི་རྩེ་མོ་ཡང་
གཡོས་པ་ཡིན། རྩེ་མོ་ཁ་འབུས་པ་ཡིན། ཆུ་མིག་ཀྱང་སླར་དེར་གྲང་བར་གྱུར། ས་
ཡང་མདུན་དུ་ཕུགས་ཀྱང་གཏོང་ཁ་བྱུང༌། ཁ་གཏིང་དུ་ཡང་བཏང་དུ་བཏང་ནས།
ས་དེར་བསྲོས་པས་དྲོད་སྙོམས་པ་ཡིན་ནོ། །ས་དྲོད་སྙོམས་པ་ལས་ལྗང་པ་དང་།
སེམས་ཅན་གསོས་སུ་དེ་ནས་བསྐྱེད། དབྱར་ཟླ་འབྲིང་པོའི་ཉེ་བར་ལ་འདབ་ཆགས་
བྱ་རྗེ་ཁུ་བྱུག་ཀྱང་བྱུང་། ནམ་ཟླའི་དུས་ཚོད་བཟུང་བ་དང་། སེམས་ཅན་ཡོངས་སུ་
སྒྲ་སྙན་པར་བྱ་བ་དང་། སེམས་ཅན་ཡོངས་ཀྱི་སྤྲོ་བ་བསྐྱེད་པར་བྱ་བའི་ཕྱིར། དེ་
ཡང་ཀླུའི་ཁུ་བྱུག་གི་སྒྲ་ནི་ཡོངས་སུ་ཐོས་སོ། ། དེ་ཡང་ཀླུའི་རྒྱལ་མོ་ཀུན་ཏུ་དགའ་
རབ་ཀྱི་སྤྲུལ་པའོ། །དབྱར་ཟླ་འབྲིང་པོ་ལ་འབྲུག་དང་གློག་དང་ཁུ་འཕང་དང་སྨུག་
པ་དང༌། ཆར་ཟམ་ཟིམ་འོང་བ། ཡང་ཀླུའི་རྒྱལ་མོ་དགའ་རབ་ཀྱི་སྤྲུལ་པའོ། །དེར་
དགུན་བྱས་ཏེ་དབྱར་ཡིན་པར་ངས་ཤེས། དེ་ནས་དབྱར་ཟླ་འབྲིང་པོའི་ཉེ་མཐོ་མན་ལ་
རྒྱུ་སྐར་བྱུང་བའི་ཆར་བྱུང་སྟེ། ས་ལ་ཁམ་གང་ཙམ་ཞིག་བྱུང་ངོ༌། ། དེ་ནས་ཉི་ཤུ་ནས་
ཚེས་ལྔ་དྲུག་ལ་བསྐྱེད་པའི་ཆར་པ་ཞག་གསུམ་བྱུང་ངོ༌། །ས་ནི་ཐང་གང་བྱུང་ངོ་། །
དེ་ནས་དབྱར་ཟླ་ཐ་ཆུང་གི་གྲལ་བཅུ་ནས་བཅོ་ལྔའི་བར་དུ་སྨིན་དྲུག་གི་ཆར་པ་ཞག་
དྲུག་བྱུང་ངོ༌། །དེ་ནས་རི་སྔོ་བར་བྱེད་དོ། ། དེ་ནས་ཉི་ཤུ་ལ་བེའུ་ཡི་ཆར་པ་ཞེས་བྱ་སྟེ་
ཟིམ་བུ་ཞིག་བྱུང་། དེ་ནས་ཟླ་བ་སྨད་ལ་ཉི་ཤུ་ཉི་མ་ལགས་ཀྱིས་ཀྱང་བྱ། དེའི་དུས་སུ་
གནམ་ས་མ་བུ་ཕྲད་པའི་ཆར་པ་ཞིག་བྱུང་ངོ༌། །དེའི་དུས་སུ་མ་བྱུང་ན་ཟླ་བ་དང་ལོ་
དང་ཞག་ལ་ཤོལ་ཡོད་པ་ཡིན་ནོ། །ཤོལ་མེད་པར་བྱུང་ན་ཀླུའི་རྒྱལ་མོའི་ཟ་མ་བྱས་
པས། རྒྱུ་སྐར་གྱིས་དབང་བྱས་པ་ཡིན་ནོ། །བོད་ཀྱི་བསྐལ་པ་ཡང་གཏོང་བ་ཡིན་ནོ། །
545

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
དེས་བསྐལ་པ་གཏོང་བ་ཡང་མེའི་བསྐལ་པ་གཏོང་བ་ཡིན་ནོ། །དེ་བཅོས་སྟོན་པ་
གཤེན་རབ་མི་བོས་དབང་དུ་བསྡུས། དབང་མེད་དུ་ཆབ་ཆར་དུས་སུ་ཕབ་བོ། ། དེ་
ནས་སྟོན་པ་གཤེན་རབ་མི་བོ་དང་སྟོན་པ་ཀུན་གྱིས་ཐུགས་རྗེས་བཟུང་སྟེ། གཙང་མ་
རིས་ཀྱི་དཀྱིལ་འཁོར་ཡང་བཞེངས་སུ་གསོལ་ནས། ཀླུ་རྣམས་དགྱེས་པའི་མཆོད་པ་
བཤམས་ནས་ཀླུ་རྣམས་ལ་མཆོད་པས། ཀླུ་རྣམས་ལ་སྟོན་པས་བཀའ་སྩལ་པ་ནི། ཀླུ་
རྣམས་ཆར་པ་དུས་སུ་མ་ཕུལ་ན། འཇིག་རྟེན་ལ་གནས་པའི་སེམས་ཅན་རྣམས་ཀྱང་
དུས་གཅིག་ཏུ་འགུམ་པས། སེམས་ཅན་རྣམས་ཀྱི་སྡིག་ཀྱང་ཀླུ་རྣམས་ལ་འབྱུང་། སྲིད་
པའི་ཤིང་རྩི་རྣམས་ཀྱང་སྐམ་ལ་ཁད་ནས་བརླག་པར་འགྱུར། སྟོན་པ་གཤེན་རབ་མི་
བོའི་ཞལ་ནས་བསོད་ནམས་ཀྱི་ཆ་ཤས་ནི་ཆུང་ངོ༌། །སྡིག་པའི་ཆ་ཤས་ནི་ཆེའོ། །སྡིག་
པ་བསམ་གྱིས་མི་ཁྱབ་པ་ཞིག་འོང་སྟེ་སྡིག་པ་ལས་ཐར་པའི་དུས་མེད་དོ། ། ཀླུ་རྣམས་
ཀྱིས་སྟོན་པ་གཤེན་རབ་མི་བོའི་ཞབས་ལ་བཟུང་སྟེ་ཀླུ་རྣམས་ཀྱིས་སྤྱི་བོ་ལ་བླངས་ཏེ་
འདི་སྐད་ཞུས་སོ། །སྟོན་པ་གཤེན་རབ་མི་བོ་ལགས། མེའི་བསྐལ་པ་གཏོང་བ་ནི། ཀླུ་
རྣམས་གཞན་མ་ལགས་སོ། ། ཀླུ་རྣམས་ཡོངས་ལ་བཀའ་སྩལ་དུ་མི་རུང་ལགས་སོ། །
ཀླུའི་རྒྱལ་མོ་གཟི་འབར་མ་བྱ་བ་ལགས་པས། འདི་ལ་བཀའ་སྩལ་འཚལ་ལོ་ཞེས་ཞུས་
པས། སྟོན་པ་གཤེན་རབ་མི་བོས་ཕྱག་གཡས་གཡོན་གཉིས་ཕྱག་རྒྱ་གཅིག་ཏུ་བསྣོལ་
ནས། ཐུགས་དམ་དུ་སྙིང་པོ་བཟླས་པས། ཨོ་པུ་རུ་པུ་རུ་པུ་རུ། པ་ཏ་ཧེ་པ་ཏ་ཧེ་པ་
ཏ་ཧེ། འུ་ལུ་འུ་ལུ་འུ་ལུ། འདྲ་ན་འདྲ་ན་འདྲ་ན། ཀུ་ལང་ཕཊ་ཀུ་ལང་ཕཊ་ཀུ་ལང་
ཕཊ། རི་ནུ་སོད་ཧེ་རི་ནུ་སོད་ཧེ་རི་ནུ་སོད་ཧེ། ར༢ལ་ལ་ལ་ལ་ལ། ལུང་པེ་ཧཱུྃ་ཕཊ། ལུང་
པེ་ཧཱུྃ་ཕཊ། ལང་ལུ་རུང་རུང་བྱ། སྟི་ན་སྟེ་ན་སྟི་ན། བེ་ལང་སོད། བེ་ལང་སོད། ཀུ་
ལེ་མ་མ་སོད། ཀུ་ལ་མ་འདྲ་སོད། ཀུ་མ་ལྔ་དྲང་སོད། ཕཊ་ཕཊ་ཕཊ། འུ་པ་ད་ཧེ་འུ་
པ་ད་ཧེ། འུ་པ་ད་ཧེ། ར་མ་ཏྲི་ར་མ་ཏྲི་ར་མ་ཏྲི་ཕཊ། ཀྲོ་ཤོ་ཀྲོ་ཤོ་ཀྲོ་ཤོ། ཐ་ད་ཡའི་
546

༼བར༽
འབུམ་སྡེ། 
ཀླུ་འབུམ།
དུ་ལུ་རུ་སོད་ཕཊ། ལ་མ་ལ་མ་སོད། རེ་ལུ་རེ་འུ་ཧེ་ལུ་ཀད་པ་སཱཧཱ། ཀླུའི་རྒྱལ་མོ་
གཟི་འབར་མ་དེ་ནི། དཀྱིལ་འཁོར་གྱི་སྟེང་དུ་སྦྲུལ་ཁྲ་མོ་ཞིག་ཏུ་བྱས་ནས་དཀྱིལ་
འཁོར་ཡང་སུབ་པར་ལྡོག །སྟོན་པས་ཡང་ནས་ཡང་དུ་སྙིང་པོ་བཟླས་སོ། ། སྤོ་ཐ་སྤོ་
ཐ་སྤོ་ཐ། སད་སོད། ལུ་ནུ་ལུ་ནུ་ལུ་ལ་ཕཊ་བྱོ་བྱོ་བྱོ། ཀ་ཐ་སོད་ཀ་ཐ་སོད་ཀ་ཐ་སོད།
ལ་མ་ཡམ་ལ་མ་ཡམ། ཕ་ཐེ་ཕ་ཐེ་ཕ་ཐེ་སྭཱཧཱ། ཧ་ཧ་ཧེ་ཧེ་ཧོ་ཧམ། ཡང་ཀླུའི་རྒྱལ་མོ་
གཟི་འབར་མ་དེ་གསེར་གྱི་སྦལ་པ་ཞིག་ཏུ་བརྫུས་ནས། དཀྱིལ་འཁོར་ལ་མཆོངས་
པར་ཡང་བྱེད། སྟོན་པས་ཐུགས་ལ་དགོངས་ཏེ་སྤྱན་ཡང་བཟློག །དབུ་སྐྲ་ཡང་
བཅིང་ཞབས་ཀྱང་བསྣོལ་ནས། ཐུགས་ལ་བསྒྲལ་དགོངས་པ་ལས། ཀླུའི་རྒྱལ་མོ་གཟི་
འབར་མ་བསྔངས་ནས། དཀྱིལ་འཁོར་གྱི་འགྲམ་དུ་བུད་མེད་བཟང་ལ་འོད་ཆགས་
པ་འོངས་ནས་སྟོན་པ་ལགས་ཁྲི་ལན་ཇི་ལྟར་དགོས་པ་བཀའ་སྩལ་འཚལ་ཞེས་ཞུས་
པས། ཀླུའི་རྒྱལ་མོ་གཟི་འབར་མ་ཉོན་ཅིག །དང་པོ་སྲིད་པ་ཅིག་ཕྱི་ནང་དུ་ཆགས་
པར་བྱེད་པ་ཡང་ཀླུ་ཡིན། ནམ་ཟླ་དུས་བཞི་ལ་དབང་བྱེད་པ་ཡང་ཀླུ་ཡིན་པས་ན།
དེར་དབྱར་ཟླ་འབྲིང་པོ་དང་ཐ་མ་ལ་ཆར་པ་འོང་དུ་མི་སྟེར་བ་ཁྱོད་ཡིན་པས། ཁྱོད་
ཀྱིས་མེའི་བསྐལ་པ་བཏང་བས་སེམས་ཅན་ཡོངས་སུ་སླར་ལ་འགྲོ་བ་ལ་ཐུག་པས།
འབྱུང་བའི་སྐྱེ་གནས་སྐམ་ནས་དེ་ཡོངས་སུ་མེད་པའི་སྡིག་ནི་ཀླུ་མོ་ཁྱོད་ལ་འོང་བ་
ཡིན་པས། ངའི་ཐུགས་རྗེ་ཆེན་པོས་མ་ཟིན་པ་འགའ་ཡང་མེད་པས། ཁྱེད་ལ་ཡང་
འདི་ལུགས་མེད་པས། ཁྱེད་ཀྱང་དགའ་བ་ཞིག་བྱའོ། །གཟའ་རྒྱུ་སྐར་དང་གནོད་
སྦྱིན་དང་ལྷ་རྣམས་ལ་དབང་མེད་པས། ཁྱེད་ཀྱིས་ཆར་པ་འདི་བཏང་དགོས་སོ་
གསུང་ངོ༌། །ཀླུའི་རྒྱལ་མོ་གཟི་འབར་མས་ནི་སྟོན་པ་ལ་ཕྱག་གསུམ་བྱས་ནས་མཆིད་
ཞུས་པས། སྟོན་པ་གཤེན་རབ་མི་བོ་ལགས་ཁྲི་ལན། བདག་ལ་མཐུན་པའི་རྫས་ཅི་
མངའ་ཞེས་ཞུས་པ་ལས། སྟོན་པ་གཤེན་རབ་མི་བོས་ཀྱང་ཐུགས་རྗེ་ཆེན་པོས་བཟུང་
547

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ནས། འོ་མ་སྣ་ཚོགས་པ་དང་། མངར་སྣ་ཚོགས་པ་དང༌། རྩི་སྣ་ཚོགས་པ་དང་།
སྨན་སྣ་ཚོགས་པ་དང༌། བག་ཕྱེ་ལ་ཀླུ་རྣམས་ཀྱི་གཟུགས་དང་། སེམས་ཅན་དང་རྒྱ་
མཚོ་ལ་གནས་པའི་གཟུགས་དང་། དེ་རྣམས་ལ་མཆོད་པ་ཕུལ་བས་ཀླུའི་རྒྱལ་མོ་
གཟི་འབར་མ་དགྱེས་ནས། དབྱར་ཟླ་ར་བ་དང་འབྲིང་པོ་དང་། དབྱར་ཟླ་ཐ་ཆུང་
དང་། དེ་ལ་རྒྱུ་སྐར་གྱི་ཆར་པ་དུས་སུ་ཕེབས་ལོ་ཕྱུགས་རྟག་ཏུ་ལེགས། སེམས་ཅན་
ཡོངས་ཀྱི་གསོས་དང་། ནམ་ཟླ་དབྱར་ཟླ་གསུམ་ལ་དབང་བྱེད་པའི་ཀླུའི་རྒྱལ་མོ་
དགའ་འབར་མ་དེ། དབྱར་ཟླ་གསུམ་གྱི་ཚེས་བརྒྱད་ལ་དབུ་འཁྲུས་པ་ལས། དབྱར་
ཟླ་ར་བའི་གྲལ་ཚེས་བརྒྱད་ཀྱི་གདུགས་ལ་རྒྱ་མཚོ་སྔོན་མོ་ལ་རླངས་པ་ཞིག་བྱུང་ནས།
གདུགས་ཕྱེད་ན་མཚོ་ལ་འཚོགས་པ་ལ་སྲིད་པའི་བུ་ཚངས་ཆེན་དེ་མཚོའི་འགྲམ་དུ་
བྱོན་པ་ལ། རྒྱ་མཚོའི་ཞག་བྱས་སམ་སྙམ་ནས། གསེར་གྱི་ནལ་ཟེ་ཁྱེར་ཏེ་རྒྱ་མཚོའི་
སྦུབས་སུ་བྱོན་པ་ལས། གསེར་གྱི་ནལ་ཟེ་ལག་ནས་ཤོར་ནས། ཀླུའི་རྒྱལ་མོ་དགའ་
འབར་དབུ་ཁྲུས་བྱེད་པའི་དབུ་ལ་བརྒྱབ་བོ། །ཀླུའི་རྒྱལ་མོ་དགའ་འབར་མ་དེ་ཡང་
རབ་ཏུ་ཐུགས་ཁྲོས་སོ། །སྲིད་པ་ཚངས་ཆེན་དེ་ཁབ་ཏུ་བྱོན་ནས་མནལ་བ་ལས། ཀླུ་
དགའ་རབ་དེ་སྦྲུལ་དཀར་པོ་ཞིག་ཏུ་བརྫུས་ནས་རྐེད་ལ་འཁྱུད་ནས་གདའ། དེ་ནས་
སད་དེ་སྦྲུལ་དེ་བསལ་བས་འགྲོ་མ་འདོད། གསེར་གྱི་ཟངས་གྲིས་བཏུལ་བས་ཀྱང་
འགྲོར་མ་འདོད་ནས། གསེར་གྱི་སྦ་ལྕག་ཕྱར་བས་ཀྱང་བྲོས་ཏེ་སོང་ངོ༌། ། དེ་ནས་
ལན་ཅིག་ན་སྡིག་པ་མགོན་མངས་ཀྱི་གཟུགས་ཤིག་སྐྲ་བྱི་ནས་ཤ་མཚན་གདའ། དེ་
ནས་སྐྲ་ཡང་ཁད་ཀྱིས་བྱི་ནས། ཟངས་སྐྱོགས་སུ་ཡང་ཐལ་ལོ། །དེ་ནས་ཀླུ་དབང་
རབ་ཀྱིས་ཀྱང་འགྲོར་མ་འདོད་ནས། ཁྱི་མོ་དཀར་མོར་བརྫུས་ནས་ཚངས་ཆེན་གྱི་
ཐེམ་པའི་ཕྱི་རོལ་ཏུ་ཉུལ་བ་ལས། ནངས་པར་ཚངས་ཆེན་སོད་དུ་འགྲོ་སྙམ་ནས། སྒོ་
ཕྱེ་ནས་རྐང་པས་ཕྱི་རོལ་དུ་བོར་བས། ཁྱི་མོ་དཀར་མོ་དེ་བཟུང་བ་ལས། ལག་པས་
548

འབུམ་སྡེ།
 ཀླུ་འབུམ། ། ༼བར༽
རྡོ་བླངས་ནས་ཁྱི་ལ་བརྡེག་པར་བྱས་པས། ཁྱི་མོ་དཀར་མོ་དེ་གར་སོང་ཆ་ཡང་མེད།
རྗེས་བཅད་ནས་བལྟས་པས་རྗེས་མ་ཆོད་ནས། རྨ་དེ་ཡང་ནན་བྱས་ཏེ་བཞག་པ་ལས།
ནངས་པར་རྨ་ཁ་ཕྱེས་ནས་བལྟས་པས། རྨ་དེ་སྐྲངས་ནས་གདའ་བ་ལས། རྨ་དེ་ཡང་
སྐྲངས་ཡང་ཡར་ཤོར་ནས། སྨན་པ་བེ་ཅི་ཞེས་བྱ་བ་སྤྱན་དྲངས་ནས། སྨན་པས་རྩ་
བལྟས་པས། ནད་པ་འདི་སྐྱོན་ཆེ། དུས་རྩ་ནི་སྐྱོན་མེད་པར་འདུག ། རྨ་འཚོ་དཀའ་
བར་འོང་ངོ༌། །ངས་རྨ་སྨན་ཡང་མི་ཤེས་བས་རྨ་སྨན་འཚོལ་དང་བྱས་པས། ནད་པ་
ལ་འདུག་པའི་ཡུལ་མེད་ནས། སྨན་པ་ཤེས་རབ་རྒྱལ་མཚན་གཉེར་ནས་བལྟས་པས།
རྨ་ཡང་ཤོར་ཚབས་ཀྱང་ཆེ་འདི་ལ་ཁྲག་རོ་ཞིག་ཡོད་པས། ཁྲག་རོ་འདོན་དགོས་
གསུངས་ནས། མེན་ཏྲེ་ཡུག་གཉིས་ཕྱུང་ནས་གཅིག་གིས་བཅིངས། གཅིག་གིས་མས་
བཅིངས་པས་རབ་ཏུ་ཁྲག་ཤ་མང་པོ་ཐོན། སྨན་པ་ཤེས་རབ་རྒྱལ་མཚན་དེས་ཁྲག་
བལྟས་པ་ལས། ཁྲག་ཤ་ལ་མིའི་གཟུགས་འདུག །ལ་ལ་སེམས་ཅན་སྣ་ཚོགས་པའི་
གཟུགས་སུ་འདུག་ཁ་ཞིག་བྱུང་། དེ་ནས་ནད་པ་དེ་ཡང་ཅུང་རུང་ནད་པས་སྨན་པ་
ལ་ཞུས་སོ། །བདག་ཞེའུ་ཁྱིས་བཟུང་བ་ལས། རྨ་འདི་ཡང་རབ་ཏུ་བྲོ་འཚལ་བ་ལས།
ཤུལ་གྱིས་གཤེགས་པ་ལ་ལམ་ལུག་འབུལ། སྨན་རིན་དུ་གསང་ནས་སྲང་གཅིག་
འབུལ། ངན་བུ་མ་གོམ་ན་ཞབས་ཐེག་པ་ཅིག་ཀྱང་འབུལ། ལ་ནས་ནད་པ་འདི་ནད་
ཡུན་རིང་ལ་ནད་ལོག་འོང་བར་ཁ་དམར་བཏགས་སོ། །སྨན་པ་དེ་ནུབ་མོ་ཉལ་ནས་
ནངས་པར་རྩ་བལྟས་པས། རྩ་ཆུ་གཉིས་ཀྱང་མཐུན་རྩ་བལྟས་པས་དུས་མཉམ་ལ་རྩ་
བྲན་འཁྲུགས། ཆུ་བལྟས་པས་ཆུ་འཁྲུགས་ལ་སེམས་ཅན་མང་བར་འདུག །དེ་གཉིས་
མ་མཐུན་པར་སྨན་པས་ཀན་འདོག་བཏགས་སོ། །ལ་ནས་ནད་པ་འདི་ནད་ཡུན་རིང་
ལ་ནད་ལོག་པར་འོང་བར་ཁ་དམར་བཏགས་སོ། ། སྨན་པས་ཞག་གཉིས་ལོན་ནས་
ནངས་པར་རྩ་ཆུ་བལྟས་པས། སྨན་པས་ན་རེ་ཡང་ཡ་མཚན་ཆེན་པོ་ཞིག་ཡོད་པས།
549

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
རྩ་དང་ཆུ་འཁྲུག་ཅིང་འདུག་ལན་ཅིག་འཚོ་དཀའ་བར་འོང་སྟེ་འཚོའོ། །རྨ་རྣག་
བཅིར་བས་རྣག་ཀྱང་ལྗང་གུར་འདུག ། དེ་ནས་སྨན་པས་རྨ་ལ་སྨན་བྱེ་མ་ཁ་ར་ཅིག་
བླུགས་སོ། །དེ་ནས་དོམ་གྱི་མཁྲིས་པས་རྨ་ཁ་བཅད་ནས་ཞག་གསུམ་ནང་འོང་གིས།
རྨ་ཁ་མ་ཕྱེ་བྱས་སྨན་པ་བཞུད། ཞག་ལྔ་ནས་སྨན་པ་འོང་གིས་བལྟས་པ་ལས། རྨ་
ཡང་ལྷན་གྱིས་སོས་སོ། །སྨན་པས་ཞག་གཉིས་ལོན་ནས་བལྟས་པས་རྨ་གཏིང་དུ་སོང་
ངོ༌། །སྨན་པ་ན་རེ་རྨ་ཡང་ལོག་ཆེ་བས་རྨ་འདི་གཞན་ནས་འདུག་གསུངས་ནས།
ཡང་སྨན་པས་རྩ་ཆུ་བལྟས་པས། རྩ་ཆུ་འགྲིན་དུ་མ་བཏུབ་བོ། ། རྩ་ནི་དུས་རྩར་
བཟུང་ངོ༌། །ཆུ་ལ་སེམས་ཅན་སྣ་ཚོགས་སུ་འདུག་པས། རྨས་མི་འོངས་འདྲེ་ཆོས་ཀྱིས་
གསུངས་སོ། །སྨན་པ་ལ་གཏང་རག་བཏང་ངོ༌། །དེ་ནས་ཡང་འཚོ་རུ་མ་འདོད་ནས།
སྨན་པ་གཉེར་ཏེ་བལྟས་པས། སྨན་པ་ན་རེ་འདི་ཡང་སྐྱོན་ཡོད། ཁྱེད་ཀྱི་རྨ་འདི་ཡང་
འཚོ་རུ་མི་འདོད་དོ། །འདི་རྨ་མཛེ་བྱ་བ་ཡིན་པས་སྨན་པ་ངས་མི་འཚོ་གསུངས། དེ་
ནས་ནད་པ་རྟོག་པ་སྐྱེས་ཏེ། ངས་ཀྱང་ཉེས་པའི་ལས་དང་མི་དགེ་བའི་ལས་ནི་མ་
བྱས་ཀྱང་ང་ལ་འདི་འོང་བ་ཅི་སྟེ་གསུངས། ང་ལ་སྨན་པས་མ་སོས་པ་ལ་ཕྱར་ཀ་
བཏང་བ་ཡིན་གསུངས་ནས། དེ་ནས་ལན་ཅིག་ན་སྨན་པ་ནད་པའི་རྩར་བྱོན་ནས།
ནད་པ་སྒོར་ཕྱུང་བགྱིས་པས། ནད་པ་སྒོར་བྱུང་བ་དང་། དེ་ནས་སྨན་པས་རྨ་ཡང་
བལྟས་སོ། །ནད་པ་ཁྱེད་ན་རེ་སྨན་པས་རྨ་མ་སོས་པར་ཕྱར་ཀ་བཏང་གསུངས་ནས།
ཁྱེད་ཀྱི་ཁྲག་ལ་ནི་སྦལ་པ་དང་། མི་གཟུགས་དང་། ཉ་དང་སྦྲུལ་དང་། སེམས་ཅན་
སྣ་ཚོགས་པ་བྱུང་བྱས་པས། རྩ་མ་ཉམས་དུས་རྩ་ལགས་སོ་བྱས་པས། རྩ་བལྟས་པས་པས་
སེམས་ཅན་ཐམས་ཅད་ཀྱི་གཟུགས་སུ་བྱུང་ངོ་བྱས་སོ། །རྨ་འཚོ་དཀའ་བར་འོང་བྱས་
པས། ཁྱོད་ལ་ཡང་འདྲེས་གནོད་དོ། །དང་ལ་ཀླུ་ཆོས་བགྱིས་སོ། །ནད་པས་བལྟས་ཀླུ་
ཆོས་ན་སོས་པར་འོང་གིས། ནད་པ་བསམ་པ་སྐྱེད། སྨན་པ་གྲོ་མ་ཟར་མ་འདོད་པར་
550

འབུམ་སྡེ། ཀླུ་འབུམ། ། 
༼བར༽
སོང་ངོ༌། །དེ་ནས་ནད་པ་ད་ཅི་བས་ཀྱང་ཐུ་ནས་བསམ་པ་སྐྱེས་སོ། །ང་ལ་ནད་འདི་
འོང་བ་ཅི་ཉེས་སྙམ་ནས། བརྟག་པ་མཁན་སྤྱན་དྲངས་ནས་བརྟགས་པས། བརྟག་
པ་མཁན་གྱི་ཞལ་ནས་ཁྱེད་ལ་ཀླུའི་བག་མེད་པས་སྔོན་གྱི་ལས་དབང་ཡིན་པས། ནད་
པས་བསམ་པ་བཏང་ནས་འགྱོད་པ་མེད་པ་ཞིག་བྱ་སྙམ་ནས། པེ་ནེ་གུ་བྱ་བ་གཉེར་
ནས་བལྟས་པ་ལས། པེ་ནེ་གུའི་ཞལ་ནས་ཁྱེད་ལ་འདྲེ་མེད་དོ། །སྔོན་གྱི་ལས་དབང་
ཡིན་ནོ་ཞེས་གསུངས་སོ། ། ད་ནད་པ་ཡང་སྨན་དུ་ཆ་ནས། ཕྱའི་བུ་མོའི་གམ་དུ་
མཆིའོ་དགོངས་པ་ལས། ལམ་གྱི་གཡས་ངོས་ན་མི་རྒད་པོ་ཞིག་ཡོ་ག་ཡོག་ཅིང་འདུག་
པ་ལས། རྒད་པོ་དེ་ལ་ནད་པས་ཕྱག་མི་སྟེར་ཕྱིན་པས་མི་རྒད་པོ་དེ་ན་རེ་ནད་པ་
ཞིག་འདུག་སྟེང་ལ་ཕྱག་མ་སྟེར་བར། ནད་པ་གང་ཡིན་པ་ལྟར་ཆ་ཡོད་བྱས་པས།
ནད་པས་ཐོས་ཏེ་སླར་ལོག་སྟེ། གཟབ་ནས་ཕྱག་བྱས་པ་ལས། རྒད་པོ་ལགས་བདག་
གི་ནད་འདི་ཅི་ལགས། སྔོན་བྱས་པའི་འཕྲོ་ལགས་སམ། འདྲེ་རུ་ཅི་གནོད་བགྱིས་པ་
ལས། མི་རྒད་པོ་དེ་ན་རེ་ཚུར་ཉོན་དང་། ངས་སྨྲས་པ་དེ་བདེན་ནམ་རྫུན་པ་དེ་ཉོན་
ཅིག །སྔོན་གྱི་ལས་མིན། བགེགས་ནད་ཀྱང་མིན་ནོ། །འདི་ཀླུའི་ནད་ཡིན་པས་ཁྱེད་
ཀྱི་དང་པོ་དབྱར་ཟླ་གསུམ་ནི་ཀླུའི་རྒྱལ་མོ་དགའ་རབ་མའི་དབང་བྱེད་པ་ལས།
དབྱར་ཟླ་ར་བ་ལ་ཀླུའི་རྒྱལ་མོ་དགའ་རབ་མ་རྒྱ་མཚོ་ན་ཁྲུས་བྱེད་པ་ལ་རྒྱ་མཚོ་ཡང་
མར་ཞག་གིས་ལྟེམ་གྱིས་སོང་བའི་དུས་སུ་ཡང་ནད་པ་ཁྱེད་ཀྱི་མིང་ནི་སྲིད་པ་ཚངས་
ཆེན་ཡིན། རྒྱ་མཚོའི་འགྲམ་དུ་ཕྱིན་པས་རྒྱ་མཚོ་མར་ཞག་གིས་ལྟེམ་མེ་འདུག་པ་ལ།
ཁྱེད་ཀྱིས་བལྟས་པས་མར་བསྡུ་སྙམ་ནས་གསེར་གྱི་ནལ་ཟེ་ཁྱེར་དེས་རྒྱ་མཚོ་བཅུས་ཏེ།
གསེར་གྱི་ནལ་ཟེ་ཤོར་བས། ཀླུའི་རྒྱལ་མོ་དབུ་བསིལ་པ་ལ་ཕོག་པས། ཀླུའི་རྒྱལ་མོ་
དགའ་རབ་ཡང་ཁྱི་མོ་དཀར་མོར་བརྫུས་ནས། ཁྱེད་ཀྱི་སྒོའི་ཐེམ་པའི་ཕྱི་རོལ་དུ་ཉལ་
ནས་འདུག་པ་ལ། ཚངས་ཆེན་ནངས་པར་ནམ་ལང་ཙམ་ན་ཕྱི་རོལ་དུ་ཞབས་
551

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
འཆགས་སུ་བྱོན། སྒོ་ཤག་གིས་ཕྱེ་ནས་ཞབས་གཡས་པ་ཐེམ་པའི་ཕྱི་རོལ་དུ་བཏང་
བས་དེ་ཁྱི་མོ་དཀར་མོས་བཟུང༌། ཁྱི་ལ་བརྡེགས་པར་ཐུགས་ལ་དགོངས་ཙམ་ན། ཁྱི་
ལ་རལ་མེད་དེ་ཀླུའི་རྒྱལ་མོ་དགའ་རབ་སྤྲུལ་པ་ལགས་སོ། ། དེ་ནས་སྦྲུལ་ཁྲ་མོ་ལུས་
ལ་འཁྲིལ་པ་ཡང་། ཀླུའི་རྒྱལ་མོ་དགའ་རབ་ཀྱི་སྤྲུལ་པ་ལགས་སོ། །ལུས་ལ་ཤ་མཚན་
སྦལ་པ་འཇུག་པ་ཡང་ཀླུའི་རྒྱལ་མོ་དགའ་རབ་ཀྱི་སྤྲུལ་པ་ལགས་སོ། །མགོ་ལ་སྐྲ་མེད་
པར་ཟངས་སྐྱོགས་བཞིན་དུ་འདུག་པ་ཡང་ཀླུ་དགའ་རབ་ཀྱི་སྤྲུལ་པ་ལགས་སོ། །ཁྲག་
རོ་ལ་མི་གཟུགས་བཟང་པོ་བྱུང་བ་དེ་ཡང་ཀླུ་དགའ་རབ་ཀྱི་ཆོ་འཕྲུལ་ལགས་སོ། །
སེམས་ཅན་སྦལ་པ་དང་ལྕང་མོ་དང་། ཉ་དང་། སེམས་ཅན་སྣ་ཚོགས་པ་འོང་བ་
ཡང་ཀླུའི་རྒྱལ་མོ་དགའ་རབ་ཀྱི་ཆོ་འཕྲུལ་ལགས་སོ། །རྨ་སོས་སུ་མི་སྟེར་བ་དེ་ཡང་
ཀླུའི་རྒྱལ་མོ་དགའ་རབ་ཀྱི་སྤྲུལ་པ་ལགས་སོ། །རྨ་གཞའ་བར་བྱེད་པ་དེ་ཡང་ཀླུའི་
རྒྱལ་མོ་དགའ་རབ་ཀྱི་ཆོ་འཕྲུལ་ལགས་སོ། ། རྨ་མཛེ་རུ་འགྲོ་བར་བྱེད་པ་ཡང་ཀླུའི་
རྒྱལ་མོ་དགའ་རབ་ཀྱི་ཆོ་འཕྲུལ་ལགས་སོ། །དེ་ལྟར་ཁྱེད་ཀྱིས་བྱས་སམ་མ་བྱས་ཀླུའི་
རྒྱལ་མོ་ཡིན་ནམ་མིན་པ་དེ་ཁྱེད་ལ་ཆ་མེད་པ་ཡིན་བྱས་པས། སྲིད་པ་ཚངས་ཆེན་
གྱིས་རྒད་པོ་དེ་ལ་ཕྱག་བགྱིས་པས། འདི་ལྟར་ལགས་པས་དེ་ཙམ་ཐུགས་སུ་གསོལ་
ལམ། དེ་ཅི་སྨན་ཞུས་པས། མི་རྒད་པོ་དེའི་ཞལ་ནས། ཁྱོད་སོས་པར་འདོད་ན་སྟོན་
པ་གཤེན་རབ་མི་བོ་སྤྱན་དྲངས་ལ་ཆོ་ག་མཛོད་དང་། སོས་པར་འོང་གིས་གསུངས་
པས་སྲིད་པ་ཚངས་ཆེན་གྱི་ཞལ་ནས། བགྲེས་པོ་སྟོན་པ་ལགས། སྟོན་པ་གཤེན་རབ་
མི་བོ་འདི་ག་ན་བཞུགས་པ་རབ་ཏུ་བཀའ་སྩལ་འཚལ་ལོ། །རྒད་པོས་སྤྱན་དྲངས་
པར་ཞལ་གྱིས་བཞེས་སོ། །དེ་ནས་སྟོན་པ་གཤེན་རབ་མི་བོ་དེ་ཞག་གསུམ་དྲོས་དང་
བཞི་ནས་འོད་དང་སྒྲ་དང་ཆས་ཏེ་གཤེགས་སོ། །ཚངས་ཆེན་གྱིས་སླད་རོལ་དུ་བྱོན་
ནས་སྣ་ལ་བཀྲུས་ཏེ་ཕྱག་བགྱིས་སོ། །ཞབས་སྤྱི་བོ་ལ་བླངས་ཏེ། སྟོན་པ་ལགས་
552

འབུམ་སྡེ། ཀླུ་འབུམ། ༼བར༽
བདག་ངན་པ་རབ་ཏུ་ནད་ངན་པས་ཟིན་པ་ལགས་སམ། ཐུགས་རྗེ་ཆེན་པོས་བཟུང་
འཚལ་ལོ་ཞེས་ཞུས་པས། སྟོན་པ་གཤེན་རབ་མི་བོའི་ཞལ་ནས། འོ་ཉོན་མོངས་པ་
ཁྱོད་ངས་སོས་པར་བྱ་ཡིས། སྣ་ལ་ཀླུའི་གསུང་རབ་རྒྱུན་དུ་བཀླགས་པར་གྲུབ་བམ།
དེ་ནས་ཀླུ་མཉེས་པ་མང་པོ་རྙེད་དམ་གསུངས་པས། སྲིད་པ་ཚངས་ཆེན་གྱི་ཞལ་
ནས། ཁོ་བོས་གྲུབ་པར་འཚལ་ལོ་ཞེས་མཆིད་གླེངས་སོ། །
དེ་ནས་ཡང་སྟོན་པ་གཤེན་རབ་མི་བོ་ནམ་གཤེགས་པར་གསུང་རབ་རྒྱུན་དུ་
བཏོན། སྟོན་པ་གཤེན་རབ་མི་བོ་ཡང་རིན་པོ་ཆེའི་གླིང་ལ་བྱོན་ནས། སྣ་ལ་སའི་
བདག་མོ་ལ་སྦྲན་བཏང་། དེ་ནས་སའི་བདག་མོ་ལ་ས་བསླངས་སོ། །དེ་ནས་སའི་ཆོ་
ག་གསུངས་སོ། ། དེ་ནས་ས་བཅད། སྲང་ཕྱེད་བཅད་དེ། དེ་ནས་ཕུར་པ་ཡང་བཏབ།
དེ་ནས་ཆག་གང་པར་བརྩིགས་ནས། སྣ་ལ་ཚན་གྱིས་མཎྜལ་བྱས། དེ་ནས་བུར་ཆུས་
མཎྜལ་བྱས། དེ་ནས་འོ་མ་བྱུག ། དེ་ནས་མཚམས་བཅད། དེ་ནས་ཐིག་དྲངས། དེ་
ནས་གཟུ་དཔང་ཡང་གསོལ། ཀླུའི་གཙང་མ་རིས་ཀྱི་དཀྱིལ་འཁོར་འདིར་ཀླུ་རྣམས་
གཤེགས། ལྷ་རྣམས་ཡང་སྤྱན་མི་འདྲེན་གཤེགས་ཀྱང་མི་གཤེགས། དེ་ནས་པདྨ་ལ་
ཀླུ་རྣམས་བཀོད་ནས། ཀླུ་རྣམས་ལ་སྙན་གསན་ཕབ། དེ་ནས་ཀླུ་རྣམས་སྤྱན་དྲངས་
སོ། །དེ་ནས་བཞུགས་སུ་གསོལ། དེ་ནས་མཆོད་པའི་གཏོར་མ་བཤམས། ལུགས་
བཞིན་རིམ་གྱིས་བཤམས་ཏེ། སྟོན་པས་དགོངས་པ་མཛད་ནས། སྣ་ལ་སྡིག་པ་ཞིག་
དཀྱིལ་འཁོར་གྱི་སྟེང་དུ་བྱུང་ངོ༌། །ཡང་དགོངས་པ་མཛད་པས་གསེར་གྱི་སྦལ་པ་
ཞིག་བྱུང་ངོ༌། །ཡང་དགོངས་པ་མཛད་པས་སྦྲུལ་ཁྲ་མོ་ཞིག་བྱུང་ངོ༌། །ཡང་དགོངས་
པ་མཛད་པས་ཁྱི་མོ་ཞིག་ཏུ་བྱུང་ངོ༌། ། དེ་ནས་ཐུགས་དམ་དགོངས་ནས། ཐད་པ་
ཧིའུ་ནན། ཐུད་པ་སི་ནི་སཱཧཱ། འགྲོ་ན་འགྲོ་ན་འགྲི་ན། དུ་ཡ་སད་པ་སྤུངས། ཕུ་ད་
ཕུ་ད་ཕུ་ད། ན་མ་སང་ཀ་ར། ན་མ་སང་ཀ་ར། རི་དུ་རི་དུ་རི་དུ། ཕད་ཕད་སུ་ན་སི་
553

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལུ་ན་མ་སད་བྱོ། དྲ་ཡུ་སྤྱད་མར་སུ་མ་ལེ། ཀྲོ་ཏ་ཕུ་ན་སེར་བ་སཱཧཱ། བྷོ་བྷོ་བྷོ། དུ་ན་
རི་བ་དུ་སད། པ་དྲ་འདྲ་ན་འདྲ་ན་འདྲ་ན། ཀེ་ང་ཀེ་ང་ཀེ་ང་། ལ་རི་དུ་ས་ཡ་ཕཊ་
ཀྱི་སུ་སུ་རུ། ཧེ་དུ་ཧེ་དུ་ཧེ་དུ། ལུ་མ་ན་རེ་ལུ་མ་ན་རེ། ཁྲོ་ཏ་ཀྲོ་ཏ་ཀྲོ་ཏ། ཕཊ་ལི་དུ་
ཕཊ་ལི་དུ་ཕཊ་ལི་དུ། ལེན་སང་ཀ་ར་ནེ་སང་ཀ་ར་ཕཊ། རྨ་རེ་ན་རེ་ས་སང་མ་བྱོ་བྷོ།
སུ་ལི་ཕཊ་སུ་ལི་ཕཊ་སུ་ལི་ཕཊ། ཧུང་པ་ཏ་ཡ། སང་ན་ལ་མ་ནེ་ལ་སད་ཕཊ། བ་ཡ་
བང་སཱཧཱ། ཧུ་ལུ་ཧུ་ལུ་ཧུ་ལུ། ཡེ་ཏ་ཕཊ། ཀ་ལི་མུ་ཏ་ཀ་ལི་མུ་ཏ་ཀ་ལི་མུ་ཏ། ཡུ་ནེ་
ཡུ་ནེ་ཡུ་ནེ་སྭཱཧཱ། པ་ལུ་པ་ལུ་པ་ལུ་པ་ལུ་ཀེ་སྭཱཧཱ། ནེ་ར་ཧུ་སུ་ཏ་ཕཊ། མ་ནེ་ལུ་ཕཊ།
，ཕཊ་ཕཊ་སྭཱཧཱ། ད་ར་ད་ར་ད་རི་ནི་སྭཱཧཱ། ང་སང་ས་ང་སང་ས། ས་ཀྲོ་ཏ་ཕཊ་ཀྲོ་
ཏ་ཕཊ་ཀྲོ་ཏ་ཕཊ། ཨོཾ་ཧཱུྃ་ཨོཾ་ཧཱུྃ་ཨོཾ་ཧཱུྃ། ལི་མ་ལི་མ་ལི་མ། ཀུ་ནུ་ཀུ་ནུ་ཀུ་ནུ། ཧ་རུ་ཧ་
རུ་ཧ་རུ་སང་སཱཧཱ། ཧེ་དེ་མ་ཡ་བརྗོད་པས་དཀྱིལ་འཁོར་གྱི་དབུས་ཀྱི་ལྟེ་བ་ལ་ཀླུ་མོ་
དགའ་རབ་མ་དེ་བརྒྱལ་ནས་གདའ། སྟོན་པས་ཕྱག་རྒྱ་སློད་ནས། ཡང་བར་ཕྱིན་སུ་
ན་ལ་ལང་བརྗོད་པས་ཀླུའི་རྒྱལ་མོ་དགའ་རབ་དེ་དཀྱིལ་འཁོར་གྱི་ལྟེ་བ་ལས་ལངས།
སྟོན་པ་གཤེན་རབ་མི་བོ་ལགས། ཡེ་དགོངས་པ་ལྷུན་གྱིས་གྲུབ་གསུངས་ལགས་ན།
བདག་ཀླུའི་རྒྱལ་མོ་དགའ་རབ་བཀུམ། ཀླུ་རྟ་ལ་ཆེས་ཀྱིས་སེམས་ཅན་ཡོངས་བཀུམ་
ནས། དེ་ནི་སྟོན་པས་བཀུམ་པས་སྡིག་པ་མི་ཆེ་ལགས་སམ་ཞེས་ཞུས་པས། སྟོན་པ་
གཤེན་རབ་མི་བོ་ལགས། སེམས་ཅན་ཉོན་མོངས་པ་མི་འཆི་བའི་ཐབས་ང་ལ་ཡོད་
དེ། དབྱར་ཟླ་གསུམ་ནི་བདུད་རྩི་ཆར་པ་ངས་དབབ་ཏུ་ཟད། དེ་ནས་རྒྱལ་ཁམས་ཀྱི་
བདེ་བར་ཡང་བྱར་ཟད། དེ་ནས་ཁྱོད་ཅི་མ་རུང་བྱས་པས། ཀླུའི་རྒྱལ་མོས་ད་ལྟ་ཉིད་
དུ་སྟོན་པ་གཤེན་རབ་མི་བོ་ལ་བུད་མེད་བཟང་ལ་འོད་ཆགས་པ་གཅིག་ཏུ་བརྫུས་
ནས། སྟོན་པའི་སྐུ་ལ་མེ་ཏོག་ཧ་ལོ་ཕུལ་བས་སྟོན་པ་གཤེན་རབ་ཐུགས་དགྱེས་ནས།
སྟོན་པའི་ཞལ་ནས་ཀླུ་མོ་ལ་མཐུན་པའི་ཡས་དང་རྫས་སྟེར་དུ་གཞུག་གོ ། ང་རྟ་ལ་
554

༼བར༽
འབུམ་སྡེ། ཀླུ་འབུམ། །
ཆེས་ཀྱི་སྟོན་པའི་ཞལ་སྐྱིན་ཕྱི་མ་བསམ་གྱིས་མི་ཁྱབ་པའི་བཀའ་ཉོན་ཅིག །དེ་ལྟར་
མཉན་པ་ན། ང་རྟ་ལ་ཆེས་ཀྱི་སྟོན་པའི་ཕྱི་མ་རྣམས་དང་མཐུན་པའི་རྫས་དང་ཡས་
ཀླུ་མོ་རྟ་ལ་ཆེས་ཀྱི་ཀླུ་བསམ་གྱིས་མི་ཁྱབ་པ་ལ་ཡང་བསྔོ་བ་བྱེད་དོ། །སྟོན་པས་ཀླུ་མོ་
ལ་དམ་བདར་ནས། སྣ་ལ་ཕྱིའི་རིགས་ཆེན་བརྒྱད་ནས་སྣང་སྲིད་ཀྱི་ལྷ་འདྲེ་ལ་ཕའི་
རིགས་དང་། མིའི་རིགས་མི་གཅིག་པས། ཀླུའི་རྒྱལ་མོའི་ཕྱག་བརྙན་དང་། མངག་
གཞུག་མ་བྱེད་བྱས་ནས་གཏང་རག་གཏོར་མ་བཏང་ངོ༌། ། དེ་ནས་ཀླུའི་རྒྱལ་མོ་དང་།
རྒྱལ་པོས་གཟུངས་བཏོན་ལ། མཐུན་པའི་མཆོད་པ་དང་དམ་རྫས་ཕུལ་ནས། ཀླུ་
རྣམས་དགའ་བར་དགྱེས་ནས། ཚངས་ཆེན་ཡང་སང་ཕོད་སོས་པར་བྱའོ། །སྟོན་པ་
དཔང་དུ་མངའ་གསོལ་ནས། ཀླུའི་རྒྱལ་མོ་དང་གསུང་རབ་རྒྱུན་དུ་ཐོན་ཅིག །མཆོད་
པ་ཡང་དུས་སུ་ཕུལ་ཅིག །སྟོན་པ་ལ་ཀླུའི་རྒྱལ་མོས་མེ་ཏོག་ཨུ་དུ་འབར་བ་ཞིག་ཕུལ་
བས། དེ་ཡང་སངས་རྒྱས་ཀྱི་རང་བཞིན་ནམ། གཉིས་སུ་མེ་ཏོག་ཨུཏྤལ་བྱུང་། དེ་
ནས་ལོའི་དུས་སུ་སྲིད་པ་ཚངས་ཆེན་བསྙུངས་པ་དྭངས་སོ། །དེ་དྭངས་པའི་དཔེ་ནི་
མེ་ཏོག་འདབ་མ་ནས་བྱུང་བ་འདྲ་བ་འམ། སྐྱེས་བུ་བཤུབས་པ་འདྲ་བ་འམ། ལྗང་
པའི་ནང་ནས་སྙེ་མ་བྱུང་བ་འདྲ་བ་འམ། དཔེར་ན་རི་བྲན་ནང་ནས་རི་རབ་ལྷུན་པོ་
བྱུང་བ་འམ། དཔེར་ན་དཀར་བ་ལ་ཡང་ཤེལ་གྱི་སྒོང་རྡུལ་མ་ཕོག་པ་འམ། དཔེར་
ན་རྟ་དཀར་ཆབ་ནས་བྱུང་བ་ལྟར་གྱུར་ནས། སྲིད་པ་ཚངས་ཆེན་གྱིས་དབུ་དིང་གི་
སྲས་མོ་དམུ་བཟའ་དང་ལ་སྨན་ཁབ་ཏུ་བཞེས་སོ། །སྲས་ལེགས་པ་བདུན་ལོ་དུས་སུ་
མཐོང་ངོ༌། །དེ་ཀླུའི་རྒྱལ་མོའི་བྱིན་བརླབས་སོ། །དེ་ནས་སྲས་དེ་བདུན་ནི་སྲིད་པའི་
བུ་མི་འདྲ་བ་ཀླུའི་བུ་འདྲ་བ་བདུན་བྱུང་ནས། དེ་ལ་དགྱེས་ནས། གསུང་རབ་འདོན་
པ་བརྗེད་པས། ཀླུའི་རྒྱལ་མོ་དགའ་རབ་ཐུགས་ཁྲོས་ནས། སྲས་དེ་རྣམས་ཀྱང་དིག་
པར་གྱུར་ཏོ། ། ལ་ལ་འོན་པར་གྱུར་ཏོ། །སྲིད་པ་ཚངས་ཆེན་དང༌། དམུ་བཟའ་དང་
655

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
ལ་སྨན་གྱི་ཞལ་ནས། འདི་ཡང་ཡ་མཚན་ཆེ་བུ་འདི་རྣམས་དག་པ་དང་། འོན་པར་
འགྲོ་བ་འདི་ཅི་སྟེ་སྙམ་ནས། བུ་འདི་རྣམས་མི་གཙང་བ་ལགས་སྙམ་ནས། ཁྲུས་མང་
པོ་བྱས་པས་ཀྱང་མ་སྨན་ནོ། །འདི་རླུང་ཡིན་སྙམ་ནས་སྨན་དང་མེ་བཙའ་བགྱིས་
པས་ཀྱང་མ་སྨན། ཡབ་ཀྱིས་སྔོན་གྱི་སྨན་པ་མཁས་པ་དེ་གཉེར་ནས། རྩ་ཆུ་ལ་སྔོན་
གྱི་ཀླུའི་ཆོ་འཕྲུལ་བྱུང་ནས་འདུག །དུས་ཀྱི་འབྲེན་ཆགས། མཆོད་པ་ལོ་དང་ཟླ་རུ་
འགྱངས། ཁྱེད་ཀྱི་བུ་འདི་རྣམས་སྟེར་བ་ཡང་ཀླུ། ད་ལྟ་དག་ཅིང་འོན་དུ་འཇུག་པ་
ཡང་ཀླུ་ཡིན་པས། སྔོན་གྱི་མཆོད་པ་རྒྱས་པ་དང་། དེར་ཡབ་སྲིད་པ་ཚངས་ཆེན་
གྱིས་སྟོན་པ་གཤེན་རབ་མི་བོ་གཉེར། ཀླུའི་གསུང་རབ་རྒྱུན་དུ་བཀླགས་ནས་ཀླུའི་
དཀྱིལ་འཁོར་བཞེངས་སུ་གསོལ། མཆོད་པ་རྒྱུན་དུ་བཤམས་ནས། སྣ་ལ་ཀླུ་རྣམས་
ལ་ལོའི་མཆོད་པ་ལོ་ལས་འགྱངས་པའི་བཤགས་བྱང་བྱས། དེ་རྣམས་དེ་ནས་མཆོད་
པ་རྒྱུན་དུ་ཕུལ་ལགས་པས། ཀླུའི་རྒྱལ་མོ་དགའ་རབ་དེ་སྟོན་པའི་སྤྱན་སྔར་གཤེགས་
ནས་སྟོན་པ་གཤེན་རབ་མི་བོ་ལ་མཆིད་ཞུས། སྟོན་པ་ལགས། བདག་གིས་སྟོན་པའི་
བཀའ་ལས་མ་འདས་ནས། སྲིད་པ་ཚངས་ཆེན་ལ་བྱིས་པ་གྲངས་ཀྱིས་བྱིན་པ་ལགས་
ན། སྲིད་པ་མཐའ་ལས་འདས་ནས་གསུང་རབ་འདོན་པ་དང་མཆོད་པ་འབུལ་བར་
བགྱིས་ནས། སྲིད་པའི་བུ་འདི་དང་པོ་གསལ་བ་དངོས་ཀྱིས་གསོལ། ད་ལྟ་དྲན་དུ་
བཅུག་པ་ལགས། སྟོན་པ་མངའ་ཆེ་ལགས་ན། དམ་ལས་མི་འདའ་ལགས་པས། དེ་
ནས་ཞག་གསུམ་གྱི་ནངས་པར་འོན་དིག་སོས་པར་མཆི་བས། ཀླུའི་རིགས་སུ་གཏོགས་
པ་རྣམས་མ་བསྔངས་པར་བགྱིས་ནས། སྲིད་པ་ཡང་མི་འགྱུར་བར་བྱུང་། དུས་དང་
བསྐལ་པ་གཅིག་ལ་བསྐལ་པ་ཡང་མི་འབྱུང་། སེམས་ཅན་གྱི་དམིགས་ཡིན། དེ་ཡང་
ཉི་ཟླ་ཡང་མི་འབྱུང་། གཟའ་དང་རྒྱུ་སྐར་ཡང་དུས་ཀྱི་མཚན་མས་འཛིན་པ་ཡིན་
ཏེ། དེ་ལ་ལྷག་ཆད་དང་འགྱུར་བ་མི་འབྱུང་ངོ༌། །སད་དང་སེར་བ་ཡང་མི་འབྱུང་སྟེ་
556

འབུམ་སྡེ། ཀླུ་འབུམ། ༼བར༽
བྱས་པ་ལ། རྒྱ་མཚོའི་ནང་ན་གནས་པ་ལས། རྒྱ་མཚོའི་རླངས་པ་ཡང་མི་ཆད་པས།
རླངས་པས་ནམ་མཁའ་ལ་སྤྲིན་མི་ཆད། སྤྲིན་མ་ཆད་པས་སད་མི་འོང་བ་དེ་ཅི་ལྟར་
ལགས་ན། ཀླུ་ན་ཕཊ་ཏེ་ཞེས་བྱ་བ་དེ་ནི་རྒྱ་མཚོ་མི་འཁྲུགས་དེས་རྒྱ་མཚོ་མ་དཀྲུགས་
ན་གཟའ་བྱི་ཏི་སྤ་ཏ་མི་གཡོ་བས། དེས་སེར་བ་དང་ཐོག་མི་འབྱུང་ངོ༌། ཀླུའི་རི་ཏ་
ཕཊ་བྱ་བ་དེ་གཡོས་པས། དེ་མ་གཡོས་ན་མ་མོ་མི་གཡོའོ། ། མ་མོ་མ་གཡོས་ན་སེར་
བ་དང་ཐོག་མི་འབྱུང་། ཀླུ་རིན་ཆེན་རྡོ་རྗེ་དེ་མི་གཡོའོ། །དེ་མ་གཡོས་ན་འདྲེ་སྲིན་
ཐམས་ཅད་ཀྱི་བདག་པོ་ཡིན་པས། འདྲེ་སྲིན་གྱིས་སེར་བ་དང་ཐོག་ཀྱང་མི་འབྱུང་།
དེ་ལྟར་མི་འབྱུང་བ་དང་སེམས་ཅན་བདེ། ལོ་ཐོག་ཀྱང་དུས་སུ་སྨིན། བེའུ་ལུག་ཀྱང་
དུས་སུ་འཕེལ། དེ་ལྟར་སྟོན་པ་གཤེན་རབ་མི་བོ་ལ་མཆོད་པ་ཞུས་པ་ལས། སྲིད་པ་
ཚངས་ཆེན་གྱི་བུ་མང་དེར་སྡིག་པ་དང་འོན་པ་ཡང་སོས་པར་གྱུར་ཏོ། །སླད་ནས་
ཀྱང་སྲིད་པ་ཚངས་ཆེན་གྱིས། དུས་དང་རྟག་པར་ཉམས་སུ་བླངས་ཏེ་གསུང་རབ་
ཀྱང་རྒྱུན་དུ་བཏོན་ནོ། །མཆོད་པ་ཡང་དུས་སུ་ཕུལ་བས། བསྐལ་པ་གཅིག་གི་བར་
དུ་བདེ་སྐྱིད་དང་ལྡན་ནོ། ། དེ་ནས་ཀླུའི་རྒྱལ་མོ་དགའ་རབ་ཀྱིས། སྲིད་པ་ཚངས་
ཆེན་ཡབ་སྲས་ལ། ཀླུའི་རྟགས་སུ་ལག་པ་གཡོན་པའི་ནང་དུ་གསེར་གྱི་སྦལ་པ་དེའི་
ནང་དུ་གཟུགས་རྟགས་སུ་བཞག་པ། ཅིས་ཀྱང་མི་ཚུགས་པར་གྱུར་ཏོ། །དེ་ནས་ནད་
རྣམས་ཅིས་ཀྱང་མི་ཚུགས་སོ། །སྲིད་པ་ཚངས་ཆེན་གྱིས་སྟོན་པ་གཤེན་རབ་མི་བོ་ལ་
ཞུས་པ་ཀླུའི་རྒྱལ་མོ་དགའ་རབ་ཀྱི་ལེའུ་སྟེ་ང་གཉིས་པའོ། །
༧ བསྟན་འཛིན་སྐྱེས་མཆོག་འོད་ཟེར་སྦྱིན་པ་ཡིས།
བསྟན་སྐྱོང་ལྷ་མི་གཤེན་དང་དཔུང་སྦྲེལ་ཏེ།
བསྟན་པའི་སྙིང་པོ་སྒོ་བཞི་མཛོད་ལྔའི་བོན།
བསྟན་འགྲོའི་དཔལ་དུ་བསྐྲུན་འདི་རྟག་བརྟན་སྨོན།
557

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་སྡེ་དགེའི་ཤིང་སྤར་
གཞི་བཞག་བྱས་ཐོག །དབལ་ཁྱུང་དགོན་པའི་བཀའ་འགྱུར་གྲས་སུ་ཡོད་པའི་ལག་
བྲིས་ཡིག་ནག་འཕྲུལ་པར་ཅན་དང་། ཁྱུང་པོ་ནག་རུ་སྒོ་སྨད་འབོ་གེ་ཚང་གི་ལག་
བྲིས་ཡིག་དཀར་དཔེ་རྙིང་དང༌། ཁྱུང་པོ་ལྷོ་གོ་གོང་བསོད་ནམས་བསྟན་འཛིན་གྱི་
ལག་བྲིས་ཡིག་ནག་དཔེ་རྙིང་དང་། རྒྱ་གར་ནས་དཔར་བའི་ལག་བྲིས་ཡིག་དཀར་
འཕྲུལ་པར་ཅན་དང༌། ཨ་མདོ་སྣང་ཞིག་དགོན་པའི་འབངས་སྡེའི་ནང་ཉར་ཚག་
ཐུབ་པའི་ཁྲོ་ཁྱུང་བླ་བྲང་གི་ཤིང་པར་བཅས་ལ་འདྲ་བསྡུར་བྱས་ཏེ། ཆད་འཁྲུགས་
ནོར་སྐྱོན་མངོན་གསལ་ཅན་འགའ་ཁ་བསྐང་བྱས་པ་མ་གཏོགས་མ་དཔེ་སོར་བཞག་
ལས་བཅོས་ཐལ་བྱས་མེད། མ་དཔེ་རང་ལ་བརྡ་གསར་དང་མཐུན་ཤས་ཆེ་བས་
དེ་ལུགས་ཀྱི་འགྲོས་ལྟར་བྱས་ཏེ་གསུང་རབ་སྒོ་མཛོད་རིན་པོ་ཆེའི་གླེགས་བམ་༽
གྱི་དེབ་གྲངས་ ༡༠༤ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་
གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་
གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་
བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་
དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་
མེད་པས། འདིའི་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་
558

འབུམ་སྡེ། ཀླུ་འབུམ། ༼བར༽
དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་
མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་
མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་
དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་
ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང༌། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམས་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ བོད་ཤིང་ལུག་ལོའི་ཟླ་
༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
559

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་་)
དང་བསྟན་པའི་བོན་ིགྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད།
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ༌
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ། ཕྱི་ནང་གསང་གསུམ།
561

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
བོ་གང་ཡིན་པ་དང༌། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་ (གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང) ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང༌། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
562

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང༌། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
563

གསུང་རབ་སྒོ་མཛོད་རིན་པོ་ཆེའི་གླེགས་བམ། 104
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང༌། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང༌། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། 
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
564

ཀ་:: / st ! t : 34 :38: 35
(23309@ g RE:/ g @ls u } { gdo
༧ དཔའ་ཁྱུད་འཁོར་མོ་མཆོད་པའི་རྟེན།

གསུང་རབ་སྒོ་མཛོད་རིན་པོ་ཆེའི་གླེགས་བམ
104
པ་
༧ 
བསྟན་སྲུང་གཙོ་བོ་མ་བདུད་བཙན་རྒྱལ་མཆོག

འབུམ་སྡེ། །
གསུང་རབ་སྒོ་མཛོད་རིན་པོ་ཆེའི་གླུ་གངས་
མཛོད་རིན་པོ་ཆེའི་གྱིs
གསུང་རབ་སྤྲོ་ཤེགས་པས
Dabao 
Ji
Jingllan 
cla
1 
51 
door
} E F0 {
18a
ཀླུ་འབུམ
བར་

