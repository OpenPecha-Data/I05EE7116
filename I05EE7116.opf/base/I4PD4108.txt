༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4108
0787542129284
LCCN: n/a ISBNISBN:: * 
9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: 137
151
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

གནམའིལpཀྱི་ཚོམས། ལ་ན་ 01 །
གསུང་༢༠་ཉི་མ་ཛོད་རིན་པོ་ཆེའི་གླེགས་བམ།
{137}
བསྒྲགས་པ་སྐོར་གསུམ། ཀ ཁ
ཀུན་ ་ སུའུ་མི་རིགས་དཔེ་སྐྲུན་ཁང་།

ལེ
༈ ། མཛོད་རིན་པོ་ཆེའི་
གསུང་རབ་སྒོམ་
གས་བམ
ཝིཏོང
 Dabao 
Ji
Jingllan 
clas
Tassic 
door
 or 
library
གསུང་རབ་སྒོ་མཛོད་རིན་པོ་ཆེའི་གླེགས་བམ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༄༅། །རྫོགས་པ་ཆེན་པོ་བསྒྲགས་པ་སྐོར་གསུམ་
བཞུགས་པའི་དབུ་ཕྱོགས་ལགས་སོ། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང༌། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང༌།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག 
བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།

IG༦༦༦
༧ བོན་སྐུ་ཀུན་ཏུ་བཟང་པོའི་ཞལ་ཐང༌།

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

༄༅། ། གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག 042 མདོ་ཀ་བ་གླིང་དགུ།
003 དྲུང་མུ་བསྐལ་བཟང༌། སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
དྲུང་མུ་བསྐལ་བཟང་། ༼སྨད། གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང༌། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
ཕྱོགས་
གོ་ལྡེ་བསྐལ་བཟང་། སྨད། 046 རྣམ་དག་འདུལ་འབུམ། 
༽ 
ཁྲོ་གཉེར་བསྐལ་བཟང་། ༼སྟོད། 048 རྣམ་དག་འདུལ་འབུམ།
སྨད། 049 ངན་སོང་སྒོ་གཅོད་མདོ།
ཁྲོ་གཉེར་བསྐལ་བཟང༌། 
གླིང་གཤེན་བསྐལ་བཟང་། ༼སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ། །
གླིང་གཤེན་བསྐལ་བཟང་། སྨད། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། ཀ 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། ། ་ གསོ་བྱད་དཔྱད་འབུམ་ཁྲ་བོ།
དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ། །
སྦྱོ༽
མི་ནུབ་མཚན་མདོ། ། ཁམས་འབྲིང་དུམ་བུ་དྲུག་པ། །
034 མི་ནུབ་མཚན་མདོ། ། 
8
 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། ། ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། _081 ཁམས་བསྡུས་དུམ་བུ་གཉིས་པ། ༼སྨད་
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད། །
037 བདུན་ཚིགས་ཕོ་མོའི་སྦྱངས་བ། ། བདལ་འབུམ་རྩ་བ། །
038. ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
༼ཐ 130 
092 བདལ་འབུམ། ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ། ༼སྟོད 133 ཀུན་འབུམ་རྩ་རྒྱུད། །
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། ༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ། །
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ༼ཀ 140 ནམ་མཁའ་སྤྱི་གཅོད། །
117 འབུམ་ཉི་མ་དགུ་ཤར། ། 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད། །
121 བྱང་གཏེར་ཁྲོ་བོའི་རྒྱུད་དྲུག བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། ། 145 སྟག་ཕུར་གནད་བསྒྲིལ། །
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། ། 147 གཡུང་དྲུང་སྡེ་ལྔ། །
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

ལྗོ། གསསཆམཐོཇལྦུག་ལསལྷོ། སགས་
ཐཆགསཕ་ཐརྒྱཕྱོ གསར་གལའོ། ༈ ༈
གཡཐཐཱཐཐོན་གྱིསཟཀམཐཏྟམཛས༔ ཐཕྱོགསརྦསྒྲ། གསཁཡ

སྤྱིའི་དེབ་གྲངས། 137 སྤྱིའི་པོད་གྲངས། 178
<<རྒྱུད་ཀྱི་རྒྱལ་པོ་གསེར་གྱི་རུ་སྦལ>>ལེའུ། 22
བཀའ
སེམས་སྡེ།
<< རྒྱུད་བུ་ཆུང་བཅུ་གཉིས>>
<<རྫོགས་པ་ཆེན་པོ་ལུང་དྲུག>>
བཀའ།
7 སེམས་སྡེ།
8 གཏེར་མ།
9 གཏེར་སྟོན་བཞོད་སྟོན་དངོས་གྲུབ་གྲགས་པ།
10 གཏེར་གནས་ལྷོ་བྲག་ཁོམ་མཐིང་།

དཀར་ཆག་
རྒྱུད་ཀྱི་རྒྱལ་པོ་གསེར་གྱི་རུ་སྦལ་གཡུང་དྲུང་ཐིགས་པ་མན་ངག་རྩ་བའི་རྒྱུད་བཞུགས་
སོ།…................ ....................1
ཕྱག་རྒྱ་དང་པོ། གླེང་གཞིའི་ལེའུ། 
...........1
ཕྱག་རྒྱ་གཉིས་པ། ཐམས་ཅད་དེ་བཞིན་ཉིད་དུ་བསྟན་པའི་ལེའུ།.… …..…...……….…….3
ཕྱག་རྒྱ་གསུམ་པ། རྫོགས་ཆེན་ལ་བཟླ་བའི་རྩོལ་སྒྲུབ་ལས་འདས་པར་བསྟན་པའི་
ལེའུ། .....…………….……....…….....6
ཕྱག་རྒྱ་བཞི་པ། ཐེག་པ་གོང་འོག་ལམ་གྱི་ཉེ་རིང་བསྟན་པའི་ལེའུ།……….….…..…….7
འདུས་བྱས་མཐའ་དག་གིས་བྱང་ཆུབ་ཐོབ་དཀའ་བར་བསྟན་པའི་
ཕྱག་རྒྱ་ལྔ་པ། 
.................... ...............8
ལེའུ།...
ཕྱག་རྒྱ་དྲུག་པ། དཀའ་ཐུབ་སྡོམ་པས་བྱང་ཆུབ་དཀའ་བར་བསྟན་པའི་ལེའུ།
ཕྱག་རྒྱ་བདུན་པ། སྔགས་ཕྱི་ནང་གཉིས་ཀྱིས་ཀྱང་བྱང་ཆུབ་འབྲས་བུ་ཐོབ་དཀའ་
བར་བསྟན་པའི་ལེའུ། 
........9
ཕྱག་རྒྱ་བརྒྱད་པ། ཐ་མ་རྫོགས་ཆེན་སྤྱི་དོན་དགོངས་པར་བསྟན་པའི་ལེའུ།……..10
ཕྱག་རྒྱ་དགུ་པ། ཁ་ཚིག་ཏུ་མི་བརྟེན་པའི་ལེའུ། 
...........11
ཕྱག་རྒྱ་བཅུ་པ། བསྒོམ་དགོས་པར་བསྟན་པའི་ལེའུ།……….….…..…..…...…..….…...….…...12

ཕྱག་རྒྱ་བཅུ་གཅིག་པ། བསྒོམ་པའི་ཐབས་བསྟན་པའི་ལེའུ།…………..…......….….….12
ཕྱག་རྒྱ་བཅུ་གཉིས་པ། ངེས་དོན་བསྟན་པའི་ལེའུ།… ...
ཕྱག་རྒྱ་བཅུ་གསུམ་པ། སྤང་བླང་གཉིས་སུ་མེད་པར་བསྟན་པའི་ལེའུ།.….……….…..15
ཕྱག་རྒྱ་བཅུ་བཞི་པ། བསམ་གཏན་མཐའ་རུ་ཕྱིན་པའི་ཚད་བསྟན་པའི་ལེའུ།
......…..….…. ...............15
ཕྱག་རྒྱ་བཅུ་ལྔ་པ། བསྒོམ་ཆགས་ཀྱི་ནད་བསལ་བ་བསྟན་པའི་ལེའུ།….…..….….…..16
ཕྱག་རྒྱ་བཅུ་དྲུག་པ། འདི་ཞེས་བསྟན་དུ་མེད་པར་བསྟན་པའི་ལེའུ།.…..…...….….…..17
ཕྱག་རྒྱ་བཅུ་བདུན་པ། རིག་པ་ཚུར་འཆར་དཀོན་པར་བསྟན་པའི་ལེའུ།………….17
ཕྱག་རྒྱ་བཅོ་བརྒྱད་པ། འཁོར་ཐར་གཉིས་སུ་མེད་པའི་མདོ་བསྟན་པའི་ལེའུ།
................18
ཕྱག་རྒྱ་བཅུ་དགུ་པ། སྤྱོད་པ་སྤངས་བླང་མེད་པར་བསྟན་པའི་ལེའུ།.………….….19
ཕྱག་རྒྱ་ཉི་ཤུ་པ། གཉིས་སུ་དབྱེར་མེད་པར་བསྟན་པའི་ལེའུ།…….….. .….. .….….19
ཕྱག་རྒྱ་ཉེར་གཅིག་པ། བརྩོན་འགྲུས་བསྐྱེད་པ་བསྟན་པའི་ལེའུ།
ཕྱག་རྒྱ་ཉེར་གཉིས་པ། ཐེག་མཆོག་འདི་དང་ལྡན་ན་ཡོན་ཏན་ཤུགས་ཀྱིས་འབྱུང་
བར་བསྟན་པའི་ལེའུ། ...............21
ཕྱག་རྒྱ་ཉེར་གསུམ་པ། རིག་པ་རང་དབང་ཐོབ་པར་བསྟན་པའི་ལེའུ།.……….……...21
ཕྱག་རྒྱ་ཉེར་བཞི་པ། མཆོག་གི་དངོས་གྲུབ་ཐོབ་པར་བསྟན་པའི་ལེའུ།……..…. .22
ཕྱག་རྒྱ་ཉེར་ལྔ་པ། སྡིག་པ་ཀུན་ལས་གྲོལ་བར་བསྟན་པའི་ལེའུ།…….….…..…..…....23
ཕྱག་རྒྱ་ཉེར་དྲུག་པ། ཐེག་ཆེན་འདི་དང་ལྡན་ན་ཕྲ་མོ་བསྒྱུར་དུ་བཏུབ་པ་བསྟན་
པའི་ལེའུ། ...........23
ཕྱག་རྒྱ་ཉེར་བདུན་པ། རྩིང་པོའི་ཤེས་པས་བཅད་པ་བསྟན་པའི་ལེའུ།……….……..24

ཕྱག་རྒྱ་ཉེར་བརྒྱད་པ། ཕྱོགས་དང་རིས་མེད་པར་བསྟན་པའི་ལེའུ།…….…..….…. ་24
།..25
དོན་འདི་ཀུན་གྱི་ཐུན་མོང་མིན་པར་བསྟན་པའི་ལེའུ
ཕྱག་རྒྱ་ཉེར་དགུ་པ། 
ཀུན་ལ་བསྟན་པ་མིན་པར་བསྟན་པའི་ལེའུ།.……….….….…....…...25
ཕྱག་རྒྱ་སུམ་ཅུ་པ། 
བྱང་ཆུབ་སེམས་ཀྱི་ཐིགས་པ་ཉི་ཤུ་རྩ་གཉིས་པ་རྩ་བའི་རྒྱུད་ཕྱི་མ་བཞུགས་སོ།
……….……….... ............27
... .. ... … . ....… .37
རྒྱུད་བུ་ཆུང་བཅུ་གཉིས་བཞུགས་སོ
རྫོགས་པ་སྤྱི་གཅོད་ཀྱི་རྒྱུད།....
མན་ངག་རྩ་བར་བསྡུས་པའི་རྒྱུད། 
................41
.......................................45
མན་ངག་ཉག་གཅིག་དགོངས་པའི་རྒྱུད།
མན་ངག་ཡི་གེ་མེད་པའི་རྒྱུད།
མན་ངག་མཐའ་རུ་སེལ་བའི་རྒྱུད།
མན་ངག་དྲི་མེད་དག་པའི་རྒྱུད།
...............53
ལྟ་བ་འགྱུར་མེད་གཡུང་དྲུང་གི་རྒྱུད།
མན་ངག་བསམ་གཏན་ཅོག་པུའི་རྒྱུད།
མན་ངག་ཐུགས་ཀྱི་ཡང་གཏེར་རྒྱུད།...
མན་ངག་འཕྲུལ་གྱི་ཡང་གཏེར་རྒྱུད།
..........63
མན་ངག་མུ་ཏིག་ཕྲེང་བའི་རྒྱུད
...............66
མན་ངག་རྗེས་འཇུག་སྤྱོད་པའི་རྒྱུད།
མཇུག་གི་བཀའ་རྒྱ་བསྟན་པ།
.........69
རྒྱུད་བུ་ཆུང་བཅུ་གཉིས་ཀྱི་ས་གཅོད་བཞུགས་སོ།
རྫོགས་པ་ཆེན་པོ་ལུང་དྲུག་བཞུགས་སོ།….….….….…..

ལུང་དང་པོ། རྩོལ་བྲལ་ཉག་གཅིག་དགོངས་པ་བསྟན་པ།
ལུང་གཉིས་པ། ཀུན་བྲལ་ཉག་གཅིག་ཅི་མ་སྤངས་པ་བསྟན་པ། 
..…............95
ལུང་གསུམ་པ། མན་ངག་ཐམས་ཅད་འདུས་པ་བསྟན་པ། 
ལུང་བཞི་པ། 
ལ་བཟླ་རྫོགས་པ་ཆེན་པོ་བསྟན་པ
ལུང་ལྔ་པ། 
སུན་འབྱིན་རྫོགས་ཆེན་གསང་བ་བསྟན་པ 
ལུང་དྲུག་པ། རང་འབྱུང་ཉག་གཅིག་སེམས་བསྟན་པ།
བཀའ་རྒྱ་དང་གཏེར་བྱང་།…..…... 
........107
ལུང་དྲུག་གི་ས་གཅོད་བཞུགས་སོ། 
...............108
ལུང་དྲུག་གི་འགྲེལ་པ་བཞུགས་སོ། 
..........118
རྩོལ་བྲལ་ཉག་གཅིག་དགོངས་པའི་དོན་འགྲེལ་བ།.…….…..
ཀུན་བྲལ་ཉག་གཅིག་ཅི་མ་སྤངས་པའི་དོན་འགྲེལ་བ། 
……......161
མན་ངག་ཐ་ཚན་འདུས་པའི་དོན་འགྲེལ་བ།.……….….…..........
ལ་བཟླ་རྫོགས་པ་ཆེན་པོའི་དོན་འགྲེལ་བ། 
................177
སུན་འབྱིན་རྫོགས་པ་ཆེན་པོ་གསང་བའི་དོན་འགྲེལ་བ། ...........185
རང་འབྱུང་ཉག་གཅིག་སེམས་ཀྱི་དོན་འགྲེལ་བ། 
................197
མན་ངག་བརྒྱད་བཞུགས་སོ།…... 
207
བྱང་སེམས་སྒྲུབ་ཐབས་ཀྱི་མན་ངག་བསྟན་པ།.......................
...........207
རྟོག་པ་ངོས་འཛིན་གྱི་མན་ངག་བསྟན་པ ................209
བསྡུས་པ་དོན་གྱི་མན་ངག་བསྟན་པ
། ..........210
ཐམས་ཅད་ཀུན་གྲོལ་གྱི་མན་ངག་བསྟན་པ
.................212
འཇུག་པ་ལམ་གྱི་མན་ངག་བསྟན་པ
། ..… .................................213

ལྷ་ལམ་དུ་ཁྱེར་བ་ང་རྒྱལ་ལམ་དུ་ཁྱེར་བའི་མན་ངག་བསྟན་པ། 
…………………… ..…… 213
........ ........215
ཕྲག་དོག་ལམ་གྱི་མན་ངག་བསྟན་པ།
..............216
གཏི་མུག་ལམ་ཁྱེར་གྱི་མན་ངག་བསྟན་པ།
...…........，..217217
དགོངས་ཉམས་དགུའི་མན་ངག་བསྟན་པ།
།...220
ཞེ་སྡང་གི་ལམ་གུད་དུ་སྦས་པའི་མན་ངག་ཤིན་ཏུ་ཟབ་པ་ཞིག་བཞུགས
.............223
འདོད་ཆགས་ཀྱི་ལམ་གུད་དུ་སྦས་པའི་མན་ངག་གོ…
.226
ཡིག་ཆུང་བཞི་བཞུགས།…...
226
གསང་བ་དབང་གི་ཡིག་ཆུང་། 
“.
227
སྤྱི་དོན་བསྡུས་པའི་ཡིག་ཆུང་།
.229
མཐའ་གཉིས་བསལ་བའི་ཡིག་ཆུང༌།……...…..
.........231
གནས་པ་གཞིའི་ཡིག་ཆུང་། 
དོན་གསུམ་བཞུགས་པ་དགེ. 
... 236
འཁྲུལ་གཞི་ལྟ་བའི་དོན། 
......................................241
སྤྱོད་པའི་དོན
བྱང་ཆུབ་སེམས་ཀྱི་དོན། 
......... .244
...........247
ལུང་གི་ཁ་བྱང་བཞུགས།
........248
ཡེ་ཤེས་ངོས་འཛིན་བཞུགས།
...............249
འཁྲུལ་གཞི་རྩར་གཅོད་བཞུགས་སོ།
251
སྟོང་ཐུན་གསུམ་བཞུགས།
...........251
སེམས་ཀྱི་སྟོང་ཐུན།
……...…..…..253
བྱང་སེམས་སྟོང་ཐུན།

བྱང་ཆུབ་སེམས་ཀྱི་སྟོང་ཐུན
............256
སྟོང་རྒྱུང་གི་གདམས་པ་ཞིག 
.257 ་
ལུང་ཉི་མ་དགུ་སྐོར་བཞུགས།.. 
........259
ལྟ་བ་ལ་ཤན་སྒྲོན་མ་བཞུགས། 
..........267
ལུང་ཉི་མ་དགུ་སྐོར་གྱི་ས་གཅོད་བཞུགས་སོ། 
........272
ལ་ཤན་སྒྲོན་མ་ལུང་གི་ས་གཅོད་བཞུགས་སོ། 
............ .273
ལུང་དྲུག་གི་བརྣག་པ༼བཅུ་བདུན༽བཞུགས།.. 275
ལུང་གི་ཡང་ཞུན་གསལ་བའི་སྒྲོན་མ་བཞུགས།
གདམས་ངག་གཅིག་ཆོད་དུ་བསྟན་པ
བོན་ཉིད་དབྱིངས་ཀྱི་ཡང་ཞུན
།..... 296
མན་ངག་རིག་པ་སེམས་ཀྱི་ཡང་ཞུན
...........298
སེམས་དོན་བཅུའི་གདམས་ངག་བསྟན་པ
.........299
གཟེར་བུ་དྲུག་གི་མཉམ་པ་ཉིད་ཀྱི་གདམས་ངག་བསྟན་པ
.. ............301
འབྲས་བུ་བཙལ་དུ་མེད་པ་བོན་སྐུ་བསྟན་པ
སྐྱེ་ཤི་དང་འཕོ་འགྱུར་ཉམས་མི་ང་བ་བསྟན་པ
དོན་ལྔ་གཏན་ཚིགས་དང་དྲུག་གི་མན་ངག་བསྟན་པ 
སྔ་ཕྱི་མེད་པ་དྲུག་གི་དཔེ་ཡི་སྣང་སྲིད་རང་འབྱུང་དུ་བསྟན་པ
མི་སྲིད་པ་སྲིད་པ་དྲུག་གི་གདམས་ངག་བསྟན་པ། 
...............307
བོན་ཐམས་ཅད་མཚན་མ་རང་སར་གྲོལ་བའི་མན་ངག་གི་ཡང་ཞུན།… …..…..309
བྱང་ཆུབ་སེམས་ཀྱི་ངོ་སྤྲད་པའི་མན་ངག.. 
.............311
ལུང་གི་ཡང་ཞུན་དོན་སྐོར་མན་ངག་གནད་བསྟན་པ།……..…....…....…….….….…….311

ཡིད་ཆེས་དྲུག་གི་གདམས་ངག 
...........312
ཐག་ཆོད་དྲུག་གི་གདམས་ངག 
313
ཟུང་གསུམ་ཡ་དྲུག་གི་ལྟ་བའི་གདམས་ངག.. 
…….…….....….313
བཞག་ཐབས་དྲུག་གི་གདམས་ངག..
སྤྱོད་པའི་རང་བཞིན་མདོ་དྲུག་གི་གདམས་ངག.… ...
གཞི་བཅོས་སུ་མེད་པའི་རང་བཞིན་གྱི་གདམས་ངགནས
ལྟ་བསྒོམ་གཉིས་མེད་ཀྱི་གདམས་ངག
གཟུགས་ཀྱི་ཕུང་པོ་བོར་བའི་སྟོབས་སུ་གྱུར་བའི་མན་ངག 
.…… ............324
མཐའ་བཅུ་གསུམ་དང་བྲལ་བའི་རང་གྲོལ་སེམས་ཀྱི་གདམས་ངག.… ....….…..326
..............328
བསྒོམ་དུ་མེད་པའི་མན་ངག
........331
ཚོགས་དྲུག་གི་གདམས་ངག
........332
ཡེ་ཤེས་ལྔ་རྫོགས་རྩལ་དྲུག་གི་གདམས་ངག
ལུང་དྲུག་ཡང་ཞུན།..་་་...……… .......
.......333
བྱང་ཆུབ་ཀྱི་སེམས་མ་རྟོགས་པ་རྟོགས་པར་བྱ་བའི་གདམས་ངག
ངག......…………….…….335
སུན་འབྱིན་རྫོགས་པ་ཆེན་པོ་ལུང་གི་ཡང་ཞུན། 
….............336
........339
རྩོལ་བྲལ་དགོངས་པའི་ལུང་གི་ཡང་ཞུན།
ཀུན་བྲལ་ཅི་མ་སྤངས་པའི་ལུང་གི་ཡང་ཞུན། 
...........341
...............344
ལྟ་བ་གཏན་ཚིགས་མཉམ་པ་ཉིད་ཀྱི་གདམས་ངག 
.......348
ལྟ་བསྒོམ་སྤྱོད་གསུམ་གྱི་ཡང་ཞུན་བཞུགས།
ཞི་ཁྲོ་ཕུར་གསུམ་དབང་སོགས་ཀྱི་ཡིག་ཆུང་བཞུགས། 
........353
............…...........................………....376
གཡུང་དྲུང་སྤྱོད་པའི་ཕྲེང་བ་བཞུགས་སོ།.. 

དཀར་ཆག
རྒྱུད་དྲུག་ལས་གཡུང་དྲུང་གསང་བ་དབང་གི་རྒྱུད་བར་མི་ཡུལ་དུ་བསྒྲགས་པའི་
སྐོར་བཞུགས། 
…..…….…….387
ལེའུ་དང་པོ། གླེང་གཞི་བསྟན་པ། .…..............389
ལེའུ་གཉིས་པ། དབང་གི་བྱེ་བྲག་བསྟན་པ། ........393
ལེའུ་གསུམ་པ། དབང་གི་དཀྱིལ་འཁོར་བསྟན་པ། 
.........402
ལེའུ་བཞི་པ། དབང་གི་ཡོན་ཏན་བསྟན་པ། 
.....404
ལེའུ་ལྔ་པ། དབང་མ་བསྐུར་བའི་སྐྱོན་བསྟན་པ།... 
.…..........405
ལེའུ་དྲུག་པ། དམ་ཚིག་བསྟན་པ། ….……………… …… ....….….. ....…........406
ལེའུ་བདུན་པ། ཟབ་མོ་དབང་གི་རིམ་པ་བསྟན་པ། 
..........407
ལེའུ་བརྒྱད་པ། མཆོད་པ་དང་བསྟོད་པ་བསྟན་པ། ...............409
ལེའུ་དགུ་པ། རྒྱུད་ཡོངས་སུ་བཟུང་བ་བསྟན་པ། .......411
བ་ག་མངོན་རྫོགས་ཀྱི་རྒྱུད་བཞུགས་སོ།… .….….…....…... 
... .....414
ལེའུ་དང་པོ། གླེང་གཞི་བསྟན་པ། 
..............414
ལེའུ་གཉིས་པ། བྱུང་བ་དྭངས་སྙིགས་ཕྱེ་བ་བསྟན་པ།.. .........415
ལེའུ་གསུམ་པ། ཐབས་དང་ཤེས་རབ་བསྟན་པ། 
...….... ......416
ལེའུ་བཞི་པ། རྟག་ཆད་བ་གའི་ཀློང་དུ་འདུས་པ་བསྟན་པ། 
............416

ལེའུ་ལྔ་པ། མི་སྤང་པད་མའི་དོན་བསྟན་པ། 
.... ..417
...418
ལེའུ་དྲུག་པ། དབང་དང་དམ་ཚིག་བསྟན་པ།.…………….
...…....…......418
ལེའུ་བདུན་པ། རྒྱུད་གཏད་པ་བསྟན།
ཕུན་སུམ་འཚོགས་པ་གསུམ་གྱི་རྒྱུད་བཞུགས་སོ། 
...……………….... ... ........420
......…......420
སྟོན་པ་ཕུན་སུམ་ཚོགས་པ།
......421
འཁོར་ཕུན་སུམ་ཚོགས་པ།
.. .422
བསྟན་པ་ཕུན་སུམ་ཚོགས་པ།.….….….…….….……….
གནས་ཕུན་སུམ་ཚོགས་པ། 
............423
.........423
དུས་ཕུན་སུམ་ཚོགས་པ།
................425
གོལ་སྒྲིབ་རྣམ་པར་ཕྱེ་བའི་རྒྱུད་བཞུགས་སོ།
..431
གསང་བ་ཐམས་ཅད་མ་ལུས་རྫོགས་པའི་རྒྱུད་བཞུགས་སོ།.…..….…... 
གླེང་གཞི་བསྟན་པའི་ལེའུ། 
.......431
རྒྱུ་འབྲས་གཅིག་པ་བསྟན་པའི་ལེའུ། 
.. ...433
དཔེ་དོན་གཅིག་པ་བསྟན་པའི་ལེའུ། 
..….......436
...............440
རྩ་བ་བྱང་ཆུབ་སེམས་བསྟན་པའི་ལེའུ།..
.........442
མཇུག་བསྡུད་མདོ་འགྲེལ་བསྟན་པའི་ལེའུ།
རྩ་བ་གཅིག་ལ་རྒྱུ་འབྲས་རྣམ་པ་བགྲངས་པའི་རྒྱུད་བཞུགས་སོ།…….. 
......444
འཇིག་རྟེན་པའི་ཐེག་པ་བསྟན་པ།…….….….…... 
.... ..444
འཇིག་རྟེན་ལས་འདས་པའི་ཐེག་པ་བསྟན་པ། 
.........445
ལི་ཤུ་སྟག་རིངས་ཀྱི་དམོད་པ་དང་སྨོན་ལམ་བསྟན་པ། 
....….........448
.....449
རྒྱུད་དྲུག་གི་ས་གཅོད་བཞུགས་སོ།

གཡུང་དྲུང་གསང་བ་དབང་རྒྱུད་ཀྱི་ས་གཅོད།. .. 
............... .449
བ་ག་མངོན་རྫོགས་ཀྱི་རྒྱུད་ཀྱི་ས་གཅོད། 
........454
ཕུན་སུམ་ཚོགས་པའི་རྒྱུད་ཀྱི་ས་གཅོད།
གོལ་སྒྲིབ་རྣམ་པར་ཕྱེ་བའི་རྒྱུད་ཀྱི་ས་གཅོད། 
..........456
ཐམས་ཅད་མ་ལུས་རྫོགས་པའི་རྒྱུད་ཀྱི་ས་གཅོད། 
..............458
རྒྱུ་འབྲས་གཅིག་པའི་རྒྱུད་ཀྱི་ས་གཅོད། ..........
459
དཔེ་དོན་གཅིག་པའི་རྒྱུད་ཀྱི་ས་གཅོད།.…….….….…..…..….…... 
.............459
རྩ་བ་གཅིག་ལ་རྣམ་པར་བགྲངས་པའི་རྒྱུད་ཀྱི་ས་གཅོད། 
..............461
སེམས་དོན་སྡེ་བཅུའི་སྐོར་བཞུགས། 
...........462
སེམས་དོན་སྡེ་བཅུའི་འགྲེལ་ཆུང་བརྒྱད་བཞུགས།…..…..….….…..…..…..…...
.........467
སེམས་དོན་གྱི་ས་གཅོད་བཞུགས 
......484
ཀློང་ལྔ་བརྣག་པ་གསུམ་ཐིག་ལེ་དྲུག་པ་གོལ་ས་བཅད་པ་གཅེས་པའི་ཕྲེང་བ་འབྲུ་
ཐུས་ཀྱི་མན་ངག་མཚན་མ་རང་གྲོལ་ཤོ་ལོ་ཀའི་མན་ངག་རྣམས་བཞུགས།. ..487
ཕུར་པའི་དོན་བཤད་བཞུགས། 
..............510
རྒྱལ་མོ་གསུམ་གྱི་སྒྲུབ་པ་དང་གོ་ཆ་མཆོད་རྟེན་བཅས་བཞུགས།
སྒོམ་ཐབས་ཉི་ཤུ་རྩ་བཞི་པ་བཞུགས། 
..…...….525
གཤེན་རབ་བཅུ་གསུམ་གྱི་མགུར་མ་བཞུགས། ..........…...….531
ལི་ཤུའི་མགུར་བཞུགས། 
..............................533
མཁའ་འགྲོ་ཅོ་ཟའི་མགུར་བཞུགས། ..……………………....534
སེམས་ཉམས་དྲུག་པ་བཞུགས། ..............537
འཕྲུལ་གྱི་མེ་ལོང་དགུ་སྐོར་བཞུགས།….….….................................................542
10

རྫོགས་པ་ཆེན་པོའི་ཐུགས་རྒྱུད་སྨར་བྱང་རྣམ་གསུམ་ཀླུ་ཡུལ་དུ་བསྒྲགས་པའི་རྒྱུད།
……… . .....548
བཤད་གཞི་འགོད་པ།.. 
..........548
..........549
ལེའུ་དང་པོ། དལ་འབྱོར་བརྟག་པ་བསྟན་པ།
ལེའུ་གཉིས་པ། དད་པ་བསྐྱེད་ཚུལ་བསྟན་པ། 
.............551
ལེའུ་གསུམ་པ། .........555
གཤེན་རབ་བླ་མ་བསྟེན་པ་བསྟན་པ།
..……............557
ལེའུ་བཞི་པ། རང་རྒྱུད་འདུལ་ཚུལ་བསྟན་པ།..
........................ ......565
ལེའུ་ལྔ་པ། གནས་ལུགས་བསྟན་པ།
ལེའུ་དྲུག་པ། ལྟ་བ་བསྟན་པ། 
... .......566
ལེའུ་བདུན་པ། བསྒོམ་པ་བསྟན་པ། 
...............574
. .....578
ལེའུ་བརྒྱད་པ། སྤྱོད་པ་བསྟན་པ།
.............582
ལེའུ་དགུ་པ། འབྲས་བུ་ཁྱད་པར་ཅན་བསྟན་པ།
.........586
ལེའུ་བཅུ་པ། མཇུག་བསྡུ་བ་བསྟན་པ།
གཏད་ཅིང་བཅང་ཐབས་དགེ་བ་བསྔོ་བ་བསྟན་པ།..... 
........587
སྨར་བྱང་ཡིག་ཆུང་བཞུགས།... 
.........589
.........593
སྨར་བྱང་བར་དོའི་གདམས་པ་བཞུགས།
སེང་གེ་སྒྲ་བསྒྲགས་ལྟ་བ་ལུང་གི་ས་གཅོད་བཞུགས། 
...............598
.........603
ལྟ་བ་སེང་གེ་སྒྲ་བསྒྲགས་བཞུགས།
མན་ངག་ལུང་གི་ཚད་མའི་ས་གཅོད་བཞུགས། 
........613
.........615
མན་ངག་ལུང་གི་ཚད་མ་བཞུགས
མན་ངག་ལུང་གི་ཚད་མའི་འགྲེལ་པ་བཞུགས། 
………………...619

ཉི་འོད་གཟེར་བུ་ཟླ་འོད་གཟེར་བུ་ཉི་ཟླ་གཉིས་མེད་ཀྱི་གཟེར་བུ་བཞུགས།. 629
འོག་ཀླུ་ཡུལ་དུ་བསྒྲགས་པའི་ལོ་རྒྱུས་བཞུགས་པ་ལེགས
.............634
མན་ངག་འཁོར་བ་དོང་སྤྲུགས་བཞུགས། 
...........643
མན་ངག་ཐུགས་ཀྱི་བརྣག་པ་ཤར་ཆུང་ཉི་ཤུ་རྩ་བདུན་བཞུགས།...….…....682
ཐུགས་གསང་སྟོན་པའི་འཁོར་ལོ་ཞེས་བགྱི་བ་དུག་ལྔ་མི་སྤངས་ལམ་ཁྱེར་དབང་
བསྐུར་གྱི་མན་ངག་བཞུགས། 
..........696
བྱ་ར་མ་གསུམ་བསྐུལ་པ་བཞུགས། 
................701
དཔར་བྱང་སྨོན་ཚིག ..………………….……………………………………….………..704
ཞུས་སྒྲིག་ཚན་པའི་གསལ་བཤད། ...............709

རྒྱུད་ཀྱི་རྒྱལ་པོ་གསེར་གྱི་རུ་སྦལ་གཡུང་དྲུང་
ཐིགས་པ་མན་ངག་རྩ་བའི་རྒྱུད་
བཞུགས་སོ། །
༄༅། །ཞང་ཞུང་སྐད་དུ། ཏན་ཏྲ་ག་ལི་ཧས་ད་ན་ད་རི་ཧ་བི་ཏན་ཏྲ། བོད་
སྐད་དུ། རྒྱུད་ཀྱི་རྒྱལ་པོ་གསེར་གྱི་རུས་སྦལ་གཡུང་དྲུང་ཐིགས་པ་མན་ངག་རྩ་བའི་
རྒྱུད། མཁྱེན་ལྡན་སྟོན་པའི་སྐུ་ལ་ཕྱག་འཚལ་ལོ། །རྣམ་པ་ཐམས་ཅད་མཁྱེན་པའི་
སྟོན་པ་དེས། ཐུགས་རྗེ་ཆེ་མངའ་འགྲོ་བའི་དོན་བྱའི་ཕྱིར། སྐྱེ་བ་མེད་ལས་སྐྱེ་བའི་ཆོ་
འཕྲུལ་བསྟན། ནམ་མཁའ་ལྟ་བུའི་བོན་སྐུ་མཚོན་བྲལ་ལས། གཟུགས་སྐུར་བཞེངས་
ནས་འགྲོ་དོན་མཐར་ཕྱུང་ཕྱིར། ཡེ་སངས་ཡུལ་དུ་ཤེས་རབ་བློ་རྩལ་བསྐྱེད། འོག་
མིན་ལྷ་གནས་འགྲོ་འདུལ་བོན་ལུང་ནོས། ཕྱུའི་གྲོང་ཁྱེར་ཆེན་པོར་བློ་ཡི་རྩལ་རྣམས་
སྦྱངས། འོད་གསལ་གནས་སུ་ཤེས་བྱའི་སྒྲིབ་པ་སྦྱངས། འདུལ་བའི་དུས་བབ་གཟིགས་
དགོངས་ཐུགས་ལ་བཞག །ཡབ་ཀྱི་སྟ་ལ་བབ་པས་ཡུམ་གྱི་ལྷུམས་སུ་ཞུགས། ཟླ་དགུ་
ངོ་བཅུ་སྐྱེ་བ་བཞེས་ཚུལ་བསྟན། ཤིན་དུ་མཚན་བཟང་སུམ་ཅུ་རྩ་གཉིས་དང་། དཔེ་
བྱད་བཟང་པོ་བརྒྱད་ཅུར་ཡོངས་སུ་ལྡན། དེ་ལྟར་སེམས་ཅན་ཡོངས་སུ་སྤྲོ་བསྐྱེད་
ཕྱིར། དགུང་ལོ་རིམ་པས་མཛད་པ་མཐའ་རུ་ཕྱུང༌། འགྲོ་བ་སེམས་ཅན་གང་གིས་
གང་འདུལ་ལ། བོན་སྒོ་བརྒྱད་ཁྲི་བཞི་སྟོང་ཕྱེ་དེ་བསྟན། དེ་བསྟན་གནས་ཀྱང་རྣམ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་གསུམ་དུ་བཤད། ཁ་གཅིག་སྟོབས་ལྡན་བློ་གསལ་དད་ཆེ་ལ། ཀུན་གྲགས་རྒྱ་ཆེར་
ཡོངས་སུ་སྤེལ་ཏེ་བསྟན། ཁ་གཅིག་འཕྲོ་ཅན་སྣོད་དང་ལྡན་པ་ལ། མདོ་ཡི་དོན་
རྣམས་ངེས་པར་བསྡུས་ནས་བསྟན། ཁ་གཅིག་དད་མོས་ངེས་པར་འཛིན་འཆང་
ལ། རྩ་བའི་མན་ངག་ལྷུག་པ་ཉིད་དུ་བསྟན། སྤྱིར་ནི་འདི་ལ་འདི་བསྟན་བཤད་མི་
ལང་། བྱེ་མའི་ལ་བཞིན་གྲངས་ལས་འདས་པ་སྟེ། བག་ཕྱེ་ལས་སོགས་སྐྲ་ཤད་ལྗོན་
བཞིན་སྣང་། འགྲོ་བའི་དོན་ཕྱིར་དགོས་ཆེས་ངེས་བསྟན་ཏེ། གང་ཞིག་གསོན་གཤིན་
འགྲོ་དོན་བྱེད་པ་ལ། རྣམ་འགྲེང་འཕྲེད་ཉལ་ཁ་སྦུབ་བོན་རྣམས་ཀྱང་། ངེས་པར་
ཐར་ཆགས་ལ་ཤན་མདོ་ཡིས་ཕྱེ་སྟེ་བསྟན། གང་ཞིག་བསྟན་པ་འཛིན་སྐྱོང་སྲུང་ལ་
དད་པ་ལ། བཙོ་སླང་དྲག་སྔགས་མང་པོ་བསྟན་པ་ཡང་། ངེས་པར་ཐ་རམ་ནག་
པོ་མདོ་ཡིས་ཕྱེ་སྟེ་བསྟན། གང་ཞིག་དགེ་བཅུ་བསྲུང་ཞིང་འདུལ་ཁྲིམས་བསྲུང་ལ་
དད་པ་ལ། འདུལ་ཁྲིམས་བྱེ་བྲག་མང་དུ་བསྟན་པ་ཡང་། རྣམ་དག་མུ་ཏིག་ཟངས་
མ་མདོ་ཡིས་ཕྱེ་སྟེ་བསྟན། གང་ཞིག་ཕྱི་རྒྱུད་སྔགས་ལ་དད་པ་ལ། རྩ་བའི་དཀྱིལ་
འཁོར་མང་དུ་བསྟན་པ་ཡང་། དྲི་མེད་རྣམ་པར་དག་པའི་མདོ་ཡིས་ཕྱེ་སྟེ་བསྟན།
གང་ཞིག་གསང་སྔགས་ནང་ལ་དད་པ་ལ། བསྙེན་བསྒྲུབ་རིམ་པ་མང་དུ་བསྟན་པ་
ཡང་། རིན་ཆེན་སྤྱི་སྤུངས་མདོ་ཡིས་ཕྱེ་སྟེ་བསྟན། གང་ཞིག་ཐེག་ཆེན་ཉིད་ལ་མོས་
པ་ལ། སེམས་ཕྱོགས་བྱེ་བྲག་མང་དུ་བསྟན་པ་ཡང་། གབ་པ་ཡང་གཏེར་མདོ་ཡིས་
ཕྱེ་སྟེ་བསྟན། དེ་ལྟར་བྱེ་བྲག་མང་དུ་བསྟན་གྱུར་ཡང་། དོན་དེ་ལས་དེ་ཉིད་འབྱུང་
བ་དཀའ། འབྱུང་བ་དཀའ་ཕྱིར་ཐུགས་ཀྱི་དཀྱིལ་འཁོར་ནས། ངེས་པའི་སྙིང་པོ་མན་
ངག་རྩ་བའི་རྒྱུད། རྒྱུད་ཀྱི་རྣམ་པ་ཡོངས་སུ་བསྟན་པ་ཡང་། རྒྱུད་དང་ཕྱི་མ་བསྐལ་
པ་དུམ་བུར་བསྟན། རིན་ཆེན་རིགས་ཅན་བུམ་པའི་བློ་ཅན་ལ། རྒྱུད་འདི་རྒྱུད་ཀྱི་
རྒྱུད་དེ་མན་ངག་རྩ་བའི་རྒྱུད། ལྟ་བའི་ཐག་བཅད་སྤྱོད་པའི་ལ་དོར་ཕྱིར་བསྟན།

སེམས་སྡེ། མན་ངག་རྩ་བའི་རྒྱུད།
མཚན་ལྡན་རིགས་ཅན་པད་མའི་བློ་ཅན་ལ། བྱང་སེམས་ཐེག་པ་མན་ངག་ཕྱི་མའི་
རྒྱུད། མན་ངག་ངེས་པར་གཅིག་ལ་བཞག་ཕྱིར་བསྟན། མ་ངེས་ཐ་དད་སོ་སོའི་བློ་
ཅན་ལ། མན་ངག་སྐལ་པ་སོ་སོའི་རྒྱུད་བུ་ཆུང༌། གང་ཟག་མཚན་རྟགས་རྒྱུད་ཀྱི་
མཚན་རྣམས་བསྟན། གང་ཞིག་རྫོགས་ཆེན་ལ་མ་བཟློས་པའི་ལྟ་བའི་ཤན་མ་ཕྱེད་
པ་ལ། རྫོགས་པ་སྤྱི་གཅོད་རྒྱུད་ཉིད་བསྟན་པར་བྱ། གང་ཞིག་སྙིང་པོའི་དོན་བྲལ་
ལོ་མའི་ཚིག་འཕྱོས་ལ། རྩ་བ་འདུས་པའི་རྒྱུད་ཉིད་བསྟན་པར་བྱ། གང་ཞིག་རྟོག་
འཛིན་གཉིས་སུ་ལྟ་བ་ལ། ཉག་གཅིག་དགོངས་པའི་རྒྱུད་ཉིད་བསྟན་པར་བྱ། གང་
ཞིག་མཚོན་པའི་ཚིག་གི་དོན་བྱེད་ལ། ཡི་གེ་མེད་པའི་རྒྱུད་ཉིད་བསྟན་པར་བྱ། གང་
ཞིག་རྟག་ཆད་བཟུང་འཛིན་གཉིས་སུ་ལྟ་བ་ལ། མཐར་རུ་སེལ་བའི་རྒྱུད་ཉིད་བསྟན་
པར་བྱ། གང་ཞིག་གསེར་དང་བོང་བ་གཉིས་སུ་རྟོག་ཅན་ལ། དྲི་མེད་དག་པའི་རྒྱུད་
ཉིད་བསྟན་པར་བྱ། གང་ཞིག་སྙིང་པོའི་དོན་ལ་འགྱུར་བའི་བློ་ཅན་ལ། ལྟ་བ་གཡུང་
དྲུང་རྒྱུད་ཉིད་བསྟན་པར་བྱ། གང་ཞིག་དགོངས་པའི་དོན་གོལ་སྒྱུ་མའི་ལུས་མ་བདེ་
བ་ལ། བསམ་གཏན་ཅོག་བུའི་རྒྱུད་ཉིད་བསྟན་པར་བྱ། གང་ཞིག་ལྟ་བས་ལྟ་བ་མ་
རྟོགས་ལ། ཐུགས་ཀྱི་ཡང་གཏེར་རྒྱུད་ཉིད་བསྟན་པར་བྱ། གང་ཞིག་མན་ངག་དག་
གིས་མན་ངག་མ་རྟོགས་ལ། མན་ངག་འཕྲུལ་གྱི་ཡང་གཏེར་རྒྱུད་ཉིད་བསྟན་པར་བྱ།
གང་ཞིག་འཁྲུལ་པའི་ཡིད་འཕྲོས་དོན་བྲལ་ལ། མུ་ཏིག་འཕྲེང་བའི་རྒྱུད་ཉིད་བསྟན་
པར་བྱ། གང་ཞིག་ལྟ་སྤྱོད་ཡ་ཆར་གྱུར་པ་ལ། རྗེས་འཇུག་སྤྱོད་པའི་རྒྱུད་ཉིད་བསྟན་
པར་བྱ། དེ་ནི་བློ་ཡི་ཁྱད་པར་སོ་སོར་ལས། མན་ངག་གཡུང་དྲུང་ཐེག་པ་གཅིག་ཏུ་
གདབ། ཞེས་སྟོན་པ་ཉིད་སྐུ་ཆེ་བའི་ཡོན་ཏན་དང་ལྡན་ནས། ཐུགས་རྗེ་ཕྱི་རབས་ཀྱི་
དོན་དུ་བསྟན་ནས། གླེང་གཞིའི་ལེའུ་སྟེ་ཕྱག་རྒྱ་དང་པོའོ།། །།
༧ དེ་ནས་སྟོན་པ་ཉིད་སྐུ་གཡུང་དྲུང་ལྟ་བུའི་ངོ་བོ་ལ་བཞུགས་ཏེ། དེའི་ཚེ་དེའི་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དུས་ན། འཁོར་གྱི་དམ་པ་ཡབ་འཕྲུལ་གཤེན་སྣང་ལྡན་དང་། ཡུམ་བཟང་ཟ་རིང་
བཙུན་དང་། སྲས་འཆི་མེད་གཙུག་ཕུད་དང་། འཁོར་རྣམས་ཀྱིས་སྟོན་པ་ལ་ཞུས་
པ། ཁམས་གསུམ་འཁོར་བའི་སེམས་ཅན་སྐྱེ་དང་འཆི་ལ་བརྟག ཟོ་ཆུ་རྒྱུད་མ་ཤིང་
རྟའི་འཕང་ལོ་འདྲ། སྡུག་བསྔལ་བཞི་ལས་ཐར་པའི་དུས་མཐའ་མེད། འཁོར་བ་
འདི་ལས་ཐར་པའི་ཐབས་ཀྱང་མེད། ཐུགས་ཀྱི་དཀྱིལ་ནས་ངེས་པའི་བཅུད་ཕྱུངས་
ལ། ཕྱི་རབས་དོན་དུ་བསྟན་པ་བཞག་ཏུ་གསོལ། །ཞེས་ཞུས་པས། ། དེ་ལ་སྟོན་པས་
བཀའ་བསྩལ་པ། འཕྲུལ་གཤེན་བཟང་ཟ་འཆི་མེད་གཙུག་ཕུད་དང་། གཞན་ཡང་
དད་པ་ཅན་གྱི་འཁོར་རྣམས་ཀུན། ཤིན་ཏུ་ལུས་ཐུད་དབང་པོ་བརྟན་པར་ཉོན། ཕྱི་
རབས་དོན་དུ་གསེར་གྱི་རུས་སྦལ་ཉིད། གཡུང་དྲུང་ཐེག་པ་མན་ངག་རྩ་བའི་རྒྱུད།
ཚིགས་སུ་བཅད་དེ་ཡོངས་སུ་བསྒྲགས་པའི་མདོ། ཁམས་གསུམ་འཁོར་བའི་སེམས་
ཅན་རྣམས། སྐྱེ་དང་འཆི་ལ་བརྟག་པའི་འཁོར་བར་བརྒྱུད་མ་ཡང་། ཇི་བཞིན་དེ་
བཞིན་མ་རྟོགས་པས་བརྒྱུད་པ་ཡིན། ཁམས་གསུམ་སེམས་ཅན་ཐར་པ་ཐོབ་བྱའི་ཕྱིར།
གཡུང་དྲུང་བོན་ལ་རྒྱ་ཆེ་གྲངས་མང་ཡང་། ཐུགས་ཀྱི་དཀྱིལ་ནས་མན་ངག་ངེས་
པའི་བཅུད། རྩ་བ་ཡོངས་སུ་བསྡུས་ནས་བསྟན་པ་འདི། མ་ནོར་ངེས་པར་ཐུགས་ཀྱི་
དཀྱིལ་དུ་ཞོག །ངེས་པར་མ་བཞག་ཁམས་གསུམ་འཁོར་བར་འགྱུར། ཁམས་གསུམ་
འཁོར་བའི་སེམས་ཅན་སྐྱེ་དང་འཆི་ལ་བརྟག་པ་ཡང་། ཇི་བཞིན་མ་ལ་དེ་བཞིན་མ་
བཞག་པར། དེ་དང་མི་མཐུན་རྣམ་པར་རྟོག་པར་འགྱུར། དེས་བརྟགས་རྒྱུ་བསགས་
ཁམས་གསུམ་འཁོར་བར་འགྱུར། རྣམ་རྟོག་དེ་ཡི་རྒྱུ་རྐྱེན་བཤད་མི་ལང་། བག་ཕྱེ་
ལས་སོགས་སྐྲ་ཤད་ལྗོན་བཞིན་སྣང་། དེ་ཡི་རྒྱུ་རྐྱེན་དེ་ལ་དེ་དོན་སྣང་མི་འགྱུར། མ་
བརྟག་ཇི་བཞིན་གནས་པ་དེ་བཞིན་ཉིད། མ་རྟོགས་མི་བརྟག་བརྟག་པའི་ཡུལ་
ལས་འདས། བརྟག་མེད་ཡུལ་ལས་འདས་པ་མཁའ་གསལ་ནམ་མཁའི་ཀློང་། ནམ་

སེམས་སྡེ། མན་ངག་རྩ་བའི་རྒྱུད།
མཁའི་ཀློང་ནི་ཡེ་ནས་དེ་བཞིན་ཉིད། བརྟག་པའི་དངོས་པོ་དབྱིབས་དང་ཁ་དོག་
མེད། འདི་ལ་དབྱིབས་དང་ཁ་དོག་མ་གྲུབ་དངོས་པོ་མེད་པ་ནམ་མཁའི་ངང༌། ཅི་
ཡང་བསྒྱུར་དུ་མེད་པ་དེ་བཞིན་ཉིད། དེ་བཞིན་ཉིད་ནི་མཚོན་པ་ཡོངས་དང་བྲལ།
འཛུབ་ཁྲིད་ཟླ་བ་ལྟ་བུར་བསྟན་པ་དེ། དེ་བསྟན་ཟླ་འཛུབ་མི་གཅིག་ཐག་རིང་འགྱུར།
དེ་བཞིན་དེ་དང་དེ་ཉིད་ཐག་རིང་བས། ཇི་བཞིན་པ་ཉིད་ངེས་པར་རང་ལས་འཆར།
དེ་བཞིན་རྟོགས་པའི་ཤེས་རབ་ཉག་གཅིག་མ། རྣམ་པ་ཐམས་ཅད་མཁྱེན་པའི་གཤེན་
རབ་ཀྱིས། དེ་བཞིན་དེ་ཉིད་ཡོངས་སུ་ཤེས་པར་གྱིས། ཐེག་པའི་བྱེ་བྲག་གྲངས་སུ་
མང་བསྟན་ཡང་། བསྡུས་པའི་སྒོ་བཞི་སྤྱི་དང་ལྔ། སྒོ་བཞི་འདི་ནི་དྲང་དོན་ཙམ་དུ་
ངས་བསྟན་དེ། འདིར་ཞུགས་རྣམ་རྟོག་ཉིད་དང་འགྲོགས་པར་འགྱུར། རྣམ་རྟོག་
དེ་ལ་དེ་ཉིད་འབྱུང་བ་དཀའ། སྐྱེ་བ་བརྒྱུད་ནས་འབྲས་བུ་ཐོབ་པར་བཤད། ཕྱི་ནང་
སྡེ་སྣོད་ཡོངས་ཀྱི་སྤྱི་ཉིད་འདི། ངེས་པའི་དོན་དུ་ངས་བསྟན་འདི་ལ་ཀུན་རྫོགས་ཏེ།
གདུལ་བྱ་ཆུད་ཟོས་འོག་ལ་བསྟན་པ་དཀའ། འདི་ཉིད་ཡེ་ནས་ཚོགས་གཉིས་རྫོགས་
ནས་སྒྲིབ་གཉིས་དག །དག་པའི་དོན་དེ་ཡེ་ནས་དེ་བཞིན་ཉིད། དེ་བཞིན་ཉིད་ནི་
དབུ་མར་ཡང་མི་དམིགས་བདེན་པ་གཉིས་ལས་འདས། ཅིར་ཡང་བརྟག་པ་སྟོན་
དཀའ་རྟོག་པས་བརྟག་པ་དཀའ། ལྕགས་ཀྱི་སྒྲོམ་བུ་འཐེབ་རྒྱས་བཏབ་པ་བཞིན། དེ་
བཞིན་ཉིད་དོན་འདི་ཞེས་བསྟན་པ་དཀའ། གཏིང་དཔག་བཅད་དཀའ་ནམ་མཁའ་
རྒྱ་མཚོའི་ཚུལ། གཅེས་ལ་བཙལ་དཀའ་ཤེལ་སྒོང་དག་པའི་ཚུལ། དཀོན་ལ་བཙལ་
དཀའ་བསམ་འཕེལ་ནོར་བུའི་ཚུལ། འདི་རྟོགས་ཆུང་བ་ཨུ་དུ་འབར་བའི་ཚུལ། འདི་
མཐོང་དཀའ་བ་གསེར་གྱི་རུས་སྦལ་འདྲ། འདི་དོན་མཐོང་བ་རྣམས་ཀྱིས་འདི་མ་
མཐོང་། མ་མཐོང་མཐོང་བ་ཡེ་ནས་དེ་བཞིན་ཉིད། མ་བསླད་ཅི་བཞིན་གནས་པ་དེ་
ཉིད་ལ། གཉིས་མེད་ཤེས་རབ་གནས་པ་སྒོམ་པའི་ཀློང་། བསྒྲུབ་རྩོལ་སྨོན་པ་རྟོག་གེ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བྱིས་པ་འདྲ། ས་ལམ་གཉིས་མེད་བགྲོད་དུ་ཕུགས་མཐའ་མེད། སྒོ་ཕུགས་གཉིས་མེད་
ཐམས་ཅད་དེ་བཞིན་ཉིད། ལམ་མེད་ལམ་འདོད་གླང་ཆེན་སྨིག་བསྙག་འདྲ། བསྐལ་
པ་ཙམ་བགྲོད་འདི་ཐོས་རབ་ཏུ་དཀའ། ཐམས་ཅད་དེ་བཞིན་ཉིད་དེ་དེར་གནས་པ།
གཡུང་དྲུང་ཀློང་དུ་ཐམས་ཅད་ཡེ་སངས་རྒྱས། འདི་དོན་སྒྲ་དང་ཚད་མས་བཤིགས་
པས་བརྡ་མི་འཕྲད། གཉིས་འཛིན་མུ་སྟེགས་རྟག་ཆད་གཉིས་སུ་འགྱུར། འདི་དོན་
འདི་ལ་སུས་བརྗོད་རྟོག་པའི་རྒྱུན། རྣམ་རྟོག་དེ་ལ་བློ་མེད་ཕྱོགས་ན་མེད། མ་རྟོགས་
མི་རྟོག་རྟོག་མེད་དེ་བཞིན་ཉིད། འདི་དོན་གཏིང་དཔག་བཅད་པ་ཤིན་ཏུ་དཀའ།
ཚད་མས་མི་བཤིག་དཔེས་ཀྱང་མཚོན་དུ་མེད། བདེན་པ་གཉིས་མེད་ཚིག་མེད་ཡི་
གེ་མེད། སྒྲུབ་མེད་བཙལ་མེད་སྨོན་དུ་ཙམ་ཡང་མེད། ལུང་ལ་མི་ལྟོས་ཐེག་པས་མི་
རྩོལ་བས། ཡེ་ཁྱབ་ཡེ་ནས་ཡེ་སངས་རྒྱས་པ་འདི། རྟོགས་མ་ཐག་ཏུ་སངས་རྒྱས་ཡིན་
པར་བཤད། ཞེས་མན་ངག་རྩ་བའི་རྒྱུད་ལས། ཐམས་ཅད་དེ་བཞིན་ཉིད་དུ་བསྟན་
པའི་ལེའུ་སྟེ་ཕྱག་རྒྱ་གཉིས་པའོ། ། །
༧ དེ་ནས་སྟོན་པས་འཁོར་རྣམས་ལ། རྫོགས་པ་ཆེན་པོ་ལ་ཉིད་བཟླས་ཏེ་བསྟན།
རང་བཞིན་ལྷུན་རྫོགས་རྫོགས་ཆེན་ཉིད། ཐམས་ཅད་རྫོགས་པའི་རང་བཞིན་ལ།
བཟང་ངན་བླང་དོར་གཉིས་མེད་དེ། ཐེག་པ་ས་ལམ་བསྒོམ་སྒྲུབ་རྩོལ། རྫོགས་ཆེན་
འདི་ལ་འགལ་བར་གསུངས། རྒྱུ་འབྲས་གཉིས་མེད་གཡུང་དྲུང་སྐུ། སྐྱེ་ཤི་མེད་པས་
ལྷུན་ལ་གནས། གནས་པའི་དོན་ལ་གཉིས་སུ་མེད། དེས་ན་བོན་དང་གཤེན་རབ་
མེད། ལྟ་བས་བལྟས་པས་འཁྲུལ་པར་སྣང་། རྒྱུ་འབྲས་ཐེག་པར་བཏགས་པས་ནོར།
ལམ་གྱི་རིམ་པ་གཏིང་ནས་མེད། ལམ་ནི་ཉེ་ལམ་བདེ་རྫོགས་པའོ། འཇུག་དང་ལྟ་
དང་སྤྱོད་བསྲུང་རྣམས། མ་བཙལ་ཡེ་ནས་ལྷུན་གྱིས་རྫོགས། བསྒོམ་དང་བློ་ཡིས་
ཐེ་ཚོམ་མེད་པར་རྫོགས་ཆེན་ནམ་མཁའི་ཀློང་། ནམ་མཁའི་ལམ་ལ་བསྲུང་བསྒོམ་

སེམས་སྡེ། མན་ངག་རྩ་བའི་རྒྱུད།
འཇུག་ལྟ་སྤྱོད་མི་དགོས། ཅི་ཡང་དཔག་ཏུ་མེད་པ་རྫོགས་པའི་ཀློང་། ཀློང་ཆེན་འདི་
ནི་ཡིད་བཞིན་ནོར་བུའི་ཚུལ། འདི་ཚོལ་རྣམས་ཀྱིས་གཞན་ནས་འདི་མ་བཙལ། རང་
ལ་གནས་བཞིན་གཞན་ནས་འདི་ཚོལ་ན། བསྐལ་པ་གསུམ་དུ་འདི་བཙལ་རྙེད་མི་
འགྱུར། གང་ཞིག་སངས་རྒྱས་རྣམས་ཀྱིས་འདི་མ་བཙལ། དེ་བཞིན་སེམས་ཅན་འདི་
ཚོལ་བཙལ་མི་རྙེད། མི་བཙལ་ངོ་བོ་ཉིད་དུ་ཐམས་ཅད་གནས། རྩོལ་སྒྲུབ་ལམ་
ལ་གནས་པའི་གང་ཟག་རྣམས། དངུལ་ལ་ཡང་ཞུན་བྱས་ཀྱང་གསེར་མི་འབྱུང་།
མཚོན་པའི་ཚིག་ཏུ་བསྟན་པས་ལུང་ལས་ཉམས། རྫོགས་ཆེན་འདི་ཡི་དོན་དེ་ག་ལ་
དཔོགས། མི་སྣང་སྣང་བ་མེད་པའི་བོན་ཉིད་ལ། རང་བློ་གང་ལྟར་ཅི་བསམ་འཁྲུལ་
པར་འགྱུར། བསམ་པ་ཉིད་ལ་མི་འཇོག་ན། དེས་ན་སྙིང་པོ་ཉག་གཅིག་མ། མངོན་
སུམ་མི་གནས་རྫོགས་ཆེན་འདི། ཤེས་རབ་ཉིད་ཀྱིས་མཚོན་དུ་མེད། དེ་བཞིན་ལྟ་
བས་ལྟ་རུ་མེད། མ་བལྟས་ལྟ་རུ་མེད། མ་བལྟས་བལྟས་ན་མཐོང་བ་ཡིན། སྒོ་ཕུགས་
མེད་ཅིང་བལྟར་མེད་མི་འགལ་དོན། མཛད་སྤྱོད་རྣམ་དག་རྫོགས་པ་ཆེན་པོ་ལ།
འཇུག་ལྟ་བསྲུང་སྤྱོད་ཉིད་ནི་འཁྲུལ་པ་སྟེ། འཇུག་ལྟ་རྩོལ་བས་མ་གནས་ན། དེ་ནི་
རང་བཞིན་རྫོགས་ཆེན་ཉིད། ཐམས་ཅད་ཡེ་ནས་ལྷུན་རྫོགས་པའི། སངས་རྒྱས་རོལ་
པ་གཅིག་ཏུ་བཤད། ཞེས་མན་ངག་རྩ་བའི་རྒྱུད་ལས། རྫོགས་ཆེན་ལ་བཟླ་བའི་རྩོལ་
སྒྲུབ་ལས་འདས་པར་བསྟན་པའི་ལེའུ་སྟེ་ཕྱག་རྒྱ་གསུམ་པའོ།། །།
༧ དེ་ནས་སྟོན་པས་འཁོར་རྣམས་ལ། ལམ་གྱི་ཉེ་རིང་བསྟན་པ་ནི། ཅི་སྤྱོད་ཅི་
ལྟས་ཅི་བསྒོམ་ཡང་། ལམ་མེད་ལམ་ལ་བགྲོད་ན་གོལ། རྫོགས་ཆེན་འདི་ལ་སྒོ་ཕུགས་
མེད། ཐམས་ཅད་ཉག་གཅིག་གཡུང་དྲུང་སྐུ། གཉིས་མེད་མི་འགྱུར་ཡང་དག་ལམ།
ལམ་གྱི་བགྲོད་གནས་གདོད་ནས་མེད། ལམ་མེད་ལམ་འཇུག་འཁྲུལ་པ་སྟེ། ས་བཅུ་
ལྟོས་པས་བླ་མེད་བསྒྲིབGK17
 ། མི་བརྗོད་དེ་བཞིན་གནས་པའི་དོན་བྱེད་ན། མཐོ་རིས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བགྲོད་རྒྱུས་ཉོན་མོངས་སླར་ལ་ཟིན། ལམ་མེད་ལམ་ཞུགས་ཡུལ་མེད་རབ་ཏུ་དཀའ།
ཆུས་གདུང་གླང་ཆེན་སྨིག་སྒྱུ་སྙེག་པ་འདྲ། བསྐལ་པར་འགྲོད་ཀྱང་རྙེད་པར་རབ་ཏུ་
དཀའ། སྙིང་པོ་གཅིག་ལ་རྟོག་གེས་རབ་ཏུ་ཕྱེ། མང་དུ་ཕྱེས་ཀྱང་སྙིང་པོ་གཅིག་གི་
ངང་། གཅིག་གི་ངང་ཉིད་འདི་མེད་ལམ་མ་རྙེད། གལ་ཏེ་ལམ་རྙེད་ན་ཡང་འཁྲུལ་
པ་ཡི། ལམ་དེ་གླང་ཆེན་རྫོབ་ཏུ་ཆུད་པ་འདྲ། ལམ་བགྲོད་དག་ནས་འདི་བགྲོད་ན།
བྱ་བྲལ་བོན་དང་མི་མཐུན་ཏེ། འདི་ཞེས་མཐོང་དུ་མེད་པ་སྟེ། ལམ་གྱི་ཕུགས་སུ་ཕྱིན་
མཐའ་མེད། སྙིང་པོ་མཆོག་ཏུ་གྱུར་པ་འདི་ཉིད་ནི། གང་དུ་མ་ཕྱིན་དེ་བཞིན་ཉིད་
ཀྱི་ས། ཉེ་ལམ་འདི་ལས་བདེ་བའི་ལམ་མེད་ཡིན། ཞེས་མན་ངག་རྩ་བའི་རྒྱུད་ལས།
ཐེག་པ་གོང་འོག་ལམ་གྱི་ཉེ་རིང་བསྟན་པའི་ལེའུ་སྟེ་ཕྱག་རྒྱ་བཞི་པའོ།། །།
༧ དེ་ནས་སྟོན་པས་འཁོར་རྣམས་ལ། འདུས་བྱས་དག་གི་ལམ་རྣམས་ཀྱིས་བྱང་
ཆུབ་འབྲས་བུ་ཐོབ་དཀའ་བསྟན། དེ་བཞིན་ཉིད་དོན་ཡེ་ནས་འདུས་མ་བྱས། དུས་
གསུམ་འཇིག་བྲལ་མེད་པས་གཡུང་དྲུང་ཉག་གཅིག་སྐུ། རྒྱུ་ལ་བརྟེན་པས་འདི་
ཡི་འབྲས་བུ་མི་འགྲུབ་སྟེ། ཅི་སྟེ་ལུགས་མ་ལས་སོགས་ཕྱག་རྒྱ་ལ། རྣམ་པར་གྲོལ་
བ་ཉིད་ཀྱི་ལམ་མི་གནས། གཞི་དེས་དུས་གསུམ་གཤེན་རབ་ཉིད་ཀྱི་ལམ་རྙེད་ན།
ཐམས་ཅད་ཉིད་དུ་ཕྱག་རྒྱའི་ངོ་བོར་གནས། སྒྱུ་མའི་ཕྱག་མཚན་ལུགས་མའི་ཕྱག་རྒྱ་
ལ། འབྲས་བུ་རྣམ་པར་ཐར་པའི་ལམ་མི་གནས། དེ་ཡི་ཐར་པ་ཉིད་ཀྱི་ལམ་རྙེད་ན།
མཐོང་ཐོས་ལ་སོགས་ཕྱག་རྒྱའི་ངོ་བོ་གནས། དགེ་སེམས་ཆེ་དང་མཆོད་དང་བསྟོད།
རང་སེམས་དག་པའི་མ་ཟིན་ན། ངོ་བོ་བསྙམས་པའི་ང་རྒྱལ་གྱིས། འཆིང་བ་ལས་
ཀྱིས་གྲོལ་མི་འགྱུར། དགེ་བས་སྡུག་བསྔལ་བསྐྱེད་པའི་རྒྱུ། ངན་སོང་གསུམ་དུ་འབྲས་
བུ་སྨིན། ཞེས་མན་ངག་རྩ་བའི་རྒྱུད་ལས། བ་སོའི་འབུར་དང་། གསེར་དངུལ་གྱི་
ལུགས་དང་། འཇིམ་པའི་ལྷ་དང༌། རས་ཀྱི་རིས་དང་། འདུས་བྱས་མཐའ་དག་གིས་

སེམས་སྡེ། མན་ངག་རྩ་བའི་རྒྱུད།
བྱང་ཆུབ་ཐོབ་དཀའ་བར་བསྟན་པའི་ལེའུ་སྟེ་ཕྱག་རྒྱ་ལྔ་པའོ།། །། །
༧ དེ་ནས་སྟོན་པས་འཁོར་རྣམས་ལ། འཕེན་ཡུལ་དཀའ་ཐུབ་སྡོམ་པ་ཡིས། བྱང་
ཆུབ་འབྲས་བུ་ཐོབ་དཀའ་བསྟན། ཉག་གཅིག་གཤེན་རབ་ལམ་ཉིད་ལ། འགལ་བ་
མེད་པས་བསྲུང་དུ་མེད། སྡིག་པ་བཅུ་སྤྱད་འདི་ཡི་ལམ་མི་འགྲིབ། སྡིག་པ་ཉིད་
ཀྱང་བྱང་ཆུབ་མཆོག །སྡིག་དང་དགེ་བ་གཉིས་མེད་པ། དེ་ཡི་ཕྱིར་ན་དཀའ་ཐུབ་
སྡོམ་བསྲུང་པ། རྫོགས་ཆེན་འདི་ཡི་དོན་ལས་གོལ། དཀའ་ཐུབ་བགྲོད་རྩོལ་འབད་
རྩོལ་གྱིས། ཡང་དག་གཤེན་རབ་ལམ་མི་རྙེད། སྡོམ་པ་ཉིད་ཀྱིས་བྱང་ཆུབ་རིང་། མི་
བསྲུང་མི་སྡོམ་རྫོགས་ཆེན་མཆོག་གི་ལམ། རྫོགས་ལམ་འདི་ལ་སྤང་བླངས་མེད་པའི་
ལམ། དགེ་སྡིག་གཉིས་སྤྱོད་གསེར་དང་བོང་བའི་སེམས། འཁྲུལ་པའི་ལམ་ཡིན་
རྫོགས་ལམ་ག་ལ་དཔོགས། རྫོགས་ཆེན་འདི་ཡི་ལམ་གཉིས་སུས་མ་མཐོང་རྙེད།
གཉིས་མེད་མི་འགྱུར་གཡུང་དྲུང་ལམ་བླངས་མེད། གཉིས་མེད་མཆོག་གི་ལམ་ཆེན་
འདིར་ཞུགས་པ། མི་ལེན་མི་སྤང་གཡུང་དྲུང་ཡང་དག་ངང་། དགེ་སྡིག་གཉིས་མེད་
སྙིང་པོ་ཐིག་ལེ་གཅིག །རང་རིག་དེ་བཞིན་ཉིད་ཀྱི་ཡེ་ཤེས་ལྟ། ཞེས་མན་ངག་རྩ་བའི་
རྒྱུད་ལས། འཕེན་ཡུལ་བས་དཀའ་ཐུབ་སྡོམ་པ་བསྲུང་པ་ཡང་། བྱང་ཆུབ་དཀའ་
བར་བསྟན་པའི་ལེའུ་སྟེ་ཕྱག་རྒྱ་དྲུག་པའོ།། །། །
༧ དེ་ནས་སྟོན་པས་འཁོར་རྣམས་ལ། ཆབ་དཀར་ནག་གི་ཕྱི་ནང་སྔགས་རྣམས་
ཀྱིས། བྱང་ཆུབ་འབྲས་བུ་ཐོབ་དཀའ་བསྟན། གཟུགས་བྲལ་ཉག་གཅིག་གཡུང་དྲུང་
མཆོག་གི་སྐུ། རྩོལ་སྒྲུབ་མཐའ་ལས་འདས་པས་རྫོགས་ཆེན་བླ་རུ་ཕྱིན། བདེན་པ་
གཉིས་ལམ་མི་གནས་པ་ཡི་ཟླ་དང་བྲལ། ཟླ་ཅན་ཟུང་འཇུག་པ་ཡི་འདི་མི་མཐོང་།
གཉིས་མེད་སྤྲོས་བྲལ་རྫོགས་ཆེན་བདེ་བའི་ངང༌། གཟུང་འཛིན་མཚན་མ་ལ་ཡང་
འདི་དོན་རིང་། ཅི་ཕྱིར་ཡེ་ཤེས་འབར་བའི་གཞལ་ཡས་ཁང་། གཟུགས་སྐུ་གདུང་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང་མཆོག་པར་བཅས། དམ་པར་དེ་མཐོང་མཆོད་བྱས་ཀྱང༌། ཏིང་ངེ་འཛིན་གྱིས་
གསལ་འགྱུར་ཡང་། མཉམ་པ་ཆེན་པོའི་ངང་རིག་ཆེ། རྟོག་པའི་བྱ་བྱེད་ནུས་པའི་
ལམ། གཟུགས་ལ་མཉམ་པའི་དོན་མི་གནས། རྟོག་རྒྱུས་ཡང་དག་དོན་མི་རྙེད།
གཞལ་ཡས་མེ་འོད་འབར་བ་ན། དཀྱིལ་འཁོར་རྒྱན་ཚང་མུ་ཁྱུད་བསྐོར། གཟུགས་
སྐུ་དོན་བཞིན་གསལ་འགྱུར་ཡང་། རང་རིག་མཉམ་པའི་ངང་རྟོགས་ཚེ། ཞི་བ་མ་
ཡིན་རྟོག་པ་བསྒོམ། རྣམ་པར་རྟོག་ཉིད་འཁྲུལ་པ་སྟེ། ཡང་དག་གཤེན་རབ་ལམ་མི་
རྙེད། ཡེ་ཤེས་སེམས་དང་དམ་ཚིག་སེམས། ལས་ཀྱི་སེམས་དཔའ་བྱིན་བརླབས་པས།
སྤྱན་དྲངས་བཞུགས་གསོལ་མཆོད་བྱས་ཀྱང་། མ་ཡིན་ལོག་རྟོག་འཁྲུལ་པ་སྟེ། ཤིན་
ཏུ་བྱིས་པའི་སྤྱོད་ཡུལ་འདྲ། མཉམ་པར་ཡོད་ཀྱི་ངོ་བོ་ལ། གཟུགས་མེད་གཟུགས་སུ་
འཛིན་པ་མེད། རྣམ་རྟོག་དེ་ཉིད་ཡེ་ཤེས་ལ། ལྷ་སྐུ་ཉིད་ཡང་དེ་བཞིན་ཉིད། བླུན་པོ་
རྟོག་གེའི་སྤྱོད་ཡུལ་མེན། མཆོད་དང་མཆོད་པར་བྱ་བ་མེན། དེ་ནི་རྣམ་རྟོག་འཁོར་
བའི་རྒྱུ། ཡང་དག་གཤེན་རབ་ལམ་འདོད་རྣམས། རྟོག་བྲལ་ཉག་གཅིག་གཡུང་དྲུང་
ལ། དེ་བཞིན་ཉིད་དུ་གནས་པར་བྱ། ཞེས་མན་ངག་རྩ་བའི་རྒྱུད་ལས། སྔགས་ཕྱི་
ནང་གཉིས་ཀྱིས་ཀྱང་བྱང་ཆུབ་འབྲས་བུ་ཐོབ་དཀའ་བར་བསྟན་པའི་ལེའུ་སྟེ་ཕྱག་རྒྱ་
བདུན་པའོ།། །། །
༧ དེ་ནས་སྟོན་པས་འཁོར་རྣམས་ལ། རྫོགས་པ་ཆེན་པོའི་དོན་དགོངས་པར་
བསྟན། དུག་ལྔའི་ནད་སེལ་བླ་མེད་རྫོགས་པའི་དོན། འདི་དོན་མ་རྟོགས་བསམ་པས་
ཤིན་ཏུ་དམ་དུ་བཅིངས། བཅིང་པའི་དོན་ཉིད་ཉོན་མོངས་བརྒྱད་ཁྲི་སྟེ། གཉེན་པོ་
རྫོགས་ཆེན་འདི་ཡིས་གྲོལ་བར་འགྱུར། འཁོར་བ་ཉིད་ལས་མི་ཐར་ཐར་མཐའ་མེད་
པ་ཡང་། རྫོགས་ལམ་འདི་ཉིད་རྙེད་ན་ཐར་བར་འགྱུར། རྫོགས་ཆེན་ལམ་འདི་ཀུན་
གྱི་ནད་སེལ་སྨན། མ་གཡོས་གཡོས་པ་མེད་པར་ཐམས་ཅད་ངང་དུ་གནས། འདི་
j0

སེམས་སྡེ། ། མན་ངག་རྩ་བའི་རྒྱུད། །
དོན་གཉིས་འཛིན་མ་བྲལ་ལམ་མི་རྙེད། ཤིན་ཏུ་ནད་གདུངས་གསོ་བའི་གླགས་ཡང་
མེད། ཁུ་བྱུག་དུས་བཟུངས་ཟླ་སྒོང་སྙག་པ་ལྟར། གཞན་གྱི་རང་རྒྱུད་སྦྱང་ཏེ་གཞུང་
སྙེག་ཀྱང་། དགོས་དོན་རྫོགས་ཆེན་མ་གྲུབ་བར་དུ་བྱང་མི་ཆུབ། འཇུག་པའི་སྒོ་
བཞིན་ཞུགས་ཤིང་ལམ་སྦྱང་ཡང་། སྤྱི་ཡིད་དོན་མཆོག་མ་རྟོགས་བར་དུ་འབྲས་བུ་
སངས་མི་རྒྱ། སྤྱི་ཕུགས་འདི་ཉིད་ཀུན་གྱི་གཞི་མ་ཡིན། རྫོགས་ཆེན་འདི་དོན་རྩོལ་
སྒྲུབ་མཐའ་ལས་འདས། བཤད་བརྗོད་རྩོལ་བས་འདི་དོན་རྙེད་པ་དཀའ། དུས་
གསུམ་གཤེན་རབ་བླ་མེད་རྣམས་ཀྱིས་ཀྱང་། བཤད་བརྗོད་རྩོལ་བྲལ་དོན་ཉིད་འདི་
མཐོང་ནས། བླ་མེད་སངས་རྒྱས་འབྲས་བུ་གྲུབ་པ་ཡིན། རྫོགས་ཆེན་ལམ་འདི་ཀུན་
གྱི་ཡང་ཕུགས་ཡིན། བློ་འཁྲུལ་འདི་ཡི་དོན་ལ་མི་སྤྱོད་པ། མཆོང་བུ་བྱི་དོར་བྱས་ཀྱང་
རིན་ཆེན་མེན། སོལ་བས་སྒེག་པར་བྱས་ཀྱང་ཙན་ལྡན་མེན། སྙིང་པོ་འདི་མ་མཐོང་
ན། རྒྱ་མཚོའི་འགྲམ་དུ་འདུག་ནས་སྐོམ་གྱི་གྲིར་ཤི་བ་ཡིན། ཞེས་མན་ངག་རྩ་བའི་
རྒྱུད་ལས། ཐེག་པ་གཞན་གྱི་གཞུང་མཉམ་པར་བསྟན་པ་ཡང་། ཐ་མ་རྫོགས་ཆེན་སྤྱི་
དོན་དགོངས་པར་བསྟན་པའི་ལེའུ་སྟེ་ཕྱག་རྒྱ་བརྒྱད་པའོ། །། །
༧ དེ་ནས་སྟོན་པས་འཁོར་རྣམས་ལ། བླ་ན་མེད་པ་རྫོགས་པ་ཆེན་པོའི་དོན། ཁ་
ཚིག་དག་ཏུ་མི་བཏང་ཞིང་། དེ་ལ་མི་བརྟེན་པ་རུ་བསྟན། བླ་མེད་རྫོགས་ཆེན་
བརྗོད་འདས་ནི། མཚོན་པ་ཚིག་ལ་མི་གནས་ཏེ། གལ་ཏེ་གནས་ན་ཚིག་རྟོག་གོལ།
བསམ་མེད་སྙིང་པོའི་དོན་ཉིད་ལ། རྣ་ཐོས་ཙམ་ཀྱི་ཡོན་ཏན་དེ། ཡིན་བསམ་དེ་སྨྲ་
དགེ་སྡིག་སྤྱོད། རྟག་ཆད་དོན་དང་དེ་མི་འབྲལ། མཉམ་ཆེན་དོན་བྲལ་ཚིག་བརྗོད་
ཀྱང་། ཟིལ་གྱིས་མི་ནོན་གྲོལ་མི་འགྱུར། ཡེ་མཉམ་ཀློང་དང་མ་ལྡན་ན། ཚིག་མཉམ་
རྡོལ་པའི་རླུང་མི་བཟློག །རྣམ་པར་དག་དོན་མི་ཤེས་པར། ཚིག་ཙམ་ཐོས་པས་
འཇུག་བྱེད་ཅིང་། དེ་བརྟེན་བསོད་ནམས་མི་སོག་པར། གང་ཡང་མི་འགྲུབ་ཆད་
11

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པར་འགྱུར། བླ་མེད་རྫོགས་ཆེན་དོན་འདི་ལ། སྒོམ་དུ་མེད་ཅེས་བརྗོད་པ་ཡང་། ཁ་
གཅིག་མིང་གཅིག་དེ་དོན་བྱེད། དེ་ནི་མུ་སྟེགས་ལྟ་བའི་མཆོག །རྟག་ཆད་གཉིས་
ལྡན་ཆད་པའི་མཆོག །དབེན་པར་བསྐལ་པ་ཁྲི་བསྡད་ཀྱང༌། འཛིན་པའི་དབང་གི་
སྡུག་བསྔལ་ཞིང་། ཆད་པའི་རྐྱེན་གནས་མཆོག་སྨིན་དེ། སྡིག་པ་སྤྱད་ཅིང་དམྱལ་བ་
ན། ཇི་ཙམ་སྔགས་པའི་བུ་གསུམ་གནས། ཞེས་མན་ངག་རྩ་བའི་རྒྱུད་ལས། ཐེག་པ་
གཞན་གྱི་སྒོ་བཀག་པ། དེ་ཁ་ཚིག་དུ་མི་བཏང་ཞིང་། ཁ་ཚིག་ཏུ་མི་བརྟེན་པའི་ལེའུ་
སྟེ་ཕྱག་རྒྱ་དགུ་པའོ།། །།
༧ དེ་ནས་སྟོན་པས་འཁོར་རྣམས་ལ། བསྒོམ་པའི་བསམ་པ་དགོངས་པར་བསྟན།
སྙིང་པོའི་དོན་དང་མ་འདྲེས་པའི། ཚིག་གི་དྲང་སྤྲོས་དགོངས་པ་མཁན། ཉམས་དེ་
མེད་པར་སྙིང་པོ་ཉིད། མ་བསྒོམ་པར་ནི་མཐོང་མི་སྲིད། མཐོང་སྙམ་པ་ན་གོལ་བ་
ཡིན། མཐོང་མེད་དག་པའི་ཡེ་ཤེས་ཀྱིས། བྱིན་གྱིས་བརླབས་ཏེ་བསྒོམ་པར་བྱ། རྟོག་
འཛིན་སེམས་ལ་མི་གནས་པར། ཡང་དག་དོན་ཉིད་མ་བསྒོམ་ན། བླ་མེད་ཐར་པ་
ཐོབ་མི་སྲིད། གནས་པས་དབེན་ས་བཟུང་སྟེ་དེ་དོན་བསྒོམ། དྲི་མེད་དག་པའི་ཡེ་
ཤེས་ཀྱིས། བརྗོད་དུ་མེད་པའི་དོན་ཉིད་བསྒོམ། བླ་མེད་ཐར་པ་ཐོབ་པར་འགྱུར།
ངེས་པའི་དོན་ཉིད་མ་བསྒོམ་ན། ཡང་དག་སངས་རྒྱས་ལམ་རིང་པས། བྱང་ཆུབ་
ཉིད་ལ་ཐོག་མཐའ་མེད། དུས་གསུམ་སངས་རྒྱས་རྣམས་ཀྱི་ཡང་། གཉིས་མེད་ཡེ་
ཤེས་དོན་བསྒོམ་ནས། སངས་རྒྱས་ས་ལ་གནས་པ་ཡིན། བདེ་བའི་འབྲས་བུ་གང་
འདོད་པ། གཉིས་སུ་མེད་པའི་སྙིང་པོ་བསྒོམ། ཞེས་མན་ངག་རྩ་བའི་རྒྱུད་ལས།
བསྒོམ་དགོས་པར་བསྟན་པའི་ལེའུ་སྟེ་ཕྱག་རྒྱ་བཅུ་པའོ།། །།
༧ དེ་ནས་སྟོན་པས་འཁོར་རྣམས་ལ། སྒོམ་པ་དག་གི་ཐབས་རྣམས་བསྟན། བླ་
མེད་ཐར་པར་ཐོབ་དཀའ་བ། ཤེས་རབ་ཐབས་ལ་བརྟེན་པས་འགྲུབ། མིང་ཙམ་
12

སེམས་སྡེ། མན་ངག་རྩ་བའི་རྒྱུད། །
ཐབས་ལ་བརྟེན་པས་སུ། བདེ་བའི་དོན་ཉིད་རང་ལས་འབྱུང༌། ཐབས་མེད་ཤེས་
རབ་དང་བྲལ་བ། གླང་ཆེན་ཆུས་གདུང་སྒྲིག་སྙེག་འདྲ། དད་མོས་འཕྲོ་ཅན་སྣོད་
ལྡན་ལ། གང་ཟག་མཚན་རྟགས་བཟུང་ཐབས་བསྟན། ཞེ་སྡང་དག་གི་ཤས་ཆེ་ལ།
དངུལ་དཀར་ཞུན་མའི་སེམས་འཛིན་བསྟན། གཏི་མུག་དག་གི་ཤས་ཆེ་ལ། སྣང་
གསལ་སྒྲོན་མའི་སེམས་འཛིན་བསྟན། ང་རྒྱལ་དག་གི་ཤས་ཆེ་ལ། ཞི་བ་ལྷ་ཡི་སེམས་
འཛིན་བསྟན། འདོད་ཆགས་དག་གི་ཤས་ཆེ་ལ། བདུད་རྩི་བུམ་པའི་སེམས་འཛིན་
བསྟན། འཕྲག་དོག་དག་གི་ཤས་ཆེ་ལ། ཡི་གེ་འབྲུ་ཡི་སེམས་འཛིན་བསྟན། རྣམ་
པར་དག་པ་ལྔ་ལ་བརྟེན་ནས་ཀྱང་། ངོ་བོ་ཉིད་ནི་ཤིན་ཏུ་བསྒོམ། བྱང་ཆུབ་དམ་པ་
སངས་རྒྱས་རང་གི་སེམས། སྣ་ཚོགས་གློག་བཞིན་སྣང་ཡང་གྱི་ནར་བཞག བསམ་
ཞིང་བསྒོམ་སྟེ་བསྒོམ་པའི་ཡུལ་ལས་འདས། བདེར་གཤེགས་རང་རིག་རང་འབྱུང་
རང་བཞིན་བཞག །ཁོང་གློད་ཡངས་པར་བཞག་ལ་དེ་བཞིན་གནས། ཡུལ་དྲུག་རྐྱེན་
གྱིས་མི་ནོན་འཁྲུལ་མི་འགྱུར། འདུ་ཤེས་དག་ནི་བསམ་དུ་མེད་གྱུར་ན། གང་ཡང་
མི་སེམས་བསམ་དུ་མེད་པར་བཞག་གོ །བསམ་ཞིང་སྒོམ་སྟེ་བསྒོམ་པའི་ཡུལ་ལས་
འདས། དེ་ཉིད་རང་རིག་རང་འབྱུང་རང་ཞིར་བཞག །བཞག་པའི་དངོས་པོ་གཡུང་
དྲུང་སེམས་དཔའི་ཐུགས། འདི་ཞེས་བསྟན་དུ་སངས་རྒྱས་ཉིད་ཀྱི་མེད། ཞེས་མན་
ངག་རྩ་བའི་རྒྱུད་ལས། བསྒོམ་པའི་ཐབས་བསྟན་པའི་ལེའུ་སྟེ་ཕྱག་རྒྱ་བཅུ་གཅིག་
པའོ། །། །
༧ དེ་ནས་སྟོན་པས་འཁོར་རྣམས་ལ། ངེས་པ་དོན་གྱི་ངོ་བོ་བསྟན། རྫོགས་པ་
ཆེན་པོའི་ངོ་བོ་ནི། དྲན་པའི་རྟོག་པ་མི་འབྱུང་པས། ཏིང་འཛིན་ཡོངས་སུ་རྫོགས་པ་
ཡིན། རྣམ་ཤེས་ཡུལ་ལ་མ་ཆགས་པར། ཤེས་རབ་ཡོངས་སུ་རྫོགས་པ་ཡིན། ཏིང་
འཛིན་ཤེས་རབ་ཡོངས་རྫོགས་པས། རྟོག་པ་མེད་པའི་ཤེས་རབ་སྐྱེ། ཁམས་གསུམ་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་སུ་འདའ་བར་འགྱུར། སེམས་དཔའ་མེད་པ་དེ་བཞིན་ཉིད། གང་ཡང་མི་
དམིགས་ཅིར་མི་རྟོག །ཅིར་ཡང་མི་སྒྲུབ་མི་སེམས་པ། སེམས་ཀྱི་མིག་ཅེས་བྱ་བ་སྟེ།
ཐམས་ཅད་མ་ལུས་རྫོགས་པ་ཡིན། རྟོག་དཔྱོད་མེད་པ་བདེ་བའི་མཆོག །ཤེས་པ་
བཟུང་འཛིན་དང་བྲལ་བ། བརྟན་པ་ངོ་བོ་ཉིད་ཀྱི་སྐུ། དམིགས་སུ་མེད་པས་ཅི་ཞིག་
དམིགས། དེ་ལ་དེ་བཞག་དེ་ངང་བས། པད་མའི་སྤྱན་དེས་མཐོང་བར་འགྱུར། ཤེས་
པ་མེད་པའི་ཤེས་རབ་མཆོག གསལ་བ་གསལ་མེད་ལྟ་བས་ཡེ་ཤེས་ངང་། འཛིན་
པ་མེད་པས་ཏིང་འཛིན་ཀློང་། རྩོལ་བ་མེད་པས་ཚུལ་ཁྲིམས་རྫོགས། ཤེས་ནས་མི་
འབྱེད་གཏི་མུག་ངང༌། མི་སྒོམ་བསྒོམ་པ་འདུ་འབྲལ་མེད། མི་ཤེས་ཤེས་པས་ཤེས་
རབ་ལྡན། མི་འཛིན་འཛིན་པས་ཏིང་འཛིན་ཟིན། མི་ལྟ་ལྟ་བས་བལྟ་བར་ངེས།
སྣང་བ་མེད་ན་དངོས་མེད་པས། དེ་བཞིན་ཉག་གཅིག་མཆོག་གི་སྐུ། དེ་བཞིན་སྐུ་
ལ་མཚོན་དུ་མེད། དེ་ཉིད་དབྱིངས་ཏེ་མཐོང་དུ་མེད། མ་མཐོང་པ་ཉིད་མཐོང་བ་
ཡིན། ཅིར་ཡང་མི་དམིགས་གཏི་མུག་སྟེ། མ་རིག་པ་ནི་ཡེ་ཤེས་གསལ། རིག་པའི་ཡེ་
ཤེས་གང་ལྡན་པས། ཡི་གེ་མེད་པའི་དོན་ལ་བལྟ། འཛིན་དང་རྟོག་དང་མིག་དང་
བྲལ། གང་ལ་མི་རྟོག་བསྒོམ་པའི་མཆོག །ཉོན་མོངས་ཉིད་ཀྱང་བྱང་ཆུབ་ཞི་སྟེ་ཅིར་
ཡང་བསམ་དུ་མེད། གང་ལ་བརྟགས་པས་བརྟག་ཏུ་མེད་པས་བྱང་ཆུབ་ལམ། དོན་
ལ་འཇུག་རྒྱུ་མེད་པས་རྫོགས་ཆེན་ལྟ་བའི་ཀློང་། འདི་ལྡན་དྲན་མེད་སྟོབས་ལྡན་
དགོངས་པའི་མཆོག །བདེན་དང་མི་བདེན་སེམས་ཉིད་མེད་པ་སྟེ། ཡོན་ཏན་སྐྱོན་དུ་
སོང་བ་གང་འགལ་བ། བདེན་པའི་དོན་ལས་མ་ཉམས་དགོངས་པའི་མཆོག །ཤེས་
རབ་ཆེན་པོས་ཡུལ་དང་དབང་པོར་བལྟས་ཏེ་མཐོང་པས་བརྟག་མི་བྱ། དང་པོ་
ཤེས་རབ་རྣམ་གསུམ་གྱིས། བོན་ཉིད་ཉམས་སུ་བླངས་པའི་མིས། ལྟ་བ་ནམ་མཁའི་
དབྱིངས་ཉིད་ལ། དེ་བཞིན་སེམས་ཡང་དེ་དང་འདྲ། དེ་ལ་གོམས་པ་རེད་པ་དང་།
14

སེམས་སྡེ། མན་ངག་རྩ་བའི་རྒྱུད།
མཁའ་ལ་མཁའ་ནི་རྣམ་པར་བསྒོམ། བསྒོམ་པའི་དུས་ནི་མཐོང་བ་ནི། ཅུང་ཟད་ཙམ་
ཡང་མཐོང་དུ་མེད། ངེས་བསྒོམ་མཆོག་ཆེན་པོ་དེ་ལ། སྐད་ཅིག་ཙམ་ཡང་མ་འདུས་
མེད། ཇི་ཙམ་འདུས་པ་མཉམ་པ་ཉིད། མཉམ་པའི་འཁོར་ལོ་ཞེས་བྱར་བཤད།
ཅེས་མན་ངག་རྩ་བའི་རྒྱུད་ལས། ངེས་དོན་བསྟན་པའི་ལེའུ་སྟེ་ཕྱག་རྒྱ་བཅུ་གཉིས་
པའོ།། །།
༧ དེ་ནས་སྟོན་པས་འཁོར་རྣམས་ལ། ལྟ་བ་སྤང་བླང་མེད་པར་བསྟན། ཐམས་
ཅད་ངོ་བོ་དེ་བཞིན་ཉིད། ལམ་ནི་ཉེ་ལམ་བདེ་བར་རྫོགས། ཐམས་ཅད་སྙིང་པོ་
ཐིག་ལེ་གཅིག་ངོ་བོ་མེད་པའི་སྙིང་པོ་ལ། ངོ་བོ་མེད་པའི་རྟོག་བྱུང་ན། ངོ་བོ་མེད་པ་
ཤིན་ཏུ་བརྟག །སྙིང་པོ་ངོ་བོ་ངོ་བོ་མེད། ངོ་བོའི་དང་པོ་ངོ་བོ་ནི། འོང་ན་ཅི་དགར་
བཞག་སྟེ་ཡང་། ཡང་དག་འཛིན་པའི་རྣལ་འབྱོར་པས། མ་ལྡོག་མ་བླང་ངོ་བོ་ཉིད།
རང་འབྱུང་རང་བཞིན་ཉིད་དུ་བཞག །གཉིས་མེད་ངོ་བོ་ཐིག་ལེ་གཅིག །དབང་པོ་
ཡུལ་ལས་དགག་མིན་པས། ཡུལ་དགག་ལོག་ན་སྙིང་པོ་མེད། ཕྱི་ནང་གཉིས་མེད་
དེ་བཞིན་ཉིད། ཤེས་པ་ཡུལ་ཡན་བཏུལ་བ་མིན། ཡུལ་ལ་ཤེས་པས་བཤིག་མི་བྱ།
ཐབས་དང་གཉེན་པོས་བཅོས་སུ་མེད། འདུ་ཤེས་མི་སྤང་རིག་པ་མི་བླང་སྟེ། བླང་
དོར་སེམས་དང་གང་བྲལ་བསྒོམ་པ་ཡིན། བག་ཆགས་ཆ་འཕྲ་བརྒྱུད་སྲིད་པས། མི་
སྐྱེ་མི་འགག་རང་ཁར་བཞག བསྐྱེད་ན་འདུ་ཤེས་བསྐྱེད་པ་སྟེ། བཀག་ན་བྱིང་བར་
གྱུར་པ་ན། རང་འབྱུང་རང་ཞི་རང་དག་པ། ངོ་བོ་ཉིད་ཀྱི་དོན་དང་མཇལ། ཞེས་
མན་ངག་རྩ་བའི་རྒྱུད་ལས། སྤང་བླང་གཉིས་སུ་མེད་པར་བསྟན་པའི་ལེའུ་སྟེ་ཕྱག་རྒྱ་
བཅུ་གསུམ་པའོ།། །། །
༧ དེ་ནས་སྟོན་པས་འཁོར་རྣམས་ལ། མཐའ་རུ་ཕྱིན་པའི་ཚད་རྣམས་བསྟན།
ཐམས་ཅད་སངས་རྒྱས་རང་བཞིན་ལ། རང་བློས་སྤང་བླང་གང་མེད་པ། བསམ་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཏན་མཐའ་རུ་ཕྱིན་པའི་ཚད། གཉིས་མེད་གཉིས་སུ་མི་འཛིན་ཞིང་། གསེར་བོང་
ཕྱོགས་ཆར་མི་བརྟེན་ན། བསམ་གཏན་མཐའ་རུ་ཕྱིན་པའི་ཚད། མི་རྟོག་མི་དམིགས་
མི་བསམ་ན། བསམ་གཏན་མཐའ་རུ་ཕྱིན་པའི་ཚད། འབྱུང་བ་ནམ་མཁའི་ངང་ཉིད་
ལས། སྤྲིན་དང་ཁུ་རླངས་འབྱུང་བ་ཡང་། རང་འབྱུང་རང་ཞི་ནམ་མཁའི་ངང་། བདེ་
བཞིན་རང་གི་བྱང་ཆུབ་སེམས། དེ་གཡོས་མ་ཡིན་མཚན་རྟོག་ཀུན། རང་འབྱུང་རང་
ཞི་སེམས་ཀྱི་ངང་། དེ་ལྟར་བྱུང་ཚེ་བསམ་གཏན་ཚད། བདེ་བར་རྩོལ་བ་དེ་བཞིན་
ཉིད། མཚན་མ་དག་པ་བསམ་གཏན་ཚད། གཡུང་དྲུང་སེམས་དང་ལྡན་ཞིང་འགྱུར་
མེད་པ། དེ་ལྟར་བྱུང་ཚེ་བསམ་གཏན་ཚད། དེ་མིན་ལང་པའི་སེམས་བྱུང་ན། ཕྱིན་
ཅི་ལོག་གི་རྣམ་རྟོག་དེ། དེ་དག་དེ་ལ་དེ་དོན་མེད། ལྟ་བ་མེད་པར་ལྟ་བ་ནི། ལྟ་
བ་མཐའ་རུ་ཕྱིན་པའི་ཚད། ཤིན་ཏུ་བླུན་པས་མི་གསལ་ན། དྲན་པའི་འབྱུང་འཇུག་
ཉམས་པ་ནི། རྟོགས་དཔྱོད་བག་ལ་ཉལ་བའི་ཚད། བླུན་པོ་དམ་དུ་ཟིན་པ་ནི། ཏིང་
འཛིན་དོན་ལ་ཞེན་པའི་ཚད། གང་ལ་ཆགས་པའི་སེམས་མེད་ན། བསམ་གཏན་ལྷུན་
གྱིས་གྲུབ་པའི་ཚད། རྟག་ཏུ་འདི་ལྟར་གང་གནས་པ། སངས་རྒྱས་རང་ལ་གནས་པ་
ཡིན། ཞེས་མན་ངག་རྩ་བའི་རྒྱུད་ལས། བསམ་གཏན་མཐའ་རུ་ཕྱིན་པའི་ཚད་བསྟན་
པའི་ལེའུ་སྟེ་ཕྱག་རྒྱ་བཅུ་བཞི་པའོ། །། །
༧ དེ་ནས་སྟོན་པའི་འཁོར་རྣམས་ལ། བསྒོམ་ཆགས་ནད་རྣམས་བསལ་ཏེ་བསྟན།
དེ་བཞིན་ཉིད་ནི་མི་གཉིས་ཐིག་ལེ་གཅིག །དམིགས་པའི་ཡུལ་ནི་རྡུལ་དང་རི་རབ་
འདྲ་སྟེ་རྟོག་པའི་རླུང་ཆེན་འཕྱོ། གནས་མེད་གནས་ལ་སྤྱོད་ཆགས་སྒོམ་པ་གོལ།
ལོག་རྟོག་ཅི་ལ་ཆགས་མེད་པས། ཏིང་འཛིན་རོ་ལ་ཆགས་མི་བྱ། དེ་བཞིན་ཉིད་ལ་
གཟུགས་མེད་པས། དམིགས་པའི་ཡུལ་ནི་ཅི་ཞིག་ཡོད། དམིགས་སུ་མེད་ལ་དམིགས་
པ་ནི། བསྒོམ་ཆགས་ནད་དེ་འཁོར་བའི་རྒྱུ། དམ་པ་ཉིད་མཐོང་དེ་ལ་ཞེན་པ་ནི།
16

སེམས་སྡེ། མན་ངག་རྩ་བའི་རྒྱུད། །
བསྒོམ་ཆགས་ནད་ཀྱིས་ཟིན་པ་ཞེས་བྱའོ། དོན་མཐོང་ཤེས་པ་ཡོད་གྱུར་ན། དེས་ནི་
མ་མཐོང་བསྒོམ་ཆགས་ན། མི་རྟོགས་ཟབ་མོ་ཉམས་མྱོང་ན། མྱོང་བ་ཉིད་ཀྱི་བསྒོམ་
ཆགས་ནད། རྟག་ཆད་གོལ་སར་མཐོང་གྱུར་ན། དུས་རྣམས་རྟག་ཏུ་དེ་དང་ལྡན།
ཏིང་འཛིན་རོ་ལ་ཆགས་གྱུར་ན། རྟག་ཆད་མུ་གཉིས་མཐའ་མི་སེལ། མ་རབ་བྱིས་
པ་ཐ་མའི་སེམས། འདུ་ཤེས་མེད་པའི་ཁྲོད་དུ་སྐྱེ། ཞེས་མན་ངག་རྩ་བའི་རྒྱུད་ལས།
བསྒོམ་ཆགས་ཀྱི་ནད་བསལ་བའི་ལེའུ་སྟེ་ཕྱག་རྒྱ་བཅོ་ལྔ་པའོ།། །། །
༧ དེ་ནས་སྟོན་པས་འཁོར་རྣམས་ལ། དེ་བཞིན་སྙིང་པོ་ཉིད་ཀྱི་དོན། འདི་ཞེས་
བསྟན་དུ་མེད་པར་བསྟན། དེ་བཞིན་ཉིད་ཀྱི་སྙིང་པོ་ཉིད། འདི་འདྲ་ཞེས་ནི་བསྟན་
དུ་མེད། སུས་ཀྱང་འདི་འདྲ་གསུངས་མ་ཡིན། འདི་ཞེས་བསྟན་དུ་གཤེན་རབ་ཀྱིས་
མེད། ལྕགས་ཀྱི་སྒྲོམ་བུ་ཐེབས་རྒྱས་བཏབ་པ་ལྟར། ནོར་བཟུང་དམ་པ་ཁྱད་པར་
བསྟན་པ་དཀའ། དེ་བཞིན་ཉིད་ལ་དབྱིབས་དང་ཁ་དོག་མེད། མེད་པའི་དོན་ལ་
ལྟར་མེད་འདི་ཞེས་མཐའ་ལས་འདས། འདས་པ་དེ་དོན་གཤེན་ལྷ་དཀར་པོའི་ཐུགས།
འདི་འདྲ་བསྟན་དུ་གཤེན་ལྷ་ཉིད་ཀྱིས་མེད། དེ་བཞིན་དེ་ལ་བཤད་བརྗོད་མཐའ་
དང་བྲལ། འདི་འདྲ་བསྟན་མེད་སྙིང་པོ་དོན་གྱི་མཆོག །མཚོན་ཅིང་དཔགས་དཀའ་
ནམ་མཁའ་བཞིན། དེ་བཞིན་གཏིང་དཔག་བཅད་དཀའ་འདི་ཞེས་བསྟན་དུ་མེད།
ཡོད་མེད་མཐའ་ལས་འདས་པའི་སྙིང་པོ་དོན་གྱི་མཆོག ཅིར་ཡང་བསྟན་མེད་ནམ་
མཁའ་དག་པའི་ངང་། དེ་བཞིན་དེ་ལ་འདི་ཞེས་བསྟན་དུ་མེད། ཞེས་མན་ངག་རྩ་
བའི་རྒྱུད་ལས། འདི་ཞེས་བསྟན་དུ་མེད་པར་བསྟན་པའི་ལེའུ་སྟེ་ཕྱག་རྒྱ་བཅུ་དྲུག་
པའོ།། །།
༧ དེ་ནས་སྟོན་པས་འཁོར་རྣམས་ལ། བླ་མེད་རྫོགས་ཆེན་དོན་འདི་ལ། རིག་པ་
ཚུར་འཆར་དགོས་པར་བསྟན། དེ་བཞིན་ཉིད་ཀྱི་སྙིང་པོ་ལ། ཅི་ཡང་མཚོན་དུ་མེད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་སྟེ། ཇི་ཙམ་མོ་ཡི་ཚིག་བརྗོད་པས། དོན་དང་མཐུན་པར་ཡོང་མི་འགྱུར། བྱང་
ཆུབ་ནམ་མཁའི་མཚན་ཉིད་ནི། སུས་ཀྱང་མཐོང་བར་མི་འགྱུར་ཏེ། མཁས་བཙུན་
གཞན་དང་འབྲེལ་མ་ཡིན། རང་རིག་ཡེ་ཤེས་ཁོང་ནས་མ་ཤར་ན། ཡི་གེ་བསྟན་
པས་བྱང་ཆུབ་ལམ་མི་རྙེད། མེ་ལོང་གཟུགས་བརྙན་ཚུལ་དུ་ཚུར་སྣང་འགྱུར། ཡང་
དག་བྱང་ཆུབ་ཤིན་ཏུ་རྙེད་དཀའ་བ། ཁྱད་པར་ཅན་གྱི་ཐབས་ལ་བརྟེན་པས་འགྲུབ།
མིང་གི་ཐ་སྙད་ཙམ་དུ་བསྟན་མོད་ཀྱི། མངོན་སུམ་བདེ་བའི་དོན་ཉིད་རང་ལ་འཆར།
མཚོན་པ་ཚིག་ཏུ་ཅི་ཙམ་རྙེད་འགྱུར་ཡང༌། མཚོན་པ་དེ་དང་དེ་གཉིས་མི་མཐུན་
ཏེ། ཡང་དག་རིག་པ་ཁོང་ནས་མ་ཤར་ན། དེ་བཞིན་ཉིད་ཀྱི་དོན་དེ་ག་ལ་དཔོགས།
ཡང་དག་དོན་གྱི་རིག་པ་ཤར་བའི་ཚེ། ཐམས་ཅད་མ་བསྒྲིབས་ངོ་བོ་ཉིད་དུ་གནས།
གང་ཞིག་གཤེན་རབ་འབྲས་བུ་ལམ་འདོད་པས། དགོན་པ་དབེན་བཟུང་བཟུང་
འཛིན་གཉིས་སྤང་ལས། རང་རིག་གསལ་བའི་ཡེ་ཤེས་བཙལ་བར་བྱའོ། །ཞེས་མན་
ངག་རྩ་བའི་རྒྱུད་ལས། རིག་པ་ཚུར་འཆར་དཀོན་པར་བསྟན་པའི་ལེའུ་སྟེ་ཕྱག་རྒྱ་
བཅུ་བདུན་པའོ།། །། །
༧ དེ་ནས་སྟོན་པས་འཁོར་རྣམས་ལ། འཁོར་ཐར་གཉིས་སུ་མེད་པར་བསྟན།
ཐམས་ཅད་དེ་བཞིན་སྙིང་པོ་ཐིག་ལེ་གཅིག །འཁོར་ཐར་གཉིས་མེད་བདེ་བ་ཆེན་
པོའི་ངང༌། འདི་ལྟར་གསེར་བོང་སུས་ཀྱང་གསུངས་མ་ཡིན། ཐམས་ཅད་ཐིག་ལེ་
གཅིག་པས་དབྱེ་བའི་ཐ་སྙད་མེད། བླ་མེད་ངེས་པའི་སྙིང་པོ་དོན་ཚོལ་ན། འཁོར་
ཐར་གཉིས་པར་མི་བཟུང་དེ་བཞིན་ཤེས་པར་བྱ། ཁ་གཅིག་དམྱལ་འཇིགས་རྣ་རྒྱུད་
ཐོས་མ་ཐག །དེས་འཇིགས་ཤིན་ཏུ་སྐྲག་གྱུར་ནས། བསམ་ལ་ཕྱི་དགེ་ཚོགས་སྤྱད་
ཀྱང་། བསམ་པ་བརྟན་ཕྱིར་ཐར་མི་འགྱུར། དམྱལ་འཇིགས་བླ་མེད་ཐོབ་པའི་བསམ་
པ་མེད་པས་ན། ཚ་གྲང་དམྱལ་བསྲུང་ཤལ་མ་རི། བསམ་པ་ཇི་ལྟར་བསམ་པ་ལྟར།
I0

སེམས་སྡེ། མན་ངག་རྩ་བའི་རྒྱུད།
མི་བཟོད་སྡུག་བསྔལ་དེ་ཡིས་ཐོབ། འཇིགས་པར་གང་བསམ་དེ་ཡི་གཤེད། དེས་
ན་འཁོར་ཐར་གཉིས་འཛིན་མིན། མ་བཅོས་ཐིག་ལེ་གཅིག་གི་ངང་། དམྱལ་བ་ཉིད་
ཀྱང་སངས་རྒྱས་ལ། འཇིགས་པ་མེད་པ་ལམ་གྱི་མཆོག །མ་སྤང་མི་སྤང་མཆོག་གི་ས།
ཐམས་ཅད་རང་བཞིན་ལྷུན་གྱིས་རྫོགས། གཉིས་མཐར་མི་འཛིན་གཅིག་གི་ངང་། མ་
བཅོས་ཐིག་ལེ་གཅིག་ལ་བཞག །ཞེས་མན་ངག་རྩ་བའི་རྒྱུད་ལས། འཁོར་ཐར་གཉིས་
སུ་མེད་པའི་མདོའི་ལེའུ་སྟེ་ཕྱག་རྒྱ་བཅོ་བརྒྱད་པའོ།། །། །
༧ དེ་ནས་སྟོན་པས་འཁོར་རྣམས་ལ། སྤྱོད་པ་སྤང་བླང་མེད་པར་བསྟན། དེ་
བཞིན་ཉིད་ཀྱི་དོན་འདི་ལ། ཇི་ཡང་སྒྲིབ་པར་མི་འགྱུར་བས། གང་ལྟར་སྤྱད་པ་དེ་
བཞིན་ཉིད། ཅི་ཡང་མི་སྤྱོད་བླ་མེད་ཐེག་པའི་མཆོག ཅི་སྤྱད་མི་རྟོག་སྐྱེ་བ་འདི་ཡི་
དོན། སྤྱོད་པ་བཟང་སྟེ་གླང་ཆེན་ཆུ་འཐུང་འདྲ། ཇི་ཡང་མི་སྤྱོད་དེ་བཞིན་བདེ་བར་
གནས། ཐམས་ཅད་དེ་བཞིན་ཉིད་དུ་ཡོངས་གནས་པའི། གང་སྤྱད་ཅི་སྤྱད་ཐམས་
ཅད་སྤྱོད་པའི་མཆོག ། མ་བཀག་མི་བཀག་ཐམས་ཅད་དེ་བཞིན་ཉིད། རིགས་དྲུག་
བདུད་དང་མུ་སྟེགས་སྲིན་པོའི་སྤྱོད། རྫོགས་ཆེན་སྤྱོད་པར་མ་གྱུར་གང་ཡང་མེད།
ཅི་ཡང་མི་སྤྱོད་འདི་ཡི་སྤྱོད་པའི་ཚེ། ཤིན་ཏུ་མཆོག་གི་སྤྱོད་པ་དག་ཏུ་བཤད། ཞེས་
མན་ངག་རྩ་བའི་རྒྱུད་ལས། སྤྱོད་པ་སྤངས་བླང་མེད་པར་བསྟན་པའི་ལེའུ་སྟེ་ཕྱག་རྒྱ་
བཅུ་དགུ་པའོ།། །། །
༧ དེ་ནས་སྟོན་པས་འཁོར་རྣམས་ལ། གཉིས་སུ་དབྱེ་བ་མེད་པར་བསྟན། དེ་
བཞིན་ཉིད་དོན་སྙིང་པོ་ཐིག་ལེ་གཅིག །གཉིས་མེད་ཡེ་ཤེས་ཁྱབ་བདལ་ཡོངས་སུ་
འདུས། གཉིས་འཛིན་མཐོང་བའི་ལྟ་བ་མ་རབ་བྱིས་པའི་ལྟ། རང་གི་ཤེས་པ་དམ་པ་
བྱས་ཏེ་དེ་མཉམ་སྟེ། ཆགས་དང་ཞེ་སྡང་བསྐྱེད་ན་གཏི་མུག་ཡིན་ཏེ་དེ་མི་མཐོང་།
བརྗོད་དུ་ཡོད་པ་ཐམས་ཅད་རྟོག་པའི་རྒྱུན། རྣམ་རྟོག་དེ་ལ་བླ་མེད་ཕྱོགས་ན་མེད།
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མ་བསླད་ཅི་བཞིན་གནས་པའི་ངང་ཉིད་དུ། ཐམས་ཅད་རྫོགས་པས་གཉིས་སུ་དབྱེ་
བ་མེད། གཉིས་མེད་ཡེ་ཤེས་འཛིན་པ་སོགས། དེ་ནི་སྒྲིབ་པའི་སྐྱོན་ཡིན་ཏེ། བླང་
དོར་དེ་ལ་རབ་གནས་པས། བྱང་ཆུབ་མཆོག་ཏུ་འགྲོ་མི་འགྱུར། རྣ་དབང་གཞན་
ལ་ཐོས་མེད་ཅིང་། ངག་གིས་བརྗོད་དུ་མེད་པའི་ཕྱིར། ཡེ་ཤེས་དབྱིངས་སུ་མཐོང་
བ་མེད། འཁྲུལ་པའི་ལམ་གཉིས་ལྟར་སྟེ་མོད། དེ་ནི་མུ་སྟེགས་ལྟ་བའི་མཆོག །ཡང་
དག་ཤེས་རབ་ལམ་ཉིད་ལ། གཉིས་སུ་མེད་པ་བདེན་པའི་ལམ། མ་བཅོས་ཐིག་ལེ་
གཅིག་གི་ངང་། གཏན་ལ་མི་ཕེབས་དེ་ཉིད་དེ། བསྡུ་མེད་སྤྲོད་མེད་རང་འབྱུང་ཉིད།
དེ་ལ་དྲན་དང་མི་དྲན་དང་། རྟག་དང་ཆད་དང་སྒོམ་སྒྲུབ་དང་། སྨྲ་མེད་འཁྲུལ་
པའི་འཁྲུལ་པ་སྟེ། སྟོང་གསུམ་སེམས་ཅན་བསད་པ་བས། སྡིག་པའི་མཆོག་ཏུ་དེ་
འགྲོ་འགྱུར། ཞེས་མན་ངག་རྩ་བའི་རྒྱུད་ལས། གཉིས་སུ་དབྱེར་མེད་པར་བསྟན་པའི་
ལེའུ་སྟེ་ཕྱག་རྒྱ་ཉི་ཤུ་པའོ།། །། །
༧ དེ་ནས་སྟོན་པས་འཁོར་རྣམས་ལ། ཤིན་ཏུ་རྩོལ་སྒྲུབ་དགོས་པར་བསྟན། བླ་
མེད་འབྲས་བུ་གང་འདོད་པ། ཤིན་ཏུ་ལས་རྣམས་འདུ་འཛི་སྤང་། མཆོག་གནས་
མགྲོན་དུ་བྱ་བ་མིན། ལུས་ལངས་རྟོག་པ་ལོངས་པ་སྟེ། རྣལ་འབྱོར་ཡང་རབ་བློ་
ལྡན་ལ། གསང་ཆེན་མན་ངག་སྙིང་པོ་འདི། ཐོབ་པའི་སྐལ་པར་བྱ་ཚེ་ན། འགྲོ་དང་
འདུག་དང་ཉལ་བ་དང་། མ་ཉམས་དེ་ཡི་ངང་དུ་གནས། དུས་མེད་རྟག་ཏུ་མ་
ཡེངས་བསྒོམ། ཆུ་སྲིན་རྫས་ཟིན་ཚུལ་དུ་མི་གཏོང་ན། ཁྱད་པར་བདུད་རྩིའི་མཆོག་
ཏུ་དེ་ཉིད་འགྲུབ། མཐོང་བ་ལྟར་མེད་འཚོལ་འདོད་ན། མགོ་ལ་མེ་ཤོར་ལྟ་བུར་
བརྩོན་འགྲུས་བསྐྱེད། འདི་རྙེད་འདི་དང་མི་ལྡན་ན། སྐྱེ་བོ་བློ་འཆལ་མུ་སྟེགས་ཡིན།
རང་བཞིན་མེད་པའི་དོན་ཉིད་འདི། བླུན་པོ་རྟོག་གེའི་སྤྱོད་ཡུལ་མིན། དེ་བཞིན་ཉིད་
ལ་རྣམ་རྟོག་མེད། ཡང་དག་གཤེན་རབ་ལམ་འདོད་པས། ཤིན་ཏུ་བརྩོན་འགྲུས་
20

སེམས་སྡེ། མན་ངག་རྩ་བའི་རྒྱུད། །
དོན་བསྒོམ་ན། བླ་མེད་འབྲས་བུ་ཐོབ་པར་འགྱུར། ཞེས་མན་ངག་རྩ་བའི་རྒྱུད་ལས།
བརྩོན་འགྲུས་བསྐྱེད་པའི་ལེའུ་སྟེ་ཕྱག་རྒྱ་རྩ་གཅིག་པའོ།། །།
༧ དེ་ནས་སྟོན་པས་འཁོར་རྣམས་ལ། བླ་མེད་ཐེག་ཆེན་འདི་རྟོགས་ན། ཡོན་
ཏན་ཤུགས་ཀྱིས་འབྱུང་བར་བསྟན། སེམས་ནི་དེ་བཞིན་ཉིད་དུ་གནས། གང་དུ་ཡང་
མཐོང་བར་མེད་གྱུར་པས། གྲང་བའི་རླུང་ནས་བདུད་བཞི་རོལ། དེ་བཞིན་ཉིད་དུ་
ཐམས་ཅད་གནས། ཉོན་མོངས་མ་སྤང་བྱང་ཆུབ་ཉིད། སྤང་བླངས་མེད་དེ་ཡེ་ཤེས་
ངང་། ལྷུན་རྫོགས་ཐ་སྙད་མེད་པར་འགྱུར། ཐམས་ཅད་བྱང་ཆུབ་ངོ་བོ་ཉིད། ངོ་བོ་
ཉིད་གསལ་རེད་པ་དེས། རྒྱལ་པོ་ཉིད་དུ་རྨོངས་འགྲོ་འགྱུར། སངས་རྒྱས་སེམས་ཅན་
མ་བྱེད་གང་ཡང་དབྱེར་མེད་ན། བླ་མེད་སངས་རྒྱས་ངང་ངམ་ཤུགས་ཀྱིས་འཆར།
བུང་བས་མེ་ཏོག་འཇིབས་ཀྱང་མི་རྙེད། སྦྲང་རྩིའི་སྙིང་པོ་འབྱུང་བ་ལྟར། སེམས་
ཉིད་ཅི་ལྟར་དག་ཀྱང་རུང་། མ་སྟོར་སྤྲུལ་པའི་སྙིང་པོ་འབྱུང་བར་འགྱུར། འབྱུང་བ་
ནམ་མཁའི་ངང་ལས་ཀྱང་། སྤྲིན་དང་ཁུ་རླངས་རང་འབྱུང་ཞིང་། དེ་བཞིན་གཉིས་
མེད་ངང་ལས་ནི། བླ་མེད་སངས་རྒྱས་ཤུགས་ཀྱིས་འབྱུང་། ཐེག་མཆོག་འདི་ནི་ཡིད་
བཞིན་ནོར་བུའི་ཚུལ། ཀུན་འདོད་རེ་བ་ངང་ངམ་ཤུགས་ཀྱིས་འབྱུང༌། ཡོན་ཏན་
ཀུན་འབྱུང་ཡིད་བཞིན་ནོར་བུའི་སྐུ། སྐུ་ཉིད་འདི་རྟོགས་ཐམས་ཅད་ཤུགས་ཀྱིས་
འབྱུང༌། ཞེས་མན་ངག་རྩ་བའི་རྒྱུད་ལས། ཐེག་མཆོག་འདི་དང་ལྡན་ན་ཡོན་ཏན་
ཤུགས་ཀྱིས་འབྱུང་བར་བསྟན་པའི་ལེའུ་སྟེ་ཕྱག་རྒྱ་རྩ་གཉིས་པའོ།། །། །
༧ དེ་ནས་སྟོན་པས་འཁོར་རྣམས་ལ། གཉིས་མེད་ཡེ་ཤེས་རྟོགས་གྱུར་ན། རིག་
པ་རང་དབང་ཐོབ་པར་བསྟན། དེ་བཞིན་ཉིད་དོན་གང་གནས་པ། གཉིས་མེད་ཡེ་
ཤེས་མཐོང་བའི་དབང་། ཐམས་ཅད་ཀུན་ལ་དབང་བསྒྱུར་ནས། རིག་པ་རང་དབང་
ཐོབ་པའི་དབང་། རང་རིག་ཅི་ལ་མི་གནས་པ། བླང་དོར་མེད་མཉམ་སེམས་མོས་ན།
21

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐམས་ཅད་ཀུན་ལ་དབང་བསྒྱུར་བའི། རིག་པ་རང་དབང་ཐོབ་པའི་དབང་། ངོ་བོ་
ཉིད་དུ་ཉིད་གནས་ན། ངོ་བོ་ལྷུན་གྱི་རྫོགས་པའི་དབང་། གཉིས་མེད་ཡེ་ཤེས་འོད་
གསལ་ན། མི་འགྱུར་གཡུང་དྲུང་ཉག་གཅིག་སྐུ། མི་འགྱུར་རིག་པ་རང་དབང་ཐོབ།
ཅི་ལ་མི་རྟོག་རྟོག་དང་བྲལ། དེ་བཞིན་ཉིད་དུ་ལྷུན་རྫོགས་པའི། རང་དབང་ཡེ་ཤེས་
རྫོགས་པའི་དབང༌། སྙིང་པོ་ཅི་བཞིན་དེ་བཞིན་དུ། རྩོལ་སྒྲུབ་མཐའ་ལས་འདས་གྱུར་
ན། རིག་པ་ཡེ་ཤེས་རང་དབང་ཐོབ། ཞེས་མན་ངག་རྩ་བའི་རྒྱུད་ལས། གཉིས་མེད་
ཀྱི་དོན་རྟོགས་ན། རིག་པ་རང་དབང་ཐོབ་པར་བསྟན་པའི་ལེའུ་སྟེ་ཕྱག་རྒྱ་རྩ་གསུམ་
པའོ། །།
༧ དེ་ནས་སྟོན་པས་འཁོར་རྣམས་ལ། དེ་བཞིན་ཉིད་ཀྱི་དོན་རྟོགས་ན། མཆོག་གི་
དངོས་གྲུབ་ཐོབ་པར་བསྟན། དེ་བཞིན་ཉིད་ཀྱི་དངོས་པོ་ཀུན་དང་བྲལ། བྲལ་བ་དེ་
དོན་མཚོན་དུ་མེད་པ་སྟེ། རང་རིག་ཡེ་ཤེས་ཉིད་ཀྱི་འོད་གསལ་ན། དངོས་པོ་ཡོངས་
སུ་དག་པས་དངོས་གྲུབ་མཆོག །བྱང་ཆུབ་ངོ་བོ་ཉིད་དུ་ཀུན་གནས་པས། རྟོག་པའི་
དབང་གིས་ཀུན་དང་འབྲེལ་པ་ཡིན། མི་རྟོག་རྟོག་མེད་རྟོག་པའི་ཡུལ་ལས་འདས།
འཛིན་རྟོག་མཐའ་ལས་འདས་ན་མཆོག་གི་དངོས་གྲུབ་ཡིན། བཟུང་འཛིན་གཉིས་ལྟ་
མུ་སྟེགས་འཁྲུལ་པའི་ལྟ། དངོས་པོ་ཉིད་དུ་བལྟས་པས་དངོས་མི་གྲུབ། མི་འཛིན་མི་
རྟོག་གཉིས་མེད་འོད་གསལ་ན། དངོས་པོ་གནས་སུ་དག་པས་དངོས་གྲུབ་མཆོག །
རང་བྱུང་འོད་གསལ་བདུད་རྩི་ཆེན་པོ་འདི། སུ་ཡི་རྟོགས་པ་དངོས་གྲུབ་ཆེན་པོའི་
མཆོག །ཡང་དག་ངེས་པའི་སྙིང་པོའི་དོན་རྟོགས་ན། རྒྱལ་མཆོག་ལྷུན་གྱིས་གྲུབ་
པའི་དངོས་གྲུབ་འདི། འཇིག་རྟེན་མཐུ་ཆེན་རྣམས་ཀྱིས་འཕྲོག་ཏུ་མེད། སྙིང་པོ་དོན་
མཆོག་དངོས་གྲུབ་རང་གི་སེམས། འཇིག་རྟེན་དངོས་གྲུབ་མཚོན་པའི་རྣམ་རྟོག་སྟེ།
དངོས་གྲུབ་དེ་ལ་བདུད་རྩི་མེད་པར་བཤད། ཞེས་མན་ངག་རྩ་བའི་རྒྱུད་ལས་རྫོགས་
9

སེམས་སྡེ། མན་ངག་རྩ་བའི་རྒྱུད།
ཆེན་ཉིད་ཀྱི་དོན་རྟོགས་ན། མཆོག་གི་དངོས་གྲུབ་ཐོབ་པར་བསྟན་པའི་ལེའུ་སྟེ་ཕྱག་
རྒྱ་རྩ་བཞི་པའོ། །། །
༧ དེ་ནས་སྟོན་པས་འཁོར་རྣམས་ལ། ཐེག་ཆེན་འདི་རྟོགས་གང་ཟག་རྣམས།
སྡིག་པ་ཀུན་ལས་གྲོལ་བར་བསྟན། མཉམ་པའི་ངང་ལ་གནས་པའི་ཚེ། རང་འབྱུང་
ཡེ་ཤེས་འོད་གསལ་ན། དགེ་སྡིག་གཉིས་ཀ་རྣམ་པ་སེལ། གཉིས་མེད་ཡེ་ཤེས་ཁྱབ་
བདལ་བས། སྡིག་པ་ཀུན་ལས་རྣམ་པར་གྲོལ། སྡིག་སྤྱད་སྡིག་པར་མ་བསམ་ན།
སྡིག་པ་ཀུན་ལས་ངེས་གྲོལ་ཏེ། ཞི་བའི་ཀློང་ནས་ཡེ་ཤེས་འཕྲོ། ཉམས་ངའི་རྐྱེན་གྱིས་
མི་སྒྲིབ་འདི་ཡི་ལམ། ལམ་ཆེན་འདི་ལ་དགེ་སྡིག་གཉིས་མི་མངའ། བདག་གཞན་མི་
མཐོང་མི་འཛིན་ན། ཉོན་མོངས་ཀུན་ལ་འཇོལ་ཉོག་ཀྱང་། རྣམ་གྲོལ་ལམ་ལ་འགྲིབ་
མི་འགྱུར། ཐེག་ཆེན་འདི་དང་ལྡན་གྱུར་ན། དགེ་དང་སྡིག་པ་གཉིས་མེད་དེ། སྡིག་
པ་ཀུན་ལས་ངེས་གྲོལ་ནས། བླ་མེད་འབྲས་བུ་ཐོབ་པར་འགྱུར། འདི་དོན་དེ་བཞིན་
ཉིད་རྟོགས་ན། ཐམས་ཅད་ངོ་བོ་དེ་ཉིད་ལས། སྡིག་པ་ཀུན་ལས་ངེས་པར་གྲོལ།
ཞེས་མན་ངག་རྩ་བའི་རྒྱུད་ལས། ཐེག་པ་འདིའི་དོན་དང་ལྡན་པ་ལ། སྡིག་པ་ཀུན་
ལས་གྲོལ་བར་བསྟན་པའི་ལེའུ་སྟེ་ཕྱག་རྒྱ་རྩ་ལྔ་པའོ།། །།
༧ དེ་ནས་སྟོན་པས་འཁོར་རྣམས་ལ། ཐེག་ཆེན་འདི་དང་ལྡན་གྱུར་ན། འཕྲ་མོ་
བསྒྱུར་དུ་རུང་པར་བསྟན། བླ་མེད་ཐེག་ཆེན་འདི་རྟོགས་ན། ཐམས་ཅད་དེ་བཞིན་
ཉིད་གནས་པས། ཐེག་པ་ཐམས་ཅད་འདི་རུ་འདུས། ཐེག་ཆེན་འདི་ཉིད་འཕྲ་མོར་
ཤོང་མི་གྱུར། ཟངས་མ་གསེར་རྩིས་གསེར་དུ་བསྒྱུར་རུང་གིས། ཟངས་རྩིས་གསེར་དུ་
བསྒྱུར་དུ་འདོད་པ་མིན། འདི་ཡི་དོན་གྱི་གཞན་གྱི་འབྲས་རུང་གིས། གཞན་གྱི་དོན་
གྱི་འདི་ཡིད་དོན་མི་རུང༌། སྙིང་པོ་དོན་མཆོག་ཁྱད་པར་འདི་ཉིད་ནི། བླ་མེད་ཐེག་
ཆེན་འཕྲ་མོ་གདོད་ནས་མེད། ཐམས་ཅད་ཅི་བཞིན་ཉིད་དུ་གནས། འདི་ལས་ཡོན་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏན་ཐམས་ཅད་ཤུགས་ཀྱིས་འབྱུང་། ལམ་ནི་བགྲོད་མེད་ཉེ་ལམ་རྫོགས་པར་གནས།
ལམ་གྱི་མཆོག་ཏུ་གྱུར་པའི་སྙིང་པོ་འདི། སྟོང་པ་ཉིད་ཀྱི་སེམས་དེ་གཟུགས་ཡོད་མིན།
ཤེས་རབ་ཟབ་མོས་འདི་དོན་འཚོལ་བ་རབ་ཏུ་སླ། ཞེས་མན་ངག་རྩ་བའི་རྒྱུད་ལས།
ཐེག་ཆེན་འདི་དང་ལྡན་ན་ཕྲ་མོ་བསྒྱུར་དུ་བཏུབ་པའི་ལེའུ་སྟེ་ཕྱག་རྒྱ་རྩ་དྲུག་པའོ།། །།
༧ དེ་ནས་སྟོན་པས་འཁོར་རྣམས་ལ། རྩིང་པོའི་ཤེས་པ་བཅད་པར་བསྟན།
རྫོགས་པ་ཆེན་པོ་འདི་ཡི་རང་བཞིན་ནི། རྩིང་པོའི་ཤེས་པས་མ་བཅད་ན། འཕྲ་མོའི་
ཤེས་པས་རླབས་མི་ཆོད། དོན་ཀུན་བློ་ལ་མི་སྣང་པར། སྒྲ་ཕྱིར་འབྲེང་པས་དོན་མེད་
ཡལ། རྒྱ་ཆེ་རྩིང་པོས་རབ་སྤྱོད་ལ། འཕྲ་མོ་བག་ལ་ཉལ་བ་དབབ། གཏན་གྱི་མ་
ཡིན་འཕྲ་མོའི་ཤེས་པ་གྲངས་ལས་འདས། དོན་ཀུན་སོ་སོ་རང་རང་ངོ༌། དེ་བཞིན་ལྟ་
བ་སོ་སོར་ལྟ། རྫོགས་ཆེན་འདི་ནི་རབ་རྩིང་སྟེ། དེ་ནི་ཇ་རིལ་ཉག་གཅིག་ཏུ་ཐམས་
ཅད་བདལ་ཁྱབ་འུབ་ཆུབ་བོ། །རྩིང་པོ་འདི་དང་མ་ལྡན་ན། ལམ་མེད་ལམ་ཞུགས་
སོ་སོར་གོལ། འཇུག་དང་ལྟ་དང་བསྲུང་པ་དང༌། དེ་བཞིན་འཇུག་སྒོ་སོ་སོར་བ།
འཁྲུལ་པའི་ལམ་ཡིན་མཐའ་ལ་གོལ། ཉེ་ལམ་རྩོལ་བྲལ་ནད་སེལ་འདི། རབ་ཏུ་རྩིང་
ཏེ་གཅིག་ཏུ་གནས། ཉེ་ལམ་ཉག་གཅིག་ཡོངས་སུ་རྫོགས། ཐམས་ཅད་ཐིག་ལེ་གཅིག་
ཏུ་གནས། ཞེས་མན་ངག་རྩ་བའི་རྒྱུད་ལས། རྩིང་པོའི་ཤེས་པས་བཅད་པའི་ལེའུ་སྟེ་
ཕྱག་རྒྱ་རྩ་བདུན་པའོ། །། །
༧ དེ་ནས་སྟོན་པས་འཁོར་རྣམས་ལ། འདི་ལ་མོས་པའི་གང་ཟག་ལ། ཕྱོགས་
དང་རིས་སུ་མེད་པར་བསྟན། དེ་བཞིན་ཉིད་ཀྱི་སྙིང་པོ་ཉིད། འགྲོ་བ་ཀུན་ལ་རང་
བཞིན་གནས། རྐྱེན་གྱིས་མི་བཙལ་གཞན་ལས་མིན། ཐམས་ཅད་ཡེ་ནས་སངས་
རྒྱས་པས། འགྲོ་བ་ཀུན་ལ་ཕྱོགས་རིས་མེད། འདི་འབྲི་འདི་འཆང་འདི་འདོན་པས།
གང་མོས་གཤེན་རབ་དེ་ལ་གནས། འདི་ལ་མོས་པའི་ཝ་དང་ཁྱི། མུ་སྟེགས་སྲིན་པོ་
24

སེམས་སྡེ། མན་ངག་རྩ་བའི་རྒྱུད།
འགྲོ་དྲུག་རྣམས། ཕྱོགས་དང་རིས་སུ་མ་བཅད་དེ། གང་མོས་དེས་ནི་འབྲས་བུ་ཐོབ།
ཐམས་ཅད་རང་བཞིན་སངས་རྒྱས་ཉིད། རང་གི་དེ་ཉིད་མ་རྟོགས་ན། འཁྲུལ་པར་
འགྱུར་ཏེ་སོ་སོར་སྣང་། འཁོར་བ་ཉིད་ལས་ཐར་མཐའ་མེད། རང་སངས་རྒྱས་པ་དེ་
རྟོགས་ན། རིག་པའི་ཡེ་ཤེས་ལྡན་པ་དེ། བླ་མེད་ཤེས་རབ་ཉག་གཅིག་མ། དེས་ནི་བླ་
མེད་ཐར་པ་ཐོབ། ཞེས་མན་ངག་རྩ་བའི་རྒྱུད་ལས། ཐེག་པ་འདི་ལ་མོས་པའི་གང་
ཟག་ལ། ཕྱོགས་དང་རིས་མེད་པར་བསྟན་པའི་ལེའུ་སྟེ་ཕྱག་རྒྱ་རྩ་བརྒྱད་པའོ།། །།
༧ དེ་ནས་སྟོན་པས་འཁོར་རྣམས་ལ། ཀུན་གྱི་ཐུན་མོང་མེན་པར་བསྟན། བླ་
མེད་རྫོགས་པ་ཆེན་པོའི་དོན། ཤིན་ཏུ་དོན་དམ་བརྟག་པ་དཀའ། བརྟག་པས་མི་
རྟོགས་རྣམ་པར་རྟོག ཤིན་ཏུ་འདི་དོན་ལྡན་པ་དཀའ། འདི་དོན་ལྡན་པ་བརྒྱ་ནང་ན།
གཅིག་མེད་བརྒྱ་ལ་སྲིད་པ་ན། བདེར་གཤེགས་སྲས་ཀྱི་ཐུ་བོ་ཡིན། འདི་དོན་ལྡན་
པ་རིན་ཆེན་རིགས། རིན་ཆེན་རིགས་ནི་ཤིན་ཏུ་དཀོན། ཡང་རབ་ཉག་གཅིག་ཨུ་དུ་
འབར། འདི་དོན་མཐོང་པས་མཐོང་པ་ཡིན། རབ་ཏུ་བརྟག་དཀའ་རྟོགས་པ་དཀའ།
འདི་ཞེས་ཉིད་དུ་དེ་ཉིད་མེད། ཡང་དག་ཤེས་རབ་འབྲས་འདོད་པས། བཙལ་མེད་
ངང་ལ་དེ་བཞིན་གནས། ཡང་ན་ཐབས་ཆེན་ལྔ་ལ་བརྟེན། དགོན་པར་ཡུན་རིང་
མཉམ་གཞག་ན། དེ་ཉིད་སྙིང་པོའི་དོན་དང་མཇལ། ཀུན་ལ་བསྟན་པ་མིན་པར་
གསུངས། དེ་ཡང་གསེར་བོང་མ་ཡིན་པར། ཉག་གཅིག་སྐུ་ལ་བལྟས་པས་ན། དེ་
བཞིན་ཉིད་ཀྱི་དོན་དང་མཇལ། ཞེས་མན་ངག་རྩ་བའི་རྒྱུད་ལས། དོན་འདི་ཀུན་གྱི་
ཐུན་མོང་མིན་པར་བསྟན་པའི་ལེའུ་སྟེ་ཕྱག་རྒྱ་རྩ་དགུ་པའོ།། །།
༧ དེ་ནས་སྟོན་པས་འཁོར་རྣམས་ལ། ཀུན་ལ་བསྟན་པ་མིན་པར་གསུངས། བྱ་
བྲལ་བླ་མེད་རྫོགས་ཆེན་འདི། བཤད་དང་བརྗོད་དང་རྩོལ་སྒྲུབ་དང་། འདི་ཞེས་
མཐའ་ལས་འདས་པ་སྟེ། དེ་བཞིན་ཀུན་ལ་བསྟན་མི་བྱ། ངེས་པའི་སྙིང་པོ་རྒྱུད་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཆོག་འདི། ཆུ་སྲིན་མགྲིན་རྒྱུད་རིན་ཆེན་བཞིན། ཀུན་ལ་བསྟན་པར་བྱ་བ་མིན།
རིན་ཆེན་རིགས་ལ་དབང་གིས་སྦྱིན། དད་ལྡན་གང་ཟག་སྐལ་ཅན་རྣམས། འདི་
འཕྲད་འདི་དང་གང་ལྡན་པ། སངས་རྒྱས་ས་ལ་གནས་པ་ཡིན། དེ་ཡང་ངེས་པར་
འདི་བཟུང་སྟེ། ཀུན་ལ་བསྟན་པར་བྱ་བ་མིན། དད་ལྡན་རྣམས་ལ་ཁད་ཀྱིས་སྦྱིན།
ཞེས་མན་ངག་རྩ་བའི་རྒྱུད་ལས། ཀུན་ལ་བསྟན་པ་མིན་པར་བསྟན་པའི་ལེའུ་སྟེ་ཕྱག་
རྒྱ་སུམ་བཅུ་པའོ།། །།
རྒྱུད་ཀྱི་རྒྱལ་པོ་གསེར་གྱི་རུས་སྦལ། གཡུང་དྲུང་ཐིག་པ་མན་ངག་རྩ་བའི་
རྒྱུད། རྒྱུད་འ་མོ་སེམས་ཕྱོགས་ཀྱི་རྩ་བ། ལྟ་བ་ཐམས་ཅད་ཀྱི་ཕུགས། དགོངས་པའི་
གདེངས་ཨུ་ཏྲ་སིག ། རྒྱ་རྒྱ་རྒྱ། ནོར་འདོད་བུ་ཕོ་ཆགས་སྡང་བདག་འདྲ་ཡིས། རིན་
ཆེན་ལྔ་ཡི་སྙིང་པོ་གསེར་ཁྱེར་ནས། རིན་ཆེན་སྲོག་ལ་མ་འཛེམ་དཀའ་བའི་ལས་
རྣམས་བརྒལ། མན་ངག་ངེས་པའི་སྙིང་པོ་བྱང་ཆུབ་སེམས་རྒྱུད་སྨད་བཅོ་ལྔ་བརྩལ།
ལི་མུ་ཁོད་སྟོང་གཤེན་རབ་བླ་མ་དང་། སྒྲ་སྐད་བསྟུན་ཏེ་གཏན་ལ་ཕབ་ན་ཡང་།
བོད་ཀྱི་ཡུལ་དུ་རྨོངས་པ་ཚན་གསུམ་འབྱུང་དུས་དར་བར་ཤོག ། རྒྱ་རྒྱ་རྒྱ། འགྲོ་རྣམས་
མི་འགྱུར་གཡུང་དྲུང་སྐུ་ཐོབ་ཤོག །བཀྲ་ཤིས། །
26

བྱང་ཆུབ་སེམས་ཀྱི་ཐིགས་པ་ཉི་ཤུ་རྩ་
གཉིས་པ་རྩ་བའི་རྒྱུད་ཕྱི་མ་
བཞུགས་སོ། །
༄༅། །ཞང་ཞུང་སྐད་དུ། ཧ་རི་སིང་ང་ནུ་ཤ། བོད་སྐད་དུ། བྱང་ཆུབ་སེམས་
ཀྱི་ཐིགས་པ་ཉི་ཤུ་རྩ་གཉིས་པའི་རྒྱུད་པ་ལ་ཕྱག་འཚལ་ལོ། །རྨའུ་ཁས་བྱེ་མ་ལ་མི་
འགྱུར་ཆུ་མིག་བཀྲག་ལྡན་དུ། དེའི་ཚེ་ཡབ་འཕྲུལ་གཤེན་སྣང་ལྡན་དང་། ཡུམ་
བཟང་ཟ་རིང་བཙུན་དང་། སྲས་འཆི་མེད་གཙུག་ཕུད་དང་། གནས་ཀྱི་དམ་པ་དེར་
མན་ངག་བསྟན་པ། གཞན་ཡང་འཁོར་དུ་གྱུར་པ་ལ། མན་ངག་གི་ཕྱི་མའི་རྒྱུད་
བསྟན་པ། ངེས་པ་གཅིག་ལ་བཞག་ཕྱིར་བསྟན། བསྟན་པའི་དོན་ནི་རྣམ་པ་གཉིས་
སུ་བཤད། ལྟ་བ་དོན་གྱི་ཐིགས་པ་ལ། མན་ངག་སེམས་ཀྱི་ཐིགས་པ་ཉག་གཅིག་མ།
མན་ངག་སེམས་ཀྱི་ཐིགས་པ་དབབ་པར་བསྟན། སྤྱི་ཡི་ཐིགས་པ་རྣམ་པ་གཉིས་སུ་
བཤད། སྒོས་ཀྱི་ཐིགས་པ་ཉི་ཤུ་རྩ་གཉིས་བསྟན། མན་ངག་གི་ཐིག་ལེ་ཉག་གཅིག་མ། །
ཕྱི་ནང་གཉིས་མེད་ཡེ་ནས་དེ་བཞིན་ཉིད། ཀུན་གྱིས་རང་བཞིན་བླ་མེད་ཞི་བའི་བོན།
སྒྲུབ་མེད་བརྩལ་མེད་སྨོན་དུ་མེད་པའི་ས། ཤེས་རབ་ལྷ་མཆོག་ཉི་ཤུ་རྩ་གཉིས་དོན།
གཉིས་མེད་བདེ་ཆེན་ཡོངས་ཀྱི་དག་པ་ལ། ཤེས་རབ་ལྟ་སྤྱོད་འཛིན་སྟོན་དེ་བཞིན་
གནས། དེ་ལྟར་གནས་པའི་གཤེན་རབ་བླ་མ་ནི། ཤེས་རབ་ལྟ་སྤྱོད་ཡེ་ཤེས་རྒྱལ་པོ་ཆེ།
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྟོག་དཔྱོད་རྣམ་གཉིས་མེད་དེ་བོན་གྱི་དབྱིངས། བསྟན་པའི་ལམ་ཆེན་དེ་ལ་གཉིས་
མི་གནས། སྒྲོས་སྐུར་བཅིང་གྲོལ་སྤངས་བ་བོན་གྱི་དབྱིངས། ལོག་རྟོག་བྱིས་པའི་སྤྱོད་
པས་ཅི་བཞིན་སྨོན། རྒྱུ་འབྲས་དབྱེར་མེད་སངས་རྒྱས་སེམས་ཅན་མེད། ཀུན་གྱི་སྤྱོད་
ཡུལ་གཞི་རྩ་མེད་པ་ལ། འཁྲུལ་པའི་ནོར་བའི་ལམ་དུ་བཏགས་པ་ཡང༌། བསྟན་
པའི་ལམ་ཆེན་འདི་ལས་གཞན་མེད་པས། མཉམ་པར་ཤེས་ན་གཤེན་རབ་ཀུན་གྱི་རྗེ་
ཐིགས་པ་དང་པོའོ།། །།
མཆོག་ཏུ་རྨད་བྱུང་ཕྱི་ནང་ཀུན་གྱི་ངང༌། ཡེ་ནས་རྣམ་པར་དག་པའི་སྤྱོད་ཡུལ་
ལ། གཤེན་དང་མི་གཤེན་མེད་དེ་སྐལ་ཅན་དབང་། བདག་དང་གཞན་དུ་བརྟགས་
པས་མུ་སྟེགས་འཁྲུལ་པའི་ལམ། བྱིས་པ་བསླུ་ཕྱིར་བྱིས་པའི་བོན་ལ་འཛུད། ཕྱིན་པའི་
དུས་མེད་རྟོགས་པའི་མཐའ་ཡང་མེད། སྟོང་པའི་སྟོང་པ་ནོར་བུ་རིན་ཆེན་བཞིན།
དམིགས་པ་མེད་ཅིང་འགྱུར་བར་མི་བྱེད་པར། རང་བཞིན་གཞན་དུ་འཇུག་ན་འཁྲུལ་
པའི་ནད་ཆེ་སྟེ། བཙལ་བར་འདོད་པས་རི་དྭགས་སྒྲིག་ཆུར་བསྙེགས་པ་ལྟར། རང་
བཞིན་དམིགས་པ་རེ་བ་ཐམས་ཅད་སྐོང་། བདག་ཡིན་གཞན་ནས་མི་འབྱུང་ལེགས་
པ་ཆེ། དྲན་དང་ཤེས་བཞིན་གདའ་འམ་སྙིང་པོ་བསྟན། བླ་མེད་བྱང་ཆུབ་སྙིང་པོ་
འགྲོ་བའི་ལམ། ད་ལྟའི་ཡུལ་ཏེ་བོན་སྐུ་ཐོབ་པ་མེད། བོན་སྐུ་མེད་པར་ཐོབ་པའི་
མིང་ཡང་མེད། གཤེན་རབ་ལྷ་དང་བོན་སྐུར་བསྟན་པས་ནོར། སངས་རྒྱས་གཞན་
ནས་ཐོབ་བྱེད་ནོར་བའི་ལམ། རང་རིག་གཡུང་དྲུང་སེམས་ཉིད་བོན་གྱི་སྐུ་ཐིགས་པ་
གཉིས་པའོ།། །། །
ཁྱུང་ཆེན་ནམ་མཁའ་ལྡིང་སྟེ་འགྲོ་བ་བཞིན། གཡུང་དྲུང་སེམས་ནི་ཅི་ལ་ཡང་
ཉམས་ང་མེད། གཤེན་རབ་བདེན་པའི་སྤྱོད་ཡུལ་དག་པ་ལ། སྐྱེ་ཤི་འཕོ་བའི་གནས་
མེད་དེ་བཞིན་ཉིད། རྒྱ་མཚོ་ལྟ་བུར་སེམས་ཉིད་ཡེ་གནས་ལ། བོན་རྣམས་སྣ་ཚོགས་
28

སེམས་སྡེ། རྩ་བའི་རྒྱུད་ཕྱི་མ།
མ་ལུས་འབྱུང་བའི་རྒྱུ། བཤད་པའི་ཚིག་ཏུ་བོན་ཀུན་ལས་བཏགས་པས། རྙེད་པར་
མི་འགྱུར་རང་གི་སེམས་ལས་མེད། འཁྲུལ་པ་རྣམས་ཀྱི་སྒོ་ཙམ་ཉིད་དུ་ནི། ཚིག་དང་
ཡི་གེར་བསྟན་ཏེ་བཤད་པ་ཡིན། རང་རིག་བྱང་ཆུབ་སྙིང་པོ་བོན་གྱི་དབྱིངས། བོན་
དབྱིངས་གཞན་ནས་མི་རྙེད་དེ་བཞིན་ཉིད། མཁས་པ་རྣམས་ཀྱི་དེ་བཞིན་ཤེས་པར་
བྱ་ཐིགས་པ་གསུམ་པའོ།། །།
མི་གནས་དམིགས་པ་མེད་ལ་མི་རྟོག་བོན་གྱི་ལམ། རྟོག་བསྒོམ་བོན་གྱི་སྐུ་ནི་ཁྱད་
པར་དོན་མེད་པས། རང་འབྱུང་ཡེ་ཤེས་མི་རྟོག་ཀུན་ཏུ་ཇི་བཞིན་གནས། བྱ་བྲལ་
ཡུལ་ལ་མི་གནས་གཉེན་པོས་བཅོས་སུ་མེད། ལྷག་པའི་དོན་མེད་འདི་ཡི་རང་བཞིན་
ལས། སྐུ་ནི་རང་འབྱུང་བོན་སྐུ་བས་གཞན་ན་མེད། མངོན་སུམ་ཀུན་ཏུ་མི་རྟོག་
ཡངས་པའི་སྙིང་པོ་ལས། རྟག་ཏུ་འདུག་པར་འདོད་པའི་སྒོམ་མཁན་དེ། རྣམ་དག་
ལམ་དེར་ཞུགས་ན་མཉམ་པའི་རྒྱལ་པོ་ཐོབ། གང་ལ་ཐོབ་པར་མི་རིགས་བཤད་པ་
ཀུན་དང་བྲལ། བོན་དང་བོན་བཞིན་རྟག་ཏུ་འདྲེན་པའི་དབྱེར་མེད་ལ། བོན་ཉིད་
དོན་དམ་ལྷག་པའི་གནས་ཤེས་བཤད་པ་མིན། བྱང་ཆུབ་ལམ་དེ་རྟོག་པས་བརྟགས་
པས་ཐོབ་པ་མེད། བྱང་ཆུབ་ལ་ཆེན་ཚིག་གི་མཐའ་ལས་འདས། འདི་དང་ཤེས་རབ་
འདྲེན་པ་ཐམས་ཅད་མཁྱེན། མི་ཕྱེད་རྟག་པར་བཞུགས་ཕྱིར་བསམ་པ་ཀུན་དང་
བྲལ། དེ་ཉིད་དེ་བཞིན་ཉིད་ལ་རྟག་ཏུ་གཞུགས་པ་ཡིན་ཐིགས་པ་བཞི་པའོ།། །། །
ལམ་མེད་ལམ་དུ་བཞུགས་ཏེ་འཁྲུལ་པའི་ནད་ཆེན་ཏེ། བཙལ་བ་འདོད་པས་རི་
དྭགས་སྒྲིག་སྒྱུ་བསྙེགས་པ་འདྲ། རྙེད་པའི་ཡུལ་མེད་བཙལ་བས་དེ་ཉིད་མི་འབྱུང་
ཞིང༌། གང་ལ་ཡང་མ་ཆགས་ཡེ་ཤེས་དབྱིངས་འདས་ཕྱིར། ས་བཅུ་ལྟོས་པས་གནས་
སྤངས་བླ་མེད་འགྲིབ་པ་མེད། དེ་ཕྱིར་དད་པས་བརྩོན་ལ་བསྒོམ་པར་བྱ། མི་བཏང་
རང་བཞིན་ཉིད་ཀྱིས་དྲན་པ་ཤིན་ཏུ་བསྐྱེད། མི་གཡོ་རང་བཞིན་གནས་པ་སྨན་ཆེན་
༡9

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མ་བྱས་ན། མཐོ་རིས་བགྲོད་པའི་རྒྱུད་ལས་ཉོན་མོངས་ཟིན་པར་འགྱུར་ཐིགས་པ་ལྔ་
པའོ།། །།
ལམ་མེད་ལམ་ཆེན་འདོད་པས་འབྲས་བུ་མི་རྙེད་དེ། ཆུས་གདུང་གླང་ཆེན་སྨྲིག་
ཆུ་བསྙིགས་པ་འདྲ། བསྐལ་པར་བགྲོད་ཀྱང་རྙེད་པར་རབ་ཏུ་དཀའ། རྒྱ་ཆེ་རབ་
ཟབ་ཐེག་ཆེན་རྒྱ་མཚོའི་དོན། མི་གནས་མཉམ་པ་ཆེན་པོའི་ཀློང་དུ་གནས། མི་རྟོག་
བཏང་སྙོམས་ངང་དུ་རབ་བཞག་པ། མི་གཟུང་མི་འཇིགས་བསྒོམ་པའི་ཡུལ་ལས་
འདས། རྟོག་མེད་བཏང་སྙོམས་ངང་དུ་རབ་བཞགས་པས། དེ་ཉིད་ཡིན་ཏེ་བཞིན་
དུ་ཅི་ཡང་མེད། འཛིན་པའི་བཟུང་བས་སྤང་བས་མ་བཟུང་གཟུང་། བོན་གྱི་སྐུ་ནི་
ཡེ་ནས་མཚོན་དུ་མེད། དེ་བཞིན་དབྱིངས་ལས་བཅོས་མེད་དེ་བཞིན་འདའ། སེམས་
དང་བོན་སྐུ་དབྱིངས་སུ་གཅིག་པའི་ཕྱིར། དོན་དང་ལས་ཡིན་བསྒོམ་པས་གང་ཡང་
འགྲུབ་ཐིགས་པ་དྲུག་པའོ།། །།
སྣང་སྲིད་ཡེ་རྒྱས་བཏབ་ནས་གཅིག་པུར་གཞུག །ལྷུན་རྫོགས་ཐབས་མཁས་འཁོར་
བའི་ལྟོ་བ་ཅན། ཁྱུང་དང་སེང་གེའི་བུ་དང་རྒྱལ་པོའི་བུ། མངལ་ནས་གཉེན་པོའི་
ཚུལ་དུ་གཞན་ཟིལ་ནོན། གཉེན་པོར་མ་སྒྲུབ་ཡེ་ནས་གཉེན་པོར་གནས། མི་གནས་
གནས་པ་མེད་པའི་དམིགས་མེད་ལམ། རྒྱུ་འབྲས་གཉིས་མེད་མཉམ་པའི་སྙིང་པོ་
འདི། འཁོར་བ་མྱ་ངན་འདས་པའི་གཉེན་པོ་ཡིན། གཉེན་པོར་མ་གྲུབ་ཡེ་ནས་
གཉེན་པོར་གནས། འཕུར་ཤེས་བྱ་ནི་སྒོང་བཅག་མཁའ་ལ་འཕྱོ། ལུང་ལ་མི་ལྟོས་ཡི་
གེ་མཚོན་མེད་པས། ཉེ་ལམ་བདེ་རྫོགས་བྱ་བྲལ་ལྷུན་གྲུབ་ཉིད། འཇུག་སྒོ་ལམ་ལ་མི་
ལྟོས་སངས་རྒྱས་ཡིན། ཁྱུང་ཆེན་གཤོག་རྒྱས་མཁའ་ལ་གནས་པ་ལྟར། ཐེག་པ་ཀུན་
རྒྱས་བླ་མེད་ཡངས་པའི་ས་ཐིགས་པ་བདུན་པའོ།། །།
ཁྱུང་ཕྲུག་སྒོང་ངའི་ནང་ནས་ལུས་རྒྱས་བཞིན། སྐྱེ་མེད་དེ་བཞིན་ཉིད་ཀྱི་རང་
༢

སེམས་སྡེ། རྩ་བའི་རྒྱུད་ཕྱི་མ།
བཞིན་ཉིད། དོན་ཉིད་ཐིག་ལེའི་ཀློང་དུ་དེ་བཞིན་རྒྱས། བྱ་བྱེད་མེད་པའི་བོན་ཉིད་
མ་མཐོང་པར། བླ་མེད་བདེ་བའི་བོན་སྐུ་ཐོབ་མི་སྲིད། ཐིགས་པ་བརྒྱད་པའོ། །
ཀུན་འདུས་ཀུན་སློང་ཀུན་གྱི་ཡིད་བཞིན་ནོར། མི་དམིགས་མི་སྐྱེ་མི་འགག་སྣང་བ་
མེད། སངས་རྒྱས་མི་འཚོལ་གཤེན་རབ་མི་བསམ་ན། ཐམས་ཅད་ལྷུན་གྱིས་གྲུབ་
པས་བྱེ་བྲག་མེད། ཡེ་ནས་གཤེན་རབ་ལྷུན་གྲུབ་འཛིན་རྟོག་པས། གནས་མེད་དེ་
ལ་མི་གནས་གནས་དང་བྲལ། ལམ་མེད་ལམ་དུ་འདོད་པས་འགྲོ་བ་འཁྲུལ། འབྲས་
བུ་ཐོབ་རེ་འདོད་པས་དོན་མི་མཐོང་། ཡང་དག་མཐའ་ལས་༼ལས་སྙགས་པས་ལུགས་
དང་བྲལ་མཆན་༽སྙེགས་པས་དོན་དང་གོལ། དེ་བཞིན་དབྱིངས་སུ་འདོད་པས་དེ་མི་
རྙེད། འདོད་ཡོན་ཉོན་མོངས་སྤངས་པས་བྱང་ཆུབ་མེན། འཁོར་བ་རྒྱབ་ཕྱོགས་མྱ་
ངན་ཡོངས་མི་འདའ། ས་དང་ཕྱི་རོལ་ཕྱིན་ལམ་ཟད་མཐའ་མེད། སྣང་སྲིད་ཕྱག་རྒྱ་
བསྒོམ་པས་སངས་མི་རྒྱས་ཐིགས་པ་དགུ་པའོ། །། །
བྱང་ཆུབ་སེམས་ལུང་ཡང་དག་དམ་པའི་ལུང་། ལུང་རྒྱལ་འདི་ཡིས་གཏན་ལ་མ་
ཕེབས་ན། ཚིག་འཆལ་མི་འཆོར་སྨྲ་བས་དོན་མི་རྙེད། གང་ལ་ཡང་མི་གནས་ཉིད་
ཀྱང་དེས་ཀྱང་འདས། སྒྲིག་སྒྱུ་ཆུ་རུ་མཐོང་ནས་བསྙེགས་པས་ཆུ་མི་རྙེད། བདེན་པ་
གཉིས་འཛིན་ཡི་གེ་དོན་མི་རྙེད། འཕུར་ཤེས་བྱ་ཡི་རྒྱལ་པོའི་ཕྲུ་གུ་ལྟར། གཞན་ནས་
མི་རྙེད་ཡེ་ནས་དེ་བཞིན་ཉིད། ཚད་མས་མི་གཞིག་ལུང་གི་ཚད་མ་ཡིན། འཁྲུལ་
པའི་ཚད་མས་རྟོག་པའི་ལུང་ལས་ཕབ། བྱིས་པ་བསླུ་བའི་བོན་ལ་དེ་ཡོད་པས། བླ་
མེད་ལམ་འདི་དོན་འདི་མི་དགོས་ཚད་མའི་ལུང་། ཤེས་རབ་ཆུང་བས་འདི་དཔོགས་
ལམ་བགྲོད་བྱེད། འདི་འདོད་པ་ལ་མི་གནས་སྟེགས་པའི་རླུང༌། ཡང་དག་མི་སྲིད་
བྱང་ཆུབ་གཏིང་ནས་མེད། ཀུན་ཁྱབ་ཡེ་སངས་རྒྱས་ཏེ་སྒོ་ཕུགས་མེད་ཐེག་པ་བཅུ་
པའོ།། །།
3

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཡུང་དྲུང་སྐྱེ་འགག་མེད་པ་ཁོ་ན་ཉིད། འཇུག་ལྟ་སྲུང་འཛིན་ཕྱིན་རྫོགས་ས་
རྫོགས་ཤིང་། ཕྱག་རྒྱ་ལྷ་ཡི་དཀྱིལ་འཁོར་ཀུན་རྫོགས་པས། རང་བཞིན་ཉིད་ཀྱིས་ཡེ་
ནས་རྫོགས་པ་ལ། བཙལ་ནས་བསྡུས་ཏེ་རྫོགས་པ་མ་ཡིན་པའོ། ལྷུན་རྫོགས་ཐ་སྙད་
ཡོངས་ལ་མ་ཡིན་པས། གཟུགས་སྐུ་ཅིར་ཡང་སྣང་བས་རང་བཞིན་རྫོགས། ཀུན་
རྫོགས་སྙིང་པོ་འདི་ནི་ནོར་བུའི་ཚུལ། འདི་ཉིད་མ་མཐོང་བའི་བོན་པོ་ནི། རྒྱ་མཚོ་
གངྒའི་འགྲམ་དུ་སྐོམ་གྲིར་ཤི་བཞིན་ནོ་ཐིགས་པ་བཅུ་གཅིག་པའོ།། །།
རྣམ་པར་མི་རྟོག་ཡེ་ཤེས་སྙིང་པོ་འདི། ཐིགས་པ་ཡོངས་ཀྱི་བོན་ལ་སྦས་པ་མེད།
བགྲོད་བརྩོལ་ལམ་ལ་སྦྱངས་པས་རྙེད་མི་འགྱུར། མི་ལེན་མི་སྤོང་གཡུང་དྲུང་སྤྱོད་
པ་ལ། རྣམ་པ་ཀུན་ཏུ་རང་བཞིན་ཅི་བཞིན་གནས། བོན་རྣམས་རོ་གཅིག་སྒོམ་པས་
གཉིས་སུ་མེད། སེམས་ཉིད་ཡེ་ནས་བོན་ཉིད་ཁོ་ནར་བས། རང་འབྱུང་ཡེ་ཤེས་ནམ་
མཁའ་ལྟ་བུའི་ཡུལ། དེ་ཉིད་གཞན་ནས་རྟོགས་རྙེད་ག་ལ་གྱུར། རྨི་ལམ་བདེ་སྡུག་
སད་ནས་ག་ལ་ཡོད། རྟོགས་དང་མི་རྟོགས་ཤེས་རིག་ངང་དུ་མཉམ། ནམ་མཁའི་
མཚན་མེད་བསྒོམ་པ་ག་ལ་འགྱུར། སེམས་ཉིད་མ་བསྐྱེད་བསྒོམ་པའི་ཐ་སྙད་སྤོང་།
བཏང་སྙོམས་ཆེན་པོར་མ་བཅོས་ངང་བཞག་པ། བསྒོམ་པའི་རྒྱལ་པོ་བློ་དམན་སྤྱོད་
ཡུལ་མེན་ཐིགས་པ་བཅུ་གཉིས་པའོ།། །།
དམིགས་པའི་གཟའ་གཏད་ཞི་བའི་བྱང་ཆུབ་ལ། ཡེ་ཤེས་རིག་པས་བོན་ཉིད་སྒོམ་
མི་བྱ། ཏིང་འཛིན་རོ་ལ་ཆགས་མེད་ཐིག་ལེར་དག །གར་མཁན་རོལ་མོ་སྣ་ཚོགས་
བསྒྱུར་བ་ཡང༌། ལུས་ལ་མ་བཀོད་གཞན་གྱི་ཡིད་སྡུག་ལྟར། ཐབས་ཀྱི་རྒྱལ་པོ་ལུང་
གི་སྙིང་པོ་འདི། ངོ་བོ་ཉིད་ལས་མ་གཡོས་ཀུན་གྱི་འབྲས། བསྒྲུབས་པས་གྲུབ་པའི་
འབྲས་བུ་ཀུན་ཡིད་ཚིམ་ཐིགས་པ་བཅུ་གསུམ་པའོ།། །། །
སྒྲིབ་པས་༼པས་སྦྱོང་བྱེད་བོན་སྤོང་ལས་སྒྲིབ་བྲལ་༽ནོན་དང་བོན་སྤོང་ལམ་གྱི་སྒྲིབ་པ་
32

སེམས་སྡེ། རྩ་བའི་རྒྱུད་ཕྱི་མ།
འཕྲ། རྟེན་ཅིང་འབྲེལ་བར་འབྱུང་བ་འདིའི་སྙིང་མི་རྙེད། བོན་ཉིད་ཚིག་གི་ཚོགས་
ཡང་དག་པར་འགྱུར། སྙིང་རྗེའི་རྒྱུན་ཆད་སེམས་ཅན་མ་མཐོང་སེམས་ཅན་མེད།
ཐམས་ཅད་མཉམ་ཉིད་གཤེན་ལྷ་དཀར་པོའི་སྐུ། གཉིས་མེད་དེ་བཞིན་ཉིད་དུ་
གཅིག་པའི་བོན་ཉིད་ཡིན། རྟོག་པ་ཅན་གྱི་བོན་མེན་གཉེན་པོས་བཅོས་སུ་མེད། ཏིང་
འཛིན་རྟོག་པས་བསྒོམ་པའི་བཟུང་ཡུལ་བྲལ། ཤེས་རབ་གསུམ་གྱིས་འདི་ལས་སྦྱང་
རྒྱུ་ག་ལ་ཡོད་བདེན་པའི་བཟུངས་པས་བསྒོམ་ཡུལ་བྲལ་༽ཐིགས་པ་བཅུ་བཞི་པའོ།། །། །
ཐམས་ཅད་མཉམ་པའི་དཀྱིལ་འཁོར་ཀུན་གྱི་རང་བཞིན་ལ། རང་འབྱུང་ཡེ་ཤེས་
དེ་ལ་འཕྱོ་བ་ཡིན་པ་ནི། སོ་སོ་མ་ཡིན་རྒྱུ་འབྲས་གཅིག་པའི་ངང་སྟེ་རྣམ་པར་དག །
ཐུགས་རྗེ་བྱིན་གྱིས་རླབས་ཆེན་ཉིད་གྱུར་པའི། ཐམས་ཅད་ཤེས་རབ་མཆོག་ཏུ་མ་
གྱུར་གང་ཡང་མེད། ཅི་ཡང་མི་བསྲུང་མི་དགོས་སྒོམ་མི་དགོས། འདི་ལ་དཔྱད་པ་མི་
དགོས་འདི་ལ་གཞན་མི་དགོས། ཐམས་ཅད་ནད་གསོ་སྨན་པའི་རྒྱལ་པོ་ཡིན་ཐིགས་
པ་བཅོ་ལྔ་པའོ།། །།
དངོས་མེད་བདག་མེད་ཡེ་མཁྱེན་རང་རིག་ཐུགས་ཉིད་དེ། དུག་གསུམ་དུག་ལྔ་ཡེ་
ནས་དག་པའི་སྨན་པ་ཆེན་པོ་ལ། ཇི་བཞིན་རང་བཞིན་གནས་པའི་སྨན་པ་མ་བྱས་ན།
འཁྲུལ་རྟོག་ལམ་ལ་གནས་པའི་ཐེག་དམན་རྣམས། དུག་གསུམ་དུག་ལྔ་ནད་ཀྱི་གསོ་
བའི་ཀླགས་ཀྱང་མེད། ཡེ་ནས་ས་རྫོགས་ལམ་གྱིས་བགྲོད་པ་གདོད་ནས་དག །བོན་
སྐུ་གདོད་ནས་ཐོབ་ཟིན་ཐོབ་བྱ་ཅི་ཡང་མེད། ཚིག་གིས་མི་ཕེབས་དབྱིབས་དང་ཁ་
དོག་མེད། བསྟན་ཅིང་བརྟགས་པར་དཀའ་ལ་བརྗོད་དུ་མེད། མི་དམིགས་མི་གནས་
བསམ་པ་ཀུན་དང་བྲལ་བ་ཡིན་ཐིགས་པ་བཅུ་དྲུག་པའོ།། །། །
འདི་ཞེས་བསྟན་པའི་ལེའུ་སྟེ་དོན་མེད་གཅིག་མེད་དུ་མ་མེད། བདག་དང་གཞན་
དུ་བྲལ་བའི་བོན་མཁན་རིན་ཆེན་མཛོད། གཅིག་ཏུ་ལྷུན་གྱིས་གྲུབ་པས་སེམས་ཉིད་
33

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཅན། གཡུང་དྲུང་ལྟ་བ་ཀུན་གྱི་བདག་ཉིད་གཙོ་བོ་འདི། རླབས་ཆེན་ཁམས་གསུམ་
འགུལ་བ་ཀུན་བསད་ཀྱང་། རང་འབྱུང་མཁའ་ཀློང་དག་པའི་དབྱིངས་སུ་རྣམ་པར་
དག །སྲོག་མེད་སྲོག་བཅད་དབྱིངས་ཀྱི་ནམ་མཁའ་གཅིག་པས་ན། ནམ་མཁའི་
དབྱིངས་ལ་དབྱིངས་ཉིད་རོལ་པ་མཛད། ཁམས་གསུམ་ཀུན་བསད་ཞིང་དུ་མི་སྐྱོད་
དག་པ་ཡིན། དགེ་དང་སྡིག་ཏུ་མཐོང་བའི་བོན་ལ་གང་སྤྱོད་པ། བོན་ལམ་དེ་ནི་བླ་
མེད་བསྐལ་པའི་མཐར་ཡང་མིན། རྙེད་པར་མི་འགྱུར་བྱ་རྗེས་ཚོལ་འདྲ་ཡིན་ཐིགས་
པ་བཅུ་བདུན་པའོ།། །། །
གང་ཡང་ཤེས་པར་མི་འགྱུར་ཅིར་ཡང་ཤེས་མེད་ལ། རྣམ་པ་དེ་བཞིན་མ་ཡིན་
དེ་ཡིན་དེ་མ་ཡིན། གཞན་ནས་ཡོད་སྤོང་མ་ཡིན་ཡེ་ནས་དེ་བཞིན་ཉིད། ཡེ་ཤེས་མི་
གནས་གནས་པ་དེ་ཉིད་ཡུལ་ཡང་མེད། རྟག་མཐའ་མི་རྟག་མཐའ་གཉིས་འཇིག་
པའི་ལམ། མཐའ་མེད་མཐའ་ལ་སྤྱོད་པས་དབུས་མི་མཐོང་། བསམ་གཏན་ཉིད་ལ་
འཇུག་པ་ཡང་། འཇུག་སྒོམ་ལམ་སྒོམ་གཞན་ཟད་གཅིག་ཆར་འཇུག །དབང་པོ་
བརྟུལ་པོ་མ་རབ་རིམ་གྱིས་འཇུག །དམ་པ་གཅིག་ཆར་དེ་བཞིན་ཉིད་གནས་པ་ཡི།
རིམ་གྱིས་གནས་པའི་སྒྲིབ་པ་ཆེན་པོར་གསུངས་ཐིགས་པ་བཅོ་བརྒྱད་པའོ།། །།
དུག་གི་རིག་པ་ཤེས་པ་ཡིས་ནི་དུག་མཐོང་ན། ཟ་བར་མི་བྱེད་དེས་ནི་སྐྲགས་པར་
བྱེད། ཁོང་དུ་མི་བཏང་ལྷན་གཅིག་གནས་མི་བྱེད། ལྟ་ངན་སྤྱོད་པ་ཞིབ་པའི་ཐེག་
དམན་རྣམས། ས་བཅུ་ཐེག་པ་ཆེན་པོའི་ལམ་སྤྱོད་པ། རྒྱུ་འབྲས་ཐེག་པ་མཉམ་ཉིད་
མཆོག་གི་ལམ། ལམ་གྲོལ་མཉམ་ནས་སྒྲོས་དང་སྐུར་ཞི་བའི། ཡེ་ནས་བྱར་མེད་འདི་
དོན་མཐོང་པ་ན། འཇུག་པར་མི་འགྱུར་དེས་ནི་སྐྲགས་འགྱུར་ནས། ཆུད་པར་མི་
བྱེད་ལྷན་གཅིག་འགྲོག་མི་བྱེད་ཐིགས་པ་བཅུ་དགུ་པའོ།། །། །
ལྟ་བ་བཟང་སྟེ་ཡེ་ཁྱབ་ཀུན་ལ་བདལ། སྤྱོད་པ་བཟང་སྟེ་ཆུས་གདུང་གླང་ཆེན་
3434

སེམས་སྡེ། ། རྩ་བའི་རྒྱུད་ཕྱི་མ།
བཞིན། ཅི་ལ་ཡང་མི་སྤྱོད་དེ་ནི་བདེ་བར་གནས། ཕྱི་དང་ནང་མེད་ཡེ་ཤེས་ཡངས་
པའི་མཁའ། དུས་གསུམ་དུས་མེད་གཅིག་སྟེ་ཁྱད་པར་མེད། སྔོན་མེད་ཕྱི་མེད་གདོད་
ནས་དག་པ་ཡིན། ལྟ་བས་ལྟར་མེད་ལྟར་བའི་ཚིག་ལས་འདས། ཡིད་ཀྱིས་འཇོག་
མེད་བསྒོམ་པ་ཆེན་པོའི་ཀློང་། གདོད་ནས་དག་པས་བདུད་རྩི་དེ་ལྟར་གནས། རྣམ་
རྟོག་འཁོར་བ་བཅད་པས་བདེ་བའི་ལམ། རྒྱུ་འབྲས་རོ་གཅིག་མཉམ་གནས་མཆོག་
ཏུ་གསུངས་ཐིགས་པ་ཉི་ཤུ་པའོ། །། །
གང་ལ་མི་གནས་བྱང་ཆུབ་སེམས་ལ་གནས། རྒྱུ་དང་རྐྱེན་ལས་མ་བྱུང་སྐྱེ་ཤི་མེད།།
རང་བཞིན་འོད་གསལ་བདུད་རྩི་ཆེན་པོ་འདི། སུ་ཡིས་རྟོགས་པ་དངོས་གྲུབ་ཆེན་
པོར་གསུངས། མཆོག་གི་དངོས་གྲུབ་མཆོག་གྱུར་གང་གནས་པ། རྒྱལ་མཆོག་ལྷུན་
གྱིས་གྲུབ་པས་དངོས་གྲུབ་པས། ལྷ་ཀླུ་མཐུ་ཆེན་རྣམས་ཀྱིས་འཕྲོག་ཏུ་མེད། འཇིག་
རྟེན་འདས་དང་འཇིག་རྟེན་འདི་ཉིད་ཀྱི། དགོས་པ་ཐམས་ཅད་འདི་ལས་འབྱུང་བར་
འགྱུར། འཇིག་རྟེན་དངོས་གྲུབ་ལ་རྩོལ་ཅི་རུ་རུང་། དངོས་གྲུབ་གཞན་ལ་བདུད་རྩི་
མེད་པར་གྲགས་ཐིགས་པ་ཉི་ཤུ་རྩ་གཅིག་པའོ། །། །
ངོ་མཚར་རྨད་འབྱུང་ཨེ་མ་ཧོ་ཁྱད་པར་ཅན། སྟོན་པའི་སྟོན་པ་ལྷ་གཤེན་རྨའུ་
ཁས། སྙིང་དང་འདྲ་བའི་འཁོར་ལ་མན་ངག་བསྟན། སེམས་ཅན་དོན་དུ་མ་གསུངས་
གཤེན་རབ་ཕྱིར་བསྟན་ནོ། །ཨེ་མ་ཧོ། ཤེས་རབ་ལྷུན་གྱིས་གྲུབ་པ་ཡི། ཡེ་ཤེས་འབྲས་
བུའི་དོན་ལ་གནས་པས་ཀྱང་། ངོ་མཚར་རྨད་ཀྱི་བོན་འདི་བཏང་བར་མི་བྱའོ། ཉིད་
ཀྱིས་ཉིད་ལ་བཤད་བྱས་རབ་མཛེས་མཆོག །ཡང་དག་ཉིད་ལ་དེ་ཀྱིས་ཉིད་གསུངས་
པ། ཡང་དག་ཉིད་ལ་སྣང་བ་མཆོག་གི་དོན། འདི་འཆང་ཀློག་དང་ཁ་ཐོན་སེམས་
པ་ཡི། སྐལ་ལྡན་ཉག་གཅིག་གཤེན་རབ་དེ་ལ་བསྟོད། དེ་བཞིན་རྗེས་མཐུན་མ་རབ་
འདི་ལ་གང་མོས་༼ཁོང་ནས་དད་ཅན་ལ་སོགས་༽ཁྱི་དང་ཝ་ཡི་ཚོགས།
ཐམས་ཅད་ལ། 
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དེས་ཀྱང་གཤེན་རབ་ཉིད་དེ་ཀུན་ལས་འཕགས། དཔོན་གསས་དོན་འདི་ཐུགས་ཀྱི་
དཀྱིལ་དུ་ཐིམ། ཨ་ཧོ་ས་མ་ཡ། བསྭོ་ཞེས་སོ། །ཞེས་གསུངས་སོ། །བྱང་ཆུབ་ཀྱི་སེམས་
ཐིགས་པ་ཉི་ཤུ་རྩ་གཉིས་པ་རྩ་བའི་རྒྱུད་གཡུང་དྲུང་ཁྱབ་པ་སྤྱི་རྒྱུད་ཀྱི་༽ཕྱི་མའོ། །མངོན་
དུ་བསྟན་པ་ངེས་པའི་ཐིག་ལེ། ཨུ་ཏྲ་སིག །རྒྱ་རྒྱ་རྒྱ། བྱང་ཆུབ་སེམས་ཀྱི་ཐིགས་པ་ཉི་
ཤུ་རྩ་གཉིས་པ་རྫོགས་སོ། །དགེའོ། །བཀྲ་ཤིས། །
36

རྒྱུད་བུ་ཆུང་བཅུ་གཉིས་བཞུགས། །
༄༅། །སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། སྟོན་པ་
ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་རླབས་
ཀྱི་བཤད་པའི་མདོ། དགོངས་པའི་ཡང་རྩེ་བཤད་པའི་ཕུགས། རྫོགས་པའི་སྤྱི་གཅོད་
མན་ངག་རྒྱུད། ཕྱི་ནང་གསང་བ་གསུམ་འཁོར་ལ། དགོས་ཆེད་རྣམ་པ་གསུམ་ཕྱིར་
བསྟན། རྫོགས་ཆེན་ལ་ཉིད་བཟླ་བ་དང་། ལྟ་བའི་ཤན་རྣམས་དབྱེ་བ་དང་། མན་
ངག་དོན་ལ་བཞག་ཕྱིར་དུ། རྫོགས་ཆེན་ལ་ཉིད་མ་བཟློས་ན། གཉིས་འཛིན་མུ་
སྟེགས་ལྟ་བར་འགྱུར། ལྟ་བའི་ཤན་རྣམས་མ་དབྱེ་ན། ཟླ་ཅན་ཟུང་འཇུག་གསེར་
བོང་ལྟར། མན་ངག་དོན་ལ་མ་བཞག་ན། མུ་སྟེགས་རྟག་ཅན་ཁྲོད་དུ་འགྱུར། ལ་
བཟླ་བའི་རྫོགས་ཆེན་ལ། ཐམས་ཅད་མ་ལུས་ཡོངས་རྫོགས་ཏེ། རྒྱུ་ལ་མ་བརྟེན་
འབྲས་བུའི་མཆོག ཚོགས་ལམ་བགྲོད་དུ་མེད་པར་རྫོགས། ཕྱི་ནང་གཉིས་མེད་ཐིག་
ལེ་གཅིག །སྦྱོར་ལམ་བགྲོད་དུ་མེད་པར་རྫོགས། བརྩལ་བ་མེད་པར་ཡེ་སངས་རྒྱས།
བསྒོམ་ལམ་བགྲོད་དུ་མེད་པར་རྫོགས། འདི་ཞེས་བྱ་བའི་མཐའ་ལས་འདས། མཐོང་
ལམ་བགྲོད་དུ་མེད་པར་རྫོགས། དབུས་མཐའ་གཉིས་མེད་དེ་བཞིན་ཉིད། མཐར་
ཕྱིན་བགྲོད་དུ་མེད་པར་རྫོགས། བགྲོད་དུ་མེད་པའི་ལམ་ལྔ་རྫོགས། བླ་མེད་རྫོགས་
ཆེན་འདི་ཉིད་ནི། ཤེས་པ་མེད་པར་ཤེས་རབ་མཆོག །སྙིང་རྗེ་ཆེན་པོའི་ལམ་ལས་
འདས། གང་ཡང་མ་བཙལ་ལྷུན་གྲུབ་པས། ས་བཅུ་ཐེག་པ་རིམ་དགུ་རྫོགས། བླ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་ཐེག་ཆེན་འདི་ཉིད་ལ། འཛིན་ཅིང་ཆགས་པ་མི་འབྱུང་བས། སྦྱིན་པའི་ཕ་རོལ་
ཕྱིན་པ་རྫོགས། འདི་ནི་ཀུན་འབྱུང་སྡུག་བསྔལ་མེད། ཚུལ་ཁྲིམས་ཕ་རོལ་ཕྱིན་པ་
རྫོགས། འདི་ལ་བདེ་སྡུག་བྱུང་ཚོར་མེད། བཟོད་པའི་ཕ་རོལ་ཕྱིན་པ་རྫོགས། འདི་
ལ་ལེ་ལོ་བཏང་སྙོམས་མེད། བརྩོན་འགྲུས་ཕ་རོལ་ཕྱིན་པ་རྫོགས། འདི་ལ་འགྱུར་
ཞིང་ལྡོག་པ་མེད། བསམ་གཏན་ཕ་རོལ་ཕྱིན་པ་རྫོགས། འདི་ལ་ལྟུང་བའི་གཡང་ས་
མེད། སྟོབས་ཀྱི་ཕ་རོལ་ཕྱིན་པ་རྫོགས། འདི་ལ་ཉོན་མོངས་སྡུག་བསྔལ་མེད། སྙིང་
རྗེའི་ཕ་རོལ་ཕྱིན་པ་རྫོགས། འདི་ལ་རེ་དོགས་གཉིས་སུ་མེད། སྨོན་ལམ་ཕ་རོལ་ཕྱིན་
པ་རྫོགས། འདི་ལ་འཁོར་བའི་ཆགས་པ་མེད། ཐབས་ཀྱི་ཕ་རོལ་ཕྱིན་པ་རྫོགས། འདི་
ལ་ཡེ་ནས་འཁྲུལ་པ་མེད། ཤེས་རབ་ཕ་རོལ་ཕྱིན་པ་རྫོགས། རྫོགས་ཆེན་ཉིད་དུ་ཀུན་
སངས་རྒྱས། དེ་ཡི་རང་བཞིན་བསྟན་པ་ནི། གཉིས་མེད་སྤྲོས་པ་བརྗོད་ལས་འདས།
མ་བཅོས་ཐིག་ལེ་གཅིག་གི་ངང༌། རང་བཞིན་འོད་གསལ་ལྷུན་གྱིས་རྫོགས། ཅི་ཡང་
མ་སྤང་ལྷུན་ལ་གནས། འཇུག་དང་ལྟ་དང་བསྲུང་བསྒོམ་མེད། ཁྱུང་ཕྲུག་སེངྒེའི་
བུ་བཞིན་ཡེ་ནས་གནས། ཅི་ཡང་བསླབ་ཏུ་མེད་པ་ནམ་མཁའི་ངང་། ཡོད་མེད་
རྟག་ཆད་བརྗོད་པའི་མཐའ་ལས་འདས། འདས་པས་འདི་དོན་ཡེ་ནས་བཤད་དུ་
མེད། མེད་པའི་ཐ་སྙད་ཉིད་ཀྱང་མེད་ལས་འདས། གཏིང་དཔག་བརྟག་དཀའ་རྟོག་
མེད་མཐའ་དང་བྲལ། ཡེ་ནས་མ་བཅོས་བཅོས་མེད་ཐིག་ལེ་གཅིག ། དེ་ནི་བླ་མེད་
རྫོགས་པ་ཆེན་པོ་གསུང་། གསེར་བོང་དྭངས་སྙིགས་ཟླ་ཅན་ཟུང་འཇུག་ལྟ། འདི་ནི་
མ་རབས་བུས་པ་ཐ་མའི་ལྟ། ལྟ་བས་ལྟར་མེད་བསྒོམ་པའི་ཡུལ་ཡང་མེད། གཉིས་སུ་
མི་ལྟ་ཐིག་ལེ་གཅིག་གི་ངང་། དུ་མར་མི་འབྱུང་བརྗོད་པའི་མཐའ་ལས་འདས། དེ་ཡི་
རང་བཞིན་འདི་འདྲ་བསྟན་དུ་མེད། མེད་པ་མ་ཡིན་མེད་པའི་སྙིང་པོར་ཡོད། ཡོད་
པ་མ་ཡིན་དབྱིབས་དང་ཁ་དོག་མེད། དོན་གྱི་སྙིང་པོ་འདི་ལ་དྲན་རྟོག་གཉིས་མི་
38

སེམས་སྡེ། རྒྱུད་བུ་ཆུང་བཅུ་གཉིས། །
མངའ། ལྟ་བ་གཡུང་དྲུང་ཐིག་ལེ་ཉག་གཅིག་མ། ཤན་རྣམས་ཡོངས་ཕྱེ་ལྟ་བ་ལ་ཤན་
ཆེན་པོར་གསུངས། ཅི་ལ་ཡང་མི་ཡེངས་རྟོག་མེད་གསལ་བའི་ངང༌། གང་ལ་བརྟག་
ཏུ་མེད་པས་གསལ་བ་ཆེན་པོའི་ངང༌། དེ་བཞིན་དེ་ལ་རིག་པ་རྒྱུན་ཆགས་བཞག
བཅོས་སུ་མེད་དེ་དེ་བཞིན་དེ་ཡི་ངང་། ཡང་དག་མན་ངག་དོན་ལ་བཞག་པ་ཡིན།
རྫོགས་པ་སྤྱི་གཅོད་མན་ངག་རྒྱུད་ནང་འདིར། བོན་སྒོ་བརྒྱད་ཁྲི་བཞི་སྟོང་བསམ་
ཡས་ཀྱིས། ཐེག་པ་རྣམ་གྲངས་མ་ངེས་སོ་སོར་བསྟན་པ་ཡང་། བཤད་དང་བརྗོད་
ཀྱིས་མི་ལང་གྲངས་ལས་འདས། མན་ངག་རྒྱུད་འདི་མདོར་བསྡུས་རྣམ་པ་བཞིར་
བཤད། རང་བཞིན་ལྷུན་གྱིས་རྫོགས་པའི་རྫོགས་པ་ཆེན་པོ་དང༌། རིམ་པ་ཚུལ་གྱིས་
རྫོགས་པས་རྫོགས་པ་ཆེན་པོ་དང༌། དེ་བཞིན་ཉིད་དུ་རྫོགས་པས་རྫོགས་པ་ཆེན་པོ་
དང་། ལྟ་བ་ཡོངས་སུ་རྫོགས་པས་རྫོགས་པ་ཆེན་པོ་དང་། རྫོགས་ལུགས་རྣམ་བཞི་
ཡོངས་སུ་བཤད་པར་བྱ། རང་བཞིན་ལྷུན་རྫོགས་ཞེས་བྱ་བ་འདི། ཉག་གཅིག་མི་
འགྱུར་གཡུང་དྲུང་སྐུ། ཐམས་ཅད་གཡུང་དྲུང་སྐུར་གནས་པ། ཕྱི་ནང་འཁོར་འདས་
གཉིས་མཐའ་མེད། རྒྱུ་འབྲས་གཉིས་མེད་སྙིང་པོ་འདི་མེད་མཆོག །བསམ་མེད་དྲན་
མེད་འཛིན་རྟོག་བྱིང་རྒོད་མེད། རང་བཞིན་ཡེ་ཤེས་འོད་གསལ་བས། རང་བཞིན་
ལྷུན་གྱིས་རྫོགས་པ་སྟེ། ཐམས་ཅད་དེ་བཞིན་དེར་གནས་པས། རྫོགས་ཆེན་རང་
ལ་བཅོས་སུ་མེད། རང་བཞིན་ལྷུན་གྲུབ་ཐིག་ལེ་གཅིག །ཐམས་ཅད་ཀུན་ལ་ཁྱབ་
ཅིང་བདལ། བོན་རྣམས་ཀུན་གྱི་ངོ་བོར་གནས། འཇུག་དང་ལྟ་དང་བསྲུང་དང་
སྤྱོད། བསམ་དང་བསྒོམ་དང་གཡེངས་དང་རྩོལ། སྤྲོས་པའི་མཐའ་དང་བྲལ་བ་ནི།
རྫོགས་ཆེན་སླར་ཕྱིན་ཐིག་ལེའི་ངང༌། གཉིས་མེད་མི་འགྱུར་ཡང་དག་ལ། ཡེ་ཤེས་
འོད་དུ་ཀུན་གསལ་ནས། རྫོགས་ཆེན་སླར་ཕྱིན་ཐིག་ལེའི་ངང་། དེ་ཡི་ངང་ཞིག་གང་
གནས་པ། རང་བཞིན་ལྷུན་གྱིས་རྫོགས་པ་སྟེ། སངས་རྒྱས་ས་ལ་གནས་པ་ཡིན། དེ་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཞིན་ཉིད་རྫོགས་ཞེས་བྱ་བ། མ་གཡོས་མ་བཅོས་གཉིས་སུ་མེད། དེ་བཞིན་ཉིད་དུ་
འོད་གསལ་ཞིང་། གསེར་བོང་མ་ཡིན་དྭངས་སྙིགས་མིན། བདག་གཞན་མི་མཐོང་
མི་འཛིན་ན། དེ་བཞིན་ཉིད་དུ་རྫོགས་པ་ཡིན། དྲན་པས་རྣམ་རྟོག་མི་འབྱུང་ཞིང་།
ཏིང་འཛིན་རོ་ལ་མ་ཆགས་ན། དེ་བཞིན་ཉིད་དུ་རྫོགས་པ་ཡིན། འཇུག་བསྲུང་སྤྱོད་
ལྟ་བསྒོམ་དང་རྩོལ། བྱ་བྲལ་གཉིས་པ་མི་ལྟ་ན། དེ་བཞིན་ཉིད་དུ་རྫོགས་པ་ཡིན།
ཐམས་ཅད་མ་བཅོས་རྫོགས་ཆེན་ངང་། དེའི་ངང་བློ་གང་གནས་པ། དེ་བཞིན་
ཉིད་དུ་རྫོགས་པ་སྟེ། སངས་རྒྱས་ས་ལ་གནས་པ་ཡིན། རིམ་པ་ཚུལ་རྫོགས་ཞེས་བྱ་
བ། རྒྱུ་འབྲས་ཐེག་པ་རིམ་པ་སྟེ། གཉིས་འཛིན་ལྟ་བ་ནང་མི་མཐུན། བརྒྱད་ཁྲི་བཞི་
སྟོང་བསམ་ཡས་ཀྱང་། འདི་ལ་ཚུལ་གྱིས་མ་རྫོགས་མེད། རྫོགས་ཆེན་ཉག་གཅིག་
གཡུང་དྲུང་སྐུ། བསྡུས་ནས་རྫོགས་པ་མ་ཡིན་ཏེ། རང་བཞིན་རིམ་གྱིས་རྫོགས་པ་
སྟེ། རྫོགས་ཆེན་འགྱུར་མེད་གཡུང་དྲུང་སྐུ། བརྟག་པས་བོན་རྣམས་འདི་ལ་རྫོགས།
དུས་གསུམ་མི་འཁོར་རྩད་བཅད་ནས། ཆད་པའི་བོན་རྣམས་འདི་ལ་རྫོགས། ཕྱི་
ནང་གཉིས་མེད་མ་བཅོས་དེ་བཞིན་ཉིད། དེ་བཞིན་ཉིད་ལ་དེ་བཞིན་ཉིད་གནས་
པའི། ཕྱི་ནང་བཟུང་འཛིན་གཉིས་ལྟ་འདི་ལ་རྫོགས། ཀུན་རྫོགས་མ་སྤངས་མི་སྤང་
རང་བཞིན་ལྷུན་རྫོགས་པས། དོན་དམ་རང་བཞིན་འོད་དུ་གསལ། བདེན་པ་གཉིས་
སུ་ལྟ་བ་འདི་ལ་རྫོགས། རང་བཞིན་ལྷུན་གྱིས་ཐམས་ཅད་ཀུན་རྫོགས་པས། རྫོགས་
ཆེན་འདི་ནི་བསམ་འཕེལ་ནོར་བུའི་ཚུལ། ཐེག་ཆེན་འདི་ལ་ཀུན་རྫོགས་འུབ་ཆུབ་
བོ། །ཐམས་ཅད་རྫོགས་པས་ཐམས་ཅད་དེ་བཞིན་འབྱུང་། བྱིས་པའི་སྟོབས་ཆེན་
གཉིས་ལྟ་རྣམས་ལ་འདི་མི་སྣང༌། མི་སྣང་སྣང་བ་ལྟ་ཕྱིར་དམན་པའི་ཐེག་དམན་
རྣམས། གཉིས་མེད་ངང་དུ་དེ་ནི་དེ་བཞིན་བསྒོམ། ལྟ་བ་ཡོངས་སུ་རྫོགས་པ་ཞེས་བྱ་
བ། ཕྱི་ནང་གཉིས་མེད་རྫོགས་པ་དེ་བཞིན་ཉིད། རང་བཞིན་དེ་བཞིན་གནས་པས་
40

སེམས་སྡེ། རྒྱུད་བུ་ཆུང་བཅུ་གཉིས།
རྫོགས་ཆེན་ལྟ་བའི་མཆོག རྫོགས་ཆེན་སྙིང་པོ་ངོ་བོ་ཅིར་ཡང་སྣང་། ཅིར་ཡང་སྣང་
ཕྱིར་སྣང་བའི་བོན་རྣམས་རྫོགས། རྫོགས་ཆེན་འདི་ཡི་ངོ་བོ་ཅིར་མི་སྣང་། སྣང་བ་
མེད་པས་བོན་རྣམས་འདི་ལ་རྫོགས། ཐམས་ཅད་རྫོགས་པས་ཡོད་མེད་མཐའ་ལས་
འདས། འདས་པས་དོན་ཉིད་འདི་འདྲ་བསྣན་དུ་མེད། མེད་པའི་དོན་ཉིད་གཤེན་ལྷ་
དཀར་པོའི་ཐུགས། འདི་ཞེས་བསྟན་དུ་གཤེན་ལྷ་ཉིད་མ་བསྟན། མ་མཐོང་མཐོང་བ་
དེ་ནི་དེ་བཞིན་ཉིད། ཀུན་གྱི་ནད་སེལ་འདི་ནི་བླ་མེད་སྨན་པའི་མཆོག འགྲོ་བ་ཀུན་
གྱི་ནད་རྣམས་འདིས་སེལ་བའོ། ཐམས་ཅད་རྫོགས་ཆེན་ཇི་བཞིན་པ་ཉིད་ལ། དེ་
བཞིན་བློ་ཡི་རིམ་པ་བཞག་པས་ན། ལྟ་བ་དམན་ལུགས་ཡོངས་སུ་རྫོགས་པ་ཡིན། དེ་
ལྟར་རྫོགས་ན་ཅིར་ཡང་བསྒྱུར་དུ་མེད། གང་དུ་བསྒྱུར་ཡང་དེ་བཞིན་ཉིད་དུ་གནས།
ཐམས་ཅད་རང་བཞིན་རྫོགས་པ་ཆེན་པོ་ནི། ཅིར་ཡང་མི་རྟོག་མི་འཛིན་མི་དམིགས་
འོད་དུ་གསལ། རང་འབྱུང་ཡེ་ཤེས་གཉིས་མེད་རང་ཤར་ན། ཐམས་ཅད་ལྟ་བ་
ཡོངས་སུ་རྫོགས་པ་ཡིན། ལྟ་བ་མི་ལྟ་བལྟར་མེད་ལྟ་བའི་མཆོག དེ་བཞིན་ཅི་བཞིན་
གནས་ན་མན་ངག་ཡོངས་སུ་རྫོགས། ཐམས་ཅད་ལྟ་བས་འཁོར་བའི་གཡང་ས་མེད།
གཉིས་མེད་ཡེ་ཤེས་གསལ་ན་མཉམ་པ་ཆེན་པོར་འགྱུར། རྫོགས་ཆེན་ལ་ཉིད་ཟློས་
ན་སངས་རྒྱས་ས་ལ་གནས། ལྟ་བའི་ཤན་རྣམས་ཕྱེ་ན་བདེར་གཤེགས་ཐུགས་དང་
མཉམ། མན་ངག་གདེང་གིས་ཆོད་ན་གར་ཡང་གོར་དུ་མེད། འདི་རྟོགས་དོན་དང་
ལྡན་ན་བསྒོམ་དུ་ཅི་ཡང་མེད། ཐིག་ལེ་གཅིག་ལ་བཞག་ན་རྣམ་པ་རྟོག་དང་བྲལ།
རྫོགས་པ་སྤྱི་གཅོད་མན་ངག་གདེང་ལྡན་ན། ཐམས་ཅད་སྙིང་པོ་དེ་བཞིན་ཉིད་དུ་
གཅིག །ཞེས་རྫོགས་པ་སྤྱི་གཅོད་རྒྱུད་ལས། རྒྱུད་ཀྱི་ཡང་རྩེ་མན་ངག་གི་ལ་ཤན་
རྫོགས་སོ། །ཨུ་ཀྲ་སིག །
༧ སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་
41

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། དེ་ཚེ་བྱིན་གྱིས་
བརླབས་ཀྱིས་བཤད་པའི་མདོ། མན་ངག་རྩ་བ་བསྡུས་པའི་རྒྱུད། ཐམས་ཅད་བྱེ་
བྲག་སོ་སོ་བ། བརྒྱད་ཁྲི་བཞི་སྟོང་བསམ་ཡས་ཀྱི། མི་མཐུན་ལྟ་སྤྱོད་མང་སྤྲོས་ཀྱང་།
ཐམས་ཅད་རྩ་བ་བྱང་ཆུབ་སེམས། འདི་ལ་མ་འདུས་གང་ཡང་མེད། འདི་མེན་ཐམས་
ཅད་གཞན་མེད་པས། འཁྲུལ་པས་བལྟས་ཕྱིར་གཞན་དུ་སྣང་། ཐམས་ཅད་སེམས་ཀྱི་
ངོ་བོ་ཐིག་ལེ་གཅིག །གཉིས་མེད་སྙིང་པོ་གཅིག་ཏུ་འདུས། བྱང་ཆུབ་སེམས་ཀྱི་ངོ་བོ་
སྣང་། བྱང་ཆུབ་སེམས་ཀྱི་ངོ་བོ་དེ། རང་བཞིན་གདོད་ནས་རྣམ་པར་དག །སངས་
རྒྱས་སྒམ་པོས་འདི་མ་མཛད། སེམས་ཅན་སྒྲིན་པོས་འདི་མ་བཅོས། ཡེ་ནས་མཚོན་
ཅིང་བརྗོད་དུ་མེད། ངོ་བོ་ཉིད་ཀྱིས་རྣམ་པར་དག ། ཕྲ་རབ་རྡུལ་བས་བརྟག་པ་
དཀའ། སྐད་གཅིག་ཙམ་ཡང་མངོན་དུ་མེད། ཚིག་དང་ཡི་གེའི་མཐའ་ལས་འདས།
དེ་བཞིན་ལྕེ་ཡི་དབང་པོ་ཡང་། དེ་ལ་བརྗོད་པར་བྱ་བ་མེད། བརྗོད་མེད་ཐུགས་ཀྱི་
སྙིང་པོ་འདི། བོན་རྣམས་ཀུན་གྱི་ངོ་བོ་སྣང་། དེ་ལྟ་བུའི་ངོ་བོ་དེ། དུས་གསུམ་རྟག་
ཏུ་མི་འགྱུར་བས། འགྱུར་བ་མེད་པའི་སྐུ་ཞེས་གདགས། ༡ དེ་ལ་རང་བཞིན་མེད་པ་
རུ། བརྗོད་དུ་མེད་པའི་གསུང་ཞེས་གདགས། ༢ དེ་ལ་གཉིས་སུ་མེད་པ་རུ། འཛིན་
རྟོག་མེད་པའི་ཐུགས་ཞེས་གདགས། ༣ དེ་ལ་ཡོན་ཏན་ཀུན་འབྱུང་བས། ལེགས་པ་
ཀུན་ནས་འབྱུང་བའི་ཡོན་ཏན་ཞེས་བྱར་གདགས། ༤ དེ་ལྟ་བུའི་ངོ་བོ་དེ། ཡེ་ནས་
རང་བཞིན་ལྷུན་གྲུབ་པས། སྙིང་པོ་ལྷུན་གྱིས་གྲུབ་པས་ཕྲིན་ལས་ཞེས་བྱར་གདགས།
༥ དེ་ལྟ་བུའི་ངོ་བོ་དེ། འདི་ཞེས་བྱ་བ་ལས་འདས་པས། རྟོགས་ཆེན་ལྟ་བ་ཞེས་བྱར་
གདགས། ༦ དེ་ལྟ་བུའི་ངོ་བོ་དེ། བླངས་ཤིང་དོར་དུ་མེད་པས་སུ། དམ་ཚིག་ཡེ་
བསྲུང་ཆེན་པོར་གདགས། ༧ དེ་ལྟ་བུའི་ངོ་བོ་དེ། ཡེ་ནས་རང་བཞིན་རྣམ་དག་ཅིང་།
བག་ཆགས་གང་གིས་གོས་མེད་པས། རྣམ་དག་སྤྱོད་པ་ཞེས་བྱར་གདགས། ༨ དེ་ལྟ་
22

སེམས་སྡེ། རྒྱུད་བུ་ཆུང་བཅུ་གཉིས།
བུའི་ངོ་བོ་དེ། དམིགས་པའི་ཡུལ་ལས་ཡེ་ནས་འདས། དམིགས་མེད་ཤེས་རབ་ཆེན་
པོར་གདགས། ༩ དེ་ལྟ་བུའི་ངོ་བོ་དེ། འཛིན་ཞིང་རྟོག་པ་ལས་འདས་པས། རྣམ་
པར་ཅིར་ཡང་མི་རྟོག་པས། ཡེ་ཤེས་ཆེན་པོར་ཞེས་བྱར་གདགས། ༡༠ དེ་ལྟ་བུའི་
ངོ་བོ་དེ། ཡེ་ནས་རང་ལ་རང་འབྱུང་བས། རང་འབྱུང་ཡེ་ཤེས་ཞེས་བྱར་གདགས།
༡༡ དེ་ལྟ་བུའི་ངོ་བོ་དེ། ཡེ་ནས་རང་གི་རང་རིག་པས། རིག་པ་ཡེ་ཤེས་ཞེས་བྱར་
གདགས། ༡༢ དེ་ལྟ་བུའི་ངོ་བོ་དེ། ཡེ་ནས་གཉིས་སུ་མེད་པས་སུ། ཐིག་ལེ་ཉག་
གཅིག་ཞེས་བྱར་གདགས། ༡༣ དེ་ལྟ་བུའི་ངོ་བོ་དེ། ཐམས་ཅད་མ་ལུས་ཀུན་རྫོགས་
པས། རྫོགས་པ་ཆེན་པོ་ཞེས་བྱར་གདགས། ༡༤ དེ་ལྟ་བུའི་ངོ་བོ་དེ། ཐམས་ཅད་ཀུན་
ལ་ཁྱབ་བདལ་པས། ཡོངས་ལ་ཁྱབ་པའི་བོན་ཞེས་གདགས། ༡༥ དེ་ལྟ་བུའི་ངོ་བོ་དེ།།
ཡེ་ནས་མི་གཉིས་མཐའ་དང་བྲལ། བོན་ཉིད་ཞེས་བྱ་དེ་ལ་གདགས། ༡༦ དེ་ལྟ་བུའི་
ངོ་བོ་དེ། ཡེ་ནས་མཚོན་པའི་ཡུལ་ལས་འདས། བོན་གྱི་དབྱིངས་ཞེས་དེ་ལ་གདགས།
༡༧ མཚོན་པ་མེད་པའི་ངོ་བོ་དེ། ཡེ་ནས་ཤེས་ཤིང་རིག་པས་སུ། ཡེ་ཤེས་ཞེས་ཀྱང་དེ་
ལ་གདགས། ༡༨ དེ་ལྟ་བུའི་ངོ་བོ་དེ། དབྱིངས་དང་ཡེ་ཤེས་གཉིས་མེད་པས། བོན་
གྱི་སྐུ་ཞེས་དེ་ལ་གདགས། ༡༩ དེ་ལྟ་བུའི་ངོ་བོ་དེ། བོན་རྣམས་མ་ལུས་ཀུན་རྫོགས་
པས། ལོངས་སྤྱོད་རྫོགས་པའི་སྐུ་ཞེས་གདགས། ༢༠ དེ་ལྟ་བུའི་ངོ་བོ་དེ། སྐྱེ་བ་མེད་
ལས་ཐམས་ཅད་སྐྱེས། སྤྲུལ་པའི་སྐུ་ཞེས་དེ་ལ་གདགས། ༢༡ དེ་ལྟ་བུའི་ངོ་བོ་དེ། ངོ་
བོ་ཉིད་ཀྱིས་རྣམ་པར་དག །མངོན་བྱང་སྐུ་ཞེས་དེ་ལ་གདགས། ༢༢ དེ་ལྟ་བུའི་ངོ་བོ་
དེ། དུས་གསུམ་དག་ཏུ་མི་འགྱུར་བས། གཡུང་དྲུང་སྐུ་ཞེས་དེ་ལ་གདགས། ༢༣ དེ་
ལྟ་བུའི་ངོ་བོ་དེ། སྒྲིབ་པ་གཉིས་དང་ཡེ་བྲལ་བས། སངས་རྒྱས་ཞེས་བྱ་དེ་ལ་གདགས།
༢༤ དེ་ལྟ་བུའི་ངོ་བོ་དེ། སྡུག་བསྔལ་དྲུག་དང་ཡེ་བྲལ་བས། བདེར་གཤེགས་ཞེས་བྱ་
དེ་ལ་གདགས། ༢༥ དེ་ལྟ་བུའི་ངོ་བོ་དེ། དེ་ཡི་བླ་ན་གཞན་མེད་པས། གཤེན་རབ་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 137 །
ཞེས་ཀྱང་དེ་ལ་གདགས། ༢༦ དེ་ལྟ་བུའི་ངོ་བོ་དེ། ཉིད་ལ་ཉིད་ཀྱིས་སེམས་པས་
སུ། སེམས་ཞེས་བྱ་བར་དེ་ལ་གདགས། ༢༧ དེ་ལྟ་བུའི་ངོ་བོ་དེ། ཐམས་ཅད་མ་ལུས་
ཀུན་འབྱུང་བས། ཐབས་ཞེས་བྱ་བར་དེ་ལ་གདགས། ༢༨ དེ་ལྟ་བུའི་ངོ་བོ་དེ། འབྱུང་
བ་དེ་དག་མ་ལུས་པས། ཡེ་ནས་རྣམ་དག་དམིགས་མེད་པས། ཤེས་རབ་ཅེས་བྱ་དེ་
ལ་གདགས། ༢༩ དེ་ལྟ་བུའི་ངོ་བོ་དེ། ཐམས་ཅད་བསྐྱེད་པའི་གཞིར་གྱུར་ཅིང་། མི་
དམིགས་མཚོན་པ་ཀུན་དང་བྲལ། ཡུམ་ཞེས་བྱ་བར་དེ་ལ་གདགས། ༣༠ དེ་ལྟ་བུའི་ངོ་
བོ་དེ། ཐོགས་པ་མེད་པས་ཀུན་ལ་འཇུག མཚན་མ་སྣ་ཚོགས་ཅིར་སྣང་ཡང་། ཡབ་
ཅེས་བགྱི་བ་དེས་ལ་གདགས། ༣༡ དེ་ལྟ་བུའི་ངོ་བོ་དེ། ངང་ལ་ངང་གི་གནས་པ་ལRI།
V 
དགོངས་པ་ཞེས་བྱ་དེ་ལ་གདགས། ༣༢ དེ་ལྟ་བུའི་ངོ་བོ་དེ། ངང་ཉིད་དངོས་པོ་ཅིར་
ཡང་མ་གྲུབ་པས། བསྒོམ་དུ་མེད་ཅེས་དེ་ལ་གདགས། ༣༣ དེ་ལྟ་བུའི་ངོ་ཉིད་ལས།
སྐྱེ་འགག་གཉིས་ལ་མི་གནས་ཤིང་། འཁོར་འདས་གཉིས་སུ་མི་བརྒྱུད་པས། འབྲས་
བུ་ཞེས་ཀྱང་དེ་ལ་གདགས། ༣༤ དེ་ལྟ་བུའི་ངོ་བོ་དེ། རྩོལ་བསྒྲུབ་མཐའ་དང་ཡེ་ནས་
བྲལ། སྙིང་པོ་ཞེས་ཀྱང་དེ་ལ་གདགས། ༣༥ དེ་ལྟ་བུའི་ངོ་བོ་དེ། ཀུན་གྱི་རྒྱུ་རུ་གྱུར་
པས་ན། རྩ་བ་ཞེས་ཀྱང་དེ་ལ་གདགས། ༣༦ དེ་ལྟ་བུའི་ངང་ཉིད་ལས། ཡེ་ནས་བླང་
ཞིང་དོར་དུ་མེད། གཤེན་རབ་ཉིད་ཀྱི་མཛད་སྤྱོད་དུ། མ་བསྒྱུར་སྣང་བ་གང་ཡང་
མེད། སྟོན་པ་ཀུན་ཏུ་བཟང་པོ་ངོ་བོའི་རོལ་པ་ཆེན་པོ་ཞེས་བྱར་དེ་ལ་གདགས། ༣༨
བརྒྱད་ཁྲི་བཞི་སྟོང་བསམ་ཡས་ཀྱང་། ངེས་པའི་སྙིང་པོ་ཐིག་ལེ་གཅིག །དེ་ཡི་ངང་
ལས་མ་ཡེངས་ན། ཡང་དག་དོན་ཉིད་བསྒོམ་པ་ཡིན། འདི་ལྟ་བུ་ཞེས་སྒོམ་དུ་མེད།
ཐམས་ཅད་རང་བཞིན་དེ་བཞིན་ཉིད། མཉམ་པའི་ངང་ལ་མ་གཡོས་ལ། མ་བཙལ་
མ་བཞག་བསྒོམ་པ་ཡིན། གཉིས་མེད་ཐིག་ལེ་གཅིག་གིས་ངང་། མ་བཅོས་གཡོ་བ་
མེད་པ་ལ། མ་ཡེངས་གནས་ན་བསྒོམ་པ་ཡིན། བླ་མེད་འབྲས་བུ་གང་འདོད་པ།
44

སེམས་སྡེ། རྒྱུད་བུ་ཆུང་བཅུ་གཉིས།
ངེས་པའི་དོན་གྱི་སྙིང་པོ་ལ། མ་ཡེངས་འགྱུར་བ་མེད་པར་བསྒོམ། ཞེས་མན་ངག་རྩ་
བའི་རྒྱུད་ལས། དོན་ཐམས་ཅད་ཀྱི་སྙིང་པོ། མན་ངག་ཐམས་ཅད་ཀྱི་རྩ་བ། ལྟ་བ་
ཐམས་ཅད་ཀྱི་གདེང་རྫོགས་སོ། ཨུ་ཏྲ་སིག ། །
༧ ། སེམས་ལ་སུས་ཀྱང་དངོས་པོ་མ་རྙེད། རྔ་རྟ་རྟ་འགྲཡ་གཁྲུ།ཧྥསྶ། སྟོན་
པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་
མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་བརླབས་ཀྱིས་བཤད་
པའི་མདོ། མན་ངག་ཉག་གཅིག་གསང་བའི་རྒྱུད། ཐིག་ལེ་ཆེན་པོ་ལྟ་བའི་མདོ། སྙིང་
པོ་དོན་གྱི་སེལ་བའི་བཅུད། ཡང་དག་དོན་གྱི་ཐེག་པ་འདི། སྙིང་པོ་རྫོགས་ཆེན་
འབྲས་བུའི་མཆོག བླ་ན་མེད་པའི་ཐེག་པར་ངེས། རྩིང་པོའི་ཤེས་པས་མ་བཅད་
ན། འཕྲ་མོའི་ཤེས་པས་རླབས་མི་ཆོད། འདི་དོན་ཉག་གཅིག་ཅི་འདྲ་བ། དམན་
པའི་ཐེག་པས་དུག་ཏུ་འགྱུར། འདི་ནི་ཡང་རབ་ཉག་གཅིག་གི། དགོངས་པའི་དོན་
མཆོག་ཐུགས་ཀྱི་གཏེར། བདེར་གཤེགས་རྣམས་ཀྱི་ཐུགས་ལ་གནས། ཕྱི་ནང་གཉིས་
མེད་ཉག་གཅིག་གསལ། ཐམས་ཅད་དགོངས་པ་བླ་མེད་མཆོག །གསེར་བོང་སེམས་
ལྡན་འདི་མི་རྙེད། ཉག་གཅིག་དགོངས་པའི་དོན་འཚོལ་ན། ངེས་པའི་རྒྱུད་ནི་རབ་
ཏུ་བརྟགས། ཉག་གཅིག་དགོངས་པ་མན་ངག་རྒྱུད་ནང་འདི། ཐིག་ལེ་ཉག་གཅིག་
གཏན་ལ་ཕབ་པའི་ཕྱིར། དོན་གྱི་ཡན་ལག་རྣམ་པ་གཉིས་སུ་བཤད། ལྟ་བ་ཉག་
གཅིག་ཐིག་ལེ་ཆེན་པོ་དང་། མན་ངག་ཉག་གཅིག་དེ་བཞིན་ཐིག་ལེ་དང་། ལྟ་བ་
ཉག་གཅིག་ཐིག་ལེ་ཆེན་པོ་ནི། ཐམས་ཅད་གདོད་ནས་མ་བཅོས་ཐིག་ལེ་གཅིག །དུ་
མར་མི་འབྱུང་བརྗོད་པའི་མཐའ་ལས་འདས། རང་བཞིན་སྤྲོས་བྲལ་ཐིག་ལེ་ཉག་
གཅིག་མ། མ་རྩལ་ལྷུན་གྲུབ་རང་བཞིན་ཡེ་སངས་རྒྱས། མན་ངག་ཉག་གཅིག་བདེ་
བ་དེ་བཞིན་ཉིད། གཉིས་སུ་མི་ལྟ་ལྟ་བས་བལྟ་རྒྱུ་མེད། ཡིད་ལ་གཞན་མེད་སྙིང་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པོ་དེ་བཞིན་ཉིད། གཉིས་མེད་ངང་ལ་ངང་དུ་དེ་བཞིན་ནོ། །ལྟ་བ་ཉག་གཅིག་རང་
བཞིན་སྤྲོས་དང་བྲལ། མན་ངག་ཉག་གཅིག་གཟུང་འཛིན་མཐའ་དང་བྲལ། གཉིས་
མེད་ཐིག་ལེ་ཉག་གཅིག་དགོངས་པའི་མཆོག །ལྟ་བ་ཉག་གཅིག་བདེན་པ་དེ་བཞིན་
ཉིད། མན་ངག་ཉག་གཅིག་ཅིར་ཡང་བཅོས་སུ་མེད། གཉིས་སུ་མེད་པས་ཉག་
གཅིག་དགོངས་པའི་མཆོག །ལྟ་བ་ཉག་གཅིག་ཡེ་ནས་རྣམ་རྟོག་མེད། མན་ངག་
ཉག་གཅིག་ཅིར་ཡང་བསམ་པ་མེད། གཉིས་སུ་མེད་པས་ཉག་གཅིག་དགོངས་པའི་
མཆོག །ཐིག་ལེ་ཉག་གཅིག་བདལ་པ་ཆེན་པོ་འདི། འགྲོ་བ་རིགས་དྲུག་ཡོངས་ལ་
སྦས་པ་མེད། བགྲོད་རྩོལ་ལམ་ལ་བཙལ་བས་རྙེད་སྲིད་ན། རྣམ་དབང་གསེར་བོང་
སེམས་མེད་ལས། རྣམ་པ་ཀུན་དུ་རང་བཞིན་ཇི་བཞིན་གནས། ཐིག་ལེ་ཉག་གཅིག་
སྙིང་པོ་འདི་ཉིད་ཀྱི། རིགས་དྲུག་སེམས་ཅན་ཡོངས་ལ་འདི་གནས་ཀྱང་། དབུལ་
མོའི་གཏེར་དང་གྱད་མོའི་ནོར་བུ་འདྲ། འདི་རྟོགས་སངས་རྒྱས་མ་རྟོགས་སེམས་ཅན་
ཉིད། འདི་རྟོགས་མྱང་འདས་མ་རྟོགས་འཁོར་བར་འཁོར། འདི་རྟོགས་ཐུགས་རྗེ་མ་
རྟོགས་ཉོན་མོངས་པ། དེ་བཞིན་རྟོགས་དང་མ་རྟོགས་ཁྱད་པར་ཆེ། འདི་དོན་རྟོགས་
དཀའ་གཏིང་དཔགས་བཅད་དཀའ་ནམ་མཁའ་རྒྱ་མཚོའི་ཚུལ། འདི་ཡི་དོན་རྟོགས་
རྣམས་ཀྱིས་འདི་མ་མཐོང་། མ་མཐོང་མཐོང་བ་ཡེ་ནས་དེ་བཞིན་ཉིད། མཐོང་མེད་
ངང་ལ་ངང་གནས་ཉག་གཅིག་དགོངས་པའི་མཆོག །ཉག་གཅིག་མི་འགྱུར་གཡུང་
དྲུང་འོད་དུ་གསལ། མ་བཅོས་ཐིག་ལེ་ཡེ་ནས་གཅིག་ཏུ་གནས། དབྱིབས་དང་ཁ་
དོག་མེད་པས་བརྗོད་པ་ཀུན་དང་བྲལ། ལམ་ལ་སྒོ་ཕུགས་མེད་པས་རྩོལ་སྒྲུབ་མཐའ་
དང་བྲལ། རྟག་ཆད་གཉིས་དང་བྲལ་བས་བདེན་པ་དེ་བཞིན་ཉིད། གོལ་དང་མ་
གོལ་མེད་པས་སྙིང་པོ་དོན་གྱི་མཆོག །རྟག་ཆད་གོལ་སར་མཐོང་ན་རྟག་ཏུ་གོལ།
ཕྱག་རྒྱ་བཟུང་འཛིན་བྱས་པས་འདི་མི་མཐོང་། བདེན་པ་གཉིས་སུ་ལྟ་བས་འདི་མི་
46

སེམས་སྡེ། རྒྱུད་བུ་ཆུང་བཅུ་གཉིས།
མཐོང་། གཟུང་འཛིན་གཉིས་སུ་ལྟ་བས་འདི་མི་མཐོང་། རེ་དོགས་གཉིས་སུ་ལྟ་བས་
འདི་མི་མཐོང་། འདི་མཐོང་དངོས་པོ་འདི་ཞེས་མཐོང་དུ་མེད། མ་མཐོང་མཐོང་བས་
ཉག་གཅིག་དགོངས་པའི་མཆོག །གང་ཞིག་གཤེན་རབ་འབྲས་བུ་ལམ་འདོད་པས།
མཐོང་མེད་ངང་ལ་ངང་ཉིད་ཤིན་ཏུ་བསྒོམ། བལྟར་མེད་ལྟ་བས་ཡང་དག་དོན་
མཆོག་ལྟ། མི་དམིགས་ངང་སྙོམས་ངང་དུ་རབ་བཞག་པ། དེ་ནི་བླ་མེད་ཉག་གཅིག་
དགོངས་པའི་མཆོག །ཐམས་ཅད་མི་གཉིས་ཐིག་ལེ་གཅིག་གི་ངང༌། དེ་ནི་གང་
གནས་ཉག་གཅིག་དགོངས་པའི་མཆོག །དེ་ནི་ཐམས་ཅད་ཐིག་ལེ་ཉག་གཅིག་མ།
གཉིས་མེད་ངང་ལ་དེ་བཞིན་དེ་ནི་བཞག །ཅེས་མན་ངག་ཉག་གཅིག་དགོངས་པའི་
རྒྱུད། མན་ངག་གི་རྩ་བ། དོན་གྱི་སྙིང་པོ། དགོངས་པའི་མདོ། ཨུ་ཏྲ་སིག །རྫོགས་
༧ །གསཧཊྚཔཱཙཱཧཱ། །བུ། པ།ཁྲི།རརཱཧུརྐཧུར། སྟོན་པ་ཀུན་ཏུ་བཟང་པོ་གཤེན་ལྷ་འོད་
དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་
བཅུད་ཕྱུང་ལ། བྱིན་གྱིས་རླབས་ཀྱིས་བཤད་པའི་ལུང་། མན་ངག་ཡི་གེ་མེད་པའི་
རྒྱུད། བརྗོད་བྱེད་ཐུགས་ཀྱི་སྙིང་པོ་ལ། ཅི་ཡང་མཚོན་དུ་མེད་པ་སྟེ། འདི་ཞེས་བྱ་
བར་བསྟན་དུ་མེད། ཐམས་ཅད་མ་བསྒྲིབས་རང་བཞིན་གསལ། ཕྱི་ནང་གཉིས་མེད་
ཐིག་ལེ་གཅིག །བཅོས་སུ་མེད་པའི་སྙིང་པོ་མཆོག །དེ་བཞིན་ཉིད་དུ་ཉིད་གནས་
པས། ཚིག་དང་ཡི་གེས་བརྗོད་དུ་མེད། ཐབས་ཀྱི་སྙིང་པོ་ཐིག་ལེ་གཅིག །རང་
བཞིན་ལྷུན་གྲུབ་རྫོགས་པའི་མཆོག །རྩོལ་སྒྲུབ་མཐའ་ལས་འདས་པ་སྟེ། རྒྱུ་ལས་མ་
བརྟེན་འབྲས་བུའི་མཆོག །ཐམས་ཅད་རང་བཞིན་ཡེ་སངས་རྒྱས། སྒྲུབ་མེད་རྩོལ་
མེད་སྨོན་དུ་མེད། བརྗོད་མེད་འདི་ཞེས་བསྒོམ་དུ་མེད། ལྟ་བས་བལྟར་མེད་ལྟ་བའི་
མཆོག །ཡིད་ཀྱིས་ཞེན་མེད་དགོངས་པའི་མཆོག །ཚིག་གིས་བརྗོད་དུ་མེད་པས་མན་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ངག་མཆོག །ཡི་གེ་མེད་པའི་མན་ངག་རྒྱུད་ནང་འདིར། ཐམས་ཅད་སྙིང་པོ་ཐིག་ལེ་
གཅིག་ཏུ་བསྟན། བགྲངས་པའི་མཐའ་ལས་འདས་པས་ཚིག་མེད་ཡི་གེ་མེད། བསྒོམ་
དུ་ཅི་ཡང་མེད་པས་ཡིད་ལ་གཞག་ཏུ་མེད། ལམ་ལ་སྒོ་ཕུགས་མེད་པས་ཐམས་ཅད་
སངས་རྒྱས་ཉིད། ལྟ་བས་བལྟ་རུ་མེད་པས་གཟུང་འཛིན་མཐའ་དང་བྲལ། ཐམས་
ཅད་སངས་རྒྱས་སྙིང་རྗེའི་ཡུལ་དང་བྲལ། རང་བཞིན་སངས་རྒྱས་རྩོལ་སྒྲུབ་མཐའ་
དང་བྲལ། ངེས་པའི་སྙིང་པོ་མ་བཅོས་ཐིག་ལེ་གཅིག །དབྱིབས་དང་ཁ་དོག་མ་གྲུབ་
དངོས་མེད་ནམ་མཁའི་ངང་། འདི་དོན་སྒྲ་དང་ཚད་མས་བཤིག་ཏུ་མེད། མེད་པའི་
ཐ་སྙད་ཉིད་ཀྱང་མེད་ལས་འདས། འདས་པ་འདི་ལ་ཡེ་ནས་བཤད་དུ་མེད། བདེར་
གཤེགས་ཐུགས་རབ་ཡང་དག་འོད་གསལ་ལ། མི་གཡོ་བཏང་སྙོམས་ངང་ལ་ངང་
གནས་པ། བླ་མེད་སངས་རྒྱས་ས་ལ་གནས་པ་ཡིན། ཚིག་དང་ཡི་གེས་འདི་ལ་
བརྗོད་དུ་མེད། ཐམས་ཅད་དེ་བཞིན་ཉིད་དེ་ཉིད་གནས་པ། བླ་མེད་སངས་རྒྱས་
ས་ལ་གནས་པ་སྟེ། ཚིག་དང་ཡི་གེས་འདི་ལ་བརྗོད་དུ་མེད། གང་ལྟར་ཅི་ཡང་མ་
ཡིན་ཅི་ཡང་སེམས་པ་མེད། འདི་ནི་བླ་མེད་ས་ལ་གནས་པ་སྟེ། འདི་ལ་ཚིག་དང་
ཡི་གེས་བརྗོད་དུ་མེད། གསལ་ལ་མི་རྟོག་སྙིང་པོ་དེ་བཞིན་ཉིད། ཅི་ཡང་མི་གཡོ་དེ་
བཞིན་མ་བཅོས་པ། བླ་མེད་སངས་རྒྱས་ས་ལ་གནས་པ་སྟེ། འདི་ལ་ཚིག་དང་ཡི་
གེས་བརྗོད་དུ་མེད། ཡང་དག་བརྗོད་མེད་སྙིང་པོ་མཆོག་དང་བྲལ། གཏིང་དཔགས་
བཅད་དཀའ་རྒྱ་མཚོ་ནམ་མཁའི་ཚུལ། རྣམ་པར་གྲོལ་བའི་ལྕེ་ཡི་དབང་པོ་ཡང་།
འདི་ལ་བརྗོད་མེད་ཐ་སྙད་ཀུན་དང་བྲལ། སྙིང་པོ་ཐིག་ལེ་གཅིག་ལ་བླ་མེད་རྫོགས་
ཆེན་མཆོག འཁོར་བའི་ནད་སེལ་དུག་འཇོམས་སྨན་ཆེན་འདི། བཙལ་ཡང་བཙལ་
ཏེ་གཞན་ནས་འདི་མ་བཙལ། རང་རིག་ཐུགས་ཀྱི་དཀྱིལ་འཁོར་དག་ལ་གནས།
ཡང་དག་གཤེན་རབ་བླ་མེད་འབྲས་འདོད་པས། ཅི་ཡང་མི་གཡོ་དེ་བཞིན་ཉིད་དུ་
48

སེམས་སྡེ། རྒྱུད་བུ་ཆུང་བཅུ་གཉིས།
བསྒོམ། ངང་ལ་ངང་གིས་གནས་པས་རྫོགས་ཆེན་ཐིག་ལེའི་ངང་། གང་དུ་ཡང་གཡོ་
བ་མེད་པས་དེ་བཞིན་མི་བསྒོམ་བསྒོམ། ཅིར་ཡང་མ་མཐོང་མཐོང་། བལྟས་པས་
མ་བལྟས་བལྟས། ཐམས་ཅད་དེ་བཞིན་གཤེགས་པས་མ་བཙལ་བཙལ། ཐིག་ལེ་
གཅིག་ལ་བཞག་ན་སྙིང་པོ་དེ་བཞིན་ཉིད། ཐམས་ཅད་མ་གཡོས་ཡེ་ནས་དེ་བཞིན་
འདུག །གཉིས་མེད་མ་བཅོས་ཐིག་ལེ་གཅིག་ལ་འདུས། འདི་ཞེས་བསྟན་དཀའ་ཡི་
གེས་བརྗོད་པ་མིན། ཞེས་མན་ངག་ཡི་གེ་མེད་པའི་རྒྱུད་དོན་གྱི་སྙིང་པོ། མན་ངག་གི་
བཀའ་ཨུ་ཏྲ་སིག །རྫོགས་སོ། །
༧ ལྷཝཝ།ཝཔ།།།ཧཱ། ༄༅།། གཏྲཔཱཁྲུགྒཏྲ། སྟོན་པ་ཀུན་ཏུ་བཟང་པོ་གཤེན་ལྷ་
འོད་དཀར་ལ་ཕྱག་འཚལ་ལོ། སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་
ནས་བཅུད་ཕྱུང་ནས། བྱིན་གྱིས་བརླབས་ཀྱིས་བཤད་པའི་མདོ། མན་ངག་མཐའ་རུ་
སེལ་བའི་རྒྱུད། ཐུགས་ཉིད་གསང་བའི་དཀྱིལ་འཁོར་ནས། སྙིང་པོ་དོན་གྱི་བཅུད་
ཕྱུང་ནས། ངེས་པ་དོན་གྱི་འབྲས་བུ་བསྟན། དམིགས་པའི་མཐའ་ལ་མི་གནས་པ།
ཡང་དག་དོན་གྱི་སྙིང་པོ་འདི། བདེ་བར་གཤེགས་པའི་ཐུགས་ལ་གནས། བླུན་པོ་
རྟོག་གེས་སྤྱོད་ཡུལ་མིན། རྟོག་མེད་ཐུགས་ཀྱིས་སྤྱོད་ཡུལ་སྙིང་པོ་འདི། གསེར་བོང་
པ་ལ་འདི་མི་གནས། གཉིས་མེད་སྙིང་པོ་ཐིག་ལེ་གཅིག །ཐམས་ཅད་རང་བཞིན་
གཉིས་མེད་པའི། དེ་བཞིན་སྙིང་པོ་ཐིག་ལེ་གཅིག །སྤྲོས་པའི་མཐའ་ནི་དགུ་དང་
བྲལ། ཡེ་ནས་མ་བཅོས་དེ་བཞིན་གནས། བཅོས་མེད་ཐུགས་ཀྱི་སྙིང་པོ་འདི། རྒྱུ་
ལ་མ་བརྟེན་འབྲས་བུའི་མཆོག །ཀུན་ལ་མ་བསྒྲིབས་བཀག་པ་མེད། དམིགས་པའི་
མཐའ་ལ་མི་གནས་པའི། ཡང་དག་ངེས་པའི་དོན་ཚོལ་ན། ངེས་རྒྱུད་འདི་ལ་བཙལ་
བར་བྱ། མན་ངག་མཐའ་སེལ་རྒྱུད་ནང་འདིར། ངེས་པའི་དོན་གྱི་ཐིག་ལེ་བསྟན།
ཡོད་པ་མ་ཡིན་མེད་པ་མེན། འདི་ལ་ཚིག་མེད་ཡི་གེ་མེད། འདི་ལ་ཐོག་དང་ཐ་མ་
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད། འདི་ལ་རྟག་མེད་ཆད་དུ་མེད། འདི་ལ་སྣང་དང་སྟོང་དུ་མེད། འདི་ལ་རྟོག་
མེད་འཛིན་པ་མེད། འདི་ལ་སྤང་ཞིང་བླང་དུ་མེད། འདི་ལ་བདག་གཞན་གཉིས་
སུ་མེད། འདི་ལ་མཚོན་མེད་དམིགས་པ་མེད། དེ་བཞིན་སྤྲོས་པའི་མཐའ་ཆེན་དགུ།
གསེར་བོང་གཉིས་སུ་མི་གནས་པ། ལྟ་བ་མཐའ་རུ་སེལ་བ་ཡིན། དེ་བཞིན་མ་ཡི་
ལྟ་བ་ལ། ཇི་བཞིན་མ་ཡི་སེམས་བཞག་པ། མན་ངག་མཐའ་རུ་སེལ་བ་ཡིན། དེ་
བཞིན་ཉིད་ཀྱི་སྙིང་པོ་ཉིད། བོན་རྣམས་ཀུན་གྱི་ངོ་བོ་ཡིན། མ་བཅོས་ཐིག་ལེ་ཆེན་
པོ་གཅིག །གཉིས་མེད་ཡེ་ཤེས་ཆེན་པོ་དེ། སྣང་བ་མེད་པས་དཔེ་ལས་འདས། ཡོད་
པའི་མཐའ་དང་ཡེ་ནས་བྲལ། གཉིས་མེད་ཡེ་ཤེས་འོད་དུ་གསལ། མེད་པའི་མཐའ་
དང་ཡེ་ནས་བྲལ། དབྱིབས་དང་ཁ་དོག་གཉིས་སུ་མེད་པ་ཡིས། ཚིག་དང་ཡི་གེའི་
མཐའ་དང་ཡེ་ནས་བྲལ། མངོན་དང་མཚན་ཉིད་མི་གནས་པས། རྟག་པ་ཉིད་ཀྱི་
མཐའ་དང་ཡེ་ནས་འདས། འགྱུར་བ་མེད་པ་གཡུང་དྲུང་སྐུར་གནས་པས། ཆད་
ཅེས་བྱ་བའི་མཐའ་དང་ཡེ་ནས་བྲལ། སྐྱེ་མེད་གདོད་ནས་རང་བཞིན་ལྷུན་གྲུབ་
པས། ཐོག་མའི་མཐའ་དང་ཡེ་ནས་བྲལ། འཆི་མེད་སྐྱེས་ནས་བཙན་དུ་གྱུར་པ་
ཡི། ཐ་མའི་མཐའ་དང་ཡེ་ནས་བྲལ། འདི་ལ་གཟུང་འཛིན་གཉིས་མེད་པས། སྣང་
བའི་མཐའ་དང་ཡེ་ནས་བྲལ། དབྱིབས་དང་ཁ་དོག་དངོས་བྲལ་བས། རྟོག་འཛིན་
གཉིས་ཀྱི་མཐའ་དང་ཡེ་ནས་བྲལ། ཐིག་ལེ་ཉག་གཅིག་མ་རུ་ཡེ་གནས་པས། སྤང་
བླང་གཉིས་ཀྱི་མཐའ་དང་ཡེ་ནས་བྲལ། བླ་མེད་དོན་སྟོན་ས་རུ་ཕྱིན་པ་ཡིན། བདག་
གཞན་གཉིས་ཀྱི་མཐའ་དང་ཡེ་ནས་བྲལ། ནམ་མཁའི་རང་བཞིན་ཡེ་ནས་གནས་
པ་ཡིན། མཚན་མེད་དམིགས་པའི་མཐའ་དང་ཡེ་ནས་བྲལ། དེ་བཞིན་ཉིད་དང་མི་
གཡོ་གནས་པ་ལ། བསྒོམ་ཞེས་བྱ་བའི་མཐའ་དང་ཡེ་ནས་བྲལ། དེ་བཞིན་ཉིད་དོན་
མན་ངག་གཏིང་ཆོད་པས། གོལ་ཞེས་བྱ་བའི་མཐའ་ལས་ཡེ་ནས་བྲལ། ཐམས་ཅད་
50

སེམས་སྡེ། རྒྱུད་བུ་ཆུང་བཅུ་གཉིས། །
དེ་བཞིན་གནས་པ་ཡི། ས་དང་ལམ་གྱི་མཐའ་དང་ཡེ་ནས་བྲལ། རྒྱུ་ལ་མ་བརྟེན་བླ་
མེད་འབྲས་བུའི་མཆོག །རྩོལ་བསྒྲུབ་གཉིས་ཀྱི་མཐའ་དང་ཡེ་ནས་བྲལ། དེ་བཞིན་
གནས་པའི་སྙིང་པོ་དོན་གྱི་མཆོག །དེ་བཞིན་ངང་ལ་ཡེངས་མེད་ངང་གནས་པས།
ལྟ་བ་མན་ངག་མཐའ་རུ་སེལ་བ་ཡིན། ལྟ་བ་མཐའ་རུ་སེལ་པ་ནི། ཡོད་པ་མ་ཡིན་
མེད་པ་མིན། རྟག་པ་མ་ཡིན་ཆད་པ་མིན། གསལ་བ་མ་ཡིན་སྟོང་པ་མིན། སྤངས་
པ་མ་ཡིན་བླང་བ་མིན། རྟོག་པ་མ་ཡིན་འཛིན་པ་མིན། དེ་བཞིན་ངང་ལ་ངང་
གནས་པ། མན་ངག་མཐའ་རུ་སེལ་བ་ཡིན། བླ་མེད་འབྲས་བུ་གང་འདོད་པ། མན་
ངག་རྒྱུད་འདི་རབ་བརྟག་ལ། མི་གཡོ་ངང་ལ་ངང་ཉིད་བསྒོམ། མི་གཡོ་མཉམ་པའི་
ངང་ཉིད་ལ། ཅི་ལ་སེམས་པ་མེད་མངའ་བ། མན་ངག་མཐའ་རུ་སེལ་པ་སྟེ། བླ་མེད་
ས་ལ་གནས་པ་ཡིན། ཞེས་མན་ངག་མཐའ་རུ་སེལ་བའི་རྒྱུད། མན་ངག་གི་འགམ་
དགོངས་པའི་གདེང་། ཨུ་ཏྲ་སིག་རྫོགས་སོ། །
༧ པུཀིངྐ་ྗཔུ]པཔཱཧཱ། །བྦོམྨཕྲུ།ཁྲགྲཧྲ།ཀོ ༈ སྟོན་པ་ཀུན་ཏུ་བཟང་པོ་གཤེན་ལྷ་འོད་
དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་
བཅུད་ཕྱུང་ནས། བྱིན་གྱིས་བརླབས་ཀྱིས་བཤད་པའི་མདོ། དྲི་མེད་རྣམ་པར་དག་
པའི་རྒྱུད། ཐུགས་ཉིད་གསང་བའི་སྙིང་པོ་ལས། ངེས་པའི་ཐིག་ལེ་དོན་སྟོན་པ། མན་
ངག་དྲི་མེད་དག་པའི་རྒྱུད། དྲི་མེད་དག་པའི་རྒྱུད་འདི་ལས་ནི། ཕྱི་ནང་དངོས་པོ་
ཐམས་ཅད་ཀུན། ངེས་པའི་སྙིང་པོ་ཐིག་ལེ་གཅིག །རྣམ་དག་དྲི་མ་མེད་པར་བསྟན།
འདི་ནི་ངེས་པའི་སྙིང་པོ་སྟེ། མ་བཅོས་གདོད་ནས་རྣམ་དག་པས། སྙིང་པོ་དྲི་མེད་
དག་པའི་མཆོག །གསལ་བདེ་རྣམ་པར་རྟོག་པ་མེད། རྫོགས་ཆེན་སླར་ཕྱིན་ཐིག་ལེ་
ངང་། བོན་རྣམས་ཀུན་གྱི་ངོ་བོར་གནས། དྲི་མ་མེད་པས་ཡོངས་སུ་གསལ། དངོས་
པོ་མེད་པས་སྣང་བ་མེད། སྦས་པ་མེད་པས་མཐོང་བ་མེད། རྟག་པར་མ་བྲལ་ངོ་
51

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མ་ཤེས། བརྟག་པས་མཐོང་མེད་ཅིར་ཡང་སྣང་། ཅིར་ཡང་སྣང་བས་སྣང་བ་མེད།
བསྐལ་པ་གསུམ་འཁྱམས་སྟོར་བྲལ་མེད། གང་ལྟར་སྐོར་ཡང་འགྱུར་བ་མེད། རྡུལ་
ཆ་མེད་པས་སྣང་སྲིད་ཁྱབ། སྟོང་པ་ཉིད་དེ་སྣང་སྲིད་འབྱུང་། དངོས་གཞི་མེད་པས་
ཅི་བཏབས་ཆགས། བརྩོལ་བ་མེད་པས་ཅི་སྒྲུབ་འགྲུབ། བཟུང་མཚན་མེད་པས་ཅི་
ལྟས་སྣང་། ཅི་ཡང་མེད་པས་ཅིར་ཡང་རིག །ཁྱབ་བདལ་འུབ་ཆུབ་གཅིག་མཐའ་ཡས།
ཕྱི་དང་ནང་མེད་ཀུན་ཏུ་སྣང༌། མཐའ་ཡས་འབྱུང་ཡང་ཟད་མཐའ་མེད། མ་བཟུང་
མ་བཏང་གང་ཡང་ཆགས། བསྡོད་པ་མེད་པར་རྟག་ཏུ་ལྡང༌། འདེགས་པ་མེད་པར་
མཁའ་ལ་འགྲོ། ཡན་ལག་མེད་པར་རྣམ་པར་གྲོལ། གར་ཡང་མ་གཡོས་ཀུན་ཏུ་ཕྱིན།
བསྐྱོད་པ་མེད་པར་ཐོགས་མེད་འགྲོ། ཐ་དད་འཕྲོས་ཀྱང་ཐིག་ལེ་གཅིག །གཅིག་ལས་
མ་གཡོས་སྣ་ཚོགས་སྣང་། ཀུན་བྲལ་ཉག་གཅིག་ཅི་མ་སྤངས། ཕྱོགས་སུ་མ་ཆད་
ཡུག་ཏུ་འབྲེལ། གཞི་དང་རྩ་བ་རང་གི་སེམས། འཁྲུལ་པའི་དབང་གི་ཀུན་འཁྲུལ་
སྣང་། སྣང་བ་མེད་པའི་སྙིང་པོ་འདི། འགྲོ་བ་ཀུན་ལ་རང་བཞིན་གནས། དབུལ་གྱི་
གཏེར་དང་གྱད་ནོར་འདྲ། རང་མིན་གཞན་ནས་འདི་ཚོལ་ན། བསྐལ་པ་གསུམ་དུ་
བཙལ་གྱུར་ཡང་། རྙེད་པར་མི་འགྱུར་རྒྱང་རིང་གྱུར། བླ་མེད་དག་པའི་སྙིང་པོ་འདི།
གདོད་ནས་རྣམ་དག་དྲི་མ་མེད། རང་བཞིན་ཡེ་ཤེས་འོད་དུ་གསལ། ལྟ་བ་དྲི་མེད་
དག་པའི་རྒྱུད། དེ་བཞིན་ཉིད་ལ་དེ་མི་བརྟག །མན་ངག་དྲི་མེད་དག་པ་ཡི། ཅི་ཡང་
མི་གཡོ་མ་བཅོས་པ། ལྟ་བ་དྲི་མེད་དག་པ་ཡིན། དེ་བཞིན་མ་བཅོས་ངང་གནས་པ།
མན་ངག་དྲི་མེད་དག་པ་ཡིན། གཉིས་སུ་མི་ལྟ་ཐིག་ལེ་གཅིག །ལྟ་བ་དྲི་མེད་དག་པ་
ཡིན། དེ་བཞིན་བཟུང་འཛིན་མི་གཉིས་པ། མན་ངག་དྲི་མེད་དག་པ་ཡིན། བསྒོམ་
དུ་ཅི་ཡང་མེད་པ་ནི། ལྟ་བ་དྲི་མེད་དག་པ་ཡིན། ཡེངས་པ་མེད་པར་ངང་གནས་
པ། མན་ངག་དྲི་མེད་དག་པ་ཡིན། ཡེངས་མེད་མི་གཡོ་རྟོག་མེད་མཚན་མ་གསལ།
5252

སེམས་སྡེ། རྒྱུད་བུ་ཆུང་བཅུ་གཉིས།
ལྟ་བ་དྲི་མེད་དག་པ་ཡིན། དེ་བཞིན་ཉིད་དུ་ཉིད་གནས་པ། མན་ངག་དྲི་མེད་དག་
པ་ཡིན། ཅི་ཡང་མི་ལྟ་ལྟ་བ་ཡིན། ལྟ་བ་དྲི་མེད་དག་པ་ཡིན། ཇི་བཞིན་དེ་བཞིན་
ངང་གནས་པ། མན་ངག་དྲི་མེད་དག་པ་ཡིན། རྟོག་མེད་བཏང་སྙོམས་ངང་ལ་རབ་
གནས་ཤིང་། མི་བཟུང་མི་འཛིན་བསྒོམ་ཆགས་ནད་སེལ་བ། འདི་ནི་དྲི་མ་མེད་པའི་
མཆོག་ཅེས་བཤད། དྲི་མེད་རྣམ་དག་སྙིང་པོ་དོན་མཆོག་འདི། རང་རིག་གཡུང་དྲུང་
ལས་བསེམས་ལས་གཞན་མེད་པས། གཞན་ནས་མི་བཙལ་ཡེ་ནས་རང་ལ་གནས། འཁྲུལ་
པ་རྟོག་པ་ལ་གནས་མི་རྟོགས། རང་སེམས་གདོད་ནས་རང་བཞིན་ཡེ་སངས་རྒྱས།
དུས་གསུམ་འགྱུར་བ་མེད་པས་གཡུང་དྲུང་སྐུ། མ་གཡོས་མ་བཅོས་ཡེ་ནས་དེ་བཞིན་
ཉིད། ལམ་ལ་སྒོ་ཕུགས་མེད་པས་སྙིང་པོ་ཐིག་ལེ་སངས་རྒྱས་དོན་ཚོལ་ན། འདི་ཞེས་
སྒོམ་དུ་མེད་པས་དེ་བཞིན་ངང་གི་བསྒོམ། འཛིན་དང་རྟོག་པ་བསྒོམ་ཆགས་འཁོར་
བའི་ནད། བཟུང་འཛིན་བསྒོམ་པའི་ཡུལ་མེད་བཏང་སྙོམ་ངང༌། དེ་བཞིན་ཉིད་དེ་
སྙིང་པོ་མངོན་སངས་རྒྱས། ཞེས་དྲི་མེད་དག་པའི་རྒྱུད། མན་ངག་གི་བཅུད། ངེས་
པའི་མདོ། ཨུ་ཏྲ་སིག །རྫོགས་སོ། །
༧ ཕྲུ།ན།ཏྲཔཱ།།ཁ༈ པགླངྐསྶ།ཚེ།། སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་
འཚལ་ལོ། །སྟོན་པ་ཐུགས་རྗེས་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་
ནས། བྱིན་གྱིས་བརླབས་ཀྱིས་བཤད་པའི་མདོ། ལྟ་བ་འགྱུར་མེད་གཡུང་དྲུང་རྒྱུད།
སྙིང་པོ་དོན་གྱི་ངེས་པ་བསྟན། ངེས་མེད་ཐེག་པ་སོ་སོ་བ། ལྟ་བ་མ་ངེས་སོ་སོར་བལྟ།
འཛིན་དང་རྟོག་གི་ཆ་བཟུང་ནས། ལྟ་བ་འགྱུར་མེད་དང་ནི་གོལ། ལྟ་བ་གཡུང་དྲུང་
མ་ཟིན་ན། མཆིང་བུ་བྱི་དོར་བྱས་པ་འདྲ། དེ་ལ་དེ་ཡི་དོན་མི་འབྱུང་། བསྐལ་པ་
གསུམ་དུ་བཙལ་གྱུར་ཡང་། ངེས་པའི་སྙིང་པོ་དོན་མི་རྙེད། སྙིང་པོ་ངེས་པའི་དོན་
ཚོལ་ན། གཉིས་སུ་མེད་པའི་ཡེ་ཤེས་ཀྱིས། མ་བཅོས་ཐིག་ལེ་གཅིག་ལ་བཞག །ཐུགས་
53

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱི་དཀྱིལ་ནས་བཅུད་ཕྱུང་ནས། ལྟ་བ་གཡུང་དྲུང་རྒྱུད་ལ་བཙལ། མན་ངག་སྙིང་
པོ་རྒྱུད་ནང་འདིར། ལྟ་བ་ངེས་པའི་དོན་བསྟན་ཕྱིར། ངེས་པའི་ཡན་ལག་གསུམ་དུ་
བསྟན། བྱེ་བྲག་ཡན་ལག་ལྔ་རུ་བསྟན། ངེས་པའི་ལྟ་བའི་ཡན་ལག་གསུམ། རང་
བཞིན་ཉིད་ཀྱི་ལྟ་བ་དང་། དོན་དམ་པ་ཡི་ལྟ་བ་དང་། དེ་ཁོ་ན་ཉིད་ཀྱི་ལྟ་བ་དང་།
ལྟ་བའི་ཡན་ལག་རྣམ་པ་གསུམ། རང་བཞིན་ཉིད་ཀྱི་ལྟ་བ་ནི། ཐམས་ཅད་སྙིང་པོ་
ཐིག་ལེ་གཅིག །མ་བཅོས་བཅོས་སུ་གདོད་ནས་མེད། གདོད་ནས་བཅོས་མེད་མཐའ་
དང་བྲལ། རང་བཞིན་ཉིད་དེ་དེ་བཞིན་ཉིད། དེ་ཁོ་ན་ཉིད་ཀྱི་ལྟ་བ་ནི། གདོད་
ནས་དག་པའི་སྙིང་པོ་སྟེ། དེ་བཞིན་ཉིད་དུ་གནས་པ་ལ། གཉིས་མེད་དེ་བཞིན་
ཉིད་གནས་པ། དེ་ཁོ་ན་ཉིད་ཀྱི་ལྟ་བ་ཡིན། དོན་དམ་པའི་ལྟ་བ་ནི། གཉིས་མེད་
མ་བཅོས་ཐིག་ལེ་གཅིག །དེ་བཞིན་དེ་ཡི་ངང་གནས་པ། དོན་དམ་པའི་ལྟ་བ་ཡིན།
རང་བཞིན་དེ་ཁོ་ན་ཉིད་དོན་དམ་ལྟ། ཇི་བཞིན་དེ་བཞིན་མ་བཅོས་པ། འགྱུར་མེད་
གཡུང་དྲུང་ཐིག་ལེ་གཅིག །ཀུན་བྲལ་ཉག་གཅིག་ཅི་མ་སྤང་། ཡེ་ནས་རྫོགས་པ་ཆེན་
པོའི་མཆོག ། བྱེ་བྲག་ཡན་ལག་རྣམ་པ་ལྔ། ལྟ་བ་ཆེ་དང་ལྟ་བ་དག་པ་དང་། ལྟ་བ་
གྲོལ་བ་དང༌། རྒྱུད་ལ་ཐེབས་པ་དང་། ལྟ་བ་ལྟ་ཐབས་དང་བསྟན་པ་ལྔ། བྱེ་བྲག་
ཡན་ལག་ལྔ་རུ་བསྟན། ལྟ་བ་ཆེ་བ་ཞེས་བྱ་བ་ནི། ཐམས་ཅད་མ་བཅོས་མི་བཅོས་
པ། ཡེ་ནས་སྙིང་པོ་ཐིག་ལེ་གཅིག །རང་བཞིན་ཉིད་ཀྱི་སངས་རྒྱས་ལ། དེ་བཞིན་
ཉིད་དུ་ཡེ་གནས་པ། དེ་ནི་ལྟ་བ་ཆེན་པོ་ཡིན། ལྟ་བ་དག་པ་ཞེས་བྱ་བ། རང་བཞིན་
ཉིད་ཀྱི་དོན་དེ་ལ། ཉག་གཅིག་མ་ཡི་སེམས་ཉིད་ཀྱིས། གང་ཡང་མི་བྱེད་དེ་བཞིན་
པ། དེ་ནི་ལྟ་བ་དག་པ་ཡིན། ལྟ་བ་གྲོལ་བ་ཞེས་བྱ་བ། ལྟ་དང་མན་ངག་མཛད་སྤྱོད་
རྣམས། དེ་བཞིན་ཉིད་དང་དེ་མཐུན་པར། ཀུན་ཏུ་བཟང་པོའི་ངང་ཉིད་དུ། ཕྱོགས་
སུ་མ་ཆད་ཡོངས་སུ་འབྲེལ། དེ་བཞིན་ཉིད་དུ་གནས་པ་ལ། དེ་ནི་ལྟ་བ་གྲོལ་བ་ཡིན།
54

སེམས་སྡེ། རྒྱུད་བུ་ཆུང་བཅུ་གཉིས།
ལྟ་བ་རྒྱུད་ལ་ཐེབ་ཅེས་པ། རྒྱུད་ཀྱི་ཡན་ལག་རྣམ་པ་གསུམ། ཡེ་ཤེས་དག་དང་རང་
འབྱུང་དག །དཀར་ཤད་དག་པ་ལ་སོགས་པ། དེ་དག་མ་འགལ་དེ་བཞིན་པ། ལྟ་བ་
རྒྱུད་ལ་ཐེབས་པ་ཡིན། ལྟ་བ་ཐབས་དང་ལྡན་པ་ནི། ཐབས་ཀྱི་ཡན་ལག་རྣམ་པ་ལྔ།
དེ་རྟེན་འཕྲ་མོའི་ཐེག་པ་རྣམས། དེ་བཞིན་དེ་ལ་དེ་བརྟེན་པ། ལྟ་བ་ཐབས་དང་ལྡན་
པ་ཡིན། ལྟ་དོན་ཡན་ལག་རྣམ་པ་བརྒྱད། ཕྱི་རབས་དོན་དུ་དེ་བསྟན་ཡང་། ངེས་
པའི་སྙིང་པོ་ཐིག་ལེ་གཅིག །ཐིག་ལེ་ཆེན་པོའི་ངོ་བོ་ནི། མ་བཅོས་ཡེ་ནས་དེ་བཞིན་
ཉིད། འདི་ལ་རྩོལ་ཞིང་སྒོམ་དུ་མེད། འགྱུར་མེད་སྙིང་པོ་ཉག་གཅིག་མ། ཡེངས་པ་
མེད་པར་ངང་གནས་པ། ལྟ་བ་གཡུང་དྲུང་ཟིན་པ་ཡིན། དེ་བཞིན་ཉིད་ཀྱི་སྙིང་པོ་ལ།
ཇི་བཞིན་མ་ཡི་སེམས་བཞག་པ། དེ་ནི་ལྟ་བ་གཡུང་དྲུང་ཡིན། མི་གཡོ་མི་དམིགས་
ངང་ཉིད་ལ། རྟོག་པ་མེད་པར་རང་གནས་པས། དེ་ནི་ལྟ་བ་གཡུང་དྲུང་ཡིན། བླ་
མེད་འབྲས་བུ་གང་འདོད་པ། གཡོ་བ་མེད་པའི་སྙིང་པོ་ལ། ཅི་ཡང་སེམས་པ་མེད་
པར་བསྒོམ། ཞེས་ལྟ་བ་གཡུང་དྲུང་གི་རྒྱུད་རྫོགས་སོ། །ཨུ་ཏྲ་སིག །
༧ དུཔྤར།གྲནྡ༄༅། །༴|པྤཔྤཧཱཧཱ། ཎཎཎསླཧྲུགཐ ཎཎཎཎསྟསརྒྱཧཧ། ཎཎ སྟོན་པ་ཀུན་ཏུ་
བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་མངའ་བས།
ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་རླབས་ཀྱིས་བཤད་པའི་མདོ། མན་
ངག་བསམ་གཏན་ཅོག་པུའི་རྒྱུད། འཁོར་རྣམས་ཀུན་ལ་བསྟན་པའི་མདོ། ཀུན་ལ་
ངང་མཉམ་ངེས་པར་བཤད། ཤེས་རིག་མི་མཐུན་མཐའ་ཡས་པས། གང་གིས་འདི་
རྟོགས་འབྲས་བུ་འགྲུབ། དེ་མ་རྟོགས་པའི་སེམས་ཅན་རྣམས། ལས་ཀྱི་སྒྲིབ་པས་
ཀུན་འགྲིབ་པས། འཕྲུལ་འཁོར་འོར་མོའི་ཁུངས་ལྟའི་སེམས་སུ་གནས། འོད་པ་དྲུག་
གི་འཕྲུལ་འཁོར་ལྟ་བའི་སེམས་ཀྱི་དག །བདག་གཞན་གཉིས་སུ་བཏགས་པས་ཉེ་
བའི་སངས་རྒྱས་བསྲིངས། རང་གི་སེམས་ལས་སངས་རྒྱས་གཞན་མིན་པས། རང་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉིད་སངས་རྒྱས་མ་རྟོགས་འཁྲུལ་པའི་བློས། རྟོག་པ་འཁྲུལ་པའི་དབང་གིས་སངས་
རྒྱས་གཞན་དུ་ཚོལ། གཞན་ནས་བཙལ་བས་རྙེད་པར་མི་འགྱུར་ཏེ། རང་ལ་ཡོད་
བཞིན་གཞན་ལ་ཚོལ་བྱེད་པ། འཁྲུལ་པས་བརྟག་ཕྱིར་སངས་རྒྱས་ཡེ་མ་རྟོགས།
རྣམ་པར་རྟོག་གིས་བསྐལ་པར་ཁྲི་བརྟག་ཀྱང༌། བར་སྣང་སྟོང་པར་བྱ་རྗེས་ཚོལ་
དང་འདྲ། མི་རྟོག་སྤྲོས་བྲལ་རང་བཞིན་འོད་གསལ་བ། རང་རིག་ཐུགས་ཀྱི་དཀྱིལ་
འཁོར་དག་ལ་གནས། དེ་ཚོལ་རྣམ་རྟོག་བདུད་ཡིན་མི་རྟོག་ཡེ་ཤེས་ཡིན། འཇུག་
པ་ལམ་དང་བཅས་པས་དེ་མི་རྙེད། ལྟ་སྤྱོད་བརྩོན་འགྲུས་བརྟེན་པས་དེ་མི་རྙེད།
གཉིས་ལྟ་གསེར་བོང་སེམས་ཀྱིས་དེ་མི་རྙེད། འཕྲུལ་འཁོར་མི་ཡི་སེམས་ཀྱིས་དེ་མི་
རྙེད། འདོད་པ་དུག་གི་སེམས་ཀྱིས་དེ་མི་རྙེད། ཡང་དག་ངེས་པའི་སངས་རྒྱས་ཚོལ་
འདོད་ན། མ་ནོར་ངེས་པའི་རྒྱུད་འདི་བརྟགས་པར་བྱ། བསམ་གཏན་ཅོག་བུའི་
མན་ངག་རྒྱུད་ནང་འདིར། དོན་གྱི་ཡན་ལག་རྣམ་པ་ལྔ་རུ་བསྟན། དང་པོ་ལུས་ཀྱི་
བཞག་ཐབས་བསྟན། གཉིས་པ་མན་ངག་བཞག་ཐབས་བསྟན། གསུམ་པ་གོལ་ས་
བཅད་པ་བསྟན། བཞི་པ་བསམ་གཏན་ཚད་རྣམས་བསྟན། ལྔ་པ་མཐའ་རུ་ཕྱིན་
ཚད་བསྟན། དང་པོ་ལུས་ཀྱི་བྱ་ཐབས་ནི། རྣམ་པ་གསུམ་དུ་ཤེས་པར་བྱ། དང་པོ་
བ་ཡི་རྣལ་འབྱོར་གྱིས། གཤེན་རྒྱལ་ཅུང་ཟད་གནས་པ་ཡང༌། ཐུང་བས་དབང་དུ་
མི་འབྱུང་བས། ཤིན་ཏུ་བདེ་བའི་ཆ་ལ་དབབ། ཡང་ན་བཅོས་ལུགས་ལུས་པོ་ལ།
ལོང་བུ་གཞིབས་ཏེ་མཉམ་པའི་ཐབས། ཡང་ན་དཀྱིལ་མོ་དཀྲུང་བཅས་ལ། ལག་པ་
མཉམ་པར་བཞག་པ་ལ། ལྕེ་ཡར་རྐན་ལ་གཏད། དམིགས་ཐབས་ཧ་ཅང་སྡམ་པ་
མིན། ཤིན་ཏུ་ལས་རྣམས་འདུ་འཛི་སྤང་། མཆོད་གནས་འགྲོན་དུ་བྱ་བ་མིན། ལུས་
ལངས་རྟོག་པ་ལངས་པ་སྟེ། ལུས་མི་བདེ་ན་སེམས་མི་བདེ། དེར་ལུས་བདེ་བའི་ཆ་
ལ་དབབ། མན་ངག་བཞག་པའི་ཐབས་བསྟན་པ། ཐོག་མར་རང་སེམས་སངས་
56

སེམས་སྡེ། རྒྱུད་བུ་ཆུང་བཅུ་གཉིས།
རྒྱས་པས། སངས་རྒྱས་ལག་འཆང་རང་ལ་གནས། བསམ་མེད་དྲན་མེད་བྱིང་རྒོད་
མེད། དེ་ཡང་བཞག་ཐབས་ཆེན་པོ་ཡིན། སྒོམ་དུ་ཅི་ཡང་མེད་པ་ལ། ཡེངས་སུ་མེད་
པའི་ངང་ལ་གནས། དེ་ཡང་བསམ་གཏན་བཞག་པའི་ཐབས། ཅི་ཡང་དམིགས་
སུ་མེད་པ་ལ། རྟོག་པ་མེད་པར་ངང་གནས་པ། དེ་ཡང་བསམ་གཏན་བཞག་པའི་
ཐབས། ལྷུན་གྱིས་གྲུབ་པའི་སྙིང་པོ་ལ། རྩོལ་བ་མེད་པར་ངང་གནས་པ། དེ་ཡང་
བསམ་གཏན་བཞག་པའི་ཐབས། སྤྲོས་བྲལ་ཐིག་ལེ་ཉག་གཅིག་ལ། མ་བཅོས་པ་
ཡི་ཡེ་ཤེས་ཀྱིས། འགྱུར་བ་མེད་པར་བསྒོམ་པར་བྱ། གོལ་ས་གཅོད་པར་བསྟན་པ་
ནི། དེ་ཡང་བླ་མེད་ཐེག་ཆེན་སྒོར་ཞུགས་ནས། བླང་དོར་ཁྲུས་ཀྱི་སྒོ་ནས་བོན་སྤྱོད་
ནན་ཏན་པ། རྒྱལ་པོ་རྨོངས་སྤྱོད་ཐེག་ཆེན་ས་ལས་གོལ། དོན་གྱི་གསལ་མེད་ཚིག་
གི་རྗེས་སུ་འབྲེངས། མུན་པའི་ཐོ་ཡོར་བཞིན་དུ་ཕྱལ་བར་གོལ། བྱང་ཆུབ་དོན་དུ་
གཉེར་འདོད་བསྒོམ་པ་འདོད་ཆེན་ལྷ། དེ་ཡང་འདོད་ཁམས་གནས་སུ་གོལ། རྣམ་
པར་མི་རྟོག་དེ་དོན་གཟུགས་བརྙན་བསྒོམ། དེ་ཡང་གཟུགས་ཁམས་ལྷ་ཡི་གནས་སུ་
གོལ། ཡོད་མེད་དབང་པོ་མི་དམིགས་ཡུལ་ཅན་འགྲོ་བ་མེད། སྣང་ལ་རང་བཞིན་
མེད་དེ་དམིགས་མེད་ངང་ལ་བཞག །དེ་ཡང་སྐྱེ་མཆེད་མུ་བཞིའི་གནས་སུ་གོལ།
ནམ་མཁའ་ལྟ་བུར་མཐའ་དང་བྲལ། ཐམས་ཅད་དེ་བཞིན་དུ་བསྒོམ་པས། དེ་ཡང་
སྐྱེ་མཆེད་མུ་བཞིའི་གནས་སུ་གོལ། རྟོག་པ་མེད་པར་རྒྱུན་ཆད་དེ། ཅི་ཡང་མེད་
པའི་དོན་བསྒོམ་པས། དེ་ཡང་སྐྱེ་མཆེད་མུ་བཞིའི་གནས་སུ་གོལ། ཐམས་ཅད་དུས་
སུ་འདུས་ཅེས་པས། སེམས་འབྱུང་འདུན་པ་ཡིན་པར་བསྒོམ། དེ་ཡང་སྐྱེ་མཆེད་མུ་
བཞིའི་གནས་སུ་གོལ། ཡེ་ནས་སྟོང་པའི་དོན་བསྒོམ་པས། ཞེས་བཅད་པར་གོལ། དེ་
ནི་འཛིན་རྟོག་སྐྱོན་ཡིན་པ། མ་རབ་ཐ་མའི་སེམས་ལས་བྱུང༌། འཛིན་དང་རྟོག་ལ་
མི་གནས་ན། བླ་མེད་གཤེན་རབ་ཐུགས་དང་མཉམ། ཐམས་ཅད་དེ་བཞིན་ཉིད་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གནས་ན། གོལ་དང་མ་གོལ་གཉིས་སུ་མེད། གོལ་ས་ཉིད་ཀྱང་དེ་བཞིན་ཉིད། བྱང་
ཆུབ་ངོ་བོར་ཀུན་གནས་པས། གོལ་ཞེས་བྱ་བར་བརྗོད་དུ་མེད། བློ་ལ་གང་ལྟར་ཅིར་
སྣང་ཡང་། བྱང་ཆུབ་སྙིང་པོ་གོལ་སར་འགྱུར། སྣང་བ་མེད་པའི་སྙིང་པོ་ལ། བྱེད་
པ་མེད་པའི་སེམས་བཞག་ན། གཡུང་དྲུང་སྐུ་སྟེ་གོལ་དུ་མེད། བསམ་གཏན་གྱི་
ཚད་བསྟན་པ། ཤིན་ཏུ་རེས་ཤིག་ལྡོག་དཀའ་བས། སྤྲོས་དང་བྲལ་བའི་ཚད་བཟུང་
ན། བག་ཆགས་རྒྱུན་ཆད་སྤྲོས་བྲལ་ན། དེ་ཡང་བསམ་པ་གཏན་པའི་ཚད། བསམ་
གཏན་ཉིད་ལྟར་བློ་གནས་ཤིང་། གཞན་གྱི་དྲན་རྟོག་མི་འབྱུང་ན། དེ་ཡང་བསམ་པ་
གཏན་པའི་ཚད། ཡོད་མཐའ་མེད་མཐའ་ཐམས་ཅད་མཐའ། ཡུལ་སེམས་སྒྱུ་མ་ཙམ་
དུ་ཟད། རྫོགས་པ་ཆེན་པོའི་བློ་ཕབ་ན། གང་ལ་ཡང་མི་བསམ་མི་དམིགས་པ། དེ་
གནས་མངོན་དུ་གྱུར་པ་ཡིན། མཐའ་ཕྱིན་གྱི་ཚད་བསྟན་པ། འབྱུང་བ་ནམ་མཁའི་
ངང་ལས་སུ། སྤྲིན་དང་ཁུ་རླངས་འབྱུང་བ་ཡང་། རང་འབྱུང་རང་ཞི་ནམ་མཁའི་
ངང༌། དེ་བཞིན་བོན་ཉིད་བྱང་ཆུབ་སེམས། དེས་གཡོས་མ་ཡིན་མཚན་རྟོགས་ཀུན།
རང་འབྱུང་རང་ཞི་སེམས་ཀྱི་ངང་། དེ་ལྟར་འབྱུང་ཚེ་བསམ་གཏན་ཚད། རང་གི་
འཁྲུལ་པ་གཞི་ལ་སེལ། ངེས་པའི་དོན་རྙེད་ནས། ལུས་ཀྱིས་སྐྱོད་བསྐུལ་བྱས་པས་ས་
ཕྱོགས་གར་ཕྱིན་ཡང་། གནས་དང་ཡུལ་ལ་ངེས་པ་མེད་ཅིང་། ཐམས་ཅད་ཀུན་ལ་
སྙོམས། དེ་ལྟར་འབྱུང་ཚེ་བསམ་གཏན་ཚད། ཅོལ་ཆུང་བཞིན་ཆགས་མེད་ཅིང་ཁ་
རྨས་གཅམ་ལ་གཡེངས། གསེར་དངུལ་རྟ་དང་གླང་པོ་བྱིན་ཡང་སེམས་གཉིས་མེད།
དེ་ལ་ཆགས་པར་མི་བྱེད་མཐར་ཕྱིན་སྒོམ་པའི་མཆོག །རྣམ་དག་ལྟ་བ་མེད་པ་ལྟ་
བའི་མཆོག །སྤང་བླང་མེད་པ་སྤྱོད་པའི་མཆོག །འཛིན་ཆགས་མེད་པ་མི་དམིགས་
སྦྱིན་པའི་མཆོག བགྲོད་དུ་མེད་པ་ལམ་གྱི་མཆོག །རྟོག་མེད་མཐའ་དང་བྲལ་བ་
བསྒོམ་པའི་མཆོག །ཅི་ཡང་མི་འགྱུར་བསམ་གཏན་ཅོག་བུའི་མཆོག །ཞེས་ཐབས་
58

སེམས་སྡེ། རྒྱུད་བུ་ཆུང་བཅུ་གཉིས།
མེད་ཐབས་དང་བྲལ་བ་དང་། དོན་མེད་ཕྱལ་བར་གྱུར་པ་ལ། བསམ་གཏན་ཅོག་
བུའི་རྒྱུད་བསྟན་པའོ། ། ཨུ་ཏྲ་སིག་རྫོགས་སོ། ། །
༧ ཨ།པྱཧྲཡ། ཎསུགྒསུངྒ།༈ སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་
འཚལ་ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས།
དེ་ཚེ་བྱིན་གྱིས་བརླབས་ཀྱིས་བཤད་པའི་མདོ། མན་ངག་ཐུགས་ཀྱི་ཡང་གཏེར་རྒྱུད།
གསང་བ་ཡང་གཏེར་རྒྱུད་ལས་ནི། བོན་ཉིད་གསང་ཆེན་སྦས་པའི་གསང་བ་འདི།
བདེ་བར་གཤེགས་པ་གཟུགས་ཀྱི་མཆོག །ཐུགས་ཉིད་རྣམ་པར་དག་པ་ནི། འགྲོ་བ་
ཀུན་ལ་རང་བཞིན་གནས། གསང་བ་ཐུགས་ཀྱི་དཀྱིལ་ནས་རང་བཞིན་གནས། རུས་
སྦལ་རྒྱ་མཚོར་བཀུམ་པ་བཞིན། སུས་ཀྱང་མཐོང་བ་རབ་ཏུ་དཀའ། རང་བཞིན་ཉིད་
ཀྱི་རང་བཞིན་གབ། ཐབས་གབ་བྱང་ཆུབ་སྙིང་པོ་འདི། འགྲོ་བ་ཀུན་ལ་རང་བཞིན་
གནས། དབུལ་མོའི་གཏེར་དང་གྱད་ནོར་འདྲ། འཁྲུལ་པའི་དབང་གིས་འཁྲུལ་པར་
སྣང་། དེ་བཞིན་ཉིད་ཀྱི་དོན་ལས་གོལ། ཡང་དག་ངེས་པའི་དོན་ཚོལ་ན། ངེས་
རྒྱུད་འདི་ལ་བཙལ་བར་བྱ། མན་ངག་ཐུགས་ཀྱི་རྒྱུད་ནང་འདིར། སྙིང་པོ་གཏན་ལ་
དབབ་པའི་ཕྱིར། དོན་གྱི་ཡན་ལག་གཉིས་སུ་བསྟན། ལྟ་བ་ཐུགས་ཀྱི་ཡང་གཏེར་
དང་། མན་ངག་སེམས་ཀྱི་ཡང་གཏེར་གཉིས། ལྟ་བ་ཐུགས་ཀྱི་ཡང་གཏེར་ནི། ཕྱི་
དང་ནང་མེད་ཐམས་ཅད་ཀུན། མ་བཅོས་གདོད་ནས་དེ་བཞིན་ཉིད། རང་བཞིན་
ཉིད་ཀྱི་ཡེ་སངས་རྒྱས། ཐིག་ལེ་ཆེན་པོ་བོན་གྱི་སྐུ། ནམ་མཁའ་ལྟ་བུར་མཚོན་དང་
བྲལ། འདི་ནི་ཡང་གཏེར་ལྟ་བའི་མཆོག ། མི་འགྱུར་མི་གནས་ཅིར་ཡང་མིན། ཇི་
ལྟར་དུ་མིན་ཇི་ལྟར་ཡང་མི་འབྱེད། ཆགས་མེད་སྤྱོད་མེད་མཚོན་བྲལ་རྟོག་པ་མེད།
གཉིས་མེད་སྤྲོས་བྲལ་མི་རྟོག་མི་བཅོས་པ། འདི་ནི་གསང་བའི་ཡང་གཏེར་ལྟ་བའི་
མཆོག །གསལ་ལ་མ་ནོར་མ་བཅོས་དངོས་པོ་མེད། ཅི་ཡང་མེད་ཕྱིར་ཅིར་ཡང་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བརྟག་ཏུ་མེད། ཅིར་ཡང་མི་དམིགས་མི་བལྟ་འཛིན་པ་མེད། འདི་ནི་གསང་བའི་
ཡང་གཏེར་ལྟ་བའི་མཆོག །ཡེ་ནས་རང་བཞིན་སྙིང་པོ་གཅིག་གི་ངང་། ཇི་བཞིན་མ་
བཅོས་ཐམས་ཅད་དེ་བཞིན་གབ། བསྒོམ་དུ་མེད་ཅིང་བསྟན་དུ་མེད་པ་ཡིན། འདི་
ནི་གསང་བ་ཡང་གཏེར་ལྟ་བའི་མཆོག །མན་ངག་སེམས་ཀྱི་ཡང་གཏེར་བསྟན་པ་ནི།
བལྟ་རུ་མེད་པའི་ལྟ་བ་མི་དམིགས་མ་བཅོས་ངང་གནས་པ། དེ་བཞིན་སེམས་ཀྱི་ཡང་
གཏེར་ཡིན། འགྱུར་མེད་གཡུང་དྲུང་ལྟ་བ་ལ། མི་དམིགས་མ་བཅོས་ངང་གནས་
པ། དེ་ནི་སེམས་ཀྱི་ཡང་གཏེར་ཡིན། ལྟ་བ་མ་གཡོས་སྤྲོས་བྲལ་ལ། མི་ཡེངས་མི་
རྟོག་ངང་གནས་པ། དེ་ནི་སེམས་ཀྱི་ཡང་གཏེར་ཡིན། བསྒོམ་དུ་ཅི་ཡང་མེད་པ་ལ།
ཡེངས་པ་མེད་པར་ངང་གནས་པ། དེ་ནི་སེམས་ཀྱི་ཡང་གཏེར་ཡིན། བླ་མེད་ངང་
ལ་གནས་པའི་ཚེ། སྤྲོས་པའི་སེམས་ནི་བསྒོམ་ཆགས་ནད། དྲན་དང་སེམས་དང་
རྣམ་པར་རྟོག །བསྒོམ་ཆགས་ནད་དེ་འཁོར་བའི་རྒྱུ། ཏིང་འཛིན་རོ་ལྡན་མྱོང་དུ་
མེད། གལ་ཏེ་རོ་ཆགས་བསྒོམ་ཆགས་ནད། འདུ་ཤེས་མེད་པའི་ཁྲོད་དུ་སྐྱེ། འཛིན་
དང་རྟོག་དང་སྒོམ་ཆགས་ནད། ཁམས་གསུམ་ལས་ཀྱིས་འདི་མི་འགྱུར། མཐོང་
བའི་དོན་ལ་ཞེན་གྱུར་ན། དེ་མ་མཐོང་སྟེ་མཐོང་མི་འགྱུར། བསྒོམ་ཆགས་ནད་དེ་
འཁོར་བར་འགྱུར། ལྟ་བ་གང་ལྟར་ཅི་དང་ཡང་། དེ་བཞིན་ཉིད་ཀྱི་དོན་ལས་གོལ།
སྣང་མེད་སྙིང་པོ་གང་ལྟ་བ། དེ་ནི་སངས་རྒྱས་ས་ལ་གནས། རྣམ་རྟོག་གསེར་བོང་
འཁྲུལ་པའི་སེམས། བྱང་ཆུབ་མཆོག་གི་སྙིང་པོ་འདི། བསྐལ་པ་གསུམ་དུ་བཙལ་
གྱུར་ཡང་། ངེས་པའི་སྙིང་པོ་ཐོབ་མི་འགྱུར། བླ་མེད་འབྲས་བུ་གང་འདོད་པས།
དངོས་མེད་དག་པའི་ལྟ་བ་ལ། གསལ་དུ་མེད་པས་ངང་ཉིད་བསྒོམ། རང་བཞིན་
མེད་པའི་ལྟ་བ་ལ། གཉིས་སུ་མེད་པའི་ངང་གནས་པ། དེ་ཉིད་དེ་བཞིན་གཤེགས་
པ་ཡིན། ཁམས་གསུམ་ལས་སུ་འདས་པར་གྱུར། ཤེས་པ་བཟུང་འཛིན་བྲལ་བ་ལ།
60

སེམས་སྡེ། རྒྱུད་བུ་ཆུང་བཅུ་གཉིས།
འགྱུར་བ་མེད་པ་གཡུང་དྲུང་སྐུ། ཐུགས་རྗེ་ཡོངས་ཁྱབ་ཀུན་ལ་འབྱུང་། ལྟ་ལ་བལྟར་
མེད་ཡང་གཏེར་ཐུགས། འདི་ནི་ཡང་གཏེར་ལྟ་བའི་མཆོག །བཟུང་འཛིན་སྤྲོས་
དང་བྲལ་པ་ནི། འདི་ནི་མན་ངག་ཡང་གཏེར་མཆོག །གཉིས་མེད་ཐིག་ལེ་གཅིག་ལ་
འདུས། སྙིང་པོ་འགྱུར་མེད་དོན་གྱི་མཆོག །སྤྲོས་པ་མེད་པས་སྤྲོས་སུ་མེད། བཙལ་
མེད་ཐིག་ལེ་གཅིག་གི་ངང༌། གསང་བ་ཡང་གཏེར་ཐུགས་ཀྱི་མཆོག །ཞེས་གསང་
བའི་མན་ངག་ཐུགས་ཀྱི་ཡང་གཏེར་རྒྱུད། ལྟ་བའི་ལྟ་བ་རྟོགས་པ་དང་། སྟོབས་ལྡན་
བློ་གསལ་དད་ཆེ་འཕྲོ་ཅན་སྣོད་ལྡན་ལ། མན་ངག་ངེས་པའི་དོན་གྱི་རྒྱུད་བསྟན་ནོ། །
ཐུགས་ཀྱི་ཡང་གཏེར་གྱི་རྒྱུད། ལྟ་བའི་ཡང་ཕུགས། མན་ངག་གི་རྩ་བ། དོན་གྱི་སྙིང་
པོ། ཨུ་ཀྲ་སིག །རྒྱ་རྒྱ་རྒྱ། །
༧ ༈ངྐདྨ།གཱཁྲུ། གགྲུདྷ། སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་
འཚལ་ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་མན་ངག་བཅུད་
ཕྱུང་ནས། བྱིན་གྱིས་བརླབས་ཀྱིས་བཤད་པའི་མདོ། མན་ངག་འཕྲུལ་གྱི་ཡང་གཏེར་
རྒྱུད། འགྲོ་བ་ཡོངས་ལ་བསྟན་པའི་མདོ། བརྒྱད་ཁྲི་བཞི་སྟོང་བོན་གྱི་སྒོ། ཤེས་རིག་
མི་མཐུན་བསམ་ལས་འདས། གང་གིས་རིག་ཅིང་རྟོགས་པའི་ཚེ། ངེས་པའི་སྙིང་པོ་
གཅིག་ལས་མེད། གཉིས་མེད་ཡེ་ཤེས་གཅིག་ལས་མེད། གཉིས་མེད་ཡེ་ཤེས་ཆེན་པོ་
དེ། བོན་རྣམས་ཀུན་གྱི་ངོ་བོ་ཡིན། ཐམས་ཅད་མ་བཀག་ཀུན་ལ་གནས། ཀུན་གྱི་
རང་བཞིན་ཡིན་མོད་ཀྱང་། དེ་མ་རྟོགས་ཀྱི་སེམས་ཅན་ལ། མ་རྟོགས་རང་བཞིན་
ཐབས་ཀྱིས་གབ། འཁྲུལ་པའི་དབང་གིས་འཁོར་བར་སྣང་། འཁྲུལ་སྣང་དབང་གིས་
འཁྲུལ་ཞིང་འཁོར། འཁོར་བ་གཉིས་ལས་ཐར་མཐའ་མེད། བླ་མེད་བྱང་ཆུབ་སྙིང་པོ་
འདི། སྒྲིག་སྒྱུ་བཞིན་དུ་བཙལ་བས་མེད། བསྐལ་པར་བགྲོད་ཀྱང་རྙེད་པ་དཀའ། བླ་
མེད་སྙིང་པོ་འདི་ཚོལ་ན། རང་ལ་གནས་སོ་གཞན་ལ་མེད། ངེས་རྒྱུད་འདི་ལ་རབ་
61

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏུ་བརྟག །དང་པོ་ཤེས་རབ་རྣམ་གསུམ་གྱིས། ཡང་དག་ངེས་པར་བློ་སྦྱངས་ལ། སྒོ་
ཕུགས་མེད་པས་གཞུང་ནས་བཙལ། བཙལ་ཡང་བཙལ་ཏེ་བཙལ་དུ་མེད། ངེས་
པའི་སྙིང་པོ་ཐིག་ལེ་གཅིག །ཕྱོགས་སུ་མ་ཆད་ཡོངས་སུ་འབྲེལ། གབ་པ་མ་ཡིན་སྦས་
པ་མེད། ཀུན་གྱི་རང་བཞིན་དེ་བཞིན་གནས། འཕྲུལ་གྱི་ཡང་གཏེར་མན་ངག་འདི་
ཡི་རྒྱུད། ཡང་དག་ངེས་པའི་རྒྱུད་ནང་འདིར། ངེས་པའི་སྙིང་པོ་དོན་ཚོལ་ན། མན་
ངག་འཕྲུལ་དང་འདྲ་བས་བཙལ། འཕྲུལ་གྱི་ཡང་གཏེར་མན་ངག་བཅུད། དགོས་
པའི་ཡན་ལག་གསུམ་དུ་བཤད། དང་པོ་ལྟ་བ་ཐག་གཅོད་དགོས། བར་དུ་མན་ངག་
སེམས་ལ་བཞག་དགོས། ཐ་མ་སེམས་ཀྱི་བཅོས་ཐབས་དགོས། དང་པོ་ལྟ་བ་ཐག་
གཅོད་པ། ཁྱུང་ཆེན་ནམ་མཁའ་ལྡིང་འདྲ་དགོས། བར་དུ་མན་ངག་སེམས་བཞག་
པ། གར་སྤྲིན་སྦྲང་བུ་ཆགས་འདྲ་དགོས། ཐ་མ་སེམས་ཀྱི་བཅོས་ཐབས་ནི། བྱི་ཤོ་
གར་མའི་བཟོ་འདྲ་དགོས། དགོས་པའི་ཡན་ལག་རྣམ་གསུམ་གྱིས། དེ་བཞིན་ཉིད་
དོན་གཏན་ལ་དབབ། མན་ངག་འཕྲུལ་གྱི་ཡང་གཏེར་ལས། དང་པོ་ལྟ་བས་ཐག་
གཅོད་པ། ཐམས་ཅད་ངོ་བོ་དེ་བཞིན་ཉིད། མ་བཅོས་ཐིག་ལེ་གཅིག་གི་ངང་། ཀུན་
བྲལ་ཉག་གཅིག་ཅི་མ་སྤང་། སྤྲོས་པའི་མཐའ་ནི་བརྒྱད་དང་བྲལ། ཅི་བཞིན་རང་
བཞིན་དེ་བཞིན་པས། འདི་ཞེས་བསྟན་མེད་དེ་བཞིན་ཉིད། བར་དུ་མན་ངག་སེམས་
བཞག་པ། དེ་བཞིན་མ་ཡི་ལྟ་བ་ལ། ཇི་བཞིན་མ་ཡི་མན་ངག་བཞག །དེ་བཞིན་ཇི་
བཞིན་གཉིས་མེད་པར། ངང་ལ་ངང་གི་གང་གནས་པ། མན་ངག་དོན་ལ་བཞག་པ་
ཡིན། ཐ་མ་སེམས་ཀྱི་བཅོས་ཐབས་ནི། ལས་སུ་མ་རུང་བློ་བརྟན་ཕྱིར། དེ་ལ་བཅོས་
པའི་ཐབས་བསྟན་པ། མཉམ་པའི་ངང་ལ་གནས་པའི་ཚེ། སེམས་ཀྱི་དྲན་རྟོག་ཅི་
སྐྱེས་ཀྱང་། ཡུལ་གྱི་རྣམ་པ་ཅིར་སྣང་ཡང་། དེ་ནི་སེམས་ཀྱི་འཁྲུལ་པ་སྟེ། མཉམ་པ་
ཉིད་ལས་གཞན་མིན་པས། དེ་བཞིན་ཉིད་དུ་ཤེས་པར་བྱ། དེ་བཞིན་དེ་ལྟར་གནས་
62

སེམས་སྡེ། རྒྱུད་བུ་ཆུང་བཅུ་གཉིས།
པ་ལས། འདི་ཞེས་བྱ་བར་བསྒོམ་དུ་མེད། ངང་ལ་ངང་ཉིད་དེ་བཞིན་བསྒོམ། འདི་
དོན་འདི་བཞིན་བསྟན་པ་དཀའ། ཆུ་སྲིན་གྲེ་བའི་རིན་ཆེན་བཞིན། ཀུན་ལ་འདི་
ཞེས་བསྟན་པ་མེད། ཞེས་མན་ངག་འཕྲུལ་གྱི་ཡང་གཏེར་ལས། མཁས་པ་རྣམ་པ་
གསུམ་དང་ལྡན་པ། དེ་བཞིན་གཏན་ལ་ཕབ་པ་མན་ངག་གི་བཀའ། ཨུ་ཀྲ་སིག །
རྫོགས་སོ། །
༧ པཱ།ཇལསྤཤགྲུ ག སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་
ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། ཐུགས་
རྗེ་ཆེ་པོས་བཟུང་བའི་ཕྱིར། བྱིན་གྱིས་བརླབས་ཀྱིས་བཤད་པའི་མདོ། མུ་ཏིག་འཕྲེང་
བ་ཐབས་ཀྱི་རྒྱུད། འཁོར་རྣམས་ཀུན་ལ་བསྟན་པའི་མདོ། ཐམས་ཅད་ཡེ་ནས་སངས་
རྒྱས་རང་བཞིན་པས། འཁྲུལ་པའི་དབང་གིས་ཐམས་ཅད་འཁྲུལ་བར་སྣང་། འཁྲུལ་
རྟོག་ལམ་ལ་གནས་པའི་ཐེག་པ་དམན་པ་རྣམས། ཟོ་ཆུའི་རྒྱུན་མ་ཤིང་རྟའི་འཕང་ལོ་
འདྲ། འཁོར་བ་འདི་ལས་ཐར་པའི་དུས་མཐའ་མེད། མི་འཁོར་ཐར་པ་ཐོབ་པའི་མན་
ངག་འདི། ངེས་པས་ཀུན་ལ་ངེས་པར་ངང་མཉམ་དུ། འགྲོ་བ་མ་ལུས་ཀུན་ལ་བསྟན་
གྱུར་ཡང་། ལས་ཀྱི་སྒྲིབ་པས་བསྒྲིབ་ནས་དོན་མ་རྟོགས། མ་རྟོགས་དུག་ལྔ་རྟོགས་
ན་ཡེ་ཤེས་ལྔ། མ་རྟོགས་ཉོན་མོངས་རྟོགས་པ་བྱང་ཆུབ་ཉིད། མ་རྟོགས་སེམས་ཅན་
རྟོགས་པ་སངས་རྒྱས་ཉིད། དེ་རྟོགས་མ་རྟོགས་ཁྱད་པར་རབ་ཏུ་ཆེ། གཞི་དང་རྩ་
བ་རང་གི་བྱང་ཆུབ་སེམས། ཡེ་ནས་རང་ལ་གནས་པས་གཞན་མི་བཙལ། དེ་རྟོགས་
མ་རྟོགས་གཞན་ནས་ཚོལ་བྱེད་པ། ཆུས་གདུང་གླང་ཆེན་སྨིག་སྒྱུ་བསྙེགས་པ་འདྲ།
བསྐལ་པར་བསྒྲོད་ཀྱང་རྟོགས་པ་རབ་ཏུ་དཀའ། རྟོགས་པ་དཀའ་ཕྱིར་མན་ངག་
རྒྱུད་འདི་བསྟན། མུ་ཏིག་ཕྲེང་བ་མན་ངག་རྒྱུད་ནང་འདིར། ཐབས་ཀྱི་ཡན་ལག་
རྣམ་པ་གསུམ་དུ་བསྟན། ཐབས་ཆེ་བ་དང་། ཐབས་མྱུར་བ་དང་། ཐབས་མཁས་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་དང་གསུམ་གྱིས་བཤད། ཐབས་ཆེ་བ་ཞེས་བྱ་བ་ནི། སྐད་གཅིག་མ་ཡི་ཤེས་རབ་
ཀྱིས། ཕྱི་ནང་དངོས་པོ་ཐམས་ཅད་ཀུན། བྱང་ཆུབ་ཉིད་དུ་ཀུན་གནས་ཤིང་། སངས་
རྒྱས་ཉིད་དུ་བདག་རྟོགས་ན། དེ་ལ་བཙལ་དུ་ཅི་ཞིག་ཡོད། དེ་ལ་བསྒྲུབ་ཏུ་ཅི་ཞིག་
ཡོད། དེ་ལ་བསྒོམ་དུ་ཅི་ཞིག་ཡོད། ཐབས་ཀྱི་ཁྱད་པར་ཆེ་བ་ནི། ཐམས་ཅད་འགྱུར་
མེད་གཡུང་དྲུང་སྐུ། ངོ་བོ་ཉིད་ཀྱིས་རྣམ་པར་དག །རང་བཞིན་ཉིད་དུ་འོད་གསལ་
བ། ཐབས་ཀྱི་ཁྱད་པར་ཆེ་བ་ཡིན། དེ་ལ་འཇུག་ཏུ་ཅི་ཞིག་ཡོད། དེ་ལ་བསྲུང་དུ་
ཅི་ཞིག་ཡོད། དེ་ལ་བཅད་དུ་ཅི་ཞིག་ཡོད། ཐམས་ཅད་ངོ་བོ་དེ་བཞིན་ཉིད། རང་
བཞིན་ཡེ་ཤེས་འོད་དུ་གསལ། གཉིས་མེད་ཐབས་ནི་སྤྲོས་དང་བྲལ། དེ་ལྟར་རྟོགས་
ན་ཐབས་ཀྱི་ཁྱད་པར་ཆེ། དེ་ལ་ལྟ་རུ་ཅི་ཞིག་ཡོད། དེ་ལ་དམིགས་སུ་ཅི་ཞིག་ཡོད།
དེ་ལ་བཞག་ཏུ་ཅི་ཞིག་ཡོད། ཡོད་མེད་གཉིས་ཀྱི་མཐའ་ལས་འདས། འདས་པ་འདི་
ལ་བཤད་དུ་མེད། མེད་པ་ཉིད་ཀྱང་དེ་ལས་འདས། དེ་ལྟར་རྟོགས་པའི་ཤེས་རབ་ནི།
ཐབས་ཀྱི་ཁྱད་པར་ཆེ་བ་ཡིན། ཐབས་མྱུར་བ་ཞེས་བྱ་བ་ནི། ཐམས་ཅད་སངས་རྒྱས་
རང་བཞིན་ལ། ངོ་བོ་ཅིར་ཡང་མ་གྲུབ་སྟེ། དེ་བཞིན་གཉིས་མེད་ངང་བཞག་པས།
ཐབས་ཀྱི་ཁྱད་པར་མྱུར་བ་ཡིན། ཐམས་ཅད་འགྱུར་མེད་གཡུང་དྲུང་སྐུ། གཉིས་མེད་
ཡེ་ཤེས་འོད་གསལ་བ། དེ་བཞིན་འགྱུར་མེད་བློ་བཞག་པ། ཐབས་ཀྱི་ཁྱད་པར་མྱུར་
བ་ཡིན། ཐམས་ཅད་ངོ་བོ་དེ་བཞིན་ཉིད། རང་བཞིན་ཉིད་ཀྱི་འོད་གསལ་བ། དེ་
བཞིན་ཇི་བཞིན་བློ་བཞག་པ། ཐབས་ཀྱི་ཁྱད་པར་མྱུར་བ་ཡིན། བསྒོམ་དུ་ཅི་ཡང་
མེད་པ་ལ། ཡེངས་པ་མེད་པའི་བློ་བཞག་པ། ཐབས་ཀྱི་ཁྱད་པར་མྱུར་བ་ཡིན། དེ་
བཞིན་ཐམས་ཅད་ངོ་བོ་གཅིག །གཉིས་སུ་མེད་པའི་ཡེ་ཤེས་ཀྱི། མཚན་མེད་གསལ་
བའི་ངང་དུ་བསྒོམ། ཐབས་ཀྱི་ཁྱད་པར་མྱུར་བ་ཡིན། ཐབས་ལ་མཁས་པ་ཞེས་བྱ་བ་
ནི། དང་པོ་ཤེས་རབ་རྣམ་གསུམ་གྱིས། ཅི་ལྟར་ཉམས་སུ་བླངས་པ་ཡིས། དད་མོས་
64

སེམས་སྡེ། རྒྱུད་བུ་ཆུང་བཅུ་གཉིས།
འཕྲོ་ཅན་སྣོད་ལྡན་ལ། གང་ཟག་མཚན་བརྟགས་བཟུང་ཐབས་བསྟན། ཐབས་གང་
བྱང་ཆུབ་སྙིང་པོ་འདི། འགྲོ་བ་དྲུག་ལ་རང་བཞིན་གནས། ཕྱིན་ཅི་ལོག་ཏུ་བརྟགས་
པས་མིན། རང་ལ་འབྱུང་ངོ་གཞན་ལ་མིན། བླ་མེད་སངས་རྒྱས་རྙེད་དཀའ་བ།
ཤེས་རབ་ཐབས་ལ་བརྟེན་པས་འགྲུབ། དེ་བཞིན་ཐབས་ལ་བག་བརྟེན་པས། མངོན་
སུམ་སངས་རྒྱས་རང་ལ་འབྱུང༌། ཐབས་མེད་ཤེས་རབ་དཀའ་བྲལ་ན། གླང་ཆེན་
ཆུས་གདུངས་སྒྲིག་སྒྱུ་འདྲ། བསྐལ་པར་བགྲོད་ཀྱང་རྙེད་པར་དཀའ། ཐབས་ཀྱི་ཡན་
ལག་རྣམ་པ་ལྔས། རིག་པ་ཐབས་ཀྱི་སངས་རྒྱས་རྙེད། ཞེ་སྡང་དག་གི་ཤས་ཆེ་ལ།
དངུལ་དཀར་ཞུན་མའི་སེམས་འཛིན་བསྟན། ཐུགས་ཁའི་ཡི་གེ་ཨ་བསྟེན་ལ། འོད་
འཕྲོ་དངུལ་གྱི་མེ་ལོང་ནི། མདུན་གྱི་བར་སྣང་དག་ལ་བསྐྱེད། སྐད་གཅིག་འོད་ཟེར་
འཕྲོ་འདུ་ཡི། དངུལ་དཀར་ཞུན་མའི་བཅུད་ལྡེམ་བསྟེན། ལྷང་ངེ་མེ་རེ་གནས་པ་ལ།
ཞག་གསུམ་དྲོས་བཞིར་དྲོད་ཚད་བརྟག །ལས་སུ་རུང་པའི་ཚད་བྱུང་ནས། དེ་བཞིན་
ཉིད་ཀྱི་དོན་ལ་བཞག །གཏི་མུག་དག་གི་ཤས་ཆེ་ལ། ཡེ་ཤེས་སྒྲོན་མའི་སེམས་འཛིན་
བསྟན། ཐུགས་ཁའི་ཡི་གེ་ཨ་བརྟེན་ལས། འོད་འཕྲོས་གསེར་གྱི་རྐོང་བུར་བསྐྱེད།
སྐད་གཅིག་འོད་ཟེར་འཕྲོ་འདུ་ཡིས། སྣང་གསལ་རླུང་གིས་མ་བསྐྱོད་པ། ལྡེམ་མེ་
ཡལ་ལེ་གནས་པ་ལ། ཞག་གསུམ་དྲོས་བཞིར་དྲོད་ཚད་བརྟག །ལས་སུ་རུང་བའི་
ཚད་བྱུང་ན། དེ་བཞིན་ཉིད་ཀྱི་དོན་ལ་བཞག །ང་རྒྱལ་དག་གི་ཤས་ཆེ་ལ། ཞི་བ་
ལྷ་ཡི་སེམས་འཛིན་བསྟན། ཐུགས་ཁའི་ཡི་གེ་ཨ་བརྟེན་ལས། འོད་འཕྲོས་རིན་ཆེན་
པད་མ་བསྐྱེད། སྐད་གཅིག་འོད་ཟེར་འཕྲོ་འདུ་ཡིས། གཤེན་ལྷ་དཀར་པོ་ཚོན་གང་
བ། སྣང་གསལ་འོད་དུ་གནས་པ་ལ། ཞག་གསུམ་དྲོས་བཞིར་དྲོད་ཚད་བརྟག །ལས་
སུ་རུང་བའི་ཚད་བྱུང་ནས། དེ་བཞིན་ཉིད་ཀྱི་དོན་ལ་བཞག །འདོད་ཆགས་དག་གི་
ཤས་ཆེ་ལ། བདུད་རྩི་བུམ་པའི་སེམས་འཛིན་བསྟན། ཐུགས་ཁའི་ཡི་གེ་ཨ་བསྟེན་ལ།
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འོད་འཕྲོས་གསེར་གྱི་བུམ་པར་བསྐྱེད། སྐད་གཅིག་འོད་ཟེར་འཕྲོ་འདུ་ཡི། བདུད་
རྩི་ཆེན་པོའི་བཅུད་བལྟམ་སྟེ། སྡིང་ངེ་མེར་རེ་གནས་པ་ལ། ཞག་གསུམ་དྲོས་བཞིར་
དྲོད་ཚད་བརྟག །ལས་སུ་རུང་བའི་ཚད་བྱུང་ནས། དེ་བཞིན་ཉིད་ཀྱི་དོན་ལ་བཞག །
འཕྲ་དོག་དག་གི་ཤས་ཆེ་ལ། ཡི་གེ་འབྲུ་ཡི་སེམས་འཛིན་བསྟན། ཐུགས་ཁའི་ཡི་གེ་
ཨ་བརྟེན་ལས། འོད་འཕྲོས་གསེར་གྱི་ཤོག་བུ་ནི། མདུན་གྱི་བར་སྣང་དག་ལ་བསྐྱེད།
སྐད་གཅིག་འོད་ཟེར་འཕྲོ་འདུ་ཡི། གཡུ་ཡི་ཡི་གེ་ཨ་གསལ་ལ། ཞག་གསུམ་དྲོས་
བཞིར་དྲོད་ཚད་བརྟག །ལས་སུ་རུང་བའི་ཚད་བྱུང་ན། དེ་བཞིན་ཉིད་ཀྱི་དོན་ལ་
བཞག །ཐབས་ཆེན་ཡན་ལག་རྣམ་པ་ལྔ་འདི་བསྐྱེད་པའི་རིམ་པ་སྟེ། དེ་བཞིན་ཉིད་
ལ་བཞག་པ་ནི། རྫོགས་པ་ཆེན་པོ་ཁོ་ནའོ། །ཞེས་མུ་ཏིག་ཕྲེང་བའི་རྒྱུད། ཐབས་ཁྱད་
པར་ཅན་བསྟན་པ་མན་ངག་གི་མདོ། རྫོགས་པ་ཆེན་པོ་ལེགས་སོ། །ཨུ་ཀྲ་སིག ། །
༧ EUསུཧགྲགྲམྤཀླཕྲགརུརུཔྟ། ཕྱཧྲཧྲགྒབྦབྱ། སྟོན་པ་ཀུན་ཏུ་བཟང་པོ་གཤེན་ལྷ་འོད་
དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་
བཅུད་ཕྱུང་ནས། བྱིན་གྱིས་རླབས་ཀྱིས་བཤད་པའི་མདོ། མན་ངག་རྗེས་སུ་འཇུག་
པ་སྤྱོད་པའི་རྒྱུད། ཕྱི་རབས་རྣལ་འབྱོར་ཡང་རབ་རྣམས། མི་མཐུན་ལྟ་བ་སྤྱོད་པ་སོ་
སོ་བ། ངེས་རྒྱུད་འདི་ཡིས་གཏན་ལ་ཕབ། བརྒྱད་ཁྲི་བཞི་སྟོང་བོན་གྱི་སྒོ། ལྟ་སྤྱོད་མི་
མཐུན་སོ་སོ་བ། ཤེས་རབ་མི་མཐུན་ལྟ་བ་བཟུང་། སྤྱིར་ནི་ལྟ་སྤྱོད་ཐིག་ལེ་གཅིག །
འདི་ནི་ངེས་པའི་སྙིང་པོ་ཡིན། མ་རབ་བུས་པ་ཐ་མའི་སེམས། ལྟ་སྤྱོད་ཟུང་འབྲེལ་
གཉིས་པར་ལྟ། དེ་ཡང་རྣམ་པའི་སྐྱོན་ལས་བྱུང༌། རྫོགས་ཆེན་ལྟ་བ་ལས་འགལ་
བར་བཤད། རྗེས་འཇུག་སྤྱོད་པའི་རྒྱུད་ནང་འདིར། སྤྱོད་པའི་ཡན་ལག་རྣམ་གྲངས་
གཉིས། ཐུན་མོང་དག་གི་སྤྱོད་པ་དང༌། ཁྱད་པར་སྤྱོད་པ་གཉིས་སུ་བསྟན། ཐུན་
མོང་སྤྱོད་པ་ཡན་ལག་བཅུ། ཕ་རོལ་ཕྱིན་པ་བཅུ་སྤྱོད་པ། ཐུན་མོང་དག་གི་སྤྱོད་པ་
66

སེམས་སྡེ། རྒྱུད་བུ་ཆུང་བཅུ་གཉིས།
སྟེ། བླ་མེད་སྤྱོད་པ་གཉིས་ལ་འགལ། ཐུན་མོང་སྤྱོད་པ་རྣམ་གཉིས་ནི། འཛིན་པ་
ཡིད་ཀྱི་སྤྱོད་པ་དང༌། སྨྲ་བརྗོད་ངག་གི་སྤྱོད་པ་གཉིས། འཛིན་པ་ཡིད་ཀྱི་སྤྱོད་པ་
ནི། བློ་ལ་ཅི་ལྟར་སྣང་བ་ཡང་། རྩོལ་སེམས་འཛིན་པའི་སྤྱོད་པ་སྟེ། བླ་མེད་སྤྱོད་པ་
གཉིས་ལས་འགལ། སྨྲ་བརྗོད་ངག་གི་སྤྱོད་པ་ནི། གཉིས་སུ་སྨྲ་འཛིན་གཉིས་སུ་སྤྱོད།
གཉིས་པའི་ལས་ནི་གང་བྱེད་པ། དེ་བཞིན་གསེར་བོང་སྤྱོད་པ་སྟེ། བླ་མེད་འདི་ཡི་
སྤྱོད་པ་མིན། མ་རབ་བུས་པ་ཐ་མའི་སྤྱོད། ཡ་རབ་རྣམས་ཀྱི་སྤྱོད་པ་མེད། ཁྱད་
པར་སྤྱོད་པ་རྣམ་པ་གཉིས། བླ་ན་མེད་པའི་སྤྱོད་པ་དང་། མཆོག་གི་སྤྱོད་པ་གཉིས་
སུ་བཤད། བླ་ན་མེད་པའི་སྤྱོད་པ་ནི། ཐམས་ཅད་སྤང་བླང་མེད་པ་སྟེ། མུ་སྟེགས་
སྲིན་པོ་འགྲོ་དྲུག་གི། སྤྱོད་པ་ཉིད་ཀྱང་སྤྱོད་པའི་མཆོག །སྤྱོད་པ་གང་ལྟར་སྤྱད་གྱུར་
ཡང་། ཇི་ལྟར་སྤྱོད་པ་དེ་བཞིན་ཉིད། གང་ལྟར་སྤྱད་པ་དེ་བཞིན་སྣང༌། ཐམས་
ཅད་སྙིང་པོ་ཐིག་ལེ་གཅིག །གཉིས་ལྟ་སྤྱོད་ལྟར་གསེར་བོང་མེད། སྙིང་པོ་ཐིག་ལེ་
གཅིག་ནི་བླ་མེད་སྤྱོད་པའི་མཆོག །ཐམས་ཅད་སྙིང་པོ་དེ་བཞིན་ཉིད། དགེ་སྡིག་
རྣམ་པ་དབྱེ་བ་མེད། ལྟ་སྤྱོད་གཉིས་སུ་དབྱེ་བ་མེད། དེ་བཞིན་མ་ཡི་དགོངས་པ་
ལ། ཉག་གཅིག་མའི་སེམས་བཞག་པས། དེ་ནི་བླ་མེད་སྤྱོད་པའི་མཆོག །དེ་བཞིན་
ཉིད་ཀྱི་སྙིང་པོ་འདི། འགྱུར་བ་མེད་པའི་སྙིང་པོ་སྟེ། རྣམ་པ་ཅིར་ཡང་མཚོན་དུ་མེད།
དེ་བཞིན་འགྱུར་བ་མེད་པའི་སྙིང་པོ་ལ། ཡེངས་པ་མེད་པའི་ངང་བཞག་པ། དེ་ནི་
བླ་མེད་སྤྱོད་པའི་མཆོག །བླ་མེད་མཆོག་གི་སྤྱོད་པ་ནི། གང་ཡང་མི་རྩོལ་དེ་བཞིན་
གནས། དེ་ཡང་མཆོག་གི་སྤྱོད་པ་ཡིན། དེ་བཞིན་ཉིད་ཀྱི་སྙིང་པོ་ལ། ཇི་བཞིན་མ་ཡི་
བློ་བཀལ་བ། དེ་ཡང་མཆོག་གི་སྤྱོད་པ་ཡིན། ཤེས་པ་བཟུང་འཛིན་དང་བྲལ་བ། དེ་
ཡང་མཆོག་གི་སྤྱོད་པ་ཡིན། དྲན་དང་རྟོག་དང་སེམས་པ་མེད། དེ་ཡང་མཆོག་གི་
སྤྱོད་པ་ཡིན། ལྟ་བ་མེད་པར་ལྟ་བ་ཡང་། དེ་ཡང་མཆོག་གི་སྤྱོད་པ་ཡིན། ཇི་ཡང་མི་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྤྱོད་པ་ཡི་མཆོག །སྤང་བླང་མེད་པ་ཐིག་ལེ་གཅིག །རབ་ཏུ་ཉག་གཅིག་གཤེན་རབ་
ཀྱི། ལྟ་སྤྱོད་གཉིས་མེད་དེ་བཞིན་རབ། ཇི་བཞིན་ངང་བློ་དེ་གནས་པ། བླ་མེད་ས་ལ་
གནས་པ་ཡིན། དེ་ལ་སྩོལ་བས་བསྒོམ་དུ་མེད། ཐམས་ཅད་དེ་བཞིན་ཉིད་དུ་གནས།
ལྟ་བ་འདི་དོན་མི་ལྡན་ལྟ་དམན་རྣམས། ངེས་པའི་སྙིང་པོ་དོན་རྩོལ་ན། མ་ཡེངས་མི་
རྟོག་གསལ་བར་གནས། དེ་བཞིན་ཉིད་ཀྱང་གནས་འགྱུར་བས། དེ་མ་ཐག་ཏུ་ངང་
ལ་གནས། ཤར་བའི་དུས་ལ་དེ་བཞིན་གནས། བླ་ན་མེད་པའི་གཤེན་རབ་རྣམས།
སྤྱོད་པ་མཐར་ཕྱིན་འཛིན་ཆགས་མེད། ལྟ་བ་མཐར་ཕྱིན་སྤང་བླང་མེད། གཉིས་མེད་
ཐིག་ལེ་གཅིག་གི་ངང་། དུ་མར་མི་འབྱུང་བརྗོད་ལས་འདས། འདས་པའི་དོན་ལ་
བཤད་དུ་མེད། ཐམས་ཅད་སྙིང་པོ་ཐིག་ལེ་གཅིག །དེ་བཞིན་མ་བཅོས་སྤྱོད་པ་དག་
སྤང་བླང་མེད་པས་སྤྱོད་པ་གྲོལ། ཅི་ཡང་མི་སྤྱོད་སྤྱོད་པ་ཆེ། ཡང་དག་པའི་ལྟ་བ་ལ།
རྣམ་པར་དག་པའི་སྤྱོད་པ་ཡིས། བཅོས་སུ་མེད་པའི་ཐིག་ཆེན་གྱི། རྗེས་སུ་ཞུགས་ཏེ་
སྤྱོད་པར་བྱའོ། །ཅེས་རྗེས་སུ་ཞུགས་པའི་སྤྱོད་པའི་རྒྱུ་དག་ལས། ལྟ་སྤྱོད་ཡ་ཆར་གྱུར་
པ་དང༌། ལྟ་བ་སྤྱོད་དང་མི་ལྡན་ན། ཐུན་མོང་ངོས་ལ་ཞེན་པ་ལ། རྗེས་འཇུག་སྤྱོད་
པའི་རྒྱུད་བསྟན་ནོ། །
༧ ཕྲགགདྨ།ནགཱ། ན་འདོད་ཕུང་པོ་ཆགས་སྡང་བདག་འདྲ་ཡི། སྙིང་པོ་ངེས་པ་མན་
ངག་ཐམས་ཅད་རྒྱུད། དགོས་བྱ་སོ་སོ་དུམ་བུ་བཅུ་གཉིས་རྒྱུད། འཁོར་བ་སྤྱང་ཐག་
གཅོད་པའི་མན་ངག་འདི། ལི་བུ་གོད་སྟང་གཤེན་རབ་བླ་མ་དང༌། སྒྲ་སྐད་བསྟུན་
པའི་རིན་ཆེན་གསེར་གྱིས་བསླུས། འདིར་དྲངས་མངའ་བདག་རྒྱལ་པོའི་ཕྱག་ཏུ་
གཏད། དད་མོས་ངེས་པར་འཛིན་ལས་གཞན་དུ་མིན། རྒྱ་རྒྱ་རྒྱ། སེམས་ལ་བཟུང་
གཤེན་རབ་རྣམས་རྫོགས་སོ། །ལེགས་སོ། །
68

རྒྱུད་བུ་ཆུང་བཅུ་གཉིས་ཀྱི་ས་གཅོད་
བཞུགས། །
༄༅། །བྱང་ཆུབ་སེམས་ལ་རྫོགས་པ་སྤྱི་གཅོད་རྒྱུད་ལས། སྤྱི་དོན་རྣམ་པ་གསུམ་
སྟེ། དང་པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་
བསྟན་པ་དང་གཉིས། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ།
དེ་ལ་དང་པོ་གླེང་གཞི་བསྟན་པ་ལ་ཡང་དོན་རྣམ་པ་ལྔ་སྟེ། སྟོན་པ་དང༌། འཁོར་
དང་། དུས་དང་། གནས་དང་། བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་བ་
ལ་ཡང་དོན་རྣམ་པ་བཞི་སྟེ། དགོངས་པ་སྤྱི་ཡི་རིམ་པ་བསྟན་པ་དང་གཅིག །རྫོགས་
པའི་རྫོགས་ལུགས་བསྟན་པ་དང་གཉིས། རྫོགས་པའི་དོན་གྱི་གནས་ལུགས་བསྟན་
པ་དང་གསུམ། མདོ་དོན་ཡོངས་སུ་བསྟན་པ་དང་བཞི། དགོས་པ་ཅིའི་རིམ་པ་ལ་
ཡང་དོན་རྣམ་པ་གཉིས་སྟེ། དགོས་དོན་སྤྱི་སྡོམས་སུ་བསྟན་པ་དང་གཅིག །དགོས་
པའི་དོན་དང་བྲལ་ནས་འཁྲུལ་པར་བསྟན་པ་དང་གཉིས་སོ། །རྫོགས་པའི་རྫོགས་
ལུགས་བསྟན་པ་ལ་ཡང་དོན་རྣམ་པ་བཞི་སྟེ། ཐམས་ཅད་ཡོངས་སུ་རྫོགས་པར་
བསྟན་པ་དང་གཅིག །ལམ་གྱི་རིམ་པ་རྫོགས་པར་བསྟན་པ་དང་གཉིས། ས་དང་
ཐེག་པ་རྫོགས་པར་བསྟན་པ་དང་གསུམ། ཕ་རོལ་ཕྱིན་བཅུ་རྫོགས་པར་བསྟན་པ་
དང་བཞིའོ། རྫོགས་པ་དོན་གྱི་གནས་ལུགས་བསྟན་པ་ལ་ཡང་དོན་རྣམ་པ་གསུམ་
སྟེ། དོན་ཉག་གཅིག་ཐ་སྙད་ཀུན་བྲལ་ཞིང་། བཅོས་སུ་མེད་ན་རྫོགས་ཆེན་ལ་བཟླ་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བར་བསྟན་པ་དང་གཅིག དོན་གཉིས་མེད་བརྗོད་དང་བྲལ་ན་ལྟ་བའི་ཤན་ཕྱེད་པར་
བསྟན་པ་དང་གཉིས། དོན་མ་ཡེངས་མི་རྟོག་པའི་ངང་ལ་གནས་ན། མན་ངག་དོན་
ལ་བཞག་པར་བསྟན་པ་དང་གསུམ་མོ། །མདོ་དོན་ཡོངས་སུ་བསྡུས་ཏེ་བསྟན་པ་
ལ་དོན་བཞི་སྟེ། རང་བཞིན་ལྷུན་གྱིས་རྫོགས་པར་བསྟན་པ་དང་གཅིག །དེ་བཞིན་
ཉིད་དུ་རྫོགས་པར་སྟོན་པ་དང་གཉིས། རིམ་པ་ཚུལ་གྱིས་རྫོགས་པ་དང་གསུམ། ལྟ་
བ་ཡོངས་སུ་རྫོགས་པ་དང་བཞིའོ། ། དེ་རང་བཞིན་ལྷུན་གྱིས་རྫོགས་པ་ལ་དོན་བཞི་
སྟེ། དོན་ཉག་གཅིག་མི་འགྱུར་གསལ་བའི་ངང་ལ་མ་བཅོས་པར་རང་བཞིན་ལྷུན་
གྱིས་རྫོགས་པར་བསྟན་པ་དང་གཅིག །དོན་ལྷུན་གྲུབ་ཐིག་ལེ་ཉག་གཅིག་ཡོངས་ལ་
ཁྱབ་པས། བོན་རྣམས་ཀུན་གྱི་ངོ་བོར་བསྟན་པ་དང་གཉིས། དོན་རྩོལ་སྒྲུབ་མཐའ་
དང་བྲལ་ན། རྫོགས་ཆེན་ལ་བཟླར་ཕྱིན་པ་དང་གསུམ། གཉིས་མེད་ངང་ལ་གནས་
ན་སངས་རྒྱས་ཀྱི་ས་ནོན་པར་བསྟན་པ་དང་བཞིའོ། །དེ་བཞིན་ཉིད་དུ་རྫོགས་པར་
བསྟན་པ་ལ་དོན་རྣམ་པ་བཞི་སྟེ། མ་གཡོས་པའི་ངང་ལ། མ་བཅོས་པར་གསལ་
བའི། གཉིས་འཛིན་མཐའ་དང་བྲལ་ན། དེ་བཞིན་ཉིད་དུ་རྫོགས་པར་བསྟན་པ་དང་
གཅིག དོན་རྟོག་མེད་རོ་དང་བྲལ་ན། དེ་བཞིན་ཉིད་དུ་རྫོགས་པར་བསྟན་པ་དང་
གཉིས། དོན་རྩོལ་སྒྲུབ་མཐའ་དང་བྲལ་ན། དེ་བཞིན་ཉིད་དུ་རྫོགས་པར་བསྟན་པ་
དང་གསུམ། མ་བཅོས་ངང་ལ་བློ་གནས་ན། དེ་བཞིན་ཉིད་དུ་རྫོགས་ཏེ། རྫོགས་
པ་སངས་རྒྱས་ཀྱི་ས་ནོན་པར་བསྟན་པ་དང་བཞིའོ། །རིམ་པ་ཚུལ་གྱིས་རྫོགས་པ་ལ་
དོན་རྣམ་པ་བཞི་སྟེ། རྒྱུ་འབྲས་ཐེག་པའི་རྫོགས་ལུགས་སུ་བསྟན་པ་དང་གཅིག ། མུ་
སྟེགས་འཁྲུལ་པའི་རྫོགས་ལུགས་སུ་བསྟན་པ་དང་གཉིས། ཐམས་ཅད་རྫོགས་པས་
ཡོན་ཏན་ཤུགས་ལས་འབྱུང་བ་དང་གསུམ། ཐེག་པ་དམན་པ་རྣམས་ཀྱིས་སྒོམ་ཞིང་
བསམ་དགོས་པ་དང་བཞིའོ། །ལྟ་བ་ཡོངས་སུ་རྫོགས་པ་ལ་ཡང་དོན་རྣམ་པ་བཞི་སྟེ།
70

སེམས་སྡེ། ། རྒྱུད་བུ་ཆུང་བཅུ་གཉིས་ཀྱི་ས་གཅོད།
རྫོགས་ཆེན་ལྟ་བའི་གནས་ལུགས་བསྟན་པ་དང་གཅིག །རྫོགས་ཆེན་ཐ་སྙད་མེད་པ་
སྟོན་པའི་ཐུགས་རྗེས་ནད་སོས་སྨན་གྱི་མཆོག་ཏུ་བསྟན་པ་དང་གཉིས། དེ་དོན་དེ་
བཞིན་ཉིད་ལ་བློ་ཇི་བཞིན་ལ་གནས་ན། རྫོགས་པ་དེ་བཞིན་ཉིད་དུ་བསྟན་པ་དང་
གསུམ། དོན་ཐུན་མོང་མ་ཡིན་པ་ལ་བློ་གནས་པའི་ཚེ། རང་འབྱུང་ཡེ་ཤེས་ཤར་ན།
རྫོགས་ཆེན་མཆོག་གི་དོན་དང་ལྡན་པ་དང་བཞིའོ། །ཐ་མ་རྒྱུད་ཡོངས་སུ་གཏད་པའི་
གནས་བསྟན་པ་ལ་ཡང་དོན་རྣམ་པ་གཉིས་ཏེ་། རྒྱུད་ཡོངས་སུ་གཏད་པའི་གནས་
བསྟན་པ་དང་། རྒྱུད་ལ་ཡོངས་སུ་བསྟོད་དེ་བསྟན་པ་དང་གཉིས་སོ། །བྱང་ཆུབ་
སེམས་རྫོགས་པ་སྤྱི་གཅོད་ཀྱི་ས་གཅོད་རྫོགས་སོ། །
བྱང་ཆུབ་སེམས་རྩ་བ་བསྡུས་པའི་རྒྱུད་ལ། སྤྱི་དོན་རྣམ་པ་གསུམ། དང་པོ་གླེང་
གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་གཉིས།
ཐ་མ་རྒྱུད་ཡོངས་སུ་གཏད་པའི་གནས་བསྟན་པ་གསུམ་མོ། ། དེ་ལ་དང་པོ་གླེང་
གཞི་བསྟན་པ་ལ་དོན་ལྔ་སྟེ། སྟོན་པ་དང་། གནས་དང་། འཁོར་དང་། དུས་དང་།
བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་བ་བསྟན་པ་ལ་དོན་རྣམ་པ་གསུམ་
ཏེ། རྩ་བ་བྱང་ཆུབ་སེམས་ཀྱི་དོན་བསྟན་པ་དང་གཅིག །དོན་གྱི་ངོ་བོ་གནས་ལུགས་
བསྟན་པ་དང་གཉིས། བཀའ་དོན་ཡོངས་སུ་བསྡུས་སྟེ་བསྟན་པ་དང་གསུམ་མོ། །རྩ་
བ་བྱང་ཆུབ་སེམས་ཀྱི་དོན་བསྟན་པ་ལ་ཡང་དོན་རྣམ་པ་གཉིས་ཏེ། ཐམས་ཅད་རྩ་
བའི་སྙིང་པོ་ཐིག་ལེ་གཅིག་ལ་འདུས་པར་བསྟན་པ་དང་གཅིག །རྩ་བའི་ཐིག་ལེའི་ངོ་
བོ་ཐ་སྙད་ཀུན་དང་བྲལ་ཏེ། བརྗོད་དུ་མེད་པ་བསྟན་པ་དང་གཉིས་སོ། །དོན་གྱི་ངོ་
བོ་གནས་ལུགས་བསྟན་པ་ལ་ཡང་དོན་རྣམ་པ་གཉིས་ཏེ། རང་བཞིན་རྣམ་པར་དག་
པའི་དོན་གྱི་ངོ་བོ་ཉིད་ཀྱི་གནས་ལུགས་བསྟན་པ་དང་གཅིག །འབྲས་བུ་སངས་རྒྱས་
འདོད་ན་བསྒོམ་དགོས་པ་བསྟན་པ་དང་གཉིས་སོ། །ཐ་མ་རྒྱུད་ཡོངས་སུ་གཏད་པའི་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གནས་བསྟན་པ་ལ་ཡང་དོན་རྣམ་པ་གཉིས་ཏེ། རྒྱུད་ཡོངས་སུ་གཏད་པའི་གནས་
བསྟན་པ་དང་གཅིག །རྒྱུད་ལ་ཡོངས་སུ་བསྟོད་དེ་བསྟན་པ་དང་གཉིས་སོ། །བྱང་
ཆུབ་སེམས་རྩ་བ་བསྡུས་པའི་ས་གཅོད་རྫོགས་སོ། །བྱང་ཆུབ་སེམས་ཉག་གཅིག་
དགོང་པའི་རྒྱུད་ལ། སྤྱི་དོན་རྣམ་པ་གསུམ་སྟེ། དང་པོ་གླེང་གཞི་བསྟན་པ་དང་
གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་གཉིས། ཐ་མ་རྒྱུད་ཡོངས་
སུ་གཏད་པའི་གནས་བསྟན་པ་དང་གསུམ། དེ་ལ་དང་པོ་གླེང་གཞི་བསྟན་པ་ལ་
ཡང་དོན་རྣམ་པ་ལྔ་སྟེ། སྟོན་པ་དང་གནས་དང་འཁོར་དང་དུས་དང་བཀའ་དང་
ལྔའོ། །བར་དུ་རྒྱུད་ཡོངས་སུ་དགྲོལ་བར་བསྟན་པ་ལ་ཡང་དོན་རྣམ་པ་དྲུག་སྟེ། ལྟ་
བ་དོན་གྱི་བཅད་བཞི་བསྟན་པ་དང་གཅིག །ཉག་གཅིག་དགོངས་པའི་དོན་བསྟན་
པ་དང་གཉིས། གཉིས་མེད་མཆོག་གི་དོན་བསྟན་པ་དང་གསུམ། རྟོགས་མ་རྟོགས་
ཀྱི་ཁྱད་པར་བསྟན་པ་དང་བཞི། དོན་བརྗོད་དང་བྲལ་བ་མཐོང་བ་དཀའ་བར་
བསྟན་པ་དང་ལྔ། མན་ངག་བཞག་པའི་ཐབས་བསྟན་པ་དང་དྲུག་གོ ། ལྟ་བ་དོན་
གྱི་བཅད་གཞི་བསྟན་པ་ལ་དོན་རྣམ་པ་གཉིས་ཏེ། རྒྱུད་ཀྱི་དོན་ཐུན་མོང་མ་ཡིན་པ་
ཤེས་པ་རྩིང་པོར་བཅད་པ་བསྟན་པ་དང་གཅིག །དོན་ཉག་གཅིག་ཐེག་པ་དམན་
པའི་དུག་སྟེ། གཉིས་འཛིན་འཁྲུལ་པས། བཀའ་ཡི་དོན་བརྟག་དཀའ་བར་བསྟན་པ་
དང་གཉིས་སོ། །ཉག་གཅིག་དགོངས་པའི་དོན་ལ་རྣམ་པ་གཉིས་ཏེ། གཞི་མ་བཅོས་
སྤྲོས་དང་བྲལ་བ། རང་བཞིན་ཡེ་སངས་རྒྱས་པར་བསྟན་པ་དང་གཅིག །དོན་གཉིས་
མེད་ངང་ལ་དེ་བཞིན་བཞག་པ་དང་གཉིས་སོ། །གཉིས་མེད་མཆོག་གི་དོན་བསྟན་
པ་ལ་ཡང་གཅིག་སྟེ། དོན་ལ་དོན་གཉིས་སུ་མེད་ན། དགོངས་པའི་མཆོག་ཏུ་བསྟན་
པའོ། །རྟོགས་མ་རྟོགས་ཀྱི་ཁྱད་པར་ལ་ཡང་གསུམ་སྟེ། དོན་རང་ལ་གནས་བཞིན།
གཞན་དུ་བཙལ་བས་རྙེད་པ་དཀའ་སྟེ། སྤང་བླང་མེད་ན་དོན་ལ་གནས་པར་བསྟན་
72

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
པ་དང་གཅིག །དོན་རང་ལ་མཐུན་པའི་དཔེ་ཡིས་མཚོན་ཞིང་། འབྲས་བུ་གྲུབ་
མཐའ་བསྟན་པ་དང་གཉིས། འདི་དོན་བརྟག་ཅིང་མཐོང་བ་དཀའ་བ་མཐུན་པའི་
དཔེ་བསྟན་པ་དང་གསུམ་མོ། །དོན་བརྗོད་དང་བྲལ་བ་མཐོང་དཀའ་བར་བསྟན་པ་
ལ་ཡང་རྣམ་པ་གསུམ་སྟེ། དོན་མ་བཅོས་པའི་ཐིག་ལེ་ཉག་གཅིག་གར་ཡང་གྲུབ་པ་
མེད་པས། ཐ་སྙད་ཀུན་ལས་གྲོལ་བར་བསྟན་པ་དང་གཅིག །གཉིས་འཛིན་མཐའ་
དང་བྲལ་ན། དོན་གྱི་མཆོག་ཏུ་བསྟན་པ་དང་གཉིས། གཉིས་འཛིན་འཁྲུལ་པས་
མཐོང་བ་མེད་དེ། མ་མཐོང་བ་དགོངས་པའི་མཆོག་ཏུ་བསྟན་པ་དང་གསུམ་མོ། །ཐ་
མ་རྒྱུད་ཡོངས་སུ་གཏད་པའི་གནས་བསྟན་པ་ལ་དོན་རྣམ་པ་གཉིས་ཏེ། རྒྱུད་ཡོངས་
སུ་གཏད་པའི་གནས་བསྟན་པ་དང་གཅིག རྒྱུད་ལ་ཡོངས་སུ་བསྟོད་དེ་བསྟན་པ་
དང་གཉིས་སོ། །བྱང་ཆུབ་སེམས་ཉག་གཅིག་དགོངས་པའི་ས་བཅད་རྫོགས་སོ། །
བྱང་ཆུབ་སེམས་ཡི་གེ་མེད་པའི་རྒྱུད་ལ་སྤྱི་དོན་རྣམ་པ་གསུམ་སྟེ། དང་པོ་གླེང་
གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་གཉིས།
ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དེ་ལ་དང་པོ་གླེང་
གཞི་བསྟན་པ་ལ་ཡང་དོན་ལྔ་སྟེ། སྟོན་པ་དང་། གནས་དང་། དུས་དང་། འཁོར་
དང༌། བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་པར་བསྟན་པ་ལ་ཡང་དོན་
རྣམ་པ་བཞི་སྟེ། དོན་བརྗོད་ཅིང་བཙལ་བ་མཆོག་ཏུ་བསྟན་པ་དང་གཅིག །དོན་
བརྗོད་པའི་མཐའ་དང་བྲལ་བས། བཤད་དུ་མེད་པ་དང་གཉིས། དོན་ཅི་བཞིན་
ཉིད་ལ་བློ་ཇི་བཞིན་ལ་གནས་ན་བརྗོད་དུ་མེད་པར་བསྟན་པ་དང་གསུམ་མོ། །དོན་
དེ་བཞིན་ཉིད་ལ། བློ་ཇི་བཞིན་ལ་གནས་ན། ཐིག་ལེ་གཅིག་ལ་འདུས་པར་བསྟན་
པ་དང་བཞིའོ། །དེ་ལ་དོན་བརྗོད་ཅིང་བཙལ་དུ་མེད་པ་མཆོག་ཏུ་བསྟན་པ་ལ་
དོན་རྣམ་པ་གསུམ་སྟེ། དོན་བརྗོད་བྱ་དང་བྲལ་བ་ཅིར་ཡང་བསྟན་དུ་མེད་པ་དང་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཅིག །དོན་ཉག་གཅིག་དེ་བཞིན་ཉིད་དུ་བློ་ཇི་བཞིན་མ་ལ་གནས་ན། བརྗོད་དུ་
མེད་པར་བསྟན་པ་དང་གཉིས། དོན་རང་བཞིན་ཡེ་སངས་རྒྱས་པས། བསྒྲུབ་ཅིང་
བཙལ་དུ་མེད་པར་བསྟན་པ་དང་གསུམ་མོ། །དོན་བརྗོད་མེད་མཐའ་དང་བྲལ་
བར་བསྟན་པ་ལ་ཡང་རྣམ་པ་གཉིས་ཏེ། དོན་ཐིག་ལེ་ཉག་གཅིག་པས། རྩོལ་སྒྲུབ་
མཐའ་ལས་འདས་པར་བསྟན་པ་དང་གཅིག །དོན་ཉག་གཅིག་གར་ཡང་སྒྲུབ་པ་
མེད་པས། ཐ་སྙད་ཀུན་ལས་གྲོལ་བ་བཤད་དུ་མེད་པར་བསྟན་པ་དང་གཉིས་སོ། །
དོན་དེ་བཞིན་ལ་བློ་ཇི་བཞིན་ལ་གནས་ན། བརྗོད་དུ་མེད་པར་བསྟན་པ་ལ་ཡང་
དོན་རྣམ་པ་གཉིས་ཏེ། དོན་དེ་བཞིན་ཉིད་ལ་གནས་ན། རྫོགས་པའི་སངས་རྒྱས་ཀྱི་
ས་ནོན་པས། བརྗོད་དུ་མེད་པར་བསྟན་པ་དང་གཅིག །དོན་ཐུན་མོང་མ་ཡིན་པ།
གཏིང་དཔག་བཅད་དཀའ་བ། དཔེ་བསྟན་ཅིང་བརྗོད་དུ་མེད་པར་བསྟན་པ་དང་
གཉིས་སོ། །དོན་དེ་བཞིན་ཉིད་བློ་ཇི་བཞིན་ལ་གནས་ན། ཐིག་ལེ་གཅིག་ལ་འདུས་
པར་བསྟན་པ་ལ་ཡང་དོན་རྣམ་པ་གཉིས་ཏེ། དོན་རང་ལ་གནས་པར་བསྟན་པ་
དང་། དོན་དེ་ངང་ལ་གནས་ཤིང་གཉིས་འཛིན་མཐའ་དང་བྲལ་བས། དོན་ཐིག་ལེ་
གཅིག་ལ་འདུས་པས་བརྗོད་དུ་མེད་པར་བསྟན་པ་དང་གཉིས་སོ། །ཐ་མ་རྒྱུད་ཡོངས་
སུ་གཏད་པའི་གནས་བསྟན་པ་ལ་ཡང་དོན་རྣམ་པ་གཉིས་ཏེ། རྒྱུད་ཡོངས་སུ་གཏད་
པའི་གནས་བསྟན་པ་དང་། རྒྱུད་ལ་ཡོངས་སུ་བསྟོད་དེ་བསྟན་པ་དང་གཉིས་སོ། །
བྱང་ཆུབ་སེམས་ཡི་གེ་མེད་པའི་ས་གཅོད་རྫོགས་སོ། ། །
བྱང་ཆུབ་སེམས་མཐའ་རུ་སེལ་བའི་རྒྱུད་ལས། སྤྱི་དོན་རྣམ་པ་གསུམ་ལས། དང་
པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་
གཉིས། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དེ་ལ་དང་
པོ་གླེང་གཞི་བསྟན་པ་ལ་ཡང་དོན་རྣམ་པ་ལྔ་སྟེ། སྟོན་པ་དང༌། གནས་དང་། འཁོར་
74

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
དང༌། དུས་དང༌། བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་བར་བསྟན་
པ་ལ་ཡང་དོན་རྣམ་པ་བཞི་སྟེ། སྙིང་པོ་ངེས་པའི་དོན་བཙལ་བར་བསྟན་པ་དང་
གཅིག །གཉིས་འཛིན་མཐའ་དང་བྲལ་ན་རྟོག་པའི་མཐའ་སེལ་བར་བསྟན་པ་དང་
གཉིས། དོན་དེ་བཞིན་ཉིད་ཀྱི་སྙིང་པོ་ཐིག་ལེ་གཅིག་པས། གཉིས་འཛིན་མཐའ་དང་
ཡེ་ནས་བྲལ་བར་བསྟན་པ་དང་གསུམ། མཐའ་རུ་སེལ་བའི་དོན་ངང་ལ་གནས་པར་
བྱ་བ་དང་བཞིའོ། །སྙིང་པོ་ངེས་པའི་དོན་བཙལ་བར་བསྟན་པ་ལ་ཡང་དོན་རྣམ་པ་
གཉིས་ཏེ། དོན་སྤྲོས་པའི་མཐའ་དགུ་དང་བྲལ་ཞིང་། སྤང་བླང་གཉིས་འཛིན་མེད་
ན། རང་བཞིན་རང་ལྟ་བ་བསྟན་པ་དང་གཅིག །དེ་ལྟར་ཅི་བཞིན་སེམས་བཞག་
པ། མན་ངག་དོན་དུ་བསྟན་པ་དང་གཉིས་སོ། །དོན་དེ་བཞིན་ཉིད་ཀྱི་སྙིང་པོ་ཐིག་
ལེ་གཅིག་པས། གཉིས་འཛིན་མཐའ་དང་བྲལ་བར་བསྟན་པ་ལ་ཡང་དོན་རྣམ་པ་
གཉིས་ཏེ། དོན་དེ་བཞིན་ཉིད་ཀྱི་སྙིང་པོ་ཐིག་ལེ་གཅིག་པས། སྤྲོས་པའི་མཐའ་དང་
ཡེ་ནས་བྲལ་བ་དོན་གྱི་མཆོག་ཏུ་བསྟན་པ་དང་གཅིག །དེ་བཞིན་ངང་ལ་གནས་ན་
མན་ངག་མཐའ་སེལ་བར་བསྟན་པ་དང་གཉིས་སོ། །མཐའ་རུ་སེལ་བའི་དོན་ངང་ལ་
གནས་པར་བྱ་བ་ལ་ཡང་དག་དོན་རྣམ་པ་གཉིས་ཏེ། དོན་ཐ་སྙད་ཀུན་དང་བྲལ་ཏེ་
དེ་བཞིན་ངང་ལ་གནས་ན། འཁྲུལ་རྟོག་མཐའ་སེལ་བསྟན་པ་དང་གཅིག །བཀའ་
ཡི་དོན་བསྟན་ཞིང་མཉམ་པའི་ངང་བསྒོམ་ན། རྫོགས་པ་སངས་རྒྱས་ཀྱི་ས་ནོན་པར་
བསྟན་པ་དང་གཉིས་སོ། ། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་ལ་ཡང་
དོན་རྣམ་པ་གཉིས་ཏེ། རྒྱུད་ཡོངས་སུ་གཏད་པའི་གནས་བསྟན་པ་དང་གཅིག །རྒྱུད་
ལ་ཡོངས་སུ་བསྟོད་པ་དང་གཉིས་སོ། །བྱང་ཆུབ་སེམས་མཐའ་རུ་སེལ་བའི་ས་གཅོད་
རྫོགས་སོ། ༧ བྱང་ཆུབ་སེམས་དྲི་མེད་རྣམ་པར་དག་པའི་རྒྱུད་ལ། སྤྱི་དོན་རྣམ་པ་
གསུམ་སྟེ། དང་པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བར་བསྟན་པ་དང་གཉིས། ཐ་མ་རྒྱུད་གཏད་པའི་གནས་བསྟན་པ་དང་གསུམ་མོ། །
དེ་ལ་གླེང་གཞི་བསྟན་པ་ལ་དོན་རྣམ་པ་ལྔ་སྟེ། སྟོན་པ་དང་། གནས་དང་། དུས་
དང་། འཁོར་དང་། བཀའ་དང་ལྔའོ། བར་དུ་རྒྱུད་ཡོངས་སུ་དགྲོལ་བར་བསྟན་པ་
ལ་དོན་གསུམ་སྟེ། དྲི་མ་མེད་པའི་དོན་གྱི་གནས་ལུགས་བསྟན་པ་དང་གཅིག །དོན་
རང་སེམས་དྲི་མེད་ངང་ལ་གནས་ན་དྲི་མེད་མཆོག་ཏུ་བསྟན་པ་དང་གཉིས། དོན་
དྲི་མེད་རང་སེམས་སྙིང་པོ་བཙལ་བར་བསྟན་པ་དང་གསུམ་མོ། །དྲི་མ་མེད་པའི་
ངེས་དོན་བསྟན་པ་ལ་གསུམ་སྟེ། བཀའ་དྲི་མ་མེད་པ་ངེས་པའི་དོན་བསྟན་པ་དང་
གཅིག །ངེས་པའི་སྙིང་པོའི་དོན་བསྟན་པ་དང་གཉིས། ངེས་པའི་དོན་གྱི་གནས་
བསྟན་པ་དང་གསུམ་མོ། ། དྲི་མ་མེད་པའི་དོན་གྱི་གནས་ལུགས་བསྟན་པ་ལ་ཡང་
གསུམ་སྟེ། རྫོགས་ཆེན་བླ་རུ་ཕྱིན་པའི་ཐིག་ལེའི་བོན་རྣམས་ཀུན་གྱི་ངོ་བོ་ཡིན་པར་
བསྟན་པ་དང་གཅིག ། དྲི་མ་མེད་པའི་དོན་གྱི་གཞི་རྩ་བསྟན་པ་དང་གཉིས། དྲི་མ་
མེད་པའི་གནས་བསྟན་པ་དང་གསུམ་མོ། །དོན་རང་སེམས་གཉིས་མེད་ངང་ལ་
གནས་ན། དྲི་མ་མེད་པའི་མཆོག་ཏུ་བསྟན་པ་ལ་ཡང་དོན་རྣམ་པ་གསུམ་སྟེ། དྲི་མ་
མེད་པ་རང་ལ་གནས་ཀྱང་། འཁྲུལ་པས་གཞན་དུ་ཚོལ་ཡང་རྙེད་མཐའ་མེད་པར་
བསྟན་པ་དང་གཅིག །དོན་དེ་བཞིན་ཉིད་ལ་སེམས་ཅི་བཞིན་མར་གནས་ན། གཉིས་
སུ་མེད་པས་དྲི་མ་མེད་པར་བསྟན་པ་དང་གཉིས། རྟོག་འཛིན་མཐའ་དང་བྲལ་ན་
དྲི་མེད་མཆོག་ཏུ་བསྟན་པ་དང་གསུམ་མོ། །དོན་དྲི་མ་མེད་པ་མ་བཙལ་བ་ལ། དོན་
རྣམ་པ་གསུམ་སྟེ། དོན་དྲི་མ་མེད་པར་ཡེ་ནས་རང་ལ་གནས་པར་བསྟན་པ་དང་
གཅིག །རྟོགས་པ་ཁོང་དུ་ཆུད་ན་བཙལ་ཞིང་སྒྲུབ་ཏུ་མེད་པར་བསྟན་པ་དང་གཉིས།
དེ་བཞིན་ཉིད་ལ་སེམས་གནས་ན། འབྲས་བུ་ས་ནོན་པར་བསྟན་པ་དང་གསུམ་མོ། །
ཐ་མ་རྒྱུད་ཡོངས་སུ་གཏད་པའི་གནས་བསྟན་པ་ལ་ཡང་གཉིས་ཏེ། རྒྱུད་ཡོངས་སུ་

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
གཏད་པ་དང་གཅིག །རྒྱུད་ལ་ཡོངས་སུ་བསྟོད་དེ་བསྟན་པའོ། །བྱང་ཆུབ་སེམས་དྲི་
མ་མེད་པའི་ས་གཅོད་རྫོགས་སོ། །
བྱང་ཆུབ་སེམས་ལྟ་བ་གཡུང་དྲུང་གི་རྒྱུད་ལ་སྤྱི་དོན་རྣམ་པ་གསུམ་སྟེ། དང་པོ་
གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་
གཉིས། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དེ་ལ་གླེང་
གཞི་བསྟན་པ་ལ་ལྔ། སྟོན་པ་དང་། གནས་དང་། དུས་དང་། འཁོར་དང་། བཀའ་
དང་ལྔའོ། །བར་དུ་རྒྱུད་ཡོངས་སུ་དགྲོལ་བར་བསྟན་པ་ལ་ཡང་དོན་ལྔ་སྟེ། སྤྱི་
གཅོད་ལྟ་བའི་གནས་ལུགས་བསྟན་པ་དང་གཅིག །རྒྱུད་ཀྱི་དོན་ཡོངས་སུ་བསམ་
ཞིང་བཤད་པར་དམ་བཅའ་བར་བསྟན་པ་དང་གཉིས། ངེས་པའི་ལྟ་དོན་བསྟན་
པ་དང་གསུམ། བྱེ་བྲག་ལྟ་བའི་དོན་བསྟན་པ་དང་བཞི། བཀའ་དོན་ཐུན་མོང་མ་
ཡིན་པར་གདམས་ཏེ་བསྟན་པ་དང་ལྔའོ། །སྤྱི་གཅོད་ལྟ་བའི་གནས་པ་ལ་ཡང་དོན་
རྣམ་པ་གཉིས་ཏེ། འཁྲུལ་རྟོག་བློ་དང་ལྡན་པའི་ཐེག་དམན་རྣམས་ལ། ངེས་པར་ལྟ་
བའི་དོན་བསྟན་པ་དང་གཅིག །རྫོགས་ཆེན་ལྟ་བའི་གནས་ལུགས་དོན་བརྗོད་བྲལ་
ཐ་སྙད་མེད་པར་བསྟན་པ་དང་གཉིས་སོ། །རྒྱུད་ཡོངས་སུ་གདམས་ཤིང་བཤད་
པར་དམ་བཅའ་བར་བསྟན་པ་ལ་ཡང་དོན་རྣམ་པ་བཞི་སྟེ། ཡངས་པའི་དོན་ལ་བློ་
བཞག་པའི་ཚེ། འཁྲུལ་པའི་རྟོག་འཛིན་བྱུང་ན། དོན་ལ་གོལ་བར་བསྟན་པ་དང་
གཅིག ། ལྟ་བའི་དོན་ལ་ཟིན་པ་མེད་པར་འཁྲུལ་སྟེ། འབྲས་བུ་ཐོག་མཐའ་མེད་པར་
བསྟན་པ་དང་གཉིས། ངེས་པའི་དོན་ལ་མཚོན་ན། ཐིག་ལེ་གཅིག་ལ་ཞོག་གཅིག་
པར། བཀའ་ཡི་དོན་བསྟན་པ་དང་གསུམ། རྟོགས་པ་ཁོང་དུ་གཞུག་ཕྱིར་བཀའ་ཡི་
དོན་བཤད་པར་དམ་བཅའ་བ་དང་བཞིའོ། །ངེས་པར་ལྟ་བའི་དོན་བསྟན་པ་ལ་ཡང་
དོན་རྣམ་པ་གསུམ་སྟེ། དོན་བརྗོད་བྲལ་དེ་དེ་བཞིན་ཉིད་དུ་གནས་པ་རང་བཞིན་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟ་བ་བསྟན་པ་དང་གཅིག །དེ་རྟོགས་དེ་བཞིན་ཉིད་དུ་གནས་པ། དེ་ཁོ་ནའི་ལྟ་བ་
བསྟན་པ་དང་གཉིས། གཉིས་མེད་ངང་ལ་གནས་ན་རྫོགས་ཆེན་མཆོག་གི་དོན་ལྔ་
བསྟན་པ་དང་གསུམ་མོ། །བྱེ་བྲག་ལྟ་བའི་དོན་བསྟན་པ་ལ་ཡང་དོན་རྣམ་པ་ལྔ་སྟེ།
ཐམས་ཅད་མ་བཅོས་ཐིག་ལེ་གཅིག ། ཡེ་སངས་རྒྱས་པར་ལྟ་བ་ཆེ་བར་བསྟན་པ་དང་
གཅིག །དོན་རང་བཞིན་དེ་བཞིན་ཉིད་དུ་རྟོགས་ནས། དབྱེ་བ་མེད་པར་ལྟ་བ་དག་
པར་བསྟན་པ་དང་གཉིས། དོན་དེ་བཞིན་ཉིད་དང་ལྡན་ནས་ཕྱོགས་སུ་ཆད་པ་མེད་
ན་ལྟ་བ་གྲོལ་བར་བསྟན་པ་དང་གསུམ། གང་ལ་འགལ་བ་མེད་ཅིང་དེ་བཞིན་ཉིད་
དུ་བསྟན་ན། ལྟ་བ་རྒྱུད་ལ་ཐེབས་པར་བསྟན་པ་དང་བཞི། གང་དུ་མི་གཡོ་ངང་ལ་
གནས་ན། ལྟ་བ་ཐབས་ཀྱི་ཟིན་པར་བསྟན་པ་དང་ལྔའོ། །བཀའ་ཡི་དོན་ཐུན་མོང་མ་
ཡིན་པར་གདམས་ཏེ་བསྟན་པ་ལ་དོན་རྣམ་པ་གསུམ་སྟེ། ལྟ་བ་ཡན་ལག་མང་བར་
བསྟན་པ་ལ་ཡང་ངེས་དོན་ཐིག་ལེ་གཅིག་པས་བཙལ་ཞིང་བསྒྲུབ་ཏུ་མེད་པར་བསྟན་
པ་དང་གཅིག །དོན་དེ་བཞིན་ཉིད་ལ་བློ་ཇི་བཞིན་མ་གནས་ན། ལྟ་བ་གཡུང་དྲུང་
མི་ཟིན་པར་བསྟན་པ་དང་གཉིས། བླ་མེད་འབྲས་བུའི་དོན་ཅི་བཞིན་བསྒོམ་པས་
ཐོབ་པར་བསྟན་པ་དང་གསུམ་མོ། །ཐ་མ་རྒྱུད་གཏད་པའི་གནས་བསྟན་པ་ལ་དོན་
གཉིས་ཏེ། རྒྱུད་ཡོངས་སུ་གཏད་པའི་གནས་བསྟན་པ་དང་གཅིག །ཐ་མ་རྒྱུད་ལ་
ཡོངས་སུ་བསྟོད་དེ་བསྟན་པ་དང་གཉིས་སོ། །བྱང་ཆུབ་སེམས་ལྟ་བ་གཡུང་དྲུང་གི་
རྒྱུད་ཀྱི་ས་གཅོད་རྫོགས་སོ། །
བྱང་ཆུབ་སེམས་བསམ་གཏན་ཅོག་པུའི་རྒྱུད་ལ། སྤྱི་དོན་རྣམ་པ་གསུམ་སྟེ། དང་
པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་བར་བསྟན་པ་དང་
གཉིས། ཐ་མར་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དེ་ལ་
དང་པོ་གླེང་གཞི་བསྟན་པ་ལ་ཡང་དོན་རྣམ་པ་ལྔ་སྟེམལ་མང
 ། སྟོན་པ་དང་། གནས་དང༌།
78

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
འཁོར་དང་། དུས་དང་། བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་བར་བསྟན་
པ་ལ་ཡང་དོན་རྣམ་པ་དྲུག་སྟེ། རྟོགས་མ་རྟོགས་ཀྱི་ཁྱད་པར་བསྟན་པ་དང་གཅིག །
བདེ་བ་ལུས་ཀྱི་བཞག་ཐབས་བསྟན་པ་དང་གཉིས། མན་ངག་སེམས་ཀྱི་བཞག་ཐབས་
བསྟན་པ་དང་གསུམ། བསྒོམ་པའི་གོལ་ས་བཅད་པ་དང་བཞི། བསམ་གཏན་བསྟན་
པའི་ཚད་བསྟན་པ་དང་ལྔ། བསམ་གཏན་མཐའ་ཕྱིན་པའི་ཚད་བསྟན་པ་དང་དྲུག་
གོ །དེ་རྟོགས་མ་རྟོགས་ཀྱི་ཁྱད་པར་བསྟན་པ་ལ་ཡང་དོན་རྣམ་པ་གསུམ་སྟེ། རང་
རྟོགས་པ་ཁོང་དུ་ཚུད་ནས། འབྲས་བུ་ཐོབ་པར་བསྟན་པ་དང་གཅིག །མ་རྟོགས་
འཁྲུལ་པའི་འབྲས་བུ་ཐོབ་མཐའ་མེད་པའི་མཐུན་དཔེ་བསྟན་པ་དང་གཉིས། རང་
ལ་གནས་ཀྱང་འཁྲུལ་པས་རྙེད་དཀའ་སྟེ། བཀའ་ཡི་དོན་བརྟག་པར་བསྟན་པ་དང་
གསུམ་མོ། །བདེ་བ་ལུས་ཀྱི་བཞག་ཐབས་བསྟན་པ་ལ་ཡང་དོན་རྣམ་པ་གསུམ་སྟེ།
གན་རྒྱལ་བདེ་བར་བཞག་པས། འབྱུང་བ་ཆ་སྙོམས་ཤིང་བྱིང་བའི་མུན་པ་སེལ་བར་
བསྟན་པ་དང་གཅིག །མཉམ་པ་བདེ་བར་བཞག་པས་མཐའ་བཅད་པ་དང་གཉིས།
གཅིག་པུ་བདེ་བར་བཞག་པས་བྱིང་རྒོད་ཆ་སྙོམས་པ་དང་གསུམ་མོ། །མན་ངག་
སེམས་ལ་བཞག་ཐབས་བསྟན་པ་ལ་ཡང་དོན་རྣམ་པ་གསུམ་སྟེ། དོན་ཡེ་སངས་རྒྱས་
ཤིང་བསྒོམ་དུ་མེད་པས། བསམ་ཞིང་ཡོངས་སུ་མེད་དེ། མ་བྱིང་མི་རྒོད་པར་བཞག་
པ་དང་གཅིག །དོན་མི་དམིགས་གྱིས་གྲུབ་པས། མི་རྟོགས་མི་བཙལ་བར་བཞག་པ་
དང་གཉིས། དོན་རང་བཞིན་སྤྲོས་དང་བྲལ་བས། མ་བཅོས་པའི་ངང་ལ་མི་འགྱུར་
བར་བཞག་པ་དང་གསུམ་མོ། །བསྒོམ་པའི་གོལ་ས་གཅོད་པ་ལ་ཡང་དོན་རྣམ་པ་
བཞི། སྤང་བླང་སྤྱོད་པས་གོལ་བར་བསྟན་པ་དང་གཅིག །དོན་མེད་ཚིག་གིས་གོལ་
བར་བསྟན་པ་དང་གཉིས། རྣམ་རྟོག་ལྟ་བས་གོལ་བར་བསྟན་པ་དང་གསུམ། བསྒོམ་
ཆགས་ནད་ཀྱིས་གོལ་བར་བསྟན་པ་དང་བཞིའོ། །བསམ་གཏན་བསྟན་པའི་ཚད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བསྟན་པ་ལ་ཡང་དོན་རྣམ་པ་གཉིས་ཏེ། དོན་བསམ་པ་ལ་གནས་པའི་དུས་ན། བག་
ཆགས་ཀྱི་དྲན་རྟོག་རྒྱུན་ཆད་ནས། བསམ་གཏན་དོན་ལ་གནས་པར་བསྟན་པ་དང་
གཅིག །དོན་རྟོགས་པ་ཁོང་དུ་ཆུད་ནས། དགོངས་པ་རྣམ་པར་དག་པར་བསྟན་
པ་དང་གཉིས་སོ། །བསམ་གཏན་མཐར་ཕྱིན་པའི་ཚད་བསྟན་པ་ལ་དོན་གསུམ་སྟེ།
དཔེ་ཐུན་མོང་མ་ཡིན་པས། བསམ་གཏན་རྟོགས་པ་ཁོང་དུ་ཚུད་པའི་ཚད་བསྟན་
པ་དང་གཅིག །བསམ་གཏན་ཀློང་དུ་ཚུད་པའི་ཚད་བསྟན་པ་དང་གཉིས། བསམ་
གཏན་ལྷུན་གྱིས་གྲུབ་པའི་ཚད་བསྟན་པ་དང་གསུམ་མོ། །ཐ་མ་རྒྱུད་ཡོངས་སུ་གཏད་
པའི་གནས་བསྟན་པ་ལ་དོན་གཉིས་ཏེ། རྒྱུད་ཡོངས་སུ་གཏད་པ་དང་། རྒྱུད་ལ་
ཡོངས་སུ་བསྟོད་དེ་བསྟན་པ་དང་གཉིས་སོ། །བྱང་ཆུབ་སེམས་བསམ་གཏན་ཅོག་བུའི་
ས་གཅོད་རྫོགས་སོ། །
བྱང་ཆུབ་སེམས་གསང་བ་ཐུགས་ཀྱི་ཡང་གཏེར་གྱི་རྒྱུད་ལ། སྤྱི་དོན་རྣམ་པ་
གསུམ་སྟེ། དང་པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་དགྲོལ་
བར་བསྟན་པ་དང་གཉིས། ཐ་མ་རྒྱུད་གཏད་པའི་གནས་བསྟན་པ་གསུམ་མོ། །དང་
པོ་གླེང་གཞི་བསྟན་པ་ལ་དོན་ལྔ་སྟེ། སྟོན་པ་དང་། གནས་དང་། འཁོར་དང༌། དུས་
དང༌། བཀའ་དང་ལྔའོ། །བར་དུ་རྒྱུད་ཡོངས་སུ་གྲོལ་བར་བསྟན་པ་ལ་ཡང་དོན་རྣམ་
པ་བཞི་སྟེ། ཡང་གཏེར་རྟོགས་མ་རྟོགས་ཀྱི་ཁྱད་པར་བསྟན་པ་དང་གཅིག ། ལྟ་བ་
ཐུགས་ཀྱི་ཡང་གཏེར་མཆོག་གི་དོན་བསྟན་པ་དང་གཉིས། མན་ངག་སེམས་ཀྱི་ཡང་
གཏེར་གནས་པ་བསྟན་པ་དང་གསུམ། སྙིང་པོ་བྱང་ཆུབ་སེམས་ཀྱི་བཙལ་ཐབས་
བསྟན་པ་དང་བཞིའོ། །ཡང་གཏེར་རྟོགས་མ་རྟོགས་ཀྱི་ཁྱད་པར་བསྟན་པ་ལ་གཉིས་
ཏེ། དོན་ཡང་གཏེར་རང་ལ་གནས་ཀྱང་། 
མ་རྟོགས་འཁྲུལ་པར་བསྟན་པ་དང་
གཅིག །
ངེས་པའི་དོན་བཙལ་ཕྱིར་བཀའ་ཡི་དོན་ཡོངས་སུ་རྟོགས་པར་བསྟན་པ་དང་
80

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
གཉིས་སོ། ། ལྟ་བ་ཐུགས་ཀྱི་ཡང་གཏེར་མཆོག་གི་དོན་བསྟན་པ་ལ་གསུམ་སྟེ། ཐམས་
ཅད་མ་བཅོས་ཡེ་སངས་རྒྱས་པའི་ལྟ་བས་མཆོག་ཏུ་བསྟན་པ་དང་གཅིག །དེ་བཞིན་
གཉིས་འཛིན་མཐའ་དང་བྲལ་ན། ལྟ་བའི་མཆོག་ཏུ་བསྟན་པ་དང་གཉིས། དོན་ཉག་
གཅིག་དེ་བཞིན་ཉིད་ལ་བཙལ་ཞིང་། བསྒྲུབ་ཏུ་མེད་པར་ལྟ་བའི་མཆོག་ཏུ་བསྟན་
པ་དང་གསུམ་མོ། །མན་ངག་སེམས་ཀྱི་ཡང་གཏེར་བསྟན་པ་ལ་ཡང་དོན་གསུམ་
སྟེ། དོན་དེ་བཞིན་ཉིད་ལ་སེམས་ཅི་བཞིན་གནས་ན། མན་ངག་ཐོག་ཏུ་ཕེབས་པར་
བསྟན་པ་དང་གཅིག །སྒོམ་ཆགས་ནད་ཀྱིས་ཟིན་ན་འཁྲུལ་པ་འཁོར་བའི་ཆུ་རྒྱུན་
བསྟན་པ་དང་གཉིས། བསྒོམ་ཆགས་ནད་ལས་གྲོལ་ན་སངས་རྒྱས་རང་ལ་གནས་
པར་བསྟན་པ་དང་གསུམ་མོ། །སྙིང་པོ་བྱང་ཆུབ་ཀྱི་སེམས་བཙལ་ཐབས་བསྟན་པ་
ལ་གསུམ་སྟེ། ལོག་རྟོག་འཁྲུལ་པའི་སེམས་ཀྱི་འབྲས་བུ་མཐའ་མེད་པར་བསྟན་པ་
དང་གཅིག །དོན་དེ་བཞིན་ཉིད་ལ་སེམས་ཇི་བཞིན་གནས་ན། ཡོན་ཏན་ཤུགས་ཀྱིས་
འབྱུང་བར་བསྟན་པ་དང་གཉིས། དོན་རྟོགས་འཛིན་མཐའ་དང་བྲལ་ན། མཆོག་གི་
དོན་དུ་བསྟན་པ་དང་གསུམ་མོ། ། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་ལ་
ཡང་གཉིས་ཏེ། རྒྱུད་གཏད་པའི་གནས་བསྟན་པ་དང་གཅིག །རྒྱུད་ལ་བསྟོད་པ་དང་
གཉིས་སོ། །བྱང་ཆུབ་སེམས་གསང་བ་ཐུགས་ཀྱི་ཡང་གཏེར་གྱི་ས་གཅོད་རྫོགས་སོ། །
བྱང་ཆུབ་སེམས་མན་ངག་འཕྲུལ་གྱི་ཡང་གཏེར་གྱི་རྒྱུད་ལ་སྤྱི་དོན་རྣམ་པ་གསུམ་
སྟེ། དང་པོ་གླེང་གཞི་བསྟན་པ་དང་གཅིག །བར་དུ་རྒྱུད་ཡོངས་སུ་གྲོལ་བར་བསྟན་
པ་དང་གཉིས། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །
དང་པོ་གླེང་གཞི་བསྟན་པ་ལ་ཡང་ལྔ་སྟེ། སྟོན་པ་དང་། གནས་དང་། འཁོར་དང་།
དུས་དང༌། བཀའ་དང་ལྔའོ། །བར་དུ་རྒྱུད་ཡོངས་སུ་གྲོལ་བར་བསྟན་པ་ལ་ཡང་
གསུམ་སྟེ། རྟོགས་མ་རྟོགས་ཀྱི་ཁྱད་པར་བསྟན་པ་དང་གཅིག །དགོངས་པ་དོན་གྱི་
81

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡན་ལག་བསྟན་པ་དང་གཉིས། མཇུག་ཡོངས་སུ་བསྡུས་ཏེ་བསྟན་པ་དང་གསུམ་
མོ། །རྟོགས་མ་རྟོགས་ཀྱི་ཁྱད་པར་བསྟན་པ་ལ་བཞི་སྟེ། རྟོགས་པ་རང་ལ་ཤར་ངེས་
ན་དོན་གཅིག་ཏུ་གནས་པ་བསྟན་པ་དང་གཅིག མ་རྟོགས་འཁྲུལ་པས་འབྲས་བུ་ཐོབ་
མཐའ་མེད་པར་བསྟན་པ་ལ་གཉིས། དོན་རང་ལ་གནས་ཀྱང་རྟོགས་པ་དཀའ་བས་
བཀའ་ཡི་དོན་ཡོངས་སུ་བརྟགས་པ་དང་གསུམ། གཤེན་རབ་རྣམ་པ་གསུམ་གྱིས་
བློ་སྦྱངས་པས་དོན་བཙལ་བ་དང་བཞིའོ། །དགོངས་པ་དོན་གྱི་ཡན་ལག་ལ་བཞི་སྟེ།
དཔེ་ཐུན་མོང་མ་ཡིན་པ་དགོངས་པའི་དོན་བསྟན་པ་དང་གཅིག །རང་བཞིན་ལྟ་
བའི་གནས་ལུགས་དེ་བཞིན་ཉིད་དུ་བསྟན་པ་དང་གཉིས། བར་དུ་མན་ངག་བཞག་
ཐབས་བསྟན་པ་དང་གསུམ། ཐ་མ་སེམས་ཀྱི་ལོག་འཁྲུལ་བཅོས་ཐབས་བསྟན་པ་
དང་བཞིའོ། །མཇུག་དོན་ཡོངས་སུ་བསྡུས་ཏེ་བསྟན་པ་ལ་གཉིས་ཏེ། སེམས་ཉིད་
ངང་ལ་ཉིད་གནས་པར་བསྟན་པ་དང་གཅིག །དོན་འདི་ཞེས་བསྟན་དུ་མེད་པའི་
མཐུན་དཔེ་བསྟན་པ་དང་གཉིས་སོ། །ཐ་མ་རྒྱུད་ཡོངས་སུ་གཏད་པའི་གནས་མཐུན་
དཔེ་བསྟན་པ་གཉིས་ཏེ། རྒྱུད་ཡོངས་སུ་གཏད་པའི་གནས་དང་། རྒྱུད་ལ་ཡོངས་
སུ་བསྟོད་དེ་བསྟན་པ་དང་གཉིས་སོ། །བྱང་ཆུབ་སེམས་འཕྲུལ་གྱི་ཡང་གཏེར་གྱི་ས་
གཅོད་རྫོགས་སོ། །
བྱང་ཆུབ་སེམས་མུ་ཏིག་ཕྲེང་བ་ཐབས་ཀྱི་རྒྱུད་ལ་སྤྱི་དོན་རྣམ་པ་གསུམ་སྟེ། དང་
པོ་གླེང་གཞི་བསྟན་པ་དང་གཅིག 
བར་དུ་རྒྱུད་ཡོངས་སུ་དགྲོལ་བར་བསྟན་པ་དང་
གཉིས། 
ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དང་
པོ་གླེང་གཞི་བསྟན་པ་ལ་ལྔ་སྟེ། སྟོན་པ་དང་། གནས་དང་། འཁོར་དང་། དུས་
དང་། བཀའ་དང་ལྔའོ། །བར་དུ་རྒྱུད་ཡོངས་སུ་དགྲོལ་བར་བསྟན་པ་ལ་དོན་བཞི་
སྟེ། རྟོགས་མ་རྟོགས་ཀྱི་ཁྱད་པར་བསྟན་པ་དང་གཅིག །ཆེ་བ་ཐབས་ཀྱི་ཁྱད་པར་
82

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
བསྟན་པ་དང་གཉིས། མྱུར་བ་ཐབས་ཀྱི་ཁྱད་པར་བསྟན་པ་དང་གསུམ། མཁས་པ་
ཐབས་ཀྱི་ཁྱད་པར་བསྟན་པ་དང་བཞིའོ། །རྟོགས་མ་རྟོགས་ཀྱི་ཁྱད་པར་བསྟན་པ་
ལ་གསུམ་སྟེ། དོན་ཡེ་སངས་རྒྱས་ཀྱང་འཁྲུལ་པར་བརྟག་པས་ཐར་པའི་དུས་མེད་
པར་བསྟན་པ་དང་གཅིག །དོན་རང་ལ་གནས་པ་མ་རྟོགས་གཞན་དུ་ཚོལ་ན། རྙེད་
པ་དཀའ་བ་མཐུན་པའི་དཔེ་བསྟན་པ་དང་གཉིས། རྟོགས་པ་ཁོང་དུ་གཞུགས་པའི་
ཕྱིར། རྒྱུད་ཡོངས་སུ་བསྡུས་ཏེ་བསྟན་པ་དང་གསུམ་མོ། །ཆེ་བ་ཐབས་ཀྱི་ཁྱད་པར་
ལ་ཡང་གཉིས་ཏེ། དོན་ཡེ་སངས་རྒྱས་པར་རྟགས་འགྱུར་བ་མེད་དེ། དེ་བཞིན་ཉིད་
དུ་གནས་པ་བསྒྲུབ་ཅིང་བཙལ་དུ་མེད་པས། ཐབས་ཀྱི་ཁྱད་པར་ཆེ་བར་བསྟན་པ་
དང་གཅིག །དོན་བཙལ་ཞིང་བསྒྲུབ་ཏུ་མེད་པས་ཐ་སྙད་ཀུན་དང་བྲལ་ཏེ། བཤད་
ཅིང་བརྗོད་དུ་མེད་པས། ཐབས་ཀྱི་ཁྱད་པར་ཆེ་བ་བསྟན་པ་དང་གཉིས་སོ། །མྱུར་བ་
ཐབས་ཀྱི་ཁྱད་པར་བསྟན་པ་ལ་ཡང་གཉིས་ཏེ། ཐམས་ཅད་སངས་རྒྱས་འགྱུར་མེད་
དེ། དེ་བཞིན་ཉིད་ལ་མ་འདུས་པ་མེད་དེ། དེ་བཞིན་གཉིས་མེད་མི་འགྱུར་ན། ཐབས་
ཀྱི་ཁྱད་པར་འགྱུར་བར་བསྟན་པ་དང་གཅིག །དོན་གཉིས་མེད་ངང་ལ་བསྒོམ་ན།
ཐབས་ཀྱི་ཁྱད་པར་མྱུར་བར་བསྟན་པ་དང་གཉིས་སོ། །མཁས་པ་ཐབས་ཀྱི་ཁྱད་པར་
བསྟན་པ་ལ་ཡང་བཞི་སྟེ། དང་པོ་ཤེས་རབ་ཟབ་མོ་སྤྱད་ཅིང་། དད་པའི་སྣོད་བརྟག་
པར་དམ་བཅའ་བ་དང་གཅིག །དོན་འགྲོ་བ་ཀུན་ལ་གནས་པས་བརྟགས་པར་དཀའ་
ཡང༌། ཐབས་དང་ལྡན་ན་འབྲས་བུ་འགྲུབ་པར་བསྟན་པ་དང་གཉིས། དེ་བཞིན་
ཐབས་ལ་བརྟེན་པས་བདེ་བ་རང་ལ་འབྱུང་སྟེ། ཐབས་དང་བྲལ་ན་དོན་རྙེད་དཀའ་
བར་བསྟན་པ་དང་གསུམ། ཐབས་ཀྱི་ཡན་ལག་རྣམ་པ་ལྔའི། གང་ཟག་རྣམ་པ་ལྔ་
ཡི་མཚན་བརྟག་ལ། གཉེན་པོ་སྟོབས་ལྔས་བསྐྱེད་རྫོགས་འབྲེལ་བར་བསྟན་པ་དང་
བཞིའོ། །ཐ་མ་རྒྱུད་ཡོངས་སུ་གཏད་པའི་གནས་བསྟན་པ་ལ་གཉིས་ཏེ། རྒྱུད་ཡོངས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སུ་གཏད་དེ་བསྟན་པ་དང་གཅིག །རྒྱུད་ལ་ཡོངས་སུ་བསྟོད་དེ་བསྟན་པ་དང་གཉིས་
སོ། །བྱང་ཆུབ་སེམས་མུ་ཏིག་འཕྲེང་བའི་ས་གཅོད་རྫོགས་སོ། །
བྱང་ཆུབ་སེམས་རྗེས་འཇུག་སྤྱོད་པའི་རྒྱུད་ལ་སྤྱི་དོན་རྣམ་པ་གསུམ་སྟེ། དང་པོ་
གླེང་གཞི་བསྟན་པ་དང་གཅིག བར་དུ་རྒྱུད་ཡོངས་སུ་དགྲོལ་བར་བསྟན་པ་དང་
གཉིས། ཐ་མ་རྒྱུད་ཡོངས་སུ་གཏད་པའི་གནས་བསྟན་པ་དང་གསུམ་མོ། །དེ་ལ་དང་
པོ་གླེང་གཞི་བསྟན་པ་ལ་དོན་རྣམ་པ་ལྔ་སྟེ། སྟོན་པ་དང་། གནས་དང་། འཁོར་
དང༌། དུས་དང་། བཀའ་དང་ལྔའོ། །བར་དུ་རྒྱུད་ཡོངས་སུ་གྲོལ་བ་ལ་ཡང་ལྔ་སྟེ།
དང་པོ་རྟོགས་མ་རྟོགས་ཀྱི་ཁྱད་པར་བསྟན་པ་དང་གཅིག །ཐུན་མོང་དངོས་ལ་ཞེན་
པ་སྤྱོད་པ་དང་གཉིས། ཁྱད་པར་བླ་ན་མེད་པའི་སྤྱོད་པ་བསྟན་པ་དང་གསུམ། ཁྱད་
པར་མཆོག་གི་སྤྱོད་པ་བསྟན་པ་དང་བཞི། ལྟ་སྤྱོད་གཉིས་སུ་མེད་པར་བསྟན་པ་དང་
ལྔའོ། དང་པོ་རྟོགས་མ་རྟོགས་ཀྱི་ཁྱད་པར་བསྟན་པ་ལ་གཉིས་ཏེ། ཤེས་རིག་འཁྲུལ་
པས་སོ་སོར་བརྟགས་ཀྱང་། དོན་ངེས་པའི་ཐིག་ལེ་གཅིག་ཏུ་བསྟན་པ་དང་གཅིག །
གཉིས་འཛིན་འཁྲུལ་པའི་དོན་ལ་འགལ་བར་བསྟན་པ་དང་གཉིས་སོ། །ཐུན་མོང་
དངོས་ལ་ཞེན་པའི་སྤྱོད་པ་བསྟན་པ་ལ་ཡང་གཉིས་ཏེ། བློ་ལ་གང་སྣང་ཡང་འཁྲུལ་
ཏེ་བླ་མེད་དོན་ལས་འགལ་བར་བསྟན་པ་དང་གཅིག །གཉིས་སུ་དབྱེར་མེད་ལུས་
ཀྱི་སྤྱོད་པ་དེ། བླ་མེད་དོན་ལས་འགལ་བར་བསྟན་པ་དང་གཉིས་སོ། །ཁྱད་པར་བླ་
ན་མེད་པའི་སྤྱོད་པ་ལ་ཡང་དོན་རྣམ་པ་གཉིས་ཏེ། ཐམས་ཅད་སྤང་བླང་མེད་པས་
དོན་གྱི་མཆོག་སྟེ། དེ་བཞིན་གཅིག་པས། གཉིས་སྤྱོད་འགལ་དེ་སྤང་བླང་མེད་ན་
ཁྱད་པར་བསྟན་པ་དང་གཅིག །དོན་རྣམ་པར་དག་པའི་ཐིག་ལེ་གཅིག་ལ། གནས་
ཤིང་མི་འགྱུར་བའི་ངང་ལ་མ་ཡེངས་པར་གནས་ན། ཁྱད་པར་བླ་ན་མེད་པའི་སྤྱོད་
པ་བསྟན་པ་དང་གཉིས་སོ། །ཁྱད་པར་མཆོག་གི་སྤྱོད་པ་བསྟན་པ་ལ་ཡང་དོན་རྣམ་
84

སེམས་སྡེ། རྒྱུད་བུ་ཆུང་བཅུ་གཉིས་ཀྱི་ས་གཅོད།
པ་གསུམ་སྟེ། བཙལ་དུ་མེད་པའི་ངང་ལ་ཇི་བཞིན་མ་གནས་ན། ཁྱད་པར་མཆོག་གི་
སྤྱོད་པ་བསྟན་པ་དང་གཅིག །ཤེས་པ་བཟུང་འཛིན་བྲལ་བའི་ངང་ལ་སེམས་པ་མེད་
ན། ཁྱད་པར་མཆོག་གི་སྤྱོད་པ་བསྟན་པ་དང་གཉིས། མི་ལྟ་བལྟ་ཞིང་མི་སྤྱོད་སྤྱོད་
ན་ཁྱད་པར་མཆོག་གི་སྤྱོད་པ་བསྟན་པ་དང་གསུམ་མོ། ། ལྟ་སྤྱོད་གཉིས་སུ་མེད་པར་
བསྟན་པ་ལ་ཡང་དོན་རྣམ་པ་གཉིས་ཏེ། ལྟ་སྤྱོད་མཐར་ཕྱིན་གཉིས་འཛིན་མཐའ་
དང་བྲལ་ན། དོན་བཤད་བརྗོད་མཐའ་ལས་འདས་པར་བསྟན་པ་དང་གཅིག །དོན་
ཉག་གཅིག་རྨ་བར་དག་པས། མ་བཅོས་པའི་ངང་ཇི་བཞིན་པར་སྤྱད་པ་དང་གཉིས་
སོ། །ཐ་མར་རྒྱུད་ཡོངས་སུ་གཏད་པའི་གནས་གཏན་པ་ལ་ཡང་དོན་རྣམ་པ་གཉིས་
སྟེ། རྒྱུད་ཡོངས་སུ་གཏད་པའི་གནས་བསྟན་པ་དང་གཅིག །རྒྱུད་ལ་ཡོངས་སུ་
བསྟོད་དེ་བསྟན་པ་དང་གཉིས་སོ། །བྱང་ཆུབ་སེམས་རྗེས་འཇུག་སྤྱོད་པའི་ས་གཅོད་
རྫོགས་སོ། །དང་པོ་རྫོགས་པའི་སྤྱི་གཅོད། དེ་ནས་རྩ་བ་འདུས་པའི་རྒྱུད། ཉག་
གཅིག་མའི་རྒྱུད། ཡི་གེ་མེད་པའི་རྒྱུད། མཐའ་རུ་སེལ་བའི་རྒྱུད། དྲི་མ་མེད་པའི་
རྒྱུད། ལྟ་བ་འགྱུར་མེད་རྒྱུད། བསམ་གཏན་ཅོག་བུའི་རྒྱུད། ཐུགས་ཀྱི་ཡང་གཏེར་
རྒྱུད། འཕྲུལ་གྱི་ཡང་གཏེར་རྒྱུད། མུ་ཏིག་ཕྲེང་བ་ཐབས་ཀྱི་རྒྱུད། རྗེས་འཇུག་སྤྱོད་
པའི་རྒྱུད། རྒྱུད་བུ་ཆུང་བཅུ་གཉིས་ཀྱི་ས་གཅོད་རྫོགས་སོ། །དགེའོ། །
85

རྫོགས་པ་ཆེན་པོ་ལུང་དྲུག་བཞུགས་སོ། །
༄༅། །ཀ ཀླད་ལྔ་ཏེ་༽ཀུན་བཟང་བདེ་ཆེན་ངང་ལ་ཕྱག་འཚལ་ལོ། ། ཕྱག་འཚལ་བར་བ་བར་
བསྟན་པ་༽ཁ སྟོན་པ་ཐུགས་རྗེ་ཆེ་མངའ་བས། སྟོན་པའི་ཐུགས་རྗེ་བསྟན་པ་༽ཐུགས་ཀྱི་
དཀྱིལ་ནས་བཅུད་ཕྱུང་ནས། བྱིན་གྱིས་བརླབས་ཀྱིས་བཤད་པའི་ལུང་། ག རྩོལ་
བྲལ་ཉག་༼ལུང་གི་མཚན་བསྟན་པ་༽གཅིག་དགོངས་པའི་ལུང་། ང ལུང་རྣམས་ཀུན་ལུང་
གི་ཆེ་བ་བསྟན་པ་༽གྱི་རྒྱལ་པོ་འདི། ཁྱུང་ཆེན་བཞིན་དུ་རླབས་ཀྱིས་གཅོད། སེང་གེ་
བཞིན་དུ་ཤུགས་ཀྱིས་མཆོང་། ནམ་མཁའ་བཞིན་དུ་ཡོངས་ལ་ཁྱབ། རྒྱ་མཚོའི་རླན་
བཞིན་ཀུན་ལ་བངས། འདི་མཐོང་རྣམས་ཀྱི་འདི་མ་མཐོང་། ༼རྟོགས་ཟེར་༽རྟོགས་དང་
མ་རྟོགས་ཁྱད་པར་ཆེ། འདི་རྟོགས་རྣམས་ནི་བདེར་གཤེགས་ཡིན། འདི་རྟོགས་
རྣམས་ནི་སངས་རྒྱས་ཡིན། འདི་རྟོགས་རྣམས་ནི་གཤེན་རབ་ཡིན། ཅ འདི་མ་
རྟོགས་༼འདི་མ་རྟོགས་པར་གཞན་གྱིས་སངས་མི་རྒྱས་པར་བསྟན་པ༽པར་སངས་རྒྱས་མེད། ལུང་
གི་རྒྱལ་པོ་འདི་མེད་པས། གཞན་གྱི་སངས་རྒྱས་མི་འགྲུབ་སྟེ། ཁྱུང་ཕྲུག་གནམ་
མཐའ་ཚོལ་བ་འདྲ། གླང་ཆེན་སྒྲིག་རྒྱུ་སྙོག་པ་འདྲ། བྱིས་པའི་འཇའ་མཚོན་འདེད་པ་
འདྲ། དེ་ཕྱིར་ལུང་རྒྱལ་འདི་ལ་ཆོར། ཀཾ རྩོལ་བྲལ་༼གཞུང་གི་དོན་བསྟན་པའོ་༽ཉག་
གཅིག་དགོངས་པའི་ལུང་། ལུང་འདི་ཀུན་གྱིས་ཐུན་མོང་མེན། ཁྱུང་ཆེན་ནམ་
འཕངས་གཅོད་པ་ཡང་། འདབ་ཆགས་ཕལ་གྱི་ཐུན་མོང་མེན། སེང་གེ་གངས་ལ་
མཆོང་པ་ཡང་། སྡེར་ཆགས་ཕལ་གྱི་ཐུན་མོང་མེན། སེང་གེའི་ཚུལ་དུ་བརྗིད་ཆེ་བ།
86

སེམས་སྡེ། རྫོགས་ཆེན་ལུང་དྲུག
རི་བོ་བཞིན་དུ་ལྷུན་སྡུག་པ། རྒྱ་མཚོ་བཞིན་དུ་གཏིང་ཟབ་པ། ལུང་གི་རྒྱལ་པོ་
དགོངས་ལུང་ཡིན། དེ་ཡིན་དེ་ལ་ཆོར་ཏེ་ལྟོས། བལྟས་པས་མཐོང་བ་ཅང་ཡང་མེད།
དེ་ཡི་དེ་ཉིད་མཐོང་པ་ཡིན། ཁཾ ཨེ་མ་ཧོ། བོན་རྣམས་ཐམས་ཅད་རྨི་ལམ་ཚུལ། སྣང་
སྟོང་ངོ་བོ་ཉིད་ཀྱིས་དབེན། མ་སྐྱེས་པ་ཡི་བོན་ཉིད་འདི། དངོས་པོར་བསྟན་པར་མ་
གསུངས་ཏེ། སྒྱུ་མའི་ཚུལ་དུ་སྐྱེ་བར་གསུངས། སྒྲ་མིང་ཚིག་ལས་འདས་པས་ན།
རང་གི་ངོ་བོར་བསྟན་དུ་མེད། འཇིགས་མེད་དབང་པོའི་ས་ཐོབ་པས། བདེར་
གཤེགས་སྐུ་སྟེ་སྦྱང་མི་དགོས། ཐེག་པ་ས་བཅུར་མི་གནས་པས། གཤེན་རབ་རྫོགས་
ཆེན་མཆོག་གི་ས། གསང་སྔགས་མཆོག་གི་སྤྱོད་པ་རྣམས། གཤེན་རབ་བོན་སྐུ་
མཆོག་འདོད་པས། འདོད་པས་མ་ལུས་བརྟེན་ནས་ནི། ཆགས་པའི་ཡེ་ཤེས་འདོད་
སྤྱོད་པས། གཡུང་དྲུང་སེམས་སྐུ་མཐར་ཕྱིན་ནས། བདེ་བ་མེ་ལོང་ཆུ་ཟླ་བཞིན།
སྣང་བ་ཉིད་ནས་རང་བཞིན་མེད། གཤེན་རབ་བདེ་བ་ཐོབ་པ་ཡང་། འདོད་པའི་
ཡོན་ཏན་བསྟེན་པས་གྲུབ། གཟུགས་སོགས་ཆགས་མེད་ཆགས་བྲལ་ནས། གསུམ་
མམ་ལྔ་ལ་ཆགས་པར་བྱ། ས་འདི་སྦྱང་དུ་མེད་པར་གསུངས། གཾ བོན་ཉིད་གསང་
ཆེན་སྦས་པ་འདི། འགྲོ་བ་ཀུན་ལ་རང་བཞིན་གནས། ཕྱིན་ཅི་ལོག་ཏུ་རྣམ་བཏགས་
ཀྱང་། གྲོལ་བ་རང་བྱུང་གཞན་ལས་མིན། བཙལ་དུ་མེད་པའི་སྙིང་པོ་འདི། མེད་པ་
མ་ཡིན་གཡུང་དྲུང་སྙིང་པོ་ཅན། ཡོད་པ་མ་ཡིན་མེད་པའི་སྙིང་པོར་ཡོད། འགྲོ་
རྣམས་སྡུག་བསྔལ་བྱང་ཆུབ་སེམས། ཀུན་ཁྱབ་ནམ་མཁའ་སྤྲིན་གྱི་ཚུལ། དེ་རུ་དེས་
བསྐྱེད་དེ་ཡི་ངང་། ཡཾ ཀུན་ཡིན་བདེར་གཤེགས་སྙིང་པོ་འདི། མ་རིག་འཕྲ་བའི་ཚུལ་
དུ་གནས། འཕྲ་བར་རྟོགས་ན་སྦོམ་པ་ཡིན། མ་རབས་ཐ་མའི་བྱིས་པ་ཡིས། འཕྲ་
བར་བརྟགས་པས་སྦོམ་པར་གོ ། ཐ་སྙད་མིང་གི་བཀྲིད་དྲང་ཀུན། དྲང་པའི་དོན་དུ་
གསུངས་པར་ཟད། འདི་མ་རྟོགས་པར་སངས་རྒྱས་མེད། སངས་རྒྱས་འདོད་པས་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སངས་རྒྱས་རྒྱབ་ཀྱི་ཕྱོགས། སཾ ལོག་སྤྱོད་དེ་ཉིད་བྱང་ཆུབ་ཉིད་ཡིན་ཏེ། དེ་ལས་
གཞན་པ་གུད་ན་མེད། དེ་ཉིད་སྙིང་པོ་མཐོང་ན་ཐམས་ཅད་དེ་ཡིན་ཏེ། དེ་ལས་
གཞན་ཞིག་སུས་ཀྱང་བསྟན་དུ་མེད། བསྟན་དུ་མེད་པ་དེ་ཉིད་བསྟན་པ་ཡིན། སྣང་
བ་སྣ་ཚོགས་འདི་ནི་ཀུན་ཏུ་བཟང་མོ་ལ། མཛད་སྤྱོད་ཐམས་ཅད་ཐབས་ཏེ་ཡབ། དེ་
ལས་མ་གཡོས་པ་དེ་གཤེན་ལྷ་ཨཱ། ༀ དགེ་བསྙེན་དྲང་སྲོང་ལ་སོགས་ཐེག་དམན་
རྣམས། ལུས་ཀྱི་སྡུག་བསྔལ་བྱང་ཆུབ་རྒྱུར་འདོད་པ། དེ་ལ་དེ་མེད་ཆུ་ལ་མར་ཅི་
ཨང་། ཨ་དཀར་ལ་སོགས་ཕྱི་ནང་སྔགས་ཀྱི་སྡེ། བསྐྱེད་རིམ་ལ་སོགས་སེམས་བསྐྱེད་
ལས་རྣམས་ཀྱང་། རྩོལ་བ་སེམས་ཀྱི་ལས་ཏེ་སྡུག་བསྔལ་རྒྱུ། དེ་ལ་དེ་མེད་དེ་ཡིས་ཅི་
ཞིག་བྱ། ཡེ་གཤེན་ཏིང་འཛིན་བྱིང་རྒོད་ཆ་སྙོམས་པ། མཉམ་པས་མི་སྙོམས་དེ་ཉིད་
རྟོག་པའི་གཞི། རྟོག་པ་དེ་ལ་དེ་དོན་ག་ལ་ཡོད། དེ་ལ་མེད་པར་དེ་ཡིས་ཅི་ཞིག་བྱ།
བཏང་སྙོམས་ཆེན་པོའི་ངང་དུ་ངང་བཞག་ན། གྲོལ་བར་འགྱུར་རམ་དེ་ཡིས་ཅི་ཞིག་
བྱ། བདེ་དང་སྡུག་བསྔལ་གཉིས་པོ་རྒྱུ་མཐུན་ན། བཏང་སྙོམས་ངང་ལ་བཞག་རྒྱུ་ག་
ལ་བ། རྩོལ་དང་མིན་རྩོལ་བདེ་དང་སྡུག་བསྔལ་རྒྱུ། རྒྱུ་དང་རྐྱེན་མེད་རང་བཞིན་
འདུས་མ་བྱས། ནམ་མཁའ་ལྟ་བུར་ཡོངས་ལ་ཁྱབ་པར་གནས། ཀུན་གཡོག་འོད་ཀྱིས་
གཅིག་ཏུ་བསྡུས། ཟེར་གྱིས་ཁྱབ་སྟེ་མུན་པའི་མིང་ཡང་མེད། སངས་རྒྱས་བདེ་བས་
ཐམས་ཅད་མ་ལུས་ཁྱབ། སེམས་ཉིད་སངས་རྒྱས་ཡིན་པས་སེམས་ཅན་མིང་ཡང་
མེད། ཐམས་ཅད་སངས་རྒྱས་ཡིན་པས་འཁོར་བའི་མིང་ཡང་མེད། འཁོར་བ་མེད་
པས་མྱ་ངན་འདས་པ་མེད། དེ་ལྟར་བོན་མེད་གཤེན་རབ་ག་ལ་ཨང་། མ་འཁྲུལ་མི་
འཁོར་འཁོར་བ་ཉིད་ནས་དག །མི་རྩོལ་མི་བཙལ་ཡེ་ནས་དེ་བཞིན་ཉིད། མི་བསྒོམ་
མི་བཙལ་བསྒོམ་པའི་ཡུལ་ལས་འདས། འདས་པ་འདི་ལ་བཤད་དུ་ག་ལ་ཡོད།
སངས་རྒྱས་ཉིད་མེད་སེམས་ཅན་ག་ལ་བ། མེད་པའི་སྙིང་པོ་ཚིག་གིས་ག་ལ་མཚོན།
88

སེམས་སྡེ། རྫོགས་ཆེན་ལུང་དྲུག
སྔོན་ཡོད་ད་མེད་མ་ཡིན་གདོད་ནས་རྣམ་པར་དག །དག་དང་མ་དག་ཚིག་གིས་
མཚོན་དང་བྲལ། དེ་དོན་འགྱུར་མེད་གཡུང་དྲུང་སྐུ། སྙིང་པོ་བདག་འཛིན་ཕྱོགས་
དང་བྲལ། འདི་དོན་ཀུན་གྱིས་རླབས་མི་ཆོད། མུ་ལ་ཁྱུང་ཆེན་ཇི་བཞིན་ནོ། །ཛཾ དོན་
གྱི་ཉིང་ཁུ་རྫོགས་ཆེན་འདི། གཅིག་ཏུ་མ་ངེས་མང་པོ་ཡིན། དུ་མར་མི་འདུག་གཅིག་
ཏུ་གནས། གཅིག་དང་མང་པོའི་ཐ་སྙད་མེད། མེད་པ་ཉིད་ཀྱང་མེད་ལས་འདས།
འདས་ཞེས་བྱ་བའི་ཐ་སྙད་ནི། གཤེན་རབ་ཀྱིས་ཀྱང་མ་བསྟན་ནོ། །བསྟན་དང་
བསྟན་བྱ་གཉིས་ཡོད་ན། བསྒོམ་དང་བསྒོམ་བྱ་ཅི་ཕྱིར་མེད། བསྒོམ་པས་འདི་ཞེས་
འཕྲད་པ་མེད། འཕྲད་པ་མེད་པས་དེ་ཉིད་ཕུལ། ཉི རྫོགས་པ་ཆེན་པོ་རྟོགས་འདོད་
པའི། སྐལ་དང་ལྡན་པའི་གཤེན་རབ་དེས། དང་པོ་སེམས་ཀྱི་གདུལ་ཐབས་བསྟན།
གཉིས་པ་སེམས་ཀྱི་གནས་པའི་ཐབས། གསུམ་པ་སེམས་ཉམས་ཐོབ་པའི་ཚད། ཡིད་
ཀྱིས་རྟོགས་པར་བྱ་བ་གཅེས། ཡིག་འབྲུ་ལྷ་སྐུ་རྣམ་ཤེས་རྟ། བཏུལ་ལ་མི་གཡོ་ངང་
དུ་བཞག ། མི་འགྱུར་བརྟན་པར་གནས་པ་ལ། རྣམ་རྟོག་ཡིད་ཀྱིས་བཟུང་བ་གཅེས།
སྐལ་ལྡན་དེ་ཡིས་ཉམས་སུ་བླངས། ཏཾ ཐེག་མཆོག་རྫོགས་དོན་རྟོགས་པའི་མིས། མ་
བཀག་པ་དེ་སྤྱོད་པའོ། །དུག་ལྔ་དངོས་པོར་མ་གྲུབ་ན། དུག་ལྔ་སྤྱོད་པ་སྤྱོད་པའི་
མཆོག །རིགས་མཆོག་རྒྱལ་པོ་ལྟ་བུའམ། མ་རབས་རྡོལ་པ་རྨེ་ཤ་ཅན། གསོད་པ་
སྒྲུབ་ཅིང་མཚམས་མེད་བྱེད། ཆོམ་རྐུན་སྡིག་པའི་འཁོར་ལོ་བསྐོར། གཡེམ་ཚུལ་མ་
སྲིང་བུ་མོར་སྦྱོར། གཤང་གཅི་ཟས་སུ་ཟ་བ་རྣམས། རྫོགས་ཆེན་སྤྱོད་པའི་རྒྱན་དུ་
བཤད། མུ་སྟེགས་སྲིན་པོའི་སྤྱོད་པའམ། བརྟུལ་ཤུགས་ཆེན་པོར་སྤྱོད་ནུས་ན།
བཟང་ངན་མེད་པར་གང་བྱེད་པ། དེ་ནི་རྫོགས་ཆེན་སྣོད་དུ་བསྔགས། ཐཾ མན་ངག་
གསང་ཆེན་སྦས་པ་འདི། འགྲོ་བ་ཀུན་ལ་རང་བཞིན་གནས། སྐྱེས་བུ་བྱད་དང་
འགྲོགས་ཀྱང་རང་གི་བྱད་མ་མཐོང༌། དགོས་དགུ་རང་ལ་ཡོད་ཀྱང་སེམས་ཀྱི་ཁུངས་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མ་ཕྱིན། རིན་ཆེན་འོག་ན་ཡོད་ཀྱང་དབུལ་མོ་ལྟོགས་ནས་ཤི། རང་ལ་ཡོད་པའི་དོན་
དེ་སེམས་ཀྱིས་སེམས་ལ་ལྟོས། འདི་དོན་གཞན་ནས་མི་རྙེད་ཉག་གཅིག་མ། དཾ
བདག་དང་བྱང་ཆུབ་འབྲས་བུ་ཡང་། སྐད་གཅིག་ཙམ་ཡང་འབྲལ་དང་མ་མྱོང་སྟེ།
དེ་ཡིས་ཅི་ཕན་བདག་ཉིད་འཁོར་བར་འཁྱམས། སྡུག་བསྔལ་སྣ་ཚོགས་མི་བཟོད་ཆུ་
རྒྱུན་འདྲ། ཆུ་རྒྱུན་གཅོད་མཛད་ཨེ་མ་བྱང་ཆུབ་སེམས། བྱང་ཆུབ་སེམས་ལས་
ལོགས་ན་ཆུ་རྒྱུན་མེད། མེད་པར་རྟོགས་ན་ཆུ་རྒྱུན་ཆོད་པ་ཡིན། ནཾ ཨེ་མ་ཁ་གཅིག་
ལོག་པའི་དོན་ལ་ཞུགས་ནས་འདུག །ཁ་ཡི་ཟས་བཞག་ཆུ་ཡི་གྲིབ་མ་སྙིག །ཁ་ཅིག་
ཐེག་ཆེན་མེན་པར་ཐེག་ཆེན་ཁས་ལེན་བྱེད། བོང་བུས་རྒྱལ་ས་བཟུང་ཡང་ཟིན་པར་
མི་འགྱུར་རོ། སེང་གེའི་ལྤགས་པས་བོང་བུ་བཏུམ་པ་འདྲ། མཆོང་བུ་བྱི་དོར་བྱས་
ཀྱང་རིན་ཆེན་མེན། སོལ་བ་དག་ལ་ཐང་ཤིང་ག་ལ་འཁྲུངས། ཐེག་ཆེན་མེན་པར་
ཐེག་ཆེན་ཁས་བླངས་ཀྱང་། དེ་དོན་དེ་ཡིས་མཐོང་བ་མ་ཡིན་ནོ། ། དེ་ཡིས་དེ་ལ་སྐུར་
པ་བཏབ་བམ་ཅི། ཁ་གཅིག་ཐེག་ཆེན་དོན་ལ་སྨོད་བྱེད་པ། རྭ་བར་ཕྱིན་ནས་རྩེ་ལ་
སྙད་འདོགས་ཨང་། སྐུར་བཏབ་དེ་ཡིས་སེམས་ཅན་དམྱལ་བར་སྐྱེ། པཾ དངོས་གཞི་
འདི་ནི་འཁྲུལ་ནས་སྣང་བར་ཟད། ཤེས་བླུན་སྣང་ངོར་ཐག་པ་སྦྲུལ་དུ་བཏགས། དེ་
ལྟར་སྣང་ཡང་དེ་ནི་མ་ཡིན་ནོ། །བརྟགས་པའི་དུས་ན་བདེན་ཡང་དེ་མ་ཡིན། དོན་
དམ་གཅིག་ཤོས་དེ་ནི་ཐོབ་དཀའ་བས། ཐོབ་པར་གྱུར་ན་མི་གཏོང་མི་སྤོང་སྟེ། ཆུ་
སྲིན་རྒྱལ་པོའི་གྲེ་བར་རིན་ཆེན་ཆུད། དེ་བཞིན་མི་གཏོང་གཞན་ཡང་གང་མི་ལེན།
༦ གལ་ཏེ་དབང་པོ་ཡུལ་ལ་འཕྱོས་གྱུར་ན། འགུགས་པར་མི་བྱ་དེ་བཞིན་རང་སར་
བཞག །དེ་ལ་ཤེས་པས་གཞིག་པར་མི་བྱའོ། །རང་འབྱུང་རང་ཞི་ཁོ་ནར་བཞག་པར་
བྱ། ནམ་མཁའི་སྤྲིན་ནམ་མ་རྙོགས་ཆུ་བཞིན་ནོ། །ཡང་ན་ཤེས་པ་དེ་ལས་གཞན་
ཡོད་མིན་པས། ཤེས་པ་སེམས་ཀྱི་གླང་པོ་ཡན་དུ་ཆུག །རང་ཕན་ཁོ་ན་དེ་ལ་བསྡུ་བ་
90

སེམས་སྡེ། རྫོགས་ཆེན་ལུང་དྲུག
ག་ལ་ཡོད། མ་བསྡུས་པ་ཉིད་ཕུལ་ཏེ་རྫོགས་ཆེན་སླ། ཐཾ བོན་རྣམས་ཐམས་ཅད་སྒྱུ་
མ་སྟེ། སྒྱུ་མ་དེ་ལ་སྤྱད་དུ་ག་ལ་ཨང༌། སྒྱུ་མ་མཁན་གྱིས་རྡེའུ་ཤིང་བུ་ལ། སྐྱེས་པ་
བུད་མེད་འགྲོ་བའི་གཟུགས་སུ་སྣང་། སྣང་ཙམ་ཉིད་ན་དེ་ལ་བཟུང་རྒྱུ་མེད། བོན་
རྣམས་ཐམས་ཅད་སྣང་བ་སྒྱུ་མ་འདྲ། སྒྱུ་མས་སྒྱུ་མ་བསླུས་པ་མ་ཚོར་རམ། སྒྱུ་མར་
ཤེས་ན་སྒྱུ་མས་ཅི་ལ་བསླུ། བསླུ་རུ་མེད་དོ་ཡེ་ནས་སྒྱུ་མ་ཡིན། རྩལ་དུ་མེད་དོ་ཡེ་
ནས་སྒྱུ་མ་ཡིན། བསྒོམ་དུ་མེད་དོ་ཡེ་ནས་སྒྱུ་མ་ཡིན། མཾ ཨེ་མ་ཧོ། རྫོགས་པ་ཆེན་
པོའི་དོན། གཤེན་ལྷ་དཀར་པོའི་ཐུགས་ཉིད་འདི། མ་གསང་མ་གབ་རང་བཞིན་དེ་
བཞིན་ཉིད། དེ་བཞིན་ཉིད་དོན་དེ་ནི་བརྟག་པ་དཀའ། དཀའ་བ་མ་ཡིན་ཡེ་ནས་དེ་
བཞིན་ཉིད། བསྒོམ་དུ་མེད་དོ་ཡེ་ནས་དེ་བཞིན་ཉིད། བསྒྲུབ་ཏུ་མེད་དོ་ཡེ་ནས་དེ་
བཞིན་ཉིད། བཙལ་དུ་མེད་དོ་ཡེ་ནས་དེ་བཞིན་ཉིད། སྨོན་དུ་མེད་དོ་ཡེ་ནས་དེ་
བཞིན་ཉིད། རྟོགས་སུ་མེད་དོ་ཡེ་ནས་དེ་བཞིན་ཉིད། ཤེས་སུ་མེད་དོ་ཡེ་ནས་དེ་
བཞིན་ཉིད། འཁྲུལ་དུ་མེད་དོ་ཡེ་ནས་དེ་བཞིན་ཉིད། སྣང་དུ་མེད་དོ་ཡེ་ནས་དེ་
བཞིན་ཉིད། སྟོང་དུ་མེད་དོ་ཡེ་ནས་དེ་བཞིན་ཉིད། རྟག་ཏུ་མེད་དོ་ཡེ་ནས་དེ་
བཞིན་ཉིད། ཆད་དུ་མེད་དོ་ཡེ་ནས་དེ་བཞིན་ཉིད། ༦ བོན་རྣམས་ཐམས་ཅད་རྨི་
ལམ་འདྲ། གཉིད་ལོག་རྨི་ལམ་རྨི་དུས་ན། དངོས་པོ་འདི་ལས་གཞན་མ་མེད།
གཉིད་ལོག་དུས་ན་བདེ་སྡུག་ཡང༌། སད་པའི་དུས་ན་མིང་ཡང་མེད། དངོས་གཞིའི་
སེམས་ནི་གཉིད་ལོག་འདྲ། རྟོགས་པའི་དུས་ན་མངོན་སངས་རྒྱས། ཚོ མི་ལྟ་མི་
བསྒོམ་མི་སྒྲུབ་པ་ཉིད་ཕུལ། ཐམས་ཅད་སངས་རྒྱས་ཡིན་པ་ལ། དེ་ལ་བལྟ་རུ་ག་ལ་
ཡོད། དེ་ལ་བསྒོམ་དུ་ག་ལ་ཡོད། དེ་ལ་བསྒྲུབ་ཏུ་ག་ལ་ཡོད། རྫོགས་པ་ཆེན་པོའི་
དོན་འདི་ལ། བསྒོམ་པར་བྱེད་པ་འཁྲུལ་པ་ཡིན། སྤང་བླང་བྱ་བར་ག་ལ་ཡོད། སྤང་
བླང་གཉིས་སུ་མེད་པ་ལ། སྤང་བླང་བྱེད་པ་འཁྲུལ་པའི་ལམ། སྤང་བླང་ཡེ་ནས་རྣམ་
91

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པར་དག །སྤང་བླང་གཉིས་ལས་ཡེ་ནས་འདས། འདས་ཞེས་བྱ་བའི་ཐ་སྙད་བྲལ། ཛ
རྫོགས་ཆེན་སངས་རྒྱས་དེ་ཉིད་ནི། གཞན་ནས་བཙལ་བས་མི་རྙེད་དེ། མིང་ཙམ་
གཞན་ལ་བརྟེན་འདྲ་ཡང་། མངོན་སུམ་བདེ་བ་རང་ལ་འབྱུང་། ཐ་སྙད་གཞན་གྱིས་
འདོགས་བྱེད་ཀྱང་། རྟོགས་ནས་བདེ་བ་རང་ལ་འབྱུང༌། རང་ཉིད་ཉམས་ཀྱིས་མ་
རྟོགས་ན། ལུང་དང་སློབ་དཔོན་ཐ་སྙད་ཙམ། ལཾ ཐེག་དམན་རྣམས་ཀྱི་སྤྱོད་ཡུལ་དེ།
བཀྲིད་དྲང་སེམས་ཀྱི་ལམ་དུ་བས། དོན་དང་འཕྲད་པ་ག་ལ་འགྱུར། དོན་འདི་
གཤེན་ལྷ་དཀར་པོའི་ཐུགས། འདི་ཞེས་བྱ་བར་བསྟན་པ་ནི། གཤེན་ལྷ་ཉིད་ཀྱིས་མི་
མཁྱེན་ནོ། ། ཐ་སྙད་ཚིག་གིས་དེ་དོན་སྟོན། འཛུབ་ཁྲིད་ཟླ་བ་ལྟ་བུའོ། །དོན་ལ་ཐ་
སྙད་མེད་མོད་ཀྱང་། མེད་པས་མེད་པ་བསྟན་པ་དཀའ། ནམ་མཁས་ནམ་མཁའ་
མཚོན་མི་བཏུབ། མེད་པའི་ཚིག་ཀྱང་མེད་ལས་འདས། ཞི གང་གིས་དོན་འདི་མ་
འཐོང་པར། བསམ་གཏན་དོན་ལ་འཇུག་བྱེད་པ། མུན་ནག་ནང་གི་འཛུབ་ཡུགས་
ཡིན། ཚིག་གི་ཐ་སྙད་དག་ཐོས་ནས། སྤྱོད་པ་རླང་པོ་བྱེད་པ་དེ། དེ་ནི་སྲིན་པོ་མི་
རྐུན་ཡིན། འོར་མོ་ཁུང་དུ་གཤེགས་ཁ་མ། ཟོ སེམས་ལས་མ་བྱུང་བོན་རྣམས་མེད།
བོན་དུ་སྣང་བ་འཁྲུལ་པའི་སེམས། སེམས་ཀྱི་དབེན་པ་བཙལ་བའི་ཐབས། འདི་མེད་
གཞན་གྱིས་རྟོགས་མི་འགྱུར། འོ པད་མ་ནོར་བུ་དག་གི་མཆོག་བར་ནས། ཉི་མ་ཟླ་
བ་གཉིས་ཀྱི་བྱང་སེམས་རྒྱས། དེ་ལ་མོས་ཅིང་དོན་དུ་དེ་བྱེད་པ། འཇུག་པའི་ཐབས་
སུ་ཟད་དེ་བྱང་ཆུབ་མེད། ལུས་ཀྱི་རྩ་ཡི་ཡན་ལག་འཁོར་ལོ་འགེངས། ཡིག་འབྲུ་ལྷ་
མོའི་གཟུགས་ཀྱིས་བྱང་སེམས་བསྐུལ། རྫོགས་ཆེན་དྲི་མ་རྣམ་རྟོག་རྒྱུན་མི་འཆད།
གཟུགས་སྩོགས་དངོས་ལ་རྟོག་དང་རྟོག་པར་མཉམ། རྣམ་རྟོག་དེ་ཡིས་མི་རྟོག་ག་ལ་
རྙེད། རྣམ་རྟོག་ངོས་ཟིན་དེ་ཡིས་གནོད་མ་བྱས། ཡཾ རྫོགས་ཆེན་དོན་རྟོགས་ནམ་
མཁའ་རྒྱ་མཚོ་འདྲ། རི་བོའི་ཁ་ནས་གླེང་གཞི་ཀུན་གསལ་བཞིན། འདི་དོན་རྟོགས་ན་
92

སེམས་སྡེ། རྫོགས་ཆེན་ལུང་དྲུག
ཐམས་ཅད་དེ་ཡིན་མོད། གཞན་གྱིས་མི་འགྱུར་རམ་དང་སོལ་བ་འདྲ། སྣ་ཚོགས་
ཐམས་ཅད་དབྱིངས་སུ་རོ་གཅིག་སྟེ། ཆུ་ཡི་ནང་དུ་མེ་ཏོག་གཟུགས་སྣང་འདྲ། གང་
ནས་ཞུགས་ཀྱང་དོན་འདི་དེ་བཞིན་ཉིད། རྒྱ་མཁར་ཚུལ་དུ་གནས་པར་རྫོགས་པའི་
དོན། རཾ རྫོགས་ཆེན་མ་རྟོགས་ལོག་པའི་བློ་ཞེན་པས། ཁ་དོན་ཁྱེར་ཏེ་འཁྲུལ་པའི་
ལས་སྤྱོད་པ། མི་སྟོ་འཁྲུལ་པའི་ལས་ལ་ཡེངས་པ་དེ། བདུད་ཀྱིས་མངོན་སུམ་དག་ཏུ་
ཁྲིད་པ་ཡིན། འདི་དོན་མི་བསྒོམ་སེམས་ལ་མི་སྤྱོད་ན། ཆུ་ལག་དྲུང་དུ་སྐོམ་གྲིར་ཤི་
བ་ཡིན། འདི་དོན་ཤེས་ཀྱང་འདི་བཞིན་མི་བྱེད་ན། ཡིད་བཞིན་ནོར་བུ་ལག་ནས་
ཤོར་བ་ཡིན། ཀ མི་སྐྱེ་མི་འགག་སྣང་བ་མེད་པའི་དོན། མཆོག་གི་སྙིང་པོ་དོན་དམ་
སྤྲོས་དང་བྲལ། རྣམ་གྲོལ་གཞན་ནས་ཐོབ་རེ་ཡེ་ནས་མེད། དབུ་མར་མི་འཛིན་
བདེན་པ་གཉིས་མི་མངའ། བགྲང་པའི་ཐ་སྙད་ཡེ་ནས་ཡོད་མ་ཡིན། ཁྱད་པར་
རྫོགས་ཆེན་འདི་ལ་ཡེ་ནས་ཐ་སྙད་མེད། ཁ ཐ་སྙད་མེད་པ་འཇུག་ལྟ་བསྲུང་བསྒོམ་
བྱེད་པ་གོལ། ག དམ་པའི་སྙིང་པོ་འདི་ལ་ཐེག་པར་བགྲང་དུ་མེད། ཐེག་པ་དགུ་རུ་
འདོད་པ་རྟོག་པའི་རླུང་། འབྲས་བུ་སངས་རྒྱས་ཐོབ་རེ་འཁྲུལ་པའི་ལམ། གཡུང་
དྲུང་ས་ལ་ཕྱིན་རེ་འཛིན་དང་རྟོག ང འཛིན་རྟོག་དེ་ལ་ལམ་གྱི་ཕུགས་མི་མངའ།
ལམ་མེད་ལམ་དུ་འདོད་པས་འགྲོ་ས་འཁྲུལ། ཅ ཐོབ་མེད་འབྲས་བུ་འདོད་པས་དོན་
མི་མཐོང་། ཡེ་ཤེས་དབྱིངས་སུ་འདོད་པས་དབྱིངས་མི་རྙེད། ཕྱག་རྒྱ་སྐུ་རུ་བསྒོམ་
པས་བདེན་མི་མཐོང་། རྒྱ་མཚོ་སྐྱོགས་ཀྱིས་བཅུས་པས་ཟད་མི་སྲིད། སྣང་མེད་སྐུ་རུ་
བསྒོམ་པས་སངས་མི་རྒྱ། འདོད་པའི་ཡོན་ཏན་སྤངས་པས་བྱང་མི་ཆུབ། ཉོན་མོངས་
ལྔ་སྤངས་མྱ་ངན་འདས་མི་རྙེད། ཆ ཁྱུང་གི་བྱེ་ཕྲུག་སྒོང་བཅག་འཕུར་བ་ལྟར། དེ་
བོར་དེ་འགྲོ་དཔེས་ཀྱང་མཚོན་དུ་མེད། ཇ སྒྲ་དང་ཚད་མས་འདི་ལ་མི་མཚོན་ནོ། །
ལུང་ལ་མི་བརྟེན་ཐེག་པ་མི་ཚོལ་བས། ཡེ་རྒྱས་ཡེ་ཁྱབ་བཙལ་མེད་རྒྱལ་པོ་འདི།
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྟོགས་མ་ཐག་ཏུ་འབྲས་བུ་མངོན་སངས་རྒྱས། ཡེ་ལམ་རྙེད་མེད་རྩོལ་བྲལ་ནད་སེལ་
བའི། སྨན་གྱི་རྒྱལ་པོ་དེ་ལ་བདག་ཡིད་རངས། འདི་མ་མཐོང་བར་གང་ཡང་མི་
མཐོང་སྟེ། བྱེ་མ་སྙེད་ཀྱི་བདེར་གཤེགས་མཐོང་བ་ནི། རྨི་ལམ་སྦྲང་རྩི་མཐོང་བྱེད་
སད་པས་ཡུལ་ཕྱོགས་མེད། མི་གནས་མི་མཐོང་སྟོང་པ་ཕྱོད་དང་འདྲ། འདི་ཞེས་
བསྟན་དཀའ་དིག་མའི་རྨི་ལམ་འདྲ། བསྟན་དུ་མེད་པའི་དོན་དེ་སུས་ཤེས་པ། དེ་ནི་
སངས་རྒྱས་ཉིད་དེ་གཞན་ན་མེད། ཉ རང་བཞིན་རང་གནས་ཁྱུང་ཕྲུག་སེང་གེའི་བུ།
རྒྱལ་པོའི་བུ་ནི་མ་མངལ་གཉེན་པོར་ཆེ། སེམས་ཉིད་གདོད་ནས་དག་པས་ས་ཡིས་
མཚོན་། མཚོན་དུ་མེད་དོ་སེམས་ཉིད་ཉག་གཅིག་མ། ཏ གཅིག་ཏུ་མི་བཟུང་གཟུང་
བའི་ཡུལ་ལས་འདས། རྒྱལ་མཚན་རྩེ་མོ་རྒྱལ་རྟགས་ཡིན་པ་ལྟར། ཐེག་མཆོག་འདི་
ནི་ཀུན་གྱི་སྙིང་པོ་ཡིན། སྨྱུག་གུ་རྗེའུ་འབྲས་བུའི་རང་བཞིན་ལྟར། སྐྱེ་མེད་རྩོལ་བྲལ་
བསྒྲུབ་མེད་སྙིང་པོ་འདི། བདེར་གཤེགས་མྱུག་གུ་དེ་ཉིད་གཤེན་རབ་འབྲས། བླ་མེད་
ལུང་ལ་ཉམས་པ་མེད་པ་ཆོ་གའི་མཆོག །གང་ཡང་མ་རྩོལ་དེ་བཞིན་གནས་པ་
བསྒོམ་པའི་ལུང་། ཡང་དག་ཉིད་ནི་བླ་མེད་མཆོག་སྟེ་ཐར་པའི་སྐུ། ཡེ་ནས་ཉིད་དེ་
ཕྱིས་ནས་འབྱུང་བ་ཡོད་མ་ཡིན། ཐ བཟླས་པ་མི་དགོས་སྐུ་བསྐྱེད་པ་དེ་བྱིས་པའི་
ལས། ཕྱ་གཤེན་སྣང་གཤེན་འཕྲུལ་གཤེན་སྲིད་གཤེན་ཡང་། ཡ་བཀལ་བོན་གྱི་མཐར་
ཕྱིན་མེད་དེ་དེ་ཉིད་འཁོར་བའི་རྒྱུ། ཡེ་ནས་ཕྱག་རྒྱའི་སྙིང་པོ་ཁྱད་པར་རྫོགས་པ་ཆེ།
དགེ་བསྙེན་དྲང་སྲོང་པ་ཉིད་རྒྱུ་དེ་འདི་ཉིད་འབྲས། ཕྱི་ནང་སྡེ་སྣོད་ཀུན་གྱི་སྙིང་པོ་
སྤྱི་ཏི་འདི། མུ་སྟེགས་བྲམ་ཟེ་ལྷ་མི་ཐེག་པ་ཀུན། ཁྱད་པར་རྫོགས་ཆེན་འདི་ལ་ཀུན་
རྫོགས་འུབ་ཀྱི་ཆུབ། བསོད་ནམས་ཡེ་ཤེས་ཚོགས་རྫོགས་དྲི་མ་མེད་པའི་ཀློང་། དྲང་
སྲོང་བསྒོམ་འདོད་རྣམས་ཀྱིས་འདི་མ་མཐོང་། འདི་མཐོང་དོན་ལ་ཞུགས་སྲིད་འདི་
ལས་མེད། རབ་ཏུ་མཐོང་བ་དཀའ་ཕྱིར་ཆུ་བྲན་མཚོ་ཚོལ་འདྲ། ད གཅིག་ཉིད་ཐེག་
94

སེམས་སྡེ། རྫོགས་ཆེན་ལུང་དྲུག་
མཆོག་འདི་ལ་བྱིས་པ་ཡིས། རིམ་པ་དགུ་རུ་ཕྱེ་ཡང་དངོས་པོ་འདི་ཉིད་ཡིན། འདི་
ཉིད་མ་མཐོང་པ་རུ་བྱིས་པས་ལམ་མི་རྙེད། གལ་ཏེ་རྙེད་ན་འཁྲུལ་པས་ལམ་དྲངས་
བོང་བུ་རྒྱར་ཆུད་འདྲ། ལོ་མ་རྗེའུ་འདབ་མ་རྩ་བའི་སྐྱབས། དེ་མེད་དེ་འབྱུང་མི་སྲིད་
ཐེག་མཆོག་ཀུན་གྱི་སྐྱབས། རྟོག་པ་ཅན་ལ་དོན་མི་སྣང་སྟེ་སྡུག་བསྔལ་རྒྱུ། ན རྟོག་
མེད་མཉམ་གཞག་ངོས་བཟུང་བྲལ་བའི་བོན། གང་གིས་བརྟགས་པས་དེ་ལྟར་སྣང་
བ་ཡི། ཡིད་བཞིན་ནོར་བུ་འདྲ་བའི་སེམས་ལ་བསྟོད། ངག་ཏུ་སྨྲ་མེད་ཚིག་ཏུ་བཏོན་
པའི་དོན། རྩོལ་བྲལ་ཉག་གཅིག་དགོངས་པའི་ལུང་ལ་ཕྱག་འཚལ་བསྟོད། ལུང་
ཐམས་ཅད་ཀྱི་རྒྱལ་པོ། རྒྱུད་ཐམས་ཅད་ཀྱི་ཉིང་ཁུ། མན་ངག་ཐམས་ཅད་ཀྱི་མདོ་རྩ།
དགོངས་པ་ཐམས་ཅད་ཀྱི་ཞེ་ཕུགས། བཀའ་ཐམས་ཅད་ཀྱི་མདོ་བསྡུ། རྩོལ་བྲལ་ཉག་
གཅིག་དགོངས་པའི་ལུང་རྫོགས་སོ། ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།
༧ ཀུན་བཟང་ཀླད་ཀྱི་དོན་བསྟན་པའོ་༽བདེ་བའི་ངང་ལ་ཕྱག་འཚལ་ལོ། །ཀུན་
གྱིས་མ་རིག་ཕྲ་ཡིན་ཟབ་པའི་ཕྱིར། ཀུན་བྲལ་ཉག་གཅིག་ཅི་མ་སྤངས་པའི་ལུང་།
ལུང་རྣམས་ཀུན་གྱི་རྒྱལ་པོ་ལྟ་བུར་བསྟན། འདི་དོན་ངེས་པར་ཐུགས་ཀྱི་དཀྱིལ་དུ་
ཞོག །ཐུགས་ནས་ཐུགས་བརྒྱུད་སྙན་ནས་སྙན་དུ་བསྒྲགས། ཐམས་ཅད་བདེ་བའི་
ངང་ལ་བཞག་ཕྱིར་ལུང་འདི་བསྟན། མ་རྟོགས་འཁོར་བའི་སེམས་ཅན་ཉོན་མོངས་ལ།
ཐུགས་རྗེ་ཆེན་པོའི་འོད་ཀྱིས་གཟིགས་ནས་ཀྱང༌། ལུང་འདི་མན་ངག་ཀུན་གྱི་ལུང་དུ་
བསྟན། འདི་ལས་མན་ངག་འབྱུང་བས་རིན་ཆེན་འདྲ། གང་འདོད་སོ་སོའི་ཐུགས་
ཀྱི་དཀྱིལ་དུ་ཞོག །བྷཾ འཁྲུལ་རྟོགས་/གཞུང་གི་དོན་བསྟན་པའོ་༽ཀུན་བྲལ་བདེ་བ་ཉག་
གཅིག་མ། མ་སྤངས་བཞིན་དུ་བདེ་བ་ཡེ་ཤེས་ངང་། ཉོན་མོངས་བྲལ་བས་ཐུགས་རྗེ་
ཉག་གཅིག་མ། ཌྷ ཞེ་སྡང་བྲལ་བས་བྱམས་པ་ཉག་གཅིག་མ། གཏི་མུག་བྲལ་བས་
ཡེ་ཤེས་ཉག་གཅིག་མ། ང་རྒྱལ་བྲལ་བས་ཞི་བ་ཉག་གཅིག་མ། འདོད་ཆགས་བྲལ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བས་སྦྱིན་པ་ཉག་གཅིག་མ། འཕྲག་དོག་བྲལ་བས་ཡངས་པ་ཉག་གཅིག་མ། འཁྲུལ་
པ་བྲལ་བས་ཤེས་རབ་ཉག་གཅིག་མ། སྡུག་བསྔལ་བྲལ་བས་བདེ་བ་ཉག་གཅིག་མ།
རྣམ་རྟོག་བྲལ་བས་མི་རྟོག་ཉག་གཅིག་མ། དམ་ཚིག་བྲལ་བས་ཡེ་བསྲུང་ཉག་གཅིག་
མ། ཛྷ ཐམས་ཅད་བྲལ་བས་ཐིག་ལེ་ཉག་གཅིག་མ། ཀུན་དང་བྲལ་བས་སེམས་
ཉིད་ཉག་གཅིག་མ། ཡོངས་དང་བྲལ་བས་སངས་རྒྱས་ཉག་གཅིག་མ། ཤྩ འཁྲུལ་
རྟོག་མི་སྤང་སྤང་པའི་ཡུལ་ལས་འདས། ཅི་མ་སྤངས་པས་དེ་བཞིན་ཉག་གཅིག་
མ། ཉོན་མོངས་སྤངས་ལོགས་ཐུགས་རྗེས་མཚན་དུ་མེད། ཅི་མ་སྤངས་པས་སེམས་
ཉིད་ཉག་གཅིག་མ། བྷཾ ཞེ་སྡང་སྤངས་ལོགས་བྱམས་པ་མཚོན་དུ་མེད། ཅི་མ་སྤངས་
པས་སེམས་ཉིད་ཉག་གཅིག་མ། གཏི་མུག་སྤངས་ལོགས་ཡེ་ཤེས་མཚོན་དུ་མེད། ཅི་
མ་སྤངས་པས་སེམས་ཉིད་ཉག་གཅིག་མ། ང་རྒྱལ་སྤངས་ལོགས་ཞི་བ་མཚོན་དུ་
མེད། ཅི་མ་སྤངས་པས་སེམས་ཉིད་ཉག་གཅིག་མ། འདོད་ཆགས་སྤངས་ལོགས་
སྦྱིན་པ་མཚོན་དུ་མེད། ཅི་མ་སྤངས་པས་སེམས་ཉིད་ཉག་གཅིག་མ། འཕྲག་དོག་
སྤངས་ལོགས་ཡངས་པ་མཚོན་དུ་མེད། ཅི་མ་སྤངས་པས་སེམས་ཉིད་ཉག་གཅིག་
མ། འཁྲུལ་པ་སྤངས་ལོགས་ཤེས་རབ་མཚོན་དུ་མེད། ཅི་མ་སྤངས་པས་སེམས་ཉིད་
ཉག་གཅིག་མ། སྡུག་བསྔལ་སྤངས་ལོགས་བདེ་བ་མཚོན་དུ་མེད། ཅི་མ་སྤངས་པས་
སེམས་ཉིད་ཉག་གཅིག་མ། རྣམ་རྟོག་སྤངས་ལོགས་མི་རྟོག་མཚོན་དུ་མེད། ཅི་མ་
སྤངས་པས་སེམས་ཉིད་ཉག་གཅིག་མ། དམ་ཚིག་སྤངས་ལོགས་ཡེ་བསྲུང་མཚོན་དུ་
མེད། ཅི་མ་སྤངས་པས་སེམས་ཉིད་ཉག་གཅིག་མ། ཐམས་ཅད་མ་སྤངས་སེམས་ཉིད་
ཉག་གཅིག་མ། ཏ་ཏོག་༼ཐོག་མ་དང་ཐ་མ་༽ སྤངས་དུ་མེད་དོ་ཉག་གཅིག་མ། ཐ་ཏིག་
༼མཐའ་དབུས་༽སྤངས་དུ་མེད་དོ་ཉག་གཅིག་མ། གྱེར་མུར་སྟེང་འོག་༽སྤངས་དུ་མེད་དོ་
ཉག་གཅིག་མ། བྱི་སྣུ་༼ཕྱི་ནང་༽སྤངས་དུ་མེད་དོ་ཉག་གཅིག་མ། ཐ་ཚན་༼ཐམས་ཅད་༽
96

སེམས་སྡེ། རྫོགས་ཆེན་ལུང་དྲུག
o
སྤང་དུ་མེད་དོ་ཉག་གཅིག་མ། བྷཾ /
 སྤང་བསྒྲུབ་མེད་པར་རྟོགས་ན་སངས་རྒྱས་ཡིན།
ཐ་ཚན་སངས་རྒྱས་ཡིན་པས་སྤངས་པའི་ཐ་སྙད་མེད། སྤངས་དུ་མེད་པས་བླང་དུ་
ཅི་ལ་འོང༌། སྤང་བླང་མེད་དོ་ཉག་གཅིག་ཅི་མ་སྤངས། བསྒོམ་བསྒྲུབ་མེད་དོ་ཉག་
གཅིག་ཅི་མ་སྤངས། གཅིག་ཏུ་མེད་དོ་ཉག་གཅིག་ཅི་མ་སྤངས། དུ་མར་མེད་དོ་ཉག་
གཅིག་ཅི་མ་སྤངས། ཛྷ རྟོགས་༼འཇུག་གི་དོན་བསྟན་པའོ་༽པར་གྱུར་ན་ཐམས་ཅད་དེ་
ཡིན་ཏེ། མ་རྟོགས་སྤངས་སྒྲུབ་བྱས་ན་འཁྲུལ་པའི་ལས། རྨི་ལམ་སྦྲང་རྩི་བཞིན་དུ་
བསླུས་ཏེ་སྣང་། ནཾ མི་བསླུ་བདེ་གནས་ཐོབ་པའི་ཐབས་འདོད་ན། ལུང་གི་རྒྱལ་པོ་
འདི་ལ་ཆོར་ཏེ་ལྟོས། ཉག་གཅིག་ཅི་མ་སྤངས་སུ་དོན་རྟོགས་ན། མི་བསླུ་བདེ་གནས་
ཐར་པ་ཐོབ་པ་ཡིན། པ རིག་དང་མི་རིག་བདེ་གནས་འཁོར་བའི་རྒྱུ། དེ་རིག་དེ་
ལས་ངས་ཀྱང་མ་བསྟན་ནོ། །འདི་ཞེས་བསྟན་དཀའ་ཀུན་ཏུ་བཟང་པོའི་ཐུགས། ཕ
ཐུགས་ཉིད་ཡེ་ཤེས་སེམས་ལ་ཕྱག་འཚལ་བསྟོད། ཉི་ཟེར་ལྟ་བུའི་མུན་པ་འཇོམས་
མཛད་པ། ཀུན་ཏུ་བཟང་པོ་བདེ་བའི་ངང་ལ་འདུད། ཅེས་ཀུན་བྲལ་ཉག་གཅིག་
དགོངས་ནས་ཀྱང༌། ཐུགས་རྒྱུད་སྙན་ལ་དེ་བཞིན་བསྒྲགས། ཀུན་བྲལ་ཉག་གཅིག་
དག་པ་ཡི། སེམས་ལ་འདི་ཡི་དོན་བསྟན་ནོ། །ཀུན་བྲལ་ཉག་གཅིག་ཅི་མ་སྤངས་པའི་
ལུང་གཉིས་པའོ་རྫོགས་སོ། །རྒྱ་རྒྱ་རྒྱ།
༧ ཀཾ དབྱིངས་ན་ཀླད་ཀྱི་དོན་བསྟན་པ་༽བཞུགས་པའི་ཀུན་ཏུ་བདེ་བའི་ངང་༽བཟང་
པོ་ལ། བདག་དེ་བཞིན་ཉིད་དོན་གྱིས་ཕྱག་འཚལ་ལོ། །ཁཾ རྫོགས་པ་ཆེན་པོའི་དོན་
བསྟན་པ། མན་ངག་ཐམས་ཅད་འདུས་པའི་ལུང་། གཾ ལུང་རྣམས་ཀུན་གྱི་མདོ་
རྩར་བསྟན། ཀུན་ཏུ་བཟང་པོའི་ཐུགས་ཉིད་ལས། རིག་པའི་འོད་ཟེར་ཀུན་སྤྲོས་
པས། འགྲོ་བ་མ་ལུས་བདེ་ལ་བཀོད། བོན་གྱི་སྐུ་ལ་བསྐྱོད་མེད་ཀྱང་། འགྲོ་བའི་
དོན་དུ་ཅིར་ཡང་སྣང་། མཚོ་དང་རླབས་ཀྱི་ཚུལ་དུ་གནས། ངོ ཐབས་དང་༼གཞུང་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གི་དོན་བསྟན་པ་༽མན་ངག་རྣམ་གཉིས་ལ། བཀའ་རྒྱུད་མདོ་རྒྱུད་ཐམས་ཅད་ནི། བྱང་
ཆུབ་བསྒྲུབ་པའི་ཐབས་ཡིན་ཀྱང་། མན་ངག་མེད་པར་གྲོལ་མི་འགྱུར། ཐབས་ལ་མི་
བརྟེན་མན་ངག་འདི། སྣོད་ལྡན་སེམས་ཀྱི་དཀྱིལ་དུ་སྦོས། མགྲིན་པ་ལྕེ་ཡི་ལྐོག་ཏུ་
སྦོས། སཾ བཀའ་རྒྱུད་མདོ་རྒྱུད་ཐ་ཚན་འདི། སྟོང་པའི་རྒྱ་ཡིས་བཏབ་ནས་བསྟན།
སྦྱངས་པའི་འཕྲོ་ཅན་འགའ་ཡི་གོ །ཀུན་གྱིས་གོ་བར་མི་འགྱུར་རོ། །ཆོ ཐེག་པ་དགུ་
རུ་བསྟན་པ་ཡང་། བཀྲིད་དྲང་དོན་ལ་གཞུག་ཕྱིར་བསྟན། དེ་ལ་དེ་བསྟན་བཤད་མི་
ལང་། བྱེ་མའི་གྲངས་བཞིན་བསམ་ལས་འདས། མན་ངག་འདི་དོན་རྟོགས་གྱུར་ན།
བཙལ་བ་མེད་པར་མངོན་སངས་རྒྱས། མན་ངག་དོན་ཡང་རྣམ་པ་གསུམ། ཐག་
བཅད་ལྟ་བའི་མན་ངག་དང་། སེམས་འདུལ་བསྒོམ་པའི་མན་ངག་དང་། ལྟ་བསྒོམ་
གཉིས་མེད་མན་ངག་གསུམ། ཇི ལྟ་བའི་མན་ངག་རྣམ་པ་གཉིས། གཡང་ས་སྐྱུར་
དང་དགྲོལ་བའི་ཐབས། སྲིད་པས་བསྡུས་པའི་བོན་འདི་ཡང་། རྟག་ཆད་གཉིས་
ལས་གོལ་ས་མེད། ཉི རྟག་ཆད་གཉིས་པོ་ལ་དགོངས་ནས། ཁྱད་པར་བླ་མེད་རྫོགས་
ཆེན་འདི། རྟག་ཆད་གཉིས་ལས་གྲོལ་བར་བསྟན། རྟག་ན་གཡུང་དྲུང་སྙིང་པོ་ཅན།
ཆད་ན་སྐྱེ་མེད་ནམ་མཁའི་དབྱིངས། རྟག་ཆད་གཉིས་མེད་བོན་གྱི་སྐུ། རྟག་ཆད་
གཉིས་ལས་རྣམ་པར་གྲོལ། གྲོལ་དང་མ་གྲོལ་གཉིས་ལས་འདས། རྒྱལ་བའི་དཀྱིལ་
འཁོར་གསེར་གྱི་གདན། ཕྱི་རོལ་ནང་གིས་བསྡུས་པ་རྣམས། སངས་རྒྱས་ཉིད་ལས་
མ་གཡོས་སོ། །སེམས་ལས་མ་བྱུང་མེད་པར་བདེན། དེས་ནས་ཐམས་ཅད་སངས་
རྒྱས་སོ། །ཏཾ སེམས་ཀྱི་གདུལ་ཐབས་རྣམ་པ་གཉིས། ཁད་ཀྱིས་གདུལ་དང་གཅིག་
ཆར་གདུལ། ཁད་ཀྱིས་གདུལ་ན་འདི་བཞིན་ཏེ། མཚན་མ་དག་ལ་སེམས་གཏད་
ལ། ཇེ་ཞི་ཇེ་ཞི་རྣམ་རྟོག་གཞོམ། ཇེ་གསལ་ཇེ་གསལ་ཡེ་ཤེས་བསྐྱེད། ཐཾ གཅིག་ཆར་
འདུལ་བ་འདི་བཞིན་ཏེ། དཔེར་ན་དམུ་རྒོད་རྟ་འདུལ་བཞིན། བཏུལ་བས་ཐུལ་
98

སེམས་སྡེ། རྫོགས་ཆེན་ལུང་དྲུག
བར་མི་འགྱུར་ཏེ། ཁོ་རང་དཀྱུས་པས་ཤུགས་ཀྱིས་ཆད། ཆད་ནས་དྲུང་དུ་ཀོར་གྱིས་
འོང་། དེ་བཞིན་སེམས་ཀྱི་རྟ་རྒོད་དེ། བཏུལ་བས་རྣམ་རྟོག་ཕྱིར་ལ་མང་། སེམས་
ཀྱི་རྟ་རྒོད་ཡན་དུ་ཆུག །ཡན་པས་ཡུལ་ལ་བརྟག་མི་བཟོད། སེམས་ལ་བལྟས་པ་དེ་
བཞིན་ཏེ། མཐོང་བའི་དངོས་པོ་ཅི་ཡང་མེད། གདོད་ནས་མེད་པའི་སྙིང་པོ་ཅན། དེ་
ལ་ངང་གིས་འདྲིས་པར་བྱ། ཡང་ནས་ཡང་དུ་སེམས་ཉམས་བལྟ། ཤེས་བཞིན་བྱ་
རས་སོ་པ་བྱ། ༈ ལྟ་བསྒོམ་གཉིས་མེད་མན་ངག་ལ། ལྟ་བའི་སྟོབས་ཀྱིས་བསྒོམ་པ་
དྲན། བསྒོམ་པའི་སྟོབས་ཀྱིས་ལྟ་བ་སྟེ། ལྟ་བསྒོམ་གཉིས་སུ་ག་ལ་ཡོད། ཐམས་ཅད་
དབྱེར་མེད་ཉག་གཅིག་སྐུ། ཐམས་ཅད་སངས་རྒྱས་ཡིན་པ་ལ། སྐད་གཅིག་མ་ཡི་
བར་མེད་པར། གཤེན་རབ་བློ་ཡིས་འཇོག་པ་སྟེ། བློ་དངོས་གཉིས་མེད་སངས་རྒྱས་
སྐུ། ནཾ བོན་སྐུ་གཤེན་རབ་སེམས་ཅན་གསུམ། རྟོག་མེད་བདེ་བའི་ངང་དུ་མཉམ།
མཉམ་དང་མི་མཉམ་གཉིས་མེད་པར། ཤེས་པ་གཟའ་གཏད་མེད་པ་དེ། ཀུན་ཏུ་
བཟང་པོའི་ཐུགས་ཀྱི་སྲས། བདེར་གཤེགས་རྣམས་ཀྱི་ཐུ་བོ་ཡིན། གཤེན་རབ་རྣམས་
ཀྱི་སྤྱི་ཕུད་ཨང་། དེ་རེད་ཏ་ཏྲན་གྱེར་ཤུ་རྩི། དེ་བཞིན་གནས་ན་གཤེན་རབ་ཡིན། པཾ
ཐམས་ཅད་སངས་རྒྱས་ཡིན་རྟོགས་ན། ལྟ་བསྒོམ་གཉིས་སུ་མི་གནས་ཏེ། བསྒོམ་པ་
ཉིད་ན་ལྟ་བའི་ཕུལ། གཞི་རྩ་མེད་པའི་བོན་འདི་ལ། གང་ལྟར་བཏགས་པ་དེ་ལྟར་
སྣང་། རིགས་དྲུག་ཆུ་ལ་དྲུག་ཏུ་མཐོང་། ༦ ཡེ་ཤེས་ཐུག་འཇུག་གི་དོན་བསྟན་པ་༽ཕྲད་
ཀྱི་མན་ངག་གིས་སྣང་བ་ངོ་སྤྲད། ཐཾ ཀུན་ཡིན་གང་ཡང་མ་ཡིན་པའི་ལྟ་བས་ལ་བཟླ།
མཾ གཞིར་བཞག་དབང་པོ་རང་ལོག་གི་སེམས་ཀྱི་ལོན་བྱ། ༦ རིན་ཆེན་གསེར་གླིང་
མན་ངག་གིས་རྣམ་རྟོག་ངོས་བཟུང་། འཁོར་བ་དཔྱང་ཐག་བཅད་པའི་མན་ངག །
ཀུན་ཏུ་བཟང་པོའི་ཐུགས་ཀྱི་ཉིང་ཁུ། ཡེ་གཤེན་གཙུག་ཕུད་ཀྱི་མན་ངག །སྐལ་པ་
དང་ལྡན་པའི་གཏེར། སྣོད་དང་ལྡན་པའི་བཅུད། མན་ངག་ཐམས་ཅད་འདུས་པའི་
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུང་གསུམ་པའོ། །རྫོགས་སོ། །རྒྱ་རྒྱ་རྒྱ།
༧ ཀཾ ཀུན་ཏུ་བཟང་ཀླད་ཀྱི་དོན་བསྟན་པའོ་༽པོ་རྩོལ་བྲལ་ངང་ལ་ཕྱག་འཚལ་
ལོ། །ཁཾ ཏ་ཏན་ཨེ་མ་ཧོ། ཁམས་གསུམ་འཁོར་བའི་སེམས་ཅན་ལ། ལ་བཟླ་རྫོགས་
པ་ཆེན་པོའི་ལུང་། ཀུན་གྱིས་མི་རིག་འཕྲད་པར་བསྟན། གཾ རང་བཞིན་ལྷུན་གྲུབ་
རྫོགས་ཆེན་ཉིད། རྫོགས་པ་ཆེན་པོར་ཡེ་ནས་གནས། ཐ་ཚན་རྫོགས་པའི་རང་བཞིན་
ལས། ངོ བཟང་ངན་༼གཞུང་གི་དོན་བསྟན་པ་༽བླང་དོར་གཉིས་ཀ་མེད། ཐེག་པ་ས་ལམ་
སྒོམ་བསྒྲུབ་རྩོལ། རྫོགས་པ་ཆེན་པོ་འདི་དང་འགལ། རྫོགས་པ་ཆེན་པོའི་དོན་འདི་
ལ། རྒྱུ་འབྲས་གཉིས་མེད་གཡུང་དྲུང་སྐུ། སྐྱེ་ཤི་མེད་པར་ལྷུན་གྱིས་གནས། གནས་
པའི་དོན་ལ་གཉིས་སུ་མེད། དེས་ན་བོན་དང་གཤེན་རབ་མེད། བལྟས་པས་ལྟ་རུ་ག་
ལ་བ། ཅི རྒྱུ་འབྲས་ཐེག་པ་བཏགས་པས་ནོར། ལམ་གྱི་རིམ་པ་ཡེ་ནས་མེད། ལམ་
ནི་ཉེ་ལམ་བདེ་རྫོགས་པའོ། །ཆོ འཇུག་དང་ལྟ་དང་སྤྱོད་བསྲུང་རྣམས། མ་བཙལ་
ཡེ་ནས་ལྷུན་གྱིས་རྫོགས། བསྒོམ་དང་བློ་ཡི་ཐེ་ཚོམ་མེད། རྫོགས་པ་ཆེན་པོ་ནམ་
མཁའི་ཀློང་། ནམ་མཁའི་ངང་ལ་བསྲུང་བསྒོམ་དང་། འཇུག་ལྟ་སྤྱོད་པའི་དགོས་པ་
མེད། ཇོ ཅི་ཡང་དཔག་མེད་རྫོགས་ཆེན་ཀློང་། ཀློང་ཆེན་འདི་ནི་ཡིད་བཞིན་ནོར་
བུའི་ཚུལ། ཉི འདི་ཚོལ་རྣམས་ཀྱིས་གཞན་ནས་འདི་མ་ཡིན། རང་ལ་གནས་བཞིན་
གཞན་ལས་འདི་ཚོལ་ན། བསྐལ་པ་གསུམ་དུ་འདི་བཙལ་རྙེད་མི་འགྱུར། གང་ཞིག་
སངས་རྒྱས་རྣམས་ཀྱིས་འདི་མ་བཙལ། དེ་བཞིན་སེམས་ཅན་འདི་ཚོལ་བཙལ་མི་
རྙེད། མི་བཙལ་ངོ་བོ་ཉིད་དུ་ཐ་ཚན་གནས། ཏཾ རྩོལ་སྒྲུབ་ལམ་ལ་གནས་པའི་གང་
ཟག་རྣམས། དངུལ་ལ་ཡང་ཞུན་བྱས་ཀྱང་ལྕགས་མི་འབྱུང་། ལྕགས་ལ་ཡང་ཞུན་
བྱས་ཀྱང་དངུལ་མི་འབྱུང་། མཆོང་བུ་བྱི་དོར་བྱས་ཀྱང་རིན་ཆེན་མེན། མཚོན་པ་
ཚིག་ཏུ་བསྟན་ཀྱང་ལུང་ལས་ཉམས། རྫོགས་ཆེན་འདི་དོན་གཞན་གྱིས་ག་ལ་སྤོབས།
100

སེམས་སྡེ། རྫོགས་ཆེན་ལུང་དྲུག
ཐཾ མི་སྣང་སྣང་བ་མེད་པའི་བོན་ཉིད་ལ། རང་བློས་གང་ལྟར་ཇི་ལྟར་འཁྲུལ་པའི་
ལས། ཅི་བལྟས་འདི་དོན་སྙིང་པོ་ཉག་གཅིག་མ། དངོས་སུ་མི་གནས་རྫོགས་ཆེན་འདི།
གཤེན་རབ་ཉིད་ཀྱིས་མཚོན་དུ་མེད། དེ་བཞིན་ལྟ་བས་ལྟ་རུ་མེད། མ་བལྟས་བཞག་
ན་མཐོང་བ་ཡིན། རང་རིག་ཙམ་ལས་མེད་རྟོགས་ན། དེ་ཀ་སྙིང་པོ་རྫོགས་ཆེན་ཉིད།
དཾ བཙལ་ན་རྩོལ་ནད་སངས་མི་སྲིད། མ་བཙལ་བཞག་ན་རྫོགས་ཆེན་ཉིད། ས་ལ་
གོང་འོག་མེད་ཅིས་བལྟར་ཡང་མེད། མཛད་སྤྱོད་རྣམ་དག་རྫོགས་ཆེན་ལ། བཤད་
དུ་མེད་པར་གང་རྟོགས་པ། དེ་ནི་རང་བཞིན་རྫོགས་ཆེན་ཉིད། གང་ལ་མི་བརྟེན་མི་
བསྒོམ་ཞིང་། མི་རྩོལ་བ་ཉིད་རྫོགས་ཆེན་མཆོག །ནཾ ཐམས་ཅད་ལྷུན་རྫོགས་ཡེ་ནས་
རྫོགས། ད་གདོད་བཙལ་བའི་ཐ་སྙད་མིང་ཡང་མེད། ཀུན་བཟང་བདེ་བའི་ངང་སྟེ་
གཅིག་ཏུ་བཤད། དུ་མར་འབྱེད་པས་འདི་ལ་ག་ལ་དཔོག ། ཕྱི་ནས་མི་འབྱུང་སྔར་
ཡང་འདས་པ་མེད། ཐེག་པར་བགྲངས་ཀྱང་དངོས་པོར་འདི་ཡིན་ནོ། །པཾ འདི་མ་
རྟོགས་པར་སངས་རྒྱས་ག་ལ་བ། དེ་ཕྱིར་རྫོགས་ཆེན་འདི་ལ་ཆེར་ཏེ་ལྟོས། འདི་
དོན་རྟོགས་ནས་འཇུག་གི་དོན་བསྟན་པ་༽འདི་བཞིན་མི་བྱེད་ན། བཙན་དུག་ཤེས་ནས་
བཙན་དུག་འཐུང་ངམ་ཅི། རྫོགས་ཆེན་སེམས་ལས་མ་གཏོགས་རྫོགས་ཆེན་མེད།
སེམས་ཀྱི་རང་བཞིན་སངས་རྒྱས་ཁོ་ན་མེད། དེ་ལ་རྫོགས་དང་མ་རྫོགས་གང་ཡང་
མེད། ཐཾ རྒྱུ་ལས་མ་བྱུང་རྐྱེན་མེད་རྫོགས་ཆེན་ངང༌། རྟག་པར་མི་སྣང་ཆད་མེད་
རྫོགས་ཆེན་ངང་། སྣང་བ་མ་ཡིན་སྟོང་ཉིད་རྫོགས་ཆེན་ངང་། སྟོང་པ་མ་ཡིན་བོན་
སྐུ་རྫོགས་ཆེན་ངང་། བོན་ཙམ་སྣང་ཡང་བཟུང་མེད་རྫོགས་ཆེན་ངང་། རྫོགས་པ་
ཉིད་མེད་ཐ་སྙད་རྣམ་པར་དག །མེད་པའི་སྒྲས་ཀྱང་མཚོན་དུ་ག་ལ་བ། ཀུན་རྫོགས་
ཡོངས་རྫོགས་ཐ་ཚན་འུབ་ཀྱིས་རྫོགས། རྫོགས་དོན་བཤད་མེད་གཤེན་ལྷ་དཀར་པོའི་
ཐུགས། མཾ ལྟ་བས་ལ་བཟླ་རྫོགས་པ་ཆེན་པོའི་དོན། སྤྱོད་པས་ལ་བཟླ་འདམ་གྱི་ཕུར་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་འདྲ། བསྒོམ་པས་ལ་བཟླ་ཡེངས་པ་ཅི་ཡང་མེད། ཐ་ཚན་ལ་བཟླ་རྫོགས་པ་ཆེན་
པོ་ཡིན། ཅེས་ལ་བཟླ་རྫོགས་པ་ཆེན་པོའི་ལུང་། ལུང་རྣམས་ཀུན་གྱི་རྒྱལ་པོར་བཤད།
ཀུན་ཏུ་བཟང་པོ་ཐུགས་ཀྱི་ཡང་གོང་དུ། ཡེ་གཤེན་གཙུག་ཕུད་ཀྱི་མན་ངག་བཞི་པ་
རྫོགས་སོ། ། རྒྱ་རྒྱ་རྒྱ། །
༧ ཀཾ ཀུན་ཏུ་བཟང་པོ་ཀླད་ཀྱི་དོན་བསྟན་པ་༽བདེ་བའི་ངང་ལ་ཕྱག་འཚལ་ལོ། །
ཁཾ སུན་འབྱིན་རྫོགས་ཆེན་གསང་བའི་ལུང་། གཾ རྫོགས་དོན་གཅིག་ཏུ་བསྟན་པ་འདི།
ཀུན་གྱི་མི་རིག་ཕྲ་ཡིན་ཟབ། ཡཾ གང་ཞིག་བྱང་ཆུབ་འདོད་པའི་མིས། སངས་རྒྱས་
འབྲས་བུ་གྲུབ་འདོད་པས། ཡེ་ནས་སངས་རྒྱས་ཡིན་པར་མ་རྟོགས་ན། འཕྲལ་གྱི་
རྩོལ་བས་འབྲས་བུ་ག་ལ་རྙེད། དུས་གསུམ་དུས་མེད་འདུ་འབྲལ་མེད་པའི་དོན། རྒྱུ་
ལ་མ་བརྟེན་འབྲས་བུ་ཐེག་ཆེན་མཆོག །རྒྱུ་འབྲས་གཉིས་སུ་འཛིན་པ་འཁོར་བའི་རྒྱུ།
འབྲས་བུ་སངས་རྒྱས་དེ་ཡིས་ག་ལ་གྲུབ། ཅི་སྟེ་ཐེག་དམན་བྱིས་པའི་ཕྱིར་འབྲེངས་
པས། རྒྱུ་ལ་བརྟེན་ནས་འབྲས་བུ་གྲུབ་རེ་འཁྲུལ། བྱིས་པའི་ལས་ལ་སངས་རྒྱས་ག་
ལ་བ། ཨེ་མ་བྱིས་པའི་སེམས་ཅན་རྣམས། ལུགས་མའི་སྐུ་ལ་སྐུ་ཉིད་ག་ལ་གནས།
ཐམས་ཅད་བོན་སྐུ་དེ་ཡིས་ཅི་ཞིག་བྱ། ལུགས་སྐུ་ཕྱག་རྒྱ་དག་ལ་མཆོད་བསྟོད་པ། དེ་
ཡིས་ཅི་ཕན་ཐམས་ཅད་བོན་གྱི་སྐུ། རྣམ་པར་གྲོལ་བའི་ལམ་འདི་དེ་ལ་མེད། ཐམས་
ཅད་ཕྱག་རྒྱ་ཉིད་དུ་གནས་པ་ལ། སྒྱུ་མའི་ཕྱག་རྒྱ་ལུགས་མས་ཅི་ཞིག་བྱ། དེ་ཡིས་
རྣམ་པར་གྲོལ་བའི་ལམ་རྙེད་ན། ཐ་ཚན་བདེན་པར་མཐོང་ཡང་མ་གྲོལ་ལོ། །གཡུང་
དྲུང་སེམས་ཀྱིས་མ་ཟིན་མཆོད་བསྟོད་ནི། ཆེ་བའི་ང་རྒྱལ་དེས་བཅིངས་གྲོལ་མི་
འགྱུར། དགེ་རྩ་སྡུག་བསྔལ་དེ་བཞིན་འཁོར་བའི་རྒྱུ། གསེར་དངུལ་ཟངས་ལྕགས་ལ་
སོགས་ཕྱག་རྒྱ་ཡིས། འབྲས་བུ་སངས་རྒྱས་ཐོབ་པར་ངས་མ་བཤད། དེ་ལས་སོགས་
ཏེ་འབྲི་ཀློག་འཇིམ་སྐུ་ལ། ཐར་པ་མེད་དེ་དེ་ཉིད་འཁོར་བའི་རྒྱུ། ཅི དེ་བཞིན་དགེ་
102

སེམས་སྡེ། རྫོགས་ཆེན་ལུང་དྲུག
བསྙེན་དྲང་སྲོང་ལས་སྩོགས་ཀྱིས། དཀའ་ཐུབ་སྡོམ་པས་བྱང་ཆུབ་མི་ཐོབ་སྟེ། སྦུར་
པས་གཟུགས་གཞི་གཡབ་ཅིང་ཤིན་ཏུ་དམ། རྩ་བ་ཡན་ལག་སྡོམ་པ་ལས་སྩོགས་ཀྱི།
རྣམ་རྟོག་སྐྱེས་པ་ཕྱིར་ཕྱིར་ཤིན་ཏུ་དམ། དཀའ་ཐུབ་སྡོམ་བསྲུངས་རྫོགས་པའི་དོན་
ལས་གོལ། རྫོགས་ཆེན་འདི་ལ་ཐ་ན་ཀུན་རྫོགས་ཏེ། དགེ་སྡིག་སྤང་བླང་མེད་པ་
ཉག་གཅིག་སྐུ། དགེ་སྡིག་གཉིས་སུ་བལྟ་བའི་དྲང་སྲོང་དགེ་བསྙེན་སོགས། འཁྲུལ་
པའི་ལས་དེས་འབྲས་བུ་ག་ལ་འགྲུབ། རྫོགས་ཆེན་དོན་ལ་གཉིས་སུ་ངས་མ་བཤད།
དགེ་སྡིག་གཉིས་མེད་སྡིག་ཉིད་བྱང་ཆུབ་ཡིན། ཞེ་སྡང་མ་སྤངས་ལམ་དུ་ང་ཡིས་
མཚོན། མི་ལེན་མི་སྤོང་དེ་བཞིན་ཉག་གཅིག་མ། མི་ལེན་མི་སྤོང་ཉག་གཅིག་གཤེན་
རབ་ཐུགས། དཀའ་ཐུབ་སྡོམ་པས་བྱང་ཆུབ་ག་ལ་ཐོབ། དེ་བཞིན་ཨ་དཀར་ཕྱི་
ནང་སྔགས་ཀྱིས་ཀྱང་། བྱང་ཆུབ་འབྲས་བུ་ཐོབ་ཐབས་མེད་པ་སྟེ། ཏིང་འཛིན་འབྱུང་
འཇུག་སེམས་ཀྱི་སྡུག་བསྔལ་ཡིན། སྟོང་ཉིད་རྒྱུ་དང་སྙིང་རྗེ་ལས་བྱུང་བ། གཞལ་
ཡས་ཁང་དང་གདན་བཅས་ཡིག་འབྲུ་ལས། གཟུགས་སྐུ་བཟླས་བརྗོད་མཆོད་པར་
བཅས་ནས་ཀྱང་། དམ་པར་བྱེད་མཐོང་དེ་ལ་མོས་པར་བྱེད། རང་རིག་གཉན་པར་
མ་མཐོང་རྟོག་པའི་ལས། གཟུགས་སྐུ་དེ་ལ་མཉམ་པའི་དོན་མི་འབྱུང་། རྟོག་པའི་བྱ་
བྱེད་དེ་ནི་བྱིས་པའི་ལས། དེ་ནི་འཁོར་བའི་རྒྱུ་སྟེ་བྱང་ཆུབ་མེན། མི་རྟག་རྟག་ཏུ་མེད་
པ་བདེ་བའི་ཀློང་། བདེ་བ་དེ་ཡིས་བདེ་བ་ཆེན་པོ་ཚོལ། བཙལ་བས་མི་རྙེད་སེམས་
ཉིད་བདེ་བའི་ཀློང་། བདེ་བ་རྫོགས་པ་འདི་ལ་སུ་ཡིས་དཔོགས། དེ་ནི་སངས་རྒྱས་
ཉིད་དེ་ཉག་གཅིག་སྐུ། ཕྱི་ནང་སྔགས་ལ་དེ་ཉིད་མེད་དེ་རྟོག་པའི་རྒྱུན། དེ་ཉིད་ལྡན་
པའི་རྫོགས་ཆེན་གཤེན་རབ་དེ། རྟོག་པ་ཉིད་ནི་ཡེ་ཤེས་ཆེན་པོ་ཡིན། དེ་ལྟར་རྟོགས་
ན་ཐ་ཚན་དེ་ཡིན་ཏེ། དེ་ལྟར་མ་རྟོགས་ཕྱི་ནང་འཁྲུལ་པའི་གཞི། གླེན་ཆེན་དེ་ཡིས་
འབྲས་བུ་ནམ་ཀྱང་མེད། ཛཾ ཡེ་གཤེན་ཏིང་འཛིན་ལས་ལ་ཞུགས་པ་ཡང་། གང་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་ཞེ་འཛིན་རྟོག་པའི་ས་བོན་ཡིན། ཏིང་ངེ་འཛིན་དུ་བྱ་བ་རྡུལ་ཙམ་མེད། གང་ལ་
གཟའ་གཏད་མེད་པ་འཁྲུལ་པའི་ལས། འཁྲུལ་པ་དེ་ཡིས་དེ་དོན་ག་ལ་རྙེད། ཉི དེས་
ན་འཁྲུལ་པའི་སེམས་ཅན་ལ། རྫོགས་ཆེན་འདི་དོན་ཤིན་ཏུ་གཅེས། དུག་ལྔའི་ནད་
སེལ་ཐེག་པ་ཆེན་པོའི་དོན། འདི་དོན་མ་རྟོགས་ཡེ་གཤེན་ལ་སོགས་ཀུན། རྩོལ་བ་
ཉོན་མོངས་བརྒྱད་ཁྲིས་དམ་དུ་བཅིངས། གཞན་གྱིས་མི་གྲོལ་རྫོགས་ཆེན་འདི་ཡིས་
གྲོལ། འཁོར་བ་འདི་ལས་ཐར་པའི་ཐབས་མེད་པ། ཏཾ རྫོགས་ཆེན་འདི་དོན་རྟོགས་
ན་ཐར་པར་འགྱུར། རྫོགས་ཆེན་དོན་འདི་ཀུན་གྱི་སྨན་ཡིན་ཏེ། འདིས་མ་གསོས་
པར་གཞན་གྱིས་གསོས་པ་མེད། འདི་དོན་གཉིས་འཛིན་མ་བྲལ་ལམ་མི་རྙེད། གང་
ཞིག་གཉིས་འཛིན་དག་དང་མ་བྲལ་ན། ཤིན་ཏུ་ནད་གདུང་གསོ་གླགས་མེད་པ་
ཡིན། བྱ་བྱེད་དུས་ཚིགས་བཟུང་ནས་གཞན་གྱི་དོན་བསྒྲུབས་བཞིན། རང་གིས་མ་
བསྒྲུབ་གཞན་ལ་ཅི་བསྟན་ཡང་། གཞན་གྱི་དོན་བྱས་བདག་ལ་ཅི་ཞིག་ཕན། ཐེག་པ་
བརྒྱད་དུ་ཞུགས་ཤིང་དོན་སྦྱངས་ཡང༌། རྫོགས་ཆེན་འདི་མ་རྟོགས་པར་སངས་རྒྱས་
མེད། གཞན་ལ་འདི་མེད་སྣོད་སྒྲོ་སྟོང་པ་ཡིན། འདི་ལ་གཞན་མེད་གསེར་གྱི་ཕྱིས་
བུ་ཡིན། ཐཾ རྫོགས་ཆེན་མཇུག་གི་དོན་བསྟན་པའོ༽འདི་ནི་རྩོལ་སྒྲུབ་མཐའ་ལས་འདས།
བཤད་བརྗོད་རྩོལ་སྒྲུབ་དག་གིས་འདི་མི་རྙེད། དུས་གསུམ་གཤེན་རབ་རྣམས་ཀྱིས་
འདི་ཡིས་དོན་ཉིད་ལ། བཤད་བསྒོམ་རྩོལ་སྒྲུབ་དག་གིས་མ་བཙལ་བར། རང་ཉིད་
སེམས་ལ་བལྟས་ཏེ་སངས་རྒྱས་གྲུབ། རྫོགས་ཆེན་དོན་འདི་ཀུན་གྱི་དོན་ཡིན་ཏེ། བློ་
འཆལ་འདི་ཡི་དོན་ལ་མི་སྤྱོད་པ། ཆུ་ལག་དྲུང་དུ་སྐོམ་གྲིར་ཤི་བ་ཡིན། གལ་ཏེ་
གཞན་གྱི་དོན་ལ་ཡིད་ཆེས་ན། དེ་ཡིན་སྙམ་ཡང་དེ་ཡིས་དེ་མ་རྟོགས། མཆོང་བུ་
བྱི་དོར་བྱས་ཀྱང་རིན་ཆེན་མིན། སོལ་བ་བསྐྱེགས་པར་བྱས་ཀྱང་ཙན་ལྡན་མེན། དཾ
ཉག་གཅིག་མི་འགྱུར་གཡུང་དྲུང་མཆོག་གི་སྐུ། འདི་དོན་འདི་ཞེས་བྱ་བར་བསྟན་
104

སེམས་སྡེ། རྫོགས་ཆེན་ལུང་དྲུག
པ་དཀའ། བླ་མེད་རྫོགས་པ་ཆེན་པོའི་དོན་མཐོང་ན། བྱིས་པ་བརྒྱད་པོ་སྐྲག་ཅིང་
བསྔངས་འགྱུར་བས། སུ་ལ་མི་བསྟན་ཐུགས་ཀྱི་དཀྱིལ་དུ་བཅངས། ཀུན་ལ་བསྟན་
ན་ན་རག་དམྱལ་བར་སྐྱེ། འདི་དོན་ལྟ་བསྒོམ་སྤྱོད་པ་འཁྲུགས་པའི་མིས། སྤྱོད་པས་
མ་ཆགས་ཀུན་གྱི་སུན་ཕྱུང་ལ། ལྟ་བ་འདི་དོན་ཀུན་ལ་བསྟན་མི་བྱ། འདི་དོན་མ་
རྟོགས་འདི་ལ་གཤེ་གྱུར་ན། ཁམས་གསུམ་སེམས་ཅན་དུས་གཅིག་བསད་དང་འདྲ།
ཅེས་སུན་འབྱིན་རྫོགས་ཆེན་གསང་བའི་ལུང་ཞེས་བྱ་བ། ཀུན་ཏུ་བཟང་པོའི་ཐུགས་
ཀྱི་ཉིང་ཁུར་བཤད། ཡེ་གཤེན་གཙུག་ཕུད་ཐུགས་ཀྱི་མན་ངག་ཡིན། ལུང་གི་ཡང་རྩེ་
ལྔ་པའོ། །རྫོགས་སོ། ། རྒྱ་རྒྱ་རྒྱ།
༧ ཀཾ ཀུན་ཏུ་ཀླད་ཀྱི་དོན་བསྟན་པའོ༽བཟང་པོ་བདེ་བའི་ངང་ལ་ཕྱག་འཚལ་ལོ། །ཁཾ
ཐུགས་རྗེ་ཆེན་པོའི་དབྱིངས་ནས་འོད་གདལ་ནས། བྱིན་གྱིས་བརླབས་ནས་ཤུགས་
ཀྱིས་བཤད་པའི་ལུང་། རང་འབྱུང་ཉག་གཅིག་སེམས་ཀྱི་ལུང་། གཾ ལུང་རྣམས་
ཀུན་གྱི་རྒྱལ་པོ་འདི། འགྲོ་བ་ཀུན་ལ་རང་བཞིན་གནས། གནས་ཀྱང་དེ་ཡིས་དེ་མ་
རྟོགས། ངོ རང་ཉིད་གཞུང་གི་དོན་བསྟན་པའོ༽སེམས་ཉིད་གཉིས་སུ་མེད། ཐམས་ཅད་
སེམས་ཉིད་ཉག་གཅིག་མ། འདི་ལ་སུས་བསྒོམ་བདེར་གཤེགས་ཡིན། སེམས་ལས་མ་
གཏོགས་སངས་རྒྱས་མེད། སེམས་ལས་མ་གཏོགས་གཤེན་རབ་མེད། སེམས་ལས་མ་
གཏོགས་སེམས་ཅན་མེད། སེམས་ལས་མ་གཏོགས་འཁོར་བ་མེད། སེམས་ལས་མ་
གཏོགས་མྱང་འདས་མེད། སེམས་ལས་མ་གཏོགས་བོན་རྣམས་མེད། སཾ ཐམས་ཅད་
སེམས་ཀྱི་ཆོ་འཕྲུལ་ལོ། སེམས་ཀྱི་ཆོ་འཕྲུལ་དེ་མཐོང་ན། ཐ་ཚན་མ་མཐོང་གང་ཡང་
མེད། ཆེ སེམས་ནི་ཡིད་བཞིན་ནོར་བུ་འདྲ། ཡིད་བཞིན་ནོར་བུ་རིན་ཆེན་དེ། རྒྱལ་
མཚན་རྩེ་ལ་བཏགས་མཆོད་ན། དགོས་འདོད་ཐམས་ཅད་དེ་ལས་འབྱུང་། འདོད་
ཡོན་སེམས་ཀྱིས་གང་འདོད་འབྱུང་། ཛཾ རྒྱལ་ཕམ་བསམ་པས་འདོད་པ་འབྱུང་། དེ་
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཞིན་སེམས་ལ་སེམས་བལྟས་ནས། སེམས་ཀྱི་ཡོན་ཏན་སྣ་ཚོགས་འབྱུང་། ཡེ་ཤེས་
ལྔ་དང་མངོན་ཤེས་དྲུག །སྐུ་གསུམ་སྐུ་ལྔ་ལ་སོགས་འབྱུང༌། ཀུན་འབྱུང་ཀུན་ཡིན་
རིན་ཆེན་སེམས། བོན་སྐུ་སངས་རྒྱས་ང་ཡི་སེམས། ཐེག་པ་ས་བཅུ་ང་ཡི་སེམས།
རིགས་ལྔ་ཡབ་ཡུམ་ང་ཡི་སེམས། བཟླས་བརྗོད་མཆོད་ཚོགས་ང་ཡི་སེམས། འགྲོ་
དྲུག་སྣང་བ་ང་ཡི་སེམས། ཐམས་ཅད་མ་ལུས་ང་ཡི་སེམས། སེམས་ལས་མ་གཏོགས་
གང་ཡང་མེད། ཉི སེམས་ཉིད་སྟོར་བྲལ་མེད་པ་ལ། བསྒོམ་པས་སངས་རྒྱས་མི་
རྙེད་དེ། མ་བསྒོམ་རང་བཞིན་སྟོར་བྲལ་མེད། མ་ཡེངས་ངང་ལ་རྒྱུན་ཆགས་ཞོག །
དེ་ལས་ལྷག་པའི་བསྒོམ་པ་མེད། དེ་ལས་ལྷག་པའི་ལྟ་བ་མེད། དེ་ལས་ལྷག་པའི་
གཤེན་རབ་མེད། དེ་ལས་ལྷག་པའི་སངས་རྒྱས་མེད། དེ་ལས་ལྷག་པའི་བོན་སྐུ་མེད།
ཏཾ རྒྱ་མཚོ་ཆེན་པོ་མ་བསྐྱེད་ན། རླབས་ནི་མཚོ་ཡི་ངང་དུ་ཞི། ནམ་མཁའི་ངང་
དུ་གཟའ་སྐར་ཞི། སེམས་ཉིད་ངང་དུ་སེམས་ཅན་ཞི། བོན་ཉིད་ངང་དུ་བོན་ཅན་
ཞི། མི་རྟོག་ངང་དུ་རྣམ་རྟོག་ཞི། ཐམས་ཅད་ཞི་བ་བདེ་ཆེན་པོ། ཐམས་ཅད་སངས་
རྒྱས་བདེ་ཆེན་པོ། ཐམས་ཅད་ལྷུན་གྲུབ་བདེ་ཆེན་པོ། ཐོ བོན་ཅན་མཚན་མར་སྣང་
བ་ཡང་། བོན་ཉིད་ངང་དུ་ཡེ་སངས་རྒྱས། སེམས་ཅན་སྡུག་བསྔལ་སྣ་ཚོགས་ཡང་།
སེམས་ཉིད་ངང་དུ་ཡེ་སངས་རྒྱས། རྣམ་རྟོག་མཚན་མ་སྣ་ཚོགས་ཀྱང་། མི་རྟོག་ངང་
དུ་ཡེ་སངས་རྒྱས། ཐམས་ཅད་དེ་བཞིན་ཡེ་སངས་རྒྱས། ལྷ་སྐུ་མཚན་མ་ཐ་ཚན་ཡང་།
གཤེན་ལྷའི་ངང་དུ་ཡེ་སངས་རྒྱས། འདུ་བྱེད་རྣམ་པ་སྣ་ཚོགས་ཀྱང་། ཀུན་གཞིའི་ངང་
དུ་ཡེ་སངས་རྒྱས། ཐེག་པ་རིམ་པ་དགུ་པོ་ཡང་། རྫོགས་ཆེན་ངང་དུ་ཡེ་སངས་རྒྱས།
རྒྱས་དང་མ་རྒྱས་མི་མཚོན་ནོ། །ཚིག་གིས་མཚོན་པ་མ་ཡིན་ཡང་། འཛུབ་ཁྲིད་ཟླ་བ་
ལྟ་བུར་བསྟན། ཚིག་གིས་དོན་མཚོན་ཨེ་མ་ཧོ། དཾ སེམས་ཀྱི་དཔེ་ནི་ནམ་མཁའ་འདྲ།
རང་བཞིན་མེད་པས་སེམས་ཀྱི་དཔེ། མཚོན་དུ་མེད་པས་སེམས་ཀྱི་དཔེ། སྣང་དུ་
106

སེམས་སྡེ། རྫོགས་ཆེན་ལུང་དྲུག
མེད་པས་སེམས་ཀྱི་དཔེ། སྟོང་དུ་མེད་པས་སེམས་ཀྱི་དཔེ། རྟག་ཏུ་མེད་པས་སེམས་
ཀྱི་དཔེ། ཆད་དུ་མེད་པས་སེམས་ཀྱི་དཔེ། འབྱུང་དུ་མེད་པས་སེམས་ཀྱི་དཔེ། འཇུག་
ཏུ་མེད་པས་སེམས་ཀྱི་དཔེ། ཅིར་ཡང་སྣང་བས་སེམས་ཀྱི་དཔེ། ཅིར་ཡང་སྟོང་པ་
སེམས་ཀྱི་དཔེ། ཐམས་ཅད་འབྱུང་བས་སེམས་ཀྱི་དཔེ། ཐམས་ཅད་གནས་པས་
སེམས་ཀྱི་དཔེ། བྱང་སེམས་ལྷུན་སྟུག་རི་བོ་འདྲ། བྱང་སེམས་གཏིང་ཟབ་རྒྱ་མཚོ་འདྲ།
བྱང་སེམས་སྣང་མེད་ཆུ་ཟླ་འདྲ། ནཾ བྱང་སེམས་སྐྱོན་མེད་པད་མ་འདྲ། པཾ དེ་བཞིན་
སེམས་ཀྱི་དོན་རྟོགས་ན། སངས་རྒྱས་གཞན་ནས་བཙལ་དུ་མེད། ཅེས་རང་འབྱུང་
ཉག་གཅིག་སེམས་ཀྱི་ལུང་ཞེས་བྱ་བ། ཀུན་ཏུ་བཟང་པོའི་ཐུགས། ཡེ་གཤེན་གཙུག་
ཕུད་ཀྱི་དགོངས་པ་དྲུག་པའོ། །རྫོགས་སོ། །རྒྱ་རྒྱ་རྒྱ། །
༧ སྐད་རིགས་མི་མཐུན་མི་ལ་ཕན་གདགས་ཕྱིར། ལོགས་རེ་སྐད་རེ་བཀོད་ནས་
འགྲོ་དོན་བྱས། ཀུན་ཏུ་བཟང་པོའི་ཐུགས་ཀྱི་བཅུད་འདི་ཡང་། ཡེ་གཤེན་གཙུག་
ཕུད་དགོངས་པའི་མན་ངག་འདི། ཁོ་མོ་མོ་ངན་ལི་ཤུ་སྟག་རིངས་ཀྱིས། སྨྲར་གྱི་སྐད་
བསྒྱུར་ལོ་ཙྪའི་ཚིག་སྦྱངས་ནས། བོད་ཀྱི་བླ་མ་རྣམས་ལ་སྤེལ་ཏེ་བསྟན། སྲོག་གིས་
བཙལ་ཡང་དོན་འདི་མི་རྙེད་དེ། ལས་འཕྲོ་དག་པ་གཅིག་དང་འཕྲད་པར་ཤོག དུས་
ལ་བབ་ན་སྨོན་ལམ་བརྩོན་པར་ཤོག ། ཁོ་མོ་མི་ངན་ལི་ཤུ་སྟག་རིངས་ཀྱིས། ལུང་
དང་མན་ངག་ཐམས་ཅད་ཐག་བཅད་ནས། རང་གི་བློ་སྦྱངས་འགྲོ་བའི་དོན་བྱས་
ནས། སྤྱད་དབང་མེད་ནས་རྒྱལ་བློན་ཕྱག་ཏུ་གཏད། དུས་ལ་བབ་ནས་དར་བར་
གྱུར་ཅིག་པར། སྨོན་ལམ་བཏབ་ནས་ཐ་རམ་རྒྱ་ཡིས་བཏབ། སྐལ་ལྡན་འཕྲོ་ཅན་
གཅིག་དང་འཕྲད་པར་ཤོག དེ་ཡིས་འདི་ཡི་དོན་ལ་ཉམས་ལོངས་ལ། སྣོད་དང་ལྡན་
པའི་གང་ཟག་འགའ་ལ་སྟོན། མི་གོའི་ཐབས་མེད་ལུང་དང་ཡིག་ཆུང་བཅས། ཡིག་
ཆུང་རྣམས་ནི་ཀུན་དང་ཀུན་ལ་མེད། གཡུང་དྲུང་བོན་བསྣུབས་ལྷོ་བལ་ཆོས་བཙལ་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བས། རྒྱལ་བློན་དག་ལ་རྨོད་པ་སྡིག་པར་ཤོག །ཅེས་རྒྱལ་བློན་གྱི་ཕྱག་ཏུ་གཏད་དོ། །
ལན་གཅིག་དུས་ཀྱི་སྙིགས་པ་ལ་དར་བར་ཤོག །ཅེས་འདི་དང་འཕྲད་པའི་གང་ཟག་
དེས་ཀྱང་། དཔེ་སྦས་དོན་སྦས་ཀྱི་དོན་ཕན་ཚུན་ཁྲོལ་ལ་སྤྱོད་ཅིག ། ཐེ་ཚོམ་མཁན་
མགོ་རྨོངས་པར་བྱ་བའི་ཕྱིར། གཅིག་དང་འགའ་ཡིས་དོན་འདི་མི་རྟོགས་སོ། །དོན་
ཁྲོལ་གཅིག་ཅེས་སྟོན་ཏེ་རྒྱ་ཤོར་རྒྱ། དཔེ་སྦས་དོན་སྦས་ཀྱི་བྱང་སེམས་སོ། །སེམས་
ཕྱོགས་དམ་པ་ལུང་དྲུག་སྐོར་དང་བཅས། ཀུན་བཟང་ཐུགས་ལས་གཙུག་ཕུད་སྙན་
དུ་བསྒྲགས། འོད་ཟེར་དཔག་མེད་ལི་ཤུ་སྟག་རིངས་བསྟན། བསྟན་པ་འཕེལ་འགྲིབ་
བྱུང་ནས་གཏེར་དུ་སྦས། བདག་འདྲ་བཞོད་སྟོན་དངོས་གྲུབ་གྲགས། སྐྱེ་བ་གོང་
མའི་སྨོན་ལམ་དང་། ལྷོ་བྲག་ཁོམ་མཐིང་གཏེར་སྒོ་འདི། འབྲུག་ལོ་སྟོན་ཟླ་ཐ་ཆུང་གི།
ཚེས་གྲངས་བཅོ་ལྔའི་གདུགས་ལ་ནི། དཀོར་མཛོད་ཕྱེས་ཏེ་ཞག་གསུམ་ལ། མ་ལུས་
རྫོགས་པར་ཕྱེས་ནས་ནི། ལོ་གསུམ་གསང་ནས་བཀའ་རྒྱ་བཀྲོལ། དར་བར་གྱུར་པ་
སྨོན་ལམ་མཐུན་རྫོགས་སོ། །སྤྲུལ་སྐུ་བཞོད་སྟོན་ནས་རིམ་གྱིས་བརྒྱུད་ནས། བདག་
ལའོ། །རྒྱ་རྒྱ་རྒྱ། མི་ནུབ་དར་རྒྱས་འགྲོ་དོན་རྒྱ་ཆེར་བསྔོ། དགེའོ། །
ལུང་དྲུག་གི་ས་གཅོད་བཞུགས། །
༄༅། །ཀུན་བཟང་བདེ་ཆེན་ངང་ལ་ཕྱག་འཚལ་ལོ། །རྩོལ་བྲལ་ཉག་གཅིག་
དགོངས་པའི་ལུང་འདི་ལ། སྤྱི་དོན་རྣམ་པ་གསུམ་སྟེ། གང་ཞེ་ན། ཕྱག་བཙལ་བར་
ཀུན་བཟང་བདེ་ཆེན༽བསྟན་པ་དང༌། ལུང་གི་ཆེ་བ་བསྟན་པ་དང་། གཞུང་དགྲོལ་
བར་བསྟན་པའོ། །ལུང་གི་ཆེ་བ་བསྟན་པ་ལ་གསུམ་སྟེ། སྟོན་༼སྟོན་པ་ཐུགས་རྗེ་༽པའི་
ཐུགས་རྗེས་བསྟན་པ་དང༌། ལུང་ཉིད་ཀྱི་ཆེ་བ་བསྟན་པ་ལུང་རྣམས་ཀུན་གྱི་༽དང་།
ལུང་འདི་མ་ཡིན་པས་ལུང་གཞན་༼འདི་མ་རྟོགས་ན་སངས་རྒྱས༽གྱིས་སངས་རྒྱས་ཀྱི་འབྲས་
108

སེམས་སྡེ། རྫོགས་ཆེན་ལུང་དྲུག །
བུ་མི་འགྲུབ་པར་བསྟན་པའོ། གཞུང་དགྲོལ་བར་བསྟན་པ་ལ་དོན་ཉི་ཤུ་རྩ་ལྔས་
བསྟན་ཏེ། དེ་གང་ཞེ་ན། ཀཾ། རྫོགས་པ་ཆེན་པོའི་དོན་ཀུན་གྱི་ཐུན་མོང་མིན་པར་
བསྟན་པ་དང་གཅིག ཁཾ ངོ་མཚར་དང་ལྡན་པའི་བོན་སྣང་བ་སྟོང་པར་ཤེས་ན་ས་
དང་ཉོན་མོངས་སྦྱང་དུ་མེད་པར་བསྟན་པ་དང་གཉིས། གཾ བོན་ཉིད་ཀྱི་དོན་སེམས་
ཅན་རྣམས་ལ་ཡེ་ནས་གནས་པར་བསྟན་པ་དང་གསུམ། ཀུན་དུ་ཕྲ་བའི་དོན་མ་
ཤེས་ན་གཞན་གྱིས་སངས་རྒྱས་མི་རྟོགས་པར་བསྟན་པ་དང་བཞི། སཾ རྫོགས་པ་ཆེན་
པོའི་དོན་གོ་ན་ཐ་ཚན་གཤེན་ལྷའི་སྤྱོད་པར་བསྟན་པ་དང་ལྔ། ཆོ དཔག་གིས་མི་
དཔོགས་པའི་དོན་ལ་ཐེག་པ་འོག་མ་བས་མི་དཔོགས་པར་བསྟན་པ་དང་དྲུག ཛཾ
དོན་གྱི་སྙིང་པོ་གཅིག་དང་དུ་མའི་མཐའ་ལས་འདས་པར་བསྟན་པ་དང་བདུན།
རྫོགས་པ་ཆེན་པོའི་དོན་ཉམས་སུ་བླང་པར་བསྟན་པ་དང་བརྒྱད། ཏཾ རྫོགས་པ་ཆེན་
པོའི་དོན་རྟོགས་པའི་མིས་བརྟུལ་ཤུགས་ཀྱི་སྤྱོད་པ་མ་བཀག་སྟེ་མཆོག་ཏུ་བསྟན་པ་
དང་དགུ། ཐཾ དོན་རང་ལ་ཡོད་དེ་གཞན་ལ་མི་བཙལ་བར་བསྟན་པ་དང་བཅུ་ཐམ་
པ། དཾ བྱང་ཆུབ་ཀྱི་དོན་དང་བྲལ་མ་མྱོང་ཡང་འཁྲུལ་པའི་ཆུ་རྒྱུན་གཅད་པར་བསྟན་
པ་དང་བཅུ་གཅིག ནཾ ཐེག་ཆེན་དོན་དང་མ་འཕྲད་པར་ཁས་བླངས་པས་དོན་མི་
འགྱུར་བར་བསྟན་པ་དང་བཅུ་གཉིས། ༦ འཁྲུལ་གཞི་རྩད་ཆོད་ན་དོན་མི་བཏང་
པར་བསྟན་པ་དང་བཅུ་གསུམ། ཡཾ དབང་པོ་ཤེས་པ་རང་ཡན་དུ་བཏང་པར་བསྟན་
པ་དང་བཅུ་བཞི། བོན་རྣམས་ཐམས་ཅད་སྒྱུ་མ་ལྟར་བསྟན་པ་དང་བཅོ་ལྔ། མཾ
བོན་རྣམས་ཐ་ཚན་དེ་བཞིན་ཉིད་དུ་བསྟན་པ་དང་བཅུ་དྲུག ཙ བོན་རྣམས་ཐམས་
ཅད་རྨི་ལམ་ལྟ་བུར་བསྟན་པ་དང་བཅུ་བདུན། ཚོ རྫོགས་པའི་དོན་བསྒོམ་བསྒྲུབ་
སྤང་བླང་ལས་འདས་པར་བསྟན་པ་དང་བཅོ་བརྒྱད། ཛ རྫོགས་པའི་དོན་རྟོགས་
ནས་བདེ་བ་རང་ལས་འབྱུང་བར་བསྟན་པ་དང་བཅུ་དགུ། ཝཾ ཚིག་ཉིད་དོན་མ་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡིན་ཡང་ཚིག་གིས་དོན་མཚོན་པར་བསྟན་པ་དང་ཉི་ཤུ་ཐམ་པ། ཞི གདམས་ངག་
མེད་པར་དོན་ལ་འཇུག་པ་ལོག་པར་བསྟན་པ་དང་ཉི་ཤུ་རྩ་གཅིག ཟི སེམས་ལས་
མ་གཏོགས་པའི་དོན་ལོགས་ན་མེད་པར་བསྟན་པ་དང་རྩ་གཉིས། ཀཾ རྫོགས་ཆེན་
དོན་ལ་དགག་སྒྲུབ་མེད་ཀྱང་ཡེ་ཤེས་རྩལ་ལ་བསྒོམ་པས་མཚན་མ་ཨཱ་ལས་མི་གཞན་
པར་བསྟན་པ་དང་རྩ་གསུམ། རྫོགས་པ་ཆེན་པོའི་དོན་རྟོགས་ན་བསྒྲུབ་བྱ་ཐམས་
ཅད་རང་སར་གྲོལ་བར་བསྟན་པ་དང་རྩ་བཞི། རྫོགས་པའི་དོན་རྟོགས་ཀྱང་བསྒོམ་
དགོས་པར་བསྟན་པ་དང༌། དོན་ཐམས་ཅད་མཇུག་ཏུ་དྲིལ་ཏེ་བསྟན་པ་དང་ཉི་ཤུ་
རྩ་ལྔའོ། །དེ་ནི་དོན་བསྡུས་ཏེ་བསྟན་པའོ། །ད་རྒྱས་པར་བསྟན་པ་ནི། རྫོགས་པའི་
དོན་ཐུན་མོང་མ་ཡིན་པར་བསྟན་པ་ལ་གཉིས་ཏེ། ཀཾ དཔེ་ཐུན་མོང་མ་ཡིན་པར་
སྤྲོས་བྲལ་ཉག་གཅིག་༽བསྟན་པ་དང༌། དོན་ཐུན་མོང་མ་ཡིན་༼ལུང་གི་རྒྱལ་པོ་༽པར་
བསྟན་པའོ། ཁཾ ངོ་མཚར་དང་ལྡན་པའི་བོན་སྣང་བས་སྟོང་པར་ཤེས་ན་ས་དང་ཉོན་
མོངས་པ་སྦྱང་དུ་མེད་པ་ལ་དོན་གསུམ་སྟེ། སྣང་བ་རྨི་ལམ་འདྲ་སྟེ་སྦྱང་མི་དགོས་
པར་ཨེ་མ་ཧོ་བོན་རྣམས་༽བསྟན་པ་དང་། ཐེག་༼ཐེག་པ་ས་བཅུར་༽པ་ལ་མི་གནས་པས་
འདོད་པའི་ཡོན་ཏན་ལ་སྤྱད་ཀྱང་སངས་རྒྱས་སུ་བསྟན་པ་དང་། སྣང་ལ་རང་བཞིན་
༼སྣང་བ་ཉིད་ན་༽མེད་པར་བསྟན་པའོ། གཾ དེ་ལ་གཉིས་ཏེ། བོན་ཉིད་༼བོན་ཉིད་གསང་
ཆེན་༽ཀྱི་དོན་ཡོད་མེད་ལས་འདས་ཏེ་ཡེ་ནས་གནས་པར་བསྟན་པ་དང༌། སྡུག་
བསྔལ་ཉིད་བོན་ཉིད་ཡིན་པར་བསྟན་པའོ། ངོ དེ་ལ་གསུམ་སྟེ། མ་རིག་འཕྲ་ཀུན་
ཡིན་བདེར་གཤེགས་༽བར་བསྟན་པ་དང་། འདི་མ་ཡིན་པ་༼མ་རབ་ཐ་མ༽གཞན་ངེས་དོན་
མེད་པར་བསྟན་པ་དང་། འདི་མ་རྟོགས་ན་སངས་རྒྱས་༼འདི་མ་རྟོགས་པར་༽མེད་པར་
བསྟན་པའོ། དེ་ལ་གཉིས་ཏེ། དོན་བསྟན་དུ་མེད་པར་བསྟན་༼ལོག་སྤྱོད་དེ་༽པ་
དང་། གཤེན་ལྷའི་སྣང་བ་སྣ་ཚོགས༽སྤྱོད་པར་བསྟན་པའོ། ཆེ དེ་ལ་དོན་བཞི་སྟེ།
110

སེམས་སྡེ། རྫོགས་ཆེན་ལུང་དྲུག
ཐེག་པ་༼དགེ་བསྙེན་དྲང་སྲོང་༽འོག་མ་བས་མི་དཔོག་པར་བསྟན་པ་དང་། དོན་དེ་ཀུན་
ལ་ཁྱབ་པར་བསྟན་པ་དང་། ཐམས་ཅད་སངས་རྒྱས་སུ་བསྟན་༼སེམས་ཉིད་སངས་རྒྱས༽
པ་དང་། དེའི་དོན་ལ་ཚིག་༼མ་འཁྲུལ་མ་འཁོར་༽གིས་མི་མཚོན་པར་བསྟན་པ་དང་། ཛཾ
དེ་ལ་གཉིས་ཏེ། དོན་གཅིག་དང་དུ་མ་ལས་༼དོན་གྱི་ཉིང་ཁུ་༽འདས་པར་བསྟན་པ་
དང་། འདི་ལྟ་བ་གཅིག་བསྟན་ནས་༼བསྟན་དང་བསྟན་བྱ་༽བསྒོམ་དུ་མེད་པར་བསྟན་
པའོ། ཉི དེ་ལ་གཉིས་ཏེ། དོན་བསྟན་རྫོགས་པ་ཆེན་པོ་༽པ་དང་། ཉམས་སུ་བླང་བར་
༼ཡིག་འབྲུ་ལྷ་སྐུ་༽བསྟན་པའོ། ཏཾ དེ་ལ་གཉིས་ཏེ། གང་ཡང་སྤྱོད་པ་ཡིན་པར་བསྟན་
པ་དང་། སྤྱོད་ནུས་པ་དེ་ཐེག་ཆེན་མུ་སྟེགས་སྲིན་པོའི་༽གྱི་སྣོད་དུ་བསྟན་པའོ། ཐཾ དེ་
ལ་གཉིས་ཏེ། དཔེ་བསྟན་༼མན་ངག་གསང་ཆེན་༽པ་དང་། དོན་བསྟན་པའོ། ། རང་ལ་
ཡོད་པའི་༽དཾ དེ་ལ་གཉིས་ཏེ། བདག་དང་བདག་དང་བྱང་ཆུབ༽བྱང་ཆུབ་འབྲལ་མ་མྱོང་
བར་བསྟན་པ་དང་། འཁོར་བའི་ཆུ་རྒྱུན་ཆུ་རྒྱུན་གཅོད་མཛད༽བཅད་པར་བསྟན་པའོ།
ནཾ དེ་ལ་གསུམ་སྟེ། ཐེག་ཆེན་དོན་དང་མ་འཕྲད་/ ཨེ་མ་ཁ་གཅིག་༽པར་བསྟན་པ་
དང་། མ་འཕྲད་པར་ཁ་གཅིག་ཐེག་ཆེན་༽ཁས་ལེན་པར་བསྟན་པ་དང་། དེས་དོན་ལ་
བསྐུར་པ་༼དེ་ཡིས་དེ་ལ༽བཏབ་པའོ། པཾ དེ་ལ་གཉིས་ཏེ། འཁྲུལ་༼དངོས་གཞི་འདི་ནི་༽
གཞི་དཔེ་དོན་བཅས་ཏེ་བསྟན་པ་དང་། དེ་ལྟར་རྟོགས་ན་དོན་མི་༼དོན་དམ་གཅིག་ཤེས་༽
བཏང་པར་བསྟན་པའོ། ཡཾ དེ་ལ་གཉིས་ཏེ། དཔེ་བསྟན་༼གལ་ཏེ་དབང་པོ་༽པ་དང་།
དོན་བསྟན་ནམ་མཁའི་སྤྲིན་ནི་༽པའོ། །དེ་ལ་ཡང་གཉིས་ཏེ། དཔེ་བསྟན་༼བོན་རྣམས་
ཐམས་ཅད་༽པ་དང་། དོན་བསྟན་༼བོན་རྣམས་ཐམས་ཅད་སྣང་བས་༽པའོ། །དེ་ལ་གཉིས་ཏེ།
རྫོགས་༼ཨེ་མ་ཧོ་རྫོགས་༽ཆེན་གཤེན་ལྷ་ཡི་ཐུགས་སུ་བསྟན་པ་དང་། དེ་བཞིན་༼དེ་བཞིན་
དོན་༽ཉིད་དུ་བསྟན་པའོ། ཙ དེ་ལ་གཉིས་ཏེ། དངོས་༼བོན་རྣམས་ཐམས་ཅད་༽པོ་རྨི་
ལམ་འདྲ་བར་བསྟན་པ་དང་། རྟོགས་པ་གཉིད་སད་༼དངོས་གཞིའི་སེམས་ནི་༽པ་དང་
111

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འདྲ་བར་བསྟན་པའོ། །ཚོ དེ་ལ་གཉིས་ཏེ། བསྒོམ་བསྒྲུབ་༼མི་ལྟ་མ་བསྒོམ་༽ལས་འདས་
པར་བསྟན་པ་དང་། སྤང་བླང་༼རྫོགས་པ་ཆེན་པོའི་༽ལས་འདས་པར་བསྟན་པའོ། །ཛ
དེ་ལ་གཉིས་ཏེ། གཞན་རྫོགས་ཆེན་སངས་རྒྱས་༽ནས་མི་རྙེད་པར་བསྟན་པ་དང་། ལུང་
དང་སློབ་༼ཐ་སྙད་གཞན་གྱིས་༽དཔོན་ཐ་སྙད་དུ་བསྟན་པའོ། །ཝཾ དེ་ལ་གཉིས་ཏེ། ཐེག་
དམན་རྣམས་དོན་དང་མི་འཕྲད་པར་༼ཐེག་དམན་རྣམས་ཀྱི་༽བསྟན་པ་དང༌། དོན་༼དོན་
ནི་གཤེན་ལྷ་༽རང་འདི་ཞེས་བསྟན་པ་དཀའ་བར་བསྟན་པའོ། །ཞི དེ་ལ་གཉིས་ཏེ།
གདམས་ངག་༼གང་གིས་དོན་འདི་༽མེད་པར་དོན་ལ་འཇུག་པ་བདུད་ཀྱིས་བསླུས་པར་
བསྟན་པ་དང་། སེམས་ལས་ཚིག་གི་ཐ་སྙད་༽མ་གཏོགས་པའི་དོན་མེད་པར་བསྟན་
པའོ། །ཐཾ དེ་ལ་གཉིས་ཏེ། སེམས་ལས་མ་བྱུང་བ་མེད་པར་བསྟན་པ་དང་། འདིས་
སེམས་ཀྱི་དབེན་ས་༼སེམས་ཀྱི་དབྱེ་བ་༽བཙལ་བར་བསྟན་པའོ
། །ཀཾ དེ་ལ་གསུམ་སྟེ།
སྦྱོར་བས་རྣམ་རྟོག་༼པད་མ་ནོར་བུ་དང་༽མི་ཁྱེར་བར་བསྟན་པ་དང༌། རྩ་ལ་བསྒོམ་
ལུས་ཀྱི་རྩ་ཡེ་ཤེས་༽པས་རྣམ་རྟོག་མི་ཁྱེར་བར་བསྟན་པ་དང༌། རྟོགས་ན་ཐམས་ཅད་
ཡང་ཡིན་༼རྣམ་རྟོག་ངོས་ཟིན་༽པར་བསྟན་པའོ། །ཡཾ དེ་ལ་གཉིས་ཏེ། དཔེ་བསྟན་
པ་རྫོགས་ཆེན་དོན་རྟོགས་༽དང༌། དོན་བསྟན་འདི་དོན་རྟོགས་ན་ཐམས་ཅད་༽༼རྫོགས་ཆེན་མ་
རྟོགས་༽པའོ། །དེ་ལ་གསུམ་སྟེ། དཀྱུས་གསལ་འདི་དོན་མི་བསྒོམ་འདི་དོན་ཤེས་ཀྱང་༽ལོ།
།དེ་ལ་དོན་བཅུ་གཉིས་ཀྱིས་བསྟན་ཏེ། ཀ སྐྱེ་མེད་/མི་སྐྱེ་མི་འགག་༽སྤྲོས་དང་བྲལ་བར་
བསྟན་པ་དང་། ཁ འཇུག་ལྟ་བསྲུང་བསྒོམ་བྱེད་པ་གོལ་༼ཐ་སྙད་མེད་པར་༽བར་བསྟན་
པ་དང་། ག ཐེག་པ་བགྲང་དུ་མེད་པར་བསྟན་༼དམ་པའི་སྙིང་པོ་༽པ་དང་། ང ས་ལམ་
བགྲོད་དུ་མེད་པར་འཛིན་རྟོག་དེ་ལ་༽བསྟན་པ་དང༌། ཅ དེ་དོན་རྟོགས་པ་དཀའ་
༼ཐོབ་མེད་འབྲས་བུ་༽བར་བསྟན་པ་དང་། ཆ རྟོགས་ན་ཁྱུང་གི་བྱེ་ཕྲུག་༽ཁྱུང་ཕྲུག་འདྲ་
བར་བསྟན་པ་དང་། ཇ སྒྲ་དང་ཚད་མ་༼སྒྲ་དང་ཚད་མའི་༽ལུང་གི་མི་མཚོན། ཡེ་ནས་
112

སེམས་སྡེ། རྫོགས་ཆེན་ལུང་དྲུག
སངས་རྒྱས་ཡིན་པར་བསྟན་པ་དང་། ཉ ལུང་འདི་གཉེན་པོ་ཡིན་པར་རང་བཞིན་རང་
གནས་༽བསྟན་པ་དང་། ཏ ལུང་འདི་ཀུན་གྱི་འབྲས་བུ་༼གཅིག་ཏུ་མི་བཟུང་༽ཡིན་པར་
བསྟན་པ་དང་། ཐ ལུང་འདི་མ་རྟོགས་པ་ཐམས་༼བཟླས་པ་མི་དགོས་༽ཅད་བུས་པའི་
ལས་སུ་བསྟན་པ་དང་། ད ལུང་འདི་ཀུན་གྱི་སྐྱབས་ཡིན་གཅིག་ཉིད་ཐེག་༽པར་བསྟན་
པ་དང༌། ན ལུང་ལ་བསྟོད་པར་བསྟན་༼རྟོག་མེད་མཉམ་བཞག་བསྟོད་༽པ་དང་བཅུ་
གཉིས་སོ། །རྩོལ་བྲལ་ཅེས་ཉག་གཅིག་དགོངས་པའི་ལུང་གི་ས་གཅོད་གཅིག་པའོ།
།རྫོགས་སོ། །༧ ཀུན་བཟང་བདེ་ཆེན་ངང་ལ་ཕྱག་འཚལ་ལོ། ། ཀུན་བྲལ་ཉག་གཅིག་
ཅི་མ་སྤངས་པའི་ལུང་འདི་ལ། སྤྱི་དོན་གསུམ་གྱིས་བསྟན་ཏེ། དེ་གང་ཞེ་ན། ཀཾ ཕྱག་
འཚལ་བར་༼ཀུན་བཟང་བདེ་༽བསྟན་པ་དང༌། ལུང་གི་ཆེ་བ་བསྟན་པ་དང་། གཞུང་
དགྲོལ་བར་བསྟན་པའོ། ལུང་གི་ཆེ་བ་བསྟན་པ་ལ་དོན་གསུམ་སྟེ། ཁཾ ལུང་འདི་ཟབ་
པར་བསྟན་པ་དང་། གཾ ལུང་གི་མཚན་ཀུན་བྲལ་ཉག་གཅིག་༽བསྟན་པ་དང་། པཾ ལུང་
གི་ཆེ་བ་བསྟན་ལུང་རྣམས་ཀུན་གྱི་༽པའོ། །གཞུང་དགྲོལ་བ་ལ་གསུམ་སྟེ། འཁྲུལ་རྟོག་
ཀུན་བྲལ་བདེ་བའི་ལུང་དང་། སྤང་བླང་མེད་པ་ཉག་གཅིག་གི་ལུང་དང༌། ལུང་གི་
དགོས་པ་འཇུག་སྡུད་ལུང་ངོ༌། འཁྲུལ་རྟོག་ཀུན་བྲལ་བདེ་བའི་ལུང་ལ་དོན་གསུམ་།
ཅི མདོར་འཁྲུལ་རྟོག་ཀུན་བྲལ་༽བསྟན་པ་དང་། ཆོ རྒྱས་པར་ཞེ་སྡང་བྲལ་བ་༽བཤད་པ་
དང༌། ཛཾ མཇུག་བསྡུས་པ་དང་༼ཐམས་ཅད་བྲལ་བས་༽གསུམ་མོ། །སྤང་བླང་མེད་པ་
ཉག་གཅིག་གི་ལུང་ལ་དོན་གསུམ་སྟེ། ཉི མདོར་བསྟན་འཁྲུལ་རྟོག་མི་སྤོང་༽པ་དང་།
ཏཾ རྒྱས་པར་༼ཞེ་སྡང་སྤང་ལོག་༽བསྟན་པ་དང༌། ཐཾ མཇུག་བསྡུད་༼སྤང་སྒྲུབ་མེད་ན་༽
བསྟན་པའོ། །ལུང་གི་དགོས་པ་མཇུག་བསྡུད་ལུང་ལ་དོན་ལ་བཞི་སྟེ། དོ དོན་མ་
རྟོགས་ན་བསླུ་བར་བསྟན་པ་དང་། དོན་རྟོགས་ན་ཐར་པ་ཐོབ་པར་འདོད་པ་བསྟན་
པ་དང་། འདི་ཞེས་བསྟན་པ་དཀའ་བ་བསྟན་པ་དང༌། ༼རིག་དང་མི་རིག་༽ལུང་ཉིད་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་བསྟོད་༼ཐུགས་ཉིད་ཡེ་ཤེས་སེམས་ལ་༽པར་བསྟན་པའོ། །ཀུན་བྲལ་ཉག་གཅིག་ཅི་མ་
སྤངས་པའི་ལུང་གི་ས་གཅོད་གཉིས་པའོ་རྫོགས་སོ། ༧ ཀུན་བཟང་བདེ་ཆེན་ངང་ལ་
ཕྱག་འཚལ་ལོ། མན་ངག་ཐམས་ཅད་འདུས་པའི་ལུང་འདི་ལ། དོན་གསུམ་གྱིས་
བསྟན་ཏེ། དེ་གང་ཞེ་ན། ཀ ཕྱག་འཚལ་བར་༼དབྱིངས་ན་བཞུགས་པའི་༽བསྟན་པ་དང་།
ལུང་གི་ཆེ་བ་བསྟན་པ་དང་། གཞུང་དགྲོལ་བ་ལ་དོན་བསྟན་པའོ། ལུང་གི་ཆེ་བ་
བསྟན་པ་ལ་གཉིས། ཁཾ ལུང་གི་མཚན་བསྟན་པ་དང་། གཾ ལུང་གི་ཆེ་བ་བསྟན་ལུང་
རྣམས་ཀུན་གྱིས་༽པའོ། །གཞུང་དགྲོལ་བ་ལ་དོན་གསུམ་སྟེ། མདོར་བསྟན་པ་དང༌།
རྒྱས་པར་བསྟན་པ་དང༌། མཇུག་བསྡུད་བསྟན་པའོ། །མདོར་བསྟན་པ་ལ་གསུམ་སྟེ།
ང ཐབས་དང་མན་ངག་༼ཐབས་དང་མན་ངག་༽གཉིས་སུ་བསྟན་པ་དང༌། སཾ ཐབས་
༼བཀའ་རྒྱུད་མདོ་རྒྱུད་༽ཀྱི་སྒོ་ནས་གོ་བ་ཉུང་བར་བསྟན་པ་དང་། ཚ ཐེག་པ་༼ཐེག་པ་དགུ་
རུ་༽ཐམས་ཅད་བཀྲིད་དྲང་ཙམ་དུ་བསྟན་པའོ། །མན་ངག་དོན་ལ་ཡང་། ལྟ་བསྒོམ་
གཉིས་མེད། གཅོད་མེད་རྒྱས་པར་བསྟན་པ་ལ་གསུམ་སྟེ། ལྟ་བས་ཐག་བཅད་པར་
བསྟན་པ་དང་། མན་ངག་གིས་སེམས་གདུལ་བར་བསྟན་པ་དང་། ལྟ་བསྒོམ་གཉིས་
སུ་མེད་པར་བསྟན་པའོ། ། ལྟ་བས་ཐག་བཅད་པ་ལ་གཉིས་ཏེ། ཇི ལྟ་བ་གཡང་ས་ལྟ་
བའི་མན་ངག་༽བསྐུར་བར་བསྟན་པ་དང་། ཉི དེ་ལས་གྲོལ་བར་རྟག་ཆད་གཉིས་སོ་༽
བསྟན་པའོ། །མན་ངག་གི་སེམས་གདུལ་བར་བསྟན་པ་ལ་གཉིས། ཏཾ གཅིག་ཆར་དུ་
。
༼གཅིག་ཆར་གདུལ་བ་༽གདུལ་བར་བསྟན་པ་དང་། ཐཾ ཁད་ཀྱིས་གདུལ་བར་སེམས་ཀྱི་
གདུལ་ཐབས་༽བསྟན་པའོ། །ལྟ་བསྒོམ་གཉིས་སུ་མེད་པ་ལ་དོན་གསུམ་གྱིས་བསྟན་ཏེ།
དཾ གཉིས་སུ་མེད་ལྟ་བསྒོམས་གཉིས་མེད་༽པའི་དོན་ལ་བློ་ཡིས་སྦྱང་བར་བསྟན་པ་དང་།
ནཾ 
ཐམས་ཅད་བོན་སྐུ་གཤེན་རབ་༽གཉིས་མེད་ངང་དུ་མཉམ་པར་བསྟན་པ་དང་
། པཾ
གང་ལྟར་༼ཐམས་ཅད་སངས་རྒྱས་༽བརྟགས་ཀྱང་དོན་དུ་བསྟན་པའོ། །མཇུག་བསྡུད་ལ་
114

སེམས་སྡེ། རྫོགས་ཆེན་ལུང་དྲུག
བཞི་སྟེ། ཕོ དཀྱུས་ནས་ཡེ་ཤེས་ཀུན་ཡིན་༽གསལ༼གཞི་བཞག་རིན་ཆེན་༽ལོ། །མན་ངག་
ཐམས་ཅད་འདུས་པའི་ལུང་གི་ས་གཅོད་གསུམ་པ་རྫོགས་སོ། །༧ ཀུན་བཟང་བདེ་
ཆེན་ངང་ལ་ཕྱག་འཚལ་ལོ། །ལ་བཟླ་རྫོགས་པ་ཆེན་པོའི་ལུང་འདི་ལ། སྤྱི་དོན་
གསུམ་གྱིས་བསྟན་ཏེ། དེ་གང་ཞེ་ན། ཀཾ ཕྱག་ཀུན་ཏུ་བཟང་པོ་༽འཚལ་བར་བསྟན་པ་
དང༌། ལུང་གི་ཆེ་བ་བསྟན་པ་དང་། གཞུང་དགྲོལ་བར་བསྟན་པའོ། །ལུང་གི་ཆེ་བ་
ལ་གཉིས། ཁཾ ལུང་གི་༼ཏ་ཏན་༽མཚན་ཁམས་གསུམ་༽བསྟན་པ་ལ་བཟླ་༽དང་། གཾ
ལུང་གི་ཆེ་བ་བསྟན་པའོ། །གཞུང་དགྲོལ་བ་ལ་སྤྱི་དོན་ལྔས་བསྟན་ཏེ། ཐམས་ཅད་
གཉིས་སུ་མེད་པར་བསྟན་པ་དང་གཅིག །གཞན་ནས་བཙལ་དུ་མེད་པར་བསྟན་པ་
དང་གཉིས། རྫོགས་ཆེན་དོན་ལ་རྩོལ་སྒྲུབ་མེད་པར་བསྟན་པ་དང་གསུམ། དོན་ཉིད་
མ་རྟོགས་པར་སངས་མི་རྒྱ་བར་བསྟན་པ་དང་བཞི། མཇུག་བསྡུས་ཏེ་བསྟན་པ་དང་
ལྔའོ། །ཐམས་ཅད་གཉིས་སུ་མེད་པར་བསྟན་པ་ལ་གསུམ། རཾ ཐམས་ཅད་གཉིས་སུ་
མེད་པར་བསྟན་པ་བཟང་ངན་བླང་དོར་༽དང་། ཅི ལམ་གྱི་རིམ་༼རྒྱུ་འབྲས་ཐེག་པས་༽པ་
མེད་པར་བསྟན་པ་དང་། ཚེ འཇུག་ལྟ་བསྲུང་བསྒོམ་༼འཇུག་དང་ལྟ་དང་༽མེད་པར་
བསྟན་པའོ། གཞན་ནས་བཙལ་དུ་མེད་པར་བསྟན་པ་ལ་གཉིས། ཇི དཔེ་བསྟན་པ་
༼ཅིར་ཡང་དཔག་མེད་༽དང་། ཉི དོན་འདི་ཚོལ་རྣམས་ཀྱི་༽བསྟན་པའོ། །རྩོལ་སྒྲུབ་མེད་
པར་བསྟན་པ་ལ་དོན་གསུམ་སྟེ། ཏཾ འདི་དོན་གཞན་གྱིས་རྩོལ་སྒྲུབ་ལམ་ལ་༽མི་
དཔོགས་པར་བསྟན་པ་དང་། ཐཾ སྣང་བ་༼མི་སྣང་སྣང་བ་༽མེད་པའི་དོན་ལ་ཇི་ལྟར་
བརྟགས་ཀྱང་དོན་དེ་ཡིན་པར་བསྟན་པ་དང༌། དཾ མི་བཙལ་བར་བཞག་པར་༼རྩལ་
ནད་རྩོལ་ནད་༽བསྟན་པའོ། །འདི་དོན་མ་རྟོགས་ན་སངས་མི་རྒྱ་བར་བསྟན་པ་ལ་
གཉིས་ཏེ། ནཾ དོན་ཐམས་ཅད་འདི་ཡིན་༼ཐམས་ཅད་ལྷུན་རྫོགས༽པར་བསྟན་པ་དང༌། ༦
འདི་མ་རྟོགས་ན་སངས་༼འདི་མ་རྟོགས་པར༽མི་རྒྱ་བར་བསྟན་པའོ། མཇུག་བསྡུ་བ་ལ་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དོན་གསུམ་གྱི་བསྟན་ཏེ། ཕོ འདི་བཞིན་གྱིས་གཅིག་པར་༼འདི་རྟོགས་འདི་༽བསྟན་པ་
དང༌། བཻ མཐའ་༼རྒྱུ་ལས་མ་བྱུང་༽སྤང་བར་བསྟན་པ་དང༌། མཾ ལ་བཟླ་བར་ལྟ་བས་ལ་
བཟླ་བསྟན་པའོ། ལ་བཟླ་རྫོགས་པ་ཆེན་པོའི་ལུང་གི་ས་གཅོད་བཞི་པ་རྫོགས་སོ། །༧
ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། སུན་འབྱིན་རྫོགས་ཆེན་གསང་
བའི་ལུང་འདི་ལ་སྤྱི་དོན་རྣམ་པ་གསུམ་གྱི་བསྟན་ཏེ། དེ་གང་ཞེ་ན། ཀཾ ཕྱག་འཚལ་
བར་བསྟན་པ་དང་། ལུང་གི་ཆེ་བ་བསྟན་པ་དང་། གཞུང་དགྲོལ་བར་བསྟན་པའོ།
ལུང་གི་ཆེ་བ་བསྟན་པ་ལ་གཉིས། ཁཾ ལུང་གི་མཚན་བསྟན་པ་དང་། གཾ ལུང་གི་
རྫོགས་དོན་གཅིག་ཏུ་༽ཆེ་བ་བསྟན་པའོ། །གཞུང་དགྲོལ་བ་ལ་དོན་གསུམ་གྱིས་བསྟན་ཏེ།
གཞན་སུན་དབྱུང་བར་བསྟན་པ་དང༌། རང་གི་དོན་བསྟན་པ་དང༌། མཇུག་བསྡུ་
བར་བསྟན་པའོ། །དེ་ལ་གཞན་སུན་དབྱུང་བ་ལ་དོན་བཞི་སྟེ། ངོ འདུས་བྱས་གྱི་
དགེ་བ་སུན་དབྱུང་གང་ཞིག་བྱང་ཆུབ༽བར་བསྟན་པ་དང༌། སཾ འདུལ་༼དེ་བཞིན་དགེ་
བསྙེན་༽ཁྲིམས་སུན་དབྱུང་བར་བསྟན་པ་དང་། ཆེ ཕྱི་ནང་༼དེ་བཞིན་ཨ་དཀར་༽གི་
སྔགས་སུན་དབྱུང་བར་བསྟན་པ་དང་། ཇོ ཏིང་འཛིན་སུན་དབྱུང་༼ཡེ་གཤེན་ཏིང་
འཛིན་༽བར་བསྟན་པའོ། །རང་གི་དོན་བསྟན་པ་ལ་དོན་གཉིས་ཏེ། ཉི གཞན་གྱི་མི་
གྲོལ་འདིའི་གྲོལ་བར་དེས་ན་འཁྲུལ་པའི་༽བསྟན་པ་དང་། ཏཾ བཤད་བརྗོད་ལས་འདས་
པར་བསྟན་༼རྫོགས་ཆེན་དོན་རྟོགས་༽པའོ། །འཇུག་བསྡུ་བ་གཉིས་ཀྱི་བསྟན་ཏེ། ཐཾ
གཞན་དོན་མ་ཡིན་པར་བསྟན་པ་དང་། དཾ འདི་ཀུན་ལ་༼ཉག་གཅིག་མི་འགྱུར་༽མི་
བསྟན་བསྟན་པའོ། །སུན་འབྱིན་རྫོགས་ཆེན་གསང་བ་ལུང་གི་ས་གཅོད་ལྔ་པའོ།
།རྫོགས་སོ། །༧ ཀུན་བཟང་བདེ་བའི་ངང་ཕྱག་འཚལ་ལོ། །རང་འབྱུང་ཉག་གཅིག་
སེམས་ཀྱི་ལུང་འདི་ལ་སྤྱི་དོན་གསུམ་གྱིས་བསྟན་ཏེ། དེ་གང་ཞེ་ན། ཀཾ ཕྱག་འཚལ་
བར་ ཀུན་ཏུ་བཟང་པོ་༽བསྟན་པ་དང༌། ལུང་གི་ཆེ་བ་བསྟན་པ་དང་། གཞུང་དགྲོལ་
116

སེམས་སྡེ། རྫོགས་ཆེན་ལུང་དྲུག
བར་བསྟན་པའོ། །ལུང་གི་ཆེ་བ་བསྟན་པ་ལ་གཉིས། ཁཾ ལུང་གི་མཚན་༼ཐུགས་རྗེ་ཆེན་
པོ་༽བསྟན་པ་དང་། གཾ ཆེ་བ་༼ལུང་རྣམས་ཀུན་གྱི་༽བསྟན་པའོ། །གཞུང་དགྲོལ་བ་ལ་
དོན་བཞིས་བསྟན་ཏེ། སེམས་ལས་མ་གཏོགས་པ་མེད་པར་བསྟན་པ་དང་། སེམས་
ལས་དགོས་འདོད་འབྱུང་བར་བསྟན་པ་དང་། སེམས་མི་བསྐྱོད་པར་བསྟན་པ་དང་།
སེམས་མཚོན་དུ་མེད་པའི་དཔེ་དང་བཅས་ནས་བསྟན་པའོ། །སེམས་ལས་མ་རྟོགས་
པ་མེད་པར་བསྟན་པ་ལ་གཉིས། ངོ སེམས་ལས་༼རང་ཉིད་སེམས་ཉིད་༽མ་གཏོགས་པ་
མེད་པར་བསྟན་པ་དང༌། ཅི སེམས་ཀྱི་ཆོ་འཕྲུལ་༼ཐམས་ཅད་སེམས་༽དུ་བསྟན་པའོ།
།སེམས་ལས་དགོས་འདོད་འབྱུང་བར་བསྟན་༼སེམས་ཡིད་བཞིན་༽པ་ལ་གཉིས། ཆི དཔེ་
བསྟན་བརྒྱལ་ཕམ་བསམ་པས་༽པ་དང་མ་བསན
 ། ཛ དོན་བསྟན་པའོ། །སེམས་མི་བསྐྱོད་པར་
བསྟན་པ་ལ་གཉིས། ཉི སེམས་སྟོར་བྲལ་མེད་དེ་༼སེམས་ཉིད་སྟོང་པར་བྲལ་༽རྒྱུན་ལ་
བཞག་པར་བསྟན་པ་དང་། ཏཾ སེམས་མ་བསྐྱོད་༼རྒྱ་མཚོ་ཆེནཔོའི༽ ན་ཐམས་ཅད་དེའི་
ངང་དུ་ཞི་བར་བསྟན་པའོ། །སེམས་ལ་མཚོན་དུ་མེད་དེ་དཔེ་དང་བཅས་ནས་བསྟན་
པ་ལ་གཉིས། ཐཾ། ཐམས་ཅད་སངས་རྒྱས་པས་༼བོན་ཅན་མཚན་མར༽མཚོན་དུ་མེད་
པར་བསྟན་པ་དང་། དཾ དཔེས་མཚོན་པར་སེམས་ཀྱི་དཔེ་ནི་བསྟན་པའོ། །མཇུག་
བསྡུ་བ་ལ་དོན་གཉིས་ཀྱིས་བསྟན་ཏེ། ནཾ དཔེས་བསྟན་བྱང་སེམས་ལྷུན༽པ་དང་། པཾ
དོན་༼དེ་བཞིན་སེམས་ཀྱི་༽བསྟན་པའོ། །རང་འབྱུང་ཉག་གཅིག་ལུང་གི་ས་གཅོད་དྲུག་
པ་རྫོགས་སོ། །དགེའོ། །
117

ལུང་དྲུག་གི་འགྲེལ་པ་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་རྩོལ་བྲལ་ཉག་གཅིག་སྐུ་ལ་ཕྱག་འཚལ་ལོ། །རྩོལ་
བྲལ་ཉག་གཅིག་དགོངས་པའི་ལུང་གི་དབུ་བཟུང་པའི་རྫོགས་པ་ཆེན་པོ་ལུང་དྲུག་
འདི་ལ། སྤྱི་དོན་རྣམ་པ་གཉིས་ཀྱིས་བསྟན་ཏེ། དོན་དུ་ས་བཅད་པ་དང་། ཞིབ་པར་
འབྲུ་བསྣལ་བའོ། དོན་དུ་ས་བཅད་པ་ལ་དོན་གསུམ་སྟེ། ཀླད་ཀྱི་དོན་བསྟན་/ཀུན་
བཟང་བདེ་ཆེན་ངང་༽པ་དང་། གཞུང་གི་དོན་བསྟན་པ་དང་། མཇུག་གི་དོན་བསྟན་
པའོ། །
དེ་ལས་དང་པོ་ཀླད་ཀྱི་དོན་བསྟན་པ་ལ་ལྔ་སྟེ། ཀཾ ཕྱག་འཚལ་བ་བསྟན་པ་དང་།
ཀུན་བཟང་བདེ༽ཁཾ སྟོན་པའི་ཐུགས་རྗེས་༼སྟོན་པ་ཐུགས་རྗེ་ཆེ་མངའ་༽བསྟན་པ་དང་།
གཾ ལུང་གི་མཚན་༼རྩོལ་བྲལ་ཉག་གཅིག་༽བསྟན་པ་དང་། ངོ ལུང་གི་ཆེ་བ་བསྟན་པ་
དང་།༼ལུང་རྣམས་ཀུན་གྱི༽ཅི ལུང་འདི་མ་ཡིན་པར་ལུང་འདི་མ་རྟོགས་པར་སངས་རྒྱས་མེད་༽
གཞན་གྱི་སངས་རྒྱས་ཀྱི་འབྲས་བུ་མི་འགྲུབ་པར་བསྟན་པའོ། །ཀཾ དེ་ལས་དང་པོ་
ཕྱག་འཚལ་བར་བསྟན་པ་ནི། སྟོན་པ་ཀུན་ཏུ་བཟང་པོ་རྩོལ་བྲལ་ཉག་གཅིག་སྐུ་ལ་
ཕྱག་འཚལ་ལོ། །ཅེས་པ། སྟོན་པ་ལ་གཉིས་ཏེ། ཐུན་མོང་གི་སྟོན་པ་དང༌། ཐུན་
མོང་མ་ཡིན་པའི་སྟོན་པ་གཉིས་སོ། །དེ་ལ་ཐུན་མོང་གི་སྟོན་པ་ནི། སྟོན་པ་གཤེན་
རབ་ཉིད་ཀྱི་སྐུ་དངོས་སུ་བཞུགས་པའོ། །ཐུན་མོང་མ་ཡིན་པའི་སྟོན་པ་ནི། སྙིང་པོ་
བྱང་ཆུབ་ཀྱི་སེམས་ཡིན་ནོ། །ཀུན་ནི་མ་ལུས་པ་ཡིན་ནོ། །དུ་ནི་ཐམས་ཅད་འདུས་པ་
118

སེམས་སྡེ། ལུང་དྲུག་གི་འགྲེལ་པ།
ཡིན། བཟང་པོ་ནི་ཆེ་ཆུང་དང་བཟང་ངན་མེད་པ་ཡིན། རྩོལ་བྲལ་ཞེས་པ། སྣང་
སྲིད་ཐམས་ཅད་ནམ་མཁའི་ངང་དུ་རྩོལ་བ་དང་བྲལ། བོན་ཅན་མཚན་མར་སྣང་
བ་ཐམས་ཅད་བོན་ཉིད་ཀྱི་དབྱིངས་སུ་རྩོལ་བ་དང་བྲལ། འཁོར་འདས་ཐམས་ཅད་
སེམས་ཉིད་ཀྱི་ཀློང་དུ་རྩོལ་བ་དང་བྲལ། ཉག་གཅིག་ནི་ཆ་འཕྲ་ཞིང་བགྲང་དུ་མེད་
པ་ལ་བྱའོ། ། སྐུ་ནི་འགྱུར་བ་མེད་པ་ལ་བྱའོ། །ཕྱག་ནི་བརྡ་འཇལ་ཞིང་བག་ཆགས་
ཕྱག་པ་ལ་ཕྱག་བྱའོ། །
ཁཾ གཉིས་པ་སྟོན་པ་༼སྟོན་པའི་ཐུགས་རྗེ་བསྟན་པ་ནི༽ནི་གོང་དུ་བསྟན་པའོ། ཐུགས་
རྗེས་ཞེས་པ། ཐུགས་རྗེའི་ངོ་བོ་ནི་སྙིང་པོ་བྱང་ཆུབ་ཀྱི་སེམས་ཡིན་ལ། ངེས་ཚིག་
ནི། སྟོན་པའི་ཐུགས་རྗེ་དེ་ཀུན་གྱི་བླར་གྱུར་པས་ཐུགས་རྗེ་ཞེས་བྱ། དབྱེ་བ་ནི་བཞི་སྟེ།
ཐུགས་རྗེ་ཆེན་པོ་དཔག་དུ་མེད་པ་དང་། ཀུན་ལ་སྙོམས་པ་དང་། རྒྱུན་མི་འཆད་པ་
དང༌། ཟད་པ་མེད་པ་དང་བཞིའོ། །ཐུགས་རྗེའི་ལས་ནི་སེམས་ཅན་གྱི་དོན་མཐར་
ཕྱིན་པའོ། །ཆེ་མངའ་བ་ཞེས་པ། གོང་མ་དང་ཀུན་ཏུ་བཟང་པོའི་ཐུགས་ཡེ་ནས་
མངའ་བ་ལ་བྱའོ། །ཐུགས་ཀྱི་དཀྱིལ་ནས་བཅུད་ཅེས་པ། ཐུགས་ནི་གོང་དང་འགྲེས།
བཅུད་ནི་ཀུན་ཏུ་བཟང་པོའི་ཐུགས་ཀྱི་བཅུད། ལུང་འདི་ཉིད་ཡིན་པའི་ཕྱིར་རོ། །བྱིན་
གྱིས་རླབས་ཀྱིས་ཞེས་པ། དཔེར་ན་བྱིན་ནམ་མཁའ་དང་འདྲ་བ་ལ། རླབས་སྤྲིན་
དཔུང་འདྲ་བ་འབྱུང་། བྱིན་སྤྲིན་འདྲ་བ་ལས། རླབས་ཆར་པ་འདྲ་བ་འབྱུང༌། བྱིན་
ཆར་པ་འདྲ་བ་ལས། རླབས་ས་སྐམ་ལ་མེ་ཏོག་སྐྱེས། དཔེ་དེ་དང་འདྲ་བར། བྱིན་
བོན་ཉིད་སྟོང་པའི་ངང་ལས། རླབས་ལོངས་སྤྱོད་རྫོགས་པའི་སྐུ་བྱུང༌། བྱིན་ལོངས་
སྤྱོད་རྫོགས་པའི་སྐུ་འདྲ་བ་ལས། རླབས་སྤྲུལ་པའི་སྐུས་འགྲོ་བའི་དོན་མཛད་པ་ལ་
བྱའོ། བཤད་ལུགས་ལ་གསུམ་སྟེ། རང་བཞིན་ཐུགས་རྗེ་བྱིན་གྱིས་བརླབས་ཀྱིས་
ཏིང་འཛིན་ཐུགས་རྗེས་བྱིན་གྱིས་བརླབས་ཀྱིས་བཤད་པ་དང་།
བཤད་པ་དང༌། 
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཚིག་དང་ཡི་གེ་ཐུགས་རྗེས་བྱིན་གྱིས་བརླབས་ཀྱིས་བཤད་པའོ། ། །
གཾ གསུམ་པ་ལུང་གི་མཚན་བསྟན་པ་ནི། རྩོལ་བྲལ་ཉག་གཅིག་གོང་དང་མཐུན།
དགོངས་པ་ལ་གཉིས་ཏེ། ཐུན་མོང་གི་དགོངས་པ་དང༌། ཐུན་མོང་མ་ཡིན་པའི་
དགོངས་པའོ། ། དེ་ལ་ཐུན་མོང་གི་དགོངས་པ་ནི། མ་གཡོས་མ་བཅོས་པའོ། །ཐུན་
མོང་མ་ཡིན་པ་ནི། སེམས་ཉིད་གདོད་མ་ནས་སངས་རྒྱས་པས། བསྒོམ་དུ་མེད་པ་
ལས་མ་ཡེངས་པའོ། །ལུང་ནི་དོན་བཟུང་དུ་ཡོད་པའི་ཕྱིར་སངས་རྒྱས་ཀྱི་འབྲས་བུ་མི་
འཆོར་བ་ལ་བྱའོ། ང བཞི་པ་ལུང་གི་ཆེ་བ་བསྟན་པ་ནི། ལུང་རྣམས་ཞེས་པ། ལུང་
ནི་གོང་བཞིན་ནོ། །རྒྱལ་པོ་ནི་འཁོར་འདས་ཀུན་གྱི་རྒྱལ་པོ་ཡིན་པའི་ཕྱིར་རོ། །ཁྱུང་
ཆེན་ཞེས་པ། དཔེར་ན་འདབ་ཆགས་ཁྱུང་ནི། འདབ་ཆགས་གཞན་བཞིན་དུ་གཤོག་
པ་མི་བརློབ་པར། གཤོག་རྒྱངས་ཐང་གཅིག་གིས་རི་རབ་ཀྱི་རྩེ་ནས་འཁོར་བ་དང་
འདྲ་བར། ལུང་འདི་ཡང་ཐེག་པ་འོག་མ་ལྟར་དུ་རྩོལ་སྒྲུབ་མེད་པར་སེམས་ཉིད་དོན་
ལ་ལྷན་ནེ་གནས་པའོ། །སེང་གེ་ཞེས་པ། དཔེར་ན་སེང་གེ་ནི་གཅན་ཟན་གཞན་
བཞིན་དུ་གོམ་པ་མི་འདོར་ཏེ། ཤུགས་ཀྱིས་ཕ་རི་དང་ཚུ་རི་ལ་རྟོལ་བ་དང་འདྲ་བར་
ལུང་འདི་ཡང་འོག་མ་པ་ལྟར་དུ། རྩོལ་སྒྲུབ་མི་བྱེད་པར། རྟོགས་མ་ཐག་ཏུ་སངས་
རྒྱས་པའོ། །ནམ་མཁའ་ཞེས་པ། དཔེར་ན་ནམ་མཁའ་ལ་མཐའ་དབུས་མེད་པར་
ཀུན་ལ་ཁྱབ་པ་དང་འདྲ་བར། བོན་ཉིད་བྱང་ཆུབ་ཀྱི་སེམས་ལ་ཡང་མཐའ་དབུས་
མེད་དེ། འཁོར་འདས་ཀྱི་ཐ་ལ་ཁྱབ་པའོ། །རྒྱ་མཚོ་ཞེས་པ། དཔེར་ན་རྒྱ་མཚོའི་
རླངས་ཀྱིས་ཐམས་ཅད་བངས་པ་དང་འདྲ་བར། བོན་ཉིད་བྱང་ཆུབ་ཀྱི་སེམས་རྟོགས་
ན། ཉོན་མོངས་པ་ཐམས་ཅད་རང་བཞིན་གྱིས་ཐུལ་ཏེ། འཁོར་བ་མྱ་ངན་ལས་
འདས་ཏེ་སངས་རྒྱས་པའོ། །འདི་མཐོང་ཞེས་པ། ཐེག་པ་འོག་མ་རྣམས་ནི། འབད་
རྩོལ་བྱས་ནས་སངས་རྒྱ་བར་རེ་བ་དེས་ནི། བོན་ཉིད་ཀྱི་དོན་མི་མཐོང་བ་ལ་བྱའོ། །
120

སེམས་སྡེ། ལུང་དྲུག་གི་འགྲེལ་པ།
རྟོགས་དང་མ་རྟོགས་ཞེས་པ། དཔེར་ན་བྱིས་པ་དང་མི་ཆེ་བ་ལ་ཤེས་པའི་ཁྱད་པར་
མཚན་ཉིད་ཀྱི་བོན་བས་འབྲས་བུ་སྔགས་ཕྱི་ནང་གི་བོན་འབྲས་
ཆེ་བ་དང་འདྲ་བར། 
བུ་ཁྱད་ཆེ་ལ། དེ་བས་ཡེ་གཤེན་པ་འབྲས་བུ་ཁྱད་ཆེ། དེ་ལས་ཁྱད་པར་བ་འབྲས་
བུ་ཁྱད་ཆེ་བས། ཁྱད་པར་ཆེ་ཞེས་བྱའོ། །འདི་རྟོགས་ཞེས་པ། བྱང་ཆུབ་ཀྱི་སེམས་
རྟོགས་པ་རྣམས་ནི། ནང་རྟོགས་ན་ནང་སངས་རྒྱས་ནུབ་རྟོགས་ན་ནུབ་སངས་རྒྱ་བ་
ལ་བྱའོ། འདི་ཡི་དོན་རྟོགས་པ་རྣམས་ནི། བདེ་བར་གཤེགས་པའི་ཐུགས་སམ། སྟོན་
པ་གཤེན་རབ་ཀྱི་ཐུགས་རྟོགས་པ་ལ་བྱའོ། །
སཾ ལྔ་པ་ལུང་འདི་མ་ཡིན་པ་གཞན་གྱིས་སངས་རྒྱས་ཀྱི་འབྲས་བུ་མི་འགྲུབ་པར་
བསྟན་པ་ནི། འདི་མ་རྟོགས་པར་ཞེས་པ། བོན་ཉིད་མ་རྟོགས་ན་ཐེག་པ་དང་ས་
ལམ་ལ་བགྲོད་པས་སངས་མི་རྒྱ་བ་ལ་བྱའོ། ལུང་གི་ཞེས་པ། རྫོགས་པ་ཆེན་པོའི་ལུང་
འདི་མ་རྟོགས་ན་ཐེག་པ་བརྒྱད་ཀྱི་བོན་ལ་འབད་རྩོལ་བྱས་ཀྱང་སངས་མི་རྒྱ་བ་ལ་
རིམ་པ་བརྒྱད་པོས་ལྟ་སྤྱོད་ཀྱི་འབྲས་བུ་མི་འགྲུབ་པ་ལ་
བྱའོ། །གཞན་གྱིས་ཞེས་པ། 
བྱའོ། །ཁྱུང་ཕྲུག་གནམ་མཐའ་ཞེས་པ། དཔེར་ན་ཁྱུང་ཕྲུག་གནམ་ལ་མཐའ་མ་ཡོད་
པར་ལྟ་བ་དང་འདྲ་བར། ཐེག་པ་འོག་མ་བ་བོན་ཉིད་ལ་མཐའ་མེད་པ་ལ་མཐའ་
ཡོད་པར་བསྟན་པ། རྟག་ཆད་ཀྱི་མཐའ་བསལ་ནས་སངས་རྒྱས་པར་རེ་བ་དེ། དེ་ནི་
ཚི་ཆད་པའི་ནད་དུ་འགྱུར་བ་ལ་བྱའོ། །གླང་ཆེན་ཞེས་པ། དཔེར་ན་གླང་ཆེན་ཆུས་
གདུང་པ་སྨྲིག་རྒྱུ་ལ་ཆུ་མཐོང་ནས་བསྙགས་པ་དང་ཆུ་དང་མི་འཕྲད་པ་དང་འདྲ་
བར། ཐེག་པ་འོག་མ་བས་ཉན་བཤད་མང་པོ་བྱས་ནས། འབྲས་བུ་ཐོབ་པར་རེ་བ་
དེ་ནི། གླང་ཆེན་སྨིག་སྒྱུ་བསྙེག་པ་དང་འདྲ་སྟེ། བསྐལ་པར་སྦྱངས་ཀྱང་འབྲས་བུ་མི་
ཐོབ་བོ། །བྱིས་པ་ཞེས་པ། དཔེར་ན་བྱིས་པས་འཇའ་ཚོན་དར་དུ་མཐོང་ནས་དེད་
པས། མ་ཟིན་ཏེ་འཕྲད་དུས་མི་འོང་པ་དང་འདྲ་བར། ཐེག་པ་འོག་མ་བས་ས་ལམ་
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རང་བྱང་ཆུབ་སེམས་ཡིན་པར་མ་རྟོགས་ནས། འཇུག་སྒོ་དང་ས་ལམ་དུ་ཁྱེར་ནས་
སངས་རྒྱས་པར་རེ་བ་དེ་ནི། བྱིས་པ་འཇའ་ཚོན་འདེད་པ་དང་འདྲ་བ་ལ་བྱའོ། །དེ་
ཕྱིར་ཞེས་པ། ཐེག་པ་འོག་མ་བའི་དོན་གྱིས་སངས་མི་རྒྱ་བས། ཐེག་པ་ཆེན་པོའི་དོན་
ལ་གོམས་པར་བྱ་ཞིང་ཉམས་སུ་བླང་ངོ༌། །ཐེག་པ་འདི་ལ་ཐོས་བསམ་སྒོམ་གསུམ་གྱི་
སྒོ་ནས་ཆོར་གཅིག་ཅེས་བྱའོ། །དེས་ཡན་ཆད་ཀླད་ཀྱི་དོན་བསྟན་པའོ། །
ད་འདི་ནས་མར་ལ་གཞུང་གི་དོན་བསྟན་པ་ལ། གཞུང་དོན་ཉི་ཤུ་རྩ་ལྔས་བསྟན་
ཏེ། དེ་གང་ཞེ་ན། ཀ རྫོགས་པ་ཆེན་པོའི་༼རྩོལ་བྲལ་ཉག་གཅིག་དགོངས་པའི་༽དོན་ཀུན་
གྱི་ཐུན་མོང་མེན་པར་བསྟན་པ་དང་གཅིག ཁ ངོ་མཚར་ལྡན་ཨེ་མ་ཧོ་བོན་རྣམས༽
པའི་བོན་སྣང་བ་སྟོང་པར་ཤེས་ནས་དང་ཉོན་མོངས་པ་སྦྱང་དུ་མེད་པར་བསྟན་པ་
དང་གཉིས། ག བོན་ཉིད་ཀྱི་དོན་སེམས་༼བོན་ཉིད་གསང་ཆེན་༽ལ་ཡེ་ནས་གནས་པར་
བསྟན་པ་དང་གསུམ། ང ཀུན་དུ་འཕྲ་བའི་དོན་མ་ཤེས་ན་གཞན་གྱིས་སངས་རྒྱས་
མི་རྟོགས་པར་བསྟན་པ་དང་བཞི།༼ཀུན་ཡན་བདེར་གཤེགས༽ཅ རྫོགས་པ་ཆེན་པོའི་དོན་
གོ་ན་༼ལོགས་སྤྱོད་འདི་ཉིད་༽ཐ་ཚན་གཤེན་ལྷའི་སྤྱོད་པར་བསྟན་པ་དང་ལྔ། ཆ དཔག་
གིས་༼དགེ་བསྙེན་དྲང་སྲོང་༽མི་དཔོགས་པའི་དོན་ལ་ཐེག་པ་འོག་མ་བས་མི་དཔོག་པར་
བསྟན་པ་དང་དྲུག ཇ དོན་གྱི་སྙིང་༼དོན་གྱི་སྙིང་ཁུ་༽པོ་གཅིག་དང་དུ་མའི་མཐའ་
ལས་འདས་པར་བསྟན་པ་དང་བདུན། ཉ རྫོགས་པ་ཆེན་པོའི་རྫོགས་པ་ཆེན་པོ་༽དོན་
ཉམས་སུ་བླངས་པར་བསྟན་པ་དང་བརྒྱད། ཏ རྫོགས་པ་ཆེན་པོའི་དོན་༼ཐེག་པ་ཆེན་
པོ་རྫོགས་༽རྟོགས་པའི་རྟུལ་ཤུགས་ཀྱི་སྤྱོད་པ་མ་བཀག་སྟེ་མཆོག་ཏུ་བསྟན་པ་དགུ
། ཐ
དོན་རང་ལ་ཡོད་དེ་གཞན་མི་བཙལ་༼མན་ངག་གསང་ཆེན༽བར་བསྟན་པ་དང་བཅུ་
ཐམ་པ། ད བྱང་ཆུབ་ཀྱི་དོན་དང་འབྲལ་མ་༼བདག་དང་བྱང་ཆུབ་༽མྱོང་ཡང་། འཁྲུལ་
པའི་ཆུ་རྒྱུན་བཅད་པར་བསྟན་པ་དང་བཅུ་གཅིག ན ཐེག་ཆེན་དང་མ་འཕྲད་ཨེ་
122

སེམས་སྡེ། ། ལུང་དྲུག་གི་འགྲེལ་པ།
མ་ཁ་གཅིག་༽པར་ཁས་བླངས་པས་དོན་མི་འགྱུར་བར་བསྟན་པ་དང་བཅུ་གཉིས། པ
འཁྲུལ་གཞི་རྩད་ཆོད་༼དངོས་གཞི་དེ་ནི༽ན་དོན་མི་བཏང་པར་བསྟན་པ་དང་བཅུ་
གསུམ། ཕ དབང་པོ་ཤེས་པ་རང་གལ་ཏེ་དབང་པོ་སྤྲུལ༽ཡན་དུ་བཏང་པར་བསྟན་པ་
དང་བཅུ་བཞི། བ བོན་རྣམས་ཐམས་ཅད་སྒྱུ་མ་ལྟར་བསྟན་པ་དང་བཅོ་༼བོན་རྣམས་
ཐམས་ཅད་༽ལྔ། མ བོན་རྣམས་/ ཨེ་མ་ཧོ་རྫོགས་པ༽ཐ་ཚན་དེ་བཞིན་ཉིད་དུ་བསྟན་པ་
དང་བཅུ་དྲུག །ཙ བོན་རྣམས་༼བོན་རྣམས་ཐམས་ཅད་༽ཐམས་ཅད་རྨི་ལམ་ལྟ་བུར་
བཅུ་བདུན། ཚ རྫོགས་པ་༼མི་བལྟ་མི་བསྒོམ་༽ཆེན་པོའི་དོན་སྒོམ་བསྒྲུབ་སྤང་བླང་ལས་
འདས་པར་བསྟན་པ་དང་བཅོ་བརྒྱད། ཛ རྫོགས་པ་ཆེན་པོའི་དོན་རྟོགས་རྫོགས་ཆེན་
སངས་རྒྱས་༽ན་བདེ་བ་རང་ལས་འབྱུང་བར་བསྟན་པ་དང་བཅུ་དགུ། ཝ ཚིག་ཉིད་
༼ཐེག་དམན་རྣམས་ཀྱི༽དོན་མ་ཡིན་ཡང་ཚིག་གིས་དོན་མཚོན་པར་བསྟན་པ་དང་ཉི་ཤུ་
ཐམ་པ། ཞ གདམས་ངག་མེད་པར་དོན་ལ་འཇུག་པ་ལོག་༼གང་གི་དོན་འདི་༽པ་ཡིན་
པར་བསྟན་པ་དང་རྩ་གཅིག ཟ སེམས་ལས་མ་༼སེམས་ལས་མ་བྱུང་༽གཏོགས་པའི་དོན་
ལོགས་ན་མེད་པར་བསྟན་དང་རྩ་གཉིས། འ རྫོགས་ཆེན་དོན་ལ་དགག་༼པད་མ་ནོར་
བུ་དག་ནི་༽སྒྲུབ་མེད་ཀྱང་ཡེ་ཤེས་རྩལ་ལ་སྒོམ་པ་མཚན་མ་ཨ་ལས་མི་ཞན་པར་བསྟན་
པ་དང་རྩ་གསུམ། ཡ རྫོགས་པ་ཆེན་པོའི་དོན་རྟོགས་ན་བསྒྲུབ་བྱ་ཐམས་ཅད་རང་
རྫོགས་ཆེན་དོན་རྟོགས་༽སར་གྲོལ་བར་བསྟན་པ་དང་རྩ་བཞི། ར རྫོགས་པ་ཆེན་པོའི་
དོན་རྟོགས་ཀྱང་བསྒོམ་དགོས་པར་བསྟན་པ་དང་རྫོགས་ཆེན་མ་རྟོགས་༽ཉི་ཤུ་རྩ་ལྔའོ། །
དེ་ནི་བསྡུས་ཏེ་བསྟན་པའོ། ། །
དེ་ཡང་དང་པོ་རྫོགས་པ་ཆེན་པོའི་དོན་ཐུན་མོང་མ་
ད་རྒྱས་པར་བསྟན་ན། ཀ 
དཔེ་ཐུན་མོང་༼རྩོལ་བྲལ་ཉག་གཅིག་དགོངས་པའི་ལུང་༽
ཡིན་པར་བསྟན་པ་ལ་གཉིས་ཏེ། 
དོན་ཐུན་མོང་མ་ཡིན་ལུང་གི་རྒྱལ་པོ་འདི་༽པར་བསྟན་
མ་ཡིན་པར་བསྟན་པ་དང་། 
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའོ། །དང་པོ་དཔེ་ཐུན་མོང་མ་ཡིན་པར་བསྟན་པ་ནི། རྩོལ་བྲལ་ཞེས་པ་དཔེ་རྩོལ་
བ་དང་བྲལ་བ་ནམ་མཁའ། དོན་བོན་ཉིད་རྟགས་སེམས་ཉིད། ཉག་གཅིག་ནི་བགྲང་
དུ་མེད་པའོ། །དགོངས་པ་མ་གཡོས་པའོ། །ལུང་དོན་མ་ནོར་པའོ། །ལུང་འདི་ཞེས་
པ་རྫོགས་པ་ཆེན་པོའི་དོན་འདི། ཐེག་པ་ཕལ་གྱི་ཐུན་མོང་མེན་པ་ལ་བྱའོ། །ཁྱུང་ཆེན་
ཞེས་པ། དཔེར་ན་ཁྱུང་ནམ་མཁའ་ལ་ལྡིང་ལ་ལྡིང་པ་ཡང་། འདབ་ཆགས་ཕལ་གྱི་
ཐུན་མོང་མ་ཡིན་པ་ལ་བྱའོ། །སེང་གེ་ཞེས་པ། དཔེར་ན་སེང་གེ་གངས་ལ་མཆོངས་
པ་ཡང་། གོམ་པ་མི་འདོར་བར་མཆོངས་ཏེ། གཅན་ཟན་ཕལ་གྱིས་རྗེས་མི་ཆོད་པ་ལ་
བྱའོ། །སེང་གེའི་ཞེས་པ། སེང་གེ་ནི་བརྗིད་ཆེ་སྟེ། གཅན་ཟན་ཐམས་ཅད་ཟིལ་གྱིས་
གནོན་ཏེ། འདར་ཞིང་འཁུམ་ནུས་པ་དང་འདྲ་བར། ཐེག་པ་འདིར་འཁོར་འདས་ཀྱི་
བོན་ཐམས་ཅད་འདུས་ཤིང་སངས་རྒྱས་པ་ལ་བྱའོ། །རི་རབ་ཅེས་པ། རི་རབ་ཆེན་
པོ་ནི་མི་འགུལ་བའི་ལྷུན་ལ་གནས་པ་དང་འདྲ་བར། བོན་ཉིད་ལ་གཡོ་བ་མེད་པར་
གནས་པ་ལ་བྱའོ། །རྒྱ་མཚོ་ཞེས་པ། དཔེར་ན་རྒྱ་མཚོའི་གཏིང་དཔག་ཉ་རྩ་མོས་ཀྱང་
མི་ཆོད་པ་དང་འདྲ་བར། བོན་ཉིད་ཀྱི་གཏིང་དཔག་ནི་གཤེན་རབ་ཀྱིས་ཀྱང་མི་ཆོད་
ཅིང་ཟབ་པ་ལ་བྱའོ། །གཉིས་པ་དོན་ཐུན་མོང་མ་ཡིན་པར་བསྟན་པ་ནི། ལུང་གི་
རྒྱལ་པོ་ཞེས་པ། ལུང་ནི་དོན་མ་ནོར་ཞིང་གཟུང་དུ་ཡོད་པ་ལ་བྱའོ། །རྒྱལ་པོ་ནི་གོང་
ན་གཞན་མེད་པ་ལ་བྱའོ། །དགོངས་པ་ནི་ཐུན་མོང་མ་ཡིན་པའོ། །དེ་ཡིན་ཞེས་པ།
བོན་ཉིད་ནི་རྒྱ་མཚོ་བས་གཏིང་ཟབ་པ་ཡིན་པས། གང་ཟག་གི་གཤེན་པོ་རྣམས་འདི་
ལ་སྒོམས་ཤིག །འདི་ལ་རྟོགས་ཤིག །འདི་ལ་ལྟོས་ཤིག །བལྟས་པ་ཞེས་པ། ཁ་དོག་
དབྱིབས་སུ་མ་མཐོང་སྟེ། དེ་ཁོ་ན་མ་མཐོང་པས་མཐོང་བ་ཞེས་བྱའོ། ། །
ཁ 
གཉིས་པ་ངོ་མཚར་དང་ལྡན་པའི་བོན་སྣང་བ་སྟོང་པར་ཤེས་ནས
། ས་དང་
ཉོན་མོངས་པ་སྦྱང་དུ་མེད་པར་བསྟན་པ་ལ་གསུམ་སྟེ། སྣང་བ་རྨི་ལམ་༼ཨེ་མ་ཧོ་སེམས་
124

སེམས་སྡེ། ལུང་དྲུག་གི་འགྲེལ་པ།
ཅན་རྣམས་༽འདྲ་སྟེ་སྦྱང་མི་དགོས་པར་བསྟན་པ་དང༌། ཐེག་པ་ལ་མི་གནས་ཐེག་པ་
ས་བཅུ་མི་གནས་༽པའི་འདོད་པའི་ཡོན་ཏན་ལ་སྤྱད་ཀྱང་སངས་རྒྱས་སུ་བསྟན་པ་དང༌།
སྣང་ལ་རང་བཞིན་མེད་སྣང་པ་ཉིད་ན་༽པར་བསྟན་པའོ། །
དང་པོ་སྣང་བ་རྨི་ལམ་འདྲ་སྟེ་སྦྱང་མི་དགོས་པར་བསྟན་པ་ནི། ཨེ་མ་ཧོ། ཞེས་པ།
བོན་ཉིད་ལ་སེམས་ཉིད་དགྱེས་པའོ། །བོན་རྣམས་ཞེས་པ། སྣང་བ་འདི་ནི་རྨི་ལམ་
དང་འདྲ་སྟེ། སྣང་ལ་རང་བཞིན་མེད་པ་ལ་བྱའོ། ། དེ་ཡང་མེད་དམ་བྱས་ན་སྣང་།
སྣང་ངམ་བྱས་ན་སྟོང་། དེས་ན་སྣང་སྟོང་ངོ་བོ་ཉིད་ཀྱིས་དབེན་ཞེས་བྱའོ། །མ་སྐྱེས་
པའི་ཞེས་པ། བོན་ཉིད་བདེ་བ་ཆེན་པོ་ནི། ཕ་ཡི་རྒྱུད་ལས་ཀྱང་མ་བསྐྱེད། མ་ཡི་རྐྱེན་
ལས་ཀྱང་མ་བྱུང་པ་ལ་བྱའོ། །དངོས་པོར་བསྟན་པར་མ་གསུངས་ཏེ་ཞེས་པ། བོན་
ཉིད་དེ་ཁ་དོག་གམ་དབྱིབས་སུ་བསྟན་པ་མེད་པ་ལ་བྱའོ། །སྒྱུ་མའི་ཞེས་པ། དཔེར་
ན་སྒྱུ་མ་མཁན་གྱིས། རྡེའུ་དང་ཤིང་བུ་ལ་རྟ་དང་གླང་པོ་འམ། སྐྱེས་པའམ་བུད་
མེད་འབྱུང་བ་བཞིན་དུ། སེམས་ཅན་ལ་སངས་རྒྱས་ཀྱི་ཡེ་ཤེས་སྐྱེད་བ་ལ་བྱའོ། །སྒྲ་
ཚིག་མིང་ལས་ཞེས་པ། བོན་ཉིད་དེ་སྒྲ་འམ་ཚིག་གི་ཐ་སྙད་ལས་འདས་ནས། རང་གི་
ངོ་བོ་འམ་དངོས་པོར་བསྟན་དུ་མེད་པ་ལ་བྱའོ། །འཇིགས་མེད་ཅེས་པ། འཁོར་བས་
མི་འཇིགས་ཏེ་རང་རིག་པའི་དབང་ཐོབ། དེ་ལྟར་རྟོགས་ཙམ་ན། རྫོགས་པའི་སངས་
རྒྱས་ཀྱི་ས་ནོན་པས། འཇིགས་མེད་དབང་པོའི་ས་ཐོབ་ཅེས་བྱའོ། །བདེར་གཤེགས་
ཞེས་པ། གོང་མ་ལྟར་རྟོགས་ཙམ་ན། བོན་སྐུ་ཐོབ་པས། འཁོར་བའི་སྡུག་བསྔལ་ལ་
སྦྱང་མི་དགོས་པ་ལ་བྱའོ། ། །
གཉིས་པ་ཐེག་པ་ལ་མི་གནས་པས་འདོད་པའི་ཡོན་ཏན་ལ་སྤྱད་ཀྱང་སངས་རྒྱས་
སུ་བསྟན་པ་ནི། ཐེག་པ་ས་བཅུར་ཞེས་པས། འོག་མ་བ་བཞིན་དུ་ལམ་དང་ས་ལ་
མི་གནས་ཏེ། རྫོགས་པ་ཆེན་པོའི་ས་གནོན་པ་ལ་བྱའོ། །གཤེན་རབ་རྫོགས་ཆེན་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཞེས་པ། སྐུ་གཤེན་དེ་སྐྱེ་བ་མེད། གསུང་གཤེན་དེ་འགག་པ་མེད། ཐུགས་གཤེན་དེ་
འཁྲུལ་པ་མེད་པས། གཤེན་རབ་རྫོགས་ཆེན་མཆོག་གི་ས་ཞེས་བྱའོ། །གསང་སྔགས་
ཞེས་པ། གསང་སྔགས་ལ་གཉིས་ཏེ། ཐུན་མོང་གི་གསང་སྔགས་དང༌། ཐུན་མོང་མ་
ཡིན་པ་གཉིས་སོ། །ཐུན་མོང་གི་གསང་སྔགས་ནི་སྔགས་ཕྱི་ནང་གི་ཐེག་པའོ། །ཐུན་
མོང་མ་ཡིན་པ་ནི་རྫོགས་པ་ཆེན་པོ་ལ་བྱའོ། །དེ་ལྟར་རྟོགས་ན་གསང་སྔགས་ཀྱི་དམ་
པ་ལ་སྤྱོད་པའོ། །གཤེན་རབ་བོན་ཞེས་པ། ཐེག་པ་ཆེན་པོའི་དོན་རྟོགས་ན། བོན་གྱི་
སྐུ་ཡིན་ཏེ། དེ་ནི་རང་གི་སེམས་ཡིན་ནོ། །འདོད་པའི་ཞེས་པ། སེམས་རྟོགས་པར་
འདོད་པས། འདོད་པའི་ཡོན་ཏན་བསྟན་ཞེས་བྱའོ། །ཆགས་པའི་ཞེས་པ། བོན་ཉིད་
རྟོགས་ན་ཆགས་སྡང་ཐམས་ཅད་ཀྱང་འདོད་པའི་ཡོན་ཏན་དུ་རྟོགས་པའོ། །གཡུང་
དྲུང་སེམས་ཞེས་པ། གཡུང་ནི་མ་བཅོས་པ། དྲུང་ནི་མི་འགྱུར་བའོ། །སེམས་ནི་དོན་
ལ་སེམས་པའོ། །མཐར་ཕྱིན་པའི་འབྲས་བུ་ཐོབ་པའོ། །བདེ་བའི་ཞེས་པ། འཁོར་བ་
མྱ་ངན་ལས་འདས་པར་བདེ། དུག་ལྔ་ཡེ་ཤེས་ལྔར་བདེ། དུག་གསུམ་སྐུ་གསུམ་དུ་
བདེ་སྟེ། དེ་ནི་དུག་ལྔ་དུག་གསུམ་ནི་གཟུགས་བརྙན་དང་འདྲ་སྟེ། གསུམ་པ་སྣང་
ལ་རང་བཞིན་མེད་པར་བསྟན་པ་ནི། སྣང་བ་ཉིད་ན་ཞེས་པ། སྣང་ལ་རང་བཞིན་
མེད་ལ། གསལ་ལ་རྟོག་པ་མེད་པ་དང་འདྲ་བ་ལ་བྱའོ། །གཤེན་རབ་བདེ་ཞེས་པ་
ནི། དུག་ལྔ་ཡེ་ཤེས་ལྔར་བདེ། འཁོར་བ་མྱ་ངན་འདས་པར་བདེ། དེ་ལྟར་རྟོགས་
པས་སངས་རྒྱས་པའི་འབྲས་བུ་ཐོབ་པའོ། །འདོད་པའི་ཡོན་ཏན་ཞེས་པ། ཡང་དག་
པའི་དོན་ལ་བརྟེན་ཅིང་བསྒོམ་ན་འབྲས་བུ་འགྲུབ་པའོ། །གཟུགས་ལ་སོགས་ཤེས་པ།
གཟུགས་སྒྲ་དྲི་རོ་རེག་བྱ་ཆ་ལ་མ་ཆགས་ཤིང་། ཆགས་པ་དང་བྲལ་ན་སྐུ་གསུམ་འམ་
སྐུ་ལྔ་ལ་ཆགས་པ་ལ་བྱའོ། ། ས་ནི་སྦྱང་དུ་ཞེས་པ། ཐེག་པ་འོག་མ་བ་བཞིན་དུ་ས་ལ་
སྦྱང་ཞིང་ལམ་ལ་བགྲོད་དུ་མེད་པའོ། ། །
126

སེམས་སྡེ། ལུང་དྲུག་གི་འགྲེལ་པ།
ག གསུམ་པ་བོན་ཉིད་ཀྱི་དོན་སེམས་ཅན་ལ་ཡེ་ནས་གནས་པར་བསྟན་པ་ལ་
གཉིས་ཏེ། བོན་ཉིད་ཀྱི་དོན་༼བོན་ཉིད་གསང་ཆེན་༽ཡོད་མེད་ལས་འདས་ཏེ་ཡེ་ནས་
གནས་པར་བསྟན་པ་དང༌། སྡུག་བསྔལ་༼འགྲོ་རྣམས་སྡུག་བསྔལ་༽བོན་ཉིད་ཡིན་པར་
བསྟན་པའོ། །དང་པོ་བོན་ཉིད་ཀྱི་དོན་ཡོད་མེད་ལས་འདས་ཏེ་ཡེ་ནས་གནས་པར་
བསྟན་པ་ནི། བོན་ཉིད་གསང་ཆེན་ཞེས་པ། བོན་ཉིད་བྱང་ཆུབ་ཀྱི་སེམས་དེ། འགྲོ་
བ་ཀུན་ལ་རང་བཞིན་གྱི་གནས་ཏེ། མ་རྟོགས་པས་རང་གསང་ཐབས་ཀྱི་ཆོད་པས་
སྦས་ཞེས་བྱའོ། །འགྲོ་བ་ཞེས་པ། འགྲོ་དྲུག་གི་སེམས་ཅན་ཐམས་ཅད་བྱང་ཆུབ་ཀྱི་
སྙིང་པོ་ཅན་ཡིན་པའི་ཕྱིར་རོ། །ཕྱིན་ཅི་ལོག་ཅེས་པ། དེ་ལྟར་མ་རྟོགས་པས། ད་ལྟར་
འཁོར་བ་ན་གནས་པའི་འོག་མ་རྣམས་ཕྱིན་ཅི་ལོག་ཅེས་བྱའོ། །གྲོལ་བ་རང་ཞེས་པ།
རྣམ་རྟོག་ཅན་གྱི་སེམས་དེ་རང་གི་རང་གྲོལ་བ་ལས། གཞན་གྱིས་གྲོལ་ཞིང་རྟོགས་
པ་མ་ཡིན་པ་ལ་བྱའོ། །བཙལ་དུ་མེད་པའི་ཞེས་པ། གདོད་མ་ནས་སངས་རྒྱས་ཡིན་
པས་བཙལ་ཞིང་བསྒྲུབ་ཏུ་མེད་པའོ། །མེད་པ་མ་ཡིན་ཞེས་པ། མེད་པ་ནི་དབྱིབས་
དང་ཁ་དོག་ཏུ་མ་གྲུབ་པ་ལ། ཡོད་པ་ནི་བྱང་ཆུབ་སྙིང་པོ་ཅན་ཡིན་པའོ། །ཡོད་པ་
མ་ཡིན་ཞེས་པ། བོན་ཉིད་བྱང་ཆུབ་ཀྱི་སྙིང་པོ་དེ་ལ་གཟུགས་དང་ཁ་དོག་མེད་པ་ལ་
བྱའོ། །མེད་པ་མ་ཡིན་ཏེ་རིག་པའི་སྙིང་པོ་ཅན་ཡིན་ནོ། །
གཉིས་པ་སྡུག་བསྔལ་བོན་ཉིད་ཡིན་པར་བསྟན་པ་ནི། འགྲོ་རྣམས་ཞེས་པ། འགྲོ་
དྲུག་གི་སེམས་ཅན་གྱི་སྡུག་བསྔལ་འདི་ཀ་བྱང་ཆུབ་ཀྱི་སེམས་ཡིན་ཏེ། དེས་ན་མ་
རྟོགས་ན་སེམས་ཅན། རྟོགས་ན་སངས་རྒྱས་ཡིན་ནོ། །ཀུན་ཁྱབ་ཅེས་པ། དཔེར་ན་
ནམ་མཁས་ཁྱབ་ཚད་དུ་སྤྲིན་གྱིས་ཀྱང་ཁྱབ་པ་དང་འདྲ་བར། སེམས་དང་རྣམ་རྟོག་
ཀྱང་དེ་དང་འདྲའོ། །དེ་རུ་དེས་བསྐྱེད་ཅེས་པ། དཔེར་ན་ནམ་མཁའ་ལ་སྤྲིན་བྱུང་
པ་དེ་ཡང་། བྱུང་ཡང་ནམ་མཁའ་ལས་བྱུང་། བསྒྲིབ་ཀྱང་ནམ་མཁའ་ལ་བསྒྲིབ།
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སངས་ཀྱང་ནམ་མཁའི་ངང་དུ་སངས་ཏེ། དེ་བཞིན་དུ་རྣམ་པར་རྟོག་པ་འདི་ཡང༌།
བྱུང་ཡང་སེམས་ལས་བྱུང་། སྒྲིབ་ཀྱང་སེམས་ལ་བསྒྲིབ། སངས་ཀྱང་སེམས་ཉིད་ཀྱི་
ངང་དུ་སངས་པའོ། །
ང བཞི་པ་ཀུན་དུ་འཕྲ་བའི་དོན་མ་ཤེས་ན་གཞན་གྱིས་སངས་རྒྱས་མི་རྟོགས་པར་
བསྟན་པ་ལ་གསུམ་སྟེ། མི་རིག་ཀུན་ཡིན་བདེར་བཤེགས༽འཕྲ་བར་བསྟན་པ་དང་།
འདི་མ་ཡིན་པ་༼མ་རབས་མཐའ་མའི་༽གཞན་ངེས་དོན་མེད་པར་བསྟན་པ་དང་། འདི་
མ་༼འདི་མ་རྟོགས་ན༽རྟོགས་ན་སངས་རྒྱས་མེད་པར་བསྟན་པའོ། །དེ་ལས་དང་པོ་མི་
རིག་འཕྲ་བར་བསྟན་པ་ནི། ཀུན་ཡིན་ཞེས་པ་དོན་གོང་མ་ལྟར་མ་རྟོགས་ཙམ་ན།
སྣང་བ་འདི་འཁོར་བའི་བོན་དུ་སྣང་ལ། རྟོགས་ཙམ་ན་སངས་རྒྱས་ཀྱང་མྱ་ངན་ལས་
འདས་པའི་བོན་དུ་སྣང་ངོ༌། །རིན་པོ་ཆེ་ཞེས་བྱའོ། །མ་རིག་འཕྲ་ཞེས་པ། དེ་ལྟ་བའི་
བོན་ཉིད་དེ། གཤེན་རབ་ཀྱི་སྤྱན་རྣམ་པར་དག་པས་ཀྱང་མི་གཟིགས་པས། འཕྲ་
ཞེས་བྱའོ། །འཕྲ་བར་བརྟགས་ཞེས་པ། རིག་པ་བྱང་ཆུབ་ཀྱི་སེམས་དེ། རིག་པ་ཁྱབ་
བདལ་དུ་གནས་པས་སྦོམ་པ་ཡང་ཡིན་ནོ། །
གཉིས་པ་འདི་མ་ཡིན་པ་གཞན་ངེས་དོན་མེད་པར་བསྟན་པ་ནི། མ་རབས་
མཐའ་མའི་ཞེས་པ། སོ་སོ་སྐྱེ་བོ་འམ་ཐེག་པ་འོག་མ་བའི་ལྟ་བ་ནི། བྱིས་པ་དང་འདྲ་
སྟེ། འཕྲ་བར་བརྟགས་པས་སྦོམ་ཞེས་པ། དངོས་པོ་ཅན་དུ་གོ་བ་ལ་བྱའོ། ། ཐ་སྙད་
ཅེས་པ། ཀུན་གཞི་ཞེས་བྱ་བ་དང༌། སེམས་ཞེས་བྱ་བ་དང་། ཡིད་ཀྱི་རྣམ་པར་ཤེས་
པ་དང༌། སྒོ་ལྔའི་རྣམ་ཤེས་བྱ་བའི་རྣམ་གྲངས་ཀུན། འོག་མ་བ་ལ་བཀྲིད་དྲང་གི་
ཚུལ་དུ་གསུངས་པའོ། །གསུམ་པ་འདི་མ་རྟོགས་ན་སངས་རྒྱས་མེད་པར་བསྟན་པ་ནི།
འདི་མ་རྟོགས་པ་ཞེས་པ། བོན་ཉིད་བྱང་ཆུབ་ཀྱི་སེམས་འདི་མ་རྟོགས་ན། སངས་མི་
རྒྱ་བ་ལ་བྱའོ། །སངས་རྒྱས་འདོད་པས་ཞེས་པ། སེམས་མ་རྟོགས་པའི་ཐེག་པ་འོག་མ་
128

སེམས་སྡེ། ལུང་དྲུག་གི་འགྲེལ་པ།
བ་ནི། རང་གི་སེམས་སངས་རྒྱས་ཡིན་པར་མ་རྟོགས་པར། ས་དང་ཐེག་པ་ལམ་དུ་
ཁྱེར་ནས་སངས་རྒྱས་རེ་བ་དེ་ནི་སངས་རྒྱས་ལ་རྒྱབ་ཀྱིས་ཕྱོགས་ཞེས་བྱའོ། །བསྐལ་
པར་སྦྱངས་ཀྱང་སངས་མི་རྒྱ་བ་ལ་བྱའོ། ། །
ཅ ལྔ་པ་རྫོགས་པ་ཆེན་པོའི་དོན་གོ་ན་ཐ་ཚན་གཤེན་ལྷའི་སྤྱོད་པར་བསྟན་པ་ལ་
གཉིས་ཏེ། དོན་བསྟན་དུ་༼ལོག་སྤྱོད་འདི་ཉིད་༽མེད་པར་བསྟན་པ་དང་། གཤེན་ལྷ་
ཉིད་ཀྱི་སྤྱོད་/སྣང་བ་སྣ་ཚོགས་འདི་ནི་༽པར་བསྟན་པའོ། །དེ་ལས་དང་པོ་དོན་བསྟན་
དུ་མེད་པར་བསྟན་པ་ནི་ལོག་སྤྱོད་དེ་ཉིད་ཅེས་པ། འཁོར་བའི་སྡུག་བསྔལ་འདི་ཀ་
མྱང་ངན་ལས་འདས་པའི་བདེ་བ་སངས་རྒྱས་ཡིན་པ་ལ། དེ་བཞག་ནས་སངས་རྒྱས་
གཞན་ནས་མི་རྙེད་པ་ལ་བྱའོ། དེ་ཉིད་ཅེས་པ། བོན་ཐམས་ཅད་ཀྱི་སྙིང་པོ་བྱང་ཆུབ་
ཀྱི་སེམས་ཡིན་ཏེ། དེ་ལྟར་རྟོགས་ནས་འཁོར་འདས་ཐམས་ཅད་བོན་ཉིད་ཡིན་པ་ལ་
བྱའོ། ། དེ་ལས་ཞེས་པ། གོང་མ་ལྟར་རྟོགས་པ་ལས་གཞན་ཞིག་སུས་ཀྱང་བསྟན་དུ་
མེད་ཅེས་བྱའོ། །བསྟན་དུ་མེད་ཅེས་པ། བོན་ཉིད་དེ་ནམ་མཁའ་ལྟར་གནས་པས།
བསྟན་དུ་མེད་པ་དེ་རྟོགས་ན། བསྟན་པ་ཡིན་ཞེས་བྱའོ། །གཉིས་པ་གཤེན་ལྷ་ཉིད་ཀྱི་
སྤྱོད་པར་བསྟན་པ་ནི། སྣང་བ་སྣ་ཚོགས་ཞེས་པ། བོན་ཅན་མཚན་མར་སྣང་བ་འདི་
ལ་ཡོན་ཏན་ཐམས་ཅད་འབྱུང་ཞིང་སེམས་ཅན་གྱི་དོན་བྱེད་པ་ལ་བྱའོ། །མཛད་སྤྱོད་
ཐམས་ཅད་ཅེས་པ། སྣང་བ་འདི་ལ་ཐོགས་པ་མེད་པར་སྤྱོད་ཅིང་ཅིར་ཡང་སྣང་བས།
མཛད་སྤྱོད་ཐམས་ཅད་ཐབས་དེ་ཀུན་ཏུ་བཟང་པོ་སྟེ་ཡབ་ཡིན། དེ་ལས་མ་གཡོས་
ཞེས་པ། དེ་ལ་རོལ་པ་ནི་ཀུན་ཏུ་བཟང་མོའོ། །ཀུན་བཟང་ཡབ་ཡུམ་གཉིས་མེད་
ངང་ལས་མ་གཡོས་པ་ནི། གཤེན་ལྷའི་སྐུ་དེ་སངས་རྒྱས་ཡིན།
ཆ དྲུག་པ་དཔག་གིས་མི་དཔོག་པའི་དོན་ལ་ཐེག་པ་འོག་མ་བས་མི་དཔོགས་པར་
བསྟན་པ་ལ་བཞི་སྟེ། ཐེག་པ་འོག་མ་བས་མི་དཔོགས་པར་བསྟན་པ་དང་། དོན་དེས་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀུན་ལ་ཁྱབ་པར་བསྟན་ནམ་མཁའ་ལྟ་བུ་༽པ་དང་། ཐམས་ཅད་སངས་རྒྱས་སུ་བསྟན་
༼སེམས་ཉིད་སངས་རྒྱས་༽པ་དང་། དེའི་དོན་ལ་ཚིག་གིས་མི་མཚོན་༼མ་འཁྲུལ་མ་འཁོར་༽
པར་བསྟན་པའོ། །དེ་ལས་དང་པོ་ཐེག་པ་འོག་མ་བས་མི་དཔོགས་པར་བསྟན་པ་
ནི། དགེ་བསྙེན་ཞེས་པ། དགེ་བསྙེན་དྲང་སྲོང་ལ་སོགས་ཐེག་དམན་རྣམས་ནི། ལུས་
ཀྱི་ལས་སུ་ཁྲིམས་དང་སྡོམ་པ་བསྲུངས་པས། སངས་རྒྱས་པར་རེ་བ་དེ་ནི། ཆུ་ལ་
མར་རེ་བ་ལྟར་བུ་ཡིན་ཏེ། ཆུ་དཀྲོགས་པ་ལས་མར་ཅི་ལ་ཨང་ཞེས་བྱའོ། །ཨ་དཀར་
ལ་སོགས་ཞེས་པ། སྔགས་ཕྱི་ནང་བསྙེན་བསྒྲུབ་ཀྱི་སྒོར་ཞུགས་ནས། བསྐྱེད་བསྟིམ་
ཞེས་པ། བསྐྱེད་པ་དང་བསྟིམ་པ་དང་རྩོལ་སྒྲུབ་དང༌། ཡི་གེའི་འཕྲོ་འདུ་ལས་ལྷ་
བསྐྱེད་ནས་བྱེད་པ་དེ་ནི། རྩོལ་བ་སེམས་ཀྱི་ཞེས་པ། མཆོད་པ་དང་བཤགས་པ་ལ་
སོགས་པ་སྣ་ཚོགས་བྱེད་པ་དེ་ནི། སྡུག་བསྔལ་གྱི་རྒྱུ་ཡིན་པས། དེ་ལ་ཞེས་པ། སངས་
རྒྱས་ཀྱི་འབྲས་བུ་དེ་ལ་མེད་པས་དེ་ལ་དེ་མེད་ཅེས་བྱའོ། །ཡེ་གཤེན་ཏིང་འཛིན་ཞེས་
པ། ཏིང་ངེ་འཛིན་གྱི་སྒོར་ཞུགས་ནས། ཏིང་འཛིན་མི་གཡོ་བར་བྱས་ནས། བྱིང་ན་
གཟེངས་བསྟོད་རྒོད་ན་མཐའ་གཅོད་ཅིང་ཤེད་ལྷོད་པ་སྟེ། སྙམས་པས་མི་སྙོམས་
ཞེས་པ། བྱིང་བ་དང་རྒོད་པ་ལས་སོགས་པ་དེའི་མཐའ་གཅོད་པ་དེ་ཆ་མི་སྙོམས་ཏེ་
སླར་རྟོག་པའི་གཞི་ཆེ་བས་ན། རྟོག་པ་དེ་ལ་དེ་དོན་ཞེས་པ། རྟོག་པ་དེ་ལ་མི་རྟོག་
པའི་དོན་མེད་དེ་དེ་དོན་ག་ལ་ཡོད། དེ་ལ་ལྷ་མེད་དེ་ཞེས་པ། རྟོག་པ་བཀག་ནས་
མི་རྟོག་པ་བསྒོམ་པས་གཉིས་ཀ་ཟིན་ནི་བསྒོམ་པ་མིན་པས། མཉམ་པ་ཉིད་ཀྱི་དོན་
མེད་པས་སོ། །བཏང་སྙོམ་ཆེན་པོའི་ངང་དུ་ཞེས་པ། མི་རྟོག་པའི་ངང་དུ་བཏང་
སྙོམས་སུ་བཞག་པས་གྲོལ་བར་འགྱུར་རམ་ཞེས་པ། རྟག་ཆད་ཀྱི་མཐའ་གྲོལ་བར་མི་
འགྱུར་བ་ལ་བྱའོ། །བདེ་དང་སྡུག་བསྔལ་ཞེས་པ། བདེ་བ་དང་སྡུག་བསྔལ་གཉིས་
སེམས་སུ་གཅིག །རྟོག་པ་དང་མི་རྟོག་པ་གཉིས་སེམས་སུ་གཅིག །དུག་ལྔ་དང་ཡེ་
130

སེམས་སྡེ། ལུང་དྲུག་གི་འགྲེལ་པ།
ཤེས་ལྔ་སེམས་སུ་གཅིག་པའོ། །བཏང་སྙོམས་ངང་ལ་ཞེས་པ། གོང་མ་ལྟ་བུར་གཅིག་
པ་ལ་ངང་ལ་བཞག་རྒྱུ་མེད་པའོ། །རྩོལ་དང་མི་རྩོལ་ཞེས་པ། མི་རྩོལ་བ་བདེ་བའི་
རྒྱུ། རྩོལ་བ་སྡུག་བསྔལ་གྱི་རྒྱུར་བྱེད་པས་སོ། །རྒྱུ་དང་རྐྱེན་མེད་རང་བཞིན་ཞེས་པ།
སེམས་ཉིད་དེ་ལ་ཕ་ཡི་རྒྱུ་མེད་པས་སྐྱེ་བ་མེད། མ་ཡི་རྐྱེན་མེད་པས་འགག་པ་མེད།
རྒྱུ་རྐྱེན་མེད་དེ་རང་བཞིན་འདུས་མ་བྱས་ཏེ། གཉིས་པ་དོན་དེས་ཀུན་ལ་ཁྱབ་པར་
བསྟན་པ་ནི། ནམ་མཁའ་ལྟ་བུར་ཡོངས་ལ་ཞེས་པ། དཔེར་ན་ནམ་མཁའ་ལྟ་བུར་
གནས་ཏེ་ཁྱབ་བདལ་དུ་ཡོད་པའོ། །ཀུན་གཡོགས་འོད་ཀྱི་ཞེས་པ། དཔེར་ན་ནམ་
མཁའ་ཀུན་ལ་ཁྱབ་སྟེ། ཉི་མའི་འོད་ཀྱིས་གཅིག་ཏུ་བསྡུས་པ་དང་འདྲ་བར། བོན་
ཉིད་ཐུགས་རྗེས་ཀུན་ལ་ཁྱབ་ཅིང་། སེམས་ཐིག་ལེ་ཉག་གཅིག་ཏུ་གནས་པ་ལ་བྱའོ། །
ཟེར་གྱིས་ཁྱབ་ཏེ་ཞེས་པ། དཔེར་ན་ཉི་མའི་ཟེར་གྱིས་མུན་པ་མི་སྣང་བ་དང་འདྲ་བར།
བོན་ཉིད་ཀྱི་ཐུགས་རྗེ་འཁོར་བའི་མུན་པ་སངས་པ་ལ་བྱའོ། །སངས་རྒྱས་བདེ་བས་
ཐམས་ཅད་ཅེས་པ། བོན་ཉིད་སྟོང་པའི་ཐུགས་རྗེ་དེས། འཁོར་འདས་ཐམས་ཅད་ལ་
ཁྱབ་པ་ལ་བྱའོ། །
གསུམ་པ་ཐམས་ཅད་སངས་རྒྱས་སུ་བསྟན་པ་ནི། སེམས་ཉིད་སངས་རྒྱས་ཞེས་
པ། སྙིང་པོ་བྱང་ཆུབ་ཀྱི་སེམས་ཐོག་མ་ནས་སངས་རྒྱས་ཡིན་པས། འཁོར་བའི་སེམས་
ཅན་ཀྱང་ཐོག་མ་ཉིད་ནས་སངས་རྒྱས་པའོ། །དེས་ན་སེམས་ཅན་མེད་དེ་ཐ་སྙད་
ཙམ་མོ། །ཐམས་ཅད་པྲ་ཐ་ཡིན་པས་ཞེས་པ་ནི། སངས་རྒྱས་ཡིན་པས་འཁོར་བ་
བྱ་བ་མེད་ལ། འཁོར་བ་མེད་པས་ཞེས་པ། འཁོར་བ་མེད་པས་མྱ་ངན་ལས་འདས་
པ་ཡང་མེད་དེ་སངས་རྒྱས་ཀྱི་སྐུའོ། །དེ་ལྟར་བོན་མེད་ཅེས་པ། དེ་ལྟར་ལྷངས་ཀྱིས་
རྟོགས་ཙམ་ན། བོན་དང་གཤེན་རབ་དང་མིང་གི་དབེན་པའོ། བཞི་པ་དེའི་དོན་ལ་
ཚིག་གིས་མི་མཚོན་པར་བསྟན་པ་ནི། མ་འཁྲུལ་མ་འཁོར་ཞེས་པ། འཁྲུལ་པ་གང་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡིན་པ་དེ་ཤེས་རབ་ཡིན་ལ། འཁོར་བ་གང་ཡིན་པ་དེ་མྱ་ངན་ལས་འདས་པ་ཡིན་
ནོ། །མི་རྩོལ་མི་རྩལ་ཞེས་པ། དེ་ལྟར་རྟོགས་ཙམ་ན་རྩོལ་བསྒྲུབ་ལས་འདས་པའོ། །
མི་བསྒོམ་མི་བཙལ་ཞེས་པ། བོན་ཉིད་ནམ་མཁའ་ལྟར་གནས་པས། བསྒོམ་པར་བྱ་
བའི་ཡུལ་ཕ་རོལ་ན་མེད་ལ། བསྒོམ་པར་བྱེད་པའི་བློ་ཚུར་གཞུག་ཏུ་མེད། དེས་ན་
མི་བསྒོམ་མི་བསམ་བསྒོམ་པའི་ཡུལ་ལས་འདས་ཞེས་བྱའོ། །འདས་པ་འདི་ལ་བཤད་
དུ་ཞེས་པ། བོན་ཉིད་བྱང་ཆུབ་ཀྱི་སེམས་དེ་ནི་ཚིག་དང་ཡི་གེའི་མཐའ་ལས་འདས་
པས་བཤད་དུ་ག་ལ་ཨང་ཞེས་བྱའོ། །སངས་རྒྱས་ཉིད་མེད་ཅེས་པ། དེ་ལྟར་རྟོགས་ན་
སེམས་ཅན་བྱ་བ་མིང་གིས་སྟོང་ངོ༌། །མེད་པའི་སྙིང་པོ་ཚིག་གི་ཞེས་པ། མེད་ཅེས་བྱ་
བ་ཚིག་རང་གིས་ཀྱང་མཚོན་དུ་མེད་པའོ། །སྔོན་ཡོད་ད་མེད་མ་ཡིན་ཞེས་པ། སྔ་པ་
ཕྱི་པ་ལྟར་དུ་ཡོད་པ་མེད་པར་བྱས་པ་ཡང་མེན་ཏེ། དེས་ན་གདོད་མ་ནས་རྣམ་པར་
དག་པ་བོན་གྱི་སྐུ་ཞེས་བྱའོ། །དག་དང་མ་དག་ཚིག་གི་ཞེས་པ། དག་ཅེས་བྱ་སྟེ་བག་
ཆགས་སྤངས་པ་མ་ཡིན། མ་དག་ཅེས་བྱ་སྟེ་དུག་ལྔས་གོས་པ་མ་ཡིན་ཏེ། ཐ་སྙད་
ཀྱིས་གདགས་སུ་མེད་པའོ། །དེ་དོན་འགྱུར་མེད་གཡུང་དྲུང་ཞེས་པ། དེ་ནི་བོན་ཉིད་
ཀྱི་དོན་ཡིན་ལ། འགྱུར་བ་མེད་པས་གཡུང་དྲུང་ཞེས་བྱའོ། །སྙིང་པོ་བདག་འཛིན་
ཞེས་པ། བོན་ཐམས་ཅད་ཀྱི་སྙིང་པོ་བྱང་ཆུབ་ཀྱི་སེམས་ཡིན་ནོ། །དེས་ཕྱོགས་ཆ་ཀུན་
དང་བྲལ་ཞིང་། ངར་འཛིན་གྱི་ཤེས་པ་མེད་པའོ། །འདི་དོན་ཀུན་གྱིས་རླབས་མི་ཆོད་
ཅེས་པ། 
ཐེག་པ་འོག་མ་བས་རྫོགས་པ་ཆེན་པོའི་དོན་འདི་མ་གོ་བ་ལ་བྱའོ། །མུ་ལ་
ཁྱུང་ཆེན་ཇི་ཞེས་པ། དཔེར་ན་ནམ་མཁའི་མཐའ་འདབ་ཆགས་ཀྱི་རྒྱལ་པོ་ཁྱུང་གིས་
ཀྱང་མི་ཆོད་པ་དང་འདྲའོ། །བོན་ཉིད་དམ་སེམས་ཉིད་ཀྱི་མཐའ་སྟོན་པ་གཤེན་རབ་
ཀྱིས་ཀྱང་མི་ཆོད་པ་ལ་བྱའོ། །
ཇ བདུན་པ་དོན་གྱི་སྙིང་པོ་གཅིག་དང་དུ་༼དོན་གྱི་ཉིང་ཁུ་རྫོགས་ཆེན་༽མའི་མཐའ་
132

སེམས་སྡེ། ། ལུང་དྲུག་གི་འགྲེལ་པ།
ལས་འདས་པར་བསྟན་པ་ལ་གཉིས་ཏེ། དོན་གཅིག་དང་དུ་མ་ལས་འདས་པར་
བསྟན་པ་དང་། འདི་ལྟ་བ་བསྟན་དང་བསྟན་དུ་བྱར་༽གཅིག་བསྟན་ནས་བསྒོམ་དུ་མེད་
པར་བསྟན་པའོ། །དེ་ལ་དང་པོ་དོན་གཅིག་དང་དུ་མ་ལས་འདས་པར་བསྟན་པ་ནི།
དོན་གྱི་ཉིང་ཁུ་རྫོགས་ཞེས་པ། ལུང་འདི་ནི་བོན་ཐམས་ཅད་ཀྱི་ཡང་སྙིང་ཡིན་ཏེ། དེ་
ལ་མ་རྫོགས་པ་མེད་པའོ། །གཅིག་ཏུ་མ་ངེས་མང་པོ་ཞེས་པ། ཉོན་མོངས་པ་བརྒྱད་
ཁྲི་བཞི་སྟོང་དུ་ཡང་འདུག་ལ། ཡེ་ཤེས་བརྒྱད་ཁྲི་བཞི་སྟོང་དུ་ཡང་གསལ་བས་མང་
པོ་ཡིན་ཞེས་བྱའོ། །དུ་མར་མི་འདུག་ཅེས་པ། མ་རྟོགས་པའི་དུས་ན་དུ་མར་འདུག་སྟེ།
རྟོགས་པའི་དུས་ན་སེམས་ཉིད་ཐིག་ལེ་ཉག་གཅིག་ཏུ་འདུག་པས། དེ་ལྟར་རྟོགས་
ཙམ་ན་གཅིག་དང་དུ་མའི་ཐ་སྙད་དང་བྲལ་བའོ། །མེད་པ་ཉིད་དང་མེད་ཅེས་པ།
མེད་ཅེས་བྱ་བའི་ཚིག་གིས་མཐའ་ལས་འདས་པའོ། །འདས་ཞེས་བྱ་བའི་ཐ་སྙད་ཅེས་
པ། འདས་པ་ཡིན་བྱས་ན་མ་འདས་ཏེ་བརྗོད་བྱ་དང་མ་བྲལ་བར། བརྗོད་བྱ་གཤེན་
རབ་ཀྱིས་བརྗོད་ཅིང་འདུག །བརྗོད་ཅེས་བྱ་བ་དབྱིབས་དང་ཁ་དོག་ཏུ་བསྟན་པའོ། །
གཉིས་པ་འདི་ལྟ་བ་གཅིག་བསྟན་ནས་བསྒོམ་དུ་མེད་པར་བསྟན་པ་ནི། བསྟན་
དང་བསྟན་བྱ་ཞེས་པ། གོང་མ་ལྟར་བསྟན་བྱ་སྟོན་བྱེད་གཉིས་ཡོད་ན། བསྒོམ་བྱ་
སྒོམ་ཞེས་པ། ད་བསྒོམ་པར་བྱ་བ་དང་། སྒོམ་པར་བྱེད་པ་གཉིས་ཡོད་དེ། བསྒོམ་
པས་ཞེས་པ། བསྒོམ་པས་སངས་རྒྱས་ཀྱི་དགོངས་པ་དང་འཕྲད་པ་མ་ཡིན་ཏེ། དེས་
སླར་སངས་རྒྱས་ཐམས་ཅད་སྤང་པ་ཡིན་ནོ། །ང་ཡི་རང་བཞིན་བྱང་ཆུབ་ཀྱི་སེམས་
སྤངས་ནས། བསྐལ་པ་གསུམ་དུ་བསྒོམ་དང་ང་དང་འཕྲད་པར་མི་འགྱུར་རོ། །
འཕྲད་པ་མེད་པ་ཞེས་པ། འཕྲད་པ་མེད་དེ་ཁ་དོག་གི་དབྱིབས་སུ་འཕྲད་པ་མེད་དོ།
དོན་སེམས་དང་བོན་ཉིད་དུ་འཕྲད་པའོ། །དོན་མ་བུ་འཕྲད་པ་དེ་ཉིད་འཕྲད་པའི་
ཕུལ་ཞེས་བྱའོ། །
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉ བརྒྱད་པ་རྫོགས་པ་ཆེན་པོའི་དོན་ཉམས་སུ་བླང་བར་བསྟན་པ་ལ་གཉིས་ཏེ།
དོན་རྫོགས་པ་ཆེན་པོ་༽བསྟན་པ་དང་། ཉམས་ཡིད་འབྲུ་ལྷ་སྐུ་༽སུ་བླང་པར་བསྟན་པའོ།
དང་པོ་དོན་བསྟན་པ་ནི། རྫོགས་པ་ཆེན་པོ་ཞེས་པ། རྫོགས་པ་ཆེན་པོའི་དོན་འདོད་
པ་ལས་འཕྲོ་དང་སྐལ་བར་ལྡན་པ། 
སྔོན་ཚེ་གོང་མ་ནས་སྦྱངས་སྦྱངས་པ་རྣམས་
ཀྱིས། དོན་ལ་གོམ་པར་འདོད་པ་དེས། དང་པོ་ཞེས་པ། དང་པོ་སེམས་གདུལ་
ཏེ། མཉམ་པ་ལ་བཞག་པའི་དུས་ན། སེམས་རྒོད་དེ་འཕྲོས་ན། སེམས་སྨད་དེ་ཞི་
གནས་ལ་ཆགས་སུ་གཞུག །ཡང་ན་མ་བཀག་མ་འཕྲོས་པར་བཞག །ཡང་ན་བྱིང་ན་
ལུས་སེམས་གཟེངས་བསྟོད་ལ། སངས་རྒྱས་ཀྱི་སྐུ་དང་ཡེ་ཤེས་ལ་སྤྲོ་བ་བསྐྱེད། ཡང་
རྒོད་ན་ཤེད་སྨད་ནས་སེམས་ཅན་གྱི་ལས་དང་སྡུག་བསྔལ་ལ་སྐྱོ་བ་སྐྱེད་ལ་བསྒོམ་
མོ། །གཉིས་པ་སེམས་ཀྱི་ཞེས་པ། གང་དུ་ཡང་མི་གཡོ་བ་དེ་བཞིན་ཉིད་དུ་གནས་
ན། ཅི་ལ་ཡང་མི་སེམས་དེ་བཞིན་ཐབས་ཀྱིས་བཟུང་། གསུམ་པ་སེམས་ཉམས་ཞེས་
པ། སེམས་ཉམས་ཐོབ་ཐབས་ནི། རྣམ་རྟོག་བྱུང་ན་དེ་ཡང་སྐྱེ་མེད་དུ་ཤེས་པར་གྱིས།
སེམས་ཀྱི་དྲན་རྟོག་ཤོར་ན་ཡང་སེམས་ཉིད་དུ་ཤེས་པར་བྱའོ། །དེ་ལྟར་ཤེས་ན་སེམས་
ཉམས་ཐོབ་པའོ། །ཡིད་ཀྱི་ཞེས་པ། ཉོན་མོངས་པའི་ཡིད་རང་འབྱུང་གི་ཡེ་ཤེས་སུ་
ཤེས་པར་གྱིས། གཉིས་པ་ཉམས་སུ་བླང་པར་བསྟན་པ་ནི། ཡིག་འབྲུ་ཞེས་པ། དེ་
ཡང་མ་ཐུལ་ན། ཡིག་འབྲུ་འམ་ལྷ་སྐུ་ལ་སེམས་བཟུང་ལ། བཏུལ་བ་ཞེས་པ། མཚན་
བཅས་ལ་སེམས་བཏུལ་ལ། དེ་ནས་མཚན་མ་མེད་པའི་དོན་ལ་སེམས་མཉམ་པའི་
ངང་ལ་བཞག་གོ །མི་འགྱུར་བསྟན་པར་ཞེས་པ། གོང་མ་ལྟར་རྟོགས་ན་སེམས་མི་
འགྱུར་ཏེ་བརྟན་པའོ། རྣམ་རྟོག་ཡིད་ཅེས་པ། སེམས་ལ་རྟོག་པ་འགྱུ་འམ་མི་འགྱུ་
ཡིད་དམ་སེམས་ལ་འཛིན་པའོ། །སྐལ་ལྡན་དེ་ཡིས་ཞེས་པ། གོང་མ་ལྟར་དུ་སེམས་
ཟིན་པ་དང་། སེམས་ཀྱིས་སེམས་ཉམས་སུ་བླང་པའོ། །
134

སེམས་སྡེ། ལུང་དྲུག་གི་འགྲེལ་པ།
ཏ དགུ་པ་རྫོགས་པ་ཆེན་པོའི་དོན་རྟོགས་པའི་མིས་བརྟུལ་ཤུགས་ཀྱི་སྤྱོད་པ་གང་
ཡང་མ་བཀག་སྟེ་མཆོག་ཏུ་བསྟན་པ་ལ་གཉིས་ཏེ། གང་ལ་སྤྱོད་༼ཐེག་མཆོག་རྫོགས་༽པ་
ཡིན་པར་བསྟན་པ་དང་། སྤྱོད་ནུས་པ་མུ་སྟེགས་སྲིན་པོའི་སྤྱོད་༽དེ་ཐེག་ཆེན་གྱི་སྣོད་དུ་
བསྟན་པའོ། །དང་པོ་ནི་གང་ཡང་སྤྱོད་པ་ཡིན་པར་བསྟན་པ་ནི། ཐེག་མཆོག་ཅེས་
པ། ཐེག་པ་ཆེན་པོའི་དོན་རྟོགས་ན་ཐམས་ཅད་སྤྱོད་པར་བཟུང་སྟེ། མ་བཀག་ཅེས་
པ། སྤྱོད་པ་ལ་དགག་སྒྲུབ་མེད་དེ། ཤུགས་འབྱུང་དུ་སྤྱད་པར་གསུངས་པའོ། །དུག་
ལྔ་ཞེས་པ། འདོད་ཆགས་ཞེ་སྡང་ལས་སོགས་པ། དུག་ལྔ་ལ་དུག་ལྔའི་དངོས་པོར་
མ་གྲུབ་སྟེ་ཡེ་ཤེས་ལྔའི་རང་བཞིན་ཁོ་ན་ཡིན་པས། དུག་ལྔ་ལ་སྤྱད་པའི་ཡེ་ཤེས་ཀྱི་
ལོངས་སྤྱོད་དུ་ཤར་བས་སྤྱོད་པའི་མཆོག་ཅེས་བྱའོ། །རིགས་མཆོག་ཅེས་པ། ཡ་ཐ་
རྒྱལ་པོ་སྟེ་སྡིག་སྤྱོད་ཀྱི་རྒྱལ་པོ་ལྟ་བུ་དང་། མ་རབས་ཞེས་པ། མ་རབས་རྨངས་རྡོལ་
པ་ཅན་ནམ་སྨེ་ཤ་ཅན་རིགས་ངན་ཁྲེལ་ལས་བུད་པའོ། །གསོད་པ་སྒྲུབ་ཅེས་པ། ཕ་
མ་སྤུན་ཟླ་ལ་སོགས་པ་ལ་མཚམས་མེད་པ་ལྔའི་ལས་བྱེད་པ་དེའོ། །ཆོམ་རྐུན་ཞེས་
པ། ཆོམ་པོ་དང་རྐུན་མོ་སྟེ་མི་དགེ་བ་སྣ་ཚོགས་པ་བྱེད་པའོ། ། སྣ་ཚོགས་པ་ནི་སྡིག་
པའི་འཁོར་ལོ་བསྐོར་བ་ལ་བྱའོ། །གཡེམ་ཚུལ་ཞེས་པ། མ་དང་སྲིང་མོ་དང་བུ་མོ་
ལ་སོགས་ལ་སྦྱོར་བར་བྱེད་པ་དེ་དང་། གཤང་ལྕི་ཞེས་པ། མི་གཙང་བ་སྣ་ཚོགས་ཟ་
བ་ནི། རྫོགས་ཆེན་སྤྱོད་པའི་ཞེས་པ། དོན་གོམ་མ་༼གོ་ན་༽ལམ་དེ་ཚོ་ལ་དངོས་པོར་
ཡང་དག་པ་ལ་མ་སྲིང་དུ་གྲུབ་པ་མེད་པས། རྫོགས་ཆེན་སྤྱོད་པའི་རྒྱན་དུ་བཤད་
པའོ། །གཉིས་པ་སྤྱོད་ནུས་པ་དེ་ཐེག་ཆེན་གྱི་སྣོད་དུ་བསྟན་པ་ནི། མུ་སྟེགས་ཞེས་
པ། མུ་སྟེགས་པ་ལ་རྟག་པར་བལྟ་བ་དང༌། ཆད་པར་བལྟ་བ་སྟེ་དགེ་སྡིག་འཆོལ་
བར་སྤྱོད་པ་དེ་དང་། སྲིན་པོ་མི་ཤ་ལ་སོགས་པ། ཉིང་ཤ་ཟ་ཞིང་ཉིང་ཁྲག་འཐུང་བ་
དེ་དང་ཁྱད་མེད་པས། དེ་དང་འདྲ་བས་བརྟུལ་ཤུགས་ཞེས་པ། འདི་ཉིད་ལ་ཞུགས་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་གང་ཟག་དེས་ཀྱང་། བརྟུལ་ཤུགས་དང་ཏིང་ངེ་འཛིན་གྱི་སྟོབས་ཀྱིས། གཙང་
རྨེ་མེད་པར་ཁྱི་ཕག་ལྟ་བུར་སྤྱོད་པ་དང་། ཆོམ་རྐུན་མ་སྲིང་ལས་སོགས་སུ་སྤྱོད་ཅིང་
བཟང་ངན་ཞེས་པ། བཟང་ངན་དང་བླང་དོར་མེད་པར་སྤྱོད་པ་དེ། དེ་ནི་རྫོགས་
ཆེན་ཞེས་པ། རྫོགས་པ་ཆེན་པོའི་སྣོད་དུ་བསྔགས་པའོ། །
ཐ བཅུ་པ་དོན་རང་ལ་ཡོད་དེ་གཞན་མི་བཙལ་བར་བསྟན་པ་ལ་གཉིས་ཏེ། དཔེ་
བསྟན་༼མན་ངག་གསང་ཆེན་༽པ་དང་། དོན་བསྟན་རང་ན་ཡོད་པའི་༽པའོ། །དང་པོ་དཔེ་
བསྟན་པ་ནི། མན་ངག་ཅེས་པ། དེ་ལྟར་རྟོགས་ན་སངས་རྒྱས་ཡིན་ཏེ་མན་ངག་བུ་
ལ་བྱིན་པ་དང་འདྲའོ། །འགྲོ་བ་ཞེས་པ། བདེར་གཤེགས་སྙིང་པོས་འགྲོ་ཀུན་ཡོངས་
ལ་ཁྱབ་པར་གནས་པའོ། །དེས་ན་སངས་རྒྱས་ཀྱི་དགོངས་པ་ལས་མ་གཡོས་པ་ཡིན་
ཏེ། དེ་མ་རིག་མ་རྟོགས་པས་ཁམས་གསུམ་དུ་འཁོར་ཞིང་རྒྱུ་དྲུག་གིས་ལུས་ལེན་པ་
དེ་ནི། སྐྱེས་བུ་ཞེས་པ། དཔེར་ན་སྐྱེས་བུས་རང་གི་བྱད་མ་མཐོང་བ་དང་འདྲ་བར།
སངས་རྒྱས་རང་ལ་ཡོད་པར་མ་རྟོགས་པ་ལ་བྱའོ། །དགོས་དགུ་ཞེས་པ། དཔེར་ན་
རྒྱལ་པོའི་དཀོར་མཛོད་ན། དགོས་དགུའི་ནོར་ཡོད་པ་དང་འདྲ་བར། སེམས་ཉིད་
རང་གིས་རྟོགས་ན་སྐུ་དང་ཡེ་ཤེས་རང་ལ་ཡོད་པ་ལ་བྱའོ། །རིན་ཆེན་འོག་ན་ཡོད་
པ་ཞེས་པ། སེམས་མ་རྟོགས་པའི་དཔེ་ཡིན་ཏེ། དཔེར་ན་དབུལ་མོའི་འོག་ན་གཏེར་
གྱི་ཕོ་བྲང་ཡོད་ཀྱང་མ་རིག་སྟེ། ཆ་མེད་པའི་དབང་གིས་ལྟོགས་ནས་ཤི་བ་དང་འདྲ་
བར། སེམས་བོན་ཉིད་ཀྱི་སྐུ་ཡིན་པར་མ་རིག་པས། འཁོར་བ་ན་འཁྱམས་ཤིང་རྒྱུ་
དྲུག་གི་ལུས་ལེན་པ་ལ་བྱའོ། །གཉིས་པ་དོན་བསྟན་པ་ནི། རང་ལ་ཡོད་པའི་ཞེས་
པ། དེས་ན་རང་ལ་ཡོད་པའི་དོན་དེ་ལ་སེམས་ཀྱིས་སེམས་ལ་ལྟོས་ཤིག །སེམས་ལ་
སྒོམས་ཤིག ། སེམས་ལ་སྤྱོད་གཅིག་པའོ། །དེ་དོན་གཞན་ཞེས་པ། སངས་རྒྱས་ཀྱི་དོན་
གཞན་ནས་ཚོལ་བ་དེ་ནི། གྱད་ཀྱི་ནོར་བུ་དང་འདྲ་བས། དེས་ན་རང་ལ་ཡོད་པར་
136

སེམས་སྡེ། ལུང་དྲུག་གི་འགྲེལ་པ།
མ་རྟོགས་པར། དོན་གཞན་ནས་ཚོལ་བ་དེ་ནི། གཅོལ་བུ་ཆུང་འཇའ་ཚོན་འདེད་པ་
དང་འདྲའོ། །དེས་ན་རང་ལ་རང་གིས་བལྟ་བར་བྱའོ། །
བཅུ་གཅིག་པ་བྱང་ཆུབ་ཀྱི་དོན་དང་འབྲལ་མ་མྱོང་ཡང་འཁྲུལ་པའི་ཆུ་རྒྱུན་
ད 
བཅད་པར་བསྟན་པ་ལ་གཉིས་ཏེ། བདག་དང་བྱང་ཆུབ་འབྲལ་མ་མྱོང་བར་བསྟན་
པ་དང་། འཁོར་བའི་ཆུ་རྒྱུན་བཅད་པར་བསྟན་པའོ། །དང་པོ་བདག་དང་བྱང་ཆུབ་
འབྲལ་མ་མྱོང་བར་བསྟན་པ་ནི། བདག་དང་ཞེས་པ། བདག་དང་སྙིང་པོ་བྱང་ཆུབ་
ཀྱི་སེམས་དེ་སྐད་ཅིག་ཙམ་ཡང་འབྲལ་མ་མྱོང་སྟེ། རྟག་ཏུ་འགྲོགས་དང་མ་རིག་པས་
ངོ་མ་ཤེས་པས་འཁོར་བ་ན་འཁྱམས་པས། དེ་ཡི་ཅི་ཕན་ཞེས་པ། མི་ཕན་ཏེ་བདག་
ཉིད་འཁོར་བར་འཁྱམས་ཞེས་བྱའོ། །སྡུག་བསྔལ་ཞེས་པ། དམྱལ་བ་ཚ་གྲང་གི་སྡུག་
བསྔལ་དང་། ཡི་དྭགས་བཀྲེས་སྐོམ། བྱོལ་སོང་གླེན་ལྐུགས། མི་སྐྱེ་རྒས་ན་འཆི། ཕྱི་
ནང་བརྒྱད་དང་བཅུ་དྲུག །ལྷ་མ་ཡིན་འཐབ་རྩོད། ལྷ་འཕམ་ལྟུང་གི་སྡུག་བསྔལ་
བས། དེས་ན་མི་བཟོད་ཆུ་རྒྱུན་འདྲ་ཞེས་བྱའོ། །གཉིས་པ་འཁོར་བའི་ཆུ་རྒྱུན་བཅད་
པར་བསྟན་པ་ནི། ཆུ་རྒྱུན་གཅོད་མཛད་ཅེས་པ། བྱང་ཆུབ་ཀྱི་སེམས་རྟོགས་ན་ཆུ་
རྒྱུན་ཆོད་པ་ཡིན་ཏེ། བྱང་ཆུབ་ཅེས་པ། བོན་ཉིད་བྱང་ཆུབ་ཀྱི་སེམས་མ་རྟོགས་ན།
སྡུག་བསྔལ་དུ་བཟུང་བས་ཆུ་རྒྱུན་འདྲ་བས། དེས་ནི་སེམས་ཉིད་ཀྱི་ཁྱད་པར་ཡིན་ཏེ།
མ་རྟོགས་ན་སྡུག་བསྔལ་ཏེ་ཆུ་རྒྱུན་མ་ཆོད་ལ། མེད་པར་ཞེས་པ། འཁོར་བ་མྱ་ངན་
ལས་འདས་པར་རྟོགས་ཤིང་། སྡུག་བསྔལ་ལས་བདེ་བ་ཆེན་པོ་ཞེས་གུད་ན་མེད་པ་
རྟོགས་ན་ཆུ་རྒྱུན་ཆོད་པ་ཡིན་ནོ། །
བཅུ་གཉིས་པ་ཐེག་ཆེན་དོན་དང་མ་འཕྲད་པར་ཁས་བླངས་པས་དོན་མི་
ན 
འགྱུར་བར་བསྟན་པ་ལ་གསུམ་སྟེ། ཐེག་ཆེན་/ཨེ་མ་ཁ་གཅིག་ལོག་པའི༽དོན་དང་མ་
མ་འཕྲད་ཁ་གཅིག་ཐེག་ཆེན་མེན་པར་༽པར་ཁས་ལེན་པ་
འཕྲད་པར་བསྟན་པ་དང༌། 
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང༌། དེས་དོན་ལ་༼དེ་ཡིས་དེ་ལ་སྐུར་པ༽བསྐུལ་མ་བཏབ་པའོ། དང་པོ་ཐེག་ཆེན་དོན་
དང་མ་འཕྲད་པར་བསྟན་པ་ནི། ཨེ་མ་ཞེས་པ། ཐེག་པ་འོག་མ་པ་ལྟ་སྤྱོད་དང་རྩོལ་
བསྒྲུབ་ཀྱི་ལས་བྱེད་པ་དེ་ནི། ལོག་པའི་དོན་ལ་ཞུགས་པ་ཡིན་ཏེ། ཁ་ཡི་ཟས་བཞག་
ཅེས་པ། དཔེར་ན་ཁྱི་རྒན་ཧ་སེང་སྙག་པ་དང་འདྲ་སྟེ། ཁྱི་ཧ་སེང་སྙིག་པ་དེ་ནི། ཁ་
ཡི་ཟས་བཏང་ནས་ཆུའི་གྲིབ་མ་བསྙག་པས་ཆུར་འཆི་བ་དང་འདྲའོ། །ཐེག་པ་འོག་
མ་བས་ཀྱང་རང་གི་སེམས་སངས་རྒྱས་ཡིན་པ་བོར་ནས། འབད་རྩོལ་གྱི་སངས་རྒྱས་
ལ་རེ་བ་དེ་ཁྱི་ཧ་སེང་སྙེག་པ་དང་འདྲ་སྟེ། འཁོར་བ་ལས་མི་ཐར་ཏེ་སླར་ངན་སོང་
དུ་ལྟུང་བ་ལ་བྱའོ། །གཉིས་པ་མ་འཕྲད་པར་ཁས་ལེན་པར་བསྟན་པ་ནི། ཁ་གཅིག་
ཐེག་ཆེན་ཞེས་པ། ཐེག་པ་འོག་མ་པ་རྣམས་རྩོལ་སྒྲུབ་ལ་ལྟོས་ཤིང་འཕྲ་མོའི་དོན་ལ་
སངས་རྒྱས་སུ་རེ་བ་དེ། བོང་བུས་ཞེས་པ། དཔེར་ན་མི་བོང་བུས་རྒྱལ་ས་བཟུང་བ་
དང་འདྲའོ། སེང་གེ་ཞེས་པ། ཐེག་པ་ཆེན་པོའི་དོན་མ་རྟོགས་པར་ཁས་རྫོགས་ཆེན་
པ་སྐད་ཟེར་བ་དེ། དཔེར་ན་སེང་གེའི་ལྤགས་པས་བོང་བུ་བཏུམ་པ་དང་འདྲ་སྟེ།
བོང་བུ་ལ་སེང་གེའི་རྩལ་ཤུགས་མི་འབྱུང་བ་དང་འདྲ་བར། ཐེག་པ་འོག་པ་བས་ཐེག་
པ་ཆེན་པོ་སྐད་བྱས་ཀྱང་ཐུགས་རྗེ་མི་འབྱུང་བ་ལ་བྱའོ། །མཆོང་བུ་ཞེས་པ། དཔེར་
ན་མཆོང་བུ་ལ་བྱི་དོར་བྱས་ཀྱང་ནོར་བུའི་ཡོན་ཏན་མི་འབྱུང་དང་འདྲ་བར། ཐེག་
པ་འོག་མ་པའི་འབད་རྩོལ་གྱིས་སངས་མི་རྒྱ་བ་ལ་བྱའོ། སོལ་བ་ཞེས་པ། སོལ་བ་
ལ་ཐང་ཤིང་གི་ཡལ་ག་འམ་འབྲས་བུ་མི་འཁྲུངས་པ་ལ་བྱའོ། །དཔེ་དེ་དང་འདྲ་སྟེ།
ཐེག་པ་འོག་མ་བའི་ལྟ་སྤྱོད་ཀྱིས་སངས་རྒྱས་ཀྱི་འབྲས་བུ་མི་ཐོབ་པ་ལ་བྱའོ། །ཐེག་
ཆེན་མེན་པར་ཞེས་པ། དཔེར་ན་ལོང་སྤྲང་རྒྱལ་པོ་ཡིན་ཟེར་བ་དང་འདྲ་སྟེ། ཐེག་
པ་འོག་མ་པའི་ལྟ་སྤྱོད་དང་། ས་དང་ལམ་ལ་སངས་རྒྱས་སུ་མཐོང་བ་དེ་ནི། དེ་དོན་
ཞེས་པ། ས་ལམ་ལ་སྦྱང་པས་བོན་ཉིད་ཀྱི་དོན་མི་མཐོང་བ་ལ་བྱའོ། །གསུམ་པ་དེས་
138

སེམས་སྡེ། ལུང་དྲུག་གི་འགྲེལ་པ།
དོན་ལ་བསྐུར་པ་བཏབ་པར་བསྟན་པ་ནི། དེ་ཡིས་དོན་ལ་སྐུར་པ་ཞེས་པ། ཐེག་པ་
འོག་མ་བས་ཐེག་པ་ཆེན་པོ་བ་ལ། ལོག་པའི་དོན་ཡིན་མི་བདེན་པ་ཡིན་ཞེས་སྐུར་
པ་འདེབས་པ་དེ་ནི། ངན་སོང་གི་རྒྱུ་སོགས་པ་ཡིན་ནོ། །ཁ་གཅིག་ཐེག་ཆེན་ཞེས་པ།
འོག་མ་བས་ཐེག་པ་ཆེན་པོ་ལ་ཡོད་པར་སྒྲོས་བཏགས་ལ། མེད་པར་སྐུར་པ་འདེབས་
པ་དེས་ནི། ར་བར་ཕྱིན་ཞེས་པ། དཔེར་ན་རང་ལ་ར་བ་ལས་མེད་པར་མཁར་རྩེ་
ལ་སྨད་ར་གཏོང་བ་དང་འདྲ་སྟེ། འོག་མ་རྣམས་རང་ཉིད་ལྟ་སྤྱོད་འཇུག་སྒོ་འཕྲ་མོ་
ནས་ཞུགས་ནས། ཐེག་པ་ཆེན་པོ་སེམས་ཉིད་ཀྱི་དོན་ཕྱིན་ཅི་མ་ལོག་པ། བོན་ཉིད་
ཀྱི་དགོངས་པ་རང་ལ་རང་ཆས་སུ་སྟོན་པ་ལ། སྐུར་པ་སྣ་ཚོགས་འདེབས་པ་དེ་ནི།
སྐུར་བཏབ་དེ་ཡིས་ཞེས་པ། འོག་མ་བས་སངས་རྒྱས་པ་བས་སླར་མནར་མེད་པའི་
དམྱལ་བར་སྐྱེ་ཞེས་བྱའོ། །
པ བཅུ་གསུམ་འཁྲུལ་གཞི་རྩད་ཆོད་ན་དོན་མི་བཏང་པར་བསྟན་པ་ལ་གཉིས་
ཏེ། འཁྲུལ་གཞི་དཔེ་དོན་བཅས་ཏེ་བསྟན་པ་དང༌། དེ་ལྟར་རྟོགས་ན་དོན་མི་བཏང་
བར་བསྟན་པའོ། །དང་པོ་འཁྲུལ་གཞི་དཔེ་དོན་བཅས་ཏེ་བསྟན་པ་ནི། དངོས་གཞི་
འདི་ནི་ཞེས་པ། བོན་ཅན་མཚན་མར་སྣང་བ་འདི་ནི་འཁྲུལ་པ་ཡིན་ཏེ། དངོས་
གཞི་དངོས་པོའི་ཡུལ་དུ་འཁྲུལ་པས། འཁོར་བར་རེད་པ་ཡིན་ནོ། །ཤེས་བླུན་ཞེས་
པ། འཁྲུལ་པ་ནི་མི་ཤེས་པ་བླུན་པོ་ཐག་པ་ལ་སྦྲུལ་དུ་འཁྲུལ་བ་ལྟ་བུའོ། །དེ་ལྟར་
སྣང་ཡང་ཞེས་པ། དཔེར་ན་ཐག་པ་དེ་སྦྲུལ་དུ་སྣང་ཡང་སྦྲུལ་མེན་པ་དང་འདྲ་བར།
སྣང་བ་འདི་འཁྲུལ་པ་མ་ཡིན་ཏེ་དོན་བོན་ཉིད་ཁོ་ན་ཡིན་ནོ། །བརྟགས་པའི་དུས་
ན་ཞེས་པ། དཔེར་ན་ཐག་པ་ལ་སྦྲུལ་དུ་འཁྲུལ་ཙམ་ན། བརྟགས་ཤིང་བཤིག་པས་
སྦྲུལ་རང་ཐག་པར་སོང་སྟེ། སྦྲུལ་མེན་པ་དང་འདྲ་སྟེ། སེམས་ཅན་གྱི་འཁྲུལ་པ་ལ་
བརྟག་མ་ཐུབ་སྟེ་དོན་རྟོགས་པས་འཁྲུལ་པ་རང་ཀ་སངས་རྒྱས་ཡིན་
བརྟགས་པས། 
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པས། དེ་ནི་འཁྲུལ་པ་མ་ཡིན་ཞེས་བྱའོ། །གཉིས་པ་དེ་ལྟར་རྟོགས་ན་དོན་མི་བཏང་
པར་བསྟན་པ་ནི། དོན་དམ་གཅིག་ཤེས་ཞེས་པ། བོན་ཉིད་ཐིག་ལེ་ཉག་གཅིག་དེ་
རྟོགས་པའམ་འབྲས་བུ་ཐོབ་དཀའ་བ་ལ་བྱའོ། །ཐོབ་པར་གྱུར་ན་ཞེས་པ། སེམས་
ཅན་གྱིས་དོན་རྟོགས་སངས་རྒྱས་ཀྱི་འབྲས་བུ་ཐོབ་ན། ཆུ་སྲིན་ཞེས་པ། དཔེར་ན་ཆུ་
སྲིན་གྱི་གྲེ་བར་ནོར་བུ་རིན་པོ་ཆེ་ཚུད་པ་དང་འདྲ་སྟེ། སུས་ཀྱང་ཐོན་པའམ་བྲུས་པ་
མེད་དེ། དེ་བཞིན་བོན་ཉིད་བྱང་ཆུབ་ཀྱི་སེམས་རྟོགས་ན། འཁོར་བའི་སྐྱོན་ནམ་སྡུག་
བསྔལ་གྱི་བསླུ་རུ་མེད་དེ་འཁོར་བར་བརྒྱུད་མི་སྲིད་པ་ལ་བྱའོ། །
ཕ བཅུ་བཞི་པ་དབང་པོ་ཤེས་པ་རང་ཡན་དུ་བཏང་པ་ལ་གཉིས་ཏེ། དཔེ་བསྟན་
༼གལ་ཏེ་དབང་པོ་ཡུལ་༽པ་དང༌། དོན་ནམ་མཁའི་སྤྲིན་༽བསྟན་པའོ། །དང་པོ་དཔེ་བསྟན་
པ་ནི། གལ་ཏེ་དབང་པོ་ཞེས་པ། དེ་ཡང་དབང་པོ་ཡུལ་ལ་མི་དགག་ཡན་པར་
ཐོངས། ཡུལ་བཀག་ལོག་ན་བསྒོམ་པ་མེད། དེས་ན་དབང་པོ་རང་སར་ཞོག ། རང་
འབྱུང་ཞེས་པ། སེམས་རང་འབྱུང་རང་ཞིར་བཞག་སྟེ། གཉིས་པ་དོན་བསྟན་པ་ནི།
ནམ་མཁའི་སྤྲིན་ནམ་ཞེས་པ། དཔེར་ན་ནམ་མཁའ་ལ་སྤྲིན་བྱུང་བ་དེ་ཡང༌། ནམ་
མཁའ་རང་ལས་བྱུང་ཞིང་ནམ་མཁའ་རང་ལ་སངས་པའམ། ཆུ་ཡི་རྙོག་པ་དེ་ཡང་
ཆུ་རང་ལས་བྱུང་སྟེ་མ་རྙོགས་ན་རང་ལ་སངས་སོ། །དེ་བཞིན་དུ་སེམས་ལས་རྣམ་
རྟོག་བྱུང་བ་དེ་སེམས་ལས་བྱུང་ཞིང་སེམས་ལས་སངས་པ་ལ་བྱའོ། །ཡང་ན་ཤེས་པ་
ཞེས་པ། ད་ལྟ་གྱི་གཟུང་འཛིན་རྣམ་རྟོག་དེ་ཉིད་ལས་ཀྱང་སེམས་ཉིད་ཀྱི་དོན་ལོགས་
ན་མེད་པ་ལ་བྱའོ། །ཤེས་པ་སེམས་ཀྱི་ཞེས་པ། མིག་གཟུགས་ལ་མི་འགག་སྟེ། རང་
ཡན་དུ་བཏང་། དེ་ལྟར་རྣ་བ་སྒྲ་ལ། སྣ་དྲི་ལ། ལྕེ་རོ་ལ། ལུས་རེག་བྱ་ལ། ཡིད་བོན་
ལ། རང་ཡན་ཁོ་ན་ཞེས་པ། མིག་གི་ཡུལ་གཟུགས་ཡིན་ཏེ། གཟུགས་ནི་བོན་ཉིད་སྐྱེ་
བ་མེད་པ་དང་། གཉིས་སུ་མེད་པས་བསྡུ་ས་མེད་ཅེས་བྱའོ། །རྣ་བའི་ཡུལ་སྒྲ་ཡིན་ཏེ།
140

སེམས་སྡེ། ལུང་དྲུག་གི་འགྲེལ་པ།
སྒྲ་སྐད་ཐམས་ཅད་བོན་གྱི་དབྱིངས་དང༌། སྣ་ཡི་ཡུལ་དྲི་ཡིན་ཏེ། ལྕེ་ཡི་ཡུལ་བོན་
ཉིད་ཀྱི་རོ། །ལུས་ཀྱི་ཡུལ་རེག་བྱ། ཡིད་ཀྱི་ཡུལ་བོན་ཡིན་ཏེ། ཡིད་ནི་བོན་ཉིད་སྐྱེ་བ་
མེད་པ་དང་གཉིས་སུ་མེད་པས་བསྡུ་ས་མེད་པའོ། །མ་བསྡུས་པ་ཉིད་ཅེས་པ། མིག་
གཟུགས་ལ་མི་བསྡུ། རྣ་བ་སྒྲ་ལ་མི་བསྡུ། སྣ་དྲི་ལ་མི་བསྡུ། ལྕེ་རོ་ལ་མི་བསྡུ། ལུས་
རེག་ལ་མི་བསྡུ། ཡིད་བོན་ལ་མི་བསྡུ་བ་སྟེ། དེས་ན་མ་བསྡུས་པར་བཞག་པ་དེ་ཉིད་
ནི། རྫོགས་པ་ཆེན་པོའི་བླར་ཕྱིན་པ་ཡིན་པས་ཕུལ་ཞེས་བྱའོ། །
བ བཅོ་ལྔ་པ་བོན་ཐམས་ཅད་སྒྱུ་མ་ལྟར་བསྟན་པ་ལ་གཉིས་ཏེ། དཔེ་བསྟན་བོན་
རྣམས་ཐམས་ཅད་༽པ་དང་། དོན་༼བོན་རྣམས་ཐམས་ཅད་སྣང་བ་༽བསྟན་པའོ། །དང་པོ་དཔེ་
བསྟན་པ་ནི། བོན་རྣམས་སྒྱུ་མ་ཞེས་པ། བོན་ཅན་མཚན་མར་སྣང་བ་འདི། སྒྱུ་མ་
ལྟ་བུ་སྟེ་མི་རྟག་པའོ། །སྒྱུ་མ་མཁན་ཞེས་པ། སྒྱུ་མའི་མཁན་པོའི་རྡེའུ་དང་ཤིང་བུ་ལ།
སྐྱེས་པ་བུད་མེད་ལ་སོགས་ཅིར་ཡང་སྣང་སྟེ། སྣང་ཙམ་ཉིད་ན་ཞེས་པ། གཟུགས་
ལ་སོགས་པར་སྣང་ཡང༌། དེ་ལ་རང་བཞིན་མེད་པ་ལ་བྱའོ། །གཉིས་པ་དོན་བསྟན་
པ་ནི་བོན་རྣམས་ཐམས་ཅད་ཅེས་པ། དཔེ་དེ་བཞིན་དུ་འཁོར་བའི་བོན། བོན་ཅན་
མཚན་མར་སྣང་བ་འདི་སྒྱུ་མ་དང་འདྲ་སྟེ། སྣང་ཡང་རང་བཞིན་མེད་པ་ལ་བྱའོ། །
བོན་ཅན་སྒྱུ་མས་སེམས་ཅན་སྒྱུ་མ་བསླུས་པ་མ་ཚོར་ཞེས་བྱའོ།
སྒྱུ་མས་སྒྱུ་མ་ཞེས་པ། 
སྒྱུ་མར་ཤེས་ན་ཞེས་པ། བོན་ཅན་མཚན་མར་སྣང་བ་འདི་ལ་བདེན་པར་བཟུང་བས་
བསླུ་བ་ཡིན་པས། སེམས་ཅན་རང་གིས་རང་བསླུ་བས་དེ་མི་རྟག་པར་ཡིད་ཆེས་ན་
བསླུ་རུ་མེད་ཅེས་བྱའོ། །བསླུ་རུ་མེད་ཅེས་པ། བོན་ཉིད་གདོད་མ་ནས་སངས་རྒྱས་
ཡིན་པས། འཁྲུལ་པ་སྒྱུ་མ་དང་འདྲ་བས་བསླུ་རུ་མེད་དོ། །བཙལ་དུ་མེད་ཅེས་པ།
དོན་རྟོགས་ན་བསླུ་རུ་མེད་དེ། རྩོལ་སྒྲུབ་ཀྱི་མཐའ་ལས་འདས་པས་བསླུ་རུ་མེད་ཅེས་
བྱའོ། །བསྒོམ་དུ་མེད་ཅེས་པ། ཁ་དོག་དང་དབྱིབས་མེད་པས། སྒོམ་པ་ཡང་སྒྱུ་མ་
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང་འདྲ་བས་བསླུ་རུ་མེད་པའོ། །
མ བཅུ་དྲུག་པ་བོན་རྣམས་ཐ་ཚན་དེ་བཞིན་ཉིད་དུ་བསྟན་པ་ལ་གཉིས། རྫོགས་
ཆེན་/ ཨེ་མ་ཧོ་རྫོགས་པ་༽གཤེན་ལྷའི་ཐུགས་སུ་བསྟན་པ་དང༌། དེ་བཞིན་༼དེ་བཞིན་ཉིད་
ཀྱི་དོན་དེ་༽ཉིད་དུ་བསྟན་པའོ། །དང་པོ་རྫོགས་ཆེན་གཤེན་ལྷའི་ཐུགས་སུ་བསྟན་པ་ནི།
ཨེ་མ་ཧོ། ཞེས་པ། ཨེ་མ་ནི་བོན་ཉིད་ལས་སེམས་ཉིད་ངོ་མཚར་སྐྱེས་པའོ། །རྫོགས་
པ་ཆེན་པོ་ཞེས་པ། ལྟ་བ་རྫོགས་ཆེན་སྤང་བླང་མེད། བསྒོམ་པ་རྫོགས་ཆེན་དམིགས་
གཏད་མེད། སྤྱོད་པ་རྫོགས་ཆེན་འཛིན་ཆགས་མེད། འབྲས་བུ་རྫོགས་ཆེན་བླང་དོར་
མེད། ཆེ་བ་ནི་གོང་ན་མེད་པའོ། །གཤེན་ལྷ་ཞེས་པ། ཐུགས་རྗེ་ཀུན་ལ་ཁྱབ་པའི་
གཞི་ལ། ཐུགས་རྗེའི་འབྱུང་གནས་སུ་གྱུར་པའི་འོད། འཁོར་བའི་སྐྱོན་གྱིས་མ་གོས་
པས་དཀར་པོའོ། །སེམས་ལ་གཡོས་པ་མེད་པས་ཐུགས། དེ་གཉིས་སུ་མེད་པས་ཉིད་
ཅེས་བྱའོ། ། མ་གསང་མ་གབ་རང་བཞིན་དེ་ཉིད་ཅེས་པ། བོན་ཉིད་བདེ་བ་ཆེན་པོ་
དེ་སེམས་ཅན་ཀུན་ལ་གནས་པས་མ་གསང་ཞེས་བྱ། སྦས་པ་མེད་པས་མ་གབ་ཅེས་
བྱ། རང་མ་བཅོས་པ། བཞིན་མ་གཡོས་པ་ཉིད་གཉིས་སུ་མེད་པའོ། །གཉིས་པ་དེ་
བཞིན་ཉིད་དུ་བསྟན་པ་ནི། དེ་བཞིན་ཉིད་ཅེས་པ། དེ་བཞིན་གནས་པའི་བྱང་ཆུབ་
སེམས་དེ་ཆ་འཕྲ་བས་བརྟག་པ་དཀའ་ཞེས་བྱའོ། །དཀའ་བ་མ་ཡིན་ཞེས་པ། བོན་
ཉིད་དེ་རྟོགས་ན་སངས་རྒྱས་ཡིན་པས་རྩོལ་བ་བྱ་མི་དགོས་པས་དཀའ་བ་མ་ཡིན་
ཞེས་བྱའོ། །བསྒོམ་དུ་མེད་ཅེས་པ། སེམས་ལ་དངོས་པོ་མེད་པས་གཟུགས་མི་བསྒོམ་
དབྱིབས་མེད་པས་ཁ་དོག་མི་བསྒོམ། ཡུལ་མེད་པས་གནས་མི་བསྒོམ། སྣང་རྒྱུ་མེད་
པས་སྟོང་པར་མི་བསྒོམ། སྟོང་རྒྱུ་མེད་པས་སྣང་བར་མི་བསྒོམ། ཡེ་ནས་སངས་རྒྱས་
ཡིན་པས་བསྒོམ་རྒྱུ་མེད་ཅེས་བྱའོ། །བཙལ་དུ་མེད་ཅེས་པ། བོན་ཉིད་ཡབ་ཀྱི་སྟ་ལས་
ཀྱང་མ་ཆད། ཡུམ་གྱི་རྒྱུ་ལས་ཀྱང་མ་བསྐྱེད་དེ། རང་འབྱུང་རང་ཤར་དུ་གནས་པས།
142

སེམས་སྡེ། ལུང་དྲུག་གི་འགྲེལ་པ།
བཙལ་དུ་མེད་ཅེས་བྱའོ། །སྨོན་དུ་ཞེས་པ། གོང་མ་ལྟར་རྟོགས་ཙམ་ན། ཐེག་པ་འོག་
མ་བ་ལྟར་དུ་སྨོན་ལམ་གདབ་མི་དགོས་ཏེ། སྨོན་པ་ཆེན་པོར་རང་ལ་རྫོགས་ཞེས་བྱའོ།
རྟོགས་སུ་ཅེས་པ། འོག་མ་བ་ལྟར་དུ་རྩོལ་སྒྲུབ་ལ་ལྟོས་པ་མ་ཡིན་ཏེ། ཡེ་རྟོགས་ཆེན་
པོ་གདེང་ལྡན་དུ་གནས་པ་ལ་བྱའོ། །ཤེས་སུ་མེད་ཅེས་པ། དོན་སེམས་ཉིད་རྟོགས་པ་
དང་ལྡན་ཙམ་ན། ཤེས་རབ་གསུམ་གྱིས་སྦྱང་དུ་མེད་དེ། ཡེ་རྟོགས་ཡེ་ཤེས་ཆེན་པོ་
ཡིན་པ་ལ་བྱའོ། །འཁྲུལ་དུ་མེད་ཅེས་པ། བོན་ཉིད་ཡེ་ནས་ཤེས་པའི་ཤེས་རབ་ཆེན་པོ་
དང་ལྡན་པས་འཁྲུལ་པའི་རྒྱུ་མེད་པ་ལ་བྱའོ། །སྣང་དུ་མེད་ཅེས་པ་བོན་ཉིད་དེ་ངོ་བོ་
ཉིད་སྟོང་པར་གནས་པས། ཁ་དོག་དང་དབྱིབས་སུ་མི་སྣང་སྟེ། དོན་དེ་ཁོ་ན་ཉིད་དོ།
སྟོང་དུ་ཞེས་པ། བོན་ཉིད་དེ་སྟོང་པ་རིག་ཤེས་ཅན་དུ་སྣང་བས་སྟོང་དུ་མེད་ཅེས་
བྱའོ། །རྟག་ཏུ་མེད་དོ་ཞེས་པ། བོན་ཉིད་དེ་དངོས་པོ་ཅན་དུ་མི་སྣང་བས་རྟག་ཏུ་
མེད་ཅེས་བྱའོ། །ཆད་དུ་མེད་དོ་ཞེས་པ། བོན་ཉིད་ཀྱི་རིག་པ་ཡེ་ཤེས་ཁྱབ་བདལ་དུ་
གནས་པས་ཆད་དུ་མེད་ཅེས་བྱ་ལ། ཡེ་ནས་བོན་གྱི་སྐུ་ལས་མ་གཡོས་པས་དེ་བཞིན་
ཉིད་ཅེས་བྱའོ། །
། དངོས་པོ་རྨི་
བཅུ་བདུན་པ་བོན་རྣམས་རྨི་ལམ་ལྟ་བུར་བསྟན་པ་ལ་གཉིས་ཏེ
ཙ 
ལམ་ལྟ་བུར་༼བོན་རྣམས་ཐམས་ཅད་རྨི་ལམ་༽བསྟན་པ་དང་། རྟོགས་པ་གཉིད་སད་པ་ལྟ་
བུར་བསྟན་༼དངོས་གཞི་སེམས་འདི་༽པའོ། །དང་པོ་དངོས་པོ་རྨི་ལམ་ལྟ་བུར་བསྟན་པ་
ནི། བོན་རྣམས་ཐམས་ཅད་རྨི་ལམ་ཞེས་པ། དཔེར་ན་རྨི་ལམ་ན་བདེ་སྡུག་སྣ་ཚོགས་
རྨིས་པ་དེ་ལ། སད་ནས་དངོས་པོ་མེད་པ་དང་འདྲ་བར། ད་ལྟའི་བོན་ཅན་མཚན་
མར་སྣང་བ་འདི་ཡང་། རྨི་ལམ་དང་འདྲ་བ་ཡིན་ཏེ། རྟོགས་ན་རང་བཞིན་མེད་པ་
ལ་བྱའོ། གཉིད་ལོག་ན་ཅེས་པ། གཉིད་ལོག་པའི་རྨི་ལམ་གྱི་དུས་ན་ཡང་། དངོས་
པོ་ཞེས་པ། དངོས་པོ་འདི་ཁོ་ན་ལས་མ་གཡོས་པ་ཡིན་ཡང༌། གཉིད་ལོག་དུས་ན་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཞེས་པ། རྨི་ལམ་གྱི་དུས་ན་བདེ་བ་དང་སྡུག་བསྔལ་བྱུང་བ་དེ་ཡང་། གཉིད་ཀྱི་གོང་
དུ་སྡུག་བསྔལ་རྨི་ལམ་རྨིས་པས་བྱུང་བ་ཡིན་ཏེ། སྡུག་བསྔལ་མེད་ན་རྨི་ལམ་ཅི་ལ་
ཡོང་སྟེ་མི་ཡོང་། སད་པའི་ཞེས་པ། གཉིད་ལོག་པའི་དུས་ན་ཡང་། རྨི་ལམ་དུ་ཤེས་
ན་སྡུག་བསྔལ་མི་ཡོང་སྟེ། AAརྨི་ལམ་དུ་མ་ཤེས་པས་བདེ་སྡུག་ཏུ་སྣང་བ་ཡིན། བདེ་
སྡུག་ཏུ་སྣང་ཡང་གཉིད་སད་པ་དང་བདེ་སྡུག་མིང་ཡང་མེད་པ་ལ་བྱའོ། །གཉིས་པ་
རྟོགས་པ་གཉིད་སད་པ་ལྟ་བུར་བསྟན་པ་ནི། དངོས་གཞིའི་སེམས་ནི་ཞེས་པ། དཔེ་
དེ་བཞིན་དུ་བོན་ཅན་མཚན་མར་སྣང་བ་འདི་ཡང༌། མ་རྟོགས་པ་རྣམས་ལ་དོན་
དམ་ཁོ་ན་རུ་བཟུང་ནས་བདེ་སྡུག་ལ་མངོན་པར་ཞེན་ནས་སྤྱོད་དེ། སེམས་རྟོགས་
པའི་དུས་ན་གཉིད་སད་རྨི་ལམ་སངས་པ་བཞིན་དུ། འཁོར་བ་ཐམས་ཅད་མྱ་ངན་
ལས་འདས་ཏེ་སྡུག་བསྔལ་ཐམས་ཅད་བདེ་བ་ཏུ་རྟོགས་པའོ། །
ཚ 
བཅོ་བརྒྱད་པ་རྫོགས་པ་ཆེན་པོའི་དོན་སྒོམ་སྒྲུབ་སྤང་བླང་ལས་འདས་པར་
བསྟན་པ་ལ་གཉིས་ཏེ། སྒོམ་སྒྲུབ་ལས་༼མི་ལྟ་མི་བསྒོམ་༽འདས་པར་བསྟན་པ་དང་།
སྤང་བླང་ལས་འདས་པར་བསྟན་༼རྫོགས་པ་ཆེན་པོ་༽པའོ། །དང་པོ་སྒོམ་སྒྲུབ་ལས་
འདས་པར་བསྟན་པ་ནི། མི་བལྟ་མི་བསྒོམ་ཞེས་པ། བོན་ཉིད་བྱང་ཆུབ་ཀྱི་སེམས་
ལས་ཁ་དོག་མེད་པས་བལྟ་རུ་མེད་ལ། མཚན་མ་དང་བྲལ་བས་བསྒོམ་དུ་མེད།
དངོས་པོར་གནས་པ་མེད་པས་སངས་རྒྱས་ཀྱི་ཕུལ་ཞེས་བྱའོ། །ཐམས་ཅད་སངས་
རྒྱས་ཞེས་པ། བྱང་ཆུབ་སེམས་དེ་ཡེ་ནས་སངས་རྒྱས་ཡིན་པས་ན། ཁམས་གསུམ་
གྱི་སེམས་ཅན་ཀྱང་ཡེ་ནས་སངས་རྒྱས་ཡིན་པས་བལྟ་རུ་མེད་པ་ལ་བྱའོ། །སེམས་
མཚན་མ་དང་བྲལ་བས་བསྒོམ་རྒྱུ་མེད་ཅེས་བྱ། དེ་ལ་བསྒྲུབ་ཏུ་ཞེས་པ། སེམས་
རང་བཞིན་ཀ་དག་ཏུ་གནས་པས་རྩོལ་སྒྲུབ་ཀྱི་མཐའ་ལས་འདས་པའོ། །རྫོགས་པ་
ཆེན་པོའི་ཞེས་པ། 
དེ་ལྟར་དུ་ལྟ་སྒོམ་ཐམས་ཅད་རང་གི་རང་བཞིན་དེ་ཁོ་ན་ཉིད་
144

སེམས་སྡེ། ལུང་དྲུག་གི་འགྲེལ་པ།
དུ་རྫོགས་པས་དོན་ཁོ་ན་འདི་ཞེས་བྱའོ། །སྒོམ་པར་བྱེད་པ་ཞེས་པ། ཐེག་པ་འོག་མ་
བས་རང་སེམས་སངས་རྒྱས་ཡིན་པར་མ་རྟོགས་པར། རྣམ་རྟོག་བཀག་ནས་མི་རྟོག་
པ་བསྒོམ་པ་དེ་འཁྲུལ་པ་སྟེ། མི་རྟོག་པའི་དོན་མེད་པ་ལ་བྱའོ། །གཉིས་པ་སྤང་བླང་
ལས་འདས་པར་བསྟན་པ་ནི། རྫོགས་པ་ཆེན་པོ་ཞེས་པ། དོན་གོང་མ་དང་མཐུན།
སྤང་བླང་ཞེས་པ། ཐེག་པ་འོག་མ་རྣམས་དུག་ལྔ་སྤང་ནས་ཡེ་ཤེས་ལྔ་ལེན་པ་དེ་
འཁྲུལ་པ་ཡིན་ཞེས་བྱའོ། །སྤང་བླང་ཡེ་ནས་ཞེས་པ། དུག་ལྔ་དུག་གསུམ་སྐུ་གསུམ་
སྐུ་ལྔར་དག་པས་ན། སེམས་ཉིད་ཡེ་ནས་རྣམ་པར་དག་པས། བག་ཆགས་བོན་ཉིད་
དུ་རྣམ་པར་དག་པས་སྤང་བླང་ཡེ་ནས་རྣམ་པར་དག་ཅེས་བྱའོ། །སྤང་བླང་གཉིས་
ལས་ཤེས་པ། དོན་གོང་མ་ལྟ་བུར་མ་རྟོགས་ན། སྤང་བྱ་བླང་བྱའི་ལས་ལ་ཟིན་པ་མེད་
པས་མཐའ་ལས་འདས་ཞེས་བྱའོ། །འདས་ཞེས་བྱ་བའི་ཅེས་པ། སྤང་བྱ་བླང་བྱ་གཉིས་
སུ་མེད་དེ་སེམས་ཉིད་གདོད་མ་ནས་ཀ་དག་ཏུ་གནས་པ་ལ། སྤང་བླང་གི་ཐ་སྙད་
དང་བྲལ་བ་ལ་བྱའོ། །
ཛ བཅུ་དགུ་པ་རྫོགས་པ་ཆེན་པོའི་དོན་རྟོགས་ན་བདེ་བ་རང་ལས་འབྱུང་བར་
བསྟན་པ་ལ་གཉིས་ཏེ། གཞན་ནས་མི་རྙེད་པར་བསྟན་༼རྫོགས་པ་ཆེན་པོ་སངས་རྒྱས་༽པ་
དང༌། ལུང་དང་སློབ་དཔོན་ཐ་སྙད་དུ་༼ཐ་སྙད་གཞན་གྱི་༽བསྟན་པའོ། །དང་པོ་གཞན་
ནས་མི་རྙེད་པར་བསྟན་པ་ནི། རྫོགས་ཆེན་སངས་རྒྱས་དེ་ཉིད་ཅེས་པ། རྫོགས་པ་
ཟད་རྫོགས་འདུས་གོང་ན་མེད་པས་ཆེན་པོའོ། །སྡུག་བསྔལ་སངས་ནས་བདེ་བ་རྒྱས་
པ་སྟེ། དོན་ཐམས་ཅད་འདི་ལ་འདུས་པས་འདི་ཉིད་དོ། །གཞན་ནས་ཤེས་པ། རང་
ལ་ཡོད་པའི་དོན་མ་རྟོགས་པར་འབད་རྩོལ་ལ་ལྟོས་པ་དེའོ། །མིང་ཙམ་གཞན་ལ་
ཞེས་པ། རྒྱུད་ལུང་ལ་བརྟེན་པ་ཙུག་བྱེད་ཀྱང་། མིང་གི་ཐ་སྙད་ཙམ་ལས་འབྲས་བུ་
མི་ཐོབ་པ་ལ་བྱའོ། །མངོན་སུམ་ཞེས་པ། འབྲས་བུ་སངས་རྒྱས་གཅིག་རང་གི་སེམས་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 137137
ལས་འབྱུང་བའམ་རིག་པ་རང་ལ་འཆར་བ་ལ་བྱའོ། །གཉིས་པ་ལུང་དང་སློབ་དཔོན་
ཐ་སྙད་དུ་བསྟན་པ་ནི། ཐ་སྙད་ཅེས་པ། གཞན་གྱི་ལུང་དང་ཚིག་ལ་བརྟེན་ནས།
བརྡའམ་གཞོགས་ཀྱིས་སྟོན་པ་ཙུག་བྱེད་ཀྱང་། རྟོགས་ན་ཞེས་པ། རྟོགས་པ་རང་གི་
སེམས་ལས་སྐྱེས་པ་ལ་བྱའོ། །རང་ཉིད་ཉམས་ཀྱི་ཞེས་པ། རང་གི་རིག་པའི་ཉམས་ཀྱི་
མ་གོ་ཞིང༌། རིག་པ་སྤྱི་བླུགས་སུ་མ་ཤར་ན། ལུང་དང་ཞེས་པ། ལུང་སྡེ་ཇི་སྙེད་ཅིག་
བསྟན་ཅིང་། གཤེན་རབ་བམ་དཔོན་གསས་སྟོང་གིས་བཤད་ཀྱང༌། ཐ་སྙད་ཙམ་
ལས་དོན་བོན་ཉིད་མི་རྟོགས་པ་ལ་བྱའོ། །
ཝ ཉི་ཤུ་པ་ཚིག་ཉིད་དོན་མ་ཡིན་ཡང་ཚིག་གིས་དོན་མཚོན་པར་བསྟན་པ་ལ་
གཉིས་ཏེ། ཐེག་དམན་རྣམས་དོན་དང་མི་འཕྲད་ཐེག་དམན་རྣམས་ཀྱི་༽པར་བསྟན་པ་
དང་། དོན་རང་འདི་ཞེས་༼དོན་གྱི་གཤེན་ལྷ་དཀར་པོའི་༽བསྟན་པར་དཀའ་བར་བསྟན་
པའོ། དང་པོ་ཐེག་དམན་དོན་དང་མི་འཕྲད་པར་བསྟན་པ་ནི། ཐེག་དམན་རྣམས་
ཀྱི་ཞེས་པ། ཐེག་པ་འོག་མ་བའི་ལྟ་སྤྱོད་ཐམས་ཅད་ནི་སངས་རྒྱས་ཀྱི་དོན་མ་ཡིན་ཏེ།
བཀྲིད་དྲང་ཞེས་པ། འོག་མ་ཐམས་ཅད་རྣམས་བཀྲིད་དྲང་ཙམ་གྱི་དོན་དུ་གསུངས་
པར་ཟད་པའོ། །དོན་དང་འཕྲད་པར་ཞེས་པ། འོག་མ་བའི་བོན་གྱིས་སངས་རྒྱས་ཀྱི་
དགོངས་པ་འམ་དོན་དང་མ་འཕྲད་པ་ལ་བྱའོ། གཉིས་པ་དོན་རང་འདི་ཞེས་བསྟན་
པར་དཀའ་བ་ནི། དོན་འདི་ཞེས་པ། རྫོགས་ཆེན་འདིའི་དོན་ནི། གཤེན་ལྷའི་ཐུགས་
སྙིང་པོ་བྱང་ཆུབ་ཀྱི་སེམས་ཡིན་ནོ། །འདི་ཞེས་བྱ་བར་ཞེས་པ། བྱང་ཆུབ་སེམས་དེ་
ཁ་དོག་དང་དབྱིབས་སུ་བྲལ་བས་འདི་འདྲ་གཅིག་ཡོད་བྱ་བར་ནི། གཤེན་ལྷ་ཞེས་པ།
སེམས་ཅན་སྒྲིན་པོ་དག་ཨ་ཅང་ཡང་ཆེས་ཏེ། གཤེན་ལྷ་དཀར་པོས་ཀྱང་མི་མཁྱེན་པ་
ལ་བྱའོ། །ཐ་སྙད་ཅེས་པ། ཚིག་དང་ཡི་གེའི་ཐ་སྙད་ལ་བརྟེན་ནས། བོན་ཉིད་བྱང་
ཆུབ་སེམས་ཀྱི་དོན་གོ་བ་ལ་བྱའོ། །འཛུབ་ཁྲིད་ཅེས་པ། དཔེར་ན་བྱིས་པ་ལ་ཟླ་བ་
146

སེམས་སྡེ། ལུང་དྲུག་གི་འགྲེལ་པ།
སྟོན་པ་ཡང་། འཛུབ་མོས་ཁྲིད་ནས་སྟོན་པ་བཞིན་དུ་དོན་ཐ་སྙད་ཅེས་པ། དོན་བོན་
ཉིད་ལ་ཐ་སྙད་མེད་ཀྱང༌། ཚིག་གི་ཐ་སྙད་ལ་བརྟེན་ནས་མ་བསྟན་ན། མེད་པས་
ཞེས་པ། བྱང་ཆུབ་ཀྱི་སེམས་མཚན་མ་མེད་པ་ལ། མེད་པ་ཡིན་བྱས་པས་རྟོགས་པ་
དཀའ་བ་ལ་བྱའོ། །ནམ་མཁའ་ཞེས་པ། ཚིག་ལ་མ་བརྟེན་ན་ནམ་མཁས་ནམ་མཁའ་
མཚོན་དུ་མི་བཏུབ་པ་དང་འདྲའོ། །མེད་པའི་ཚིག་ཀྱང་ཞེས་པ། ཚིག་དང་ཡི་གེ་ཡང་
བརྗོད་པའི་མཐའ་ལས་འདས་ཏེ། ཡང་དག་པར་ན་སྨྲ་མེད་བརྗོད་མེད་དུ་བསྟན་
པའོ། །
ཞ ཉི་ཤུ་རྩ་གཅིག་པ་གདམས་ངག་མེད་པར་དོན་ལ་འཇུག་པ་ལོག་པར་བསྟན་
པ་ལ་གཉིས་ཏེ། གདམས་ངག་མེད་པར་དོན་ལ་འཇུག་པ་བདུད་ཀྱིས་གང་གི་དོན་
འདི་ལ་༽བསླུས་པར་བསྟན་པ་དང༌། སེམས་༼ཚིག་ཐ་སྙད་དག་ཐོས་༽ལས་མ་གཏོགས་
པའི་དོན་མེད་པར་བསྟན་པའོ། །དང་པོ་གདམས་ངག་མེད་པར་དོན་ལ་འཇུག་པ་
བདུད་ཀྱིས་བསླུས་པར་བསྟན་པ་ནི། གང་གིས་དོན་འདི་ཞེས་པ། དོན་བོན་ཉིད་
བྱང་ཆུབ་སེམས་ཀྱི་དོན་མ་རྟོགས་པརར་། བསམ་གཏན་ཞེས་པ། བསམ་གཏན་བསྒོམ་
པ་རྣམས་སོ། །མུན་ནག་ཅེས་པ། དཔེར་ན་མུན་ནག་ལ་འཛུག་གཡུགས་བྱེད་པ་དང་
འདྲ་བར། དོན་ལ་ཡོངས་སུ་མེད་པའི་དོན་མ་རྟོགས་པར་བསྒོམ་ཀྱང་། བོན་ཉིད་
དང་འཕྲད་པའི་དུས་མི་ཡོང་བ་ལ་བྱའོ། །གཉིས་པ་སེམས་ལས་མ་གཏོགས་པའི་དོན་
མེད་པར་བསྟན་པ་ནི། ཚིག་གི་ཐ་སྙད་ཅེས་པ། བོན་ཉིད་དམ་བྱང་ཆུབ་སེམས་ཀྱི་
དོན་མ་རྟོགས་པར། ཚིག་གི་ཕྱིར་འབྲེངས་ནས་རྫོགས་ཆེན་པ་ཡིན་ཟེར་བ་དེའམ།
སྤྱོད་པ་གླང་པོ་ཞེས་པ། ཡང་ན་སྤྱོད་པ་ཅི་མེན་སྣ་ཚོགས་པའི་ལས་བྱེད་པ་དེ་ནི། སོ་
སོ་སྐྱེ་བོ་དང་འདྲ་སྟེ་གོལ་བའོ། །སྲིན་པོ་མི་ཞེས་པ། དེ་ནི་དཔེར་ན་སྲིན་པོས་མི་རྐུས་
ནས་གསོད་པ་དང་འདྲ་སྟེ། སེམས་ཅན་གྱི་སངས་རྒྱས་རྐུས་ཞེས་བྱ་སྟེ། འོར་མོ་ཞེས་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ། སླར་དམྱལ་བ་མནར་མེད་པར་གཤེགས་སུ་གསོལ་པ་ལ་བྱའོ། །
ཟ ཉི་ཤུ་རྩ་གཉིས་པ་སེམས་ལས་མ་གཏོགས་པའི་དོན་ལོགས་ན་མེད་པར་བསྟན་
པ་ལ་གཉིས་ཏེ། སེམས་སེམས་ལ་མ་བྱུང༽ལས་མ་བྱུང་བ་མེད་པར་བསྟན་པ་དང་
འདིས་སེམས་ཀྱི་དབེན་༼སེམས་ཀྱི་དབེན་པ་བཙལ་༽པ་བཙལ་བར་བསྟན་པའོ
། །དང་
པོ་སེམས་ལས་མ་བྱུང་བར་མེད་པར་བསྟན་པ་ནི་སེམས་ལས་ཞེས་པ་སེམས་ལས་མ་
བྱུང་བའི་བོན་ཉིད་ནི་སྐྲའི་ཉག་མ་ཙམ་ཡང་མེད་པ་ལ་བྱའོ། བོན་དུ་སྣང་བ་ཞེས་
པ། སྣང་བ་འདི་རྟོགས་ན་སངས་རྒྱས་ཡིན། མ་རྟོགས་ན་འཁྲུལ་པ་ཡིན། གཉིས་པ་
སེམས་ཀྱི་དབེན་པ་བཙལ་བར་བསྟན་པ་ནི། སེམས་ཀྱི་དབེན་པ་ཞེས་པ། སེམས་
རྟོགས་ན་སངས་རྒྱས་ཡིན་ཏེ། རྟོགས་པའི་ངོ་གང་ལ་སངས་རྒྱས་ཀྱི་དགོངས་པ་ལས།
འགྲོ་དྲུག་གི་རྟོགས་པ་ཅི་ཡང་མེད་པས། མ་རྟོགས་ན་དགོན་པ་དབེན་པས་མི་ཕན་
ཏེ། དེས་ན་སེམས་ཉིད་རྟོགས་ན་དབེན་གནས་དགོན་པའི་ཕུལ་ཞེས་བྱའོ། །འདི་མེན་
གཞན་ཞེས་པ། ལུང་འདི་མེན་པ་གཞན་གྱིས་དོན་མ་རྙེད་པ་ལ་བྱའོ། ། །
འ ཉི་ཤུ་རྩ་གསུམ་པ་རྫོགས་ཆེན་དོན་ལ་དགག་སྒྲུབ་མེད་པ་ཡང་། ཡེ་ཤེས་ཀྱི་
རྩལ་ལ་བསྒོམ་པས་མཚན་མ་ཨ་ལ་མི་གཞན་པར་བསྟན་པ་ལ་གསུམ་སྟེ། སྦྱོར་
བས་རྣམ་རྟོག་མི་ཁྱེར་བར་བསྟན་པ་དང་། རྩ་ལ་བསྒོམ་པས་རྣམ་རྟོག་མི་ཁྱེར་བར་
བསྟན་ལུས་ཀྱི་རྩ་ཡི་ཡན་༽པ་དང་། རྟོགས་ན་ཐམས་༼རྣམ་རྟོག་ངོས་འཛིན་པར་བསྟན་༽ཅད་
ཡང་ཡིན་པའོ། །དང་པོ་སྦྱོར་བས་རྣམ་རྟོག་མི་ཁྱེར་བར་བསྟན་པ་ནི། པད་མ་ནོར་
བུ་ཞེས་པ། པད་མ་ནི་ཡུམ་གྱི་བ་ག་ཡིན་ཏེ། ནོར་བུ་ནི་ཡབ་ཀྱི་གསང་བ་ལ་བྱའོ། །
ཡབ་ཡུམ་གྱི་སྦྱོར་བ་མཛད་བའི་བར་ལ་སེམས་བཟུང་། ཉི་མ་ཟླ་བ་ཞེས་པ། ཉི་མ་
ནི་ཡུམ་གྱི་བ་ག་ཉིད་ཉི་མའི་དཀྱིལ་འཁོར་རྒྱས་པ་ལ། ཟླ་བ་ནི་ཡབ་ཀྱི་གསང་བའི་
དཀྱིལ་འཁོར་རྒྱས་པ་ལ་བྱའོ། །དེ་ལ་མོས་ཤིང་ཞེས་པ། ཐབས་ཤེས་རབ་ལ་མོས་པའི་
148

སེམས་སྡེ། ལུང་དྲུག་གི་འགྲེལ་པ།
གང་ཟག་དེ་ནི། འཇུག་པའི་ཐབས་ཞེས་པ། དེ་ཐབས་ལམ་ཙམ་ལས་བྱང་ཆུབ་པའི་
འབྲས་བུ་མེད་པ་ལ་བྱའོ། །གཉིས་པ་རྩེ་ལ་བསྒོམ་པས་རྣམ་རྟོག་མི་ཁྱེར་བར་བསྟན་
པ་ནི། ལུས་ཀྱི་རྩ་ཡིས་ཞེས་པ། ལུས་ཀྱི་རྩ་ནི་སྤྱི་གཙུག །མགྲིན་པ། སྙིང་ཁ། ལྟེ་བ།
གསང་བ་སྟེ། རྩ་དང་རླུང་དང་ཐིག་ལེ་ལ་སོགས་པ། ཡབ་ཡུམ་གྱི་པད་མ་དང་ནོར་
བུ་ལ་འཁོར་ལོ་བཀོད་ནས་སྦྱོར་བ་བྱས་ཤིང་། ཡིག་འབྲུ་ཞེས་པ། ཡིག་འབྲུ་ནི་ཆ་
ལྷ་མོ་ནི་ཡུམ་ཀུན་ཏུ་བཟང་མོ་ཡིན་ལ་བྱང་ཆུབ་ཀྱི་སེམས་ཉིད་ཀྱི་སེམས་
འཕྲ་བའོ། །
ཉིད་བསྐུལ་བ་ལ་བྱའོ། །རྫོགས་ཆེན་དྲི་མ་ཞེས་པ། དེ་ལྟར་སྦྱར་བ་དང་ཐིག་ལེའི་སྤྲོ་
བསྡུ་དེ་ཡང་། རྫོགས་ཆེན་གྱི་དྲི་མ་ཡིན་ཏེ། རྣམ་པར་རྟོག་པ་རྒྱུན་མི་འཆད་པའོ། །
གཟུགས་སོགས་དངོས་ཞེས་པ། མིག་གཟུགས་ལ་རྟོག་པ་དང་། དེ་བཞིན་དུ་རྣ་བ་
སྒྲ་ལ་རྟོག་པ་དང་། སྣ་དྲི་ལ་རྟོག་པ་དང་། ལྕེ་རོ་ལ་རྟོག་པ་དང་། ལུས་རེག་བྱ་ལ་
རྟོག་པ་དང་། ཡིད་བོན་ལ་རྟོག་པ་སྟེ་འཕགས་མི་ནུས་པའོ། །ཡང་དག་པའི་དོན་
ལ་རྟོགས་པ་དང་མི་རྟོག་པ་མཉམ་པའོ། །གསུམ་པ་རྟོགས་ན་ཐམས་ཅད་ཡང་ཡིན་
པར་བསྟན་པ་ནི། རྣམ་རྟོག་ངོས་འཛིན་ཞེས་པ། ཐབས་ཤེས་རབ་རྟོག་པ་དང་མ་
བྲལ་བས། མི་རྟོག་པའི་བོན་ཉིད་མི་རྙེད་དེ། རྣམ་པར་རྟོག་པ་ངོས་ཟིན་ན་མི་རྟོག་
ཡེ་ཤེས་སུ་འཆར་བས་གནོད་མ་བྱས་ཞེས་བྱའོ། ། །
ཡ ཉི་ཤུ་རྩ་བཞི་པ་རྫོགས་པ་ཆེན་པོའི་དོན་རྟོགས་ན་བསྒྲུབ་བྱ་ཐམས་ཅད་རང་
སར་གྲོལ་བར་བསྟན་པ་ལ་གཉིས་ཏེ། དཔེ་བསྟན་༼རྫོགས་ཆེན་དོན་རྟོགས་༽པ་དང༌།
དོན་བསྟན་༼འདི་དོན་རྟོགས་ན་ཐམས་ཅད་དེ་༽པའོ། །དང་པོ་དཔེ་བསྟན་པ་ནི། རྫོགས་
ཆེན་དོན་རྟོགས་ཞེས་པ། རྫོགས་པ་ཆེན་པོའི་དོན་རྟོགས་པ་རྣམས་ནི། ནམ་མཁའ་
སྟོང་པ་རྒྱ་མ་ཆད་པ་དང་འདྲ་བ། སེམས་ཉིད་ཀྱང་སྟོང་ལ་རྒྱ་མ་ཆད་པའོ། །རྒྱ་
མཚོ་ནི་གཏིང་དཔག་ཏུ་མེད་པས་བོན་ཉིད་གཡོ་བ་མེད་པའི་དོན་ལ་དཔག་ཏུ་མེད་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་ལ་བྱའོ། །རི་བོའི་ཁ་ནས་ཞེས་པ། དཔེར་ན་རི་རབ་ཀྱི་ཁ་ནས་འཛམ་བུ་གླིང་
བཞི་མཐོང་བ་དང་འདྲ་བར། ཐེག་ཆེན་འདི་ཉིད་རྟོགས་ན་འོག་མ་བརྒྱད་པོའི་དོན་
གསལ་ལ། ཡང་ན་བོན་ཉིད་རྟོགས་ན། འཁོར་འདས་ཐམས་ཅད་དུས་གཅིག་ཏུ་
རྟོགས་པ་ལ་བྱའོ། །གཉིས་པ་དོན་བསྟན་པ་ནི། འདི་དོན་ཞེས་པ། ཐེག་པ་ཆེན་པོ་
རྟོགས་ན་ཐམས་ཅད་སངས་རྒྱས་ཡིན་པ་ལ་བྱའོ། །གཞན་གྱི་ཞེས་པ། དཔེར་ན་རམ་
མམ་སོལ་བ་ལས་གཞན་གྱིས་བསྒྱུར་དུ་མི་བཏུབ་པ་དང་འདྲ་བར། ཐེག་པ་ཆེན་པོའི་
དོན་རྟོགས་ན། དུག་ལྔ་དུག་གསུམ་དགྲར་ལངས་ཀྱང་། སྙིང་པོ་བྱང་ཆུབ་སེམས་
ལ་འགྱུར་བ་མེད་པའོ། །སྣ་ཚོགས་ཞེས་པ། ཡ་ཐ་རྒྱལ་བའི་དཀྱིལ་འཁོར་ནས། མ་
ཐ་དམྱལ་བའི་འཇིགས་ཚོགས་ཀྱང་། བོན་ཉིད་དབྱིངས་སུ་རོ་གཅིག་པ་ལ་བྱའོ། །ཆུ་
ཡི་ནང་ཞེས་པ། དཔེར་ན་ཆུ་ཡི་ནང་དུ་མེ་ཏོག་གི་གཟུགས་བརྙན་འབྱུང་བ་བཞིན།
སྣང་བ་ཐམས་ཅད་རང་འབྱུང་གི་ཡེ་ཤེས་སུ་ཤར་བ་ལ་བྱའོ། །གང་ནས་ཞེས་པ།
ཐེག་ཆེན་འདི་ཉིད་ཀྱི་དོན་རྟོགས་ན། ཐེག་པ་གང་ནས་ཞུགས་ཀྱང་དོན་འདི་བཞིན་
དུ་འཆར་བའོ། །རྒྱལ་མཁར་ཞེས་པ། དཔེར་ན་རྒྱལ་པོའི་མཁར་ལ་གཞན་གྱིས་མི་
ཚུགས་པ་དང་འདྲ་བར། ཐེག་པ་ཆེན་པོའི་དོན་ལ་ཐེག་པ་འོག་མ་བསྐྱེད་དུ་མི་བཏུབ་
པ་ལ་བྱའོ། །
ར ཉི་ཤུ་རྩ་ལྔ་པ་རྫོགས་པ་ཆེན་པོའི་དོན་རྟོགས་ཀྱང་བསྒོམ་དགོས་པར་བསྟན་
པ་ལ་གསུམ་སྟེ། དཀྱུས་གསལ་ལོ། །དང་པོ་རྫོགས་ཆེན་མ་རྟོགས་ལོག་པའི་བློ་ཞེན་
པས་ཞེས་པ། ཐེག་ཆེན་མ་རྟོགས་པར་ཐེག་པ་འོག་མ་བའི་སྤྱོད་པ་དེ་ནི་འཁྲུལ་པའི་
བློ་ཅན་ཞེས་བྱའོ། ། ཁ་དོན་ཁྱེར་ཏེ་ཞེས་པ། ལྟ་བ་ཐེག་པ་འོག་མ་བའི་སྤྱོད་པ་དེ་ནི་
འཁྲུལ་པའི་བློ་ཅན་ཞེས་བྱའོ། །ཁ་དོན་ཁྱེར་ཏེ་ཞེས་པ། ལྟ་བ་ཐེག་པ་འོག་མ་པ་ལས་ར་
མ་འཕགས་པར། ཁ་ལ་རྫོགས་ཆེན་པ་སྐད་དུ་ཟེར་ཞིང་ཅི་མེན་བྱེད་པ་དེ་ནི། དེས་
150

སེམས་སྡེ། ལུང་དྲུག་གི་འགྲེལ་པ།
དོན་མ་རྟོགས་པར་འཁྲུལ་པའི་སྤྱོད་པ་བྱེད་པའོ། ། མི་སྟོ་འཁྲུལ་པའི་ལས་ཞེས་པ།
དོན་མ་གོ་བ་མི་སྟོ་མ་ཤོང་པ་མེད་ཟེར་བ་དེའོ། །བདུད་ཀྱི་ཞེས་པ་སྤྱིར་ཡང་བོན་པོ་
བོན་དང་མི་ལྡན་པ་བདུད་ཀྱིས་ཁྱེར་བ་སྟེ། སེམས་ཉིད་ཀྱི་དོན་མ་རྟོགས་པར་རྫོགས་
ཆེན་ལ་མི་སྟོ་ཟེར་ཞིང་། སྲོག་ཆགས་ལ་གཟེམ་བག་མེད་པར་སྤྱོད་པ་དེ། དཔེར་
ན་སྒྱུ་མའི་བདུད་ཀྱིས་སེམས་ཅན་གསོད་པ་དེ་དང་འདྲ་བར། མ་རིག་འཁྲུལ་པའི་
བདུད་ཀྱིས་སེམས་འཁོར་བའི་གནས་སུ་ཡང་ནས་ཡང་དུ་གསོད་པ་ལ་བྱའོ། །གཉིས་
པ་འདི་དོན་མི་བསྒོམ་སེམས་ལ་མི་སྤྱོད་ན་ཞེས་པ། བོན་ཉིད་ཀྱི་དོན་ལ་མི་བསྒོམ་
པར། སེམས་བག་ཆགས་ཀྱི་རྗེས་སུ་འབྲེངས་བ་དེ་ནི། ཆུ་ལག་ཅེས་པ། དཔེར་ན་རྒྱ་
མཚོ་ཆེན་པོའི་དྲུང་དུ་བསྡད་ནས། སྐོམ་གྲིར་ཤི་བ་དང་འདྲ་སྟེ། ཐེག་ཆེན་རང་ལ་
ཡོད་པར་མ་རྟོགས་པར། འཁོར་བ་རྒྱ་མཚོ་དང་འདྲ་བར་སེམས་ཉིད་ཡང་ལས་ཡང་
དུ་ཤི་བ་དང་འདྲ་བ་དངོས་ལ་བྱའོ། །གསུམ་པ་འདི་དོན་ཤེས་ནས་འདི་བཞིན་ཉམས་
སུ་མི་བྱེད་ན་ཞེས་པ། རྫོགས་ཆེན་རྟོགས་ནས་མི་བསྒོམ་པ་དེ་ནི། ཡིད་བཞིན་ཞེས་པ།
དཔེར་ན་ཡིད་བཞིན་གྱི་ནོར་བུ་ལག་ནས་ཤོར་བ་དང་འདྲ་སྟེ། སེམས་ཉིད་བསམ་
འཕེལ་གྱི་ནོར་བུ་རིན་པོ་ཆེ་འཁོར་བར་སླར་འཁྱམས་པ་ལ་བྱའོ། །དེས་གཞུང་དོན་ཉི་
ཤུ་རྩ་ལྔ་ནང་གསེས་དང་བཅས་ནས་བསྟན་པའོ། །
མཇུག་བསྡུས་ཏེ་བསྟན་པ་ལ་དོན་བཅུ་གཉིས་ཏེ། ཀཾ སྐྱེ་མེད་སྤྲོས་༼མི་སྐྱེ་མི་འགག་༽
དང་བྲལ་བར་བསྟན་པ་དང༌། ཁཾ འཇུག་ལྟ་བསྲུང་བསྒོམ་༼ཐ་སྙད་མེད་པར་༽བྱེད་པ་
གོལ་བར་བསྟན་པ་དང༌། གཾ ཐེག་པ་བགྲང་དུ་༼དམ་པའི་སྙིང་པོ་༽མེད་པར་བསྟན་པ་
དང་། ཡཾ ལམ་ལ་བགྲོད་དུ་༼འཛིན་རྟོག་དེ་ལ༽མེད་པར་བསྟན་པ་དང་། ཅི དེ་དོན་
རྟོགས་པར་༼ཐོབ་མེད་འབྲས་བུ་༽དཀའ་བ་བསྟན་པ་དང༌། ཆེ རྟོགས་ན་ཁྱུང་ཕྲུག་ཁྱུང་
གི་བྱེ་ཕྲུག་༽འདྲ་བར་བསྟན་པ་དང་། ཛཾ སྒྲ་དང་ཚད་མ་སྒྲ་དང་ཚད་མས་༽ལུང་གིས་མི་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཚོན་ཡེ་ནས་སངས་རྒྱས་ཡིན་པར་བསྟན་པ་དང་། ཉི ལུང་འདི་ཉིད་གཉེན་༼རང་
བཞིན་རང་གནས་༽པ་ཡིན་པར་བསྟན་པ་དང་། ཏཾ ལུང་འདི་ཀུན་གྱི་གཅིག་ཏུ་མི་བཟུང་༽
འབྲས་བུ་ཡིན་པར་བསྟན་པ་དང་། ཐཾ ལུང་འདི་མ་༼བཟླས་པ་མི་དགོས་༽རྟོགས་པ་
ཐམས་ཅད་བྱིས་པའི་ལུས་སུ་བསྟན་པ་དང་། དཾ ལུང་འདི་ཀུན་༼གཅིག་ཉིད་ཐེག་མཆོག༽
གྱི་སྐྱབས་ཡིན་པར་བསྟན་པ་དང་། ནཾ ལུང་ལ་བསྟོད་རྟོག་མེད་མཉམ་བཞག་༽པ་དང་
བཅུ་གཉིས་ཀྱིས་བསྟན་པའོ། །
ཀ དེ་ལ་དང་པོ་སྐྱེ་མེད་སྤྲོས་དང་བྲལ་བར་བསྟན་པ་ནི། མི་སྐྱེ་མི་འགག་ཅེས་པ།
བོན་ཉིད་བྱང་ཆུབ་ཀྱི་སེམས་ལ། སྐྱེ་བ་མེད་པས་འཆི་བ་མེད། འགག་པ་མེད་པས་
སྣང་བ་མེད་པར་སངས་རྒྱས་པའོ། །མཆོག་གི་ཞེས་པ། སངས་རྒྱས་ཀྱི་མཆོག་སྙིང་པོ་
བྱང་ཆུབ་ཀྱི་སེམས་ཡིན་ཏེ། སེམས་ཀྱི་དོན་ནི་སྤྲོས་པ་དང་བྲལ་བ་དེ་མ་བཅོས་པ་ལ་
བྱའོ། །རྣམ་གྲོལ་ཞེས་པ། གོང་མ་ལྟར་གྲོལ་བ་དེ་ནི། གཞན་ཞིག་ནས་གྲོལ་བའམ་
ཐོབ་པར་བྱ་བ་མེད་དེ། རང་ལས་གྲོལ་ནས་འབྲས་བུ་ཐོབ་པ་ལ་བྱའོ། །དབུ་མར་
ཞེས་པ་དབུ་མ་ལྟར་དུ་དོན་དམ་པའི་བདེན་པ་དང་། ཀུན་རྫོབ་ཀྱི་བདེན་པ་གཉིས་
སུ་མི་འཛིན་ཞེས་བྱའོ། །བགྲང་པའི་ཐ་སྙད་ཅེས་པ། ཐེག་པ་འདི་ཉིད་ཀྱི་དོན་ལ།
ཐེག་པ་འོག་མ་ལྟར་དུ་ས་ལམ་དང་ལྟ་སྤྱོད་ལ་ཡེ་ནས་བགྲང་དུ་མེད་པ་ལ་བྱའོ། ། །
ཁ གཉིས་པ་འཇུག་ལྟ་བསྲུང་བསྒོམ་པ་གོལ་བར་བསྟན་པ་ནི། ཁྱད་པར་ཞེས་པ།
ཐེག་ཆེན་འདི་ཉིད་ལ། ཚིག་དང་ཡི་གེ་དང་རྒྱུ་དང་འབྲས་བུ་ཡེ་ནས་མེད་པས། ཐ་
སྙད་ཅེས་པ་འོག་མ་པ་འཇུག་ལྟ་བསྲུང་བསྒོམ་བྱེད་པ་གོལ་ཞེས་བྱའོ། །
ག གསུམ་པ་ཐེག་པ་བགྲང་དུ་མེད་པར་བསྟན་པ་ནི། དམ་པའི་སྙིང་པོ་ཞེས་པ།
རྫོགས་ཆེན་འདི་ཉིད་ཀྱི་དོན་རྟོགས་ན། རྒྱུ་ཡི་ཐེག་པ་དང་། འབྲས་བུའི་ཐེག་པ་དང་།
རྒྱུ་འབྲས་ལ་བཟླ་བའི་ཐེག་པ་ལ་བགྲང་དུ་མེད་པའོ། །ཐེག་པ་དགུ་རུ་འདོད་པ་ཞེས་
152

སེམས་སྡེ། ལུང་དྲུག་གི་འགྲེལ་པ།
པ། འདི་དོན་གཅིག་ལས་མེད་པ་ལ། འོག་མ་བཞིན་དུ་རྒྱུ་འཕན་ཡུལ་ཆབ་དཀར་ཆབ་
ནག་དཔོན་གསས་ལྟ་བའི་ཕུགས་༽བཞི། འབྲས་བུ་བཞི། བླ་ན་མེད་པར་དང་དགུ་རུ་འདོད་
པ་དེ། རྟོག་པའམ། འཁྲུལ་པའི་རླུང་ཞུགས་པའོ། །འབྲས་བུ་ཞེས་པ། དེས་ན་དོན་
གཅིག་ལས་མེད་པར་དགུ་རུ་ཕྱེ་ནས། སངས་རྒྱས་པའི་འབྲས་བུ་གཅིག་གཞན་ནས་
ཐོབ་ཏུ་རེ་བ་དེ། འབྲས་བུ་ཐོབ་པའི་དུས་མེད་པ་ལ་བྱའོ། །གཡུང་དྲུང་ས་ལ་ཞེས་པ།
ཐེག་པ་འོག་པ་བས་ས་ལམ་ཐོབ་པ་སྙམ་བྱེད་ཀྱང་། འཛིན་རྟོག་གི་ནད་ཀྱིས་ཟིན་པ་
དེ། གཡུང་དྲུང་མི་འགྱུར་བའི་ས་མི་ནོན་པ་ལ་བྱའོ། ས་ནོན་པར་རེ་བ་དེ་ནི་འོག་མ་
པའི་འཛིན་རྟོག་དེ་ལ་བྱའོ། །
ང བཞི་པ་ལམ་ལ་བགྲོད་དུ་མེད་པར་བསྟན་པ་ནི། འཛིན་རྟོག་དེ་ལ་ཞེས་པ།
འཛིན་རྟོག་དེས་དོན་ཐེག་ཆེན་གྱི་ཕུགས་སུ་ཕྱིན་པ་དཀའ་ཞེས་བྱའོ། །ལམ་མེད་ཅེས་
པ། ཐེག་པ་འོག་མ་པ་ལ་ལམ་ལྔ་དང་ས་བཅུ་རུ་འདོད་པ་ནི་འགྲོ་ས་འཁྲུལ་ཞེས་
བྱའོ། །
ཅ ལྔ་པ་དེ་དོན་རྟོགས་པར་དཀའ་བར་བསྟན་པ་ནི། ཐོབ་མེད་ཅེས་པ། འོག་མ་
བས་འབྲས་བུ་རང་ལ་རང་ཆས་སུ་ཡོད་པ་དེ་མ་གོ་བར། ལམ་དང་ས་ལ་སྦྱངས་ནས་
འབྲས་བུ་ཐོབ་པར་རེ་བ་དེ། རྫོགས་ཆེན་སེམས་ཉིད་ཀྱི་དོན་མི་མཐོང་པ་ལ་བྱའོ། །ཡེ་
ཤེས་ཞེས་པ། ཐེག་པ་འོག་མ་བ་ལ་ཡེ་ཤེས་ལྔ་པོ་དབྱིངས་སུ་འདོད་པས། བྱང་ཆུབ་
ཀྱི་སེམས་མ་གཡོས་པས་དབྱིངས་མི་རྙེད་པ་ལ་བྱའོ། །ཕྱག་རྒྱ་སྐུ་རུ་ཞེས་པ། འོག་མ་
བས་ཐམས་ཅད་ཕྱག་རྒྱ་ཉིད་དུ་མ་ཤེས་པར། རྟོག་པའི་ལྷ་སྐུ་ལ་ཕྱག་རྒྱ་བསྒོམ་པས།
འབྲས་བུ་སངས་རྒྱས་ཐོབ་ཏུ་རེ་བ་དེས། ཡང་དག་བདེན་པའི་དོན་མི་མཐོང་བ་ལ་
བྱའོ། །རྒྱ་མཚོའི་ཞེས་པ། དཔེར་ན་རྒྱ་མཚོ་སྐྱོགས་ཀྱིས་བཅུས་ནས་མི་ཟད་པ་དང་འདྲ་
སྟེ། འཁོར་བ་རྒྱ་མཚོ་དང་འདྲ་བ་ལ་ཐར་པའི་དུས་མེད་པ་ལ་བྱའོ། །སྣང་མེད་སྐུ་ཞེས་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ། སྔགས་ཕྱི་ནང་བས་སེམས་དངོས་པོ་མཚན་མ་མེད་པའི་དོན་མ་གོ་བར། སེམས་
ལ་དངོས་པོ་དང་མཚན་མར་བཟུང་ནས། རགས་པའི་ལྷ་སྐུ་བསྒོམ་ནས། སངས་
རྒྱས་པར་རེ་བ་དེ་ལ་འབྲས་བུ་སངས་རྒྱས་མེད་པ་ལ་བྱའོ། །འདོད་པའི་ཡོན་ཏན་
ཞེས་པ། འཕན་ཡུལ་བར་ཕུགས་པ། མིག་གཟུགས་འདོད། རྣ་བས་སྒྲ་འདོད། སྣས་
དྲི་འདོད། ལྕེས་རོ་འདོད། ལུས་རེག་བྱ་འདོད། ཡིད་བོན་འདོད་དེ། དེ་ཡང་འོག་མ་
བ་དུག་ལྔ་སྤངས་ནས་སངས་རྒྱས་སུ་རེ་བ་ལ་བྱའོ། །ཉོན་མོངས་ལྔ་ཞེས་པ། འོག་མ་
བས་དུག་ལྔ་དུག་གསུམ་སྐུ་ལྔའམ་ཡེ་ཤེས་ལྔར་མ་རྟོགས་ན། མྱ་ངན་ལས་འདས་པ་
མི་རྙེད་པ་ལ་བྱའོ། །
ༀ དྲུག་པ་རྟོགས་ན་ཁྱུང་ཕྲུག་འདྲ་བར་བསྟན་པ་ནི། ཁྱུང་གི་ཞེས་པ། དཔེར་ན་
ཁྱུང་གི་བྱེ་ཕྲུག་གསོ་མི་དགོས་པར། སྒོ་ང་ཆག་པ་དང་མ་བུ་དུས་གཅིག་ལ་འཕུར་བ་
བཞིན། བོན་ཉིད་བྱང་ཆུབ་སེམས་ལ་རྩོལ་སྒྲུབ་མི་དགོས་པ་ལ་བྱའོ། ། དེ་བོར་ཏེ་འགྲོ་
ཞེས་པ། ཁྱུང་ཕྲུག་སྒོང་ཤུན་བོར་ནས་འཕུར་བ་ལྟར་དུ། བྱང་ཆུབ་ཀྱི་སེམས་རྟོགས་
ན། ལུས་བོར་མ་ཐག་ཏུ་སེམས་སངས་རྒྱས་པ་ལ་བྱའོ། ། །
ཇོ བདུན་པ་སྒྲ་དང་ཚད་མ་ལུང་གིས་མི་མཚོན་ཡེ་ནས་སངས་རྒྱས་ཡིན་པར་
བསྟན་པ་ནི། སྒྲ་དང་ཚད་མས་ཞེས་པ། བྱང་ཆུབ་སེམས་མཚོན་པ་མྱ་ངན་ལས་
འདས་པ་ལ། སྒྲ་དང་ཚད་མས་མཚོན་དུ་མེད་པ་ལ་བྱའོ། །ལུང་ལ་མི་བསྟེན་ཞེས་
པ། བོན་ཉིད་སྟོང་པར་གནས་པས་ལུང་ལ་བརྟེན་ཅིང་ཐེག་པ་ལ་བགྲོད་པའི་ས་ལམ་
མི་ཚོལ་ཞེས་བྱའོ། ། ཡེ་རྒྱས་ཡེ་ཁྱབ་ཅེས་པ། ཡེ་ནས་རང་བཞིན་ཀ་དག་གནས་པས་
ཡེ་རྒྱས་ལ། བདེར་གཤེགས་སྙིང་པོས་འགྲོ་ཀུན་ཡོངས་ལ་ཁྱབ་པས་ཡེ་ཁྱབ། རང་ལ་
ཡོད་པས་བཙལ་མེད་དེ་འཁོར་བ་ལས་རྒྱལ་བའོ། །རྟོགས་མ་ཞེས་པ། བོན་ཉིད་བྱང་
ཆུབ་ཀྱི་སེམས་དེ་རང་ལྷངས་ཀྱིས་རྟོགས་ཙམ་ན། ནང་རྟོགས་ན་ནང་སངས་རྒྱས་
154

སེམས་སྡེ། ལུང་དྲུག་གི་འགྲེལ་པ།
ལ་ནུབ་རྟོགས་ན་ནུབ་སངས་རྒྱ་བ་ལ་བྱའོ། ། ཡེ་ལམ་རྙེད་མེད་ཅེས་པ། ཐེག་པ་ཆེན་
པོ་འདི་ཉིད་ལ་ལམ་བགྲོད་ས་མེད་པས། ས་ལམ་ལ་འོག་མ་བཞིན་དུ་བགྲོད་པའི་ཐ་
སྙད་མེད་པས། རྩོལ་སྒྲུབ་ཀྱི་ནད་དང་དུས་གདོད་མ་ནས་བྲལ་བའོ། །སྨན་པའི་རྒྱལ་
པོ་ཞེས་པ། ཐེག་པ་ཆེན་པོ་འདི་ཉིད་ཀྱི་དོན་རྟོགས་ན། ཁམས་གསུམ་སེམས་ཅན་
དུག་ལྔ་དུག་གསུམ་གྱི་ནད་ཀྱིས་ཟིན་པ་ལ། སྐུ་ལྔ་ཡེ་ཤེས་ལྔ་ཡི་སྨན་གྱིས་གསོས་པ་
ལ། སྨན་པའི་རྒྱལ་པོ་ཞེས་བྱའོ། །འདི་མ་མཐོང་བར་ཞེས་པ། བྱང་ཆུབ་ཀྱི་སེམས་མ་
རྟོགས་ན། ཕྱི་ནང་སྣོད་བཅུད་ཐེག་པ་དགུའི་བོན་མཐོང་པས་ཕན་མེད་ཅེས་བྱའོ། །བྱེ་
མ་སྙེད་ཀྱི་ཞེས་པ། དུས་གསུམ་གྱི་བདེ་བར་གཤེགས་པ་མཚན་བརྗོད་ཀྱིས་མི་ལང་
པའི་ཞལ་མཐོང་ཡང་། རང་གི་སེམས་ཉིད་གདོད་ནས་དག་པའི་དོན་མ་རྟོགས་ན།
རྨི་ལམ་སྦྲང་རྩི་ཞེས་པ། དཔེར་ན་རྨི་ལམ་ན་སྐྱིད་སྡུག་གི་རྣམ་པ་ཇི་སྙེད་ཅིག་བྱུང་
ཡང་། གཉིད་སད་ནས་དངོས་པོ་ཡུལ་གྱི་ཕྱོགས་ན་མེད་པ་དང་འདྲའོ། །ཡང་ན་སྦྲང་
བསྙོན་འཐུང་བའི་རྨི་ལམ་ན་ཅི་ཡང་ཡོང་སྟེ། སྨྱོ་སངས་ཙམ་ན་ཡུལ་ཕྱོགས་ན་མེད་
པས་ན་མི་གནས་མི་མཐོང་ཞེས་པ། བོན་ཉིད་སེམས་ཉིད་ལ་དབྱིབས་དང་ཁ་དོག་ཏུ་
མི་གནས་པས། ནམ་མཁའ་སྟོང་པ་དང་འདྲ་བས་ཁ་དོག་དང་དབྱིབས་སུ་མི་མཐོང་
བ་ལ་བྱའོ། །དེས་ན་རྨི་ལམ་སྦྲང་རྩི་མྱོང་བྱེད་སད་པའི་ཡུལ་ཕྱོགས་མེད་ཅེས་བྱའོ། །
འདི་ཞེས་བསྟན་དཀའ་ཞེས་པ། དོན་བོན་ཉིད་དེ་ཁ་དོག་དང་དབྱིབས་སུ་མ་གྲུབ་
པས། དོན་རང་འདི་ཡིན་བྱ་བར་བསྟན་པ་དཀའ་སྟེ། དཔེར་ན་དིག་མའི་རྨི་ལམ་
དང་འདྲའོ། །དེས་ན་དོན་བརྗོད་བྱ་དང་བྲལ་བར་གནས་སོ། །བསྟན་དུ་མེད་པའི་
ཞེས་པ། དོན་བོན་ཉིད་དམ་སེམས་ཉིད་ཀྱི་གནས་ལུགས་དེ། བརྗོད་བྱ་དང་བྲལ་
བའི་དོན་ཁོང་དུ་ཆུད་ན། སངས་རྒྱས་ཞེས་བྱ་བ་ལོགས་ན་མེད་དོ། །དེ་ནི་སངས་
རྒྱས་ཞེས་པ། མ་ཤེས་པ་ནི་ཤེས་པའི་ཕུལ་ཞེས་བྱ་སྟེ། ས་སངདེ་ཉིད་ལས་སངས་རྒྱས་གཞན་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན་མེད་པ་ལ་བྱའོ། །
ཉི བརྒྱད་པ་ལུང་འདི་གཉེན་པོ་ཡིན་པར་བསྟན་པ་ནི། རང་བཞིན་རང་གནས་
ཞེས་པ། དཔེར་ན་ཁྱུང་གི་བུ་དེ་སྒོ་ངའི་ནང་ན་གཤོག་དྲུག་རྒྱས་ཤིང་འདབ་ཆགས་
ཀུན་གྱི་གཉེན་པོར་ཆེ་ལ། སེང་གེའི་བུ་དེ་ཡང་ཕྲུ་མའི་ཁུད་དུ་རྩལ་གསུམ་རྫོགས་ལ་
གཅན་ཟན་ཀུན་གྱི་གཉེན་པོར་ཆེ་ལ། རྒྱལ་པོའི་བུ་ཞེས་པ། རྒྱལ་པོའི་བུ་དེ་ཡང་མའི་
མངལ་ནས་སེམས་ཅན་ཀུན་ལ་གཉེན་པོར་ཆེ་བ་དང་འདྲ་བར་ན། དཔེ་དེ་བཞིན་
དུ་བོན་ཉིད་བོན་ཅན་གྱི། སེམས་ཉིད་སེམས་ཅན་གྱི། ལུང་འདི་ཉིད་ཀྱང་འོག་མ་
བ་རྣམས་ཀྱི་གཉེན་པོར་ཆེ་ཞིང་། སེམས་ཉིད་འདི་ལུས་ནམ་ཞིག་ཙམ་ན་སངས་
རྒྱས་པས་ན། གཉེན་པོར་མ་གྲུབ་གཉེན་པོར་ཡེ་ནས་གནས་ཞེས་བྱའོ། །སེམས་ཉིད་
གདོད་ནས་ཞེས་པ། སེམས་ཉིད་ཀ་དག་ཏུ་གནས་པ་ལ་སེམས་ཅན་སྒྲིན་པོས་ལྟ་ཅི་
སྨོས་ཏེ། སངས་རྒྱས་སྒམ་པོས་ཀྱང་མཚོན་དུ་མེད་དོ། མཚོན་དུ་མེད་ཅེས་པ། མཚོན་
པའི་ཐ་སྙད་དམ་གདགས་སུ་ནི་སེམས་ཐིག་ལེ་ཉག་གཅིག་ལ་ཡེ་ནས་མེད་དོ། ། །
ཏཾ དགུ་པ་ལུང་འདི་ཀུན་གྱི་འབྲས་བུ་ཡིན་པར་བསྟན་པ་ནི། གཅིག་ཏུ་མི་བཟུང་
ཞེས་པ། སེམས་ཐིག་ལེ་ཉག་གཅིག་མ། ཡུལ་དང་ཁ་དོག་མེད་པས་མི་བཟུང་།
བཟུང་བའི་ཡུལ་ནི་གཅིག་དང་དུ་མའི་མཐའ་ལས་འདས་པའོ། །རྒྱལ་མཚན་ཞེས་པ།
དཔེར་ན་རྒྱལ་མཚན་ནི་རྒྱལ་པོའི་བཀའ་རྟགས་ཡིན་པ་དང་འདྲ་བར། ཐེག་མཆོག་
ཅེས་པ། ཐེག་མཆོག་རྫོགས་ཆེན་འདི་ཉིད། རིམ་པ་དགུའི་སྙིང་པོ་བཅུད་དམ་རྩེ་མོ་
ཞེས་བྱའོ། །མྱུ་གུ་ཞེས་པ། དཔེར་ན་འབྲུ་འཁྲུངས་པའི་དུས་སུ་ཡང་། སྔོན་ལ་མྱུ་གུ་
དེ་ནས་སེའུ། དེ་ནས་འབྲུ་སྨིན་པ་བཞིན་ནོ། །བོན་ཉིད་དམ་སེམས་ཉིད་དང་བྱང་
ཆུབ་ཀྱི་སྙིང་པོ་འདི་ཡང་། དང་པོར་རྟོགས་དགོས། དེ་ནས་བསྒོམ་དགོས། ཐ་མར་
འབྲས་བུ་ལ་གནས་དགོས་པའོ། ། སྐྱེ་མེད་ཅེས་པ། བོན་ཉིད་བྱང་ཆུབ་ཀྱི་སེམས་ལ་སྐྱེ་
156

ལུང་དྲུག་གི་འགྲེལ་པ།
སེམས་སྡེ།
བ་དང་འགག་པ་མེད་པས། རྩོལ་བསྒྲུབ་བྱ་མི་དགོས་ཏེ་སྙིང་པོ་ཐིག་ལེ་ཉག་གཅིག་
ཏུ་གནས་པ་འདི་ནི། བདེར་གཤེགས་ཞེས་པ། དཔེ་གོང་མ་ལྟར་དུ་གཤེན་རབ་ནི་
བདེ་བར་གཤེགས་པའི་མྱུ་གུ་སྟེ། བོན་ནི་བོན་གྱི་འབྲས་བུ་ཅན་ཡིན་ནོ། ། བླ་མེད་ཅེས་
པ། སེམས་ཉིད་རྟོགས་པའི་གོང་ན་གཞན་མེད་པ་ལ། ལུང་འདི་ཉིད་ཀྱི་དོན་ལ་རྩོལ་
སྒྲུབ་མེད་པས་མ་ཉམས་པ་སྟེ། ཆོ་ག་དམ་པའི་མཆོག་ཅེས་བྱའོ། །ཡང་ན་ཀློང་ནི་
བོན་ཉིད་བདེ་བ་ཆེན་པོ་ལ། འཁོར་བའི་སྡུག་བསྔལ་དང་ཉོན་མོངས་ཀྱི་ཉམས་པ་
མེད་པ་ཆོ་གའི་མཆོག་གོ །གང་ལ་མི་རྩོལ་ཞེས་པ། འཁོར་འདས་ཀྱི་བོན་ཐམས་ཅད་
ལ་རྩོལ་བསྒྲུབ་མེད་པར། ལྷུན་གྱིས་གྲུབ་པའི་ངང་ལ་རིག་པ་རྒྱུན་ཆགས་སུ་བསྒོམ་
པ་ཡིན་ནོ། །ཡང་དག་ཉིད་ནི་ཞེས་པ། བོན་ཉིད་བྱང་ཆུབ་ཀྱི་སེམས་དེ་ཡང་དག་
པའི་དོན་ཡིན་ཏེ། དེའི་བླ་ན་གཞན་མེད་པས་སངས་རྒྱས་ཀྱི་མཆོག་ཡིན་ལ། འཁོར་
ལབ་ལས་ཐར་པས་མི་འགྱུར་བའི་སྐུ་ཡིན་ནོ། ། ཡེ་ནས་ཉིད་དེ་ཞེས་པ། བོན་ཉིད་བྱང་
ཆུབ་ཀྱི་སེམས་དེ་ཡེ་ནས་སངས་རྒྱས་སུ་གནས་པ་ལ། རང་གི་སེམས་མེན་པས་སངས་
རྒྱས་གཅིག་གཞན་ནས་ཡོངས་པ་ཡོད་པ་མ་ཡིན་ནོ། །
ཐཾ བཅུ་པ་ལུང་འདི་མ་རྟོགས་པ་ཐམས་ཅད་བྱིས་པའི་ལས་སུ་བསྟན་པ་ནི།
བཟླས་པ་མི་དགོས་ཞེས་པ། སྔགས་ཕྱི་ནང་པ་ལྟར་སྔགས་བཟླས་པ་དང་། ལྷ་ཡི་སྐུ་
བསྐྱེད་པར་བྱེད་པ་ནི། བྱིས་པའི་ལས་ཡིན་པའི་ཕྱིར་རོ། ། ཕྲུ་གཤེན་ཞེས་པ་ཕྲུ་ལས་
སོགས་རྒྱུའི་གཤེན་བཞིའི་འཇུག་སྒོ་རེ་ནས་རྩོལ་སྒྲུབ་བྱས་ཀྱང་། ཡ་གྱལ་ཞེས་པ། ལྟ་
བ་རྐྱང་པར་ཤོར་བས་གྱེར་སྒོ་ལས་སོགས་ཀྱི་མཐར་མི་ཕྱིན་ཏེ། སངས་རྒྱས་ཀྱི་འབྲས་
བུ་མི་ཐོབ་ཅེས་བྱའོ། །དེས་ན་ལྟ་སྤྱོད་རྐྱང་པར་ཤོར་བ་དེས་འཁོར་བ་ལ་ལོང་འདོགས་
ཞེས་བྱའོ། ། ཡེ་ནས་ཕྱག་རྒྱ་ཞེས་པ། སེམས་ཉིད་ཡེ་ནས་ལྷ་ཡི་སྐུ་ཕྱག་རྒྱ་ཆེན་པོར་
གནས་པས། མ་རིག་པ་དང་ཉོན་མོངས་པའི་བག་ཆགས་ཕྱགས་ནས། སྡུག་བསྔལ་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མ་སྤངས་གནས་སུ་དག་པས་ཁྱད་པར་ཆེ་ལ། མི་འགྱུར་བའི་རྒྱས་བཏབ་པས་རྫོགས་
པ་ཆེ་ཞེས་བྱ། ཐེག་པ་བརྒྱད་ལས་འཕགས་ཤིང་བོན་ཉིད་ཀྱི་ངང་དུ་རྫོགས་པ་ལ་
བྱའོ། །དགེ་བསྙེན་དྲང་སྲོང་པ་ཉིད་ཅེས་པ། དགེ་བསྙེན་པས་ཚུལ་ཁྲིམས་བསྲུངས་
ཀྱང་སངས་རྒྱས་ཀྱི་རྒྱུ་མེད་ལ། རྫོགས་ཆེན་འདི་ཉིད་ལ་བློས་སྦྱར་ན་འབྲས་བུ་སངས་
རྒྱས་ཡིན་ཞེས་བྱའོ། ། ཕྱི་ནང་སྡེ་སྣོད་ཅེས་པ། སྔགས་ཕྱི་ནང་དམ་ཚིག་དང་མཚན་
ཉིད་ཀྱི་བོན་ཐམས་ཅད་སྤྱི་ཏེ་རྫོགས་པ་ཆེན་པོ་འདི་ལ་འདུས་ཤིང་། མུ་སྟེགས་ཞེས་
པ། མུ་སྟེགས་རྟག་ཆད་པ་དང་། བྲམ་ཟེ་ཁྲུས་དང་གཙང་སྦྲ་བ་དང་། ལྷ་ལོངས་
སྤྱོད་ལ་དགའ་བའི་མི་ལས་སོགས་པ་ཐད་དྲང་གི་ཐེག་པ་ཐམས་ཅད་ཀྱང་། ཁྱད་
པར་བླ་ན་མེད་པའི་རྫོགས་ཆེན་གྱི་ངང་དུ་གཅིག་ལ། དེས་ན་བོན་དེ་དུས་གསུམ་དུ་
མི་འགྱུར་བར་རྟག་པའི་བོན་རྫོགས། དུག་ལྔ་དུག་གསུམ་རྩད་ནས་ཆོད་པས་ཆད་
པའི་མཐའ་རྫོགས། ཕྱི་ནང་གཉིས་མེད་དེ་བཞིན་ཉིད་དོ། ། དེ་བཞིན་ཉིད་ལ་དེ་
བཞིན་ཉིད་རྫོགས་པས། ཕྱི་ནང་གཉིས་སུ་ལྟ་བའི་འདི་ལ་རྫོགས། དེས་ན་ལྷ་མིའི་
ཐེག་པ་ཐམས་ཅད་ཁྱད་པར་རྫོགས་ཆེན་འདི་ལ་ཀུན་རྫོགས་འུབ་ཀྱིས་ཆུབ་པའོ། །
བསོད་ནམས་ཡེ་ཤེས་ཞེས་པ། རྒྱུ་བསོད་ནམས་ཀྱི་ཚོགས་དང་འབྲས་བུ་ཡེ་ཤེས་ཀྱི་
ཚོགས་གཉིས་ཀ་རྫོགས་པས་དྲི་མ་མེད་དེ་བོན་ཉིད་ཀྱི་ཀློང་ཞེས་བྱའོ། །དྲང་སྲོང་ཞེས་
པ། དྲང་སྲོང་འདུལ་ཁྲིམས་པའམ། ཡེ་ཤེས་ཐུན་མཚམས་ཀྱི་བསྒོམ་གྱིས་དོན་རྫོགས་
ཆེན་མི་མཐོང་པ་ལ་བྱའོ། །འདི་མཐོང་དོན་ལ་ཞེས་པ། འདི་མཐོང་ནས་ཞུགས་ཀྱང་
དོན་སེམས་ཉིད་རང་ལས་མེད་པ་ལ་བྱའོ། །རབ་ཏུ་ཞེས་པ། ཐེག་པ་འོག་མ་བའི་ལྟ་
སྤྱོད་ཀྱི་སེམས་ཉིད་ཀྱི་དོན་མི་མཐོང་སྟེ། དཔེར་ན་ཆུ་བྲན་རྒྱ་མཚོ་ལ་སྙོགས་པ་དང་
འདྲ་སྟེ། མཚོ་དང་མ་འཕྲད་པར་སྐམ་པ་དང་འདྲ་བར། འོག་མ་བས་ཀྱང་བོན་ཉིད་
དང་མ་འཕྲད་དེ་འཁོར་བ་ལས་མི་ཐར་བ་ལ་བྱའོ། །
158

སེམས་སྡེ། ལུང་དྲུག་གི་འགྲེལ་པ།
དཾ བཅུ་གཅིག་པ་ལུང་འདི་ཀུན་གྱི་སྐྱབས་ཡིན་པར་བསྟན་པ་ནི། གཅིག་ཉིད་ཐེག་
མཆོག་ཅེས་པ། ཐེག་པ་ཀུན་རྫོགས་བོན་ཉིད་ཐིག་ལེ་ཉག་གཅིག་ལས་མེད་པ་ལས།
འོག་མ་བརྒྱད་པོ་བྱིས་པ་དང་འདྲ་བ་དེས། རིམ་པ་ཞེས་པ། ཐེག་པ་རིམ་པ་དགུ་རུ་
ཕྱེ་ནས། རྒྱུ་ཡི་བོན་བཞི་དང་འབྲས་བུའི་བོན་བཞི་དང་། བླ་ན་མེད་པ་དང་དགུ་རུ་
ཕྱེ་ཡང་། དངོས་པོ་ཞེས་བྱའོ། །བོན་ཉིད་བྱང་ཆུབ་ཀྱི་སེམས་མ་རྟོགས་པ་མེད་པའོ། །
འདི་ཉིད་མ་མཐོང་ཞེས་པ། བོན་ཉིད་བྱང་ཆུབ་སེམས་ཀྱི་དོན་མ་རྟོགས་ན། འོག་མ་
བ་བརྒྱད་པོའི་ལྟ་སྤྱོད་ནི་བྱིས་པ་དལ་པའི་རྩེད་མོ་དང་འདྲའོ། །དོན་མི་རྙེད་དེ་ངལ་བ་
ཚི་ཆད་པའི་ནད་དུ་འགྱུར་རོ། །གལ་ཏེ་རྙེད་ན་ཞེས་པ། གལ་ཏེ་ལམ་རྙེད་བདེ་བར་
ཚོར་བ་དེ་ནི། འཁྲུལ་པས་འཁྲུལ་པ་ཁྲིད་པའི་ལམ་ཡིན་ཏེ། དཔེར་ན་རི་དྭགས་རྒྱར་
ཆུད་པའམ། སྦུར་པ་རྒྱ་ལ་ཆུད་པ་དང་འདྲ་ཞེས་བྱའོ། །ལོ་མ་དྲེའུ་འདབ་མ་ཞེས་
པ། འབྲས་བུའི་སྐྱེ་འཁྲུངས་ཡང་རྩ་བ་ལས་འབྱུང་པ་དང་འདྲ་བར། ཐེག་པ་བརྒྱད་
པོའི་བོན་དང་རྫོགས་པ་ཆེན་པོ་ལས་འབྱུང་པའོ། །དེ་མེད་དེ་འབྱུང་ཞེས་པ། རྒྱུ་རྩ་
བ་མེད་ན་སྡོང་བུ་དང་། ཡལ་ག་འབྲས་བུ་འབྱུང་མི་སྲིད་པ་དང་འདྲ་བར། ཐེག་
པ་ཆེན་པོ་མེད་ན་ཐེག་པ་དགུའི་བོན་འབྱུང་མི་སྲིད་ལ། སེམས་ཉིད་རྣམ་པར་དག་
པ་མེད་ན་སངས་རྒྱས་ཀྱི་དགོངས་པ་འབྱུང་མི་སྲིད་དོ། །དེས་ན་ཐེག་པ་ཆེན་པོ་འདི་
ཉིད་ནི། ཐེག་པ་ཐམས་ཅད་ཀྱི་སྐྱབས་ཡིན་པ་ལ་བྱའོ། །རྟོག་པ་ཅན་ཞེས་པ། ཐེག་པ་
འོག་མ་བའི་བོན་ནི་རྣམ་རྟོག་གི་དྲྭ་བར་ཆུད་པ་ཡིན་ཏེ། མི་རྟོག་པའི་དོན་མི་རྙེད་དེ།
སྡུག་བསྔལ་གྱི་རྒྱུ་ཡིན་ཞེས་བྱའོ། །
ནཾ བཅུ་གཉིས་པ་ལུང་ལ་བསྟོད་པར་བསྟན་པ་ནི། རྟོག་མེད་མཉམ་ཞེས་པ།
རྫོགས་པ་ཆེན་པོ་འདི་ཉིད་ནི། རྣམ་རྟོག་ཡེ་ཤེས་སུ་རྟོགས་པས་མཉམ་པ་ཉིད་དེ།
རྟོག་དང་མི་རྟོག་པ་མཉམ། བདེ་བ་དང་སྡུག་བསྔལ་མཉམ། འཁོར་བ་དང་མྱ་ངན་
159

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་འདས་པར་མཉམ་པས། རྟོགས་དང་སྡུག་བསྔལ་ལ་ངོས་བཟུང་མེད་པས། དེས་
ན་མཉམ་གཞག་ངོས་བཟུང་བྲལ་བའི་བོན་ཞེས་བྱའོ། །གང་གིས་བརྟགས་པར་ཞེས་པ།
ཉོན་མོངས་པ་ལ་དངོས་པོར་གྲུབ་པ་མེད་པས། ལ་ལས་དུག་ལྔར་མཐོང༌། ལ་ལས་
ཡེ་ཤེས་སུ་མཐོང་བས་དེ་ལྟར་སྣང་ཞེས་བྱའོ། །ཡིད་བཞིན་ནོར་བུ་ཞེས་པ། དཔེར་ན་
ཡིད་བཞིན་ནོར་བུ་ལ་འདོད་པ་ཐམས་ཅད་འབྱུང་བ་དང་འདྲ་བར། སེམས་རྟོགས་
ན་སྐུ་དང་ཡེ་ཤེས་མངོན་པར་ཤེས་པ་དང༌། སངས་རྒྱས་ཀྱི་ཐུགས་རྗེ་སྣ་ཚོགས་སུ་
འབྱུང་བའོ། དེ་ནས་སེམས་ཀྱིས་སེམས་ལ་བསྟོད་ཅེས་བྱའོ། །ངག་ཏུ་ཞེས་པ། བོན་
ཉིད་ཀྱི་དོན་དེ་བརྗོད་བྱ་དང་བྲལ་བ་ཡིན་པས་ན། ངག་ཏུ་མ་སྨྲས་ལ་དོན་མཚོན་
པའི་སྒོ་ནས་ཐ་སྙད་ཙམ་དུ་ཚིག་ཏུ་བཏོན་པའོ། །རྩོལ་བྲལ་ཞེས་པ། ལྟ་བ་རྩོལ་བ་
དང་བྲལ་ཏེ་སྤང་བླང་མེད། བསྒོམ་པ་རྩོལ་བ་དང་བྲལ་ཏེ་གཟའ་གཏད་མེད། སྤྱོད་
པ་རྩོལ་བ་དང་བྲལ་ཏེ་འཛིན་ཆགས་མེད། འབྲས་བུ་རྩོལ་བ་དང་བྲལ་ཏེ་བླང་དོར་
མེད། ཉག་གཅིག་ཅེས་པ། ཆ་འཕྲ་ཡིན་བགྲང་དུ་མེད་པའོ། །དགོངས་པ་ནི་སེམས་
ཉིད་རྣམ་པར་དག་པ་སྟེ། སངས་རྒྱས་ཐམས་ཅད་ཀྱི་དགོངས་ཉམས་གཅིག་ཏུ་
འབྱུང་བའོ། །ལུང་ནི་དོན་བཟུང་དུ་ཡོད་པའོ། །ཕྱག་ནི་གོང་དུ་བསྟན་ནོ། །དེ་ཡང་
ཉིད་ལ་ཉིད་ཀྱིས་བསྟོད་དེ། སེམས་ཉིད་ལ་སེམས་ཉིད་ཀྱིས་བསྟོད་པ་ལ་བྱའོ། །ལུང་
ཐམས་ཅད་ཅེས་པ། ལུང་ནི་དོན་བཟུང་དུ་ཡོད་པའོ། །ཐམས་ཅད་ནི་མ་ལུས་པའོ། །
རྒྱལ་པོ་ནི་འཁོར་བ་ལས་རྒྱལ་བ་ལ་བྱའོ། །རྒྱུད་ཐམས་ཅད་ཅེས་པ། རྒྱུད་ནི་འབྲེལ་
ལ་རྒྱ་མ་ཆད་པའོ། །ཐམས་ཅད་ནི་འདུས་པའོ། །ཉིང་ཁུ་ནི། བོན་སྒོ་ཐམས་ཅད་
བཅུད་དུ་ཕྱུང་པའོ། །མན་ངག་ཅེས་པ། མན་ངག་ནི་མ་ནོར་བའོ། །མདོ་ནི་འདུས་
པའོ། །རྩ་བ་ནི་ཐུགས་རྗེ་བསྐྱེད་པའོ། །དགོངས་པ་ཞེས་པ། དགོངས་པ་ནི་མི་གཡོ་
བའོ། །ཞེ་ཕུགས་ནི་སེམས་ཉིད་རྣམ་པར་དག་པའོ། །བཀའ་ཞེས་པ། བཀའ་ནི་རྒྱུད་
160

སེམས་སྡེ། ལུང་དྲུག་གི་འགྲེལ་པ།
ལུང་མན་ངག་གི་བོན་ནོ། །ཐམས་ཅད་མ་ལུས་ལུས་པ་མེད་པར་འཁོར་འདས་ཐམས་
ཅད་ཀྱི་བོན་དེ། མདོ་བསྡུད་ནི་བོན་ཐམས་ཅད་ཀྱི་མདོ་བོན་ཉིད་ལ་བསྡུས་པའོ། །
སེམས་ཅན་ཐམས་ཅད་ཀྱི་མདོ་སེམས་ཉིད་ལ་བསྡུད་པའོ། །དེས་ཐེག་པ་ཐམས་ཅད་
ཀྱི་མདོ་རྫོགས་ཆེན་འདི་ཉིད་ཀྱི་ངང་དུ་བསྡུད་པའོ། །དེས་ན་འཁོར་འདས་ཐམས་
ཅད་ཀྱི་དོན། དཔེ་དོན་རྟགས་གསུམ་གྱི་ངང་དུ་རྩོལ་བ་དང་བྲལ་བའོ། །སངས་རྒྱས་
ཐམས་ཅད་ཀྱི་དགོངས་ཉམས་གཅིག་ཏུ་འབྱུང་བའི་ལུང་ཞེས་བྱའོ། །རྫོགས་སོ་ཞེས་པ།
དོན་ཐམས་ཅད་སེམས་ཉིད་ལ་མ་རྫོགས་པ་མེད་པས་ན་རྫོགས་སོ་ཞེས་བྱའོ། །
དེས་དོན་ཐམས་ཅད་དྲིལ་ཏེ་འཇུག་གི་དོན་བསྟན་པའོ། །རྩོལ་བྲལ་ཉག་གཅིག་
དགོངས་པའི་ལུང་གི་བཤད་འགྲིལ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། ཤོར་རྒྱ། ཟབ་རྒྱ།
དོན་རྒྱ། བཀའ་རྒྱ། ཨི་ཐི། སྐད་རིགས་མི་མཐུན་མི་ལ་ཕན་གདགས་ཕྱིར། ཀུན་ཏུ་
བཟང་པོའི་ཐུགས་ལས་བཅུད་ཕྱུང་ནས། ཡེ་ཤེས་གཙུག་ཕུད་དགོངས་པའི་མན་ངག་
ཡིན། ཁོ་མོ་མོ་ངན་ལི་ཤུ་སྟག་རིངས་ཀྱིས། སྨར་གྱི་སྐད་བསྒྱུར་ལོ་ཙྪའི་ཚིག་སྦྱངས་
ནས། བོད་ཀྱི་བླ་མ་རྣམས་ལ་སྤེལ་ཏེ་བཞག །སྲོག་གིས་བཙལ་ཀྱང་དོན་འདི་མི་
རྙེད་དེ། ལས་འཕྲོ་དག་པ་གཅིག་དང་འཕྲད་པར་ཤོག །དུས་ལ་བབ་ནས་སྨོན་ལམ་
བཙན་པ་ཡིས། ལྕགས་ཕོ་འབྲུག་གི་ལོ་ལ་བདག་ལ་དངོས་གྲུབ་བབས། ཨུ་ཡ་ཁ་ཐཾ།
༧ ཀུན་བཟང་བདེ་ཆེན་ངང་ལ་ཕྱག་འཚལ་ལོ། །ཀུན་བྲལ་ཉག་གཅིག་ཅི་མ་
སྤངས་པའི་ལུང་འདི་ལ། སྤྱི་དོན་རྣམ་པ་གསུམ་གྱིས་བསྟན་ཏེ། ཀླད་ཀྱི་དོན་བསྟན་
པ་དང་། གཞུང་གི་༼འཁྲུལ་རྟོག་ཀུན་བྲལ་༽དོན་བསྟན་པ་དང་། མཇུག་གི་དོན་བསྟན་
རྟོགས་པར་གྱུར་ན་དེ་༽པའོ། །དེ་ལས་དང་པོ་ཀླད་ཀྱི་དོན་བསྟན་པ་ལ་བཞི་སྟེ། ཕྱག་
འཚལ་བར་ཀུན་བཟང་བདེ་༽བསྟན་པ་དང༌། ལུང་འདི་ཟབ་པར་ཀུན་གྱི་མི་རིག་༽
བསྟན་པ་དང་། ལུང་གི་མཚན་བསྟན་ཀུན་བྲལ་ཉག་གཅིག་༽པ་དང༌། ལུང་གི་ལུང་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྣམས་ཀུན་གྱི་༽ཆེ་བ་བསྟན་པའོ། ཀ དང་པོ་ཕྱག་འཚལ་བ་བསྟན་པ་ནི། ཀུན་བཟང་
བདེ་ཆེན་ཞེས་བགྱི་བ་དེ་ལ། ཀུན་ནི་མ་ལུས་པ་ཡིན། བཟང་པོ་ནི་ངན་ཅིང་དོར་བ་
མེད་པ་ཡིན། བདེ་བ་ནི་སྡུག་བསྔལ་བོན་ཉིད་དུ་བདེ། འཁོར་བ་མྱ་ངན་ལས་འདས་
པར་བདེ། རྣམ་རྟོག་མི་རྟོག་པར་བདེ། དུག་ལྔ་ཡེ་ཤེས་ལྔར་བདེ་བའོ། །ཆེན་པོ་ནི་
གོང་ན་གཞན་མེད་པའོ། །ངང་ནི་མ་གཡོས་པའོ། ། ལ་ནི་ལྟ་བ་ལ་བཟློས་པའོ། །ཕྱག་
ནི་གོང་དང་མཐུན་པའོ། ཁ གཉིས་པ་ལུང་འདི་ཟབ་པར་བསྟན་པ་ནི། ཀུན་གྱི་ཞེས་
པ། ཀུན་ནི་མ་ལུས་པ། གྱི་ནི་དོན་འབྲེལ་བའོ། །མི་རིག་སྟེ་དབྱིབས་དང་ཁ་དོག་དང་
བྲལ་བའོ། །འཕྲ་བ་ནི་སྟོང་པར་གནས་པའོ། །ཟབ་པ་ནི་ཀུན་གྱིས་མི་རིག་པའོ། ཕྱིར་
ནི་རྟོགས་པར་དཀའ་ལ་རིག་པར་དཀོན་པའོ། ག གསུམ་པ་ལུང་གི་མཚན་བསྟན་
པ་ནི། ཀུན་བྲལ་ཞེས་པ། ཀུན་བྲལ་ནི་སྡུག་བསྔལ་ཀུན་དང་བྲལ་བའོ། །ཉག་གཅིག་
ནི་གོང་དང་མཐུན། ཅི་མ་སྤངས་པ་ནི་འཁོར་བ་མ་སྤངས་མྱ་ངན་ལས་འདས་ལ།
རྣམ་རྟོག་མ་སྤངས་མི་རྟོག་ཏུ་ཤར། དུག་ལྔ་མ་སྤངས་ཡེ་ཤེས་སུ་ཤར། ལུང་དོན་
བཟུང་དུ་ཡོད་པའོ། ང བཞི་པ་ལུང་གི་ཆེ་བ་བསྟན་པ་ནི། ལུང་རྣམས་ཞེས་པ།
ལུང་ནི་མ་ནོར་བའོ། །རྣམས་ནི་འདུས་པ་ལ། ཀུན་ནི་མ་ལུས་པའོ། །རྒྱལ་པོ་ནི་
འདིའི་གོང་ན་ལུང་གཞན་མེད་པའོ། ། ལྟ་བུ་ནི་དཔེ་ལ། བསྟན་པ་ནི་དོན་མ་ནོར་
བའོ། །འདི་དོན་ངེས་པར་ཞེས་པ། སེམས་ཀྱི་དོན་ལ་ངེས་པ་ནི་མ་ནོར་བའོ། །ཐུགས་
ནི་མི་གཡོ་བ་སྟེ་ཤེ་ཐུན་ལ་བྱའོ། །དཀྱིལ་ནི་མཐའ་མེད་པའོ། །ཞོག་པ་ནི་བསྒོམ་
གཅིག་པའོ། །ཐུགས་ནས་ཞེས་པ། ཀུན་ཏུ་བཟང་པོ་ནས་ཚད་མེད་འོད་ལྡན་དང༌།
འཕྲུལ་གཤེན་སྣང་ལྡན་ཡན་ཆད་ཐུགས་ནས་ཐུགས་སུ་བརྒྱུད་པའོ། །སྙན་ནས་ཞེས་
པ། ཡེ་ཤེས་གཙུག་ཕུད་ནས་གསང་བ་འདུས་པ་ཡན་ཆད་སྙན་ནས་སྙན་དུ་བརྒྱུད་
པའོ། །དེ་ཡང་གསང་བ་འདུས་པ་ནས་ལི་མུ་ཁོད་སྟངས། དེས་སྟོང་རྒྱུང་མཐུ་ཆེན།
162

སེམས་སྡེ། ལུང་དྲུག་གི་འགྲེལ་པ།
དེས་སེ་ཤ་རི་དབུ་ཆེན། དེས་ལྕེ་ཚ་མཁར་བུ་ཆུང་། དེས་ལྡེ་གྱིམ་ཚ་རྨ་ཆུང་ཡན་ཆད་
སྙན་ནས་སྙན་དུ་བརྒྱུད། དེ་ནས་ལི་ཤུ་སྟག་རིངས་ནས། ཅོ་ཟ་བོན་མོ་དང༌། ཁྲི་
སྲོང་ལྡེ་བཙན་ཡན་ཆད་དུ་ཚིག་དང་ཡི་གེར་བསྒྲགས་པའོ། །ཐམས་ཅད་བདེ་བ་ཞེས་
པ། སེམས་ཅན་ཐམས་ཅད་སངས་རྒྱས་ཀྱི་འབྲས་བུ་ཐོབ་པར་བྱ་བའི་ཕྱིར་དུ། ལུང་
འདི་བསྟན་པ་ལ་བྱའོ། ། མ་རྟོགས་ཞེས་པ། སེམས་ཅན་ཉོན་མོངས་པ་དྲུག་གིས་
འཁོར་བའི་ཐ་མལ་པ་ཡན་ཆད་ལ་བྱའོ། །ཐུགས་ཞེས་པ། ཡེ་ཤེས་ཀྱི་སྤྱན་གྱིས་
གཟིགས་ནས། ལུང་འདི་ཞེས་པ། ལུང་ལས་མན་ངག་ཕྱུང་ནས། མན་ངག་གི་ལུང་
དུ་བསྟན་པའོ། འདི་ལས་ཞེས་པ། ལུང་འདི་ནི་ཡིད་བཞིན་གྱི་ནོར་བུ་རིན་པོ་ཆེ་དང་
འདྲ་བའོ། གང་འདོད་སོ་སོ་ཞེས་པ། ཐེག་པ་རིམ་པ་དགུ་ལས་དོན་འདི་ལ་དད་པ་
རྣམས། རང་གི་སེམས་ཉིད་རྣམ་པར་དག་པ་དེ། ཐུགས་ཀྱི་དཀྱིལ་དུ་ཞོག་གཅིག་
པའོ། །དེས་ཀླད་དོན་བསྟན་པའོ། །སྤྱི་དོན་གཉིས་པ་གཞུང་གི་དོན་བསྟན་པ་ལ་
གཉིས་ཏེ། འཁྲུལ་༼འཁྲུལ་རྟོག་ཀུན་བྲལ་༽རྟོག་ཀུན་བྲལ་བདེ་བའི་ལུང་བསྟན་པ་དང་།
སྤང་བླང་མེད་འཁྲུལ་རྟོག་མི་སྤོང་སྤང་བའི་༽པ་ཉག་གཅིག་གི་ལུང་བསྟན་པའོ། །འཁྲུལ་
རྟོག་ཀུན་བྲལ་བདེ་བའི་ལུང་ལ་དོན་གསུམ་སྟེ། མདོར་བསྟན་༼འཁྲུལ་རྟོག་ཀུན་བྲལ་༽པ་
དང༌། རྒྱས་པར་བསྟན་ཞེ་སྡང་བྲལ་བས་༽པ་དང༌། འཇུག་བསྡུ་༼ཐམས་ཅད་བྲལ་བར་༽
བར་བསྟན་པའོ། དྷ དེ་ལས་དང་པོ་མདོར་བསྟན་པ་ནི། འཁྲུལ་རྟོག་ཀུན་བྲལ་ཞེས་
པ། འཁྲུལ་པ་ནི་ཤེས་རབ་ཡིན་ཏེ། འཁྲུལ་པ་ཤེས་རབ་ཏུ་རྟོགས་ན། བདེ་བ་ཉག་
གཅིག་མ་ཞེས་བྱའོ། །མ་སྤངས་ཞེས་པ། འཁོར་བའི་བོན་མ་སྤངས་པས་བདེ་བའི་ཡེ་
ཤེས་ངང་ཡིན་ལ། འཁྲུལ་པ་མ་སྤངས་པས་ཤེས་རབ་ཏུ་བདེ་བའི་ངང་ཞེས་བྱའོ། །
ཉོན་མོངས་བྲལ་བས་ཞེས་པ། ཉོན་མོངས་རང་ཀ་རྟོགས་ན་ཐུགས་རྗེ་ཤར་བས་
ཐུགས་རྗེ་ཉག་གཅིག་མའོ། ཆ གཉིས་པ་རྒྱས་པར་བསྟན་པ་ནི། ཞེ་སྡང་ཞེས་པ། ཞེ་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྡང་ནི་ཉོན་མོངས་སེམས་ཅན་གསོད་པའོ། །དེ་དང་བྲལ་ན་བྱམས་པར་ཤར་བས།
བྱམས་པ་ཉག་གཅིག་མ་ཞེས་བྱའོ། །གཏི་མུག་ཅེས་པ། གླེན་ལྐུགས་ཤས་ཆེ་བ་ལ་བྱ་
སྟེ། དེ་ཡེ་ཤེས་སུ་ཤར་བས། གཏི་མུག་བྲལ་བས་ཡེ་ཤེས་ཉག་གཅིག་མ་ཞེས་བྱའོ། །
ང་རྒྱལ་ཞེས་པ། ང་རྒྱལ་ནི་སེམས་རུ་ང་དང་བཅས་པ་ཡིན་ཏེ། དེ་རྟོགས་ན་ཞི་བ་
བྱང་ཆུབ་ཀྱི་སེམས་ཡིན་པས། ཉག་གཅིག་མ་ཞེས་བྱའོ། འདོད་ཆགས་ཞེས་པ།
འདོད་ཆགས་ནི་ཞེན་པ་ལས་བྱུང་སྟེ། དེ་སྦྱིན་པ་ཆགས་ཞེན་མེད་པར་ཤར་བས་ཉག་
གཅིག་མ་ཞེས་བྱའོ། །འཕྲག་དོག་ཅེས་པ། འཕྲག་དོག་ནི་ཆེ་ཆུང་དུ་ལྟ་བ་ལས་བྱུང་སྟེ།
དེ་ཡངས་པ་ཆེན་པོར་ཤར་བས། ཉག་གཅིག་མ་ཞེས་བྱའོ། །འཁྲུལ་པ་ཞེས་པ།
འཁྲུལ་པ་ནི་སངས་རྒྱས་ལས་སེམས་ཅན་དུ་འཁྲུལ་ཏེ། དེ་ཤེས་རབ་ཆེན་པོར་ཤར་
བས་ཉག་གཅིག་མ་ཞེས་བྱའོ། །སྡུག་བསྔལ་ཞེས་པ། སྡུག་བསྔལ་བརྒྱད་པོ་བདེ་བར་
ཤར་བས་སེམས་ཉག་གཅིག་མའོ། །རྣམ་རྟོག་ཅེས་པ། རྣམ་པར་རྟོག་པ་གང་ཡིན་པ་
མི་རྟོགས་པར་ཤར་བས། སེམས་ཉིད་ཉག་གཅིག་མའོ། །དམ་ཚིག་ཅེས་པ། དམ་
ཚིག་ནི་བསྲུང་ཁྲིམས་ཡིན་ཏེ། སེམས་ཉིད་ཡེ་བསྲུང་ཆེན་པོ་གདེང་ལྡན་དུ་ཤར་བས།
བསྲུང་བ་མེད་པས་སེམས་ཉིད་ཉག་གཅིག་མའོ། །ཇ གསུམ་པ་འཇུག་བསྡུ་བ་བསྟན་
པ་ནི། ཐམས་ཅད་བྲལ་ནས་ཞེས་པ། འཛིན་རྟོག་བྲལ་བས་ཐམས་ཅད་རང་འབྱུང་
གི་ཡེ་ཤེས་སུ་ཤར་བས། ཐིག་ལེ་ཉག་གཅིག་མའོ། །ཀུན་དང་བྲལ་ནས་ཞེས་པ། མ་
ལུས་ལུས་པ་མེད་པར་ཐམས་ཅད་སེམས་སུ་ཤར་བས། སེམས་ཉིད་ཉག་གཅིག་མར་
བྱའོ། ། ཡོངས་དང་བྲལ་ཞེས་པ། ཕྱི་རོལ་ནང་གིས་བསྡུས་པ་ཐམས་ཅད་སེམས་ཉིད་
དུ་ཤར་བས། སངས་རྒྱས་ཀྱི་དགོངས་པ་ལས་མ་འདས་པས། སངས་རྒྱས་ཉག་གཅིག་
མ་ཞེས་བྱའོ། །སྤང་བླང་མེད་པ་ཉག་གཅིག་གི་ལུང་ལ་ཡང་གསུམ་སྟེ། མདོར་འཁྲུལ་
རྟོག་མི་སྤང་༽བསྟན་པ་དང༌། རྒྱས་པར་ཞེ་སྡང་སྤངས་ལོགས་༽བསྟན་པ་དང༌། མཇུག་
164

སེམས་སྡེ། ལུང་དྲུག་གི་འགྲེལ་པ།
བསྡུ་བར་སྤང་བླང་མེད་པ་༽བསྟན་པའོ། ཉ དེ་ལས་དང་པོ་མདོར་བསྟན་པ་ནི།
འཁྲུལ་རྟོག་མི་སྤང་ཞེས་པ། འཁྲུལ་པ་ཤེས་རབ་ཏུ་ཤར་ལ། རྟོག་པ་མི་རྟོག་པར་
ཤར་བས་སྤང་པའི་ཡུལ་ལས་འདས་ཞེས་བྱའོ། །ཅི་མ་སྤངས་ཞེས་པ། སེམས་རྟོགས་
ཙམ་ན་སྤང་བླང་མེད་པ་དེ་བཞིན་ཉག་གཅིག་མ་ཞེས་བྱའོ། །ཉོན་མོངས་སྤངས་
ལོགས་ཞེས་པ། ཉོན་མོངས་པ་སྤང་ན་སེམས་ཉིད་སྤང་བ་ཡིན་ཏེ། སེམས་ཉིད་
སྤངས་ན་ཐུགས་རྗེས་མི་འབྱུང་བས། ཅི་མ་སྤངས་པས་སེམས་ཉིད་ཉག་གཅིག་མ་
ཞེས་བྱའོ། ཏ གཉིས་པ་རྒྱས་པར་བསྟན་པ་ནི། ཞེ་སྡང་སྤངས་ན་སེམས་ཉིད་བྱམས་
པ་སྤང་བ་ཡིན་ཏེ། ཞེ་སྡང་མ་སྤངས་སེམས་ཉིད་ཉག་གཅིག་མ་ཞེས་བྱའོ། །གཏི་མུག་
སྤང་ལོགས་ཞེས་པ། གཏི་མུག་སྤངས་ན་ཡེ་ཤེས་སྤང་བ་ཡིན་ཏེ། གཏི་མུག་སྤངས་
པའི་ཕ་རོལ་ན་ཡེ་ཤེས་མི་རྙེད་དེ། དེས་ན་ཅི་མ་སྤངས་པས་སེམས་ཉིད་ཉག་གཅིག་
མའོ། ། ང་རྒྱལ་ཞེས་པ། ང་རྒྱལ་སྤངས་ན་སེམས་ཉིད་ཞི་བ་སྤང་བ་ཡིན་ཏེ། ང་རྒྱལ་
མ་སྤངས་སེམས་ཉིད་ཉག་གཅིག་མའོ། །འདོད་ཆགས་ཞེས་པ། འདོད་ཆགས་སྤངས་
ན་སྦྱིན་པ་མེད་དེ། ཅི་མ་སྤངས་པས་སེམས་ཉིད་ཉག་གཅིག་མའོ། །འཕྲག་དོག་ཅེས་
པ། འཕྲག་དོག་སྤངས་ན་ཡངས་པ་ལོགས་ན་མེད་དེ། ཅི་མ་སྤངས་པས་སེམས་ཉིད་
ཉག་གཅིག་མའོ། །འཁྲུལ་པ་སྤང་ན་སེམས་ཉིད་ཤེས་རབ་སྤང་བ་ཡིན་ཏེ། འཁྲུལ་པ་
ཉིད་ལས་ལོགས་ནས་ཤེས་རབ་མི་རྙེད་པས། དེས་ན་སེམས་ཉིད་ཉག་གཅིག་མའོ། །
སྡུག་བསྔལ་ཅེས་པ། སྡུག་བསྔལ་སྤངས་ནས་བདེ་བ་གཅིག་མཚོན་དུ་མེད་དེ། སྡུག་
བསྔལ་ཉིད་རང་བདེ་བ་ཡིན་པས་ན། སེམས་ཉིད་ཉག་གཅིག་མའོ། །རྣམ་རྟོག་ཅེས་
པ། རྣམ་རྟོག་དེ་ཉིད་རང་མི་རྟོག་པར་བཤད་པས། སེམས་ཉིད་ཉག་གཅིག་མའོ། །
དམ་ཚིག་ཅེས་པ། དམ་ཚིག་སྤངས་པའི་ལོགས་ནས་བསྲུང་རྒྱུ་མེད་པ་མི་རྙེད་དེ། ཡེ་
བསྲུངས་ཆེན་པོ་རང་ལ་ཡོད་པས། སེམས་ཉིད་ཉག་གཅིག་མའོ། །ཐམས་ཅད་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྤངས་ཞེས་པ། འཁོར་བའི་བོན་ཐམས་ཅད་མ་སྤངས་གནས་དག་པས། སེམས་ཐིག་
ལེ་ཉག་གཅིག་ཏུ་གནས་པ་ལ་བྱའོ། ཏ་ཏོག་ཅེས་པ། སྟེང་དང་འོག་ཏུ་མེད་དེ་ཡ་ཐ་
རྒྱལ་བའི་དཀྱིལ་འཁོར་ནས། མ་ཐ་དམྱལ་བའི་བདར་ལ་ཐུག་པ་ཡན་ཆད་སངས་
རྒྱས་ཀྱི་དགོངས་པ་ལས་མ་འདས་པའོ། །དེས་ན་སེམས་ཉིད་ཉག་གཅིག་མའོ། །ཐ་
ཏིག་ཅེས་པ། མཐའ་དང་དབུས་མེད་ཕྱོགས་ཆ་ཀུན་དང་བྲལ་བས་སེམས་ཉིད་ཉག་
གཅིག་མའོ། །གྱེར་མུ་ཞེས་པ། བོན་ཅན་སྤངས་ནས་བོན་ཉིད་མཚོན་དུ་མི་རྙེད་དེ།
སེམས་ཉིད་ཉག་གཅིག་མའོ། །བྱི་སྣ་ཞེས་པ། སེམས་ཅན་སྤངས་ནས་སེམས་ཉིད་
མཚོན་དུ་མི་རྙེད་དེ། སེམས་ཉིད་ཉག་གཅིག་མ་ཞེས་བྱའོ། ཐ གསུམ་པ་མཇུག་བསྡུ་
བར་བསྟན་པ་ནི། སྤང་བླང་མེད་པར་ཞེས་པ། རྟོག་པ་མི་སྤང་མི་རྟོག་པ་མི་ལེན།
སྡུག་བསྔལ་མི་སྤང་བདེ་བ་མི་ལེན། སེམས་ཅན་མི་སྤང་སངས་རྒྱས་མི་ལེན། དེས་ན་
སྤང་བླང་མེད་པར་རྟོགས་ན་སངས་རྒྱས་ཡིན། ཐམས་ཅད་སྤང་དུ་མེད་ཅེས་པ།
སྤང་བླང་བྱས་ན་ཐིག་ལེ་ཉག་གཅིག་མེད་དོ། སྤང་དུ་མེད་པར་བླང་དུ་ཅི་ལ་འོང༌།
དེས་ན་སྤང་བླང་མེད་དོ་ཉག་གཅིག་ཅི་མ་སྤང་། བསྒོམ་བསྒྲུབ་ཅེས་པ། སེམས་ལ་
གཟུགས་མེད་པས་མཚོན་མ་མི་བསྒོམ། སེམས་ལ་དངོས་པོ་མེད་པས་བསྒྲུབ་བྱ་མེད།
དེས་ན་བསྒྲུབ་ཏུ་མེད་དོ། ཉག་གཅིག་ཅི་མ་སྤངས། གཅིག་དང་དུ་མ་མེད་པར་
མཉམ་པས་ཐིག་ལེ་ཉག་གཅིག་མའོ། །མཇུག་གི་དོན་བསྟན་པ་ནི་བཞི་སྟེ། དོན་མ་
རྟོགས་༼རྟོགས་པར་གྱུར་ན་༽ན་བསླུ་བར་བསྟན་པ་དང་། དོན་རྟོགས་མི་བསླུ་བདེ་གནས་༽
ན་ཐར་པ་ཐོབ་པར་འདོད་པར་བསྟན་པ་དང་། འདི་ཞེས་བསྟན་རིག་དང་མི་རིག་༽
པ་དཀའ་བར་བསྟན་པ་དང༌། ལུང་ཉིད་ལ་བསྟོད་པར་བསྟན་༼ཐུགས་ཉིད་ཡེ་ཤེས་སེམས་
ལ་༽པའོ། ད དང་པོ་དོན་མ་རྟོགས་ན་བསླུ་བར་བསྟན་པ་ནི། རྟོགས་པར་ཞེས་པ།
དེ་ལྟར་རྟོགས་པར་གྱུར་ན་ཐམས་ཅད་ཡེ་སངས་རྒྱས་པའོ། མ་རྟོགས་ཀྱང་ཞེས་པ།
166

སེམས་སྡེ། ལུང་དྲུག་གི་འགྲེལ་པ།
ཐེག་པ་འོག་མ་བ་དུག་ལྔ་སྤངས་ནས་ཡེ་ཤེས་ལྔ་བསྒྲུབ། རྣམ་རྟོག་སྤངས་ནས་མི་
རྟོག་པ་བསྒྲུབ་པ་དེ་ནི་འཁྲུལ་པའི་ལས་ཡིན་ནོ། །རྨི་ལམ་སྦྲང་རྩི་ཞེས་པ། དཔེར་ན་
རྨི་ལམ་ན་བདེ་སྡུག་ཏུ་རྨིས་པ་དེ། སད་ནས་དེ་ལ་རང་བཞིན་མེད། དཔེར་ན་སྦྲང་
འཐུངས་ནས་བསྙོ་བ་དེ། བསྙོ་བ་སངས་ནས་དྲན་པ་གསལ་ལོ། །དཔེ་དེ་བཞིན་དུ་
ཐེག་པ་འོག་མ་བའི་རྩོལ་སྒྲུབ་ཡང་དེ་དང་འདྲའོ། ན གཉིས་པ་དོན་རྟོགས་ན་ཐར་
པ་ཐོབ་པར་འདོད་པ་དེ། མི་བསླུ་ཞེས་པ། དེས་ན་རང་གི་བྱང་ཆུབ་སེམས་ལ་ཆེར་
ཏེ་ལྟོས། སེམས་དང་འཕྲད་ན་ཐར་པ་ཐོབ་པ་ཡིན། ཉག་གཅིག་ཏུ་ཞེས་པ། བོན་
ཉིད་སེམས་ཉིད་བདེ་བ་ཆེན་པོ་སྤང་བླང་མེད་པའི་དོན་རྟོགས་ན། འབྲས་བུ་བདེ་བ་
ཆེན་པོའི་དོན་རྟོགས་པའོ། པ གསུམ་པ་འདི་ཞེས་བསྟན་པར་དཀའ་བར་བསྟན་པ་
ནི། རིག་དང་མི་རིག་ཅེས་པ། བོན་ཉིད་སེམས་ཉིད་དེ་རིག་ན་བདེ་སྟེ་གཤེན་རབ་
ཡིན། མ་རིག་ན་མི་བདེ་སྟེ་སེམས་ཅན་ཡིན་ནོ། །དེ་རིག་དེ་ལས་ཞེས་པ། དེས་ན་
རིག་ན་སངས་རྒྱས་མ་རིག་ན་སེམས་ཅན། རིག་ན་བདེ་བ་མ་རིག་ན་མི་བདེ་བའོ། །
དེས་ན་ཀུན་ཏུ་བཟང་པོས་ཀྱང་དེ་ལས་མ་བསྟན་ཞེས་བྱའོ། །འདི་ཞེས་བསྟན་དཀའ་
ཞེས་པ། ཀུན་ཏུ་བཟང་པོའི་ཐུགས་ཏེ། ཁ་དོག་དང་དབྱིབས་སུ་མ་གྲུབ་པའོ། །
བསྟན་པ་དཀའ་བས་ཀུན་ཏུ་བཟང་པོའི་ཐུགས་ཞེས་བྱའོ། ཕ བཞི་པ་ལུང་ཉིད་ལ་
བསྟོད་པར་བསྟན་པ་ནི། ཐུགས་ཉིད་ཡེ་ཤེས་ཞེས་པ། ཉིད་ཀྱིས་ཉིད་ལ་ཕྱག་བཙལ་
བའོ། ། ཉི་ཟེར་ཞེས་པ། དཔེར་ན་ཉི་ཟེར་གྱིས་མུན་པ་འཇོམས་པ་དང་འདྲ་བར།
ཀུན་ཏུ་བཟང་པོའི་ཐུགས་རྗེས་འཁོར་བའི་མུན་པ་འཇོམས་པའོ། །ཀུན་ཏུ་བཟང་པོ་
ཞེས་པ། དེ་ལྟ་བུའི་ཐུགས་མི་རྟོག་པའི་ཡེ་ཤེས་དེའི་ངང་ལ་འདུད་པའོ། །ཞེས་ཀུན་
བྲལ་ཞེས་པ། ཁམས་གསུམ་གྱི་སེམས་ཅན་ལ། ཐུགས་རྗེ་ཉི་མ་དང་འདྲ་བ་དེས།
ཐུགས་ཉིད་མི་གཡོ་བའི་ངང་ལས། གཡོ་བ་ཡེ་ཤེས་ཀྱི་ཆོ་འཕྲུལ་གྱིས་དགོངས་ནས།
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐུགས་བརྒྱུད་སྙན་དུ་བསྒྲགས་ནས་སེམས་ཉིད་ཐིག་ལེ་ཉག་གཅིག་གི་དོན་བསྟན་
པའོ། །དེས་ན་ལི་ཤུ་སྟག་རིངས་ཀྱི་དགོངས་པ། ཅོ་ཟ་བོན་མོའི་གདམས་ངག །ཀུན་
བྲལ་ཉག་གཅིག་ཅི་མ་སྤངས་པ་ལུང་གི་བཤད་འགྲེལ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །མན་ངག་ཐམས་ཅད་འདུས་
པའི་ལུང་འདི་ལ། སྤྱི་དོན་རྣམ་པ་གསུམ་གྱིས་བསྟན་ཏེ། ཀླད་ཀྱིས་དོན་༼དབྱིངས་ན་
བཞུགས་༽བསྟན་པ་དང་། གཞུང་གི་དོན་༼ཐབས་དང་མན་ངག་རྣམ་གཉིས་༽བསྟན་པ་དང་།
མཇུག་གི་༼ཡེ་ཤེས་ཐུགས་ཕྲད་ཀྱི་༽དོན་བསྟན་པའོ། ། ཀླད་ཀྱི་དོན་ལ་གསུམ་སྟེ། ཕྱག་
བཙལ་བར་༼དབྱིངས་ན་བཞུགས་༽བསྟན་པ་དང༌། ལུང་གི་མཚན་རྫོགས་པ་ཆེན་པོ་༽
བསྟན་པ་དང་། ལུང་གི་ཆེ་ལུང་རྣམས་ཀུན་གྱིས་༽བ་བསྟན་པའོ། ཀ དེ་ལ་དང་པོ་
ཕྱག་བཙལ་བར་བསྟན་པ་ནི། ཀུན་བཟང་བདེ་བའི་ངང་ལ་ཕྱག་འཚལ་ལོ་ཞེས་པ་
གོང་དང་མཐུན། ཁ གཉིས་པ་ལུང་གི་མཚན་བསྟན་པ་ནི། རྫོགས་པ་ཆེན་པོའི་ཞེས་
པ། དཔེ་དོན་རྟགས་གསུམ་རྫོགས་པས་ཀྱང་རྫོགས་པའོ། །སྐྱོན་རྣམས་ཟད་སར་
རྫོགས་ཤིང་ཡོན་ཏན་ཐམས་ཅད་འདུས་པར་རྫོགས་པས་རྫོགས་པ་ཞེས་བྱའོ། །དེའི་
གོང་ན་གཞན་མེད་པས་ཆེན་པོ་ལ། སེམས་ཉིད་སྐྱེ་བ་མེད་པའི་དོན་རྟོགས་པར་སྟོན་
པས་སྟོན་པ་ཞེས་བྱའོ། །མན་ངག་ཅེས་པ། དཔེར་ན་མ་ཡིས་བུ་ལ་ངག་སྦྱིན་པ་དང་
འདྲ་བར། སྟོན་པའི་ཐུགས་རྗེས་གདམས་ངག་འགྲོ་བ་ཡོངས་ལ་གདམས་པའོ། །
འདུས་པ་ནི་འབྱུང་བ་ཐམས་ཅད་ནམ་མཁའ་ལ་འདུས་ཤིང་། སེམས་ཅན་ཐམས་
ཅད་སེམས་ཉིད་ལ་འདུས་ལ། བོན་ཅན་ཐམས་ཅད་བོན་ཉིད་ལ་འདུས་པའོ། །དེས་
ན་དོན་ཐམས་ཅད་ལུང་འདི་ཉིད་ལ་འདུས་པའོ། ག གསུམ་པ་ལུང་གི་ཆེ་བ་བསྟན་
པ་ནི། ལུང་རྣམས་ཀུན་གྱི་ཞེས་པ། བོན་ཐམས་ཅད་སེམས་ལས་བྱུང་པས། མདོ་
ཞེས་བྱའོ། །སེམས་ལས་བྱུང་ཞིང་སེམས་ལ་འདུས་པས་རྩ་བ་ཞེས་བྱའོ། །ཀུན་ཏུ་
168

སེམས་སྡེ། ལུང་དྲུག་གི་འགྲེལ་པ།
བཟང་པོ་ཞེས་པ། ཀུན་ནི་མ་ལུས་པའོ། ། ཏུ་ནི་འདུས་པ། བཟང་པོ་ནི་བླང་དོར་མེད་
པ། ཐུགས་ཉིད་ལས་གཡོ་བ་མེད་པ། ཉིད་ལས་གཉིས་སུ་མེད་པའོ། །རིག་པའི་འོད་
ཟེར་ཞེས་པ། རིག་པ་ནི་དོན་རིག་པའོ། །འོད་ཟེར་ཐུགས་ལས་འོད་ཟེར་སྤྲོས་པས་
ཀུན་ལ་ཁྱབ་པའོ། །འགྲོ་བ་མ་ལུས་ཞེས་པ། འགྲོ་དྲུག་གི་སེམས་ཅན་བདེ་བ་ལ་
། ཡི་
དེ་ཡང་དམྱལ་བ་ཚ་གྲང་དང་བྲལ་ཏེ་བཟོད་པ་ཆེན་པོ་ལ་བཀོད
བཀོད་པ་སྟེ། 
དྭགས་བཀྲེས་སྐོམ་དང་བྲལ་ཏེ་སྦྱིན་པ་ཆེན་པོ་ལ་བཀོད། བྱོལ་སོང་བཀོལ་སྤྱད་དང་
བྲལ་ནས་ཤེས་རབ་ཆེན་པོ་ལ་བཀོད། མི་རྣམས་སྐྱེ་རྒས་ན་འཆི་དང་བྲལ་ནས་སངས་
ལྷ་མ་ཡིན་འཐབ་རྩོད་དང་བྲལ་ནས་བྱམས་པ་ཆེན་པོའི་ས་ལ་
རྒྱས་ཀྱི་ས་ལ་བཀོད། 
བཀོད། ལྷ་རྣམས་ཕམ་ལྟུང་དང་བྲལ་ཏེ་བསམ་གཏན་གྱི་ས་ལ་བཀོད་པའོ། །བོན་གྱི་
སྐུ་ཞེས་པ། དེ་ལྟར་བདེ་བ་ལ་བཀོད་པའི་རྟོག་པ་བོན་ཉིད་ལ་གཡོ་བའམ་བསྐྱོད་པ་
མེད་ཀྱང་ནི། འགྲོ་བ་ཡིན་ཞེས་པ། འགྲོ་དྲུག་རང་གི་སེམས་སྣང་གི་དོན་དུ་ཅིར་ཡང་
སྣང་བའོ། །མཚོ་དང་རླབས་ཞེས་པ། དཔེར་ན་རྒྱ་མཚོ་མི་གཡོ་བ་ལས་རྦ་རླབས་
འབྱུང་བ་བཞིན་དུ། བོན་ཉིད་མ་གཡོས་པ་ལས་ཐུགས་རྗེ་འབྱུང་བ་ལ་བྱའོ། །དེས་
ཀླད་ཀྱི་དོན་བསྟན་ནོ། །ད་གཞུང་གི་དོན་བསྟན་པ་ལ་གཉིས་ཏེ། མདོར་བསྟན་པ་
ཐབས་དང་མན་ངག་༽དང་། རྒྱས་པར་ལྟ་བའི་མན་ངག་༽བཤད་པའོ། །མདོར་བསྟན་པ་
ལ་གསུམ་སྟེ། ཐབས་༼ཐབས་དང་མན་ངག་༽དང་མན་ངག་གཉིས་སུ་བསྟན་པ་དང་།
ཐབས་ཀྱི་སྒོ་ནས་(བཀའ་རྒྱུད་མདོ་རྒྱུད༽མན་ངག་ཉུང་བར་བསྟན་པ་དང་། ཐེག་པ་
ཐམས་ཅད་བཀྲིད་དྲང་ཙམ་དུ་བསྟན་པའོ། །ང དེ་ལ་དང་པོ་ཐབས་དང་མན་ངག་
གཉིས་སུ་བསྟན་པ་ནི། ཐབས་དང་མན་ངག་ཅེས་པ། ཀུན་ཏུ་བཟང་པོ་ཡབ་ཡུམ་
ཐབས་དང་ཤེས་རབ་གཉིས་ལས། བཀའ་རྒྱུད་ཅེས་པ། སྡེ་སྣོད་དོ་བཞི་ཡ་བརྒྱད་
དམ་ཟུང་གསུམ་ཡ་དྲུག་ལ་བྱའོ། །བྱང་ཆུབ་ཅེས་པ། སེམས་ཉིད་གྲོལ་བའི་ཐབས་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡིན་ཏེ། ཐར་པ་ཐོབ་པའི་རྒྱུ་ཡིན་པ་ལ་བྱའོ། །མན་ངག་ཅེས་པ། དེས་ན་མན་ངག་
དེ་བོན་ཉིད་བདེ་བ་ཆེན་པོ་སྟེ། ཉིད་ཀྱི་ཉིད་གྲོལ་བའོ། །དེས་ན་སེམས་ལ་རྟོགས་
གཅིག་པའོ། ཐབས་ལ་མི་བརྟེན་ཞེས་པ། དོན་རྫོགས་ཆེན་འདི་ཉིད་ཐེག་པ་འོག་མ་
བ་བཞིན་དུ་ཐབས་དང་རྩོལ་སྒྲུབ་ལ་ལྟོས་པ་མ་ཡིན་ཏེ། ཐེག་པ་འདི་ཉིད་ས་ནོན་པ་
ལ་བྱའོ། །སྣོད་ལྡན་ཞེས་པ། སྔོན་ནས་སྦྱངས་སྦྱངས་པ་ལས་འཕྲོ་དང་ལྡན་པ་སྐལ་
པ་དང་ལྡན་པ་དེའི་སེམས་ལ་ཞོག་གཅིག་པའོ། །མགྲིན་པ་ཞེས་པ། ལྕེ་ཡི་ལྐོག་ན་
སྙིང་ཙི་ཏ་རིན་པོ་ཆེ་ཞེས་བྱ་བ། བྱང་ཆུབ་ཀྱི་སེམས་བརྟེན་པའི་གནས་ཡོད་པས།
ཡིད་ལ་བརྣག་པ་བྱའོ། ཅ གཉིས་པ་ཐབས་ཀྱི་སྒོ་ནས་མན་ངག་ཉུང་བར་བསྟན་པ་
ནི། བཀའ་རྒྱུད་ཅེས་པ། སྡེ་སྣོད་གཅིག་ནས་གཅིག་བསྟན་པ་འདི་དག་ཐམས་ཅད།
སྟོང་པའི་རྒྱ་ཡིས་ཞེས་པ། སྟོང་ངོ་རང་བཞིན་མེད་པར་གསལ་ལ་རྟོག་པ་མེད་པར་
སྟོན་ཀྱང་། སྦྱང་པའི་ཅེས་པ། དེ་དཔེར་ན་སྣོད་ལ་རྒྱ་བཏབ་པ་དང་འདྲ་སྟེ། དེ་གོ་
ཞིང་རྟོགས་པ་ཉུང་སྟེ། སྔ་ས་ནས་སྦྱངས་སྦྱངས་པ་ལས་འཕྲོ་ཅན་འགའ་ཙམ་གྱིས་གོ་
བ་ལ་བྱའོ། །ཀུན་གྱི་ཞེས་པ། གོང་མ་ལྟར་རྒྱུད་ལུང་སྟོང་པའི་རྒྱ་ཡིས་བཏབ་པ་དེ།
སྦྱངས་པའི་ལས་འཕྲོ་མེད་པ་བློ་དམན་པ་རྣམས་ཀྱི་གོ་བ་མ་ཡིན་པའོ། ཆ གསུམ་པ་
ཐེག་པ་ཐམས་ཅད་བཀྲིད་དྲང་ཙམ་དུ་བསྟན་པ་ནི། ཐེག་པ་དགུ་རུ་ཞེས་པ། ཐེག་པ་
དགུ་ཡི་ལྟ་སྤྱོད་འཇུག་སྒོ་སྣ་ཚོགས་བསྟན་པ་ནི། འགྲོ་བ་བློ་དམན་པ་རྣམས་དྲང་
པའི་དོན་ཙམ་ལ་ངེས་དོན་མ་ཡིན་པའོ། །དེ་ལས་དེ་བསྟན་ཞེས་པ། རྒྱུ་མཚན་ཉིད་
ཀྱི་འདུལ་ཁྲིམས་ཀྱི་སྒོ་ནས་བཤད་དེ། བཤད་ཀྱི་མི་ལང་། འབྲས་བུ་སྔགས་ཀྱི་བོན་
ཐབས་ཤེས་རབ་ཀྱི་སྒོ་ནས་བཤད་དེ་བཤད་ཀྱི་མི་ལང༌། བྱེ་མའི་གྲངས་ཞེས་པ། དེས་
ན་ཐེག་པ་རེ་རེ་ལ་ལྟ་བ་སྤྱོད་པ་འཇུག་སྒོ་དམ་ཚིག་འབྲས་བུ་བཤད་པ་ནི། བྱེ་མའི་
ལ་དང་འདྲ་སྟེ་གྲངས་ལས་འདས་ཞེས་པའོ། མན་ངག་གི་དོན་ཞེས་པ། དེས་ན་
170

སེམས་སྡེ། ལུང་དྲུག་གི་འགྲེལ་པ།
རྫོགས་ཆེན་འདི་ཉིད་ཀྱི་དོན་རྟོགས་ན། བཙལ་བ་མེད་ཅེས་པ། ཐེག་པ་འོག་མ་བ་
བཞིན་དུ་རྩོལ་སྒྲུབ་བྱ་མི་དགོས་ཏེ། རང་ཉིད་ཀྱི་སེམས་སངས་རྒྱས་པ་ལ་བྱའོ། མན་
ངག་གི་དོན་ཞེས་པ། ལྟ་བ་སྒོམ་པ་སྤྱོད་པ་དང་གསུམ་མོ། །དེ་ཡང་ཐག་བཅད་ལྟ་
བའི་མན་ངག་དང་། སེམས་གདུལ་སྒོམ་པའི་མན་ངག་དང༌། ལྟ་སྒོམ་གཉིས་མེད་ཀྱི་
མན་ངག་དང་གསུམ་མོ། །རྒྱས་པར་བསྟན་པ་ལ་གསུམ་སྟེ། ལྟ་བས་ཐག་བཅད་
པར་བསྟན་ལྟ་བའི་མན་ངག་༽པ་དང༌། མན་ངག་སེམས་འདུལ་ཐབས་༽གིས་སེམས་
འདུལ་བར་བསྟན་པ་དང་། ལྟ་ལྟ་བསྒོམ་གཉིས་མེད༽སྒོམ་གཉིས་སུ་མེད་པར་བསྟན་
པའོ། །ལྟ་བས་ཐག་བཅད་པ་ལ་གཉིས་ཏེ། ལྟ་བས་གཡང་ས་སྐུར་བ་དང་། ལྟ་བའི་
མན་ངག་༽དེ་ལས་གྲོལ་བར་བསྟན་པའོ། ། རྟག་ཆད་གཉིས་པ་ལ༽ཇ དང་པོ་ལྟ་བ་གཡང་
ས་སྐུར་བར་བསྟན་པ་ནི། ལྟ་བའི་ཞེས་པ། རྣམ་བཅས་སུ་ལྟ་བ་དང་རྣམ་མེད་དུ་ལྟ་
བའོ། །གཡང་ས་ཞེས་པ། ཐེག་པ་འོག་མ་བ་ལ་དགེ་སྡིག་གི་གཡང་ས་བསྐུར་བས་
གྲོལ་བར་བསྟན་ནོ། །སྲིད་པས་བསྡུས་ཞེས་པ། ཕྱི་ནང་གི་བོན་ཐམས་ཅད་ལ། རྟག་
ཆད་གཉིས་ལས་གོལ་ས་མེད་པའོ། ཉ གཉིས་པ་དེ་ལས་གྲོལ་བར་བསྟན་པ་ནི།
རྟག་ཆད་གཉིས་པོ་ལ་ཞེས་པ། ཡུལ་ལ་དམིགས་པ་སྟེ། ཁྱད་པར་བླ་མེད་ཅེས་པ།
ཐེག་པ་ཆེན་པོའི་བླ་ན་གཞན་མེད་པ་ལ་བྱའོ། །རྟག་ཆད་གཉིས་ལས་ཞེས་པ། བོན་
ཉིད་བདེ་བ་ཆེན་པོ་དེ། རྟག་པར་མི་འགྱུར་བར་བསྟན། ཆད་པ་སྟོང་པར་མཚན་མ་
མེད་པར་བསྟན། རྟག་ན་ཞེས་པ། སེམས་ཉིད་དུས་གསུམ་དུ་མི་འགྱུར་བ་གཡུང་
དྲུང་གི་སྙིང་པོ་ཅན་ཡིན་པའི་ཕྱིར་རོ། །ཆད་ན་ཞེས་པ། བོན་ཉིད་བདེ་བ་ཆེན་པོ་དེ།
སྐྱེ་བ་མེད་པས་བོན་གྱི་དབྱིངས་ཞེས་བྱའོ། །རྟག་ཆད་གཉིས་མེད་ཅེས་པ། འགྱུར་བ་
མེད་པས་རྟག་པ་ཡིན་ལ། དངོས་གཞི་མེད་པས་ཆད་པ་ཡང་ཡིན། དེས་ན་རྟག་
ཆད་གཉིས་ལས་རྣམ་པར་གྲོལ། གྲོལ་དང་མི་གྲོལ་ཞེས་པ། ཡང་དག་པར་བོན་གྱི་སྐུ་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་གྲོལ་ཞེས་བྱ་བ་འམ། མ་གྲོལ་ཞེས་བྱ་བའི་ཐ་སྙད་མེད་དེ། བོན་ཉིད་ཀྱི་དབྱིངས་
སུ་མཉམ་པ་ལ་བྱའོ། །རྒྱལ་བའི་དཀྱིལ་འཁོར་ཞེས་པ། ཡ་ཐ་སྲིད་པའི་རྩེ་མོ་ནས་མ་
ཐ་གསེར་གྱི་བདར་ལ་ཐུག་པ་ཡན་ཆད་ལ། སེམས་ཉིད་དབྱིངས་ཀྱི་དཀྱིལ་འཁོར་དུ་
མཉམ་པ་ལ་བྱའོ། ། ཕྱི་རོལ་ནང་གིས་ཞེས་པ། སྣོད་བཅུད་ཀྱི་སེམས་ཅན་ཐམས་ཅད་
བོན་ཉིད་བདེ་བ་ཆེན་པོ་ལས་གཡོས་པ་མེད་པས། ཕྱི་ནང་གི་བོན་ཐམས་ཅད་ཀྱང་
གཡོས་པ་མེད་དོ། །སེམས་ལས་མ་བྱུང་ཞེས་པ། ཕྱི་ནང་གི་བོན་ཐམས་ཅད་སེམས་
ལས་མ་བྱུང་བ་མེད་པར་བདེན་པས། སེམས་ཉིད་ཡེ་ནས་སངས་རྒྱས་ཡིན་པས།
དེས་ན་ཐམས་ཅད་སངས་རྒྱས་ཞེས་བྱའོ། །མན་ངག་གིས་སེམས་གདུལ་བར་བསྟན་
པ་ལ་གཉིས་ཏེ། ཁད་ཀྱིས་གདུལ་བར་བསྟན་པ་དང་། ཆིག་ཆར་དུ་གདུལ་བར་
བསྟན་པའོ། ཏ དེ་ལ་དང་པོ་ཁད་ཀྱིས་གདུལ་བར་བསྟན་པ་ནི། སེམས་ཀྱི་གདུལ་
ཐབས་ཞེས་པ། ཁད་ཀྱིས་གདུལ་བ་དང་། ཆིག་ཆར་གདུལ་བ་གཉིས་སོ། །ཁད་ཀྱིས་
གདུལ་བ་འདི་ལྟར་གདུལ་ཏེ། མཚན་མ་དག་ལ་ཞེས་པ། ཡིག་འབྲུ་འམ་ལྷ་སྐུ་ལ་
སེམས་གཏད་དེ་བསྒོམ་པས། སེམས་གནས་སུ་མ་འདོད་དེ། བྱིང་རྒོད་ཀྱི་མཐར་ཤོར་
ན། བྱིང་ན་གཟེངས་བསྟོད་ལ་སངས་རྒྱས་ཀྱི་སྐུ་དང་ཡེ་ཤེས་སྤྲོ་བ་བསྐྱེད། རྒོད་ན་
ཤེས་པ་ཤེད་སྨད་ལ་སྣང་བའི་དངོས་པོ་འདི་འཁྲུལ་པ་ཡིན། དོན་ལ་མ་བསྒོམ་ན་
ཕན་མེད་སྙམ་པའི་སྐྱོ་བ་བསྐྱེད་དེ་བསྒོམ་པས། ཇེ་ཞི་ཇེ་ཞི་ལ་རྣམ་རྟོག་ཞི་ལ། ཇེ་
གསལ་ཇེ་གསལ་ལ་ཡེ་ཤེས་བསྐྱེད་པའོ། ཐ གཉིས་པ་གཅིག་ཆར་གདུལ་བར་བསྟན་
པ་ནི། གཅིག་ཆར་ཞེས་པ། གོང་མ་ལྟར་སེམས་སྡོད་དུ་མ་འདོད་དེ་རྒོད་ན། དཔེར་
ན་དམུ་རྒོད་རྟ་གདུལ་ན། བཏུལ་བས་ཞེས་པ། རྟ་དམུ་རྒོད་དུ་ཤོར་བ་དེ་ཡང་
བཏུལ་བས་མི་ཐུལ་ཏེ། ཁོ་རང་དཀྱུས་པས་ཆད་ནས་དྲུང་དུ་འོང་བ་བཞིན་དུ། དེ་
བཞིན་སེམས་ཀྱི་ཞེས་པ། སེམས་རྟ་རྒོད་དང་འདྲ་བ་འདི་ཡང་། བཏུལ་ན་རྣམ་རྟོག་
172

སེམས་སྡེ། ལུང་དྲུག་གི་འགྲེལ་པ།
ཕྱིར་ལ་མང་བས། སེམས་ཀྱི་རྟ་རྒོད་ཡན་དུ་ཞེས་པ། དབང་པོ་ཡུལ་ལ་མི་དགག་
རང་ཡན་དུ་བཏང་པས། ཤེས་པ་ཡུལ་ལ་ཡན་པ་སླར་མི་བཏུལ། མ་བཟུང་མ་
བརྟགས་པས་གང་དུ་ཡང་ཆགས་པ་དེ་ཉིད་ཅེས་བྱའོ། །ཡན་པས་ཞེས་པ། དབང་པོ་
ཡུལ་ལ་ཡན་པས་ཡུལ་འདི་ལ་བརྟག་མི་བཟོད་དེ། སྒྱུ་མ་ལ་སྒྲིག་སྒྱུ་ལྟར་སྣང་ངོ༌། །
སེམས་ལ་བལྟས་པས་ཞེས་པ། ཁ་དོག་དང་དབྱིབས་སུ་མ་གྲུབ་པས་མཐོང་བའི་ཞེས་
པ། དངོས་པོའམ་དབྱིབས་སུ་མ་མཐོང་པའོ། །གདོད་ནས་ཞེས་པ། སེམས་ལ་དངོས་
པོ་གདོད་མ་རང་ནས་མེད་པ་སྟེ། རིག་པའི་སྙིང་པོ་ཅན་དུ་ཡོད་པའོ། །དེ་ལ་ངང་
ཞེས་པ། སེམས་ཉིད་རིག་པའི་སྙིང་པོ་ཅན་དེས། བོན་ཉིད་སེམས་ཀྱི་སྙིང་པོ་ཅན་གྱི་
ངང་ལ་འདྲིས་པར་བྱེད་པའོ། །ཡང་ནས་ཡང་དུ་ཞེས་པ། སེམས་ཉིད་དམ་བོན་ཉིད་
དུ་འབྱོར་རམ་མ་འབྱོར་བལྟའོ། །ཤེས་བཞིན་བྱ་ར་ཞེས་པ། དེ་ལྟར་བསྒོམ་པའི་ངང་
ལ་གནས་ཙམ་ན། སེམས་འཁྱར་མི་འཁྱར་ངོས་འཛིན་པའི་བྱ་རས་སོད་པར་བྱེད་
པའོ། ། རི་དྭགས་རྒྱ་ལ་ཆུད་པ་བཞིན། འཁྱར་བ་དེ་ལས་བཟློག་པར་བྱ། བྱིང་རྒོད་
ཚོར་མ་ཐག་ཏུ་ནི། སངས་རྒྱས་ལ་བློ་ལྡན་གྱིས་འགྲོ་བའོ། །ལྟ་བསྒོམ་གཉིས་སུ་མེད་
པར་བསྟན་པ་ལ་དོན་གསུམ་སྟེ། གཉིས་སུ་ལྟ་བསྒོམ་གཉིས་མེད༽མེད་པའི་དོན་ལ་བློ་
ཡིས་སྦྱངས་པར་བསྟན་པ་དང༌། ཐམས་ཅད་གཉིས་མེད་ངང་དུ་མཉམ་༼བོན་སྐུ་གཤེན་
རབ་༽པར་བསྟན་པ་དང་། གང་ལྟར་རྟོགས་དང་དོན་དུ་༼ཐམས་ཅད་སངས་རྒྱས༽བསྟན་
པའོ། ད དེ་ལ་དང་པོ་གཉིས་སུ་མེད་པའི་དོན་ལ་བློ་ཡིས་སྦྱར་བར་བསྟན་པ་ནི། ལྟ་
སྒོམ་གཉིས་མེད་ཅེས་པ། ལྟ་བ་ནི་སེམས་ཀྱི་སེམས་ལ་བལྟ་བའོ། །བསྒོམ་པ་ནི་དེའི་
ངང་ལས་མ་ཡེངས་པའོ། །ལྟ་བའི་སྟོབས་ཞེས་པ། ལྟ་བ་སྤང་བླང་མེད་པར་རྟོགས་
ཙམ་ན། སྒོམ་པ་ལ་དམིགས་གཏད་མེད་པར་དྲན། སྒོམ་པ་ལ་དམིགས་གཏད་མེད་
ཙམ་ན། ལྟ་བ་སྤང་བླང་མེད་པར་སྐྱེ་བ་ལ་བྱའོ། །ལྟ་སྒོམ་གཉིས་སུ་ཞེས་པ། དེས་ན་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟ་བ་ཉིད་སྒོམ་པ། སྒོམ་པ་ཉིད་ལྟ་བ་སྟེ། གཅིག་སྟོབས་གཅིག་གིས་བསྐྱེད་པའོ། ། ཐ་
ཚན་དབྱེར་མེད་ཅེས་པ། ལྟ་བ་ནི་སངས་རྒྱས་དང་མ་རྒྱས་གཉིས་མེད་རྟོགས་པས།
སྒོམ་པ་ཡང་དེའི་ངང་ལ་མ་ཡེངས་པ་ཡིས། སེམས་ཉིད་ཐིག་ལེ་ཉག་གཅིག་གི་སྐུ་རུ་
གནས་པའོ། །བརྒལ་ཐག་ཏུ་ལྟ་སྒོམ་གཉིས་ལ་སོགས་པ་ཕྱེ་ཡང་། དྲང་དོན་དུ་ཕྱེ་བ་
ལས། ངེས་དོན་དུ་གཉིས་སུ་ཕྱེ་བ་མེད་ཅེས་བྱའོ། ཐམས་ཅད་སངས་རྒྱས་ཡིན་ཞེས་
པ། དེས་ན་འཁོར་བ་བྱ་བའི་མིང་ཡང་མེད་དེ། སངས་རྒྱས་ཀྱི་དགོངས་པ་ལས་མ་
གཡོས་པའོ། །ཉོན་མོངས་པ་སྡུག་བསྔལ་སངས་ནས་ཡེ་ཤེས་རྒྱས་པའོ། །སྐད་གཅིག་
མ་ཡི་ཞེས་པ། དེས་ན་ཤེས་པ་སྐད་གཅིག་མ་ཡི། བར་མ་ཆོད་པར་སངས་རྒྱས་སུ་
ཐམས་ཅད་གནས་ཞེས་བྱའོ། །གཤེན་རབ་བློ་ཞེས་པ། བློ་མ་ཡེངས་པར་འཇོག་པ་སྟེ།
དངོས་པོ་དོན་གྱི་གནས་ལུགས་ལ་ཡེངས་དང་མ་ཡེངས་ཀྱི་ཐ་སྙད་མེད་དེ། བློ་ནི་
རྟོག་པ་དང་བཅས་པ་ཡིན་ཏེ། བློ་དངོས་པོ་གཞི་ཐོག་ཏུ་ཕེབས་ཙམ་ན། བློ་དངོས་
གཉིས་མེད་ཅེས་པ། བློ་རང་ཀ་དངོས་པོ་དངོས་པོ་ལས་བློ་གུད་ན་མེད་དེ། བློ་དངོས་
གཉིས་མེད་བདེ་བའི་ངང་དུ་སངས་རྒྱས་སྐུ་ཞེས་བྱའོ། ན གཉིས་པ་ཐམས་ཅད་
གཉིས་མེད་ངང་དུ་མཉམ་པར་བསྟན་པ་ནི། བོན་སྐུ་གཤེན་རབ་ཅེས་པ། བོན་གྱི་སྐུ་
ཡང་སྙིང་པོ་བྱང་ཆུབ་ཀྱི་སྐུ་ཡིན་ལ། གཤེན་རབ་ཀྱང་སྙིང་པོ་བྱང་ཆུབ་ཀྱི་སྐུ་ཡིན་ལ།
སེམས་ཅན་ཡང་སྙིང་པོ་བྱང་ཆུབ་ཀྱི་སྐུ་ཡིན་པས། རྟོག་མེད་བདེ་བ་ཞེས་པ། རྟོག་
པ་མེད་པ་བདེ་ཆེན་གྱི་ངང་དུ་མཉམ་པའོ། །མཉམ་དང་མི་མཉམ་ཞེས་པ། བོན་གྱི་
སྐུ་རྟོགས་པ་སངས་རྒྱས་ཀྱི་ས་ན་མཉམ། མ་རྟོགས་པ་སེམས་ཅན་གྱི་དུས་ན་མི་
མཉམ་སྟེ། ཡང་དག་པར་ན་མཉམ་ཞེས་བྱ་བའམ། མི་མཉམ་ཞེས་བྱ་བ་གཉིས་སུ་
མེད་དོ། །ཤེས་པ་གཟའ་གཏད་ཅེས་པ། སྒོམ་པ་ལ་གཟའ་གཏད་མེད་པ་དེ་བྱིས་པ་
དང་འདྲའོ། །དེ་ནི་ནང་རྟགས་ཕྱི་རུ་བྱུང་བ་ཡིན་ནོ། །ཀུན་ཏུ་བཟང་པོ་ཞེས་པ། དེ་
174

སེམས་སྡེ། ལུང་དྲུག་གི་འགྲེལ་པ།
ལྟར་སེམས་ཉིད་ཀྱི་དོན་རྟོགས་པའི་གཟའ་གཏད་དང་བྲལ་བ་དེ་ནི། བོན་ཉིད་ཀུན་
ཏུ་བཟང་པོ། ཀུན་ནི་མ་ལུས་པ་མེད་པར་མཁྱེན་པས། ཀུན་ཏུ་བཟང་པོའི་ཐུགས་ཀྱི་
སྲས་ཡིན་ནོ། །བདེར་གཤེགས་ཞེས་པ། བདེ་བར་གཤེགས་པའི་ཡང་བདེར་གཤེགས་
ཡིན་ཞེས་བྱའོ། །གཤེན་རབ་ཞེས་པ། དེ་ལྟར་སེམས་ཉིད་དང་བོན་ཉིད་དུ་འཕྲད་པ།
བྱང་ཆུབ་སེམས་ཀྱི་དོན་རྟོགས་པ་དེ། གཤེན་རབ་རྣམས་ཀྱི་ཡང་སྤྱི་ཕུད་ཡིན་ཞེས་
བྱའོ། །དེ་རེད་ཏ་ཏན་ཞེས་པ། བོན་དང་གཤེན་རབ་ལྷ་དང་། ཙི་ཏ་ཐུགས་རྗེའོ། །
དེ་བཞིན་ཞེས་པ། དོན་གོང་མ་ལྟར་དུ་གནས་པ་དེ་གཤེན་རབ་ཡིན་ཞེས་བྱ། པ
གསུམ་པ་གང་ལྟར་བཏགས་དང་དོན་དུ་བསྟན་པ་ནི། ཐ་ཚན་སངས་རྒྱས་ཞེས་པ།
འགྲོ་དྲུག་གི་སེམས་ཅན་སངས་རྒྱས་ཡིན་པར་རྟོགས་ན། ལྟ་སྒོམ་ཞེས་པ། ལྟ་བ་དང་
སྒོམ་པ་གཉིས་སུ་མེད་དེ། གོང་མ་ལྟར་བཤད། སྒོམ་པ་ཉིད་ན་ཞེས་པ། སྒོམ་པ་ནི་
བོན་ཉིད་ལ་མ་ཡེངས་པར་འདུག་པའོ། །དེ་ཁོ་ན་ལྟ་བའི་ཡང་ཕུལ་དུ་ཕྱིན་པའོ། །
གཞི་རྩ་མེད་པ་ཞེས་པ། བོན་ཉིད་དམ་སེམས་ཉིད་དེ་ལ། གཞི་འདི་ལྟ་བུ་གཅིག་བྱ་
བ་ཡང་མེད་ལ། རྩ་བ་འདི་ལྟ་བུ་གཅིག་ཅེས་བྱ་བའི་དབྱིབས་དང་ཁ་དོག་མེད་དོ།
གང་ལྟར་བཏགས་པས་ཞེས་པ། དེས་ན་སེམས་ཉིད་ཀྱི་དངོས་པོ་ལ་གྲུབ་པ་མེད་
པས། གང་ལྟར་བཏགས་པ་ལྟར་སྣང་བའོ། །རིགས་དྲུག་ཆུ་ལ་ཞེས་པ། དེ་ཡང་
དཔེར་ན་ཆུ་གཅིག་པུ་ལ། དམྱལ་བས་ཚ་གྲང་དུ་མཐོང༌། ཡིད་དྭགས་ཀྱིས་རྣག་
ཁྲག་ཏུ་མཐོང་། བྱོལ་སོང་གིས་རྩྭ་ཆུར་མཐོང་། མི་ཡིས་འདོད་པའི་ཡོན་ཏན་དུ་
མཐོང༌། ལྷ་མ་ཡིན་གྱིས་ཡ་ལད་དང་གོ་མཚོན་དུ་མཐོང༌། ལྷ་ཡིས་རིན་པོ་ཆེའི་གླིང་
ནས་མེ་ཏོག་གིས་གང་པར་མཐོང་སྟེ། དེས་ན་སེམས་ཉིད་ལ་གཞི་ལས་གྲུབ་བྱ་བ་
དང༌། རྩ་བ་འདི་ལྟ་བུ་གཅིག་ཡོད་བྱ་བ་མེད་པས། གང་བཏགས་པ་ལྟར་སྣང་བ་
ཡིན་ཞེས་བྱའོ། །མཇུག་གི་དོན་བསྟན་པ་ལ་བཞི་སྟེ། དཀྱུས་གསལ་ཏེ། ཡེ་ཤེས་ཐུག་
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཕྲད། ཀུན་ཡིན་གང་མ་ཡིན། གཞིར་བཞག་དབང་པོ། རིན་ཆེན་གསེར་གླིང་ཞེས་པ་
བཞིའོ། ཕ དེ་ལ་དང་པོ་ནི་ཡེ་ཤེས་ཐུགས་ཕྲད་ཀྱི་ཞེས་པ། སེམས་དང་སྣང་བ་འདི་
གང་འཕྲད་པ་བོན་ཉིད་དུ་ཤེས་པ་ལ་བྱའོ། །དེ་ལྟར་རྟོགས་ཙམ་ན་སྣང་བ་བོན་སྐུ་ངོ་
འཕྲད་པའོ། བ གཉིས་པ་ཀུན་ཡིན་གང་མ་ཡིན་ཞེས་པ། བོན་ཉིད་སྟོང་པར་གནས་
པས་དབྱིངས་ཡིན། དེ་ལྟར་གསལ་བ་ཡེ་ཤེས་ཡིན། གཉིས་སུ་མེད་པ་བོན་གྱི་སྐུ་ཡིན།
འགག་པ་མེད་པ་གསུང་ཡིན། འཁྲུལ་པ་མེད་པ་ཐུགས་ཡིན། ལེགས་པར་འབྱུང་བ་
ཡོན་ཏན་ཡིན། གང་གིས་དོན་བྱེད་པ་འཕྲིན་ལས་ཡིན་ཞེས་བྱའོ། །གང་མ་ཡིན་ཏེ།
ཇི་ལྟར་བཏགས་པ་ཐམས་ཅད་མ་རྟོགས་འཁྲུལ་པ་ཡིན་པས། ད་ལ་བཟླ་སྟེ། ལྟ་བའི་
ལ་ནི་ཡེ་ཤེས་རྟོགས་པ་ཆེན་པོ་གདེང་དང་བཅས་པས་བཟླའོ། མ གསུམ་པ་གཞིར་
བཞག་དབང་པོ་ཞེས་པ། རྟོག་པ་གཞི་ལ་བཞག་པས་མི་རྟོག་པ་ཤར། དུག་ལྔ་གཞི་
ལ་བཞག་པས་ཡེ་ཤེས་ལྔར་ཤར། འཁོར་བ་མ་སྤངས་པས་མྱ་ངན་ལས་འདས་པར་
ཤར་བས་གཞི་ལ་བཞག་པའོ། ། དེ་ལྟར་རྟོགས་ཙམ་ན། ཡུལ་ལྔ་བོན་ཉིད་དུ་ཤར་ཏེ་
དབང་པོ་རང་ལོག་ཅེས་བྱའོ། །སེམས་ཀྱིས་ལོན་བྱ་ཞེས་པ། རྣམ་རྟོག་གཞི་ལ་བཞག་
པས་འགོང་པོ་ལྷ་གྲལ་དུ་བཞག་པ་ཞེས་བྱའོ། །ལོན་བྱ་བ་ནི། མེ་མ་མུར་ལ་ཕུས་མི་
གདབ་ཅེས་བྱ་སྟེ། སེམས་འཕྲོར་མི་བཞུག རྫིང་ཆུ་ཡུར་བར་ཤུག་ཏུ་མི་གཞུག་ཅེས་བྱ་
སྟེ། སེམས་མཉམ་པར་བཞག །སྤྲིན་གྱི་རྗེས་སུ་རླུང་མི་བཏང་ཞེས་བྱ་སྟེ། རྣམ་རྟོག་
གི་རྗེས་སུ་མི་འཕྲེང་པ་ལ་བྱའོ། ཙ བཞི་པ་རིན་ཆེན་གསེར་གླིང་གི་ཞེས་པ། དཔེར་
ན་རིན་ཆེན་གསེར་གླིང་དུ་ཕྱིན་ན། ས་རྡོ་རི་བྲག་རྩི་ཤིང་དང་ནགས་ཚལ་ཐམས་ཅད་
གསེར་དུ་སྣང་བ་དང་འདྲ་བར། བོན་ཉིད་བྱང་ཆུབ་སེམས་ཀྱི་དོན་རྟོགས་ན། རྐུན་
མོ་ངོས་ཟིན་པ་དང་འདྲ་བར། རྣམ་པར་རྟོག་པ་འདི་གང་ནས་བྱུང་བ་རྗེས་བཅད་
དེ། རྣམ་རྟོག་དེ་སེམས་ལས་བྱུང་བར་རྗེས་ཆོད་པའོ། །དེ་ལྟར་རྣམ་རྟོག་ངོས་ཟིན་
176

སེམས་སྡེ། ལུང་དྲུག་གི་འགྲེལ་པ།
ཙམ་ན། ཕུང་མཁན་ངོས་ཟིན་ཏེ། འཁོར་བའི་བོན་ཐམས་ཅད་མྱ་ངན་ལས་འདས་
པས། འཁོར་བའི་དཔྱང་ཐག་ཆད་པའོ། །འཁོར་བ་ཞེས་པ། དཔའ་བོ་གཡུལ་དུ་
ཞུགས་ཙམ་ན། རང་ལ་ཉེན་མེད་པ་ཕ་རོལ་ཐུབ་པ་ལ་བྱ་བ་དང་འདྲ་སྟེ། འཁོར་
བའི་བོན་ཐམས་ཅད་མྱ་ངན་ལས་འདས་པ་ཤར་བས། འཁོར་བའི་མིང་མེད་པའོ། །
འཁོར་བའི་དོང་ཀ་སེམས་ཡིན་ཏེ། སེམས་ནི་སངས་རྒྱས་ཡིན་ཏེ། འཁོར་བའི་མིང་
མེད་པ་ལ་བྱའོ། ། དེ་ལྟར་རྟོགས་ན་ཀུན་ཏུ་བཟང་པོའི་ཐུགས་ཀྱི་ཉིང་ཁུ། ཡེ་གཤེན་
གཙུག་ཕུད་ཀྱི་མན་ངག །སྐལ་པ་དང་ལྡན་པའི་གཏེར། སྣོད་དང་ལྡན་པའི་བཅུད།
མན་ངག་ཐ་ཚན་འདུས་པ་ལུང་གི་བཤད་འགྲེལ་རྫོགས་སོ། ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་
རྒྱ་རྒྱ། །
༧ ཀུན་བཟང་བདེ་ཆེན་ངང་ལ་ཕྱག་འཚལ་ལོ། །ལ་བཟླ་རྫོགས་པ་ཆེན་པོའི་ལུང་
འདི་ལ། སྤྱི་དོན་གསུམ་གྱིས་བསྟན་ཏེ། ཀླད་ཀྱི་ཀུན་ཏུ་བཟང་པོ༽དོན་བསྟན་པ་དང་།
གཞུང་གི་དོན་བསྟན་བཟང་ངན་བླང་དོར་༽པ་དང་། མཇུག་གི་༼འདིའི་དོན་རྟོགས་ན་འདི་༽
དོན་བསྟན་པའོ། ཀླད་ཀྱི་དོན་བསྟན་པ་ལ་གསུམ་སྟེ། ཕྱག་ཀུན་དུ་བཟང་པོ་༽བཙལ་
བར་བསྟན་པ་དང་། ལུང་གི་མཚན་ཏ་ཏན་ཨེ་༽བསྟན་པ་དང་། ལུང་གི་རང་བཞིན་
ལྷུན་གྲུབ་༽ཆེ་བ་བསྟན་པའོ། གྷ དེ་ལས་དང་པོ་ཕྱག་བཙལ་བར་བསྟན་པ་ནི། ཀུན་
ཏུ་བཟང་པོ་རྩོལ་བྲལ་ངང་ལ་ཕྱག་འཚལ་ལོ་ཞེས་པ། དེ་གོང་དང་མཐུན་པར་བཤད།
ཁ གཉིས་པ་ལུང་གི་མཚན་བསྟན་པ་ནི། ཏ་ཏན་ཞེས་པ། ལྟ་བ་ཡེ་རྟོགས་གདེང་
ལྡན་དུ་གནས་པ་དེ་ལ། སེམས་ཉིད་ངོ་མཚར་དུ་ཆེ་ནས་དགྱེས་པའོ། །ཁམས་གསུམ་
ཞེས་པ། འདོད་ཁམས། གཟུགས་ཁམས། གཟུགས་མེད་ཀྱི་ཁམས་སོ། །སེམས་ཅན་
ལ་ཡང་གསུམ། ཐེར་ཟུག་ཡིད་ཀྱི་སེམས་ཅན། འཁོར་བ་རྒྱུན་དུ་ཞུགས་པའི་སེམས་
ཅན། རང་འབྱུང་རང་ཞི་སྐྱེ་བ་བཞི་དང་ལྡན་པའི་སེམས་ཅན་ནོ། ། ལ་བཟླ་རྫོགས་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་ཞེས་པ། ལ་ལ་ཡང་གསུམ་སྟེ། མཐོང་པའི་ལ་དང༌། བགྲོད་པའི་ལ་དང༌།
མཐར་ཕྱིན་པའི་ལའོ། །དེ་ལ་མཐོང་པའི་ལ་ནི། དོན་འདི་མཐོང་པའོ། །བགྲོད་པའི་
ལ་ནི་དོན་ལ་སྤྱོད་པའོ། །མཐར་ཕྱིན་པའི་ལ་ནི་གོ་ནས་ཉམས་སུ་མྱང་པའོ། །བཟླ་བ་
ནི་དེ་ལས་མེད་པའོ། །རྫོགས་པ་ནི། ཕྱི་ནང་སྣོད་བཅུད་ཐམས་ཅད་སེམས་ཀྱི་ངང་དུ་
རྫོགས་པའོ། ། ཆེ་བ་ནི་དེ་ལས་གཞན་གོང་ན་མེད་པའོ། ཀུན་གྱི་ཞེས་པ། ཐེག་པ་འོག་
མ་བས་མི་གོ་བའོ། །འཕྲ་བ་ནི། བོན་ཉིད་ལ་དབྱིབས་དང་ཁ་དོག་མེད་པའོ། །ག
གསུམ་པ་ལུང་གི་ཆེ་བ་བསྟན་པ་ནི། རང་བཞིན་ལྷུན་གྲུབ་ཅེས་པ། རང་ནི་སེམས་ཀྱི་
ངོ་བོ་ལ། བཞིན་ནི་མ་བཅོས་པའོ། །ལྷུན་གྱི་མ་གཡོས་ལ། གྲུབ་ནི་དོན་རྟོགས་པའོ།
རྫོགས་པ་ནི་དོན་འདུས་པའོ། །རྫོགས་པ་ཆེན་པོར་ཞེས་པ། བསྡུས་ནས་རྫོགས་པར་
བྱ་བ་མ་ཡིན་ཏེ། རང་བཞིན་ལྷུན་གྲུབ་ཀྱིས་རྫོགས་པ་ཡིན། ཐ་ཚན་རྫོགས་པའི་ཞེས་
པ། ཐ་ཚན་ནི་མ་ལུས་པའོ། །རྫོགས་པ་ལ་བཞི་སྟེ། ཕྱི་ནང་སྣོད་བཅུད་འཁོར་འདས་
སོ། །དེ་ལ་རྫོགས་གཞི་ནི་བོན་ཉིད། རྫོགས་ལུགས་བཅུ་སྟེ། སྟོང་པར་གནས་པས་
དབྱིངས་རྫོགས། ཡེ་ནས་ཤེས་པས་ཡེ་ཤེས་རྫོགས། གཉིས་སུ་མེད་པས་བོན་སྐུ་རྫོགས།
བོན་ཉིད་ལ་ལོངས་སྤྱོད་པས་ལོངས་སྐུ་རྫོགས། ཐུགས་རྗེ་ཅིར་ཡང་སྤྲུལ་སྐུ་རྫོགས།
འགྱུར་བ་མེད་པས་སྐུ་རྫོགས། རང་བཞིན་མེད་པས་གསུང་རྫོགས། འཁྲུལ་པ་མེད་
པས་ཐུགས་རྫོགས། ལེགས་པར་འབྱུང་བའི་ཡོན་ཏན་རྫོགས། སྙོམས་པར་ལྷུན་གྱིས་
གྲུབ་པས་ཕྲིན་ལས་རྫོགས་པའོ། །དེས་ཀླད་དོན་བསྟན་པའོ། །གཞུང་གི་དོན་བསྟན་
པ་ལ་སྤྱི་དོན་བཞི་སྟེ། ཐམས་ཅད་གཉིས་སུ་༼བཟང་ངན་བླང་དོར་༽མེད་པར་བསྟན་པ་
དང༌། གཞན་ནས་བཙལ་༼ཅིར་ཡང་དཔག་མེད་༽དུ་མེད་པར་བསྟན་པ་དང༌། རྫོགས་
ཆེན་དོན་ལ་རྩོལ་བསྒྲུབ་མེད་པར་རྩོལ་སྒྲུབ་ལམ་ལ་༽བསྟན་པ་དང༌། དོན་ཉིད་མ་
༼ཐམས་ཅད་ལྷུན་རྫོགས་༽རྟོགས་པར་སངས་མི་རྒྱས་པར་བསྟན་པའོ། །དང་པོ་ཐམས་
178

སེམས་སྡེ། ། ལུང་དྲུག་གི་འགྲེལ་པ།
ཅད་གཉིས་སུ་མེད་པར་བསྟན་པ་ལ་གསུམ། ཐམས་ཅད་གཉིས་སུ་མེད་པར་༼བཟང་
ངན་བླང་དོར་༽བསྟན་པ་དང༌། ལམ་གྱི་རིམ་པ་མེད་པར་རྒྱུ་འབྲས་ཐེག་པས་༽བསྟན་པ་
དང་། འཇུག་ལྟ་བསྲུང་འཇུག་ལྟ་དང་༽བསྒོམ་མེད་པར་བསྟན་པའོ། ང དེ་ལ་དང་
པོ་ཐམས་ཅད་གཉིས་སུ་མེད་པར་བསྟན་པ་ནི། བཟང་ངན་ཞེས་པ། ཐེག་པ་འོག་མ་
བ་བཞིན་དུ་བླང་དོར་དང་བསྲུང་སྡོམ་གཉིས་སུ་མེད་པའོ། །ཐེག་པ་ལམ་དང་ཞེས་
པ། བོན་ཉིད་དམ་སེམས་ཉིད་དེ་ལ་ཐེག་པ་ལ་བགྲང་དུ་མེད་ལ། ས་ལ་སྦྱང་དུ་མེད།
ལམ་ལ་བགྲོད་དུ་མེད། དོན་ལ་སྒོམ་དུ་མེད་དེ། དེས་ན་སྒྲུབ་ཅིང་རྩལ་དུ་མེད་པ་ལ་
བྱའོ། ། དེ་ལྟར་བྱེད་པ་རྣམས་ནི། རྫོགས་པ་ཆེན་པོའི་དོན་འདི་ལ་ཞེས་པ། རྫོགས་
པའི་དོན་གོང་དང་མཐུན། རྒྱུ་འབྲས་གཉིས་མེད་ཅེས་པ། མཚན་མའི་རྒྱུ་ལ་བརྟེན་
ནས་འབྲས་བུ་སྒྲུབ་ཏུ་མེད་དོ། ། རྒྱུ་གང་ཡིན་པ་འབྲས་བུ་ལ། འབྲས་བུ་གང་ཡིན་པ་
རྒྱུ་ཡིན། གཡུང་མ་བཅོས་པའོ། །དྲུང་མི་འགྱུར་བའོ། །སྐུ་རྟག་པ་ཆེན་པོའོ། ། སྐྱེ་ཤི་
མེད་པར་ཞེས་པ། བྱང་ཆུབ་ཀྱི་སེམས་དེ་རྟག་པ་ཆེན་པོ་གཡུང་དྲུང་གི་སྐུ་རུ་གནས་
པས། སྐྱེ་ཤི་མེད་དེ་སངས་རྒྱས་ཀྱི་ས་ལ་ལྷུན་གྱིས་གནས་པའོ། །གནས་པའི་དོན་ལ་
ཞེས་པ། བོན་ཉིད་ཀྱི་དོན་ལ་དུ་མའི་ཐ་སྙད་བགྲང་དུ་མེད་པ་ལ་བྱའོ། དེས་ན་བོན་
དང་ཞེས་པ། བྱང་ཆུབ་སེམས་མེན་པས་བོན་བྱ་བའམ། གཤེན་རབ་བྱ་བ་མེད་པའི་
ཕྱིར་རོ། །ལྟ་བས་ཞེས་པ། བོན་ཉིད་ལ་དབྱིབས་དང་ཁ་དོག་མེད་པས། ལྟ་རུ་མེད་
ཅེས་བྱའོ། ཅ གཉིས་པ་ལམ་གྱི་རིམ་པ་མེད་པར་བསྟན་པ་ན། རྒྱུ་འབྲས་ཞེས་པ།
བོན་ཉིད་བྱང་ཆུབ་ཀྱི་སེམས་དེ་ལ་བརྟེན་ནས། འབྲས་བུ་བསྒྲུབ་ཏུ་མེད་པར། རྒྱུ་ལ་
བརྟེན་ནས་འབྲས་བུ་བསྒྲུབ་པ་ནོར་ཞེས་བྱའོ། །ལམ་གྱི་རིམ་པ་ཞེས་པ། སེམས་ཉིད་
དེ་བོན་ཉིད་ཀྱི་ཀློང་ན་ཡེ་ནས་གནས་པས། ལམ་ཞེས་བགྲོད་པའི་ས་གཞན་ན་མེད་
པའོ། ལམ་ནི་ཉེ་ལམ་ཞེས་པ། བོན་ཉིད་ཀྱི་འབྲས་བུ་འདི་ཉིད་དུ་ཐོབ་ལ། ཀུན་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྫོགས་ཐེག་པ་གཅིག་གིས་ས་ནོན་པས། ཉེ་ལམ་བདེ་རྫོགས་ཞེས་བྱའོ། ཆ གསུམ་པ་
འཇུག་ལྟ་བསྲུང་བསྒོམ་མེད་པར་བསྟན་པ་ནི། འཇུག་དང་ལྟ་དང་སྤྱོད་བསྲུང་
རྣམས་ཞེས་པ། ཐེག་པ་འོག་མ་བ་བཞིན་དུ། འཇུག་སྒོམ་དང་ལྟ་སྤྱོད་དང་བསྲུང་
འཚམས་མི་དགོས་པའོ། །མ་བཙལ་ཡེ་ནས་ཞེས་པ། བོན་ཉིད་དམ་སེམས་ཉིད་དེ་
གཞན་ནས་བཙལ་དུ་མེད་དེ། རང་གི་རང་བཞིན་གྱི་ཡེ་ནས་ལྷུན་གྱིས་གྲུབ་པའོ། །
བསྒོམ་དང་ཞེས་པ། བོན་ཉིད་ལ་མཚན་མ་མེད་པས། བསྒོམ་པ་དང་ཡིད་ལ་བསམ་
པ་བློ་ཡི་ཡིད་ལ་ཐེ་ཚོམ་ཟ་རྒྱུ་མེད་ཅེས་བྱའོ། །རྫོགས་པ་ཆེན་པོ་ཞེས་པ། བོན་ཉིད་
བདེ་བ་ཆེན་པོ་དེ། ནམ་མཁའི་ཀློང་ལྟར་གནས་པའོ། །ནམ་མཁའི་ངང་ལ་ཞེས་པ།
ནམ་མཁའི་ཀློང་ལྟར་སེམས་ཉིད་གནས་པ་ལ་བསྲུང་འཚམས་དང་བསྒོམ་བསྒྲུབ་མི་
དགོས་པའོ། །འཇུག་ལྟ་སྤྱོད་པ་ཞེས་པ། ཐེག་པ་འོག་མ་བ་ལྟར་དུ་འཇུག་སྒོ་དང་ལྟ་
སྤྱོད་དགོས་པ་མེན་ཞེས་བྱའོ། །གཞན་ནས་བཙལ་དུ་མེད་པ་ལ་དོན་གཉིས་ཏེ། དཔེ་
༼ཅིར་ཡང་དཔག་མེད་༽བསྟན་པ་དང་། དོན་འདི་ཚོལ་རྣམས་ཀྱི༽བསྟན་པའོ། ཛ དེ་ལ་
དང་པོ་དཔེ་བསྟན་པ་ནི། ཅིར་ཡང་དཔག་མེད་ཅེས་པ། ཐེག་པ་འོག་མ་བཞིན་དུ་
དཔག་ས་གཞན་ན་མེད་པའོ། །ཀློང་ཆེན་འདི་ནི་ཞེས་པ། བོན་ཉིད་དམ་སེམས་ཉིད་
བདེ་བ་ཆེན་པོའི་ཀློང་དུ་ཐམས་ཅད་འདུས་ཤིང་འབྱུང་པས། དཔེར་ན་ཡིད་བཞིན་
གྱི་ནོར་བུ་རིན་པོ་ཆེ་དང་འདྲ་སྟེ། དགོས་འདོད་ཐམས་ཅད་འབྱུང་བ་ལ་བྱའོ། །ཉ
གཉིས་པ་དོན་བསྟན་པ་ནི། འདི་ཚོལ་རྣམས་ཀྱིས་ཞེས་པ། ཐེག་པ་འོག་མ་བ་ལྟ་སྤྱོད་
ཀྱི་སྒོ་ནས་འབྲས་བུ་ཚོལ་བ་དེ། བྱིས་པས་འཇའ་ཚོན་འདེད་པ་དང་འདྲའོ། རང་ལ་
གནས་བཞིན་ཞེས་པ། འོག་མ་བས་བོན་ཉིད་ཀྱི་དོན་རང་གི་སེམས་ཉིད་ཡིན་པར་མ་
རྟོགས་པར། རྩོལ་སྒྲུབ་ཀྱིས་སངས་རྒྱས་ཐོབ་པར་འདོད་པ་དེ། གླང་ཆེན་སྨིག་སྒྱུ་
སྙེག་པ་དང་འདྲ་སྟེ། བསྐལ་པ་གསུམ་དུ་ཞེས་པ། བསྐལ་པ་ཆེན་པོ་གསུམ་གྱི་བར་
180

སེམས་སྡེ། ལུང་དྲུག་གི་འགྲེལ་པ།
དུ་བཙལ་ཀྱང་རྙེད་པར་མི་འགྱུར་རོ། །གང་ཞིག་སངས་རྒྱས་ཞེས་པ། སྔ་རབས་
འདས་པའི་སངས་རྒྱས་རྣམས་ཀྱིས་ཀྱང་། སེམས་ཉིད་རང་གིས་རང་རྟོགས་ན་སངས་
རྒྱས་པ་ལས། གཞན་ནས་བཙལ་ནས་སངས་རྒྱས་པ་མིན་ཞེས་བྱའོ། ། དེ་བཞིན་སེམས་
འདི་ཞེས་པ། འོག་མ་རྣམས་ཀྱིས་ཀྱང་སེམས་མ་རྟོགས་ན་གཞན་ནས་བཙལ་བས་
སངས་རྒྱས་མི་རྙེད་ཅེས་བྱའོ། ། མི་བཙལ་ངོ་བོ་ཉིད་དུ་ཞེས་པ། བོན་ཉིད་ཀྱི་དོན་
སེམས་ཉིད་དེ་མ་གབ་པ་ཡིན་པར། བདེ་བ་ཆེན་པོའི་ངོ་བོ་དེ་ཐམས་ཅད་ལ་གནས་
པ་ལ་བྱའོ། །རྩོལ་བསྒྲུབ་མེད་པར་བསྟན་པ་ལ་དོན་གསུམ་སྟེ། འདི་དོན་གཞན་གྱིས་
མི་དཔོགས་པར་བསྟན་པ་དང༌། སྣང་བ་མེད་པའི་དོན་ལ་ཇི་ལྟར་བརྟགས་ཀྱང་དོན་
ཡིན་པར་བསྟན་པ་དང༌། མི་བཙལ་བར་བཞག་པར་བསྟན་པའོ། ཏ དང་པོ་འདི་
དོན་གཞན་གྱིས་མི་དཔོགས་པར་བསྟན་པ་ནི། རྩོལ་སྒྲུབ་ལམ་ལ་ཞེས་པ། ཐེག་པ་
འོག་མ་པ་སེམས་ཉིད་བོན་སྐུར་མ་རྟོགས་པར། རྩོལ་སྒྲུབ་སྣ་ཚོགས་བྱེད་པ་དེ་ནི།
དངུལ་ལ་ཡང་ཞུན་ཞེས་པ། དངུལ་རང་ལ་ཡོད་པར་མ་རྟོགས་པར། ཡང་ཞུན་བྱས་
ནས་ལྕགས་འདོད་པ་དང་འདྲ་སྟེ་ནོར་བའོ། །མཆོང་བུ་ཞེས་པ། རང་ལ་ཡོད་པའི་
དོན་མ་རྟོགས་ན། མཆོང་བུ་ལ་བྱི་དོར་བྱས་ཀྱང་ནོར་བུའི་ཡོན་ཏན་མི་འབྱུང་བ་
དང་འདྲའོ། །མཚོན་པ་ཚིག་ཏུ་ཞེས་པ། བོན་ཉིད་ལ་མཚོན་དུ་མེད་པ་ལ་འོག་མ་
བས། ཚིག་གི་ཐ་སྙད་མང་པོས་མཚོན་ནས་བཤད་དེ། ལུང་ཚད་མའི་དོན་ལས་
ཉམས་པའོ། །རྫོགས་ཆེན་འདི་དོན་ཞེས་པ། རྫོགས་པ་ཆེན་པོའི་དོན་འདི་ནམ་
མཁའ་དང་རྒྱ་མཚོ་འདྲ་སྟེ། གང་གིས་ཀྱང་གཏིང་མཐའ་མི་དཔོགས་པའོ། ། ཐ་
གཉིས་པ་སྣང་བ་མེད་པའི་དོན་ལ་ཇི་ལྟར་བརྟགས་ཀྱང་དོན་ཡིན་པར་བསྟན་པ་ནི།
མི་སྣང་སྣང་བ་མེད་པའི་ཞེས་པ། བོན་ཉིད་བྱང་ཆུབ་ཀྱི་སེམས་དེ་ཁ་དོག་དང་
གཟུགས་སུ་མི་སྣང་བས། མི་སྣང་སྣང་བ་མེད་པའི་བོན་ཞེས་བྱའོ། །རང་བློས་གང་
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟར་ཞེས་པ། མ་རྟོགས་པའི་བློ་ཡིས་གང་ལྟར་བརྟགས་ཀྱང་། སྣང་བ་དགྲར་ལངས་A
ཏེ་འཁྲུལ་པ་སྣ་ཚོགས་པའོ། ། ཅི་བལྟས་དེ་དོན་ཞེས་པ། རྟོགས་པའི་དུས་ན་སྣང་བ་
འདི་ལས་བོན་སྐུ་ལོགས་ན་མེད་དེ་སྙིང་པོ་ཉག་གཅིག་ཏུ་གནས་པའོ། །དངོས་སུ་མི་
གནས་ཞེས་པ། སེམས་ཉིད་ཀྱི་དོན་དེ་དངོས་པོ་དང་མཚན་མར་མི་སྣང་བས། ཁ་
དོག་དང་དབྱིབས་སུ་མ་གྲུབ་པའོ། །གཤེན་རབ་ཀྱི་ཞེས་པ། སེམས་ཉིད་སྟོང་གསལ་
འཛིན་མེད་དུ་གནས་པ་དེ། གཤེན་རབ་ཉིད་ཀྱིས་མཚོན་དུ་མེད་པའོ། །དེ་བཞིན་ལྟ་
བས་ཞེས་པ། བོན་ཉིད་དམ་སེམས་ཉིད་ལ་དབྱིབས་དང་ཁ་དོག་ཏུ་གྲུབ་པ་མེད་པས།
བལྟ་རྒྱུ་མེད་ཅེས་བྱའོ། ། མ་བལྟས་གཞན་ན་ཞེས་པ། བོན་ཉིད་ལ་བལྟས་པས་མཐོང་
རྒྱུ་མེད་པ་དེ། མཐོང་བ་ཡིན་ཞེས་བྱའོ། །རང་རིག་ཙམ་ལ་ཞེས་པ། བོན་ཉིད་ཀྱི་
དོན་ལ་བལྟ་རུ་མེད་པ་དེ། རང་གི་རིག་པ་ཙམ་ལས་མེད་པར་རྟོགས་པ་དེ་ཁོ་ན་
རྫོགས་ཆེན་ཡིན་ནོ། ད གསུམ་པ་མ་བཙལ་བར་བཞག་པར་བསྟན་པ་ནི། བཙལ་
ན་རྩོལ་ནད་ཅེས་པ། བོན་ཉིད་དེ་བཙལ་ནས་བསྒྲུབ་ན་རྩོལ་བའི་ནད་ཀྱིས་ཟིན་པས།
དེས་ན་རྩོལ་ནད་སངས་མི་སྲིད་ཅེས་བྱའོ། ། མ་བཙལ་བཞག་ན་ཞེས་པ། བོན་ཉིད་
སྟོང་པ་དེ་མ་བཙལ་བཞག་ན་རྫོགས་ཆེན་ཡིན་པའོ། །ས་ལ་གོང་འོག་ཅེས་པ། བོན་
ཉིད་བྱང་ཆུབ་སེམས་ལ་ས་ལམ་དང༌། གོང་འོག་ཏུ་བགྲོད་རྒྱུ་མེད་ཅིང་། བལྟ་རྒྱུ་
ཡང་མེད་དོ། །མཛད་སྤྱོད་རྣམ་དག་ཅེས་པ། ཐེག་པ་འོག་མ་བའི་མཛད་སྤྱོད་ཐམས་
ཅད་དགོངས་པའི་ངང་དུ་རྣམ་པར་དག་པའོ། །སྤྱད་དུ་མེད་པར་གང་ཞེས་ན། ཐེག་
པ་འོག་མ་པ་བྱ་ཆ་སྣ་ཚོགས་སྤྱོད་པ་ཡིན་ཏེ། ཐེག་པ་ཆེན་པོ་འདི་ཉིད་སྤྱད་རྒྱུ་མེད་
པར་རྟོགས་པ་སྟེ། དེ་ནི་ཞེས་པ། དེ་རང་གི་རང་བཞིན་གྱིས་མ་སྤྱད་ཡེ་ནས་རྫོགས་
ཞེས་བྱའོ། །གང་ལ་མི་བརྟེན་ཞེས་པ། བཅའ་བའི་ཕྱག་རྒྱ། བརྗོད་པའི་སྙིང་པོ།
བསམ་པའི་ཏིང་ངེ་འཛིན་གྱི་རྒྱུ་ལ་མི་བརྟེན་པའོ། །མི་རྩོལ་བ་ཉིད་ཅེས་པ། དེས་ན་
182

སེམས་སྡེ། ལུང་དྲུག་གི་འགྲེལ་པ།
རྒྱུ་གང་ལ་ཡང་མི་རྟེན་པས། མ་རྩོལ་ཏེ་རྩོལ་སྒྲུབ་མེད་པར་གནས་པ་དེ། རྫོགས་པ་
ཆེན་པོའི་མཆོག་ཏུ་གསུངས་པའོ། འདི་དོན་མ་རྟོགས་པར་སངས་མི་རྒྱས་པར་བསྟན་
པ་ལ་གཉིས་ཏེ། ཐམས་ཅད་འདི་ཡིན་པར་བསྟན་པ་དང་། འདི་མ་རྟོགས་ན་སངས་
མི་རྒྱ་བར་བསྟན་པའོ། ན དེ་ལས་དང་པོ་དོན་ཐམས་ཅད་འདི་ཡིན་པར་བསྟན་པ་
ནི། ཐམས་ཅད་ལྷུན་རྫོགས་ཞེས་པ། ལྟ་བ་ལྷུན་གྱིས་རྫོགས་པའི་སྤང་བླང་མེད། སྤྱོད་
པ་འཛིན་ཆགས་མེད། བསྒོམ་པ་དམིགས་གཏད་མེད་པར་རྫོགས། འབྲས་བུ་ལྷུན་
གྱིས་རྫོགས་པས་རེ་དོགས་མེད་པར་ཡེ་ནས་རྫོགས་ཞེས་བྱའོ། །ད་གདོད་བཙལ་བའི་
ཞེས་པ། འོག་མ་བའི་འབྲས་བུ་བཞིན་ད་བཟོད་ཕྱི་ནས་འགྲུབ་མི་དགོས་པ་ལ་བྱའོ། །
ཀུན་བཟང་བདེ་བའི་ཞེས་པ། ཀུན་ནི་མ་ལུས་པའོ། །བཟང་པོ་ངན་ཅིང་དོར་བ་མེད་
པའོ། །བདེ་བ་ནི་རྣམ་རྟོག་མི་རྟོག་པར་བདེ། འཁོར་བ་མྱ་ངན་ལས་འདས་པར་བདེ།
སེམས་ཅན་སངས་རྒྱས་ཀྱི་ངང་དུ་བདེ་བས་གཉིས་སུ་མེད་པས་གཅིག་ཏུ་བཤད་ཅེས་
བྱའོ། །དུ་མར་ཞེས་པ། འོག་མ་བ་སེམས་ཐིག་ལེ་ཉག་གཅིག་ལས་མ་གཡོས་པ་ལས།
རྟོགས་པ་དང་མ་རྟོགས་པ་གཉིས་སུ་བྱེད། སངས་རྒྱས་དང་སེམས་ཅན་ལས་སོགས་
པའི་དུ་མ་གཅིག་ཏུ་བྱེད་པ་དེས་ནི། རྫོགས་པ་ཆེན་པོའི་དོན་ལ་མི་དཔོགས་ཞེས་བྱའོ།
ཕྱིས་ནས་མི་འབྱུང་ཞེས་པ། བོན་ཉིད་བདེ་བ་ཆེན་པོ་དེ། ཕྱིས་ནས་འབྱུང་བ་འདི་
ཡིན་བྱ་བ་ཡང་མེད་སྔ་རབས་འདས་པ་འདི་ཡིས་བྱས་བྱ་བ་ཡང་མེད་པའོ། །ཐེག་
པར་བགྲངས་ཀྱང་ཞེས་པ། འོག་མ་བ་ཐེག་པ་དགུ་རུ་བགྲངས་པ་དེ་འཁྲུལ་པ་ཡིན་
ཏེ། ཐེག་པ་ཐམས་ཅད་ཀྱི་དོན། རྫོགས་ཆེན་འདི་ཉིད་ལ་འདུས་པའི་ཕྱིར་རོ། །པ
གཉིས་པ་འདི་མ་རྟོགས་ན་སངས་མི་རྒྱ་བར་བསྟན་པ་ནི། འདི་མ་རྟོགས་པར་ཞེས་
པ། བོན་ཉིད་བདེ་བ་ཆེན་པོ་འདི་མ་རྟོགས་པར་གཞན་གྱིས་སངས་མི་རྒྱ་ཞེས་བྱའོ། །
དེ་ཕྱིར་རྫོགས་ཆེན་འདི་ལ་ཞེས་པ། དེས་ན་རང་གི་བྱང་ཆུབ་སེམས་ལ་ཐོས་བསམ་
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བསྒོམ་གསུམ་གྱིས་ཆོར་ལ་ལྟོས་ཤིག་པའོ། །མཇུག་གི་དོན་བསྟན་པ་ལ་གསུམ་སྟེ།
འདི་༼དོན་རྟགས་ནས་༽བཞིན་གྱིས་ཤིག་པར་བསྟན་པ་དང་། མཐའ་སྤང་རྒྱུ་ལས་མ་བྱུང་༽
བར་བསྟན་པ་དང་། ལ་བཟླ་༼ལྟ་ས་ལ་བཟླ་༽བར་བསྟན་པའོ། ཕ དེ་ལ་དང་པོ་འདི་
བཞིན་གྱིས་ཤིག་པར་བསྟན་པ་ནི། འདི་རྟོགས་འདི་ཞེས་པ། རྫོགས་ཆེན་རྟོགས་ནས་
མི་བསྒོམ་པོ་དེ། བཙན་དུག་ཅེས་པ། དཔེར་ན་བཙན་དུག་ངོ་ཤེས་ནས་བཙན་དུག་
འཐུང་པ་བཞིན་ནོ། །རྫོགས་ཆེན་སེམས་ལ་མ་རྟོགས་ཞེས་པ། ཐེག་པ་ཆེན་པོའི་དོན་
ཡང་སེམས་ཉིད་ལ། སེམས་ཉིད་ལས་མ་གཏོགས་པའི་རྫོགས་ཆེན་མེད་ཅེས་བྱའོ། །
སེམས་ཀྱི་རང་བཞིན་ཞེས་པ། དཔེར་ན་ཆུ་ག་ན་གནས་ས་ན་རློན་པ་ཡོད་དེ། དེས་
ན་སེམས་ག་ན་གནས་ས་ན་སངས་རྒྱས་ཀྱི་རང་བཞིན་ཡོད་ཅེས་བྱའོ། ། དེ་ཡང་སྡུག་
སངས་ནས་ཡེ་ཤེས་རྒྱས་པ་དེ་ཀ་ཡིན་མོད། དེ་ལ་རྫོགས་ཏེ་ཞེས་པ། སེམས་ཉིད་སྟོང་
པར་གནས་པས་དབྱིངས་རྫོགས། རང་རིག་པས་རང་རྟོགས་པས་ཡེ་ཤེས་རྫོགས།
གཉིས་སུ་མེད་པས་བོན་སྐུ་རྫོགས་པ་ལ་བྱའོ། བ གཉིས་པ་མཐའ་སྤང་བར་བསྟན་
པ་ནི། རྒྱུ་ལས་མ་བྱུང་ཞེས་པ། རང་འབྱུང་གི་ཡེ་ཤེས་དེ། ཕ་ཡི་རྒྱུ་ལས་ཀྱང་མ་
བསྐྱེད། མའི་རྒྱུ་ལས་ཀྱང་མ་བྱུང་ལ། སེམས་ཉིད་དེ་རང་འབྱུང་ཤར་བས་རྐྱེན་མེད་
རྫོགས་ཆེན་ངང་ཞེས་བྱའོ། །རྟག་པར་མི་སྣང་ཞེས་པ། བོན་ཉིད་དེ་དངོས་པོ་ཅན་དུ་
མི་སྣང་སྟེ། ཆད་པ་མེད་དེ་ངོ་བོ་ཉིད་གསལ་བ་ལ་བྱའོ། །སྣང་བ་མ་ཡིན་ཞེས་པ།
དབྱིབས་དང་ཁ་དོག་ཏུ་མ་གྲུབ་པས་སྟོང་པའི་ངང་ཞེས་བྱའོ། །སྟོང་པ་མ་ཡིན་ཞེས་
པ། རིག་བཅས་སྟོང་པར་གནས་པས། ཡེ་ཤེས་ཆེན་པོའི་ངང་དུ་གསལ་ཏེ། རིག་པ་
ཁྱབ་བདལ་བོན་སྐུ་རུ་གནས་ཞེས་བྱའོ། །སྟོང་པའི་ངང་ལས་ཐམས་ཅད་བོན་སྐུར་
རྫོགས་པ་ལ་བྱའོ། །བོན་ཙམ་ཡང་ཞེས་པ། བོན་སྐུ་ཞེས་ཏེ་ཐ་སྙད་དུ་མ་གྲུབ་པ་ལ་
འཁོར་འདས་ཐམས་ཅད་མ་ལུས་རྫོགས་པའོ། །རྫོགས་ཆེན་ཉིད་མེད་ཅེས་པ། རྫོགས་
184

སེམས་སྡེ། ལུང་དྲུག་གི་འགྲེལ་པ།
དང་མ་རྫོགས་ཞེས་བྱ་བའི་ཐ་སྙད་གདགས་སུ་མེད་དེ། དེ་ན་སེམས་ཅན་དང་གཤེན་
རབ་གཉིས་སུ་མེད་པར་རྣམ་པར་དག་ཅེས་བྱའོ། །མེད་པའི་སྒྲས་ཀྱང་ཞེས་པ། བོན་
ཉིད་དམ་སེམས་ཉིད་བདེ་བ་ཆེན་པོ་དེ་ལ། རིག་པའི་ཡེ་ཤེས་ཁྱབ་བདལ་དུ་གསལ་
བས། མེད་ཅེས་བྱ་བའི་སྒྲས་ཀྱང་མཚོན་དུ་མེད་ཅེས་བྱའོ། །ཀུན་རྫོགས་ཡོངས་རྫོགས་
ཞེས་པ། ཀུན་རྫོབ་མ་སྤངས་ཡོངས་སུ་རྫོགས་པས། དོན་དམ་རང་བཞིན་ཉིད་ཀྱིས་
རྫོགས། འཁོར་འདས་ཐམས་ཅད་འུབ་ཀྱིས་རྫོགས་ཞེས་བྱའོ། །རྫོགས་དོན་བཤད་
མེད་ཅེས་པ། བོན་ཉིད་བདེ་བ་ཆེན་པོ་དེ་ལ། དབྱིབས་དང་ཁ་དོག་ཏུ་མ་གྲུབ་པས།
ཚིག་དང་ཡི་གེར་ཡང་མ་བཤད་དེ། བཤད་དུ་མེད་པ་དེ་ཉིད་གཤེན་ལྷ་དཀར་པོའི་
ཐུགས་ཡིན་ཏེ། རྣམ་པར་རྟོག་པ་མི་མངའ་བ་ལ་བྱའོ། མ གསུམ་པ་ལ་བཟླ་བར་
བསྟན་པ་ནི། ལྟ་བས་ལ་བཟླ་ཞེས་པ། ཡེ་སངས་རྒྱས་པ་སྤང་བླང་མེད་པ་ཡེ་རྟོགས་
ཆེན་པོ་གདེང་ལྡན་པ་ལ་བཟླའོ། ། དེ་ཡང་ཀ་དག་གི་ངང་དུ་རྫོགས་པའོ། །སྤྱོད་པས་
ལ་བཟླ་ཞེས་པ། དཔེར་ན་འདམ་ལ་ཕུར་པ་བཏབ་ན་གང་ལྟར་ཡང་བསྐོར་དུ་
བཏུབ་པ་དང་འདྲ་བར། ལྟ་བའི་དོན་ཁོང་དུ་ཆུད་ན་སྤྱོད་པ་ཕྱོགས་མེད་དེ་གང་
ལྟར་སྤྱད་ཀྱང་ཡེ་ཤེས་ཀྱི་གྲོགས་སུ་འཆར་རོ། །བསྒོམ་པས་ལ་བཟླ་ཞེས་པ། གོང་མ་
ལྟར་དུ་ལྟ་སྤྱོད་ཟུང་དུ་འབྲེལ་ཙམ་ན། བསྒོམ་པ་ཡེངས་པ་མེད་དེ་ཡེངས་པ་ཆེན་པོ་
ལ་གནས་པའོ། །འགྲོ་ཉལ་འདུག་སྡོད་སྤྱོད་ལམ་རྣམ་པ་བཞི་ཀ་ལྟ་སྤྱོད་ངང་ལ་
གནས་པའོ། །ཐ་ཚན་ལ་བཟླ་ཞེས་པ། འཁོར་འདས་ཀྱི་བོན་ཐམས་ཅད་རྫོགས་ཏེ་
བོན་ཉིད་བདེ་བ་ཆེན་པོའི་ངང་དུ་ལ་བཟླའོ། །ཞེས་ལ་བཟླ་རྫོགས་པ་ཆེན་པོའི་ལུང་།
ལུང་རྣམས་ཀུན་གྱི་རྒྱལ་པོ། ཀུན་ཏུ་བཟང་པོའི་ཐུགས་ཀྱི་ཡང་བཅུད། ཡེ་གཤེན་
གཙུག་ཕུད་ཀྱི་དངོས་གྲུབ་རྫོགས་སོ། ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སུན་འབྱིན་རྫོགས་པ་ཆེན་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པོ་གསང་བའི་ལུང་འདི་ལ་སྤྱི་དོན་གསུམ་སྟེ། ཀླད་ཀྱི་དོན་ཀུན་ཏུ་བཟང་པོ་བདེ་༽
བསྟན་པ་དང་། གཞུང་གི་དོན་གང་ཞིག་བྱང་ཆུབ་༽བསྟན་པ་དང་། མཇུག་གི་དོན་
༼རྫོགས་ཆེན་འདི་ནི་༽བསྟན་པའོ། །ཀླད་ཀྱི་དོན་བསྟན་པ་ལ་གསུམ་སྟེ། ཕྱག་བཙལ་
བར་བསྟན་པ་དང་། ལུང་གི་མཚན་བསྟན་པ་༼སུན་འབྱིན་དང་རྫོགས་༽དང༌། ལུང་གི་
ཆེ་བ་བསྟན་པའོ། ཀ དེ་ལས་དང་པོ་ཕྱག་འཚལ་བར་བསྟན་པ་ནི། ཀུན་ཏུ་བཟང་
པོ་བདེ་བའི་ངང་ཞེས་པ་གོང་དང་མཐུན། ཁ གཉིས་པ་ལུང་གི་མཚན་བསྟན་པ་ནི།
སུན་འབྱིན་ཞེས་པ། དེ་ལ་བཞི་སྟེ། འདུས་བྱས་ཀྱི་དགེ་རྩ་སུན་འབྱིན་པ་དང་།
མཚན་ཉིད་ཀྱི་འདུལ་ཁྲིམས་སུན་འབྱིན་པ་དང་། ཕྱི་ནང་གི་སྔགས་སུན་འབྱིན་པ་
དང་། ཡེ་གཤེན་གྱི་ཏིང་ངེ་འཛིན་སུན་འབྱིན་པའོ། །དེ་ལྟར་སུན་ཕྱུང་ནས་ཐེག་པ་
འདི་ཡི་ངང་དུ་རྫོགས་པས་ཆེན་པོ། མ་རྫོགས་པ་ལ་གསང་ཞིང་དོན་བཟུང་དུ་ཡོད་
པས་ལུང་ཞེས་བྱའོ། ག གསུམ་པ་ལུང་གི་ཆེ་བ་བསྟན་པ་ནི། རྫོགས་དོན་གཅིག་ཏུ་
ཞེས་པ་ཐེག་པ་དགུའི་འབྲས་བུ་ནི་བོན་ཉིད་བདེ་བ་ཆེན་པོ་ལས་མེད་པའོ། །ཀུན་གྱི་
མི་རིག་ཅེས་པ། བོན་ཉིད་བདེ་བ་ཆེན་པོ་དེ། རང་ལ་ཡོད་པར་མི་རིག་ཅིང༌།
དབྱིབས་དང་ཁ་དོག་ཏུ་མ་གྲུབ་པས་འཕྲ་ཞིང་ཟབ་པའོ། །གཞུང་གི་དོན་བསྟན་པ་
ལ་གཉིས་ཏེ། གཞན་སུན་དབྱུང་བར་བསྟན་༼གང་ཞིག་བྱང་ཆུབ་༽པ་དང༌། རང་གི་
དོན་༼དེས་ན་འཁྲུལ་པའི་༽བསྟན་པའོ། །དེ་ལ་གཞན་སུན་དབྱུང་བར་བསྟན་པ་ལ་དོན་
བཞི་སྟེ། འདུས་བྱས་ཀྱི་དགེ་བ་སུན་༼གང་ཞིག༽དབྱུང་བ་དང་། འདུལ་ཁྲིམས་པ་སུན་
༼དེ་བཞིན་དགེ་བསྙེན་པ་༽དབྱུང་བ་དང་། ཕྱི་ནང་གི་སྡུག་བསྔལ་༼དེ་བཞིན་ཨ་དཀར་༽སུན་
དབྱུང་བར་དང༌། ཏིང་ངེ་འཛིན་སུན་དབྱུང་ཡེ་གཤེན་ཏིང་འཛིན་པས་༽བར་བསྟན་པའོ།
དྷ དེ་ལས་དང་པོ་འདུས་བྱས་ཀྱི་དགེ་བ་སུན་དབྱུང་བར་བསྟན་པ་ནི། གང་ཞིག་
ཅེས་པ། འོག་མ་བས་བྱང་ཆུབ་འབྲས་བུ་འདོད་པ་དེ་སངས་རྒྱས་ཞེས་པ། འཇུག་སྒོ་
186

སེམས་སྡེ། ལུང་དྲུག་གི་འགྲེལ་པ།
དང་ལྟ་བ་སྤྱོད་པ་ལམ་ལ་སྦྱང་པས་འགྲུབ་པའོ། །ཡེ་ནས་ཞེས་པ་རང་སེམས་ཡེ་ནས་
སངས་རྒྱས་པར་མ་རྟོགས་པས། འཕྲལ་གྱི་ཞེས་པ། འཕྲལ་གྱིས་རྩོལ་སྒྲུབ་སྣ་ཚོགས་
བྱས་པས་བོན་ཉིད་ཀྱི་འབྲས་བུ་གང་ལ་རྙེད་ཅེས་བྱའོ། །དུས་གསུམ་དུས་མེད་ཅེས་པ།
འདས་པ་དང་ད་ལྟ་བ་དང་མ་འོང་པ་དང་གསུམ་དུ་ཡིད་ལ་མི་བྱ་སྟེ། བྱང་ཆུབ་
སེམས་ལ་ཡེ་ནས་འདུ་འབྲལ་མེད་པའོ། །རྒྱུ་ལ་མ་བརྟེན་ཞེས་པ། ཐེག་པ་འོག་མ་བ་
བཞིན་དུ་རྒྱུ་བསོད་ནམས་ཀྱི་ཚོགས་ལ་བརྟེན་ནས། འབྲས་བུ་ཡེ་ཤེས་ཀྱི་ཚོགས་
བསགས་མི་དགོས་ཏེ། ཡེ་ནས་སངས་རྒྱས་ཡིན་པའང་ཐེག་མཆོག་ཅེས་བྱའོ། །རྒྱུ་
འབྲས་གཉིས་སུ་ཞེས་པ། ཐེག་པ་འོག་མ་བ་རྒྱུ་སྔོན་ལ་བཏང་ནས་འབྲས་བུ་ཕྱིས་ཐོབ་
ཏུ་རེ་བ་དེ་འཁོར་བའི་རྒྱུ་ཡིན་ནོ། །འབྲས་བུ་སངས་རྒྱས་དེ་ཞེས་པ། འབྲས་ནི་སྐྱེ་བ་
མེད་པ་ཡིན་ལ། བུ་ནི་འགག་པ་མེད་པ་ཡིན་ཏེ། འོག་མ་བས། རྒྱུ་འབྲས་སྐྱེ་འགག་
ཅན་དེ། གང་ལ་འགྲུབ་ཅེས་བྱའོ། ། ཅི་སྟེ་ཐེག་དམན་ཞེས་པ་ཐེག་པ་དམན་པ་ནི་
ཐེག་ཆེན་གྱི་དོན་མ་རྟོགས་པ་རྣམས་སོ། །བྱིས་པ་ནི་བརྡ་ལས་ཤེད་མ་བྱེ་བ་སྟེ་ཕྱིར་
འབྲེངས་པ་ནི་དེ་དང་ཁྱད་མེད་པའོ། །རྒྱུ་ལ་བརྟེན་ནས་ཞེས་པ། རྒྱུ་སྡུག་བསྔལ་ལ་
འབྲས་བུ་བདེ་བ་ཐོབ་ཏུ་རེ་བ་རྣམས་འཁྲུལ་པ་ཡིན་ཞེས་བྱའོ། །ཐེག་པ་འོག་མ་བའི་
སྤྱོད་པ་ནི་བྱིས་པའི་རྩེད་མོ་དང་འདྲ་སྟེ་སངས་རྒྱས་ཀྱི་འབྲས་བུ་མེད་ཅེས་བྱའོ། །ཨེ་
མ་བྱིས་པའི་ཞེས་པ། ཨེ་མ་ནི་འོག་མ་བ་ལ་གཏིང་སྐྱོན་ཅོང་དུ་གསུངས་པའོ། །བྱིས་
པ་ནི་ད་རེས་དོན་ལ་ཤེད་མ་བྱེ་མའི་འོག་མ་བ་ལ་སྨྲས་པའོ། །ལུགས་མའི་སྐུ་ལ་ཞེས་
པ། ལུགས་མའི་སྐུ་གཟུགས་ལ་སོགས་ལ་བཀུར་བསྟི་བྱས་ཀྱང་བོན་སྐུའི་ངོ་བོ་དེ་
ལས་མེད་ཅེས་བྱའོ། །ཐམས་ཅད་བོན་སྐུ་དེའི་ཞེས་པ། བོན་ཉིད་བྱང་ཆུབ་སེམས་ཀྱི་
དོན་རྟོགས་ན། ཕྱི་ནང་སྣོད་བཅུད་བོན་སྐུ་ཡིན་པ་ལ་ལུགས་སྐུ་དེའི་ཁ་ན་མེད་ཅེས་
བྱའོ། །ལུགས་སྐུ་ཕྱག་རྒྱ་ཞེས་པ། འོག་མ་པ་ལུགས་མའི་སྐུ་ཕྱག་རྒྱ་ལ་མཆོད་བསྟོད་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཀུར་སྟི་བྱེད་པ་དེ་ནི། འབྲས་བུ་སེམས་ཉིད་དང་མི་འཕྲད་པའོ། །དེའི་ཅི་ཕན་ཞེས་
པ། ཐམས་ཅད་བོན་སྐུ་རུ་མ་ཤེས་ན་མཆོད་བསྟོད་ལུགས་སྐུ་ལ་བྱས་པས་སངས་མི་
རྒྱ་ཞེས་བྱའོ། །རྣམ་པར་གྲོལ་བའི་ཞེས་པ། བྱང་ཆུབ་སེམས་ཀྱི་དོན་མ་རྟོགས་ན།
ལུགས་སྐུ་ལ་མཆོད་བསྟོད་བྱས་ཀྱང་། སེམས་ཉིད་གྲོལ་ཅིང་ཐར་པ་ཐོབ་པའི་རྒྱུ་མེད་
ཅེས་བྱའོ། །ཐམས་ཅད་ཕྱག་རྒྱ་ཉིད་དུ་ཞེས་པ། སེམས་ཉིད་རྟོགས་ན་སྣང་སྲིད་ལྷའི་
སྐུ་ཕྱག་རྒྱ་ཆེན་པོར་གནས་པ་ལ་བྱའོ། ། སྒྱུ་མའི་ཕྱག་རྒྱ་ཞེས་པ། གོང་མའི་དོན་མ་
རྟོགས་ན་འཕྲལ་གྱི་ལུགས་སྐུ་རྣམས་ནི། དཔེར་ན་སྒྱུ་མ་མཁན་གྱི་མིག་འཕྲུལ་དང་
འདྲ་སྟེ། འཁྲུལ་པ་ཡིན་ཞེས་བྱའོ། །དེའི་རྣམ་པར་གྲོལ་ཞེས་པ། ལུགས་སྐུ་མཆོད་
བསྟོད་བྱས་པས་གྲོལ་ལམ་རྙེད་ན་རང་རྒྱུད་པ་རྣམས་ཀྱང་སངས་རྒྱས་ཞེས་བྱའོ། །ཐ་
ཚན་བདེན་པར་ཞེས་པ། གང་ཟག་རྣམས་ཀྱི་ཤེས་པ་དེ་ཉིད་ལ་བདེན་པར་བཟུང་
ནས་དོན་ལ་འཕགས་མ་ནུས་ན། སྣ་ཚོགས་བོན་སྐུར་མཐོང་ཡང་སེམས་ལ་མ་ཕན་
ཏེ། སླར་ལ་འཁྲུལ་ཏེ་འཁོར་བར་འཁྱམས་ཞེས་བྱའོ། །དེས་དགེ་བསྙེན་དྲང་སྲོང་ལ་
སོགས་གང་ཟག་གི་གཤེན་པོ་རྣམས། ལུགས་མའི་སྐུ་ལ་བདེན་པར་བཟུང་ནས།
བདེན་པར་མཐོང་པས་མཆོད་བསྟོད་བྱེད། དེ་གྲོལ་བར་མི་འགྱུར་ཏེ་ཐར་པ་མི་ཐོབ་
པའོ། །གཡུང་དྲུང་སེམས་ཀྱི་ཞེས་པ། དད་པ་གཏིང་ནས་མ་སྐྱེས་པའི་ལོ་སྐམ་ལ་
བརྟེན་ནས། སེམས་ཉིད་དོན་ལ་མ་འབྱོངས་པའི་མཆོད་བསྟོད་སྣ་ཚོགས་བྱེད་པ་དེ་
ནི། ཆེ་བའི་ང་རྒྱལ་ཞེས་པ། ང་བོ་སྙམས་པའི་ང་རྒྱལ་གྱིས་བཅིངས་པ་ཡིན་ཏེ། དེས་
ན་ཁེ་གྲགས་ཀྱིས་བཅིངས་པ་གྲོལ་བར་མི་འགྱུར་ཞེས་བྱའོ། །དགེ་རྩ་སྡུག་བསྔལ་ཞེས་
པ། འདུས་བྱས་ཀྱི་དགེ་རྩ་རྒྱ་ཆེན་པོ་ལ་འབྱོངས་པས་སླར་སྡུག་བསྔལ་འཁོར་བའི་རྒྱུ་
ཡིན་ཞེས་བྱའོ། །གསེར་དངུལ་ཟངས་ལྕགས་ཞེས་པ། གསེར་དངུལ་ཟངས་ལྕགས་ལ་
ལུགས་སྐུ་དང་འབུར་དུ་གཏོད་པ་དང་བྲིས་སྐུ་དང་གཟུགས་སྣ་ཚོགས་པ་བཞེངས་
188

སེམས་སྡེ། ལུང་དྲུག་གི་འགྲེལ་པ།
ནས། བསྟོད་བཤགས་མཆོད་འབུལ་བྱས་པས་ཐར་པ་མ་ཐོབ་པའོ། །འབྲས་བུ་ཐར་པ་
ཞེས་པ། དེའི་ཐར་པའི་འབྲས་བུ་ཐོབ་པར་གཤེན་ལྷ་ཉིད་ཀྱིས་མ་བཤད་ཅེས་བྱའོ། །དེ་
ལ་སོགས་ཏེ་ཞེས་པ། གསུང་རབ་འབྲི་བ་དང་། ཀློག་པ་དང་། ལྷ་ཁང་བརྩིགས་པ་
དང་། མཆོད་རྟེན་བཞེངས་པ་རྣམས་ལ་ཡང་། འབྲས་བུ་མེད་དེ་སླར་འཆིང་བའི་
རྒྱུའོ། །ཐར་པ་མེད་དེ་ཅེས་པ། འདུས་བྱས་ཀྱི་དགེ་རྩ་དེ་ཉིད་རང་ཀས་བཅིང་ནས་
འཁོར་བའི་རྒྱུ་བྱེད་པའོ། །གཉིས་པ་འདུལ་ཁྲིམས་ལ་སུན་དབྱུང་བ་བསྟན་པ་ནི། དེ་
བཞིན་དགེ་བསྙེན་ཞེས་པ། དགེ་བསྙེན་ལ་སྡིག་བཅུ་སྤངས་པའམ། དྲང་སྲོང་པ་དེ་
བས་འདུལ་ཁྲིམས་སྣ་ཚོགས་བསྲུང་ནས་འབྲས་བུ་སྒྲུབ་སྟེ། དཀའ་ཐུབ་སྡོམ་པས་
ཞེས་པ། དེས་ན་དགེ་བསྙེན་དྲང་སྲོང་གི་ལུས་ངག་ཡིད་གསུམ་གྱི་དཀའ་ཐུབ་དང་
སྡོམ་ཁྲིམས་ཀྱིས་བྱང་ཆུབ་མི་ཐོབ་པའོ། །སྦུར་པས་ཞེས་པ། དཔེར་ན་སྦུར་པ་བལ་
ཁུད་དུ་འཐུམ་པ་དང་འདྲ་སྟེ། གཟུགས་བཞི་གཡབ་ཀྱིན་ཕྱིར་ལ་དམ་དུ་འགྲོ་བ་ཡིན་
ཏེ། རྩ་བ་ཡན་ལག་ཅེས་པ། དེ་བཞིན་དགེ་བསྙེན་དྲང་སྲོང་པའི་ལས་སུ་རྩ་བ་བཞི་
དང་ཡན་ལག་བརྒྱད་ཀྱི་སྡོམ་ཁྲིམས་བསྲུངས་ཡང་། རྣམ་རྟོག་བསྐྱེད་པས་ཞེས་པ།
སྦུར་པས་རྐང་ལག་གཡབ་པ་དང་འདྲ་སྟེ། ཉམས་ཀྱི་དོགས་པ་ལས་སོགས་པས་སླར་
ལ་བཅིང་ལ་འཁོར་བ་ལ་ལོང་འདོགས་པས་དམ་ཞེས་བྱའོ། །དཀའ་ཐུབ་སྡོམ་པ་
བསྲུང་ཞེས་པ་ནི་དཀའ་ཐུབ་སྡོམ་པས་འབྲས་བུ་མི་ཐོབ་སྟེ། སླར་ལ་བླ་མེད་རྫོགས་
པ་ཆེན་པོའི་དོན་ལས་གོལ་ཞེས་བྱའོ། །རྫོགས་ཆེན་འདི་ལ་ཞེས་པ། རྫོགས་ཆེན་འདི་
ཉིད་ཀྱི་ངང་དུ་མ་རྫོགས་པ་གཅིག་ཀྱང་མེད་དེ་ཀུན་རྫོགས་པའོ། །དགེ་སྡིག་སྤང་
བླང་ཞེས་པ། སྡིག་པ་བཅུ་སྤྱད་ཅིང་སྦྱོར་སྒྲོལ་ཁམ་ཆེ་ཡང་བགྲོད་པ་མེད་པས། ལམ་
ལ་མི་འགྲིབ་སྟེ་སྡིག་པ་སྤངས་ལ་དགེ་བ་དང་དུ་བླང་དུ་མེད་པའོ། །བྱང་ཆུབ་སེམས་
ལ་དགེ་སྡིག་གཉིས་སུ་མེད་པ་ལ། དགེ་བཅུ་སྡིག་བཅུ་སྤང་བླང་བྱེད་པ་རྣམས།
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྫོགས་ཆེན་གྱི་དོན་ལས་གོལ་ཞེས་བྱའོ། །སེམས་ཐིག་ལེ་ཉག་གཅིག་ལ་སྤང་བླང་
གཉིས་སུ་མ་གྲུབ་པས། ཉག་གཅིག་གི་སྐུ་ཞེས་བྱའོ། །དགེ་སྡིག་གཉིས་སུ་ལྟ་བ་དགེ་
བསྙེན་ཞེས་པ། དེས་ན་བྱང་ཆུབ་ཀྱི་སེམས་ལ་དགེ་སྡིག་གཉིས་སུ་མ་གྲུབ་པ་ལ།
དགེ་བསྙེན་པ་ལས་སོགས་པས་གཉིས་སུ་འཛིན་པ་འཁྲུལ་པ་ཡིན་ཞེས་བྱའོ། །འཁྲུལ་
པའི་ལམ་ཞེས་པ། དེས་ན་དགེ་བསྙེན་དྲང་སྲོང་པའི་འདོད་པ་ནོར་བ་སྟེ་འབྲས་བུ་
མེད་ཅེས་བྱའོ། །རྫོགས་ཆེན་དོན་ལ་ཞེས་པ། རྫོགས་ཆེན་བོན་ཉིད་ཀྱི་དོན་ལ་དགེ་བ་
དང་སྡིག་པ་གཉིས་སུ་མེད། འཁོར་འདས་གཉིས་སུ་མེད། སངས་རྒྱས་སེམས་ཅན་
གཉིས་སུ་མེད་དེ་བྱང་ཆུབ་ཆེན་པོ་ཡིན། ཞེས་ཀུན་ཏུ་བཟང་པོས་བཤད། དགེ་སྡིག་
གཉིས་མེད་ཅེས་པ། སྡིག་བཅུ་སྤྱད་ཀྱང་ཀུན་ཏུ་བཟང་པོའི་རོལ་པའི་རྒྱན་དུ་ཤར་ཏེ།
སྡིག་པ་ཉིད་བྱང་ཆུབ་སེམས་ཡིན་པས་སོ། །དེས་ན་དགེ་སྡིག་གཉིས་སུ་བྱང་ཆུབ་
སེམས་ལས་མེད་པས་སོ། །ཞེ་སྡང་མ་སྤངས་ཞེས་པ། བྱང་ཆུབ་ཀྱི་སེམས་རྟོགས་ན་
ཞེ་སྡང་སེམས་ལས་བྱུང་པས་སེམས་ཡེ་ནས་སངས་རྒྱས་ཡིན་ཏེ། དེས་ན་ཞེ་སྡང་ཡང་
སངས་རྒྱས་པས་ལམ་དུ་མཚོན་ཞེས་བྱའོ། ། མི་ལེན་མི་སྤོང་ཞེས་པ། བྱང་ཆུབ་མི་ལེན་
ཞེ་སྡང་མི་སྤང་སྟེ། སེམས་ཉིད་ཐིག་ལེ་ཉག་གཅིག་ཏུ་གནས་པའོ། །ཐིག་ལེ་ཉག་
གཅིག་ནི་གཤེན་རབ་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ཡིན་ཞེས་བྱའོ། །དཀའ་
ཐུབ་སྡོམ་པས་ཞེས་པ། དགེ་བསྙེན་དྲང་སྲོང་གི་དཀའ་ཐུབ་སྡོམ་པས་བྱང་ཆུབ་མི་
ཐོབ་པར་བསྟན་པའོ། ཆ གསུམ་པ་ཕྱི་ནང་གི་སྡུག་བསྔལ་སུན་དབྱུང་བར་བསྟན་
པ་ནི། དེ་བཞིན་ཨ་དཀར་ཞེས་པ། སྔགས་ཕྱི་ནང་གི་འབྲས་བུ་མི་ཐོབ་པར་བསྟན་
པའོ། །བྱང་ཆུབ་ཅེས་པ་འབྲས་བུ་བས་བྱང་ཆུབ་དང་མི་ཐོབ་ཅེས་བྱའོ། །ཏིང་འཛིན་
འབྱུང་འཇུག་ཅེས་པ། ཏིང་འཛིན་རྣམ་གསུམ་རིམ་གྱིས་བསྒོམས་པས་ལྷར་བསྐྱེད་པ་
དེ་ནི། སེམས་ཀྱི་སྡུག་བསྔལ་ཡིན་ཏེ་ཐར་པ་མི་ཐོབ་ཅེས་བྱའོ། །སྟོང་ཉིད་རྒྱུ་དང་སྙིང་
190

སེམས་སྡེ། ལུང་དྲུག་གི་འགྲེལ་པ།
རྗེ་ཞེས་པ། བསྐལ་པ་གསུམ་དུ་སྟོང་ཉིད་སྙིང་རྗེ་ལ་སོགས་རྒྱུ་རུ་ཚད་མེད་པ་གཞི་
བཞག་ནས། དེ་ལས་འབྱུང་བ་རིམ་བརྩེགས་སུ་བསྐྱེད་ནས། གཞལ་ཡས་ཁང་ཞེས་
པ། དེ་སྟེང་གཞལ་ཡས་ཁང་དང་གདན་དུ་བཅས་པ་བསྐྱེད། དེ་ལས་སེང་གེ་ལ་
སོགས་པ་དང་ཉི་ཟླ་པད་མའི་གདན་ཁྲིར་བསྐྱེད། གཟུགས་སྐུ་བཟླས་བརྗོད་ཅེས་པ།
དེ་ལས་ཡིག་འབྲུ་ལས་ལྷ་སྐུ་བསྐྱེད་ནས། ལྷ་སྐུ་ལ་བཟླས་བརྗོད་དང་མཆོད་བསྟོད་
བྱེད་པ་དེས། དམ་པར་ཞེས་པ། ཡང་དག་པའི་བདེན་པར་བཟུང་ནས། མོས་པ་
བྱས་ཀྱང་འབྲས་བུ་མི་ཐོབ་པའོ། །རང་རིག་གཉན་པར་ཞེས་པ། རང་རིག་པའི་རྒྱལ་
པོའི་དོན་གཉན་པར་རྟོགས་ན། གོང་མའི་དོན་ལ་བྱང་ཆུབ་རེ་བ་རྟོག་པ་སྟེ་བྱིས་པའི་
ལས་ཞེས་བྱའོ། །གཟུགས་སྐུ་དེ་ལ་མཉམ་པའི་ཞེས་པ། དངོས་པོ་མེད་པ་ལས་ཡོད་
པར་བཟུང་བའི་གཟུགས་སྐུ་དེ་ལ། བོན་ཉིད་མཉམ་པའི་དོན་མི་འབྱུང་ཞེས་བྱའོ། །
རྟོག་པའི་བྱ་བྱེད་དེ་ནི་ཞེས་པ། རྟོག་པས་རྟོག་པ་བསྒོམ་པས་སངས་མི་རྒྱ་སྟེ། དཔེར་
ན་ཁྲག་གིས་ཁྲག་མི་འདག་པ་དང་འདྲའོ། །དེ་ནི་འཁོར་བའི་རྒྱུ་སྟེ་ཞེས་པ། ཨ་
དཀར་ལྷ་ཡི་མཚན་བཅས་ལ་སངས་རྒྱས་ཀྱི་འབྲས་བུ་རེ་བ་དེ་འཁོར་བའི་རྒྱུ་བྱེད་
པའོ། ། མི་བརྟག་བརྟག་ཏུ་ཞེས་པ། བྱང་ཆུབ་སེམས་ལ་མི་བརྟག་སྟེ་ཁ་དོག་དང་
དབྱིབས་སུ་གྲུབ་པ་མེད་པས་བརྟག་ཏུ་མེད་ཅེས་བྱའོ། སེམས་ཉིད་དེ་བོན་ཉིད་ཀྱི་
ཀློང་ནས་བདེ་ཞེས་བྱའོ། །བདེ་བ་དེའི་བདེ་བ་ཞེས་པ། བྱང་ཆུབ་ཀྱི་སེམས་བདེ་བ་
དེས། བོན་ཉིད་བདེ་བ་ཆེན་པོ་རང་ལ་ཡོད་པས་ཚོལ་ཞེས་བྱའོ། །བཙལ་བས་མི་རྙེད་
ཅེས་པ། བྱང་ཆུབ་ཀྱི་སེམས་བདེ་བ་རང་ལ་ཡོད་པ་བཞག་ནས། རྩོལ་སྒྲུབ་དྲག་པོས་
བདེ་བ་ཞིག་གཞན་ན་ཡོད་སྙམ་ནས་ཚོལ་བ་དེ། བཙལ་བས་མི་རྙེད་དེ་སེམས་ཉིད་
རྟོགས་ན་བདེ་བའི་ཀློང་ཞེས་བྱའོ། །བདེ་བའི་རྫོགས་ཆེན་ཞེས་པ། བོན་ཉིད་བདེ་
ཆེན་ངང་དུ་སེམས་ཉིད་བདེ་ཆེན་རྫོགས་པའི་ཐེག་ཆེན་འདི་ལ། ཐེག་པ་འོག་མ་བས་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མི་དཔོགས་ཞེས་བྱའོ། ། དེ་ནི་སངས་རྒྱས་ཉིད་དེ་ཞེས་པ། བྱང་ཆུབ་ཀྱི་སེམས་ནི་ཐིག་
ལེ་ཉག་གཅིག་ཏུ་གནས་ཞེས་བྱའོ། ། ཕྱི་ནང་སྡུག་བསྔལ་ཞེས་པ། སྔགས་ཕྱི་ནང་གིས་
རང་གི་སེམས་རང་གིས་མ་རྟོགས་པས། སངས་རྒྱས་ཀྱི་འབྲས་བུ་མེད་དེ་རྩོལ་སྒྲུབ་སྣ་
ཚོགས་རྟོགས་པའི་རྒྱུའོ། ། དེ་ཉིད་ལྡན་པའི་ཞེས་པ། བྱང་ཆུབ་ཀྱི་སེམས་རྟོགས་ན་
བོན་ཉིད་དང་ལྡན་པས། ཐེག་པ་ཐམས་ཅད་རྫོགས་ཏེ་གཤེན་རབ་ཅེས་བྱའོ། །རྟོགས་
པ་ཉིད་ན་ཡེ་ཤེས་ཞེས་པ། གོང་མའི་དོན་རྟོགས་ཙམ་ན། རྟོག་པ་ཉིད་ཀྱང་ཡེ་ཤེས་
ཀྱི་གྲོགས་སུ་འཆར་བས། དཔེར་ན་ནགས་ཚལ་ལ་མེ་མཆེད་པ་ལྟ་བུའོ། །དེ་ལྟར་
རྟོགས་ན་ཐ་ཚན་ཞེས་པ། བྱང་ཆུབ་ཀྱི་སེམས་རྟོགས་ན་སེམས་ཅན་ཐམས་ཅད་
སངས་རྒྱས་པ་ཡིན་པ་ལ་བྱའོ། །དེ་ལྟར་མ་རྟོགས་ཞེས་པ། སྔགས་ཕྱི་ནང་གི་སེམས་
མ་རྟོགས་པར་སངས་རྒྱས་རེ་བ་ནི་འཁྲུལ་པའི་གཞི་ཡིན་ཞེས་བྱའོ། །གླེན་ཆེན་དེ་
ཡིས་ཞེས་པ། སྔགས་ཕྱི་ནང་སྤྱད་པས་འབྲས་བུ་ཐོབ་ཏུ་རེ་བ་དེ་ནི། གླེན་ཆེན་ཞེས་
བྱ་བ་མཐར་ཐུག་གི་དོན་ལ་གླེན་པ་སྟེ། སངས་རྒྱས་ཀྱི་འབྲས་བུ་ནམས་ནས་མེད་
ཅེས་བྱའོ། ཇ བཞི་པ་ཏིང་ངེ་འཛིན་སུན་དབྱུང་བར་བསྟན་པ་ནི། ཡེ་གཤེན་ཏིང་
འཛིན་ཞེས་པ། ཡེ་གཤེན་པས་ཏིང་ངེ་འཛིན་བརྒྱད་ཅུ་རྩ་གཉིས་ཀྱི་ལམ་ལ་ཞུགས་པ་
དེ་ཡང་། གང་ལ་ཞེན་འཛིན་ཞེས་པ། ཏིང་ངེ་འཛིན་གྱི་སྒོ་གང་ལ་ཞུགས་ཀྱང་།
འཛིན་པའི་ཡིད་དེ་རྟོག་པའི་ས་བོན་ཡིན་ཞེས་བྱའོ། །ཏིང་ངེ་འཛིན་དུ་བྱ་བ་ཞེས་པ།
ཡང་དག་པའི་དོན་ལ་ཏིང་ངེ་འཛིན་དུ་བཟུང་རྒྱུ་བྱ་བ་རྡུལ་ཙམ་ཡང་མེད་ཅེས་བྱའོ། །
གང་ལ་གཟའ་གཏད་ཅེས་པ། ཇི་ལྟར་བསྒོམ་ཀྱང་གཟའ་གཏད་ཅན་གྱི་བསྒོམ་པ་ཡིན་
ཏེ། དེས་འཁྲུལ་པའི་ལས་ཞེས་བྱའོ། །འཁྲུལ་པ་དེ་ཡིས་དེ་དོན་ཞེས་པ། གཟའ་
གཏད་ཅན་དེ་ནི་འཁྲུལ་པ་ཡིན་པས་ན། འཁྲུལ་པས་མ་འཁྲུལ་པའི་དོན་མི་རྙེད་ཅེས་
བྱའོ། །རང་གི་དོན་བསྟན་པ་ལ་གཉིས་ཏེ། གཞན་གྱིས་མི་གྲོལ་༼དཔེར་ན་འཁྲུལ་པའི་༽
192

སེམས་སྡེ། ལུང་དྲུག་གི་འགྲེལ་པ།
འདིས་གྲོལ་བར་བསྟན་པ་དང་། བཤད་བརྗོད་ལས་འདས་པར་༼རྫོགས་ཆེན་འདིའི་དོན་༽
བསྟན་པའོ། ཉ དང་པོ་གཞན་གྱིས་མི་གྲོལ་འདི་ཡིས་གྲོལ་བར་བསྟན་པ་ནི། དེས་
ན་འཁྲུལ་པའི་ཞེས་པ། ཐེག་པ་འོག་མ་རྣམས་འཁྲུལ་པ་ཡིན་པས། རྫོགས་ཆེན་འདི་
དོན་ཞེས་པ། སེམས་ཅན་འཁྲུལ་པ་རྣམས་མ་འཁྲུལ་པའི་དོན་ལ་གཞུགས་ཕྱིར།
རྫོགས་པ་ཆེན་པོའི་དོན་བོན་ཉིད་དང་སེམས་ཉིད་ལ་ཁྱད་མེད་པའི་དོན་འདི་བསྟན་
པའོ། །དུག་ལྔའི་ནད་སེལ་ཞེས་པ། ཐེག་པ་འོག་མ་བས་དུག་ལྔ་བཀག་ནས་བསྒོམ་
པས། དུག་ལྔ་རྩོལ་བའི་ནད་ཀྱིས་ཟིན་པ་ཡིན་ཏེ། རྫོགས་པ་ཆེན་པོ་དུག་ལྔ་རང་ཡེ་
ཤེས་ལྔའི་རང་བཞིན་དུ་འདོད་པས། རྩོལ་བའི་ནད་སེལ་ཏེ་དགག་བྱ་དང་བྲལ་བའོ། །
དེས་ན་ཐེག་པ་ཆེན་པོའི་དོན་ཞེས་བྱའོ། །འདི་དོན་མ་རྟོགས་ཡེ་ཞེས་པ། སེམས་ཉིད་
བོན་སྐུ་རུ་མ་རྟོགས་དུག་ལྔ་ཡེ་ཤེས་སུ་མ་རྟོགས་པས། ཡེ་གཤེན་ལ་སོགས་ཀུན་ཞེས་
བྱའོ། །རྩོལ་བའི་ཉོན་མོངས་ཞེས་པ། ཉོན་མོངས་པ་བརྒྱད་ཁྲི་བཞི་སྟོང་ཡེ་ཤེས་
བརྒྱད་ཁྲི་བཞི་སྟོང་དུ་མ་རྟོགས་པས། རྩོལ་སྒྲུབ་སྤང་བླང་སྣ་ཚོགས་ཀྱིས་དམ་དུ་
བཅིངས་པའོ། །གཞན་གྱིས་མི་གྲོལ་ཞེས་པ། རྫོགས་པ་ཆེན་པོ་འཁོར་བ་གང་ཡིན་པ་
མྱ་ངན་ལས་འདས་པ་ཡིན་ལ། སེམས་ཅན་གང་ཡིན་པ་སངས་རྒྱས་ཡིན། འཁྲུལ་པ་
གང་ཡིན་པ་ཤེས་རབ་ཡིན་པས། བཅིངས་རྒྱུ་མེད་དེ་རང་སར་གྲོལ་བའོ། །འཁོར་བ་
འདི་ལ་ཞེས་པ། འཁོར་བ་ལ་གཉིས་ཏེ། ཟོ་ཆུ་བརྒྱུད་མ་ལྟར་འཁོར་བ་དང་། ཤིང་
རྟའི་འཕང་ལོ་ལྟར་འཁོར་བའོ། །དེ་ལ་ཟོ་ཆུ་བརྒྱུད་མ་ལྟར་འཁོར་བ་ནི། འགྲོ་དྲུག་
གཅིག་ནས་གཅིག་ཏུ་འཁོར་བའོ། །ཤིང་རྟའི་འཕང་ལོ་འདྲ་བ་ནི། དམྱལ་བ་ནས་
དམྱལ་བར་འཁོར་ཏེ། དེ་བཞིན་དུ་ཡི་དྭགས་སུ་འཁོར། བྱོལ་སོང་ནས་བྱོལ་སོང་དུ་
འཁོར། མི་ནས་མི་རུ་འཁོར། ལྷ་མིན་ནས་ལྷ་མིན་དུ་འཁོར། ལྷ་ནས་ལྷ་རུ་འཁོར་བ་
ལ་བྱའོ། ཏ གཉིས་པ་བཤད་ལས་འདས་པར་བསྟན་པ་ནི། རྫོགས་ཆེན་འདི་དོན་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཞེས་པ། རྫོགས་ཆེན་འདིའི་དོན་ནི། ཞེ་སྡང་བྱམས་པར་རྫོགས་པས་དམྱལ་བའི་སྡུག་
བསྔལ་ལས་ཐར། འདོད་ཆགས་སྦྱིན་པར་རྫོགས་པས་ཡིད་དྭགས་འཁོར་བ་ལས་ཐར།
གཏི་མུག་ཡེ་ཤེས་སུ་རྫོགས་པས་བྱོལ་སོང་འཁོར་བ་ལས་ཐར། འཕྲག་དོག་ཡངས་
པར་རྫོགས་པས་མི་འཁོར་བ་ལས་ཐར། ང་རྒྱལ་ཞི་བར་རྫོགས་པས་ལྷ་མིན་འཁོར་བ་
ལས་ཐར། ཁོང་ཁྲོ་ཞི་དལ་དུ་རྫོགས་པས་ལྷ་རྣམས་འཁོར་བ་ལས་ཐར་རོ། །རྫོགས་
ཆེན་དོན་དུ་ཞེས་པ། དོན་གོང་མ་ལྟར་རྟོགས་ན་དུག་ལྔ་སྨན་དུ་འགྱུར་བ་ཡིན་ཏེ།
འདིས་མ་གཡོས་པར་ཞེས་པ། སྨན་དུ་གྱུར་པས་དམྱལ་བ་ཚ་གྲང་ནད་ལས་སོས་པའོ།
ཡི་དྭགས་བཀྲེས་སྐོམ་ནད་ལས་སོས། བྱོལ་སོང་གླེན་ལྐུགས་ནད་ལས་སོས། མི་འགྱུར་
བ་ལ་སོགས་ཆུ་བོ་བཞིའི་ནད་ལས་སོས། ལྷ་མིན་འཐབ་རྩོད་ནད་ལས་སོས་པའོ། །ལྷ་
ཕམ་ལྟུང་གི་སྡུག་བསྔལ་ནད་ལས་སོས་པའོ། །འདི་དོན་གཉིས་འཛིན་ཞེས་པ།
སེམས་ཉིད་ཐིག་ལེ་ཉག་གཅིག་ལ་བདག་གཞན་གཉིས་སུ་འཛིན་པ་དང་མ་བྲལ་ལམ་
མི་རྙེད་ཅེས་བྱའོ། །གང་ཞིག་གཉིས་འཛིན་དག་དང་ཞེས་པ། གཉིས་འཛིན་ནི་ཞེ་
སྡང་ལ་སོགས་དུག་ལྔ་དང་། བྱམས་པ་ལ་སོགས་ཡེ་ཤེས་ལྔ་དང༌། སངས་རྒྱས་དང་
སེམས་ཅན་གཉིས་སུ་བཟུང་ནས་མ་བྲལ་ན། ཤིན་ཏུ་ནད་གདུངས་ཞེས་པ། དོན་
གོང་མ་གཉིས་མེད་དུ་མ་རྟོགས་ན། དུག་ལྔའི་ནད་ཀྱིས་འཁོར་བ་རུ་གདུངས་པས་
གསོ་གླག་མེད་ཅེས་བྱའོ། །བྱ་བྱེད་དུས་ཚིགས་ཞེས་པ། བྱ་བྱེད་དུས་ཚིགས་བཟུང་
ནས་སེམས་ཅན་གྱི་དོན་བྱེད་པ་ལྟར། རང་གིས་མ་བསྒྲུབས་ཞེས་པ། སེམས་ཉིད་མ་
རྟོགས་པར་དྲང་དོན་དུ་བྱ་བྱེད་སྣ་ཚོགས་བྱེད་ཅིང་གཞན་ལ་སྟོན་པ་དེ་ནི། ཉ་སྟོང་
ཚེས་བརྒྱད་ལས་སོགས་ཏེ། དཔེར་ན་བྱ་བྱེད་དུས་ཚིགས་བཟུང་བ་འདྲ་སྟེ། ཐེག་པ་
འོག་མ་བས་དོན་མ་རྟོགས་པར། ལྟ་སྤྱོད་འཇུག་སྒོ་མང་པོ་ནས་སྤྱད་ཀྱང་། གཞན་གྱི་
དོན་བྱས་ཞེས་པ། སེམས་ཅན་གྱི་དོན་བྱས་ཀྱང་བདག་ཉིད་རང་ལ་མ་ཕན་ཏེ།
194

སེམས་སྡེ། ལུང་དྲུག་གི་འགྲེལ་པ།
འབྲས་བུ་མ་ཐོབ་པས་ཅི་ཕན་ཏེ། དཔེར་ན་ཁྱི་ཧ་སེང་སྟེགས་པ་དང་འདྲ། ཚི་ཆད་
པ་ཡིན་ནོ། །ཐེག་པ་བརྒྱད་དུ་ཞུགས་ཞེས་པ། ཡེ་གཤེན་མན་ཆད་ཀྱི་ལྟ་སྤྱོད་འཇུག་
སྒོ་བསྲུང་ཁྲིམས་ཇི་སྙེད་ཅིག་གི་སྒོ་ནས་ཞུགས་ཀྱང༌། དོན་ས་དང་ལམ་ལ་སྦྱངས་
ཀྱང་། རྫོགས་ཆེན་འདི་མ་ཞེས་པ། རྫོགས་ཆེན་གྱི་དོན་མ་རྟོགས་པར་སངས་མི་རྒྱ་
ཞེས་བྱའོ། །གཞན་ལ་འདི་མེད་ཅེས་པ། ཐེག་པ་འོག་མ་བ་རང་སེམས་མ་རྟོགས་པར།
དྲང་སྲོང་གི་བོན་སྤྱོད་པ་དེ་ནི། དོན་བོན་ཉིད་ནི་མེད་དེ་དཔེར་ན་སྣོད་སྒོ་སྟོང་པ་
དང་འདྲ་ཞེས་བྱའོ། །འདི་ལས་གཞན་མེད་ཅེས་པ། རྫོགས་ཆེན་སེམས་ཉིད་ཀྱི་དོན་
མ་རྟོགས་པར། འོག་མ་ལྟར་དུ་རྩོལ་སྒྲུབ་མི་དགོས་པས། སྐུ་དང་ཡེ་ཤེས་ལས་སོགས་
ངང་ངམ་ཤུགས་ལས་འབྱུང་བས། འདི་ལས་ལྷག་པའི་བོན་ཉིད་གཞན་ན་མེད་པས།
དཔེར་ན་གསེར་གྱི་ཕྱིས་བུ་དང་འདྲའོ། །མཇུག་གི་དོན་བསྟན་པ་ལ་གཉིས་ཏེ།
གཞན་དོན་མ་ཡིན་པར་བསྟན་པ་དང་། འདི་ཀུན་ལ་མི་བསྟན་པར་ཉག་གཅིག་མི་
འགྱུར་༽བསྟན་པའོ། ཐ དང་པོ་གཞན་དོན་མ་ཡིན་པར་བསྟན་པ་ནི། རྫོགས་ཆེན་
དོན་ནི་རྩོལ་སྒྲུབ་མཐའ་༼རྫོགས་ཆེན་འདི་ཡིས་༽ལས་འདས་ཞེས་པ། འོག་མ་བ་བཞིན་དུ་
རྩོལ་སྒྲུབ་བྱ་མི་དགོས་ཏེ། སངས་རྒྱས་ཀ་དག་ཏུ་འདས་པའོ། །བཤད་བརྗོད་ཅེས་པ།
འོག་མ་བས་བཤད་བརྗོད་རྩོལ་སྒྲུབ་བྱས་ནས་ཐར་པ་ཐོབ་ཏུ་རེ་བ་དེ་ནི། ཅོལ་བུ་
ཆུང་འཇའ་ཚོན་འདེད་པ་དང་འདྲ་སྟེ། གཅམ་བུ་ལག་སྟོང་ཡིན་ཞེས་བྱའོ། །དུས་
གསུམ་གྱི་གཤེན་རབ་རྣམས་ཀྱིས་ཀྱང་རྫོགས་ཆེན་འདིའི་དོན་ལ། བཤད་བརྗོད་རྩོལ་
སྒྲུབ་དག་གིས་མ་བཙལ་ཏེ། རང་ཉིད་སེམས་ལ་ཞེས་པ། རང་གིས་རང་གི་སེམས་ལ་
བལྟས་ནས་སངས་རྒྱས་སྒྲུབ་པ་ཡིན་ནོ། །རྫོགས་པ་ཆེན་པོའི་ཞེས་པ། རྫོགས་ཆེན་
སེམས་ཉིད་ཀྱི་དོན་རྟོགས་ན་འཁོར་འདས་ཐམས་ཅད་ཀྱི་དོན་བོན་ཉིད་ཡིན་ཞེས་
བྱའོ། ། བློ་འཆལ་འདིའི་ཞེས་པ། ཐེག་པ་འོག་མ་བ་རྫོགས་ཆེན་འདི་ཉིད་ཀྱི་དོན་ལ་མི་
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྤྱོད་པར། རྩོལ་སྒྲུབ་སྣ་ཚོགས་བྱེད་པ་དེ་བློ་འཆལ་བའོ། ། ཆུ་ལག་དྲུང་དུ་ཞེས་པ།
རྩོལ་སྒྲུབ་ཀྱི་སྒོ་ནས་འབྲས་བུ་ཚོལ་བ་དེ་ནི། རྒྱ་མཚོའི་དྲུང་དུ་སྐོམ་གྲིར་ཤི་ཞེས་བྱ་སྟེ།
འཁོར་བ་རུ་སྐྱེ་རྒས་ན་འཆིའི་ཆུ་བོས་གདུངས་ནས་ཤི་བ་ཡིན་ནོ། །གལ་ཏེ་གཞན་གྱི་
དོན་ལ་ཞེས་པ། འོག་མ་རང་ཅིག་གིས་གཅིག་གི་དོན་ལ་ཡིད་ཆེས་ནས་འདུག་པ་དེ།
དེ་ཡིན་སྙམ་ཡང་ཞེས་པ། དེའི་དོན་བོན་ཉིད་རང་ཡིན་སྙམ་ཡང་དེས་བོན་ཉིད་ཀྱི་
དོན་མ་རྟོགས་པ་ལ་བྱའོ། །མཆོང་བུ་བྱི་དོར་ཞེས་པ། དཔེར་ན་མཆོང་བུ་ལ་བྱི་དོར་
བྱས་ཀྱང་རིན་པོ་ཆེའི་དགོས་འདོད་མི་འབྱུང་བ་དང་འདྲ་བར། ཐེག་པ་འོག་མའི་
འབད་རྩོལ་ལ་སངས་རྒྱས་ཀྱི་དགོངས་པ་མི་འབྱུང་བའོ། །སོལ་བས་བསྐྱེགས་པར་
ཞེས་པ། 
འོག་མ་བར་སེམས་ཉིད་མ་རྟོགས་པ་སངས་རྒྱས་ཡིན་ཟེར་བ་དེ། དཔེར་ན་
སོལ་བ་ལ་རྒྱན་ཆས་སྣ་ཚོགས་བྱས་པས་ཙན་དན་ཡིན་ཟེར་བ་དང་འདྲ་སྟེ། དེའི་
དགོས་འདོད་མི་འགྲུབ་ཅེས་བྱའོ། ད གཉིས་པ་འདི་ཀུན་ལ་མི་བསྟན་པར་བསྟན་པ་
ནི། ཉག་གཅིག་མི་འགྱུར་ཞེས་པ། བོན་ཉིད་ཐིག་ལེ་ཉག་གཅིག་ལ་འགྱུར་བ་མེད་
པས་གཡུང་དྲུང་མཆོག་གི་སྐུ་ཞེས་བྱའོ། །འདི་དོན་འདི་ཞེས་པ། བོན་ཉིད་བདེ་བ་
ཆེན་པོ་ལ་དབྱིབས་དང་ཁ་དོག་མ་གྲུབ་པས། དངོས་པོ་མཚན་མ་འདི་འདྲ་ཞེས་བྱ་
བར་བསྟན་པ་དཀའོ། ། བླ་མེད་རྫོགས་པ་ཞེས་པ། རྫོགས་པ་ཆེན་པོ་གདོད་མ་ནས་
ཡེ་སངས་རྒྱས་པ། སངས་རྒྱས་ཉག་གཅིག་གི་སྐུར་གནས་པ། ཀུན་ལ་ཁྱབ་པ་ཡོངས་
ལ་བདལ་པ། རྒྱུ་ཡིས་མ་བསྐྱེད་རྐྱེན་གྱིས་མི་འཇིག་པ། ཁ་དོག་དང་དབྱིབས་སུ་མ་
གྲུབ་པ་དེ། བྱིས་པ་བརྒྱད་པོ་ཞེས་པ། འོག་མ་བའི་དོན་ལ་ཤེད་མ་བྱེ་བ་བྱིས་པ་དང་
འདྲ་བས་བརྒྱད་པོ་སྐྲག་ཅིང་བསྔངས་པའོ། །སུ་ལ་མི་བསྟན་ཞེས་པ། རང་སེམས་
རྟོགས་པ་དེ་ཉིད་རང་བོན་ཉིད་ཀྱི་དོན་དེ་ཡིད་ལ་བརྣག་པའོ། །ཀུན་ལ་བསྟན་ན་
ཞེས་པ། ཁ་གཅིག་སྒྲོས་འདོགས་ཁ་གཅིག་སྐུར་པ་འདེབས། ཁ་གཅིག་དོན་མ་རྟོགས་
196

སེམས་སྡེ། ལུང་དྲུག་གི་འགྲེལ་པ།
པར་སྤྱོད་པ་ལ་ཞུགས་པས། ཕལ་ཆེ་ལ་བསྟན་ན་དངངས་པ་དང་། རྫོགས་ཆེན་ལ་
སྒྲོ་སྐུར་བཏབ་པས་དམྱལ་བར་སྐྱེ་ཞེས་བྱའོ། །འདི་དོན་ལྟ་སྒོམ་ཞེས་པ། ལྟ་བསྒོམ་
སྤྱོད་པར་འཁྲུགས་པའི་གང་ཟག་དེ་ནི། སྤྱོད་པ་མ་ཆགས་ཞེས་པ། ཆགས་སྡང་དང་
བྲལ་བ་དེ་ཕྱོགས་ལས་རྒྱལ་བའི་སྤྱོད་པས། བྱ་སྤྱོད་འཕྲ་མོ་སུན་དབྱུང་བའོ། །ལྟ་བ་
འདི་དོན་ཞེས་པ། ལྟ་བ་བོན་ཉིད་ཕྱིན་ཅི་མ་ལོག་པ་ཕྱོགས་མེད་ཀུན་ཏུ་རང་ཤར་
བའི་དོན་དེ། འོག་མ་བ་ལ་མི་བསྟན་ཞེས་བྱའོ། །འདི་དོན་མ་རྟོགས་ཞེས་པ། བོན་
ཉིད་དོན་སེམས་ཉིད་ཀྱིས་མ་རྟོགས་པར་འོག་མའི་སྒྲོས་སྐུར་བཏབ་ན། ཁམས་
གསུམ་ཞེས་པ། འདོད་ཁམས་གཟུགས་ཁམས་གཟུགས་མེད་ཀྱི་ཁམས་གསུམ་ཀའི།
སེམས་ཅན་བསད་པ་དང་མཉམ་པའོ། །ཅེས་སུན་འབྱིན་ཞེས་པ། ཀུན་ཏུ་བཟང་
པོས་དེ་སྐད་གསུངས་བྱ་བའི་དོན་ནོ། །དེས་ན་ཀུན་ཏུ་བཟང་པོའི་ཐུགས་ཀྱིས་ཉིང་
ཁུར་བཤད། ཡེ་གཤེན་གཙུག་ཕུད་ཀྱི་དངོས་གྲུབ་ཡིན། སུན་འབྱིན་རྫོགས་ཆེན་
གསང་བའི་ལུང་ཞེས་བྱ་བ། ལུང་ཐམས་ཅད་ཀྱི་ཡང་རྩེའོ། །རྫོགས་སོ། །རྒྱ་རྒྱ་རྒྱ། རྒྱ་
རྒྱ་རྒྱ། རྒྱ་རྒྱ་རྒྱ།
༧ ཀུན་བཟང་བདེ་ཆེན་ངང་ལ་ཕྱག་འཚལ་ལོ། །རང་འབྱུང་ཉག་གཅིག་སེམས་
ཀྱི་ལུང་འདི་ལ་སྤྱི་དོན་གསུམ་གྱིས་བསྟན་ཏེ། ཀླད་ཀྱི་དོན་བསྟན་ཀུན་ཏུ་བཟང་པོ་བདེ་
བའི་ངང་༽པ་དང་། གཞུང་གི་དོན་བསྟན་༼རང་ཉིད་སེམས་ཉིད་གཉིས་སུ་༽བསྟན་པ་དང་།
མཇུག་གི་དོན་བྱང་སེམས་ལྷུན་སྟུག་རི་བོ་༽བསྟན་པའོ། །ཀླད་ཀྱི་དོན་བསྟན་པ་ལ་གསུམ་
སྟེ། ཕྱག་འཚལ་བར་ཀུན་ཏུ་བཟང་པོ་བདེ༽བསྟན་པ་དང་། ལུང་གི་༼ཐུགས་རྗེ་ཆེན་པོའི་༽
མཚན་བསྟན་པ་དང་། ལུང་གི་ཆེ་བ་བསྟན་ལུང་རྣམས་ཀུན་གྱིས་༽པའོ། །
ཀ དེ་ལས་དང་པོ་ཕྱག་འཚལ་བར་བསྟན་པ་ནི། ཀུན་ཏུ་བཟང་པོ་བདེ་བའི་ངང་
ལ་ཕྱག་འཚལ་ལོ། ཞེས་པ་ནི་གོང་མ་དང་མཐུན། ཁ གཉིས་པ་ལུང་གི་མཚན་བསྟན་
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་ནི། ཐུགས་རྗེ་ཆེན་པོ་ཞེས་པ། ཐུགས་རྗེའི་ངོ་བོ་དང་། ངེས་ཚིག་དང་། དབྱེ་བ་
ལ་སོགས་ལ་གོང་དུ་བཤད་པ་ལྟར་རོ། །བྱིན་གྱིས་བརླབས་ཀྱི་ཞེས་པ། དཔེར་ན་
བྱིན་ནམ་མཁའ་རླབས་སྤྲིན། བྱིན་སྤྲིན་ལ། རླབས་ཆར་པ། བྱིན་ཆར་པ་ལ། རླབས་
མེ་ཏོག །དེ་དང་འདྲ་བར། བྱིན་བོན་སྐུ་ལ། རླབས་ལོངས་སྐུ། བྱིན་ལོངས་སྐུ་ལ།
རླབས་སྤྲུལ་སྐུ་ཡིས་འགྲོ་དོན་མཛད་པ་ལ་བྱའོ། །ཤུགས་ཀྱིས་བཤད་ཅེས་པ། རང་
བཞིན་དང༌། ཏིང་ངེ་འཛིན་དང་། ཚིག་དང་ཡི་གེས་ཐུགས་རྗེས་བྱིན་གྱིས་རླབས་ཀྱི་
དོན་བཤད་པའོ། །རང་འབྱུང་ཞེས་པ་ནི། བོན་ཉིད་ཕ་ཡི་རྒྱུ་ལས་མ་བྱུང༌། མའི་རྐྱེན་
ལས་ཀྱང་མ་བྱུང་སྟེ། རང་ལས་རང་བྱུང་བ་ལ་བྱའོ། ། །
ག གསུམ་པ་ལུང་གི་ཆེ་བ་བསྟན་པ་ནི། ལུང་རྣམས་ཀུན་གྱི་ཞེས་པ། ལུང་ནི་
དོན་བཟུང་དུ་ཡོད་པ། རྣམས་ནི་མ་ལུས་པ། རྒྱལ་པོ་འཁོར་བ་ལས་རྒྱལ་བའོ། །འགྲོ་
བ་ཀུན་ལ་ཞེས་པ། བོན་ཉིད་བདེ་བ་ཆེན་པོ་དེ། འགྲོ་དྲུག་གི་སེམས་ཅན་རྣམས་ལ་
གནས་པའོ། །གནས་ཀྱང་དེའི་ཞེས་པ། འགྲོ་དྲུག་གི་སེམས་ཅན་རྣམས་ཀྱིས། རང་
སེམས་རང་གིས་མ་རྟོགས་པས་དེ་ཡིས་དེ་མ་རྟོགས་ཞེས་བྱའོ། །དེ་ཡི་ཀླད་ཀྱི་དོན་
བསྟན་པའོ། །ད་གཞུང་གི་དོན་བསྟན་པ་ལ་བཞི་སྟེ། སེམས་ལས་མ་གཏོགས་པ་མེད་
པར་བསྟན་པ་དང༌། སེམས་ལ་དགོས་༼སེམས་ནི་ཡིད་བཞིན༽འདོད་འབྱུང་བར་བསྟན་
པ་དང༌། སེམས་༼སེམས་ཉིད་སྟོར་བྲལ་༽ཉིད་མི་བསྐྱོད་པར་བསྟན་པ་དང༌། སེམས་
ལ་༼བོན་ཅན་མཚན་མར་སྣང་༽མཚོན་དུ་མེད་པར་དཔེ་དང་བཅས་ནས་བསྟན་པའོ
སེམས་ལས་མ་གཏོགས་པ་མེད་པར་བསྟན་པ་ལ་གཉིས། སེམས་ལ་མ་༼རང་ཉིད་སེམས་
ཉིད་༽གཏོགས་པ་གཞན་མེད་པར་བསྟན་པ་དང་། སེམས་ཀྱི་ཆོ་འཕྲུལ་དུ་ཐམས་ཅད་
སེམས་ཀྱི་ཆོ་འཕྲུལ་བསྟན་པའོ། ། །
ང དེ་ལས་དང་པོ་སེམས་ལས་མ་གཏོགས་གཞན་མེད་པ་བསྟན་པ་ནི། རང་
198

སེམས་སྡེ། ལུང་དྲུག་གི་འགྲེལ་པ།
ཉིད་སེམས་ཉིད་གཉིས་སུ་མེད་ཅེས་པ། རང་ནི་མ་བཅོས་པ་ལ། ཉིད་ནི་གཉིས་སུ་
མེད་པའོ། དེས་ན་རང་སེམས་དང་བོན་ཉིད་ལ་གཉིས་སུ་མེད་ཅེས་བྱའོ། །ཐམས་
ཅད་སེམས་ཉིད་ཅེས་པ། ཕྱི་རོལ་ནང་གིས་བསྡུས་པ་ཐམས་ཅད་སེམས་ལ་འདུས་
པས་ཉག་གཅིག་མའོ། །འདི་ལ་སུ་བསྒོམ་ཞེས་པ། བོན་ཉིད་བསྒོམ་དུ་མེད་པའི་དོན་
དེ། སུས་བསྒོམ་པ་བདེར་གཤེགས་ཡིན་ཞེས་བྱའོ། །སེམས་ལས་མ་གཏོགས་ཞེས་པ།
སྙིང་པོ་བྱང་ཆུབ་ཀྱི་སེམས་དེ་རྟོགས་པའི་དུས་ན། འཁོར་བའི་སྡུག་བསྔལ་སངས་
ནས་བདེ་བ་ཆེན་པོའི་ཡེ་ཤེས་རྒྱས་པའོ། །སེམས་ལས་མ་གཏོགས་གཤེན་རབ་ཞེས་པ།
སེམས་ཉིད་གོང་མའི་དོན་དང་ལྡན་པས། གཤེན་རབ་བྱ་བ་ལོགས་ན་མེད་དེ། རང་
སེམས་རྟོགས་པའི་གོང་ན་གཞན་མེད་དེ། སྐུ་གཤེན་ཏེ་སྐྱེ་བ་མེད། གསུང་གཤེན་ཏེ་
འགག་པ་མེད། ཐུགས་གཤེན་ཏེ་འཁྲུལ་པ་མེད་པས་གཤེན་རབ་ལོགས་ན་མེད་ཅེས་
བྱའོ། །སེམས་ལས་མ་གཏོགས་སེམས་ཅན་ཞེས་པ། སེམས་ཉིད་ཀྱི་དོན་མ་རྟོགས་པ་
སེམས་ཅན་ཡིན་ཏེ། མ་རིག་པ་ཡིན་ཏེ། སེམས་ཉིད་ལས་མ་གཏོགས་པ་ལོགས་ན་
མེད་དོ། །སེམས་ལས་མ་གཏོགས་འཁོར་བ་ཞེས་པ། དེ་ལྟར་སེམས་ལས་མ་གཏོགས་
པས་འཁོར་བ་སྟེ། ཟོ་ཆུའམ་ཤིང་རྟ་ལྟར་འཁོར་ལུགས་གཉིས་སུ་འཁོར་ཡང་སེམས་
མེན་པ་ལོགས་ན་མེད་དོ། །སེམས་ལས་མ་གཏོགས་མྱང་འདས་ཞེས་པ། སེམས་ཉིད་
དེའི་དོན་རྟོགས་ན་འཁོར་བ་དེ་ཉིད་ཀ་མྱ་ངན་ལས་འདས་པའི་ཕྱིར་རོ། །སེམས་ལས་
མ་གཏོགས་བོན་རྣམས་ཞེས་པ། རྒྱུ་ཡི་བོན་དང་འབྲས་བུའི་བོན་ཐམས་ཅད་ཀྱང་
སེམས་ཉིད་དེ་ལས་འབྱུང་བའི་ཕྱིར་རོ། །
ཅ གཉིས་པ་སེམས་ཀྱི་ཆོ་འཕྲུལ་དུ་བསྟན་པ་ནི། ཐམས་ཅད་སེམས་ཀྱི་ཆོ་འཕྲུལ་
དགའ་མི་དགའ་ལས་སོགས་ཏེ་སེམས་ལས་མ་གཏོགས་པའི་བོན་གང་ཡང་
ཞེས་པ། 
མེད་པ་ལ་བྱའོ། །སེམས་ཀྱི་ཆོ་འཕྲུལ་ཞེས་པ། སེམས་རྟོགས་ན་ཀུན་རྟོགས་པ་ལ་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བྱའོ། །ཐ་ཚན་མ་མཐོང་ཞེས་པ། འཁོར་འདས་ཐམས་ཅད་སེམས་ཉིད་ལས་གུད་
ན་བལྟ་རྒྱུ་མེད་ཅེས་བྱའོ། །སེམས་ལས་དགོས་འདོད་འབྱུང་བ་བསྟན་པ་ལ་གཉིས།
དཔེ་བསྟན་༼སེམས་ནི་ཡིད་བཞིན༽པ་དང་། དོན་༼རྒྱལ་ཕམ་བསམ་པ་དང་༽བསྟན་པའོ། །
ཆ དེ་ལས་དང་པོ་དཔེ་བསྟན་པ་ནི། སེམས་ནི་ཡིད་བཞིན་ཞེས་པ། སེམས་
ཀྱི་དོན་རྟོགས་པ་དང་ལྡན་པ་དེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དང་
འདྲའོ། །ཡིད་བཞིན་ནོར་བུ་ཞེས་པ། ཡིད་བཞིན་གྱི་ནོར་བུ་རིན་པོ་ཆེ་དེ། རྒྱལ་
མཚན་གྱི་རྩེ་ལ་བཏགས་ཏེ། ལས་དག་པའི་ཁྱེའུ་དང་བུ་མོ་གཙང་མས། ནས་དཀར་
མོ་འབྲུ་བདུན་གྱིས་མཆོད་ན། དགོས་འདོད་ཐམས་ཅད་འབྱུང་སྟེ་འདོད་ཡོན་སེམས་
ཀྱི་ཡང་གང་འདོད་པ་འབྱུང་ལ། །
ཇ གཉིས་པ་དོན་བསྟན་པ་ནི། རྒྱལ་ཕམ་བསམ་པའི་ཞེས་པ། ཐམས་ཅད་འདོད་
ཀྱང་འབྱུང་ངོ༌། །དེ་བཞིན་སེམས་ཀྱི་ཞེས་པ། སེམས་ཉིད་ཀྱི་དོན་བོན་ཉིད་ལ་བལྟས་
ན་ཡང་། སེམས་ལ་ཡོན་ཏན་སྣ་ཚོགས་འབྱུང་སྟེ། ཡེ་ཤེས་ལྔ་དང་ཞེས་པ། སྟོང་པ་
ཉིད་ཀྱི་ཡེ་ཤེས་དང་། མེ་ལོང་ལྟ་བུ་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་།
སོ་སོར་རྟོགས་པའི་ཡེ་ཤེས་དང་། བྱ་བ་ནན་ཏན་གྱི་ཡེ་ཤེས་དང་ལྔའོ། །མངོན་ཤེས་
དྲུག་ཅེས་པ། ཕ་རོལ་གྱི་སེམས་ཤེས་པ་དང་། གནས་ཤེས་པ་དང༌། འཁོར་འདས་
ཀྱི་སྐྱོན་ཡོན་ཤེས་པ་དང་། ཚེ་སྔ་ཕྱི་ཤེས་པའོ། ། སྐུ་གསུམ་སྐུ་ལྔ་ཞེས་པ། བོན་སྐུ་
དང་། ལོངས་སྐུ། སྤྲུལ་སྐུ་དང་། ངོ་བོ་ཉིད་སྐུ་དང་། མངོན་པར་བྱང་ཆུབ་པའི་སྐུ་
དང་ལྔའོ། །ཀུན་འབྱུང་ཀུན་ཡིན་ཞེས་པ། ཀུན་འབྱུང་སྟེ་གོང་མའི་ཡོན་ཏན་ཐམས་
ཅད་ལ། ཀུན་ཡིན་ཏེ་འགྲོ་དྲུག་ཐམས་ཅད་ཀྱང་བོན་སྐུ་ཡིན་ཞེས་བྱའོ། །བོན་སྐུ་
ཞེས་པ། སེམས་ཉིད་ཀྱི་དོན་རྟོགས་ཙམ་ན། སེམས་ཉིད་ལས་བོན་སྐུ་ལོགས་ན་མེད་
པས། སངས་རྒྱས་ངའི་སེམས་ཞེས་བྱའོ། །ཐེག་པ་ས་བཅུ་ཞེས་པ། བོན་ཐེག་པ་རིམ་
200

སེམས་སྡེ། ལུང་དྲུག་གི་འགྲེལ་པ།
པ་དགུ་དང་། ལམ་ལྔ་དང་། ས་བཅུ་ཡང་སེམས་ཉིད་རྟོགས་པའི་ངང་ལས་བྱུང་
པས་ངའི་སེམས་ཞེས་བྱའོ། །རིགས་ལྔ་ཡབ་ཡུམ་ཞེས་པ། གར་གསས་ཡབ་ཡུམ་དང་།
གནམ་གསས་ཡབ་ཡུམ་དང༌། རྒོད་གསས་ཡབ་ཡུམ་དང་། གསས་རྗེ་ཡབ་ཡུམ་
དང༌། མཁའ་འགྱིང་དཀར་པོ་ཡབ་ཡུམ་དང་སེམས་ལས་བྱུང་བའོ། །བཟླས་བརྗོད་
མཆོད་བཤགས་ལས་སོགས་པ་ཡང་སེམས་ཡིན་པས་ངའི་སེམས་ཞེས་བྱའོ། །འགྲོ་དྲུག་
སྣང་ཞེས་པ། སེམས་ཉིད་རྟོགས་པས་འགྲོ་བ་རིགས་དྲུག་ཏུ་སྣང་ཡང་སེམས་ལས་
མ་གཏོགས་པ་མེད་དོ། །ཐམས་ཅད་མ་ལུས་ཞེས་པ། དེས་ན་དོན་སེམས་ཉིད་ལས་
མ་འདས་པས། ཕྱི་ནང་སྣོད་བཅུད་སེམས་ལས་བྱུང་བས། ངའི་སེམས་ཅེས་བྱའོ། །
སེམས་ལས་མ་གཏོགས་ཞེས་པ། དེ་ལྟར་ཐམས་ཅད་སེམས་ལས་བྱུང་བས། སེམས་
ཉིད་ལ་མ་འདུས་པ་གང་ཡང་མེད་པའོ། །སེམས་མི་བསྐྱོད་པར་བསྟན་པ་ལ་གཉིས་
ཏེ། སེམས་སྟོར་བྲལ་མེད་དེ་རྒྱུན་ལ་བཞག་པར་བསྟན་པ་དང་། སེམས་མ་བསྐྱོད་ན་
ཐམས་༼རྒྱ་མཚོ་ཆེན་པོ་ན་༽ཅད་དེའི་ངང་དུ་ཞི་བར་བསྟན་པའོ། །
ཉ དེ་ལས་དང་པོ་སེམས་སྟོར་བྲལ་མེད་དེ་རྒྱུན་ལ་བཞག་པར་བསྟན་པ་ནི།
སེམས་ཉིད་སྟོར་བྲལ་མེད་ཅེས་པ། སེམས་ཉིད་རིག་པ་དང་བཅས་པས་དངོས་པོས་
དངོས་པོར་སྟོར་བའི་ཐ་སྙད་དང་བྲལ་ཏེ། རིག་པ་གསལ་སྟོང་སྟོང་གསལ་ཟུང་
འཇུག་ཏུ་གནས་པས། དངོས་པོ་མཚན་མ་དང་བྲལ་ཡང༌། སེམས་ཉིད་དུས་གསུམ་
དུ་རིག་པ་རྒྱུ་རྐྱེན་མེད་པས། རྟག་པ་ཆེན་པོར་ཡང་གནས་ལ། བོན་ཉིད་བདེ་བ་
ཆེན་པོ་དང་དུས་གསུམ་འདུ་འབྲལ་བ་མེད་པས། སྟོར་བྲལ་མེད་ཅེས་བྱའོ། །བསྒོམ་
པས་ཞེས་པ་སེམས་ཉིད་ཀྱི་དོན་གོང་མ་ལྟར་མ་རྟོགས་པར། ཁ་དོག་དང་དབྱིབས་སུ་
བསྒོམ་པས། སངས་རྒྱས་མི་རྙེད་པའོ། །སྔ་རབས་འདས་པའི་གཤེན་རབ་ཀྱང་། སྙིང་
པོ་བྱང་ཆུབ་ཀྱི་སེམས་སྣང་ལ་རང་བཞིན་མེད་པར་རྟོགས་པས་སངས་རྒྱས་པ་ལས།
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཟའ་གཏད་ཅན་དུ་བསྒོམ་པས་སངས་རྒྱས་མི་རྙེད་པའོ། །མ་བསྒོམ་རང་བཞིན་
ཞེས་པ། དོན་ལ་མ་བསྒོམ་ཡང་སེམས་སྟོང་པ་རིག་ཤེས་སུ་གནས་པས། སྟོར་བྲལ་
མེད་དེ་སྙིང་པོ་བོན་སྐུ་ཉག་གཅིག་ཅེས་བྱའོ། ། མ་ཡེངས་ངང་ལ་ཞེས་པ། སེམས་ཉིད་
བདེ་བ་ཆེན་པོ་དེ། བོན་སྐུ་ཐིག་ལེ་ཉག་གཅིག་གི་སྐུར་རྟོགས་པའི་དོན་ལས། རྒྱུན་དུ་
མ་ཡེངས་པར་ཞོག་ཅིག་ཅེས་བྱའོ། །དེ་ལས་ལྷག་པ་ཞེས་པ། སེམས་ཉིད་ཀྱི་དོན་གོང་
མ་ལྟར་རྟོགས་པ་དེ་ལས་ལྷག་པའི་དོན་གུད་ན་མེད་ཅེས་བྱའོ། །དེ་ལས་ལྷག་པའི་
ལྟ་བ་ཅེས་པ། སེམས་ཉིད་ཀྱིས་བོན་ཉིད་མཐོང་བ་དེ་ལས་ལྟ་བ་བྱ་བའི་དོན་གུད་ན་
མེད་པའོ། །བོན་ཉིད་ངང་ལ་གནས་པ་ལས་ བསྒོམ་ཞེས་བྱ་བ་ཡང་མེད་པའོ། །དེ་
ལས་ལྷག་པའི་གཤེན་རབ་ཞེས་པ། བོན་ཉིད་བདེ་བ་ཆེན་པོ་དེ་ལ། གཤེན་རབ་བྱ་བ་
ཞིག་གུད་ན་མེད་པའོ། །དེ་ལས་ལྷག་པའི་སངས་རྒྱས་ཞེས་པ། བོན་ཉིད་ཡེ་ཤེས་ཀྱི་
སྐུར་གནས་པས། ལྷག་པའི་སངས་རྒྱས་གུད་ན་མེད་པའོ། །དེ་ལས་ལྷག་པའི་བོན་སྐུ་
ཞེས་པ། 
སེམས་ཉིད་དང་བོན་སྐུ་གཉིས་མེད་དུ་གནས་པས་ལྷག་པའི་བོན་སྐུ་གོང་ན་
མི་བཞུགས་པས་མེད་ཅེས་བྱའོ། །
ཏ 
གཉིས་པ་སེམས་མ་བསྐྱོད་ན་ཐམས་ཅད་དེའི་ངང་དུ་ཞི་བར་བསྟན་པ་ནི
། རྒྱ་
མཚོ་ཆེན་པོ་ཞེས་པ། དཔེར་ན་རྒྱ་མཚོ་མ་གཡོས་པ་ལས་རླབས་ནི་ཞེས་པ། རླབས་
བྱུང་ཡང་མཚོ་ལས་བྱུང་ལ། ཞི་ཡང་མཚོའི་ངང་དུ་ཞི་བ་དང་འདྲ་བར། བོན་ཉིད་
དམ་སེམས་ཉིད་ལས་ཀྱང་གཡོ་བ་མེད་པ་ལས། མཚན་མའི་རྣམ་རྟོག་སྣ་ཚོགས་བྱུང་
ཡང་། བོན་ཉིད་དམ་སེམས་ཉིད་རང་གི་ངང་དུ་ཞི་ཞེས་བྱའོ། །ནམ་མཁའི་ངང་དུ་
ཞེས་པ། ནམ་མཁའ་སྟོང་པའི་ངང་དུ་གཟའ་སྐར་ཞི་བ་དང་འདྲ་བར། སེམས་ཉིད་
ཀྱི་ངང་དུ་རྣམ་རྟོག་ཞི་བ་ལ་བྱའོ། །སེམས་ཉིད་ངང་དུ་ཞེས་པ། བྱང་ཆུབ་སེམས་
གཡོ་བ་མེད་པའི་ངང་དུ། སེམས་ཅན་སྡུག་བསྔལ་ཞི་ཞིང་སངས་པ་ལ་བྱའོ། །བོན་
202

སེམས་སྡེ། ལུང་དྲུག་གི་འགྲེལ་པ།
ཉིད་ངང་དུ་ཞེས་པ། བོན་ཉིད་སྟོང་པའི་ངང་དུ་བོན་ཅན་མཚན་མར་སྣང་བ་ཞི་བ་
ལ་བྱའོ། །མི་རྟོག་ངང་དུ་ཞེས་པ། མི་རྟོག་བདེ་ཆེན་གྱི་ངང་དུ་བོན་ཅན་མཚན་མར་
སྣང་བ་ཞི་བ་ལ་བྱའོ། ། མི་རྟོག་བདེ་ཆེན་གྱི་ངང་དུ་རྣམ་རྟོག་སྣ་ཚོགས་ཞི་བ་ལ་བྱའོ། །
ཐམས་ཅད་ཞི་བ་ཞེས་པ། ཕྱི་ནང་སྣང་སྲིད་ཀྱི་བོན་ཐམས་ཅད་བོན་ཉིད་ཀྱི་ངང་དུ་
ཞི་ཞེས་བྱའོ། །ཐམས་ཅད་སངས་རྒྱས་ཞེས་པ། སྡུག་བསྔལ་ཐམས་ཅད་སངས་ཞིང་
ཡེ་ཤེས་ཐམས་ཅད་རྒྱས་པ་ལ་བྱའོ། །ཐམས་ཅད་ལྷུན་གྲུབ་ཅེས་པ། བོན་ཉིད་ཀྱི་དོན་
དེ་བཙལ་བ་མེད་པར་ལྷུན་གྱིས་གྲུབ་པ་ལ་བྱའོ། །སེམས་ལ་མཚོན་དུ་མེད་པ་དཔེ་
དང་བཅས་ནས་བསྟན་པ་ལ་གཉིས་ཏེ། ཐམས་ཅད་སངས་རྒྱས་པས་བོན་ཅན་མཚན་
མར་སྣང་བ་༽མཚོན་དུ་མེད་པར་བསྟན་པ་དང་། དཔེ་ཡིས་མཚོན་པར་སེམས་ཀྱི་དཔེ་ནི་
ནམ་མཁའ་༽བསྟན་པའོ། ། །
ཐ དེ་ལས་དང་པོ་ཐམས་ཅད་སངས་རྒྱས་པས་མཚོན་དུ་མེད་པར་བསྟན་པ་ནི།
བོན་ཅན་མཚན་མར་སྣང་བ་ཞེས་པ། བོན་ཅན་ནི་འཁོར་བའི་བོན་སྣ་ཚོགས་སུ་སྣང་
བ་འདིའོ། །བོན་ཉིད་ངང་དུ་ཞེས་པ། དོན་བོན་ཉིད་ཀྱི་ངང་དུ་འདུས་པ་ལ་བྱའོ། །
སེམས་ཅན་བདེ་སྡུག་ཅེས་པ། མ་རྟོགས་པ་སེམས་ཅན་གྱི་སྡུག་བསྔལ་སྣ་ཚོགས་ཀྱང་།
སེམས་ཉིད་ཅེས་པ། རྟོགས་ན་སེམས་ཉིད་ཀུན་ཏུ་བཟང་པོའི་ངང་དུ་བཙལ་བ་མེད་
པར་ཡེ་སངས་རྒྱས་པ་ལ་བྱའོ། །རྣམ་རྟོག་མཚན་མ་ཞེས་པ། རྣམ་རྟོག་གང་ཡིན་པ་
དེ། མི་རྟོག་པའི་ཡེ་ཤེས་ཡིན་ཞེས་བྱའོ། །ཐམས་ཅད་དེ་བཞིན་ཞེས་པ། མི་རྟོག་པའི་
མཚན་མ་སྣ་ཚོགས་པ་དེ། རྟོགས་པ་སེམས་ཉིད་ཀྱི་ངང་དུ་ཡེ་སངས་རྒྱས་ཞེས་བྱའོ། །
ལྷ་སྐུ་མཚན་མ་ཞེས་པ། ལྷ་ཡི་སྐུ་མཚན་མར་སྣང་བ་ཐམས་ཅད། གཤེན་ལྷ་ཡི་སྐུ་རུ་
བཙལ་བ་མེད་པར་སངས་རྒྱས་པའོ། །འདུ་བྱེད་རྣམ་པ་ཞེས་པ། འདུ་བྱེད་རྣམ་པ་
སྣ་ཚོགས་པ་ཡང་མ
 ། ཀུན་གཞི་ལས་བྱུང་ཞིང་ཀུན་གཞི་ལ་སངས་པའོ། །ཐེག་པ་རིམ་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་ཞེས་པ། དགུ་དགུ་ཐེག་པ་དགུར་བཤད་པ་ཡང་། སྤྲོ་བསྡུའི་ཚུལ་གྱི་ཐེག་པ་རྫོགས་
ཆེན་གཅིག་ལས་མེད་པའོ། །རྒྱས་དང་མི་རྒྱས་མི་མཚོན་ཞེས་པ། ཡང་དག་པར་བོན་
ཉིད་ཀྱི་དོན་ལ་སངས་རྒྱས་བྱ་བའམ་མ་རྒྱས་བྱ་བ་མཚོན་དུ་མེད་པའོ། །ཚིག་གིས་
མཚོན་ཞེས་པ། 
ཡང་དག་པར་བོན་ཉིད་དོན་བོན་ཉིད་བདེ་བ་ཆེན་པོ་དེ་དོན་མཚོན་
པ་དང་བྲལ་ཡང་། ཚིག་གིས་དོན་མཚོན་པ་མེད་ཀྱང་། འཛུབ་ཁྲིད་ཟླ་བ་ཅེས་པ།
དཔེར་ན་འཛུབ་མོས་ཁྲིད་ནས་ཟླ་བ་མཐོང་པ་དང་འདྲ་བར། ཚིག་གི་མཚོན་པ་ཙམ་
དུ་བསྟན་པའོ། །དེས་ན་ཚིག་གིས་དོན་མཚོན་ནས་གོ་བས། ཚིག་གིས་དོན་མཚོན་ངོ་
མཚར་ཆེ་བས་ཨེ་མ་ཧོ། ཞེས་བྱའོ། །
ད གཉིས་པ་དཔེས་མཚོན་པར་བསྟན་པ་ནི། སེམས་ཀྱི་དཔེ་ནི་ནམ་མཁའ་ཞེས་
པ། ནམ་མཁའ་ལ་རང་བཞིན་མེད་པས་དཔེ་ཡིས་མཚོན་ནས། སེམས་ཉིད་ལ་
ཡང་རང་བཞིན་མེད་པར་བསྟན། ནམ་མཁའ་ལ་མཚོན་དུ་མེད་པས་དཔེས་མཚོན་
ནས། སེམས་ཉིད་ལ་ཡང་མཚོན་དུ་མེད་པར་བསྟན། ནམ་མཁའ་ལ་སྣང་དུ་མེད་
པའི་དཔེས་མཚོན་ནས། སེམས་ཉིད་ལ་ཡང་སྣང་དུ་མེད་པར་བསྟན། ནམ་མཁའ་
ལ་གསལ་བར་གནས་ཤིང་སྟོར་བར་མེད་པས། སེམས་ཉིད་ལ་ཡང་དྲན་རིག་འཁོར་
འདས་ཀྱི་བོན་ཐམས་ཅད་གནས་པའོ། །ནམ་མཁའ་ལ་ཆད་པ་མེད་པས། སེམས་
ཉིད་ལ་དུས་གསུམ་ཆད་པ་མེད་པའོ། །ནམ་མཁའ་ལ་ཁ་དོག་དང་དངོས་པོར་
བརྟག་ཏུ་མེད་པས། སེམས་ཉིད་ལ་ཡང་ཁ་དོག་དངོས་པོ་མེད་པར་བསྟན། ནམ་
མཁའ་ལ་འབྱུང་འཇུག་མེད་པས། སེམས་ཉིད་ལ་ཡང་འབྱུང་འཇུག་མེད་པར་བསྟན།
ནམ་མཁའི་ངང་ལ་ཅིར་ཡང་སྣང་བས། སེམས་ཉིད་ཀྱང་ཅིར་ཡང་སྣང་བར་བསྟན།
ནམ་མཁའ་སྟོང་པ་ངོས་བཟུང་དང་བྲལ་བས། སེམས་ཉིད་ཀྱང་སྟོང་པ་ངོས་བཟུང་
དང་བྲལ་བའོ། །ནམ་མཁའ་ཅིར་ཡང་གསལ་བས། བོན་ཉིད་ཀྱང་ཅིར་ཡང་གསལ་
204

སེམས་སྡེ། ལུང་དྲུག་གི་འགྲེལ་པ།
བའོ། །བོན་ཉིད་བདེ་བ་ཆེན་པོ་དེ་ལ་ཁ་དོག་མེད་པས། ནམ་མཁའ་ལ་ཡང་ཁ་
དོག་མེད་པའོ། །བོན་ཉིད་ལ་དབྱིབས་སུ་མེད་པས། ནམ་མཁའ་ལ་ཡང་དབྱིབས་
སུ་མེད་པའོ། །བོན་ཉིད་ལ་སྟེང་འོག་མེད་པས། ནམ་མཁའ་ལ་ཡང་སྟེང་འོག་མེད་
པའོ། །བོན་ཉིད་ལ་མཐའ་དབུས་མེད་པས། ནམ་མཁའ་ལ་ཡང་མཐའ་དབུས་མེད་
པའོ། །བོན་ཉིད་ལ་ཕྱོགས་མཚམས་མེད་པས། ནམ་མཁའ་ལ་ཡང་ཕྱོགས་འཚམས་
མེད་པའོ། །བོན་ཉིད་ལ་རྒྱུ་རྐྱེན་མེད་པས། ནམ་མཁའ་ལ་ཡང་རྒྱུ་རྐྱེན་མེད་པའོ། །
བོན་ཉིད་ལ་སྤྲོ་བསྡུ་མེད་པས། ནམ་མཁའ་ལ་ཡང་སྤྲོས་བསྡུ་མེད་པའོ། །བོན་ཉིད་
ཀུན་ལ་ཁྱབ་པས། ནམ་མཁས་ཀྱང་ཀུན་ལ་མ་ཁྱབ་པ་མེད་པའོ། །བོན་ཉིད་ལ་སྐྱེ་
འགག་མེད་པས། ནམ་མཁའ་ལ་ཡང་སྐྱེ་འགག་མེད་པའོ། བོན་ཉིད་ལ་གཡོ་རྩོལ་
མེད་པས། ནམ་མཁའ་ལ་ཡང་གཡོ་རྩོལ་མེད་པའོ། །བོན་ཉིད་ལ་གཉིས་སུ་མེད་
པས། ནམ་མཁའ་ལ་ཡང་གཉིས་སུ་མེད་པའོ། །བོན་ཉིད་ཡོངས་སུ་རྒྱ་མ་ཆད་པས།
ནམ་མཁའ་ལ་ཡང་ཡོངས་སུ་རྒྱ་མ་ཆད་པར་བསྟན། བོན་ཉིད་ཡོངས་སུ་གསལ་བས།
ནམ་མཁའ་ལ་ཡང་གསལ་བར་བསྟན། བོན་ཉིད་ལ་ཐམས་ཅད་འབྱུང་བས། ནམ་
མཁའ་ལས་ཀྱང་ཐམས་ཅད་འབྱུང་བར་བསྟན། བོན་ཉིད་ལ་ཐམས་ཅད་གནས་པས།
ནམ་མཁའ་ལ་ཡང་ཐམས་ཅད་གནས་པར་བསྟན། བོན་ཉིད་ལ་ཁ་གཏིང་མེད་
པས། ནམ་མཁའ་ལ་ཡང་ཁ་གཏིང་མེད་པར་བསྟན། བོན་ཉིད་ལ་འགྱུར་བ་མེད་
པས། ནམ་མཁའ་ལ་ཡང་འགྱུར་བ་མེད་པར་བསྟན། བོན་ཉིད་ལ་དོག་པ་མེད་པས།
ནམ་མཁའ་ལ་དོག་པ་མེད་པར་བསྟན། བོན་ཉིད་ལ་ཟག་པ་མེད་པས། ནམ་མཁའ་
ལ་ཡང་ཟག་པ་མེད་པར་བསྟན། བོན་ཉིད་ལ་མུ་མེད་པས། ནམ་མཁའ་ལ་ཡང་མུ་
མེད་པར་བསྟན། བོན་ཉིད་ལ་འཕོ་འགྱུར་མེད་པས། ནམ་མཁའ་ལ་ཡང་འཕོ་འགྱུར་
མེད་པར་བསྟན། བོན་ཉིད་ལ་བརྟག་ཏུ་མེད་པས། ནམ་མཁའ་ལ་ཡང་བརྟག་ཏུ་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་པར་མཚོན་ནས་བསྟན་པའོ། །མཇུག་གི་དོན་བསྟན་པ་ལ་གཉིས་ཏེ། དེ་ཡང་
དཔེ་བསྟན་བྱང་སེམས་ལྷུན་སྟུག་རི་བོ་འདྲ་༽པ་དང་། དོན་༼དེ་བཞིན་སེམས་ཀྱི་དོན་༽བསྟན་
པའོ། །
ན དེ་ལ་དང་པོ་དཔེ་བསྟན་པ་ནི། བྱང་སེམས་ལྷུན་སྟུག་ཅེས་པ། དཔེར་ན་རི་
རབ་ལ་གཡོ་འགུལ་མེད་པ་དང་འདྲ་བར། བྱང་ཆུབ་ཀྱི་སེམས་ཀྱང་བོན་ཉིད་ཀྱི་
དོན་ནམ་སངས་རྒྱས་ཀྱི་ས་ལས་མི་གཡོ་བར་གནས་པའོ། །བྱང་སེམས་གཏིང་ཟབ་
ཅེས་པ། དཔེར་ན་རྒྱ་མཚོ་ཆེན་པོའི་གཏིང་ནི་ཉ་རྩ་མོས་ཀྱང་མི་ཆོད་པ་དང་འདྲ་
བར། བོན་ཉིད་བྱང་ཆུབ་སེམས་ཀྱི་དོན་ནམ་གཏིང་ནི་སྟོན་པ་གཤེན་རབ་ཀྱིས་ཀྱང་
མི་ཆོད་པའོ། །བྱང་སེམས་སྣང་མེད་ཅེས་པ། དཔེར་ན་ཆུ་ཟླ་ལ་སྣང་ལ་རང་བཞིན་
མེད་པ་དེ། བྱང་ཆུབ་ཀྱི་སེམས་ཀྱང་སྣང་ལ་རང་བཞིན་མེད་པའོ། །བྱང་སེམས་སྐྱོན་
མེད་ཅེས་པ། 
དཔེར་ན་པད་མ་འདམ་གྱི་ནང་ནས་སྐྱེས་ཀྱང་འདམ་གྱི་སྐྱོན་གྱིས་མ་
གོས་པའོ། །དེ་བཞིན་དུ་བྱང་ཆུབ་ཀྱི་སེམས་དེ་ཡང༌། འཁོར་བའི་སྐྱོན་གྱིས་མ་གོས་
པའོ། །
པ གཉིས་པ་དོན་བསྟན་པ་ནི། དེ་བཞིན་ཞེས་པ། དོན་གོང་མའི་རྟོགས་ཚད་
དང་ལྡན་ཙམ་ན། སངས་རྒྱས་ཞེས་བྱ་བའི་ཐ་སྙད་གཅིག་གཞན་ནས་བཙལ་དུ་མེད་
ཅེས་བྱའོ། ཅེས་རང་འབྱུང་ཉག་གཅིག་སེམས་ཀྱི་ལུང་ཞེས་བྱ་བ། ཀུན་ཏུ་བཟང་
པོའི་ཐུགས། ཡེ་གཤེན་གཙུག་ཕུད་ཀྱི་དགོངས་པ། གཏན་ལ་ཕབ་པའི་འགྲེལ་པ་
རྫོགས་སོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། དགེའོ། །བཀྲ་ཤིས།
206

མན་ངག་བརྒྱད་བཞུགས་སོ། །
༄༅། །གང་ཞིག་སངས་རྒྱས་ཀྱི་འབྲས་བུ་ཐོབ་པར་འདོད་པའི་མིས། རང་གི་
གནས་བོར་ལ། ཤིན་ཏུ་དབེན་པ་དགོན་པ་རིའི་རྩེ་ལ་སོང་སྟེ། དོན་འདི་ལ་བསྒོམ་
པར་བྱའོ། །དོན་འདི་བཞིན་བྱས་ན་འབྲས་བུ་མྱུར་དུ་ཐོབ་ངེས་སོ། །དོན་འདི་དང་
མ་ལྡན་ན། གཞན་གྱིས་འབྲས་བུ་ཐོབ་པར་དཀའོ། །དོན་གཞན་ནི་སྣང་བ་ལྟ་བུའོ། །
འདི་ནི་ཉི་མ་ལྟ་བུའོ། །དོན་གཞན་ནི་མཚོ་ལྟ་བུ། འདི་ནི་ཚྭ་ལྟ་བུའོ། །དོན་གཞན་ནི་
གྲུ་ལྟ་བུ། འདི་ནི་གྲུ་མཁན་ལྟ་བུའོ། །དོན་གཞན་ནི་འདབ་ཆགས་བྱིན་པོ་ལྟ་བུ། འདི་
ནི་ཁྱུང་ལྟ་བུའོ། །དོན་གཞན་ནི་སྡེར་ཆགས་བྱིན་པོ་ལྟ་བུ། འདི་ནི་སེང་གེ་ལྟ་བུའོ། །
དོན་གཞན་ནི་གང་ཟག་གི་ལུས་ལྟ་བུ། འདི་ནི་མིག་ལྟ་བུའོ། ། སྐྱེ་བ་གཅིག་གིས་གཏན་
བདེ་བར་བྱེད་པ་ནི་འདི་ཡིན་ནོ། །ལུང་གཞན་གྱི་དོན་ལུང་དྲུག་ཏུ་འདུས་སོ། །དྲུག་
པོའི་དོན་བསྡུས་པ་ནི་འདིའོ། །བྱང་ཆུབ་བསྒྲུབ་པའི་ཐབས་འདི་ཡིན་ནོ། །དང་པོ་
ཁོ་ནར་ནོར་དང་ཟང་ཟིང་ལས་ཐག་བཅད་ལ། ཉོན་མོངས་སྔོན་དུ་བཏང་སྟེ། དེ་
ནས་རྫས་རྣམས་གཤེན་རབ་བླ་མ་ལ་ཕུལ་ལ། ནང་ནུབ་ཀྱི་སྡུག་བསྔལ་འཚོ་བ་ལས་
མེད་པར་བྱས་ལ། དབང་དང་རིམ་པ་རྫོགས་པར་བྱས་ཏེ། གཤེན་རབ་དགོན་པར་
སོང་སྟེ། འདི་བཞིན་བྱའོ། །དང་པོར་གཤེན་རབ་བླ་མས་འདིའི་དོན་བསྟན། དེ་ནས་
རང་གིས་ཉམས་སུ་བླང་ངོ༌། །དེས་སྣང་བ་འདི་རྟོགས་པར་བྱེད་ན་སེམས་དོན་བཅུ་
ལ་འདྲིས་པར་བསླབས་ཏེ། བྱང་ནས་དོན་གཅིག་ལས་མེད་དོ། །དོན་འདི་བཞིན་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནོ། །དེ་ལ་སྣང་བ་འདི་འཁྲུལ་སྣང་ཞེས་དཔེ་དོན་བཅས་ནས་བསྟན་པའི་དོན་ཁོང་
དུ་ཆུད་པར་བྱ། དེ་ཡང་དཔེ་གསུམ་གྱིས་དོན་གཅིག་བསྟན་པའོ། །དེ་ལྟར་འདི་ནི་
འཁྲུལ་ནས་སྣང་ངོ་ཞེས་ཁོང་དུ་ཆུད་པ་དང་། དེའི་དོན་ལ་འདི་ལྟར་བསྒོམ་སྟེ། གཞི་
འདི་ཅི་ཡང་མ་ཡིན་པ་ལས། ཅིར་ཡང་སྣང་བར་འདུག་པས། ཅིར་ཡང་བསྒོམ་དུ་
མེད་པའོ། །ཅིར་ཡང་མེད་ན་ཡེངས་སུ་ཡང་མེད་པ་ལས་རྟོག་པ་ཅིར་ཡང་སྣང་སྟེ།
དེ་ཡང་རང་སོ་སོ་ལས་ཉམས་ན་ངོས་བཟུང་སྟེ། ཤེས་པ་ཅིར་ཡང་མེད་པ་ལས་རྟོག་
པ་ཅིར་ཡང་སྣང་སྟེ་དེ་རངས་སོ། །ཅི་སྟེ་རྒྱུ་མེད་པས་འབྲས་བུ་མི་འབྱུང་སྟེ། ཤེས་
པ་ཅི་ཡང་མེད་ན་རྟོག་པ་ཅི་ཡང་མ་ཡིན། རྟོག་པ་ཅི་ཡང་མ་ཡིན་ན་རང་སོ་ལས་
ཉམས་པ་ཅི་ལས་འོང་སྟེ་མ་ཉམས་པ་ཡིན། དེས་ན་ཐམས་ཅད་སྐད་ཅིག་མས་བར་
མ་ཆོད་པར། ཤེས་པ་ཅི་ཡང་མ་ཡིན་པར་བཞག །དེ་ཡང་དཔེར་ན་བླ་མ་མཐོང་ན།
ཤེས་པ་གཞན་གྱིས་བར་མ་ཆོད་པར། གཉན་པའི་འདུ་ཤེས་བསྐྱེད་དེ། དེ་བཞིན་ཅི་
མཐོང་ཅི་ཐོས་ཅི་སྣང་ཡང་། ཤེས་པ་གཞན་གྱིས་བར་མ་ཆོད་པར། ཅི་ཡང་མ་ཡིན་
པར་གོ །དེ་ལ་གོ་སྙམ་པའི་ཤེས་པ་ཡང་མི་འཇུག་སྟེ་རངས་སོ། ། རྒྱ་རྒྱ། ཐ་ཚིག །
ཡང་ན་རང་ལ་ཤེས་པ་ཅི་སྐྱེས་ཡེ་ཤེས་སུ་སྐྱེ་སྟེ། ཡེ་ཤེས་ནི་ཡེ་ནས་གནས་པའི་དོན་
ཤེས་པའོ། །གང་ཅི་སྐྱེས་རང་གི་སེམས་སུ་སྐྱེ་ལ། སེམས་ཡེ་ནས་སངས་རྒྱས། སངས་
རྒྱས་ཡེ་ནས་སྟོང་པ། ཡང་ན་མ་བུ་འཕྲད་དེ། སེམས་སྐྱེ་མེད་དུ་ཤེས་ན་སེམས་མ་བུ་
འཕྲད་པའོ། །འབྱུང་བ་ནམ་མཁར་ཤེས་ན་འབྱུང་བ་མ་བུ་འཕྲད་པའོ། །ལུས་འབྱུང་
བར་ཤེས་ན། ལུས་མ་བུ་འཕྲད་པའོ། །ཕུང་པོ་སྒྱུ་མར་ཤེས་ན། ཕུང་པོ་མ་བུ་འཕྲད་
པའོ། །སྒྱུ་མ་རང་འབྱུང་དུ་ཤེས་ན་དོན་མ་བུ་འཕྲད་པའོ། །ད་ནི་དོན་འདི་ལ་བསྒོམ་
པར་བྱ་བ་ལོགས་ན་མེད་ལ། ལྟ་བ་བྱ་བ་ལོགས་ན་མེད། དེ་བཞིན་སྤྱོད་པ་བྱ་བ་
ལོགས་ན་མེད་དོ། ། ལྟ་བ་ཉིད་བསྒོམ་པ་ཡིན། དེ་ལ་གནས་ན་སྤྱོད་པ་ཡིན། ཐམས་
208

སེམས་སྡེ། མན་ངག་བརྒྱད།
ཅད་གཞི་སྐྱེ་མེད་དུ་མཉམ་ན། གང་ཡང་སྤྱོད་པ་ཡིན། ཐམས་ཅད་སྐྱེ་བ་མེད་པར་
ཤེས་ནས་ཤེས་པ་ལ་བར་ཆད་གཞན་མེད་ན། དེ་སངས་རྒྱས་ཡིན་ཏེ། འཁྲུལ་པས་
དེ་ལ་སླད་དུ་མེད་དོ། །འཁྲུལ་པས་མི་སླད་པ་དེ་ནི་ལུས་མི་ཡིན་ཡང་དགོངས་པ་
སངས་རྒྱས་ཡིན་ནོ། །དེ་ལྟར་རྟོགས་ན་དྲོད་འབྱུང་སྟེ། དང་པོར་གསལ་བའི་དྲོད་
ནི་སེམས་ཉམས་གསལ་བ་འབྱུང་ངོ༌། །དེ་ནས་ནང་གི་དྲོད་ལུས་ཡོད་དུ་མི་ཚོར་བ་
འབྱུང་ངོ༌། །དེ་ནས་ཕྱི་ཡི་དྲོད་འཛིན་ཆགས་མི་འབྱུང་ངོ༌། འདིའི་དོན་ཡང་ཤེས་པས་
མི་ཆོག་སྟེ་བསྒོམ་དགོས་པའོ། །གསེར་ཡང་ཡོད་པས་མི་ཆོག་སྟེ་བཙའ་བརྫི་དགོས་
པའོ། །དེ་བཞིན་ཡིན་ཡང་ཤེས་པ་ཙམ་གྱིས་མི་ཆོག་སྟེ། དེ་ལ་གནས་པར་བྱའོ། །ཅི་
ཡང་མ་ཡིན་པའི་མན་ངག ཡེ་གཤེན་གཙུག་ཕུད་ཀྱི་དགོངས་པ། ཀུན་ལ་མི་བསྟན་
པའི་མན་ངག་གོ །རྒྱ་རྒྱ། ཡང་འདི་བཞིན་དུ་བྱ་སྟེ། ཤེས་པ་འདི་ནི་ཀུན་དུ་ཡང་སྣང་
བས། སྣང་བ་འདི་ཉིད་ལ་གཏད་ལ་བསྒོམ་མོ། །སྣང་བ་འདི་རང་ཞི་སྟེ། འདི་བརྟག་
མི་བཟོད་པས། ཤེས་པ་ངོ་ཡིས་མི་ཟིན་ཏེ། དེས་ན་ངོས་བཟུང་དང་བྲལ་བ་རང་དུ་
བཞག་གོ །ཡང་སེམས་འདི་གདུལ་ཏེ། ཤེས་པ་ནི་ཤིན་ཏུ་འཕྲ་བའི་ཐིག་ལེ་གཅིག་
སྨིན་ཕྲག་ཏུ་བསྒོམ་ལ། དེ་ལ་སེམས་མི་གཡོ་བར་འདུག་ན། སྡོད་ཀྱི་ཤེས་པར་རང་
སོར་བཞག་གོ །ཡང་སེམས་སྣ་རྩེར་བཞག །དེར་སེམས་ཟིན་པ་དང་སྡོད་ཀྱི་རང་
སོར་བཞག་གོ །བྱང་སེམས་སྒྲུབ་ཐབས་ཀྱི་མན་ངག་གོ །ཁརྒྱཁརྒྱབཅར།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །རྟོག་པ་ངོས་བཟུང་གི་མན་
ངག་ལ། སྔོན་ལ་རྣམ་རྟོག་རྗེས་བཅད། དེ་ནས་ངོས་བཟུང༌། དེ་ནས་མཉམ་པར་
གནས་ཏེ། སྔོན་ལ་ངོས་བཟུང་བ་ནི། དཔེར་ན་རྒྱལ་པོའི་དཀོར་ཁང་གི་ལྡེའུ་མིག་
སྟོར་ན། སྔོན་ལ་རྗེས་བཅད་དེ་གང་ན་སོང་བརྟག་ཡས་མས་གར་སོང་བརྟག །དེ་
ནས་རྐུན་མོ་དེས་ཁྱེར་ཟེར་བ་ཐོས་ནས་རྗེས་ཆོད་ནས། ཁོ་བདག་རྐུན་མོ་ལ་གཟུགས་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སོ། །དེ་ནས་ཁོ་བབས་ཏེ་རྐུན་མོ་དེ་ངོས་ཟིན་ནས། དེ་ནས་ཁོ་རྐུ་དག་ཅི་ལ་ཆུ་དེ།
རྒྱལ་པོའི་འབངས་བྱས་ནས་རྒྱལ་པོའི་གྲོགས་བྱེད་དོ། དེ་བཞིན་དུ་དང་པོ་རྟོགས་
པ་འདི་ཡིས་བདག་ངན་སོང་དུ་རྐུས་པ་དེ་དང་པོ་རྗེས་བཅད་དེ། དཔེར་ན་རྐུན་
མོ་རྗེས་གཅོད་པ་བཞིན། རྟོག་པ་འདི་ག་ནས་ལངས་ག་ནས་བྱུང་། རྗེས་བཅད་དེ་
བསྒོམ་པས། དེར་ཡང་ནས་ཡང་དུ་བསྒོམ་པས། རྐུན་མོ་ངོས་ཟིན་པ་བཞིན། རྟོག་
པ་ངོས་ཟིན་ཏེ། རང་གི་རྟོག་པར་འདུག་སེམས་ལས་བྱུང་བར་འདུག་ཅེས་ངོས་ཟིན་
པས། དེར་རྐུན་མོས་མི་གནོད་མི་རྐུ་བ་བཞིན་དུ། རྟོག་པས་མི་གནོད་དོ། །དེར་
རྐུན་མོས་འཁོར་བྱ་རོགས་བྱེད་པ་བཞིན་དུ། རྟོག་པ་རང་གིས་རང་ལ་རོགས་བྱས་ཏེ།
རྟོག་པ་ཅིར་སྐྱེས་སེམས་ལས་སྐྱེས། སེམས་གཞི་རྩ་མེད་དེ་སངས་རྒྱས། དེ་ནས་རྟོག་
པ་རང་སངས་རྒྱས། རྟོག་པ་རང་ཡེ་ཤེས། རྟོག་པ་རང་བོན་ཉིད། དེ་ནས་རྟོག་པ་
ཡེ་ཤེས་སུ་ངོས་ཟིན་ནས། ཐམས་ཅད་ཀྱིས་ཡེ་ཤེས་ཀྱི་གྲོགས་བྱས་སོ། །དེར་རྟོག་པ་
མ་སྐྱེས་ན་སངས་རྒྱས་རྣལ་མ། གལ་ཏེ་རྟོག་པ་ཉིད་སྐྱེས་ན་ཡེ་ཤེས་སོ། །དེས་ན་འགྲོ་
ཡང་རུང་འདུག་ཀྱང་རུང༌། སངས་རྒྱས་ཀྱི་དགོངས་པ་ལས་མ་གཡོས་པའོ། ། དེ་སྔོན་
ལ་རྗེས་བཅད། དེ་ནས་ངོས་བཟུང་། དེ་ནས་མཉམ་པར་གནས་ཏེ། རྟོག་པ་སྐྱེས་
ཀྱང་རུང་མ་སྐྱེས་ཀྱང་རུང་སྟེ། བོན་ཉིད་དོན་ལ་མཉམ་པར་གནས་སོ། །རྟོག་པ་
དང་མི་རྟོག་པ་བོན་ཉིད་དུ་མཉམ་པའོ། །དེས་ན་བསྒོམ་པའི་རྒྱུ་མེད་ལ། སྒོམ་པར་
བྱེད་པ་ཡང་མེད་དོ། །རྟོག་པ་ངོས་འཛིན་གྱི་མན་ངག་རྫོགས་སོ། །༣༠སརྒྱརྒྱརྒྱ
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །དེ་ལ་ལུང་ཐམས་ཅད་ནི་སྟོང་
པའི་རྒྱས་བཏབ་ནས་འདུག་པས། སྟོང་ངོ་རང་བཞིན་མེད་དོ་ཞེ་གཅིག་གིས་མི་གོའོ། །
དེ་ཡི་ཕྱིར་སྟོང་པའི་རྒྱ་བཅག་ནས་བསྟན་ནོ། །དེ་ལ་མན་ངག་གི་དོན་ལ་མང་གིས་
ཀྱང་། འདིར་ཉུང་དུ་བསྟན་པའོ། །སུ་ལ་མི་བསྟན་པའི་མན་ངག་འདི་ལ་དོན་གསུམ་
210

སེམས་སྡེ། མན་ངག་བརྒྱད།
སྟེ། མན་ངག་གསུམ་མོ། །གནས་པ་གཞིའི་མན་ངག་དང་། འཇུག་པ་ལམ་གྱི་མན་
ངག་དང་། མཐར་ཕྱིན་འབྲས་བུའི་མན་ངག་གོ །དེ་ལ་གཞི་འདི་སངས་རྒྱས་རང་
ཡིན་ཟེར་བ་ཡོད་ན་ལོག་ཏུ་རྒྱུ་མ་མཆིས། གཞི་འདི་ཅི་ཡང་མ་ཡིན་ཏེ། ལྷ་མིན། མི་
མིན། བྱོལ་སོང་མིན། ཡི་དྭགས་མིན། དམྱལ་བ་མིན། སངས་རྒྱས་མིན། སེམས་ཅན་
མིན། དེས་ན་གཞི་འདི་ཞེས་གྲུབ་པ་མེད་པས། གཞི་ཅི་ཡང་མ་ཡིན་པའོ། །གཞི་ནི་
རང་བཞིན་མེད་པའོ། །རང་བཞིན་མེད་ལས་འཁྲུལ་ནས་སྣང་། དེ་ཐག་པ་དང་སྦྲུལ་
ལྟ་བུའོ། །གཞི་དེ་གོ་བར་བྱེད་པ་ལ་ལམ་ཞེས་ཟེར་ལ། གོ་ནས་གནས་པ་ལ་འབྲས་
བུ་ཞེས་གདགས། ལུང་ཐམས་ཅད་ནི་སྟོང་པའི་རྒྱ་ཡིས་བཏབ་སྟེ། སྒོ་ལ་སྒོ་ལྕགས་
བཅུག་པ་འདྲའོ། །སྒོ་ལྕགས་འདི་ཕྱེད་ན་ནང་ན་ཅི་ཡང་ཡོད་པ་དང་འདྲ་སྟེ། ལུང་
ལས་ཅི་ཡང་སྟོན་ཏེ། དེ་ལ་གཞིའི་དུས་ན་ཐམས་ཅད་དུ་སྣང་ལ། སྣང་བ་ཅི་ཡང་མ་
ཡིན་པའོ། །གཞིའི་དཔེ་དོན་བཅས་ནས་ལོགས་སུ་བསྟན་ནོ། །རྒྱ་རྒྱ་རྒྱ། ད་ལམ་ལ་
གཉིས་ཏེ། བཙན་ཐབས་སུ་འཇུག་པ་དང་། ཁད་ཀྱི་འཇུག་པའོ། །དེ་ཡང་དབང་པོ་
ཐ་མ་དང་འབྲིང་ལ་ཁད་ཀྱིས་བསྟན་དགོས། རབ་ལ་བཙན་ཐབས་སུ་བསྟན་པས་
གོ་སྟེ། ཁད་ཀྱི་བསྟན་པ་ལ་འདི་ཡིན་ཏེ། སྦྱོར་བ་ལམ་དུ་འཁྱེར་ན་འདོད་ཆགས་ཀྱི་
ལམ་མོ། །སྒྲོལ་བ་ལམ་དུ་འཁྱེར་ན་ཞེ་སྡང་གི་ལམ་མོ། །ཞི་གནས་ལམ་དུ་འཁྱེར་ན་
གཏི་མུག་གི་ལམ་མོ། །ལྷ་ལམ་དུ་འཁྱེར་བ་ནི་ང་རྒྱལ་གྱི་ལམ་མོ། །སྣང་བ་ལམ་དུ་
འཁྱེར་བ་ནི་འཕྲག་དོག་གི་ལམ་མོ། །དེ་ལ་བཙན་ཐབས་སུ་འཇུག་པ་ནི་འདི་ཡིན་ཏེ།
རིག་པ་སྤྱི་བླུགས་ཀྱི་དགོངས་པ་དང་པོ་འཆར་ཏེ། དེས་ན་ཐམས་ཅད་སངས་རྒྱས་སུ་
གསལ་བའོ། །དེ་ལ་བསྒོམ་ཞེས་བྱ་བའི་ཐ་སྙད་མེད་པའོ། །དེ་ནི་མན་ངག་སྤར་ཟིན་
ནོ། །ཡེ་ཤེས་ཟང་ཐལ་ལོ། །རྒྱ་རྒྱ་རྒྱ། ནར་ཕྱིན་པ་འབྲས་བུའི་མན་ངག་འདི་ལྟར་
སྟེ། དོན་གསུམ་ཀ་གཅིག་ཏུ་རིལ་གྱིས་གཅིག་ཏུ་དྲིལ་ཏེ། དེ་ལྟ་བུའི་དོན་ལ་གནས་ན།
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཤེས་པ་ལ་སྐྱེ་ལྡོག་མི་བྱེད་དོ། །ཤེས་པ་ལ་སྐྱེ་ལྡོག་མི་བྱེད་ན་འབྲས་བུ་ནར་ཕྱིན་པའོ། །
དེ་ནི་གཤེན་རབ་ཀྱི་ཡང་གཤེན་རབ་ཆེན་པོའོ། །སངས་རྒྱས་ཀྱི་ཡང་སངས་རྒྱས་ཡང་
གོང་ངོ༌། །རྒྱ་རྒྱ་རྒྱ། བསྡུས་པ་དོན་གྱི་མན་ངག་རྫོགས་སོ། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཟབ་མོ་དོན་འདི་བཤད་
པར་བྱ། ཀུན་གྱིས་མི་རིག་སྟེ་ཟབ་པོ། དོན་འདི་གཞུང་གི་སངས་མ་རྒྱས་པར་བསྒོམ་
དུ་མི་བཏུབ་སྟེ། སངས་རྒྱས་པར་བྱ་བའི་ཐབས་ནི་ལུང་འདི་ཡིན་ནོ། །དེ་ནས་བསྒོམ་
པ་ནི་རང་གི་སེམས་ལ་ཉམས་བལྟའོ། །ལུང་དང་ཉམས་སུ་འབྱོར་ན་འབྲས་བུའོ། །དེ་
ཡང་ལུང་ལས། གཞི་རྩ་མེད་པའི་སེམས་ཉིད་ནི། བཙལ་བས་རྙེད་པར་མ་གྱུར་
ཏེ། ཞེས་འབྱུང་། རང་གི་སེམས་ནི་གང་དུ་ཡང་མ་གྲུབ་སྟེ། གཞི་འདི་ལྟ་བུ་ཞིག་
ཅེས་བྱ་བའམ། རྩ་བ་འདི་ལྟ་བུ་ཞིག་བྱ་བ་མེད་དེ། རང་བཞིན་གྱིས་རྣམ་པར་དག་
པའོ། །དེ་ལྟར་རྣམ་པར་དག་པའི་དོན་དེ། ཁོང་དུ་ཆུད་ན་སངས་རྒྱས་ཡིན་ནོ། །དེ་
ལས་ལོགས་ན་སངས་རྒྱས་མི་རྙེད་དོ། ། དེ་ལྟར་རྟོགས་ན་གཟོད་བསྒོམ་པར་བྱ་སྟེ།
བསྒོམས་པ་ཟེར་ཡང་མིག་ཟུམ་ཕྱག་རྒྱ་བཅའ་བ་མེད་དེ། དོན་དེ་ལ་གནས་པར་བྱ་
བ་ཁོ་ནའོ། །དེའི་ཕྱིར་འདི་ལྟ་བུ་ཞིག་དོན་བསྟན་ཏོ་ཞེས་བྱའོ། །གཞི་ཅི་ཡང་མ་གྲུབ་
པ་ལ་སེམས་ཀྱང་དེ་བཞིན་ཏེ། ཙུག་སེ་བསྒོམ་ན། སེམས་དེ་བཞིན་གནས་ན་བསྒོམ་
ཞེས་པའི་ཐ་སྙད་དོ། །དངོས་སུ་སེམས་ནི་དེ་རང་ཡང་ཡན་ཏེ། གཟའ་གཏད་དང་
བྲལ་བར་བཞག་གོ །ཤེས་པ་གཟའ་གཏད་དང་བྲལ་བ་དེ་ལ་བཅོས་སུ་ཡེ་ནས་མེད་
དོ། །དེ་ལ་མི་གཡོ་བར་བཞག་གོ །དེ་ལས་རྒྱུན་དུ་མི་གཡོ་བ་དེ་འབྲས་བུ་ནར་ཕྱིན་
པ་ཡིན་ཏེ། དེ་ལས་བོགས་དབྱུང་དུ་མེད་དོ། །བོགས་མ་བྱུང་བ་དེ་ཉིད་ཕྱུང་པའོ། །
དེ་ལས་ཡོན་ཏན་མི་འདོད་བཞིན་དུ་ཤུགས་ཀྱིས་འབྱུང་བ་ནི། ཆུ་དྭངས་པའི་རང་
བཞིན་ལ་ཉི་ཟླའི་གཟུགས་བརྙན་འབྱུང་བ་ནི་སྨོས་མི་དགོས་སོ། །དེས་འགྲོ་བའི་དོན་
212

སེམས་སྡེ། མན་ངག་བརྒྱད།
ལ་རློམ་སེམས་མེད་ཀྱང་། བྱིན་གྱིས་རླབས་ཀྱིས་བྱས་སོ། །སེམས་ལ་གཟའ་གཏད་
བྱས་ན་བློ་འཆལ་པའོ། །དེ་བཞིན་དུ་མི་གནས་ཏེ། སེམས་ལ་མཚན་མ་རང་རྒྱུད་དུ་
ཤོར་ན་མཚན་མའི་བདུད་ཀྱིས་བསླུས་པའོ། །མཚན་མ་ཡེ་ཤེས་སུ་སྣང་ན་སངས་རྒྱས་
ཞེས་ཐ་སྙད་དུ་གདགས་སོ། །དཔེར་ན་རིན་པོ་ཆེའི་གླིང་དུ་ཕྱིན་ན། ཐམས་ཅད་རིན་
པོ་ཆེར་འདུག་སྟེ། རྡོག་པོ་དང་ཁྲོལ་བུ་དང་ཕྱེ་མ་ཐམས་ཅད་རིན་པོ་ཆེར་འདུག་སྟེ།
ས་རྡོ་འདུག་སྙམ་པའི་ཤེས་པ་མི་སྐྱེ་བ་དང་འདྲ་སྟེ། ཐམས་ཅད་ངོས་བཟུང་མེད་དོ།
འགྲོ་རུང་འདུག་རུང་ཐམས་ཅད་སངས་རྒྱས་སུ་སྣང་ངོ༌། །སངས་རྒྱས་ཞེས་བྱ་བ་ཡང་
གཟུགས་དང་ཁ་དོག་ཏུ་གྲུབ་པ་མེད་དེ། གང་སྡུག་བསྔལ་དང་བྲལ་བའོ། །གང་སྡུག་
བསྔལ་དང་བྲལ་ན་སངས་རྒྱས་ཞེས་ཐ་སྙད་དུ་གདགས་སོ། །གང་རྟོག་འཛིན་དང་
བྲལ་བའོ། །གང་དོན་དང་འཕྲད་པའོ། །མན་ངག་འདི་ཀུན་ལ་མི་བསྟན་ནོ། །ཅེས་
ཐམས་ཅད་ཀུན་གྲོལ་གྱི་མན་ངག་རྫོགས་སོ། །ཟབ་རྒྱ། རྒྱ་རྒྱ་རྒྱ། གསང་རྒྱ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །མན་ངག་དོན་ལ་གསུམ་སྟེ།
གནས་པ་གཞིའི་མན་ངག །འཇུག་པ་ལམ་གྱི་མན་ངག །ནར་ཕྱིན་འབྲས་བུའི་མན་
ངག །དེ་ལ་གནས་པ་གཞིའི་མན་ངག་གཞན་ན་གསལ། འཇུག་པའི་ལམ་ལ་གཉིས་
ཏེ། ཁད་ཀྱིས་འཇུག་པ་དང་། བཙན་ཐབས་སུ་འཇུག་པ་གཉིས། དེ་ལ་ཁད་ཀྱིས་
འཇུག་པ་ལ་ལྔ་སྟེ། འདོད་ཆགས་ཀྱི་ལམ་དང༌། ཞེ་སྡང་གི་ལམ་དང་། གཏི་མུག་གི་
ལམ་དང་། ང་རྒྱལ་གྱི་ལམ་དང་། འཕྲག་དོག་གི་ལམ་དང༌། ལམ་དེ་ལྟར་ལྔ་ཡིན་
ནོ། །/༢ཅ༢༽
༧ ད་མན་ངག་འདིས་ནི་ང་རྒྱལ་གྱི་ལམ་པ་རྣམས་ལ་ཕན་གདགས་པའི་ཕྱིར། ལྷ་
ལམ་དུ་འཁྱེར་བ་བསྟན་ནོ། །གཞི་མན་ངག་གི་དུས་སུ། ཐམས་ཅད་གདོད་ནས་
དག་པར་ཤེས་པར་བྱས་ནས། ད་ལམ་ལ་ཞུགས་ཏེ་ལམ་ཞེས་བྱ་བ་ནི། འགྲོ་ས་ཡོད་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའམ། འགྲོ་རུ་ཡོད་པ་མ་ཡིན་ཏེ། དོན་ལ་གོམས་པའམ། འདྲིས་པའམ་འཕྲད་
པར་བྱེད་པའོ། ། དེ་ལ་བདག་ཉིད་སྟོང་པ་རང་བཞིན་མེད་པའི་ང་རྒྱལ་ལས། དེ་
ཡང་རང་བཞིན་མེད་པས་དངོས་སུ་མ་ཡིན་ཡང་། དེའི་ང་རྒྱལ་ལས། བདག་རང་
གི་ཐུགས་ཁར་ཡི་གེར་ཨ་དཀར་པོ་གཅིག་གསལ་བར་བསྒོམ་པས། ཨ་ལས་འོད་བྱུང་
པས་ཕུང་པོ་གདོས་པ་བསྲེགས་ཏེ། མི་གནས་པར་བསམ། དེ་ལ་ཡུན་ཇི་ཙམ་ཐུབ་
པར་བསྒོམ་མོ། ། དེ་ནས་སེམས་གཞན་དུ་འཕྲོ་ན། སེམས་ཀྱི་ས་བོན་ཡི་གེ་ཨ་དཀར་
པོ་གཅིག་ཏུ་གྱུར། ཨ་དེ་འོད་དུ་ཞུ་ནས་དངུལ་ཞུན་མ་འདྲ་བ་འཐེབ་བོང་ཙམ་གཅིག་
ཏུ་བསམ་ཏེ། དེ་ལ་སེམས་ཇི་ཙམ་གནས་ཀྱི་བར་དུ་བཞག ། དེ་ལས་སེམས་གཞན་
དུ་འཕྲོ་ན། ཡང་ཞུན་མ་དེ་ལས་ཡེ་ཤེས་ཀྱི་ལྷ་གཤེན་ལྷ་འོད་དཀར་དུ་གྱུར་ཏེ། སྐུ་
མདོག་ཀྱང་དཀར་པོ། ཞལ་གཅིག་ཕྱག་གཉིས་པ་ཕྱག་མཉམ་པའི་ཕྱག་རྒྱ་བཅས་པ་
གཅིག་ཏུ་བསམ་མོ། །དེ་ཡང་ཉི་མ་དང་ཟླ་བའི་སྟེང་ན་སྐུ་འཛུབ་གང་པ་གཅིག་ཏུ་
བསམ་མོ། །ཡང་ན་རིམ་གྱི་བསམ་སྟེ། ཟླ་བ་དང་ཉི་མའི་དཀྱིལ་འཁོར་ལག་མཐིལ་
ཙམ་གཅིག་གི་སྟེང་དུ། གཤེན་ལྷའི་སྐུ་འཛུབ་གང་པ་གཅིག་བསམ་མོ། ། དེ་ཡང་ཞི་
བའི་རྒྱན་རྣམས་རྫོགས་པར་བསྒོམ་མོ། །དེ་ལ་སེམས་གནས་ཚད་དུ་བསྒོམ་མོ། །དེ་
ལས་འཕྲོ་ན་གློད་ལ་མཉམ་པའི་ངང་ལ་བཞག་གོ །མཉམ་པའི་ངང་ལ་སེམས་སེང་ངེ་
འདུག་ན་སེམས་ཟིན་པའོ། །སེམས་ཟིན་ན་གཟོད་སྤྱོད་པ་བྱའོ། སྤྱོད་པ་ཅི་བྱས་ཀྱང་
མི་སྟོ་ན་དོན་དང་འཕྲད་པའོ། །དེ་ཁོ་ན་འབྲས་བུ་ཡིན་ཏེ། ངང་བསྲིང་ངོ༌། །དེ་དང་
པོ་དངོས་པོའི་གཞི་བསྟན་ནས། ལྷ་ལམ་དུ་འཁྱེར་བ་ཡང་རང་གི་སེམས། ལྷ་ལས་
རང་གི་སེམས་ཀྱང་ཐ་དད་མེད། སེམས་ལས་བལྟ་ཡང་ཐ་དད་མེད་དེ་ཐམས་ཅད་
སེམས་སོ། །དེས་ན་ཐམས་ཅད་སེམས་སུ་མཉམ་མོ། །སེམས་ས་ལེ་འདུག་ཙམ་ན་
རང་སེམས་ལས་ཐ་དད་མེད། དེ་ཕྱིར་ཐམས་ཅད་སེམས་སུ་རྟོགས་ན་སངས་རྒྱས་དེ་
214

སེམས་སྡེ། མན་ངག་བརྒྱུད།
ཡིན་ནོ། །སེམས་ལ་ཐ་དད་མེད་པར་ཤེས་ལ་སེམས་གཤེན་ལྷར་ཤེས་ཤིང་། གཤེན་
ལྷ་བོན་ཉིད་དུ་ཤེས་ན་འབྲས་བུ་ནར་ཕྱིན་པའོ། ། དེ་ཡང་གནས་པ་གཞིའི་དུས་ན་
སེམས་ཉིད་གདོད་ནས་དག་པ། འཇུག་པ་ལམ་གྱི་དུས་ན་སེམས་ཉིད་གཤེན་ལྷ།
ནར་ཕྱིན་འབྲས་བུའི་དུས་ན་སེམས་ཉིད་བོན་སྐུའོ། །དེ་གཤེན་རབ་དགོངས་པ་ལ་
འཇུག་ན་དོན་ཉམས་སུ་བླང་ངོ༌། །དེ་ནི་ལམ་རྣལ་མ་ལ་གནས་པའོ། །དེ་ནི་གཤེན་
རབ་ལྷ་ཡི་ལམ་དུ་འཇུག་པའོ། །ཡང་ན་བདག་གི་སེམས་ཀྱི་ས་བོན་ཨར་གྱུར་ཏེ། ཨ་
ལས་གཤེན་ལྷའི་སྐུར་གྱུར་ཏེ། དེ་ལས་རིགས་ལྔར་གྱུར་ཏེ་ཕུང་པོ་ལྔའི་རང་བཞིན།
དེ་ལས་ཡུམ་ལྔར་གྱུར་ཏེ། འབྱུང་བ་ལྷ་ཡི་རང་བཞིན། དེ་བཞིན་ཕུང་པོ་དང་འབྱུང་
བ་ལྷ་ཡི་རང་བཞིན་དུ་གྱུར་ན། བདག་འཛིན་སྡུག་བསྔལ་ག་ལ་འོང་སྟེ་མི་འོང་། དེ་
མ་བྱུང་ན་སངས་རྒྱས་རང་ཡིན་ནོ། །དེ་ནི་སྐུ་གསུམ་ལྷུན་གྱིས་གྲུབ་པ་ཡིན། སེམས་
ཉིད་གདོད་ནས་དག་པ་བོན་གྱི་སྐུ། གཤེན་ལྷའི་ཆ་ལུགས་རྫོགས་པ་ལོངས་སྤྱོད་
རྫོགས་པའི་སྐུ། གང་དེ་ཡང་བསྒྱུར་དུ་བཏུབ་པས་སྤྲུལ་པའི་སྐུ། ལྷ་ལམ་དུ་ཁྱེར་བ་
ང་རྒྱལ་ལམ་དུ་ཁྱེར་བའི་མན་ངག །ཨུ་ཡ། ཅ༢༢ཟླ།
༧ མན་ངག་འདི་ནི་ཕྲག་དོག་གི་ལམ་པ་རྣམས་ལ། ཕན་གདགས་པའི་མན་ངག་
གོ །འདི་ནི་སྣང་བ་ལམ་དུ་ཁྱེར་ཏེ། སྣང་བ་ནི་ཇི་ལྟར་ཡིན་པ་གནས་པ་གཞིའི་དུས་
སུ། ཐམས་ཅད་ཐག་བཅད་ལ་ད་སྣང་བ་རང་ལ་གཏད་དེ། སྣང་བ་རང་ལ་རང་
བཞིན་མེད་པའོ། །དེ་ཅི་ཏེ་སེམས་ལ་རང་བཞིན་མེད་པའོ། །དེས་ན་སེམས་ལས་
ལོགས་ན་སྣང་བ་མེད་དོ། །གལ་ཏེ་སེམས་ལས་ལོགས་ན་སྣང་བ་ཡོད་ན། ཆུ་ལ་འགྲོ་
བ་རིགས་དྲུག་གིས་དྲུག་ཏུ་ཅི་ལ་མཐོང་། དེས་ན་སེམས་ལས་ལོགས་ན་སྣང་བ་མེད་
དོ། །དེས་ན་གཟུགས་སུ་སྣང་བ་ཉིད་སེམས། སེམས་གདོད་ནས་དག་པ་སངས་རྒྱས་
ཀྱི་རང་བཞིན་ཅན་ནོ། །གཟུགས་སུ་སྣང་བ་འདི་ཉིད་སྟོང་པ་སྟེ། དེ་བཞིན་དུ་དྲི་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང་རོ་དང་རེག་ལས་སོགས་པ་ཡང་དེ་བཞིན་ནོ། །གང་ཞིག་ལམ་དུ་ཞུགས་པ་དེས་
གཟུགས་རང་ལ་གཏད་དེ་བསྒོམ་མོ། །གཟུགས་སུ་དེ་ཉིད་རང་བཞིན་མ་གྲུབ་སྟེ་
འདུག །གཟུགས་ལ་རང་བཞིན་མ་གྲུབ་ན། སྒྲ་ལ་སོགས་པ་ཡང་དེ་དང་འདྲའོ། །དེ་
ལྟར་རང་བཞིན་མ་གྲུབ་ན། ཡུལ་ལ་ཞེན་ཆགས་མི་སྐྱེ་སྟེ་ལམ་རྣལ་མའོ། ། དེ་ལྟར་
ཞེན་ཆགས་མི་སྐྱེ་ན། སངས་རྒྱས་དེ་ཉིད་ཡིན་ཏེ་ཤེས་པ་གཟའ་གཏད་མེད་པར་
བཞག་གོ ། སྣང་ལ་རང་བཞིན་མེད་པ་དེ་གནས་པ་གཞིའོ། ། དེ་ལ་སེམས་ཀྱི་གཏད་
ནས་བསྒོམ་པ་དེ་འཇུག་པ་ལམ་མོ། །དེ་ལ་གཟའ་གཏད་དང་འཛིན་ཆགས་མེད་པ་
དེ་ནར་ཕྱིན་པའི་འབྲས་བུའོ། །དེ་ནི་གཤེན་རབ་ཀྱི་ལམ་མོ། །དེ་ཡང་ལམ་གྱི་དུས་སུ་
འབྲས་བུ་སྟོང་ལ་འབྲས་བུའི་དུས་སུ་ལམ་གྱི་སྟོང་པ། དེ་གཉིས་ཀ་ལ་གཞི་ཡིས་ཁྱབ་
སྟེ་སྟོང་པའོ། །ཕྲག་དོག་ལམ་གྱི་མན་ངག་གོ །རྒྱ་རྒྱ་རྒྱ།
༧ མན་ངག་འདི་ནི་གཏི་མུག་གི་ལམ་པ་རྣམས་ལ་ཕན་གདགས་པའོ། །དེ་ནི་ཞི་
གནས་ལམ་དུ་ཁྱེར་ཏེ། དཔེར་ན་མར་མེ་རླུང་གིས་མ་སྐྱོད་པ་ལྟར་བསྒོམ་པ་ཡང་
ཡོད། མུན་པའི་སྨག་ལྟར་བསྒོམ་པ་ཡང་ཡོད། དེ་ལ་ཞི་གནས་ཞེས་བྱ་བ་ནི། རྣམ་
པར་རྟོག་པ་ཞི་ནས། དེ་ཁོ་ནའི་དོན་ལ་གནས་པའོ། །དེ་ཇི་ལྟར་བསྒོམ་ན། ཤིན་ཏུ་
མལ་བདེ་བ་དགྲ་ཡི་གནོད་གཟུགས་མེད་པ་ཡིད་དུ་འོང་བ་དེར། ལུས་ཀྱི་གྲང་དྲོ་
སྙོམས་པ། ཟས་འགྲང་ལྟོག་སྙོམས་པ། ཤ་ཆང་གི་དབང་དུ་མ་སོང་བར་ལུས་དཀྱིལ་
མོ་ཀྲུང་བཅས་ཏེ། མིག་སྣའི་རྩེ་མོ་ལ་ཕབ་ལ་བལྟས་ཏེ། ལག་པ་མཉམ་པའི་ཕྱག་རྒྱ་
བཅས། ལུས་དྲང་པོར་འདུག་ལ་བསྒོམ་མོ། །དེ་ཡང་རང་གི་ཤེས་པ་གང་ལ་ཡང་མི་
གཡོ་སྟེ། རྟོག་པ་མེད་ལ་གང་ཡང་མ་བྱིང་པར་བཞག །སེམས་དེ་ལ་ལྷན་ནེ་འདུག་
ན་སེམས་ལས་སུ་རུང་བ་ཡིན་ཏེ། གཟོད་གློད་ལ་རྫོགས་ཆེན་ལ་བློ་སྦྱངས། གལ་ཏེ་
སེམས་དེ་བཞིན་དུ་སྡོད་དུ་མ་འདོད་ནས། རྒོད་ན་འཁོར་བའི་སྡུག་བསྔལ་ལ་སྐྱོ་བ་སྐྱེ།
216

སེམས་སྡེ། མན་ངག་བརྒྱད།
ཡང་ཅི་བྱས་ཐམས་ཅད་འཁྲུལ་པ་ཡིན་པར་འདུག །མི་རྟག་པར་འདུག་གོ །དོན་
ལ་མ་བསྒོམས་ན་ཕན་མེད་སྙམ་སྟེ་སྐྱོ་བ་བསྐྱེད། གལ་ཏེ་སེམས་བྱིངས་ཏེ་སོང་ན།
སངས་རྒྱས་ཀྱི་ཡོན་ཏན་ལ་སྤྲོ་བ་བསྐྱེད་དེ། སྐུ་དང་ཡེ་ཤེས་རྫོགས་པ་དང་། མངོན་
ཤེས་ལས་སོགས་པ་སྤྲོ་བ་བསྐྱེད་དོ། །དེ་ལྟར་སེམས་ཀྱི་སྐྱོན་བསལ་ཏེ། དོན་ལ་སྙམ་
པར་བཞག་པའོ། །དེར་ཤེས་པ་གང་དུ་མ་འཕྲོ་སྟེ། རྟོག་མེད་དུ་འདུག་ན། གཟོད་
སྡོད་རྫོགས་ཆེན་འབྲས་བུ་ལ་བློ་སྦྱངས་ཏེ། སེམས་རྟོག་མེད་དེ་ཉིད་གཞི་ཡིན་ལ། དེ་
ལ་བློ་འཇོག་པ་ལམ་ཡིན། དེ་ལས་ཤེས་པ་གཞན་དུ་མི་འགྱུར་ཏེ། འགྲོ་ཡང་རུང་
འདུག་ཀྱང་རུང་སྟེ། དེ་བཞིན་དུ་འདུག་ན་དེ་ཉིད་འབྲས་བུ་ཡིན་ནོ། །དེ་ཡང་གོང་
དུ་སེམས་ལས་སུ་རུང་ནས། རྫོགས་ཆེན་གྱི་སྡོངས་འདེབས་པ་ཡིན་ཏེ། རྟོག་མེད་
དུ་གནས་པ་དེ་རང་གི་སེམས་ཡིན་ཏེ། བྱིང་རྒོད་ཀྱི་དགྲ་བྱུང་བ་ཡང་སེམས་དེ་ལས་
སོགས་པ། ཡུལ་དྲུག་ཤེས་པ་གར་སྐྱེས་ཀྱང་། སེམས་ཉིད་གདོད་ནས་དག་སྟེ་སངས་
རྒྱས་ཁོ་ནའོ། །དེས་ན་གཞི་ཅི་ཡང་མ་ཡིན་པ་ལམ། རྟོག་མེད་ལ་རྟོག་མེད་ཉིད་ཅི་
ཡང་མ་ཡིན། དེ་ལྟ་བུའི་དོན་ལས་མི་འདའ་ན་འབྲས་བུ་དེས་ན་གཅིག་གིས་གཅིག་ལ་
སྡོངས་ཐེབས་པའོ། །དེ་ཡི་མིང་སངས་རྒྱས་ཞེས་བྱའོ། །བོན་ཉིད་ཅེས་བྱའོ། །འབྲས་
བུ་ཞེས་བྱའོ། །སྙིང་པོ་ཞེས་བྱའོ། །དོན་ཞེས་བྱའོ། །དེ་ནི་ཅི་ཡང་མི་ཤེས་པའི་ཤེས་རབ་
ཅེས་བྱ་སྟེ། གཏི་མུག་ལམ་དུ་ཁྱེར་བ་ཞེས་བྱའོ། །གཏི་མུག་ལམ་དུ་ཁྱེར་བ་ཞེས་བྱ་བའི་
མན་ངག །རྒྱ་རྒྱ་རྒྱ། ལམ་གཉིས་ནི་ཤིན་ཏུ་ཟབ་པས་གུད་དུ་སྦས་སོ། །འཇུག་པ་ལམ་
གྱི་མན་ངག་རྫོགས་སོ། །༢ སྦས་རྒྱ། གསང་རྒྱ། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །དགོངས་ཉམས་དགུ་ནི་
འདིར་དྲིལ་ཏེ་བསྟན། མ་བསྒོམ་པའི་བསྒོམ་པ་དང་གཅིག །མ་རྟོགས་པའི་རྟོགས་
པ་དང་གཉིས། མི་སྣང་བའི་སྣང་བ་དང་གསུམ། མ་མྱོང་བའི་མྱོང་བ་དང་བཞི། མི་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དམིགས་པའི་དམིགས་པ་དང་ལྔ། མི་གསལ་བའི་གསལ་བ་དང་དྲུག །མི་རྩོལ་བའི་
རྩོལ་བ་དང་བདུན། མ་ཕྱིན་པའི་གནས་དང་བརྒྱད། མ་བསྒྲུབས་པའི་འབྲས་བུ་དང་
དགུ། དེ་ནི་དགོངས་པའི་ཉམས་དགུའོ། །དེ་ནི་མདོ་རྩའོ། །མ་བསྒོམ་པའི་བསྒོམ་
པ་ཞེས་པ། བསྒོམ་དུ་ནི་ཏིལ་ཙམ་ཡང་མེད་པས་མ་བསྒོམ་ཞེས་བྱ་ལ། ཡེངས་སུ་
ནི་གློག་འགྱུ་བ་ཙམ་ཡང་མེད་དེ། དེས་ན་མི་འགྱུར་བའི་དོན་ཁ་དོག་མེད་པས་མི་
བསྒོམ། དོན་དེ་ལས་མ་ཡེངས་པ་ལས་བསྒོམ་ཞེས་བྱ་བའི་ཐ་ཚིག་གོ །མ་རྟོགས་པའི་
རྟོགས་པ་ཞེས་པ། རྟོགས་རྒྱུ་ནི་འདི་ལྟ་བུ་གཅིག་ཅེས་བྱ་བ་རྟོགས་སུ་མེད་དེ། དེ་ལྟར་
རྟོགས་རྒྱུ་མེད་པར་རྟོགས་ན་དོན་བོན་ཉིད་རྟོགས་པའོ། །མི་སྣང་བའི་སྣང་བ་ཞེས་
པ། དོན་བོན་ཉིད་དེ་དངོས་པོའམ་གཟུགས་སུ་མི་སྣང་ཡང་། དོན་མ་བཅོས་པར་
སྣང་ཞེས་བྱ་བའི་ཐ་ཚིག་གོ །མ་མྱོང་བའི་མྱོང་བ་ཞེས་པ། རོ་ཞིམ་མི་ཞིམ་མ་མྱོང་
ཡང་། བོན་ཉིད་ཉམས་སུ་མྱོང་པའོ། །མི་དམིགས་པའི་དམིགས་པ་ཞེས་པ། འདི་ལྟ་
བུ་ཅིག་གམ་འདི་ལྟ་བུ་ཅིག་བྱ་བའི་དམིགས་པ་མེད་པ་དེ་དོན་ལ་དམིགས་པའོ། །མི་
གསལ་བའི་གསལ་བ་ཞེས་པ། རིག་རིག་པོའམ་དཀར་དཀར་པོ་ཅིག་མེད་དེ་དོན་
བོན་ཉིད་དུ་གསལ་བའོ། །མི་རྩོལ་བའི་རྩོལ་བ་ཞེས་པ། ཐེག་པ་འོག་མ་པ་བཞིན།
འབད་རྩོལ་མི་བྱེད་དེ། དོན་ཉམས་སུ་མྱོང་སྟེ་དོན་ལ་རྩོལ་བའོ། ། མ་ཕྱིན་པའི་གནས་
ཞེས་པ། གནས་གཞན་ཞིག་ཏུ་འགྲོ་ས་མེད་ལ། ཕྱིན་ཡང་མ་ཕྱིན་པར་འདི་ཉིད་དུ་ས་
ནོན་པའོ། །མ་བསྒྲུབ་པའི་འབྲས་བུ་ཞེས་པ། བསྒྲུབ་རྒྱུ་ནི་ཅི་ཡང་མེད་དེ། དོན་དེ་
ཉིད་ཉམས་སུ་མྱོང་ན། ཐམས་ཅད་ཀྱི་འབྲས་བུའི་དོན་དེ་ཉིད་ཉམས་སུ་མྱོང་བ་ཡིན་
ནོ། །དེས་ན་རང་གི་སེམས་འདི་རྟོགས་ན་ཐམས་ཅད་རྟོགས་ཏེ། སེམས་ལ་ལྟོས་ཤིག །
སེམས་ལ་རྟོགས་ཤིག །སེམས་ལ་སྒོམ་ཤིག །སེམས་ལ་བལྟ་རུ་མེད་ན་སེམས་མཐོང་
བའོ། །སེམས་ལ་བརྟག་ཏུ་མེད་ན་སེམས་རྟོགས་པའོ། །སེམས་ལ་བསྒོམ་དུ་མེད་ན་
218

སེམས་སྡེ། མན་ངག་བརྒྱད།
སེམས་སྒོམ་པའོ། །ལུང་ལས་ཀྱང་། བོན་ཐམས་ཅད་སེམས་ལ་གནས་སོ། །སེམས་
ནམ་མཁའ་ལ་གནས་སོ། །ནམ་མཁའ་ཅི་ལ་ཡང་མི་གནས་སོ། །ཞེས་འབྱུང་ངོ༌། དེ་
བཞིན་ཐམས་ཅད་སེམས་ཀྱི་ཆོ་འཕྲུལ་ལོ། ། དེ་ནི་དགོངས་ཉམས་དགུའི་མན་ངག་གོ་
རྫོགས་སོ། ། ཁོ་མོ་མི་ངན་ལི་ཤུག་སྟག་རིངས་ཀྱིས། དཀའ་བ་བསྡོས་ནས་སེམས་ཀྱི་
དོན་བཙལ་བས། ལུང་སྡེ་རྒྱུད་སྡེ་ཁ་འགྱངས་ཤེས་པའི་ཕུལ། ལུང་དང་མན་ངག་
ཡིག་སྣ་དོན་གྱི་བཅུད། འཁོར་བ་དཔྱང་ཐག་བཤད་པའི་མན་ངག་འདི། རིན་ཆེན་
གསེར་གྱིས་བཙལ་ནས་རང་རྒྱུད་སྦྱངས། དུས་སྨན་རྒྱལ་བློན་དག་གི་ཕྱག་ཏུ་གཏད།
ནམ་ཞིག་དུས་ཀྱི་མཐའ་ལ་དར་བར་ཤོག །ཅེས་རྒྱལ་བློན་གྱི་ཕྱག་ཏུ་གཏད་དོ། །རྒྱལ་
བློན་གྱིས་ཀྱང་རང་རེའི་རྒྱུད་བཀྲོལ་ནས་གཏེར་དུ་སྦས་སོ། །རིན་ཆེན་གཏེར་དུ་
ཐ་རམ་རྒྱ་ཡིས་བཏབ་བོ། །སྤྲུལ་པའི་གང་ཟག་གཅིག་དང་འཕྲད་པར་ཤོག ཨུ་ཨཱཿ
ཤོག་དྲིལ་ཀུན་དཀྲུག་ཤིག །རྒྱ་རྒྱ་རྒྱ། བཀའ་རྒྱ། རྟགས་རྒྱ། དོན་རྒྱ། ཟབ་རྒྱ། སྦས་
རྒྱ། འབྲུག་ལོ་སྟོན་ཟླ་ཐ་ཆུང་གི། ཚེས་གྲངས་བཅོ་ལྔའི་གདུགས་ལ་ནི། བཞོད་སྟོན་
བདག་གིས་བཏོན་ནས་བཅངས། རྒྱ་རྒྱ་རྒྱ། དགེའོ། །
219

ཞེ་སྡང་གི་ལམ་གུད་དུ་སྦས་པའི་མན་ངག་
ཤིན་ཏུ་ཟབ་པ་ཞིག་བཞུགས། །
༄༅། །ཀུན་བཟང་བདེ་བའི་ངང་ལ་ཕྱག་འཚལ་ལོ། ། ཞེ་སྡང་གི་ལམ་པ་རྣམས་ལ་
ཕན་གདགས་པའི་ཕྱིར། ཤིན་ཏུ་ཟབ་པའི་མན་ངག་བསྟན་ནོ། །སྒྲོལ་བ་ཞེས་བྱ་བ་
ཡང་། བདག་ཉིད་རྟོགས་པས་བསྒྲལ་ཏེ། མ་རྟོགས་པས་ནི་བསད་པའོ། །གང་ཞིག་
ཉོན་མོངས་པའི་སེམས་ཅན་ཏེ། རིན་པོ་ཆེ་ཤེ་ཐུན་མང་ཝེར་ལ། བྱང་ཆུབ་སེམས་
ཀྱིས་རྟེན་བཅས་ནས། སྡུག་བསྔལ་སྣ་ཚོགས་ཉམས་མྱོང་ན། དེ་ནི་རང་གི་བྱང་
ཆུབ་སེམས་མ་རྟོགས་པའོ། །དེ་ལ་གཤེན་རབ་ཆེན་པོ་དེས། ཤེ་ཐུན་མང་ཝེར་ཙིར་
གྱིས་བཟུང་སྟེ། དེའི་དུས་རང་གི་སེམས་ལ་བལྟས་པས་སངས་རྒྱས་ལ། ཕར་བལྟས་
པས་ཀྱང་སངས་རྒྱས་སུ་སྣང་ངོ༌། །དེར་ཁོའི་སེམས་ཀུན་ཏུ་བཟང་པོ་དེ། བདག་
དང་གཉིས་སུ་མེད་དེ་བོན་གྱི་སྐུའོ། ། དེ་ཚེ་ཞེས་བྱ། སྲོག་ཅེས་བྱ། སེམས་ཞེས་བྱ།
སངས་རྒྱས་ཞེས་བྱ། ཀུན་ཏུ་བཟང་མོ་ཞེས་བྱ། དེ་དག་དང་གཉིས་སུ་མེད་པ་ལས།
གཉིས་སུ་སྣང་བ་དེ་ནི་འཁྲུལ་བའོ། །དེར་ལུས་སེམས་བྲལ་བ་ནི་བདག་གི་སེམས་ལ།
བདག་གི་སེམས་ནི་སངས་རྒྱས་སོ། །དེ་ནི་བྱེ་མ་ལ་མར་ཐིམ་པ་བཞིན་དུ་གཉིས་སུ་
མེད་དེ། དེའི་དུས་སུ་བོན་ཐམས་ཅད་དེ་དང་འདྲ་བར་ཤེས་པ་ནི་ཡེ་ཤེས་སོ། །དུས་
དེར་ཤེས་པ་ཕ་རོལ་པ་དེ་ལ་བརྟགས་པས། དོན་ཅི་ལྟར་ཡང་མི་འདུག །སེམས་
གདོད་ནས་དག་པས་ལུས་ཀྱང་གདོད་ནས་དག་པར་འདུག རང་ལ་ཚུར་ལ་བལྟས་
220

སེམས་སྡེ། མན་ངག་ཤིན་ཏུ་ཟབ་པ།
པས་ཀྱང་དེ་བཞིན་དུ་འདུག །དེས་ན་ཐམས་ཅད་ཀུན་ཏུ་བཟང་པོ་བདེ་བ་ཆེན་པོར་
འདུག །དེའི་ཕྱིར་ཚེ་དང་སྲོག་དང་སེམས་ལུས་ཀུན་སངས་རྒྱས་སུ་འདུག་པས། གོང་
དུ་དེ་བཞིན་མ་རྟོགས་སོ། །དེ་དེ་ལས་མི་འདའ་བ་འབྲས་བུའོ། །དེར་གྲོལ་མཐར་གྱི་
དགོངས་པ་ལ་ཞུགས་ནས། འབྲས་བུ་ངོས་ཟིན་པའོ། །དེ་བཞིན་རྟོགས་ནས་བསྒྲལ་
བ་དང་མ་བསྒྲལ་བ་གཉིས་མེད་དེ། དེ་ནི་ཉོན་མོངས་བསྒྲལ་བའོ། །དེ་ལྟར་རྟོགས་ན།
བུ་དང་ཚ་ཡང་བསྒྲལ་ལོ། །དེའི་དོན་འདི་ཡིན་ནོ། ། ཚེ་ཞེས་བྱ། སྲོག་ཅེས་བྱ། སེམས་
ཞེས་བྱ། བྱང་ཆུབ་ཅེས་བྱ། ཡེ་ཤེས་ཞེས་བྱ། དོན་ནི་དེ་ཡིན་ནོ། །མ་རྟོགས་པའི་དུས་
ན་སྲོག །རྟོགས་པའི་དུས་ན་ཚེ། མ་རྟོགས་པའི་དུས་ན་ཡིད། རྟོགས་པའི་དུས་ན་
ཡེ་ཤེས། མ་རྟོགས་ན་སེམས། རྟོགས་ན་བྱང་ཆུབ། དཔེ་ན་ཅི་ལྟར་སྣང་བ་ཀུན་ཏུ་
བཟང་པོ་ཞལ་ཕྱོགས་བཅུར་གཟིགས་ཞེས་བྱའོ། །དེས་ནི་མ་རྟོགས་སྲོག་བཅད་ལ།
རྟོགས་ན་བསྒྲལ་ཞེས་བྱའོ། ། དེ་ནི་གཤེན་རབ་རྟོགས་པ་དང་ལྡན་པའི་སྤྱོད་ལུགས་
སོ། །དེ་ལྟ་བུའི་དོན་གྱིས་མ་ཟིན་ན། སྲོག་གི་རྣམ་སྨིན་ཤིན་ཏུ་ཆེའོ། །སློབ་མ་སྣོད་
དང་ལྡན་པ་ལ། འདི་ནི་མན་ངག་གཞན་རྫོགས་པ་ལ་གཟོད་བསྟན་ནོ། །འདི་ནི་ཀུན་
ལ་སྦྱིན་དུ་མི་རུང་སྟེ། བསྟན་པ་ཡང་ཤིན་ཏུ་དཀའོ། །འདི་ནི་ཤིན་ཏུ་ཟབ་པས་གུད་
སྦས་སོ། །ལམ་རེ་རེ་ནི་གང་ཟག་རེ་རེ་ཆ་རྐྱེན་ནོ། །རིན་ཆེན་གཏེར་དུ་སྦས་པའོ། །ཐ་
རམ་རྒྱས་བཏབ་པའོ། །དོན་འདི་ལ་ཞུགས་པ་ནི་སངས་རྒྱས་པའོ། །དོན་གཞན་གྱིས་
ནི་སངས་རྒྱས་པ་དཀའ་འོ། །དོན་འདི་ལ་ཡིད་ཆེས་ན་འབྲས་བུ་ལག་འཆང་། ཚིག་
གི་སྒྲོ་འདོགས་ཆོད་པའོ། །ལག་འཆང་ཞེས་བྱ་བ་ནི་སེམས་ཡིན་ཏེ། སེམས་རྟོགས་
ན་ཀུན་རྟོགས་པའོ། །སེམས་གཞི་རྩ་མེད་པ་མ་ཡིན་ཡོད་པའོ། །དེས་ན་གཞི་གང་དུ་
ཡང་མ་གྲུབ་པའོ། །གཅིག་ཏུ་མ་ངེས་ཡོངས་སུ་འབྲེལ་བའོ། །ཕྱོགས་བཅུ་ཡོངས་སུ་
རྒྱ་མ་ཆད་པའོ། །དོན་ནི་སེམས་ལ། སེམས་ནི་དོན་ནོ། །གབ་པ་ཐུགས་ཀྱི་ངེས་པ།
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྦས་པ་སེམས་ཀྱི་གསང་མཛོད། ཐུགས་ཉིད་ཡེ་ཤེས་སེམས་དཔའ། སྤྱི་བསྡུས་འོད་ཀྱི་
འཁོར་ལོ། །ཀུན་གྲོལ་བདེ་བ་ཆེན་པོ། དེས་ནི་སྦས་པའི་ཚིགས་ལྔའོ། །གཅིག་ཏུ་བསྡུས།
ཡོངས་ལ་ཁྱབ། རྒྱ་མ་ཆད། སྣ་ཚོགས་སུ་སྣང་། དེ་ནི་བསྡུ་བའི་དོན་བཞིའོ། །ཡུལ་དུ་
སྣང་བ། སེམས་སུ་གསལ་བ། བོན་སྐུ་རྫོགས་པ། དེ་ནི་མན་ངག་གི་ཚིག་དོན་གསུམ་
མོ། །ངེས་པར་ཡོད་པ། གསལ་བར་གནས་པ། དྲོད་ཚད་རྙེད་པ། དེ་ནི་དགོངས་
པའི་ཚིག་གསུམ་མོ། །དེ་ནི་ཤིན་ཏུ་ཟབ་བོ། །མན་ངག་འདི་ཡི་དོན་དང་འཕྲད་པ་ནི།
ཅི་ལ་ཡང་མི་ལྟ་སྟེ། རང་གི་རྫས་ཐམས་ཅད་སློབ་དཔོན་གྱི་ཡོ་བྱད་དུ་བྱེད་པ། དམ་
ཚིག་ལ་གནས་པ། སློབ་དཔོན་ལ་གདུང་བ། དེ་ལ་ཁད་དང་ཁད་ཀྱིས་སྦྱིན་ནོ། །ཀུན་
ལ་བྱིན་ན་གཉིས་ཀ་ཕུང་ངོ༌། ཞེ་སྡང་གི་ལམ་ཞེས་བྱ་བ། གུད་དུ་སྦས་པའི་མན་ངག་
རྫོགས་སོ། །ཟབ་རྒྱ། བཟང་རྒྱ། སྦས་རྒྱ། ཟབ་རྒྱ། ངེས་རྒྱ། ཤོར་རྒྱ། དོན་རྒྱ། ཁོ་མོ་
ལི་ཤུ་སྟག་རིངས་ཀྱིས། རིན་ཆེན་གསེར་གྱིས་བཙལ་བ་སེམས་ཀྱི་དོན། དུས་དམན་
རྒྱལ་བློན་དག་གི་ཕྱག་ཏུ་གཏད། ལས་འཕྲོ་དག་པ་ཞིག་དང་འཕྲད་པར་ཤོག །
222

འདོད་ཆགས་ཀྱི་ལམ་གུད་དུ་སྦས་པའི་
མན་ངག་གོ །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །ཤིན་ཏུ་ཟབ་
པའི་མན་ངག །འདོད་ཆགས་ཀྱི་ལམ་པ་རྣམས་ལ་ཕན་གདགས་པའི་ཕྱིར། འདི་
ནི་ཤིན་ཏུ་ཟབ་པར་གུད་དུ་སྦས་པའོ། །ལམ་བཞིན་ལྟ་བ་ཁམས་ཆེ་ཡང་སྤྱོད་པ་
རླབས་ཆུང་སྟེ། བློ་དམན་རྣམས་ཀྱང་བསྔངས། འདི་ནི་སྤྱོད་པ་རླབས་ཆེ་བས་ཤིན་
ཏུ་གསང་། འདི་ཡི་གཞུང་གི་དོན་ལ་འཇུག་པའི་མན་ངག་བསྟན་ཏེ། དེ་ཡང་ལུང་
ལས། པད་མ་ནོར་བུ་དག་གི་མཆོག་བར་ནས། ཉི་མ་ཟླ་བ་གཉིས་ཀྱི་བྱང་སེམས་
རྒྱས། ལུས་ཀྱི་རྩ་ཡི་ཡན་ལག་འཁོར་ལོ་འགེངས། ཡིག་འབྲུ་ལྷ་མོའི་གཟུགས་ཀྱིས་
བྱང་སེམས་བསྐུལ། ཞེས་འབྱུང་བས་ད་ནི་པད་མ་དང་ལྡན་པའི་ཡུམ་བཙལ་ཏེ། དེ་
ཡང་ཤེས་རབ་མ་ཡིད་དུ་འོང་བ། པད་མའི་ཡོན་ཏན་མ་ཤོར་བ། སློབ་མ་ལ་བསྟན་
ཏེ། དེ་ཡང་འདི་བཞིན་དུ་བསྟན། བདག་གི་གཟུགས་ནི་སྒྱུ་མའི་རང་བཞིན་ལ།
བདེར་གཤེགས་ཀྱི་གཞལ་ཡས་སུ་གནས་ཏེ། བདག་གི་ཀླད་པ་བྱང་ཆུབ་སེམས་ཀྱི་
གཞལ་ཡས་ན། འཁོར་ལོ་རྩིབས་བཞི་ལྟེ་བ་དང་ལྔ་གནས། དེ་ནས་ཧཱུྃ་ལས་རིགས་ཀྱི་
ཡབ་ལྔ། མགྲིན་པ་ལོངས་སྤྱོད་ཀྱི་གཞལ་ཡས་ན། པད་འདབ་བཞི་འཁོར་ཁང་དང་
ལྔ་ན། རིགས་ཀྱི་ཡུམ་ལྔ་གནས། ཐུགས་ཀ་དཔལ་བེའུ་སྦས་ཟུར་བརྒྱད་ན་ཡེ་གཤེན་
བརྒྱད། དབུས་ཀྱི་ལྟེ་བ་ལ་ཀུན་ཏུ་བཟང་པོ་གནས་སོ། ། ལྟེ་བ་སྤྲུལ་པའི་འབྱུང་གནས་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན། པད་མ་བཅུ་བཞི་ན། ཡེ་སྨན་བརྒྱད་དང་འདུལ་བ་དྲུག་གནས། ལྟེ་བ་ལ་ཀུན་ཏུ་
བཟང་མོ་གནས་སོ། ། དེ་རྣམས་སྐུ་སྲན་འབྲུ་ཙམ་དུ་གནས་སོ། །དེ་ཡང་དང་པོ་བྱང་
ཆུབ་སེམས་ཀྱི་གཞལ་ཡས་ན། བྱང་ཆུབ་སེམས་གསུམ་གཅིག་ཏུ་གནས། དེ་བོན་ཉིད་
བྱང་ཆུབ་སེམས་དང༌། སེམས་ཉིད་བྱང་ཆུབ་སེམས་དང་། ལྷག་པ་བྱང་ཆུབ་སེམས་
དང་གསུམ་མོ། །དེ་ལྟར་གསལ་བ་གཟུངས་མ་ལ་ཞུགས་པས་རིགས་ཀྱི་ཡབ་ལྔ་འོད་
དུ་ཞུ་སྟེ། བྱང་ཆུབ་སེམས་སུ་གྱུར་ནས་མགྲིན་པར་བབས། དེའི་དུས་སུ་ཡུལ་དང་
ཤེས་པ་གཉིས་ཙམ་རྟོག་པ་ཡོད། དེ་ལ་སྤྱོད་པས། མགྲིན་པའི་ཡུམ་འོད་དུ་ཞུ་ནས།
གཉིས་སུ་མེད་པ་དེ། དཔལ་དྭེར་བབས་པས། དེའི་དུས་ན་རང་བཞིན་མེད་པའི་ཡེ་
ཤེས་སྐྱེའོ། །དེ་ནས་ལྟེ་བར་བབས་པས། གཟུང་འཛིན་གྱི་རྟོག་པ་ཞི་ནས། ཉམས་
དང་མཐུན་པའི་ཡེ་ཤེས་སྐྱེ། ཡེ་ཤེས་དེ་ལ་ཐུབ་ཐུབ་ཏུ་གནས་པ་ནི། ཆགས་པའི་ལམ།
དེ་ཅིའི་ཕྱིར་ན། ལུས་ཀྱི་ཉམས་སུ་ཤར་བ་དེ་ཉིད། རང་བཞིན་མེད་པས་དབྱིངས། དེ་
ཉིད་ཉམས་སུ་ཤར་བ་ཡེ་ཤེས། དེ་ལ་གཉིས་འཛིན་མེད་པ་བོན་གྱི་སྐུ། གཉིས་འཛིན་
མེད་ཀྱང་ཉམས་སུ་ཤར་བས་རྫོགས་སྐུ། བར་དེར་ལྷག་པའི་བྱང་སེམས་གཟུངས་
མ་ལ་བཏང་བས། སེམས་ཉིད་བྱང་ཆུབ་སེམས་བཟུང་སྟེ། དེ་ལས་ཡེ་ཤེས་གོང་མ་
བཞིན་སྐྱེས་ན་སྤྲུལ་སྐུ། དེ་ཡི་དུས་སུ་ཉམས་སུ་ཤར་དེ་གཟུང་འཛིན་གྱི་རྟོག་པ་བྲལ་
བས་ལམ་ཡིན། དེའི་དུས་སུ་ཉམས་སུ་ཤར་བ་དང་། ཡུལ་དང་དབང་པོ་ཁྱད་པར་
མེད་ན་རྫོགས་ལམ། ཉམས་སུ་ཤར་བ་དེ་ཉིད། གསལ་བ་ལ་གསལ་བ་རང་བཞིན་
མེད་ན་འབྲས་བུ། བྱང་ཆུབ་སེམས་གསུམ་གཅིག་ཏུ་གནས་པ་ནི་གཞི་ཡིན། དེ་ལ་
སེམས་ཀྱི་རང་བཞིན་ཉམས་སུ་ཤར་བས་ལམ་ཡིན། གཟུང་མ་དང་ཡུལ་གཞན་ཐ་
དད་མེད་པ་འབྲས་བུ་ཡིན། འདི་ནི་ཀུན་གྱི་ཐུན་མོང་མིན་པ་བསྟན་པའོ། །དེ་ནི་
ཉམས་སུ་ཡང་ནས་ཡང་དུ་བླང་བའོ། །དོན་དེ་བཞིན་དུ་ཉམས་སུ་བླང་པས། ཡེ་
224

སེམས་སྡེ། གུད་དུ་སྦས་པའི་མན་ངག
ཤེས་ལྷག་གེར་སྐྱེ་བའོ། །ཉམས་སུ་ཤར་བ་དེ་ཉིད་ནི། ཡེ་ཤེས་གཟུགས་བརྙན་ཡིན་
ལ། དོན་དང་འཕྲད་ནས་སངས་རྒྱས་ཡིན། དེ་ཉམས་སུ་ཤར་ལ་རང་བཞིན་མེད་
པར་ཤེས་པས། ཐམས་ཅད་ལ་རང་བཞིན་མེད་པར་ཤེས་པའོ། །དེར་ཐམས་ཅད་ལ་
རང་བཞིན་མེད་ན། འཛིན་ཆགས་མི་སྐྱེ། འཛིན་ཆགས་མ་སྐྱེས་ན་སངས་རྒྱས་ཡིན།
འཛིན་ཆགས་དང་མ་བྲལ་ན། སེམས་བྱ་ལྟར་འཕུར་ཡང་། ཞབས་ལ་གོངས་ཀྱིས་
བཏགས་ཞེས་བྱའོ། །དེ་ནི་འཛིན་ཆགས་ཀྱི་དབང་དུ་སོང་ན། འབྲས་བུ་མི་འཐོབ་པོ།
འཛིན་ཆགས་དང་མ་བྲལ་ན། ཁ་ལུང་པོ་ཞེས་བྱའོ། །དེའི་ཕྱིར་འདི་ལ་ནན་ཏན་གྱིས་
ཤིག འདི་དག་དོན་ཁོང་དུ་ཆུད་ན་མ་དང་སྲིང་མོ་མེད་ཅེས་བྱའོ། །འདོད་ཆགས་ཀྱི་
ལམ་ཞེས་བྱ་བ་རྫོགས་སོ། །གསང་རྒྱ། སྦས་རྒྱ། གབ་རྒྱ། ཕྱག་རྒྱ། བཀའ་རྒྱ། དོན་
རྒྱ། ཁོ་མོ་ལི་ཤུ་སྟག་རིངས་ཀྱིས། དཀའ་བ་སྲོག་དང་བསྡོས་ནས་སེམས་ཅན་དོན་
བཙལ་བ། ལུང་སྡེ་རྒྱུད་སྡེ་ཁ་འགྱངས་ཤེས་པའི་ཕུལ། ལུང་དང་མན་ངག་ཡིག་ཆུང་
དོན་གྱི་བཅུད། འཁོར་བའི་དཔྱང་ཐག་བཅད་པའི་མན་ངག་འདི། རིན་ཆེ་གསེར་
གྱིས་བཙལ་སྟེ་རང་རྒྱུད་སྦྱངས། དུས་ལ་བབས་དུས་རྒྱལ་བློན་དག་གི་ཕྱག་ཏུ་གཏད།
ནམ་ཞིག་དུས་ཀྱི་མཐའ་ལ་དར་བར་ཤོག །ཅེས་རྒྱལ་བློན་གྱི་ཕྱག་ཏུ་གཏད་དོ། །རྒྱལ་
བློན་གྱིས་ཀྱང་རང་གི་རྒྱུད་བཀྲོལ་ནས། རིན་ཆེན་གཏེར་དུ་ཐ་རམས་རྒྱ་ཡིས་བཏབ་
བོ། །སྤྲུལ་པའི་གང་ཟག་གཅིག་དང་འཕྲད་པར་ཤོག །རྒྱ་རྒྱ། ཟབ་རྒྱ་ཤོར་རྒྱ། སྦས་
རྒྱ། གབ་རྒྱ། མན་ངག་བརྒྱད་ཚར་རམ། བཀྲ་ཤིས།
225

ཡིག་ཆུང་བཞི་བཞུགས། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །མན་ངག་
ལ་འཇུག་པའི་གང་ཟག་གིས་ཀྱང་། དབང་དང་རིམ་པ་ནོད་པར་བྱ་སྟེ། དེ་ཡང་
དང་པོ་གནས་ཁྱད་པར་ཅན་དུ་སོང་སྟེ། དབང་གི་གཞི་དམ་ཚིག་ཡིན་པས། དམ་
ཚིག་གི་དོན་ལེགས་པར་དཔྱད་གཟོད་དབང་སྐུར་རོ། །དབང་ལ་གསུམ་སྟེ། བུམ་
པའི་དབང་དང་། གསང་བའི་དབང་དང༌། ཐུན་མོང་མ་ཡིན་པའི་དབང་ངོ༌། །དེ་
ལ་བུམ་པའི་དབང་ནི་གང་ཡང་རུང་སྟེ་གོང་དུ་བསྐུར་རོ། །གསང་བའི་དབང་ནི་
ཐབས་ཤེས་རབ་ཀྱི་དབང་སྟེ་དེའི་རྟིང་ལ་བསྐུར་རོ། །ཐུན་མོང་མ་ཡིན་པའི་དབང་
ནི་རྒྱལ་ཐེབས་སྤྱི་བླུགས་ཀྱི་དབང་བསྐུར་ཏེ། རྒྱལ་ཐེབས་སྤྱི་བླུགས་ཀྱི་དབང་བསྐུར་
ལ། རིག་པ་སྤྱི་བླུགས་ཀྱི་མན་ངག་བསྟན་ནོ། །དེ་ཡང་དོན་འདིའི་གཞུང་གི་རྒྱལ་ཐེབ་
སྤྱི་བླུགས་ཀྱི་དབང་བསྐུར་ལ། རིག་པ་སྤྱི་བླུགས་ཀྱི་མན་ངག་བསྟན་ནོ། ། རྒྱུ་བསོད་
ནམས་ཀྱི་ཚོགས་རྫོགས་པར་བྱ་བའི་ཕྱིར། ཞལ་ཟས་དང་དཀོར་ནོར་གྱི་ཚོགས་འབྱོར་
ཚད་དུ་གསོགས་ལ། དེ་རྣམས་བླ་མ་ལ་ཕུལ་ཏེ། གཤེན་རབ་བླ་མས་ཀྱང་ཟས་དང་
ནོར་གྱི་ཆེད་དུ་མི་བྱ་སྟེ། ཞལ་ཟས་དང་དཀོར་ནོར་ལ། བདེར་གཤེགས་དང་བསྟན་
སྲུང་གི་ཆེད་དུ་གཏོར་མ་བཤམས་ཏེ། བྱིན་གྱིས་རླབས་ལ། ད་རྒྱལ་ཐེབས་སྤྱི་བླུགས་
ཀྱི་དབང་བསྐུར་ཏེ། སློབ་མའི་མིག་སྣ་རྩེར་ཕབ་སྟེ་ཤེས་པ་མི་གཡོ་བར་བཞག །དེ་
ནས་སློབ་དཔོན་གྱིས་ཀྱང་། སློབ་མ་དེ་ལ་སེམས་དྭངས་པས་བལྟས་ཏེ། གཤེན་རབ་
226

སེམས་སྡེ། ཡིག་ཆུང་བཞི།
ཀྱི་དགོངས་པ་ལ་བཞག །སློབ་མས་སློབ་དཔོན་གྱི་དགོངས་པ་རང་ལ་འཆར་བར་
བསམ་ལ། སློབ་དཔོན་གྱིས་མི་རྟོག་པའི་དོན་དེ་སློབ་མས་ཐོབ་པར་བསམ་ལ། དེ་
ཡང་སློབ་དཔོན་གྱིས་བདག་ལྟ་བུ་མ་ཡིན་པའི། ཕྱོགས་བཅུའི་གཤེན་རབ་དགོངས་
རྒྱུད་ཅན་གྱི་དགོངས་པ་ཡང་། སློབ་མ་ལ་གསལ་བར་འཆར་བར་བསམ་ལ། དེ་
ནས་མན་ངག་རྣམ་པ་གསུམ་བསྟན་ཏེ། དེའི་དུས་སུ་རྒྱལ་ཐེབས་སྤྱི་བླུགས་ཀྱི་དབང་
བསྐུར་བས། རིག་པ་སྤྱི་བླུགས་ཀྱི་དབང་མན་ངག་ཐོབ་པའོ། ། དེ་ནི་དབང་ཡིན།
མན་ངག་ཡིན། དོན་ཡིན། འབྲས་བུ་ཡིན་ནོ། །དེའི་དུས་སུ་དོན་གོ་ན་དབང་ཐོབ།
དོན་རྙེད། འབྲས་བུ་གྲུབ་པའོ། །དེ་བཞིན་མ་གོ་ན་གདམ་ངག་བསྐྱར་ཞིང་གདབ་
པའོ། །ཤིན་ཏུ་སྒྲིབ་པ་ཆེ་ན་ཚོགས་ཀྱི་འཁོར་ལོ་བསྐོར། བཀའ་རྒྱུད་འདོན། ཚ་ཚ་
གདབ། དད་པ་བསྐྱེད་ལ། ཡང་དབང་གཟོད་ཀྱིས་བསྐུར་རོ། །དེའི་དུས་སུ་མི་འམ་
མི་མ་ཡིན་པའི་བར་ཆོད་འོང་བས། ཤིན་ཏུ་དགོན་པར་མཚམས་བཅད་ལ་བསྟན་
ནོ། །དེ་ནས་མ་རྟས་ཀྱི་བར་དུ་ལུས་ངག་སྦའོ། ། དེ་ནི་བློ་ཡང་རབ་ཀྱི་དོན་ནོ། །འབྲིང་
དང་ཐ་མ་ལ་གསང་དབང་བསྐུར་ཏེ། ཁད་ནས་ཁད་ཀྱིས་བསྟན་ནོ། །དབང་གི་མན་
ངག་ཡིག་ཆུང་དུ་ཕྱུང་བ་རྫོགས་སོ། །གསང་རྒྱ། །
༧ ཀུན་བཟང་བདེ་ཆེན་ངང་ལ་ཕྱག་འཚལ་ལོ། །སྤྱི་དོན་བསྡུས་པའི་མན་ངག་
འདི། ཀུན་ལ་བསྟན་པ་མ་ཡིན་ཏེ། སྣོད་དང་ལྡན་པ་འགའ་ལ་བསྟན། བཀའ་ལུང་
དག་ལ་འདྲིས་པ་དང་། རྫོགས་ཆེན་དོན་ལ་མོས་པ་དང་། སྔོན་ནས་སྦྱངས་པའི་འཕྲོ་
ཅན་ལ། དོན་འདི་རིན་ཆེན་གསེར་དང་འདྲ། ཀུན་ལ་བསྟན་ན་སྐུར་པ་འདེབས།
སྤྱིར་རྫོགས་པ་ཆེན་པོ་རྒྱུ་ལ་མ་བརྟེན། འབྲས་བུའི་དོན་ལ་མང་ཞིང་བསམ་གྱིས་མི་
ཁྱབ་ཀྱང༌། དོན་བསྡུས་ན་བཞི་སྟེ། དང་པོ་ལྟ་བས་ཐག་བཅད། དེ་ནས་བསྒོམ་པས་
ཉམས་སུ་བླངས། དེ་ནས་སྤྱོད་པས་ལ་དོར། དེ་ནས་དོན་གསུམ་གཅིག་ཏུ་བསྡུ། དེ་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡང་ལུང་གིས་ཐག་བཅད། མན་ངག་གིས་ཉམས་སུ་བླང་། སྤྱོད་པས་དོན་གྱི་ལ་དོར།
མན་ངག་དང་ཡིག་ཆུང་རང་གི་ཉམས་ཀྱི་གཅིག་ཏུ་བསྡུ། དང་པོ་ལྟ་བས་ཐག་མ་
ཆོད་ན་གོལ་ཏེ་འགྲོ། བསྒོམ་པས་ཉམས་སུ་མ་བླངས་ན་ཕྱལ་བར་འགྲོ། སྤྱོད་པས་ལ་
མ་དོར་ན་གཞན་དང་མཉམ་པར་འགྲོ། དོན་གསུམ་གཅིག་ཏུ་མ་དྲིལ་ན་བསྒོམ་པ་
རེས་འཇོག་ཏུ་འགྲོ། དེ་ཡི་ཕྱིར་ལྟ་བ་བསྒོམ་པ་སྤྱོད་པ་འབྲས་བུ་བཞི་གལ་ཆེའོ། ། དེ་
ལྟར་སྤྱི་དོན་སྡུད་ཤེས་ན་རྫོགས་ཆེན་ལ་ཟློས་པའོ། ། དེ་ལ་ལྟ་བ་ནི་ཐམས་ཅད་སངས་
རྒྱས་ལ་མ་རྒྱས་པ་མེད་པའོ། །བསྒོམ་པ་ནི་དེའི་དོན་ལ་བློ་འཇོག་པའོ། །སྤྱོད་པ་ནི་
དེ་དང་མི་འགལ་བའོ། །དེ་གསུམ་དོན་ལ་མཉམ་ཀྱིན་གཅིག་པར་འདུག་ན་འབྲས་
བུའོ། །དེ་ཡང་ལྟ་བ་ཉིད་བསྒོམ་པ། བསྒོམ་པ་ཉིད་སྤྱོད་པ། དེ་ལས་འབྲས་བུ་གཞན་
ན་མེད་དོ། །དེའི་མིང་ནི་སངས་མ་རྒྱས་པར་བསྒོམ་དུ་མི་བཏུབ་ཅེས་བྱའོ། །རྒྱུ་ལས་
མ་བྱུང་བའི་འབྲས་བུ་ཞེས་བྱའོ། །སེམས་ལས་མ་བྱུང་བའི་བསྒོམ་པ་ཞེས་བྱའོ། ། དེ་
ཡང་ལྟ་བ་ཞེས་བྱ་བ་ནི་རང་གི་སེམས་ཏེ། སེམས་ནི་གདོད་ནས་དག་པ། རྒྱུ་ལས་
མ་བྱུང་རྐྱེན་གྱིས་མི་འཇིག་པ། སྤྲོས་པ་དང་བྲལ་བ། ལྷུན་གྱིས་གྲུབ་པའི་སྙིང་པོའི་
དོན་མ་བཅོས་པ། སྟོར་བྲལ་མེད་པས་ཀུན་ལ་ཁྱབ་པ། ཡོངས་ལ་བདལ་པ། སངས་
རྒྱས་དོན་གྱི་ངོ་བོ་དེ་ཡིན་ནོ། །དེས་ན་ཐམས་ཅད་སེམས་ལས་བྱུང་བས་ཐམས་
ཅད་སངས་རྒྱས་སོ། ། དེ་ནི་སེམས་ལས་ཡིད་བྱུང་བའི་ཡིད་སངས་རྒྱས་སོ། །སེམས་
ལས་ཉོན་མོངས་བྱུང་བས་ཉོན་མོངས་སངས་རྒྱས་སོ། །སེམས་ལས་འབྱུང་བ་བྱུང་
བས་འབྱུང་བ་སངས་རྒྱས་སོ། །སེམས་ལས་ཕུང་པོ་བྱུང་བས་ཕུང་པོ་སངས་རྒྱས་
སོ། །སེམས་ལས་དུག་ལྔ་བྱུང་བས་དུག་ལྔ་སངས་རྒྱས་སོ། །དེ་ལྟ་བུའི་དོན་རྟོགས་ན།
བསྒོམ་དང་མི་བསྒོམ་གཉིས་ལས་འདས་ན་བསྒོམ་པའོ། །དེ་ལྟར་གྱུར་ན་ཐམས་ཅད་
ཀུན་ཏུ་བཟང་པོའི་སྤྱོད་པའོ། །དེ་ལ་གནས་ན་འབྲས་བུ་དེ་གཞན་མེད་པའོ། །དེ་ལ་
228

སེམས་སྡེ། ཡིག་ཆུང་བཞི།
ཁ་གཅིག་ནི་དུག་ལྔ་སངས་རྒྱས་ཡིན་བྱ་བའི་ཐ་ཚིག་ལ་བརྟེན་ནས། རང་ཁར་སྤྱོད་
པ་ནི། འཁོར་བའི་རྒྱུའོ། །དེའི་ཕྱིར་ན་བསྒོམ་པ་ལ་ནན་ཏན་བྱའོ། །དོན་ལ་འདྲིས་
པར་བྱའོ། །ཐམས་ཅད་སངས་རྒྱས་ཡིན་ཐམས་ཅད་རྫོགས་ཆེན་ཡིན་ཟེར་ཡང་།
ཆགས་སྡང་གཉིས་དང་མ་བྲལ་ན། དེ་ནི་ཚིག་དང་སྤྱོད་པའི་ཕྱིར་འབྲེངས་པ་ཡིན་
པས། རྟག་ཆད་ཀྱི་མཐར་ལྷུང་པ་ཡིན་ནོ། །དེ་ནི་ངན་སོང་གི་ཁ་འཁོར་བའོ། །དེའི་
ཕྱིར་དོན་ལ་བསྒོམ་ཅིག་སྤྱི་དོན་བསྡུས་པའི་མན་ངག་ཡིག་ཆུང་དུ་ཕྱུང་པའོ། །རྫོགས་
སོ། །སྦྲ༣
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །རྟག་ཆད་མཐའ་བསལ་
བའི་མན་ངག །རྟག་ཆད་གཉིས་ཀྱི་དྲུང་ན་འདུག་སྟེ། རྫོགས་པ་ཆེན་པོ་འདི་དང་
རྟག་ཆད་གཉིས་བློ་བསྒྲིལ་ལ་འདུག །རྟག་ཆད་གཉིས་དང་རྫོགས་ཆེན་འགྲོགས་ནས་
འདུག་གོ །དོན་རྫོགས་ཆེན་གྱི་ལུགས་ཀྱི། འདི་ལྟར་སྣང་བ་ཕྱིར་རོལ་ནང་གིས་བསྡུས་
པ་ཐམས་ཅད། སངས་རྒྱས་སུ་ཐག་བཅད་པའི་དུས་ན། ཁ་གཅིག་གིས་ཐམས་ཅད་
སངས་རྒྱས་ཡིན་ན་བསྒོམ་དུ་མེད་པར་གོ་སྟེ། ཅིར་ཡང་བྱར་མེད་པར་གོ་ནས། དོན་
ལ་བསྒོམ་དུ་མེད་པའི་བསྒོམ་པ། ཡེངས་སུ་མེད་པ་དེ་མ་རྟོགས་ཏེ། ལ་ཐལ་ན་དེ་
ཡང་རྟག་ཆད་དུ་གོལ་ལོ། །ཡང་ན་ཐམས་ཅད་སངས་རྒྱས་ཡིན་བྱས་པས། ཅི་བྱས་
ཀྱང་མི་སྟོ་བར་གོ་ནས་ཅི་ཡང་བྱེད་པ་བདེ་ནི་ལ་ཐལ་ཏེ། དེ་ཡང་རྟག་ཆད་དུ་གོལ་
བའོ། །ད་ནི་རྟག་པའི་མཐའ་བསྟན་ཏེ། དོན་རྫོགས་ཆེན་འདི་ནི་ཤིན་ཏུ་གཡང་ས་
ཆེ་སྟེ། ཐམས་ཅད་སངས་རྒྱས་ཡིན་ཐིག་ལེ་ཉག་གཅིག་ཡིན། སེམས་ཡིན་བྱས་པས་
དོན་ལོག་སྟེ། ཐམས་ཅད་སེམས་སུ་གོ་ལ། སེམས་ཀུན་གྱི་རྩ་བར་གོ །སེམས་ལས་མ་
གཏོགས་པ་མེད་པར་གོ །སེམས་ལས་ཐམས་ཅད་བྱུང་བར་གོ་ན། དེ་ནི་རྟག་པ་ཐེར་
ཟུག་ཡིན་པའོ། །དེ་ཅི་ཡི་ཕྱིར་ན། སེམས་སུ་གོ་ནས་ད་བསྒོམ་དུ་མེད། བསྒྲུབ་ཏུ་མེད་
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐམས་ཅད་སེམས་ཡིན་ཟེར་བ་དེ། སེམས་རང་བཞིན་མེད་པ་གདོད་ནས་དག་པ་ལ།
རྣམ་རྟོག་གི་དྲི་མས་བསྒྲིབས་པ་དེ་མ་རྟོགས་པའོ། །དེ་ནི་ཚིག་ཕྱིར་འབྲེངས་པ་ཡིན་
ཏེ། དོན་ལ་བསྒོམ་དགོས་སོ། །དོན་ལ་མ་བསྒོམ་ན་ཉོན་མོངས་ཀྱི་རྒྱུ་རུ་རྩ་མི་ཆོད་
དོ། །དེ་མ་ཆོད་ན་ཆགས་སྡང་དང་མི་ཕྲོལ་བའོ། །ཆགས་སྡང་དང་མ་བྲལ་ན་འཁོར་
བ་ལ་ལོང་འདོགས་ཏེ། སྡུག་བསྔལ་ལས་མི་ཐར་རོ། །དེ་ཡང་སེམས་ལས་བྱུང་ལ།
ཐམས་ཅད་སེམས་ཡིན་གྱི་ཟེར་ནས་སྲོག་ལ་གཟེམ་བག་མེད་པ་དེ་ནི། དར་ཟབ་ནང་
དུ་དུག་བཏུམ་པ་ཡིན་ནོ། །ཕྱིས་རྒྱབ་བོན་ལ་རྒྱབ་གཏད་ནས། དམྱལ་བའི་ཁ་སོག་
པའོ། །དེས་ན་དོན་ལ་བསྒོམ་ཅིག །དོན་ལ་སྒྲུབས་ཤིག །དེ་ཡང་བསྒོམ་དུ་གཟུགས་
སམ་ཡོར་ཡོར་པོ་ཞིག་མེད་དེ། མན་ངག་ལས་ཤེས་པར་གྱིས་ཤིག །ད་ནི་ཆད་པའི་
མཐའ་བསལ་ཏེ། ཐམས་ཅད་སངས་རྒྱས་ཡིན། རང་བཞིན་མེད་པ་ཡིན་བྱས་པས།
དོན་ལོག་སྟེ་ཅི་ཡང་མེད་པར་གོ་ནས། ཅི་སྤྱད་ཀྱང་མི་སྟོ་ཡེ་མེད་པར་གོ་ནས། དོན་
བློ་དང་མ་འཕྲད་དེ། སྲོག་བཅད་མ་བཅད་མེད་ཟེར་ཅིང་གཟེམ་བག་མེད་ན། དེ་ནི་
ཆད་པའི་མཐར་ལྷུང་སྟེ། དེ་ཅི་ཡི་ཕྱིར་ཞེ་ན། ཚིག་གི་ཕྱིར་བློ་ཞུགས་ཏེ། དོན་བོན་
ཉིད་གདོད་ནས་དག་པ་ཡིན་ཡང་། དོན་ལ་མ་བསྒོམ་ན། རྟོག་པ་འདི་ཡིད་དཔྱོད་
དུ་ཤོར་ཏེ། རྟོག་པས་ཉོན་མོངས་མི་ཆོད་དོ། །དེ་མ་ཆོད་ན་ཆགས་སྡང་མི་ཕྲལ་ཏེ།
མ་ཕྲལ་ན་འཁོར་བ་ལ་ལོང་འདོགས་པའོ། །དེ་ནི་སྟོང་པའི་ང་རྒྱལ་དང་ཆས་པའོ། །
དེ་ནི་ཆད་པའི་མཐར་གོལ་བའོ། །དེ་ནི་ལ་དར་ཙམ་ཞེས་བྱའོ། ། དེ་ནི་ཤིན་ཏུ་ལ་ངོ་
ཡིས་བཟུང་བ་དཀའ་བ་ཡིན་གྱི། ནན་ཏན་གྱིས་ཤིག །དེ་ནི་ཐུན་མོང་པའི་མཐའ་
ཞེས་བྱའོ། །རྒྱ་རྒྱ། ད་ནི་ཐུན་མོང་མ་ཡིན་པའི་མཐའ་བསྟན་ཏེ། སེམས་ཉིད་ཀྱི་དོན་
ལས་གོལ་ཏེ། སེམས་རྟག་པའོ། །བདག་ཅན་ཤེས་བྱེད་ཤིན་ཏུ་ཕྲ་བ། ཤེ་ཐུན་མང་
ཝེར་གྱི་དཀྱིལ་དུ་བསྒོམ་པ་ནི་རྟག་པར་གོལ་ཏེ། ཁོ་ན་རེ་ངའི་དེ་བོན་གྱི་སྐུ་ཡིན་ལྷ་
230

སེམས་སྡེ། ཡིག་ཆུང་བཞི། ༼ཀ༽
ཡིན་དོན་ཡིན། བྱང་ཆུབ་ཡིན་འབྲས་བུ་ཡིན། ཐིག་ལེ་ཉག་གཅིག་ཡིན། སངས་རྒྱས་
ཡིན་ཟེར་བ་དེ་ནི་རྟག་པར་ལྟ་བའོ། །དེ་ནི་འཁོར་བའི་རྒྱུ་བྱེད་པའོ། །རྣམ་རྟོག་གི་རྟ་
བྱེད་པའོ། །སྡིག་པའི་གྲོགས་བྱེད་པའོ། །བྱང་ཆུབ་ཀྱི་བསྒྲིབ་ཤིང་བྱེད་པའོ། དེ་ནི་རྟག་
པའི་མཐའོ། །རྒྱ་རྒྱ་རྒྱ། ད་ནི་ཆད་པའི་མཐའ་བསལ་ཏེ། སེམས་ཉིད་གདོད་ནས་
དག་པ་ལས་གོལ་ཏེ། སྔར་ཡང་མ་སྐྱེས་ལ། ཕྱིས་ཀྱང་མི་སྐྱེས་ཏེ། ཤེས་པ་གློ་བུར་དུ་
བྱུང་བ་ཡིན། དགེ་བ་མེད་ལ་སྡིག་པ་མེད་ཟེར་བ་ནི། ཅི་བྱས་ཀྱང་ཕན་མེད་ཟེར་བ་
དེ་ནི། ཆད་པར་ལྟ་བའོ། །ང་བདག་བྱས་ཀྱང་འགལ་མེད་ཟེར་བ་དེ་ནི། དམྱལ་བའི་
རྒྱུ་འཁོར་བའི་ཐག་པའོ། །དེ་ནི་ཆད་པའི་མཐའོ། །མཐའ་དེ་ལས་གྲོལ་བའི་ཕྱིར་ལུང་
དང་མན་ངག་ལ་ནན་ཏན་བྱའོ། །དེ་ནི་མཐའ་བསྟན་པས། དོན་དེ་བཞིན་དུ་མི་བྱེད།
དེ་བཞིན་དུ་མ་བྱས་པས་མཐའ་བསལ་བའོ། །མཐའ་དེར་མི་ལྷུང་བར་བྱ་བའི་ཕྱིར།
ཇི་ལྟར་ཡིན་པའི་ཐག་བཅད་པའི་ཕྱིར། གནས་པ་གཞིའི་མན་ངག་བསྟན། དེ་ཉམས་
སུ་བླངས་པའི་ཕྱིར། འཇུག་པ་ལམ་གྱི་མན་ངག་བསྟན། བོགས་དབྱུང་དུ་མེད་པའི་
ཕྱིར། ནར་ཕྱིན་འབྲས་བུའི་མན་ངག་བསྟན། མཐའ་གཉིས་བསལ་བའི་མན་ངག་
ཅེས་བྱ་བ། ཡིག་ཆུང་དུ་ཕྱུང་པ་རྫོགས་སོ། །པཊཊརར་
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཀུན་གྱི་མི་རིག་ཕྱིར་དུ་བསྟན་
པ་འདི། སྣོད་དང་ལྡན་པའི་ཐུགས་ཀྱི་དཀྱིལ་དུ་ཞོག །མན་ངག་འདིའི་དོན་ལ་གསུམ་
སྟེ། གནས་པ་གཞིའི་མན་ངག་དང་། འཇུག་པ་ལམ་གྱི་མན་ངག་དང་། ནར་ཕྱིན་
འབྲས་བུའི་མན་ངག་དང་གསུམ་མོ། །དེ་ཡང་གནས་པ་གཞིའི་མན་ངག་ལ། འདི་
ལྟར་སྣང་བ་འདི་ནི་གཞི་སྟེ། གཞི་གང་དུ་ཡང་མ་གྲུབ་པའོ། ། དེ་ལ་ཇི་ལྟར་བརྟགས་
པ་བཞིན་དུ་སྣང་སྟེ། དཔེར་ན་ཤིང་ཞིག་ལ། ལ་ལ་ན་རེ་མེ་ཤིང་ཞིག ལ་ལ་ན་རེ་
གདུང་ཞིག་ཟེར། ལ་ལ་ན་རེ་ཀ་བ་ཞིག་ཟེར། ལ་ལ་ན་རེ་ཤིང་ཞིག་ཟེར། དེ་བཞིན་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དུ་གཞི་འདི་ལ་ཁ་གཅིག་དངོས་སུ་འཛིན། ཁ་གཅིག་དངོས་པོ་མེད་པར་འཛིན། ཁ་
གཅིག་ལྷ་དང་ལྷ་མོར་འཛིན། ཁ་གཅིག་སངས་རྒྱས་སུ་འཛིན། དེ་ཡང་དཔེ་ཤིང་དུ་
གཅིག་པ་དང་འདྲ་སྟེ། དོན་བོན་ཉིད་དུ་གཅིག་གོ །དེ་ཡང་དོན་བོན་ཉིད་མ་རྟོགས་
ཏེ། ཐག་པ་ལ་སྦྲུལ་དུ་མཐོང་བ་དང་འདྲའོ། །ཐག་པ་སྦྲུལ་དུ་མཐོང་ཙམ་ན། ཐག་
པ་དེ་སྦྲུལ་མེན་ངེས་ཀྱང་མི་ཤེས་འཁྲུལ་ནས་སྦྲུལ་དུ་མཐོང་། དེ་བཞིན་དུ་སྣང་བ་
འདི་ཡང་འགྲོ་བ་རིགས་དྲུག་ཏུ་མཐོང་བ་ཡང༌། ཐག་པ་ལས་སྦྲུལ་དུ་འཁྲུལ་བ་དང་
འདྲ། འགྲོ་བ་རིགས་དྲུག་ཏུ་འཁྲུལ་ན་དགེ་རྩ་ཐམས་ཅད་རྫུན་དུ་སོང་སྟེ། སེམས་
ཅན་གྱིས་སངས་རྒྱས་བསྒྲུབས་ཀྱང་མི་འགྲུབ་སྟེ། རྟག་པ་ཐེར་ཟུག་པར་འགྲོ་དེས་ན་
གཞི་ཅི་ཡང་མ་ཡིན་པའོ། །དེ་ཡང་ཅི་ཡང་མ་ཡིན་པ་ཙམ་དུ་ཡང་བཟུང་རྒྱུ་མེད་དེ།
རྟོག་པ་ལས་འདས་པའོ། །དེ་ཡང་ཅི་ཡང་མ་ཡིན་པ་ལ་ནི་ཀུན་ཏུ་བཟང་པོའོ། །དེ་
ལས་ཅི་ཡང་སྣང་བ་ནི་ཀུན་ཏུ་བཟང་མོའི་ཡོན་ཏན་གྱི་རྩལ་མ་འགགས་པར་འགྱུར་
བའོ། །མཛད་སྤྱོད་ཐམས་ཅད་ནི་ཀུན་ཏུ་བཟང་པོའོ། །དེ་ཇི་ལྟར་སྣང་ཡང་རུང་ཇི་
ལྟར་སྤྱད་ཀྱང་རུང་དོན་ལས་མི་འགལ་བ་ནི། ཀུན་ཏུ་བཟང་པོ་ཡབ་ཡུམ་ཐབས་ཀྱི་
རོལ་པའོ། །དེ་ལྟར་རྟོགས་ན་བསྒོམ་དང་མི་བསྒོམ་གྱི་རྩོལ་བ་ལས་འདས་པའོ། །དེ་
ལྟར་རྟོགས་ན་གཞི་དང་ལམ་དང་འབྲས་བུ་གསུམ་ཀ་དུས་གཅིག་ཏུ་རྟོགས་པའོ། །དེ་
ཡང་གཞི་ནི་དངོས་པོའི་གནས་ཐབས་སོ། །ལམ་ནི་དེ་ལ་བློ་སྦྱོང་པའོ། །འབྲས་བུ་
ནི་དེ་ལྟ་བུའི་དོན་ཉམས་སུ་མྱོང་ནས། ཤེས་པ་སྐྱེ་ལྡོག་མི་བྱེད་པའོ། །གཞི་དེ་ཉིད་
གོ་བར་བྱེད་པ་ལ་ལམ་ཞེས་ཟེར་ལ། དེ་ཉིད་གོ་ན་འབྲས་བུའོ། །དངོས་པོ་འདི་ནི་
དངོས་པོ་འདི་བཞིན་མི་བདེན་ཏེ་འཁྲུལ་པ་ཡིན། དེ་ཡང་རྨི་ལམ་ན་དགའ་བ་དང་
མི་དགའ་བ་དང་སྐྱིད་པ་དང་སྡུག་པ་དང་འདུག་པ་དེ། སྐྱིད་སྡུག་ལ་སོགས་པ་མེད་
དེ་འཁྲུལ་ནས་སྣང་བ་ཡིན། དེ་ཙམ་ན་ཁོ་རང་དེ་བཞིན་དུ་བདེན་ནས་སྣང་ཡང་།
232

སེམས་སྡེ། ཡིག་ཆུང་བཞི།
དེ་ལ་དོན་བྱེད་ནུས་པ་དང་བྱ་བ་བྱས་པ་ཅང་ཡང་མེད། དེས་ན་དེ་མི་བདེན། དེ་
བཞིན་དུ་དངོས་པོ་འདི་ཡང་བདེན་པ་མ་ཡིན། འདི་ཡང་རྨི་ལམ་དང་འདྲའོ། །དེ་
ཡི་དོན་ནི་འདི་ཡིན་ཏེ། རྨི་ལམ་ནང་སྐྱིད་སྡུག་བྱུང་ཙམ་ན་རྨི་ལམ་དུ་མ་ཤེས་སྡུག་
བསྔལ་དུ་སྣང་ངོ༌། ། རྨི་ལམ་ཙམ་ན་རྨི་ལམ་ཡིན་སྙམ་ནས། རྨི་ལམ་དུ་ཤེས་ན་སྐྱིད་
སྡུག་ཀྱི་བྱུང་ཡང་སྐྱིད་སྡུག་ཏུ་མི་འཛིན། དེར་སྐྱིད་སྡུག་ཏུ་མ་བཟུང་ན་བདེན་པ་
རང་ལ་གནས་སོ། །རྨི་ལམ་དེ་དུས་སུ་མ་རྨིས་པ་དང་འདྲའོ། །དེ་བཞིན་དུ་སྣང་བ་
འདི་སྐྱེ་རྒས་ན་འཆིའི་སྡུག་བསྔལ་འདི། འཁྲུལ་པར་ཤེས་ན་ཡོ་ཐམས་ཅད་འཁྲུལ་པ་
ཡིན་ཏེ། འཁྲུལ་པ་ངོ་མ་ཤེས་པར་འདུག་སྙམ་པའམ། ཡང་ན་ཐམས་ཅད་སངས་
རྒྱས་ཡིན་སྙམ་པ་འམ། ཡང་ན་ཐམས་ཅད་བོན་ཉིད་ཡིན་སྙམ་སྟེ། དེ་བཞིན་དུ་ཤེས་
ན་རྨི་ལམ་ན་སྐྱིད་སྡུག་ཏུ་མི་འཛིན་པ་དང་འདྲ་སྟེ། དེ་བཞིན་དུ་ཇི་ལྟར་སྣང་ཡང་
དེ་ལ་བཟུང་དུ་མེད་ལ། ཐམས་ཅད་སངས་རྒྱས་སུ་ཤེས་ན་སྐྱིད་སྡུག་ག་ན་འབྱུང་སྟེ་
མི་འབྱུང་ངོ༌། །དཔེར་ན་གཉིད་མ་སད་ན་རྨི་ལམ་དུ་ཤེས་ན། རྨི་ལམ་གྱི་སྡུག་བསྔལ་
མེད་དོ། །དེ་བཞིན་དུ་ཐམས་ཅད་སངས་རྒྱས་སུ་ཤེས་ན། འདི་ཀ་ཉིད་དུ་སངས་རྒྱས་
སོ། ། རྨི་ལམ་ན་རྨི་ལམ་དུ་ཤེས་ན་འདི་ཀ་ཉིད་དུ་སངས་རྒྱས་སོ། ། རྨི་ལམ་ན་རྨི་ལམ་
དུ་ཤེས་ན་གཉིས་སད་མི་དགོས་སོ། །དེ་བཞིན་དུ་ཐམས་ཅད་སངས་རྒྱས་སུ་ཤེས་
ན་སངས་རྒྱས་བསྒྲུབ་མི་དགོས་སོ། །དེ་ཉིད་དུ་སངས་རྒྱས་པའོ། །དེ་ལྟར་རྟོགས་ན་
གཟུགས་ཕུང་ཉིད་སངས་རྒྱས་ན། གཟུགས་ཕུང་བོར་ཡང་མི་དགོས་སོ། །དེས་ན་
ཐམས་ཅད་སངས་རྒྱས་སོ། །སྣང་བ་འདི་ནི་གང་དུ་ཡང་མ་གྲུབ་སྟེ། གང་དུ་ཡང་
སྣང་བའོ། །དེ་ནི་སྒྱུ་མ་དང་འདྲ་སྟེ། སྒྱུ་མ་ཡང་གང་དུ་ཡང་མ་གྲུབ་གང་བྱས་བྱས་
སུ་འོང་། དེ་ནས་སྒྱུ་མ་མཁན་གྱི་རྟ་དང་གླང་པོ་ཆེ་དང་། མི་དང་མི་མ་ཡིན་པ་གང་
དུ་ཡང་ཡོང་སྟེ། མི་སྒྱུ་མ་ཆ་མེད་པ་གཅིག་ལ་སྒྱུ་མའི་རྟ་ཞིག་གཅིག་ཁོ་ལ་བྱིན་ན། ཁོ་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡིས་བསམ་པ་ལ་རྟ་དངོས་ཡིན་སྙམ་སྟེ། དེ་སྟོར་གྱི་དོགས་པ་དང༌། ཤི་ཡི་དོགས་
པ་དང་། སྡུག་བསྔལ་རྣམ་པ་སྣ་ཚོགས་ཡོད་དོ། །ཁོ་ལ་སྡུག་བསྔལ་སྣ་ཚོགས་ཡོད་
ཀྱང་། དེ་ཉིད་དངོས་མ་ཡིན་ནོ། །མ་ཡིན་པའི་ཅི་ཕན་ཏེ་ཁོ་ལ་སྡུག་བསྔལ་ཡོད། དེ་
བཞིན་དུ་ཐམས་ཅད་བོན་ཉིད་སྐྱེ་བ་མེད་གདོད་ནས་དག་པ་ཡིན་ཡང་། མ་རྟོགས་
ན་དངོས་སུ་བཟུང་ནས་སྡུག་བསྔལ་སྤྱོད་དོ། །དཔེར་ན་སྒྱུ་མར་ཤེས་པའི་མི་ཡིས་
ནི། སྒྱུ་མ་ལ་སྒྱུ་མར་ཤེས་ཏེ། རྟར་སྣང་ཡང་རུང༌། མིར་སྣང་ཡང་རུང་སྟེ། དགའ་
མི་དགའ་མེད། སྡུག་བསྔལ་མེད། སྒྱུ་མ་ལ་དགའ་མི་དགའ་ཅི་བྱ་སྙམ་པས་སྡུག་
བསྔལ་དང་བྲལ་ལོ། ། དེ་བཞིན་དུ་ཐམས་ཅད་བོན་ཉིད་དུ་ཤེས་ན་སྡུག་བསྔལ་གྱི་ཅི་
བྱ་མི་བྱེད་དོ། །དེ་མ་ཡིན་ཐམས་ཅད་སྡུག་བསྔལ་ལ་སྤྱོད་དོ། །དེ་བཞིན་དུ་སྒྱུ་མ་ནི་
ཀུན་ཡིན་ཡང་ཀུན་གྱིས་མ་གོ་བ་ཡིན་ནོ། །དེས་ན་ལུང་དང་མན་ངག་ལ་འདྲིས་པར་
བྱས་ན་གཟོད་ཀྱི་གོའོ། །ད་སྒྱུ་མ་དེ་སྒྱུ་མར་ཤེས་ན། སྒྱུ་མ་ལ་དྭངས་མི་ཆགས་ལ་ཞེ་
སྡང་མི་སྐྱེ། དེ་བཞིན་དུ་དོན་འདི་བོན་ཉིད་དུ་ཤེས་ན། གཉེན་ལ་དངས་མི་ཆགས་
དགྲ་ལ་ཞེ་མི་སྡང་ངོ༌། །དེས་ན་ཐམས་ཅད་བོན་ཉིད་དོ། ། དེ་ལ་གང་བློས་འདྲིས་ན་
སངས་རྒྱས་སོ། །དེས་འཛིན་ཆགས་དང་བྲལ་བའོ། །དེས་འཛིན་ཆགས་དང་བྲལ་
ན་སངས་རྒྱས་སོ། །སེམས་སུ་སྣང་བ་ཡང་མེད་དེ་བོན་ཉིད་ཁོ་ནའོ། །བོན་ཉིད་དང་
མ་བྲལ་བར་བསྒོམ་པའོ། ། དེ་ལས་བོགས་དབྱུང་དུ་མེད་པ་འབྲས་བུའོ། །གང་ཞིག་
ཆགས་སྡང་གཉིས་གང་དགར་སྤྱོད་ལ། འདི་ལས་ལོགས་ན་མེད་ཟེར་བ་ནི། རྟགས་
ཆད་ཀྱི་མུར་ལྷུང་པའོ། ། དེ་ནི་ཁ་ལུང་པོ་ཞེས་བྱ་སྟེ་འཁོར་བ་ལས་མི་ཐར་རོ། །དེ་ནི་
དཔེར་ན་སྒྱུ་མ་ཡིན་ཞེས་ཟེར་ཡང་སྒྱུ་མར་ཡིད་མ་ཆེས་ཏེ། སྒྱུ་མའི་དོན་མ་འཕྲད་
པའོ། །དེ་བཞིན་སངས་རྒྱས་ཀྱི་དོན་ལ་སངས་རྒྱས་ཡིན་ཟེར་ཡང་། སངས་རྒྱས་ཀྱི་
དོན་བློ་ཡི་གཏིང་དུ་ཡིད་མ་ཆེས་པ་ཡིན། ཡིད་ཆེས་ན་ཆགས་སྡང་ཅི་ལ་འོང་སྟེ་མི་
234

ཡིག་ཆུང་བཞི། ། ༼ཀ༽
སེམས་སྡེ།
འོང་། ཁ་ལུང་པོ་དེ་ནི་བདུད་ཀྱི་དངོས་སུ་ཁྲིད་པའོ། ། དེ་ནི་རྒྱབ་བརྟེན་བོན་ལ་བྱས་
ནས་དམྱལ་བའི་ཁ་སོག་པའོ། །གནས་པ་གཞིའི་མན་ངག་གི་རྒྱབ་བརྟེན་ཡིག་ཆུང་
ཕྱུང་པའོ། །རྫོགས་སོ། །རྒྱ་རྒྱ། དོན་རྒྱ། ༣༣། ཝཱཙཱསྦས་རྒྱ། དགེའོ། བཀྲ་ཤིས། །
235

དོན་གསུམ་བཞུགས་པ་དགེ། །
༄༅། །ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། ། ཀུན་ནི་མང་པོའོ། །མང་པོ་
དེ་ཐེག་པ་ཆེན་པོའི་དོན་ཡིན་ཏེ།༽ཀུན་གྱི་མི་རིག་ཐེག་པ་ཆེན་པོའི་དོན། ༼དེ་ཡི་ཕྱིར་དོན་འདི་
གདམས་ངག་ཏུ་ཕྱུང་པའོ།༽ ཨེ་མ་ཧོ། ༼ཨེ་མ་ཧོ་ནི་དོན་འདི་ངོ་མཚར་ཤིན་ཏུ་ཆེའོ།༽ཐུན་མོང་མིན་
པའི་དོན། ༼དོན་འདི་ཀུན་གྱི་ཐུན་མོང་མིན་ཏེ། དཔེར་ན་ཁམས་པ་སོ་མ་བཏང་བའི་ནང་དུ་སེང་གེའི་
འོ་མ་བླུག་ན་སྣོད་དང་འགས་པ་ཏེ་དེ་བཞིན་དུ་ལྟ་བ་ཆུང་ངུ་ལ་འདི་བསྟན་ན་དངང་ངོ་།༽ཀུན་གྱིས་མི་
རིག་ཕྱིར་དུ་༼དཔེ་ཅེས་པ་མ་ཤེས་ཀྱི་དོགས་ནས་དཔེ་ཡི་༽མཚོན་ནས
། དཔེ་དོན་བཅས་ནས་
བསྟན། ༼དཔེ་གསུམ་གྱི་དོན་གཅིག་བསྟན་པའོ།༽ ཏིལ་མར་ནང་དུ་དུག་སྦྲུལ་༼དཔེར་ན་ཏིལ་གྱི་
མར་ཁུའི་ནང་དུ་དུག་སྦྲུལ་གྱི་༽སྡོང་བུ་བཙུགས། ལྤགས་པ་ལ་སྡོང་བུ་བྱས་ནས་མར་མེ་བཏང་ན།།
ཁང་པ་ཐམས་ཅད་དུག་སྦྲུལ་གཟུགས་ཀྱིས་གང་། ཁང་པ་ཐམས་ཅད་དུག་སྦྲུལ་གྱི་གཟུགས་ཀྱིས་གང་པར་
འོང་ངོ༌། །དེ་དང་འདྲ་བར་བསམ་གྱིས་མི་ཁྱབ་པ་འོང་ངོ་།༽དེ་ལ་ཁ་གཅིག་འཇིགས་ལ་ཁ་གཅིག་
ཡང་འཇིགས་སྙམ་བྱེད་དེ་ལ་རེག་མི་ནུས། དེ་ལ་མི་ཁ་གཅིག་སྙིང་ནས་རང་དུག་སྦྲུལ་རང་
ཡིན་སྙམ་ནས། དེ་ལ་ཤིན་ཏུ་འཇིགས་ཏེ་དེ་བཞིན་དུ་ཁ་གཅིག་གིས་འདི་ལྟར་སྣང་བ་འདོ་དངོས་པོར་
མཐོང་ངོ༌། ། ཁ་གཅིག་ཡང་དུག་སྦྲུལ་དངོས་མེད། གཟུགས་བརྙན་ཡིན་ཡང་དེ་རང་ལ་འཇིགས་ཏེ་དེ་
བཞིན་དུ་རེག་མི་ནུས། དེ་བཞིན་དུ་དངོས་པོ་མ་གྲུབ་པར་མཐོང་ཡང་དོན་ལ་རང་བློས་དོན་ལ་སྦྱོར་མི་
ནུས་སོ།༽ ཁ་ཅིག་རྫུན་ཡིན་སྙམ་ཡང་དེ་ལ་བསྐུལ། ཁ་ཅིག་རྫུན་ཡིན་སྙམ་ཡང་ཁོ་རང་གིས་དེ་
ལ་འཇུ་མི་ནུས་ཏེ། ཁྱོད་ཀྱིས་ཟུངས་དང་ཞེས་བསྐུལ། རྫུན་མིན་སྙམ་ཡང་རུང༌། དུག་སྦྲུལ་སྒྱུ་མ་ཡིན་ཡང་
236

སེམས་སྡེ། དོན་གསུམ། །
དེ་ལ་འཇུ་མི་ནུས། ཁ་ཅིག་སྒྱུ་མ་ཡིན་ཟེར་ཀྱིན་བརྫི། ཁ་ཅིག་སྒྱུ་མ་ཡིན་ཟེར་དེ་ལ་བརྫི། སྒྱུ་མ་
ཟེར་ཀྱང་འདི་ཅི་ནུས་ཞེས་ཟེར་རོ།༽ སྒྱུ་མ་ཡིན་ན་བརྫིས་པས་ཅི་ཞིག་བྱ། དེ་ལ་ཁ་གཅིག་སྒྱུ་མ་
ཡིན་པར་ཆ་ཡོད་པར་སྒྱུ་མ་ཡིན་ན་བརྫིས་ལ་ཅིར་ཡང་བྱ་བ་མེད་ཀྱི་ཁོ་རང་ཙོག་གེ་ཞོག་ཅིག གལ་ཏེ་སྒྱུ་མ་
མིན་ན་ཕར་གནོད་འོང་གིས། སྒྱུ་མ་ཡིན་ན་འཇིགས་མི་དགོས། འཇིགས་པ་ལ་ཅི་ཞིག་བྱ་ཟེར་རོ།༽དེ་
ལྟར་ཐེག་པའི་མཐོང་ལུགས་སོ་སོ་ཡིན། ༼དེ་ལྟར་ཐེག་པ་རིམ་པ་དགུས་མཐོང་ལུགས་སོ་སོར་རང
གིས་བལྟས་སོ། །རེ་རེས་འདི་དཔེའོ། །དེ་བཞིན་དུ་མཐོང་ཡང་མཐོང་ལུགས་སོ་སོ་རེ་རེའོ།༽དངོས་པོར་
མཐོང་དང་དངོས་པོ་མེད་པར་མཐོང༌། ༼དེས་གོང་མ་བཞིན་དུ་སོ་སོ་སྐྱེ་བོ་ཡན་ཆད། འཕྲུལ་
གཤེན་མན་ཆད་འདི་ལྟར་སྣང་བ་ཐམས་ཅད། དངོས་སུ་མཐོང་བ་དེ་ཡང་། མཐོང་ལུགས་སོ་སོའོ། །དྲང་
སྲོང་པས་དུག་ལྔ་སྤང་དུ་ཡོད་པར་མཐོང་། དགེ་བསྙེན་པས་ཨ་ཅང་ཡང་ཆེ།༽མེད་པར་མཐོང་ཡང་
དེ་ལ་འཇུག་མི་ནུས། ༼སྔགས་ཕྱི་ནང་གིས་ཀྱང་དངོས་པོ་མ་གྲུབ་པར་ཤེས་ཀྱང་དེ་ལ་འཇུག་མི་ནུས་
ཏེ། དུག་ལྔ་དང་དམ་རྫས་ལྔ་ལ་སྤྱོད་མི་ནུས་སོ།༽གཉིས་མེད་ཡིན་ཟེར་རང་མིན་གཞན་ལ་
བསྐུལ། ༼ཡང་རང་གི་རིག་པ་གཅིག་ནི་དུག་ལྔ་དང་དམ་རྫས་ལྔ་ལ་སྤྱོད་ཀྱང་། གལ་མེད་ཀྱི་སྙམ་ཡང་
ཡིན་ཡང་དེ་ལྟར་ཡིན་ཏེ། ཁོ་རང་གི་སྤྱོད་པ་རླབས་པོ་ཆེ་དང་། ལྟ་བ་ཁམ་པོ་ཆེ་བྱེད་མི་ནུས་ཏེ། བྱས་
དང་གལ་མེད་ཟེར་ཡང་གཞན་ལ་བསྐུལ་ལོ།༽གཉིས་མེད་ཡིན་གྱིས་དམ་རྫས་ལྔ་ལ་སྤྱོད།
གསང་བསྔགས་པ་རྣམས་དུག་ལྔ་ཡེ་ཤེས་ལ་སྐུ་གསུམ་ལྷུན་གྱིས་གྲུབ་སྟེ། དམ་རྫས་ལྔ་ནི་བདུད་རྩིའི་རང་
བཞིན་ཡིན། དེ་ཡང་གཞི་མ་གྲུབ་པར་ལྟ། རྫས་ལྔ་ལ་སྤྱོད་པ་སྐུ་ལྔ་ལྷུན་གྲུབ་པར་བལྟ།༽ཐམས་ཅད་
སངས གསང་བསྔགས་རྫོགས་ཆེན་ཐམས་ཅད་སངས་རྒྱས་སུ་
བལྟ་སྟེ། ཐམས་ཅད་སངས་རྒྱས་ཡིན་ན་དམ་རྫས་ལྔ་ལ་སྤྱད་པ་དང་མ་སྤྱད་པ་འདྲ་སྟེ་གཅིག་པས་སོ།༽ ཨེ་
མ་ཧོ། ༼ངོ་མཚར་ཆེ་བའོ།༽འབྲས་ཆང་བླུད་ནས་གླང་ཆེན་སྨྱོན་པ་བཏུལ། ཞང་ཞུང་སྨད་
ན་གླང་པོ་ཆེ་ལ་སྤྱད་དེ། གླང་པོ་ཆེ་མུ་མེན་སྨྱོན་པ་དེ་རང་བཞིན་མི་ཐུལ་ཏེ། འབྲས་ཆང་ཤིན་ཏུ་གར་བ་
དེ་བླུད་ནས་བཏང་བས་ཁོ་ར་རོ་ནས་བཏུལ་དུ་བཏུབ་བོ།༽མ་ཐུལ་རྩྭ་ཁྱིམ་འཇིག་ལ་མི་ཡང་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གསོད་དུ་འོང་། ༼དེ་མ་ཐུལ་ན་ཁང་པ་རྩ་ཡི་སྤྱིལ་པོ་ཡོད་པ་བཤིག་ཏུ་འོང་། ཁ་སྦུད་ལ་མི་ཡང་གསོད་
དུ་འོང་ངོ་།༽ཐུལ་ན་རང་དཔུང་བྱེད་ལ་གཞན་དཔུང་འཇོམས། ༼གླང་པོ་ཆེ་དེ་ཐུལ་ན་ཤིན་
ཏུ་མཉན་ཏེ་ཇི་ཙུག་ཏུ་བཏུབ་བོ། །དེ་ཡང་གླང་པོ་ཆེ་དེས་དམག་དཔུང་ཡང་བྱེད་དེ། གླང་པོ་ཆེའི་སྣ་ལ་
མཚོན་བཅིངས་ནས་བཏང་པས། ཕ་རོལ་གྱི་དཔུང་ཡང་འཇོམས་རང་ཡང་རྒྱལ་བར་བྱེད
སྒྱུ་མའི་གླང་ཆེན་དག་མཐོང་ན། ༼དཔེ་གོང་བཞིན་དུ་སྒྱུ་མའི་གླང་ཆེན་དག་མཐོང་ན། གང་ཟག་
ཁ་ཅིག་གླང་དངོས་པོ་ཡིན་སྙམ་ནས། གླང་ཆེན་མ་ཐུལ་གྱི་དོགས་རྩྭ་ཁྱིམ་བཤིག་གི་དོགས་ནས་འདུལ།༽ ཁ་
ཅིག་གླང་ཆེན་གནོད་ཀྱི་དོགས་ནས་འདུལ། རང་བསད་ཀྱི་དོགས་ནས་འདུལ། དཔེ་སྒྱུ་མའི་
གླང་ཆེན་ཡིན་པར་མ་རྟོགས་ཏེ་འདུལ་ལོ།༽བཏུལ་བས་རང་རྒྱལ་གཞན་དཔུང་འཇོམས་པར་
ང་ཆེན་དེ་ཐུལ་ནས་གླང་ཆེན་དངོས་བཞིན་དུ་རང་གི་དཔུང་བྱེད་ལ། གཞན་གྱི་དཔུང་འཇོམས་
པར་བྱེད། འདུལ་མི་དགོས་ཏེ་སྒྱུ་མར་རང་ངོ༌། །གལ་ཏེ་སྒྱུ་མའི་གླང་ཆེན་ཡིན་པར་ཤེས་ན།༽སྒྱུ་མའི་
གླང་ཆེན་བཏུལ་ལ་ཅི་ཞིག་བྱ། ༼བཏུལ་ལ་ཅི་ཞིག་བྱ། བཏུལ་ཀྱང་རུང་མ་བཏུལ་ཀྱང་རུང་ཕན་
གནོད་མེད་དེ་བཏུལ་ལོ། དེ་བཞིན་དུ་སེམས་ཙམ་པ་ལ་སོགས་པ་ཁ་ཅིག་སེམས་ཀྱི་རང་བཞིན་སྒྱུ་མའི་
གླང་ཆེན་བཞིན་དུ་རང་བཞིན་མེད་པ་དང་།༽ཁ་ཅིག་དངོས་མཐོང་སེམས་ནི་འདུལ་བྱེད་ཅིང་།
རང་བཞིན་ཅན་དུ་བཟུང་ནས་སེམས་འདུལ་བར་བྱེད་པའོ།༽ ཁ་ཅིག་དངོས་མེད་སེམས་ནི་གདུལ་
དུ་ཡོད་པར་བྱེད། ༼ཨ་དཀར་བ་ནི་སེམས་ལ་རང་བཞིན་དང་དངོས་པོར་མི་འདོད་ཀྱང༌། རྣམ་རྟོག་
སེམས་ལ་བཞུ་བཏུལ་བྱར་ཡོད་པར་ལྟ་སྟེ། དེ་ནས་བསྐྱེད་རིམ་པས་སེམས་ལ་བཞུ་བཏུལ་བྱས་པས།༽དེ་
ལ་དུག་ཆོམས་དུག་ལྔ་ལ་སོགས་ཏེ་ཉོན་མོངས་པ་བཅོམ་ནས།༽ཡེ་ཤེས་སྐྱེ་བར་བྱེད། ༼ཡེ་ཤེ་སྐྱེ་
རུ་རེ་བ་དེས་དོན་མི་མཐོང་ངོ་།༽སྐྱེ་མེད་ཡིན་ན་དེ་ལ་ཅི་ཞིག་བྱ། ༼དཔེར་ན་སྒྱུ་མའི་གླང་ཆེན་
བཏུལ་ལ་ཅི་ཞིག་བྱ། དེ་བཞིན་ཐམས་ཅད་སྐྱེ་མེད་ཡིན་ན་དེ་ལ་བཏུལ་ལ་ཅི་ཞིག་བྱ། ལུང་ལས་སེམས་ཀྱི་
སེམས་ཉིད་དེ་མཐོང་ན་བསྒོམ་ཞེས་བྱ་བའི་ཐ་སྙད་མེད་ཅེས་ཟེར། སེམས་ཀྱི་གླང་པོ་ཡན་དུ་ཆུག །ཨེ་མ་
ཧོ། ངོ་མཚར་ཆེ་བའི་ཚིག་ཡིན་སངས་རྒྱས་ཡིན།༽ སྣང་བ་འདི་ད་ལྟ་འམ་འཕྲལ་
238

སེམས་སྡེ། དོན་གསུམ།
བཅོས་པ་མ་ཡིན་ཏེ། གདོད་ནས་ཡིན་ཏེ་གདོད་ནས་དག་པའོ།༽འདི་ནི་གདོད་ནས་སངས་རྒྱས་ཏེ།
སངས་རྒྱས་ཡིན་ན་མ་རྟོགས་འཁྲུལ་ནས་སྡུག་བསྔལ་སྤྱོད། ༼ཐམས་ཅད་སངས་རྒྱས་ཡིན་
ཡང་འཁྲུལ་ན་སེམས་ཅན་དུ་སྣང་བ་ཡིན་ཏེ། དེའི་དབང་གིས་སྡུག་བསྔལ་སྣ་ཚོགས་སུ་བྱུང་བ་ཡིན།
སེམས་ཅན་ནི་སངས་རྒྱས་ཀྱི་སྤྲུལ་པའོ། །སངས་རྒྱས་རང་ལས་སེམས་ཅན་ལོགས་ན་མེད་དོ།༽དེ་ནི་
འཁྲུལ་གཞིའི་དཔེ་ལས་ཤེས་བྱ་ན། ༼དཔེར་ན་ཐག་པ་སྦྲུལ་དུ་མཐོང་པ་ཡང་ཤེས་པ་འཁྲུལ་ནས་
སྣང་བ་སྟེ། དེ་དང་འདྲ་སྟེ་ཐམས་ཅད་ཡང་སངས་རྒྱས་ཡིན་པ་ལས་འཁྲུལ་ནས་སེམས་ཅན་དུ་སྣང་བ་ཡིན་
ནོ།༽དཔེར་ན་ཐག་པ་སྦྲུལ་དུ་མཐོང་ཡང་ཐག་པ་དག་ཏུ་མཐོང་། / མི་དེ་དག་ཤེས་པ་
འཁྲུལ་ནས་སྦྲུལ་དུ་མཐོང༌། མི་དེ་བས་ཤེས་པ་ཞིབ་པས་ཐག་པར་མཐོང་། མི་དེ་བས་ཤེས་པ་ཞིབ་པ་
བཏགས་ན། ཐག་པ་གསུམ་སྒྲིལ་ལམ་བཞི་སྒྲིལ་ལམ་སེར་རུར་མཐོང་། དེ་བས་ཤེས་པ་ཞིབ་པས་བཏགས་
ན་སྤུའི་ཉག་མ་ལས་གྲུབ་པར་མཐོང་། དེ་བས་ཞིབ་ཏུ་བཏགས་ན་རྩ་ལས་གྲུབ་པར་མཐོང་།༽ཐག་པར་
མཐོང་སྟེ་སུམ་སྒྲིལ་སེར་རུར་མཐོང༌། དེ་སྤུ་རུ་མཐོང་དང་རྩ་དང་རྡུལ་དུ་མཐོང་།
༼རྩ་ཡང་རྡུལ་ལས་གྲུབ་པར་མཐོང༌། དེ་བས་བརྟགས་ཙམ་ན་རྡུལ་རང་ཡང་མ་གྲུབ་སྟེ་རང་བཞིན་གྱིས་
མེད་པར་མཐོང་ངོ་།༽རྡུལ་མ་གྲུབ་པས་རང་བཞིན་མེད་པར་མཐོང་། དེ་བས་བརྟགས་ན་
རྡུལ་ཡང་མ་གྲུབ་སྟེ་རང་བཞིན་མེད་པར་མཐོང་། དེ་བཞིན་དུ་སོ་སོ་སྐྱེ་བོ་བས་ཐག་པ་སྦྲུལ་དུ་མཐོང་པ་
དང་འདྲའོ།༽དེ་ཀུན་ཐམས་ཅད་རྫོགས་ཆེན་དོན་དུ་གཅིག ། དེ་བས་ཐག་པ་ལས་ནི་རྡུལ་ཕྲ་
རབ་ཏུ་མཐོང་། ལ་ལས་རྡུལ་ཡང་མ་གྲུབ་པར་མཐོང་། དེ་བཞིན་དུ་ཐེག་པ་མཐོང་ལུགས་སོ་སོ་ནས་
འདུག་ཀྱང་།༽དཔེ་ཡིས་དོན་བཙལ་སྣོད་ལྡན་རྣམས་ལ་བསྟན། ༼ཐེག་པ་ཆེན་པོ་རྫོགས་ཆེན་
གྱིས་བརྟགས་ན། དེ་ཀུན་ཐམས་ཅད་སངས་རྒྱས་སུ་མཐོང་པ། དེས་ཐག་པ་ལས་སྦྲུལ་དུ་མཐོང༌། དེ་ལ་
སུམ་བསྒྲིལ་སེ་རུ་ལ་སོགས་པར་མཐོང་པ་བཞིན་དུ། སངས་རྒྱས་ཡིན་པ་ལས་འཁྲུལ་ཏེ་སེམས་ཅན་དུ་སྣང་
བ་དེ་ལས་རྫོགས་པ་སོ་སོར་སྣང་ངོ༌། །༽ཨེ་མ་ཧོ། ༼ངོ་མཚར་ཆེ་བའོ།༽ཐག་པ་མེད་ན་སྦྲུལ་དུ་ཅི་
ལ་མཐོང༌། འཁྲུལ་གཞི་ཐག་པ་ཡོད་པས་འཁྲུལ་པ་སྦྲུལ་དུ་སྣང་། འཁྲུལ་གཞི་ཐག་པ་མེད་ན་འཁྲུལ་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པས་སྦྲུལ་དུ་ཅི་ལ་མཐོང་སྟེ་མི་མཐོང་ངོ་།༽འཁྲུལ་གཞི་མེད་ན་འཁྲུལ་པ་ག་ལ་སྲིད། ༼དེ་བཞིན་
དུ་གཞི་སྐྱེ་བ་མེད་པའི་སངས་རྒྱས་ལ་འཁྲུལ་ནས་སེམས་ཅན་དུ་སྣང་ཡིན། གཞི་སྐྱེ་བ་མེད་པའི་དོན་མ་
གྲུབ་ན། སྐྱེ་བའི་སེམས་ཅན་ཅི་ལ་སྲིད་དེ་མི་སྲིད་དོ།༽ཐག་པ་ཉིད་ལས་སྦྲུལ་ལ་གཡོས་པ་མེད།
༼དེ་ཡང་ཐག་པར་འཁྲུལ་པ་ཡང་སྦྲུལ་ལ་སྦྲུལ་དུ་སྣང་ཡང་ཐག་པ་སྟེ་ཐག་པ་ཁོ་ནའོ།༽ སྦྲུལ་ཉིད་ཐག་
པ་ཐག་པ་ཉིད་ན་སྦྲུལ། ༼ཐག་པ་ཐག་པར་མཐོང་ཙམ་ན་ཡང་ཐག་པ་སྦྲུལ་དུ་མཐོང་པའི་དུས་ཡང་།
ཐག་པ་གང་དུ་མ་སོང་སྦྲུལ་བོར་བ་འམ། སངས་པ་མེད་དེ་ཐག་པ་ཁོ་ན་ཡིན་ནོ།༽ཐག་པར་ཤེས་ན་
སྦྲུལ་དུ་ག་ལ་འགྱུར། །དེ་ལ་དང་པོ་ནས་ཐག་པར་ཤེས་ནས་སྦྲུལ་དུ་ཅི་ལའང་འཁྲུལ་ཏེ། དེ་བཞིན་
དུ་སྣང་གྲགས་ཐམས་ཅད་སངས་རྒྱས་ཡིན་ཏེ་འཁྲུལ་ན་སེམས་ཅན་དུ་སྣང༌། སྣང་ཡང་སངས་རྒྱས་ལས་
སེམས་ཅན་དུ་སོང་རྒྱུ་མེད་དེ་སངས་རྒྱས་ཁོ་ནའོ།༽ཐག་པར་མ་ཤེས་སྦྲུལ་༼ཐག་པར་མ་ཤེས་པ་སྦྲུལ་
དུ་འཁྲུལ་ཏེ་ཟད་༽དུ་མཐོང་པར་ཟད། ཐག་པ་སྦྲུལ་དང་གཉིས་སུ་ག་ལ་ཡོད། ༼སྦྲུལ་དང་
ཐག་པ་གཉིས་སུ་མེད་དེ་ཐག་པ་ཁོ་ནའོ། །སངས་རྒྱས་སེམས་ཅན་གཉིས་མེད་དེ་ཐམས་ཅད་སངས་རྒྱས་
ཡིན་ཏེ། རང་རང་སངས་རྒྱས་དང་རང་ཉིད་ཡིན་ཡང་ངོ་མ་ཤེས་ཞེས་འབྱུང་ངོ༌། །ལུང་ལས་སྐྱེས་བུ་བྱད་
དང་འགྲོགས་ཀྱང་རང་གི་བྱད་མ་མཐོང་།༽ཐག་པ་བདེན་ནམ་སྦྲུལ་དུ་བདེན་པར་བལྟ། ༼དེ་
ཡང་བདེན་པར་མཉམ་སྟེ། 
ཐག་པར་ཤེས་པས་ཐག་པར་བདེན་སྦྲུལ་དུ་ཤེས་པས་སྦྲུལ་དུ་བདེན།༽ཐག་
འཛིན་ཐག་བདེན་སྦྲུལ་འཛིན་སྦྲུལ་དུ་བདེན། ༼དེ་ཡང་བདེན་པར་མཉམ་སྟེ། ཐག་པར་ཤེས་
པ་ལ་ཐག་པ་ཁོ་ནར་བདེན། སྦྲུལ་དུ་ཤེས་པ་ལ་སྦྲུལ་ཁོ་ནར་བདེན།༽དངོས་པོ་ཉིད་ནི་ཐག་པ་ཡིན་
པར་ཟད། སངས་རྒྱས་མེད་ན་སེམས་ཅན་ག་ལ་སྲིད། ༼དེ་བཞིན་དུ་འཁྲུལ་པ་སེམས་ཅན་དུ་
བཏགས་པས་སེམས་ཅན་དུ་བདེན་ནོ།༽ དེ་ནི་གོང་གི་༼གོང་དུ་བསྟན་པའི་དཔེ་ལས་ཤེས་པར་གྱིས་
གཅིག་པའི་ཐ་ཚིག་གོ་༽དཔེ་ལས་བསྟན། སེམས་ཅན་འཁྲུལ་པ་ཅན་རྣམས་ལ། སྐྱེ་རྒས་ན་
འཆི་འདུག་རྟོགས་པ་ལྡན་པའི་གཤེན་རབ་ཀྱི་རྒྱུད་ལ་ཐམས་ཅད་སངས་རྒྱས་སུ་འདུག་སྟེ། སངས་རྒྱས་སུ་
བདེན་ཏེ་དངོས་པོར་གཤེན་རབ་བླ་མ་གདམས་ངག་གི་རྟོགས་པས་གཤེན་རབ་ཀྱིས་བརྟགས་ན། ཐམས་
240

སེམས་སྡེ། དོན་གསུམ།
ཅད་གཞི་རྩ་མ་གྲུབ་པས་སངས་རྒྱས་སུ་སྣང་ངོ༌། །བདེན་པ་བཞིན་དུ་བདེན་ཏེ།༽སངས་རྒྱས་ཉིད་
༼གཤེན་རབ་རྟོགས་པ་དང་ལྡན་པའི་བློ་ཡང་རབ་ལ་སངས་རྒྱས་སུ་བདེན་ནོ། །སེམས་ཅན་འཁྲུལ་པ་ཅན་
རྣམས་ལ་སེམས་ཅན་དུ་བདེན་པར་སྣང་ཏེ།༽བདེན་སེམས་ཅན་བདེན། ༼དེ་ལྟར་བདེན་པར་སྣང་
ཡང་དངོས་སུ་སངས་རྒྱས་ཡིན་པར་བདེན།༽དེ་ལྟར་བདེན་ཡང་དེ་ཡིས་དེ་མ་རྟོགས། ༼དེ་ལྟར་
སངས་རྒྱས་ཡིན་པར་བདེན་ཡང་སེམས་ཀྱིས་དེ་ལྟར་མ་རྟོགས་སོ།༽དངོས་པོ་སངས་རྒྱས་ཉིད་
༼སེམས་ཉིད་ནས་སངས་རྒྱས་ཞེས་བྱ་བའི་ཐ་ཚིག་གོ༽ལ ན་རང་
ཉིད་རྒྱལ་པོ་ཡིན་ན་རྒྱལ་པོས་ཅི་ཞིག་བྱ་སྟེ་མི་དགོས་སོ། །དེ་བཞིན་དུ་སངས་རྒྱས་ཡིན་ཏེ།༽རྒྱལ་པོ་
ཡིན་ན་གཞན་གྱིས་ཅི་ཞིག་བྱ། ༼སངས་རྒྱས་གཞན་ནས་བཙལ་དུ་མེད་ཅེས་བྱ་བའི་ཐ་ཚིག་གོ༽
སངས་རྒྱས་མཐོང་ན་སངས་རྒྱས་ཉིད་ཀྱང་མེད། ༼དོན་དེ་སངས་རྒྱས་ཡིན་པར་བླ་མའི་
གདམས་ངག་ལས་རང་གི་ཡིད་ཆེས་ནས་སངས་རྒྱས་ཞེས་བྱ་བའི་ཞེན་འཛིན་དང་མེད་དེ་ཤེས་པ་ངོས་
བཟུང་དང་བྲལ་བའོ།༽དེ་བས་༼དེ་ལྟར་རྟོགས་ན་བོན་ཞེས་བྱ་བ་ཡང་ཚིག་གི་བླ་དྭགས་ཙམ་དུ་ཟད་དོ།༽
བོན་མེད་གཤེན་རབ་༼དོན་ལ་གཤེན་རབ་ཉིད་སྐྱེ་འགག་མེད་པའི་ཐ་ཚིག་གོ༽ཉིད་ཀྱང་མེད།
འཇུག་ལྟ་བསྲུང་༼དེ་ལྟའི་དོན་རྟོགས་ན་ཐེག་པ་འོག་མ་པའི་སྤྱོད་པ་བྱེད་པ་ནི།༽བསྒོམ་བྱེད་པ་
འཁྲུལ་པའི་ལས། ༼རྒྱལ་པོ་རྨོངས་ཀྱི་སྤྱོད་པ་བྱེད་ཅེས་བྱ་བའི་ཐ་ཚིག་གོ༽འཁྲུལ་གཞི་ལྟ་བའི་
དོན་རྫོགས་སོ། ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།
༧ སྟོན་པ་ཀུན་ཏུ་བཟང་པོའི་སྐུ་ལ་ཕྱག་འཚལ་ལོ། ། སྟོན་པ་ཞེས་པ་མི་ཤེས་པ་སྟོན་པ་
ལས་སོགས་སོ། །དཔེར་ན་རིན་པོ་ཆེའི་ནང་ནས་ས་རྡོ་མི་རྙེད་པ་འདྲ། བདེ་བ་འདི་སྡུག་བསྔལ་དང་བྲལ་
བ་དེ་ལ་བདག་ཉིད་ཏིང་འཛིན་ཡིད་ཀྱིས་ཕྱག་འཚལ་ལོ།༽ལྟ་དང་སྒོམ་དང་སྤྱོད་པ་གསུམ། ཁྱུང་
ལྟ་བུ་གང་ལ་ཡང་མི་གཡོ་བའོ། །གླང་པོ་ཆུར་ཞུགས་པ་ལྟ་བུའོ། །ཞེན་ཆགས་མེད་པ་ཟས་ཀྱི་སྐྱོགས་ལྟ་
བུའོ།༽ གོལ་བའི་ས་དང་རྣམ་པ་བཞི། ལྟ་བའི་གོལ་ས་རྟག་ཆད་གཉིས། བསྒོམ་པའི་གོལ་ས་བྱིང་
རྒོད་གཉིས། སྤྱོད་པའི་གོལ་ས་ཞེན་ཆགས་གཉིས།༽གང་ཡིན་སེམས་ཀྱི་ཐག་ཆོད་ན། ༼དེའི་དོན་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐག་ཆད་ཀྱིས་ཆོད་ན།༽བླ་མའི་གདམ་ངག་ཐོབ་པ་ཡིན། ༼གཤེན་རབ་བླ་མའི་གདམས་ངག་ཐོབ་
པ་ཡིན།༽བསྒོམ་པའི་ངང་ལ་དོན་གསལ་ན། གང་བསྒོམ་པ་དེའི་དོན་རང་གི་བློ་ལ་གསལ་བ་ལྟ་
བསྒོམ་སྤྱོད་པ་ལ་སོགས་སོ།༽ལས་འཕྲོ་བསྐལ་པར་སྦྱང་པ་ཡིན། ༼སྔ་མའི་ལས་འཕྲོ་དང་བསྐལ་
བར་སྦྱངས་པའི་འཕྲོ་ཡོད་པ་ཡིན་ནོ།༽གོང་འོག་དོན་ནི། ༼སྐྱེས་བུ་ལས་འཕྲོ་ཡོད་པ་གཅིག་གིས་གོ་
བ་ལས་གཞན་གྱིས་མི་གོ་བའོ།༽འདྲ་སྦྱོར་ཅིག །༼དཔེ་དོན་སྡེབ་གཅིག༽ཨེ་མ་ཧོ། ༼ཨེ་མ་ཧོ་ནི་ངོ་
མཚར་ཆེ་བའི་ཚིག༽ལྟ་བའི་དེ་བཞིན་ཐག་ཆོད་ན། ལྟ་བས་ཐག་ཆོད་ན་སངས་རྒྱས་སུ་ཐག་ཆོད་
དོ།༽སྤྱོད་པས་འདི་བཞིན་ལ་དོར་སྟེ། སྤྱོད་པས་ལ་དོར་བར་བསྟན།༽བདེར་གཤེགས་ཉིད་
དུ་བདག་རྟོགས་ན། ༼གཤེན་རབ་བདག་ཉིད་ཀྱི་ཐམས་ཅད་སངས་རྒྱས་སམ་བདེར་གཤེགས་ཀྱི་སྐུ་
རུ་རྟོགས་ན།༽ཐམས་ཅད་བདེར་གཤེགས་སྤྱོད་པ་སྟེ། ༼མཛད་སྤྱོད་ཐམས་ཅད་སངས་རྒྱས་སམ་
བདེར་གཤེགས་ཀྱི་སྤྱོད་པའོ།༽དཔག་གིས་དཔོགས་པར་མི་འགྱུར་ཏེ། ༼སངས་རྒྱས་ཀྱི་མཛད་
སྤྱོད་དཔག་གིས་མི་དཔོགས་ཏེ་ཐམས་ཅད་སངས་རྒྱས་ཀྱི་སྤྱོད་པའོ།༽འདོད་ཆགས་ཞེ་སྡང་གཏི་
མུག་ཅན། གཏི་མུག་བོན་སྐུ། འདོད་ཆགས་གསུང་། ཞེ་སྡང་ཐུགས།༽ ང་རྒྱལ་ཕྲག་དོག་ཀུན་
སྤྱད་པས། ང་རྒྱལ། ཕྲག་དོག ། ཡོན་ཏན། འཕྲིན་ལས།༽དངོས་པོར་མ་མཐོང་སྤྱོད་བྱེད་པ།
༼དེ་ཡང་དངོས་པོར་མ་གྲུབ་དུག་ལྔ་ལ་དུག་ལྔའི་ཞེན་འཛིན་མེད་ན།༽དེ་ཉིད་མཆོག་སྟེ་བླ་ན་མེད།
སྤྱོད་པ་ཐམས་ཅད་སྤྱོད་པའི་མཆོག༽རིགས་ངན་རྡོལ་པ་རྨེ་ཤ་ཅན། ༼རིགས་ངན་ཡང་སྤང་རྒྱུ་
མེད་དེ་སྤང་བླངས་གཉིས་སུ་མེད་པའོ།༽ ཐེག་དམན་ལྟ་བ་ལོག་པ་དང་། ༼ཐེག་དམན་ཞེས་པ་
ཕྱོགས་མཐའ་དག་པའི་ཤེས་པའོ།༽མ་རབས་ཐ་མ་ལས་སོགས་པ། ༼ཐེག་པ་ཆེན་པོ་རང་ཁོང་དུ་མ་
ཆུད་ན་སོ་སོ་སྐྱེ་བོ་དང་འདྲའོ།༽གསོད་པ་དོན་དུ་སྒྲུབ་པ་རྣམས། ༼ཐེག་མཆོག་འདི་ཡི་དོན་སྒྲོལ་
བའི་དོན་ཤེས་པ་དང་ལྡན་ན།༽ཐེག་མཆོག་འདི་ཡིས་གྲུབ་པར་འགྱུར། གང་ཡང་སྤྱོད་པ་ཆེན་
པོ་སྟེ། ཆེན་པོའི་ཡང་ཆེན་པོ་སྟེ། མཚམས་མེད་པ་ལྔ་ཡང་རང་བཞིན་དུ་མ་རྟོགས་པ་འཁོར་བར་འཁྱམས་
པ་ལྟུང་པ་ལ་བྱའོ།༽མཚམས་མེད་ལྔ་པོ་དག་བྱེད་དང་། ༼ཕ་ཡིས་མ་རྟོགས་ན་ཕ་ཡང་བསྒྲལ།
242

སེམས་སྡེ། ། དོན་གསུམ།
མ་ཡིས་མ་རྟོགས་ན་མ་ཡང་བསྒྲལ། བུ་ཚ་ཟླ་རོགས་དེ་བཞིན་ནོ།༽
དཔུང་། ༼ལུང་ལས་ཀྱང་ནི་སེམས་ཅན་གྱི་ནོར་རྣམས་ནི་མ་བྱིན་པར་ཡང་བླང་པར་བྱ་ཞེས་བྱུང་།༽
སྡིག་པའི་གྲོགས་རྣམས་ཐམས་ཅད་སྤངས། རང་བཞིན་མེད་པར་རྟོགས་ན་སྡིག་བྱ་བའི་མིང་
ཡང་མེད།༽བླ་མེད་རྫོགས་པ་ཆེན་པོ་ཡིས། ༼ཐེག་པ་ཆེན་པོ་འདི་རྟོགས་ན་ནི་གང་ཡང་སྤྱོད་པར་
བཤད་པའོ།༽ཐེག་མཆོག་འདི་ཡིས་འགྲུབ་པར་གསུངས། སྲོག་གཅོད་པ་དང་གཡེམ་པ་
དང༌། སྲོག་གཅོད་མེད་པ་གཡུང་དྲུང་སྐུ། འདོད་ཆགས་ནི་གསང་བའི་ལམ་མོ།༽མ་བྱིན་ལེན་དང་
རྔམ་སེམས་བྱེད། སེར་སྣ་ཅན་གྱི་རྫས་ནོར།༽རྟག་ཏུ་འདོད་པ་སྤྱོད་བྱེད་པ། འདོད་པའི་
ལོངས་སྤྱོད་མི་སྤངས་དང་དུ་བླང་ངོ་།༽ཐེག་མཆོག་འདི་ཡིས་སྣོད་དུ་བསྔགས། ༼གང་ལ་ཡང་
རྣམ་རྟོག་ཆུང་བ་དེ་སྣོད་དུ་བསྔགས།༽མ་སྲིང་བུ་མོ་སྦྱོར་བྱེད་ཅིང་། རྟོགས་ཤིང་དོན་དང་ལྡན་
ལ་མ་སྲིང་བུ་མོ་དང་སྦྱར་བའོ།༽གཤང་གཅི་ཟས་སུ་ཟ་བྱེད་དང༌། གཤང་གཅི་དང་བདུད་རྩི་ལ་
དབྱེར་མེད་པའོ།༽དགེ་བསྙེན་དྲང་སྲོང་གསོད་པ་དང་། སྐྱེ་བ་ལྔ་བརྒྱའི་སྡུག་བསྔལ་དྲན་ནས་
གྲོལ་བའོ།༽ལྷ་སྐུ་ཤོག་ཤོག་བསྲེག་བྱེད་དང་། ༼བདེར་གཤེགས་ལ་མཆོད་པ་བྱེད་པའོ།༽དེ་ཡིས་
བདེར་གཤེགས་མཉེས་བྱེད་པ། ༼བདག་མཉེས་ཞེས་བྱ་བའི་ཐ་ཚིག་གོ༽འཕྲུལ་ངག་དོན་ཡང་
འཛིན་པར་འགྱུར། ༼འབྲས་བུ་ཐེག་པ་ཆེན་པོའི་བོན་འཛིན་པའོ།༽སྐལ་ལྡན་གཤེན་པོ་དེ་ཉིད་
ཀྱང་། ༼རྟོགས་པ་དང་ལྡན་པའི་སྐལ་ལྡན་དེ་དང་།༽ཡང་དག་གཤེན་པོ་དབྱེར་མེད་དེ། ཡང་
དག་པར་རྫོགས་པའི་གཤེན་རབ་དང་དབྱེར་མེད་དེ་མཉམ་པའོ།༽ཚོགས་ཆེན་གཉིས་ཀྱང་རྫོགས་
པར་འགྱུར། རྒྱུ་ལ་མ་ཆགས་པས་རྒྱུ་བསོད་ནམས་ཀྱི་ཚོགས་རྫོགས། གཉིས་སུ་མེད་པའི་དོན་རྟོགས་
པས་འབྲས་བུ་ཡེ་ཤེས་ཀྱི་ཚོགས་རྫོགས་པའོ།༽བཤན་པ་སྤུ་གྲི་རྣོ་ཐོགས་ཤིང་། ༼དཔའ་བོ་ཆེན་པོས་
ཐམསཐམས་ཅད་བསྒྲལ་ཡང་བསྒྲལ་བའི་ཐ་སྙད་མེད་པའོ།》འགྲོ་དྲུག་གནས་སུ་སྒྲོལ་བར་བྱེད། ༼འགྲོ་
དྲུག་རང་རང་གིས།༽ཐར་ལམ་དཔའ་བོ་བྱང་ཆུབ་སྐུ། ཀུན་ཏུ་བཟང་པོའི་སྤྱོད་པ་ཡིས།༽གཤེན་
རབ་ཀུན་གྱི་གཤེགས་ཤུལ་བདེ་བའི་མཆོག །བདེ་བ་ཆེན་པོ་གཤེན་རབ་ཀུན་གྱི་གཤེགས་ཤུལ་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལོ།༽ རྟོག་མེད་མཉམ་ཉིད་བོན་གྱི་སྐུ། རྣམ་པར་རྟོག་པའི་སྣང་བ་མེད་ན་ཐམས་ཅད་བོན་གྱི་སྐུ་
ཡིན་བྱ་བའི་ཐ་ཚིག་གོ༽གཟུང་བའི་མི་ཟིན་འཕྲ་བའི་ཕྱིར། ༼ཐམས་ཅད་བཟུང་འཛིན་བྲལ་དང་
ཅི་བྱས་ཅི་སྤྱད་དང་ཀུན་དུ་བཟང་པོའི་རོལ་པའོ།༽ཀུན་ཏུ་བཟང་པོའི་རོལ་པ་ཡིན། ༼དེ་ལ་ཐབས་
དང་མཛད་སྤྱོད་ཐམས་ཅད།༽གཤེན་ལྷ་དཀར་པོའི་སྤྱོད་པ་ཡིན། གཤེན་ལྷ་དཀར་པོའི་སྤྱོད་པ་
ཡིན་ན།༽ཐེག་དམན་ཐམས་ཅད་དབྱིངས་ལ་བཀོད། ༼དེ་ལྟར་རྟོགས་ན་ཐེག་དམན་གྱི་སྤྱོད་
པའོ།༽ཨེ་མ་ཧོ། ༼ཨེ་མ་ངོ་མཚར་ཆེའོ།༽བོན་གྱི་དོན་བྱུང་པ། ༼བོན་ཉིད་ཟད་མེད་ཀྱི་དོན་ཕྱུང་
པའོ།༽ ཁྱད་པར་རྫོགས་ཁྱད་པར་རྫོགས་པ་ཆེན་པོ་ཡི་༽ཆེན་ཐེག་པའི་གཞི། སྤྱི་ཏི་འདི་ཡི་
བོན་པོ་གང་། ༼ཐམས་ཅད་ཀྱི་གཞི་འམ་སྤྱི་ཏི་ཡིན་ཏེ་དེ་ལ་མོས་པའི་གང་ཟག་ནི་སངས་རྒྱས་ཀྱི་ཡང་
སངས་རྒྱས་ཏེ།༽གཙང་རྨེ་མེད་པར་ཀུན་ཟ་ཞིང་། གླང་ཆེན་བཞིན་དུ་ཀུན་ལ་མི་འཇིགས་པ།༽
སྙིང་རྗེ་མེད་པས་ཀུན་གསོད་དེ། གང་ལ་ཡང་ཐོགས་ཆགས་མེད་པ།༽གླང་ཆེན་ཁྱི་ཕག་ལྟ་
བུ་ནི། ཁྱི་ཕག་བཞིན་དུ་གཙང་སྨེ་མེད་པའོ།༽ཐེག་མཆོག་འདི་ཡི་སྤྱོད་པ་སྟེ། ༼ཐེག་མཆོག་སྤྱོད་
པའོ།༽རིས་སུ་ཆད་པ་གང་ཡང་མེད། འདི་ཡིན་འདི་མིན་གང་ཡང་མེད་དེ་རིས་སུ་ཆད་པ་གང་
ཡང་མེད།༽ཅེས་ཀུན་ཏུ་བཟང་པོའི་སྤྱོད་པའོ། ། ར་ཆད་པ་དང་ཕྱོགས་སུ་ལྷུང་པ་གང་ཡང་མེད་
པའོ།༽ཡེ་གཤེན་གཙུག་ཕུད་ཀྱི་མན་ངག ། ལ་བཟླ་སྤྱོད་པའི་དོན།༽ ཅོ་ཟ་བོན་མོའི་ཐུགས་
དམ། འབྲལ་མེད་ཡེངས་མེད་སྤང་མེད་སྒྲུབ་མེད་དོ།༽ སྤྱོད་པའི་དོན་རྫོགས་སོ། །རྒྱ་རྒྱ་རྒྱ། རྒྱ་
རྒྱ་རྒྱ། རྒྱ་རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། ། ཀུན་ཏུ་བཟང་པོ་ཞེས་པ་བཟང་
ངན་མེད་དེ་དཔེར་ན་རིན་པོ་ཆེའི་གླིང་ན་རྡོ་མེད་པ་དང་འདྲའོ། །བདེ་བ་ནི་སྡུག་བསྔལ་དང་བྲལ་བའོ། །
ངང་དེ་ལས་བདག་ཉིད་ཏིང་ངེ་འཛིན་གྱིས་ཕྱག་འཚལ་ལོ།༽ཨེ་མ་ཧོ། ༼ངོ་མཚར་ཆེ།༽ཀུན་གྱིས་མ་
རིག་འཕྲ་བའི་ཕྱིར། ༼དོན་འདི་ཀུན་གྱི་མི་རིག་སྟེ་ཟབ་ཅིང་ཆ་འཕྲའོ།༽དོན་གྱི་མན་ངག་ཉུང་
འདུས་འདི། བློ་ཡང་རབ་ཀྱི་དོན་དུ་ཉུང་འདུས་སུ་བསྟན།༽ཡིད་བཞིན་ནོར་བུ་རིན་ཆེན་འདྲ།
244

སེམས་སྡེ། དོན་གསུམ།
༼བོན་ཉིད་སེམས་ཉིད་ཡིད་བཞིན་གྱི་ནོར་བུ་དང་འདྲ་སྟེ།༽དགོས་འདོད་ཐམས་ཅད་འདི་ལས་
འབྱུང་། གང་གི་བརྟགས་པ་བཞིན་དུ་སྣང་ངོར་དགོས་འདོད་ཀྱི་རང་བཞིན་འབྱུང་ངོ་།༽ རྦ་ཀློང་
རྣམ་པ་གསུམ་ཞིག་བསྟན། ཀློང་ན་དབྱིངས་སྦ་ན་དེའི་དོན་ལ་སངས་པ་དེ་ངང་དུ་ཞི་ནས་ཡེ་ཤེས་
སོ།༽བོན་ཉིད་རྣམ་པར་དག་པའི་ཀློང་ན། ༼དཔེར་ན་ཆུ་ཡི་རྦ་ཡང་ཆུ་རང་ཡིན་ཀློང་ཡང་ཆུ་རང་
ཡིན།༽དེ་འཁྲུལ་བོན་ཅན་མཚན་མར་སྣང་བའི་རྦ་འཕྱོ། ༼འཁྲུལ་ནས་སྣང་བའི་བོན་ཅན་ཡང་
བོན་ཉིད་ངང་ཡིན།༽སེམས་ཉིད་སྐྱེ་འགག་མེད་པའི་ཀློང་ན། ༼སེམས་ཅན་ཡང་སེམས་ཉིད་ལས་
བྱུང་ལ།༽དེ་འཁྲུལ་སེམས་ཅན་སྡུག་བསྔལ་སྣ་ཚོགས་སྤྱོད་པའི་རྦ་འཕྱོ། ༼སེམས་ཉིད་ལྷག་
གི་རྟོགས་ན་སེམས་ཅན་ཡང་སེམས་ཉིད་ཀྱི་ངང་དུ་ཞི།༽དོན་དམ་ཅི་ཡང་མ་ཡིན་པའི་དབྱིངས་
ན། ༼དོན་ནི་སྐྱེ་བ་མེད་པའོ། །སྐྱེ་བ་མེད་པ་དེ་བརྟགས་ན་ཅི་ཡང་མ་གྲུབ་སྟེ་ཅིར་ཡང་མ་ཡིན་པའོ།༽ སྣ་
ཚོགས་ཅིར་ཡང་འགྱུར་བའི་རྦ་འཕྱོ། ༼དེ་ལས་སྣ་ཚོགས་ཅིར་ཡང་སྣང་བ་འདི་འཁྲུལ་ནས་སྣང་
བའོ། །དེས་ན་ཡང་དང་ཡང་དུ་བརྟག་གོ་༽རྦ་ཀློང་ཟུང་གསུམ་ཡ་དང་དྲུག ། ཀློང་གསུམ་དུ་རྔ་
གསུམ་ཞི་ན་སངས་རྒྱས་ཁོ་ན་ཡིན་ནོ།༽ཞི་བ་རྣམ་པ་གསུམ་དུ་འདུ། ༼དཔེར་ན་རྒྱ་མཚོའི་ངང་དུ་
ཆུ་བོའི་ཟ་སྣ་ཚོགས་ཞི་བའོ།༽བོན་ཅན་མཚན་མར་སྣང་བ་ཡང་། ༼བོན་ཅན་མཚན་མར་སྣང་
བ་ཐམས་ཅད་རྟོགས་ན་བོན་ཉིད།༽བོན་ཉིད་རྣམ་པར་དག་པའི་ཀློང་དུ་ཞི། ༼བོན་ཉིད་རྟོགས་
ན་བོན་ཅན་རང་བོན་ཉིད་ཆེའོ།༽སེམས་ཅན་བདེ་སྡུག་སྣ་ཚོགས་ཡང་། ༼སེམས་ཅན་གྱི་བདེ་
སྡུག་སེམས་ཉིད་རང་ཡིན་ཏེ་ཞི་ཞེས་བྱ་བའི་ཐ་ཚིག་གོ།༽སེམས་ཉིད་སྐྱེ་འགག་མེད་པའི་ཀློང་དུ་
ཞི། ༼སེམས་ཅན་རྟོགས་ན་སེམས་ཉིད། སེམས་ཉིད་ལས་མ་གཡོས།༽སྣ་ཚོགས་ཅིར་ཡང་འགྱུར་བ་
ཡང༌། ༼སྣ་ཚོགས་ཅིར་ཡང་འགྱུར་བ་ཡང་དོན་དམ་པར་ཅིར་ཡང་མ་ཡིན་པའོ།༽དོན་དམ་ཅི་ཡང་
མ་ཡིན་པའི་ངང་དུ་ཞི། ༼དོན་དམ་ཅི་ཡང་མ་ཡིན་པ་དེ་གང་གིས་རྟོགས་ན། སྣ་ཚོགས་སུ་སྣང་བ་
ཅི་ཡང་མ་ཡིན་པ་དེ་ཡིན།༽འཁྲུལ་པ་རྣམ་རྟོག་སེམས་ཀྱི་མ་བསྐྱོད་པར། ༼འདི་ལྟར་དཀར་
དམར་སྣང་བ་དེ་ཡང་ཤེས་པ་འཁྲུལ་ནས་སྣང་བ་ཡིན། འཁྲུལ་པ་དེའི་བློ་ལ་མ་བསྐྱོད་ན། ཞི་བ་བྱང་ཆུབ་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སེམས་ཀྱི་དོན་རྟོགས་པའོ།༽ཞི་བ་བྱང་ཆུབ་སེམས་ཀྱི་དོན་རྟོགས་ན། ༼ཞི་བ་བྱང་ཆུབ་སེམས་
ཀྱི་དོན་དང་ལྡན་ནམ་རྟོགས་ན་ནི།༽བསྒོམ་པར་བྱ་བའི་ཐ་སྙད་མིང་ཡང་མེད། ༼བསྒོམ་པར་
བྱ་བའི་ཡུལ་མེད་ལ་བསྒོམ་པར་བྱེད་པའི་སེམས་མེད་པས་བསྒོམ་ཞེས་བྱ་བ་ཡང་མེད་དོ།༽ཡེ་གཤེན་
གཙུག་ཕུད་ཀྱི་མན་ངག །མན་ངག་གི་དོན་རྫོགས་སོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།
ལྷོ་བྲག་ཁོམ་མཐིང་གི་གཏེར་མ། 
ལྷ་རྗེ་བཞོད་སྟོན་ལ་མཁའ་འགྲོ་མའི་དངོས་གྲུབ་ཏུ་
གནང་ནས། རིམ་པས་བརྒྱུད་ནས་བདག་ལའོ། །དགེའོ། །
246

ལུང་གི་ཁ་བྱང་བཞུགས། །
༄༅། །ཀུན་ཏུ་བཟང་པོའི་སྐུ་ལ་ཕྱག་འཚལ་ལོ། །ཀུན་ཏུ་བཟང་པོ་ཐུགས་ཀྱི་
དཀྱིལ་འཁོར་ནས། བྱིན་གྱིས་བརླབས་ཀྱི་འགྲོ་བའི་དོན་བསྟན་པའི། ཐབས་དང་
མན་ངག་རྣམས་པ་གཉིས་སུ་བསྟན་ཏེ། དེ་ཡང་ལུང་སྡེ་རྒྱུད་སྡེ་ཐམས་ཅད་ཐབས་
ཡིན་ལ། ལུང་དྲུག་སྐོར་དང་བཅས་པ་མན་ངག་གོ །དེ་ལ་ཐབས་ཀྱི་མན་ངག་ཤིན་
ཏུ་མང་སྟེ། སེམས་དོན་སྡེ་བཅུ་དང་། སེམས་ལུང་ཆེན་མོ་དང༌། གབ་པ་དགུ་སྐོར་
དང་། དོན་སྐོར་སུམ་ཅུ་དང་། ཕྱི་རྒྱུད་ནང་རྒྱུད་དང་། དེ་ལ་སོགས་ཏེ་ཤིན་ཏུ་མང་
བ་ཞིག་བཞུགས་སོ། །ལུང་དྲུག་སྐོར་དང་བཅས་པ་ཤིན་ཏུ་ཉུང་བའི་ཡང་ཉུང་བ་
ཡིན། འདིའི་དོན་ལ་མོས་པའི་གང་ཟག་ནི། ལས་འཕྲོ་དང་སྐལ་པར་ཡོད་པ། སྔོན་
ནས་སྦྱངས་པའི་འཕྲོ་ཅན། ཤེས་རབ་ཡང་རྩེར་གྱུར་པ་དེ་ལྟ་བུ་བསྟན་ནོ། །དེ་ཡང་
བློ་ཡང་རབ་རྣམས་ལ། ལུང་དྲུག་བསྟན་པས་ཀྱང་གོ ། བློ་འབྲིང་པོ་རྣམས་ལ་ལུང་
དྲུག་ས་གཅོད་དང་འགྲེལ་གྱིས་བཀྲོལ་ནས་དོན་གསུམ་དང་བསྟན་པས་གོ ། བློ་ཐ་མ་
ལ་ལུང་དྲུག་སྐོར་དང་ཆས་པ་བསྟན་ནོ། །དེ་ཡང་ལུང་དྲུག་སྐོར་དང་ཆས་པ་ལ་དོན་
ཉི་ཤུ་རྩ་གཅིག་སྟེ། ལུང་གི་ཡང་རྩེར་གྱུར་པ་སྟེ། ལུང་དྲུག་མན་ངག་བརྒྱད། ཡིག་
ཆུང་བཞི། དོན་གསུམ་མོ། །དེ་ལ་ལུང་དྲུག་ནི། རྩོལ་བྲལ་ཉག་གཅིག་དགོངས་པའི་
ལུང༌། ཀུན་བྲལ་ཉག་གཅིག་ཅི་མ་སྤངས་པའི་ལུང༌། མན་ངག་ཐམས་ཅད་འདུས་
པའི་ལུང་། ལ་བཟླ་རྫོགས་པ་ཆེན་པོའི་ལུང་། སུན་འབྱིན་རྫོགས་ཆེན་གསང་བའི་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུང་། རང་འབྱུང་ཉག་གཅིག་སེམས་ཀྱི་ལུང་དང་དེ་ལྟར་དྲུག་གོ །མན་ངག་བརྒྱད་
ནི། བྱང་སེམས་སྒྲུབ་ཐབས་ཀྱི་མན་ངག་དང༌། རྟོག་པ་ངོས་བཟུང་གི་མན་ངག་དང་།
བསྡུས་པ་དོན་གྱི་མན་ངག་དང་། ཐམས་ཅད་ཀུན་གྲོལ་གྱི་མན་ངག་དང་། འཇུག་
པ་ལམ་གྱི་མན་ངག་དང་། དགོངས་ཉམས་དགུའི་མན་ངག་དང༌། གུད་དུ་སྦས་པའི་
མན་ངག་གཉིས་ཏེ་དེ་ལྟར་བརྒྱད་དོ། །ཡིག་ཆུང་བཞི་ནི། གསང་བ་དབང་གི་ཡིག་
ཆུང་དང་། སྤྱི་དོན་བསྡུས་པའི་ཡིག་ཆུང་དང་། མཐའ་གཉིས་གསལ་བའི་ཡིག་ཆུང་
དང༌། གནས་པ་གཞི་ཡི་ཡིག་ཆུང་དང་དེ་ལྟར་བཞིའོ། །དོན་གསུམ་ལ། འཁྲུལ་གཞི་
ལྟ་བའི་དོན། ལ་བཟླ་སྤྱོད་པའི་དོན། བསྡུས་པ་མན་ངག་གི་དོན་དང་དེ་ལྟར་གསུམ་
མོ། །དེ་ཚོས་དོན་རྣམས་རྫོགས་པར་བསྟན་ཏོ། ། དེ་ནི་ལུང་གི་ཁ་བྱང་ངོ༌། །དེ་ཚོ་ནི་
ཤིན་ཏུ་ཟབ་པའི་མན་ངག་གོ །དེ་ནི་མི་དང་མི་མ་ཡིན་པས་དོན་མ་རྟོགས་པར། ང་
ཡི་གདམས་ངག་འདི་ཁ་འཁྱལ་དུ་དོགས་ནས་ཁ་བྱང་དུ་བྲིས་པའོ། །ལན་གཅིག་ལས་
འཕྲོ་ཅན་ཞིག་དང་འཕྲད་པར་ཤོག །ཅེས་སྨོན་ལམ་བཏབ་ནས། རྒྱལ་བློན་ལ་གཏད་
དོ། །དོན་འདི་ཚོ་ནི་ཚིག་བོར་དོན་ལ་ཞུགས་པའོ། །རྒྱ་རྒྱ། དེའི་ལུང་གི་ཁ་བྱང་བསྟན་
ནས་དེ་ཡི་ཆ་རྐྱེན་ནི། གཅོད་དྲུག་དང་། སྟོང་ཐུན་དང༌། བཤད་དོན་དང༌། ཧས་
པོ་རི་ལ་ཅོ་ཟ་བོན་མོས་མགུར་བཞེས་པ་ནི་དེའི་ཆ་རྐྱེན་ནོ། ། རྒྱ་རྒྱ། རྒྱ་རྒྱ། ཁ་བྱང་
དཀྱུས་སུ་བཅུག་པ་ཡིན་ནོ། །བོན་སྐོར་རེ་ལ་ཁ་བྱང་རེ་ཡོད་དོ། །སིཏྱཟླ རྫོགས་
སོ། ། རྒྱ་རྒྱ། དབ22སརཱཐ22སརཱརྱ9བྲབྲ2 ལ ། དགེའོ། །། །
ཡེ་ཤེས་ངོས་འཛིན་བཞུགས། །
༄༅། །ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །དང་པོར་ཡེ་ཤེས་ངོས་
བཟུང་། དེ་ཡང་འདི་ལྟ་སྟེ། དཔེར་ན་སྨན་པ་མཁས་པས། ནད་པའི་ཉམས་དང་རྩ་
248

སེམས་སྡེ། ། ལུང་གི་ཁ་བྱང་།
ཆུའི་སྒོ་ནས་ནད་ངོས་འཛིན་ཏེ། དཔེ་དེ་བཞིན་དུ་གཤེན་རབ་དགོངས་པ་ལ་འཇུག་
པ་ཡང༌། ངེས་པའི་ལུང་དམ་པ། སློང་༼སློབ་༽ དཔོན་མཁས་པའི་མན་ངག་དང་།
རང་གི་ཤེས་པའི་ཉམས་དང་གསུམ་ལ་བརྟེན་ནས། དོན་ལ་ཡེ་ཤེས་ངོས་འཛིན་ནོ། །
ཡེ་ཤེས་མཁའ་ལྟར་ཁྱབ་ཅིང་ངོས་འཛིན་ན། རིག་པ་ཐམས་ཅད་སྤྱི་བླུགས་སུ་འཆར་
ཏེ། མེ་ལོང་ངོས་ལ་ཉི་མ་ཤར་ན། འོད་ཟེར་ཀུན་དུ་གསལ་བ་བཞིན། དེ་བཞིན་
གཤེན་རབ་པས་ཀྱང་ཐམས་ཅད་ལ་གསལ་མི་གསལ་མེད་པའོ། །དེ་ཐམས་ཅད་ཡེ་
ཤེས་སུ་གྱུར་ན། ཐམས་ཅད་ལ་ཤེས་པ་རྟོག་མེད་དུ་བཞག་གོ །དེ་ཡང་དཔེར་ན་
སྐྱེས་བུ་ནད་ཀྱིས་ཉེན་ན། ཁོ་ལ་ངོ་ཚ་མི་ཚ་མེད་དེ། དཔེར་ན་ཐམས་ཅད་ལ་རྟོག་པ་
མེད་པ་ལ་བྱའོ། །དེས་ན་ཐམས་ཅད་བོན་ཉིད། ཐམས་ཅད་ཡེ་ཤེས་སོ། ། དེ་ལས་མ་
གཡོས་ན་སངས་རྒྱས་ཁོ་ན་ཡིན་ནོ། ། དེ་ལས་དྲོད་ཚད་ནི་ཤུགས་ཀྱིས་འབྱུང་ངོ༌། དེ་
ཡང་དང་པོ་དྲོད་ཚད་ནི་ཟིན་པའི་དྲོད། དེ་ནས་བརྟན་པའི་དྲོད། དེ་ནས་མི་འགྱུར་
བའི་དྲོད་འབྱུང་བའོ། །དེའི་དུས་སུ་ལུང་ལས་ཀྱང་ནས་ཡང་དུ་བསྣན་ནོ། །དེ་ནས་
གདོད་ནས་བརྟན་ན་དྲོད་རྙེད། འབྲས་བུ་གྲུབ་པས་ནོན་ཞེས་བྱའོ། །ཡེ་ཤེས་ངོས་
འཛིན་རྫོགས་སོ། །རྒྱ་རྒྱ། སྦས་རྒྱ། བཀྲ་ཤིས། །
འཁྲུལ་གཞི་རྩད་གཅོད་བཞུགས་སོ། །
༄༅། །ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །འཁྲུལ་གཞི་རྩད་
བཅད་དེ། དང་པོ་གང་འཁྲུལ། ཅིས་ཉེས་ནས་འཁྲུལ་རྐྱེན་ཅིས་བྱས། རྟགས་ཅི་ཡོད།
དཔང་པོར་གང་ཡོད། གང་འཁྲུལ་ན་ཁམས་གསུམ་གྱི་སེམས་ཅན་འཁྲུལ། གང་
ལས་འཁྲུལ་ན་བོན་ཉིད་སྐྱེ་བ་མེད་པ་ལས་འཁྲུལ། ཅིས་ཉེས་ནས་འཁྲུལ་ན་མ་རིག་
མ་རྟོགས་ནས་འཁྲུལ། རྐྱེན་ཅིས་བྱས་ན་ལས་དང་བག་ཆགས་ཀྱིས་བྱས། རྟགས་ནི་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྡུག་བསྔལ་མང་པོ། དཔང་པོར་གང་ཡོད་ན་སངས་རྒྱས། དེ་ལྟར་འཁྲུལ་གཞི་རྩད་
ཆོད་ནས། ད་མི་འཁྲུལ་བར་བྱ་བའི་ཐབས་བཙལ་དགོས་ཏེ། དང་པོར་ཉན། བར་དུ་
བསམ། ཐ་མར་བསྒོམ་དེ་ལ་བསྒོམ་པའི་ཐབས་ནི་བསམ་གྱིས་མི་ཁྱབ་སྟེ་མང་ཡང་།
དོན་སེམས་ལ་བསྒོམ་ན་འབྲས་བུ་ཆུད་མི་ཟའོ། །དེ་ཡང་དང་པོ་སེམས་གདུལ། བར་
དུ་སེམས་བཅོས། ཐ་མར་སེམས་གནས་པར་བྱའོ། །དེ་ལ་དང་པོ་སེམས་གདུལ་ཏེ།
སེམས་ཤིན་ཏུ་སྨད་ལ། ཡིག་འབྲུ་ལ་སེམས་གཏད་དེ། མདུན་གྱི་བར་སྣང་ལ་ཟླ་བའི་
དཀྱིལ་འཁོར་འཐེབ་ལོང་ཙམ་ཞིག་གི་སྟེང་དུ། ཧཱུྃ་ནས་འབྲུ་ཙམ་གཅིག་བསྒོམ། དེ་
ལས་སེམས་གཞན་དུ་མི་འཕྲོ་ན། སེམས་མ་བཅོས་པ་བཞག །དེ་ལས་ད་སེམས་ལ་
བྱིང་རྒོད་ཀྱི་དགྲ་བྱུང་ན། སེམས་བཅོས་ཏེ། བྱིང་ན་གསེང་། རྒོད་ན་ཤེད་སྨད། དེ་
ནས་བྱིང་རྒོད་མེད་པར་ལྷན་ནེ་གནས་ན། དེ་ལས་མ་ཡེངས་པར་བྱའོ། །དེ་ལས་མ་
ཡེངས་ན་རྣམ་རྟོག་ཇེ་ཞི་འགྲོ་ལ། བོན་ཉིད་ཇེ་གསལ་ཇེ་གསལ་འོང་ངོ༌། ། དེ་ལྟར་མ་
བྱུང་ན་གླེན་བསྒོམ་ཡིན་པས་ཕན་མེད། སྟོད་ལུང་བསྣན་ནོ། ། དེ་ནི་ལུང་དང་ཡིག་
ཆུང་གཞན་དུ་ལྟོས་ཤིག །འཁྲུལ་གཞི་རྩད་བཅད་རྫོགས་སོ། །རྒྱ་རྒྱ། སྦས་རྒྱ། ཁོ་
མོ་མི་ངན་ལི་ཤུ་སྟག་རིངས་ཀྱིས། སེམས་དོན་མ་ལུས་གདམས་པ་རྩད་བཅད་ནས། །
དུས་དམན་རྒྱལ་བློན་ཕྱག་ཏུ་གཏད་ནས་བཞག །ནམ་ཞིག་དུས་ལ་བབ་ན་དར་བར་
ཤོག །ལས་ཅན་གང་ཟག་གཅིག་དང་འཕྲད་པར་ཤོག རྒྱ་རྒྱ། རྒྱ་རྒྱ། དགེའོ། །
250

སྟོང་ཐུན་གསུམ་བཞུགས། །
༄༅། །ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སྟོན་པ་ཡེ་གཤེན་
གཙུག་ཕུད་ལ། འཁོར་རྣམས་ཀྱིས་རིན་པོ་ཆེ་ལ་སོགས་པ་མཆོད་པར་ཕུལ་ནས་ཞུས་
པ། སྟོན་པ་ལགས་བོན་ཐམས་ཅད་བྱང་ཆུབ་སེམས་ལ་འདུས་གསུངས་ན། བྱང་ཆུབ་
སེམས་ཞེས་བགྱི་བ་གང་ལགས། སེམས་དང་བྱང་ཆུབ་སེམས་ལ་ཁྱད་པར་ཅི་མཆིས།
ཞེས་ཞུས་པས། སྟོན་པས་འཁོར་རྣམས་ལ་དགོངས་ནས་སྟོང་ཐུན་དུ་གསུངས་པའོ། །
དེ་ལ་བྱང་ཆུབ་སེམས་ཞེས་བྱ་བ་ནི། རང་གི་སེམས་གདོད་ནས་དག་པ། རྒྱུ་ལས་མ་
བྱུང་རྐྱེན་གྱིས་མི་འཇིག་པའོ། །སེམས་ཞེས་བྱ་བ་ནི། རང་གི་སེམས་ལ་ཉོན་མོངས་
པའི་བག་ཆགས་ཀྱིས་བསླང་པའོ། །སེམས་དང་བྱང་ཆུབ་སེམས་ལ་ཁྱད་པར་ཤིན་ཏུ་
ཆེའོ། །དཔེར་ན་མི་རྗེ་རིགས་གྲ་མའི་བུ་ཞིག་ཆུང་དུས་འཁྱམས་པ་ལ། ཁོས་ཁོལ་པོ་
ཡང་བྱས། སྤྲང་པོ་ཡང་བྱས། སྡུག་བསྔལ་སྣ་ཚོགས་བྱས་པ་ལ། དེ་ཡི་ཕ་ཚན་གྱིས་
ཁོ་རྙེད་ནས། འོ་ཁྱོད་ངེད་ཀྱི་མི་རིགས་ཡིན་པས་ཕ་འདི་ཡིན། མ་འདི་ཡིན། ཁྱོད་ད་
ཡུལ་ཞིང་འདི་ལ་སྡོད་ཅིག །བྲན་འདི་ལ་གྱིས་ཤིག་བྱས་སོ། །དེར་ཁོ་ཡི་རྗེའུ་བྱས་ཏེ་
བྲན་ཡང་མང་། སྐྱིད་ཀྱང་སྐྱིད་དོ། །དེ་བཞིན་དུ་བྱང་ཆུབ་ཀྱི་སེམས་དེ་གདོད་ནས་
དག་པ་ཡིན་ཏེ། མ་རྟོགས་ན་སེམས་སུ་སྣང་། དེ་ནི་འདི་ལྟ་སྟེ། སེམས་ཁམས་གསུམ་
ན་འཁོར། རྒྱུ་དྲུག་གི་ལུས་ལེན་སྡུག་བསྔལ་སྤྱོད་དོ། །དེ་ནི་གོང་གི་སྤྲང་པོ་འདྲ་བའོ། །
དེ་ནས་སེམས་དེ་ཉིད་ངོ་ཤེས་སེམས་གདོད་ནས་དག་པ་རང་བཞིན་མེད་པར་རྟོགས།
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དེ་ཡང་སྔར་གྱི་ཕ་ཚན་ན་རེས་ཟེར་བ་སྐད། སློབ་དཔོན་གྱིས་རང་གི་སེམས་གདོད་
ནས་དག་པ་ཡིན་ནོ་ཞེས་གདམས་ངག་བསྟན་ནས། དེ་གོང་གི་མི་བཞིན་རང་གིས་
ཉམས་སུ་བླངས་པས། དོན་གོ་ན་སེམས་བྱང་ཆུབ་ཀྱི་ངོ་བོར་འགྱུར་རོ། །དེར་བདེ་
བ་ཕུན་སུམ་འཚོགས་སོ། ། དེ་ད་ཅིའི་མི་དེ་རང་ཡིན་ཡང་། ཁོ་ལ་གོང་དུ་སྤྲང་པོ་
ཡང་ཟེར། ཁོལ་པོ་ཡང་ཟེར། ཁོ་སྡུག་ཀྱང་སྡུག ། དེ་ནས་ཁོ་ལ་ཇོ་བོ་ཟེར། སྐྱིད་ཀྱང་
སྐྱིད། དེ་བཞིན་དུ་མ་རྟོགས་ན་སེམས་ཞེས་ཟེར། སྡུག་བསྔལ་དང་འགྲོགས། རྒྱུ་དྲུག་
ཏུ་འཁོར། རྟོགས་པའི་དུས་ན་བྱང་ཆུབ་སེམས་ཞེས་ཟེར། སངས་རྒྱས་ཀྱི་ཡོན་ཏན་
དང་ལྡན་ནོ། །དེས་ན་སེམས་དང་བྱང་ཆུབ་སེམས་ལ་ཁྱད་པར་ཆེའོ། །རྟོགས་དང་
མ་རྟོགས་ཁྱད་ཆེའོ། །དེས་ན་རང་གིས་སེམས་ལ་ལྟོས་ཤིག །བོན་ཐམས་ཅད་སེམས་
ལ་འདུས། སེམས་རྟོགས་ན་ཐམས་ཅད་རྟོགས་པའོ། །དེ་ཅིའི་ཕྱིར་ཞེ་ན། དཔེར་ན་
རྒྱལ་པོ་བཙོན་དུ་བཟུང་ན་རྨོངས་ཐམས་ཅད་རང་བཞིན་གྱིས་ཐུལ་ལོ། །དེ་བཞིན་
དུ་སེམས་རྟོགས་ན་ཐམས་ཅད་རྟོགས་སོ། །རྒྱལ་པོ་བཙོན་དུ་ཟིན་ན་དམངས་ཐམས་
ཅད་ཐུལ་ཏེ་དམངས་ཐམས་ཅད་ཁོ་ཡི་བྲན་ནོ། །དེ་ཡང་ལ་ལ་ནི་ཁོ་ཡི་བློན་ནོ། ། ལ་
ལ་ནི་ཁོ་ཡི་འཁོར་པ། ལ་ལ་ནི་ཁོ་ཡི་བཙུན་མོ། ། ལ་ལ་ནི་ཕྱི་བྲན། དེ་ཙུག་ཡིན་པས་
ཐམས་ཅད་མངའ་འོག་གོ ། དེ་བཞིན་སེམས་རྟོགས་ན་ཐམས་ཅད་རྟོགས་ཏེ། སེམས་
ལས་མ་བྱུང་བ་མེད་དོ། །དེ་ཡང་ཉོན་མོངས་པ་ལ་ལ་ནི་སེམས་ཀྱི་འཁོར་པ། ལ་ལ་
ནི་ཡུལ། དེས་ན་སེམས་སངས་རྒྱས་པས་ཐམས་ཅད་སངས་རྒྱས་སོ། །སེམས་སངས་
རྒྱས་པས་སེམས་ལས་བྱུང་བ་ཐམས་ཅད་སངས་རྒྱས་སོ། །དེས་ན་སེམས་ལ་བལྟ་བར་
བྱའོ། །སེམས་མ་རྟོགས་ན་དཀོར་ཁང་ལྡེ་མིག་སྟོར་བ་དང་འདྲའོ། །དཔེར་ན་རྒྱལ་
པོའི་དཀོར་ཁང་གི་ལྡེ་མིག་སྟོར་ན། ཐབས་གཞན་མེད། དཀོར་ཁང་ན་ཅི་ཡང་ཡོད་
དེ། ལྡེ་མིག་མེད་པར་བླང་ཐབས་མེད་དོ། །དེ་བཞིན་དུ་སེམས་མ་རྟོགས་ན་གཞན་
252

སེམས་སྡེ། སྟོང་ཐུན་གསུམ།
གྱིས་སངས་མི་རྒྱའོ། །སེམས་རྟོགས་ན་བོན་གྱི་སྐུ་ཡིན། སངས་རྒྱས་ཡིན། བྱང་ཆུབ་
ཡིན། འབྲས་བུ་ཡིན། དོན་ཡིན། སེམས་མ་རྟོགས་ན་ཅི་ཡང་མིན་ནོ། །དེ་ཡི་ཕྱིར་
སེམས་མ་རྟོགས་དཀོར་ཁང་ལྡེ་མིག་སྟོར་བ་ཡིན་ནོ། ། ཡེ་གཤེན་གཙུག་ཕུད་ཀྱི་བྱང་
ཆུབ་སེམས་ཀྱི་སྟོང་ཐུན་དུ་གསུངས་པའོ། །སེམས་ཀྱི་སྟོང་ཐུན་རྫོགས་སོ། །སྦས་རྒྱ།
༧ སྟོན་པ་ཡེ་གཤེན་གཙུག་ཕུད་ལ། འཁོར་རྣམས་ཀྱིས་རིན་པོ་ཆེ་ལ་སོགས་
པ་མཆོད་པར་ཕུལ་ནས་ཞུས་པས། སྟོན་པས་འཁོར་རྣམས་ཀྱི་ཆེད་དུ་སྟོང་ཐུན་
གསུངས་ཏེ། སེམས་དང་བྱང་ཆུབ་ཀྱི་སེམས་ཁྱད་ཤིན་ཏུ་ཆེ་སྟེ། རྒྱལ་བུ་དང་སྤྲང་
པོ་དང་མི་སྤྲང་པོའི་དཔེས་བསྟན་པ་དང་། རྒྱལ་པོ་བཙོན་དུ་ཟིན་ན་དམངས་རང་
བཞིན་གྱིས་ཐུལ་བའི་དཔེས་བསྟན་པ་དང་། གསེར་དངོས་པོ་གཅིག་ལ་དཔེ་དྲུག་
གིས་དོན་གཅིག་བསྟན་པ་དང་། བྱང་ཆུབ་སེམས་ཀྱི་ཁྱད་པར་གྱི་གོལ་ས་བཅད་པ་
དང༌། སྟོང་ཐུན་གྱི་ཡང་བཅུད་འདི་ལ་སོགས་པ་ཤིན་ཏུ་བསྡུས་པའི། བསྡུས་པའི་
ཡང་བསྡུས་པའི་མན་ངག་འདི་ནི། ཀུན་གྱི་ཐུན་མོང་མིན་ཏེ། རིན་པོ་ཆེ་གསེར་ལྟར་
བཙའ་འོ། །རྒྱ་རྒྱ། རྒྱ་རྒྱ། སེམས་དང་སངས་རྒྱས་གཉིས་རྒྱུ་དང་རང་བཞིན་གཅིག །
རྐྱེན་དང་འབྲས་བུ་མི་གཅིག་གོ །རྒྱ་རྒྱ། ཀུན་ཏུ་བཟང་པོ་གཤེན་ལྷ་འོད་དཀར་ལ་
ཕྱག་འཚལ་ལོ། །བྱང་ཆུབ་ཀྱི་སེམས་ནི་རིན་པོ་ཆེ་གསེར་དང་འདྲ་སྟེ། དཔེར་ན་རིན་
པོ་ཆེ་གསེར་དེ་ཡང་། དང་པོར་ངོ་ཤེས་པར་བྱ་དགོས། དེ་ནས་རིན་པོ་ཆེ་གསེར་དེ་
སྦ་ཞིང་བཙའ་དགོས། དེ་ཡང་གསེར་དེ་ཉིད་གང་དུ་ཡང་སྣང་བ་ཡིན་ཏེ། གསེར་ལ་
བརྟགས་ན་རང་བཞིན་མེད་པ་ཡིན། གསེར་དེ་བདེ་བར་གཤེགས་པའི་སྐུ་ཡང་ཡིན།
གསེར་དང་རྡོ་གཉིས་སུ་མེད་དེ་རྡོ་ཡང་ཡིན། དེས་འགྲོ་བ་འདུལ་བ་ཡིན། དེ་བཞིན་
སེམས་འདི་ཡང་དང་པོ་ངོ་ཤེས་པར་བྱ། ངོ་ཤེས་ནས་དེ་ལ་བསྒོམ་དགོས། བསྒོམ་
ནས་ཇི་ལྟར་ཡང་སྣང་ལ་གང་དུ་ཡང་མ་གྲུབ་པའོ། །དེས་ན་སེམས་ལ་རང་བཞིན་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་ལ། རང་བཞིན་མེད་པ་དེ་ཉིད་སངས་རྒྱས་ཡིན། སངས་རྒྱས་ཀྱང་སེམས་ཅན་
གྱི་ཕ་ལོགས་ན་མེད། སེམས་ཅན་སངས་རྒྱས་ཡིན། དེ་ལྟར་རྟོགས་ན་ལྷ་ཀླུ་ལ་སོགས་
གས།པས་བཀའ་ཉན་པའོ། ། དེ་ཡང་དང་པོ་གསེར་ངོ་ཤེས་པར་བྱ་སྟེ། དཔེར་ན་རིན་
པོ་ཆེའི་གླིང་དུ་གསེར་བཙལ་ན། ལག་ཏུ་བཅངས་ཀྱི་རྙེད་པ་དང༌། གསེར་འདི་ཁོ་
ན་ཡིན་བྱ་བ་དང་འདྲ་བས། ཡང་སངས་རྒྱས་ཞེས་བྱ་བ་རྒྱུ་ཅི་ལ་སངས་རྒྱས་ཞེས་
བཏགས་པས། སེམས་རྟོགས་པས་སངས་རྒྱས་པའོ། །སེམས་འཁོར་འདས་གཉིས་སུ་
མེད་ལ། འཁོར་བ་མི་སྤངས། མྱ་ངན་ལས་འདས་པ་མི་བླངས། འཁོར་བ་ཉིད་ན་
མྱ་ངན་ལས་འདས། ཅིའི་ཕྱིར་ན། འཁོར་བ་འདི་ནི་སྒྱུ་མ་སྟེ། མྱ་ངན་ལས་འདས་པ་
མ་སྐྱེས་པ་སྒྱུ་མ་ཉིད་ན་རང་བཞིན་མེད། སྣང་ལ་རང་བཞིན་མེད་པ་ནི། དེ་ཀ་མ་
སྐྱེས་སྟོང་བདག་མེད། མ་སྐྱེས་སྟོང་བདག་མེད་པ་ནི། དེ་ཀ་མྱ་ངན་འདས་པའོ། །
འཁོར་འདས་གཉིས་སུ་མེད་རྟོགས་ན། རྟོགས་པའི་དོན་ལས་མ་ཡེངས་ཤིག ། དེ་ནས་
གསེར་བཙའ་ཞིང་སྦ་སྟེ། སྦས་ན་འདོད་པ་འབྱུང་སྟེ་མ་སྦས་ན་སྟོར་ཏེ་འགྲོའོ། །དེ་
བཞིན་བྱང་སེམས་དོན་དེ་རྟོགས་པར་བྱའོ། ། དེ་རྟོགས་མ་ཡེངས་བསྒོམ་པར་བྱ། མ་
བསྒོམ་པ་རུ་སངས་མི་རྒྱས། དེ་ཡང་ཇི་ལྟར་བྱ་ཞེ་ན། འཁོར་བ་ཡེ་ནས་རང་གི་
སེམས། སངས་རྒྱས་མ་བྱུང་སྔོན་རོལ་ན། ཡེ་ནས་རང་འབྱུང་གཤེན་རབ་ཡིན། རང་
སེམས་དུས་གསུམ་འདུ་འབྲལ་མེད། འཁོར་འདས་ཐམས་ཅད་དེ་བཞིན་ཉིད། དེས་
ན་སེམས་ཉིད་དེ་བཞིན་རིགས། ལས་རྣམས་གྲུབ་པས་ལས་ཀྱི་རིགས། ཐམས་ཅད་
འདུས་པས་པད་མའི་རིགས། ཐམས་ཅད་འབྱུང་བས་རིན་ཆེན་རིགས། འགྱུར་བ་
མེད་པས་གཡུང་དྲུང་རིགས། རང་སེམས་རིགས་ལྔའི་སངས་རྒྱས་ཏེ། རང་སེམས་
དར་རྒུད་མེད་པ་ལ། འཁོར་འདས་མེད་པས་བོན་གྱི་སྐུ། ཐམས་ཅད་འབྱུང་བས་
དབྱིངས་ཡིན་ལ། དུས་གསུམ་སངས་རྒྱས་རང་སེམས་ཏེ། དུས་གསུམ་གཤེན་རབ་
254

སེམས་སྡེ། སྟོང་ཐུན་གསུམ།
རང་གི་སེམས། དེ་རྟོགས་མི་བསྒོམ་རྒྱུ་ཅན་འདྲ། རྟོགས་པའི་དོན་ལ་མ་ཡེངས་
ཤིག །དཔེར་ན་གསེར་ལ་བརྟགས་ན་རང་བཞིན་མེད་དེ། འབྱུང་བ་འདུས་པས་
རང་བཞིན་མེད། དབྱིབས་དང་ཁ་དོག་ཏུ་མ་གྲུབ་པའོ། ། དེ་བཞིན་རང་སེམས་སྟོང་
པའོ། །མ་སྤངས་ལྷུན་གྲུབ་རྣམ་པར་དག །སྣང་བ་སྐྱོན་དུ་མི་སྤོང་ལ། སྟོང་པ་ཉིད་
ནི་བོན་གྱི་སྐུ། དཔེར་ན་གསེར་དེ་བདེར་གཤེགས་ཀྱི་སྐུ་ཡིན་པ་ལ། དེ་ལ་ཕྱག་འཚལ་
མཆོད་པ་འབུལ་བ་བཞིན། རང་སེམས་སྣང་མེད་གཤེན་ལྷ་ཡིན། དངོས་གྲུབ་སྟེར་
བ་མེད་ཅིང་ལེན་པ་མེད། རང་སེམས་རང་གི་ལྷར་རིག་ན། རང་སེམས་གཤེན་ལྷ་
དཀར་པོ་ཡིན། དཔེར་ན་རྡོ་དང་གསེར་གཉིས་སུ་མེད་ན། རྡོ་གུ་ལང་སྔོན་པོ་སྤངས་
པ་ན་གསེར་མེད་དེ། དེ་བཞིན་དུ་བྱང་ཆུབ་སེམས་ནི་བོན་གྱི་དབྱིངས་ཡིན་ཏེ། བོན་
གྱི་དབྱིངས་ཐམས་ཅད་བསྒོམ་དུ་མེད་པས་ཐམས་ཅད་འབྱུང་བའི་གནས། དབྱིངས་
ཞེས་སྟོང་པ་སངས་པོར་བསྒོམ་དུ་མེད། བསྒོམ་དུ་མེད་པར་རྟོགས་ན་བསྒོམ་པ་
ཡིན། རང་སེམས་བོན་གྱི་སྐུ་དེ་རིགས་ལྔའི་སངས་རྒྱས་ཡིན། བོན་སྐུ་ཐོ་ཡོར་བཞིན་
དུ་བསྒོམ་དུ་མེད། སངས་རྒྱས་སྐུ་དང་ཆ་ལུགས་བསྒོམ་དུ་མེད། རང་སེམས་རྟོགས་
པ་བདེར་གཤེགས་རིགས་ལྔ་ཡིན། བསྒོམ་དུ་མེད་པའི་དོན་རྟོགས་ན། མ་བསྒོམ་པའི་
བསྒོམ་པ་ཆེན་པོ་ཡིན། དཔེར་ན་གསེར་ལ་སྐུ་བྱས་ན། མི་ཐམས་ཅད་ཕྱག་བྱེད་དེ་
ལ་གཉན་པར་བྱེད་དེ། དེ་བཞིན་དུ་རང་སེམས་ཡེ་ཤེས་སེམས་དཔའ་ཡིན་རྟོགས་
ན། རང་སེམས་བོན་གྱི་སྐུ་དེ་སངས་རྒྱས་ཡིན། ཕུང་པོ་སྒྱུ་མ་ཡེ་ནས་རིགས་ལྔའི་
ངང་། དེས་ལྷ་ཀླུ་མཐུ་ཅན་ཐུལ་བ་ཡིན། རང་སེམས་གདོད་ནས་དག་པ་བོན་གྱི་སྐུ།
དབྱིངས་ལས་མ་གཡོས་ཡེ་ཤེས་སེམས་དཔའ་ངས། ཐམས་ཅད་སེམས་དཔའ་ཆེན་
པོའི་དོན་རྟོགས་ན། ལྷ་ཀླུ་བདེན་པའི་བཀའ་ཉན་གསུང་སྡོད་བྱེད། དྲང་སྲོང་ཆེན་
པོའི་བཀའ་ནི་ཀུན་ཀྱང་ཉན། དེ་ནི་བོན་གྱི་དབྱིངས་རྟོགས་བདེ་ཆེན་པོ། ཞེས་དཔེ་
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དྲུག་གི་དོན་གཅིག་བསྟན་པའོ། །བྱང་སེམས་སྟོང་ཐུན་རྫོགས་སོ། །རྒྱ་རྒྱ།
༧ སྟོན་པ་ཀུན་ཏུ་བཟང་པོ་སྐྱེ་བ་མེད་པའི་ངང་ལ་ཕྱག་འཚལ་ལོ། །མན་ངག་
འདི་ནི་བྱང་ཆུབ་སེམས་ཀྱི་གོལ་ས་བཅད་པ་སྟེ། བྱང་ཆུབ་སེམས་ཇི་ལྟར་ཡིན་པའི་
གནས་ཐབས་ནི། སྟོན་པ་ཡེ་གཤེན་གཙུག་ཕུད་ཀྱིས། ཞལ་ནས་གསུངས་པའི་བྱང་
ཆུབ་སེམས་ཀྱི་སྟོང་ཐུན་ནི་ཤིན་ཏུ་ཞིབ་སྟེ་དེར་ལྟོས་ཤིག །བྱང་ཆུབ་སེམས་ཀྱི་སྐྱོན་
དང་ཡོན་ཏན་བསྟན་པ་ནི། ཀུན་གྱིས་མི་རིག་ཕྱིར་དུ་འདི་དོན་བསྟན། ཀུན་གྱི་ཐུན་
མོང་མེན་པས་བྱང་ཆུབ་དོན། སྣོད་དང་ལྡན་པའི་ཐུགས་ཀྱི་དཀྱིལ་དུ་ཞོག །སེམས་
དང་བྱང་ཆུབ་སེམས་ནི་ཁྱད་པར་ཤིན་ཏུ་ཆེ་སྟེ། སེམས་ཞེས་བྱ་བ་ནི་ཀུན་གཞི་ལ་
ཉོན་མོངས་པའི་བག་ཆགས་ཀྱིས་བསླད་པ་ལ་བྱའོ། །བྱང་ཆུབ་སེམས་ཞེས་བྱ་བ་ནི།
རང་གི་སེམས་གདོད་ནས་རྣམ་པར་དག ། རྒྱུ་ལས་མ་སྐྱེས་པ། རྐྱེན་གྱིས་མི་འཇིག་པ།
སྐད་ཅིག་དང་མངོན་དུ་མ་བྱུང་བ། ཚིག་དང་ཡི་གེའི་མཐའ་ལས་འདས་པ། མཚོན་
དུ་མེད་པ། དཔེ་དང་བསྟན་དུ་མེད་པ། ཀུན་ཡིན་ཀུན་མིན་ཀུན་གྱི་ངོ་བོར་གནས་
པ་དེའོ། །དེ་ལ་སེམས་ཞེས་བྱ་བ་དེ་ལ་དོན་རྣམ་པ་ལྔས་བསྟན་ཏེ། སེམས་ཀྱི་ངོ་བོ་
དང་གཅིག །སེམས་ཀྱི་མཐུན་པའི་དཔེ་དང་གཉིས། སེམས་ཀྱི་མི་མཐུན་པའི་གཉེན་
པོ་དང་གསུམ། སེམས་ཀྱི་ནུས་པ་དང་བཞི། སེམས་ཀྱི་འབྲས་བུ་དང་། དོན་རྣམ་པ་
ལྔས་བསྟན་ཏེ། དེ་ལ་སེམས་ཀྱི་ངོ་བོ་ནི། སྣང་ལ་རང་བཞིན་མེད་པ་ཙམ་དུ་འདུག་
གོ །སེམས་ཀྱི་མཐུན་པའི་དཔེ་ནི། སྒྱུ་མ་ལྟ་བུར་འདུག་གོ །སེམས་ཀྱི་མི་མཐུན་པའི་
གཉེན་པོ་ནི། ཐིག་ལེ་བྱང་ཆུབ་ཀྱི་སེམས་སོ། །སེམས་ཀྱི་ནུས་པ་ནི། ལྟོས་འགྲངས་
ནུས་པ། ཆུས་ངོམས་ནུས། གོས་ཀྱིས་དྲོས་ནུས་པ་ལ་སོགས་པའོ། །སེམས་ཀྱི་འབྲས་
བུ་ནི། འགྲོ་བ་རིགས་དྲུག་ཏུ་སྨིན་པའོ། །སེམས་ཞེས་བྱ་བ་དེ་ལ་བཏགས་སོ། །བྱང་
ཆུབ་སེམས་ཞེས་བྱ་བ་ལ་ཡང་། མཚོན་དུ་མེད་ཀྱང་ལྟོས་པ་ཙམ་མམ་ཐ་སྙད་དུ་
256

སེམས་སྡེ། སྟོང་ཐུན་གསུམ།
དོན་རྣམ་པ་ལྔས་བསྟན་ནོ། །བྱང་ཆུབ་སེམས་ཀྱི་ངོ་བོ་དང་གཅིག །བྱང་ཆུབ་སེམས་
ཀྱི་མཐུན་པའི་དཔེ་དང་གཉིས། བྱང་ཆུབ་སེམས་ཀྱི་མི་མཐུན་པའི་གཉེན་པོ་དང་
གསུམ། བྱང་ཆུབ་སེམས་ཀྱི་ནུས་པ་བཞི། བྱང་ཆུབ་སེམས་ཀྱི་འབྲས་བུ་དང་ལྔའོ། །
དེ་ལས་བྱང་ཆུབ་སེམས་ཀྱི་ངོ་བོ་ནི། མི་སྣང་ལ་རང་བཞིན་ཡོད་པ་ཡིན་ནོ། །བྱང་
ཆུབ་སེམས་ཀྱི་མཐུན་པའི་དཔེ་ནི། ནམ་མཁའ་འམ་རླུང་ལྟ་བུ་ཡིན་ནོ། །བྱང་ཆུབ་
སེམས་ཀྱི་མི་མཐུན་པའི་གཉེན་པོ་ནི། ཀུན་གཞི་ཡིན་ནོ། །བྱང་ཆུབ་སེམས་ཀྱི་ནུས་པ་
ནི། རྟོགས་མ་ཐག་ཏུ་སངས་རྒྱས་ཡིན་པའི་ནུས་པའོ། །བྱང་ཆུབ་སེམས་ཀྱི་འབྲས་བུ་
ནི། བོན་གྱི་སྐུ་སྐྱེ་འགག་མེད་པ་ཐོབ་པའོ། ། དེ་གཉིས་ཤིན་ཏུ་ཁྱད་པར་ཆེ་བས་ཕས་
ཀྱི་མི་རིག་སྟེ། ཤིན་ཏུ་རྟོགས་ཤིག །ཤིན་ཏུ་སྤྱོད་ཅིང་། སེམས་ཉིད་སྐྱེ་འགག་མེད་
པའི་དོན་ལ་ཐ་དད་མེད་ཀྱང་། བཀྲིད་དྲང་དོན་དུ་གཉིས་སུ་འདུག་སྟེ། སེམས་ཞེས་
བྱང་ཆུབ་སེམས་ཉིད་ཀྱང་སེམས་ཞེས་བྱ་བའི་ངོ་བོར་སྣང་ངོ༌། །བྱང་
བྱ་བ་ཙམ་ན། 
ཆུབ་སེམས་ཞེས་བྱ་བ་ཙམ་ན། སེམས་ཀྱང་བྱང་ཆུབ་སེམས་ཞེས་བྱ་བའི་ངོ་བོར་སྣང་
ངོ༌། །དེས་ན་ཐག་པ་དང་སྦྲུལ་གྱི་དཔེ་བསྟན་པ་དང་། རྒྱལ་བུ་ལ་སོགས་པའི་དཔེ་
དོན་བཅས་པ་བྱང་ཆུབ་སེམས་ཀྱི་སྟོང་ཐུན་ན་ཞིབ་སྟེ། དེར་ལྟོས་ཤིག །ནན་ཏན་
གྱིས་ཤིག །བྱང་ཆུབ་སེམས་ཀྱི་སྟོང་ཐུན་གྱི་ཡང་བཅུད། ཤིན་ཏུ་མི་རིག་པའི་མན་
ངག་ཡིག་ཆུང་དུ་ཕྱུང་བ་རྫོགས་སོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། །
༧ དེ་ཡང་སེམས་དོན་སྡེ་བཅུ་ལ་དོན་དྲུག་སྟེ། རྩ་བ་དང་གཅིག །ས་གཅོད་དང་
གཉིས། འགྲེལ་པ་དང་གསུམ། འགྲེལ་ཆུང་དང་བཞི། མན་ངག་དང་ལྔ། བརྒྱུད་པ་
དང་དྲུག་གོ །སེམས་ཉིད་བདེ་བའི་ངང་ལ་ཕྱག་འཚལ་ལོ། །ཡང་སེམས་ལ་རྟོགས་
ཤིག །སེམས་ལ་སྒོམ་ཤིག །སེམས་ལ་སྤྱོད་ཅིག ནན་ཏར་རྟོགས་ཤིག །སེམས་ནི་
བཟུང་བའི་ཡུལ་ལས་འདས། སེམས་ནི་གཟའ་གཏད་དང་བྲལ་ལོ། །སེམས་ནི་གང་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དུ་ཡང་མ་གྲུབ་བོ། །སེམས་ནི་རྣམ་པ་ཆ་འཕྲའོ། །སེམས་ནི་རྟོགས་པ་དཀའ་འོ། །
སེམས་ནི་ཤེས་པ་ཉུང་ངོ༌། །སེམས་ནི་མཐོང་པ་མེད་དོ། །སྐྱེ་བ་མེད་ན་སེམས་རྟོགས་
པའོ། །ཡེངས་པ་མེད་ན་སེམས་བསྒོམ་པའོ། ། ཅི་ཡང་མ་གྲུབ་ན་སེམས་སྤྱོད་པའོ། །
དགོན་པར་འགྲོ་ན་ནན་ཏར་རྟོགས་པའོ། །ཞེས་སྟོང་རྒྱུང་མཐུ་ཆེན་གྱིས་ཅོ་ཟ་བོན་མོ་
ལ་གདམས་པའོ། །ཌ2 རྒྱ་རྒྱ། རྒྱ་རྒྱ། དགེའོ། །
258

ལུང་ཉི་མ་དགུ་སྐོར་བཞུགས། །
༄༅། །སྟོན་པ་ཀུན་ཏུ་བཟང་པོ་ལ། བདག་ཏིང་འཛིན་ཡིད་ཀྱིས་ཕྱག་འཚལ་ལོ། །
སྟོན་པ་ཐུགས་རྗེ་ཆེ་ལྡན་པས། ཐ་ཚན་མཁྱེན་པས་དེ་བཞིན་བཤད། ཚིག་གི་རྩེ་མོ་
དོན་གྱི་བཅུད། འདི་དག་རབ་ཏུ་བསྒྲགས་པར་བྱ། མུན་པས་འཐིབས་པའི་སེམས་
ཅན་ལ། ངེས་པར་བསྟན་གྱི་གོ་བར་གྱིས། ཉི་མ་དགུ་སྐོར་ལུང་འདི་བསྟན། རིམ་དང་
ཅིག་ཆར་ངེས་པ་ལ། སེམས་ཀྱི་ཉི་མ་སོ་སོར་རང་རེར་འཆར། སྣང་གྲགས་འདི་ལ་
མཐོང་ལུགས་སོ་སོ་སྟེ། ངེས་པའི་དོན་དུ་གཅིག་ལས་ངས་མ་བཤད། མཐོང་ལུགས་སོ་
སོ་མང་པོར་བྱུང་བ་ཡང་། ཀུན་བཟང་ང་ཡི་ལུང་ནི་གཅིག་ལས་འཁྲུལ། ངེས་པར་
བཤད་ན་བགྲང་བའི་ཡུལ་ལས་འདས། ཐ་སྙད་ཙམ་དུ་ཐ་སྙད་སོ་སོར་བསྟན། ཕྲུ་
གཤེན་སྣང་གཤེན་འཕྲུལ་གཤེན་སྲིད་གཤེན་དང་། དགེ་བསྙེན་དྲང་སྲོང་ཨ་དཀར་ཡེ་
གཤེན་རྣམས། ངེས་པར་བཤད་ན་ཁྱད་པར་གཅིག་པུའི་ངང་། དེ་ལས་འཕྲུལ་ནས་
ཐེག་པ་གྲངས་བགྲངས་ཀྱང་། ཁྱད་པར་མ་མཐོང་ཐར་པ་ཐོབ་མི་སྲིད། དེ་ཕྱིར་ངེས་
པའི་དོན་ལ་ནན་ཏན་གྱིས། ཉི་མ་དགུ་སྐོར་ལུང་གི་རྒྱལ་པོ་འདི། འགྲོ་བ་རྣམས་ལ་མ་
གབ་རང་བཞིན་གནས། གནས་པའི་དོན་ནི་སུས་རྟོགས་མངོན་སངས་རྒྱས། དེ་ནི་
ངེས་པར་ཀུན་བཟང་ཉིད་ཀྱིས་བཤད། སེམས་ལ་སེམས་ཀྱི་ཉི་མ་ཤར་ཙམ་ན། འཇིག་
རྟེན་འོད་ཀྱི་ཉི་མ་རྫུན་པར་ཟད། སེམས་ཉིད་ཀློང་ནས་རིག་པའི་ཉི་མ་ཤར། ཤར་
བས་མུན་པའི་ཐ་སྙད་མིང་ཡང་མེད། སེམས་ཀྱི་ཉི་མ་འཁོར་བའི་གནས་སུ་དྲོ། བདེ་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བའི་གང་ཟག་དེ་ལ་སྨོན་དུ་མེད། ལུང་གི་ཉི་མ་རྨོངས་པའི་མི་ལ་དྲོ། དེ་ཕྱིར་ལུང་འདི་
ངེས་པར་ཡིད་ལ་ཟུངས། ལྷ་གཤེན་སྣང་གཤེན་འཕྲུལ་གཤེན་སྲིད་གཤེན་རྣམས།
འཇིག་རྟེན་ལས་ལ་འཕྲོ་མཐུད་ངེས་པར་གྲོལ་མི་སྲིད། དེ་ནི་རིང་བའི་རྒྱུ་ཡིན་ཀུན་
བཟང་ང་ཡིས་བཤད། ཉེ་བའི་རྒྱུ་ནི་དགེ་བསྙེན་དྲང་སྲོང་སྟེ། ཨ་དཀར་ཡེ་གཤེན་
ཐུན་མོང་མིན་པར་བཤད། རྒྱུ་ལ་མི་ལྟོས་འབྲས་བུ་རྫོགས་ཆེན་དེ། དེ་ཉིད་གསལ་
བར་ང་ཡིས་བཤད་པར་བྱ། ཕྲ་གཤེན་ལ་སོགས་རིང་བའི་རྒྱུ་བཤད་ནས། དེ་ནི་སྲིད་
པ་སྤྱི་བཅིངས་ལུང་དུ་ལྟོས། རང་གིས་རྟོགས་ཐབས་རྣམ་པ་གསུམ་ཡིན་ཏེ། དེ་ནི་བློ་
ལ་རབ་འབྲིང་བྱུང་བ་ཡིན། ཡུལ་ནི་རྡུལ་ལས་གྲུབ་པའི་དངོས་པོ་ལ། འཕྲ་རབ་ཉེས་
པར་བཟུང་པ་དེ་ཉིད་དོ། །ཡུལ་མེད་ཤེས་པས་དོན་བྱེད་ནུས་པ་མིན། ཤེས་པ་རྟག་
ཆད་བྲལ་བས་ཉམས་ལ་གང་ཟག་བཅས། ཐེར་ཟུག་པ་རུ་ང་ཡིས་མ་བཟུང་ངོ༌། །
གལ་ཏེ་ཡུལ་མེད་ཤེས་པ་ཞིག་བསྒྲུབས་ནས། རྡོ་ལ་གསེར་གྱི་དབུལ་བས་སྡུག་བསྔལ་
མེད། དེ་ཕྱིར་ཡུལ་མེད་ཤེས་པ་རིག་པ་མེད། བློ་རབ་ཀྱིས་ནི་གང་ཟག་བདག་སྟོང་
ཞེས། ཡུལ་ནི་རྡུལ་ལས་གྲུབ་ཡིན་ཞེས་སུ་སྨྲ། དགེ་བསྙེན་སེམས་ལ་ཉི་མ་ཤར་བ་ཡིན།
ཡུལ་དྲུག་སེམས་ཀྱི་འཁྲུལ་པ་ཡིན་པར་ཟད། སེམས་ལ་ཐ་དད་ཡོད་ཅེས་ཁག་ཅིག་སྨྲ།
ཡུལ་དྲུག་སེམས་ལས་ཐ་དད་ཡོད་པས་ན། དུག་གིས་རྨ་བྱ་གསོ་བར་ག་ལ་ནུས། དེ་
ཕྱིར་ཤེས་པ་ཡིན་ཞེས་ང་ཡིས་བཤད། ཤེས་པ་ཉིད་ནི་སེམས་ཀྱི་རང་བཞིན་ལས།
སེམས་ནི་ཉམས་ང་མེད་པའི་དོན་དུ་བལྟ། གསལ་ལ་བྲལ་བ་མེད་དེ་བསམ་པའི་གཞི།
ཐ་སྙད་གདགས་པ་དཀའ་ཞེས་ང་ཡིས་བཤད། བློ་ཡི་རིམ་པ་རབ་འབྲིང་ཐ་མ་ཡིས།
སེམས་ནི་ཐ་དད་བྱེ་བྲག་ངེས་པར་ནི། བཤད་པ་མ་ཡིན་བློ་ཡིས་རྣམ་པར་བཤད།
དེས་ན་སེམས་ནི་ངེས་པར་འཛིན་དང་སྒྱུ་མ་བཞིན། རང་བཞིན་མེད་པའི་དོན་དུ་ལྟ་
བ་ཡིན། དེ་ལྟར་རྟོགས་ན་གྲོལ་བ་ཆེན་པོར་འགྱུར། དེས་ན་དྲང་སྲོང་སེམས་ལ་ཉི་མ་
260

སེམས་སྡེ། ལུང་ཉི་མ་དགུ་སྐོར།
ཤར། ཡུལ་སེམས་གཉིས་མེད་དོན་དུ་རབ་རྟོགས་ནས། རྫུན་པར་ཡོད་ན་ལྷ་དང་ལྷ་
མོར་ཡོད། ལྷ་ཡི་དཀྱིལ་འཁོར་མ་ལུས་ལུས་བཀོད་ནས། མཆོད་ཕུལ་མཉེས་དང་སྒྲིབ་
པ་དག་པ་སྟེ། ཡེ་ཤེས་སེམས་དཔའི་ངོ་བོར་ཐམས་ཅད་བལྟ། དབང་དང་རིམ་པ་
ལེགས་པར་རབ་གྲུབ་ཅིང་། བཞུ་བཏུལ་སེམས་ལ་མི་བྱེད་རྣལ་འབྱོར་ནི། ངེས་པར་
ཐར་པ་དེ་ལ་ཡོད་པ་མིན། མ་སྲིང་བུ་མོ་དང་དུ་བླང་བྱས་ཤིང་། སྦྱོར་བའི་སྤྱོད་པ་
རབ་ཏུ་མི་རྩོམ་པ། དེ་ལ་རྟོགས་པའི་ཡེ་ཤེས་ག་ལ་འོང་། ཐབས་མེད་ཤེས་རབ་བྲལ་
བར་འཁྲུལ་པར་འགྱུར། ཡུལ་དང་ཤེས་པ་གཉིས་མེད་སེམས་ཀྱི་ངང༌། ཐབས་དང་
ཤེས་རབ་གཉིས་མེད་བདེ་བའི་ངང་། དེ་ཕྱིར་གསང་སྔགས་ཐེག་པ་ཁྱད་པར་འཕགས།
གཉིས་མེད་ངང་ལ་རབ་ཞུགས་ཐབས་ཀྱི་རྒྱལ་པོ་ཡིན། ཐབས་ཆེན་འདི་མེད་འབྲས་བུ་
རྙེད་མི་སྲིད། དེས་ན་ཨ་དཀར་སེམས་ལ་ཉི་མ་ཤར། ཡུལ་ནི་དབྱིངས་སྟེ་ཀུན་ཏུ་
བཟང་མོའི་ངང་། སེམས་ནི་ཡེ་ཤེས་ཀུན་ཏུ་བཟང་པོ་སྟེ། གཉིས་སུ་མེད་པ་བདེ་བ་
བོན་གྱི་སྐུ། ཐ་དད་སྤྲོས་པ་སྣང་སྲིད་སེམས་ཀྱི་ངང་། དབྱིངས་དང་ཡེ་ཤེས་གཉིས་ཀྱི་
ཆོ་འཕྲུལ་ལོ། །སེམས་ལ་ངང་བསྲིངས་སོ་བཙུགས་ནུས་འབད་ན། ཡལ་བར་མི་འགྱུར་
སེམས་ནི་ལས་སུ་རུང་། སེམས་ཀྱི་རྟོག་པ་ཅི་སྐྱེས་སེམས་ཀྱི་ངང་། བསྒོམ་པའི་དོན་ལ་
རྩེ་གཅིག་འབད་པར་བྱ། སེམས་ཀྱི་བཞུ་བཏུལ་འཕྲ་མོའི་དོན་མི་བསྒོམ། གསང་
སྔགས་དོན་ལ་འདི་དོན་ངེས་པར་བསྒོམ། སྟོང་ཉིད་ལྷ་དང་སེམས་ལ་ལྷ་བསྒོམ་པས།
དབྱིངས་དང་ཡེ་ཤེས་མ་འཕྲད་འཁྲུལ་པར་བཤད། བྱིང་རྒོད་གཉིས་མེད་ཡེ་ཤེས་ཉི་
མ་ཤར། ལུས་དང་སྤྱོད་པ་མི་དལ་དབྱུང་བའི་ཐབས། སྐྱེ་བ་མེད་དེ་དེ་ཉིད་དབྱིངས་
ཡིན་ལ། ཡེ་ཤེས་དོན་མེད་ཞི་གནས་ཕྱོགས་གཅིག་པ། དེ་ལ་དེ་དོན་འབྱུང་བ་རབ་ཏུ་
དཀའ། དེ་ཕྱིར་དབྱིངས་དང་ཡེ་ཤེས་དོན་ལ་རྟོགས། གཟུངས་མ་སྤོང་ཞིང་སྤྱོད་པས་
དོན་འདོད་པ། དེ་ལ་མཆོག་གི་དངོས་གྲུབ་ངས་མ་བཤད། དགེ་བསྙེན་དྲང་སྲོང་
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་ཀྱིས་གྲོལ་མི་འགྱུར། སེམས་དང་འཕྲད་ན་ཐར་པ་ཆེན་པོར་བཤད། ཤེས་པ་སྣ་
ཚོགས་གང་ལྟར་ཅིར་བསམ་ཡང་། དབྱིངས་དང་ཡེ་ཤེས་གཉིས་ལས་མ་འདས་སོ། །
དེ་དོན་ངེས་པར་སེམས་ཀྱི་དཀྱིལ་དུ་ཞོག །དེས་ན་ཡེ་གཤེན་སེམས་ལ་ཉི་མ་ཤར།
ཐམས་ཅད་མ་ལུས་སེམས་ཀྱི་ངང༌། སེམས་ལ་རྩོལ་བསྒྲུབ་སྤོངས་མེད་པ། ཁྱད་པར་
ཆེན་པོའི་རྒྱན་དུ་བཤད། འདི་དོན་རྫོགས་ཆེན་ཉག་ཅིག་མ། བགྲང་བའི་ཐ་སྙད་རྣམ་
པར་དག །འདི་ཞེས་བྱ་བར་བསྟན་པ་དཀའ། འདི་ལ་དབྱིབས་དང་ཁ་དོག་མེད།
མེད་པའི་སྙིང་པོ་མེད་ལས་འདས། འདས་པ་འདི་ལ་བཤད་དུ་ཡོད་མ་ཡིན། དབྱིབས་
དང་ཁ་དོག་བྲལ་བས་བོན་གྱི་སྐུ། ཐ་སྙད་མིང་དུ་བཏགས་པ་སེམས་ལ་མེད། འདི་
ཞེས་བསྟན་དཀའ་རུས་སྦལ་བཀུམ་པ་འདྲ། ཡོན་ཏན་ཀུན་འབྱུང་ཡིད་བཞིན་ནོར་
བུའི་ཚུལ། འདི་ཞེས་ཀུན་བཟང་ཐུགས་ཀྱི་དཀྱིལ་ན་གནས། གཞི་དང་རྩ་བ་མེད་པ་
རང་གི་སེམས། ཀུན་ལ་ཁྱབ་སྟེ་ཡོངས་ལ་བདལ་པ་ཡིན། ཉི་མའི་སྙིང་པོ་འགྱུར་མེད་
གསལ་བའི་ངང་། དབྱིབས་བྲལ་འདི་ནི་ཉི་མའི་སྙིང་པོ་འདྲ། ཉི་ཟེར་ཀུན་ལ་ཁྱབ་
པར་གནས་ཏེ་དོན་མ་རྟོགས། རྟོགས་དང་མ་རྟོགས་ཤིན་ཏུ་ཁྱད་པར་ཆེ། ཁྱུང་དང་
ཕྱེ་མ་ལེབ་ཀྱི་གཤོག་རྒྱངས་འདྲ། དེ་ཕྱིར་ལུང་འདི་ངེས་པར་ཡིད་ལ་ཟུངས། མཐོང་བ་
མེད་པའི་དོན་འདི་སུས་མཐོང་བ། དེ་ནི་གཤེན་རབ་ཡིན་ཏེ་ཀུན་བཟང་ངང་། འདི་
དོན་རྟོགས་ན་སེམས་ཉིད་ཁྱད་པར་ལ། ཉི་མ་ཤར་ཞེས་ཀུན་ཏུ་བཟང་པོས་བཤད།
དགེ་བསྙེན་དྲང་སྲོང་ལ་སོགས་ཐེག་དམན་རྣམས། དབང་པོ་རབ་འབྲིང་བློ་ཡི་བྱེ་བྲག་
གིས། ཡུལ་སེམས་གཉིས་མེད་བདེན་དང་བརྫུན། སོ་སོའི་མཐོང་ལུགས་དག་ཏུ་
བཟུང་ནས་སུ། ལུས་སྦྱངས་སེམས་སྦྱངས་ཐར་པ་ཐོབ་པར་རེ་བ་ཡི། ལུས་ཀྱི་དཀའ་
ཐུབ་ཁྲིམས་དང་སྡོམ་པ་བསྲུངས། སྡུག་བསྔལ་སེམས་ཀྱི་ལས་དེ་འཁོར་བའི་རྒྱུ། བྱང་
ཆུབ་འབྲས་བུ་ཐོབ་པ་ཤིན་ཏུ་དཀའ། ཐིག་ལེ་ཉག་གཅིག་གཤེན་རབ་ལམ་ཉིད་ལ།
262

སེམས་སྡེ། ལུང་ཉི་མ་དགུ་སྐོར།
འགལ་དུ་དོགས་པ་མེད་དེ་བསྲུངས་པའི་མཐའ་ལས་འདས། སྡིག་པ་བཅུ་སྤྱད་སྦྱོར་
སྒྲོལ་ཁམས་ཆེན་ཡང་། ལམ་ལ་མི་སྒྲིབ་སྡིག་པ་བྱང་ཆུབ་ཡིན། དགེ་སྡིག་གཉིས་ནི་
བྱང་ཆུབ་དོན་ལ་མེད། དེ་ཕྱིར་དཀའ་ཐུབ་སྡོམ་པ་བསྲུངས་པ་ནི། ཁྱད་པར་རྫོགས་
པ་ཆེན་པོའི་དོན་ལ་གོལ། དཀའ་ཐུབ་འབད་རྩོལ་དྲག་པོ་ཡིས། ཡང་དག་གཤེན་རབ་
ལམ་ནི་རྙེད་མི་འགྱུར། སྡུག་བསྔལ་དེ་ཡིས་བྱང་ཆུབ་འབྲས་བུ་རིང་། མི་བསྲུངས་མི་
སྡོམ་རྫོགས་ཆེན་མཆོག་གི་ལམ། རྫོགས་ཆེན་འདི་ཡི་དོན་ལ་གཉིས་མེད་དེ། ཐ་ཚན་
སྤང་དུ་མེད་དོ་རྫོགས་ཆེན་ལམ། དགེ་སྡིག་གཉིས་མེད་སྤང་བླང་གཉིས་མེད་པའི།
ལམ་མེད་ལམ་གྱི་མཆོད་དེ་ཅི་མ་སྤངས། དགེ་བསྙེན་དྲང་སྲོང་ལས་སོགས་སྤྱོད་ལམ་
དེ། འཁྲུལ་པའི་ལམ་སྟེ་ཕྱིན་པའི་དུས་མཐའ་མེད། ཉག་གཅིག་ལམ་ལ་གཉིས་སུ་མ་
མཐོང་སྟེ། ཐ་ཚན་གཡུང་དྲུང་མི་འགྱུར་སྤང་བླང་མེད། གཉིས་མེད་མཆོག་གི་ལམ་
ལ་ཞུགས་པར་བྱ། མི་ལེན་མི་སྤོངས་མ་བརྩལ་ལྷུན་གྱིས་གྲུབ། མི་བསྲུང་མི་སྡོམ་ཡང་
དག་གཤེན་རབ་ཐུགས། དགེ་སྡིག་གཉིས་སུ་མེད་པའི་བོན་སྐུ་ལ། རང་རིག་སྤངས་
བླངས་མེད་པའི་མིག་གིས་བལྟ། ཐ་ཚན་བདལ་པ་ཆེན་པོའི་བོན་སྐུ་ལ། ཡིད་དཔྱོད་
བྱེད་དམ་བློ་ཡིས་འཚོགས་པ་རྣམས། དེ་ལ་དེ་མེད་ཆུ་ལ་མར་ཅི་ཨང་། དེ་ལས་གྲོལ་
ན་སེམས་ལ་ཉི་མ་ཤར། ཨ་དཀར་སྔགས་ཀྱི་ཕྱི་ནང་ཐེག་པ་ཀུན། ཏིང་འཛིན་གོ་རིམ་
འཕྲོ་འདུ་སེམས་ལ་གྱིས། བྱང་ཆུབ་འབྲས་བུ་ཐོབ་པ་ཤིན་ཏུ་དཀའ། གཟུགས་བྲལ་
ཉག་གཅིག་གཡུང་དྲུང་མཆོག་གི་སྐུ། རྩོལ་སྒྲུབ་མཐའ་ལས་འདས་པས་བླ་རུ་ཕྱིན།
བདེན་པ་གཉིས་ལ་མི་གནས་མཐའ་དང་བྲལ། གཉིས་མེད་རྩོལ་བྲལ་རྫོགས་ཆེན་བདེ་
བའི་ངང་། དེ་དོན་མ་མཐོང་ཨ་དཀར་སྤྱོད་པ་ནི། ཡེ་ཤེས་འབར་བའི་འོད་ཀྱི་གཞལ་
ཡས་ཁང་། དེ་ཡི་ངང་ན་གདན་དང་རྫོགས་སྐུ་བཞུགས། དེ་ལ་མཆོད་བསྟོད་མཉེས་
པའི་ཡན་ལག་བྱས། དེ་ཉིད་དམ་པར་མཐོང་སྟེ་དེ་མ་ཡིན། དེ་ལ་དམིགས་པའི་ཏིང་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འཛིན་གསལ་འགྱུར་ཡང་། རང་རིག་མཉམ་པར་བཞག་ནས་རིག་པའི་ཚེ། རྟོག་པའི་
བྱ་བྱེད་སྣ་ཚོགས་བྱིས་པའི་ལས། གཟུགས་སུ་བསྒོམ་པས་མཉམ་པའི་དོན་མི་གནས།
རྟོག་པས་རྟོག་པ་བསྒོམ་པས་ལམ་མི་རྙེད། གཞལ་ཡས་མེ་འོད་འབར་བའི་དཀྱིལ་
འཁོར་ནས། སྐུ་མདོག་ཕྱག་ཆ་རྒྱན་ཆ་མང་པོ་དང༌། གཟུགས་སོགས་དོན་བཞིན་ཇི་
ལྟར་གསལ་འགྱུར་ཡང་། ཞི་བ་མ་ཡིན་རྣམ་རྟོག་འཁྲུལ་པར་བསྒོམ། དེ་ཡིས་ཡང་
དག་གཤེན་རབ་ལམ་མི་རྙེད། ཡེ་ཤེས་སེམས་དཔའ་དང་ནི་དམ་ཚིག་སེམས་དཔའ་
དང༌། ལས་ཀྱི་སེམས་དཔར་བྱིན་བརླབས་ནས། སྤྱན་དྲངས་བཞུགས་གསོལ་མཆོད་
བྱས་ཀྱང་། མ་ཡིན་ལོག་རྟོག་འཁྲུལ་པ་སྟེ། ཤིན་ཏུ་བྱིས་པའི་སྤྱོད་ཡུལ་འདྲ། ཉག་
གཅིག་མཉམ་པའི་དོན་གྱི་ངོ་བོ་ལ། གཟུགས་མིན་གཟུགས་སུ་འཛིན་པའི་ཡུལ་ལས་
འདས། རྣམ་རྟོག་ཉིད་ཀྱང་ཡེ་ཤེས་ཆེན་པོ་ལ། ལྷ་སྐུ་ཉིད་ཀྱང་ཡེ་ཤེས་དེ་བཞིན་ཉིད།
བླུན་པོ་རྟོག་གེ་ཕལ་གྱི་ཐུན་མོང་མེན། མཆོད་བྱ་མཆོད་བྱེད་མཆོད་པར་བྱ་བ་མེད།
རྣམ་པར་རྟོག་པའི་ལས་ཏེ་འཁོར་བའི་རྒྱུ། ཡང་དག་གཤེན་རབ་ལམ་མཆོག་འདོད་
པ་རྣམས། རྟོག་བྲལ་ཉག་གཅིག་གཡུང་དྲུང་བོན་གྱི་དབྱིངས། དེ་བཞིན་ཉིད་དུ་
གནས་པའི་བགྲོད་མེད་ལམ། འདི་ལ་གནས་ན་ཡང་དག་དོན་ལ་གནས། དེ་དང་མི་
ལྡན་ཨ་དཀར་ཕྱི་ནང་ལས། དེ་ནི་སེམས་ཀྱི་ལས་དེ་སྡུག་བསྔལ་རྒྱུ། དེ་ལས་གྲོལ་ན་
སེམས་ལ་ཉི་མ་ཤར། རྒྱུ་དང་རྐྱེན་དང་ཡོ་བྱད་ཟང་ཟིང་གིས། འདུས་བྱས་དགེ་བའི་
རྩ་བ་ཅི་སྤྱད་ཀྱང་། བྱང་ཆུབ་འབྲས་བུ་ཐོབ་པ་ཤིན་ཏུ་དཀའ། དེ་བཞིན་ཉིད་དོན་ཡེ་
ནས་འདུས་མ་བྱས། དུས་གསུམ་འཇིག་བྲལ་མེད་པ་གཡུང་དྲུང་སྐུ། ཐིག་ལེ་ཆེན་པོའི་
སྐུ་སྟེ་ཅིར་མི་དམིགས། རྒྱུ་ལ་བརྟེན་པས་འདི་ཡི་འབྲས་མི་འགྲུབ། ཅི་སྟེ་ལུགས་མ་ལ་
སོགས་ཕྱག་རྒྱ་ལ། རྣམ་པར་གྲོལ་བ་ཉིད་ཀྱི་ལམ་མི་གནས། གཞི་ངེས་དུས་གསུམ་
གཤེན་རབ་ལམ་རྙེད་ན། ཐམས་ཅད་ཉིད་དུ་ཕྱག་རྒྱའི་ངོ་བོར་གནས། སྒྱུ་མའི་ཕྱག་རྒྱ་
264

སེམས་སྡེ། ལུང་ཉི་མ་དགུ་སྐོར།
འདུས་བྱས་དགེ་རྩ་ལ། འབྲས་བུ་རྣམ་པར་གྲོལ་བའི་ལམ་མི་གནས། དེ་ཡིས་ངེས་
པའི་དོན་གྱི་མ་རྙེད་ན། མཐོང་ཐོས་ལ་སོགས་ཕྱག་རྒྱའི་ངོ་བོར་གནས། མཆོད་དང་
འགྱེད་དང་སྟོང་པའི་དགེ་རྩ་རྣམས། སྐྱེ་མེད་གཡུང་དྲུང་སེམས་ཀྱིས་མ་ཟིན་ན། རློམ་
སེམས་ཆེ་བའི་ང་རྒྱལ་ལྡན་པ་ཡིས། བཅིངས་པའི་ལས་ནི་གྲོལ་བའི་དུས་མཐའ་མེད།
དགེ་རྩ་སྡུག་བསྔལ་སྐྱེ་བ་ཁ་འཁོར་རྒྱུ། འོར་མོ་ཁུང་དུ་འཁྱམས་པའི་རྒྱུ་ཡང་མེད།
ཐིག་ལེ་ཉག་གཅིག་རྫོགས་པའི་དོན་རྟོགས་ན། སྦྱིན་པ་དེ་ཡིན་འགྱེད་པ་དེ་ཡིན་ཏེ།
མཆོད་པ་དེ་ཡིན་སྟོང་པ་དེ་ཡིན་ནོ། །ཐ་ཚན་དེ་ཡིན་དེ་ཡི་ངང་ལ་གནས། མི་སྒྲིབ་མི་
འཆིང་ཡེ་ཤེས་ཆེན་པོའི་གྲོགས། དེ་དོན་སྤངས་པའི་འདུ་བྱས་དགེ་རྩ་རྣམས། བཀྲིད་
དྲང་སེམས་ཀྱི་ལས་ཏེ་འཆིང་བའི་རྒྱུ། འདུས་བྱས་དག་གིས་འདུས་མ་བྱས་མི་སྲིད།
སྡུག་བསྔལ་རྒྱུ་ཡིས་འབྲས་བུ་བདེ་མི་ཐོབ། འབད་པའི་ལམ་གྱིས་གྲོལ་བའི་གནས་མི་
ཕྱིན། དམིགས་པ་བཅས་པས་མི་དམིགས་དོན་མི་འགྲུབ། དེ་དོན་བྱས་པས་མཐའ་
ལས་ལས་ག་ལ་གྲོལ། སྤོང་ལེན་བྱས་པས་གཉིས་མེད་དོན་མི་མཐོང་། ཞེ་འཛིན་དེ་ལ་
རྫོགས་ཆེན་ཡུལ་མི་མངའ། དེ་ལས་གྲོལ་ན་སེམས་ལ་ཉི་མ་ཤར། ཐེག་པ་ཐུན་མོང་ལྟ་
སྤྱོད་ཐ་ཚན་ནི། ཐ་ཚན་ཟིལ་གནོན་རྫོགས་པ་འདི་ཡིས་གྲོལ། དུག་ལྔའི་ནད་སེལ་བླ་
མེད་རྫོགས་ཆེན་དོན། ཐིག་ལེ་ཉག་གཅིག་འདི་དོན་མ་རྟོགས་པར། བློ་རྟོག་རྩོལ་བས་
ཤིན་ཏུ་དམ་དུ་བཅིངས། བཅིངས་པའི་དོན་ནི་ཉོན་མོངས་བརྒྱད་ཁྲི་སྟེ། གཉེན་པོ་
རྫོགས་ཆེན་འདི་ཡིས་གྲོལ་བར་འགྱུར། འཁོར་བ་འདི་ལ་ཐར་པའི་དུས་མེད་ཀུན།
རྫོགས་ཆེན་འདི་རྙེད་པས་ན་ཐར་པའི་མཆོག །རྫོགས་ཆེན་དོན་འདི་ཀུན་གྱི་སྨན་ཡིན་
ཏེ། མ་གསོས་གསོས་པ་མེད་དེ་ཐམས་ཅད་ལ། སྨན་གྱི་བསྒྲུབས་ཏེ་དེ་ཡི་ངང་ལ་
གནས། འདི་དོན་གཉིས་འཛིན་མ་བྲལ་དོན་མི་རྙེད། ཤིན་ཏུ་ནད་གདུངས་གསོ་བའི་
ཀླགས་མེད་དེ། རིག་པའི་ཁུ་བྱུག་དུས་ཚོད་འཛིན་པ་ལྟར། གཞན་གྱིས་རང་རྒྱུད་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྦྱངས་ཏེ་གཞུང་སྙམས་ཀྱང་། དགོས་དོན་རྫོགས་ཆེན་མ་རྟོགས་བྱང་མི་ཆུབ། དགེ་
བསྙེན་དྲང་སྲོང་ཨ་དཀར་ལ་སོགས་པ། སོ་སོའི་འཇུག་སྒོ་གཞུགས་ཤིང་ལམ་སྦྱངས་
ཀྱང་། རྫོགས་ཆེན་འདི་དོན་མ་རྟོགས་སངས་མི་རྒྱ། ཐ་ཚན་རྫོགས་ཆེན་འདི་ལ་འུབ་
ཀྱིས་ཆུབ། ཀུན་ཡིན་ཀུན་མིན་མཚོན་པ་མྱ་ངན་འདས། རྫོགས་ཆེན་དོན་འདི་རྩོལ་
སྒྲུབ་མཐའ་ལས་འདས། འདས་པའི་དོན་འདི་བླ་མེད་འབྲས་བུའི་མཆོག །བཤད་དང་
བརྗོད་དང་བསྒོམ་དང་སྒྲུབ་པ་དང་། འབད་རྩོལ་དག་གིས་འདི་རྙེད་རབ་ཏུ་དཀའ།
ཆུ་བྲན་རྒྱ་མཚོ་ཚོལ་བ་ཤིན་ཏུ་དཀའ། ཕྱོགས་བཅུ་དུས་གསུམ་གཤེན་རབ་རྣམས་ཀྱིས་
ཀྱང་། འོག་མའི་སྤྱོད་པ་ཐ་ཚན་དང་བྲལ་ནས། བླ་མེད་སངས་རྒྱས་ལྷུན་གྱིས་གྲུབ།
རྫོགས་ཆེན་དོན་འདི་ཀུན་ཁྱབ་སྟེ། བློ་འཆལ་འཕྲོ་མེད་རྣམས་ཀྱིས་མཐོང་མི་འགྱུར།
སངས་རྒྱས་རང་ལ་ཡོད་ཀྱང་རྒྱང་རེ་རིང་། དུས་གསུམ་གཏན་དུ་འགྲོགས་དང་ཞལ་
མ་འཚོ། ལྷན་གཅིག་བྱེད་དང་འགྲོགས་དང་ངོ་མ་ཤེས། གཡུང་དྲུང་ཉག་གཅིག་
རྫོགས་པའི་ལུང༌། ལུང་འདི་ཀུན་གྱི་ཐུན་མོང་མིན། སྦྱངས་པའི་འཕྲོ་ཅན་གང་ཟག་
འགའ་ཙམ་གྱིས། འདི་དང་འཕྲད་པར་གཞུང་ནས་བཤད་པ་ཡིན། ཕལ་གྱིས་མཐོང་
བར་མི་འགྱུར་ཏེ། རྒྱ་ལ་འཕྲད་ན་འདི་བཞིན་གྱིས། འདི་དོན་འདི་བཞིན་མི་བྱེད་པ།
ཆུ་ལག་དྲུང་དུ་སྐོམ་སྟེ་ཤི། ཁྱད་པར་བླ་མེད་རྫོགས་ཆེན་འདི། ཀུན་གཡོགས་འོད་
ཀྱིས་གཅིག་ཏུ་བསྡུས། ཉག་གཅིག་སེམས་ལ་ཉི་མ་ཤར། ལུང་གི་རྒྱལ་པོ་ཉི་མ་དགུ་
སྐོར་ཞེས་བྱ་བ་རྫོགས་སོ། །ཐེག་པ་ཐུན་མོང་གི་ལྟ་སྤྱོད་དང་། འདུས་བྱས་ཀྱི་དགེ་བའི་
རྩ་བས་མི་གྲོལ་བར་བསྟན་ནས། རྫོགས་པ་ཆེན་པོ་འདིས་གྲོལ་བར་བསྟན་པའི། ལུང་
ཉི་མ་དགུ་སྐོར་འདི། ཐ་རམ་རྒྱ་ཡིས་བཏབ་ནས་སྦས་སོ། །ནམ་ཞིག་དུས་ལ་བབ་ནས་
དར་བར་ཤོག །སྦྱངས་པའི་འཕྲོ་ཅན་གཅིག་དང་འཕྲད་པར་ཤོག 
རྒྱ་རྒྱ་རྒྱ། རྒྱ་རྒྱ་རྒྱ།
རྒྱ་རྒྱ་རྒྱ། ཟབ་བོ། །དགེའོ། །
266

ལྟ་བ་ལ་ཤན་སྒྲོན་མ་བཞུགས། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སྟོན་པ་ཐུགས་
རྗེ་ཆེ་ལྡན་པས། ཐུགས་ཀྱི་དཀྱིལ་ནས་བཅུད་ཕྱུང་ནས། ཐུགས་རྗེ་བྱིན་གྱིས་བརླབས་
ཏེ་བཤད། ལྟ་བ་ལ་ཤན་སྒྲོན་མའི་ལུང་། ལུང་རྣམས་ཀུན་གྱི་ཡང་རྩེར་བཤད། ཀུན་
གྱིས་མི་རྟོགས་རྟོགས་ན་ལོག་མི་སྲིད། འདི་མཐོང་འདི་བཞིན་བྱས་ན་འབྲས་བུ་མྱུར་
བར་བཤད། ཨེ་མ་འཁོར་བའི་སེམས་ལ། ལུང་འདི་བསྟན་གྱི་རྟོགས་པར་གྱིས། ལ་མ་
བཅད་པར་ཤན་མི་ཕྱེད། ཤན་མ་ཕྱེད་པར་ལ་མི་ཆོད། དེ་ཕྱིར་ལ་ཤན་སྒྲོན་མ་བསྟན།
དང་པོ་ལྟ་བའི་ལ་བཅད་དོ། དང་པོར་རྫོགས་ཆེན་ཉིད་དུ་བཅད། གཉིས་པ་དེ་
བཞིན་ཉིད་དུ་བཅད། གསུམ་པ་བསྟན་དུ་མེད་པར་བཅད། བཞི་པ་རྩིང་པོའི་ཤེས་
པ་ཡིས། ལ་རྣམས་བཅད་པར་བསྟན་པའོ། ། དེ་ནས་ཤན་རྣམས་དབྱེ་བར་བསྟན།
དེ་ནི་འོག་ནས་བསྟན་པར་བྱའོ། རྫོགས་ཆེན་ཉིད་དུ་ཀུན་གནས་ཏེ། རང་བཞིན་ལྷུན་
རྫོགས་ཆེན་པོ་ཉིད། རྫོགས་པ་ཆེན་པོར་ཡེ་ནས་གནས། ཐམས་ཅད་རྫོགས་པའི་རང་
བཞིན་ལ། བཟང་ངན་བླང་དོར་གཉིས་སུ་མེད། ཐེག་པ་ལམ་དང་བསྒོམ་བསྒྲུབ་
སོགས། རྫོགས་ཆེན་འདི་ལ་ངས་མ་བཤད། རྒྱུ་འབྲས་གཉིས་སུ་ངས་མ་བཤད། སྐྱེ་
ཤི་མེད་པར་ལྷུན་གྱིས་གནས། གནས་པ་ཉིད་ལ་གཉིས་སུ་མེད། དེས་ན་བོན་དང་
གཤེན་རབ་མེད། རྒྱུ་འབྲས་ཐེག་པར་བཏགས་པས་ནོར། ལྟ་བས་བལྟས་པ་འཁྲུལ་
པར་སྣང་། ལམ་གྱི་རིམ་པ་ཡེ་ནས་མེད། ཉེ་ལམ་བདེ་རྫོགས་ལམ་གྱི་མཆོག །
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འཇུག་ལྟ་སྤྱོད་བསྲུང་གཉིས་མི་མངའ། བསྒོམ་དང་བློ་ཡིས་ཐེ་ཚོམ་མེད། དེས་
ན་རྫོགས་ཆེན་ནམ་མཁའི་ཀློང་། ནམ་མཁའི་ངང་ལ་འཇུག་རུང་བསྒོམ་དང་བྲལ།
དཔག་ཏུ་མེད་པ་རྫོགས་ཆེན་ཀློང་། ཀློང་ཆེན་འདི་ནི་ཡིད་བཞིན་ནོར་བུའི་ཚུལ།
འདི་ཚོལ་རྣམས་ཀྱིས་གཞན་ནས་འདི་མ་ཡིན། བསྐལ་པ་གསུམ་དུ་བཙལ་ཡང་རྙེད་
མི་སྲིད། གང་ཞིག་བདེར་གཤེགས་རྣམས་ཀྱིས་འདི་དོན་གཞན་ནས་མིན། དེ་བཞིན་
སེམས་ཅན་རྣམས་ཀྱིས་འདི་དོན་གཞན་ནས་མིན། མི་བཙལ་ངོ་བོ་ཉིད་དུ་ཐམས་
ཅད་གནས། རྩོལ་བསྒྲུབ་ལམ་ལ་གནས་པའི་སེམས་ཅན་རྣམས། དངུལ་ལ་ཡང་ཞུན་
བྱས་ཀྱང་གསེར་མི་འབྱུང༌། མཚོན་པས་ཚིག་ཏུ་བསྟན་ཀྱང་ལུང་ལས་ཉམས། རྫོགས་
ཆེན་འདི་དོན་གཞན་གྱིས་ག་ལ་དཔོགས། མི་སྣང་སྣང་བ་མེད་པའི་བོན་ཉིད་ནི།
གང་ལྟར་བཞག་ཀྱང་བདེ་བའི་སྐུ། མངོན་སུམ་མི་གནས་རྫོགས་པ་འདི། གཤེན་རབ་
ཀྱིས་ཀྱང་མཚོན་དུ་མེད། དེ་བཞིན་ལྟ་བས་ལྟ་རུ་མེད། མ་བལྟས་ཅོག་བཞག་མཐོང་
བ་ཡིན། རང་རིག་དེ་ལ་མི་འཇོག་ན། གཤེན་རབ་ཉིད་ཀྱིས་མཚོན་དུ་མེད། བཙལ་
ན་རྩོལ་ནད་སངས་མི་སྲིད། མ་བཙལ་བཞག་ན་སངས་པར་འགྱུར། སྒོ་ཕུགས་མེད་
ཅིང་བལྟས་ཀྱང་མེད། མཛད་སྤྱོད་རྣམ་དག་རྫོགས་ཆེན་ལ། འཇུག་ལྟ་བསྲུང་བསྒོམ་
འཁྲུལ་པར་བསྟན། མི་འཇུག་མི་ལྟ་ཡེ་ནས་རྫོགས་ཆེན་ཉིད། ཐམས་ཅད་ལྷུན་རྫོགས་
ཡེ་ནས་རྫོགས་པར་གནས། སངས་རྒྱས་ཉིད་ཀྱིས་རོལ་པ་གཅིག་ཏུ་བཤད། དེ་བཞིན་
རྫོགས་ཆེན་ཉིད་དུ་ལ་ཡང་བཅད། དེ་དག་ཐམས་ཅད་དེ་བཞིན་ཉིད་དུ་ལ་བཅད་དོ།
ཇི་བཞིན་མ་ལ་དེ་བཞིན་མ་བཞག་ན། དེ་དང་མི་མཐུན་རྣམ་པར་རྟོག་པར་འགྱུར།
དེ་ལ་བརྟག་ན་ཁམས་གསུམ་འཁོར་བར་འགྱུར། རྣམ་རྟོག་དེ་ཡི་རྒྱུ་རྐྱེན་བཤད་མི་
ལང༌། བྱེ་མའི་གྲངས་བཞིན་བསམ་ལས་འདས། རྒྱུ་རྐྱེན་དེ་ལ་དེ་དོན་སྣང་མི་འགྱུར།
མ་བརྟགས་ཇི་བཞིན་གནས་པ་དེ་བཞིན་ཉིད། མི་རྟོག་མི་བརྟག་བརྟག་པའི་ཡུལ་
268

སེམས་སྡེ། ལྟ་བ་ལ་ཤན་སྒྲོན་མ།
ལས་འདས། བརྟག་མེད་ཡུལ་ལས་འདས་པས་མཁའ་གསལ་ནམ་མཁའི་ཀློང་། ནམ་
མཁའི་ཀློང་ནི་ཡེ་ནས་དེ་བཞིན་ཉིད། བརྟགས་པས་དེ་ལ་དབྱིབས་དང་ཁ་དོག་མེད།
དེས་ན་ནམ་མཁའ་འདྲ་བར་ཤེས་པར་གྱིས། ཅིར་ཡང་བསྒྱུར་དུ་མེད་པས་དེ་བཞིན་
ཉིད། དེ་བཞིན་ཉིད་ནི་མཚོན་པ་ཡོངས་ལས་འདས། དེ་འདྲའི་དོན་ལ་བསྟན་པ་ཤིན་
ཏུ་དཀའ། བརྡའ་འམ་གཞོགས་ཀྱིས་བསྟན་པར་བྱ། དེ་དོན་དེ་བཞིན་བསྟན་པ་ན།
ཇི་བཞིན་པ་ཉིད་རང་ལ་ངེས་པར་འཆར། དེ་བཞིན་རྟོགས་ན་གཤེན་རབ་ཉག་གཅིག་
མ། རྣམ་པ་ཐམས་ཅད་མཁྱེན་པའི་གཤེན་རབ་ཀྱིས། དེ་བསྟན་དེ་ཉིད་ཡོངས་སུ་ཤེས་
པར་གྱིས། ཐེག་པའི་བྱེ་བྲག་གྲངས་སུ་མང་བསྟན་ཀྱང༌། འཇིག་རྟེན་པ་དང་འཇིག་
རྟེན་འདས་པ་གཉིས། སོ་སོར་ཕྱེ་ཡང་རྫོགས་ཆེན་ཉིད་ལ་འདུས། ཨ་དཀར་ཡེ་གཤེན་
མན་ཆོད་དྲང་དོན་ཏེ། འདིར་ཞུགས་རྣམ་རྟོག་ཉིད་དང་འགྲོགས་པར་འགྱུར། རྣམ་
རྟོག་དེ་ལ་དེ་ཉིད་འབྱུང་བ་དཀའ། སྐྱེ་བ་བརྒྱུད་ནས་འབྲས་བུ་ཐོབ་པར་བཤད། ཕྱི་
ནང་སྡེ་སྣོད་ཀུན་གྱི་ཡང་རྩེ་འདི། ངེས་པའི་དོན་དུ་ངས་བསྟན་འདི་ལ་ཀུན་རྫོགས་
ཏེ། འདུས་བྱས་ཆུད་ཟོས་འོག་མས་བསྟན་པ་དཀའ། འདི་ཉིད་ཡེ་ནས་ཚོགས་གཉིས་
རྫོགས། སྒྲིབ་པ་རྣམ་གཉིས་ངེས་པར་དག དག་པའི་དོན་ནི་ཡེ་ནས་དེ་བཞིན་ཉིད།
དེ་བཞིན་ཉིད་ནི་བདེན་པར་གཉིས་ལས་འདས། ཅིས་ཀྱང་བརྟག་དཀའ་རྟོགས་པ་
དཀའ། རིན་ཆེན་སྒྲོམ་བུ་འཐེབ་རྒྱས་བཏབ་པ་བཞིན། དེ་བཞིན་ཉིད་དོན་དེ་བཞིན་
བསྟན་པ་དཀའ། གཏིང་དཔག་བརྟག་དཀའ་ནམ་མཁའ་རྒྱ་མཚོ་འདྲ། གཅེས་པ་
བཙའ་དཀའ་ཤེལ་སྒོང་དག་པའི་ཚུལ། དཀོན་ལ་བཙའ་དཀའ་བསམ་འཕེལ་ནོར་
བུའི་ཚུལ། འདི་རྟོགས་གང་ཟག་ཉུང་བ་ཨུད་དུ་འབར་བ་འདྲ། འདི་མཐོང་དཀའ་སྟེ་
རུས་སྦལ་མཚོར་བསྐུམས་འདྲ། འདི་དོན་མཐོང་བ་རྣམས་ཀྱིས་འདི་མ་མཐོང་། མ་
མཐོང་པ་ཉིད་མཐོང་པ་དེ་བཞིན་ཉིད། མ་བསླད་ཇི་བཞིན་གནས་པ་དེ་བཞིན་ལ།
269

གསུང་རབ་སྒོ་མཛོད་རིན་པོ་ཆེའི་གླེགས་བམབམ།། 137137
གཉིས་མེད་ཤེས་རབ་གནས་པའི་བསྒོམ་པ་ཡིས། རྩོལ་སྒྲུབ་སྨོན་པ་རྟོག་གེ་བྱས་པ་
འདྲ། ས་ལམ་གཉིས་མེད་བགྲོད་དུ་ཕུགས་མཐའ་མེད། སྒོ་ཕུགས་གཉིས་མེད་ཐམས་
ཅད་དེ་བཞིན་ཉིད། ལམ་མེད་ལམ་འདོད་སྨིག་སྒྱུ་སྙག་པ་འདྲ། བསྐལ་པ་ཙམ་བགྲོད་
འདི་རྙེད་རབ་ཏུ་དཀའ། བགྲོད་དུ་མེད་དེ་ཐ་ཚན་དེ་བཞིན་ཉིད། གཡུང་དྲུང་ཀློང་
དུ་ཐ་ཚན་ཡེ་སངས་རྒྱས། འདི་དོན་སྒྲ་ཚད་དག་གིས་བརྡ་མི་འཕྲོད། གཉིས་འཛིན་
མུ་སྟེགས་ཁྲོད་དུ་ལྟུང་བར་མཆིའོ། །འདི་དོན་ཚིག་ཏུ་བརྗོད་པ་མ་ཡིན་ཏེ། ཚིག་ཉིད་
རྟོག་པ་ཡིན་ཏེ་རྒྱུན་མི་འཆད། རྟོག་པ་དེ་ལ་བླ་མེད་ཕྱོགས་ན་མེད། མ་བརྟགས་མི་
རྟོག་ཡེ་ནས་དེ་བཞིན་ཉིད། དེ་དོན་ཤིན་ཏུ་དཔག་པ་དཀའ་བ་ཡིན། ཚད་མས་མི་
བཤིག་དཔེས་དང་མཚོན་དུ་མེད། བདེན་པ་གཉིས་མེད་ཚིག་མེད་ཡི་གེ་མེད། སྒྲུབ་
མེད་བཙལ་མེད་སྨོན་དུ་ཙམ་ཡང་མེད། དེ་བཞིན་ཉིད་དུ་ཡེ་ནས་གནས་པ་ཡིན།
འདི་ཞེས་བསྟན་དུ་མེད་པ་རུ། ལ་བཅད་བསྟན་པ་དཀའ་བའི་ཕྱིར། དོན་དམ་ཉིད་
ནི་འདི་འདྲར་བསྟན་དུ་མེད། སུས་ཀྱང་འདི་འདྲར་བསྟན་པར་གསུངས་མ་ཡིན།
འདི་ཞེས་བསྟན་པར་སངས་རྒྱས་ཉིད་ཀྱིས་མེད། རིན་ཆེན་སྒྲོམ་བུ་འཐེབ་རྒྱས་བཏབ་
པ་བཞིན། ནོར་ཟུངས་དམ་པ་ཁྱད་པར་བསྟན་པ་དཀའ། དེ་བཞིན་ཉིད་ལ་དབྱིབས་
དང་ཁ་དོག་མེད། མེད་པའི་དོན་ལ་ཡེ་ནས་བལྟར་ཡང་མེད། ཡོད་མེད་གཉིས་ཀྱི་
མཐའ་ལས་ཡེ་ནས་འདས། འདས་པ་དེ་དོན་ཀུན་ཏུ་བཟང་པོའི་ཐུགས། འདི་འདྲར་
བསྟན་དུ་ཀུན་བཟང་ཉིད་ཀྱིས་མེད། མེད་པའི་དོན་ཉིད་བཤད་བརྗོད་མཐའ་དང་
བྲལ། དེ་བཞིན་ཉིད་ཀྱི་རང་བཞིན་ནི། མཚོན་ཅིང་དཔག་ཏུ་དཀའ་བ་སྟེ། ཡང་
དག་བྱང་ཆུབ་ངོ་བོ་ཉིད། མཚོན་དུ་མེད་པ་བསྒོམ་པའི་ཡུལ། གཤེན་རབ་ཉིད་ཀྱིས་
གཟིགས་སུ་མེད། འདི་ཞེས་བྱ་བའི་མཐའ་ལས་འདས། འདས་པའི་དོན་འདི་བསྟན་
དུ་མེད། དེས་ན་བསྟན་དུ་མེད་པར་ལ་ཡང་བཅད། གང་ཞིག་ཐེག་པ་ཆེན་པའི་བོན།
270

སེམས་སྡེ། ལྟ་བ་ལ་ཤན་སྒྲོན་མ།
རྩིང་པོའི་ཤེས་པས་མ་བཅད་ན། རྫོགས་པ་ཆེན་པོར་ལ་མི་ཟློས། དོན་དུ་སྣང་བར་མ་
རྟོགས་པར། སྒྲུབ་རྩོལ་དག་གིས་དོན་མི་འགྲུབ། སྒྲ་ཕྱིར་འབྲེངས་ལ་དོན་མི་འགྱུར།
རྒྱ་ཆེ་རྩིང་པོས་རབ་ཕྱེ་ལ། འཕྲ་མོ་བག་ལ་ཉལ་བར་བྱ། གཏན་ཚིགས་ཀྱིས་ནི་མ་
ཡིན་ནོ། །འཕྲ་མོའི་ཤེས་པ་གྲངས་ལས་འདས། དོན་ཀུན་སོ་སོ་རང་རང་གནས་པའོ།
དེ་བཞིན་ལྟ་བ་སོ་སོ་པའོ། །རྫོགས་ཆེན་འདི་ནི་རབ་རྩིང་སྟེ། དོན་ནི་ཐིག་ལེ་ཉག་
གཅིག་ཏུ། ཐ་ཚན་ཁྱབ་གདལ་འུབ་ཆུབ་པའོ། །རྩིང་པོ་འདི་ཡིས་མ་བཅད་ན། ལམ་
མེད་ལམ་ལས་སོ་སོར་གོལ། འཇུག་དང་བསྲུངས་དང་སོ་སོ་བ། འཁྲུལ་པའི་ལམ་དུ་
ཞུགས་པར་འགྱུར། གང་ལ་རྫོགས་ཆེན་དོན་འདོད་ན། ལྟ་སྤྱོད་རྩིང་པོས་སྤྱད་པར་བྱ།
ཉམས་ང་ཐོགས་ཆགས་མི་མངའ་སྟེ། གྲངས་ལ་རྫོགས་ཆེན་ཉིད་དུ་བཤད། འོན་ཀྱང་
རླབས་ཀྱིས་ཆོད་པར་འགྱུར། དེ་ལྟར་ལྟ་བས་ལ་བཅད་ནས། ད་ནི་ལྟ་བ་ཤན་དབྱེ་སྟེ།
ལ་མ་ཆོད་པར་ཤན་མི་དབྱེ། ཤན་མ་ཆོད་པར་ལ་མི་ཆོད། དེ་ཕྱིར་འཇིག་རྟེན་ཐེག་
པ་ཡིས། དོན་དང་ཉེ་བར་མི་འགྱུར་རོ། །འཇིག་རྟེན་འདས་པའི་ཐེག་པ་ཡང་། དྲང་
དོན་ཙམ་དུ་གསུངས་པ་ཡིན། དགེ་བསྙེན་པ་ཡི་གྲོལ་འདོད་པ། དེ་ནི་རྩང་པ་གནས་
འདོད་འདྲ། དྲང་སྲོང་ཨ་དཀར་དེ་བཞིན་ཏེ། འབྲས་བུ་ཐར་པ་ཐོབ་མ་ཡིན། ཡེ་
གཤེན་ཏིང་འཛིན་རྩོལ་སྒྲུབ་ཀྱིས། འབྲས་བུ་དངོས་དང་ཕྲད་པ་ནི། ང་ཡིས་བཤད་པ་
མ་ཡིན་ནོ། ། ང་ནི་ཡོངས་སུ་རྫོགས་པ་སྟེ། འབྲས་བུ་དག་ལ་རེ་མི་བྱེད། ཐོབ་བྱའི་དོན་
དུ་ཡོད་པར་ནི། ཀུན་ཏུ་བཟང་པོ་ངས་མ་བཤད། རྫོགས་ཆེན་འདི་ཡི་དོན་མེད་པར།
ཐེག་པ་གཞན་ལ་བློ་འཇུག་པ། དེ་ཡིས་རྫོགས་པའི་དོན་མི་རྙེད། ཐེག་པའི་ཡང་བཅུད་
སྙིང་པོའི་དོན། ཁྱད་པར་རྫོགས་ཆེན་འདོད་འདི་ནི། གཞན་གྱིས་དཔོགས་པ་མ་ཡིན་
ནོ། །དེ་ཕྱིར་རྫོགས་ཆེན་དོན་འདི་ནི། གཞན་དང་མི་མཉམ་ཁྱད་པར་ཆེ། དེ་ཕྱིར་ལ་
ཤན་སྒྲོན་མ་བསྟན། ལྟ་བ་ལ་ཤན་སྒྲོལ་མ་རྫོགས་སོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ།། །།
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུང་ཉི་མ་དགུ་སྐོར་གྱི་ས་གཅོད་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་ལ་ཕྱག་འཚལ་ལོ། ། ཉི་མ་དགུ་སྐོར་གྱི་ལུང་འདི་
ལ་དོན་གཉིས་ཏེ། ཀླད་དང་གཞུང་ངོ༌། །ཀླད་ལ་གསུམ་སྟེ། ཕྱག་འཚལ་བར་བསྟན་
པ་དང༌། སྟོན་པའི་ཐུགས་རྗེ་བསྟན་པ་དང༌། ལུང་གི་ཆེ་བ་བསྟན་པའོ། །གཞུང་གི་
དོན་ལ་གསུམ་སྟེ། ཐེག་པའི་ལྟ་སྤྱོད་བསྟན་པ་དང༌། འདུས་བྱས་ཀྱི་དགེ་བའི་རྩ་བས་
མི་གྲོལ་བར་བསྟན་པ་དང༌། རྫོགས་པ་ཆེན་པོ་འདི་ཡིས་གྲོལ་བར་བསྟན་པའོ། །དེ་
ལ་ཐེག་པའི་ལྟ་སྤྱོད་བསྟན་པ་ལ་གཉིས་ཏེ། མདོར་བསྟན་པ་དང་། རྒྱས་པར་བསྟན་
པའོ། །མདོར་བསྟན་པ་ལ་གསུམ་སྟེ། འཁྲུལ་སྣང་སྣ་ཚོགས་སུ་སྣང་ཡང་དོན་གཅིག་
ཏུ་བསྟན་པ་དང༌། ལུང་འདི་ཀུན་ལ་གནས་པ་དང་། ཐུན་མོང་གི་ཐེག་པས་མི་གྲོལ་
བར་བརྟན་པའོ། །རྒྱས་པ་ལ་དོན་ལྔ་སྟེ། དགེ་བསྙེན་པས་ལྟ་སྤྱོད་བསྟན་པ་དང་།
དེ་བཞིན་དྲང་སྲོང་ཨ་དཀར་ཡེ་གཤེན་ཁྱད་པར་ལྔའོ། །འདུས་བྱས་ཀྱི་དགེ་བས་མི་
གྲོལ་བ་ལ་གསུམ་སྟེ། དགེ་བསྙེན་དྲང་སྲོང་དཀའ་ཐུབ་སྡུག་བསྔལ་གྱིས་མི་གྲོལ་བར་
བསྟན་པ་དང༌། ཨ་དཀར་ཏིང་འཛིན་སྤྲོ་བསྡུ་སེམས་ལས་ཀྱིས་བྱང་ཆུབ་མི་གྲོལ་
བར་བསྟན་པ་དང༌། ཟང་ཟིང་འདུས་བྱས་དགེ་རྩས་མི་གྲོལ་ཏེ་བཅིངས་པའི་རྒྱུར་
བསྟན་པ་དང་གསུམ་མོ། །རྫོགས་པ་ཆེན་པོ་འདིས་གྲོལ་བར་བསྟན་པ་ལ་གསུམ་
སྟེ། ཐེག་པ་ཟིལ་གནོན་དུག་ལྔའི་སྨན་དུ་བསྟན་པ་དང་གཅིག །རྫོགས་པ་ཆེན་པོའི་
དོན་མཚན་མ་མྱ་ངན་ལས་འདས་ཏེ་རྩོལ་སྒྲུབ་མཐའ་ལས་འདས་པར་བསྟན་པ་དང་
གཉིས། མཇུག་བསྡུ་བར་བསྟན་པ་དང་གསུམ་མོ། ། ཉི་མ་དགུ་སྐོར་ལུང་གི་ས་གཅོད་
རྫོགས་སོ། །རྒྱ་རྒྱ་རྒྱ། །
272

སེམས་སྡེ། ལྟ་བ་ལ་ཤན་སྒྲོན་མ།
ལ་ཤན་སྒྲོན་མ་ལུང་གི་ས་གཅོད་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། ། ལྟ་བ་ལ་ཤན་
སྒྲོན་མའི་ལུང་འདི་ལ། དོན་རྣམ་པ་གསུམ་སྟེ། ཕྱག་འཚལ་བར་བསྟན་པ་དང་།
ལུང་གི་ཆེ་བ་བསྟན་པ་དང༌། གཞུང་དཀྲོལ་བར་བསྟན་པའོ། ལུང་གི་ཆེ་བ་ལ་དོན་
གསུམ་སྟེ། སྟོན་པའི་ཐུགས་རྗེ་བསྟན་པ་དང་། ལུང་གི་མཚན་བསྟན་པ་དང་། ལུང་
གི་ཆེ་བ་དངོས་བསྟན་པའོ། །གཞུང་དཀྲོལ་བ་ལ་དོན་གཉིས་ཏེ། མདོར་བསྟན་པ་
དང་། རྒྱས་པར་བསྟན་པའོ། །མདོར་བསྟན་པ་ལ་གཉིས། ལ་བཅད་དང་། ཤན་
དབྱེ་བའོ། །ད་གཞུང་དོན་ལ་དོན་རྣམ་པ་གཉིས་ཏེ། ལྟ་བས་ལ་བཅད་པ་དང༌།
ཐེག་པས་ཤན་དབྱེ་བའོ། ། ལྟ་བས་ལ་བཅད་པ་ལ་དོན་བཞི་སྟེ། ཐམས་ཅད་རྫོགས་པ་
ཆེན་པོ་ཉིད་དུ་ལ་བཅད་པ་དང་གཅིག །དེ་བཞིན་ཉིད་དུ་ལ་བཅད་པ་དང་གཉིས།
འདི་ཞེས་བསྟན་དུ་མེད་པར་ལ་བཅད་པ་དང་གསུམ། རྩིང་པོའི་ཤེས་པས་ལ་མ་
བཅད་ན། རྫོགས་ཆེན་ཉིད་དུ་ལ་མི་ཟློས་པར་བསྟན་པ་དང་བཞིའོ། །ཐམས་ཅད་
རྫོགས་ཆེན་ཉིད་དུ་ལ་བཅད་པ་ལ་གསུམ་སྟེ། ཐམས་ཅད་གཉིས་སུ་མེད་པར་བསྟན་
པ་དང་གཅིག །གཞན་ནས་བཙལ་དུ་མེད་པར་བསྟན་པ་དང་གཉིས། རྫོགས་ཆེན་
དོན་ལ་རྩོལ་བསྒྲུབ་མེད་པར་བསྟན་པ་དང་གསུམ་མོ། །དེ་བཞིན་ཉིད་དུ་ལ་བཅད་
པ་ལ་དོན་ལྔ་སྟེ། དེ་བཞིན་ཉིད་ལ་ཇི་བཞིན་དུ་བཞག་སྟེ། ནམ་མཁའི་དཔེ་ཡིས་
བསྟན་པ་དང་གཅིག །དེ་བཞིན་ཉིད་དེ་རྟོགས་དཀའ་སྟེ་མ་རྟོགས་ཀྱང་། དོན་ཡིན་
པར་བསྟན་པ་དང་གཉིས། ཐེག་པའི་བྱེ་བྲག་མང་དུ་བསྟན་ཀྱང་འབྲས་བུ་ཐོབ་པར་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དཀའ་བ་བསྟན་པ་དང་གསུམ། དེ་བཞིན་ཉིད་ཀྱི་དོན་དེ་ཀུན་གྱིས་མི་རྟོགས་ན་ཡེ་
སངས་རྒྱས་པར་བསྟན་པ་དང་བཞི། དེ་བཞིན་ཉིད་ཀྱི་དོན་དེ་ཚིག་དང་ཡི་གེ་ལས་
འདས་པར་བསྟན་པ་དང་ལྔའོ། །དོན་གསུམ་པོ་རང་སོའོ། །ལ་ཤན་སྒྲོན་མའི་ལུང་གི་
ས་གཅོད་རྫོགས་སོHI
 ། ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། དགེའོ། ། །
274

ལུང་དྲུག་གི་བརྣག་པ་བཞུགས། །
༄༅། །ཀུན་བཟང་བདེ་ཆེན་ངང་ལ་ཕྱག་འཚལ་ལོ། །ཕྱི་འཆིངས་བཞིའི་ཐ་མ་
ལུང་དྲུག་བརྣག་པའི་བསྐོར་འདི་ལ། དོན་རྣམ་པ་བཅུ་གཅིག་གིས་བསྟན་༼སྤྱི་དོན༽ཏེ།
དང་པོ་མཚན་དྲུག་ལ་གནས་ལུགས་འགྱུར་མེད་ཀྱི་དོན་བསྟན་པ་དང་། ཆེ་བ་དྲུག་
ལ་བརྟེན་ཏེ་དོན་གྱི་གདེང་བཅའ་བར་བསྟན་པ་དང་། མ་སྤངས་དགག་རྒྱུ་མེད་པར་
རྫོགས་པ་ཆེན་པོ་དོན་གྱི་རྫོང་བཅའ་བར་བསྟན་པ་དང་། སྐྱེ་འགག་རྩ་བ་མེད་པས་
འབྲས་བུ་ཐག་བཅད་པར་བསྟན་པ་དང་། བསྡུ་ས་འགྲོ་ས་གནས་ས་མེད་པས་ལམ་
གྱི་གགས་བསལ་བར་བསྟན་པ་དང༌། རྒྱུ་རྐྱེན་རྟོག་པ་ལས་འདས་ཤིང་ཡེ་ནས་གནས་
པས་དོན་ཤེས་པས་འབྲས་བུ་ཟད་སར་སྐྱོལ་བར་བསྟན་པ་དང་། སྣང་སྟོང་མགོ་
མཉམ་རྒྱུ་འབྲས་རང་སར་གྲོལ་བས་དུག་ལྔ་རྟུལ་ཤུགས་སྤྱོད་པའི་མཆོག་ཏུ་བསྟན་
པ་དང་། རྨི་ལམ་སྒྱུ་མ་ཐག་སྦྲུལ་དུང་སེར་ལྟར་འཁྲུལ་པས་འཁྱམས་པར་བསྟན་པ་
དང་། སྒོང་རྒྱ་ཕྲུ་རྒྱ་མངལ་རྒྱ་གསུམ་གྱིས་མི་འཆིང་བར་བསྟན་པ་དང་། རྫོགས་
པ་ཆེན་པོ་ཡིན་ཞེས་འཁྲིག་ཆགས་ལོག་སྤྱོད་སྐམ་ཆགས་དོན་མ་ཡིན་པར་བསྟན་པ་
དང༌། བྱུང་ས་གནས་ས་ཐིམ་ས་གསུམ་གྱི་སྐྱེ་འགག་གྲོལ་འཁྲུལ་གནད་ལ་དབབ་
པར་བསྟན་པ་དང་བཅུ་གཅིག་གོ །
དེ་ལ་དང་པོ་མཚན་དྲུག་ནི། སྤྱི་དོན་༽རྩོལ་བྲལ་ཉག་གཅིག་དགོངས་པའི་ལུང་
དང་ཞེས་པ། ༼གཅིག་པ་དང་པོ་༽བྱང་ཆུབ་སེམས་ཉིད་འདུས་པ་ལས་མ་བྱུང་བས།
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དཔེ་དོན་རྟགས་གསུམ་གྱི་སྒོ་ནས་རྩོལ་བ་དང་བྲལ་བའོ། །དེས་ན་རྩོལ་བ་ཐམས་
ཅད་རང་སར་གྲོལ་བའི་ངང་ལ་བཞག །ཀུན་བྲལ་ཉག་གཅིག་སྤྱི་མ་སྤངས་པའི་ལུང་
དང་ཞེས་པ། རིག་པ་བྱང་ཆུབ་ཀྱི་སེམས་ལ་ཕྱི་ནང་གི་བདེ་སྡུག་ཀུན་དང་བྲལ་བས།
ཉག་ནི་ཆ་འཕྲ་ཞིང་གཅིག་ནི་ངོ་བོ་གཅིག་ཏུ་དྲིལ། དགོངས་པ་ནི་མི་སྐྱེ་མི་འགག་ཅིར་
ཡང་མི་དགོངས་པའོ། །ལུང་ནི་རང་ལ་གནས་པའི་དོན་ཐེག་པ་འོག་མ་བ་ལ་ལྐོག་
ཏུ་གྱུར་པའོ། །དེས་ན་རིག་པ་ཆ་འཕྲ་བ་ཟང་ཐལ་ངང་ལ་བཞག །མན་ངག་ཐམས་
ཅད་འདུས་པའི་ལུང་དང་ཞེས་པ། སྟོན་པའི་ཐུགས་རྗེ་འགྲོ་བ་ཡོངས་ལ་མན་ངག་བུ་
ལ་བཟློ་བ་ལྟར། དོན་ཐམས་ཅད་རིག་པ་སེམས་སུ་འདུས་པར་བསྟན་པ་ལ་བྱའོ། ། ལ་
བཟླ་རྫོགས་པ་ཆེན་པོའི་ལུང་དང་ཞེས་པ། ཁམས་གསུམ་གྱིས་དུ་ཁ་ཐམས་ཅད་ས་
ལམ་པ་ཉོན་མོངས་བདེ་གྲོལ་ལྟར་སྣང་བ་ཐམས་ཅད། རིག་པ་བྱང་ཆུབ་སེམས་སུ་ལ་
བཟླ་ཞིང་། རང་གདེངས་ཆེན་པོའི་ངང་ལ་བཞག་གོ །སུན་འབྱིན་རྫོགས་ཆེན་གསང་
བའི་ལུང་དང་ཞེས་པ། ལས་རྒྱུ་འབྲས་ནས། ཕྱི་མཚན་ཉིད། ནང་སྔགས་ཕྱི་ནང་། །
ཏིང་ངེ་འཛིན་གསལ་འགྲིབ། ཡོད་མེད་རྟག་ཆད། ཐམས་ཅད་རང་སར་བཀྲོལ་ནས་
སུན་ཕྱུང་པས་རང་རིག་གཅེར་མཐོང་དུ་ཀློང་རྡོལ་བའོ། །རང་འབྱུང་ཉག་གཅིག་
སེམས་ཀྱི་ལུང་དྲུག་གོ་ཞེས་པ། རིག་པ་རང་ལ་མ་བྱུང་བའི་བོན་མེད་ཅིང་། བསྟན་
པ་ཐམས་ཅད་ཀྱི་སྙིང་པོར་རང་རིག་པར་གྲོལ་བའི་ངོ་བོ་ལ་ལྷན་ནེ་བཞག་གོ །
གཉིས་པ་སྤྱི་དོན་༽ཆེ་བ་དྲུག་ལ་བསྟན་ཏེ། དོན་གྱི་གདེང་བཅས་པ་དང་ཅེས་
པ། རིག་པ་གདོད་ནས་སངས་རྒྱས་པས་སངས་རྒྱས་མེད་པའི་ཆེ་བ་དང་། རང་དུ་
ཐག་ཆོད་པས་གཞན་འདོད་ཐེག་པ་མཐའ་དག་ལས་ཆེ་བ་དང་། བཟང་གཞན་འགྲེ།
ལུང་རྣམས་ཀུན་གྱི་རྒྱལ་པོ་འདི་ཞེས་པ། ལུང་ཐམས་ཅད་ཀྱི་རྒྱལ་པོ་རིག་པ་སེམས་
སུ་གྲོལ་བས་དབྱེ་བསྲིང་དང་། ཕྱི་ནང་ཡུལ་ལ་མི་གཅོད། རང་ས་ཟིན་ཞིང་གཞན་
276

སེམས་སྡེ། ལུང་དྲུག་གི་བརྣག་པ། །
དབང་དུ་མ་གྱུར་པ་ལ་བྱའོ། །ཀུན་གྱིས་མི་རིག་འཕྲ་ཡིན་ཟབ་པའི་ཕྱིར་ཞེས་པ། བྱ་
སླ་ཚེགས་ཆུང་དོན་ལ་དཔག་ཏུ་མེད་པས་དོན་མཐོང་བར་དཀོན་ལ་རྟོགས་པར་
དཀའ་བའི་དོན། དོན་གཏིང་རིང་ལ་ཆ་འཕྲ་བའི་དོན། རང་རིག་འོད་གསལ་ངང་
ལ་བཞག་པའོ། །ལུང་རྣམས་ཀུན་གྱི་རྒྱལ་པོ་ལྟ་བུར་བསྟན་ཞེས་པ། ཁྱུང་དང་སེང་གེ་
གཞན་གྱིས་ཟིལ་གྱིས་མི་ནོན་པ་ལྟར། ཐེག་པ་དང་བློ་རང་གྲོལ་གྱི་སྟེང་དུ་ཡན་པར་
བཞག །ལུང་རྣམས་ཀུན་གྱི་མདོ་རྩར་བསྟན་ཞེས་པ། ཚིག་དང་ཡི་གེ་ཐམས་ཅད་ཀྱི་
མདོ་དང་རྩ་བ་རང་རིག་གདོད་ནས་གསལ་འགྲིབ་མེད་པའི་ངང་ལ་སེང་ངེ་མལ་ལེ་
བཞག །ཀུན་གྱི་མི་རིག་འཕྲ་བར་བསྟན་ཞེས་པ་དང་། རང་རིག་པའི་དོན་འོད་གསལ་
ཆེན་པོའི་བདག་ཉིད་འདི། གང་ཟག་གཡུང་པོ་དང་དོན་གདེང་དུ་མ་གྱུར་པ་རྣམས་
ཀྱི་སྤྱོད་ཡུལ་མ་ཡིན་པས་སོ། །རྫོགས་དོན་གཅིག་ཏུ་བསྟན་པ་འདི་ཞེས་པ་དང་། ཐེག་
པ་ས་ལམ་ཕ་རོལ་ཕྱིན་དྲུག་འབྱུང་བ་ལྔ། ཁམས་གསུམ་ཐམས་ཅད། རང་ཉིད་རིག་
པ་གཅིག་གི་ངང་དུ་ཡེ་ནས་ལྷུན་གྱིས་གྲུབ་ཅིང་དོན་འདུས་པའོ། །ལུང་རྣམས་ཀུན་གྱི་
རྒྱལ་པོ་འདི། ཐུགས་རྗེ་ཆེན་པོའི་དབྱིངས་ནས་འོད་བདལ་ནས། བྱིན་གྱིས་བརླབས་
ནས་ཤུགས་ཀྱིས་བཤད་པའི་ལུང་ཞེས་པ་དང་ཆེ་བ་དྲུག་གོ །དེ་ཡང་རིག་པ་ཁྱབ་
བདལ་ཆེན་པོར་གནས་པས་དཔག་ཏུ་མེད་པའི་ཐུགས་རྗེ་ཀུན་བཟང་དབྱིངས་ནས་
བདལ་ཞེས་བྱ། དེས་ན་སྒྲིབ་གཡོགས་མེད་པའི་དོན་ལ་ཙན་གྱིས་བཞག་གོ །
གསུམ་པ་མ་སྤངས་དགག་རྒྱུ་མེད་པས་རྫོགས་པ་ཆེན་པོ་དོན་གྱི་རྫོང་བཅའ་བ་
དང་ཞེས་པ། ཀཾ གསང་སྔགས་མཆོག་གི་སྤྱོད་པ་རྣམས། ཀཾ གཤེན་རབ་བོན་སྐུ་
མཆོག་འདོད་པས། ཁཾ འདོད་པ་མ་ལུས་བསྟེན་ནས་ནི། ཁཾ གསུམ་མམ་ལྔ་ལ་ཆགས་
པར་བྱ། གཾ ཆགས་པའི་ཡེ་ཤེས་འདོད་བྱས་ནས། གཾ བདེ་བ་མེ་ལོང་ཆུ་ཟླ་བཞིན། པཾ
དངོས་པོར་བསྟན་པར་མ་གསུངས་ཏེ། ངོ འདོད་པའི་ཡོན་ཏན་བརྟེན་པས་འགྲུབ།
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སཾ ཀུན་ཡིན་བདེར་གཤེགས་སྙིང་པོ་འདི། སཾ འགྲོ་བ་ཀུན་ལ་རང་བཞིན་གནས། ཆ
འདི་མ་རྟོགས་པར་སངས་རྒྱས་མེད། ཆི བོན་ཉིད་གསང་ཆེན་སྦས་པ་འདི། ཇི མི་
རིག་འཕྲ་བའི་ཚུལ་དུ་གནས། ཇོ སངས་རྒྱས་འདོད་པས་སངས་རྒྱས་རྒྱབ་ཀྱི་ཕྱོགས།
སྤང་སྒྲུབ་མེད་པར་བསྟན་པ་ཚིག་བདུན་ཅོ་ཟ་བརྣག་པའི་བོན།
བཞི་པ་༼སྤྱི་དོན་༽སྐྱེ་འགག་རྩ་བ་མེད་པས་འབྲས་བུ་ཐག་བཅད་པ་ཞེས་པ། ཀི
དོན་གྱིས་ཉིང་ཁུ་རྫོགས་ཆེན་འདི། ཀི རྒྱུ་དང་རྐྱེན་མེད་རང་བཞིན་འདུས་མ་བྱས།
ཁི སེམས་ཉིད་སངས་རྒྱས་ཡིན་པས་སེམས་ཅན་མིང་ཡང་མེད། ཁི དེ་ལྟར་བོན་མེད་
གཤེན་རབ་ག་ལ་ཨང་༔ གི མི་རྩོལ་མ་བཙལ་ཡེ་ནས་དེ་བཞིན་ཉིད། གི སངས་རྒྱས་
ཉིད་མེད་སེམས་ཅན་ག་ལ་བ། ང སྔོན་མེད་ད་མེད་མ་ཡིན་གདོད་ནས་རྣམ་པར་
དག །ང དེ་དོན་འགྱུར་མེད་གཡུང་དྲུང་སྐུ་ཞེས་པ། འབྲས་བུའི་ཐག་བཅད་པ་ཚིག་
བཞི་ཅོ་ཟ་བརྣག་པའི་བོན། རྒྱ་རྒྱ
ལྔ་པ་སྤྱི་དོན་༽བསྡུས་ས་འགྲོ་ས་གནས་ས་མེད་པས་ལམ་གྱི་གགས་བསལ་བར་
བསྟན་པ་ཞེས་པ། ཀུ ནམ་མཁའ་ལྟ་བུར་ཡོངས་ལ་ཁྱབ་པར་གནས། ཀུ སངས་
རྒྱས་བདེ་བས་ཐམས་ཅད་མ་ལུས་ཁྱབ། ཁུ མི་བསྒོམ་མི་བཙལ་བསྒོམ་པའི་ཡུལ་ལས་
འདས། ཁུ འདི་དོན་ཀུན་གྱིས་རླབས་མི་ཆོད། གུ གཅིག་དང་མང་པོའི་ཐ་སྙད་མེད།
འཕྲད་པ་མེད་པ་དེ་དོན་ཕུལ། བསྡུས་གྲོལ་གཅིག་ཏུ་མི་གནས་པར་བསྟན་པ་ཚིག་
གསུམ་ཅོ་ཟ་བརྣག་པའི་བོན། རྒྱ་རྒྱ
དྲུག་པ་(སྤྱི་དོན་༽རྒྱུ་རྐྱེན་རྟོག་པ་ལས་འདས་ཤིང་། ཡེ་ནས་གནས་པའི་དོན་ཤེས་
པས་འབྲས་བུ་ཟད་སར་སྐྱོལ་བའི་དོན་བསྟན་པ་ཞེས་པ། ཀེ རྒྱུ་དང་རྐྱེན་མེད་རང་
བཞིན་འདུས་མ་བྱས། ཀེ སེམས་ཉིད་སངས་རྒྱས་ཡིན་པས་སེམས་ཅན་མིང་ཡང་
མེད། ཁེ ཐམས་ཅད་སངས་རྒྱས་ཡིན་པས་འཁོར་བའི་མིང་ཡང་མེད། ཁེ འཁོར་བ་
278

སེམས་སྡེ། ལུང་དྲུག་གི་བརྣག་པ།
མེད་པས་མྱ་ངན་འདས་པ་མེད། གེ སྔོན་མེད་མ་ཡིན་གདོད་ནས་རྣམ་པར་དག །གེ་
དག་དང་མ་དག་ཚིག་གི་མཚོན་དང་བྲལཿ ངེ དེ་དོན་འགྱུར་མེད་གཡུང་དྲུང་སྐུ། ངེ
སྙིང་པོ་བདག་འཛིན་ཕྱོགས་དང་བྲལ། རྒྱུ་རྐྱེན་ལས་འདས་ཤིང་གདོད་གནས་ཚིག་
བཞི་ཅོ་ཟ་བརྣག་པའི་བོན། རྒྱ་རྒྱ། །
བདུན་པ་༼སྤྱི་དོན་༽སྣང་སྟོང་མགོ་མཉམ་རྒྱུ་འབྲས་རང་སར་གྲོལ་བས་དུག་ལྔ་
བརྟུལ་ཤུགས་སྤྱོད་པའི་མཆོག་ཏུ་བསྟན་པ་ཞེས་པ། ཀོ དུག་ལྔ་དངོས་པོར་མ་གྲུབ་
ན། ཀོ དུག་ལྔ་སྤྱོད་པ་སྤྱོད་པའི་མཆོག ཁོ གསོད་པ་སྒྲུབ་ཅིང་མཚམས་མེད་སྤྱོད།
ཁོ ཆོམ་རྐུན་སྡིག་པའི་འཁོར་ལོ་བསྐོར། གོ མན་ངག་གསང་ཆེན་སྦས་པ་འདི། གོ
སྐྱེས་བུ་བྱད་དང་འགྲོགས་ཀྱང་རང་གི་བྱད་མི་མཐོང༌། ངོ དགོས་དགུ་རང་ལ་ཡོད་
ཀྱང་སེམས་ཀྱི་ཁུངས་མ་ཕྱིན། ངོ རང་ལ་ཡོད་པའི་དོན་དེ་སེམས་ཀྱིས་སེམས་ལ་ལྟོས།
ཅོ དེ་དོན་གཞན་ནས་མི་རྙེད་ཉག་གཅིག་མ། ཅོ དོན་དམ་གཅིག་ཤོས་དེ་ནི་ཐོབ་
དཀའ་ན། ཆོ རང་འབྱུང་རང་ཞི་ཁོ་ནར་བཞག་པར་བྱ། ཆོ ཤེས་པ་སེམས་ཀྱི་གླང་
པོ་ཡན་དུ་ཆུག །ཅེས་སྣང་སྟོང་མགོ་མཉམ་དུག་ལྔ་ལམ་དུ་བཀྱེར་བ་ཚིག་དྲུག་ཅོ་ཟ་
བརྣག་པའི་བོན། རྒྱ་རྒྱ།
བརྒྱད་པ་༼སྤྱི་དོན་༽རྨི་ལམ་སྒྱུ་མ། ཐག་སྦྲུལ་དུང་སེར་ལྟར་འཁྲུལ་པས་འཁྱམས་
པར་ཞེས་པ། གྷ བོན་རྣམས་ཐམས་ཅད་སྒྱུ་མ་སྟེ། གྷ སྣང་ཙམ་ཉིད་ན་དེ་ལ་བཟུང་
རྒྱུ་མེད། ལྷ བསླུ་རུ་མེད་དེ་ཡེ་ནས་སྒྱུ་མ་ཡིན། ལྷ དངོས་གཞི་འདི་ནི་འཁྲུལ་ནས་
སྣང་བར་ཟད། གྷ ཤེས་བླུན་ཐག་པ་སྦྲུལ་དུ་བཏགས། གྷ བཏགས་པའི་དུས་ན་
བདེན་ཡང་དེ་མ་ཡིན། དྷ བོན་རྣམས་ཐམས་ཅད་རྨི་ལམ་འདྲ། དྷ གཉིད་ལོག་རྨི་
ལམ་དུ་རྨི་དུས་ན། རྙ གཉིད་ལོག་དུས་ན་བདེ་སྡུག་ཀྱང་། རྙ སད་པའི་དུས་ན་མིང་
ཡང་མེད། ཌྷ ཁ་ཐོན་ཁྱེར་ཏེ་འཁྲུལ་པའི་ལས་སྤྱོད་པ། ཌྷ བདུད་ཀྱི་མངོན་སུམ་དག་
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏུ་ཁྲིད་པ་ཡིན། ཞེས་འཁོར་བར་འཁྱམས་པ་བསྟན་ཚིག་དོན་དྲུག་པ་ཅོ་ཟ་བརྣག་
པའི་བོན། རྒྱ་རྒྱ།
དགུ་པ་སྤྱི་དོན་༽སྒོང་རྒྱ་ཕྲུ་རྒྱ་མངལ་རྒྱ་གསུམ་གྱིས་མི་འཆིང་པར་བསྟན་པ་ཞེས་
པ། ཀྱ ཁྱུང་གི་བྱེ་ཕྲུག་སྒོང་བཅག་འཕུར་བ་ལྟར། ཀྱ རང་བཞིན་རང་གནས་ཁྱུང་
ཕྲུག་སེང་གེའི་བུ། ཁྱ རྒྱལ་པོའི་བུ་ནི་མ་མངལ་གཉེན་པོར་ཆེ། ཁྱ སེམས་ཉིད་གདོད་
ནས་དག་པ་སུ་ཡིས་མཚོན། གྱ མཚོན་དུ་མེད་དོ་སེམས་ཉིད་ཉག་གཅིག་མ། རྒྱ
ཐེག་མཆོག་འདི་ནི་ཀུན་གྱི་སྙིང་པོ་ཡིན། བྱ སྐྱེ་མེད་རྩོལ་བྲལ་མེད་པའི་སྙིང་པོ་འདི།
བྱ འདི་མ་མཐོང་བར་གང་ཡང་མི་མཐོང་སྟེ། ཅུ ལུང་ལ་མི་རྟོག་ཐེག་པས་མི་ཆོལ་བ་
ཡི། ཅུ སྒྲ་དང་ཚད་མས་འདི་ལ་མི་མཚོན་ནོ། རྒྱ ཡེ་ལམ་རྙེད་མེད་རྩོལ་བྲལ་ནད་
སེལ་བའི། རྩ ཡེ་རྒྱས་ཡེ་ཁྱབ་རྩལ་མེད་རྒྱལ་པོ་འདི། ང རྟོགས་མ་དག་ཏུ་འབྲས་བུ་
མངོན་སངས་རྒྱས། ཇུ བསྟན་དུ་མེད་པའི་དོན་དེ་སུས་ཤེས་པ། རྒྱ་གསུམ་གྲོལ་བར་
བྱེད་པའི་ཚིག་བདུན་ཅོ་ཟ་བརྣག་པའི་བོན། རྒྱ་རྒྱ །
བཅུ་པ་རྫོགས་པ་ཆེན་པོ་ཡིན་ཞེས། འཁྲིག་ཆགས་ལོངས་སྤྱོད་སྐམ་ཆགས་དོན་མ་
ཡིན་པར་བསྟན་པ་ཞེས་པ། ཀྲ རྫོགས་ཆེན་མ་རྟོགས་ལོག་པའི་བློ་ཞེན་པས། ཀྲ མི་
སྟོ་འཁྲུལ་པའི་ལས་ལ་ཡེངས་པ་དེ། ཁྲ འདི་དོན་མི་བསྒོམ་སེམས་ལ་ཡིད་སྤྱོད་ན།
ཁྲ ཡིད་བཞིན་ནོར་བུ་ལག་ནས་ཤོར་བ་ཡིན། གྲ གང་གི་དོན་འདི་མ་མཐོང་བར།
གྲ བསམ་གཏན་དོན་ལ་འཇུག་བྱེད་པ། དྲ མུན་ནག་ནང་གི་འཛུབ་ཡུགས་འདྲ། དྲ
ཚིག་གི་ཐ་སྙད་དག་ཐོས་ནས། རྦ སྤྱོད་པ་རླངས་པོ་བྱེད་པ་དེ། རྦ དེ་ནི་སྲིན་པོ་མི་
རྐུན་ཡིན། རྦ ཁ་གཅིག་ལོག་པའི་དོན་ལ་ཞུགས་ནས་འདུག རྦ ཁ་ཡི་ཟས་བཞག་ཆུ་
ཡི་གྲིབ་མ་སྙོག ༴ ཁ་གཅིག་ཐེག་ཆེན་མེན་པར་ཐེག་ཆེན་ཁས་ལེན་བྱེད། རྗ བོང་
བུས་རྒྱལ་ས་བཟུང་ཡང་ཟིན་པར་མི་འགྱུར་རོ། ཁྲ སེང་གེའི་ལྤགས་པས་བོང་བུ་
280

སེམས་སྡེ། ལུང་དྲུག་གི་བརྣག་པ།
བཏུམ་དང་མཚུངས། རྦ ཚིག་གི་ཐ་སྙད་དག་ཐོས་ནས། ཏྲ སྤྱོད་པ་རླངས་པོ་བྱེད་
པ་དེ། ཏྲ དེ་ནི་སྲིན་པོ་མི་རྐུན་ཡིན། ཤྲ འོར་མོ་ཁུང་དུ་གཤེགས་ཁ་མ། ཐུ པད་
མ་ནོར་བུ་དག་གི་མཆོག་བར་ནས། དྲ ཉི་མ་ཟླ་བ་གཉིས་ཀྱི་བྱང་སེམས་རྒྱས། དྲ
དམ་པའི་སྙིང་པོ་འདི་ལ་ཐེག་པར་བགྲང་དུ་མེད། ནཱ ཐེག་པ་དགུ་རུ་འདོད་པ་རྟོག་
པའི་རླུང༌། ཧྲ ལམ་མེད་ལམ་དུ་འདོད་པས་འགྲོ་ས་འཁྲུལ། རྦ ཐོབ་མེད་འབྲས་བུ་
འདོད་པས་དོན་མི་མཐོང་། ཁ་ལྟ་ཕྱལ་པས་དོན་མི་འགྱུར་བར་བསྟན་པ་ཚིག་བཤད་
བཅུ་གསུམ་ཅོ་ཟ་བརྣག་པའི་བོན། རྒྱ་རྒྱ
བཅུ་གཅིག་༼སྤྱི་དོན་༽པ་བྱུང་ས་གནས་ས་ཐིམ་ས་གསུམ་གྱི་སྐྱེ་འགག་གྲོལ་འཁྲུལ་
གནད་ལ་དབབ་པར་བསྟན་པ་དང་བཅུ་གཅིག་ཅེས་པ། ཀ མི་སྐྱེ་མི་འགག་སྣང་བ་
མེད་པའི་དོན། ཁ ཡེ་ཤེས་དབྱིངས་སུ་འདོད་པས་དབྱིངས་མི་རྙེད། ག སྣང་མེད་
སྐུ་རུ་བསྒོམ་པས་སངས་མི་རྒྱ། ང ཉོན་མོངས་ལྔ་སྤངས་མྱ་ངན་འདས་མི་རྙེད། ཅ
མི་གནས་མི་མཐོང་སྟོང་པ་ཕྱོད་དང་འདྲ། ཆ བླ་མེད་ལུང་ལ་ཉམས་པ་མེད་པ་ཆོ་
གའི་མཆོག ཇ གང་ཡང་མི་རྩོལ་དེ་བཞིན་གནས་པ་བསྒོམ་པའི་ལུང་། ཉ ཡེ་ནས་
ཉིད་དེ་ཕྱིས་ནས་འབྱུང་བ་ཡོད་མ་ཡིན། ཏ ཡེ་ནས་ཕྱག་རྒྱ་སྙིང་པོ་རྫོགས་པ་ཆེ། ཐ
ཁྱད་པར་རྫོགས་ཆེན་འདི་ལ་ཀུན་རྫོགས་འུབ་ཀྱིས་ཆུབ། ད འདི་མཐོང་དོན་ལ་
ཞུགས་སྲིད་འདི་ལས་མེད། ན རྟོག་མེད་མཉམ་གཞག་ངོས་བཟུང་བྲལ་བའི་བོན། པ
བསོད་ནམས་ཡེ་ཤེས་ཚོགས་རྫོགས་དྲི་མ་མེད་པའི་ཀློང་། ཕ ཡིད་བཞིན་ནོར་བུ་འདྲ་
བའི་སེམས་ལ་བསྟོད། ཅེས་དོན་གནད་ལ་ཕབ་པའི་ཚིག་དོན་བཅུ་བཞི་ཅོ་ཟ་བརྣག་
པའི་བོན། རྒྱ་རྒྱ། བཅུ་གཅིག་ཀུན་བྲལ་༼གཉིས་པ་༽ཉག་གཅིག་ཅི་མ་སྤངས་པའི་ལུང་
ལས། ཀ ཐུགས་རྗེ་ཆེན་པོའི་འོད་ཀྱིས་གཟིགས་ནས་ཀྱང་། ཁ ཐུགས་ནས་ཐུགས་
རྒྱུད་སྙན་ནས་སྙན་དུ་བསྒྲགས། ག འདི་དོན་ངེས་པར་ཐུགས་ཀྱི་དཀྱིལ་དུ་ཞོག །ང
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐམས་ཅད་བདེ་བའི་ངང་ལ་བཞག་ཕྱིར་ལུང་འདི་བསྟན། ཅ འདི་ལས་མན་ངག་
འབྱུང་བས་རིན་ཆེན་འདྲ། ཆ གང་འདོད་སོ་སོ་ཐུགས་ཀྱི་དཀྱིལ་དུ་ཞོག །ཇ ཉོན་
མོངས་བྲལ་བས་ཐུགས་རྗེ་ཉག་གཅིག་མ། ཉ འཁྲུལ་རྟོག་མི་སྤང་སྤངས་པའི་ཡུལ་
ལས་འདས། ཏ ཏ་ཐོག་སྤང་དུ་མེད་དོ་ཉག་གཅིག་མ། ཐ རྟོག་པར་གྱུར་ན་ཐམས་
ཅད་དེ་ཡིན་ཏེ། རྟོགས་པ་དོན་གྱི་གདེང་བཅུ་ཅོ་ཟ་བརྣག་པའི་བོན། རྒྱ་རྒྱ།
བཅུ་གཉིས་མན་གསུམ་པ་༽ངག་ཐམས་ཅད་འདུས་པའི་ལུང་ལས། ཀི ཀུན་ཏུ་
བཟང་པོའི་ཐུགས་ཉིད་ལས། ཁི རིག་པའི་འོད་ཟེར་ཀུན་སྤྲོས་པ། གི འགྲོ་བ་མ་
ལུས་བདེ་ལ་བཀོད། ང ཐབས་ལ་མ་བརྟེན་མན་ངག་འདི། ཅི སྦྱངས་པའི་འཕྲོ་ཅན་
འགའ་ཡིས་གོ ཆི བཙལ་བ་མེད་པར་མངོན་སངས་རྒྱས། ཇི རྟག་ཆད་གཉིས་ལས་
གོལ་ས་མེད། ཉི རྟག་ན་གཡུང་དྲུང་སྙིང་པོ་ཅན། ཏི ཆད་ན་སྐྱེ་མེད་ནམ་མཁའི་
དབྱིངས། ཐི དེས་ན་ཐམས་ཅད་སངས་རྒྱས་སོ། དི སེམས་ཀྱི་གདུལ་ཐབས་རྣམ་
གཉིས་དང་། ནི ལྟ་བསྒོམ་གཉིས་མེད་མཉམ་པར་བསྟན་པ་དང༌། གདོད་ནས་
གནས་པར་བསྟན་པ་དང་། གནད་ཀྱི་མན་ངག་ཚིག་དོན་བཅོ་ལྔ་ཅོ་ཟ་བརྣག་པའི་
བོན། རྒྱ་རྒྱ།
བཅུ་གསུམ་ལ་༼བཞི་པ་༽ལ་བཟླ་རྫོགས་པ་ཆེན་པོའི་ལུང་ལས། ཀ རྫོགས་པ་ཆེན་
པོའི་དོན་འདི་ལ། ཀ གཤེན་རབ་ཉིད་ཀྱིས་མཚོན་དུ་མེད། ཁ བཟང་ངན་བླང་དོར་
གཉིས་སུ་མེད། ཁ ས་ལ་གོང་འོག་མེད་ཅིང་ལྟར་ཡང་མེད། ག བསྒོམ་དང་བློ་ཡི་
ཐེ་ཚོམ་མེད། ག ད་གཟོད་བཙལ་བའི་མིང་དང་ཐ་སྙད་མེད། ང ལམ་གྱི་རིམ་པ་
ཡེ་ནས་མེད། ང ཕྱིས་ནས་མི་འབྱུང་སྔར་ཡང་འདས་པ་མེད། ཅ དེས་ན་བོན་དང་
གཤེན་རབ་མེད། ཅ དེ་བཞིན་ལྟ་བས་ལྟ་རུ་མེད། ཆ འཇུག་ལྟ་སྤྱོད་པས་དགོས་པ་
མེད། ཆ དེ་ལས་རྫོགས་ཏེ་མ་རྫོགས་མེད། བུ་མོ་ཅོ་ཟ་བོན་གཅིག་མས། དོན་དྲུག་བྱ་
282

སེམས་སྡེ། ལུང་དྲུག་གི་བརྣག་པ།
རྒྱུ་མེད་བསྟན་པ། གཡུངདྲུང་ཚིག་དྲུག་ཅོ་ཟ་བོན་མོའི་བརྣག་པའི་བོན། རྒྱ་རྒྱ། །
བཅུ་བཞི་པ་ཡང་ལ་བཟླ་དེ་ཉིད་ལས་ཀྱང་། ལྷུན་གྲུབ་ཐོག་བབས་ཚིག་གསུམ་
བསྟན། ཀི རང་བཞིན་ལྷུན་གྲུབ་རྫོགས་ཆེན་ཉིད། ཀི ཀུན་རྫོགས་ཡོངས་རྫོགས་ཐ་
ཚན་འུབ་ཀྱིས་རྫོགས། ཁི སྐྱེ་ཤི་མེད་པར་ལྷུན་གྱིས་གནས། ཁི མ་བཙལ་བཞག་ན་
རྫོགས་ཆེན་ཉིད། གི མ་བཙལ་ཡེ་ནས་ལྷུན་གྱིས་རྫོགས། གི མི་རྩོལ་བ་ཉིད་རྫོགས་
ཆེན་མཆོག །ལྷུན་གྲུབ་ཐོག་བབས་ཚིག་གསུམ་ཅོ་ཟ་བརྣག་པའི་བོན། རྒྱ་རྒྱ།
བཅོ་ལྔ་པ་སུན་ལྔ་པ་༽འབྱིན་རྫོགས་ཆེན་གསང་བའི་ལུང་ལས། ཀེ གང་ཞིག་བྱང་
ཆུབ་འདོད་པའི་མིས། ཁེ ཡེ་ནས་སངས་རྒྱས་ཡིན་པ་མ་རྟོགས་ན། གེ རྣམ་པར་
གྲོལ་བའི་ལམ་ནི་དེ་ལ་མེད། ངེ རྒྱུ་ལ་བརྟེན་ནས་འབྲས་བུ་གྲུབ་རེ་འཁྲུལ། ཅེ དུས་
གསུམ་དུས་མེད་འདུ་འབྲལ་མེད་པའི་དོན། ཆེ རྒྱུ་ལ་མ་བརྟེན་འབྲས་བུ་ཐེག་ཆེན་
མཆོག ཇེ གསེར་དངུལ་ཟངས་ལྕགས་ལ་སོགས་ཕྱག་རྒྱ་ཡིས། ཉེ གཡུང་དྲུང་སེམས་
ཀྱིས་མ་ཟིན་མཆོད་བསྟོད་ནི། ཏེ ཐར་པ་མེད་དེ་དེ་ཉིད་འཁོར་བའི་རྒྱུ། ཐེ དེ་བཞིན་
དགེ་བསྙེན་དྲང་སྲོང་ལ་སོགས་ཀྱིས། དེ དཀའ་ཐུབ་སྡོམ་པས་བྱང་ཆུབ་མི་ཐོབ་སྟེ།
ནེ དགེ་སྡིག་སྤང་བླང་མེད་པ་ཉག་གཅིག་སྐུ། པེ དགེ་སྡིག་གཉིས་མེད་སྡིག་ཉིད་
བྱང་ཆུབ་ཡིན། ཕེ བཙལ་བས་མི་རྙེད་སེམས་ཉིད་བདེ་བའི་ཀློང་། བེ ཡེ་གཤེན་ཏིང་
འཛིན་ལས་ལ་ཞུགས་པ་ཡང་། མེ ཏིང་ངེ་འཛིན་དུ་བྱ་བ་རྡུལ་ཙམ་མེད། ཙེ གཞན་
གྱི་མི་གྲོལ་རྫོགས་ཆེན་འདི་ཡིས་གྲོལ། ཚེ འདི་ལ་གཞན་མེད་གསེར་གྱི་ཕྱིས་བུ་ཡིན།
ཛེ རང་ཉིད་སེམས་ལ་བལྟས་ཏེ་སངས་རྒྱས་འགྲུབ། ཝེ ཉག་གཅིག་མི་འགྱུར་གཡུང་
དྲུང་མཆོག་གི་སྐུ། ཞེ སུ་ལ་མི་བསྟན་ཐུགས་ཀྱི་དཀྱིལ་དུ་བཅང་། ཟེ འདི་དོན་ལྟ་
བསྒོམ་སྤྱོད་པ་འཁྲུགས་པའི་མིས། འེ སྤྱོད་པས་མ་ཆགས་ཀུན་གྱི་སུན་ཕྱུང་ལ། ཡེ
ལྟ་བ་འདི་དོན་ཀུན་ལ་བསྟན་མི་བྱ། ཀུན་སྤངས་གོང་གནོན་ཚིག་དོན་ཉི་ཤུ་རྩ་བཞི་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཅོ་ཟ་བརྣག་པའི་བོན། རྒྱ་རྒྱ་
བཅུ་དྲུག་པ་རང་འབྱུང་ཉག་གཅིག་སེམས་ཀྱི་ལུང་ལས། ཀུ ཐམས་ཅད་སེམས་
ཉིད་ཉག་གཅིག་མ། ཁུ འགྲོ་བ་ཀུན་ལ་རང་བཞིན་གནས། གུ སེམས་ལས་མ་
གཏོགས་སངས་རྒྱས་མེད། ངུ སེམས་ལས་མ་གཏོགས་འཁོར་བ་མེད། ཅུ སེམས་ནི་
ཡིད་བཞི་ནོར་བུ་འདྲ། ཆུ དགོས་འདོད་ཐམས་ཅད་དེ་ལས་འབྱུང་། ཇུ ཡེ་ཤེས་ལྔ་
དང་མངོན་ཤེས་དྲུག ཉུ བོན་སྐུ་སངས་རྒྱས་ང་ཡི་སེམས། ཏུ འགྲོ་དྲུག་སྣང་བ་ང་
ཡི་སེམས། ཐུ སེམས་ཉིད་སྟོར་བྲལ་མེད་པ་ལ། དུ མ་ཡེངས་ངང་ལ་རྒྱུན་ཆགས་
ཞོག ནུ སེམས་ཉིད་ངང་དུ་སེམས་ཅན་ཞི། པུ ཐམས་ཅད་སངས་རྒྱས་བདེ་ཆེན་པོ།
ཕུ སེམས་ཀྱི་དཔེ་ནི་ནམ་མཁའ་ཡིན། བུ བརྟག་ཏུ་མེད་པ་སེམས་ཀྱི་དཔེ། མུ ཆད་
དུ་མེད་པ་སེམས་ཀྱི་དཔེ། ཙུ བྱང་སེམས་གཏིང་ཟབ་རྒྱ་མཚོ་འདྲ། སེམས་ཀྱི་ངོ་སྤྲད་
བསྟན་པ་ཚིག་དོན་བཅུ་བདུན་ཅོ་ཟ་བརྣག་པའི་བོན། རྒྱ་རྒྱ བཅུ་བདུན་པའོ། །ལུང་
དྲུག་བརྣག་པའི་སྐོར་རྫོགས་སོ། །གསང་རྒྱ་རྒྱ་རྒྱ། གབ་རྒྱ་རྒྱ་རྒྱ། ཟབ་རྒྱ་རྒྱ་རྒྱ། སྦས་
རྒྱ་རྒྱ་རྒྱ། བཀྲ་ཤིས། །
284

ལུང་གི་ཡང་ཞུན་གསལ་བའི་སྒྲོན་མ་
བཞུགས། །
༄༅། །ཀུན་ཏུ་བཟང་པོ་ལྷུན་གྲུབ་བདེ་བའི་ངང་ལ་ཕྱག་འཚལ་ལོ། །ཀུན་ཏུ་
བཟང་པོ་གཤེན་ལྷ་འོད་དཀར་གྱིས། ལུང་གི་ཡང་ཞུན་གསལ་བའི་སྒྲོན་མེ་འདི།
ཁྱབ་གདལ་བདག་མེད་མི་འགྱུར་ཕོ་བྲང་དུ། ཡེ་གཤེན་གཙུག་ཕུད་ཐུགས་ཀྱི་དཀྱིལ་
དུ་བཤད། སྟོན་པ་ཡེ་གཤེན་གཙུག་ཕུད་ཀྱིས། མ་བསྒྲིབས་གསལ་བའི་ཕོ་བྲང་དུ།
རྒྱུད་ཀྱི་དོན་བཀྲོལ་ལུང་གི་མདོ་བཟུང་། མན་ངག་གི་སྙིང་བྱུང་ནས། ཚིག་དང་ཡི་
གེར་བྲིས་ནས་སུ། འཁོར་རྣམས་ལ་དེ་བཞིན་རིམ་པས་བཤད། རྒྱུད་ལུང་མན་ངག་
རྩ་བའི་ཡང་ཞུན་འདི། དགོངས་པ་མཐའ་རུ་བསྐྱལ་བར་བྱས་ཏེ། དེ་ལ་སྤྱི་དོན་རྣམ་
པ་དྲུག་གིས་བསྟན་ཏེ། དེ་གང་ཞེ་ན། དང་པོ་བྱང་ཆུབ་སེམས་ཀྱི་གནས་ལུགས་
བསྟན་པ་དང་གཅིག །དེ་རྟོགས་མ་རྟོགས་ཀྱི་ཁྱད་པར་བསྟན་པ་དང་གཉིས།
རྟོགས་པར་བྱས་སྟེ་ཀློང་དུ་གྱུར་པར་བསྟན་པ་དང་གསུམ། རྟོགས་པ་དེ་ཀློང་དུ་གྱུར་
ནས་སྤྱི་དོན་རྣམ་པར་བཞག་སྟེ། དོན་གྱི་སྤྱི་ཆིངས་བསྟན་པ་དང་བཞི། སྤྱི་བཅིངས་
ནས་བྱེ་བྲག་གཏན་ལ་ཕབ་ནས། བཀའ་ཡི་གགས་བསལ་བར་བསྟན་པ་དང་ལྔ།
བཀའ་ཡི་གགས་བསལ་ཏེ། བཀའ་དོན་སེམས་ལ་དྲིལ་ནས། མན་ངག་གི་གནད་
བཀྲོལ་ནས། ཉམས་སུ་བླང་པར་བསྟན་པ་དང་དྲུག་གོ །དེ་ལ་དང་པོ་བྱང་ཆུབ་ཀྱི་
སེམས་ཀྱི་གནས་ལུགས་བསྟན་པ་ནི། དབྱིངས་སྐྱེ་འགག་མེད་པ་ཐིག་ལེ་ཆེན་པོ་བོན་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གྱི་སྐུ། རང་འབྱུང་གི་ཡེ་ཤེས་ཆེན་པོ། ཀུན་གཞི་བྱང་ཆུབ་ཀྱི་སེམས་དེ། གནས་
ལུགས་རྣམ་པ་དགུ་སྟེ། དེ་གང་ཞེ་ན། གཞི་གར་ཡང་མ་བཅོས་པར་གནས། དོན་
གར་ཡང་མ་ཡེངས་པར་གནས། མཐའ་གར་ཡང་མ་ཐུག་པར་གནས། རྒྱ་གར་ཡང་
མ་ཆད་པར་གནས། ཕྱོགས་གར་ཡང་མ་གཡོས་པར་གནས། རང་གསལ་རང་སྟོང་
འགྱུར་བ་མེད་པར་གནས། འགྱུར་བ་མེད་པ་སྐྱེ་འཆི་མེད་པས་གནས། སྐྱེ་མེད་
གདོད་ནས་དག་པར་གནས། རང་བཞིན་ལྷུན་གྱིས་གྲུབ་པར་གནས། གཡུང་དྲུང་སྐུ་
རུ་གནས་པའོ། །དེ་ལྟར་གནས་ལུགས་དགུ་རུ་བསྟན་པའོ། །རྟོགས་མ་རྟོགས་ཀྱི་ཁྱད་
པར་བསྟན་པ་ནི། ཀུན་གཞི་བྱང་ཆུབ་ཀྱི་སེམས་རང་འབྱུང་གི་ཡེ་ཤེས་བོན་ཉིད་བདེ་
བ་ཆེན་པོ་དེ། རྟོགས་པས་དུས་གསུམ་གྱི་སངས་རྒྱས་སུ་རྟོགས་ལ། མ་རིག་མ་རྟོགས་
པས་ཁམས་གསུམ་གྱི་སེམས་ཅན་དུ་རྟོག རྟོགས་པ་མྱ་ངན་འདས་ལ་མ་རྟོགས་པ་
འཁོར་བའོ། །རྟོགས་པ་ཡེ་ཤེས་ལ། མ་རྟོགས་པ་དུག་ལྔའོ། །རྟོགས་པ་སྟོང་པ་ལ་མ་
རྟོགས་པ་སྣང་བའོ། །རྟོགས་པ་ཆད་པ་ལ་མ་རྟོགས་པ་རྟག་པའོ། །དེ་ལྟར་གཉིས་
འཛིན་གྱི་ཤེས་པ་ཐམས་ཅད་ནི། རྟོགས་མ་རྟོགས་ཀྱི་ཁྱད་པར་རོ། ། དེ་ལྟར་རྟོགས་
ནས་ཀློང་དུ་གྱུར་པར་བསྟན་པ་ནི། ད་འཁོར་འདས་ཐམས་ཅད་སེམས་སུ་ཤེས་པས།
ཕྱོགས་རིས་མེད་པའི་ཀློང་དུ་གྱུར་ཏེ། ཉི་མ་དང་འདྲ་སྟེ་ཀུན་ལ་སྙོམས་པ་དང་། ཕྱི་
ནང་ཐམས་ཅད་བོན་ཉིད་དུ་ཤེས་པས། སྟེང་དང་འོག་མེད་ཐིག་ལེ་གཅིག་གི་ཀློང་དུ་
གྱུར་ཏེ། རྒྱ་མཚོའི་གཏིང་དུ་གསེར་གྱི་རྡོ་བོར་བ་དང་འདྲ་སྟེ། འགྱུར་བ་མེད་པར་
བསྟན་པ་དང་། རྒྱུ་དྲུག་ཐམས་ཅད་བདེ་བ་ཆེན་པོར་ཤེས་ནས། མཐོ་དམའ་མེད་
པར་ཀློང་དུ་གྱུར་ཏེ། འདབ་ཆགས་ཀྱི་རྒྱལ་པོ་ཁྱུང་དང་འདྲ་སྟེ། གང་ལ་ཡང་ཉམས་
ང་མེད་པར་བསྟན་པ་དང་། རྟག་ཆད་ཐམས་ཅད་ཀྱི་མཐའ་ལས་འདས་པར་ཤེས་
པས། སེམས་ཉིད་ཡེ་སངས་རྒྱས་པའི་ཀློང་དུ་གྱུར་ཏེ། འདམ་གྱི་པད་མ་དང་འདྲ་སྟེ།
286

སེམས་སྡེ། ལུང་གི་ཡང་ཞུན།
སྐྱོན་གྱིས་མ་གོས་པར་བསྟན་པ་དང་། སྣང་བ་སྒྱུ་མར་ཤེས་པས། ཅི་ལ་ཡང་ཆགས་
པ་མེད་པའི་ཀློང་དུ་གྱུར་ཏེ། བསྙོན་པ་དང་འདྲ་སྟེ། ངེས་པ་མེད་པ་དང༌། སྡུག་
བསྔལ་ངོ་སྟོང་དུ་ཤེས་པས། ཉོན་མོངས་ལམ་གྱི་ཀློང་དུ་གྱུར་ཏེ། གླེན་པ་དང་འདྲ་སྟེ་
རྒྱུད་མ་བཅོས་པ་དང་། དགོས་པ་འབྲེལ་མེད་དུ་ཤེས་པས། བཟུང་འཛིན་གྱི་ཐག་པ་
ཆད་པའི་ཀློང་དུ་གྱུར་ཏེ། བྱིས་པ་དང་འདྲ་གཟའ་གཏད་མེད་པ་དང་། རྣམ་པར་
རྟོག་པ་ཐམས་ཅད་ཡེ་ཤེས་སུ་ཤེས་པས། ཕྱོགས་རིས་མེད་པའི་ཀློང་ཆེན་དུ་གྱུར་ཏེ།
ཁྱི་ཕག་དང་འདྲ་སྟེ་གཙང་བཙོག་མེད་པའོ། །དེ་ལྟར་བྱ་བ་དང་བྲལ་བའི་ཀློང་དུ་
གྱུར་ཏེ། ཐམས་ཅད་གཏན་ལ་ཕེབས་པས་བོན་སྐུ་རང་ཐོབ་ཏུ་ཐོབ་སྟེ། རང་འབྱུང་
ལྷུན་གྱིས་གྲུབ་པའི་བོན་ཉིད་ཅེས་བྱའོ། །དེ་ལྟར་ཀློང་དུ་གྱུར་པར་བསྟན་པའོ། །
རྟོགས་པ་དེ་ཀློང་དུ་གྱུར་ནས་སྤྱི་དོན་རྣམ་པར་བཞག་སྟེ། དོན་གྱི་སྤྱི་ཆིངས་ནི། དེ་
ལ་སྤྱི་དོན་རྣམ་པར་བཞག་པ་ནི། ཀུན་གཞི་བྱང་ཆུབ་ཀྱི་སེམས་གཞི་རྩ་མེད་པའི་ངོ་
བོ། །རིག་པའི་ངོ་བོ་སྙིང་པོ་གཡུང་དྲུང་སེམས། རང་འབྱུང་གི་ཡེ་ཤེས་བདེ་བ་ཆེན་པོ་
དེ། འཛིན་མེད་ཀྱི་སེམས་ལས་བྱ་བཏང་བློས། མ་ཡེངས་ངང་ལ་རང་བཞིན་གནས་
ཏེ། བསྲེས་པས་འདྲེས་པ་མེད་ལ། དབྱེ་བས་མི་ཕྱེ་པས། ཀུན་ཡིན་གང་མ་ཡིན་དུ་
གནས་ཏེ། ཀུན་གྱི་ངོ་བོར་ཤར་ཡང་ཐིག་ལེ་གཅིག་ལ་འདུས། རང་བཞིན་གདོད་
ནས་རྣམ་པར་དག་སྟེ། དེ་བཞིན་ཉིད་དུ་གནས་པ་དེ་ལ། སྤྱི་དོན་རྣམ་པར་དག་
ཅེས་བྱའོ། །དོན་གྱི་སྤྱི་ཆིངས་ཅི་ལྟར་བཅིང་ཞེ་ན། སྣང་ཞིང་སྲིད་པས་བསྡུས་པའི་
བོན་ཐམས་ཅད་ནི། འཁོར་འདས་གཉིས་སམ་ཡོད་མེད་གཉིས་སམ། རྟག་ཆད་
གཉིས་སམ། ཕྱི་ནང་སྣོད་བཅུད་གཉིས་སམ། དེ་ལྟར་གཉིས་འཛིན་དུ་ཤེས་པ་ཐམས་
ཅད་ནི། རང་འབྱུང་གི་ཡེ་ཤེས་ཀུན་ཏུ་བཟང་པོའི་ཆེ་བའི་ཡོན་ཏན་གྱི་རྩལ་མ་འགག་
པར། སྣ་ཚོགས་སྣང་བ་འདི་ཅིར་ཡང་ཤར་ཏེ། ཤར་བ་དེ་ནི་རང་འབྱུང་གི་ཡེ་ཤེས་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉིད་ཡིན་པས་ན། ཀུན་ཡིན་གང་མ་ཡིན་དུ་གནས་པ་དེ་ནི། དོན་གྱི་སྤྱི་ཆིངས་ཞེས་
བྱའོ། །དེ་ལྟར་དོན་གྱི་སྤྱི་བཅིངས་ནས། བཀའ་ཡི་གགས་བསལ་བར་བསྟན་པ་ནི།
སྣང་ལྟ་བཅུ་བདུན་ཏེ། དེ་གང་ཞེ་ན། ལོག་ལྟ་གཉིས། འཁྲུལ་ལྟ་དྲུག །དོན་ལྟ་
དགུའོ། །དེ་ལ་ལོག་ལྟ་གཉིས་ནི། མུ་སྟེགས་རྟག་ཆད་གཉིས་ཀྱི་ལྟ་བའོ། །འཁྲུལ་ལྟ་
དྲུག་ནི། འགྲོ་བ་རིས་དྲུག་གི་ལྟ་བའོ། །དོན་ལྟ་དགུ་ནི། ཐེག་པ་རིམ་པ་དགུའི་ལྟ་
བའོ། །དེ་ལྟར་བཀའ་ཡི་གེགས་བསལ་བར་བསྟན་པའོ། །བཀའ་ཡི་གེགས་བསལ་
ནས། བཀའ་དོན་སེམས་ལ་དྲིལ་ཏེ། མན་ངག་གི་ནད་བཀྲོལ་ནས་ཉམས་སུ་བླངས་
ནས་བསྟན་པ་ནི། དེ་ལ་སྤྱི་དོན་རྣམ་པ་དྲུག་སྟེ། དེ་གང་ཞེ་ན། བཀའ་དོན་སེམས་
ལ་དྲིལ་བར་བསྟན་པ་དང༌། གབ་དོན་མངོན་དུ་ཕྱུང་ལ། རང་གི་རིག་པ་ཤར་
ལུགས་བསྟན་པ་དང་། མ་རིག་འཁྲུལ་པའི་གོལ་སྒྲིབ་ཀྱི་གདར་ཤ་བཅད་པ་བསྟན་པ་
དང༌། མན་ངག་ཉམས་སུ་བླངས་ལ་བཞག་ལུགས་བསྟན་པ་དང་། བསྒོམ་པ་ལམ་དུ་
ཁྱེར་ལུགས་བསྟན་པ་དང་། གྲུབ་པའི་འབྲས་བུ་ཤར་ལུགས་བསྟན་པ་དང་དྲུག་གོ །
དེ་ལ་དང་པོ་བཀའ་དོན་སེམས་ལ་དྲིལ་བར་བསྟན་པ་ནི། དེ་ལ་བཀའ་ཐམས་ཅད་ཀྱི་
དོན་ནི་དབྱིངས་སྐྱེ་འགག་མེད་པ་ཐིག་ལེ་ཆེན་པོ་བོན་གྱི་སྐུ། རང་འབྱུང་གི་ཡེ་ཤེས་
སྙིང་པོ་བྱང་ཆུབ་ཀྱི་སེམས། གཞི་རྩ་མེད་པས་ངོ་བོ་དེ་གསལ་ཆ་འཛིན་ཆ་མི་མངའ་
ཞིང་། ས་ལེ་འཛིན་མེད་ལ་གཞི་བཅོས་སུ་མེད་པར་བསྟན། ཀུན་གྱི་དངོས་གཞིའི་ས་
རུ་བསྟན། རྟག་ཆད་ཕྱོགས་ལྷུང་མེད་པར་བསྟན། ངོ་བོ་རྣམ་པར་དག་ཅིང་བརྗོད་
པའི་ཐ་སྙད་ཀུན་ལས་གྲོལ་བར་བསྟན། དོན་རང་འབྱུང་རྩལ་མེད་ལྷུན་གྱིས་གྲུབ་
པར་བསྟན། གང་གི་ངོ་བོར་ཡང་མ་གྲུབ་སྟེ། ཀུན་ཡིན་གང་མ་ཡིན་དུ་དྲིལ་ནས་
བསྟན་པའོ། །གབ་དོན་མངོན་དུ་ཕྱུང་བ་རང་གི་རིག་པ་འཆར་ལུགས་བསྟན་པ་ནི།
དེ་ལ་གབ་དོན་མངོན་དུ་ཕྱུང་བ་ནི། རང་ཤེས་རིག་གི་རྒྱལ་པོ་ཀུན་གཞི་བྱང་ཆུབ་ཀྱི་
288

སེམས་སྡེ། ལུང་གི་ཡང་ཞུན།
སེམས། བོན་ཉིད་གསང་ཆེན་སྦས་པ་འདི། འགྲོ་བ་ཀུན་ལ་རང་བཞིན་གནས། རང་
བཞིན་ཉིད་ཀྱི་རང་བཞིན་གབ། གབ་པ་བྱང་ཆུབ་སེམས་ཉིད་དེ། དཔེར་ན་རུས་
སྦལ་རྒྱ་མཚོར་བཀུམ་པ་བཞིན། སུས་ཀྱང་མཐོང་བར་མི་འགྱུར་ཏེ། དེ་ཉིད་མ་
རྟོགས་ཏེ་གབ་པའོ། །མངོན་དུ་ཕྱུང་བ་ནི། ཡོངས་ལ་ཁྱབ་པ། སྣ་ཚོགས་སུ་སྣང་བ།
མཚན་ཉིད་ཅིར་ཡང་གསལ་བ། ངོ་བོ་རྟོག་པ་མེད་པ། རང་བཞིན་རྣམ་པར་དག་པ།
དོན་གར་ཡང་མ་ངེས་པ། བློ་ངོ་བོ་ཉིད་དུ་གྲོལ་བ། རང་བཞིན་ལྷུན་གྱིས་གྲུབ་པས་
ན་མངོན་དུ་ཕྱུང་བའོ། །རང་གི་རིག་པ་འཆར་ལུགས་ནི། དེ་ཀ་ཙ་ན་བོན་ཉིད་ཟང་
ཐལ་ལ། ཡེ་ཤེས་རང་ཤར་ཡིན། སྣང་བ་རྒྱ་ཡན་ཡིན། མཚན་མ་རང་གྲོལ་དུ་ཤར།
བོན་ཉིད་ཐུག་ཕྲད་ལ་རིག་པ་ཅིར་ཟིན་དུ་ཤར། གཤེན་རབ་ཐང་ཡན་ལ་བསྒོམ་པ་
ཕྱོགས་མེད་དུ་ཤར། ཉོན་མོངས་ཐམས་ཅད་ཡེ་ཤེས་སུ་ཤར། ཞེན་པ་རང་ལོག་སྡུག་
བསྔལ་གསང་བར་ཤར། དེ་ལྟར་ཤར་ཙམ་ན་བོན་ཉིད་མ་བུ་འཕྲད། རིག་པ་རང་ས་
ཟིན། ཡེ་ཤེས་རང་ལ་ཤར་བས། དེ་ལྟར་རང་ཤར་བས་རང་རྟོགས་རང་གྲོལ་བའོ། །
མ་རིག་འཁྲུལ་པས་གོལ་སྒྲིབ་ཀྱི་གདར་ཤ་བཅད་པ་ནི། བོན་ཐམས་ཅད་ཀྱི་སྙིང་པོ་
རིག་པ་བྱང་ཆུབ་སེམས། རང་འབྱུང་གི་ཡེ་ཤེས་བོན་ཉིད་བདེ་བ་ཆེན་པོ་དེ། མ་
རྟོགས་པའི་སེམས་ཅན་ལ་འཁྲུལ་པའི་དབང་གིས་འཁྲུལ་པར་སྣང་། མི་སྣང་སྣང་བ་
མེད་པའི་བོན་ཉིད་ལ། རང་བློས་གང་ལྟར་བསམ་པ་འཁྲུལ་པ་ཡིན། མཉམ་ཉིད་
རང་ས་མ་ཟིན་ཕྱོགས་དང་རིས་སུ་འཁྲུལ། བོན་ཉིད་སྟོང་གསལ་རང་བཞིན་ལ། ང་
དང་བདག་ཏུ་འཛིན་པ་འཁྲུལ་པ་ཡིན། རང་འབྱུང་ཐིག་ལེ་ཉག་གཅིག་ལ། གཉིས་
སུ་འཛིན་པ་འཁྲུལ་པ་ཡིན། སངས་རྒྱས་རང་ལ་གནས་པ་ལ། གཞན་ནས་ཚོལ་བ་
འཁྲུལ་པ་ཡིན། རང་འབྱུང་ལྷུན་གྲུབ་བདེ་ཆེན་ལ། བྱེ་བྲག་དབྱེ་བ་འཁྲུལ་པ་ཡིན།
བསྒོམ་དུ་མེད་པའི་བོན་ཉིད་ལ། དམིགས་པ་འཇུག་པ་འཁྲུལ་པ་ཡིན། འཁོར་བ་ལ་
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྙིང་པོ་མེད་པ་ལ། བདེན་པར་འཛིན་པ་འཁྲུལ་པ་ཡིན། ཡེ་ཤེས་རྒྱུན་ལ་གནས་པ་
ལ། ཐུན་མོང་བྱེད་པ་འཁྲུལ་པ་ཡིན། བག་ཆགས་སོགས་པའི་གནས་མེད་ལ། ཡུལ་
དྲུག་འཛིན་པ་འཁྲུལ་པ་ཡིན། ཕུང་པོ་སྒྱུ་མའི་རང་བཞིན་ལ། རྟག་ཏུ་རེ་བ་འཁྲུལ་
པ་ཡིན། རང་འབྱུང་ཡེ་ཤེས་ཆེན་པོ་ལ། ལམ་མེད་ལམ་དུ་འཇུག་པ་འཁྲུལ་པ་ཡིན།
སེམས་ཉིད་རིག་པའི་ཡེ་ཤེས་ལ། རྨོངས་ཤིང་འཁྲུལ་པ་ཡེ་ནས་མེད། སྟོང་ཉིད་
བདག་མེད་བོན་ཉིད་ལ། ང་བདག་འཛིན་པ་ཡེ་ནས་མེད། ཡེ་ནས་བོན་ཉིད་ལྷུན་
གྲུབ་ལ། ཕྱོགས་རིས་གཉིས་མེད་རྒྱ་མ་ཆད། འདུས་མ་བྱས་ཀྱི་ནམ་མཁའ་འདྲ།
གསལ་སྟོང་མི་འགྱུར་ངོ་བོར་གནས། དེ་ལྟར་མ་རིག་འཁྲུལ་པ་ཡིས། དོན་ལ་མི་
གནས་གོལ་ཞེས་བྱ། ཡང་དག་པའི་དོན་དེ་མ་རྟོགས་པས་ན་སྒྲིབ་ཅེས་བྱ། དེའི་ཕྱིར་
ན་མ་རིག་འཁྲུལ་པའི་གོལ་སྒྲིབ་ཀྱི་གདར་ཤ་བཅད་ཅེས་བྱའོ། །གདམ་ངག་ཉམས་སུ་
བླང་པ་ལ། བཞག་ལུགས་བསྟན་པ་ནི། དེ་ལ་སྤྱི་དོན་རྣམ་པ་བདུན་གྱིས་བསྟན་ཏེ།
དེ་གང་ཞེ་ན། ལྟ་བའི་ཡིན་ལུགས་བསྟན་པ་དང་། བསྒོམ་པའི་གནས་ལུགས་བསྟན་
པ་དང་། སྤྱོད་པའི་གྲོལ་ལུགས་བསྟན་པ་དང་། འབྲས་བུའི་ཤར་ལུགས་བསྟན་པ་
དང༌། བཞག་པའི་ཐབས་བསྟན་པ་དང་། བྱིང་རྒོད་གཉིས་བཅོས་ཐབས་བསྟན་པ་
དང་། བསྒོམ་པ་ལམ་དུ་འཁྱེར་ལུགས་བསྟན་པའོ། །དེ་ལ་དང་པོ་ལྟ་བའི་ཡིན་
ལུགས་བསྟན་པ་ནི། ལྟ་བས་ཐག་བཅད་པར་བྱ་སྟེ། རིག་པ་སེམས་ཀྱི་བོན་ཉིད་དེ།
མ་བཅོས་ཐིག་ལེ་གཅིག་གི་ངང༔ ཀུན་བྲལ་ཉག་གཅིག་ཅི་མ་སྤངས། སྤྲོས་པའི་
མཐའ་ནི་དགུ་དང་བྲལ། ཐམས་ཅད་དེ་བཞིན་ཉིད་དུ་གནས་པ་ལ། བཟུང་འཛིན་
གཉིས་སུ་མེད་ན་ལྟ་བ་བསྒོམ་པ་ཡིན། བསྟན་དུ་མེད་པ་ལྟ་བའི་རྒྱལ་པོ་ཡིན། མ་
བགྲོད་པ་ནི་ལྟ་བའི་ལམ་ཡང་ཡིན། བཟུང་འཛིན་མཐའ་དང་བྲལ་བས་གཡུང་དྲུང་
ལྟ་བ་ཡིན། ལྟ་བ་མེད་ཀྱི་ལྟ་བ་ཞེས་ཀྱི་བྱ། བསྒོམ་པའི་གནས་ལུགས་བསྟན་པ་ནི།
290

སེམས་སྡེ། ལུང་གི་ཡང་ཞུན། །
དམིགས་མེད་ལྟ་བའི་སྒོམ་པ་ནི། མི་སྒོམ་བསྒོམ་པའི་འདུ་འབྲལ་མེད། བསྒོམ་པའི་
དུས་ན་མཐོང་བ་ནི། སྐད་ཅིག་ཙམ་ཡང་མཐོང་བ་མེད། མི་ཤེས་ཤེས་པའི་ཤེས་རབ་
ཀྱིས། མ་འཛིན་འཛིན་པའི་ཏིང་འཛིན་ཟིན། བསྒོམ་པ་མི་ལྟ་བལྟ་བར་ངེས། ཅིར་
ཡང་མ་གྲུབ་སྒོམ་དུ་མེད། ཐིག་ལེ་གཅིག་གི་ངང་ལ་མ་ཡེངས་ན། ཡང་དག་དོན་གྱི་
བསྒོམ་པ་ཡིན། འདི་ལྟ་བུ་ཞེས་བསྒོམ་དུ་མེད། མཉམ་པའི་ངང་ལ་མ་བཙལ་བཞག་
ན་བསྒོམ་པ་ཡིན། དེའི་ངང་ལ་གནས་ན་མི་བསྒོམ་པའི་བསྒོམ་པ་ཡིན། མི་ཡེངས་
འགྱུར་བ་མེད་ན་བསྒོམ་པ་ཡིན། བསྒྲུབ་ཏུ་མེད་ན་སྒོམ་པའི་རྒྱལ་པོ་ཡིན། མ་ཡེངས་
བྱ་བ་བཏང་ན་ཏིང་འཛིན་བསྒོམ་པ་ཡིན། རྟོག་མེད་མཐའ་དང་བྲལ་ན་གཡུང་དྲུང་
བསྒོམ་པ་ཡིན། བསྒོམ་པ་ཡོད་རེ་མེད་པ་ཆུའི་འཛུག་རིས་འདྲ། དེ་ཕྱིར་བསྒོམ་པ་
ལྷུན་གྱིས་གྲུབ་པ་ཡིན། སྤྱོད་པའི་གྲོལ་ལུགས་བསྟན་པ་ནི། བླང་དོར་མེད་པའི་སྤྱོད་
པ་ནི། རང་བཞིན་ལྷུན་གྲུབ་བོན་ཉིད་ལ། གང་སྤྱད་ཅི་སྤྱད་ཐམས་ཅད་སྤྱོད་པའི་
མཆོག །རང་སེམས་མ་བཅོས་བོན་ཉིད་སྐུ་རུ་སྤྱད། འགྲོ་ཉལ་འདུག་སྟོང་སྤྱོད་ལམ་
དུ། ལུས་ངག་ཡིད་གསུམ་སྒོ་ནས་སུ། ཅི་ལྟར་སྤྱད་དང་དེ་བཞིན་ཉིད། བཟང་ངན་
སྤྱོད་པ་ཐམས་ཅད་ཀུན། བདེ་བ་ཆེན་པོའི་སྤྱོད་པ་ཡིན། བྱ་བ་བཏང་བས་སྤྱོད་པའི་
རྒྱལ་པོ་ཡིན། སྤོང་ལེན་མཐའ་དང་བྲལ་བ་གཡུང་དྲུང་སྤྱོད་པ་ཡིན། ཞེན་ཆགས་
མེད་པ་བུ་ཆུང་སྤྱོད་པ་ཡིན། དེའི་དོན་ལ་འདས་མི་སྲིད། དཔེར་ན་བྱ་ནི་གར་འཕུར་
ཡང་། ནམ་མཁའི་ངང་ལས་འདའ་མི་སྲིད། ཡེ་ནས་མ་འདས་ལྷུན་གྲུབ་པས། བླང་
དོར་མེད་པའི་སྤྱོད་པ་ཡིན། ཀུན་ཏུ་བཟང་པོའི་སྤྱོད་པ་ཡིན། འབྲས་བུའི་ཤར་
ལུགས་བསྟན་པ་ནི། རང་འབྱུང་ཡེ་ཤེས་ཆེན་པོ་ཡི། ལྷུན་གྱིས་གྲུབ་པའི་བོན་ཉིད་ལ།
མ་རྟོགས་འབྲས་བུ་བཙལ་མི་བྱ། རང་འབྱུང་སེམས་ཉིད་ཆེན་པོ་ལ། རང་གྲོལ་ཆེན་
པོར་གནས་པའི་ཚེ། བོན་རྣམས་ཐམས་ཅད་མ་བཅོས་པ་རུ་བཞག །བཞག་པ་ཉིད་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནས་ལྷུན་གྱིས་རྫོགས། རྩོལ་སྒྲུབ་བྲལ་བའི་འབྲས་བུ་དེ། གཞན་དུ་རྩོལ་བ་འབད་མི་
བྱ། ཕྱོགས་བཅུ་འཇིག་རྟེན་ཐམས་ཅད་ན། འབྲས་བུ་རྙེད་པར་མི་འགྱུར་ཏེ། སེམས་
ཉིད་རྟོགས་ན་འབྲས་བུ་ཡིན། འབྲས་བུ་གཞན་ནས་མ་འཚོལ་རང་ལ་ཚོལ། དེ་ལྟར་
བཙལ་བའི་དོན་ཤེས་ན། རྒྱུ་དང་འབྲས་བུ་དུས་སུ་མཚུངས། གནས་སྐབས་རང་ལ་
རང་སར་དག །ངོ་བོ་ཉིད་ལས་སྐྱེ་བ་མེད། འབྲས་བུ་ལོགས་སུ་བསྒྲུབ་ཏུ་མེད། རང་
བཞིན་བོན་ཉིད་བདལ་ཁྱབ་ཆེན་པོ་ལ། རྣམ་པར་རྟོག་པ་སྐྱེ་བ་མེད། དོན་གྱི་སྙིང་པོ་
རང་འབྱུང་གི་ཡེ་ཤེས་ལ། འབྲས་བུ་བཙལ་དུ་མེད་པས་ན་བོན་གྱི་སྐུ་ཞེས་བྱ། འབྲས་
བུ་ལ་རེ་བ་མི་འཆའ་སྟེ། སྡུག་བསྔལ་ལས་ཀྱི་འབྲས་བུ་ཀུན། བོན་ཉིད་བདེ་བ་ཆེན་
པོའི་ངང་དུ་རང་བཞིན་ལྷུན་གྱིས་གྲུབ་པར་རྫོགས་པས་ན། ཐོབ་མེད་ཀྱི་འབྲས་བུ་
རང་ལ་ཤར་ཞེས་བྱའོ། །དེ་ལྟར་ཉམས་སུ་བླངས་ནས་ན། ལྟ་བ་མཐའ་ནས་སངས་
པ་ཡངས་པའི་མཆོག །བསྒོམ་པ་ཡུལ་དང་བྲལ་བས་དྲན་རྟོག་ཅིར་ཡང་མེད། སྤྱོད་
པའི་རྒྱ་རལ་བས་དོན་ལ་ཉམས་ང་མེད། འབྲས་བུའི་ཀློང་བརྡོལ་བས་ལྷུན་གྱིས་གྲུབ་
པའོ། དེ་ལྟར་ལྟ་བ་བསྒོམ་པ་སྤྱོད་པ་འབྲས་བུ་བཞི། གང་གིས་ཀྱང་མ་བསླད་པར་
གནས་པ་ནི་ཡེ་ཤེས་ཆེན་པོ་ཞེས་བྱ། བཞག་པའི་ཐབས་བསྟན་པ་ནི། དེ་ལ་དོན་རྣམ་
པ་བཞི་སྟེ། ལུས་ཀྱི་བཞག་ཐབས་བསྟན་པ་དང༌། དབུགས་ཀྱི་བཞག་ཐབས་བསྟན་
པ་དང་། ཚོགས་དྲུག་གི་བཞག་ཐབས་བསྟན་པ་དང་། སེམས་ཀྱི་བཞག་ཐབས་
བསྟན་པ་དང་བཞིའོ། །དེ་ལ་ལུས་ཀྱི་བཞག་ཐབས་བསྟན་པ་ནི། ལུས་དེ་ལྷོད་དེ་ཤིག་
གེ་གློད་ལ་བག་ཡངས་སུ་བཞག །དབུགས་ཀྱི་བཞག་ཐབས་ནི། དབུགས་དེ་སེམས་
ཀྱི་རྟ་བྱེད་པས་འཕྲ་ཞིང་སྙོམས་པའི་རང་བཞིན་ལ། ཤེས་པ་མི་སྒྲིམ་རང་བབས་ཀྱི་
ནར་བཞག །ཚོགས་དྲུག་གི་བཞག་ཐབས་ནི། དབང་པོ་སྒོ་ལྔ་གསལ་བ་ལ། ཡིད་ཀྱི་
དབང་པོ་མི་འགྱུ་བར། ཚོགས་དྲུག་ཡུལ་ལ་མི་བཅད་པར། རང་བཞིན་མ་བཅོས་
292

སེམས་སྡེ། ལུང་གི་ཡང་ཞུན།
ལྷུག་པར་བཞག །སེམས་ཀྱི་བཞག་ཐབས་བསྟན་པ་ནི། རང་བཞིན་མ་བཅོས་བོན་
ཉིད་ལས། རང་ཉམས་མ་བཅོས་རང་བཞིན་བཞག །བོན་ཉིད་མཁའ་ལྟར་དག་པ་
ལ། སེམས་ཉིད་རང་གསལ་མ་ཡེངས་བཞག །བོན་ཉིད་སྒྲོས་བསྐུར་མེད་པ་ལ།
སེམས་ཉིད་མ་བཅོས་ལྷུག་པར་བཞག །བོན་ཉིད་མཚོན་དུ་མེད་པ་ལ། སེམས་ཉིད་
དཔག་ཏུ་མེད་པར་བཞག ། མ་བཅོས་པའི་བོན་ཉིད་ལ། མི་ཡེངས་པ་ཡི་ཏིང་འཛིན་
བཞག །བོན་ཉིད་རང་འབྱུང་ཡེ་ཤེས་ལ། མ་བསྒྲིབ་པ་ཡི་སེམས་ཉིད་བཞག །བོན་
ཉིད་ངོ་བོ་མ་གྲུབ་པས། རང་བཞིན་གྱི་འོད་གསལ་བར་བཞག །མ་ཡེངས་ངང་ལ་
འཛིན་མེད་སེམས། མ་བཅོས་སོ་མ་ལྷུག་པར་བཞག །བོན་སྐུ་བདེ་བ་ཆེན་པོ་དེ།
ཡུལ་དུ་མི་བཟུང་བརྟེན་མི་བཅའ། མ་བཙལ་ལྷུན་གྲུབ་འབྲས་བུ་ཐོབ། བྱིངས་རྒོད་
གཉིས་ཀྱི་བཅོས་ཐབས་བསྟན་པ་ནི། དེ་ལྟར་བཞག་པའི་ཚེ་ན། བྱིངས་བ་དང་ནི་
འཐིབས་པ་འབྱུང་བ་ནི། ཚོགས་དྲུག་བྱིངས་པ་ཡིན་ཏེ། བློ་རིག་པ་གསེང་བར་བྱ།
རྒོད་པ་དང་ནི་ཡིད་ཀྱི་རྣམ་པར་ཤེས་པ་རྒོད་པ་ཡིན་ཏེ། ཡེངས་པ་དང་འཕྲོ་བ་དང་
རྒོད་པ་དང་འདྲ་སྟེ། བློ་རིག་པ་འཇུག་ཤེས་པར་བྱའོ། །སེམས་དེ་ལེ་ལོ་དང་བཏང་
སྙོམས་དང་མ་དད་པ་དང་ཡིད་བྱུང་བ་ཡིན། བརྩོན་འགྲུས་ཀྱི་རྟ་ལ་སྐྱོན་པར་བྱའོ། །
སེམས་སྐྱོ་བ་དང་འགྱོད་པ་གཉིས་ནི། བློ་རིག་པས་སེལ་ཤེས་པར་བྱའོ། །དེ་ལྟར་
ཤེས་ཙམ་ན། བསམ་མེད་དྲན་མེད་འཛིན་རྟོག་བྱིངས་རྒོད་མེད། སྤྲོ་བསྡུ་མེད་ན་
བྱིང་རྒོད་བྲལ་བར་གོམས་པ་ཡིན། སེམས་བྱིངས་རྒོད་གཉིས་དང་བྲལ་བ་ནི་བསྒོམ་
པའོ། །བསྒོམ་པ་ལམ་དུ་འཁྱེར་ལུགས་བསྟན་པ་ནི། དེ་ལ་ལྔ་སྟེ། གོམས་པ་ལམ་དུ་
འཁྱེར་བ་དང་། དེ་ཡི་ངང་ཡིད་ཆེས་པར་བྱ་བ་དང་། ཡིད་ཆེས་ནས་ཉམས་ང་མེད་
པར་བསྟན་པ་དང་། དེའི་དོན་ལས་གྲོལ་བར་བསྟན་པ་དང༌། གཉིས་སུ་མེད་པར་
ལྷུན་གྱིས་གྲུབ་པར་བསྟན་པའོ། །དེ་ལ་གོམས་པ་ལམ་དུ་འཁྱེར་ལུགས་ནི། མ་བཅོས་
293

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྤྲོས་བྲལ་ཆེན་པོ་དེ། ཐེ་ཚོམ་མེད་པའི་ལམ་དུ་གོམས་པར་བྱ། མཉམ་ཉིད་འཁྲུལ་པ་
མེད་པ་དེ། བཅོས་སུ་མེད་པའི་ལམ་དུ་གོམས་པར་བྱ། གཉིས་མེད་གསལ་འཚེར་
ཆེན་པོ་དེ། འཕེལ་འགྲིབ་མེད་པའི་ལམ་དུ་གོམས་པར་བྱ། རང་ལུགས་གཞི་བཞག་
ཆེན་པོ་དེ། འདུ་འབྲལ་མེད་པའི་ལམ་དུ་གོམས་པར་བྱ། རང་འབྱུང་ཡེ་ཤེས་ཆེན་པོ་
དེ། འཕོ་འགྱུར་མེད་པའི་ལམ་དུ་གོམས་པར་བྱ། མ་བཅོས་བོན་ཉིད་ཆེན་པོ་དེ།
བཅོས་པ་མེད་པ་རྒྱུན་གྱི་ལམ་དུ་གོམས་པར་བྱ། ཉོན་མོངས་ཐམས་ཅད་ཡེ་ཤེས་སུ་
ཤར་བས། འཁོར་བ་ཐམས་ཅད་མྱ་ངན་ལས་འདས་པའི་ལམ་དུ་གོམས་པར་བྱའོ། །
དེའི་ངང་ལས་ཡིད་ཆེས་པར་བསྟན་པ་ནི། ཡིད་ཆེས་པ་རྣམ་དགུ་འབྱུང་སྟེ། སྣང་
སྲིད་འཁོར་འདས་ཀྱི་བོན་ཐམས་ཅད་ནི། འདུས་མ་བྱས་ཤིང་། སྐྱེ་འཇིག་དང་བྲལ་
ནས། འདུས་བྱས་ཀྱི་དགེ་བའི་རྩ་བ་ལ་རག་མ་ལུས་པར་ཡིད་ཆེས། རྒྱུ་རྐྱེན་ཐམས་
ཅད་གློ་བུར་དུ་རྟོག་པ་ཡིན་པས། བོན་ཉིད་ལ་བཅས་བཅོས་མ་བཏུབ་པར་ཡིད་ཆེས།
རིག་པ་ཕྱི་ནང་མེད་དེ་ཟང་ཐལ་དུ་འདུག་པས། ཡེ་ཤེས་ལ་ཤར་ནུབ་མེད་པ་ཡིད་
ཆེས། འཁོར་འདས་གཉིས་ཀ་ལ་དངོས་གཞི་མེད་པས། བོན་ལ་བྱ་རྒྱུ་མེད་པ་ཡིད་
ཆེས། སེམས་ཅན་སངས་རྒྱས་ཡིན་པས། རྒྱུ་འབྲས་དབྱེར་མེད་དུ་ཡིད་ཆེས། དུག་ལྔ་
ཡེ་ཤེས་ལྔ་རུ་ཤར་བས། ཆགས་སྡང་ཐམས་ཅད་རང་སར་གྲོལ་བ་ཡིད་ཆེས། དུག་
གསུམ་གཏན་ནས་སྤྲུགས་པས། སྐུ་གསུམ་རང་ལ་ཤར་བར་ཡིད་ཆེས། སེམས་ཉིད་
སངས་རྒྱས་སུ་འདུག་པས། གཞན་ནས་བཙལ་དུ་མེད་པ་ཡིད་ཆེས། འཁོར་བ་དང་
མྱ་ངན་འདས་པའི་བོན་ཐམས་ཅད་ལ། བཟང་ངན་དང་ཆེ་ཆུང་མེད་དེ་ཐིག་ལེ་
དབྱིངས་གཅིག་ཏུ་ཡིད་ཆེས་པ་དང་དགུའོ། །དེ་ལྟར་ཡིད་ཆེས་པས་ཉམས་ང་མེད་
པའི་བོན་དགུ་འབྱུང་སྟེ། བོན་ཐམས་ཅད་ཀྱི་མདོ་རྩ་ཐིག་ལེ་ཉག་གཅིག་ཏུ་བསྡུ་བ་
དང༌། གནད་འཁོར་འདས་དབྱེར་མེད་དུ་བཀྲོལ་བ་དང༌། ད་ལྟར་གྱི་སྣང་བ་ལ་
294

སེམས་སྡེ། ལུང་གི་ཡང་ཞུན།
ཐག་བཅད་པ་དང་། བོན་གྱི་དབྱིངས་སྐྱེ་བ་མེད་པ་ལ་ཐག་བཅད་པ་དང་། དངོས་
པོ་མེད་པར་ཡིད་ཆེས་པ་དང་། སྐྱེ་ཤི་མེད་པར་ཚད་བཟུང་བ་དང་། ཐམས་ཅད་
རང་འབྱུང་གི་ཡེ་ཤེས་གསལ་བ་དང༌། འགྲོ་ས་བོན་གྱི་དབྱིངས་སུ་གཏོང་བ་དང་།
མཐའ་བྱང་ཆུབ་ཀྱི་སེམས་ལ་ཐུག་པ་དང་དགུའོ། །དེ་ཡི་དོན་ལ་གྲོལ་ལུགས་བསྟན་
པ་ནི། དེ་ལ་དགུ་སྟེ། རང་གི་རིག་པ་བྱང་ཆུབ་ཀྱི་སེམས་དེ། ངེས་མེད་དུ་འདུག་
པས་ཕྱོགས་མེད་དུ་གྲོལ། འཛིན་མེད་དུ་འདུག་པས་རང་ཤར་དུ་གྲོལ། སྐྱེ་མེད་དུ་
འདུག་པས་གཅིག་ཆོད་དུ་གྲོལ། དབྱེར་མེད་དུ་འདུག་པས་ཟང་ཐལ་དུ་གྲོལ། ལྷུན་
གྲུབ་ཏུ་འདུག་པས་གཉིས་མེད་དུ་གྲོལ། གཞི་གནས་སུ་འདུག་པས་ཡེ་གྲོལ་དུ་གྲོལ།
ཐོག་བབས་སུ་འདུག་པས་བཅར་ཕོག་ཏུ་གྲོལ། གཏད་མེད་དུ་འདུག་པས་ཕྱོགས་
བྲལ་དུ་གྲོལ། མ་སྤངས་རང་ཤར་དུ་འདུག་པས་མ་བཙལ་ལྷུན་གྲུབ་ཏུ་གྲོལ་བ་དང་
དགུའོ། །གཉིས་སུ་མེད་པར་ལྷུན་གྱིས་གྲུབ་པར་བསྟན་པ་ནི། སེམས་ཉིད་སངས་
རྒྱས་ཡིན་པས། མཚན་ཉིད་ཅིར་ཡང་སྣང་བ་དང་། ཡིན་ཅི་ཡང་མ་ཡིན་པས།
མཐུན་གང་དང་ཡང་མཐུན་པ་དང་། ལྡོག་པ་གང་ཡང་མི་ཚོལ་བས། མཐའ་གང་
ཡང་མ་ཐུག་པ་དང༌། ཕྱོགས་གར་ཡང་མ་ལྷུང་པས། དོན་གང་དུ་ཡང་མ་ངེས་པ་
དང་། མཐའ་བྲལ་འཛིན་མེད་དུ་གནས་པས། གཉིས་མེད་རང་གྲོལ་དུ་ཤར་བ་དང་།
དེ་ལྟར་གཉིས་མེད་རྟོགས་པའི་ཀློང་དུ་གྱུར་ནས། རང་བཞིན་ལྷུན་གྱིས་གྲུབ་པའི་
དུས་ན། གཞི་ངེས་མེད་ཀྱི་ལྟ་བ་ལྷུན་གྱིས་གྲུབ། མ་ཡེངས་གཉུག་མའི་བསྒོམ་པ་ལྷུན་
གྱིས་གྲུབ། རྒྱུན་དུ་འབྲལ་མེད་ཀྱི་སྤྱོད་པ་ལྷུན་གྱིས་གྲུབ། ཡེ་ཤེས་མངོན་གྱུར་གྱི་
འབྲས་བུ་ལྷུན་གྱིས་གྲུབ། ཟིལ་གྱིས་གནོན་པའི་ཉམས་སུ་ལྷུན་གྱིས་གྲུབ། སྐྱོན་གྱིས་
མ་གོས་པའི་རྟགས་སུ་ལྷུན་གྱིས་གྲུབ། དེ་ལ་མི་འགྱུར་བ་ནི་སངས་རྒྱས་ཀྱི་འབྲས་བུ་
ལྷུན་གྱིས་གྲུབ། ཞེས་བྱའོ། །ལྷུན་གྲུབ་རྒྱལ་པོ་ཞེས་འཇིགས་པ་མེད་པ་ཡིན། མཐར་
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐུག་འབྲས་བུ་གྲུབ་མཐའ་མེད། གྲུབ་པ་མེད་པས་ལྷུན་གྲུབ་མཆོག རྣམ་པར་རྟོག་པ་
ཅི་སྐྱེས་པ་ཐམས་ཅད། ཡེ་ཤེས་སུ་སྐྱེས་པས་ཡེ་ཤེས་ནི་འབྲས་བུའི་ཀློང་རྡོལ་བའོ། ། ཡེ་
གཤེན་གཙུག་ཕུད་ཀྱི་ཤེས་བྱ་གཅིག་ཆོད་ལ། གདམས་ངག་གཅིག་ཆོད་དུ་བསྟན་
པའོ། །ལུང་གི་ཡང་ཞུན་གསལ་བའི་སྒྲོན་མ་རྫོགས་སོ། །འདིས་ལི་ཤུ་སྟག་རིངས་ཀྱི་
སེམས་ཉིད་གྲོལ་བའོ། །གབ་རྒྱ། གསང་རྒྱ། སྦས་རྒྱ། ཤོར་རྒྱ། རྒྱ་རྒྱ་རྒྱ།
ss = །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །བོན་ཉིད་དབྱིངས་ཀྱི་ཡང་
ཞུན་གྱི་གདམས་ངག་འདི་ལ། དོན་རྣམ་པ་བཅུ་གསུམ་གྱིས་བསྟན་ཏེ། བོན་ཉིད་ཀྱི་
དབྱིངས་ཏེ་དུས་གསུམ་དུ་སྐྱེ་མ་མྱོང་བ་དང་གཅིག །བོན་ཉིད་ཀྱི་དབྱིངས་དེ་ཕྱོགས་
གང་དུ་ཡང་འགག་མ་མྱོང་བ་དང་གཉིས། བོན་ཉིད་ཀྱི་དབྱིངས་དེ་ངེས་པ་མེད་པར་
གནས་མ་མྱོང་བ་དང་གསུམ། བོན་ཉིད་ཀྱི་དབྱིངས་དེ་རྒྱུ་གང་ལས་མ་བྱུང་བ་དང་
བཞི། རྐྱེན་གང་ལས་མ་སྐྱེས་པ་དང་ལྔ། བོན་ཉིད་དབྱིངས་དེ་གཉན་པོ་གང་གིས་
ཀྱང་མི་འཇིག་པ་དང་དྲུག །བོན་ཉིད་ཀྱི་དབྱིངས་དེ་ཡེ་ཤེས་ཕྱོགས་མེད་དུ་འཆར་བ་
དང་བདུན། བོན་ཉིད་དབྱིངས་དེ་སྤྲུལ་པ་ཕྱོགས་མེད་དུ་འགྱེད་པ་དང་བརྒྱད། ཡོན་
ཏན་སྣ་ཚོགས་སུ་འབྱུང་བ་དང་དགུ། ཕྱི་ནང་གཉིས་སུ་མེད་པ་དང་བཅུ། ཚད་
གཟུང་འཛིན་ལས་འདས་པ་དང་བཅུ་གཅིག །རང་བཞིན་བརྟག་པར་དཀའ་བ་དང་
བཅུ་གཉིས། བོན་ཉིད་ཀྱི་དབྱིངས་དེ་དོན་འཕོ་འགྱུར་ཐམས་ཅད་བྲལ་བ་དང་བཅུ་
གསུམ་མོ། ། དེ་ལ་དང་པོ་བོན་ཉིད་ཀྱི་དབྱིངས་དེ། དུས་གསུམ་དུ་སྐྱེ་མ་མྱོང་ཞེས་
པ། རྒྱུ་དང་རྐྱེན་མེད་པས། འབྲས་བུ་བོན་གྱི་སྐུའི་དབྱིངས། གཉིས་པ་བོན་ཉིད་ཀྱི་
དབྱིངས་དེ། ཕྱོགས་གང་དུ་ཡང་འགག་མ་མྱོང་ཞེས་པ། ཅིར་ཡང་འཆར་བས་ལོངས་
སྤྱོད་རྫོགས་པའི་སྐུའི་དབྱིངས། གསུམ་པ་བོན་ཉིད་ཀྱི་དབྱིངས་དེ། ངེས་པ་མེད་
206

སེམས་སྡེ། ། ལུང་གི་ཡང་ཞུན།
པར་གནས་མ་མྱོང་ཞེས་པ། ཕྱོགས་གང་དུ་ཡང་ངེས་པ་མེད་པས། སྤྲུལ་པའི་སྐུ་ཡི་
དབྱིངས། བཞི་པ་བོན་ཉིད་དབྱིངས་དེ་རྒྱུ་གང་ལས་ཀྱང་མ་བྱུང་ཞེས་པ། རང་འབྱུང་
ཡིན་པས་ན། རང་འབྱུང་ཡེ་ཤེས་ཀྱི་དབྱིངས། ལྔ་པ་རྐྱེན་གང་ལས་ཀྱང་མ་སྐྱེས་པ་
ཞེས་པ། འདུས་བྱས་མ་ཡིན་པས། འདུས་མ་བྱས་པའི་དབྱིངས། དྲུག་པ་གཉེན་པོ་
ཆོམ་པ་ཞེས་པ། བོན་ཉིད་ཀྱི་དབྱིངས་དེ་འཕོ་འགྱུར་མེད་པས་ན། འཇིག་བྲལ་མེད་
པའི་དབྱིངས་སོ། །བདུན་པ་ཡེ་ཤེས་ཕྱོགས་མེད་དུ་འཆར་ཞེས་པ། ཕྱོགས་གཅིག་
ཏུ་རྒྱ་མ་ཆད་པས། ལྷུན་གྲུབ་ཀྱི་ཕྱོགས་གང་ཡང་མེད་པའི་དབྱིངས་སོ། །བརྒྱད་པ་
སྤྲུལ་པ་ཕྱོགས་མེད་དུ་འགྱེད་ཅེས་པ། སྣང་བ་སྣ་ཚོགས་སུ་འབྱུང་ཞིང་ཀུན་ལ་ཁྱབ་
པས་ན། ཐམས་ཅད་མཁྱེན་པའི་དབྱིངས་སོ། །དགུ་པ་ནི་ཡོན་ཏན་རྒྱུན་མི་འཆད་པ་
འབྱུང་ཞེས་པ། བོན་ཉིད་དབྱིངས་དེ་འཕེལ་གྲིབ་མེད་པས་ནི། ཡིད་བཞིན་གྱི་ནོར་
བུའི་དབྱིངས་སོ། །བཅུ་པ་ནི་ཕྱི་ནང་གཉིས་སུ་མེད་ཅེས་པ། སྒྲིབ་གཡོགས་དང་བྲལ་
བས། བོན་ཉིད་ཟང་ཐལ་གྱི་དབྱིངས་སོ། །བཅུ་གཅིག་པ་ཚད་བཟུང་བའི་ཡུལ་ལས་
འདས་ཤེས་པ། བོན་ཉིད་ཀྱི་དབྱིངས་དེ་ཕྱོགས་དང་རིས་མེད་པས། མུ་མཐའ་བྲལ་
བའི་དབྱིངས་སོ། །བཅུ་གཉིས་པ་རང་བཞིན་བརྟག་པ་དཀའ་ཞེས་པ། བོན་ཉིད་ཀྱི་
དབྱིངས་དེ། ཟབ་ཅིང་ཆ་འཕྲ་བའི་ཐིག་ལེ་ཉག་གཅིག་གི་དབྱིངས་སོ། །བཅུ་གསུམ་
པ་ནི་དོན་འཕོ་འགྱུར་དང་བྲལ་བས་ཞེས་པ། ཡེ་གདོད་མ་ནས་བོན་ཉིད་ཀྱི་དབྱིངས་
དེ། རང་བཞིན་ལྷུན་གྱིས་གྲུབ་པའོ། །བོན་ཉིད་ཀྱི་སྐུ་བདེ་བ་ཆེན་པོ་དེ་ལ། འཕོ་བ་
འགྱུར་བ་གང་དུ་ཡང་མེད་པའི་དབྱིངས་ཞེས་བྱའོ། །བོན་ཉིད་དབྱིངས་ཀྱི་ཡང་ཞུན་
གདམས་ངག །ཀུན་ཏུ་བཟང་པོའི་ཐུགས། ཡེ་གཤེན་གཙུག་ཕུད་ཀྱི་གདམས་ངག །
ཨ་དམ། ཨ་དམ། ལི་ཤི་སྟག་རིངས་ཀྱིས་སྦས་པ། ལས་ཅན་གཅིག་དང་འཕྲད་པར་
ཤོག །སྐhཐརལགརགྒསྐ༢
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༧ ཀུན་ཏུ་བཟང་པོ་རང་སེམས་བདེ་བའི་ངང་ལ་ཕྱག་འཚལ་ལོ། །གཞིའི་སྙིང་པོ་
རིག་པ་བྱང་ཆུབ་ཀྱི་སེམས། ཡང་དག་པར་རྫོགས་པ་སངས་རྒྱས་ཀྱི་ངོ་བོ། །རང་གི་
བྱང་ཆུབ་སེམས་ཀྱི་ཡང་ཞུན་ལ། མ་རྟོགས་པ་རྟོགས་པར་བྱ་བའི་གདམས་ངག་ནི།
རིག་པ་བྱང་ཆུབ་སེམས་ཀྱི་ངོ་བོ་དེ། རང་བཞིན་གདོད་ནས་སེམས་ཉིད་རྣམ་པར་
དག །མ་སྐྱེས་པའི་སེམས་ཉིད་འདི། སངས་རྒྱས་སྒམ་པོའི་སེམས་ཉིད་འདི་མ་མཛད།
སེམས་ཅན་སྒྲིན་པོས་སེམས་ཉིད་འདི་མ་བཅོས། ཚིག་དང་ཡི་གེས་བརྗོད་པའི་མཐའ་
ལས་འདས། བོན་རྣམས་ཀུན་གྱི་ངོ་བོ་བྱང་ཆུབ་སེམས་སུ་གནས། རིག་པ་བྱང་ཆུབ་
ཀྱི་བོན་ཉིད་དེ། དུས་གསུམ་ཀུན་ཏུ་མི་འགྱུར་བས། འགྱུར་བ་མེད་པའི་སྐུ་རུ་རིག །
དེ་ལས་རང་བཞིན་འདུ་འབྲལ་མེད་པས་སུ། བརྗོད་དུ་མེད་པས་གསུང་དུ་རིག །དེ་
ལ་གཉིས་འཛིན་གྱི་ཤེས་པ་མེད་པས། འཛིན་རྟོག་མེད་པའི་ཐུགས་སུ་རིག །ཡེ་ནས་
རང་ལ་རང་འབྱུང་བས། རང་འབྱུང་ཡེ་ཤེས་བྱ་བར་རིག དེ་ལ་རང་གིས་རང་རིག་
པས། རིག་པའི་ཡེ་ཤེས་བྱ་བར་རིག དེ་ལ་གཉིས་སུ་མེད་པས་སུ། ཐིག་ལེ་ཉག་གཅིག་
བྱ་བར་རིག སྐྱེ་བ་མེད་པའི་སེམས་ཉིད་འདི། འཆི་བ་བྱ་བ་མེད་པར་རིག ཡུལ་ལ་
མཚོན་དུ་མེད་པས་ན། བོན་གྱི་དབྱིངས་ཞེས་བྱ་བར་རིག དབྱིངས་དང་ཡེ་ཤེས་
གཉིས་མེད་པས། གཉིས་མེད་བོན་གྱི་སྐུ་རུ་རིག བོན་རྣམས་ཐམས་ཅད་ཀུན་རྫོགས་
པས། ལོངས་སྤྱོད་རྫོགས་པའི་སྐུ་རུ་རིག སྐྱེ་མེད་ངང་ལ་ཐམས་ཅད་སྐྱེས། ཅིར་ཡང་
སྤྲུལ་པའི་སྐུ་རུ་རིག །ཉིད་ལ་ཉིད་ཀྱི་རང་སེམས་ལ། རིག་པ་སེམས་ཉིད་བྱ་བར་
རིག །རིག་པ་སེམས་ཀྱི་བོན་ཉིད་དེ། སེམས་ལ་ངོ་བོ་མེད་པས་ན། གཟུགས་དང་བྱེ་
བྲག་མེད་པར་རིག སེམས་ལ་ཁ་དོག་མེད་པས་ན། དཀར་དམར་བྱེ་བྲག་མེད་པར་
རིག །སེམས་ལ་སྐྱེ་འགག་མེད་པས་ན། རྟག་ཆད་གཉིས་སུ་མེད་པར་རིག །མ་འགག་
སྣ་ཚོགས་ཤར་བས་ན། ཐ་སྙད་མཚོན་དུ་མེད་པར་རིག །རིག་པ་སེམས་ཀྱི་བོན་ཉིད་
298

སེམས་སྡེ། ལུང་གི་ཡང་ཞུན།
དེ། རང་བཞིན་ལྷུན་གྱིས་གྲུབ་པར་རིག ཕྱོགས་ལྷུང་རྒྱ་ཆད་མེད་པར་རིག །དོན་
ལ་འགྱུར་ལྡོག་མེད་པར་རིག །ལྟ་བ་སྤང་བླང་མེད་པར་རིག །སྤྱོད་པ་བླང་དོར་
མེད་པར་རིག །བསྒོམ་པ་དམིགས་གཏད་མེད་པར་རིག །འབྲས་བུ་བླང་ཐོབ་མེད་
པར་རིག ། ས་ལ་སྦྱང་དུ་མེད་པར་རིག །ལམ་ལ་བགྲོད་དུ་མེད་པར་རིག །གནས་ལ་
མཐོ་དམན་མེད་པར་རིག །བྱུང་ས་མེད་པས་གནས་ས་མེད་པར་རིག །འཁོར་འདས་
གཉིས་སུ་མེད་པ་བོན་གྱི་དབྱིངས་སུ་རིག །སེམས་ལ་སྲོག་མེད་བསད་དུ་མེད་པར་
།དེ་ལྟར་ཡིན་
རིག །རང་སེམས་སངས་རྒྱས་བོན་སྐུ་སྟེ་སངས་རྒྱས་ཡིན་པར་རིག 
པའི་དོན་རིག་ན། སངས་རྒྱས་གཞན་ནས་བཙལ་དུ་མེད་པར་རིག །སེམས་ལ་བལྟ་
རུ་མེད་དེ་ཅིར་ཡང་མཐོང་བར་རིག །དེ་ལྟར་རིག་ཅིང་རྟོགས་ན་ཐམས་ཅད་རྟོགས།
དེ་ལྟར་སེམས་ཉིད་དོན་རྟོགས་ན། ངང་ལ་ངང་གིས་བཞག་པར་བྱ། མན་ངག་རིག་
པ་སེམས་ཀྱི་ཡང་ཞུན། ལི་ཤུ་སྟག་རིངས་ཀྱི་སེམས་ཉིད་བཀྲོལ་བ། ལས་ཅན་གཅིག་
དང་འཕྲད་པར་ཤོག །རྒྱ་རྒྱ། གབ་རྒྱ། གསང་རྒྱ། སྦས་རྒྱ། ཤོར་རྒྱ། ཟོལ BH
ལྷོ་བྲག་ཁོམ་མཐིང་གི་གཏེར་མ། ལྷ་རྗེ་གཞོད་སྟོན་གྱི་དངོས་གྲུབ། དེ་ནས་རིམ་གྱི་
བདག་ལའོ། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སེམས་དོན་བཅུའི་
གདམས་ངག་ལ། སྤྱིར་བོན་ཐམས་ཅད་ཀྱི་རྩ་བ་བྱང་ཆུབ་ཀྱི་སེམས་སུ་འདུས་ཏེ། དེ་
ལ་སེམས་དོན་བཅུའི་བསྟན་ཏེ། ཐིག་ལེ་གཅིག་ལས་མེད་པས་ན། དབྱེ་ཡིས་མི་ཕྱེད་
བསྲེས་པས་འདྲེས་པ་མེད། བཅུ་པོ་གང་ཞེ་ན། དང་པོ་སེམས་ཀྱི་རང་བཞིན་བསྟན་
པ་དང་། གཉིས་པ་སེམས་ཀྱི་མཚན་ཉིད་བསྟན་པ་དང༌། གསུམ་པ་སེམས་ཀྱི་ཡུལ་
བསྟན་པ་དང༌། བཞི་པ་སེམས་ཀྱི་འཁོར་བསྟན་པ་དང་། ལྔ་པ་སེམས་ཀྱི་རྣམ་
གྲངས་བསྟན་པ་དང༌། དྲུག་པ་སེམས་ཀྱི་རྩལ་བསྟན་པ་དང་། བདུན་པ་སེམས་ཀྱི་
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡོན་ཏན་བསྟན་པ་དང༌། བརྒྱད་པ་སེམས་ཀྱི་སྐྱོན་བསྟན་པ་དང་། དགུ་པ་སེམས་
ཀྱི་གོལ་ས་བསྟན་པ་དང་། བཅུ་པ་སེམས་ཀྱི་བཞག་པ་བསྟན་པ་དང་བཅུའོ། །དེ་
ལྟར་བཅུ་ནི་མདོར་རྩའོ། །ད་ནི་རྒྱས་པར་བསྟན་པ་ནི། དང་པོ་སེམས་ཀྱི་རང་བཞིན་
བསྟན་པ་ནི། སེམས་ཀྱི་རང་བཞིན་སེམས་དེ་ཐོག་མ་ཡེ་ནས་རང་བཞིན་གྱིས་གནས།
རྒྱུ་ལས་མ་སྐྱེས་ན་སེམས་ཀྱི་རང་བཞིན་ནོ། །གཉིས་པ་སེམས་ཀྱི་མཚན་ཉིད་བསྟན་
པ་ནི། སེམས་ལ་ཁ་དོག་དང་དབྱིབས་མེད་དེ། སྟོང་པའི་རང་བཞིན་དུ་གནས་པ་
ན། སེམས་ཀྱི་མཚན་ཉིད་དོ། །གསུམ་པ་སེམས་ཀྱི་ཡུལ་བསྟན་པ་ནི། སེམས་དེ་གང་
དུ་ཡང་མི་དམིགས་པ་ཆེན་པོའི་ངང་ལ་གནས་ཏེ། སེམས་ཀྱི་ཡུལ་ཞེས་བྱའོ། །བཞི་
པ་སེམས་ཀྱི་འཁོར་བསྟན་པ་ནི། ཀུན་ཏུ་འགྲོ་བ་དྲུག་གམ་དབང་པོ་ལྔ་ནི། སེམས་ཀྱི་
འཁོར་ཞེས་བྱའོ། ། ལྔ་པ་སེམས་ཀྱི་རྣམ་གྲངས་བསྟན་པ་ནི། རྣམ་ཤེས་ཚོགས་བརྒྱད་
ནི་སེམས་ཀྱི་རྣམ་གྲངས་ཞེས་བྱའོ། །དྲུག་པ་སེམས་ཀྱི་རྩལ་བསྟན་པ་ནི། བླ་ན་མེད་
པའི་བྱང་ཆུབ་སེམས་ནི་སེམས་ཀྱི་རྩལ་ཞེས་བྱའོ། །བདུན་པ་སེམས་ཀྱི་ཡོན་ཏན་
བསྟན་པ་ནི། ཡེ་ཤེས་རྣམ་པ་ལྔ་ནི་སེམས་ཀྱི་ཡོན་ཏན་ཞེས་བྱའོ། །བརྒྱད་པ་སེམས་
ཀྱི་སྐྱོན་བསྟན་པ་ནི། དུག་རྣམ་པ་ལྔ་ནི་སེམས་ཀྱི་སྐྱོན་ཞེས་བྱའོ། །དགུ་པ་སེམས་ཀྱི་
གོལ་ས་བསྟན་པ་ནི། མ་རིག་མ་རྟོགས་འཁྲུལ་པ་ན། སེམས་ཀྱི་གོལ་ས་ཞེས་བྱའོ། །
བཅུ་པ་སེམས་ཀྱི་བཞག་ས་བསྟན་པ་ནི། མ་བཅོས་པ་མཉམ་པ་ཆེན་པོའི་ངང་དུ་
བཞག་པ་ན། སེམས་ཀྱི་བཞག་ས་བསྟན་པ་ཞེས་བྱའོ། །མི་འགྱུར་བའི་དབྱིངས་ཉིད་
དུ། མ་བཅོས་པའི་བོན་ཉིད་ཀྱི་མ་ཡེངས་པའི་སེམས་ཉིད་ལ་བཞག །དེ་ལྟར་གནས་
པའི་ཐིག་ལེ་གཅིག་ལ་འདུས་ཞེས་བྱའོ། །སེམས་ལ་ལྟ་རུ་མེད་དེ་ཅི་ཡང་མཐོང་། དེ་
ལྟར་སེམས་ཀྱི་དོན་རྟོགས་ན་སངས་རྒྱས་ཀྱི་འབྲས་བུ་ཐོབ་པར་འགྱུར། སེམས་དོན་
བཅུའི་གདམས་ངག་བསྟན་པ། ལས་ཅན་གཅིག་དང་འཕྲད་པར་ཤོག ། ལི་ཤུ་སྟག་
300

སེམས་སྡེ། ལུང་གི་ཡང་ཞུན།
རིངས་ཀྱི་སེམས་ཉིད་བཀྲོལ་བའོ། །རྒྱ་རྒྱ གབ་རྒྱ། གསང་རྒྱ། སྦས་རྒྱ། ཤོར་རྒྱ B
༧ ཀུན་ཏུ་བཟང་པོ་རང་སེམས་བདེ་བའི་ངང་ལ་ཕྱག་འཚལ་ལོ། །གཡུང་དྲུང་གི་
གཟེར་བུ་དྲུག་གི་མན་ངག་ལ། དེ་ལ་ཕྱི་ཡི་མན་ངག་དང་། ནང་གི་མན་ངག་དང་།
གསང་བའི་མན་ངག་དང་གསུམ་མོ། །དེ་ལ་ཕྱི་ཡི་མན་ངག་ལ་དྲུག་སྟེ། དེ་ལྟར་ཡིད་
ཆེས་ཤིང་ཐག་ཆོད་པའི་བླ་མ་དེས། བློ་བདེ་བའི་བོན་རྣམ་པ་དྲུག་གི་དགོངས་པས།
གནད་དུ་བཟུང་བ་ནི། སྤྱིར་བོན་དེ་དག་ཐམས་ཅད་ཀྱི་མདོ་གང་དུ་བསྡུས་པ་དང་
གཅིག །བོན་ཐམས་ཅད་གནད་གར་བཀྲོལ་བ་དང་གཉིས། ཕུགས་ཐག་གར་བཅད་
པ་དང་གསུམ། འགག་གང་དུ་བསྡམ་པ་དང་བཞི། འགྲོ་ས་གང་དུ་བཏང་བ་དང་
ལྔ། བཞག་པ་གང་དུ་བཞག་པ་དང་དྲུག་གོ །ནང་གི་མན་ངག་ནི་དྲུག་སྟེ། དེ་ལྟར་
རྟོགས་པའི་བླ་མ་དེས། བོན་ཐམས་ཅད་ཀྱི་མདོ་ནི། སེམས་ཉིད་ཐིག་ལེ་ཉག་གཅིག་
ལ་བསྡུའོ། །བོན་དེ་དག་ཐམས་ཅད་ཀྱི་གནད་གར་བཀྲོལ་ན། གནད་ནི་འཁོར་བ་
དང་མྱ་ངན་ལས་འདས་པ་གཉིས་མེད་དུ་བཀྲོལ་བ་དང་གཉིས། བོན་དེ་དག་ཐམས་
ཅད་ཀྱི་ཕུགས་ཐག་ནི། ད་ལྟར་གྱི་སྣང་བ་འདི་ལ་བཅད་པ་དང་གསུམ། བོན་དེ་
དག་ཐམས་ཅད་ཀྱི་འགག་གང་དུ་བསྡུ་ན། འགག་རྩ་བ་མེད་པར་བསྡམ་པ་དང་
བཞི། བོན་དེ་དག་ཐམས་ཅད་ཀྱི་གཏད་ས་དང་འགྲོ་ས་ནི། བོན་ཉིད་ཀྱི་དབྱིངས་སུ་
བཏང་བ་དང་ལྔ། བོན་དེ་དག་ཐམས་ཅད་བཞག་ས་ནི། ངང་ལ་ངང་གིས་མ་གཡོས་
པར་བཞག་པ་དང་དྲུག་གོ །གསང་བ་ལྟར་བཤད་པ་ནི། བོན་དེ་དག་ཐམས་ཅད་ཀྱི་
མདོ་སེམས་ཉིད་ཐིག་ལེ་ཉག་གཅིག་ཏུ་བསྡུས་པས། རང་གི་སེམས་ཉིད་དེ་ཁྱབ་ཅིང་
བདལ་པར་གནས་པས། སུས་ཀྱང་འགྲན་གྱི་ཟླ་མེད་པས། ཁྱབ་བདལ་འུབ་ཆུབ་
དགོངས་པས་གཡུང་དྲུང་གི་གཟེར་ཞེས་བྱའོ། །གཉིས་པ་གནད་གར་བཀྲོལ་བ་ནི།
འཁོར་བ་དང་མྱ་ངན་ལས་འདས་པ་གཉིས་སུ་མེད་པར་བཀྲོལ་བས། དེས་ནི་གང་
301

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་ཡང་བླང་དོར་དགག་བསྒྲུབ་གཉིས་འཛིན་གྱི་རྩོལ་བ་མེད་པས། བོན་ཉིད་མཉམ་
ཉིད་གཡུང་དྲུང་གི་གཟེར་རོ། །གསུམ་པ་ཕུགས་ཐག་གང་དུ་བཅད་པ་ནི། ད་ལྟར་གྱི་
སྣང་བ་ལ་བཅད་པས། དེ་ནི་སྐྱེ་ཤི་འཕོ་འགྱུར་མེད་པར་ཐག་བཅད་དེ། དུས་ཕྱི་མ་
ལ་ནི་འབྲས་བུ་ཐོབ་ཏུ་རེ་བ་དང་། མ་ཐོབ་ཏུ་དོགས་པའི་གོལ་ས་གཅིག་ཏུ་ཆོད་པས།
དེ་ནི་རྟོགས་པ་མངོན་གྱུར་འབྲས་བུ་གཡུང་དྲུང་གི་གཟེར་རོ། །བཞི་པ་ནི་བོན་ཐམས་
ཅད་འགག་གང་དུ་བསྡུ་ན། བྱ་བ་དང་རྩོལ་བ་མེད་པར་བསྡོམ། བོན་ཐམས་ཅད་
ཀྱི་ཐེག་པ་སོ་སོའི་རྩོལ་བས་སྡུག་བསྔལ་དང་བྲལ་བས། བྱ་རྩལ་དང་བྲལ་བས་ན་
གཡུང་དྲུང་གི་གཟེར་ཞེས་བྱའོ། ། ལྔ་པ་ནི་བོན་གྱི་འགྲོ་ས་གང་དུ་བཏང་བ་ནི། འགྲོ་
ས་བོན་གྱི་དབྱིངས་སུ་བཏང་བས། ལམ་ལོག་པར་མི་འགྲོ་ལ་འཁོར་བར་མི་ལྟུང་ལ་
མི་འཁྱམས་པས། ཉམས་ང་མེད་པའི་ལྟ་བ་གཡུང་དྲུང་གི་གཟེར་ཞེས་བྱ་བའོ། །དྲུག་
པ་བོན་ཉིད་དུ་བཞག་པ་ནི། ངང་ལ་ངང་གིས་མ་གཡོས་པར་བཞག་པས། གང་ལ་
ཡང་འཕོ་འགྱུར་མེད་དེ། འཕོ་འགྱུར་མེད་པ་གཡུང་དྲུང་གི་གཟེར་ཞེས་བྱའོ། །ཞེས་
གཟེར་བུ་དྲུག་གི་བོན་ཉིད་དུ་མཉམ་པ་ཉིད་ཀྱི་གདམས་ངག་གསལ་བར་བསྟན་
པའོ། །ལི་ཤུ་སྟག་རིངས་ཀྱིས་སྦས་སོ། ། ལས་ཅན་གཅིག་དང་འཕྲད་པར་ཤོག །ཨུ་
ཡ་ཁ་ཐམ། གསང་རྒྱ། ཟབ་རྒྱ། རྒྱ་རྒྱ་རྒྱ། +++ སྦས་རྒྱ གཙཙ++ད༢5
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །རང་སེམས་མདོ་དྲུག་
དགྲོལ་བའི་མན་ངག་ལ དེ་ལ་བོན་གྱི་སྐུའི་མདོ་དང་གཅིག །བོན་གྱི་དབྱིངས་ཀྱི་
མདོ་དང་གཉིས། བོན་ཉིད་ཅེས་ཀྱི་མདོ་དང་གསུམ། རང་འབྱུང་ཡེ་ཤེས་ཀྱི་མདོ་
དང་བཞི། བྱང་ཆུབ་སེམས་ཀྱི་མདོ་དང་ལྔ། རྣམ་པ་ཐམས་ཅད་མཁྱེན་པའི་མདོ་
དང་དྲུག་གོ ། དེ་ལ་བོན་གྱི་སྐུའི་མདོ་ཞེས་པ། སེམས་ཉིད་ཐམས་ཅད་ཀྱི་ངོ་བོ་ཉིད་
དུ་གནས་པས། བདག་ཉིད་ཆེན་པོ་དེ། བོན་སྐུ་ཞེས་བྱ་བའི་མདོ་ཞེས་བྱའོ། །བོན་
302

སེམས་སྡེ། ལུང་གི་ཡང་ཞུན།
གྱི་དབྱིངས་ཀྱི་མདོ་ཞེས་པ། སེམས་ཉིད་མུ་མཐའ་བྲལ་ཞིང་། ཁྱབ་བདལ་ཆེན་པོར་
གནས་པས། བོན་གྱི་དབྱིངས་ཀྱི་མདོ་ཞེས་བྱའོ། །བོན་ཉིད་ཀྱི་མདོ་ཞེས་པ། སྣང་
ཞིང་སྲིད་པའི་བོན་ཐམས་ཅད། སེམས་ལས་མི་འགྱུར་བས། བོན་ཉིད་ཀྱི་མདོ་ཞེས་
བྱའོ། །རང་འབྱུང་ཡེ་ཤེས་ཀྱི་མདོ་ཞེས་པ། རང་ལ་བཟུང་འཛིན་མེད་ཅིང་། ཐམས་
ཅད་དུ་མ་སྒྲིབ་པར་རང་གསལ་བར་གནས་པས། རང་འབྱུང་ཡེ་ཤེས་ཀྱི་མདོ་ཞེས་
བྱའོ། །བྱང་ཆུབ་སེམས་ཀྱི་མདོ་ཞེས་པ། བྱང་ཆུབ་སེམས་ལ་ཕྱོགས་དང་ཡུལ་མེད་
པར་རིག་ཅིང་ཤེས་པས། བྱང་ཆུབ་སེམས་ཀྱི་མདོ་ཞེས་བྱའོ། །རྣམ་པ་ཐམས་ཅད་
མཁྱེན་པའི་མདོ་ཞེས་པ། སྣང་སྲིད་སེམས་སུ་མཁྱེན་པས། ཕྱོགས་དང་རིས་མེད། ཁ་
དོག་དང་དབྱིབས་མེད་པར་མཁྱེན་པས། རྣམ་པ་ཐམས་ཅད་མཁྱེན་པའི་མདོ་ཞེས་
བྱའོ། །དེ་ལྟར་མདོ་དྲུག་གཏན་ལ་ཕབ་ཙམ་ན། སེམས་ཉིད་སྐྱེ་མེད་བོན་ཉིད་ལས།
ཡུལ་ནི་བོན་ཉིད་དུ་བསྒོམ་མི་དགོས། སེམས་ཡེ་ཤེས་སུ་སྦྱོང་མི་དགོས། འབྲས་བུ་
བློས་བྱས་སུ་བསྒྲུབ་མི་དགོས། རང་བཞིན་བོན་ཉིད་བདལ་ཁྱབ་ཆེན་པོ་ལས། རྣམ་
པ་སྣ་ཚོགས་སྐྱེ་བ་མེད། བོན་གྱི་སྙིང་པོ་རང་འབྱུང་ཡེ་ཤེས་ལས། འབྲས་བུ་བཙལ་དུ་
མེད་པ་བོན་གྱི་སྐུ་ཞེས་བྱའོ། །རང་སེམས་མདོ་དྲུག །རྒྱ་རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །མཉམ་པ་ཉིད་ཀྱི་གདམས་
ངག་ལ། དཔེ་ནི་ནམ་མཁའ་དང་འདྲ་སྟེ། དོན་དེ་ལྟ་བུའི་བོན་ཉིད་དེ་ཡང་། འཕོ་
བ་དང་འགྱུར་བ་མེད་དེ། རྟགས་སེམས་ཉིད་གནད་དུ་སྐྱོལ་བ་འདི་ལ། དོན་རྣམ་པ་
དྲུག་གིས་བསྟན་ཏེ། དེ་གང་ཞེ་ན། མངལ་ཁ་སྟོང་པར་བཞག་པ་དང་གཅིག བག་
ཆགས་གཏན་ནས་སྤངས་པ་དང་གཉིས། རྣམ་སྨིན་སྤྱི་ནས་བྱུང་བ་དང་གསུམ། སྐྱེ་
ཤི་རྩ་བ་ནས་བཅད་པ་དང་བཞི། སྐྱེ་རྒས་ལས་ཀྱི་ཆགས་པ་དང་ལྔ། རྒྱུ་དྲུག་ལམ་དུ་
ལྡོག་པ་དང་དྲུག་གོ །དེ་ཡང་དང་པོ་རིག་པ་བྱང་ཆུབ་ཀྱི་སེམས་དེ། དེ་ནམ་མཁའི་
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ངོགས་བཞིན་དུ། རྒྱ་མ་ཆད་པར་གནས་པས། སྐུ་གསུམ་གྱི་ངང་དུ་གྲོལ་བས་ད་ཕྱིན་
ཆད་དུ། བྱང་ཆུབ་སེམས་དཀར་དམར་གྱི་ས་བོན་ལ། ཀུན་གཞིའི་གཟུགས་ཀྱི་ཕུང་
པོ་མི་ལེན་པས། མངལ་ཁ་སྟོང་པར་བཞག་པས་ནི། མངལ་ཁ་མི་འགྲིམ་མོ། །གཉིས་
པ་བག་ཆགས་གཏན་ནས་སྤོང་བ་ནི། བོན་ཉིད་དེ་སྔ་ཕྱི་ཐོག་མཐའ་མེད་པས་ན། རྒྱུ་
འབྲས་གཉིས་ལ་ལོང་མི་འདོགས་ཏེ། བག་ཆགས་གཏན་ནས་སྤང་ཞེས་བྱའོ། །གསུམ་
པ་ནི་རྣམ་སྨིན་སྤྱི་ནས་འབྱུང་བ་ནི། ཀུན་གཞིའི་བག་ཆགས་ས་བོན་བཟང་ངན་
བསགས་པའི་གནས་མེད་པས། ཀུན་གཞིའི་གཏན་སྤང་སྟེ། འཁོར་བ་དང་མྱ་ངན་
ལས་འདས་པ་གཉིས་སུ་མེད་པས། རྒྱུ་དྲུག་ཏུ་མི་འཁོར་ཞིང་ལུས་མི་ལེན་པས། རྣམ་
སྨིན་སྤྱི་ནས་འབྱུང་བའོ། །བཞི་པ་སྐྱེ་ཤི་རྩད་ནས་བཅད་པ་ནི། རང་འབྱུང་སེམས་
ཉིད་དེ་ལ་སྐྱེ་ཤི་འཕོ་འགྱུར་མེད་པས། སྐྱེ་ཤི་རྩད་ནས་ཆོད་དེ་ཕྱིས་མི་སྐྱེ་བའོ། ། ལྔ་
པ་ནི་འཁོར་འདས་ཀྱི་བོན་ཐམས་ཅད་གཞི་མེད་པས་ན། རྟེན་མེད་པ་དང་འབྱུང་
བ་མེད་པས། ལས་ཀྱི་སྐྱེ་རྒས་སྣ་ཚོགས་ནི། ཕྱིས་མི་སྐྱེ་བའོ། །དྲུག་པ་ནི་རྒྱུ་དྲུག་ལམ་
ནས་ལྡོག་ཅེས་པ་ནི། ཚོགས་དྲུག་ཡུལ་དུ་མི་བཅད་པས། རྒྱུ་དྲུག་ལམ་ནས་ལྡོག་སྟེ།
འཁོར་བར་མི་འཁྱམ་མོ། །དེ་བཞི་ནི་འཁོར་འདས་གང་ལ་ཡང་། དབྱེ་བསལ་དང་
བླང་དོར་མེད་པས། གཉིས་མེད་དུ་རྟོགས་ནས་ཐིག་ལེ་ཉག་གཅིག་ཏུ་སངས་རྒྱས།
དེ་ཡི་དོན་ལ་འཕོ་བ་དང་འགྱུར་བ་མེད་པས། སྐྱེ་ཤི་འཕོ་འགྱུར་ལ་ཉམས་མི་ང་བའི་
གདམས་ངག་སྔ་མ་དང༌། ཕྱི་མ་དང་ཐོག་མཐའ་བྲལ་བའི་གདམས་ངག །དེ་ལས་
གོལ་ས་གཞན་ན་མེད་པས། འགྲོ་ས་དང་གྲོལ་ས་བསྟན་པའི་གདམས་ངག །ཅེས་
བྱ་སྟེ། བདེ་བ་ཆེན་པོ་འབྱམས་པའི་ལམ་ལས་འགྲོ་བ་རྣམས་ཀྱི་ལམ་ཆེན་པོ། ནམ་
མཁའི་དབྱིངས་ཞེས་བྱ་བ་ལ། དོན་དེ་ལྟ་བུ་གཅིག་ཁོག་ཏུ་ཆུད་དམ་རྟོགས་ན། སྐྱེ་ཤི་
དང་འཕོ་འགྱུར་ལ་ཉམས་མི་ང་བ་ཞེས་བྱའོ། མཉམ་པ་ཉིད་ཀྱི་གདམས་ངག་ཨུ་ཡ་
304

སེམས་སྡེ། ལུང་གི་ཡང་ཞུན།
ཁ་ཐམ། ལི་ཤུ་སྟག་རིངས་ཀྱི་གདམས་པ་རྒྱ་རྒྱ། ༩ཁོགཔྤཐཾབོ+++
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །དོན་ལྔ་གཏན་ཚིགས་
དང་དྲུག་གི་གདམས་ངག་ལ། དེ་ལ་དོན་ལྔ་ནི། ལྟ་བ་སྤང་བླང་མེད་པའི་དོན་དང་
གཅིག །བསྒོམ་པ་དམིགས་གཏད་མེད་པའི་དོན་དང་གཉིས། སྤྱོད་པ་བླང་དོར་མེད་
པའི་དོན་དང་གསུམ། དགོངས་པ་དགག་སྒྲུབ་མེད་པའི་དོན་དང་བཞི། འབྲས་བུ་
སྤང་ཐོབ་མེད་པའི་དོན་དང་ལྔའོ། །དེ་ཡི་གཏན་ཚིགས་ནི། དབྱིངས་སྐྱེ་འགག་མེད་
པའི་རང་བཞིན་དེ་ལྷུན་གྱིས་གྲུབ་པའི་ཡེ་ཤེས་རིག་པ་བྱང་ཆུབ་ཀྱི་སེམས་དེ། ཡོད་
མེད་གཉིས་སུ་མ་གྲུབ་པས། སེམས་དེ་མ་བཅོས་ངང་ལ་རང་བཞིན་བཞག །ཡང་
དག་པའི་ངོ་བོ་ལ། སེམས་དེ་ཅིར་ཡང་མ་གྲུབ་པས། བོན་ཉིད་ཀྱི་སྐུ་ཡིན་པའི་གཏན་
ཚིགས་དང་། སེམས་དེ་སྣ་ཚོགས་སུ་གསལ་བས་ན། ལོངས་སྤྱོད་རྫོགས་པའི་སྐུ་ཡིན་
པའི་གཏན་ཚིགས་དང༌། མ་འགག་སྟེ་འོད་སྣ་ཚོགས་གསལ་བ་དེ་ཉིད། གང་གི་
ཕྱོགས་སུ་གསལ་བས་ན། སྤྲུལ་པའི་སྐུ་ཡིན་པའི་གཏན་ཚིགས་སོ། ། དེ་གསུམ་གྱིས་
རིམ་པ་དེ་ཡང་ནི། སྐུ་དང་ཡེ་ཤེས་ཡིན་པའི་གཏན་ཚིགས་དང་། ཞལ་ནས་སྒྲ་དྲག་
པོ་གསུངས་པ་ནི། གསུང་ཡིན་པའི་གཏན་ཚིགས་དང་། དེ་གཉིས་སུ་དབྱེར་མེད་
པས་ན། ཐམས་ཅད་ཐུགས་ཡིན་པས་གཏན་ཚིགས་སོ། །རང་སེམས་དེ་ལྟར་རྟོགས་
པར་ཐག་ཆོད་ནས། ལྟ་བ་སྤང་བླང་མེད་པའི་གཏན་ཚིགས་ཡིན། ལྟ་བ་དེ་ལ་མ་
ཡེངས་ན། བསྒོམ་པ་དམིགས་གཏད་མེད་པའི་གཏན་ཚིགས་ཡིན། ལྟ་བསྒོམ་དེ་
གཉིས་ལ་ནི། འདི་བཟང་འདི་ངན་མེད་པ་ནི། བླང་དོར་མེད་པ་སྤྱོད་པའི་གཏན་
ཚིགས་ཡིན། བླང་དོར་མེད་པའི་ངང་ལ་བཞག་པ་ནི། དགོངས་པ་དགག་སྒྲུབ་མེད་
པའི་གཏན་ཚིགས་ཡིན། དེ་ལས་གཞན་དུ་འགྲོ་ས་མེད་པ་ནི། འབྲས་བུ་སྤངས་ཐོབ་
མེད་པའི་གཏན་ཚིགས་ཡིན་ནོ། །རང་སེམས་ཡེ་ནས་གནས་པ་ནི། ཡེ་ནས་རང་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འབྱུང་དོན་གྱི་སངས་རྒྱས་ཡིན། དེ་ལྟར་ཤེས་ན། ཅི་བྱེད་ཅི་སྤྱོད་ཅི་བསམ་ཡང་། རང་
གི་སེམས་ཉིད་ལས་མ་འདས་པ་ཤེས་ན། ཡེངས་སུ་སྐད་ཅིག་ཙམ་ཡང་མེད། ཡང་
དག་པའི་ངོས་བཟུང་ནི། བསམ་དུ་རྡུལ་ཕྲ་རབ་ཙམ་ཡང་མེད། དེ་ལྟར་ཤེས་ན་རྣམ་
པར་རྟོག་པ་ལ་སྐྱོན་དུ་མི་བཟུང༌། གང་ལ་ཡང་ཡིན་པར་མི་བཟུང༌། རྣམ་པར་རྟོག་
པ་དེ་ཐོག་མ་གང་ནས་ཀྱང་མ་ཡོང༌། ད་ལྟར་གང་ན་ཡང་མི་གནས། ཐ་མ་གར་
ཡང་མ་སོང་། རྣམ་པར་རྟོག་པ་ཐམས་ཅད་བོན་ཉིད་ཡིན་པར་ཤེས་ན། འདས་
པའི་སངས་རྒྱས་དང་། སླད་ཀྱི་འབྱོན་པའི་སངས་རྒྱས་དང༌། ད་ལྟར་གྱི་སངས་རྒྱས་
དང༌། གསུམ་ཀ་རང་གི་སེམས་ལས་འདུས་པས་ན། དེ་ལྟར་ཤེས་ན་བོན་ཉིད་ཀྱི་
དབྱིངས་དེ། གཞན་ནས་བཙལ་བ་མ་ཡིན་ཏེ། སྐུ་དང་ཡེ་ཤེས་ལྷུན་གྱིས་གྲུབ། མན་
ངག་དེ་ལྟར་ཤེས་པས་ན་ཆུ་ལ་ཆུ་བཞག་ཡིན། མར་ལ་མར་བཞག་ཡིན། ཀུན་ཏུ་
བཟང་པོའི་ཐུགས། ཡེ་གཤེན་གཙུག་ཕུད་ཀྱི་མན་ངག །དོན་ལྔ་གཏན་ཚིགས་དང་
དྲུག་གི་མན་ངག ། ཨ་དམ། ཨ་དམ་གབ་རྒྱ། གསང་རྒྱ། སྦས་རྒྱ། +- wས༔
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །རང་གྲོལ་སེམས་ཀྱི་ལུང་
གི་དཔེ་དྲུག་གི་གདམས་ངག་བསྟན་པ་ནི། བོན་ཉིད་ལ་དངོས་པོ་མི་དགོས་པ་དང་
གཅིག །དབང་པོ་ཡུལ་ལ་རོལ་པ་དང་གཉིས། རྣམ་རྟོག་ཡེ་ཤེས་སུ་གསལ་བ་དང་
གསུམ། མཉམ་བཞག་དང་རྗེས་ཐོབ་གཉིས་སུ་མེད་པ་དང་བཞི། ཐམས་ཅད་མ་
ཡིན་པ་མེད་པ་དང་ལྔ། ཡུལ་སེམས་གཉིས་སུ་མེད་པར་གསལ་བ་དང་དྲུག །དེ་ལ་
བོན་ཉིད་ལ་དངོས་པོ་མི་དགོས་ཞེས་པ། མ་སྤངས་གྲོལ་བ་ནི། ཁྱུང་སྒོ་ངར་འདབ་
གཤོག་རྒྱས་དང་འདྲ་བས། ལྷུན་གྱིས་གྲུབ་པའོ། །དབང་པོ་ཡུལ་ལ་རོལ་ཞེས་པ།
དབང་པོ་དེ་ནི་བོན་ཉིད་དུ་གསལ་བས་ན། དབང་པོ་ཡུལ་དྲུག་ཏུ་འགགས་མི་དགོས་
པས། རིན་པོ་ཆེ་གསེར་གླིང་དུ་ཕྱིན་པ་དང་འདྲའོ། །རྣམ་རྟོག་ཡེ་ཤེས་སུ་གསལ་ལ་
306

སེམས་སྡེ། ལུང་གི་ཡང་ཞུན།
ཞེས་པས། རྟོག་པ་འགགས་མི་དགོས་ཏེ། མེ་འབར་བ་ལ་ཤིང་སྐམ་པོ་བསྣན་པ་
དང་འདྲའོ། །མཉམ་བཞག་རྗེས་ཐོབ་གཉིས་སུ་མེད་ཅེས་པ། མཉམ་པ་ལ་བཞག་ཏུ་
མེད་དེ། བྱ་ནམ་མཁའ་ལ་གནས་པ་དང་འདྲ། ཐམས་ཅད་མ་ཡིན་པ་མེད་པ་ཞེས་
པ། ཉོན་མོངས་དང་སྒྲིབ་པ་སྦྱང་དུ་མེད་དེ། ཉི་མའི་སྙིང་པོ་ལ་མུན་པའི་གཞི་མེད་
པ་དང་འདྲའོ། །ཡུལ་སེམས་གཉིས་སུ་མེད་པར་གསལ་ཞེས་པ། ཡུལ་སེམས་དེ་ལ་
སོ་སོར་དབྱེ་མི་དགོས་ཏེ། ནམ་མཁའ་ལ་དབྱེ་བ་མེད་པ་དང་འདྲ་བ་དང་དྲུག་གོ །
སྔ་ཕྱི་མེད་པ་དྲུག་གི་དཔེ་ཡི་སྣང་སྲིད་རང་འབྱུང་དུ་བསྟན་པའོ། །གབ་རྒྱ། སྦས་རྒྱ།
གསང་རྒྱ། ཤོར་རྒྱ། +++B༴ ཏྲཿ
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །མི་སྲིད་པ་སྲིད་པར་བྱ་
བའི་མན་ངག་ནི། གྲོལ་ལུགས་རྣམ་པ་དྲུག་གིས་བསྟན་ཏེ། དེ་གང་ཞེ་ན། སངས་རས་
རྒྱས་དེ་ལ་ཡུལ་མེད་དེ། འཁོར་བར་འཁྱམས་པར་མི་སྲིད་པ་དང་གཅིག །སེམས་
ཅན་ལ་ཡུལ་མེད་བརྟེན་མེད་པ་དེ། ངང་དུ་གྲོལ་བར་མི་སྲིད་པ་དང་གཉིས། ཐིག་
ལེ་ཉག་གཅིག་དེ། གཉིས་སུ་སྣང་མི་སྲིད་པ་དང་གསུམ། གཉིས་འཛིན་གྱི་ཤེས་པ་
དེ། བོན་ཉིད་ཀྱི་ངང་དུ་གྲོལ་མི་སྲིད་པ་དང་བཞི། རང་འབྱུང་ཡེ་ཤེས་དེ། དུག་ལྔར་
འཆར་མི་སྲིད་པ་དང་ལྔ། རང་བཞིན་ལྷུན་གྲུབ་ཕྱོགས་མེད་དེ་ནི། ཕྱོགས་སུ་ལྟུང་བ་
མི་སྲིད་པ་དང་དྲུག་གོ །དེ་ལ་དང་པོ་ནི། དཔེ་ནི་གནའ་ཕྲུག་བྲག་ལ་འཛེགས་པ་ལྟ་
བུ་དེ། གནའ་ཕྲུག་གི་རྨིག་པ་ལ་ཚི་བ་ཡོད་པས། ཉི་མ་ཤར་བའི་བྲག་ལ་ཐར་ཏེ། རི་
དྭགས་གཞན་ལ་མི་སྲིད་པ་དེ། གནའུ་ལ་སྲིད་དོ། །དཔེ་དེ་དང་འདྲ་བ་ནི། རྫོགས་
པ་ཆེན་པོའི་བླ་མ་དེ་ནི། གཞི་ཡེ་ནས་སངས་རྒྱས་སུ་གྲོལ་བ་དེ་ནི། ཐེག་པ་བརྒྱད་
པོ་ལ་མི་སྲིད་དེ། རྫོགས་པ་ཆེན་པོ་ལ་སྲིད་དོ། །དེ་ལ་དང་པོ་ནི་སངས་རྒྱས་ལ་ཡུལ་
མེད་དེ། འཁོར་བར་འཁྱམས་པ་མི་སྲིད་དེ། རྫོགས་པ་ཆེན་པོ་ལ་སྲིད། དེ་ཅི་སྟེ་སྲིད་
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན། འཁོར་བའི་སེམས་ཅན་ཐམས་ཅད་ཀྱི་སེམས་ཉིད་ནི། རིག་པ་ཡུལ་མེད་པ་ནི།
མ་ལུས་པ་ཁྱབ་གདལ་ལ་སངས་རྒྱས་ཀྱང་། མ་ཤེས་མ་རིག་པས་འཁོར་བར་འཁྱམས་
སོ། །དེ་ལ་གཉིས་ཏེ། སེམས་ཅན་བརྟེན་མེད་དེ། ངང་དུ་གྲོལ་མི་སྲིད་དེ། སྲིད་པ་
ཅེས་པ། འཁོར་བ་ལ་འཁྱམས་པ་མེད་པས། སེམས་ཅན་གྱི་འདུག་ཚུལ་ལ་མི་བརྟེན་
ཏེ། གོང་ནས་སངས་རྒྱས་པ་མེད་པས། སངས་རྒྱས་ལ་མི་བརྟེན་ལ། ཅི་ལྟར་འཁོར་
བར་འཁོར་ཀྱང་། བོན་ཉིད་ངང་ལས་མི་འདས་ཏེ། སྐྱེས་པ་ནི་གང་དུ་ཡང་མ་སྐྱེས་
ཏེ། བོན་ཉིད་སྐུའི་ངང་ལས་རྣམ་པ་ཐམས་ཅད་འགག་གང་དུ་ཡང་མ་འགགས་ཏེ།
ལོངས་སྤྱོད་རྫོགས་པའི་སྐུའི་ངང་ངོ༌། །གནས་གང་དུ་ཡང་མི་གནས་ཏེ། སྤྲུལ་པའི་
རང་བཞིན་ནོ། ། སྐུ་གསུམ་འདུས་མ་བྱས་ཀྱི་ངང་དུ་གྲོལ་ལོ། །གསུམ་པ་དེ་ནི་སེམས་
ཐིག་ལེ་ཉག་གཅིག་དེ་ནི། གཉིས་སུ་སྣང་བར་མི་སྲིད་དེ་སྲིད། དེ་ཅི་དེ་སྲིད་ཅེ་ན།
རིག་པ་ཡུལ་མེད་བརྟེན་མེད་དེ། གྲ་དང་ཟུར་མེད་པས་སུ། ཐིག་ལེ་ཉག་གཅིག་དེ་
ལ། ཁྱབ་བདལ་ཆེན་པོ་གནས་པས། ཐིག་ལེ་ཉག་གཅིག་ལས། ཕྱི་ནང་སྣོད་བཅུད་
དང་། ཡོད་མེད་རྟག་ཆད་དང་། གཉིས་འཛིན་གྱི་ཤེས་པ་ཐམས་ཅད་ཤར་བས་སོ། །
བཞི་པ་ནི་གཉིས་སུ་འཛིན་པའི་བོན་ཉིད་ཀྱི་ངང་དུ་གྲོལ་བ། མི་སྲིད་དེ་སྲིད། དེ་ཅི་
ལྟར་སྲིད་ཅེ་ན། གཉིས་འཛིན་གྱི་རྣམ་རྟོག་ཅི་ལྟར་ཡང་། ཐིག་ལེ་ཉག་གཅིག་ལས་
མི་འདས་ཏེ། སེམས་ཉིད་ཐིག་ལེ་ཉག་གཅིག་བདལ་ཁྱབ་ཆེན་པོའི་ངང་དུ་གནས་པ་
ལས། གང་དུ་ཡང་མི་སྐྱེ་ལ། གང་དུ་ཡང་མི་འགགས་ཏེ། གང་དུ་ཡང་མི་གནས་
པས། གང་ལྟར་བྱས་ཀྱང་སྐུ་གསུམ་འདུས་མ་བྱས་པའི་ངང་དུ་གྲོལ་ལོ། ། ལྔ་པ་ནི་
རང་འབྱུང་གི་ཡེ་ཤེས་དེ། དུག་ལྔར་འཆར་མི་སྲིད་དེ་སྲིད་ཅེས་པ། སེམས་ཐིག་ལེ་
ཉག་གཅིག་དེ། རྒྱུ་རྐྱེན་གཉིས་དང་བྲལ་བས། རང་འབྱུང་གི་ཡེ་ཤེས་ཡིན་པས། རང་
འབྱུང་དེ་མ་འགག་པར་ཤར་བས། གཏི་མུག་དང་ཞེ་སྡང་དང་ང་རྒྱལ་དང་འདོད་
308

སེམས་སྡེ། ལུང་གི་ཡང་ཞུན།
ཆགས་དང་། འཕྲག་དོག་དང་དུག་ལྔ་རང་ལ་ཤར་བས་སོ། །དྲུག་པ་ནི་ལྷུན་གྲུབ་
ཕྱོགས་མེད་དེ། ཕྱོགས་སུ་ལྷུང་བར་མི་སྲིད་དེ་སྲིད། དེ་ཅི་སྟེ་སྲིད་ཅེ་ན། རང་འབྱུང་
གི་ཡེ་ཤེས་དེ་རང་ལ་མཐའ་དང་དབུས་མེད་པར་ཕྱོགས་དང་རིས་མེད་པའོ། ། མི་
སྲིད་པ་སྲིད་པ་དྲུག་གི་གདམས་ངག་གོ །ལི་ཤུ་སྟག་རིངས་ཀྱིས་སྦས་པའོ། ཨུ་ཡ་ཁ་
ཐམ། ཨ་དམ། གབ་རྒྱ། སྦས་རྒྱ། གསང་རྒྱ། ཤོར་རྒྱ། རྒྱ་རྒྱ། བོ་གོ་གོgཡང་
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །བོན་ཐམས་ཅད་དབྱེར་
མེད་དྲུག་གི་གདམས་ངག་བསྟན་པ་ལ། སེམས་དང་དབྱེར་མེད་པར་གནས་པས།
དབྱེར་མེད་དྲུག་གི་དཔེ་བསྟན་པ་ནི་ཞེས་པ། དེ་ལ་དབྱེར་མེད་པ་དྲུག་སྟེ། སེར་པོ་
དང་གསེར་དབྱེར་མེད་པ་དང་། དུང་དང་དཀར་པོ་དབྱེར་མེད་པ་དང་། གཡུ་དང་
སྔོན་པོ་དབྱེར་མེད་པ་དང་། ཟངས་དང་དམར་པོ་དབྱེར་མེད་དང་། ནག་པོ་དང་
ལྕགས་དབྱེར་མེད་པ་དང་། ཆུ་དང་བཤེར་དབྱེར་མེད་པ་དང་། མེ་དང་ཚ་བ་དབྱེར་
མེད་པ་དང་། ཟ་འོག་དང་གཟུགས་བརྙན་དབྱེར་མེད་པ་བཞིན་དུ། འཁོར་བ་དང་
མྱ་ངན་ལས་འདས་པ་དབྱེར་མེད། སངས་རྒྱས་དང་སེམས་ཅན་དབྱེར་མེད། དུག་ལྔ་
དང་ཡེ་ཤེས་དབྱེར་མེད། སྣང་བ་དང་སྟོང་པ་དབྱེར་མེད། རྒྱུ་དང་འབྲས་བུ་དབྱེར་
མེད། བོན་ཐམས་ཅད་ཐིག་ལེ་ཆེན་པོ་གཅིག་གི་ངང་དུ་དབྱེར་མེད། དེ་ལས་སོགས་
ཏེ་ཡོད་པ་དང་མེད་པ། བཟང་བ་དང་ངན་པ། རྟག་པ་དང་ཆད་པ་ལས་སོགས་པ།
གཉིས་འཛིན་ཤེས་པ་ཐམས་ཅད་ནི། མི་དབྱེ་བ་སེམས་སུ་གསལ་བས་ཡེ་ཤེས་དངོས་
སོ། །བོན་ཉིད་ཟང་ཐལ་ལོ། །དམིགས་དང་མི་དམིགས་བསམ་པ་ཀུན་དང་བྲལ།
ཡིན་དང་མ་ཡིན་རྟོག་པའི་ཡུལ་ལས་འདས། མཐོང་བའི་ཡུལ་མེད་བདག་ཏུ་ཅི་ཡང་
མེད། མ་བཅོས་ཡེ་ནས་ལྷུན་གྱིས་གྲུབ། དབྱེར་མེད་དྲུག་ལ། རྒྱ་རྒྱ། ཤོར་རྒྱ། གབ་རྒྱ།
ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །བོན་ཉིད་ཐམས་ཅད་མཚན་མ་
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རང་སར་གྲོལ་བའི་གདམས་ངག་ནི། འདི་ལ་ཕྱི་ནང་གསང་བ་གསུམ་གྱིས་བསྟན་ཏེ།
ཕྱི་ནི་རྒྱུ་དང་འབྲས་བུ་གསུམ་མོ། །ནང་ནི་རྒྱུ་དང་རྐྱེན་མི་འཆའ་བ་དང་གཅིག བར་
དུ་ས་དང་ལམ་ལ་བགྲོད་དུ་མེད་པ་དང་གཉིས། ཐ་མ་འབྲས་བུ་ལ་རེ་བ་མི་འཆའ་
བ་དང་གསུམ་མོ། །གསང་བ་ལྟར་བསྟན་པ་ནི། དང་པོ་རྒྱུ་དང་རྐྱེན་ལ་བརྟེན་མི་
འཆའ་བ་ཡིན། ཡེ་ནས་སངས་རྒྱས་ཡིན་པས། རྒྱུ་དང་རྐྱེན་ལ་རྟེན་མི་བཅའ། རང་
འབྱུང་ལྷུན་གྲུབ་ཡིན་པས་མི་བཅའོ། །བར་དུ་ས་དང་ལམ་ལ་བགྲོད་དུ་མེད་པ་ནི།
འཕོ་འགྱུར་དང་གཞན་དུ་འགྲོ་ས་མེད་པས་བགྲོད་དུ་མེད་པའོ། །ཐ་མ་འབྲས་བུ་ལ་
རེ་ས་དང་འཆའ་ས་མེད་པས་ནི། རིག་པ་བྱང་ཆུབ་སེམས་ནི། སངས་རྒྱས་ཡིན་པས།
སངས་རྒྱས་གཞན་ནས་འཚོལ་བ་དང་བྱོན་པ་ལྟ་བུ་གཅིག་མིན་ནོ། །དེ་ཡི་ཕྱིར་ན་
རང་གི་རིག་པ་བྱང་ཆུབ་ཀྱི་སེམས་ནི། གང་གི་ངོ་བོར་ཡང་མ་གྲུབ་ཅིང་མི་གནས་
པས་བླང་དོར་གཉིས་སུ་མེད་པས་བོན་ཉིད་ཀྱི་སྐུའོ། །བོན་ཉིད་ཀྱི་སྐུ་ནི། གཟུགས་
ལས་འདས་པས་ན། གཟུགས་སུ་མ་གྲུབ་བོན་གྱི་སྐུ་དེ་ནི། སྒྲ་ལས་འདས་པས་ན།
སྒྲ་རུ་མ་གྲུབ། དེ་བཞིན་དུ་དྲི་ལས་འདས་པས་ན་དྲི་རུ་མ་གྲུབ། རོ་ལས་འདས་པས་
ན་རོ་རུ་མ་གྲུབ། རེག་ལས་འདས་པས་ན་རེག་ཏུ་མ་གྲུབ་པས། བོན་གྱི་སྐུ་དེ་ནི་ཁ་
དོག་དང་དབྱིབས་སུ་ཡང་མ་གྲུབ་པོ། དབང་པོ་སྒོ་ལྔ་བསལ་བ་ན། ཡིད་ཀྱི་དབང་
པོ་མ་འགྱུས་ན། ཚོགས་དྲུག་རང་སར་ལྷུག་པར་བཞག །སེམས་ཉིད་སྐྱེ་བ་མེད་པའི་
ཀློང་དུ། རིག་པ་ཡེ་ཤེས་ཀྱི་ངོ་བོར་གནས་པར་བྱའོ། །དེ་ལྟར་སེམས་ཀྱི་དོན་རྟོགས་
ན། གཟུགས་དང་སྒྲ་དང་རོ་དང་རེག་ལ་སོགས་པ་ཐམས་ཅད་ནི་བོན་གྱི་སྐུའོ། །དེས་
ན་ཏིང་འཛིན་ལ་ནི་འགྲོ་ཉལ་འདུག་སྡོད་དང་། བཞེངས་བཞུགས་མི་མངའ་འོ། །དེ་
ལྟར་གྱུར་ན་མཚན་མ་སྣ་ཚོགས་རང་སར་གྲོལ་ལོ། ། དེ་ལྟར་རྟོགས་ན་རྒྱུ་ལ་མི་བརྟེན་
ཏེ། མཚན་མ་རང་སར་གྲོལ་ལོ། །ས་དང་ལམ་ལ་མི་བགྲོད་དེ་མི་སྤོང་པ་ལ་གནས་སུ་
310

སེམས་སྡེ། ལུང་གི་ཡང་ཞུན། །
ཕྱིན་ནོ། །འབྲས་བུ་ལ་རེ་བ་མི་འཆའ་སྟེ། བོན་ཉིད་བདེ་བ་ཆེན་པོའི་ངང་དུ། རང་
བཞིན་ལྷུན་གྱིས་རྫོགས་སོ། །བོན་ཐམས་ཅད་མཚན་མ་རང་སར་གྲོལ་བའི་མན་ངག་
གི་ཡང་ཞུན། ཡེ་གཤེན་གཙུག་ཕུད་ཀྱི་གདམས་པ། ལི་ཤུ་སྟག་རིངས་ཀྱི་གདམས་པ་
འདི། ཨ་དམ། ཨ་དམ། གབ་རྒྱ། རྒྱ་རྒྱ། སྦས་རྒྱ། གསང་རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཚིག་དང་ཡི་གེ་བརྗོད་
དུ་མེད་པ་སྟེ། བྱང་ཆུབ་སེམས་ཀྱི་ངོ་སྤྲད་པའི་མན་ངག་ལ། ཕྱི་ནང་གསང་བ་
གསུམ་གྱིས་ངོ་སྤྲད་པ་ནི། ཕྱི་ཡི་ངོ་སྤྲད་སྣང་སྲིད་སྟོང་པར་ཤར། ནང་གི་ངོ་སྤྲད་
བོན་ཉིད་ཚིག་དང་ཡི་གེར་བྲལ། གསང་བའི་ངོ་སྤྲད་སེམས་ཉིད་བརྗོད་པའི་མཐའ་
ལས་འདས། རིག་པ་བྱང་ཆུབ་སེམས་ཉིད་དེ། མ་འགགས་པ་སྣ་ཚོགས་སུ་ཤར་བ་
རང་འབྱུང་དུ་ངོ་སྤྲད་དོ། །གཉིས་སུ་མེད་པར་རྟོགས་པས་གཉིས་མེད་བདེ་བ་ཆེན་
པོར་ངོ་སྤྲད། ཆགས་ཤིང་ཞེན་པ་མེད་པས་གྲོལ་བ་རང་གྲོལ་དུ་ངོ་སྤྲད། ལྷུན་གྱིས་
གྲུབ་པའི་སེམས་ཉིད་དེ། སྣང་བ་སྟོང་པར་ངོ་སྤྲད། འཁོར་བ་ཐམས་ཅད་མྱ་ངན་
ལས་འདས་པར་ངོ་སྤྲད། སེམས་ཅན་ཐམས་ཅད་སངས་རྒྱས་སུ་ངོ་སྤྲད། བོན་ཅན་
མཚན་མར་སྣང་བ་ནི། བོན་ཉིད་བདེ་བ་ཆེན་པོར་ངོ་སྤྲད། བོན་ཉིད་བདེ་བ་ཆེན་པོ་
དེ། རང་འབྱུང་ཡེ་ཤེས་སུ་ངོ་སྤྲད། རང་འབྱུང་ཡེ་ཤེས་དེ་ནི། ཚིག་དང་ཡི་གེ་མེད་
པར་ངོ་སྤྲད། ཚིག་དང་ཡི་གེ་མེད་པའི་ཡེ་ཤེས་དེ། དབྱིངས་སྐྱེ་འགག་མེད་པར་ངོ་
སྤྲད་པས། འཕོ་ས་དང་འགྱུར་ས་མེད་པའོ། །དེ་ཙམ་ན་རྒྱུ་ལ་མི་བརྟེན། ལམ་ལ་མི་
བགྲོད། འབྲས་བུ་མི་བཙལ་རང་སྣང་དུ་ངོ་སྤྲད་པའོ། །ཀུན་ཏུ་བཟང་པོའི་ཐུགས་ཀྱི་
ཉིང་ཁུ། ཡེ་གཤེན་གཙུག་ཕུད་ཀྱི་མན་ངག་གི་བྱང་ཆུབ་སེམས་ཀྱི་ངོ་སྤྲད། ཨ་དམ།
ཨ་དམ། རྒྱ་རྒྱ། གསང་རྒྱ། ཨུམ་ཨུམ་ཨུམ།
༧ བདག་འདྲ་ལི་ཤུ་སྟག་རིངས་ཀྱིས། སྔོན་གྱི་ལས་འཕྲོ་བཟང་པོའི་རྒྱུ་དག་པས།
311

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཁྱད་པར་ཐེག་ཆེན་གཡུང་དྲུང་བོན་དང་མཇལ། རྒྱུ་རྐྱེན་ལས་དང་འཛོམས་པས་ཡོ་
བྱད་འཚོགས། བདག་གི་དད་པའི་སྟོབས་བསྐྱེད་ནས། དཀའ་བ་མང་པོ་སྤྱད་ནས་
ཞུས། མ་ཆགས་མ་ཞེན་བླ་མ་མཉེས་པར་ཕུལ། བདག་གིས་བླ་མའི་ཐུགས་ཟིན་ནས།
ལུང་གི་ཡང་ཞུན་དོན་སྐོར་མན་ངག་གནད། དེ་དོན་ཉམས་སུ་བླངས་ནས་དགོན་པ་
ལོ་གསུམ་བཟུང་། ཞེན་ཆགས་སྤངས་ནས་སྤྲང་པོ་ལོ་དགུ་བྱས། ཕྱི་ནང་གསང་བའི་
དྲོད་ཚད་ཐོབ། ད་ལྟར་སངས་རྒྱས་འདྲ། ཏིང་འཛིན་རྩལ་རྫོགས་མཁའ་ལ་བྱ་བཞིན་
འགྲོ། བདག་གིས་འགྲོ་དོན་ཐང་གཅིག་བྱ་སྙམ་པས། རྒྱལ་པོ་གདུག་པས་བོན་ལ་
བར་ཆོད་བྱས། གཡུང་དྲུང་བོན་བསྣུབས་ལྷོ་བལ་ཆོས་ཀྱང་བཙལ། ང་ལ་བོན་ཆོས་
གཉིས་སུ་འཛིན་རྒྱུ་མ་མཆིས་ཏེ། བསྟན་པ་འཕེལ་འགྲིབ་གང་ཟག་ལས་ཅན་གཅིག །
ང་ཡི་གདམས་ངག་འདི་དང་འཕྲད་པར་ཤོག །འབྲས་བུ་དེ་ལས་གཞན་དུ་བཙལ་རྒྱུ་
ཡོད་རེ་བྷར་ར་ཧྲིལ། རྒྱུད་དང་ལུང་དང་མན་ངག་ཀུན། ཡིད་ཆེས་བྱས་ཕྱིར་གཞན་
དུ་བལྟོས། ཨ་དམ། ཨ་དམ། རྒྱ་རྒྱ། གསང་རྒྱ་རྒྱ། ཁ་བཅུ་གསུམ་གཏོ། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཡིད་ཆེས་དྲུག་གི་གདམས་
ངག་ལ། སྣང་སྲིད་ནམ་མཁར་གཅིག་པས། ཀུན་ལ་དངོས་པོ་མེད་པར་ཡིད་ཆེས།
སྣང་སྲིད་ཡུལ་དང་བྲལ་བས། ཡུལ་སེམས་དངོས་པོ་མེད་པར་ཡིད་ཆེས། འབྲས་
བུ་མི་བཙལ་ཀུན་གཞི་ཡིན་པས། སངས་རྒྱས་གཞན་ནས་མེད་པར་ཡིད་ཆེས། ཡིད་
བཞིན་གྱི་ནོར་བུ་རང་ལ་འབྱུང་བས། འདོད་པ་རང་ལ་འཆར་བར་ཡིད་ཆེས།
སེམས་ལ་སྐྱེ་འཆི་མེད་པས། འཆི་འཕོ་ལ་ཉམས་ང་མེད་པར་ཡིད་ཆེས། རྟོགས་ན་
སངས་རྒྱས་གཞན་ན་མེད་པར་ཡིད་ཆེས། ཐམས་ཅད་མ་འགགས་ཡངས་པ་ཆེན་
པོ་ལ། འཛིན་ཆགས་རྩོལ་བའི་ནད་རྣམས་ཆེད་མི་ཆེ། མ་གཡོས་ཡེ་ནས་འགྱུར་
མེད་ནམ་མཁའ་ལ། ཅིར་སྣང་ཅིར་རྟོགས་མ་ནོར་ངེས་པའི་ལམ། ཡིད་ཆེས་དྲུག་གི་
312

སེམས་སྡེ། ལུང་གི་ཡང་ཞུན།
གདམས་པ་ཨ་དམ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །ཐག་ཆོད་དྲུག་གི་གདམས་
ངག་ལ། སྣང་ཞིང་སྲིད་པས་བསྡུས་པའི་བོན་ཐམས་ཅད་ཐག་གར་བཅད་པ་དང་
གཅིག །སེམས་ཅན་གྱི་ཐག་གར་བཅད་པ་དང་གཉིས། རིག་པའི་ཐག་གར་བཅད་
པ་དང་གསུམ། སངས་རྒྱས་ཀྱི་ཐག་གར་བཅད་པ་དང་བཞི། དགེ་བ་བླང་མི་དགོས་
པའི་ཐག་གར་བཅད་པ་དང་ལྔ། གཉེན་པོས་བཅོས་སུ་མེད་པས་ཐག་གར་བཅད་པ་
དང་དྲུག་གོ ། དེ་ལ་བོན་ཐམས་ཅད་ཀྱི་ཐག་གར་བཅད་ཅེས་པ་ནི། ཕྱི་ནང་གི་བོན་
ཐམས་ཅད་ནི་བྱང་ཆུབ་ཀྱི་སེམས་སུ་འདུས་པར་ཐག་བཅད། སེམས་ཀྱི་ཐག་བཅད་
གར་བཅད་ཅེས་པ། སེམས་དེ་ཁོ་ན་ཉིད་རང་གསལ་དུ་འདུག་པར་ཐག་བཅད།
རིག་པའི་ཐག་གར་བཅད་ཅེས་པ། རིག་པ་ལས་གཞན་མེད་པས། སངས་རྒྱས་ཡིན་
པར་ཐག་བཅད། སངས་རྒྱས་ཀྱི་ཐག་གར་བཅད་ཅེས་པ། སངས་རྒྱས་དེ་བསྒྲུབ་ཏུ་
མེད་པར་སེམས་ཉིད་ངང་གིས་གསལ་བར་ཐག་བཅད། དགེ་བ་བླང་མི་དགོས་པའི་
ཐག་གར་བཅད་པ་ཞེས་པ། དགེ་བའི་ཡུལ་ལོགས་ན་བྱར་མེད་པས། མ་བཅོས་པ་
མཉམ་ཉིད་ཀྱི་ངང་ལ་བཞག་པར་ཐག་བཅད། གཉེན་པོས་བཅོས་སུ་མི་དགོས་པའི་
ཐག་གར་བཅད་ཅེས་པ། རྒྱུད་སྦྱང་དུ་མེད་ཅིང་བགྲོད་དུ་མེད་པར་རང་བཞིན་གྱིས་
གསལ་ཏེ། སྐྱོན་དང་ཡོན་ཏན་གྱིས་མ་གོས་པའི་ཐག་བཅད་པ་དང་དྲུག་གོ །དེ་ལྟར་
ཐག་ཆོད་ན་ལྟ་བ་ཀུན་དང་བྲལ་བས་ཡངས་པའི་མཆོག །བསྒོམ་པའི་ཡུལ་ལས་
འདས་པའི་དྲན་རྟོག་ཅི་ཡང་མེད། སྤྱོད་པའི་རྒྱ་རལ་ངོས་བཟུང་ཅི་ཡང་མེད། གང་
ལྟར་སྤྱད་ཀྱང་དོན་ལས་མ་ཉམས་ལྷུན་གྱིས་གྲུབ་པའོ། །ཐག་ཆོད་དྲུག་གི་གདམས་
ངག་ཨ་དམ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །ལྟ་བ་དོན་གྱི་མདོ་དྲུག་གི་གནས་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུགས་ནི། ཟུང་གསུམ་ཡ་དྲུག་གི་ལྟ་བ་བསྟན། ལྟ་བ་ཆེ་བར་བསྟན་པ་དང་གཅིག །
ལྟ་བ་ཆུང་བར་བསྟན་པ་དང་གཉིས། ལྟ་བ་ཡངས་པར་བསྟན་པ་དང་གསུམ། ལྟ་
བ་དོག་པ་བསྟན་པ་དང་བཞི། ལྟ་བ་རྙིང་པར་བསྟན་པ་དང་ལྔ། ལྟ་བ་ཞིབ་པར་
བསྟན་པ་དང་དྲུག་གོ །དེ་ལྟར་དྲུག་ནི་མདོ་རྩའོ། །ད་ནི་རྒྱས་པར་བསྟན་པ་ནི།
དང་པོ་ལྟ་བ་ཆེ་བར་བསྟན་པ་ནི་ཞེས་པ། ཁྱབ་པས་ལྟ་བ་ཆེ་བའོ། །ལྟ་བ་ཆུང་བ་
ཡིན་ཞེས་པ། བོན་ཉིད་དང་སེམས་ཉིད་ལ་དངོས་པོ་ངོས་བཟུང་མེད་པས་ཆུང་
བའོ། ། ལྟ་བ་ཡངས་པར་བསྟན་པ་ཞེས་པ། བོན་ཉིད་སེམས་ཉིད་ལ་ཉོན་མོངས་པ་
དང་རྣམ་པར་རྟོག་པ་གང་ཡང་མ་འགག་པས་ཡངས་པའོ། ། ལྟ་བ་དག་པར་བསྟན་
ཞེས་པ། རིག་པ་སེམས་ཀྱི་བོན་ཉིད་ལ། མ་བཀག་ཀྱང་མི་གནོད་པས་དོག་པའོ། ། ལྟ་
བ་རྙིང་པར་བསྟན་ཞེས་པ། རིག་པ་བྱང་ཆུབ་ཀྱི་སེམས་ལ་དགག་སྒྲུབ་གཉིས་སུ་
མེད་པའི་རྩིང་པའོ། ལྟ་བ་ཞིབ་པར་བསྟན་ཞེས་པ། རིག་པ་སེམས་ཀྱི་བོན་ཉིད་ལ་
ཉོན་མོངས་དང་རྣམ་པར་རྟོག་པས་ཀྱང་མི་ཚུགས་པས་ཞིབ་པའོ། །དེ་ལྟར་རིག་པ་
སེམས་ཀྱི་བོན་ཉིད་དེ། ཡ་ཐ་དུས་གསུམ་རྒྱལ་བའི་དཀྱིལ་འཁོར་ནས། མ་ཐ་དམྱལ་
བའི་གྲོང་ཁྱེར་ཡན་ཆད་དུ། བྱང་ཆུབ་སེམས་སུ་ཁྱབ་པས་ན། འཁོར་བར་ལྟུང་མ་
མྱོང་། འཁོར་བ་ནས་ཐོན་མ་མྱོང་སྟེ། འཁོར་བ་ཉིད་རང་ལས་མ་རྟོགས་པ་ལོགས་
ན་མེད་པས། བྱང་ཆུབ་སེམས་འདེགས་པ་མེད་པས་ཐོན་མ་མྱོང་བའོ། །འཁོར་བའི་
སྲོག་མ་བཅད་ན། སངས་རྒྱས་ཀྱི་འབྲས་བུ་མི་ཐོབ་སྟེ། འགྲོ་དྲུག་གི་ས་བོན་དུག་ལྔ་
ཡིན་པས་སྲོག་བཅད། དགེ་བ་བྱས་ཀྱང་མཐོ་རིས་ཐར་པ་མི་ཐོབ་སྟེ། སྡིག་པ་བྱས་
ཀྱང་ངན་སོང་གསུམ་དུ་ལྟུང་མ་མྱོང་། མཐོ་རིས་དང་ངན་སོང་གི་ལྟུང་བ་མེད་པས་
ནི། བྱང་ཆུབ་སེམས་ཀྱིས་ཐམས་ཅད་ཁྱབ་པས་ན། མཐོ་རིས་དང་ངན་སོང་མེད་
པའོ། །དེ་ནས་རྒྱུ་དང་འབྲས་བུ་ལ་རེ་བ་མི་བཅའོ། །ཟུང་གསུམ་ཡ་དྲུག་གི་ལྟ་བའི་
3l4

སེམས་སྡེ། ལུང་གི་ཡང་ཞུན།
གདམས་ངག ། ཡེ་གཤེན་གཙུག་ཕུད་ཀྱི་དགོངས་པའོ། ། ལི་ཤུ་སྟག་རིངས་ཀྱི་དགོངས་
པ་བཀྲོལ་བའོ། །ལས་ལྡན་གཅིག་དང་འཕྲད་པར་ཤོག ། ཨུ་ཡ། །
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །རིག་པ་སེམས་ཀྱི་བོན་ཉིད་དེ།
བཞག་ཐབས་རྣམ་པ་དྲུག་གིས་བསྟན་ན། དང་པོ་གསལ་ལ་དྭངས་པར་བཞག །
གཉིས་པ་མ་ཡེངས་པ་རུ་བཞག །གསུམ་པ་འདུ་འབྲལ་མེད་པར་བཞག །བཞི་པ་
བླང་དོར་མེད་པར་བཞག །ལྔ་པ་མི་གཡོ་བ་རུ་བཞག །དྲུག་པ་གསལ་ལ་ཉམས་ང་
མེད་པར་བཞག ། དེ་ལྟར་དྲུག་གི་མདོ་རྩའོ། །ད་ནི་རྒྱས་པར་བསྟན་པ་ནི། དང་པོ་
གསལ་ལ་དྭངས་པར་བཞག་ཅེས་པ། རིག་པ་སེམས་ཀྱི་བོན་ཉིད་དེ། ནམ་མཁའི་
ངོགས་ལྟར་གསལ་ལ་དྭངས་པར་བཞག །གཉིས་པ་མ་ཡེངས་པ་རུ་བཞག་ཅེས་
པ། རིག་པ་སེམས་ཀྱི་བོན་ཉིད་དེ། དེ་ཡི་ངང་ལ་མ་ཡེངས་པ། བསྭེ་གཞོང་མར་
གྱིས་བཀང་བ་ལྟ་བུ་བཞག །གསུམ་པ་འདུ་འབྲལ་མེད་པར་བཞག་ཅེས་པ། རིག་པ་
སེམས་ཀྱི་བོན་ཉིད་དེ། དཔེར་ན་གར་སྤྱིན་ལ་སྦྲང་བུ་ཆགས་པ་ལྟ་བུར་འདུ་འབྲལ་
མེད་པར་བཞག །བཞི་པ་བླང་དོར་མེད་པར་བཞག་ཅེས་པ། རིག་པ་སེམས་ཀྱི་
བོན་ཉིད་དེ། དཔེར་ན་ཁང་སྟོང་རྐུན་མ་ལྟ་བུར་བླང་དོར་མེད་པར་བཞག ། ལྔ་པ་
མ་གཡོས་པ་རུ་བཞག་ཅེས་པ། རིག་པ་སེམས་ཀྱི་བོན་ཉིད་དེ། དཔེར་ན་རྒྱ་མཚོའི་
གཏིང་ལྟ་བུར་གང་དུ་ཡང་མི་གཡོ་བ་རུ་བཞག །དྲུག་པ་གསལ་ལ་ཉམས་ང་མེད་
པར་བཞག་ཅེས་པ། རིག་པ་སེམས་ཀྱི་བོན་ཉིད་དེ། དཔེར་ན་ཁྱུང་ནམ་མཁའ་ལ་
ལྡིང་བ་དང་འདྲ་སྟེ། གང་ལ་ཡང་ཉམས་ང་མེད་པར་བཞག །དེ་ཡི་ངང་ལ་དཔེ་
དོན་རྟགས་གསུམ་དུ་བཞག་པ་ནི། དཔེར་ནི་སེང་ངེ་ཡེར་རེ་ནམ་མཁའ་ལ། སྲིང་
ངེ་ཐང་ངེ་ཤེས་པ་བཞག །དོན་ནི་མེར་རེ་ལྷང་ངེའི་བོན་ཉིད་ལ། རྒྱུན་མི་འཆད་པའི་
ཡེ་ཤེས་བཞག །རྟགས་ནི་ཤིག་གེ་ཉལ་ལེ་འབོལ་ལེའི་སེམས་ཉིད་ལ། རིག་པ་ཡེར་རེ་
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏོག་གེ་སེང་ངེ་བཞག །དབང་པོ་དམ་མེ་ཧྲིག་གེ་ཧེད་དེ་བཞག །དགོངས་པ་ལྷང་ངེ་
མེ་རེ་ཁྱིལ་ལེ་བཞག །སྣང་བ་བན་ནེ་བུན་ནེ་ལ། ཤེས་པ་ཕྱད་དེ་ཕྱོད་དེ་བཞག །དེ་
ལྟར་བཞག་པའི་དོན་རྟོགས་ན། སྤྲོས་པ་སྣ་ཚོགས་རང་ལ་ཆོད། དེ་དོན་ཐམས་ཅད་
རང་ལ་གནས། ཤེས་པ་སྣ་ཚོགས་རང་ལ་གསལ། ཞེས་གདམས་སོ། །བཞག་ཐབས་
དྲུག་གི་གདམས་པ་འདི། གང་ཟག་རྒྱུད་ལ་གདབ་པའི་ཕྱིར། མིང་གི་ཐ་སྙད་དྲུག་སྟེ་
ཐིག་ལེ་ཉག་གཅིག་ངང་། མི་ཡེངས་ངང་ལ་ལྷང་ངེ་མེར་རེ་བཞག་པར་བྱའོ། །ཞེས་
ཡེ་གཤེན་གཙུག་ཕུད་ཀྱི་གདམས་ངག ལི་ཤུ་སྟག་རིངས་ཀྱི་སེམས་ཉིད་བཀྲོལ་བའོ། །
གབ་རྒྱ་རྒྱ༔ གསང་རྒྱ་རྒྱ། སྦས་རྒྱ་རྒྱ། ཤོར་རྒྱ་རྒྱ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །སྤྱོད་པའི་རང་བཞིན་མདོ་དྲུག་
འདི་ལ། མདོ་རྩ་དྲུག་སྟེ་དེ་གང་ཞེ་ན། གཟུགས་ཕུང་མེད་པའི་ཕྱག་རྒྱ་དང་གཅིག །
སྙིང་རྗེ་མེད་པའི་སྒྲོལ་བ་དང་གཉིས། སྤོང་ལེན་མེད་པའི་གོས་ངན་དང་གསུམ།
གཙང་རྨེ་མེད་པའི་ཟས་ངན་དང་བཞི། འཇིགས་པ་མེད་པའི་སྦྱོར་བ་དང་ལྔ། མ་
བྱས་ཟིན་པའི་འཕྲིན་ལས་དང་དྲུག་གོ །ད་ནི་རྒྱས་པར་བཤད་པ་ནི། གཟུགས་ཕུང་
མེད་པའི་ཕྱག་རྒྱ་ཞེས་པ། དཔེ་ནམ་མཁའ་དང་འདྲ་སྟེ། ལུས་པོ་བཅོས་དང་ཕྱག་
རྒྱ་བཅས། ལུས་དང་བོན་རྟོག་ཞེན་ལས་འབྱུང་། ལུས་མེད་མཁའ་ལ་བཅོས་སུ་མེད།
བཅོས་སུ་མེད་པས་མི་བཅོས་པར། རང་བཞིན་ཁ་རུ་བཞག་པར་བྱའོ། །སྙིང་རྗེ་མེད་
པས་སྒྲོལ་བ་ཞེས་པ། དཔེ་ནི་ཆུ་ཟླའམ་སྒྲིག་སྒྱུ་དང་འདྲ་སྟེ། སེམས་ཉིད་དེ་དངོས་པོ་
མ་གྲུབ་པས། ཡེ་ནས་སྲོག་གི་དངོས་གཞི་མེད། སྲོག་མེད་སེམས་ཅན་བསད་དུ་མེད།
སྲོག་དང་སེམས་ཅན་སྨིག་སྒྱུ་འདྲ། སྙིང་རྗེ་མེད་པར་བསད་བྱའོ། །སྤང་ལེན་མེད་
པའི་གོས་ངན་ཞེས་པ། དཔེར་ན་གོས་ངན་ཧྲུལ་པོ་གཅིག་དང་འདྲ་སྟེ། གཏི་མུག་ཞེ་
སྡང་འདོད་ཆགས་གསུམ། གོས་ངན་བཞིན་དུ་སྤུངས་རྒྱུ་ལ། ལུས་དང་སེམས་བཞིན་
316

སེམས་སྡེ། ལུང་གི་ཡང་ཞུན།
མི་འབྲལ་ཏེ། སྐུ་གསུང་ཐུགས་སུ་རང་བཞིན་གནས། དུས་གསུམ་རྟག་ཏུ་གོན་པར་
བྱའོ། །གཙང་རྨེ་མེད་པའི་ཟས་ངན་ནི་ཞེས་པ། དཔེར་ན་མཆིལ་སྣབས་དང་འདྲ་སྟེ།
སྨད་པའི་མི་གཙང་ཟས་ངན་ལ། མཆིལ་སྣབས་བཞིན་དུ་བོར་རྒྱུ་ལ། སྐུ་ལྔ་ཡེ་ཤེས་
རང་བཞིན་དེ། རྒྱུ་དང་འབྲས་བུ་ཡེ་ནས་གཅིག་པས། གཙང་རྨེ་མེད་པར་ཟ་བར་
བྱའོ། །འཇིགས་པ་མེད་པའི་སྦྱོར་བ་ནི་ཞེས་པ། དཔེར་ན་རྨི་ལམ་དང་འདྲ་སྟེ། བོན་
ཉིད་སྐུ་ལ་བཟུང་དུ་མེད། རྨི་ལམ་ནོར་ལ་སྤྱད་དུ་མེད། རུས་སྦལ་སྤུ་ལ་བྲེག་ཏུ་མེད།
ནམ་མཁའི་མེ་ཏོག་བཏུ་རུ་མེད། འཇིགས་པ་མེད་པར་སྦྱོར་བའོ། །མ་བྱས་ཟིན་པའི་
ཕྲིན་ལས་དྲུག་ཅེས་པ། དཔེར་ན་གསེར་གླིང་དང་འདྲ་སྟེ། མཆོད་གནས་མེད་པར་
བཀུར་བསྟི་ཟིན། བསྒྲུབ་ཏུ་མེད་པར་ཕྲིན་ལས་ཟིན། མ་འོངས་ཕྱིན་པའི་གནས་
བགྲོད་ཟིན། རྟོག་པ་མེད་པའི་འཚམས་གཅོད་ཟིན། བཟླས་བརྗོད་མེད་པའི་སྔགས་
བཟླས་ཟིན། སེམས་ཀྱི་རང་བཞིན་སྤྱོད་ན་དེ་ལྟར་སྤྱོད། སྤྱོད་པའི་མདོ་དྲུག ། ཨ་དམ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །གཞི་བཅོས་སུ་མེད་པའི་
རང་བཞིན་ལས། གཉིས་སུ་མེད་པའི་བདག་ཉིད་ཤར། འདུ་འབྲལ་མེད་པའི་འབྲས་
བུ་བྱུང༌། སྣང་སྲིད་ཤོང་པའི་ནམ་མཁའ་ཡིན། ཀུན་ལ་སྙོམས་པའི་ཉི་ཟླ་ཡིན།
མཐོང་བར་བྱེད་པའི་སྒྲོན་མེ་ཡིན། གསལ་བར་བྱེད་པའི་མེ་ལོང་ཡིན། ལྟ་བ་ཅན་ལ་
རྒྱུད་ལུང་དགོས། རྒྱུད་ལུང་ཅན་ལ་མན་ངག་དགོས། མན་ངག་ཅན་ལ་བསྒོམ་པ་
དགོས། ཉོན་མོངས་སྤང་ན་བསྒོམ་པ་ཡིན། སྤྱོད་པ་བྱར་མེད་ལྷུག་པ་ལ། ལྟ་བསྒོམ་
གནད་ཀྱི་མན་ངག་བསྟན། འདི་ལ་དོན་གྱི་མན་ངག་བཞིས་བསྟན་ཏེ། དེ་གང་ཞེ་ན།
བསྒོམ་པར་བྱ་བའི་ཐབས་བསྟན་པ་དང་གཅིག །སེམས་མཉམ་པའི་ངང་ལ་བཞག་
ཐབས་བསྟན་པ་དང་གཉིས། བདུད་ཀྱི་བར་ཆོད་བྱུང་བ་དང་གསུམ། མི་འདོད་
བཞིན་དུ་འབྱུང་བའི་དྲོད་རྟགས་དང་བཞིའོ། །དེ་ལ་དང་པོ་བསྒོམ་པར་བྱ་བའི་
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐབས་བསྟན་པ་ལ་གཉིས་ཏེ། མཚན་བཅས་ཀྱི་བསྒོམ་པ་དང་གཅིག མཚན་མེད་
ཀྱི་བསྒོམ་པ་དང་གཉིས་སོ། །དེ་ལ་མཚན་བཅས་ཀྱི་བསྒོམ་པ་ནི། དམིགས་གཏད་
སེམས་ཀྱི་བསྒོམ་པ་ཞེས་བྱ་དེ། དེ་ལ་གསུམ་སྟེ། སྐུ་ལྷ་སྐུ་ལ་དམིགས་པ་གཏད་པ་
དང་གཅིག །གསུང་ཡིག་འབྲུ་ལ་དམིགས་པ་གཏད་པ་དང་གཉིས། ཐུགས་ཕྱག་
མཚན་ལ་དམིགས་པ་གཏད་པ་དང་གསུམ་མོ། ། སྐུ་ལྷ་སྐུ་ལ་གཏད་པ་ནི། བདག་གི་
སྙིང་ཁ་རུ་ཡེ་ཤེས་སེམས་དཔའ་ཚོན་གང་པ་གཅིག་ལ། ཞལ་ཕྱོགས་བཅུར་གཟིགས་
པ། སྐུ་ལ་མདུན་རྒྱབ་མེད་པར་གསལ་བར་བསྒོམ། གསུང་ཡིག་འབྲུ་ལ་དམིགས་པ་
གཏད་པ་ནི། བདག་གི་ཐུགས་ཀར་ཡི་གེ་ཨོཾ། འོད་ཟེར་ཁ་དོག་ལྔ་རུ་འབར་བ་ཞིག་
ལ། འོད་ཟེར་རྣམ་པ་ལྔ་རུ་འཕྲོ་བར་བསྒོམ་པས། ཨོཾ་དེ་འོད་དུ་ཞུ་བ་ལས། ཐམས་
ཅད་འོད་ཀྱི་རང་བཞིན་དུ་གསལ་བར་བསྒོམ་མོ། །ཡང་ཡི་གེ་ཨ་གཅིག་གསལ་བར་
བསྒོམ་མོ། །ཡང་ན་ཡི་གེ་གཡུ་ལས་གྲུབ་པའི་ཧཱུྃ་གཅིག་གསལ་བར་བསྒོམ་མོ། ། ཧཱུྃ་དེ་
འོད་དུ་ཞུ་བ་ལས་ཐམས་ཅད་ཧཱུྃ་དེའི་འོད་ཀྱི་རང་བཞིན་དུ་གསལ་བར་བསྒོམ་མོ། །
ཐུགས་ཕྱག་མཚན་གྱི་བསྒོམ་པ་ནི། བདག་གི་ཐུགས་ཀ་རུ་གསེར་གྱི་བུམ་པ་གཏད་
ལ་བསྒོམ་པ་དང་། ཡང་ན་ཟངས་ཀྱི་པད་མ་འདབ་མ་བཞི་པ་ལ་གཏད་ལ་བསྒོམ་
པ་དང་། ཤེལ་གྱི་གཡུང་དྲུང་ངམ་མར་མེ་ལ་གཏད་ལ་བསྒོམ་མོ། །དམིགས་གཏད་
སེམས་འཛིན་གྱི་སྒོམ་པ་དང་། གཉིས་མེད་མཉམ་པའི་དོན་དང་མཇལ། དེ་ཕྱིར་
བསྒོམ་ཐབས་བསྟན་པའོ། །མཚན་མ་རྣམས་ལ་སེམས་བཟུང་ལ། མཚན་མ་མེད་
པའི་དོན་ལ་ཞོག དེ་ལྟར་བསྒོམ་ཐབས་གཉིས་ཤེས་ནས་བླ་མེད་འབྲས་བུ་མྱུར་དུ་གྲུབ།
མཚན་མ་མེད་པའི་བསྒོམ་པ་ནི། ལྟ་བ་རྒྱས་ཐེབས་ཀྱི་སྒོམ་པ་ཞེས་བྱ་སྟེ། སངས་མ་
རྒྱས་པར་བསྒོམ་དུ་མི་བཏུབ། སངས་རྒྱས་པའི་ཐབས་ནི་མན་ངག་ཡིན་ཏེ། བསྒོམ་
པ་ནི་རང་གི་སེམས་ལ་ཉམས་ལྟས་ཏེ། དང་པོ་སྒོམ་པར་འདོད་པའི་རྣལ་འབྱོར་
318

སེམས་སྡེ། ལུང་གི་ཡང་ཞུན།
པས། དང་པོ་སེམས་ངོ་ཤེས་པར་བྱ་དགོས་ཏེ། སེམས་ཀྱི་རང་བཞིན་མ་འགགས་ཏེ།
ཅིར་ཡང་འཆར་བས་ན། སྣང་ཞིང་སྲིད་པའི་བོན་ཐམས་ཅད་སེམས་ཀྱི་རང་བཞིན་
ཡིན་ནོ། །རིག་པ་བྱང་ཆུབ་ཀྱི་སེམས་དེ། རང་གི་མ་བཅོས་ཏེ་ཡོངས་ཀྱི་འོད་གསལ།
སེམས་ཀྱི་རང་བཞིན་ནི། ཡེ་ནས་སངས་རྒྱས་ཏེ། བསྒོམ་ཡུལ་ཕ་རོལ་ན་མེད་པའི།
བསྒོམ་པར་བྱེད་པའི་བློ་ཚུར་མི་འཇུག་སྟེ། སེམས་ཡེ་ནས་སངས་རྒྱས་པའི་སྤྱོད་ཡུལ་
ཡིན་ཏེ། སྣང་སྲིད་ཐམས་ཅད་ཡེ་ནས་བོན་ཉིད་ཡིན། སེམས་ཅན་ཐམས་ཅད་ཡེ་
ནས་སངས་རྒྱས་ཡིན། འཁོར་བ་ཐམས་ཅད་ཡེ་ནས་མྱང་འདས་ཡིན། ཉོན་མོངས་
ཐམས་ཅད་ཡེ་ནས་ཡེ་ཤེས་ཡིན། སྡུག་བསྔལ་ཐམས་ཅད་ཡེ་ནས་བདེ་ལམ་ཡིན། དེ་
ལྟར་རིག་པའི་སེམས་རྟོགས་ནས། སྒོམ་དང་མ་བསྒོམ་གཉིས་སུ་མེད། རིག་པ་བྱང་
ཆུབ་སེམས་ཉིད་དེ། མ་བཅོས་ཙན་ནེ་ཅོག་གེ་གང་ལ་ཡང་མི་གཡོ་མི་འཕྲོ་ན། རང་
འབྱུང་ཡེ་ཤེས་ཟང་ཐལ་ཡིན། གཟུགས་སུ་མི་སྣང་བའི་གཟུགས་བྱ། དོན་ལ་འགྱུར་
ལྡོག་མེད་པའི་སྐུ་རུ་མི་སྣང་བའི་སྐུ་ཞེས་བྱའོ། །ཉོན་མོངས་པ་ཞོར་ལ་འགགས། ཡེ་
ཤེས་ཤུགས་ལ་སྐྱེ་བར་འགྱུར་རོ། །དེ་ནི་ལྟ་བ་རྒྱས་ཐེབས་ཀྱི་བསྒོམ་པ་ཞེས་བྱའོ། །
གཉིས་པ་སེམས་མཉམ་པའི་ངང་ལ་བཞག་ཐབས་ནི། དེ་ལ་བཞི་སྟེ། སེམས་རང་
བཞིན་ཅི་ལྟར་བཞག་པ་དང་གཅིག སེམས་དེ་སོ་མར་བཞག་པ་དང་གཉིས། སེམས་
དེ་ལྷུག་པར་བཞག་པ་དང་གསུམ། སེམས་དེ་རང་ཐད་དུ་བཞག་པ་དང་བཞིའོ། །
དང་པོ་སེམས་ཅི་ལྟར་བཞག་པ་ནི། སེམས་དེ་རང་བཞིན་གྱིས་མ་འགགས་ཏེ་འོད་
གསལ་བས་ན། སངས་རྒྱས་སྒམ་དེས་མ་མཛད་སེམས་ཅན་སྒྲིན་ཏེ་མ་བཅོས། ཡ་
ཐ་རྒྱལ་བའི་དཀྱིལ་འཁོར་ནས། མ་ཐ་འཇག་མིག་གི་སྲིན་བུ་ཡན་ཆད་ལ་ཁྱབ་པས་
ན། ཕྱོགས་ལྷུང་དང་རྒྱ་ཆད་མེད་པར་ངང་གིས་བཞག ། ཡེ་ཤེས་བཞག་པའི་དཔེ་
ནི། ཆུ་ཆད་པའི་རང་ཐག་བཞིན། ཤེས་པ་དེ་ལ་མ་ཡེང་པར་གཏིང་གི་བཞག །དེ་
319

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟར་བཞག་པའི་ཚེ་ན། རྣམ་རྟོག་རང་བཞིན་གྱིས་འགགས་ཡེ་ཤེས་རང་བཞིན་གྱིས་
སྐྱེའོ། །གལ་ཏེ་དྲན་རྟོག་གི་བློ་བྱུང་ན། རྟོག་པ་དེ་གང་ལས་བྱུང་རྗེས་བཅད། རྟོག་པ་
དེ་གང་ནས་ཀྱང་མ་བྱུང་སྟེ་སེམས་ཁོ་ནར་འདུག །སེམས་ཀྱིས་སེམས་ལ་བལྟས་པས།
སེམས་དེ་ཅིའི་དངོས་པོར་ཡང་མ་གྲུབ་པར་འདུག ། རྩ་བ་དེ་སེམས་ལས་མ་གྲུབ་ཙམ་
ན། སེམས་ལས་བྱུང་བའི་རྩ་བ་མ་གྲུབ་པར་འདུག །དེ་ནས་འཁོར་བ་ཐམས་ཅད་
རྩ་བ་མེད་པར་འདུག་སྟེ། ཉོན་མོངས་པ་གང་གིས་ཀྱང་གནོད་མི་ནུས་པར་འདུག་
གོ །གཉིས་པ་སེམས་དེ་སོ་མར་བཞག་པ་ནི། སེམས་དེ་གར་སྐྱེས་ཀྱང་སྟོང་ཉིད་རང་
སོར་ཤར་ཏེ། གང་དུ་ཡང་མ་གཡོས་པར་བཞག །དེ་ལས་སེམས་བཞག་པའི་དཔེ་ནི།
ནམ་མཁའ་ལྟ་བུར་བཞག །གསུམ་པ་སེམས་དེ་ལྷུག་པར་བཞག་པ་ནི། གང་སྐྱེས་
ཀྱང་དེ་ལ་མི་མཐུན་པ་དང་གཉེན་པོ་མེད་པ་ནི། རྩོལ་བས་གློད་ལ་བཞག་པ་ནི། དེ་
ལ་གསུམ་སྟེ། ལུས་གློད་པ་དང་། སེམས་གློད་པ་དང་། དབུགས་གློད་པ་དང་གསུམ།
དེ་ལ་ལུས་གློད་པ་ནི། ཤིང་བལ་གྱི་འདབ་ལྟར་ལྷོད་དེ་ཤིག་གེ་གློད་ལ་བཞག །སེམས་
གློད་པ་ནི། སེམས་སྤྲོ་བསྡུ་མི་བྱ་ལ། ངང་ལ་ངང་གིས་གློད་ལ་བཞག་གོ །དབུགས་
གློད་པ་ནི། དབུགས་དེ་སེམས་ཀྱི་རྟ་བྱེད་པས་ན་གློད་ལ་བཞག་གོ །དཔེར་ན་སེམས་
ལྷུག་པར་བཞག་པའི་དཔེ་ནི། རྔ་མའི་མདུད་བཞིན་ལྷོད་དེ་བཞག་གོ །བཞི་པ་
སེམས་རང་ཐབས་སུ་བཞག་པ་ནི། སེམས་མི་བཟུང་བར་རང་ཡན་དུ་བཏང་། ཡང་
རྟོག་པ་དང་མ་བྲལ་བ་ན་སེམས་དེ་སླར་ལ་ལོག་ནས་འོང་ངོ༌། །ཤེས་པ་རང་ཐོང་
གི་དཔེ་ནི། གཟིང་ཐོག་གི་བྱ་རོག་ལྟ་བུའོ། །སླར་ལ་ལོག་ན་གཟིང་ཐོག་ཏུ་ཡོང་བ་
བཞིན་ནོ། །ཀུན་གཞི་དབང་པོ་གསལ་བ་ལ་ཆེད་དུ་མི་སྤྲོ། ཆེད་དུ་མི་བསྡུ་རང་
གསལ་དུ་བཞག་གོ །དེ་ལྟར་བཞག་པའི་དུས་ན། འགྲོ་ཉལ་འདུག་སྡོད་ཐམས་ཅད་
སངས་རྒྱས་ཡིན་པར་སྣང་ངོ༌། །སངས་རྒྱས་ཞེས་བྱ་བ་གཟུགས་དང་ཁ་དོག་ཏུ་མ་
320

སེམས་སྡེ། ལུང་གི་ཡང་ཞུན།
གྲུབ་སྟེ། གང་སྡུག་བསྔལ་དང་བྲལ་བ་ནི་སངས་རྒྱས་ཞེས་ཐ་སྙད་དུ་གདགས་སོ། །
འཇིག་རྟེན་གྱི་ཤེས་པ་དང་བྲལ་བའོ། །དེ་ལྟར་མཉམ་པའི་ངང་ལ་བཞག་ཐབས་སོ། །
དེ་ལྟར་སེམས་མཉམ་པར་བཞག་པའི་དུས་ན། ཀློང་དུ་མ་གྱུར་གྱི་བར་དུ་བདུད་ཀྱི་
བསླུ་བ་པོ་གསུམ་འབྱུང་སྟེ། བག་ཆགས་བསླུ་བའི་བདུད་དང་གཅིག །ཉོན་མོངས་
བསླུ་བའི་བདུད་དང་གཉིས། ཉམས་སོད་བར་ཆོད་ཀྱི་བདུད་དང་གསུམ་མོ། །དེ་
བག་ཆགས་ཀྱི་བདུད་ནི། ཡིད་ཀྱི་དྲན་རྟོག་སྣ་ཚོགས་སུ་བྱུང་ཡང་། རང་གི་སྣང་
བ་ལས་གཞན་མ་ཡིན་ནོ། །ཉོན་མོངས་བསླུ་བའི་བདུད་ནི། གཏི་མུག་དང་ཞེ་སྡང་
དང་ང་རྒྱལ་དང་འདོད་ཆགས་དང༌། འཕྲག་དོག་དང་ལྔ་ནི། སེམས་ལ་ཅི་ལྟར་སྣང་
ཡང་སེམས་ཀྱི་སྣང་བ་ཡིན་ནོ། །ཉམས་སོད་བར་ཆོད་ཀྱི་བདུད་ནི། དགའ་མཛའ་
སྙིང་སྡུག་དང་སྡུག་བསྔལ་རྐྱེན་དབང་དང༌། བར་ཆོད་ཀྱི་རྐྱེན་དང་ཆོ་འཕྲུལ་ལྷ་
འདྲེའི་བདུད་ཡོང་སྟེ། དེ་ལྟར་སྣང་ཡང་སེམས་ལས་མ་འདས་ཏེ། སེམས་མཉམ་པའི་
ངང་ལས་མི་གཡོ་བར་བཞག །བཞག་དུས་སུ་གང་བསྒོམ་པ་དེ་ནི་གསལ་བ་ལ། མ་
བསྒོམ་བག་ཆགས་ཀྱི་མཚན་མར་མི་འགྱུར་རོ། །དེ་ནི་སེམས་ཟིན་པའི་ཚད་དོ། ། དེ་
ལྟར་ཀློང་དུ་གྱུར་ཙམ་ན། འགྲོ་ཉལ་འདུག་བསྡོད་གང་ལ་ཡང་། མཉམ་པའི་ངང་
ལ་གནས་པའོ། །སེམས་མཉམ་པའི་ངང་ལ་གནས་ཙམ་ན། ཕྱི་ནང་གསང་བའི་དྲོད་
གསུམ་འབྱུང་ངོ༌། །བར་ཆོད་བསླུ་བའོ། །སེམས་མཉམ་པ་ལ་བཞག་པའི་དུས་སུ། མི་
འདོད་ཤུགས་ལས་འབྱུང་བའོ། །མ་འདྲེས་འཇའ་ཚོན་དང་འདྲ་བ། ཕྱི་ནང་གསང་
བའི་དྲོད་ཚད་གསུམ་འབྱུང་སྟེ། ཕྱི་ཡི་དྲོད་ཚད་ནི། དབུགས་ཕྱི་ནང་རྒྱུ་བ་མི་ཚོར་བ་
དང༌། ལུས་ལ་གྲང་དྲོ་མེད་པ་དང་། ལུས་ཤིང་བལ་གྱི་འདབ་བས་ཡངས་པ་དང་།
རྩི་ཐོག་ཏུ་ཕྱིན་ན་ཡང་ཐེག་པ་ནམ་མཁའ་ལ་བྱ་བཞིན་འཕུར་བ་དང༌། ཆུ་ལ་མི་བྱིང་
བ་དང་། ལུས་ལ་ཤིག་སྲོ་མི་ཡོང་བ་དང་། དེ་རྣམས་ནི་སྒྲིབ་པ་ཐམས་ཅད་སངས་
321

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏེ་བླ་མེད་སངས་རྒྱས་རྫོགས་པའི་དྲོད་ཉམས་སུ་ལོན་པའོ། །ནང་གི་དྲོད་ནི་སྒོམ་པ་
དེ་ནི་ཉམས་སུ་གསལ་ལ། མ་བསྒོམ་པའི་བག་ཆགས་གཞན་མི་འགྱུ་ན་སེམས་ཟིན་
པའི་ཚད་དུ་ཕྱིན་པའོ། །བོན་ཉིད་ཀྱི་དོན་དེ་ཉམས་སུ་ལེན་ནས་གསལ་ལ་གཞན་གྱི་
དྲན་རྟོག་ཅི་ཡང་མི་འགྱུ་ན། སེམས་ལས་སུ་རུང་བའི་དྲོད་དོ། ། ཅི་ལ་ཡང་མི་སེམས་
ཅི་ལ་ཡང་མི་རྟོག་པ་དེ་ནི། ལྷུན་གྱིས་གྲུབ་པའི་དྲོད་དོ། །གསང་བའི་དྲོད་ནི་རྨི་ལམ་
གྱི་མཚན་མ་རྒྱུན་ཆད་པ་དང་། བག་ཆགས་རྒྱུན་ཆད་པ་དང་གོས་གོན་མ་གོན་ཁྱད་
མེད་པ་དང་། དྲོ་གྲང་མེད་པ་དང་ཟས་མ་ཟོས་ཀྱང་མི་བཀྲེས་པ་དང་། ཆུ་མ་འཐུང་
ཡང་མི་སྐོམ་པ་དང་། ཞེན་ཆགས་གང་ལ་ཡང་མི་སྐྱེ་བ་ནི། བཀྲེས་སྐོམ་སྡུག་བསྔལ་
གྱི་ལུས་མི་ལེན་པའི་དྲོད་ཉམས་སུ་ལོན་པའོ། །ཕྱི་ནང་གསང་བ་གསུམ་གྱི་རྟགས་སོ། །
བདག་འདྲ་ལི་ཤུ་སྟག་རིངས་ཀྱིས། ཉམས་བླངས་བསྒོམ་པའི་མན་ངག་འདི། བདག་
གིས་ཉམས་བླངས་སེམས་བཀྲོལ་ནས། འགྲོ་བ་སེམས་ཅན་རྣམས་ལ་ཕན་གདགས་
ཕྱིར། རྣམ་སྣང་གདན་ཁྲིའི་འོག་ཏུ་སྦས། ལས་ཅན་སྐྱེས་བུ་གཅིག་དང་འཕྲད་པར་
ཤོག །
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། ། ལྟ་བསྒོམ་གཉིས་མེད་ཀྱི་
གདམས་ངག་ལ་གཉིས་ཏེ། ལྟ་བསྒོམ་སྤྱི་ཡི་མཚན་ཉིད་དང་། ལྟ་བསྒོམ་རང་གི་
མཚན་ཉིད་གཉིས་སོ། ། དེ་ལྟར་ལྟ་བསྒོམ་སྤྱིའི་མཚན་ཉིད་ནི། ཀུན་ཏུ་བཟང་པོ་
མཉམ་ཉིད་ཆེན་པོའི་སྒོམ་པ་ལ། གཞི་ཀུན་ཏུ་བཟང་པོ་ལྷུན་གྱིས་གྲུབ་པ། ངོ་བོ་ཀུན་
ཏུ་བཟང་པོ་རང་འབྱུང་གི་ཡེ་ཤེས། དོན་ཀུན་ཏུ་བཟང་པོ་སྐྱེ་བ་མེད་པ། བདག་ཉིད་
ཀུན་ཏུ་བཟང་པོ་སྔ་ཕྱི་ཐོག་མཐའ་མེད་པ། མཉམ་པ་ཉིད་ལ་དམིགས་གཏད་མེད་
པར་བསྒོམ་པར་བྱེད་པ་ནི། དབྱིངས་སྐྱེ་འགག་མེད་པའི་ཐེག་ཆེན་བོན་གྱི་སྐུ་རང་
འབྱུང་གི་ཡེ་ཤེས། རང་གི་རིག་པ་བྱང་ཆུབ་ཀྱི་སེམས་དེ་ནི། མ་འགགས་ཏེ་སྣ་ཚོགས་
322

སེམས་སྡེ། ལུང་གི་ཡང་ཞུན།
སུ་ཤར་བས། སེམས་ལ་གཟུགས་མེད་པས་དངོས་པོ་མི་བསྒོམ་མི་གཏད། སེམས་
ལ་དངོས་པོ་མེད་པས་གཟུགས་མི་སྒོམ་ཞིང་མི་གཏད། སེམས་ལ་དབྱིབས་མེད་
པས་གཟུགས་མི་བསྒོམ། སེམས་ལ་ཁ་དོག་མེད་པས་དཀར་དམར་མི་བསྒོམ་ཞིང་
མི་གཏད། སེམས་ལ་ཡུལ་མེད་པས་གནས་མི་བསྒོམ། སེམས་ལ་སྣང་སྟོང་གཉིས་
སུ་མེད་པས་སྣང་སྟོང་གཉིས་སུ་མི་བསྒོམ། སེམས་ལ་གཉིས་སུ་མེད་པས་གཉིས་སུ་
མི་བསྒོམ་ཞིང་མི་གཏད་དོ། །ཨེ་མ་ཧོ། དེ་བཞིན་དུ་སངས་རྒྱས་དང་སེམས་ཅན་
འཁོར་བ་དང་མྱང་འདས། ཉོན་མོངས་དང་ཡེ་ཤེས། བོན་ཉིད་དང་བོན་ཅན། ཕྱི་
ནང་སྣོད་བཅུད། མཐོ་རིས་དང་ངན་སོང་། རྒྱུ་དང་འབྲས་བུ་ཡོད་མེད་ཀྱི་རྟག་
ཆད་ལ་སོགས་ཏེ། དེ་ལྟར་གཉིས་འཛིན་གྱི་བོན་ཐམས་ཅད་ལ་ཤེས་པས་ནི། ལྟ་བའི་
སྟོབས་ཀྱི་སྒོམ་པར་དྲན། བསྒོམ་པའི་སྟོབས་ཀྱིས་ལྟ་བ་སྐྱེས། ལྟ་བསྒོམ་གཉིས་སུ་
ག་ལ་འབྱུང་། མ་ཡེངས་ངང་ལ་རང་བཞིན་བཞག །ངང་ལ་ངང་གིས་བཞག་པས་
རང་སར་གྲོལ། དེ་ནི་ལྟ་བསྒོམ་སྤྱིའི་མཚན་ཉིད་དོ། ལྟ་བསྒོམ་རང་གི་མཚན་ཉིད་
ནི། རིག་པ་བྱང་ཆུབ་ཀྱི་སེམས་དེ། དེ་ལྟར་རྟོགས་པའི་གང་ཟག་གི་ཆེད་དུ་བསྒོམ་
དུ་ཡོད་དམ་མེད་ཅེས་པ། བསྒོམ་ཀྱང་རང་འབྱུང་གི་ཡེ་ཤེས་སེམས་ཀུན་ཏུ་བཟང་
པོའི་རོལ་པའམ། རྒྱན་ནམ་ཁ་དོག་ཡིན། མ་བསྒོམ་ཡང་མི་སྟོ་རོལ་པ་རང་འབྱུང་
གི་ཡེ་ཤེས་ཡིན། ཨེ་མ་ཧོ། བསྒོམ་དང་མི་བསྒོམ་གཉིས་སུ་མེད་དེ། ཀུན་ཏུ་བཟང་
པོ་མཉམ་པ་ཉིད་ཆེན་པོའི་བོན་གྱི་ངང་ནས། མ་འགགས་ཏེ་སྣ་ཚོགས་སུ་ཤར་བས་
རང་ཤར་ཏེ། དེ་ལ་བསྒོམ་མ་བསྒོམ་གཉིས་སུ་མེད་པས་རང་གིས་རྟོགས་སོ། །ཞེན་
ཅིང་ཆགས་པ་མེད་པར་རང་གྲོལ་ལོ། ། ཅི་ལྟར་འདུག་ཀྱང་མ་བཅོས་པའི་ངང་ལ་
ཤར་བས་རང་ཤར་ལ། རྟོགས་པ་རང་གི་རྟོགས་པ་གྲོལ་བ་རང་ལས་གྲོལ། མཉམ་པ་
ཉིད་བོན་སྐུའི་ཀློང་ན། ཤིག་གེ་འབོལ་ལེ་ལྷོད་དེ་མི་འཕྲོ་འབོལ་ལེ་གནས་པ་དེ་ཀ་ན་
323

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བསྒོམ་པ་དང་སྒོམ་བྱེད་གཉིས་སུ་མེད། ཅི་ལྟར་བྱས་ཀྱང་འཁོར་འདས་གཉིས་མེད་
ཀྱི་དོན་དུ་རྟོགས་པ་དེ་ལས་བོགས་སམ་སྐྱེད་འདོན་དུ་མེད་དེ། ཉམས་མྱོང་མི་སྐྱེ་བོན་
ཉིད་སྐྱེ་བ་མེད་པ་ལ་ཟླ། ཡེ་བསྒོམ་ཆེན་པོ་བྱའོ། ། ལྟ་བསྒོམ་གྱི་མན་ངག ལི་ཤུ་སྟག་
རིངས་ཀྱི་གདམས་ངག །ཨ་དམ། རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སྟོབས་སུ་གྱུར་པའི་
གདམས་ངག་ལ། གཟུགས་ཀྱི་ཕུང་པོ་བོར་བའི་སྟོབས་དང་། དབྱིངས་སུ་གྲོལ་བ་
དུས་མཉམ་པ་ནི། དེ་ལ་དབྱིངས་ཀྱི་གཏན་ཚིགས་ནི། དབྱིངས་དེ་ལ་སྐྱེ་འགགས་
མེད་པ་དང་། བརྗོད་པའི་མཐའ་ལས་འདས་ཤིང་། ཚད་བཟུང་བ་དཀའ་ཞིང་
བརྟག་དཀའ་སྟེ། ཕྱོགས་གང་ནས་ཀྱང་བསྟན་དུ་མེད་པ་དེ་ལ་དབྱིངས་ཞེས་བྱའོ། །
དེ་ལ་གཟུགས་ཀྱི་སྟོབས་ཀྱི་ཕུང་པོ་དབྱིངས་སུ་བོར་བ་ནི། དེ་ལ་གཟུགས་ཀྱི་སྟོབས་
ཀྱི་ཕུང་པོ་ལྔ་སྟེ། ས་ཆུ་མེ་རླུང་རྣམ་པར་ཤེས་པ་དང་ལྔའོ། །དེ་ལ་དང་པོ་འཆི་ཁ་
མའི་དུས་སུ། ས་ཆུ་ལ་ཐིམ་སྟེ་ལུས་ཀྱི་ཟུངས་ཤོར། ཆུ་མེ་ལ་ཐིམ་སྟེ་ཁ་སྣ་སྐམ། མེ་
རླུང་ལ་ཐིམ་པས་ལུས་ཀྱི་དྲོད་ཤོར་ནས་དྲོད་ཡལ། རླུང་རྣམ་པར་ཤེས་པ་ལ་ཐིམ་
པས་དབུགས་ཕྱི་ནང་དུ་རྒྱུ་བའི་སྟོབས་ཆད་དོ། །དེ་ཅི་སྟེ་ཞེ་ན། གཟུགས་ཀྱི་སྟོབས་ཀྱི་
ཕུང་པོ་དེ། རྒྱུ་རྐྱེན་གྱི་སྟོབས་ལས་གྲུབ་པས་འདུས་བྱས་ཡིན། གཉེན་པོ་འཇིག་པས་
མ་རྟོགས། གཟུགས་ཀྱིས་ཕུང་པོ་དེ་བོར་བའི་མཚན་ཉིད་དོ། །དེ་ནས་རིག་པ་སྟོབས་
ཀྱིས་འཕྲང་ནས་ཐོན་ཞེས་བྱའོ། །དེ་ལ་ལུས་ཅི་ཕྱིར་འཕྲང་ཡོད་ཅེ་ན། རང་གི་ལུས་
ལ་ཚ་གྲང་གཉིས་སྡུག་བསྔལ་ཡོད་པས་ན། དམྱལ་བ་ཚ་གྲང་གི་སྡུག་བསྔལ་ཡང་
རང་ལུས་ལ་ཡོད། རང་གི་ལུས་ལ་བཀྲེས་སྐོམ་ཡོད་པས་ན། ཡི་དྭགས་བཀྲེས་སྐོམ་གྱི་
སྡུག་བསྔལ་ཡང་ཡོད། རང་གི་ལུས་ལ་ངལ་དུབ་ཡོད་པས་ན། བྱོལ་སོང་བཀོལ་སྤྱད་
སྡུག་བསྔལ་ཡང་ཡོདརང
 ། རང་གི་ལུས་ལ་འགྱུར་ལྡོག་ཡོད་པས་ན། འགྱུར་ལྡོག་མིའི་
324

སེམས་སྡེ། ལུང་གི་ཡང་ཞུན།
སྡུག་བསྔལ་ཡང་ཡོད། འཐབ་རྩོད་ཡོད་པས་ན། ལྷ་མིན་འཐབ་རྩོད་ཀྱི་སྡུག་བསྔལ་
ཡང་ཡོད། དགའ་བདེ་ལོངས་སྤྱོད་ཡོད་པས་ན། ལྷ་ཡང་རང་གི་ལུས་ལ་ཡོད། འགྲོ་
བ་རིགས་དྲུག་སྡུག་བསྔལ་ཐམས་ཅད་ཀྱི་འཕྲང་ནི། རང་གི་ལུས་ལ་ཚང་ནས་ཡོད་
གཟུགས་ཀྱི་ཕུང་པོ་བོར་བ་ཙམ་གྱིས་འཕྲང་ནས་ཐོན་ཞེས་བྱ་བ་ནི། དཔེར་
པས་ན། 
ན་ཁྱུང་གི་ཕྲུ་གུ་དེའི་སྟོབས་ཀྱིས། སྒོ་ངའི་ནང་ནས་ཐོན་པ་ཙམ་གྱིས། ནམ་འཕངས་
ཆོད་པ་དང་འདྲ་བས་ན། སྐུ་རྣམ་པ་གསུམ་གྱིས་འཕྲང་བཅད་དེ། དེ་ལ་འགྲོ་རྒྱུ་
ཡོད་དམ་ཞེ་ན། དེ་ལ་འགྲོ་རྒྱུ་མེད་དེ། རིག་པ་བྱང་ཆུབ་ཀྱི་སེམས་དེ། གང་དུ་ཡང་
མ་སོང་ལ། རིག་པ་དེ་གང་ནས་ཀྱང་མ་འོང་ལ། རིག་པ་དེ་གང་དུ་ཡང་མི་གནས་
ཏེ། རིག་པ་བྱང་ཆུབ་ཀྱི་སེམས་དེ་ཡང་རྣམ་པར་ཤེས་པའི་སྟོབས་ཀྱིས་རང་སར་
ཐིམ། ཞེས་བྱ་སྟེ། རྣམ་པར་ཤེས་པའི་སྟོབས་དེ་ཡང་། དང་པོ་རྒྱུ་ལས་མ་བྱུང་སྟེ། རྒྱུ་
རང་འབྱུང་རང་སར་ཐིམ་སྟེ་རང་འབྱུང༌། རྐྱེན་གང་གི་སྟོབས་ཀྱིས་ཀྱང་། མ་བསྐྱེད་
པས་རྐྱེན་རང་སར་ཐིམ་སྟེ་མ་འགགས་ཏེ་རང་ཤར། ཕྱོགས་གང་དུ་ཡང་སྟོབས་ཀྱིས་
མ་ལྷུང་སྟེ་ཐིམ་པས་ན་རང་གི་སྟོབས་ཀྱིས་རྟོགས་སོ། །གཉེན་པོ་གང་གི་སྟོབས་ཀྱིས་
ཀྱང་མ་ཆོམ་པས་འབྲས་བུ་རང་སར་ཐིམ་སྟེ། མ་ཞེན་པའི་སྟོབས་ཀྱིས་ཏེ་རང་གྲོལ་
ལོ། རིག་པ་དེ་ནི་སྟོབས་ཀྱིས་རང་ས་ཟིན་པས་བོན་ཉིད་མ་དང་འཕྲད། རིག་པ་བྱང་
ཆུབ་སེམས་དེ་འགྱུར་བ་གང་དུ་ཡང་མི་འགྱུར་ཏེ། གཟུང་འཛིན་གཉིས་ཀྱིས་སྣང་བ་
ལ་གྲས་ཐག་ཆོད་པས། བདེ་སྡུག་གཉིས་འཛིན་གྱི་ཤེས་པས། ཐ་ཚན་ནི་སྣང་བ་དང་
ཞེན་པ་མེད་དེ། གང་གི་ཡང་ཤེས་པའི་སྟོབས་མེད་དེ། ཆུ་ལ་ཆུ་ཐིམ་པའམ། མར་ལ་
མར་ཐིམ་པའམ། དེ་བཞིན་དུ་བོན་ཉིད་སེམས་ལ་དབྱེར་མེད་དོ། །གཏན་ལ་ཕེབས་
པ་དང་སྡུག་བསྔལ་གྱི་རྐྱེན་རྒྱུན་ཆད་དེ། ཞེ་སྡང་སྐྱེ་ས་མེད་པས་དམྱལ་བ་མེད།
འདོད་ཆགས་སྐྱེ་ས་མེད་པས་ཡི་དྭགས་མེད། གཏི་མུག་སྐྱེ་ས་མེད་པས་བྱོལ་སོང་མེད།
325

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཕྲག་དོག་སྐྱེ་ས་མེད་པས་མི་མེད། འཐབ་རྩོད་སྐྱེ་ས་མེད་པས་ལྷ་མིན་མེད། ང་རྒྱལ་
སྐྱེ་ས་མེད་པས་ལྷ་མེད། འགྲོ་དྲུག་གི་འཕྲང་ཐམས་ཅད་དུས་གཅིག་ལ་སྡོམས་སོ། །
སྟོབས་སུ་གྱུར་པའི་མན་ངག ། ཡེ་གཤེན་གཙུག་ཕུད་ཀྱི་མན་ངག ། ཨ་དམ། རྒྱརྒྱ།
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །གྲོལ་ལུགས་བསྟན་པའི་གདམས་
ངག་ལ། འདི་ལ་སྤྱི་དོན་བཅུ་གསུམ་གྱིས་བསྟན་ཏེ། དེ་གང་ཞེ་ན་སྣང་སྟོང་ཐོག་
མཐའ་དང་། འཁོར་འདས་དང༌། དགག་སྒྲུབ་དང་། དགེ་སྡིག་དང་། རྒྱུ་འབྲས་
དང༌། སྐྱེ་འགག་གཉིས་དང་། རྟག་ཆད་གཉིས་དང་། སྤང་ལེན་གཉིས་དང༌། བླང་
དོར་གཉིས་དང་། རེ་དོགས་གཉིས་དང་། དམིགས་གཏད་གཉིས་དང༌། སྒྲོས་སྐུར་
གཉིས་ཀྱི་མཐའ་དང་བཅུ་གསུམ་གྱི་མདོ་རྩའོ། །ད་ནི་རྒྱས་པར་བསྟན་པ་ནི། སྣང་
སྟོང་ཞེས་པ། སྣང་བ་སྣ་ཚོགས་ནི་ཕྱོགས་དང་རིས་མེད་དེ། སྣང་བའི་མཚན་མ་
ཐམས་ཅད་ནི། ཡེ་ཤེས་སུ་ཤར་བས་ན། རང་འབྱུང་གི་ཡེ་ཤེས་སུ་འདུས་མ་བྱས།
སྣང་སྟོང་མཐའ་ལས་རྣམ་པར་གྲོལ་བའོ། །ཐོག་མཐའ་ཞེས་པ་ནི། ཐོག་མ་དང་ཐ་
མ་མེད་པ་གཡུང་དྲུང་གི་སྐུ་སྟེ། ངོ་བོ་ཉིད་ལ་འགྱུར་བ་མེད་དེ། རྒྱུ་དང་རྐྱེན་གྱིས་
མི་འཇིག་པས་ན། ཐོག་མཐའ་གཉིས་ལས་རྣམ་པར་གྲོལ་ལོ། །འཁོར་འདས་ཞེས་པ་
ནི། འཁོར་འདས་གཉིས་སུ་མེད་པར་རང་ས་ཟིན་ཏེ། སྙིང་པོ་བྱང་ཆུབ་ཀྱི་སེམས་
དེ་ཡེ་ཤེས་དང་ལྡན་པ་སྟེ། སྐྱོན་དང་ཡོན་ཏན་གཉིས་སུ་མི་འབྱེད་པས་ན། འཁོར་
འདས་གཉིས་ཀྱི་མཐའ་ལས་རྣམ་པར་གྲོལ་བའོ། །དགག་སྒྲུབ་ཅེས་པ་ནི། དགག་
པའི་རྒྱུ་འབྲས་ནི་གང་ཡང་མེད་དེ། འཛིན་པར་བྱེད་པ་ནི་རང་འབྱུང་གི་ངོ་བོར་
རྟོགས་ཏེ། རྩོལ་སྒྲུབ་གཉིས་ལས་བྲལ་ཏེ། དགག་སྒྲུབ་གཉིས་ལས་གྲོལ་བའོ། །དགེ་
སྡིག་ཅེས་པ་ནི། ལྷུན་གྱིས་གྲུབ་པའི་ངོ་བོ་དེ། འཛིན་པའི་ཡུལ་མེད་ཕྱོགས་རིས་མེད་
པས་ན། ཞེན་ཆགས་དང་བག་ཆགས་གཏིང་ནས་དག་སྟེ། དགེ་སྡིག་གཉིས་ཀྱི་མཐའ་
326

སེམས་སྡེ། ལུང་གི་ཡང་ཞུན།
ལས་རྣམ་པར་གྲོལ་བའོ། ། རྒྱུ་འབྲས་ཞེས་པ། རང་གྲོལ་ཆེན་པོ་རྣམ་པར་དག་པ་ཡེ་
ནས་ཡིན་ཏེ། བྱས་པའི་རྒྱུ་མེད་དེ་བོན་ཉིད་ཀྱི་དབྱིངས། རྩལ་བ་མེད་པ་རང་ཤར་
ཏེ་འབྲས་བུ་རྫོགས་པས་ན། རྒྱུ་འབྲས་གཉིས་ཀྱི་མཐའ་ལས་རྣམ་པར་གྲོལ་བའོ། ། སྐྱེ་
འགག་ཅེས་པ། སྐྱེ་བ་མེད་པ་བོན་གྱི་དབྱིངས་ན། བདག་ཉིད་ཀུན་གཞིའི་གཡུང་
དྲུང་གི་སེམས་དེ་ཡང་། འཆི་བ་མེད་པ་ལས་རང་འབྱུང་གི་མི་འཛིན་ཏེ། སྐྱེ་འགག་
གཉིས་ཀྱི་མཐའ་ལས་རྣམ་པར་གྲོལ་བའོ། །རྟག་ཆད་ཅེས་པ། གཞི་རྩ་མེད་པའི་སྙིང་
པོ་འདི། དབྱིབས་དང་ཁ་དོག་མཚན་མ་མེད། ངོ་བོ་མ་གྲུབ་སྟོང་པའི་དབྱིངས། དེ་
ཡོད་པ་དང་མེད་པའི་ཚིག་ལས་འདས་པས་ན། རྟག་ཆད་གཉིས་ཀྱི་མཐའ་ལས་རྣམ་
པར་གྲོལ་བའོ། །སྤོང་ལེན་ཞེས་པ། ཅི་སྙེད་མ་སྤངས་ཏེ་ཅི་ལྟར་ཡང་གསལ་བ་དེ་ཡེ་ས
ཤེས་ཆེན་པོ་མ་བཅོས་ཏེ། བླང་དུ་མེད་དེ་རང་འབྱུང་ཉིད་ལ་རྫོགས་པས། སྤོང་ལེན་
མཐའ་ལས་རྣམ་པར་གྲོལ་ལོ། །བླང་དོར་ཞེས་པ། ཡེ་ནས་སྐྱོན་བྲལ་ཀུན་ཏུ་བཟང་
པོ་དེ། ཡེ་ཤེས་གུད་ནས་བླང་དུ་མེད། ངན་པ་ཞེས་ནི་དོར་དུ་མེད། བླང་དོར་མཐའ་
ལས་རྣམ་པར་གྲོལ་བའོ། །རེ་དོགས་ཞེས་པ། རང་ལ་བྱུང་བའི་སྙིང་པོ་དེ། ཁོང་ནས་
རྟོགས་པ་བདེ་བའི་མཆོག །རང་ལས་ལོགས་ན་འཆར་བ་མེད་པས་ན། རེ་དོགས་ཀྱི་
མཐའ་ལས་རྣམ་པར་གྲོལ་ལོ། །དམིགས་གཏད་ཅེས་པ། ཐིག་ལེ་རང་འབྱུང་ངང་དུ་
ཤར་བས་ན། དམན་པའི་ཐབས་སྤྱོད་དང་དམིགས་པ་མེད་པས། རང་འབྱུང་སྤྲོས་
མེད་གཏད་པ་ཡང་མེད་པས་ན། དམིགས་གཏད་ལས་རྣམ་པར་གྲོལ་ལོ། །སྒྲོས་སྐུར་
ཞེས་པ། སྨྲ་བའི་སྒོ་མོ་ཚིག་མཐའ་ཡང་། ཡིན་མེན་ཚིག་གི་ཐ་སྙད་ཀྱིས། རང་འབྱུང་
གི་ངོ་བོ་དེ་གཏིང་མི་ཉམས་པས། སྒྲོས་སྐུར་གཉིས་མཐའ་ལས་རྣམ་པར་གྲོལ་བའོ། །
མཁའ་ལ་ཅི་ཡང་རོལ་པ་སྟེ། ཀློང་ལ་གང་ཡང་འགག་པ་མེད། དབྱིངས་ལ་ཅི་ཡང་
ཉམས་པ་མེད། འདུ་འཕྲོ་མཁའ་ཀློང་དབྱིངས་ཀྱི་བོན། རང་འབྱུང་ལྷུན་གྲུབ་ཉིད་
327

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་མ་གཡོས་སོ། །ཞེས་རང་གྲོལ་སེམས་ཀྱི་གདམས་ངག ཡེ་གཤེན་གཙུག་ཕུད་ཀྱི་
གདམས་པ། ཨུ་ཡ་སྨར་རོ། །རྒྱ་རྒྱ །
༧ ཀུན་བཟང་རང་སེམས་བདེ་བའི་ངང་ལ་ཕྱག་འཚལ་ལོ། །བསྒོམ་དུ་མེད་པའི་
གདམས་ངག་འདི་ལ། སྤྱི་དོན་རྣམ་པ་དྲུག་གིས་བསྟན་ཏེ། དེ་གང་ཞེ་ན། དང་
པོ་ཅི་ལྟར་བསྒོམ་པ་དང་གཅིག །བསྒོམ་པའི་མཐའ་གར་ཐུག་པ་བསྟན་པ་དང་
གཉིས། སྒོམ་ཞིང་བསྒྲུབ་ཏུ་མེད་པར་བསྟན་པ་དང་གསུམ། ལུས་སེམས་གཉིས་
མེད་དུ་བསྒོམ་པར་བསྟན་པ་དང་བཞི། བསྒོམ་པ་ལྷུན་གྱིས་གྲུབ་པར་བསྟན་པ་དང་
ལྔ། བསྒོམ་པའི་གོལ་ས་བཅད་པ་དང་དྲུག་གོ །དེ་ལ་དང་པོ་ཅི་ལྟར་བསྒོམ་པར་
བསྟན་པ་ནི། དབྱིངས་སྐྱེ་འགག་མེད་པའི་ཐིག་ལེ་ཆེན་པོ་བོན་གྱི་སྐུ། རང་འབྱུང་
གི་ཡེ་ཤེས་ཤེས་རིག་གི་རྒྱལ་པོ་ཀུན་གཞི་མ་བཅོས་པའི་ངང་དུ། སེམས་དེ་མ་བཅོས་
པར་བཞག་སྟེ། བློ་རིག་པ་མ་ཡེངས་པར་བཞག་ལ་བསྒོམ་མོ། །བསྒོམ་པའི་མཐའ་
གར་ཐུག་པར་བསྟན་པ་ནི། བསྒོམ་དུ་ཅི་ཡང་མེད་པའི་ངང་དུ་ཐུག །མེད་པའི་དོན་
ཅི་ལྟར་ཡིན་ཞེ་ན། བསམ་པ་དེ་དམིགས་པའི་ཡུལ་དང་ནི་བྲལ། མཚན་མའི་མཐའ་
ལས་ནི་འདས། བརྗོད་པའི་ཐ་སྙད་དང་ནི་བྲལ། ཡོད་མེད་གཉིས་ཀྱི་མཐའ་ལས་
གང་ལ་ཡང་མི་གནས་པས། མ་བསྒོམ་པའི་བསྒོམ་པ་ཞེས་བྱའོ། །བསྒོམ་ཞིང་བསྒྲུབ་
ཏུ་མེད་པར་བསྟན་པ་ནི། དེ་ལ་དྲུག་གིས་བསྟན་ཏེ། ཕྱི་བསྡུ་བ་དང་། ནང་ཀློད་པ་
དང༌། སེམས་གཏན་ལ་དབབ་པ་དང་། ལུས་ཆ་ལ་སྙོམས་པ་དང་། བསྒོམ་པའི་ཡུལ་
བསྟན་པ་དང་། མཉམ་པར་བཞག་པའི་ཐབས་བསྟན་པ་དང་དྲུག་གོ །དེ་ལ་ཕྱི་བསྡུ་
བ་ནི། སྣང་ཞིང་སྲིད་པའི་བོན་ཐམས་ཅད་ནི། སེམས་སུ་མ་འདུས་པ་མེད་པས་ན།
ཕྱི་བསྡུ་ཞེས་བྱའོ། །ནང་ཀློད་ཅེས་པ་ནི། བསྡུས་པའི་དོན་ལ་མི་ཡེངས་པར་བཞག་
ཅིང་གནས་པ་ནི་ནང་ཀློད་ཅེས་བྱའོ། །སེམས་གཏན་ལ་དབབ་པ་ནི། མ་ཡེངས་པའི་
328

སེམས་སྡེ། ལུང་གི་ཡང་ཞུན།
དོན་དེ་ལ་འདྲིས་སམ་གོམས་པ་ལས་ནི། སེམས་གཏན་ལ་ཕབ་ཅེས་བྱའོ། །ལུས་ཆ་ལ་
སྙོམས་པ་ནི། གོམས་ཤིང་འདྲིས་པའི་དོན་དེ་ནི་གདིང་ཆུད་དམ་མངོན་དུ་གྱུར་པས།
ལུས་ཆ་ལ་སྙོམས་པ་ཞེས་བྱའོ། བསྒོམ་པའི་ཡུལ་ནི་བསྒོམ་པར་བྱ་བའི་ཡུལ་ཕས་མི་
སྣང་བས། བསྒོམ་མོ་སྙམ་པའི་ཤེས་པ་ཚུར་མི་འཇུག །སེམས་ཀྱི་བློས་བཙལ་ནས་
བསྒོམ་སྙམ་ན་སེམས་ཀྱི་སྐྱོན་ཡིན་ནོ། །བོན་ཅི་བཞིན་མ་བཅོས་པ་ནི་ཀུན་གཞི་ཡིན་
ལ། བློ་ཅི་བཞིན་མ་བཅོས་པ་ནི་ཡིད་ཡིན་ཏེ། ཡིད་དང་ཀུན་གཞི་གཉིས་སུ་མེད་པ་
ནི། བོན་གྱི་སྐུ་ཡིན་པས། དེ་ལ་མ་ཡེངས་པར་བསྒོམ་པ་ནི་རིག་པ་ནང་ནས་འཆར་
ཞེས་བྱའོ། །མཉམ་པར་བཞག་པའི་ཐབས་ནི། བློ་མཉམ་པར་བཞག་པ་རུ། ཡུལ་གྱི་
སྣང་བ་ཅི་སྣང་ཞིང་། སེམས་ཀྱི་དྲན་རྟོག་ཅི་སྐྱེས་ཀྱང་། རང་ལ་བྱུང་ཞིང་རང་ཞིར་
བཞག་ལ་བསྒོམ་མོ། ། ཅི་ལྟར་འདུག་ཀྱང་ཀུན་ཏུ་བཟང་པོ་བདེ་བ་ཆེན་པོའི་དོན་
གྱིས་ནི། ཐམས་ཅད་ཀུན་ལ་ཁྱབ་ཅིང་བདལ་པའི་དུས་ན། བསྒོམ་ཞིང་བསྒྲུབ་ཏུ་
མེད་དོ། །ལུས་སེམས་གཉིས་མེད་བསྒོམ་པ་ནི། བསྒོམ་ན་སེམས་བསྒོམ་པའམ་ཕུང་
པོ་བསྒོམ། ཡང་སེམས་བསྒོམ་ན། སེམས་དམིགས་པའི་ཡུལ་དང་ནི་བྲལ། མཚན་
མའི་མཐའ་ལས་འདས། བརྗོད་པའི་ཐ་སྙད་ཐམས་ཅད་དང་ནི་བྲལ། བསྒོམ་ཀྱང་སྐྱེ་
བ་མེད་པའི་ངང་ལ་གནས་ལ། མ་བསྒོམ་ཀྱང་སྐྱེ་བ་མེད་པའི་དབྱིངས་ལ་གནས་ལ།
དེའི་ཕྱིར་ན་སེམས་ལ་བསྒོམ་དུ་མེད་པའོ། །འོ་ན་ཕུང་པོ་ནི་བསྒོམ་ཡང་རྒྱུ་འབྱུང་བ་
ལྔའི་བག་ཆགས་ལ་གནས་ལ། མ་བསྒོམ་ཡང་རྒྱུ་འབྱུང་བ་ལྔའི་བག་ཆགས་ལ་གནས་
པ་ཡིན། འབྱུང་བ་ཡེ་ནས་སངས་རྒྱས་ཡིན་པས། ཕུང་པོ་ལ་བསྒོམ་དུ་མེད་དེ། འོ་ན་
བག་ཆགས་བསྐྱེད་པར་བྱེད་པ་ནི། ཉོན་མོངས་པར་བྱེད་པའི་ཡིད་བསྒོམ་མོ། །ཉོན་
མོངས་པ་ཡིད་མི་བསྒོམ་དུ། རྒྱུ་བ་དང་བྱུང་ཚོར་དང་འབྱུང་འཇུག་ཐམས་ཅད་
ནི། ཉོན་མོངས་པའི་ཡིད་ཡིན་པས་ན། ཉོན་མོངས་པའི་ཡིད་ནི་བོན་ཉིད་དུ་བསྒོམ་
329

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མོ། །དེ་ལྟར་བོན་ཉིད་བསྒོམ་པས་བག་ཆགས་ལས་སོགས་པའི་གཞི་མེད། གནས་
མེད་པས་བག་ཆགས་མ་སྐྱེས་ལ། བག་ཆགས་མ་སྐྱེས་པ་ནི། རྟོགས་པའི་ཡེ་ཤེས་ཁྱད་
པར་ཡིན། དེ་ལྟར་བག་ཆགས་ཡེ་ཤེས་སུ་རྟོགས་ཙམ་ན། ཉོན་མོངས་པ་བོན་ཉིད་
དུ་བསྒོམ་པ་ནི། དེ་གཉིས་སུ་མེད་པ་ནི་བོན་ཉིད་ཀྱི་སྐུ་ཞེས་བྱའོ། །དེའི་ངང་ལས་མ་
གཡོས་པ་ནི་སྒོམ་པ་ཞེས་དེ་ལ་བྱའོ། །དེ་ལ་བསྒོམ་ཞིང་བསྒྲུབ་ཏུ་མེད་ཅེས་ཟེར་བ་ནི།
མཐའ་སྟོང་པ་འམ་ཆད་པའམ་གོལ་བའི་སར་མི་འགྱུར་རམ་ཞེས་པ་ན། དེ་མི་འགྱུར་
ཏེ་བསྒོམ་དུ་མེད་པའི་དོན་དེ་ཁོ་ན་ལ། གོམས་སམ་འདྲིས་ན་ཡང་། སྐད་ཅིག་ཙམ་
ཡང་ཡེངས་པ་མེད་པ་དེ་ནི། མི་བསྒོམ་པའི་བསྒོམ་པ་ཞེས་བྱའོ། །སྟོང་པའི་མཐའམ།
ཆད་པའི་མཐའམ། གོལ་བའི་དོགས་མེད་དོ། །བསྒོམ་པའི་གོལ་ས་གཅོད་པ་ནི། གོལ་
ཏེ་གོམས་ན་དཔེ་དོན་རྟགས་དང་གསུམ་གྱིས་གོལ་ས་བཅད་དེ། དེ་ལ་དཔེ་མི་འགྱུར་
བ་ལྷུན་གྱིས་གྲུབ་པའི་ནམ་མཁའ་འོ། །དོན་མི་འགྱུར་བ་ལྷུན་གྱིས་གྲུབ་པའི་བོན་ཉིད་
དོ། །རྟགས་ནི་མི་འགྱུར་བ་ལྷུན་གྱིས་གྲུབ་པའི་སེམས་ཉིད་དོ། །སྙིང་པོ་མི་འགྱུར་བ་
ལྷུན་གྱིས་གྲུབ་པའི་བདེ་བ་ཆེན་པོའོ། །དགོངས་པ་མི་འགྱུར་བ་ནི་ཚིག་གི་མཐའ་ལས་
འདས་པའོ། །འབྲས་བུ་མི་འགྱུར་བ་ནི་མཚོན་དུ་མེད་པའོ། ། དེ་ལྟར་རིག་ཅིང་རྟོགས་
པ་ན། སེམས་ལ་གོལ་ས་མེད་པས་ན། སེམས་ཀྱི་གོལ་ས་བཅད་ཅེས་བྱའོ། །བསྒོམ་ན་
ལྷུན་གྱིས་གྲུབ་པར་བསྟན་པ་ནི། དེ་ལ་བདུན་གྱིས་བསྟན་ཏེ། ལྟ་བ་ལྷུན་གྱིས་གྲུབ་
པ་ནི་ལྟ་རུ་མེད་པའོ། །སྤྱོད་པ་ལྷུན་གྱིས་གྲུབ་པ་ནི་ཆགས་པ་མེད་པའོ། །བསྒོམ་པ་
ལྷུན་གྱིས་གྲུབ་པ་ནི་དམིགས་གཏད་མེད་པའོ། །འབྲས་བུ་ལྷུན་གྱིས་གྲུབ་པ་ནི་བཙལ་
དུ་མེད་པའོ། །བསྒྲུབ་པ་ལྷུན་གྱིས་གྲུབ་པ་ནི་འཛིན་རྟོག་དང་བྲལ་བའོ། །དམ་ཚིག་
ལྷུན་གྱིས་གྲུབ་པ་ནི་ཡེ་བསྲུང་གདེང་དུ་ཆུད་པའོ། །ཕྲིན་ལས་ལྷུན་གྱིས་གྲུབ་པ་ནི་
གཟའ་གཏད་མེད་པའོ། ། དེ་ལྟར་སེམས་ཀྱི་དོན་རྟོགས་ན། རང་བཞིན་ལྷུན་གྱིས་
330

སེམས་སྡེ། ། ལུང་གི་ཡང་ཞུན།
གྲུབ་པ་ཞེས་བྱའོ། །བསྒོམ་དུ་མེད་པའི་མན་ངག་བསྟན་པའོ། །ཡེ་གཤེན་གཙུག་ཕུད་
ཀྱི་དགོངས་པའི་ཀློང་བརྡོལ་བའོ། ། ལི་ཤུ་སྟག་རིངས་ཀྱིས་ཉམས་སུ་བླངས་པའོ། །
བསྒོམ་དུ་མེད་པའི་མན་ངག །ཨུ་ཡ་སྨྲར། དུས་སུ་
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །བདེ་ཆེན་མཉམ་པའི་དབྱིངས་
ལ་ནི། ཡེ་ནས་གཉིས་སུ་མི་འབྱེད་དེ། བརྗོད་པའི་མཐའ་ནི་ཀུན་དང་བྲལ། མཚན་
མའི་ཚིག་ལ་མི་བརྟེན་ཏེ། བསམ་པའི་ཡུལ་ལས་འདས་པས་ན། ཐ་སྙད་ཅི་ལ་ཡང་
མི་བརྟེན། མི་བརྟེན་པ་དྲུག་གི་དུས་སུ། ཚོགས་དྲུག་གཏན་ལ་དབབ་པ་ནི། མིག་
གི་དབང་པོ་ལ་མི་བརྟེན་པ་དང་གཅིག ། རྣ་བའི་དབང་པོ་ལ་མི་བརྟེན་པ་དང་
གཉིས། སྣ་ཡི་དབང་པོ་ལ་མི་བརྟེན་པ་དང་གསུམ། ལྕེ་ཡི་དབང་པོ་ལ་མི་བརྟེན་པ་
དང་བཞི། ལུས་ཀྱི་དབང་པོ་ལ་མི་བརྟེན་པ་དང་ལྔ། ཡིད་ཀྱི་དབང་པོ་ལ་མི་བརྟེན་
པ་དང་དྲུག་གོ །མིག་གི་དབང་པོ་ལ་མི་བརྟེན་པ་ཞེས་པ། ལྟ་ཞིང་བཟུང་དུ་མིག་གི་
དབང་པོ་ལ་མེད་དེ། ཐམས་ཅད་བོན་སྐུར་གསལ་བས་མི་བརྟེན། རྣ་བའི་དབང་
པོ་ལ་མི་བརྟེན་ཞེས་པ། ཉན་ཅིང་བསམ་དུ་མེད་པས་ན། རྣ་བའི་དབང་པོ་ལ་མི་
བརྟེན། དབང་པོ་དྲུག་གི་སྤྱོད་པ་མེན་པས་མི་བརྟེན། སྣ་ཡི་དབང་པོ་ལ་མི་བརྟེན་
ཞེས་པ། སྣོམ་ཞིང་ཆགས་སུ་མེད་པས། སྣ་ཡི་དབང་པོ་ལ་མི་བརྟེན་ཁྱབ་བདལ་ཆེན་
པོར་གནས་པས་སོ། ། ལྕེ་ཡི་དབང་པོ་ལ་མི་བརྟེན་ཞེས་པ། ཚིག་དང་ཡི་གེས་བརྗོད་
དུ་མེད་པས་ན། ལྕེ་ཡི་དབང་པོ་ལ་མི་བརྟེན། ལུས་ཀྱི་དབང་པོ་ལ་མི་བརྟེན་ཞེས་
པ། ཉིད་ལ་ཉིད་ཀྱིས་གོན་དུ་མེད་པས་ན། ལུས་ཀྱི་དབང་པོ་ལ་མི་བརྟེན། ཡིད་ཀྱི་
དབང་པོ་ལ་མི་བརྟེན་ཞེས་པ། དམིགས་པའི་ཡུལ་ཐམས་ཅད་ལས་བྲལ་ན། བསམ་
ཞིང་དམིགས་སུ་ཡིད་ཀྱི་དབང་པོ་ལ་མེད་པས་ན་མི་བརྟེན་ནོ། །ཐ་སྙད་མེད་པས་
བོན་ཉིད་མཉམ་པའི་ཀློང་། སངས་རྒྱས་སེམས་ཅན་གཉིས་མེད་དེ། དེ་ལྟར་ཤེས་
331

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན་བདེ་བའི་དབྱིངས། གཉིས་སུ་རྟོགས་ན་འཁྲུལ་པ་ཡིན། མ་སྐྱེས་པ་ན་གཉིས་སུ་
མེད། འཁྲུལ་པའི་ཆོ་འཕྲུལ་ཅིར་ཡང་སྣང༌། ཡེ་ནས་མ་སྐྱེས་པ་བོན་གྱི་དབྱིངས། དེ་
ཕྱིར་བརྗོད་པའི་ཚིག་དང་བྲལ། དེ་ཕྱིར་ཚོགས་དྲུག་ལྷུག་པར་བཞག ། མ་བཅོས་རྣལ་
མར་བཞག་པར་བྱའོ། །ཚོགས་དྲུག་གི་གདམས་ངག་དྲུག ། ཨ་དམ། རྒྱ་རྒྱ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཡེ་ཤེས་ལྔ་རྫོགས་རྩལ་དྲུག་
གི་གདམས་ངག་ལ། སེམས་ཉིད་སྟོང་ཞིང་བདག་མེད་པའི་རྩལ་དང་གཅིག །སེམས་
ཉིད་ཐིག་ལེ་ཉག་གཅིག་ཏུ་རྟོགས་པའི་རྩལ་དང་གཉིས། སེམས་ཉིད་གསལ་ལ་སྒྲིབ་
པ་མེད་པའི་རྩལ་དང་གསུམ། སེམས་ཉིད་མ་བརྩལ་ལྷུན་གྱིས་གྲུབ་པའི་རྩལ་དང་
བཞི། སེམས་ཉིད་དེ་རང་བཞིན་ཡོན་ཏན་མ་འགག་པའི་རྩལ་དང་ལྔ། སེམས་ཉིད་
རྫོགས་པ་ཆེན་པོའི་རྩལ་དང་དྲུག་ནི་མདོ་རྩའོ། །དེ་ལ་རྒྱས་པར་བཤད་པ་ནི། སེམས་
ཉིད་སྟོང་ཞིང་བདག་མེད་པར་རྟོགས་པས་ན། སྟོང་པ་ཉིད་ཀྱི་ཡེ་ཤེས་ཀྱི་རྩལ་ལོ། །
སེམས་ཉིད་ཐིག་ལེ་ཉག་གཅིག་ཏུ་རྟོགས་པས་ན། མཉམ་པ་ཉིད་ཀྱི་ཡེ་ཤེས་ཀྱི་རྩལ་
ལོ། །སེམས་ཉིད་གསལ་ལ་སྒྲིབ་པ་མེད་པར་རྟོགས་པས་ན། མེ་ལོང་ལྟ་བུའི་ཡེ་ཤེས་
ཀྱི་རྩལ་ལོ། །སེམས་ཉིད་དེ་བཙལ་དུ་མེད་པར་ལྷུན་གྱིས་གྲུབ་པར་རྟོགས་པས་ན།
བྱ་བ་གྲུབ་པའི་ཡེ་ཤེས་ཀྱི་རྩལ་ལོ། །སེམས་ཉིད་དེ་རང་བཞིན་གྱི་ཡོན་ཏན་གྱི་རྩལ་མ་
འགག་པར་རྟོགས་པས་ན། སོ་སོར་རྟོགས་པའི་ཡེ་ཤེས་ཀྱི་རྩལ་ལོ། །སེམས་ཉིད་དེ་ཡེ་
རྫོགས་ཆེན་པོའི་རྩལ་མ་འགགས་པར་རྟོགས་པས་ན། བོན་ཉིད་དབྱིངས་སུ་སངས་
རྒྱས་པའི་རྩལ་ཞེས་བྱའོ། །ཉིད་ལ་ཉིད་ཤར་བའི་ཡེ་ཤེས་ཀྱི་རྩལ་ཞེས་དེ་ལ་གདགས།
དེ་ལ་གཉིས་སུ་མི་འབྱེད་པ་ཉི་མའི་འོད་ཟེར་སྤྲིན་དང་བྲལ་བ་བཞིན། འགྲིབས་པ་
མེད་པ་ཡེ་ཤེས་ཀྱི་རྩལ་ལོ། །རང་སྒྲིབ་པའི་མུན་པ་ཡེ་ནས་མེད། ཀུན་གཞི་བྱང་ཆུབ་
ཀྱི་སེམས་སྒྲིབ་པ་མེད་པའི་རྩལ་ལོ། །རྩལ་དྲུག་ཅེས་ཀྱི་གདམས་ངག ། ཨེ་མ་ཧོ། ཨུ་
332

སེམས་སྡེ། ལུང་གི་ཡང་ཞུན།
ཡ། རྒྱ་རྒྱ་རྒྱ་རྒྱ། གོར་གྲགློའགྲོ
༧ ཀུན་ཏུ་བཟང་པོ་བདེ་ཆེན་མཆོག་གི་ལྷ་ལ་ཕྱག་འཚལ་ལོ། །རྒྱུད་ཐ་ཚན་གྱི་
ཉིང་ཁུ། ལུང་ཐམས་ཅད་ཀྱི་རྒྱལ་པོ། མན་ངག་ཐ་ཚན་གྱི་མདོ་རྩ། དགོངས་པ་ཐ་
ཚན་གྱི་ཞེ་ཕུགས། ཐེག་པ་ཐ་ཚན་གྱི་ཡང་རྩེ། བཀའ་ཐ་ཚན་གྱི་མདོ་བསྡུ། ཐུགས་
ནས་ཐུགས་སུ་བརྒྱུད་པའི་ཐུགས་རྒྱུད། ལུང་དྲུག་གི་ཡང་ཞུན་མདོ་རྩ་འདི། བཀའ་
རྒྱུད་མདོ་རྒྱུད་ལུང་རྒྱུད་རྣམས་བྱང་ཆུབ་བསྒྲུབ་པའི་ཐབས་ཡིན་ཏེ། མན་ངག་མེད་
པར་གྲོལ་མི་འགྱུར། མ་རྟོགས་འཁོར་བའི་སེམས་ཅན་ཉོན་མོངས་ལ། ཀུན་ཏུ་བཟང་
པོའི་ཐུགས་རྗེ་ཟིན་ནས་ཀྱང་། ལུང་དྲུག་ཡང་ཞུན་མན་ངག་གི་མདོ་རྩ་དྲུག་ཏུ་བསྟན།
དེ་ལ་མན་ངག་འབྱུང་བ་རིན་ཆེན་འདྲ། གང་མོས་ཐམས་ཅད་སེམས་ཀྱི་དཀྱིལ་དུ་
ཞོག །དེ་ལ་བྱང་ཆུབ་སེམས་ཀྱི་ཡང་ཞུན་གྱིས་བྱང་ཆུབ་སེམས་ནི་རྟོགས་པར་བྱ།
གཉིས་པ་རྩོལ་བྲལ་ལུང་གི་ཡང་ཞུན་གྱི་རང་གི་རྒྱུད་ལ་ཐེབས་པར་བྱ། གསུམ་པ་
མན་ངག་ལུང་གི་ཡང་ཞུན་གྱི་བདེ་བ་ཉམས་སུ་བླང་པར་བྱ། བཞི་པ་ལ་བཟླ་རྫོགས་
པའི་ལུང་གི་ཡང་ཞུན་གྱི་དེ་ལ་གོམས་ཤིང་བསྟན་པར་བྱ། ལྔ་པ་ཀུན་བྲལ་ལུང་གི་
ཡང་ཞུན་གྱི་སྟོབས་སུ་གྱུར་པར་བསྟན་པར་བྱ། དྲུག་པ་སུན་འབྱིན་ལུང་གི་ཡང་ཞུན་
གྱི་ཡོན་ཏན་སྣ་ཚོགས་འབྱུང་བར་བྱའོ། །དེ་ལྟར་དྲུག་ནི་མདོ་རྩའོ། །ད་ནི་རྒྱས་པར་
བཤད་པ་ནི། དེ་ལ་བྱང་ཆུབ་ཀྱི་སེམས་མ་རྟོགས་པ་རྟོགས་པར་བྱ་བ་ནི། བཀའ་ཚད་
མ་དང་ལུང་ཚད་མ་དང་། རང་གི་རིག་པ་ཚད་མ་གསུམ་གྱིས་རྟོགས་དགོས་ཏེ། དེ་
རྟོགས་པར་བྱ་བ་ལ་དྲུག་ཏེ། དཔེ་བྱང་ཆུབ་སེམས་ཀྱི་ཡང་ཞུན་དང་། དོན་བོན་ཉིད་
དབྱིངས་ཀྱི་ཡང་ཞུན་དང་། རྟགས་རིག་པ་སེམས་ཀྱི་ཡང་ཞུན་དང་། མཐར་ཕྱིན་པ་
སེམས་དོན་བཅུ་གཉིས་ཀྱི་ཡང་ཞུན་དང་། སེམས་ཀྱི་མདོ་རྩ་བཅུ་དང་། བྱང་ཆུབ་
སེམས་ཀྱི་མདོ་རྩ། བྱང་ཆུབ་སེམས་ཀྱི་མདོ་དྲུག་བགྲོལ་བ་སྟེ། དེ་ལྟར་དྲུག་གོ །གཉིས་
333

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་རང་གི་རྒྱུད་ལ་ཐེབས་པར་བྱ་བ་ནི་དྲུག་སྟེ། དེ་གང་ཞེ་ན། རྩོལ་བྲལ་ལུང་གི་ཡང་
ཞུན་གྱི་གདམས་ངག་རྒྱུད་ལ་གདབ་པ་དང་། གཉིས་མེད་མཉམ་པ་ཉིད་ཀྱི་གདམས་
ངག་དྲུག་གི་རྒྱུད་ལ་གདབ་པ་དང་། མི་སྲིད་སྲིད་པ་དྲུག་གི་གདམས་ངག་རྒྱུད་ལ་
གདམས་པ་དང༌། གཡུང་དྲུང་གི་གཟེར་བུ་དྲུག་གི་གདམ་ངག་རྒྱུད་ལ་གདབ་པ་
དང་། ཡིད་ཆེས་དྲུག་གི་གདམས་ངག་རྒྱུད་ལ་གདབ་པ་དང༌། ཐག་ཆོད་དྲུག་གི་
རྒྱུད་ལ་གདབ་པའོ། །གསུམ་པ་བདེ་བ་ཉམས་སུ་བླངས་པ་ལ་དྲུག་སྟེ། དེ་གང་ཞེ་ན།
འདུ་འབྲལ་མེད་པར་མཉམ་པ་ཉིད་ཀྱི་ཉམས་སུ་བླངས་པ་དང་། འགྱུར་བ་མེད་པ་
མཚན་མ་རང་གྲོལ་གྱི་ཉམས་སུ་བླངས་པ་དང༌། འཆོར་བ་མེད་པ་ངོ་སྤྲོད་ཀྱི་ཉམས་
སུ་བླངས་པ་དང་། འདུ་འབྲལ་མེད་པར་བསྒོམ་པའི་ཉམས་སུ་བླངས་པ་དང་། སྒོམ་
མེད་ཀྱི་ཉམས་སུ་བླངས་པ་དང་། དབྱེར་མེད་དྲུག་གི་ཉམས་སུ་བླངས་པའོ། །བཞི་
པ་གོམས་ཞིང་བསྟན་པར་བྱ་བ་ལ་དྲུག་སྟེ། དེ་གང་ཞེ་ན། ལྟ་བ་དང༌། སྒོམ་པ་
དང་། སྤྱོད་པ་དང་། དགོངས་པ་དང་། འབྲས་བུ་དང་། གཏན་ཚིགས་དྲུག་གིས་
གོམས་པར་བྱའོ། ལྔ་པ་སྟོབས་སུ་གྱུར་པ་བསྟན་པ་ལ་དྲུག་སྟེ། དེ་གང་ཞེ་ན། ཀུན་
བྲལ་ཉག་གཅིག་ལུང་གི་ཡང་ཞུན་གྱི་སྟོབས་སུ་གྱུར་པ་དང་། དབྱིངས་མཉམ་ཀློང་
གསུམ་གྱི་སྟོབས་སུ་གྱུར་པ་དང་། རང་གྲོལ་སེམས་ཀྱི་དཔེ་དྲུག་གི་སྟོབས་སུ་གྱུར་པ་
དང༌། འཁོར་བ་ཐོག་མཐའ་བཅད་པ་དང་། དབང་པོ་ལྔ་དང་། ཡེ་ཤེས་རྩལ་དྲུག་
གི་སྟོབས་སུ་གྱུར་པའོ། །དྲུག་པ་ཡོན་ཏན་སྣ་ཚོགས་འབྱུང་བ་ལ་དྲུག་ཏེ། དེ་གང་ཞེ་
ན། ཐེག་པ་གནད་ལ་དབབ་པ་དང་། འགྲོ་དྲུག་གནད་ལ་དབབ་པ་དང་། ཕྱི་ནང་
གྲས་ཐག་བཅད་པ་དང༌། སྐྱོན་ཡོན་བཅུ་རྣམས་དང༌། གྲོལ་ལུགས་དག་ཏུ་བསྟན་
པ་དང་དྲུག །དེ་ལྟར་ཐིག་ལེ་གཅིག་ལ་བསྡུས་པས་མཚན་མ་ཀུན་དང་བྲལ། དེ་
ལྟར་བྱང་ཆུབ་སེམས་ཀྱི་དོན་རྟོགས་ན། སངས་རྒྱས་གཞན་ནས་བཙལ་དུ་མེད། འདི་
334

སེམས་སྡེ། ལུང་གི་ཡང་ཞུན།
ཞེས་བསྟན་དཀའ་ཀུན་ཏུ་བཟང་པོའི་ཐུགས། ངག་ཏུ་སྨྲ་མེད་ཚིག་ཏུ་སྟོན་པའི་དོན།
ཚིག་དང་ཡི་གེས་བརྗོད་པའི་མཐའ་ལས་འདས། སུ་ལ་མི་བསྟན་ཐུགས་ཀྱི་དཀྱིལ་དུ་
བཅང་། ཀུན་ལ་བསྟན་ན་བློ་ལ་བྱེད་ཅིང་བསྔངས། མན་ངག་མདོར་བསྡུས་ལུང་
དྲུག་ཡང་ཞུན་དོན་བསྐོར་རྣམས། དད་པ་བསྐྱེད་ལ་བསླབས་པར་བྱའོ། །བརྩོན་
འགྲུས་བསྐྱེད་ལ་བསྒོམ་པར་རིགས། བསྒོམ་ནུས་དག་ལ་བསྟན་པར་བྱའོ། །ཀུན་ཏུ་
བཟང་པོའི་ཐུགས་ཀྱི་ཡང་ཞུན། ཡེ་གཤེན་གཙུག་ཕུད་ཀྱི་མན་ངག །ལུང་དྲུག་ཡང་
ཞུན་གྱི་མདོ་རྩ་རྫོགས་སོ། །ཨ་ཐམ། ལི་ཤུ་སྟག་རིངས་ཀྱིས་ཉམས་སུ་བླངས་པའོ། །
༧ བྱང་ཆུབ་ཀྱི་སེམས་མ་རྟོགས་པ་རྟོགས་པར་བྱ་བའི་གདམས་ངག་བསྟན་པ་ལ།
དོན་རྣམ་པ་ལྔ་ཡིས་བསྟན་ཏེ། དང་པོར་སེམས་རྟོགས་པར་བྱ་བའི་གདམས་ངག་
དང་གཅིག །རང་གི་རྒྱུད་ལ་ཐེབས་པར་བྱ་བའི་གདམས་ངག་བསྟན་པ་དང་གཉིས།
བདེ་བ་ཉམས་སུ་བླངས་པར་བསྟན་པ་དང་གསུམ། གོམས་ཤིང་བརྟན་པར་བྱ་བ་
དང་བཞི། སྟོབས་སུ་གྱུར་བར་བསྟན་པ་དང་ལྔའོ། །དེ་ལ་བྱང་ཆུབ་སེམས་རྟོགས་
པར་བྱ་བ་ལ་གསུམ། བཀའ་ཚད་མ་དང་། ལུང་ཚད་མ་དང་། རང་གི་རིག་པ་ཚད་
མ་དང་གསུམ་གྱིས་རྟོགས་པར་བྱའོ། །རང་གི་རྒྱུད་ལ་ཐེབས་པར་བྱ་བ་ལ་གསུམ།
འདུ་འབྲལ་མེད་པ་ཡེ་ཤེས་ཀྱི་གཟེར་དང་། འཆོར་བ་མེད་པ་དོན་གྱི་གཟེར་དང་།
འགྱུར་བ་མེད་པ་གཡུང་དྲུང་གི་གཟེར་དང་གསུམ་གདབ་བོ། །ཉམས་སུ་བླངས་
པ་ལ་གསུམ་སྟེ། འདུ་འབྲལ་མེད་པར་ཉམས་སུ་བླངས་པ་དང་། འཆོར་བ་མེད་
པར་ཉམས་སུ་བླངས་པ་དང༌། འགྱུར་བ་མེད་པར་ཉམས་སུ་བླངས་པ་དང་གསུམ་
མོ། །གོམས་ཤིང་བརྟན་པར་བྱ་བ་ལ་བཞི། ལྟ་བ་གོམས་ཤིང་བརྟན་པར་བྱ་བ་དང་།
སྤྱོད་པ་གོམས་ཤིང་བརྟན་པར་བྱ་བ་དང༌། དགོངས་པ་གོམས་ཤིང་བརྟན་པར་བྱ་བ་
དང་། འབྲས་བུ་གོམས་ཤིང་བརྟན་པར་བྱ་བ་དང་བཞིའོ། །དེ་ལ་སྟོབས་སུ་གྱུར་པར་
335

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འབྱུང་བར་འགྱུར་རོ། །དེ་ལྟར་ན་ཡོན་ཏན་སྣ་ཚོགས་འབྱུང་བར་བསྟན། ལུས་ཀྱང་
གཡོ་དང་འཕར་བ་དང་། འོད་དང་སྒྲ་རྣམས་འབྱུང་བ་དང༌། མངོན་པར་ཤེས་པའི་
ཆ་ལྡན་དང༌། ཁམས་ཀྱི་ཟས་དང་བྲལ་བ་དང་། ཕྱི་ནང་དབུགས་རྒྱུ་བ་མི་ཚོར་བ་
དང་། ལུས་ལ་ཟག་པ་མེད་པ་དང༌། སྐྱེ་བ་ལྔ་བརྒྱ་རྗེས་དྲན་དང༌། ལུས་ཤིང་བལ་
འདབ་ལྟར་ཡང་ཞིང་གཡོ་བ་དང་། ཆུ་ལ་ཉ་བཞིན་འགྲོ་བ་དང་། བྲག་ལ་བྱ་བཞིན་
འགྲོ་བ་དང༌། རྩ་བཅད་ཀྱང་འོ་མར་འོང་པའོ། ། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སུན་འབྱིན་རྫོགས་པ་ཆེན་
པོ་ལུང་གི་ཡང་ཞུན་གྱིས། ཐེག་པ་གནད་ལ་དབབ་པའི་ཡོན་ཏན་བསྟན་པ་ནི། དེ་ལ་
རྒྱུ་ཡི་ཐེག་པ་བཞི་དང༌། འབྲས་བུའི་ཐེག་པ་བཞི་དང་བརྒྱད་དོ། ། རྒྱུ་འབྲས་གཉིས་
ཀ་ལ་ཁྱབ་པའི་ཐེག་པ་ནི། ཁྱད་པར་ཆེན་པོའི་ཐེག་པ་དང་གཉིས་སོ། ། དེ་ལ་རྒྱུ་
འབྲས་ཀྱི་ཐེག་པ་དང་བརྒྱད་ནི། ཕྱྭ་གཤེན་པའི་སྣང་བ་ནི། ཐ་ཚན་ལྷ་དང་འདྲེ་དང་
ཡས་སུ་ཤར་ཏེ། སྣང་གཤེན་པའི་སྣང་བ་ནི་ལྷ་འདྲེ་མི་དང་གསུམ་དུ་ཤར་ཏེ། ཕན་
གནོད་གཉིས་སུ་ཤར། འཕྲུལ་གཤེན་པའི་སྣང་བ་ནི། ལུས་རྟག་པར་བཟུང་ནས་དགྲ་
བགེགས་གཉིས་སུ་རྟོགས། སྲིད་གཤེན་པའི་སྣང་བ་ནི་བླ་ཡིད་སེམས་གསུམ་དུ་ཤར།
དགེ་བསྙེན་པའི་སྣང་བ་ནི། འདི་དང་ཕྱི་མ་གཉིས་སུ་ཤར། དྲང་སྲོང་བའི་སྣང་བ་ནི་
འདུས་བྱས་མི་རྟག་པ་རུ་ཤར། ཨ་དཀར་བའི་སྣང་བ་ནི། གཞལ་ཡས་ཁང་ལྷ་དང་
ལྷ་མོའི་དཀྱིལ་འཁོར་དུ་ཤར། ཡེ་གཤེན་པའི་སྣང་བ་ནི། དབྱིངས་དང་ཡེ་ཤེས་གཉིས་
སུ་ཤར། ཐེག་པ་དགུ་རུ་ཤར་བ་སྟེ། དེ་ཡང་ལོགས་ན་མེད་དོ། །རིག་པ་བྱང་ཆུབ་ཀྱི་
སེམས་དེ། ཐེག་པ་དགུ་རུ་ཤར་བས། བཀྲིད་དྲང་དོན་ལ་འདོད་པ་རང་ཤར་བས།
འཁྲུལ་པའི་ཤེས་པ་དེས་སངས་མི་རྒྱའོ། །ཁྱད་པར་གྱི་ཐེག་པ་ཆེན་པོ་ནི། རྫོགས་པ་
ཆེན་པོ་ལ་བཟླ་ནས། དབྱིངས་སྐྱེ་འགག་མེད་པའི་ཐིག་ལེ་ཆེན་པོ་བོན་ཉིད་ཀྱི་སྐུ་
336

སེམས་སྡེ། ལུང་གི་ཡང་ཞུན།
རང་འབྱུང་གི་ཡེ་ཤེས། རང་གི་རིག་པ་བྱང་ཆུབ་ཀྱི་སེམས་དེ། ཐེག་པ་དགུའི་མཐོ་
དམའ་རུ་སྣང་བ་དེ། གཞི་དངོས་པོ་ཀུན་གྱི་དངོས་གཞི་ལ། ཐེག་པ་དགུ་རུ་སྣང་བ་
ཡང་། ཕྱོགས་འཛིན་གར་ཡང་མ་སྤངས། ཕྱོགས་མེད་ཀུན་ཏུ་རང་ཤར་བས། ཐེག་
པ་དགུ་རུ་ཡང་མ་འགག །ཐེག་པ་དགུ་རུ་ཡང་མ་ཞེན། མ་འགགས་ཏེ་ཐེག་པ་དགུ་
རང་ཤར་བ་དེ་ལས། རྒྱུ་འབྲས་གཉིས་སམ། ཐེག་པ་མཐོ་དམན་གཉིས་སུ་མེད་པར་
རང་གིས་རྟོགས། མ་ཞེན་ཏེ་ཐེག་པ་དགུ་ལ་རང་གྲོལ་བས། བོན་ཉིད་སྐུའི་ཀློང་ནས་
ཐེག་པ་དགུའི་སྣང་བ་ནི། འདི་ཀ་ལྟ་བས་རང་ལ་ཤར། རྟོགས་པ་ནི་རང་གིས་རྟོགས།
གྲོལ་བས་རང་ལས་གྲོལ་ལོ། ། ཡེ་གྲོལ་ཆེན་པོའི་ལྟ་བ་ལ་བཟླའོ། །དེ་ལ་སྒྲ་ཐུན་མོང་
གི་དོན་འཕགས་ཀྱིས་རྫོགས་པ་ཆེན་པོ་དང༌། ཐེག་པ་རིམ་པ་བརྒྱད་པོ་ནི། སྒྲ་ཕྱོགས་
དེར་མཐུན་པའི་ཡོན་ཏན་གྱིས་རྫོགས་པ་ཆེན་པོའི་དོན་ལ་ནི། ཕྱོགས་གཅིག་ཏུ་མ་
ངེས་ཏེ། ཐམས་ཅད་ཀྱི་དངོས་གཞི་ལས་ཤིན་ཏུ་འཕགས་ཏེ། ཕྱ་གཤེན་པའི་དུས་
ན་ཡང་ལྷ་འདྲེ་ཡས་དང་གསུམ་དུ་མ་འགག་ཏེ་རང་ཤར། ཕྱྭ་གཤེན་པ་དང་མཐུན་
ལ། རྫོགས་པ་ཆེན་པོར་མ་ཞེན་ཏེ། ལྷ་འདྲེ་ཡས་དང་གསུམ་ལས་རང་གྲོལ་བས།
ཁྱད་པར་དུ་འཕགས་པའི་ཡོན་ཏན་ནོ། །སྣང་གཤེན་པའི་དུས་ན་ཡང་། ལྷ་འདྲེ་མི་
གསུམ་ཕན་གནོད་གཉིས་སུ་མ་འགག་ཏེ་རང་ཤར་བས་སྣང་གཤེན་པ་དང་མཐུན་ལ།
རྫོགས་པ་ཆེན་པོར་མ་ཞེན་ཏེ། ལྷ་འདྲེ་མི་དང་གསུམ་ཕན་གནོད་གཉིས་ལས་རང་
གྲོལ་བས། ཁྱད་པར་དུ་འཕགས་པའི་ཡོན་ཏན་ནོ། །འཕྲུལ་གཤེན་པའི་དུས་ན་ཡང་
ལུས་རྟགས་པར་བཟུང་ནས། དགྲ་དང་བགེགས་གཉིས་སུ་རྟོགས་པས་མ་འགག་ཏེ་
རང་ཤར་བས། འཕྲུལ་གཤེན་པ་དང་མཐུན་ལ། རྫོགས་པ་ཆེན་པོར་མ་ཞེན་ཏེ། ལུས་
རྟག་པར་བཟུང་བ་དང་དགྲ་བགེགས་གཉིས་ལས་རང་གྲོལ་བས། ཁྱད་པར་འཕགས་
པའི་ཡོན་ཏན་ནོ། །སྲིད་གཤེན་པའི་དུས་ན་ཡང་། བླ་སེམས་ཡིད་དང་གསུམ་དུ་མ་
337

གསུང་རབ་སྒོ་མཛོད་རིན་པོ་ཆེའི་གླེགས་བམ། 137137
འགགས་ཏེ་རང་ཤར་བས། སྲིད་གཤེན་པ་དང་མཐུན་ལ། རྫོགས་པ་ཆེན་པོར་མ་
ཞེན་ཏེ། བླ་ཡིད་སེམས་དང་གསུམ་ལས་རང་གྲོལ་བས། ཁྱད་པར་འཕགས་པའི་
ཡོན་ཏན་ནོ། །དགེ་བསྙེན་པའི་དུས་ན་ཡང་། སྣང་བ་འདི་དང་ཕྱི་མ་གཉིས་སུ་མ་
འགགས་ཏེ་རང་ཤར་བས། དགེ་བསྙེན་པ་དང་མཐུན་ལ། རྫོགས་པ་ཆེན་པོར་མ་
ཞེན་ཏེ་རང་གྲོལ་བས། ཁྱད་པར་དུ་འཕགས་པའི་ཡོན་ཏན་ནོ། །དྲང་སྲོང་པའི་དུས་
ན་ཡང་། མི་རྟག་པ་རུ་མ་འགགས་ཏེ་རང་ཤར་བས། དྲང་སྲོང་པ་དང་མཐུན་ལ།
རྫོགས་པ་ཆེན་པོར་མ་ཞེན་ཏེ་རང་གྲོལ་བས། ཁྱད་པར་དུ་འཕགས་པའི་ཡོན་ཏན་
ནོ། །ཨ་དཀར་བའི་དུས་ན་ཡང་། གཞལ་ཡས་ཁང་ལྷ་དང་ལྷ་མོའི་དཀྱིལ་འཁོར་དུ་
མ་འགགས་ཏེ་རང་ཤར་བས། ཨ་དཀར་བ་དང་ཡང་མཐུན་ལ། གཉིས་སུ་མེད་པར་
རང་གི་རྟོགས་ལ། རྫོགས་པ་ཆེན་པོར་མ་ཞེན་ཏེ། གཞལ་ཡས་ཁང་ལྷ་དང་ལྷ་མོའི་
དཀྱིལ་འཁོར་ལས་རང་གྲོལ་བས། ཁྱད་པར་འཕགས་པའི་ཡོན་ཏན་ནོ། ། ཡེ་གཤེན་
པའི་དུས་ན་ཡང་དབྱིངས་དང་ཡེ་ཤེས་གཉིས་སུ་མ་འགགས་ཏེ་རང་ཤར་བས། ཡེ་
གཤེན་པ་དང་མཐུན་ལ། དེ་གཉིས་སུ་མེད་པར་རང་གིས་རྟོགས་ཏེ། རྫོགས་པ་ཆེན་
པོ་ལ་མ་ཞེན་ཏེ། དབྱིངས་དང་ཡེ་ཤེས་གཉིས་ལས་རང་གྲོལ་བས། ཁྱད་པར་དུ་
འཕགས་པའི་ཡོན་ཏན་ནོ། །དེ་ནི་སྒྲ་ཐུན་མོང་དོན་འཕགས་པའི་ཡོན་ཏན་བསྟན་པའོ།
།འགྲོ་དྲུག་གནད་ལ་དབབ་པ་ནི། དམྱལ་བ་ལ་མེ་ཆུ་དང་བཙོ་བསྲེག་གི་སྡུག་བསྔལ་
དང༌། ཡི་དྭགས་ལ་བཀྲེས་སྐོམ་གྱི་སྡུག་བསྔལ་དང་། བྱོལ་སོང་གླེན་ལྐུགས་ཀྱི་སྡུག་
བསྔལ་དང༌། མི་ལ་དབང་པོ་དྲུག་གི་སྤྱོད་ཡུལ་དང༌། ལྷ་མ་ཡིན་ལ་འཐབ་རྩོད་ཀྱི་
སྡུག་བསྔལ་དང་། ལྷ་ལ་འདོད་པ་ལྔའི་ལོངས་སྤྱོད་དང༌། དེ་རྣམས་ལོགས་ན་མེད་
དེ། རིག་པ་བྱང་ཆུབ་ཀྱི་སེམས་ལྟར་བས་འདོད་པ་རང་ཤར་བས། དེ་ནི་འཁྲུལ་པའི་
ཤེས་པའོ། །རྫོགས་པ་ཆེན་པོར་ལ་བཟླ་བ་ནི། དབྱིངས་སྐྱེ་འགག་མེད་པའི་ཐིག་ལེ་
338

སེམས་སྡེ། ལུང་གི་ཡང་ཞུན།
ཆེན་པོ། བོན་གྱི་སྐུ་རང་འབྱུང་གི་ཡེ་ཤེས། རང་གི་རིག་པ་བྱང་ཆུབ་སེམས་དེ། འགྲོ་
དྲུག་མིང་གི་མཐུན་པའི་སྣང་བ་དེ་དག་དངོས་གཞི་ལས། ཕྱོགས་འཛིན་གང་ཡང་མ་
སྤངས་ཏེ། ཕྱོགས་མེད་ཀུན་དུ་རང་ཤར་བས། འགྲོ་དྲུག་ཏུ་མ་འགགས། འགྲོ་དྲུག་
ཏུ་མ་ཞེན། མ་འགགས་ཏེ་རང་ཤར་ལ། གཉིས་སུ་མེད་པར་རང་གིས་རྟོགས། མ་
ཞེན་ཏེ་རང་གྲོལ་བས། ཅི་ལྟར་བྱས་ཀྱང་མ་བཅོས་རང་གྲོལ། བོན་ཉིད་སྐུའི་ཀློང་
ནས་རིས་དྲུག་གི་སྣང་བ་འདི་གང་ལྟར་ཤར་བ་རང་ཤར། རྟོགས་པ་རང་གིས་རྟོགས།
གྲོལ་བ་རང་གྲོལ། ཡེ་གྲོལ་ཆེན་པོའི་ལྟ་བར་ལ་བཟླའོ། །འགྲོ་དྲུག་གི་དོན་གནད་ལ་
ཕེབས། སྡུག་བསྔལ་གྱི་མེ་འབར་བ་གྲོལ་ལོ། སུན་འབྱིན་རྫོགས་པ་ལུང་གི་ཡང་ཞུན།
ཡེ་གཤེན་གཙུག་ཕུད་ཀྱི་མན་ངག་རྫོགས་སོ། །ལས་ཅན་གཅིག་དང་འཕྲད་པར་ཤོག
རྒྱ་རྒྱ ཨ་དམ།
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །རྒྱུད་ཐམས་ཅད་ཀྱི་ཉིང་
ཁུ། ལུང་ཐམས་ཅད་ཀྱི་རྒྱལ་པོ། མན་ངག་ཐམས་ཅད་ཀྱི་མདོ་རྩ། ཐེག་པ་ཐམས་
ཅད་ཀྱི་ཡང་རྩེ། དགོངས་པ་ཐམས་ཅད་ཀྱི་ཞེ་ཕུགས། བཀའ་ཐམས་ཅད་ཀྱི་མདོ་
བསྡུ། ཐུགས་ནས་ཐུགས་སུ་བརྒྱུད་པའི་ཐུགས་རྒྱུད། རྩོལ་བྲལ་དགོངས་པའི་ཡང་
ཞུན་འདི་ལ། དཔེ་དོན་རྟགས་དང་གསུམ་སྟེ། དེ་ལ་དཔེ་རྩོལ་བ་དང་བྲལ་བ་ནམ་
མཁའ། དོན་རྩོལ་བ་དང་བྲལ་བ་བོན་ཉིད། རྟགས་རྩོལ་བ་དང་བྲལ་བ་སེམས་ཉིད།
དེ་ལ་རྟགས་སེམས་ཉིད་ལ་གཉིས་ཏེ། ཐུན་མོང་དང་ཐུན་མོང་མ་ཡིན་པ་གཉིས་
སོ། །ཐུན་མོང་ལ་གསུམ་ཏེ། མ་འགག་ཏེ་ཤར་བ་ཡེ་ཤེས་ཀྱི་རྩོལ་བྲལ་དང༌། རང་
ལ་རང་གིས་རྟོགས་པའི་རྩོལ་བ་དང་བྲལ་བ་དང༌། རྟོགས་པ་ཡེ་ཤེས་སུ་མ་ཞེན་ཏེ་
རང་གྲོལ་གྱི་རྩོལ་བ་དང་བྲལ་བ་དང་གསུམ་མོ། །དེ་ལ་ཤར་བ་ཡེ་ཤེས་ཀྱི་རྩོལ་བྲལ་
ནི། དབྱིངས་སྐྱེ་འགག་མེད་པའི་ཐིག་ལེ་ཆེན་པོ། བོན་ཉིད་སྐུ་རང་འབྱུང་གི་ཡེ་ཤེས་
339

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནི། རང་གི་རིག་པ་བྱང་ཆུབ་ཀྱི་སེམས་དེ་འཁོར་བར་ཀྱང་རྩོལ་བ་དང་བྲལ་བ་དང་།
མྱ་ངན་ལས་འདས་པ་རྩོལ་བ་དང་བྲལ་བ། འཁོར་འདས་གཉིས་ཀ་རྩོལ་བ་དང་
བྲལ་བ། གཉིས་ཀར་མ་ཡིན་པའི་རྩོལ་བ་དང་བྲལ་བ། གཉིས་མེད་དུ་ཡང་རྩོལ་བ་
དང་བྲལ་ལོ། །དེ་བཞིན་དུ་སངས་རྒྱས་དང་སེམས་ཅན། སྣང་བ་དང་སྟོང་པ། ཉོན་
མོངས་དང་ཡེ་ཤེས། བོན་ཉིད་དང་བོན་ཅན། རྟག་པ་དང་ཆད་པ། གཉིས་འཛིན་
གྱི་བོན་ཐམས་ཅད་དེ་ལྟར་ཤེས་པས་ན། རང་ལས་རང་ཤར་བའི་རྩོལ་བ་དང་བྲལ་
བའོ། །རང་ལ་རང་གིས་རྟོགས་པས་རྩོལ་བ་དང་བྲལ་བ་ནི། ཐམས་ཅད་རྟག་པ་
འཁོར་འདས་གཉིས་སུ་རྟོགས་པས། འཁོར་བ་ཐམས་ཅད་ནི། མྱ་ངན་ལས་འདས་
པས་རྩོལ་བ་དང་བྲལ་ལོ། །སྣང་བ་སྟོང་པར་རྩོལ་བ་དང་བྲལ། ཉོན་མོངས་པ་ཡེ་
ཤེས་སུ་རྩོལ་བ་དང་བྲལ། བོན་ཅན་ནི་བོན་ཉིད་དུ་རྩོལ་བ་དང་བྲལ། སེམས་ཅན་
ནི་སངས་རྒྱས་སུ་རྩོལ་བ་དང་བྲལ་ལོ། ། དེ་ལྟར་གཉིས་འཛིན་གྱི་བོན་ཐམས་ཅད་དུ་
རྟོགས་པ་ལས་རྩོལ་བ་དང་བྲལ་བའོ། །མ་ཞེན་ཏེ་རང་གྲོལ་བའི་རྩོལ་བ་དང་བྲལ་བ་
ནི། རིག་པ་བྱང་ཆུབ་ཀྱི་སེམས་དེ། འཁོར་བ་མ་སྤངས་ཏེ་མི་རྩོལ་བས། མྱ་ངན་ལས་
འདས་པ་ལས་རང་གྲོལ་ལོ། །མྱ་ངན་འདས་པ་རྩོལ་བ་དང་བྲལ་བས། འཁོར་བ་
རང་གྲོལ་ལོ། །འཁོར་འདས་གཉིས་ཀ་ལས་རྩོལ་བ་དང་བྲལ། གཉིས་མེད་ལས་རང་
གྲོལ་ལོ། །གཉིས་འཛིན་གྱི་བོན་ཐམས་ཅད་ལ་དེ་ལྟར་ཤེས་པ་ནི། ཞེན་འཛིན་མེད་
པས། རང་ལས་ཐམས་ཅད་གྲོལ་བ་ཡིན་ནོ། །ཐུན་མོང་མ་ཡིན་པ་ལ་བཞི་སྟེ། རྩོལ་
བ་དང་བྲལ་ཡང་མི་སྟོ། མ་བྲལ་ཡང་མི་སྟོ་བ་དང༌། བྲལ་དང་མ་བྲལ་མེད་པ་དང་།
དེ་ལྟར་མ་རྟོགས་པ་དང་བཞིའོ། །རིག་པ་བྱང་ཆུབ་ཀྱི་སེམས་དེ། རྩོལ་བ་དང་བྲལ་
བ་དང་མ་བྲལ་གཉིས་སུ་བལྟས་ཀྱང་མི་སྟེ། རང་འབྱུང་གི་ཡེ་ཤེས། ཀུན་ཏུ་བཟང་
པོ་རོལ་པའི་རྒྱན་ནམ་ཁ་དོག་ཡིན། མ་བྲལ་ཡང་སྐྱོན་མེད་པས་རིག་པ་རང་གྲོལ་གྱི་
340

སེམས་སྡེ། ལུང་གི་ཡང་ཞུན།
བོན་ཉིད་ཡིན། ཨེ་མ་ཧོ། རྩོལ་བ་དང་བྲལ་བ་གཉིས་སུ་མེད་ཅིང་། ཀུན་ཏུ་བཟང་
པོ་མཉམ་པ་ཉིད་ཆེན་པོ། བོན་གྱི་སྐུ་ཡི་ངང་ནས་མ་འགགས་ཏེ་སྣ་ཚོགས་སུ་ཤར་ཏེ།
དེ་ལ་གཉིས་མེད་དུ་རྟོགས་ལ། ཞེན་ཅིང་ཆགས་པ་མེད་པས་གྲོལ་བ་རང་གྲོལ་ལོ། །
ཅི་ལྟར་འདུག་ཀྱང་མ་བཅོས་རང་ཤར་ལ། རང་རྟོགས་ཤིང་གྲོལ་བ་ཡིས། མཉམ་པ་
ཉིད་བོན་སྐུའི་ཀློང་ལྷོད་དེ་ཤིག་གེ་འབོལ་ལེ་གནས་པ་དེ་ཀ་ན། རྩོལ་བ་དང་བྲལ་མ་
བྲལ་གཉིས་སུ་མེད། ཅི་ལྟར་བྱས་ཀྱང་འཁོར་འདས་གཉིས་ལས། བོགས་སམ་བསྐྱེད་
འདོན་དུ་མེད་དེ་ཉམས་མྱོང་མི་སྐྱེ་སྟེ། བོན་ཉིད་སྐྱེ་བ་མེད་པར་ལ་བཟླ། མ་བལྟས་
ཀྱང་ཡེ་ཤེས་མི་འགག་སྟེ། འཆར་བས་བོན་ཉིད་འགག་པ་མེད་པར་ལ་བཟླ། དེས་ན་
དུས་སྔ་ཕྱི་ཐོག་མཐའ་ཐམས་ཅད་དུ། སྐྱེ་འགག་གཉིས་སུ་མེད་ཅིང་བདེ་བ་ཆེན་པོ་
དང་། འཕོ་འགྱུར་མེད་པའི་བོན་ཉིད་དེ། གཞན་དུ་འཆོར་ས་དང་འགྲོ་ས་མེད་པར་
ལ་བཟླའོ། །དེ་ལྟར་མ་རྟོགས་པའི་སེམས་ཅན་གོལ་དེ་ལྟུང་ངོ༌། །རྩོལ་བྲལ་དགོངས་
པའི་ལུང་གི་ཡང་ཞུན་གྱི་མན་ངག །ཨ་དམ། རྒྱ་རྒྱ། རྒྱ་རྒྱ་
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཀུན་བྲལ་ཅི་མ་སྤངས་པའི་
ལུང་གི་ཡང་ཞུན་འདི་ལ། དཔེ་དོན་རྟགས་དང་གསུམ་སྟེ། དཔེ་ནམ་མཁའ། དོན་
བོན་ཉིད། རྟགས་སེམས་ཉིད་དོ། །དཔེ་ནམ་མཁའི་ངང་དུ་ཀུན་བྲལ་ཏེ་གང་ཡང་
མ་སྤངས་པའོ། དོན་བོན་ཉིད་ཀྱི་ངང་དུ་ཀུན་བྲལ་ཏེ། གང་ཡང་མ་སྤངས་པའོ། །
རྟགས་སེམས་ཉིད་ངང་དུ་ཀུན་བྲལ་ཏེ་གང་ཡང་མ་སྤངས། དེ་ནི་དཔེ་དོན་རྟགས་
གསུམ་མོ། །དེའི་རྟགས་སེམས་ཉིད་ལ་གཉིས་ཏེ། ཐུན་མོང་དང་ཐུན་མོང་མ་ཡིན་
པ་གཉིས་སོ། །ཐུན་མོང་ལ་གསུམ་སྟེ་མ་འགག་སྟེ། སྣ་ཚོགས་སུ་ཤར་བས། རང་
འབྱུང་ཡེ་ཤེས་ཀྱི་ཀུན་བྲལ་ཅིང་མ་སྤངས་པ་དང་གཅིག །རིག་པ་བྱང་ཆུབ་ཀྱི་སེམས་
དེ། རང་གིས་རྟོགས་པ་དང་གཉིས། དེ་ལ་ཞེན་ཅིང་ཆགས་པ་མེད་པས། རང་གྲོལ་
341

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བ་ཀུན་བྲལ་ཅི་མ་སྤངས་པ་དང་གསུམ། དེ་ལ་རིག་པ་བྱང་ཆུབ་ཀྱི་སེམས་ནི་རང་ལ་
ཤར་བས། ཀུན་དང་བྲལ་ཅིང་གང་ཡང་མ་སྤངས་པ་ནི། རང་གི་རིག་པ་བྱང་ཆུབ་
ཀྱི་སེམས་ནི། ཉོན་མོངས་པ་དང་བྲལ་ནས་ཡེ་ཤེས་མ་སྤངས་ལ། ཡེ་ཤེས་དང་བྲལ་
ན་ཉོན་མོངས་པ་མ་སྤངས་སོ། །ཉོན་མོངས་པ་དང་ཡེ་ཤེས་གཉིས་ཀ་ལ་བྲལ་ནས་
གཉིས་མེད་མ་སྤངས་སོ། །གཉིས་མེད་དང་བྲལ་ན་གཉིས་ཀ་མ་སྤངས་སོ། །གཉིས་
ཀ་མ་ཡིན་པ་ལས་ཀུན་དང་བྲལ་ཅིང་གང་ཡང་མ་སྤངས་སོ། ། དེ་ལྟར་དུ་སྣང་བ་
དང་སྟོང་པ་སངས་རྒྱས་དང་སེམས་ཅན། བོན་ཉིད་དང་བོན་ཅན། རྟག་པ་དང་
ཆད་པ། དགེ་བ་དང་སྡིག་པ། དེ་ལྟར་གཉིས་སུ་འཛིན་པའི་བློ་ཐམས་ཅད་ལ། དེ་
ལྟར་དུ་ཤེས་པ་ནི་རང་འབྱུང་གི་ཡེ་ཤེས། རིག་པ་བྱང་ཆུབ་ཀྱི་སེམས་ནི་ཀུན་དང་
བྲལ་ཅིང་གང་ཡང་མ་སྤངས་སོ། །རང་ལ་ཤར་ཅིང་རང་གིས་རྟོགས་པ་ནི། ཉོན་
མོངས་པ་ནི་ཡེ་ཤེས་སུ་ཀུན་དང་བྲལ། སྣང་བ་སྟོང་པ་རུ་ཀུན་དང་བྲལ་ཅིང་ཅི་ཡང་
མ་སྤངས་སོ། །སེམས་ཅན་ནི་སངས་རྒྱས་ཀྱི་ངང་དུ་ཀུན་དང་བྲལ་ཅིང་ཅི་ལ་ཡང་མ་
སྤངས་སོ། །བོན་ཅན་མཚན་མར་སྣང་བ་ནི། བོན་ཉིད་ཀྱི་ངང་དུ་ཀུན་དང་བྲལ་ཅིང་
གང་ཡང་མ་སྤངས་སོ། །རྟག་པ་ནི་ཆད་པའི་ངང་དུ་ཀུན་དང་བྲལ་ཅིང་གང་ཡང་མ་
སྤངས་སོ། །སྡིག་པ་ནི་དགེ་བའི་ངང་དུ་ཀུན་དང་བྲལ་ཅིང་གང་ཡང་མ་སྤངས་སོ། །
དེ་ལྟར་དུ་གཉིས་འཛིན་གྱི་བོན་ཐམས་ཅད་ལ་ཤེས་ཤིང་རྟོགས་པ་ནི། ཀུན་དང་བྲལ་
ཅིང་ཅི་ལ་ཡང་མ་སྤངས་སོ། །དེ་ལ་ཞེན་ཅིང་ཆགས་པ་མེད་པས་ཀུན་དང་བྲལ་ཅིང་
ཅི་ཡང་མ་སྤངས་སོ། །རང་གི་རིག་པ་བྱང་ཆུབ་ཀྱི་སེམས་དེ་ནི་དུག་ལྔ་མ་སྤངས་ཏེ་
ཀུན་དང་བྲལ་བས། ཅི་ཡང་མ་སྤངས་ཡེ་ཤེས་རང་གྲོལ། དུག་ལྔ་དང་ཡེ་ཤེས་གཉིས་
ཀ་ལས། ཀུན་བྲལ་ཅིང་ཅི་ཡང་མ་སྤངས་པ་ལས། གཉིས་ཀ་མ་ཡིན་པ་ལས་རང་
གྲོལ། གཉིས་མེད་ལ་ཀུན་བྲལ་ཅིང་ཅི་ཡང་མ་སྤངས་པ་ལས་གཉིས་མེད་ལས་རང་
342

སེམས་སྡེ། ལུང་གི་ཡང་ཞུན།
གྲོལ་ལོ། །དེ་ལ་ཞེན་ཅིང་ཆགས་མེད་པས་རང་གྲོལ་ཏེ། བོན་ཐམས་ཅད་ལ་གཉིས་
འཛིན་དུ་དེ་ལྟར་ཤེས་པ་ནི། ཞེན་འཛིན་དང་ཆགས་སེམས་མེད་པས་རང་གི་རིག་པ་
བྱང་ཆུབ་ཀྱི་སེམས་ལས་ཐམས་ཅད་གྲོལ་བའོ། །ཐུན་མོང་མ་ཡིན་པ་ནི་རང་གི་རིག་
པ་བྱང་ཆུབ་ཀྱི་སེམས་དེ་ནི་ཀུན་དང་བྲལ་ཡང་མི་སྟོ། སྤངས་ཀྱང་མི་སྟོ་སྟེ། ཀུན་
ཏུ་བཟང་པོ་འམ་རང་འབྱུང་གི་ཡེ་ཤེས་སམ། དེ་རྒྱན་ནམ་ཁ་དོག་རོལ་པ་ཡིན། མ་
བྲལ་ཡང་མི་སྟོ། མ་སྤངས་ཀྱང་མི་སྟོ་སྟེ། དེ་ལ་སྐྱོན་མེད་པས་མཚན་མ་རང་གྲོལ་གྱི་
བོན་ཉིད་ཡིན། ཨེ་མ་ཧོ། ཀུན་དང་བྲལ་མ་བྲལ་དང་། སྤངས་མ་སྤངས་གཉིས་སུ་
མེད་དེ། ཀུན་ཏུ་བཟང་པོ་མཉམ་པ་ཉིད་ཆེན་པོའོ། །བོན་ཉིད་ཀྱི་སྐུའི་ངང་ནས། སྣ་
ཚོགས་སུ་མ་འགག་ཏེ་རང་ལས་ཤར་ཏེ། དེ་ལ་ཉོན་མོངས་པ་དང་ཡེ་ཤེས་གཉིས་སུ་
མེད་པར་རང་གིས་རྟོགས་ཏེ། དེ་ལ་མ་ཞེན་ཏེ་གྲོལ་བ་རང་གྲོལ་ལོ། ། ཅི་ལྟར་ཡིན་
པ་མ་བཅོས་རང་ཤར་ལ་རང་གྲོལ་རང་རྟོགས་པས། མཉམ་པ་ཉིད་བོན་སྐུའི་ངང་
ནས། ཤིག་གེ་ལྷོད་དེ་འབོལ་ལེ་མི་འཕྲོ་མི་སྤངས་པར་གནས་པ་ནི། བྲལ་མ་བྲལ་
དང་། སྤངས་མ་སྤངས་གཉིས་སུ་མེད་དེ། ཅི་ལྟར་བྱས་ཀྱང་ཉོན་མོངས་པ་དང་ཡེ་
ཤེས་གཉིས་ལ་བསྐྱེད་དམ་བོགས་འདོན་དུ་མེད་དེ། ཉམས་མྱོང་མི་སྐྱེ་བོན་ཉིད་ལ་
སྐྱེ་འགག་གཉིས་སུ་མེད་པར་ལ་བཟླ། མ་བལྟས་ཀྱང་མི་སྟོ་སྟེ། ཡེ་ཤེས་ཀྱི་སྣང་བ་
མི་འགགས་ཏེ། སྣ་ཚོགས་སུ་མ་ངེས་པ་སྟེ་འཆར་ཅིར་ཡང་འཆར་བས། བོན་ཉིད་
འགག་པ་མེད་པར་ལ་བཟླ། དེ་ནས་དུས་གསུམ་དུ་འཕོ་འགྱུར་དང་སྐྱེ་འགག་གཉིས་
སུ་མེད་པའི་བདེ་བ་ཆེན་པོ་དེ། གཞན་དུ་འགྲོ་ས་དང་འཆར་ས་མེད་པས། རྒྱ་ཆད་
མེད་པར་ལ་བཟླའོ། །མ་རིག་འཁྲུལ་པའི་སེམས་ཅན་གྱིས་དེ་ལྟར་མ་རྟོགས་གོལ་ཏེ་
ལྟུང་། ཀུན་བྲལ་ཅི་མ་སྤངས་པའི་ལུང་གི་ཡང་ཞུན། ཨུ་ཡ། སྨྲར། གསང་རྒྱ། སྦས་
རྒྱ། རྒྱ་རྒྱ། གབ་རྒྱ།
343

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༧ ཀུན་བཟང་བདེ་བའི་ངང་ལ་ཕྱག་འཚལ་ལོ། །གཉིས་མེད་མཉམ་པ་ཉིད་ཀྱི་
གདམས་ངག་འདི། ཀུན་གྱིས་མི་རིག་འཕྲ་བར་རྟོགས་པའི། འགྲོ་བ་ཀུན་ལ་རང་
བཞིན་གནས་པ། འདི་ལ་ཕྱི་ནང་གསང་བ་གསུམ་གྱིས་བསྟན་ཏེ། སྣང་བ་དང་སྟོང་
པ། སངས་རྒྱས་དང་སེམས་ཅན། དུག་ལྔ་དང་ཡེ་ཤེས། བོན་ཉིད་དང་བོན་ཅན།
འཁོར་བ་དང་མྱང་འདས། བདེ་བ་དང་སྡུག་བསྔལ་དྲུག་གིས་བསྟན་ཏེ། དེ་ནི་ཕྱི་
ལྟར་སྟོན་པའི་མན་ངག་དྲུག་གོ །ནང་ལྟར་སྟོན་པ་ལ་གསུམ་སྟེ། མ་འགག་ཏེ་རིག་
པ་རང་ལ་ཤར་བའོ། །རང་གི་རྟོགས་པ་དང་མ་ཞེན་ཏེ་རང་ལས་གྲོལ་བའོ། །གསང་
བ་ལྟར་བསྟན་པ་ནི། འཛིན་མེད་ཀྱི་རང་ཤར་བའི་རང་རྟོགས་པའི་རང་གྲོལ་བ་
ནི། རང་གི་རིག་པ་བྱང་ཆུབ་ཀྱི་སེམས་དེ། སངས་རྒྱས་སུ་ཤར་བས་སངས་རྒྱས་སུ་
མི་འཛིན། སེམས་ཅན་དུ་ཤར་བས་སེམས་ཅན་དུ་མི་འཛིན། གཉིས་ཀར་ཤར་བས་
གཉིས་ཀར་མི་འཛིན། གཉིས་མེད་དུ་ཤར་བས་སངས་རྒྱས་སེམས་ཅན་གཉིས་མེད་
དུ་མི་འཛིན་པས་གཉིས་ཀར་ཤར་ཏེ་རང་ལ་ཤར་བའོ། །རིག་པ་བྱང་ཆུབ་ཀྱི་སེམས་
དེ་རང་གིས་རྟོགས་པས་སངས་རྒྱས་སུ་རྒྱ་མ་ཆད། སངས་རྒྱས་སེམས་ཅན་གཉིས་ཀ་
རྟོགས་པས་གཉིས་མེད་དུ་རྒྱ་མ་ཆད། གཉིས་མེད་དུ་རྟོགས་པས་གཉིས་ཀར་ཡང་རྒྱ་
མ་ཆད་པར་རྟོགས་སོ། །རིག་པ་བྱང་ཆུབ་ཀྱི་སེམས་དེ་ཞེན་ཅིང་ཆགས་པ་མེད་པས།
རྟོགས་པ་སངས་རྒྱས་སུ་མ་ཞེན་ཏེ་རང་གྲོལ་ལོ། །སངས་རྒྱས་སེམས་ཅན་གཉིས་ཀ་
མ་སྤངས་ཏེ་ཐམས་ཅད་ལས་རང་གྲོལ་ལོ། །གཉིས་པ་རིག་པ་བྱང་ཆུབ་ཀྱི་སེམས་
དེ། སྣང་བར་ཤར་བས་སྣང་བར་མི་འཛིན། སྟོང་པར་ཤར་བས་སྟོང་པར་མི་འཛིན།
སྣང་སྟོང་གཉིས་ཀར་ཤར་བས་གཉིས་མེད་དུ་མི་འཛིན། སྣང་སྟོང་གཉིས་མེད་དུ་
ཤར་བས་སྣང་སྟོང་གཉིས་ཀ་མི་འཛིན་ནོ། །དེ་ལྟར་སྣང་སྟོང་དང་རྒྱ་ཆད་མེད་པར་
རྟོགས་པས་རང་གིས་རང་རྟོགས་སོ། ། དེ་བཞིན་དུ་སྣང་བ་དང་སྟོང་པ་དང་གཉིས་
344

སེམས་སྡེ། ལུང་གི་ཡང་ཞུན།
ཀ་ལ་ཞེན་ཅིང་ཆགས་པ་མེད་པ་ལས་རང་གྲོལ་ལོ། །གསུམ་པ་ནི་རིག་པ་བྱང་ཆུབ་
ཀྱི་སེམས་དེ་མ་འགག་ཏེ་རང་ཤར་བས་ཡེ་ཤེས་ལྔ་རུ་མི་འཛིན། མ་འགགས་ཏེ་རང་
ཤར་བས་དུག་ལྔར་མི་འཛིན། གཉིས་ཀར་ཤར་བས་ཡེ་ཤེས་ལྔ་དང་དུག་ལྔར་མི་
འཛིན། གཉིས་མེད་དུ་ཤར་བས་གཉིས་མེད་དུ་མི་འཛིན། དེ་ལྟར་རིག་པ་བྱང་ཆུབ་
ཀྱི་སེམས་དེ། དུག་ལྔ་དང་ཡེ་ཤེས་ལྔ་རུ་རྟོགས་པས། ཕྱོགས་ལྷུང་དང་རྒྱ་ཆད་མེད་
པར་གཉིས་མེད་དུ་རང་གིས་རྟོགས་སོ། །དེ་བཞིན་དུ་དུག་ལྔ་དང་ཡེ་ཤེས་ལྔ་ལས་
ཞེན་ཅིང་ཆགས་པ་མེད་པས་རང་གྲོལ་ལོ། །བཞི་པ་ནི་རིག་པ་བྱང་ཆུབ་ཀྱི་སེམས་
དེ། མ་འགགས་ཏེ་རང་ལ་བོན་ཉིད་དུ་ཤར་བས། བོན་ཉིད་དུ་མི་འཛིན། བོན་ཅན་
མཚན་མར་སྣང་བ་རང་ཤར་བས། བོན་ཅན་དུ་མི་འཛིན། གཉིས་ཀར་ཤར་བས་
གཉིས་མེད་དུ་མི་འཛིན། གཉིས་མེད་དུ་ཤར་བས་གཉིས་ཀར་མི་འཛིན། དེ་ལྟར་
མ་འགགས་ཏེ་རང་ལ་ཤར་བའི་བོན་ཉིད་བོན་ཅན་གཉིས་མེད་དུ་རྟོགས་ཏེ། ཕྱོགས་
ལྷུང་དང་རྒྱ་ཆད་མེད་པར་རང་གིས་རྟོགས་སོ། །དེ་ལྟར་ཞེན་ཅིང་ཆགས་པ་མེད་
པས། བོན་ཉིད་དང་བོན་ཅན་གཉིས་ལས་རང་གྲོལ་ལོ། ། ལྔ་པ་ནི་རིག་པ་བྱང་ཆུབ་
ཀྱི་སེམས་དེ། མ་འགགས་ཏེ་སྣ་ཚོགས་སུ་ཤར་བས། མྱ་ངན་ལས་འདས་པར་རང་
ཤར་བས། མྱ་ངན་འདས་པར་མི་འཛིན། འཁོར་བར་ཤར་བས་འཁོར་བར་མི་འཛིན།
འཁོར་བ་དང་མྱ་ངན་འདས་པ་གཉིས་ཀར་ཤར་ནས་གཉིས་ཀར་མི་འཛིན། གཉིས་
མེད་དུ་ཤར་བས་གཉིས་ཀར་མི་འཛིན། འཁོར་བ་དང་མྱ་ངན་འདས་པ་གཉིས་མ་
སྤངས་ཏེ་རང་ཤར་བའོ། །རིག་པ་བྱང་ཆུབ་ཀྱི་སེམས་དེ། འཁོར་བ་དང་མྱ་ངན་ལས།
འདས་པས་གཉིས་མེད་དུ་རང་གིས་རྟོགས་ཏེ། ཕྱོགས་འཛིན་གང་ཡང་མ་སྤངས་
ཏེ། ཕྱོགས་ལྷུང་དང་རྒྱ་ཆད་མེད་པར་རང་གིས་རྟོགས་སོ། །དེ་བཞིན་དུ་རིག་པ་བྱང་
ཆུབ་ཀྱི་སེམས་དེ། འགག་གང་དུ་ཡང་མི་འགགས་ཏེ། དེ་ལ་ཞེན་ཅིང་ཆགས་པ་མེད་
345

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དེ། འཁོར་བ་དང་མྱ་ངན་ལས་འདས་པ་གཉིས་ལས་རང་གྲོལ་ལོ། དྲུག་པ་ནི་རིག་
པ་བྱང་ཆུབ་ཀྱི་སེམས་དེ། མ་འགགས་ཏེ་སྣ་ཚོགས་སུ་ཤར་བས། དགེ་བ་དང་སྡིག་
པ་རང་ལས་ཤར་བས། དགེ་བ་ཤར་བས་དགེ་བར་མི་འཛིན། སྡིག་པ་ཤར་བས་སྡིག་
པར་མི་འཛིན། དགེ་སྡིག་གཉིས་ཀར་ཤར་བས་གཉིས་མེད་དུ་མི་འཛིན། གཉིས་མེད་
དུ་ཤར་བས་གཉིས་ཀར་མི་འཛིན། རིག་པ་བྱང་ཆུབ་ཀྱི་སེམས་དེ། དགེ་བ་དང་སྡིག་
པ་གཉིས་ཀར་རྟོགས་པས། གཉིས་མེད་བདེ་བ་ཆེན་པོའི་ངང་དུ་རྟོགས་སོ། །ཕྱོགས་
ལྷུང་དང་རྒྱ་ཆད་མེད་པར་རང་གིས་རྟོགས་སོ། །དེ་ལ་རིག་པ་བྱང་ཆུབ་ཀྱི་སེམས་
དེ། དེའི་ངང་དུ་ཞེན་ཅིང་ཆགས་པ་མེད་པ་ནི། དགེ་སྡིག་གཉིས་ལས་རང་གྲོལ་ལོ། །
གང་ལ་ཡང་ཆགས་ཞེན་གཉིས་སུ་མེད་པས་ཐམས་ཅད་ལས་རང་གྲོལ་ལོ། །དེ་ལ་
གཉིས་མེད་ངང་དུ་གྲོལ་བའི་ལུགས་ནི། སངས་རྒྱས་དང་སེམས་ཅན་གཉིས་སུ་མེད་
པས་འཁོར་འདས་ཀྱི་ངང་ཉིད། རྒྱུ་དང་འབྲས་བུ་དབྱེར་མེད་པས་མཐོ་དམན་གྱི་
ངང་ཉིད། སྣང་བ་དང་སྟོང་པ་དབྱེར་མེད་པས་དངོས་རིག་གཉིས་མེད་ཀྱི་ངང་ཉིད།
བདག་གཞན་དབྱེར་མེད་པས་སྐྱོན་ཡོན་གྱི་ངང་ཉིད། བདེ་བ་དང་སྡུག་བསྔལ་
དབྱེར་མེད་པས་ཆགས་སྡང་གི་ངང་ཉིད། ཡུལ་དང་སེམས་སུ་དབྱེར་མེད་པས་ཕྱི་
དང་ནང་གི་ངང་ཉིད། ཉོན་མོངས་པ་དང་ཡེ་ཤེས་དབྱེར་མེད་པས་འཆིང་གྲོལ་གྱི་
ངང་ཉིད། བོན་ཉིད་དང་བོན་ཅན་དབྱེར་མེད་པས་བོན་ཉིད་ཀྱི་ངང་ཉིད། ཅི་ལྟར་
བྱས་ཀྱང་ངང་ཉིད་ཆེན་པོའི་རང་བཞིན་ལས་མ་འདས་སོ། །དེ་ནི་ལྟ་བ་གཏན་
ཚིགས་མཉམ་པ་ཉིད་ཀྱི་གདམས་ངག་ཅེས་བྱའོ། །ལྷོ་བྲག་ཁོམ་མཐིང་གི་གཏེར་མ།
རྣམ་སྣང་གི་གདན་ཁྲིའི་ནང་ནས། ལྷ་རྗེ་བཞོད་སྟོན་གྱིས་བཏོན་པའོ་རྫོགས་སོ། །
དགེའོ། །
346

སེམས་སྡེ། ལུང་གི་ཡང་ཞུན།
༼ཁ༽
༼ཀ༽
རྩོལ་
མཐར་ཐོན་གཉིས་མེད་
སེམས་ཀྱི་
བྱ་
སེམས་དོན་ཕུ། 
དཔེ་བསྟན་། 
ཐིག་ལེའི་
ལུང་
འདི་མདོ
རང་འབྱུང་རྩོལ་བྲལ་
ལུང་གི་ཆ་རྐྱེན་དུ་།
ལུང་གི་ཆ་རྐྱེན་དུ་
དང་
ཡིད་ཆེས་དྲུག་སྲིད་པ་
སེམས་
མདོ 
ངན་བཙན་སེམས་ཀྱི་རྒྱུད་ལ་གདང་ཐབས་
སེམས་ཀྱི་མཚན་ཉིད་།
རྣམ་པ་དྲུག།
རྣམ་པ་དྲུག།
ss
 >
sjz
 >
ss 
Eta
>
. > 
g
B
gB
༼ང༽
ཀུན་
བྲལ་
གནད་ལ་དོན་
ལུང་།
བབ་པ་དང་།
ཀུན་བྲལ་
སུན་འབྱིན་
 ལུང་གི་ཆ་རྐྱེན་དུ་
 ལུང་གི་ཆ་རྐྱེན་དུ་
ལ་མ་བཞིན་སྟོབས་སུ་
དབང་པོ་ཡུལ་གྱུར་པ 
སྟོབས་སུ་གྱུར་པ་ཅན 
ཐོག་མཐའ་འཁོར་བ་ཐེག་པ་གནད་ལ་དབབ་པ་
དང་དང་
རྣམ་འབྱུང་བ་ཡོན་ཏན་བཅུ་
གནད་ལ་དབབ་པ་
རྣམ་པ་བཞི། 
 རྣམ་པ་དྲུག།
}> >É |>>
>.sཙཱs. ..es
. . s
.e>.pl .sab.peg
འདུ་འབྲལ་
འགྱུར་མེད་བསྒོམ་པས་
གོམས་ཤིང་
མེད་པའི་། 
གོམས་ཤིང་
མཚན་མ་།
བརྟན་པ
མཉམ་ཉིད 
རང་གྲོལ བརྟན་པ
\
མན་ངག་
ལུང་གི་ཆ་རྐྱེན་དུ་ལུང་གི་ཆ་རྐྱེན་དུ་བརྟ
གཏན་ཚིགས་
དང་དྲུག་?
དབྱེར་མེད་དྲུག་གི་ཉམས་སུ་བླངས 
རང་གྲོལ་གོམས་ཤིང་
སེམས་ཀྱི་
ཉམས་སུ་བླང་ཐབས་གོམས་ཤིང་བརྟག་པ་
རྣམ་པ་དྲུག།
 རྣམ་པ་དྲུག།
i
>
 sgs
jzgs 
s
. >
 slzs
i
sze
giz ag s
/2.
t &
 sg 4
S 
sg
 g S
. . . . zs
s
.se
༧SE 
>
¥e
 >
347

ལྟ་བསྒོམ་སྤྱོད་གསུམ་གྱི་ཡང་ཞུན་བཞུགས
༄༅། །ལྷུན་གྲུབ་ལ་བཞི་སྟེ། གཞི་ལྷུན་གྲུབ་དང་། བསམ་པ་ལྷུན་གྲུབ་དང་། སྣང་
བ་ལྷུན་གྲུབ་དང་། ཐ་སྙད་ལྷུན་གྲུབ་དང་བཞིའོ། །གཞི་ལྷུན་གྲུབ་ནི། ལུང་ལས་ཀྱང་།
མ་བཙལ་ཐིག་ལེ་ཆེན་པོ་ནི། མི་རྩོལ་མཉམ་ཉིད་རིག་པར་གནས། རོལ་པའི་བྱེ་བྲག་
ཅིར་སྣང་ཡང་། ཐིག་ལེ་ཉིད་ལ་འགྱུར་བ་མེད་ཅེས་བྱ་སྟེ། ཐིག་ལེ་ཆེན་པོའི་བོན་
ཉིད་ལ་གཉིས་ཏེ། གཞི་ངོ་བོ་ཉིད་གནས་པའི་བོན་ཉིད་དང་། ངོ་བོ་ཉིད་དུ་གནས་
པའི་ཡོན་ཏན་གྱི་རོལ་པའོ། །
བོན་ཉིད་ལ་གསུམ་ཏེ། གཞི་མི་གཡོ་བ་༼གཞི་མི་གཡོ་ནམ་མཁའ་ལྟ་བུ།༽དང༌། རང་
འབྱུང་བ་༼མ་བྱུང་མ་སླད་སླད་པ་མ་བཅུ་གཉིས་མ་བཙལ་བའོ།༽དང་། རྒྱུན་གྱི་བོན་ཉིད་དོ། །
དེ་ལ་གསུམ་སྟེ། རྒྱུན་གྱི་རྒྱུན་གནས་པ་རྒྱ་མཚོ་ལྟ་བུ་༽དང་། རྒྱུན་གྱི་འཕོ་བ་༼ཆུ་རྒྱུན་
འཕོ་བ་ལྟ་བུ་༽དང༌། ཟིན་པའི་བོན་ཉིད་༼མན་ཤེལ་གྱི་ཁང་པ་ལྟ་བུ།༽ཟིན་པའི་བོན་ཉིད་ལ་
བཅུ་སྟེ། བསད་དུ་མེད་པའི་དགྲ་གཅིག་བསད་ཟིན། འདུ་འབྲལ་མེད་པར་སྦྱང་ཟིན།
ཐིག་ལེ་པ་ལ་འདུག་ཟིན། མ་སོང་པ་རྣམས་བགྲོད་ཟིན། རོལ་པའི་མཛད་སྤྱོད་བྱས་
ཟིན། ཐིག་ལེ་བདལ་ཁྱབ་ཏུ་ཤར་ཟིན། ཐ་དད་ཐེར་ཟུག་མེད་ཟིན། བཅད་དུ་མེད་
པའི་སྲོག་གཅིག་བཅད་ཟིན། ཀུན་ཏུ་བཟང་པོ་ངེས་ཟིན། འདོད་པ་རང་ལ་གྲུབ་ཟིན།
སྣང་བ་སེམས་སུ་རྫོགས་ཟིན། རིག་པ་རྩལ་དུ་རྫོགས་ཟིན་པའོ། །བཞི་པའོ། །གཞི་
ངོ་བོ་ཉིད་དུ་གནས་པའི་ཡོན་ཏན་གྱི་རོལ་པ་ལ་གཉིས་ཏེཔ
 ། རོལ་པ་སྣང་བའི་གནས་
348

སེམས་སྡེ། ལྟ་སྒོམ་སྤྱོད་པའི་ཡང་ཞུན།
ཐབས་དང་། རོལ་པ་ཆེ་བའི་ཁྱད་པར་རོ། །རོལ་པ་སྣང་བའི་གནས་ཐབས་ལ་གཉིས་
ཏེ། གནས་ཐབས་ལྔ་རུ་རོལ་པ་དང་། དེ་ཉིད་མ་འདྲེས་༼སངས་རྒྱས་ཀྱི་ཡོན་ཏན་དཔག་
བསམ་གྱི་༽མ་སྤངས། གྲོལ་བས་དག་པ་བོན་ཉིད་དུ་རོལ་པའོ། ། ལྗོན་ཤིང་འམ་རིན་པོ་ཆེའི་
གླིང་ལྟ་བུ་ཤར་བའོ།༽གནས་ཐབས་ལྔ་ནི། གནས་པའི་ས་གསུམ། བཀོད་པའི་གྲོང་ཁྱེར་
དྲུག །ཐུན་མོང་དུ་འགྲོ་བའི་ལམ་ལྔ། གནས་པའི་སྐྱེ་གནས་བཞི། སྨིན་པའི་བྱེ་བྲག་
བཞི་བཅུ་རྩ་གཅིག་ལྟར་རོལ་པའོ། །རོལ་པ་ཆེན་པོའི་ཁྱད་པར་ལ་གཉིས་ཏེ། ཆེ་བའི་
གཏན་ཚིགས་དང་། ཁྱད་པར་གྱི་བྱེ་བྲག་གོ །གཏན་ཚིགས་ལ་གསུམ་སྟེ། ངོ་བོ་དང་
གྲངས་དང་ཆེ་བའི་ངེས་ཚིག་གོ །ངོ་བོ་ནི་ཡོན་ཏན་རྩལ་རྫོགས་པའོ། །
རྣམ་གྲངས་ནི་དགུ་སྟེ། ངེས་ཚིག་ནི། ཐམས་ཅད་ཐིག་ལེ་ཆེན་པོ་གཅིག་ཡིན་པས་
ཆེ། གཉིས་ཀྱི་ཆེ་སྟེ། གཞི་དང་རྩལ་རོལ་གྱིས་ཆེ། ངང་དང་རང་བཞིན་བདག་ཉིད་
ཆེན་པོ་གསུམ་གྱིས་ཆེ། བཞི་ཡིས་ཆེ་སྟེ་འུབ་རིལ་དུ་སྙིང་པོ་བྱང་ཆུབ་སེམས་ཡིན་པ་
དང༌། ཡང་བ་དང་། མུ་མཐའ་ལས་གྲོལ་བ་དང་། རིག་པ་ཆེན་པོ་གཅིག་གི་དབང་
བསྐུར་ཏེ་ཆེ་བའོ། ། ལྔ་ཡིས་ཆེ་སྟེ། གོང་མའི་ཐོག་ཏུ་མ་འདྲེས་པ་ཡོངས་སུ་རྫོགས་
པས་ཆེ་བའོ། །དྲུག་གིས་ཆེ་སྟེ་མ་རེད་པ། མ་སྤངས་པ། མ་བསྒྱུར་བ། མ་བཅོས་པ།
མ་བྱུང་བ། རང་ཀ་མོ་དང་དྲུག་གིས་ཆེ། བདུན་གྱིས་ཆེ་སྟེ། གོང་མའི་ཐོག་ཏུ། ངོ་བོ་
ཆེན་པོ་གཅིག་གིས་བསྡུས་ཏེ་ཆེ་བའོ། །བརྒྱད་ཀྱིས་མ་རེག་པར་ཆེ་བའོ། །དགུས་ཆེ་སྟེ་
ཐེག་པ་རིམ་པ་དགུ་ལྡོག་པས། བཏུམ་པ་ཟ་འོག་གི་སྤང་བཞིན་འུབ་རིལ་དུ་གཅིག་
པས་ཆེ་བའོ། །ཁྱད་པར་གྱི་བྱེ་བྲག་ལ་གཉིས་ཏེ། ཁྱད་པར་གྱི་བོན་ཉིད་དང་། བྱེ་བྲག་
གི་རོལ་པའོ། །བོན་ཉིད་ནི་མ་འགགས་རང་བྱུང་མ་བཅོས་པའོ། །བྱེ་བྲག་གི་རོལ་པ་
གཉིས་ཏེ། བཀོད་པ་མཆོག་གི་ཁྱད་པར་དུ་རོལ་པ་དང་། བོན་ཉིད་མ་འགགས་རང་
བྱུང་ཅིར་ཡང་རོལ་པའོ། །བཀོད་པ་མཆོག་གི་ཁྱད་པར་དུ་རོལ་པ་ནི། སངས་རྒྱས་
349

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱི་ཆེ་བའི་ཡོན་ཏན་རྟོགས་པར་བྱ་བའི་ཐབས། རྒྱུད་དང་ལུང་དང་མན་ངག་རྫོགས་
ཆེན་ངེས་དོན་ཐམས་ཅད་དོ། །ཅིར་ཡང་རོལ་པ་ནི་གཉིས་ཏེ། དཀར་པོ་ཆ་རོལ་
དང༌། ནག་པོ་ཆ་རོལ་པ། དཀར་པོ་ནི་དགེ་བཅུ་ལ་སོགས་ཏེ་དགེ་བའི་ལས་སྤྱོད་
ཐམས་ཅད་དོ། །ནག་པོ་ནི་སྡིག་བཅུ་ལ་སོགས་སྡིག་པའི་ལས་སྤྱོད་ཐམས་ཅད་དོ། །
༼མ༽ད་ནི་ཐག་ལྟ་བས་བཅད་དེ། འདི་སྐད་ཀུན་ཏུ་བཟང་པོས་བཤད། ཀུན་ཡིན་
ཀུན་མིན་ཀུན་གྱི་ངང་། ཐམས་ཅད་བདེ་བ་ཆེན་པོའི་སྐུ། འགྲོ་དྲུག་སྡུག་བསྔལ་བདེ་
བའི་དོན། ནམ་མཁའ་ལྟ་བུར་ཤེས་པར་བྱའོ། །ཞེས་བཤད། རྟོགས་པར་གྱུར་ན་ཀུན་
ཀྱང་སངས་རྒྱས་ཡིན། མ་རྟོགས་པ་ན་ཀུན་མེན་ཏེ། ཐམས་ཅད་འཆིང་བར་བྱེད་པའོ།
དོན་བོན་ཉིད་ལྷང་གིས་རྟོགས་ན། འགྲོ་ཉལ་འདུག་སྒོམ་ཐམས་ཅད་དེ་ཉིད་ཀྱི་ངང་
ལ་གནས་སོ། ། བྱ་བའི་ཐ་ཚིག་གོ །དོན་བོན་ཉིད་རྟོགས་ན་བོན་ཐམས་ཅད། བོན་གྱི་
སྐུ་ལས་མ་གཡོས་བྱ་བའི་ཐ་ཚིག་གོ །སྡུག་བསྔལ་ཉིད་བོན་ཉིད་དུ་ཤེས་ན། འགྲོ་དྲུག་
བྱ་བའི་རྟོག་པ་ཡིན་བྱ་བའི་ཐ་ཚིག་གོ །ནམ་མཁའ་ནི་སྟོང་ལ་གསལ་ལོ། །གསལ་བ་
གང་ལ་ཡང་མ་ཆགས་སོ། །དེའི་ཕྱིར་ནམ་མཁའ་ལྟ་བུར་ཤེས་པར་གྱིས་ཤིག །ལྟ་བའི་
ཡང་ཞུན་རྫོགས་སོ། །
བ༽ ད་ནི་སེམས་སྦྱང་པར་བྱ་སྟེ། ལུས་པོ་ནང་སྟོང་པར་བསམ་ལ། སྟོང་པའི་ནང་
དུ་བདེ་བ་སེམས། དེ་ནས་སྟོང་པ་སྟེ། ནམ་མཁའ་ལྟར་མཐོ་ལ་ཡངས་པར་བསམ།
ཕར་ལ་ཡང་རྒྱ་བསྐྱེད་ལ་བསྒོམ་མོ། །དེ་ལ་སེམས་བལྟས་ནས་ནམ་མཁའ་དང་འདྲ་
བར་བསྒོམ། རྒྱ་རྒྱ་རྒྱ། །གནས་པར་བྱ་སྟེ། སྟོང་པ་ཉིད་ཉམས་མྱོང་ལ། ཉམས་མྱོང་
ཉིད་སྟོང་པའོ། ། དེ་གཉིས་སུ་མེད་པར་གནས་པར་བྱའོ། །དེ་ཡང་ཐུག་འཕྲད་དུ་
ཤེས་ན་སེམས་ལས་སུ་རུང་བའོ། །དེ་ལ་དྲོད་ཚད་ནི་ཤུགས་ཀྱིས་འབྱུང་ངོ༌། །ཏིང་ངེ་
འཛིན་གྱི་ཡང་ཞུན་རྫོགས་སོ། །ཟབ་རྒྱ། ལྟ་བ་ནི་སེམས་དོན་བཅུར་ཡང་བལྟ་བར་
360

སེམས་སྡེ། ལྟ་སྒོམ་སྤྱོད་པའི་ཡང་ཞུན།
བྱའོ། །ཟབ་རྒྱ།
ཙི༽དོན་ལུང་དང་མན་ངག་གིས་དཀྲོལ་ཏེ། ལུང་གཞན་ཐམས་ཅད་ཁ་འགྱང་ལ་
ཉམས་ཏེ་ཞན་པས། ལུང་དྲུག་ཏུ་བལྟ་བར་བྱེད་དེ། དེ་ལ་ཡང་ཁ་འགྱང་བས་ཡང་
ཞུན་འདི་ཉིད་དུ་བལྟ་བར་བྱའོ། །འདི་ཉིད་ལ་ནན་ཏན་བྱའོ། །མན་ངག་དང་ཡིག་
ཆུང་ལ་ནན་ཏན་བྱའོ། །བརྣག་པ་ཨ་དམ། ཁ་བསྒྱུར་གྱི་ཡང་ཞུན་རྫོགས་སོ། །ཟབ་རྒྱ།
ད་ནི་ལ་སྤྱོད་པས་ལ་དོར་བར་བྱ་སྟེ། སྤྱོད་པ་ནི་ཏིང་ངེ་འཛིན་གྱི་ལས་སྤར་བར་བྱ་
བའི་ཆེད་དུ་བྱ་སྟེ། ཏིང་ངེ་འཛིན་ལ་མི་ཕན་ན། སྤྱོད་པ་བྱེད་པས་མུ་སྟེགས་སུ་འགྱུར།
དེའི་ཕྱིར་ཏིང་ངེ་འཛིན་དང་བསྟུན་ལ་བྱའོ། །དང་པོ་གང་དང་མཐུན་པའི་སྤྱོད་པའོ།
གཉིས་པ་ལ་གཉིས་ཏེ། བརྟུལ་ཤུགས་ཆེན་པོའི་སྤྱོད་པ་བྱེད་པའོ། །གསུམ་པ་སྟེང་
ཕྱོགས་ལས་རྒྱལ་བའི་སྤྱོད་པའོ། །དང་པོ་བསྒོམ་པ་ཉམས་སུ་ལེན་ཙམ་ན། ཏིང་ངེ་
འཛིན་དང་སྦྱར་ནས། གང་དང་མཐུན་པའོ། །གཉིས་པ་སེམས་ཉིད་ཉམས་རྙེད་ནས།
རྟུལ་ཤུགས་ཀྱིས་བྱའོ། །
གསུམ་པ་ནུས་པ་ཐོབ་ནས་སྤྱོད་པ་ཕྱོགས་མེད་པའོ། །དེ་ལྟར་སྤྱོད་པས་ལ་དོར་པ་
ཡིན་ནོ། །གང་དང་མཐུན་པའི་སྤྱོད་པ་ནི་འདི་བཞིན་བྱ། སྐྱེས་བུ་དང་བུད་མེད་དང་
རྒན་པ་དང་གཞོན་པ་དང་། གཙོ་བོ་དང་། ཤར་པ་དང༌། དྲང་སྲོང་དང༌། སྔགས་
པ་དང་། ཀུན་དང་མཐུན་པ་རང་གི་ཏིང་ངེ་འཛིན་སྤར་རོ། །བརྟུལ་ཤུགས་ཆེན་པོའི་
སྤྱོད་པ་འདི་བཞིན་བྱ། བདུད་རྩི་ལྔ་ལ་ལོངས་སྤྱོད་ཅིང་། བསྙོན་པ་ཆེན་པོ་ལྟ་བུར་
བྱ། ཕྱོགས་ལས་རྒྱལ་བའི་སྤྱོད་པ་ནི། མཁའ་ལ་བྱ་ལྟར་འགྲོ་བ་དང་། ཆུ་ལ་ཉ་ལྟར་
རྒྱུ་བ་དང་། ས་ལ་བྱི་ལྟར་འཛུལ་བའོ། ། དེ་ནི་སྤྱོད་པའི་རབ་མཆོག་ཏེ། ནུས་པ་ལྷན་
ནས་འབྱུང་བ་ཡིན། རྟོག་པ་ཆེ་བའི་རྣལ་འབྱོར་ལ། རྟོག་མེད་དོན་འདི་རྙེད་མི་སྲིད།
རྟོག་པ་ཆོམ་པའི་རྣལ་འབྱོར་དེ། འབྲས་བུ་ནམ་ཡང་ཆུད་མི་ཟ། དེ་ཕྱིར་རྟོག་པ་ཆུང་
351

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དུ་བྱ། རྟོག་པ་འདི་ཡིས་གྲོལ་བར་ནི། ཀུན་ཏུ་བཟང་པོ་ངས་མ་བཤད་དོ། །རྒྱུད་
ལུང་མན་ངག་ཀུན་གྱི་ཡང་ཞུན་ཡིན། སྐལ་ལྡན་གཅིག་གིས་ནམ་ཞིག་རྙེད་ནས་དར་
བར་ཤོག །འདི་དོན་མི་ཤེས་གསང་སྔགས་འཕྱལ་པ་ཡིན། འབྲས་བུ་ཐར་པ་ཐོབ་
པར་ངས་མ་བཤད། འདི་ཡི་དོན་ལ་ཞུགས་པའི་རྣལ་འབྱོར་ཆེན་པོ་དེས། ལོ་གསུམ་
བསྒྲུབས་པས་རྟགས་རྣམས་ངེས་པར་འོང་། སྤྱོད་པའི་ཡང་ཞུན་རྫོགས་སོ། །ཟབ་རྒྱ་
རྒྱ། དགེའོ། །བཀྲ་ཤིས་སོ། །
352

ཞི་ཁྲོ་ཕུར་གསུམ་དབང་སོགས་ཀྱི་
ཡིག་ཆུང་བཞུགས། །
༄༅། །སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །བདག་
གི་འདི་བསྟན་འགྲོའི་དོན་བྱེད་པར་ཤོག །འབྱུང་བ་རིམ་བརྩེགས་དཀྱིལ་འཁོར་ཏེ།
མན་ཤེལ་གཞལ་ཡས་དབུས་དེ་རུ། སེང་གེ་ཉི་ཟླའི་གདན་སྟེངས་སུ། ཧཱུྃ་ལས་བདག་
ཉིད་གཤེན་ལྷའི་སྐུ། ཞལ་གཅིག་ཕྱག་གཉིས་དཀར་ལ་འཚེར། གཡུང་དྲུང་མི་ནུབ་
རྒྱལ་མཚན་བསྣམས། རྒྱན་ཆ་མ་ལུས་སྐུ་ལ་རྫོགས། ནམ་མཁའི་ལྷ་མོ་གཉིས་མེད་
འཁྲིལ། རྒྱན་དང་ཆ་ལུགས་ཡབ་ཅི་བཞིན། བདག་ཉིད་གཤེན་ལྷའི་ཐུགས་ཁ་ནས།
ཤེལ་གྱི་གཡུང་དྲུང་གདན་སྟེངས་ན། ཡེ་ཤེས་སེམས་དཔའ་ཡིད་ཀྱི་གཟུགས། ཁ་
དོག་སྣ་ལྔ་འོད་ཀྱིས་བསྐོར། དེ་ལ་ཡུན་རིང་སེམས་གཏད་ནས། ཨོཾ་ཨཱ་ཨ་དཀར་
སལེ་འོད་ཨ་ཡང་ཨོཾ་ཧཱུྃ། དེ་སྐད་ཅེས་ནི་བརྗོད་པ་ཡིས། ཡེ་ཤེས་སེམས་དཔའི་འོད་
ཟེར་གྱིས། དཀྱིལ་འཁོར་གཞལ་ཡས་བཅས་པ་དང་། གདན་དང་ཡབ་ཡུམ་བདག་
ཉིད་དང༌། འོད་དུ་ཞུ་ནས་གནས་པར་བསམ། དེ་ལ་སེམས་ཉིད་བལྟས་པ་ན། མི་
དམིགས་དོན་ལ་ཅུང་ཞིག་བཞག །དེ་ལ་སེམས་ནི་མི་གནས་པར། རྣམ་རྟོག་ངན་
པའི་རྗེས་འབྲེངས་ན། སྐྱར་ལ་ཡང་ནི་གོང་བཞིན་བྱ། དེ་བཞིན་ཉིན་མཚན་རྟག་
ཏུ་བསྒོམ། སྙིང་པོ་ཆུ་བོའི་རྒྱུན་བཞིན་དྲངས། དེ་ལ་ངང་སྲིང་འབད་པ་ན། ཐུན་
མོང་མ་ཡིན་པ་དང་ནི། མཆོག་གི་དངོས་གྲུབ་ངེས་པར་ཐོབ། ཞལ་ཟས་བདུད་རྩིར་
353

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བྱིན་རླབས་ཤིང་། བདག་ཉིད་གཤེན་ལྷ་ཡབ་ཡུམ་མཆོད། དེ་ཡིས་བདེར་གཤེགས་
ཀུན་མཉེས་འགྱུར། བསྟོད་པ་བྱང་ཆུབ་སེམས་ལ་འབུལ། ཕྲིན་ལས་ཡེ་ཤེས་སེམས་
དཔའ་བསྐུལ། འཕྲོ་འདུ་བོན་གྱི་དབྱིངས་སུ་བྱ། སྨོན་ལམ་འགྱུར་བ་མེད་པར་གདབ།
གཏོར་མ་གཏིང་རྫོགས་དབྱིངས་སུ་བཏང་། སྦྱིན་བསྲེག་གཤེན་ལྷའི་ཞལ་དུ་བྱ། བྲོ་ནི་
ཡུམ་གྱི་མཁའ་ལ་བརྡུང༌། ཞི་བ་གཡུང་དྲུང་ཡང་ཞུན་བྱ་བ་རྫོགས་སོ། ། རྒྱ་རྒྱ།
གར་གྱི་ཆེ་མཆོག་མཁའ་འགྱིང་ཁ་ལ་ཕྱག་འཚལ་ལོ། །འདི་བསྟན་འགྲོ་བའི་དོན་
རྣམས་བྱེད་པར་ཤོག །འབྱུང་བ་ལྔ་ཡི་དཀྱིལ་འཁོར་ཏེ། ཀེང་རུས་ལས་གྲུབ་གཞལ་
ཡས་དབུས། ས་བདག་ཉི་ཟླ་པད་མའི་སྟེང་། ཧཱུྃ་ལས་བདག་ཉིད་ཁྲོ་མཆོག་སྐུ། ཞལ་
གཅིག་ཕྱག་གཉིས་སྐུ་མདོག་མཐིང་། གཡས་པས་རླུང་གི་བ་དན་འཛིན། གཡོན་
ན་གཡུང་དྲུང་ཁོངས་སྦྲེལ་བེར་སྐུ་ཐོགས། ཞི་བའི་རྒྱན་རྫོགས་ཞིང་ཆེན་གྱི་གཡང་
གཞི་སྟག་ཤམས་ཀོ་རློན་དང་། ཐོད་ཕྲེང་སྦྲུལ་ཞགས་ཐལ་བས་མཚོན། ཞག་གི་ཟོ་
རིས་རག་ཏས་བརྒྱན། ཆེ་མཆོག་ཡུམ་དང་གཉིས་མེད་འཁྲིལ། རྒྱན་དང་ཆ་ལུགས་
ཡབ་ཅི་བཞིན། བདག་ཉིད་ཆེ་མཆོག་ཐུགས་ཁ་ནས། རླུང་གི་བ་དན་གདན་སྟེངས་
ན། ཡེ་ཤེས་སེམས་དཔའ་ཡིད་ཀྱི་གཟུགས། མཐིང་ནག་འོད་ཀྱིས་བསྐོར་བའི་དབུས།
གཡོ་འགུལ་བརྟག་པར་མི་བཟོད་ཅིང་། འོད་ལ་འོད་ཀྱིས་བསྐོར་བར་གནས། དེ་ལ་
སེམས་ནི་བལྟས་པས་ནི། བསྭོ་ཨཱ་ར་ར་ཧཱུྃ་ཧཱུྃ་ཞེས་བརྗོད་པས། ཡེ་ཤེས་སེམས་དཔའི་
འོད་ཟེར་གྱིས། དཀྱིལ་འཁོར་གདན་དང་བཅས་པ་དང་། གཞལ་ཡས་ཁང་དང་
མཐའ་དབུས་མེད། ཡུམ་དང་བདག་ཉིད་འོད་དུ་ཞུ། འོད་ཉིད་རང་བཞིན་མེད་པར་
བསམ། དེ་ལ་ཅུང་ཞིག་གནས་པར་བྱ། དེ་ལ་མི་གནས་སེམས་འཕྲོས་ན། གོང་བཞིན་
ཡང་ནི་བསམ་པར་བྱ། ཞལ་ཟས་བདུད་རྩི་བྱིན་རླབས་ལ། བདག་ཉིད་མཆོག་ལ་
མཆོད་པར་བྱ། དེ་ཡིས་ཡེ་ཤེས་སེམས་དཔའ་མཉེས། དེ་མཉེས་བདེར་གཤེགས་ཐ་
354

སེམས་སྡེ། དབང་གི་ཡིག་ཆུང་།
ཚན་མཉེས། བྱང་ཆུབ་སེམས་ལ་འདི་སྐད་བསྟོད། མ་སྐྱེས་སྐྱེ་བ་མེད་པ་བོན་གྱི་
སྐུ། དེ་ལ་མཚན་དང་དཔེ་བྱད་ལོངས་སྤྱོད་རྫོགས། ཡེ་ཤེས་སེམས་དཔའ་སྤྲུལ་པའི་
སྐུར་བཞེངས་ནས། རྣམ་རྟོག་འཇོམས་མཛད་རང་རིག་སེམས་ལ་བསྟོད། བསྟོད་
ནས་ཕྲིན་ལས་འཕྲོ་འདུ་བྱ། འཕྲོ་འདུ་རིག་པ་ཉམས་དང་སྦྱར། མི་དམིགས་བོན་གྱི་
ངང་དུ་བསྡུ། སྨོན་ལམ་འགྱུར་བ་མེད་པར་བཏབ། གཏོར་མ་གཏིང་རྫོགས་དབྱིངས་
སུ་བཏང་། སྦྱིན་བསྲེགས་ཆེན་པོ་ཁྲོ་བོའི་ཞལ་དུ་སྦྱངས། བྲོ་ནི་ཡུམ་གྱི་མཁའ་ལ་
བརྡུངས། མི་ཡེངས་རྒྱུན་དུ་ཏིང་འཛིན་བྱ། ཁྲོ་བོ་གསང་བའི་ཡང་ཞུན་ཞེས་བྱ་བ་
རྫོགས་སོ། །ཟབ་རྒྱ་རྒྱ༔ ཟབ་རྒྱ་རྒྱ །
ཟོ་བོ་དབལ་གྱི་ལྷ་ལ་ཕྱག་འཚལ་ལོ། །འདི་བསྟན་དང་འགྲོ་བའི་དོན་རྣམས་བྱེད་
པར་ཤོག །གྲུ་གསུམ་འབར་བ་མཁའ་འགྱིང་ལྷ། དམར་ནག་འབྱུང་བའི་དཀྱིལ་འཁོར་
ཏེ། མེ་རི་འབར་བའི་འོད་དབུས་སུ། ཀེང་རུས་འབར་བའི་གཞལ་ཡས་ཁང་། འཁོར་
ལོ་འབར་བའི་ལྟེ་དབུས་སུ། བདུད་དང་སྲིན་པོའི་གདན་སྟེངས་ན། ཉི་ཟླ་འབར་བའི་
སྟེང་ན་བསྭཱ། བསྭོ་ལས་བདག་ཉིད་ཕུར་པའི་སྐུ། དབུ་གསུམ་ཕྱག་དྲུག་ཕུར་པའི་སྐུ། །
གཡས་དཀར་གཡོན་དམར་དབུ་མ་མཐིང་། གཡས་པས་རལ་གྲི་གཡུང་དྲུང་མཚན།
གཡོན་ན་སྲེག་བྱེད་མེ་དཔུང་བསྣམས། བར་པ་གཉིས་ན་སྦར་ཤད་འཛིན། ཐ་མ་
གཉིས་ན་ཕུར་པ་བསྒྲིལ། དབུ་སྐྲ་ཁམས་ནག་གྱེན་དུ་བརྗེས། སྤྱན་གསུམ་ཁྲོ་གཉེར་
རབ་ཏུ་བརྒྱན། ཞལ་བགྲད་མཆེ་བ་གཙིགས་ནས་ཀྱང༌། གནོད་བྱེད་འབྱུང་པོ་ཚར་
ཡང་གཅོད། ཞི་ཁྲོའི་རྒྱན་རྣམས་མ་ལུས་རྫོགས། ཐུགས་རྗེས་བྱམས་མ་གཉིས་མེད་
འཁྲིལ། བརྒྱན་དང་ཆ་ལུགས་ཡབ་ཅི་བཞིན། བདག་ཉིད་ཕུར་པའི་ཐུགས་ཁ་ནས།
ཡེ་ཤེས་སེམས་དཔའ་ཡིད་ཀྱི་གཟུགས། མཐིང་ནག་འོད་ཀྱིས་བསྐོར་དེ་བཞུགས། དེ་
ལ་སེམས་ཉིད་གཏད་པ་ན། འདི་སྐད་ཅེས་ནི་བརྗོད་པར་བྱ། བསྭོ་ཨོཾ་ཧྲིལ་ཧྲིལ་ཡཱ་ཡཱ་
355

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཱ་རཱ་ཡཱ་ཧཱུྃ་ཕཊ༔ ཅེས་བརྗོད་ཡེ་ཤེས་སེམས་དཔའ་ལས། འོད་འཕྲོས་མ་ལུས་ཀུན་ཞུ་
ནས། འོད་ཀྱི་གོང་བུར་གནས་པར་བསམ། དེ་ནས་དེ་ཉིད་མ་གནས་ཏེ། འོད་ཉིད་
ནམ་མཁར་ཐིམ་པར་བསམ། དེ་ལ་སེམས་ཀྱིས་དུས་བལྟས་ནས། ཕུར་པ་ཐོབ་ཅེས་
དེ་ལ་བྱ། དེ་ནི་ཉོན་མོངས་པའི་ལིང་ཀ་ལ། ཡེ་ཤེས་ཕུར་པ་ཐེབས་པ་ཡིན། ཀུན་ཏུ་
བཟང་མོའི་ལིང་ཀ་ལ། གསང་བ་ནོར་བུའི་ཕུར་པ་བཏབ། སྐྱེ་མེད་དབྱིངས་ཀྱི་ལིང་
ཁ་ལ། ཀུན་ཏུ་བཟང་པོའི་ཕུར་པ་བཏབ། དེ་ལྟར་ཕུར་པ་ཐེབས་ནས་ནི། ད་ནི་
མཚན་མའི་ལིང་ཁ་ལ། མཚན་མ་རྫས་ཀྱི་ཕུར་པ་བཏབ། དགྲ་བགེགས་མཚན་མ་
རྫས་ལ་བསྟིམ། ཞལ་ཟས་བདུད་རྩིར་བྱིན་རླབས་ཤིང་། བདག་ཉིད་ཕུར་པའི་ཞལ་
དུ་མཆོད། དེས་ནི་བདེར་གཤེགས་ཐམས་ཅད་མཉེས། བར་བར་བསྟོད་ཚིག་འདི་
སྐད་བརྗོད། །
བསྲོ་གྲུ་གསུམ་མཐིང་ནག་འབར་བའི་དཀྱིལ་འཁོར་ན། བོན་ཉིད་མཁའ་ལ་
རིག་པའི་བརྗིད་འགྱིང་པ། ཟོ་བོ་ཕུར་པ་དབལ་གྱི་ལྷ། དབུ་གསུམ་ཕྱག་དྲུག་རབ་
ཏུ་བརྗིད། དབུ་སྐྲ་ཁམ་ནག་སྲིད་པ་གྱེན་ལ་བརྗེས། གཡས་དཀར་གཡོན་དམར་
མཐིང་བར་བསྟན། དབུ་རྒྱན་དཔུང་རྒྱན་ཕྱག་གདུབ་རིན་ཆེན་མཛེས། གླང་ཆེན་ཀོ་
རློན་སྦྲུལ་གྱི་ཆུན་པོས་བརྒྱན། ཐལ་ཆེན་མཚན་མ་རག་ཏ་ཞག་གིས་བརྒྱན། ཐུགས་
རྗེ་བྱམས་མས་མདུན་ནས་གཉིས་མེད་འཁྲིལ། མེ་རི་ཀློང་ན་བརྗིད་འགྱིང་ཚུལ་དུ་
བཞུགས། གཉིས་མེད་རྒྱན་གྱིས་སྒོ་ནས་ཕྱག་འཚལ་བསྟོད། བསྭོ་གཉིས་མེད་ཟོ་བོ་
ཕུར་པའི་ལྷ། བདག་ཉིད་དག་པའི་ཀློང་ནས་སྤྲུལ་པའི་དོན། རང་སེམས་སྐྱེ་འགག་
མེད་པའི་དོན་ཡིན་པས། ཡེ་ཤེས་སེམས་དཔའི་ཚུལ་དུ་དམིགས་བྱས་ནས། བག་
ཆགས་གདར་གཅོད་བོན་གྱི་སྐུ་ལ་བསྟོད། སྐུ་ཉིད་སྐྱེ་བ་མེད་པའི་དོན་ཡིན་ཏེ། འགྲོ་
དོན་ཕྱིར་དུ་མཚན་མའི་ཚུལ་འཛིན་ཡང་། དོན་དམ་གཉིས་མེད་ཡེ་ཤེས་ཆེན་པོར་
356

སེམས་སྡེ། དབང་གི་ཡིག་ཆུང་།
གནས། མཚན་མའི་དོན་གྱི་མི་གོས་སེམས་ཉིད་དོན། སྐྱེ་འགག་མེད་པའི་དོན་གྱི་
སེམས་ལ་བསྟོད། བདག་ཉིད་ཕུར་པ་མཆོད་པས་ནི། ལྷག་པའི་གཏོར་མ་ཐ་ཚན་
ཀུན། ཕྱི་ནང་མཁའ་འགྲོ་མ་ལུས་དང་། ལྷ་དང་ལྷ་མེན་གནོད་སྦྱིན་དང་། དཔལ་
མགོན་འགྲོ་དྲུག་སེམས་ཅན་ལ། བྱིན་རླབས་བསྔོས་ཏེ་སྦྱིན་པར་བྱ། དེ་ནས་སྦྱིན་
བསྲེགས་ཆེན་པོ་ནི། ནང་དུ་བྱ་བ་འདི་ཡིན་ནོ། །བདུད་རྩི་ལྔ་ཡི་གཞལ་ཡས་དེ།
ལག་པ་ཧོམ་གཟར་དེས་བླངས་ལ། མེ་ལྷའི་མེ་ཡིས་བཞུས་ནས་ནི། སྙིང་ཁར་ཡེ་ཤེས་
སེམས་དཔའ་མཆོད། དེ་ནས་སྦྱིན་བསྲེག་རྫོགས་ནས་ནི། བྲོ་ནི་ཡུམ་གྱི་མཁའ་ལ་
བརྡུང་། ཡུམ་ནི་སྐྱེ་འགག་མེད་པ་སྟེ། དེ་དོན་ངེས་པར་མ་བརྗེད་ན། དེ་ཉིད་བྲོས་
དེ་བར་ཆོད་བཟློག བགེགས་དང་ལོག་འདྲེན་དབྱིངས་སུ་བཏུལ། ཉིང་ཁུ་ཕུར་པའི་
ཡང་ཞུན་རྫོགས་སོ། །ཟབ་རྒྱ་རྒྱ། ཟབ་རྒྱ་རྒྱ།
༼ཨ༽བདག་འདྲ་ཅོ་ཟ་བོན་གཅིག་མས། དཀའ་ལས་བཀུར་ལྗི་གཡུང་དྲུང་བོན་
ལ་སྦྱངས། སྦྱང་དུས་དཀའ་བ་མང་པོ་དོན་བྱས་ནས། འགྲོ་ལ་ཕན་བཏགས་རང་གི་
རྒྱུད་བཀྲོལ་ནས། འབྲས་བུ་གསང་སྔགས་དོན་ལ་བསྒྲུབ་པ་བྱས། ཐུན་མོང་མཆོག་
གི་དངོས་གྲུབ་ཆེན་པོ་ཐོབ། ཕྱི་རབས་དོན་དུ་དཀར་ཆག་དག་ལ་བཏབ། སྐལ་ལྡན་
སྤྲུལ་པ་ཞིག་དང་འཕྲད་པར་ཤོག །དེ་ཡི་འབྲས་བུ་མྱུར་དུ་ཐོབ་པར་ཤོག །ཡང་ཞུན་
འདི་ནི་ཀུན་ལ་མ་སྟོན་གཅིག །གསང་སྔགས་འདི་ལ་ཐེ་ཚོམ་ཟོས་འགྱུར་ན། དེ་ནི་
མ་རབས་རིགས་ཅན་དེ། དེ་ལ་མཆོག་གི་དངོས་གྲུབ་མེད། གལ་ཏེ་གསང་སྔགས་
དོན་འདོད་ན། སྦྱོར་སྒྲོལ་སྤྱོད་པ་འཇོག་པ་ནི། སྦྱངས་པའི་འཕྲོ་དང་མ་འཕྲད་པས།
སེམས་འཛིན་ལས་སོགས་བག་ཙམ་གཏད་པར་བྱ། སྔགས་ཀྱི་དོན་ལ་མོས་པ་བྱེད་
འགྱུར་ཞིང༌། སྤྱོད་པའི་རླབས་ལ་འཇིགས་པ་མི་བྱེད་ཅིང༌། བུ་ནོར་དག་ལ་ཆགས་
པ་མི་བྱེད་ན། དེ་ལ་ཡང་ཞུན་ལམ་དང་བསྒྲགས་པ་བསྟན། དེ་ལྟར་གོང་གི་དོན་
357

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང་ལྡན་གྱུར་ནས། དུག་ལྔའི་དབང་གིས་གལ་ཏེ་བཅིངས་པ་ན། འཇུག་ལ་ལམ་གྱི་
མན་ངག་བསྟན་པར་བྱ། དུག་ལྔ་སོ་སོ་རིགས་དང་སྦྱར་ལ་བསྟན། གལ་ཏེ་གང་གི་
རིགས་དང་ལྡན་གྱུར་ཡང་། ཐོས་པ་ཆུང་ཞིང་ཤེས་རབ་ཞན་པ་ལ། ལུང་དྲུག་རྒྱུད་
དང་བཅས་པ་བསྟན་པ་ན། སྦྱངས་པའི་ལས་འཕྲོ་ཆེ་ཤིང་རིག་པའི་རྩལ་རྫོགས་ན།
གབ་པའི་མན་ངག་དེ་ལ་བསྟན་པར་བྱ། མན་ངག་དོན་རྫོགས་འགྲོ་ལ་ཕན་འདོགས་
ལ། སེམས་དོན་མན་ངག་རིམ་གྱིས་བསྟན་པར་བྱ། དབོན་བརྒྱུད་ཡིན་ནམ་ཡང་ན་
བྱང་པར་བསླབ། དེ་ལ་དབང་གི་རྒྱུད་སྡེ་གཏད་པར་བྱ། སྲས་དང་འདྲ་བའི་སློབ་མ་
འགའ་ཟུང་ལ། མན་ངག་ལམ་དུ་བསྒྲིགས་ལ་གཏད་པར་བྱ། སེར་སྣ་ཆེ་ཞིང་གཡོ་
སྒྱུའི་བོན་འདོད་ལ། འདྲ་མེན་སྔགས་ཀྱི་འཁྲུག་གིས་སུན་དབྱུང་བྱ། གང་ཞིག་གསང་
སྔགས་སྤྱོད་པར་འདོད་པ་དེས། འོག་མའི་ཆ་རྣམས་བཟུང་བར་བྱ་བ་མེན། དེ་ནི་
སེང་གེ་ཁྱི་ཡི་སྤྱོད་པ་བྱེད་པ་ཡིན། ཞེས་ཅོ་ཟ་བོན་མོས་གདམས་པའོ། །དུས་ཀྱི་ཐ་མ་
གཅིག་ལ་དར་བར་ཤོག །ཅེས་ཐ་རམ་རྒྱ་ཡིས་བཏབ་པའོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་
རྫོགས་སོ། །
སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །མན་ངག་ལ་འཇུག་པའི་
གང་ཟག་གིས་ཀྱང་། དོན་འདི་བཞིན་ཉམས་སུ་བླང་པར་བྱའོ། །གསང་སྔགས་ཀྱི་གཞི་
དམ་ཚིག་ཡིན་པས། དམ་ཚིག་ནི་མིག་གི་འབྲས་བུ་ལྟར་བསྲུང་བར་བྱའོ། །དེ་ཡང་
དམ་ཚིག་རྩིག་པ་དང་འདྲ་བ་མེད་ན། དབང་རི་མོ་དང་འདྲ་བ་མི་ཆགས། དབང་
རི་མོ་དང་འདྲ་བ་མེད་ན། ཏིང་ངེ་འཛིན་མིག་ལྟ་བུས་མི་མཐོང་། དེ་ཕྱིར་གཞི་དམ་
ཚིག་གིས་བཟུང་། གོམས་པ་དབང་གིས་བགྲོད། ཉམས་སུ་ཏིང་ངེ་འཛིན་གྱིས་བླངས།
ཐག་ལྟ་བས་བཅད། ལ་སྤྱོད་པས་དོར་བྱ་བའོ། །དོན་ལུང་དང་མན་ངག་གིས་བསྒྲུབ།
གཞི་དམ་ཚིག་ནི་གཞན་དུ་བལྟ་བར་བྱའོ། །གོམས་པ་དབང་གིས་བགྲོད་པ་ལ་བཞི་སྟེ།
358

སེམས་སྡེ། དབང་གི་ཡིག་ཆུང་།
བུམ་པ་དབང་གི་དང་པོའོ། །གསང་བའི་དབང་ནི་གཉིས་པའོ། །ཤེས་རབ་ཡེ་ཤེས་
གསུམ་པའོ། །དེ་བཞིན་བཞི་པའི་དབང་རྣམས་སོ། །དེ་ལ་བུམ་པའི་དབང་བསྐུར་
བ་ལ། བསྐྱེད་རིམ་བསྒོམ་དུ་གཞུག་གོ །དང་ལ་བུམ་པའི་དབང་བསྐུར་ལ། བསྐྱེད་
པའི་རིམ་པ་བསྒོམ་པར་བྱ་སྟེ། དེས་འབྱུང་བ་ལྷ་ཡི་ངོ་བོར་ཤེས་སོ། ། དེ་ནས་གསང་
བའི་དབང་བསྐུར་ལ། འཕྲ་ཐིག་བསྒོམ་དུ་གཞུག །དེས་སེམས་ཉིད་སྐྱེ་མེད་དུ་རྟོགས་
སོ། །དེ་ནས་ཤེས་རབ་ཡེ་ཤེས་ཀྱི་དབང་བསྐུར་ལ། དབང་གི་ཉམས་མྱོང་བསྒོམ་དུ་
གཞུག་གོ །དེས་སྐྱེ་མེད་བདེ་བ་ཆེན་པོའི་ངོ་བོར་ཤེས་ཤིང་རྟོགས་སོ། ། དེ་ནས་བཞི་
པའི་དབང་བསྐུར་ལ། གཉིས་མེད་ཀྱི་ཡེ་ཤེས་ཉམས་སུ་བླངས་སོ། ། དེ་ནས་དབང་
གིས་དགོངས་པ་ནི། བུམ་པའི་དབང་བསྐུར་བས་ལུས་ཀྱི་སྒྲིབ་པ་དག་པར་བྱེད་པ་
དང༌། གསང་བའི་དབང་ནི་སྣོད་དུ་རུང་བར་བྱ་བའོ། །གསང་བའི་དབང་བསྐུར་
བས་ངག་གི་སྒྲིབ་པ་དག་པར་བྱེད་པ་དང༌། ཤེས་རབ་ཡེ་ཤེས་ཀྱི་སྣོད་དུ་རུང་བར་
བྱེད་པའོ། །ཤེས་རབ་ཡེ་ཤེས་ཀྱི་དབང་བསྐུར་བས། ཡིད་ཀྱི་སྒྲིབ་པ་དག་པར་བྱེད་པ་
དང་། བཞི་པའི་དབང་གི་སྣོད་དུ་རུང་བར་བྱེད་པའོ། །བཞི་པའི་དབང་བསྐུར་བས།
ལུས་ངག་ཡིད་གསུམ་གྱི་སྒྲིབ་པ་དག་ནས། གཉིས་མེད་ཀྱི་ཡེ་ཤེས་ཉམས་སུ་མྱོང་བར་
བྱེད་དོ། །ཕྲད་ཐཱ། ཕྲད་ཐཱ། རྒྱ་རྒྱ་རྒྱ་རྒྱ། རྒྱ་རྒྱ།
དེ་ནས་དབང་བསྐུར་བར་བྱ་སྟེ། བུམ་པའི་དབང་ས་དང་པོ་ནི་གཞན་དུ་བལྟ་
བར་བྱའོ། །དེ་ནི་ཐབས་སླ་བས་སོ། །རྒྱ་རྒྱ། ད་རྣལ་འབྱོར་རྣམས་གནས་ཤིན་ཏུ་
དགོན་པ་མིས་མི་ཚོར་བའི་སར་སོང་ལ། བུམ་པའི་དབང་རྫོགས་པར་བསྐུར་ལ། ད་
གསང་བའི་ས་ལྔ་པ་དབང་བསྐུར་བར་བྱ་སྟེ། གཟུང་མ་མཚན་དང་ལྡན་པ། ཤིན་
ཏུ་ཡིད་དུ་འོང་བ། ལོ་ཉི་ཤུ་རྩ་ལྔ་ཡར་མ་བརྒལ་བ། དེ་ཡང་ལོ་བཅུ་དྲུག་ལོན་
པ། གསང་ལམ་མ་བྱེ་བ་གཅིག་སློབ་དཔོན་ལ་བདོག །གཞན་རང་རེ་དུ་ཡོད་ལ་
359

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རེ་རེ་ཚགས་བྱས་ལ། མཎྜལ་གཉིས་བྱས་ལ། དྲི་ཞིམ་པོས་ལུས་བཀྲུས་ལ། ཡོན་ལ་
སོགས་པ་སློབ་དཔོན་ལ་ཕུལ། ད་གསོལ་བ་བཏབ་སྟེ། ཀྱེ་ཀུན་བཟང་ཞི་བ་དགའ་བ་
ཆེ། ང་གསང་བ་སྦྱོར་ལས་ཡང་དག་བྱུང༌། མི་ཕྱེད་ཕྱག་རྒྱར་རབ་སྤྲུལ་པ། གཡུང་
དྲུང་སྦྱོར་བ་ཅི་ལས་གྲུབ། བདག་ཉིད་ཆེན་པོ་ཁྱེད་ཅི་བཞིན། གཙོ་བོས་བདག་
ཉིད་མཛད་དུ་གསོལ། འཁོར་བ་འདམ་གྱི་རྒྱ་མཚོ་རུ། སྦྱོར་བ་སྐྱོབ་མེད་བདག་ལ་
སྐྱོབས། ཅེས་གསོལ་བ་གདབ་ནས། ཡོལ་བས་བར་བཅད་དེ། སློབ་དཔོན་ལྷ་ཡི་ཏིང་
ངེ་འཛིན་དུ་བཞུགས། གཟུང་མ་ཡུམ་དུ་དམིགས་ལ། གཟུང་མའི་པད་མར། པད་
མ་འདབ་མ་བཞི་ལྟེ་བ་དང་ལྔར། ལྷ་མོ་ལྔ་ཡབ་ཀྱི་གསང་བའི་རྩེ་མོ་ལ། འཁོར་ལོ་
ལྔ་ལྷ་ལྔ། བསམ་ནས་སྦྱོར་བ་གདམས་པ་བཞིན་འཁོར་ལོ་རྩིབས་བཞི་ལྟེ་བ་དང་ལྔ་ལ་ལྷ་ལྔ་
བསམ་ནས།༽དུ་ཐིག་ལེ་ཕབ་ལ། མེ་ལོང་ཁུད་དུ་མནྜལ་སྟེང་དུ། གཅིག་ཏུ་དཀར་པོ་
གཅིག་ཏུ་དམར་པོ་བཞག་ལ། དེ་གཉིས་ལས་ཡབ་ཡུམ་ཐབས་དང་ཤེས་རབ་ཀྱི་ཚུལ་
ལམ། དབྱིངས་ཡེ་ཤེས་ཀྱི་ཚུལ་དུ་འཕྲོ་འདུ་བྱས་ལ། དེ་གཉིས་སུ་མེད་པར་ཐིམ་ལ།
སློབ་མ་དང་གཟུང་མ་གཉིས་ཀྱིས། མིག་རས་དམར་པོས་བཀབ་ལ། ཐིག་ལེ་དཀར་
དམར་མངར་གསུམ་ཆང་དང་བསྲེས་ལ། ཡང་ན་བདུད་རྩི་དང་བསྲེས་ལ། སློབ་
མའི་འཁྱོར་བ་དང་གཟུང་མའི་འཁྱོར་བར་བླུག་ལ། འདི་སྐད་ཅེས་གསོལ་བ་བཏབ་
སྟེ། ཅི་ལྟར་བདེར་གཤེགས་ཆེན་པོ་ཡི། བྱང་ཆུབ་སྲས་དང་བཅས་པ་ལ། མཆོག་གི་
དངོས་གྲུབ་ཐོབ་བྱའི་ཕྱིར། གསང་བའི་དབང་འདི་བསྐུར་བ་ལྟར། དེ་བཞིན་བདག་
ལ་བསྐུར་བར་བྱའོ། །
ཅེས་ལན་གསུམ་བརྗོད་ལ། ཨཱ་ཨཱ་སུ་ཀ། ཞེས་ལྕེ་ལ་བླངས་ལ་མགྲིན་པར་དྲོངས།
གཟུང་མས་ཀྱང་དེ་བཞིན་བྱའོ། །གཟུང་མ་ལ་ཡོན་ཡང་འབུལ་ལོ། །ཕྲིར་ཐཱ། རྒྱ་རྒྱ།
ད་ནི་གསང་བའི་དབང་གི་དོན་བཤད་དེ། ས་མ་ཡཿ ཨ་དམ། ཆང་དང་བྱང་ཆུབ་
360

སེམས་སྡེ། དབང་གི་ཡིག་ཆུང་།
སེམས་བསྲེས་ལ། སློབ་མའི་ཁར་བླུག་ལ་མ་མིད་པར། ཕཊ་ཟེར་དུ་གཞུག ། དེ་ནས་
གདམས་ངག་བསྟན་ཏེ། དོན་གྱི་ངོ་བོ་གསལ་ལ་སྨྲར་མི་བཏུབ་པ། དེ་འདྲའོ་ཞེས་
བསྟན་པར་བྱའོ། །དེའི་དུས་སུ་གསལ་སྟོང་དབྱེར་མེད་ཀྱི་དོན་བསྟན་ནོ། །ཕྲིར་ཐཱ།
རྒྱ་རྒྱ། རྒྱ་རྒྱ།
ད་ནི་ཤེས་རབ་ཡེ་ཤེས་ཀྱི་དབང་བསྐུར་བར་བྱ་སྟེ། གཟུང་མའི་མགོ་ཐོག་ཏུ་
ལག་པ་བཞག་ལ། སློབ་མས་འདི་སྐད་བརྗོད། བུ་མོ་འདི་ནི་དགའ་སྟེར་གོང་ནས་
གཏེར། སྣ་ཚོགས་གཟུགས་ཅན་ཡིད་འཕྲོག་མ། ཟུངས་ཤིག་ཟུངས་ཤིག་སེམས་
དཔའ་ཆེ། བཟུང་ནས་མཆོད་པ་ཉིད་དང་བྱ། ཐབས་གཞན་གྱིས་ནི་སངས་མི་རྒྱ།
འགྲོ་བ་གསུམ་པོ་འདི་ཡིས་དགའ། ཞེས་བརྗོད་ལ། གཟུང་མས་འདོམས་ཕྱེ་ལ། ཨེ་
མ་བདག་གི་པད་མ་འདི། བདེ་བ་ཀུན་དང་ཡང་དག་ལྡན། འདི་ཉིད་དུ་ནི་རྟག་
ཏུ་གནས། བླུན་པོ་གང་ཞིག་འདི་སྤོང་བ། དེ་ལ་མཆོག་གི་དངོས་གྲུབ་མེད། ཞེས་
བརྗོད། གཟུང་མས་འདི་སྐད་བརྗོད་དེ། ཨེ་མ་དཔའ་བོ་ཆེན་པོ་ཁྱེད། ཁུ་ཁྲག་ལ་
སོགས་བཟའ་བ་དང༌། བུད་མེད་རྣམས་ལ་རྟག་གུས་ཤིང་། བ་ག་པད་མར་འོ་བྱེད་
པ། བུ་ཁྱོད་བུ་མེད་སྤྲོ་བར་བྱེད་ནུས་སམ། ཞེས་བརྗོད། ཡང་སློབ་མས་འདི་སྐད་
བརྗོད། གཙོ་བོ་བདག་ཉིད་ཆེན་པོ་ངས། ཁུ་ཁྲག་ལ་སོགས་བཟའ་བ་དང་། བུད་
མེད་རྣམས་ལ་རྟག་གུས་ཤིང༌། བ་ག་པད་མར་འོ་སྤྲོ་བགྱིད། བུད་མེད་སྤྲོ་བར་
བགྱིད་ནུས་སོ། །ཞེས་བརྗོད་དོ། །འདུ་ཤེས་གསུམ་དང་ལྡན་པའི་སློབ་མ་ཉམས་
སུ་བཞག་གོ །འདུ་ཤེས་གསུམ་ནི། ལུས་ལྷ་ཡི་འདུ་ཤེས། ཡིད་ཐིག་ལེའི་འདུ་ཤེས།
ངག་སྔགས་ཀྱི་འདུ་ཤེས། ད་ནི་ཤེས་རབ་ཡེ་ཤེས་ཀྱི་དབང་གི་དོན་བཤད་དེ། ས་
མ་ཡ ཨ་དམ རྒྱ་རྒྱ། གཟུང་མ་ལ་སློབ་མ་སྙོམས་པར་ཞུགས་སུ་བཅུག་ལ། སློབ་
དཔོན་སྔས་སུ་བསྡད་ལ། སློབ་མ་ཀ་ཁ་བགྲང་དུ་བཅུག་ལ། ཀ་ཁ་བགྲང་འཕྲོ་ཅད་
361

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱིས་ཆད་ཙམ་ན། སློབ་དཔོན་གྱིས་ཅི་ཚུག་བྱུང་འདྲིའོ། །དེ་ཡི་དུས་སུ་རྟོག་པ་གང་
ཡང་མེད་པ་ལ། བདེ་བ་ཡང་གསལ་བ། གསལ་བ་དེ་ཡང་སྟོང་པ་གཅིག་ཏུ་སྟོང་པ་
གཅིག་ཏུ་ཡོང་སྟེ། སྨྲར་མི་བཏུབ་བོ། །དོན་གྱི་ངོ་བོ་དེ་ཡང་དེ་བཞིན་གནས་སོ། །དེ་
བཞིན་དུ་རྒྱུན་དུ་བསྒོམ་པའོ། །ཕྲད་ཐཱ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། །
ད་ནི་བཞི་པའི་དབང་བསྐུར་བར་བྱ་སྟེ། ནམ་མཁའ་རེ་ལྡེང་ཕྱོགས་བཞི་ནས་
བཏགས་ནས། དེའི་སྟེང་དུ་གོས་ལེགས་པོ་བསྟིང་ནས་གསོལ་བ་གདབ་སྟེ། གཙོ་བོ་
ཁྱེད་ཀྱི་བཀའ་དྲིན་གྱིས། དབང་བསྐུར་གསུམ་པོ་རྫོགས་པར་འགྱུར། ད་ནི་བདག་
ལ་བཞི་པའི་དོན། གཙོ་བོས་བཀའ་དྲིན་མཛད་དུ་གསོལ། ཅེས་ལན་བདུན་གསོལ་
བ་བཏབ། རེ་ལྡེའི་སྟེང་དུ་གཟུང་མ་བཞག་ལ་ཉལ་ལོ། །སློང་དཔོན་གྱིས་རེ་ལྡེ་
བསྒུལ་ལོ། །ཕྲད་ཐཱ། རྒྱ་རྒྱ།
ད་ནི་བཞི་པའི་དོན་འཆད་དེ། ཕྲད་ཐཱ་ས་མ་ཡ། སྙོམས་པར་ཞུགས་ནས་ཐིག་ལེ་
མ་ཟད་བར་ཡེ་ཤེས་ངོས་འཛིན་ནོ། ། ཡེ་ཤེས་ནི་བདེ་བ་ལ་གསལ་ལ་མི་རྟོག་པ་ཞིག་
འོང་ངོ༌། །དབང་གི་དུས་སུ་དེ་ཡི་དཔེ་ངོས་འཛིན་པའོ། །དབང་གི་ཉམས་མྱོང་བཞིན་
དུ་གོམས་པས། ཡེ་ཤེས་དངོས་ཉམས་སུ་མ་མྱོང་པས་སྔགས་པ་དབང་མ་རྫོགས་
ན། བསྐལ་པར་བསྒྲུབ་ཀྱང་འབྲས་བུ་མི་ཐོབ་བོ། །རི་མོ་མེད་པར་མིག་གིས་ཅི་ལ་
བལྟ། དེ་དང་འདྲའོ། །ཞེས་ཀུན་ཏུ་བཟང་པོས་བཤད། དབང་གི་ཡང་ཞུན་རྫོགས་
སོ། །ཟབ་རྒྱ། གསང་རྒྱ། དོན་རྒྱ། ཤོར་རྒྱ། སྦས་རྒྱ། རྒྱ་རྒྱ། སྤ་ཡི་བླ་དཔེ་ལ་ཞལ་
བཤུས་སོ། །དགེའོ། །
ཀུན་ཏུ་བཟང་པོའི་སྐུ་ལ་ཕྱག་འཚལ་ལོ། །ཀུན་ཏུ་བཟང་པོས་ནམ་མཁའི་དབྱིངས་
ནས་བཤད། ཡེ་གཤེན་གཙུག་ཕུད་ཀྱིས་རི་རབ་ཁ་ནས་ཉན། རྫོགས་རིམ་མཐར་ཐུག་
མན་ངག་བཤད། དེ་ལ་དོན་དང་པོ་གནས་པའི་ཏིང་ངེ་འཛིན་དང་། གཉིས་པ་མི་
362

སེམས་སྡེ། དབང་གི་ཡིག་ཆུང་།
གཡོ་བའི་ཏིང་ངེ་འཛིན་དང་། གསུམ་པ་མཉམ་ཉིད་ཀྱི་ཏིང་ངེ་འཛིན་དང་། བཞི་
པ་ཡེ་ཤེས་ལྷུན་གྱིས་གྲུབ་པའི་ཏིང་ངེ་འཛིན་དང་། དེ་ལྟར་བཞིའོ། །དེ་ལ་དང་པོ་
གནས་པའི་ཏིང་ངེ་འཛིན་ལ་དོན་བཞིས་བསྟན། རང་གི་ངོ་བོ་བསྟན་པ་དང་། དཔེ་
བསྟན་པ་དང་། རྟགས་བསྟན་པ་དང་། འབྲས་བུ་བསྟན་པའོ། །དེ་ལ་ངོ་བོ་བསྟན་
པ་ནི། འཁོར་བ་འདུ་འཛི་སྤངས་ནས་ནི། དགོན་པར་མཉམ་པར་བཞག་པའི་ཚེ།
སྐྱོན་གྱི་ཚོགས་རྣམས་མ་བྱུང་བར། ཅི་སྲིད་གནས་ལ་གནས་ཞེས་བྱ། དང་པོ་འདུ་
འཛི་ལ་སོགས་ཀུན་སྤངས་ལ། ཡོ་བྱད་ཕུན་སུམ་འཚོགས་པར་བྱས་ལ། དགོན་པར་
མཉམ་པར་བཞག་པའི་ཚེ། སེམས་ལ་འཕྲོ་བ་དང་རྒོད་པ་བྱུང་ན་ཡང་། དེ་ཅི་ལྟར་
མ་བྱུང་གི་བར་དང་། བྱིང་བ་དང་རྨུག་པ་དང་། འབྱུང་ནི་འབྱུང་སྟེ་ཅི་སྲིད་མ་བྱུང་
གི་བར་དུ། སེམས་ལྷན་ནེ་གནས་པ་ལ་གནས་པའི་ཏིང་ངེ་འཛིན་ཞེས་བྱའོ། །ཏིང་
ངེ་འཛིན་དེ་ལ་དོན་གསུམ་སྟེ། བཞག་ཐབས་དང་བཅོས་ཐབས་དང་། ཕན་ཡོན་
དང་གསུམ་མོ། །བཞག་ཐབས་ནི་ལུས་ངག་ཡིད་གསུམ་མི་བསྡུ་བར། སོ་གློད་ཁོང་
དལ་གྱི་ནར་བཞག་གོ །བཅོས་ཐབས་ནི་དེ་ལྟར་བཞག་པས། སེམས་ཀྱི་རང་བཞིན་
འོད་གསལ་བའི་ངོ་བོ་གཅིག་འབྱུང་ངོ༌། །དེ་ཙམ་ན་རྒོད་དང་འཕྲོ་བའི་སེམས་དབང་
དུ་མི་བཏང་། བྱིང་རྨུགས་ཀྱི་དབང་དུ་ཡང་མི་བཏང་བར། མི་ཡེངས་བར་ཏིང་ངེ་
འཛིན་དུ་བྱའོ། །དེ་ལ་ཏིང་ངེ་འཛིན་མི་ཡེངས་པའོ། །འཛིན་ནི་མི་བཏང་བའོ། །དེ་ལ་
ཡང་སེམས་ཤོར་བ་མི་ཚོར་ཏེ། རྟོག་རྒྱུན་གྱི་རྒྱུན་སྐྱེ་ནས། སྔར་མ་བྱུང་བའི་རྟོག་པ་ཞི་
རྩེ་འབྱུང་ངོ༌། །དེས་ན་མ་ཡེངས་པར་གསལ་བ་དེ། མ་ཤོར་བར་བྱའོ། །ཕན་ཡོན་ནི་
དེ་ལྟར་བསྒོམ་པས་སེམས་གནས་པའི་ཏིང་ངེ་འཛིན་ནི། ཡུན་ཇེ་རིང་ཇེ་རིང་འབྱུང་
ལ། རྒོད་པ་དང་འཕྲོ་བ་དང་། བྱིང་རྨུགས་ཇེ་མེད་ཇེ་མེད་འགྲོ་སྟེ། མཐར་སྐྱོན་མེད་
པར་འགྱུར་ནས། མི་གཡོ་བའི་ཏིང་འཛིན་ཐོབ་པར་འགྱུར་རོ། །དེ་ལ་སྐྱོན་ཅི་ལྟར་
363

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཞུགས། ཞེ་ན། དེ་ལ་སྐྱོན་བཞི་པོ་དེས། དེ་ལ་ཐེག་པའི་འོག་མ་པ་དགགས་ཤིང་
སྤང་སྟེ། སྐབས་འདིར་སྤོང་ལེན་དགག་སྒྲུབ་མི་བྱ་བར། སྐྱོན་དེ་ཉིད་དགག་སྒྲུབ་མི་
བྱེད་པར། སྐྱོན་དེ་ཉིད་རང་བཞིན་མེད་པར་བཞག །མ་བཅོས་པའི་ཐིག་ལེ་ཆེན་པོའི་
ཀློང་དུ་བཞག ། །
གཉིས་པ་དཔེ་བསྟན་པ་ནི། དཔེར་ན་སྐྱེས་བུ་འཇིགས་པ་དང་བཅས་པ་གཅིག་
ལམ་དུ་བགྲོད་པའི་ཚེ། རང་ཡུལ་གྱི་སྣང་བ་མཐོང་ནས་ཁོ་ལ་འཇིགས་པའི་རྟོག་
པ་མེད་པར་གནས་ཞེས་བྱའོ། །འཇིགས་པ་དང་གནས་སླེབ་པའི་རྟོག་པ་དང་བྲལ་
ཏེ། ངལ་སོས་ནས་སེམས་ལྷན་ནེ་ཆགས་པ་དང་འདྲ་སྟེ། གསུམ་པ་རྟགས་བསྟན་པ་
ནི། 
འཁོར་བ་ལས་སྐྱོབ་པ་དང་སེམས་ཅན་རྣམས་ལ་སྙིང་རྗེ་སྐྱེ་བའི་ཕྱིར་སྐྱེའོ
། །རང་
གི་གནས་ས་ལ་མི་ཆགས་ཤིང་། ཐག་རིངས་སུ་འགྲོ་སྙིང་འདོད། རང་ཡང་འཁོར་
བ་དང་ལོངས་སྤྱོད་ལ་སྐྱོ་ཞིང་། གཞན་གྱི་འཁོར་དང་ལོངས་སྤྱོད་ལ་སྙིང་རེ་རྗེ་བ་
སྐྱེའོ། །ཨེ་ཧོ་རེ་སྡུག་ཟེར་ཞིང་། བདག་ཡུལ་ཁམས་གཞན་དུ་འཁོར་བ་འདུ་འཛི་དང་
མི་གྲགས་པ་ཞིག་ཏུ་འགྲོ་ན་ཅི་མ་རུང་སྙམ་པ་འོང༌། གཞན་ཡང་རྨི་ལམ་དུ་དཀྱིལ་
འཁོར་ཆེན་པོ་འབྲི་བ་དང་། མཆོད་རྟེན་ཆེན་པོར་འཛེགས་པ་དང་། བྲག་དགོན་
གནས་ཉམས་དགའ་བ་ན་བསྒོམ་ཞིང་རྨི་བ་དང་། དགའ་བ་དང་བདེ་བ་སྣ་ཚོགས་
འབྱུང་ངོ༌། །
བཞི་པ་འབྲས་བུ་བསྟན་པ་ནི། དེ་ལྟ་བུའི་གནས་འབྱུང་བ་དེ་ནི། འདི་ནས་ཚེ་
འཕོས་མ་ཐག་ཏུ། ངེས་པར་མི་ལུས་ཐོབ་ནས། དགེ་བ་རྣམ་པར་དག་པའི་ལས་
དང་འཕྲད་ནས། དེའི་ཚེ་བོན་ཉིད་ཀྱིས་ས་ཐོབ་པོ་ཞེས་བྱའོ། །དེ་ནས་ཏིང་ངེ་
འཛིན་དེ་མི་གཡོ་བ་དང་། མཉམ་པ་རིམ་གྱིས་ཐོབ་སྟེ། བོན་ཉིད་བདེན་པའི་དོན་
ཐོབ་པར་འགྱུར་རོ། །གཉིས་པ་མི་གཡོ་བའི་ཏིང་ངེ་འཛིན་བསྟན་པ་ལ་དོན་བཞི་
364

སེམས་སྡེ། དབང་གི་ཡིག་ཆུང་།
སྟེ། རང་གི་ངོ་བོ་དང༌། དཔེ་དང་རྟགས་དང་། འབྲས་བུའོ། །རང་གི་ངོ་བོ་ནི་ཅི་
མཉམ་པ་ལ་བཞག་པའི་ཚེ། སྐྱོན་གྱི་རྣམ་པ་འགོག་ནས་ནི། རང་འབྱུང་ཡེ་ཤེས་དྲོད་
དང་ལྡན། ཉིན་དང་མཚན་གྱི་བར་དུ་གནས་ཞེས་གསུངས་སོ། ། མི་གཡོ་ཐོབ་པའི་
རྣལ་འབྱོར་དེ་ནི། རྒོད་པ་དང་བྱིང་བ་ལ་སོགས་པའི་སྐྱོན་མི་འབྱུང་བ་དང་། བརྗོད་
དུ་མེད་ཅིང་སྡང་བ་འཕྲ་བ་གཅིག་ལས་སེམས་རེག་པ་ནི། ཡུན་གྱི་ཚད་ནི་ཉིན་མོ་
འདའ་བ་དང་མཚན་འདས་པ་དང་གཉིས་ཀྱི་བར་དུ། སེམས་ཅི་ལྟ་བུའི་ངོ་བོ་རུ་
གསལ་ལ་རང་བཞིན་དུ་མི་གཡོ་བ་རུ་ལྷན་ནེ་གནས། དཔེ་བསྟན་པ་ནི། མི་ཐོགས་
མི་དམིགས་ཐིག་ལེ་བདེ། བདེ་བའི་ས་ལ་གནས་པ་ནི། མི་སྐྱོད་པ་དང་རྒྱ་མཚོ་ཆེན་
པོ་དང༌། མི་གཡོ་གསལ་བ་ཏིལ་གྱི་མར་མེ་འདྲ། དེ་ནི་ཡེ་ཤེས་གསལ་ཞིང་བདེ་བའི་
དྲོད་ཅེས་གསུངས། དེ་ལ་མི་གཡོ་ཏིང་འཛིན་ནི། དཔེར་ན་རྒྱ་མཚོ་དང་ཏིལ་མར་
ལ་རླུང་གིས་མ་བསྐྱོད་པ་དང་མཚུངས། རྟགས་བསྟན་པ་ནི། ནོར་དང་ཟས་ཀྱི་འདུ་
ཤེས་ཆུང་། ཉོན་མོངས་པ་ལ་སོགས་པ་ཆགས་སྡང་ཆུང་། སྙིང་རྗེ་ཕན་སེམས་རབ་
ཏུ་ཆེ། མི་གཡོ་བའི་རྟགས་ནི་ཁ་ཟས་བག་ཙམ་དང་། སྐོམ་ཆུ་ཧུབ་ཙམ་གྱིས་མཉེས་
པ་དང་། འདོད་ཆགས་ལ་སོགས་པ་ཤས་ཆུང་བ་དང་། ཉོན་མོངས་པའི་སེམས་
ཅན་ལ་སྙིང་རྗེ་ཆེན་པོ་སྐྱེ་སྟེ། ཡོ་བྱད་ལ་སོགས་པ་ལ་ཆགས་པ་མེད་པ་དང༌། བླ་
ན་མེད་པའི་ཕྱིན་པ་བཅུ་ལ། མི་དབང་བའི་དགེ་བ་རྒྱ་ཆེན་པོ་མཛད་ཅིང་། སེམས་
ཅན་ཐམས་ཅད་ལ་ཕན་འདོགས་པ་དང་། རྨི་ལམ་ན་བོན་ཐམས་ཅད་སྒྱུ་མའི་དཔེ་
བརྒྱད་ལྟར་མཐོང་བ་དང་། སངས་རྒྱས་ཉག་གཅིག་ལ་བོན་ཉན་པ་དང་། ཡིད་དུ་
འོང་བའི་འགྲོ་བ་མང་པོས། བདག་ལ་མེ་ཏོག་སྣ་ཚོགས་པ་མཆོད་པར་འབུལ་ཞིང་
འཐོར་བ་རྨིས་པ་དང༌། གཞན་ཡང་ལྷ་སྲིན་སྡེ་བརྒྱད་ཀུན། བཀའ་ཅི་གསོལ་ཟེར་ཞིང་
བྲན་བྱེད་པའོ། །འབྲས་བུ་བསྟན་པ་ནི་དེ་ལྟ་བུ་རྣལ་འབྱོར་པ། འབྱུང་བའི་ཕུང་པོ་
365

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཞིག་པའི་ཚེ། ལྷ་ཡི་རིག་འཛིན་ཆེན་པོ་ཐོབ། ཚེ་འདི་ཉིད་ལ་མངོན་པར་སངས་རྒྱས་
གསུངས། རྣལ་འབྱོར་པ་དེ་ཉིད་འབྱུང་དོར་བྱེད་པའི་ཚེ། གཟུགས་ཁམས་ལྷ་དང་ལྷ་
མོར་སྐྱེས་ཏེ། ལྷ་དེ་ཡང་ཚེ་འཕོས་མ་ཐག་ཏུ་མངོན་པར་སངས་རྒྱས་སོ། །མཉམ་པ་
ཉིད་ཀྱི་ཏིང་ངེ་འཛིན་ལ་དོན་བཞི་སྟེ། རང་གི་ངོ་བོ་དང༌། དཔེ་དང་། རྟགས་དང་
འབྲས་བུའོ། །དེ་ལ་རང་གི་ངོ་བོ་ནི། འཁོར་བ་དང་མྱ་ངན་ལས་འདས་པའི་བོན་ཉིད།
ཅི་ལྟ་བུ་ཡང་མི་གཟིགས་ཏེ། ཐམས་ཅད་མཉམ་པ་ཉིད་དུ་གསལ། ཡེ་ཤེས་མྱུ་གུ་
སེམས་ལ་གསལ། སངས་རྒྱས་མྱུ་གུ་བཀའ་ལས་འབྱུང་། ལོ་ཟླ་འདས་ཀྱང་དེ་བཞིན་
གནས་ཞེས་བྱའོ། མཉམ་པ་ཉིད་ཀྱི་ཏིང་ངེ་འཛིན་ཐོབ་པ་ནི། འཁོར་བ་དང་མྱ་ངན་
ལས་འདས་པའི་བོན་ཐམས་ཅད་ནི། ཅི་ལྟ་བུ་ཡང་མི་སྣང་བདེ་བ་ཆེན་པོའི་ཀློང་།
རང་འབྱུང་གི་ཡེ་ཤེས་རང་སྣང་བ་ཉིད། ཚིག་དང་ཡི་གེ་ལས་འདས་པ་ཐམས་ཅད།
མཉམ་པ་ཆེན་པོའི་ངང་དུ་གསལ་ལོ། །དེའི་ངང་ལ་ཟླ་བ་དང་ལོ་འདས་པ་ལ་སོགས་
པའི་བར་དུ། སྐྱོན་རྡུལ་ཙམ་ཡང་མེད་དོ། །དཔེ་བསྟན་པ་ནི། མཉམ་ཉིད་མི་གཡོ་
བོན་གྱི་སྐུ། བཟུང་པས་མི་ཟིན་ཆུ་ཟླ་འདྲ། རྟོག་མེད་མཉམ་ཉིད་ཆེན་པོ་ནི། ཁྱུང་
ཆེན་ནམ་མཁར་ལྡིང་པ་འདྲ། ཞེས་གསུངས་སོ། །
ད་ཏིང་ངེ་འཛིན་དེ་ནི་བོན་ཐམས་ཅད་མཉམ་པ་ཉིད་དུ་སྣང་ལ། རང་བཞིན་
མེད་པ་ཆུ་ཟླ་འདྲ། བྱ་བཙལ་མེད་ཅིང་རྟོག་པ་རྡུལ་ཙམ་ཡང་མེད་པས་ཁྱུང་དང་
འདྲ་སྟེ། དཔེར་ན་ཁྱུང་དར་མ་བར་སྣང་ལ་སོགས་སུ་གཡས་བསྐོར་བཅད་ནས།
ནམ་མཁའི་མཐོངས་སུ་ཕྱིན་ཙམ་ན། གཤོག་པ་རྐྱང་ནས་རང་བཞག་པའི་ཚེ། དགྲ་
དང་གཡང་ཟ་བའི་རྟོག་པ་མེད་དོ། །ཕུང་པོ་ལ་ཕན་པའི་འདུ་ཤེས་ཀྱིས་བགྲོད་དུ་
མེད། 
དེ་ཡང་མི་གནས་ཏེ་གང་དུ་ཡང་མ་བགྲོད་པར་ཕྱིན་ཏེ། དཔེ་དེ་བཞིན་དུ་
མཉམ་པ་ཉིད་ཀྱི་ཏིང་ངེ་འཛིན་བྱ་རྩལ་དང་བྲལ་ཏེ། རང་སར་བཞག་པས་སངས་
366

དབང་གི་ཡིག་ཆུང་།
སེམས་སྡེ།
རྒྱས་ཀྱི་ས་ལ་བགྲོད་པ་མེད་པར་གཤེགས་པར་འགྱུར། རྟགས་བསྟན་པ་ནི། ཡོ་
བྱད་ལོངས་སྤྱོད་ཐམས་ཅད་འགོག་སྟེ། མི་དགེ་བ་ལ་རྣམ་རྟོག་མེད། ཉོན་མོངས་
སྒྲིབ་སོགས་རྣམ་པར་དག །རྨི་ལམ་རྟགས་རྣམས་སྣ་ཚོགས་འབྱུང༌། ཞེས་གསུངས་
ཏེ། མཉམ་པ་ཉིད་ཀྱི་ཏིང་འཛིན་ཐོབ་པའི་རྟགས་ནི། ཟས་དང་སྐོམ་གྱི་འདུ་ཤེས་
དང་། གོས་ཀྱི་འདུ་ཤེས་མེད་པར་འགྱུར་རོ། །ཏིང་ངེ་འཛིན་གྱི་ཟས་སྐོམ་ལ་གནས་
སོ། །བདག་ལ་དགྲ་ལ་སོགས་པ་ཐམས་ཅད་ཀྱི། ནོར་དང་ལོངས་སྤྱོད་འཕྲོག་སྟེ། མི་
དགའ་བའི་ཚིག་སྣ་ཚོགས་སྨྲས་པ་དང་། སེམས་ལ་མི་དགའ་བའི་རྣམ་པར་རྟོག་པ་
མེད་དོ། །བདག་ལ་སོགས་པ་མང་པོའི་ཡིད་བཞིན་གྱི་ནོར་བུ་རིན་པོ་ཆེ་ལ་སོགས་
པའི་ལོངས་སྤྱོད་ཕུན་སུམ་ཚོགས་པ་ཕུལ་ནས། དགའ་བའི་ཚིག་སྣ་ཚོགས་སྨྲས་པ་
དང༌། དགའ་བའི་རྣམ་པར་རྟོག་པ་མེད་དོ། །འདོད་ཆགས་དང་ལས་དང་ཉོན་
མོངས་པ་ལ་སོགས་པའི་སྒྲིབ་པ་ཐམས་ཅད། རང་འབྱུང་གི་ཡེ་ཤེས་སུ་རྣམ་པར་
དག །གཞན་ཡང་རྨི་ལམ་ནི། ལྷ་དང་ལྷ་མོ་རྣམས་ནམ་མཁའ་ལས་མེ་ཏོག་གི་ཆར་
མངོན་པར་འབེབས་པ་དང་། རིན་པོ་ཆེའི་རྫིང་བུ་བདུད་རྩིའི་ཆུས་བཀང་བ་ལས་
བརྩེ་བ་དང་། བདེ་བར་གཤེགས་པ་རྣམས་ཀྱིས། བདག་ལ་མཉམ་པའི་གདམས་
ངག་སྟོན་པ་དང་། བདག་ལ་ལྷ་ཡི་ཕོ་མོ་རྣམས་ཀྱིས་ལུས་ལ་དྲི་ཞིམ་པོ་བྱུགས་ཀྱིན་
རྨི་བས་སོ། །གཞན་ཡང་སྤྱན་ལྔ་མངོན་པར་ཤེས་པའི་རྗེས་སུ། དང་པོ་ཚོགས་བརྒྱད་
ལྷུག་པའི་མན་ངག །སྐྱེས་བུ་ནད་ཀྱིས་ཟིན་པ་ལྟར་བསྟན། དེ་ནས་དུག་ལྔ་རང་གྲོལ་
གྱི་མན་ངག །རྨ་བྱ་དུག་གིས་འཚོ་བ་ལྟར་བསྟན། རྣམ་རྟོག་ཐུག་ཕྲད་ཀྱི་མན་ངག
དུག་ལ་སྔགས་ཀྱིས་བཏབ་པ་ལྟར་བསྟན། རིག་པ་མི་གཡོ་བའི་མན་ངག ། མེ་ལོང་
གཡའ་དག་གི་ངོས་ལྟར་བསྟན། བོན་ཉིད་ཀློང་བརྡོལ་གྱི་མན་ངག །ཆུ་བོ་ཆེན་པོའི་
ངོས་ལྟར་བསྟན། ཡེ་ཤེས་ངོས་འཛིན་གྱི་མན་ངག ། ཉི་མའི་དཀྱིལ་འཁོར་ལྟར་བསྟན།
367

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཡོ་བ་མེད་པའི་མན་ངག་ནི། 
རུས་སྦལ་མཁར་གཞོང་དུ་བཞག་པ་ལྟར་བསྟན།
འཁོར་བ་དོང་སྤྲུགས་ཀྱི་མན་ངག་ནི། དཔའ་བོ་གཡུལ་དུ་ཞུགས་པ་ལྟར་བསྟན།
རིག་པ་མི་གཡོ་བའི་མན་ངག །རྒྱ་མཚོའི་གཏིང་ལྟར་བསྟན། སེམས་ཉིད་རང་རྫོགས་
ཀྱི་མན་ངག །ནོར་བུ་རིན་པོ་ཆེ་ལྟར་བསྟན། མ་བཅོས་ལྷུན་གྱིས་གྲུབ་པའི་མན་ངག་
ནི། གཡོ་སྒྱུ་དང་བྲལ་བའི་སྐྱེས་བུ་ལྟར་བསྟན། ( སྤྱི༽ཨུ་ཡཱ
དོན་རྫོགས་པ་ཆེན་པོ་བྱ་རྩལ་དང་བྲལ་བ། བསྒོམ་བསྒྲུབ་བྱ་རུ་མེད་པ། དེ་ལ་
རྫོགས་པ་ཆེན་པོ་བྱ་རུ་མེད་པ། བསྒོམ་ཞིང་བསྒྲུབ་ཏུ་མེད་པ་ལ། བསྒོམ་བསྒྲུབ་བྱ་བ་
མི་འགལ་ལམ་ཞེས་དང་། དེ་ཡང་མི་འགལ་ཏེ། རྫོགས་པ་ཆེན་པོའི་ངོ་བོ་ཅི་ཡང་མ་
ཡིན་པའོ། །བོན་ནམ་མཁའ་འདྲ་བ་དེ་ནི། བསྒོམ་བསྒྲུབ་བྱར་མེད་པར་བཤད། དེ་
ཡི་སྒོར་འཇུག་པའི་རྣལ་འབྱོར་པ་ལས་དང་སྐལ་པར་ལྡན་པ། རབ་ཀྱི་ཡང་རབ་ཏུ་
གྱུར་པས། ཡེ་ཤེས་ཀྱི་དོན་དེ་ཐོབ་པར་བྱ་བའི་ཕྱིར། བློ་ཡི་རིམ་པ་ལ། ཏིང་ངེ་འཛིན་
གྱི་རིམ་པར་གསུངས། དེ་ཡང་བཞི་མ་ཡིན་ཏེ་གཅིག་ཏུ་གསུངས། བཞིར་གསུངས་པ་
ནི། ཏིང་ངེ་འཛིན་གྱིས་ཕར་བཏང་པ་དང་། རྒྱ་ཆེ་ཆུང་དང་དེ་ལ་ཡེ་ཤེས་ཀྱི་སྐྱེ་བའི་
རིམ་པ་ལ་དགོངས་ནས་བཞིར་གསུངས་པའོ། །དེ་ཡི་ཕྱིར་རྣལ་འབྱོར་པའི་བློ་ཡི་རིམ་
པ་དང་པོའོ། །སེམས་གནས་པ་བས། ཐ་མའི་འབྲས་བུ་ཡེ་ཤེས་ལྷུན་གྱིས་གྲུབ་པའི་
བར་ལ། བསྒོམ་ཞིང་བསྒྲུབ་ཏུ་ཡོད་པར་ངས་བཤད་དོ། །བསྒོམ་པའི་རིམ་པའོ། །
རྫོགས་པ་ཆེན་པོའི་བསྒྲུབ་ཐབས། སྤྱི༽ ཨུ་ཡ་སྨྲར་རོ། ། །
ཐེག་པ་ཆེན་པོ་མཚན་མ་རང་ལས་གྲོལ་བ་དང་། སྣང་སྲིད་རང་སར་གྲོལ་བ་ལ་
སོགས་པ་ནི། རྫོགས་པ་ཆེན་པོ་སྟེ་སྟོང་ངོ༌། །འཁོར་བ་མྱ་ངན་འདས་པ་ནི། བྱེད་མི་
ཤེས་ཏེ་གཏི་མུག་གོ །སྣ་ཚོགས་པ་སྣང་བ་མ་ཡེངས་པ་ནི་འདོད་ཆགས་སོ། །རྟོག་
པའི་སྐྱོན་མི་འབྱུང་བ་ནི་འཕྲག་དོག་གོ །ཐམས་ཅད་རྫོགས་པ་ཆེན་པོའི་བདག་ཉིད་
368

སེམས་སྡེ། དབང་གི་ཡིག་ཆུང་།
དུ་འདུས་པས་ང་རྒྱལ་ལོ། །ཁྱབ་བདལ་འུབ་ཆུབ་པ། ལས་མེད་བྱས་མི་ཟིན། འགྲོ་
མགྱོགས་ཐེག་པོ་ཆེ། བསྐུལ་ལ་ཁྱབ་པ་འགུལ་མི་གནས། སྐྱོན་བྲལ་དུ་མི་སྟོང་། དེ་
ལྟར་ལྔའོ། །གསང་སྔགས་པའི་སྒོར་ཞུགས་ནས། ཡང་དག་དོན་ལ་མི་འདུད་པར།
མི་ཆོས་ཟང་ཟིང་ལས་བྱེད་ཅིང་། རང་དབང་ཡོད་བཞིན་དབང་མེད་ཟེར། སྨར་
ཞིང་གསང་དོན་ཡལ་འཇོག་ལ ཕྱི་མ་གར་འགྲོ་རྟོལ་མེད་པར། གལ་ཏེ་ལེ་ལོ་ལས་
བྱེད་པ། ཨེ་མ་རང་འཇོམས་དཔའ་བོ་དེ། རྒྱ་མཚོའི་གཏིང་གི་ཕ་འོང་འདྲ། ཐུགས་
རྗེའི་ཞགས་པས་ཕྱང་ཐག་ཡན། རང་གིས་རང་བསྲུང་སྙིང་རེ་རྗེ། ལེ་ལོ་ཅན་ལ་ཐར་
ལམ་མེད། སྤྱི༽ཨུ་ཡ་སྨར་རོ། །མན་ངག་འདི་ནི་གསང་སྔགས་རྫོགས་པའི་རིམ་པ་
ལ། དང་ལ་ཕྱི་ལྟར་རྫོགས་པར་བྱ་བ་ནི། འཇིག་རྟེན་པའི་མ་མོ་དང་གཟེ་མ་དང་།
དབལ་མོ་དང་བྱིན་ཏེ་མ། སྤར་མ་མཁའ་འགྲོ་མའི་ཚོགས་རྣམས། མ་ཆེན་བཞི་ལ་
རྫོགས། མ་ཆེན་བཞི་ནི། སྒོ་མ་བཞི་ལ་རྫོགས། སྒོ་མ་བཞི་ནི་ཕྱོགས་མཚམས་ཀྱི་ཁྲོ་བོ་
ཁྲོ་མོ་ལ་རྫོགས། དེ་རྣམས་དབུས་ཀྱི་གཙོ་བོ་ལ་རྫོགས། དབུས་ཀྱི་གཙོ་བོ་འོད་ལ་
རྫོགས། འོད་ཡིག་འབྲུ་ལ་རྫོགས། ཡིག་འབྲུ་འོད་དང་བཅས་པ་དེ། བདག་སྒྲུབ་
གཤེན་གྱི་ཐུགས་ཀ་ནས། འོད་དཀར་པོ་ཞིག་དཀར་ནར་གྱི་དྲངས་པས། ཡི་གེ་དེ་རྡོ་
ཁབ་ལེན་གྱིས་རྫས་བླངས་པ་བཞིན་དུ་ཙེན་གྱིས་བླངས་ནས། གསང་བའི་སྦུབས་ནས་
ཡར་དྲངས་པས། དབང་བྱེའུ་འཕར་མ་མཆུ་རིང་གི་སྦུབས་ནས། འོད་དཀར་པོ་ཞིག་
ཡི་གེ་ཨ་ལ་བསྟིམ། ཤིན་ཏུ་ཕྲ་ལ་སྒྲིལ། ཞི་ཁྲོའི་ལྷ་ཚོགས་རང་འབྱུང་གི་སྐུ་ལ་རྫོགས་
ཞེས་བྱའོ། ། སྤྱི༽ནང་ལྟར་རྫོགས་པ་ནི། ཕུང་པོ་རྣམ་པ་ལྔ། ལྷ་ལྔ་ལ་རྫོགས། རྩེ་ལྔ་
རླུང་ལྔ་ལ་རྫོགས། རླུང་ལྔ་ནི་སེམས་ཀྱི་རྟ་རུ་རྫོགས། སེམས་འོད་ཀྱི་རང་བཞིན་དུ་
རྫོགས། ཞེས་བྱ་སྟེ། དཀར་སལ་ལེ་བ་ནམ་མཁའ་ལ་ཉི་ཟླའི་འོད་ཤར་བ་བཞིན་ཙུག་
གསལ་ལོ། །དཔེར་ན་མེ་ལོང་གི་འོད་ནམ་མཁའ་ལ་འབྱུང་བ་བཞིན་ནོ། །དཀར་སལ་
369

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལེ་ལྷང་ངེ་ཀྱི་ལེ་བ་ལ་མ་ཡེངས་པའོ། །དཀར་གསལ་འོད་དུ་ཡོད་པས་ཆད་པའི་
མཐའ་བསལ། དངོས་པོ་འམ་རྟོག་པ་མེད་པ་མེད་པས་རྟག་པར་མ་སོང་། དེ་ཡུན་
རིང་དུ་བསྒོམ་ན་ཕྱི་རྟགས་ནི། ལུས་ཡོད་པ་མི་ཚོར་ཞིང་དམར་ཀྱིལ་གྱི་སོང་བ་སྙམ་
བྱེད། ནང་རྟགས་ནི་སྒོམ་དེ་ཉིད་ནམ་བྱེད་ཙམ་དུ་གནས་ནུས་ཤིང་
། སྣང་སྲིད་ཆུ་
ཟླའི་དཀྱིལ་འཁོར་དུ་གྱུར་ནས་བསྒོམ་མོ། །དཀར་ལམ་མི་གནས་པའོ། །དཀར་བ་
དེས་སྟོང་པའི་མཐའ་སེལ། དངོས་པོ་དུམ་ཡང་མེད་པས། རྟག་པའི་མཐའ་སེལ། དེ་
ལྟར་རྟག་ཆད་ཀྱི་མཐའ་གསལ་ལ་བསྒོམ། དེ་ལ་ཕུང་པོ་འབྱུང་བ་ལ་སྙོམས་པ་ཡིན།
བསྲུང་བའི་བར་ཆོད་ཡིན་པའི་རྟགས་ནི། འགྲེལ་ཆུང་དུ་བལྟའོ། །གསང་བ་ལྟར་
རྫོགས་པ་ནི། བྱང་ཆུབ་སེམས་ཀྱི་ངང་དུ་རྫོགས་ཏེ། སེམས་ཅི་ལྟར་བཞག་ཅིང་བསྒོམ་
ན། མི་གཡོ་བ་ཀུན་གཞིའི་ངང་དུ། རིག་པ་ཅིར་ཡང་གསལ་ཙམ་དུ་བཞག་གོ །ངང་
ནི་མ་བཅོས་ཀུན་གཞིའི་ངང་། རང་བཞིན་མ་བཅོས་ཅིར་ཡང་གསལ། དེ་གཉིས་སུ་
མེད་པས་བདག་ཉིད་ཆེན་པོ་ཡིན། བློ་ངོ་བོ་བཞག་ཐབས་ནི། ལུས་སེམས་གློད་དེ།
སེམས་དང་སེམས་ལས་བྱུང་བ་རྣམས་ལ་རྒྱུན་ཆད་ལ། འོད་ནང་ན་དགག་དང་མི་
དགག མིག་དང་འོད་འཛིན་དྲན་པ་དང་། ཡིད་ལ་བྱེད་པ་ཀུན། ཡིད་ལ་ཅི་ལ་ཡང་
མི་བྱ། སེམས་ཅི་ལ་ཡང་མི་བྱ། རྟོག་པ་རང་གི་རང་ཞི། ཅི་ལྟ་བ་བཞིན་དུ་ཤེས་པ་
ཚུར་ལ་མི་སྤྱོད། གསང་བ་བག་མི་གཡོ་བའི་བཏང་སྙོམས་སུ་བཞག་གོ །དེ་བས་དེ་
ཡི་ཆེ་ཤེས་པ་དང་ཤེས་བྱ་སོ་སོ་མཐོང་བས། ཡུལ་ལ་ཕར་མི་སྤྱོད། ཤེས་པ་ལ་ཚུར་ལ་
མི་སྤྱོད། ཡུལ་རྟོག་པའི་བྱུང་ཚོར་མི་དགག་པ་ཡང་། བློ་དང་ཤེས་པ་ཕྱོང་ངེ་ཡེང་ངེ་
སེང་ངེ་ཅི་ལྟར་ཡང་མི་གནས་པར་རང་དང་བཞག་གོ །དེ་ལྟར་བློ་གནས་པའི་དུས་ན།
སེམས་ཉམས་གཉིས་འབྱུང་སྟེ། དེ་ད་ལྟར་གྱི་གང་ཟག་ལ་ཡང་ནི་སེམས་དེ་ལྟར་རོ། །
གཉིས་གང་ཞེ་ན། སྣང་བ་མེད་པར་གནས་པ་དང༌། སྣང་བ་དང་བཅས་ནས་གནས་
370

སེམས་སྡེ། དབང་གི་ཡིག་ཆུང༌།
པའོ། །དེ་ཡང་སྣང་བ་མེད་པ་ནི། ནམ་མཁའ་མཉམ་པར་བཞག་པའི་དུས་སུ། མིག་
མ་བཙུམ་དང་ཡུལ་ཇེ་མི་གསལ་ཇེ་མི་གསལ་སོང་ན། སྣང་བ་ཡིད་ཀྱི་རྒྱུན་ཐག་
བཅད་ནས་སྣང་བ་བྲལ་ཏེ། ཡིད་དང་བློ་ནམ་མཁའ་བཞིན་འཇུག་འགྱུར་ནས།
སེམས་ཀྱང་དཔེ་ནམ་མཁའ་བཞིན་དུ་འམ། མི་གཡོ་གསལ་བག་ཏུ་གནས། མིག་
འཛིན་མེད་པ་རང་ལ་རང་གསལ་གྱིན། ཉིན་པར་དང་ནུབ་མོ་བྱེ་བྲག་མེད་པར་
འདུག་གོ །དང་པོ་རིམ་གྱིས་སོང་ནས་ཀྱང་། རིམ་དུ་ལྷན་གྱིས་འགྲོ། དེ་བཅོས་པའི་
ཐབས་ནི་གསལ་བ་དེ་ཙམ་ན། གང་ལ་ཡང་དམིགས་འཛིན་མེད་པར་བཞག ངང་གི་
གསལ་ཙམ་དུ། སེམས་མཉམ་པར་བཞག་པའི་དུས་ཙམ་ན། དངོས་པོ་རང་སྣང་
བཞིན་དེ་ལ་དམིགས་འཛིན་མེད་པས། གནས་ནུས་ན་དེ་ནི་མི་སྣང་བའི་སྐྱོན་པར་
མཐོང་ཞེས་བྱའོ། ། དེ་བཅོས་ཐབས་ནི་དང་པོ་བག་ཆགས་ཀྱང་མི་དགག །བར་དུ་
འདི་རྣམས་ལ་ཡང་མི་འཛིན་མི་རྟོག །ཐ་མར་ཡང་དེ་ཡི་རྗེས་སུ་མི་འཕྲེང་བར། རང་
ཞིར་བཞག ། དཔེར་ན་ནམ་མཁའ་ལ་སྤྲིན་རྒྱུས་དང་རང་ཞིར་གཡོ་བ་མེད་པའོ། །ཆུ་
ལ་གཟུགས་བརྙན་མེད་ལ་གཡོ་བ་བྱུང་ཀྱང་ཆུ་ལ་གཡོས་བ་མེད་པར་བཞག དེ་ལྟར་
ཅི་སྲིད་དུ་བློ་ལས་སུ་རུང་ངམ། ཅི་སྙེད་ཀྱི་བར་དུ་ནུས་སམ། སེམས་རང་བཞིན་གྱིས་
མ་བཅོས་པ་ལ། ཡོངས་ཀྱི་འོད་གསལ་བ་མཐོང་ཞེས་ཀྱང་བྱའོ། ། དེ་ལ་ཡུན་རིང་དུ་
བསྒོམ་ན། ནང་རྟགས་དང་ཕྱི་རྟགས་གཉིས་སུ་འབྱུང་ངོ༌། །དེ་ལ་ནང་རྟགས་ནི།
མཉམ་པ་ལ་བཞག་པའི་དུས་སུ། དབུགས་རྒྱུ་བ་མི་ཚོར་བ་དང༌། ལུས་ཡོད་པ་མི་
ཚོར་བ་དང་། ན་ཚ་དང་གྲང་བ་ལ་སོགས་པ་བྱུང་ཡང་མི་ཚོར་ཞིང་། མི་དམིགས་པ་
དགའ་བ་དང་བདེ་བ་ཤུགས་ཀྱིས་འབྱུང་ངོ༌། །དེ་ནས་སྒྲོས་འདོགས་གཅོད་པ་ཡང་
མི་ཚོར། ཚོར་ཡང་དེ་ལ་ཤེས་པའི་འཇུག་སེམས་དེ་གར་བཞག་ཀྱང་། དེ་ལ་བཞག་
ཏུ་མི་གཡོ། དེ་ནི་ཤིན་ཏུ་སྦྱང་པའི་འཕྲོ་ཐིམ་པའོ། །དེ་ལ་མང་ཙམ་ན། ཡུལ་ནི་ཅི་
371

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མང་ཡང་། འདི་ནི་འདིའོ་སྙམ་པའི་འཛིན་པའི། བག་ཆགས་ཀྱིས་འགག་པར་འགྱུར་
རོ། །དེ་ཙམ་ཅི་ལ་ཡང་གཟེམ་དོགས་ཆུང་བར་འོང་། ནོར་ཟས་དང་ཉོན་མོངས་པའི་
རྟོག་པ་དྲན་པ་དང་། ཡིད་ལ་ཁེངས་དྲེགས་པ་དང་། བཀུར་བསྟི་སེམས་དང་བསྟོད་
པ་ལ་དགའ་བ་དང་། སྨད་པ་ལ་མི་དགའ་བ་བཙད་ཀྱི་ཆུང་དུ་འགྲོ། ཇེ་ཞི་ཇེ་ཞི་
འཕྲ་བར་འགྲོ། ཕྱི་རྟགས་ནི་རང་གི་ལུས་ལ་འོད་བྱུང་བ་ནི། ནམ་མཁའ་ལ་འོད་
དཀར་དམར་ཁ་དོག་འཇའ་ཚོན་ལྟ་བུ་བཀྲ་ཝལ་ལེ་མཐོང་བ་དང་། བདེ་བར་
གཤེགས་པའམ་མི་མ་ཡིན་པའི་སྒྲ་ཐོས་པ་དང་། དེས་བདག་ལ་ཐེ་ཚོམ་གཅོད་པ་
དང༌། མཆོད་པ་འབུལ་བ་དང༌། ཅི་ལྟ་བུ་འབྱུང་ཡང་། ཡོན་ཏན་གྱི་རྟགས་ཡིན་ནོ།
དེ་ལ་ངེས་པར་མི་འཛིན་ཅིང་། བཟུང་ན་བདུད་ཀྱི་བར་དུ་གཅོད་པའོ། །སྐྱོན་ཡོད་
དོ། །བདུད་ཀྱི་སྤྱོད་ཡུལ་བཅོ་བརྒྱད་དུ་འགྲོ་བའི་ཉེན་ཆེའོ། །དེ་ལ་རྟོག་པས་མ་བཟུང་
ན་ཡོན་ཏན་ཡོད་དོ། །མདོར་ན་རྟགས་འབྱུང་བར་ནི་མི་འདོད་ལ། འབྱུང་མེད་ལ་
དངོས་པོར་བཟུང་ན་སྐྱོན་ཡོད། བར་ཆད་བསླུ་བ་དང༌། དངོས་གྲུབ་ཀྱི་བདག་མོས་
ལུང་སྟོན་པ་དང༌། འབྱུང་བ་ཆ་མཐུན་པའི་ནད་དུ་འགྱུར་བ་ཡིན་ནམ། ངན་པ་ཡིན།
བརྟག་པ་འགྲེལ་ཆུང་ལས་ཤེས་པར་བྱ། གསང་བ་ལྟར་རྫོགས་སོ། ། སྤྱི༽རྫོབ།ས་པ་
ཆེན་པོ་ལ་ཐིག་ལེ་ཉག་གཅིག་མའི་དོན་ཤེས་པར་བྱའོ། །ཁྱུང་ཆེན་ནམ་མཁར་ལྡིང་བ་
དང༌། སྒོ་ངའི་ནང་དུ་གཤོག་དྲུག་རྒྱས། བྱེ་ཕྲུག་ཙམ་ན་ནམ་འཕངས་གཅོད། ངམ་
གྲོག་ཤ་ཤོ་ཉམས་མི་ང་། བར་སྣང་ཁམས་ཀུན་ལམ་དུ་བདེ། འཇིག་རྟེན་སྐྱེ་འགྲོ་
སེམས་ཅན་ཀུན། མའི་རུམ་ནས་རྫོགས་སངས་རྒྱས། སྐྱེ་ཤི་འཁོར་བ་ཉམས་མི་ང་།
སེམས་ལ་དམྱལ་བའི་མིང་མེད་དེ། དམྱལ་བ་བྱང་ཆུབ་ལམ་དུ་བདེ། ཐེག་པ་འོག་
མའི་བོན་རྣམས་དང་། ཐིག་ལེ་ཆེན་པོའི་ངང་དུ་བདེ། འགྲོ་དྲུག་སེམས་ཅན་སངས་
རྒྱས་དང༌། ཀུན་གཞི་གདོད་ནས་བོན་གྱི་སྐུ་ཡིན་པས་སོ། །(སྤྱི༽ཨུ་ཡ་སྨར་རོ། །སྡུན་
372

དབང་གི་ཡིག་ཆུང་།
སེམས་སྡེ།
མཁས་པ་ཆེན་པོ་གཅིག་གི་གདམས་ངག །རྫོགས་པ་ཆེན་པོ་འཆི་ཁ་མ་ཡི་གདམས་
ངག །བདག་སྲོག་གི་དབང་པོ་ནི་འགགས། ལུས་ཀྱི་སྟོབས་ནི་རིམ་པར་རྫོགས།
ཁམས་གསུམ་གྱི་ས་གཞི་ནི་བོར། དབུགས་ཞགས་པ་བཏུམ་པ་བཞིན། ནང་དུ་ཐུང་
ཐུང་སོང་ཙམ་ན། འདི་སྐད་ཀྱི་སྟོན་ནོ། །སྙིང་གི་ཐུགས་སྒྲོག་རྩ་ཕྱེ་ནས། རྣམ་དག་
ཀྱང་ནི་རེ་ནས་འབྱུང་། སྲོག་རྩ་དབུགས་ཀྱི་ལམ་ཡང་ཡིན། དབུགས་སེམས་ཀྱི་རྟ་
ཡིན། ལམ་ནི་སྣ་ཡི་དབུགས་སུ་འབྱུང་ཞེས་བྱའོ། ། སྣ་དབུགས་གཡས་པ་ལམ་ཡིན།
ལམ་ནས་བྱུང་ནས་འགྲོ་ཙ་ན། ཡི་གེ་ཨོཾ་གཅིག་མདུན་གྱི་ནམ་མཁར་བསྒོམ་ལ། ཡི་
གེ་དཔའ་འོ་དེ། ཨ་དང་ཧ་དང་འོད་ཟེར་གཉིས་དང་བཅས་ཏེ། མདུན་གྱི་ཡི་གེ་ཨོཾ་
ལ་ཐིམ་པར་བསམ། ཨོཾ་དེ་བོན་ཉིད་དབྱིངས་སུ་བསྐྱོད། འགྲོ་ན་བོན་ཉིད་དབྱིངས་
སུ་འགྲོ། ལྷ་ཚོགས་མང་པོས་མདུན་ནས་བསུས། མཁའ་ལ་བྱ་འཕུར་ཁྱུང་ཆེན་ལྡིང་
བ་འདྲ། ཨ་དཀར་གསལ་བའི་མི་ཕོ་གཅིག །མཐིང་ཁ་ཧའི་རྟ་ལ་ཞོན། ཡི་གེ་མའི་
ཐོད་ཀྱང་བཅིངས། ཀུན་མགྱོགས་ན་རོའི་སྒྲས་བཏད། ཤེས་རབ་ཟླ་ཚེས་སྲབ་ཀྱང་
བསྲབ། ཀུན་མགྱོགས་ས་ཡི་ཡོབ་ཆེན་བཏགས། རིགས་ལྔ་ཡབ་ཀྱི་ལྕག་ཀྱང་བཏབ།
རླུང་གི་གཤོག་པ་བསྐྱོད་ནས་ནི། སྐུ་གསུང་ཐུགས་ཀྱི་གནས་ཚོལ་ལོ། །གནས་ནི་བོན་
ཉིད་ཀློང་ན་བཅས། ཨཱ་ཧཱ་ཨཱི་ཨཱ་ཞེས་བྱ་སྟེ། རང་ཉིད་ཀྱང་ཨ་གཅིག་ཏུ་གྱུར་པར་
བསམ། འཁོར་བའི་ལུས་ཀྱང་དེར་བྲལ་ལོ། །འཁོར་བའི་ལུས་ཀྱང་བྲལ་ཙམ་ན། བྱང་
ཆུབ་སེམས་ཀྱི་མི་ཕོ་དེ། རབ་འབྱམས་རླུང་གི་རྟ་ལ་ཆིབས། སེམས་ཀྱི་གནས་བཙལ་
གནས་རེ་བདེ། གསང་བ་ཡིད་ཀྱི་ལམ་སྒོ་རུ་བྱོན། ཤེལ་ལེ་གང་ལ་མཉེལ་ལེ་བཤོས།
གཤེན་ལྷ་དཀར་པོ་གནས་འཛིན་གྱིས། ཨུད་དཔལ་སྔོན་པོའི་སྤྱན་གྱིས་གཟིགས།
སྟོང་པའི་དབྱིངས་ནས་སུན་མར་བྱོན། སྲོག་ལམ་རྒྱུད་གསུམ་མདོ་ནས་འདས།
གསང་བའི་ཡིད་ཤུལ་སྒོ་དགུར་བཀག །སེང་གེ་བསྣོལ་བའི་མཚམས་ཀྱིས་བཟུང༌།
373

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐབས་དང་ཤེས་རབ་ཕྱག་རྒྱ་བསྒྱུར། ཡང་དག་རྫོགས་པའི་ལམ་དུ་ཞུགས། མཐའ་ལ་
སྟོང་པའི་མུ་ལ་བྱོན། ཡེ་ཤེས་ལྷ་ཡི་ཤུལ་ཡང་མཚོན། འབྱུང་བ་མ་ལྔས་སྨོན་ལམ་
བཏབ། བདེར་གཤེགས་རིགས་ལྔའི་ལྷ་གསས་ཀྱིས། སེང་གེ་རྔམ་སྟབས་མདུན་ནས་
བསྡུས། དབང་པོའི་ལྷ་ལྔ་དང་འབྱུང་བའི་ལྷ་མོ་ལྔས། སྟག་དང་ཁྱུང་གི་ཕུར་སྟབས་
ཀྱིས་མདུན་ནས་བསྡུས། མཐའ་བཞི་དབུས་སུ་བསྡམ་པའོ། །ལྷ་དང་དེར་མཇལ་ལོ།
འབྱུང་བའི་ལྷ་མོས་རོལ་མོ་ཕྱག་རྒྱ་སྣ་ཚོགས་བསྒྱུར། སྐུ་གསང་གསུང་གསང་ཐུགས་
གསང་སྟེ། གསང་བ་གསུམ་གྱིས་གནད་བགྲོད་དོ། །སྐུ་རྫོགས་ཐུགས་རྫོགས་གསུང་
རྫོགས་ཏེ། རྫོགས་པ་གསུམ་གྱིས་གནས་བཙལ་ལོ། །འཇིགས་པ་བཞི་དང་དེར་བྲལ་
ལོ། །ཏིང་འཛིན་བསྒོམ་པས་གནས་རེ་ཆེ། མན་ངག་བསྒོམ་པས་ལམ་རེ་བདེ། ཕྱག་
རྒྱ་བསྒྱུར་བས་བདེ་གནས་བགྲོད། ཡིད་ཀྱིས་བགྲོད་པས་བདེ་ས་ནོན། སེམས་ཀྱིས་
གནས་བཙལ་གནས་རེ་བདེ། ལམ་གྱི་མིང་ཡང་ཡིད་ཀྱི་ལམ། སྐུ་གསུང་རྫོགས་པའི་
ས་ལ་གཤེགས། སྐུ་རྫོགས། གསུང་རྫོགས། ཐུགས་རྫོགས་པས། རྫོགས་པ་ཆེན་པོའི་
གཤེན་རབ་གནས། ཨ་ཨ་ཧ་ཧ་ཡང་ཡང་ཨོཾ་ཨ་སེམས་ཉིད། ཧ་དབུགས། ཡང་ཡེ་
ཤེས་ཀྱི་རླུང་གིས་སྤར་བའོ། ། ཨཱ་ཡེ་ཤེས་ལྷ་ལྔས་བསུ་བ་ཡིན། ༀ་མདུན་གྱི་བར་སྣང་
ལ་བསྒོམ། ཨ་ཧ་ཡང་ཡེ་ཤེས་ཀྱི་རླུང་བསྐྱོད་ནས། ཨོཾ་ལས་ཉི་ཟེར་བཞིན་གཙུག་འོང་
བར་བསམ། བདེ་ཆེན་ངང་ལ་རྫོགས་པས་ནམ་མཁའ་འདྲ། དེ་ཙམ་ན་དབུགས་
བཏུང་བཏུང་འགྲོ་ཙ་ན། དབྱིངས་ནས་ཨ་ཨ་ཟེར་བར་བསམ། བདག་ལ་རྣ་བ་
གཡས་གཡོན་གྱི་སྒོ་ནས། བསྭོ་བསྭོ་ཟེར་བར་བསམ། དྲོད་སྤྱི་བོ་ན་ཡར་སོང་ན།
ཡང་བསྭཱ་ཨ་ཨོཾ། ཡིད་ལ་བཟླ། མི་དམིགས་པ་ལ་ལིང་གི་བཏང་། གསང་སྔགས་ཀྱི་
རིམ་པ་རྫོགས་སོ། །གང་ཟག་འཆི་ཙམ་ན་ཡང་བསམ་སྟེ། ཤེས་པ་མི་གསལ་བར་
འདུག་པ་ནི། གཏི་མུག་གི་དབང་དུ་སོང་བ་ཡིན། གང་ཟག་དེ་སྔོན་ནས་ལས་ངན་
374

སེམས་སྡེ། དབང་གི་ཡིག་ཆུང་།
པ་བསགས་པས། འཆི་ཁར་ཤེས་པ་མི་གསལ། སྨྲ་བ་མི་ཐོན་པ་དེ་ནི་བྱོལ་སོང་དུ་སྐྱེ་
བ་ཡིན། དེ་དྲོད་རྐང་པ་གཡས་པར་ཆད་པའི་རྒྱུ་ཡིན། གང་ཟག་ལ་ལ་ནི། ཡུན་
རིང་པོར་རྣམ་པར་རྟོག་པ་རྩ་ཡན་དུ་རྒྱུ་བ་ནི། འཆི་ཁར་བྱད་མདོག་ནག་ལ་མིག་
ཁུང་དུ་བྲོས་ཏེ། ཚིག་འཆལ་པ་སྨྲ་ཡིན་ཤི་ན། དེའི་དྲོད་གསང་བར་ཆད་རྒྱུ་ཡིན། ཐེ་
ཚོམ་མེད་པར་དམྱལ་བར་སྐྱེ། གང་ཟག་ལ་ལ་ནི། འཆི་ཁར་བྱད་མདོག་ནག་ཆོམ་མེ་
འདུག་ལ། སྣ་ཞོམ་མིག་སེར་ཏིང་གི་སོང་ལ་དྲེགས་པ་ཆགས་ན། དེ་ནི་ངེས་པར་ཡི་
དྭགས་སུ་སྐྱེ། གང་ཟག་དེ་ལྟ་བུ་ལ་དགེ་སྡོངས། གོང་གི་ལམ་དང་གནས་ཀྱི་ཏིང་ངེ་
འཛིན་དེ་བྱས་ན། སྐྱེ་སྒོ་ངན་པ་ཆོད་པར་གསུངས། གང་ཟག་ལ་ལ་ནི་དགེ་བ་སྤྱད་
པའི་དབང་གིས་འཆི་ཁར་བྱད་དམར་ལམ་མེ་བ་ཞིག་འདུག་ལ། ཤེས་པ་ཡང་གསལ་
ན་ཚ་ཡང་ཆུང་ན། དེ་ངེས་པར་མི་རུ་སྐྱེ། དེ་དྲོད་སྙིང་ཁར་འཆད་རྒྱུ་ཡིན། གང་
ཟག་དེ་ཤེས་པ་བར་དོ་ན་ཡང་འོད་དཀར་པོར་གནས་པ་ཡིན། དེ་ལ་གོང་གི་སྡོངས་
དེ་ལྟ་བུ་བཏབ་ན། མེ་ལ་ཤིང་བསྣན་པ་དང་འདྲའོ། །གང་ཟག་འཆི་ཁར་མདོག་
དམར་ལམ་མེ་འདུག་པ། འཆི་ཁར་ཀུན་ལ་བྱམས་ན་ལྷ་རུ་སྐྱེ་སྟེ། དྲོད་རོ་སྟོད་དུ་
འབྱུང་རྒྱུ་ཡིན། གང་ཟག་དེ་ལ་ཡང་ཚེ་འཕོས་མ་ཐག་ཏུ་བར་དོ་ན་འོད་དུ་གནས་
པའོ། །གསང་བ་བྱེ་ཚང་གི་ནང་ནས་གསུངས་པ་ལ། ལ་ལ་འོད་ནག་པོར་གནས་པ་
ཡང་ཡོད། ལ་ལ་སྔོན་པོར་གནས་པ་ཡང་ཡོད། ལ་ལ་དཀར་པོ་ཡང་ཡོད། ལ་ལ་
སེར་པོ་ཡང་ཡོད། ལ་ལ་སེམས་ཅན་གྱི་གཟུགས་ལྟ་བུར་ཡང་ཡོད། ལ་ལ་འོད་དམར་
སེར་དུ་ཡོད། ཐེར་ཟུག་སེམས་ནི་འོད་ལ་བརྟེན། རང་གི་སྐྱེ་གནས་རྟགས་ལ་ནི། སྐྱེ་
བ་བདུན་པའི་སྐྱེ་བ་བདུན་པ་ནང་ན་ཡོད། དེ་ནས་འབྱུང་ངོ༌། །རྫོགས་སོ། །(སྤྱི༽ ཨུ་
ཡཱ། སྨྲར་རོ། །གསང་ངོ༌། །རྒྱ་རྒྱ་རྒྱ། བཞོད་སྟོན་དངོས་གྲུབ་ནས་རིམ་གྱིས་བརྒྱུད་
པའོ། །དགེའོ། །
375

གཡུང་དྲུང་སྤྱོད་པའི་ཕྲེང་བ་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །གཤེན་རབ་
ཉམས་སུ་ལེན་པ་ལ། གཡུང་དྲུང་སྤྱོད་པའི་ཕྲེང་བ་འདི། རྒྱུད་རྣམས་ཀུན་ལ་སྤྱོད་
པ་ཡང་ཞུན་བཞུགས་ཀྱང་། བློ་དམན་གང་ཟག་ཀུན་ལ་འདི་བསྟན་ནོ། །རྨོངས་པ་
བདག་འདྲས་བརྩམ་པ་མི་རིགས་ཀྱང་། གཡུང་དྲུང་བོན་ཕྱིར་འབྲེལ་བའི་ཆེད་དུ་
བརྩམས། ཡོན་ཏན་ཀུན་ལྡན་གཤེན་རབ་ཀྱིས། ཡིད་མཐུན་ཉམས་དགའི་གསས་
ཁང་དུ། གཤེན་རབ་སྤྱོད་པ་བྱ་བ་ཡང༌། མཚམས་བཅད་དཔོན་གསས་བླ་མ་མཆོད།
ཡི་དམ་ལྷ་དང་དཀྱིལ་འཁོར་ལྷ། གང་ལ་མོས་པ་གསལ་བྱས་ནས། མཆོད་པ་ལ་
སོགས་ཡན་ལག་བསྒོམ། དེ་ལ་ཏིང་འཛིན་བརྟན་གྱུར་ན། བཟླས་པ་སྤྱོད་པའི་ཕྲེང་
བ་ནི། ངག་གིས་དུས་སུ་བཟླས་པ་བྱ། གསལ་དང་རྒྱུད་སྦྱོར་མཚན་མ་འདོད། ཤིན་
ཏུ་གསལ་ཞིང་འདྲིས་པར་བྱ། ཟས་ཀྱི་སྤྱོད་པའི་ཕྲེང་བ་ནི། བྱིན་རླབས་སྙིང་མཉེས་
ལྷ་ལ་འབུལ། སྐོམ་གྱི་སྤྱོད་པའི་ཕྲེང་བ་ནི། དག་བྱ་བསྐྱེད་པ་གོང་བཞིན་མཉེས།
ཡང་ན་ཟས་སྐོམ་དེ་དུས་སུ། མགྲིན་པ་ཡན་ལག་གཡུང་དྲུང་པད། སྙོམ་ཞུགས་
བྱང་ཆུབ་སེམས་ཀྱི་མཆོད། བདག་ཉིད་འོད་ཀྱི་གོང་བུར་གྱུར། ཚོགས་ཀྱི་སྤྱོད་པའི་
ཕྲེང་བ་ནི། བྱིན་རླབས་མཆོད་པའི་ལྷ་མོ་ཡི། ཤེ་ཐུན་དབུས་སུ་དཀྱིལ་འཁོར་རྫོགས།
བདག་མཆོད་ཐ་ཚན་མཉེས་པར་འགྱུར། གཏོར་མ་སྤྱོད་པའི་ཕྲེང་བ་ནི། མཐུན་
རྫས་དག་ཏུ་བྱིན་གྱིས་རླབས། པད་སྟེང་གཙོ་འཁོར་དམིགས་ལ་མཆོད། དངོས་གྲུབ་
376

སེམས་སྡེ། གཡུང་དྲུང་སྤྱོད་པའི་ཕྲེང་བ།
བླངས་ཤིང་འཕྲིན་ལས་བཅོལ། སྡིག་སྦྱོང་སྤྱོད་པའི་ཕྲེང་བ་ནི། ལུས་ངག་ཡིད་གསུམ་
སྡིག་པ་ནི། འོད་དང་འོད་ཟེར་དག་གིས་དབྱུང་། སྡིག་པ་ཡེ་ཤེས་མེ་ཡིས་བསྲེག །
བསྲེགས་ལ་བདུད་རྩི་ཆུ་ཡིས་བཀྲུས། ཁྲུས་ཀྱི་སྤྱོད་པའི་ཕྲེང་བ་ནི། བུམ་སྦྱོང་ནང་
དུ་ལྷ་ཚོགས་བསྙེན། གཉིས་མེད་རྫས་དང་ཏིང་འཛིན་གྱིས། བྱིན་རླབས་བྱང་ཆུབ་
སེམས་ཀྱིས་བཀྲུས། ལྷ་བསྙེན་སྤྱོད་པའི་ཕྲེང་བ་ནི། བདག་ཉིད་ལྷ་ཡི་ཕྱག་རྒྱ་ལས།
གཤེན་ལྷ་བདེར་གཤེགས་མཐོང་བ་དང་། སྡེ་སྣོད་བོན་རྣམས་ཐོས་པར་བསམ། ཉལ་
བ་སྤྱོད་པའི་ཕྲེང་བ་ནི། འཁོར་རྣམས་བདག་ལ་འདུས་གྱུར་ནས། བདག་ཉིད་འོད་
དམ་འདུས་ཚུལ་གྱིས། ཡང་དག་མཉམ་ལ་བཞག་སྟེ་གནས། ལང་པ་སྤྱོད་པའི་ཕྲེང་
བ་ནི། དྲན་པས་སྙིང་རྗེ་བྱང་ཆུབ་སེམས། རིམ་གྱིས་འབྱུང་བའི་ཏིང་འཛིན་གྱིས།
ལྷར་བསྐྱེད་དེ་ཡི་ངང་ལ་གནས། འཆི་དུས་སྤྱོད་པའི་ཕྲེང་བ་ནི། དཀྱིལ་འཁོར་ཚུར་
འདུས་གོང་མ་བཞིན། མི་དམིགས་ནམ་མཁའ་སྟོང་པ་བཞིན། བདེར་གཤེགས་ལུང་
སྟོན་བར་དོར་འབྱུང༌། སྦྱོར་འཇུག་སྤྱོད་པའི་ཕྲེང་བ་ནི། བདག་ཉིད་གཤེན་ལྷའི་
མདུན་དུ་ཡུམ། མཁའ་གསང་བྱིན་རླབས་སྙོམས་པར་འཇུག །སྲས་དོན་འགྲོ་བའི་
དོན་བྱེད་བསམ། བཤགས་པ་སྤྱོད་པའི་ཕྲེང་བ་ནི། ཕྱོགས་བཅུའི་བདེར་གཤེགས་
སྤྱན་དྲངས་ཏེ། གཉིས་མེད་མཆོད་ནས་འགྱོད་པ་བཤགས། མནྡལ་སྤྱོད་པའི་ཕྲེང་
བ་ནི། ལེགས་བྱས་སྐྱོན་བྲལ་བྱིན་རླབས་ཏེ། དཔོན་གསས་བླ་མ་ལ་སོགས་ལ། གང་
ལ་མོས་པ་དག་ལ་དབུལ། བོན་འཆད་སྤྱོད་པའི་ཕྲེང་བ་ནི། བདག་ལ་ལྕགས་ཀྱུ་
རལ་གྲི་ཅན། ཉོན་མོངས་ཐམས་ཅད་མ་ལུས་ཀུན། དེ་ཡིས་བཀུག་ཅིང་བཏུབ་པར་
བྱ། ཉན་པ་སྤྱོད་པའི་ཕྲེང་བ་ནི། བདག་གི་ཟླ་སྟེང་ཨ་དཀྱིལ་ལ། འོད་བྱུང་རྣ་བའི་
རྩ་ལ་བརྒྱུད། སྙིང་འདུས་ཤེལ་གྱི་ཕྲེང་བར་གསལ། ཡི་གེ་སྤྱོད་པའི་ཕྲེང་བ་ནི། གཞི་
དེ་ཞིང་ཁམས་དག་པ་ལ། སོར་མོ་སྦྱར་བས་བྱུང་བ་ལ། ཡིག་འབྲུ་སྤྲུལ་སྐུས་འགྲོ་
377

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དོན་བྱེད། སྦྱིན་པ་སྤྱོད་པའི་ཕྲེང་བ་ནི། བདག་དང་ཡུལ་དང་རྫས་རྣམས་ཀུན། རྒྱུ་
འབྲས་ཕན་འདོགས་སེར་སྣ་བྲལ། ཡུལ་དང་དཔོན་གསས་དག་གི་དོན། སྨོན་ལམ་
བཏབ་ལ་དམིགས་པ་མེད། མཆོད་པ་སྤྱོད་པའི་ཕྲེང་བ་ནི། བདག་གི་རྫས་རྣམས་
བྱིན་གྱིས་བརླབས། རྫས་ལས་འདོད་འབྱུང་ལྷ་མོར་གྱུར། ཕུལ་ནས་མཉེས་གྱུར་སྒྱུ་མ་
བཞིན། ཡུལ་གསལ་དུས་ན་དེ་འབྱུང་འགྱུར། འདོད་པ་སྤྱོད་པའི་ཕྲེང་བ་ནི། ཁམས་
གསུམ་སེམས་ཅན་བློ་ཀུན་ནས། དེ་ལ་བོན་འཆད་ཕྱག་རྒྱར་གསལ། ཡིད་རངས་གྱུར་
ནས་གནས་སུ་དེངས། གང་ཞིག་སྤྱོད་ལམ་དོར་བ་རྣམས། བསམ་གཏན་བྲལ་བས་
དེ་འགྱུར་མེད། གང་ཞིག་སྤྱོད་ལམ་དང་ལྡན་པ། སྤྱོད་པས་བླ་མེད་གྲུབ་པར་འགྱུར།
གང་དག་དབང་པོ་ལམ་དུ་གྱུར། དེ་དག་སྦྱོར་བའི་ཆོ་ག་བྱེད། གཤེན་རབ་འདི་སྤྱོད་
སེམས་གཏན་པ། འདིས་ནི་རགས་པའི་རྟོག་པ་འཇོམས། འདི་མེད་ཡང་དག་དོན་
དང་བྲལ། དེ་བས་སྤྱོད་པ་དང་དུ་བླངས། ཅེས་གཡུང་དྲུང་སྤྱོད་པའི་ཕྲེང་བ་རྫོགས་
སོ། ། རྒྱ་རྒྱ། རྒྱ་རྒྱ། རྒྱ་རྒྱ།
མ་སྨིན་པའི་སེམས་ཅན་ལ་བླ་མེད་འབྲས་བུ་ཐོབ་བྱའི་ཕྱིར། སྦྱང་བའི་ཕྲེང་བ་
འདི་བསྟན་པ། རྒྱུད་སྦྱང་འདོད་པའི་གང་ཟག་གིས། གང་ལྟར་མོས་པའི་གསས་
ཁང་དུ། དྲི་ཞིམ་ཆུ་ཡིས་ལག་བཀྲུས་ལ། མཛེས་པའི་སྟེགས་བུ་ལེགས་བྱས་ཏེ། ཙན་
དན་ཆུ་ཡིས་བྱུག་པར་བྱ། མེ་ཏོག་ཚོམ་བུ་ལེགས་བཀྲམ་སྟེ། དབུས་སུ་གཤེན་ལྷ་
མཉམ་པར་བཞུགས། མཉམ་པའི་ཕྱག་རྒྱ་གསལ་བ་ཞིག རབ་ཏུ་གནས་པའི་ཆོག་ག་
བྱ། དེས་ཀྱང་རྒྱུད་རྣམས་འབྱོང་པ་ཡིན། ཡང་ན་མདུན་དུ་གདན་བསྐྱེད་ལ། དཔོན་
གསས་མངོན་དུ་བཞུགས་ན་རབ། མེད་དང་ཏིང་ངེ་འཛིན་གྱིས་འགུགས། དེ་ལ་ཕྱག་
འཚལ་མཆོད་པ་ཡང་། མནྡལ་ལ་སོགས་དབུལ་བ་ནི། དཔོན་གསས་མཉེས་ན་རྒྱུད་
རྣམས་འབྱོངས། ཡང་ན་སངས་རྒྱས་སྤྱན་དྲངས་ལ། མཆོད་པ་ལས་སོགས་རྫོགས་
378

སེམས་སྡེ། གཡུང་དྲུང་སྤྱོད་པའི་ཕྲེང་བ།།
བྱས་ནས། སྡིག་པ་བྱང་ཞིང་འོད་ཀྱིས་སྦྱོང་། ཡང་ན་བདེར་གཤེགས་སྤྱན་དྲངས་
ནས། གོང་བཞིན་མཆོད་པར་གྱུར་ནས་ནི། སྔགས་བཟླས་འོད་ཟེར་ལྷ་ལ་ཕོག ། ལྷ་
ཡི་འོད་ཟེར་བདག་ལ་འདུས། བ་སྤུའི་བུ་ག་ཐ་ཚན་ནས། ཁྱབ་པའི་སྡིག་པ་བཀྲུས་
ནས་ནི། སྣ་འུག་སེམས་ཅན་ཡི་གེར་འདོན། མདུན་དུ་མེ་ཡིས་བསྲེགས་པར་བསམ།
དེས་ནི་ཤིན་ཏུ་རྒྱུད་རྣམས་འབྱང་། ཡང་ན་ཞི་བའི་སྦྱིན་སྲེག་གིས། སྡིག་པ་འབྱང་
ཞིང་བསྲེག་པར་བྱའོ། །དེ་ནི་ཁྲུས་ཀྱི་སྦྱོར་བ་ཡིས། སྡིག་པ་དག་པར་བྱས་པ་ནི། འོད་
ཟེར་གྱིས་ནི་གསལ་བཏབ་ནས། སྒྲིབ་དག་བཀྲག་དང་གཟི་མདངས་བསྐྱེད། དེས་
ཀྱང་རྒྱུད་རྣམས་འབྱོངས་པ་ཡིན། ཡང་ན་རྒྱས་པས་སྦྱོང་པ་ནི། རང་ལུས་ལྷ་ཡི་རྣམ་
པ་ལ། འོད་གཞན་གྱིས་ནི་བྱིན་རླབས་ལ། སོ་སོ་གནས་ཀྱི་སྒྲིབ་པ་དག །བཀྲག་དང་
གཟི་མདངས་སྔོན་བས་སྐྱེས། ཤིན་ཏུ་གསལ་བའི་རྣམ་པར་འགྱུར། འདི་ནི་ཚེ་དང་
བསོད་ནམས་བསྐྱེད། ཡང་ན་རང་གི་གནས་རྣམས་སུ། སོ་སོའི་སྐུ་ནི་གསལ་བྱས་ཏེ།
ཡེ་ཤེས་འོད་ཟེར་དེ་ལ་ཞུགས། དེ་ཡི་འོད་ཀྱི་འཕྲོ་འདུ་ཡིས། སོ་སོ་གནས་ཀྱི་སྡིག་པ་
རྣམས། ཕུང་ཞི་བསྲེགས་དང་བཀྲུ་བར་བྱེད། ཡང་ན་སོ་སོ་འོད་ཀྱིས་བསྲེགས། དེ་
ནི་སྤྱི་ཡི་སྦྱང་པའི་ཕྲེང་བ་ཡིན། རྒྱ་རྒྱ། རྒྱ་རྒྱ། རྒྱ་རྒྱ།
བྱེ་བྲག་སྦྱང་པའི་ཕྲེང་བ་ནི། རང་གི་དཔོན་གསས་བླ་མ་དང་། དམ་ཚིག་ཉམས་
པར་གྱུར་པ་ཡིས། དེ་ཡིས་བསྐང་བའི་ཆོ་ག་ནི། དུས་གསུམ་དཔོན་གསས་བླ་མ་ཀུན།
བྱིན་རླབས་བདེར་གཤེགས་སྐུ་རུ་བཞེངས། མཆོད་བཤགས་ལ་སོགས་གོང་མ་བཞིན།
བླ་མའི་སྤྱན་སྔར་སྡོམ་པ་བླངས། གནས་གསུམ་དག་ལས་འོད་འཕྲོས་པས། བདག་
ལ་སྡིག་པ་བྱུང་ཞིང་བསྲེགས། དེ་བཞིན་བཀྲུས་ཤིང་དག་པར་བསམ། འདི་ནི་ལྐོག་
ཏུ་བསྐང་བའོ། །གང་ཞིག་བླ་མ་ཉམས་གྱུར་པས། དངོས་གྲུབ་ཉམས་པར་གྱུར་པ་དེ།
སྐོང་བའི་ཆོ་ག་འདི་ཡིས་ནི། ཡོངས་སུ་སྦྱོང་བར་བྱེད་པ་ཡིན། གཡུང་དྲུང་སྤུན་གྱི་
379

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དམ་ཚིག་ནི། དེ་ཉིད་མདུན་དུ་སྤྱན་དྲངས་ལ། བླ་མ་ཡིས་ནི་དབུ་རྒྱན་ནས། མཉེས་
པའི་ཐབས་ནི་གོང་བཞིན་བྱ། སྡིག་པ་བསྲེག་དང་བཀྲུ་བ་དང་། གོ་རིམ་གོང་མ་
བཞིན་དུ་བྱ། གཤེན་མཆེད་ལྕམ་དྲལ་ཐ་ཚན་ལ། དེ་བཞིན་དུ་ནི་ཤེས་པར་བྱ། བུད་
མེད་སྨོད་པར་བྱེད་པ་ལ། དེ་ཉིད་མདུན་དུ་སྤྱན་དྲངས་ལ། སྐོང་བའི་ཆོ་ག་བྱས་ནས་
ནི། དཔོན་གསས་ཡུམ་དུ་བྱིན་རླབས་ཏེ། དབང་བསྐུར་མཆོད་པ་བསྟོད་པ་དང་།
སྡོམ་པ་བཟུང་བ་བྱས་ནས་ནི། སྦྱོང་བ་གོང་བཞིན་ཤེས་པར་བྱ། མ་རིག་ཉམས་པའི་
སྡིག་པ་ཡང་། དཔོན་གསས་མདུན་དུ་བཤགས་པས་འགྲུབ། དམ་ཚིག་ཉམས་པ་
གང་བྱུང་ཡང་། སོ་སོ་ཡི་ནི་དུས་རྟག་ཏུ། དེ་ཉིད་བདག་ཅག་སྒྱུ་མ་དང་། གཉིས་སུ་
མེད་པར་འགྱོད་པ་བསྐྱེད། དེས་ནི་སྐོང་པར་བྱེད་པ་ཡིན། སྐོང་བའི་ཆོ་ག་གང་བྱེད་
ཀྱང་། སྔོན་དང་བསྙེན་པའི་ཆོ་ག་བྱ། ས་དང་ས་བོན་ཆོ་ག་རྣམས། མཁས་པ་བསྟེན་
ནམ་ཡང་ན་བདག་གིས་བྱ། རྒྱུད་སྦྱང་པའི་ཕྲེང་བ་ནི། ཨ་དམ། རྒྱ་རྒྱ། རྒྱ་རྒྱ། རྒྱ་རྒྱ།
མཆོད་རྟེན་ཚ་ཚ་ཕྲེང་བ་ནི། ཏིང་འཛིན་གྲོགས་ཏེ་འབྲས་བུ་ཅན། འདི་ལ་དད་
མཆོག་སྐྱེས་པ་ལ། ཡིད་དང་མཐུན་པའི་གསས་ཁང་དུ། དང་པོ་ས་གཞི་བརྟག་
བྱས་ཏེ། བྱིན་རླབས་གསེར་གྱི་ས་གཞིར་བསམ། ཡང་ན་ཕྲིན་ལས་རྣམ་བཞི་དག་ཏུ་
བསམ། ས་ལེན་འགྲོ་བའི་དོན་བྱེད་བསམ། སྙིང་རྗེ་བསྐྱེད་ལ་ས་བརྐོའོ། །རིན་ཆེན་
སྣ་ལྔ་ཐོན་པར་བསམ། དེ་ནས་བདག་གི་མདུན་དག་ཏུ། འོད་ཟེར་ལྔ་པོ་ས་ལ་ཕོག
།འོད་ཞུ་པད་མའི་གདན་སྟེངས་སུ། ཡིག་འབྲུ་གསུམ་གྱི་ངོ་བོར་གྱུར། དེ་ལས་འོད་
འཕྲོས་བདེར་གཤེགས་བསྐུལ། དེ་འོད་བདག་ལ་འདུས་གྱུར་པས། ལུས་ངག་ཡིད་
གསུམ་སྒྲིབ་པ་བསྡུས། གདན་དང་འཇིམ་པ་དག་ལ་སྤུངས། ཡི་གེ་གསུམ་གྱིས་སྡིག་
པ་བསྲེག །འོད་འཕྲོས་འོད་ཀྱི་གོང་བུར་བསམ། རྐོས་ཕོར་མི་དམིགས་ཡུམ་དུ་བསམ།
རང་གི་ལག་པ་ཡབ་ཏུ་བསམ། འཇིམ་པ་བྱང་སེམས་བ་གར་གཞུག །བརྡབས་པས་
380

སེམས་སྡེ། གཡུང་དྲུང་སྤྱོད་པའི་ཕྲེང་བ།
གཉིས་མེད་སྦྱོར་བ་བྱས། ཕྱུང་བས་ལྷ་ཡང་བོན་སྐུར་གྱུར། སྟེགས་བུ་གདན་བཅས་
སྟེངས་སུ་བཞུགས། གཤེན་རབ་སྤྱན་དྲངས་གཉིས་མེད་བསྟིམ། བྱིན་རླབས་དབང་
བསྐུར་མཆོད་བསྟོད་བྱ། ལྷ་མོས་གླུ་ལེན་མཆོད་ཅིང་བསྐོར། རྟག་ཏུ་བསྐོར་ཞིང་ལྷ་
ཕྱག་འཚལ། གང་ཞིག་གཤེན་རབ་སྐུ་གདུང་དག་ལ་བརྩོན། གཤེན་རབ་དེ་ཡིས་རྐྱེན་
དང་བར་ཆོད་བཟློག །རྐྱེན་རྣམས་བཟློག་ཅིང་དངོས་གྲུབ་ཐོབ། ཚ་ཚའི་ཕྲེང་བ་ཨ་
དམ། རྒྱ་རྒྱ། རྒྱ་རྒྱ། རྒྱ་རྒྱ་རྒྱ།
ཕྱི་ཡི་མཆོད་པའི་ཕྲེང་བ་འདི། བླ་མེད་དངོས་གྲུབ་ཐོབ་བྱའི་ཕྱིར། ཡིད་དང་
མཐུན་པའི་གསས་ཁང་དུ། མཛེས་པའི་སྟེགས་བུ་ཆག་ཆག་གདབ། ཡོན་ཆབ་མར་
མེ་སྤོས་དང་ནི། གསས་གསང་ལ་སོགས་མཆོད་པ་བརྒྱད། བྱེ་བྲག་སྟེགས་བུའི་སྟེང་
དུ་བཀྲམ། རིག་པ་ལྷར་བསྒོམ་ཏིང་འཛིན་གསལ། དང་པོར་བྱིན་གྱིས་བརླབ་པ་ནི།
བདག་ལས་འོད་འཕྲོས་རྫས་ལ་ཕོག །རཾ་གྱིས་བསྲེགས་ནས་ཡཾ་གྱིས་གཏོར། མཾ་གྱིས་
བཀྲུས་ཏེ་ཨ་རུ་གསལ། ཨ་ལས་འོད་འཕྲོས་སྟོང་གསུམ་གྱི། ཡོན་ཆབ་ཐ་ཚན་མ་ལུས་
བསྡུས། ཨ་ལ་ཕོག་སྟེ་འོད་དུ་ཞུ། དེ་ཡི་ངང་ལས་ཡེ་ཤེས་ཀྱི། ཡོན་ཆབ་ཐོགས་པའི་
ལྷ་མོ་ནི། ཁ་དོག་ལྔ་དང་ལྡན་པ་ཡིས། དཔག་མེད་ནམ་མཁའ་གང་བར་སྤྲུལ། དེ་
ཡིས་གཙོ་འཁོར་བཅས་ལ་མཆོད། དེ་ཡི་དཀྱིལ་འཁོར་ལྷ་རྣམས་མཉེས། དེ་ནས་ལྷ་
མོ་བདག་ལ་འདུས། བདག་ཉིད་བཀྲག་དང་གཟི་མདངས་བསྐྱེད། དེ་བཞིན་མར་
མེ་སྤོས་མེ་དང་། གསས་གསང་ལས་སོགས་རེ་རེ་ལ། གོང་མ་བཞིན་དུ་ཤེས་པར་
བྱ། རྫས་རྣམས་སོ་སོར་ཐོགས་ནས་སུ། ཁ་དོག་ལྔ་ལྡན་དཔག་མེད་ཀྱིས། དབུལ་
བའི་གནས་ནི་སོ་སོ་རུ། ཕུལ་ནས་ལྷ་མོ་བདག་ལ་འདུས། དེ་ཡང་ཐ་ཚན་བོན་སྐུ་
ལ། སྤྱན་དྲངས་བཞུགས་གསོལ་བྱ་རུ་མེད། མཆོད་པ་ལ་སོགས་དབུལ་གནས་མེད།
དེ་ལྟར་མ་རྟོགས་གང་ཟག་ལ། འཇུག་པའི་ལམ་དུ་བསྟན་པ་དང་། ལྟ་བསྒོམ་ལུས་
381

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱི་བག་ཆགས་དག །སྔགས་བཟླས་ངག་གི་བག་ཆགས་དག །ཏིང་ངེ་འཛིན་བྱེ་བྲག་
ཡིད་དག་སྟེ། བོན་ཉིད་བདེ་ཆེན་སྣོད་དུ་རུང་། གོང་བཞིན་རྫས་རྣམས་མ་འཛོམ་
ན། ཏིང་ངེ་འཛིན་གྱི་མཆོད་པ་ནི། བདག་ཉིད་ཐུགས་ལས་འོད་ཟེར་འཕྲོས། བོན་
གྱི་དབྱིངས་ནས་ལྷ་མོ་ནི། ཁ་དོག་ལྔ་ལྡན་དཔག་མེད་བྱུང་། ནམ་མཁའ་གང་སྟེ་
གླུ་ལེན་ཞིང་། མཆོད་པའི་བྱེ་བྲག་ཐོགས་ནས་སུ། ལྷ་མོ་སེར་མོས་ཡོན་ཆབ་ཐོགས།
ཕྱག་དང་ཞབས་ནི་བསིལ་བར་བྱ། དམར་མོས་མར་མེ་སྤྱན་ལ་འབུལ། དཀར་པོས་
སྤོས་མེ་ཤངས་ལ་འབུལ། མཐིང་ཁས་མེ་ཏོག་དབུ་ལ་འབུལ། ལྗང་ཁུས་དྲི་ཆབ་སྐུ་ལ་
འབུལ། དཀར་མོས་གསས་གསང་ལྗགས་ལ་འབུལ། མཐིང་ཁས་རྔ་གཤང་སྙན་ལ་
འབུལ། ལྗང་ཁུས་འབྲང་རྒྱས་ཞལ་དུ་འབུལ། དེ་ནི་ཕྱི་ཡི་མཆོད་པའོ། ། ཕྱི་ཡི་མཆོད་
པའི་ཕྲེང་བ་ཨི་ཐི། རྒྱ་རྒྱ། རྒྱ་རྒྱ། རྒྱ་རྒྱ། རྒྱ་རྒྱ།
ནང་གི་མཆོད་པའི་ཕྲེང་བ་ནི། ཏིང་ངེ་འཛིན་གྱིས་རབ་སྤྲུལ་ཏེ། དཀར་མོ་
གཟུགས་ནི་སྤྱན་ལ་ཐིམ། མཐིང་ཁ་རེག་བྱ་ལུས་ལ་ཐིམ། ལྗང་ཁུ་དྲི་ནི་ཤངས་ལ་ཐིམ།
དམར་མོ་སྒྲ་ནི་སྙན་ལ་ཐིམ། སེར་མོ་རོ་ནི་ལྗགས་ལ་ཐིམ། དེ་ནི་འདོད་པའི་ཡོན་ཏན་
ལྔའོ། །ནང་གི་མཆོད་པའི་ཕྲེང་བ་ཨ་དམ། རྒྱ་རྒྱ། རྒྱ་རྒྱ། རྒྱ་རྒྱ། གསང་བའི་མཆོད་
པའི་ཕྲེང་བ་ནི། གོང་བཞིན་ཏིང་འཛིན་གསལ་བྱས་ལ། ལྷ་མོ་མཐིང་ཁས་ཤ་ཆེན་ཐོག
ལྷ་མོ་དཀར་མོས་བྱང་སེམས་ཐོགས། ལྷ་མོ་ལྗང་མོས་དྲི་ཆུ་ཐོགས། ལྷ་མོ་དམར་མོས་
རག་ཏ་ཐོགས། ལྷ་མོ་སེར་མོས་དྲི་ཆེན་ཐོགས། སྣོད་ཆེན་མཚན་ལྡན་བཀང་ནས་སུ།
བདེར་གཤེགས་ཐུགས་ཀར་ཐིམ་པར་བསམ། དེ་ནི་གསང་བའི་མཆོད་པའོ། །གསང་
བའི་མཆོད་པའི་ཕྲེང་བ་ཨ་དམ། རྒྱ་རྒྱ། རྒྱ་རྒྱ། རྒྱ་རྒྱ། བླ་མེད་མཆོད་པའི་ཕྲེང་བ་
ནི། ལྷ་མོ་དཀར་མོ་མཐིང་ཁ་དང༌། དེ་བཞིན་ལྗང་ཁུ་དམར་མོ་དང༌། སེར་མོ་ལ་
སོགས་ཤིན་ཏུ་མཛེས། ལག་ན་མཚན་ལྡན་ཐོགས་ནས་སུ། བཅུད་ནི་བྱང་ཆུབ་སེམས་
382

སེམས་སྡེ། གཡུང་དྲུང་སྤྱོད་པའི་ཕྲེང་བ། །
ཀྱིས་བལྟམས། ལྷ་མོ་ཁ་དོག་སོ་སོ་ལ། ལག་ན་བྱང་ཆུབ་སེམས་སུ་གཅིག །བདེར་
གཤེགས་མཉེས་པར་བྱས་ནས་སུ། བདེར་གཤེགས་བདེ་བ་བསྐྱེད་པར་བྱེད། དེ་ནི་བླ་
མེད་མཆོད་པའོ། །བླ་ན་མེད་པའི་མཆོད་པ་ཨ་དམ་རྒྱ། རྒྱ་རྒྱ།
གར་གྱི་མཆོད་པའི་ཕྲེང་བ་ནི། གོང་བཞིན་ཏིང་འཛིན་གསལ་བྱས་ནས། བོན་གྱི་
དབྱིངས་ནས་ལྷ་མོ་སྤྲུལ། ནམ་མཁའི་ཁམས་དང་ས་གཞིའི་གཏོས། གར་གྱི་ལྷ་མོས་
གང་ནས་ནི། ཀུན་ཀྱང་ཐལ་བའི་མཚན་མ་མཚོན། འགྱིང་བའི་ཚུལ་གྱིས་གར་སྟབས་
ནི། ལག་པ་གཡས་དང་གཡོན་དང་བསྒྱུར། རྐང་པ་ལྡིང་ཞིང་འོད་ཀྱི་ཚུལ། གཙོ་བོ་
ནས་བཟུང་རིམ་པ་བཞིན། སྤྱན་སྔར་རོལ་མོ་ཅི་མཛེས་གང་། མཉེས་པའི་མཆོག་ཏུ་
གྱུར་ནས་ནི། ཐུགས་ཀར་ཐིམ་འགྱུར་རང་བཞིན་མེད། དེ་ནི་གར་གྱི་ཕྲེང་བའོ། །གར་
གྱི་མཆོད་པའི་ཕྲེང་བ་ཨ་དམ་རྒྱ་རྒྱ། རྒྱ་རྒྱ།
བཟླས་པ་མཆོད་པའི་ཕྲེང་བ་ནི། ཡིད་དང་མཐུན་པའི་གསས་ཁང་དུ། མཚམས་
བཅད་ནས་བཟུང་གོ་རིམ་བཞིན། སྤྲོ་བསྡུ་ལ་སོགས་དཀྱིལ་འཁོར་ནི། མཆོད་བསྟོད་
ལ་སོགས་རྫོགས་འགྱུར་ན། སྤྲོ་བསྡུ་སྔགས་ཀྱི་བཟླས་པ་བྱ། ལོངས་སྤྱོད་གཡེངས་བའི་
དགྲ་ཚོགས་རྣམས། བཟླས་པའི་དུས་སུ་རབ་ཏུ་སྤང་། སྒྲ་ཆེན་དང་ནི་སྒྲ་ཆུང་དང་།
རྐྱེན་པ་དང་ནི་འབུལ་བ་དང་། གོ་རིམ་འཁྲུགས་དང་མི་གསལ་བ། སྔགས་ཀྱི་དུས་
སུ་སྤང་བར་བྱ། བཟླས་པའི་ཕྲེང་བའི་ཏིང་འཛིན་ནི། དང་པོ་གསལ་བའི་དོན་ལ་
དམིགས། བདག་དང་གཞན་མའི་རྣམ་པ་ནི། རགས་པ་དང་ནི་འཕྲ་བ་ཡིན། ཤིན་
ཏུ་འཕྲ་བའི་རྣམ་པ་ལ། ཤིན་ཏུ་གསལ་བར་གྱུར་པ་དང་། ཏིང་འཛིན་སྔགས་ཀྱི་འོད་
ཟེར་ནི། འགལ་མེ་དང་ནི་ཕྲེང་བ་དང་། ཉི་མ་དང་ནི་བ་ཐག་བཞིན། དེ་ལྟར་ཤེས་
ན་སྡིག་པ་སྦྱངས། ལུས་ངག་ཡིད་གསུམ་སྡིག་པ་ནི། མི་སྡུག་གཟུགས་དང་ཡི་གེའི་
གཟུགས། འོད་ཀྱི་གཟུགས་སུ་ཕྱུང་ཞིང་བསྲེག ཡེ་ཤེས་ཆུ་ཡིས་བཀྲུས་པ་དང་། ཡང་
383

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནས་ཡང་དུ་སྦྱང་པ་ཡིན། སྤྱི་ཡི་བཟླས་པའི་ཕྲེང་བ་ཡིན། བཟླས་པས་ཕྲེང་བ་ཨ་
དམ། རྒྱ་རྒྱ། རྒྱ་རྒྱ། རྒྱ་རྒྱ།
ཟབ་མོ་བཟླས་པའི་ཕྲེང་བ་ནི། བདག་ཉིད་ཡིད་དམ་ལྷ་རུ་གསལ། ཡང་ན་གཙོ་
བོ་དག་ཏུ་དམིགས། གང་དང་འཕྲོད་པའི་ཏིང་འཛིན་བྱ། དེ་ཡིས་ཤེ་ཐུན་མང་ཝེར་
དབུས། འོད་ཀྱི་ཐིག་ལེའི་གདན་སྟེངས་ན། ཡེ་ཤེས་སེམས་དཔའ་ཚོན་གང་ཚད། དེ་
ཡི་ཤེ་ཐུན་དཀྱིལ་དག་ཏུ། འོད་ཀྱི་གཡུང་དྲུང་ནས་འབྲུ་ཙམ། གཡུང་དྲུང་དབུས་སུ་
ཧཱུྃ་གིས་མཚོན། ཤིན་ཏུ་འཕྲ་བའི་ཡིག་འབྲུས་བསྐོར། དེ་ཉིད་གསལ་ནས་བཟླས་པ་
བྱ། སྤྲོ་བསྡུ་མགྲིན་པའི་ནང་དུ་བྱ། གསལ་ལ་དམིགས་པའི་ཏིང་ངེ་འཛིན། བཙོན་
དོང་ལྟ་བུའི་བཟླས་པ་ཡིན། དངོས་གྲུབ་མཚན་མ་ཤིན་ཏུ་ཉེ། ཡང་ནས་ཡང་དུ་ཤེས་
པར་བྱ། ཟབ་མོ་བཟླས་པའི་ཕྲེང་བ་ཨ་དམ། རྒྱ་རྒྱ། ཕྲིན་ལས་རྣམ་བཞི་ཕྲེང་བ་ནི།
ཞི་བ་བཟླས་པའི་ཕྲེང་བ་ནི། སྔགས་བཟླས་སྟོབས་ལས་འོད་ཟེར་ནི། ཁ་དོག་དཀར་
པོ་ཉིད་དུ་འཕྲོ། བདེར་གཤེགས་མཆོད་ཅིང་རྒྱུད་ལ་བསྐུལ། སྒྲིབ་པ་སྦྱངས་ནས་བདེ་
ལ་བཀོད། སླར་འདུས་བདག་གི་སྒྲིབ་པ་སྦྱངས། སྡིག་སྒྲིབ་ཐ་ཚན་ཞི་བར་འགྱུར། ཞི་
བ་བཟླས་པའི་ཕྲེང་བ་ཨ་དམ། རྒྱ་རྒྱ།
རྒྱས་པ་བཟླས་པའི་ཕྲེང་བ་ནི། འོད་ཟེར་ཁ་དོག་སེར་པོ་འཕྲོས། བདེར་གཤེགས་
འོད་བསྐུལ་གཟི་མདངས་བསྡུས། རང་འབྱུང་བཅུད་རྣམས་རྒྱས་པར་བྱེད། བུ་དང་
རིགས་རྒྱུད་རྒྱས་པར་འདོད། དཀར་དམར་ཁུ་བ་བསྐྱེད་པས་འགྲུབ། རྫས་དང་
བཅུད་རྣམས་རྒྱས་འདོད་པས། རིན་ཆེན་བཅུད་ལ་བརྟེན་པས་འགྲུབ། བཟླས་པ་
རྒྱས་པའི་ཕྲེང་བ་ཨ་དམ། རྒྱ་རྒྱ། དབང་གི་བཟླས་པའི་ཕྲེང་བ་ནི། འོད་ཟེར་ཁ་དོག་
དམར་པོ་འཕྲོས། འཁོར་ལོ་ལྕགས་ཀྱུས་བསྐུལ་བ་ཡང་། ཡང་ན་བདག་གིས་བསྐུལ་
གྱུར་ཏེ། དངོས་པོར་སྦྱོར་བ་བྱས་པས་འགྲུབ། དེ་ཉིད་སྔགས་བཟླས་ནུས་པ་ཡིས།
384

སེམས་སྡེ། གཡུང་དྲུང་སྤྱོད་པའི་ཕྲེང་བ།
ཐ་ཚན་བདག་ཉིད་དབང་དུ་འགྲུབ། ཅི་ལྟར་འདོད་པ་ཡིད་བཞིན་བསམ། དབང་
གི་བཟླས་པའི་ཕྲེང་བ་ཨ་དམ། རྒྱ་རྒྱ། དྲག་པོ་བཟླས་པའི་ཕྲེང་བ་ནི། འོད་ཟེར་ཁ་
དོག་ནག་པོ་འཕྲོས། བདེར་གཤེགས་འོད་ཟེར་བསྐུལ་གྱུར་ཏེ། དྲག་པོ་མཚོན་ཆ་སྣ་
ཚོགས་ཀྱི། ཆར་རམ་ཐོག་ཏུ་བབས་པ་ཡིས། གཤེན་རབ་བཀའ་དང་བདག་ཉིད་
ལ། གནོད་བྱེད་དམ་ཉམས་གང་ཡོད་པ། སྤྱི་བོའི་གཙུག་ཏུ་བསད་པ་དང༌། ཕུང་པོ་
བཤིག་དང་ས་བོན་གཤོག །འདི་ཡིས་གྲུབ་ཀྱི་གཞན་དུ་མིན། དེ་མ་ཡིན་པས་སྦྱོར་བ་
རྣམས། མཁས་པའི་ཞལ་ལས་ཤེས་པར་གྱིས། ཕྲེང་བ་འདི་དོན་མི་ཤེས་པར། གཟུ་
ལུམ་མཁན་དང་རས་ཆོད་མཁན། བསྐལ་པར་བསྒྲུབས་དང་འབྲས་བུ་མེད། དྲག་པོ་
བཟླས་པའི་ཕྲེང་བ་ཨ་དམ། རྒྱ་རྒྱ། རྒྱ་རྒྱ།
བདག་འདྲ་མི་ངན་ལི་ཤུ་སྟག་རིངས་ཀྱི། མན་ངག་རྒྱས་འབྲིང་ཤིན་ཏུ་བསྡུས་པ་
རྣམས། གང་ཟག་རིགས་དང་བསྟུན་ནས་བྱས་པ་ཡིན། གཙོ་ཆེར་གསང་སྔགས་འདི་
ལ་སྤྱོད་པ་ལ། གཡུང་དྲུང་སྤྱོད་པའི་ཕྲེང་བའི་ཐབས་མཆོག་འདི། བྲེང་ཆགས་མུ་
ཏིག་སྟར་ལ་བརྒྱུས་པ་བཞིན། ཏིང་འཛིན་གོ་རིམ་ཉམས་སུ་བླངས་པའི་ཐབས། འདི་
དོན་ཉམས་སུ་ལོངས་ལ་སྤྱོད་ལམ་གྱིས། ཐུན་མོང་དག་དང་ཐུན་མོང་མ་ཡིན་པས།
དངོས་གྲུབ་དམ་པ་འདི་ཡི་ཐོབ་པར་ངེས། ཅེས་ཐ་རམ་རྒྱས་བཏབ་ནས། རྒྱལ་བློན་
གྱི་ཕྱག་ཏུ་གཏད་དོ། །གཏད་རྒྱ། སྦས་རྒྱ། གསང་རྒྱ། དགེའོ། །
385

རྒྱུད་དྲུག་ལས་གཡུང་དྲུང་གསང་བ་དབང་གི་
རྒྱུད་བར་མི་ཡུལ་དུ་བསྒྲགས་པའི་
སྐོར་བཞུགས། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
387

སྤྱིའི་དེབ་གྲངས། 137 སྤྱིའི་པོད་གྲངས། 179
<< མི་ཡུལ་དུ་བསྒྲགས་པའི་སྐོར >
2 བཀའ། །
སེམས་སྡེ།
4 གཏེར་མ།
གཏེར་སྟོན་ སྤྲུལ་སྐུ་བཞོད་སྟོན།
6 <<བ་ག་མངོན་རྫོགས་ཀྱི་རྒྱུད>>
7 གཏེར་སྟོན་བཞོད་སྟོན་དངོས་གྲུབ་གྲགས་པ།
8 གཏེར་གནས་ལྷོ་བྲག་ཁོམ་མཐིང་།

རྒྱུད་དྲུག་ལས་གཡུང་དྲུང་གསང་བ་དབང་གི་
རྒྱུད་བར་མི་ཡུལ་དུ་བསྒྲགས་པའི་
སྐོར་བཞུགས། ། །
༄༅། །ཉཀྱིལབྲལཱ2དས་སྔ༡ལ སྟོན་པ་ཀུན་ཏུ་བཟང་པོ་གཤེན་ལྷ་འོད་
དཀར་ལ་ཕྱག་འཚལ་ལོ། འདི་སྐད་བསྒྱུར་ནས་གོ་བའི་དུས་ཅིག་ན། གཡུང་
དྲུང་གསང་བའི་དབང་རྒྱུད་འདི། ཆགས་པའི་དབང་གི་དཀྱིལ་འཁོར་རིན་པོ་ཆེ།
རྒྱས་པའི་གནས་ན་བཞུགས་ནས། ཉིད་ཀྱི་ཆེ་བའི་ཡོན་ཏན་ལས། འོད་དང་ཟེར་
གྱི་སྒྲ་འདི་དག་བྱུང་ངོ༌། ། སྤ་ར་ན་ཕཊ། ཅེས་བརྗོད་པས། ཕྱོགས་བཅུའི་འཇིག་རྟེན་
གྱི་ཁམས་མཐའ་ཐུག་པ་མུ་མེད་པའི་དབྱིངས་ནས། བོན་ཉིད་སྐྱེ་བ་མེད་པའི་དབྱིངས་
ནས། ཕྱོགས་བཅུར་བདལ་པ་དེ་མ་སྐྱེས་པ་དང་མ་འགག་པ་དང་། རང་བཞིན་མེད་
པ་དང་འདུས་མ་བྱས་པར་བྱིན་གྱིས་བརླབས་ཏེ། སངས་རྒྱས་ཀྱི་སྐུ་དངོས་པོ་མི་
སྣང་བས་བྱིན་རླབས་མང་པོས་དོན་གྱི་བྱ་བ་རེ་བྱས་ཏེ། དབྱིངས་ནས་བཞེངས་ནས་
སངས་རྒྱས་རྣམས་ནི། འགྲོ་བའི་དོན་དུ་བོན་གྱི་འཁོར་ལོ་བསྐོར་བར་བསྐུལ། བསྐལ་
པ་ཐོག་མ་མེད་པའི་གང་ཟག་དང་། གཡུང་དྲུང་སེམས་དཔའ་ཐམས་ཅད་ནི་བོན་གྱི་
རྒྱལ་ཐེབས་སུ་དབང་བསྐུར། བདེ་བ་ཆེན་པོའི་ལོངས་སྤྱོད་མངོན་པར་མཛད་ནས།
ཡོངས་སུ་ཁྱབ་པ་ཆེན་པོའི་ཡེ་ཤེས་བསྐྱེད་དེ། དེ་ནས་སྟོན་པ་ཀུན་ཏུ་བཟང་པོས།
389

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྣང་ཞིང་སྲིད་པའི་བོན་ཐམས་ཅད། ཡུམ་ཀུན་ཏུ་བཟང་མོས། མཁའ་དབྱིངས་རྣམ་
པར་དག་པའི་རྟགས། དཔག་ཅིང་གཞལ་བ་ལས་འདས་པས་གཞལ་ཡས་ཁང་། རྩེ་
མོ་དབྱིངས་དཔག་གིས་མི་དཔོགས་པ། གཞལ་ལས་འདས་པའི་མཐོ་བ་ཅན། རྒྱ་ཁྱོན་
ཕྱོགས་བཅུར་བདལ་བ་ཡོངས་ལ་ཁྱབ་པ། ཕྱི་ནང་དུ་མ་གྲུབ་པས་རིག་པ་ཕྱི་ནང་
མེད་པ། ཕྱོགས་རིས་སུ་རྒྱུན་མ་ཆད་པར་བདལ་པ་ཆེན་པོ། བྱིན་རླབས་ལྷ་ཡི་རྒྱན་
དང་གཞལ་ཡས་སྤྲུལ་པའི་རྒྱན་དང་། རྟོགས་པ་ཡེ་ཤེས་ཀྱི་རྒྱན་གྱིས་ཡོངས་སུ་བརྒྱན་
ཅིང་བརྒྱན་པར་གྱུར་ཏོ། །དེའི་ཆེ་བའི་ཡོན་ཏན་གྲངས་བགྲང་དུ་མེད་པ་གཅིག་གྱུར་
ཏེ། དེ་ཉིད་མ་སྐྱེས་པའི་རང་བཞིན་ཅན་ཡིན་པས། ཚིག་ཏུ་མ་བརྗོད་པར་གྲགས།
དགོངས་པ་མ་བསྐྱོད་པར་གསལ་བར་རང་རྒྱུད་དུ་གནས་སོ། །དེ་ནས་ཉིད་ཀྱི་ཆེ་
བའི་ངང་ལས་མ་སྐྱེས་པའི་ཡུམ་ཀུན་ཏུ་བཟང་མོ་འབྱུང་སྟེ། གཉིས་སུ་མི་སྣང་བའི་
ཡབ་ཡུམ་གཉིས། ཟླ་གམ་སྤྲོས་པ་མེད་པ་དབང་གི་དཀྱིལ་འཁོར་ནས། མ་ཆགས་པ་
དགྱེས་པའི་གཟི་མདངས་ཀྱིས། གཟིགས་ལ་མི་མངའ་བར་གཤེགས་ཏེ་ཡབ་ཀྱིས་ཡུམ་
ལ་འདི་སྐད་བསྐུལ་ལོ། །
༈ ཨེ་མ་ཧོ། བདེར་གཤེགས་ཐམས་ཅད་ཀྱི་གཡུང་དྲུང་གསང་བ་བྱང་ཆུབ་སེམས།
སྐུ་གསུང་ཐུགས་དང་ཡོན་ཏན་ཕྲིན་ལས་བླ་ན་མེད། གཤེན་རབ་རྣམས་ཀྱི་རྟོགས་
བྱ་བ་ང་ཡི་བྱང་ཆུབ་སེམས་ལ་གནས། སངས་རྒྱས་བྱང་ཆུབ་སེམས་ཀྱི་ཆོ་འཕྲུལ་ཏེ།
སངས་རྒྱས་བྱང་ཆུབ་བླ་ན་མེད་པ་ཐམས་ཅད་གཤེན་རབ་ང་ཡིས་བྱས། རིམ་ནས་
རིམ་གྱིས་ཐར་པ་སྟེ། ཐམས་ཅད་འདི་ལ་ངེས་པར་བསྐུལ། ཡི་གེ་མེད་པའི་ཚིག་འདི་
ལ། སངས་རྒྱས་དངོས་བྲལ་བྱང་ཆུབ་སེམས། སངས་རྒྱས་ཉིད་ཀྱིས་བསྟན་མི་ནུས།
ཆོ་འཕྲུལ་འབྱུང་བའི་ཡུམ་ཉིད་ལ། བདེ་བར་རོལ་པའི་རྒྱས་བཏབ་ནས། སྣོད་བཅུད་
མ་ལ་དབང་བསྐུར་རོ། །དེ་ནས་ཡུམ་གྱིས་ཡབ་ལ་འདི་སྐད་བསྐུལ་ལོ། །ཨེ་མ་ངོ༌
390

སེམས་སྡེ། གཡུང་དྲུང་གསང་བ་དབང་གི་རྒྱུད།
མཚར་རབ་ཏུ་ཆེ། སངས་རྒྱས་མཛད་པ་ངོ་མཚར་ཆེ། སངས་རྒྱས་སྐུ་ཡི་སྐུ་སྤྲུལ་པ།
སངས་རྒྱས་འདྲེན་པ་ངོ་མཚར་ཆེ། མེད་ལས་བྱུང་བའི་ཆོ་འཕྲུལ་དང་། རོལ་པའི་
ཕྲིན་ལས་རྫོགས་མཛད་ནས། དབང་བསྐུར་བཀའ་རྟགས་བསྟན་པའི་ཕྱིར། དགྱེས་
མཛད་གསང་བའི་གདམས་པས་ཀྱང་། མ་ལུས་ཐམས་ཅད་རེ་བ་བསྐངས། བྱང་
ཆུབ་སེམས་ཀྱི་ཆར་ཆེན་ཕོབ་ཧོ། ཡབ་ཡུམ་གྱི་སྐུ་སྦྲེལ་བ་མེད་པར། ཞལ་ནས་ཞལ།
ཐུགས་ནས་ཐུགས། མཚན་མ་ནས་མཚན་མར་འབྲེལ་འབྲེལ། ཆགས་པའི་ཡིད་གཡོ་
བར་གྱུར་ཏེ། དགྱེས་པ་ཆེན་པོ་ལ་སྙོམས་པར་ཞུགས་ཏེ། ཕྱི་རོལ་ནང་གིས་བསྡུས་པ་
ཐམས་ཅད་མངོན་པར་སངས་རྒྱས། རང་བཞིན་མེད་པར་ལྷུན་གྱིས་རྫོགས། བྱ་རྩལ་
མེད་པར་མཐར་ཕྱིན་གྲོལ། སྐྱེད་བསྒོམ་མེད་པར་དཀྱིལ་འཁོར་རྫོགས། དེ་བཞིན་
ཅུང་ཟད་གནས་པའི་དགྱེས་པའི་རོ་ལྟར་རྒྱས་པར་གྱུར་ཏོ། ། དེ་ནས་གཉིས་སུ་མེད་
པའི་ཁྱད་པར་ལས། མ་སྐྱེས་པར་རང་བཞིན་རྫོགས་པའི་ཚུལ་གྱིས། གསས་ཆེན་
རིགས་ལྔ་དང༌། གཡུང་དྲུང་སེམས་དཔའ་ལ་སོགས་པའི་སྐུ་ཐོབ་པར་གྱུར་ཏོ། །ཆེ་
ཆུང་མེད་པའི་རིམ་པ་གྲངས་མེད་པའི་མིང་། བརྗོད་དུ་མེད་པའི་ཚིག་གི་སྒྲ། རྟག་པ་
མ་ཡིན་བོན་ཉིད། ཆད་པ་མ་ཡིན་པའི་སྐུ་མདོག །ཡོད་པ་མ་ཡིན་མི་དམིགས། མེད་
པ་མ་ཡིན་སྐུ་གསུང་ཐུགས། རང་བཞིན་གྱི་སྣང་ཞིང་དཔག་གིས་མི་དཔོག་པར་གྱུར་
ཏེ། དེ་ནས་དེ་ལྟར་བསྟན་པའི་བྱིན་རླབས་ཀྱིས། སེམས་དྲན་རིག་ཤེས་པ་ཐམས་ཅད་
། །དབང་པོ་ཡུལ་གྱི་ཤེས་
ཀུན་ཏུ་བཟང་པོ་རང་གནས་ཀྱི་དབང་ཐོབ་པར་གྱུར་ཏོ
ནི། 
པ་ཐམས་ཅད་ནི། ཀུན་ཏུ་བཟང་མོ་འདུས་མ་བྱས་ཀྱི་བོན་ཉིད་ཀྱི་དབྱིངས། ཁྱབ་
པ་ཆེན་པོས་སྤྱི་ལ་ཡོངས་སུ་གྲུབ་པའི་མན་ངག་ལས་བདལ་པས། བསྒོམ་མི་དགོས་
པར་རང་རྒྱུད་དུ་ཤར། སྐྱེ་མི་དགོས་པར་རང་ཆས་སུ་རྫོགས་ཏེ། དབྱིངས་རྣམ་པར་
དག་པའི་དབང་ཐོབ། དེ་ནི་རྫས་མེད་པའི་ཡོན་ཏན་གྱི་ཆགས་སྡང་ཐམས་ཅད་རྣམ་
39I

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པར་དག་པའི་དབང་དུ་ཐོབ། དུག་ལྔ་སྐུ་ལྔ་ལྷུན་གྱིས་གྲུབ་ཏེ་ཡེ་ཤེས་ལྔའི་ངོ་བོར་
དབང་ཐོབ། དུག་གསུམ་སྐུ་གསུང་ཐུགས་སུ་དབང་ཐོབ། མ་སྐྱེས་པ་མི་འགག་པའི་
ཀློང་དུ་ཉལ། མ་སྐྱེས་པ་ཇི་བཞིན་པའི་དབྱིངས་ན་ཉལ་ཏེ། དབང་བསྐུར་མི་དགོས་
པར་རང་དབང་ཤར་བས། ཕྱི་རོལ་ནང་གིས་བསྡུས་པ་ལ་སེམས་ཀྱི་དབང་མ་ཐོབ་པ་
གང་ཡང་མེད་དེ། སྤྱི་འབྱམས་ཀྱི་དབང་ལ་ཕྱོགས་མེད་དེ། ཡེ་འབྱམས་ཀྱི་དབང་ལ་
རིས་མེད། དེ་ལྟ་བུའི་ཚིག་ལ་སུས་ཐོས་ཤིང་བློ་ལ་སྣང་བ། སངས་རྒྱས་ཀྱི་རྗེས་སྐྱེས་
ཡིན་པས། དབང་བསྐུར་མི་དགོས་པའི་ཚུལ། དབང་ཐམས་ཅད་དེ་ལ་རྫོགས་ཏེ།
ཐབས་ཀྱི་རྒྱལ་པོ་དབང་གི་མྱེས་པོ”་ཞེས་བྱ་སྟེ། གང་ལྟར་བྱས་ཀྱང་དབང་གི་དཀྱིལ་
འཁོར་ལས་མ་གཏོགས་པ་གང་ཡང་མེད་དོ། །མིག་གིས་མཐོང་ན་མཐོང་དུ་ཟད་དེ་
མཛེས་སྣང་འཛིན་ཆགས་དང་བྲལ་བའི་དཀྱིལ་འཁོར་གྱི་དབང་ཐོབ། མ་མཐོང་ན་
མ་མཐོང་དུ་ཟད་དེ་དབྱིངས་སྐྱེ་བ་མེད་པའི་དབང་ཐོབ། རྣ་བས་སྒྲ་ཐོས་ན་ཐོས་སུ་
ཟད་དེ། དབྱངས་སྙན་དགྱེས་པའི་ཕྲིན་ལས་གླུའི་དབང་ཐོབ། མ་ཐོས་ན་མ་ཐོས་སུ་
ཟད་དེ། སྒྲ་སྙན་སྒྲོགས་དང་བྲལ་བའི་གསང་བའི་ཡེ་ཤེས་ཀྱི་དབང་ཐོབ། སྣས་དྲི་
ཚོར་ན་ཚོར་དུ་ཟད་དེ་དབང་པོ་ཚོར་བྱེད་གཉིས་སུ་མེད་པའི་དཀྱིལ་འཁོར་གྱི་དབང་
ཐོབ། མ་ཚོར་ན་མ་ཚར་དུ་ཟད་དེ། བྱུང་ཚོར་གྱི་སྒོ་བཀག་པས། འཁོར་བའི་མཐའ་
སྟོང་གི་དབང་ཐོབ། ལྕེས་རོ་མྱོང་ན་མྱོང་དུ་ཟད་དེ། བོན་ཉིད་ཀྱི་རོ་མྱོང་པ་ཡིན་ཏེ།
འདུ་འབྲལ་མེད་པ་དཀྱིལ་འཁོར་གྱི་དབང་ཐོབ། མ་མྱོང་ན་མ་མྱོང་དུ་ཟད་དེ། བོན་
ཉིད་ལ་རྫས་སུ་མི་སྤྱོད། སེམས་ཉིད་ལ་གཟུགས་སུ་མི་བསྟན། ཐིག་ལེ་དྲྭ་ཟུར་མེད་
པའི་དཀྱིལ་འཁོར་གྱི་དབང་ཐོབ། ལུས་ཀྱིས་རེག་ན་རེག་ཏུ་ཟད་དེ། ཐབས་ཤེས་རབ་
གཉིས་མེད་པས། གསང་བ་དང་པད་མ་རེག་པ། ཡབ་ཡུམ་འདུ་འབྲལ་མེད་པའི་
དཀྱིལ་འཁོར་གྱི་དབང་ཐོབ། མ་རེག་ན་མ་རེག་ཏུ་ཟད་དེ་དངོས་པོ་མེད་པ་བོན་
392

སེམས་སྡེ། གཡུང་དྲུང་གསང་བ་དབང་གི་རྒྱུད།
ཉིད་འཛིན་ཆགས་མེད་པ་ཡེ་ཤེས་མ་བཅོས་གཞི་བཞག་གི་དབང་ཐོབ། ཡིད་ཀྱི་བོན་
རྟོགས་ན་རྟོགས་སུ་ཟད་དེ། ཐིག་ལེ་ཉག་གཅིག་གི་དཀྱིལ་འཁོར་གྱི་དབང་ཐོབ། མ་
རྟོགས་ན་མ་རྟོགས་སུ་ཟད་དེ། ཡིད་ཀྱི་བོན་ཉིད་ཡིན་པ་ལ། ཡིད་ལས་མ་གཏོགས་
པའི་བོན་ཉིད་ལོགས་ན་མེད། གཉིས་སུ་མ་མཐོང་བའི་གཡུང་དྲུང་སྐུ་ཡི་དཀྱིལ་
འཁོར་གྱི་དབང་ཐོབ། དེ་ལྟར་དཀྱིལ་འཁོར་དྲུག་གི་ཇི་ལྟར་བྱས་ཀྱང་དབང་ཐོབ་ལ།
དཀྱིལ་འཁོར་བཅུ་གཉིས་ཅི་ལྟར་བསྒྲུབ་ཀྱང་དངོས་གྲུབ་སྟེ། ཐོབ་པས་ཀྱང་སངས་
རྒྱས་སོ། །མཉམ་པས་ཀྱང་དབང་ཐོབ། རྟོགས་པས་དོན་ཡོད་པས་གསང་བ་དབང་
བསྐུར་བའི་རྒྱུད་ཅེས་བྱ། སངས་རྒྱས་ཀྱི་ཡང་སངས་རྒྱས་ཞེས་པ་ལྟ་བ་རང་འབྱུང་
གི་རྒྱལ་པོ་སྟེ། ཀུན་ཏུ་བཟང་པོས་ཀྱང་བཤད་ཅིང་བརྟག་པ་དཀའོ། །བདེ་བར་
གཤེགས་པ་ཐམས་ཅད་ཀྱི་སྤྱི་དབང་། གསང་བ་དབང་བསྐུར་བའི་རྒྱུད་ལས། གླེང་
གཞི་ཡི་ལེའུ་སྟེ་དང་པོའོ།། རྔཡ, །
༧ དེ་ནས་རིགས་ལྔའི་སངས་རྒྱས་དང་། གཡུང་དྲུང་སེམས་དཔའ་རྣམས་ཤིན་ཏུ་
ངོ་མཚར་དུ་གྱུར་ནས། སྟོན་པ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། ། ཨེ་མ་
ཧོ། ཤིན་ཏུ་ངོ་མཚར་ཆེའོ། །ཨེ་མ་ཧོ། ཤིན་ཏུ་ངོ་མཚར་ཆེའོ། །དབང་བསྐུར་མི་
དགོས་པ་དེ་ཡང་ངོ་མཚར་ཆེའོ། །དཀྱིལ་འཁོར་བསྐྱེད་མི་དགོས་པ་དེ་ཡང་ངོ་མཚར་
ཆེའོ། །ཚིག་ཇི་སྐད་ཀྱང་དོན་གཅིག་སྟོན་པ་དེ་ངོ་མཚར་ཆེའོ། །གསས་ཆེན་བདག་
ཅག་ལ་ལུང་བསྟན་དུ་གསོལ། ཨ་ལ་ལ་ཧོ། ཞེས་གསོལ་པ་དང་། གསས་ཆེན་སྟོན་
པས་བཀའ་རྩལ་པ། རིགས་ལྔ་རྟོག་པ་དེ་དག་གཞོམ་པའི་ཕྱིར། དགྱེས་པའི་གླུ་འདི་
བླངས་སོ། །ཨ་ཧོ་རུ་པྲ་ཐ་པ་ར་ཧམ། མར་ཉ་ཤི་ཏི་ཕ་ཤི་སུ་པ་ཏ་ཀ་ཏི་ལི། མ་མ་
པྲད་ཉ་དུམ་པ་ཀ་ལ་རྟ་ལིས། མང་ཉད་པ་ཏ་ཡ་བ་ཀུམ་པ་རི་བྷེ། ཤར་ཤོར་ཏང་
ལང་མ་ཧོ་པར་ལ་ཏི། ཀྲུ་ལུ་གྲུ་ན་མང་ཤ་ར་ཏ་ཧོ། །ཞེས་གླུ་བླངས། འཁོར་རྣམས་
393

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དགའ་བ་སྐྱེས་ནས་ཡང་འདི་སྐད་ཅེས་གསོལ་ཏོ། །སེམས་ལས་མ་གཏོགས་བོན་མེད་
པས། གཞན་དུ་བོན་རྣམས་བསྟན་པ་སྟེ། སེམས་ལ་མཚན་ཉིད་སྤང་མེད་པས།
དབང་མཆོག་སེམས་ལ་ཡོད་པས་ནི། དུས་གསུམ་རྫོགས་ཆེན་ལུང་ལས་བྱུང༌།
དབང་མཆོག་རང་ལ་མེད་པར་ནི། བསྐུར་བས་ཐོབ་པར་མི་འགྱུར་བས། གྲོ་སྲན་
འབྲུ་ཡི་དབང་བསྐུར་ཡང་། དེ་ལ་འབྲས་ཀྱི་དངོས་སྣང་མེད། མ་རྟོགས་མ་བཤད་
སྦྲུམ་པོ་ལ། ཕྱི་ནང་དབང་རྣམས་གང་བསྐུར་ཡང་། དེ་ལ་དབང་རྟགས་དངོས་གྲུབ་
མེད། སླར་ཡང་དྲེགས་པ་སྐྱེ་བར་ངེས། དེ་བས་དབང་རྣམས་ཐོབ་འདོད་པས། དང་
ལ་བོན་འདི་བཤད་པར་བྱའོ། །དེ་ལ་དབང་བསྐུར་ཞིང་དབང་ཐོབ་པར་འདོད་པས།
དང་ལ་བོན་བཤད་པར་བྱའོ། །དེ་ལ་དབང་བསྐུར་ཅིང་དབང་ཐོབ་པར་འདོད་པས།
དང་ལ་དབང་བསྐུར་བའི་སློབ་མའི་མཚན་ཉིད་ཅི་ལྟ་བུ་ལ་དབང་བསྐུར་བ་བསྟན་
པ་དང་། དབང་གི་སློབ་དཔོན་ཅི་ལྟ་བུ་ལས་ནོད་པ་བསྟན་པ་དང་། དབང་གི་ཡུལ་
གང་གིས་བྱ་བ་དང་། དབང་གི་རྒྱལ་ཐེབས་དང་གར་མ་ཚུལ་ཅི་ལྟ་བུ་ལ་བྱ་བ་དང༌།
དབང་གི་རྫས་ཅི་ལྟ་བུ་བསགས་པ་དང་། དབང་གི་དཀྱིལ་འཁོར་ཅི་ལྟར་འབྲི་བ་
དང་། དབང་གི་ཡོན་ཅི་ལྟར་དབུལ་བ་དང༌། དབང་གི་བསྙེན་སྒྲུབ་ཞག་གྲངས་སུ་
གཟུངས་བ་དང༌། དབང་གི་རྟགས་ཅི་སྦྱིན་པ་དང་། དབང་བསྐུར་བའི་དུས་ཚོད་
གང་ལ་བསྐུར་བ་དང་། དབང་བསྐུར་བའི་དགོས་པ་དང་བཅུ་གཅིག་གིས་བསྟན།
དེ་ལ་དབང་བསྐུར་བའི་སློབ་མའི་མཚན་ཉིད་བསྟན་པ་ནི། དང་ལ་སློབ་དཔོན་གྱིས་
བཙལ་བར་བྱ་སྟེ། གསུངས་པའི་ཚིག་ལས་རང་བཞིན་བཟང་ན་ནམ་མཁའ་འདྲ།།
སྤྱོད་པ་བཟང་ན་ས་གཞི་འདྲ། དམ་ཚིག་འཇིགས་པའི་མཁར་ལྟར་བསྲུང༌། ལྟ་བ་
བཅོས་པ་མེད་པར་འཆང༌། སྐུ་གསུང་ཐུགས་ཀྱི་སྲས་བྱེད་པས། ཕངས་མེད་ཡོན་
གྱིས་སྣ་འདྲེན་པས། ཕྱི་ནང་ཏན་ཏྲ་མཐའ་དག་ལ། ཐོས་ཤིང་ཤེས་པའི་གདེང་གྱུར་
394

སེམས་སྡེ། གཡུང་དྲུང་གསང་བ་དབང་གི་རྒྱུད།
ན། འགྱུར་ལྡོག་མེད་པའི་གཤེན་རབ་ལ། དབང་མཆོག་ཅི་འདོད་སྦྱིན་པར་འགྱུར།
དབང་བསྐུར་བའི་རིམ་པ་ནི། ཡོན་དང་སྦྱར་ལ་བསྐུར་ཡང་རུང༌། ཡང་ན་དབང་
བསྐུར་རིམ་པ་ནི། ཕྱི་ནང་ཏན་ཏྲ་མཐའ་དག་ལ། ཐོས་ཤིང་གོམས་པ་གཙོར་གྱུར་ཏེ།
དེ་ལ་འཆད་པའི་དབང་བསྐུར་རོ། །ཤེས་ཤིང་ཟིན་རུང་མི་ཟིན་རུང་། གསང་སྔགས་
རྒྱུད་ཀུན་ཉན་འདོད་ན། དེ་ལ་ཉན་པའི་དབང་བསྐུར་རོ། །གཤེན་རབ་གསང་
མཚན་དགོས་པའི་དོན། འཛབ་དང་སྙིང་པོ་བསྒོམ་མོས་ན། དེ་ལ་བཟླས་པའི་
དབང་བསྐུར་རོ། །འདུ་འཛི་སྤངས་ཤིང་བསྒོམ་ལ་དགའ། ཡི་དམ་ལྷ་ལ་རྟག་བསྒོམ་
ན། དེ་ལ་བསྒོམ་པའི་དབང་བསྐུར་རོ། ། ལས་དང་མཆོད་པའི་གཞུང་བསྲངས་ཤིང་།
མ་ནོར་ཤེས་རབ་གཞུང་འཆར་ན། དེ་ལ་གར་མའི་དབང་བསྐུར་རོ། །བསམ་རྒྱུད་
དག་པའི་བློ་འཆར་ན། དེ་ལ་གོང་གི་དབང་རྣམས་བསྐུར། རྣམ་པར་རྟོག་པ་མེད་པ་
ལ། དེ་ལ་ཏིང་འཛིན་དབང་བསྐུར་རོ། །ཉོན་མོངས་གཅོད་པའི་ཚུལ་ཤེས་པ། དེ་ལ་
བསམ་གཏན་དབང་བསྐུར་རོ། །ཕུང་པོ་ཡེ་ཤེས་གསལ་རྟོགས་ལ། དེ་ལ་སྟོབས་ཀྱི་
དབང་བསྐུར་རོ། །བརྩེ་གདུང་འབྲེལ་བའི་ཤུགས་འཆང་ལ། ལུ་གུ་རྒྱུད་དུ་དབང་
བསྐུར་རོ། །ཤེས་རབ་མཚན་ལྡན་མིག་དཀྱུས་རིང་། སོ་དཀར་དེ་བཞིན་ཚགས་དམ་
དང་། དཔྲལ་བའི་དབྱེས་ཆེ་དཀར་དམར་འབྱེད། སྨྲ་བ་མི་མང་ཁོང་ཡང་གསལ།
མཐོན་མཐིང་ལྗང་ལོ་ཡིད་ཙམ་འཁྱིལ། ཧ་ཅང་མི་རིང་མི་ཐུང་བ། ཧ་ཅང་མི་སྐེམ་མི་
ཆུང་བ། ཧ་ཅང་མི་འཕྲ་མི་སྦོམ་པ། ཕྱག་རན་སོར་མོ་རྣམས་ཀྱང་རིང་། གསང་ཐུབ་
ཁ་བཟང་སྤྱོད་དལ་ལ། ཤེས་རབ་ཡུམ་དུ་དབང་བསྐུར་རོ། །གཞན་ཡང་མཚན་དང་
ལྡན་པ་དག དེ་ཕྱིར་གཟུང་མར་དབང་བསྐུར་རོ། །ཤེས་རབ་རྒྱ་ཆེ་བློ་ལྡན་ཞིང་།
ཅིས་ཀྱང་མི་ཚུགས་བསམ་བསྒྲུབ་པ། ངེས་པའི་གཞུང་བསྲངས་དབང་ཐོབ་པ།
དཔོན་གསས་བླ་མར་དབང་བསྐུར་རོ། །ཆེ་བའི་ཡོན་ཏན་ལྡན་གྱུར་ཞིང་། སྔོན་ཆད་
395

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྟགས་དང་མཚན་འབྱིན་པ། དཀྱིལ་འཁོར་བཟུང་པར་དབང་བསྐུར་རོ། །དབང་མི་
བསྐུར་བའི་རིམ་པ་ནི། སྔགས་པ་དམ་ཚིག་ཉམས་པ་དང་། གཟུང་མ་ཕྱིར་ཤ་ཏ་ར་
སྔགས། དེ་ཕྱི་མཚན་ལྡན་ཧག་ཕྲོགས་མ། གཤེན་མཆེད་སྤུན་གྲོགས་ཁོང་སྲན་ཅན།
དཔོན་གསས་བླ་གཞུང་ཉམས་པ་དང༌། དཀྱིལ་འཁོར་བདག་རྟགས་མེད་པ་དང༌།
རྒྱལ་ཐེབས་ཤེས་རབ་དམན་པ་དང༌། གར་མ་རྟོག་པ་ཆེ་བ་དང་། དབང་རྣམས་
གང་ཡང་མི་བསྐུར་རོ། །གཞན་ཡང་དབང་རྣམས་མི་བསྐུར་བ། རིམ་པ་ཡང་དག་
བཤད་པར་བྱ། དང་པོར་བོན་ལ་ཉམས་སོད་དང༌། བར་དུ་སློབ་དཔོན་བརྙེས་བྱེད་
དང༌། ཐ་མ་སྔགས་ལ་སུན་འབྱིན་དང༌། བསྐལ་པ་བརྒྱར་ཡང་དབང་མི་བསྐུར།
དད་མེད་གཡོ་རྒྱུ་ཟོལ་གྱིས་བསླུ། བཀའ་འགལ་གྲོགས་པོ་ཐབས་ཀྱིས་སྨད། རང་ཤེས་
འདོད་ལ་ཐོས་པ་ཆུང༌། ཐེག་པ་ཆེན་པོར་སྐུར་བྱེད་པ། དེ་ལ་དབང་རྣམས་མི་
བསྐུར་རོ། །དེ་རྣམས་དུས་གསུམ་རྟག་ཏུ་ཡང་། དབང་བསྐུར་དཀྱིལ་འཁོར་ཡང་མི་
བསྟན། བསྐུར་ཡང་སླར་ཡང་ཉམས་པར་སྣོན། གཞན་ཡང་དབང་རྣམས་མི་བསྐུར་
བ། སྤྱོད་པ་ཟབ་མོ་དཔའ་ལ་གཡེང་། སྤྱོད་པ་ཟབ་མོ་ཁྲོམ་དུ་ཟློས། གསང་བའི་རྫས་
རྣམས་མངོན་པར་སྟོན། དེ་ལ་དབང་རྣམས་ཡང་མི་བསྐུར། བསྐུར་ཡང་ཉམས་པ་
ཆེན་པོར་འགྱུར། གཞུང་དུ་འགྲོ་བའི་སྤྱོད་ནོར་ནས། འོག་མའི་ལས་ལ་སྤྱོད་འདོད་པ།
དེ་ལ་དབང་རྣམས་ཡང་མི་བསྐུར། བསྐུར་ཡང་གསང་སྔགས་བཀའ་སུན་འབྱིན། དེ་
ནི་དབང་གི་སློབ་མའི་མཚན་ཉིད་ཡིན་པར་ཤེས་པར་བྱའོ། །དབང་གི་སློབ་དཔོན་ཅི་
ལྟ་བུ་ལས་དབང་ནོད་པར་བསྟན་པ་ནི། སྔགས་པ་ཤེས་རབ་བློ་ཡོད་པ། དབང་
རྣམས་ཐོབ་པའི་རྟགས་དག་ནི། རྒྱུད་འདི་ཡོངས་སུ་འཆད་ཅིང་སྟོན། དབང་རྟགས་
ཕྱག་རྒྱ་འདི་འཛིན་ཅིང་། རིམ་པར་དབང་བསྐུར་ཐོབ་པ་དང་། རིགས་ཀྱི་གཤེན་
བརྒྱུད་མཁས་བརྒྱུད་དང་། གཡུང་དྲུང་ཟམ་པ་མ་ཆད་པ། དེ་དག་རྣམས་དང་མ་
396

སེམས་སྡེ། གཡུང་དྲུང་གསང་བ་དབང་གི་རྒྱུད།
ལྡན་ཡང༌། རྒྱུད་འདི་འཆད་པ་གང་བྱེད་པ། རིགས་དང་སྡེ་ཚན་གང་ཡིན་ཡང༌།
དེ་ནི་དབང་ནོད་སློབ་དཔོན་ཡིན། གཞན་ཡང་དབང་ནོད་སློབ་དཔོན་ནི། ཤེས་
རབ་ཡངས་པས་བོན་རྣམས་སྟོན། ལྟ་བ་ཡངས་པས་སྤྱོད་དང་བྲལ། སྤྱོད་པ་གསང་
བའི་ཐབས་སུ་སྤྱོད། བསྒོམ་པ་གདེང་ཆེན་འགྱུར་བ་མེད། དམ་ཚིག་བསྲུང་མེད་མི་
འདའ་བ། དེ་ནི་དབང་ནོད་སློབ་དཔོན་ཡིན། གཞན་ཡང་དབང་ནོད་སློབ་དཔོན་ནི།
ཕྱི་ནང་ཏན་ཏྲ་ཀུན་གསལ་ཞིང་། བྱིན་ཆེན་ཡོད་པར་དབང་ཐོབ་པ། དཀྱིལ་འཁོར་
སྒྲུབ་པ་ཏིང་འཛིན་གསལ། ལས་དང་ཆོ་ག་གཞུང་བསྲང་ལ། སྔགས་པས་དབང་
རྣམས་ནོད་པར་བྱའོ། །གཞན་ཡང་སློབ་དཔོན་མཚན་ཉིད་ནི། བདེ་བར་གནས་ཤིང་
གཅམ་མི་བྱེད། ཅི་སྐད་གསུངས་པ་དེ་བཞིན་མཛད། རྫུན་དང་ཟོལ་གྱི་ཚིག་སྤང་
ཞིང་། བྱིན་བརླབས་ཡ་མཚན་ཆེན་པོ་ཅན། དེ་ལས་དབང་རྣམས་ནོད་པར་བྱའོ། །
གཞན་ཡང་སློབ་དཔོན་མཚན་ཉིད་ནི། བཀའ་ལུང་མན་ངག་ཐུགས་ལ་འཆང་།
རྒྱུད་དང་སྒྲུབ་པ་རིམ་པས་ཐོས། ཞང་བློན་བུ་ཚར་གྱུར་པས་ན། སྔོན་ནས་ཐབས་
དང་ཡིག་ཚང་ཐོབ། གཤེན་རབ་གང་དག་སུ་ཡིན་ཡང་། མཚན་དང་དཔེ་བྱད་ལུས་
ལ་རྫོགས། རིག་པ་སྡེ་སྣོད་མ་རྨོངས་ན། རིགས་ནི་གང་དང་གང་ཡིན་ཡང་། དེ་
ལས་དབང་རྣམས་མངོན་པར་གསུངས། དབང་རྣམས་ནོད་པར་མི་བྱ་བའི། སློབ་
དཔོན་མཚན་ཉིད་ངན་པ་ནི། ཁྲོ་གཏུམ་ཆེ་བ་བརྡེག་འདོད་དང༌། རང་བཞིན་
བཟང་ལ་བཅོས་དཀའ་དང་། མཚན་ཉིད་ངང་ཚུལ་མ་ཤེས་པ། དུག་ལྔ་ལ་སོགས་
ཉོན་མོངས་འཆང་། སེམས་ཉིད་བོན་གྱིས་མ་ཐུལ་བས། བོན་རེ་ཐོས་ཤིང་ཁེང་ཕེར་
ཆེ། སྤྲོ་ཐུང་ཚིག་གི་གོ་མི་གསལ། དེ་འདྲའི་སློབ་དཔོན་མཚན་ཉིད་ལ། དབང་
རྣམས་ནོད་པར་མི་བྱ་སྟེ། ནོད་ཀྱང་དབང་ཐོབ་མི་འགྱུར་ཏེ། སླར་ལ་ཉམས་པ་ཆེན་
པོར་འགྱུར། གཞན་ཡང་སློབ་དཔོན་མཚན་ཉིད་ནི། ཤེས་པའི་སྒོ་དོག་ཐོས་པ་ཆུང་།
397

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ང་རྒྱལ་ཞེ་བརྣག་ཁེངས་པ་དང༌། རབ་ཏུ་ཚུལ་ངན་ཁེངས་པས་བཅིངས། སྒོམ་སྒྲུབ་
མཛའ་གད་དོན་དུ་གཏོང་། དེ་འདྲ་དབང་གི་སློབ་དཔོན་མིན། དེ་ལ་དབང་གི་རྒྱུ་
གནས་ཀྱང་། གཤེན་རབ་ཡོངས་ཀྱི་བཅའ་དཀའ་བ། སློབ་དཔོན་ངན་པ་ཁད་ཀྱིས་
སྤོང༌། སློབ་མ་ངན་པ་དྲག་པོས་སྤང་། དེ་དག་མ་སྤང་སྐྱོན་རྣམས་ནི། ལྟ་སྤྱོད་
མཐུན་པར་མ་གྱུར་པས། ཉམས་པའི་རྒྱུ་ཡིན་ཐབས་ཀྱིས་སྤོང་། དྲན་པ་བཀའ་
རྟགས་གཞུང་འཛིན་པ། དེ་ལ་ཕྱི་དབང་བསྐུར་བར་གསུངས། བོན་ཉིད་དོན་ལ་བློ་
ཞུགས་པས། བྱང་ཆུབ་སེམས་ལ་མངོན་དད་ཅིང་། དམ་རྫས་རྣམས་ལ་རྟོག་པ་མེད།
དེ་ཕྱིར་མཚན་དང་ལྡན་པ་ལ། དེ་ལ་གསང་བའི་དབང་རྣམས་བསྐུར། ཏན་ཏྲ་
མཐའ་དག་བློ་ལ་གསལ། ཕྲིན་ལས་སྒྲུབ་པ་མཐར་ཡང་ཕྱིན། གཤེན་རབ་གཡུང་
དྲུང་ཆེན་པོ་ཡིན། རབ་འབྱམས་བཀའ་ཡི་དབང་བསྐུར་རོ། །ལུང་དང་མན་ངག་
ངེས་པའི་དོན། སྙིང་དང་འདྲ་བ་ཀུན་ལ་བཤད། ཐོས་ཤིང་རྟོགས་པར་གྱུར་ནས་
ཀྱང་། དཔོན་གསས་བླ་མ་མཉེས་བྱེད་པ། དམ་པ་དེ་ལྟའི་སློབ་མ་ལ། རྒྱལ་ཐེབས་སྤྱི་
བླུགས་དབང་བསྐུར་རོ། །འབྱོར་པའི་ལོངས་སྤྱོད་ཀུན་ལྡན་ཅིང་། ཡོངས་ལ་ཕན་
འདོགས་ནུས་པ་ལ། རིག་འཛིན་ཆེ་བའི་དབང་བསྐུར་རོ། །རྫས་དང་ལག་ཆ་མ་
ཉམས་པར། འཛབ་ཟློས་སྲན་ཆེ་དཔའ་བརྟུལ་ཆེ། དོན་དང་ལྡན་ལ་དྲག་ཤུལ་ཆེ།
ཐོགས་པ་མེད་པའི་གང་ཟག་ལ། བསྟན་པ་བསྲུང་བའི་དབང་བསྐུར་རོ། །དབང་
ཡུམ་བཟང་བའི་མཚན་ཉིད་ནི། ཁྲིམས་དང་གཙུག་ལག་ཆེར་ལྡན་ཞིང་། ཚུལ་དགུ་
ལྡན་པའི་ཡུམ་མཆོག་གཅིག །བཙལ་ལ་ལག་པ་གཡོན་པས་བཟུང་། བླ་མ་ལ་ནི་འདི་
སྐད་དོ། །ཨེ་མ་གཤེན་རབ་ཡོངས་ཀྱི་ལྷ། མི་འགྱུར་གཡུང་དྲུང་སྐུ་འཆང་བ། ཐབས་
ཀྱི་ཆེ་བ་གཤེན་ལྷའི་ཚུལ། ཐམས་ཅད་མ་སྤང་ཉིད་ཀྱི་རྒྱན། ལོངས་སྤྱོད་ཆེན་པོ་
ཐམས་ཅད་ལ། བོན་ཉིད་རྒྱན་གྱི་སྤྱོད་མཛད་དེ། མཚན་ལྡན་ཡུམ་ཆེན་འདི་བཞེས་
398

གཡུང་དྲུང་གསང་བ་དབང་གི་རྒྱུད།།
སེམས་སྡེ།
ལ། ཐབས་དང་ཤེས་རབ་དབྱེར་མེད་པའི། བྱང་ཆུབ་སེམས་ཀྱི་དབང་རྣམས་དང་།
གར་མ་གསང་བའི་དངོས་གྲུབ་རྣམས། གཤེན་པོ་བདག་ལ་བརྩལ་དུ་གསོལ། ཨ་ལ་
ལ་ཧོ། ཞེས་ཕྱག་ཏུ་དབུལ་ལོ། །དེ་རྣམས་དབང་ནོད་པའི། དབང་གི་ཡུམ་ཅི་ལྟ་བུ་
བཙལ་བ་ཡང་གསུངས་སོ། ། ལྟ་སྤྱོད་ཡིད་མཐུན་བསམ་པ་གཅིག །བརྩེ་བའི་ཤུགས་
འཆང་གསང་བའི་གྲོགས། མཚན་ལྡན་ཡིད་འོང་ངང་ཚུལ་བཟང་། དབྱིབས་ལེགས་
རན་ཅིང་མཛེས་པ་ལ། མཛེས་པའི་རྒྱན་གྱིས་ལུས་བརྒྱན་ནས། ལུས་ངག་ཡིད་
གསུམ་ཁྲུས་བྱས་ཏེ། ཕྱི་ནང་སྒྲིབ་པ་དག་བྱས་ནས། དྲི་ཞིམ་སྤོས་ཀྱིས་ལུས་བཀྲུས་
ནས། དར་ཟབ་ལྷབ་ལྷུབ་ཡིད་འོང་བརྒྱན། ཐོགས་ཆགས་མེད་པར་ཚགས་བྱས་ལ།
གསང་བའི་གདན་དུ་སྙོམས་ཞུགས་བྱ། ཡང་ན་དབང་ནོད་གཟུངས་མ་ནི། སོ་སོའི་
དབང་རྣམས་གང་ནོད་པ། རིགས་དང་མཐུན་པར་སྦྱར་བར་བྱ། དེ་ཡི་ཡོན་ཏན་
མཚན་ཉིད་ཀྱང་། སོ་སོའི་རིགས་ལ་ཤེས་པར་བྱ། དབང་གི་རྒྱལ་ཐེབས་དང་གར་མ་
ཅི་ལྟ་བུ་ལ་བྱ་བ་ཡང་གསུངས་སོ། །ཐོགས་ཆགས་མེད་པའི་བློ་ལྡན་ཅིང་། སྡེ་སྣོད་
བོན་ལ་རྣམ་གྲོལ་བས། རྒྱལ་བས་གསུངས་པའི་ལུང་དག་ལ། གྲོལ་ན་རྣམ་པར་དག་
པ་ཡིན། ཐམས་ཅད་མཁྱེན་པའི་སྟོབས་དང་ལྡན། སྔོན་ཆད་དཔོན་གསས་མཁས་པ་
ཡིས། རྒྱལ་ཐེབས་དག་ཏུ་དབང་བསྐུར་ནས། གཞུང་དང་མཐུན་པའི་དབང་བསྐུར་
ཏེ། རྒྱལ་ཐེབས་དག་ཏུ་དབང་ཐོབ་བོ། ། དེ་ནི་དབང་གི་རྒྱལ་ཐེབས་སུ། ངེས་པར་
བཙལ་ཏེ་གཞུང་ལས་འབྱུང༌། གལ་ཏེ་དེ་དག་མ་རྙེད་ན། བདག་གི་བླ་མས་ཅི་
མཁྱེན་པ། དེ་མཁྱེན་པ་དག་ཏུ་ཡོད་པ་ནི། དེ་ཡང་དབང་གི་རྒྱལ་ཐེབས་བྱ། གཞན་
ཡང་དབང་གི་རྒྱལ་ཐེབས་ནི། དཔོན་གསས་དེ་ལ་སྲས་ཡོད་པ། ཡོན་ཏན་དཔོན་
གསས་དག་དང་མཚུངས། དེ་དག་རྙེད་ན་རབ་ཏུ་ལེགས། གཞན་ཡང་དཔོན་
གསས་བླ་མ་ཡི། རྒྱལ་ཐེབས་ཞལ་ཚབ་གང་འཚལ་བ། དེ་ལ་དབང་གི་རྒྱལ་ཐེབས་བྱ།
399

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཚུལ་རྣམས་དེ་དང་མི་ལྡན་ཞིང་། གོང་གི་ཡོན་ཏན་མི་ལྡན་ན། གཞན་གྱི་ཡོན་ཏན་
ཀུན་བཟང་ཡང༌། དབང་གི་རྒྱལ་ཐེབས་མི་བྱ་ཞེས། ངེས་པར་ངས་ནི་ཡང་དག་
བཤད། བདག་དང་བླ་མའི་གཟུངས་མ་རྣམས། ཚུལ་དང་ཡོན་ཏན་དེ་དག་རྣམས།
ལྡན་པར་གྱུར་ན་སུ་ཡང་རུང༌། རྒྱལ་རིགས་རྗེའུ་རིགས་རྨང་རིགས་དང༌། རིགས་
ངན་རྡོལ་པ་བྱ་བ་མོ། །ཡོན་ཏན་ཚུལ་དགུའི་དབང་ཐོབ་ན། སུ་ཡང་རུང་སྟེ་དངོས་
གྲུབ་ཐོབ། གཞུང་གི་རྟགས་མཚན་མེད་པ་ན། རིགས་དབང་བཟང་ཡང་ཡོན་ཏན་
མེད། དབང་གི་གཟུངས་མ་སྤོང་ལེན་གཅེས། ངེས་པར་ངས་ནི་ཡང་དག་བཤད།
གཞན་ཡང་དབང་གི་གཟུངས་དང་ཡུམ། གཞན་གྱིས་མ་བསླད་མདུང་ཤུལ་མེད།
བུ་མོ་གཞོན་ནུ་བཅུ་དྲུག་ལོན། དེ་ལ་དབང་རྟགས་དམ་པ་ཡོད། དེ་ལས་གཞན་པ་
ངས་མ་བཤད། གར་མའི་མཚན་ཉིད་ཚུལ་བསྟན་པ། ལས་དང་བྱ་བའི་གཞུང་
བསྲང་ཞིང་། ཕྲིན་ལས་ཐོགས་པ་ཡོངས་མེད་པ། ངེས་པར་བླ་མའི་ལུང་ཐོབ་པ།
སྔོན་ཆད་དབང་བསྐུར་གནང་བ་ཐོབ། མི་འགལ་ལེགས་པར་སྤྱོད་པའི་ལུང༌།
གསང་བའི་དཀྱིལ་འཁོར་དམ་བསྲུང་པ། དབང་གི་གར་མ་ཞེས་སུ་གྲགས། གཞན་
ཡང་དབང་གི་གར་མ་ནི། ཐམས་ཅད་ཀུན་ལ་བློ་གྲོས་ཤིང། ལྷག་པར་ཕྲིན་ལས་དོན་
ལ་མཁས། དེ་ནི་དབང་གི་གར་མ་ཡིན། གཞན་ཡང་དབང་གི་གར་མ་ནི། མཉེས་
ཤིང་དཔེ་ལ་བཀའ་བློ་བདེ། བཞིན་ནི་ཡིད་འོང་མཐུན་བཞིན་བྱེད། ངེས་པའི་ཚིག་སྨྲ་
རྫུན་སྤང་ཞིང་། བརྟག་ལམ་ངེས་པའི་ལུང་ཐོབ་ཅིང་། བཀའ་ཡི་དོན་ལ་ངེས་པར་
སྟོན། སྔགས་དང་ཕྱག་རྒྱ་ཏིང་འཛིན་གསལ། རྣམ་པར་རྟོག་པ་བྲལ་བ་དེ། དབང་
གི་གར་མ་ཡིན་པར་བཤད། ཡོན་ཏན་དེ་དག་མ་ལྡན་ན། གཞན་མའི་ཡོན་ཏན་ཀུན་
ཚང་ཡང༌། དབང་གི་གར་མ་ངས་མ་བཤད། འཕྲུལ་ངག་བོན་མེད་ཉན་ཚིག་དང༌།
བཀའ་མེད་ལུང་མེད་བདེ་བ་མེད། དམ་མེད་དེ་དག་དབང་གི་ནི། གར་མ་ངས་ནི་
400

སེམས་སྡེ། གཡུང་དྲུང་གསང་བ་དབང་གི་རྒྱུད།
མ་གསུངས་སོ། །དབང་རྫས་ཅི་དགོས་པའི་དོན་འདི་གསུངས་སོ། །དབང་བསྐུར་
རྫས་ནི་བསམ་ཡས་ཀྱང་། མེད་དུ་མི་རུང་བ་ལྔ། དབལ་གསས་དུར་ཁྲོད་རྒྱན་གྱིས་
རྫས། གསང་བ་དབང་གི་ལོངས་སྤྱོད་རྫས། དབང་བསྐུར་རྐྱེན་གྱི་གཟུངས་མའི་རྫས།
དངོས་གྲུབ་ནོད་པའི་གོ་རིམ་རྗེས། བླ་མ་སངས་རྒྱས་རྐྱེན་གྱི་རྫས། རྫས་མཆོག་དམ་
པ་ལྔ་རུ་གསུངས། དབལ་གསས་དུར་ཁྲོད་རྒྱན་གྱི་རྗེས། རལ་གྲི་དགྲ་སྟ་མདའ་གཞུ་
དང༌། གྲི་དང་གཤོལ་ལ་སོགས་པ་བསགས། གསས་ཆེན་ལྔ་ཡི་ཕྱག་ཆ་ནི། གཡུང་
དྲུང་འཁོར་ལོ་རལ་གྲི་དང་། པདྨ་རིན་ཆེན་ལ་སོགས་པ། ཡོད་ན་རབ་སྟེ་མེད་ན་
ཡང་། གཟུགས་བརྙན་བྲིས་ལ་དབང་བསྐུར་རོ། །གསས་ཆེན་ལ་སོགས་དཀྱིལ་
འཁོར་ལྷ། དངོས་པོར་རྫས་སུ་ཡོད་ན་ལེགས། མེད་ན་དེ་བཞིན་བྲིས་ལ་བསྐུར།
གླང་ཆེན་ཀོ་རློན་ཞིང་ཆེན་དང༌། ཁྱུང་གི་གཤོག་པ་མེ་དཔུང་དང་། སྟག་གི་ཤམ་
ཐབས་ཐོད་ཕྲེང་དང༌། སྦྲུལ་ནག་ཆུན་པོ་བྱ་རུ་དང་། སྟག་གི་ཆ་རལ་ལ་སོགས་པ།
དེ་དག་དབང་གི་དུས་སུ་བསགས། མེད་ན་ཐ་མ་གཟུགས་བརྙན་བྲི། དབང་བསྐུར་
བའི་བྷན་དྷ་ནི། དྲག་ཤུལ་ལས་ལ་དགའ་བ་དང་། ཁྱབ་འཇུག་མའི་སྣོད་ཀྱིས་བསྐུར།
དུམ་བུ་གཅིག་པ་ལས་སོགས་པ། རིགས་དང་མཐུན་པའི་བྷན་དྷ་ཡིས། ཅི་ལྟར་
ཐལ་ཆེན་མཚན་མ་ལ་སོགས་ཏེ། ཁྲོ་བོའི་མཚན་མ་
བཀུར་འདོད་གནས་སུ་བཞག 
དུར་ཁྲོད་རྫས། དེ་དག་དངོས་སུ་འཚོགས་པར་བྱའོ། །གསང་བ་དབང་གི་ལོངས་
སྤྱོད་རྫས། རིགས་ཀྱི་ཁྱད་པར་རྣམས་དང་སྦྱར། ཇི་ལྟར་མཐུན་པའི་རྫས་རྣམས་
བསགས། འཁོར་ལོ་སྒྱུར་བའི་རྒྱལ་པོ་ནི། རྫས་སུ་རིན་ཆེན་སྣ་བདུན་བསགས། སློབ་
མ་ས་བདག་རྒྱལ་པོ་ནི། རྟ་དང་གླང་པོ་རོལ་མོའི་སྒྲ། དབུ་རྒྱན་དཔུང་རྒྱན་གདུགས་
ལས་སོགས། རྒྱལ་པོའི་རིགས་སུ་གང་ཡོད་པ། དེ་དག་རྫས་སུ་བསགས་པར་བྱའོ། །
སློབ་མ་བྲམ་ཟེ་རྗེའུ་དང་རྨངས། ཁྲུས་མཁན་གར་མཁན་རྡོལ་པ་ལ། ཇི་ལྟར་
401

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འཆགས་པའི་རྫས་བསགས་ལ། དཔོན་གསས་དག་གི་རྐྱེན་བཞག་ལ། དེ་བཞིན་
ལོངས་སྤྱོད་སྒྲུབ་རྫས་སོ། །སྒྲུབ་པའི་རྐྱེན་ནི་གཟུངས་མའི་རྫས། གསུམ་དང་ལྔ་དང་
རིགས་དང་བསྟུན། མཚན་ཉིད་གོང་དུ་བསྟན་པ་བཞིན། རྐྱེན་དང་མཚན་མ་རིས་
སུ་ཚང་། གཞུང་དང་མི་འགལ་རྫས་སུ་བསགས། དངོས་གྲུབ་མནོས་པའི་གོ་རིམ་
རྫས། དམ་རྫས་བདུད་རྩི་རྣམ་ལྔ་དང་། རྩ་བ་བརྒྱད་དང་ཡན་ལག་སྟོང༌། རྔ་དང་
གཤང་དང་མདའ་དང་དར། མེ་ལོང་དར་མཚོན་སྣ་ལྔ་དང་། ཁ་དོག་ལྔ་ཡི་ཚོན་རྩི་
དང་། རིན་ཆེན་ལྔ་ཡི་བུམ་པ་དང་། གསས་ཆ་ལ་སོགས་དེ་དག་ནི། ཉམས་དང་
སྦྱར་ཞིང་རྫས་སུ་བསགས། བླ་མེད་སངས་རྒྱས་རྐྱེན་གྱི་རྫས། རིམ་པས་བརྒྱུད་པའི་
དཔོན་གསས་དང༌། མན་ངག་ཕྱག་ཆ་ལ་སོགས་པ། གང་ཡོད་པའི་རྫས་རྣམས་
དང་། བླ་མེད་འབྲས་བུ་ཐག་ཆོད་པས། བཀའ་བས་ངེས་པའི་རིམ་པ་རྣམས།
བདག་ལ་གང་གནས་ཡོད་པ་དང༌། ཐེ་ཚོམ་གང་ལ་ཆེས་པ་ཡིས། མན་ངག་ཡི་གེ་
གང་ཡོད་པས། བླ་མེད་ཐམས་ཅད་ངེས་བསྒྲུབ་པས། དེ་ཡང་བསགས་ལ་དེ་དབང་
བསྐུར། རྫས་རྣམས་འདི་དག་གང་ནོད་པ། རིམ་པས་འདི་དག་བསགས་པར་
འབྱུང་། སོ་སོ་བ་ཡི་རྫས་རྣམས་དང་། མ་ངེས་རྙེད་ཚད་རྫས་རྣམས་སུ། ཀུན་ཏུ་
བཟང་པོས་མ་བཤད་དོ། །དེ་བཞིན་གཤེགས་པ་ཐམས་ཅད་ཀྱི་སྤྱི་དབང་། གཡུང་
དྲུང་གསང་བའི་དབང་རྒྱུད་ལས། དབང་གི་བྱེ་བྲག་གི་ལེའུ་སྟེ་གཉིས་པའོ།། ཟཅ །།
༧ དེ་ནས་ཡང་རིགས་ལྔ་དང་གཡུང་དྲུང་སེམས་དཔའ་རྣམས་ཀྱིས་གསོལ་པ།
དབང་གི་དཀྱིལ་འཁོར་གྱི་དོན་ཅིག་བསྟན་དུ་གསོལ། ཨ་ལ་ལ་ཧོ། ཞེས་གསོལ་བས།
དེ་ནས་གསས་ཆེན་ཀུན་ཏུ་བཟང་པོས། དཀྱིལ་འཁོར་འབྱུང་བ་ཞེས་བྱ་བའི། ཏིང་
ངེ་འཛིན་ལ་སྙོམས་པར་བཞུགས་ནས། འཁོར་རྣམས་ལ་དཀྱིལ་འཁོར་གྱི་དོན་འདི་
གསུངས་སོ། །དབང་གི་དཀྱིལ་འཁོར་འདི་ཡིད་ལ་ཟུངས་ཤིག །དཀྱིལ་འཁོར་ཐམས་
402

སེམས་སྡེ། གཡུང་དྲུང་གསང་བ་དབང་གི་རྒྱུད།
ཅད་བརྩེགས་པའི་མ། དང་པོ་ས་གཞི་སྦྱངས་བྱས་ནས། དེ་དག་རྟོག་པའི་གེགས་
བསལ་ཏེ། མ་འདལ་ཆག་ཆག་ཀུན་བྱས་ནས། བསྲོ་ཆགས་མེད་ཡུམ་གྱི་གཞལ་ཡས་
སུ། ཐབས་ཀྱི་འཕྲོ་འདུ་ཡེ་ཤེས་རོལ། བྱང་ཆུབ་སེམས་སུ་དབང་བསྐུར་གྱིས། དབང་
གི་དཀྱིལ་འཁོར་བརྩེགས་པར་བྱའོ། །ལན་གསུམ་བརྗོད་དོ། །དེ་ནས་དཀྱིལ་འཁོར་
བརྩེགས་ནས་དམ་རྫས་ཀྱི་ཆག་ཆག་གདབ། བསྭཱ་འབྱུང་ལྔ་ཡུམ་དང་དབྱེར་མེད་
ཀྱང་། ཐབས་ཀྱི་སྐུ་མཆོག་ཕྱག་རྒྱ་ལས། གཉིས་མེད་སྦྱོར་བའི་རང་བཞིན་ལས།
བདུད་རྩི་དམ་རྫས་ཆག་ཆག་གདབ། ཅེས་གསུངས་སོ། །དེ་ནས་གཟུངས་མ་མཚན་
ལྡན་ལ། ཐིག་སྐུད་གཙང་མ་འཁེལ་དུ་གཞུག །དེ་ནས་དགོངས་པ་གཞུང་བསྲང་ལ།
དཀྱིལ་འཁོར་ཐིག་ནི་གདབ་པར་བྱ། དཀྱིལ་འཁོར་འདོམ་གང་གྲུ་བཞི་ལ། ཕྱོགས་
བཞི་མཚམས་བརྒྱད་མ་འགྲུས་པར། རན་པར་སྙོམས་ལ་ཐིག་གདབ་བོ། །དེ་ནས་
དཀྱིལ་འཁོར་བྲི་བར་བྱ། དབུས་སུ་ཟླ་གམ་ཁ་སྤྲོད་ལ། ཤར་དུ་ཟླ་གམ་གཅིག་པ་བྲིས།
ཕྱོགས་བཞི་མཚམས་བརྒྱད་དེས་མཐུན་པས། དབང་གི་ཟླ་གམ་དགུ་བྲིས་ལ། ཚོན་
གྱིས་ཀུན་ཀྱང་དམར་པོར་བྱུག །དེ་ནས་ཐིག་ལེ་དགུ་ཡང་བྱ། ཟླ་གམ་བར་མ་སེར་
པོར་བཏང་། གྲུ་ཆད་ལ་ནི་ལྗང་ཁུར་བཏང་། ཀུན་གྱི་ཕྱི་རིམ་ནག་པོར་བཏང་། རེ་
གའི་དབྱིབས་ཀུན་དཀར་སེར་བཏང་། དེ་ནས་བུམ་པ་ལྔ་དང་དགུ། སོ་སོའི་རིམ་
པ་གང་ཡིན་པ། ཞག་གྲངས་དེ་ནི་མ་ཚང་པར། ར་ཆོད་དག་ཏུ་མི་བྱ་སྟེ། ཡང་ནས་
ཡང་དུ་བསྣན་ཅིང་གསུངས། དེ་དག་བསྙེན་བསྒྲུབ་རིམ་པའོ། །དབང་རྟགས་སུ་སློབ་
མ་ལ་ཅི་སྦྱིན་པ་བསྟན་པ་འདི་གསུངས་སོ། །ཡང་དག་ཡིད་དང་འཐད་པ་ཡི། སྙིང་
དང་འདྲ་བའི་སློབ་མ་ལ། ཐོག་མར་བདག་ལ་སློབ་དཔོན་གྱིས། དབང་རྟགས་ཕྱག་
རྒྱ་གང་གནང་པ། དེ་ཉིད་སློབ་མ་དབང་རྒོད་ནོད་པ་ཡི། དེ་ཡི་གྲངས་ནི་བསྟན་
པ་དེ། དངོས་གྲུབ་རྟགས་ནི་གཞུང་ཐོབ་ཀྱང༌། ལན་བདུན་དབང་བསྐུར་ཚུན་ཆད་
403

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནི། དེ་དང་དེ་ལ་དབང་མེད་དེ། ཕྱིན་ཆད་བསྐུར་བར་མི་བྱའོ། །དེ་ལ་དབང་རྟགས་
སྦྱིན་པ་ནི། ཕྲིན་ལས་ལག་ཏུ་ལེན་པ་ནི། རྔ་དང་གཤང་གི་དབང་རྟགས་སྦྱིན། སྒྲུབ་
པའི་དོན་ལ་གཙོར་ལེན་པ། དེ་ལ་རྫས་མཆོག་བཟང་རྟགས་སྦྱིན། འཆད་པར་འདོད་
པའི་སློབ་མ་ལ། རིན་ཆེན་ཆག་ཤིང་གླེགས་བམ་སྦྱིན། གཞན་ཡང་བདག་གི་སློབ་མ་
ཡི། བུ་སྨད་ནོར་ལ་མི་ཆགས་ན། དང་ལ་དབང་རྟགས་ཅི་ཡོད་སྦྱིན། སློབ་མས་ཡོན་
གྱི་མཆོག་ཕུལ་ན། དབང་རྟགས་མེད་དུ་མི་རུང་ཞེས། སྟོན་པ་གཤེན་རབ་དག་གིས་
གསུངས། དབང་བསྐུར་བའི་དུས་ཚོད་གང་ལ་བསྐུར་བ་ཡང་གསུངས་སོ། །དབྱར་
དགུན་སྟོན་དཔྱིད་ར་བ་ཡི། ཚེས་བརྒྱད་གནམ་སྟོང་ཉ་ལ་བསྐུར། དེ་ཡང་སྟོན་ཟླ་
ར་བ་བཟང་། དུས་ཚོད་འདི་དག་ཤེས་པར་བསྐུར། དུས་ཚོད་འདི་དག་མ་ཡིན་པར།
གཞན་དུ་བསྐུར་བར་མི་བྱའོ། །བསྐུར་ཡང་ཐོབ་པར་མི་འགྱུར་རོ། །དབང་བསྐུར་
བའི་དགོས་པ་འདི་ཡང་གསུངས་སོ། །དབང་བསྐུར་བའི་དགོས་པ་ནི། ཕྱི་དང་ནང་
ནི་མཐའ་དག་ཀྱང་། བསྐུར་ནས་ལས་ཀྱང་བྱ་དགོས་ཏེ། སངས་རྒྱས་ཀུན་ལ་དབང་
བསྒྱུར་ཅིང༌། སྲིད་པ་གསུམ་ལས་མཐུ་དབང་ཆེ། སྲིད་པའི་ལྷ་གསས་ཟིལ་གྱིས་
གནོན། མཁའ་འགྲོ་དབང་ཕྱུག་བྲན་དུ་འཁོལ། འཇིག་རྟེན་དགོས་དགུ་ཡིད་བཞིན་
འགྲུབ། གཞན་ཡང་དབང་བསྐུར་དགོས་པ་ནི། གསང་བ་དབང་རྒྱུད་འདི་ཡིན་ནོ། །
དེ་བཞིན་གཤེགས་པ་ཐམས་ཅད་ཀྱི་སྤྱི་དབང༌། གཡུང་དྲུང་གསང་བའི་དབང་རྒྱུད་
ལས། དབང་གི་དཀྱིལ་འཁོར་གྱི་ལེའུ་སྟེ་གསུམ་པའོ།། །།
༧ དེ་ནས་ཡང་རིགས་ལྔ་དང་གཡུང་དྲུང་སེམས་དཔའ་རྣམས་ཀྱིས་གསོལ་པ།
ཨེ་མ་ཧོ། ཤིན་ཏུ་ངོ་མཚར་ཆེའོ། །དབང་བསྐུར་བ་ལ་ཡོན་ཏན་ཅི་ཡོད། དབང་མ་
བསྐུར་བ་ལ་སྐྱོན་ཅི་ཡོད། དབང་གི་དམ་ཚིག་ཇི་ལྟ་བུ་ལགས། ཆེ་བའི་ལྷ་བདག་
ཅག་ལ་ལུང་བསྟན་དུ་གསོལ། ཨ་ལ་ལ་ཧོ། ཞེས་གསོལ་པས། དེ་ནས་གསས་ཆེན་
404

སེམས་སྡེ། གཡུང་དྲུང་གསང་བ་དབང་གི་རྒྱུད།
ཀུན་ཏུ་བཟང་པོ། ཏིང་ངེ་འཛིན་ལ་སྙོམས་པར་བཞུགས་ནས། དབང་བསྐུར་བའི་
ཡོན་ཏན་འདི་དག །འཁོར་རྣམས་ལ་གསུངས་སོ། །དབང་བསྐུར་བའི་ཡོན་ཏན་ནི།
ཡང་དག་ཉིད་དུ་བཤད་བྱ་དེ། བོན་གྱི་འཁོར་ལོ་བསྐོར་བ་ཡང་། དབང་བསྐུར་ནས་
ནི་བསྐོར་བར་བྱ། བསྙེན་སྒྲུབ་གསང་བའི་དཀྱིལ་འཁོར་ཡང་། དབང་བསྐུར་ནས་
ནི་སྒྲུབ་པར་བྱ། ཕྲིན་ལས་མཐའ་དག་བྱ་བ་ཡང༌། དབང་བསྐུར་ནས་ནི་ཕྲིན་ལས་
བྱ། དབང་བསྐུར་གནང་བ་ཐོབ་ནས་ཀྱང་། གང་བརྩལ་ལས་དེ་འགྲུབ་པར་ངེས།
ཚེ་དང་ལོངས་སྤྱོད་ཕུན་སུམ་འཚོགས། འཇིག་རྟེན་འདི་ཡི་ཡོན་ཏན་ཡང་། བསམ་
གྱིས་མི་ཁྱབ་འགྲུབ་པར་འགྱུར། འོལ་མོ་ཁུང་དུ་འགྲོ་བ་ཡང་། དབང་བསྐུར་བ་ཡིས་
ཡོན་ཏན་ནོ། ། བླ་མེད་འབྲས་བུ་འགྲུབ་པར་འགྱུར། ཚེ་ཟད་ངེས་པར་འཆི་བ་ཡང་།
དབང་བསྐུར་བའི་ཡོན་ཏན་གྱིས། བརྗོད་ཀྱིས་མི་ལང་ཐུབ་པར་འགྱུར། འཇིག་རྟེན་
འདས་པའི་ཡོན་ཏན་ནི། རིག་འཛིན་རྣམ་གསུམ་མན་ཆད་ནས། གཤེན་རབ་རྣམས་
ཀྱི་དགོངས་པ་ཡང་། སངས་རྒྱས་ཡོན་ཏན་ཐམས་ཅད་ཀུན། སེམས་ཀྱི་བསམ་ཤིང་
ལྷུན་གྱིས་གྲུབ། བོན་གྱི་དབྱིངས་སུ་འབྲས་བུ་རྫོགས། གཞན་ཡང་དབང་གི་རིམ་པ་
ནི། ཚིག་ཏུ་བརྗོད་ཀྱིས་མི་ལང་ངོ༌། །འདི་དག་མཆོག་སྟེ་ཐུན་མོང་མེན། དེ་བཞིན་
བཤེགས་པ་ཐམས་ཅད་ཀྱི་སྤྱི་དབང༌། གཡུང་དྲུང་གསང་བའི་དབང་རྒྱུད་ལས།
དབང་གི་ཡོན་ཏན་གྱི་ལེའུ་སྟེ་བཞི་པའོ།། # །། །
༧ དེ་ནས་ཡང་དབང་མ་བསྐུར་བའི་སྐྱོན་འདི་དག་གསུངས་སོ། །དབང་མ་
བསྐུར་བའི་སྐྱོན་འདི་ནི། ངེས་པ་ཉིད་དུ་ཤེས་པར་གྱིས། དབང་བསྐུར་གནང་བ་
མ་ཐོབ་པར། གང་ཞིག་གསང་སྔགས་ལམ་ལ་འཇུག་བྱེད་པ། ཉན་ཞིང་སྒྲུབ་པར་
བྱེད་པ་དག འབྲས་བུ་མེད་ཅིང་བརླག་པར་འགྱུར། སློབ་དཔོན་མཉེས་པར་མ་བྱས་
ཤིང་། དབང་ནི་ཐོབ་ཀྱང་ཕན་མི་འགྱུར། དབང་མ་ཐོབ་པ་ལ་སོགས་པ། སྐྱིད་མ་
405

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བལྟས་ལ་ཁལ་བཀལ་འདྲ། དེ་ནི་སྲིན་པོ་མི་རྐུན་ཡིན། དབང་མ་ཐོབ་པའི་གང་ཟག་
ནི། གཞན་མའི་ཡོན་ཏན་གང་མངའ་ཡང་། འཁོར་ལོ་སྲོག་ཤིང་ཕྱུང་པ་འདྲ། བསྙེན་
བསྒྲུབ་ཞག་གྲངས་ཐིམ་གྱུར་ཡང་། གྲུབ་རྟགས་ཐོན་པར་མི་འགྱུར་ཏེ། དབང་མ་
ཐོབ་པའི་སྐྱོན་དུ་བཤད། འཛབ་དང་སྙིང་པོ་ཤུགས་འབྱུང་བ། དངོས་གྲུབ་ཐོབ་
པར་མི་འགྱུར་ཏེ། དབང་མ་ཐོབ་པའི་སྐྱོན་དུ་བཤད། སྔགས་པ་དབང་མེད་ར་ཆོད་
མཁན། བསྙོ་དང་རྫི་དང་ལྐུགས་པ་དང་། རིམས་དང་མུག་གེ་འཁྲུགས་པ་དང་། མི་
མཐུན་སྣ་ཚོགས་འབྱུང་བ་ཡང་། དབང་མ་ཐོབ་པའི་རྒྱུ་ལས་བྱུང་། དབང་བསྐུར་
གནང་བ་མ་ཐོབ་པར། རིག་པས་ཤེས་རབ་རྩལ་རྫོགས་ཀྱང་། སློབ་དཔོན་བྱ་བར་
མི་ནུས་སོ། །གང་གི་གཡུང་དྲུང་བོན་སྤྱོད་ན། ཤེས་པར་གྱིས་ལ་དབང་རྣམས་ནོས།
སྔགས་པ་ཚེ་ཐུང་ནད་མོད་ཅིང༌། གཤེན་མཆེད་རྐྱེན་མང་བཀྲ་མི་ཤིས། དམ་སྲི་ལང་
པ་མ་ཡིན་ཏེ། དབང་དང་རིམ་པ་མ་ནོད་པས། གཤེན་རབ་བདེར་གཤེགས་བཀའ་
ཆད་ཡིན། གཞན་ཡང་དབང་མ་ཐོབ་པའི་སྐྱོན། གཟུ་ལུམ་ར་ཆོད་བྱེད་པ་ཡི། སྐྱོན་
ནི་བསམ་གྱིས་མི་ཁྱབ་གསུངས། གཤེན་རབ་བཀའ་འདི་གཞུང་བཞིན་གྱིས། མན་
ངག་ཐམས་ཅད་བདག་ལ་ཡོད། གཤེན་རབ་བཀའ་བཞིན་མ་བྱས་ན། ས་བོན་མེ་
ཡིས་ཚིགས་པ་བཞིན། མྱུ་གུ་འབྱུང་བར་ག་ལ་རིགས། གཤེན་རབ་ང་ཡི་ལུང་ལ་ཉོན།
དེ་བཞིན་གཤེགས་པ་ཐམས་ཅད་ཀྱི་སྤྱི་དབང་། གཡུང་དྲུང་གསང་བའི་དབང་རྒྱུད་
ལས། དབང་མ་བསྐུར་སྐྱོན་བསྟན་པའི་ལེའུ་སྟེ་ལྔ་པའོ། ཛ་ཛ་ཛཱ། །། །
༧ དེ་ནས་ཡང་གསས་ཆེན་སྟོན་པ་ཀུན་ཏུ་བཟང་པོས། དབང་ནོད་པ་དག་དོན་
ཡོད་པར་བྱ་བའི་ཕྱིར། དབང་གི་དམ་ཚིག་གསུངས་སོ། །དམ་ཚིག་མ་ཉམས་བསྲུངས་
པ་ནི། དཔོན་གསས་གང་ན་བཞུགས་པ་ལ། ལྷ་ཕྱག་བྱ་ཞིང་བསྐོར་བ་བྱ། དཔོན་
གསས་ཅི་མཉེས་སྤྱོད་ལམ་བྱ། སྔགས་དང་ཕྱག་རྒྱ་གལ་དུ་བཟུང་། གསང་བའི་མན་
406

སེམས་སྡེ། གཡུང་དྲུང་གསང་བ་དབང་གི་རྒྱུད།
ངག་གཏེར་བཞིན་སྦ། གཤེན་མཆེད་ལྕམ་དྲལ་འགལ་མི་བྱ། རྩ་བ་ཡན་ལག་དམ་
ཚིག་ནི། ཤིན་ཏུ་ཡིད་ལ་བཟུང་བར་བྱ། རང་གིས་ཆེ་བའི་ང་རྒྱལ་བསྐྱུང་། གཡུང་
དྲུང་སྤུན་དང་གཤེན་པོ་ཙམ། དེ་དག་ཕྱོགས་ཀྱི་དམ་པ་ལ། ཆེ་བའི་ཡོན་ཏན་མི་སླད་
དོ། །སྡིག་ཅན་དུག་ལྔའི་ལོ་འདབ་རྒྱས། ཕྱིན་ཅི་ལོག་ཏུ་ཁ་བལྟས་པ། སྐད་ཅིག་ཙམ་
ཡང་འགྲོགས་མི་བྱ། དམ་རྫས་ཡོ་བྱད་ཚང་པར་ནི། ཅི་ལྟར་མཐུན་པ་བཞིན་དུ་
བསགས། དཔྱང་ཐག་ཆད་པའི་སེམས་ཅན་ལ། ཐུགས་རྗེ་ཐབས་ཀྱིས་བསྒྲལ་བར་བྱ།
མཚན་དང་ལྡན་པའི་གཟུངས་མ་ལ། སྦྱོར་བ་དག་ཀྱང་རབ་ཏུ་བརྩོན། སེར་སྣས་
བཅིངས་པ་གང་ཡོད་པ། མ་བྱིན་བླངས་ལ་གཤེན་རབ་མཆོད། ཡང་དག་དོན་དུ་མི་
འདུལ་བ། རྫུན་དུ་སྨྲ་གཡེང་མི་ཚངས་སྤྱོད། དམ་ཚིག་ལུ་གུ་རྒྱུད་དུ་དམ། ཡང་ནས་
ཡང་དུ་བསྲུང་བར་བྱའོ། །དེ་བཞིན་གཤེགས་པ་ཐམས་ཅད་ཀྱི་སྤྱི་དབང༌། གཡུང་
དྲུང་གསང་བའི་དབང་རྒྱུད་ལས། དམ་ཚིག་གི་ལེའུ་སྟེ་དྲུག་པའོ།། E & IIHE །།
༧ ཡང་གསས་ཆེན་སྟོན་པ་ཀུན་ཏུ་བཟང་པོ་ལ། རིགས་ལྔ་ལས་སོགས་པས་
གསོལ་པ། ཨེ་མ་ཤིན་ཏུ་ངོ་མཚར་སྐྱེས་ནས་ཀྱང་། ཨེ་མ་ངོ་མཚར་ཆེའོ། །ཨེ་མ་
ངོ་མཚར་ཆེའོ། ། ཨེ་མ་ངོ་མཚར་ཆེའོ། །ཞེས་ལན་གསུམ་དུ་བརྗོད་ནས། དབང་ལ་
རིམ་པ་དུ་ཞིག་མཆིས། རྫོགས་པར་བསྐུར་ན་ཇི་ལྟར་བསྐུར། ཞེས་ཞུས་པས། དེ་
ལ་གསས་ཆེན་སྟོན་པ་ཀུན་ཏུ་བཟང་པོས། ཟབ་མོའི་ཏིང་ངེ་འཛིན་ལ་སྙོམས་པར་
བཞུགས་ནས། དབང་གི་རིམ་པ་འདི་དག་འཁོར་རྣམས་ལ་གསུངས་སོ། །དབང་
བསྐུར་བའི་རིམ་པ་ལ། ངེས་པར་བཤད་ན་རྣམ་པ་བཞི། ཀུན་ཏུ་བཟང་པོ་ང་ཡིས་
བཤད། དང་པོར་གོང་བཞིན་དོན་ཤེས་ནས། བུམ་པའི་དབང་ནི་ས་གཞི་འདྲ།
གཉིས་པ་གསང་བའི་དབང་རྣམས་བསྐུར། གསུམ་པ་ཤེས་རབ་མ་ཡི་དབང་། བཞི་
པ་དེ་བཞིན་བཞི་པའི་དབང་། གང་ཟག་གཅིག་ལ་རྫོགས་པར་བསྐུར། བུམ་པའི་
407

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དབང་ལ་རབ་བརྟེན་ནས། རྫས་དང་འགྲོ་དོན་དབང་རྣམས་ནི། མ་ལུས་རྫོགས་
པར་བསྐུར་བར་བྱ། དེ་དུས་རིགས་དང་བསྟུན་ལ་བསྐུར། འཕྲིན་ལས་རྣམ་བཞི་
རྫོགས་པར་སྦྱིན། དེ་ནི་དབང་གི་དང་པོར་བཤད། དེས་ན་ཡོན་ཏན་ཕུན་སུམ་
ཚོགས། རྣལ་འབྱོར་ལམ་དུ་ཞུགས་པ་ལ། གསང་བའི་དབང་སོགས་བསྐུར་བར་བྱ།
རིགས་བྱེད་དགེ་བསྙེན་དྲང་སྲོང་དང་། དོན་ལ་འཇིགས་དང་སྤྱོད་པས་བསྔངས།
དེ་ལྟ་བུའི་རིགས་ལ་མ་ཡིན་ནོ། །ཡང་ན་སྔགས་ཀྱི་སྒོར་ཞུགས་ཀྱང༌། བསྐྱེད་རིམ་
དག་ལ་བློ་འཆལ་ནས། སྤྱོད་པའི་རླབས་ལ་འཇིགས་པ་ལ། དེ་ལ་བསྐུར་བར་བྱ་བ་
མེན། གསང་བའི་དབང་སོགས་མ་ཐོབ་པར། ལམ་མཆོག་རྙེད་པར་ངས་མ་བཤད།
དེ་ལ་གཟུངས་མའི་མཚན་བརྟགས་ནས། རྟག་ཏུ་དེ་ལ་གུས་པར་བྱ། མཆོད་ཡོན་
ལས་སོགས་ཅི་འབྱོར་འབུལ། པད་མའི་ཁ་ནི་བོན་གྱི་དབྱིངས། ཟེ་འབྲུ་ཡེ་ཤེས་ཆེན་
པོའི་གནས། རིགས་ཆད་གང་ཞིག་འདི་སྤོང་པ། དེ་ལ་མཆོག་གི་དངོས་གྲུབ་མེད།
བ་ག་དག་ལ་རྟག་གུས་ཤིང་། ཁུ་ཁྲག་རྣམས་ལ་རྟོག་མེད་པ། དེ་ཡིས་མཆོག་གི་
དངོས་གྲུབ་ཐོབ། གསང་བའི་དབང་ནི་དམ་པ་ཏེ། རྟོག་བྱེད་བྱང་ཆུབ་སེམས་ཀྱི་
ཆུ། རྟོག་མེད་ཁུ་བ་དཀར་དམར་བཏུང་། ནུས་པ་མི་འདོར་ཆེན་པོའི་མཆོག དབང་
ནོད་གསོལ་བ་གདབ་པར་བྱ། པདྨ་གསང་བ་སྦྱར་བྱས་ལ། སྙོམས་ཞུགས་ཁུ་བ་
དཀར་དམར་སྦྱིན། ངག་གི་སྒྲིབ་པ་དག་པར་བྱེད། སྒྲིབ་དག་མཆོག་གི་དངོས་གྲུབ་
ཐོབ། ངག་གི་སྒྲིབ་པ་དག་བྱས་ནས། སློབ་དཔོན་དེ་ཡི་དབང་རྣམས་ཀུན། ཁུ་ཁྲག་
དག་ལ་དྲིལ་ཏེ་བླངས། གསུང་གི་དངོས་གྲུབ་ཐོབ་པར་བཤད། ཤེས་རབ་ཡེ་ཤེས་
དབང་རྣམས་ནི། གཟུང་མའི་པད་མར་ཤེས་པར་བྱ། ཟབ་མོའི་དོན་དང་འབྲེལ་པ་
ཡིས། གཟུངས་མ་དག་ལ་འཁྱུད་ནས་ནི། སློབ་དཔོན་གྱིས་ནི་གདམས་པ་བྱ། བདེ་
བའི་གནས་འདིར་ཡེ་ཤེས་བསྟན། ཐིག་ལེའི་བར་དུ་ངོས་བཟུང་བྱ། འདི་ནི་ཐབས་
408

སེམས་སྡེ། གཡུང་དྲུང་གསང་བ་དབང་གི་རྒྱུད།
ཆེན་རྒྱལ་པོ་ཡིན། དཔེ་ཡི་གཟུགས་བརྙན་དེ་མཐོང་ནས། བཞི་པའི་དོན་དུ་བསྒོམ་
པར་བྱ། དེ་ནི་བདེ་ཆེན་རྒྱལ་པོ་ཡིན། བུད་མེད་དག་ལ་རྟག་གུས་ཤིང༌། ཁུ་ཁྲག་
ལ་སོགས་ཟ་བ་དང༌། བ་ག་པད་མར་འོ་བྱེད་པ། དེ་ལ་དངོས་གྲུབ་ཆེན་པོ་ཡོད།
མཁའ་འགྲོ་རྣམས་ལ་ཉེར་འགྱུར་ཏེ། བྱིན་རླབས་ནུས་མཐུ་འབྱིན་པར་བྱེད། བླུན་པོ་
གང་ཞིག་འདི་སྤོང་པ། དེ་ལ་མཆོག་གི་དངོས་གྲུབ་མེད། དེ་ནི་སྐལ་མེད་རིགས་ཆད་
ཡིན། གང་ཞིག་གཤེན་རབ་དོན་ལྡན་ལ། དབང་བཞི་རྫོགས་པར་བསྐུར་བྱས་ལ།
མན་ངག་སྣོད་དུ་དེ་ཉིད་བཞག གཡུང་དྲུང་གསང་བ་དབང་གི་རྒྱུད་ལས། ཟབ་མོ་
དབང་གི་རིམ་པའི་ལེའུ་སྟེ་བདུན་པའོ། Zu| (ཀྲ ཏྲ༑ །།
༧ དེ་ནས་གསས་ཆེན་ཀུན་ཏུ་བཟང་པོས་དབང་བསྐུར་བའི་རྒྱུད་བཤད་ནས།
གཡུང་དྲུང་སེམས་དཔའ་ལ་སོགས་པ། རིགས་ལྔ་ཡབ་ཡུམ་གྱི་དབང་བསྐུར་བའི་
དངོས་གྲུབ་ཐོབ་ནས། འཁོར་འདས་ཀྱི་བོན་ཐམས་ཅད་སེམས་སུ་མ་གྱུར་པ་གང་
ཡང་མེད་དེ། ཐམས་ཅད་སྐྱེ་བ་མེད་པ་བོན་གྱི་དབྱིངས་ལ། དབང་ཅི་ལྟ་བ་བཞིན་
ལོངས་སྤྱོད་པར་འགྱུར་རོ། །དེ་ནས་འཁོར་རྣམས་ཀྱི་རང་རང་གིས་ལུས་རྡུལ་སྤྲུག བླ་
ན་ཡོད་པ་དང་བླ་ན་མེད་པའི་མཆོད་པ་ས་གཞི་ལ་རྩི་བཞིན་གཏིབས། བར་སྣང་ལ་
ཆར་བཞིན་དུ་བབ་ནས། ཕྱི་ནང་གི་མཆོད་པ་ཕུལ་ནས། ཚིགས་སུ་བཅད་པ་འདིས་
མཆོད་དོ། །ཀྱི་འདྲེན་པ་ཀུན་ཏུ་བཟང་། ཀྱི་རང་བཞིན་ཀུན་ཏུ་བཟང༌། ཀྱི་མཛད་
པ་ཀུན་ཏུ་བཟང་། ཀྱི་སྒྲུབ་པ་ཀུན་ཏུ་བཟང་། སངས་རྒྱས་མཛད་པ་ཁྱད་པར་ཆེ།
མི་གནས་མི་དམིགས་རང་བཞིན་དཀྱིལ་འཁོར་ནས། སངས་རྒྱས་ཁྱོད་ཀྱི་སྐུ་མཆོག་
ཅི་འདྲ་བ། ནམ་མཁའི་དབྱིངས་ནས་ཅིར་ཡང་སྣང་བའི་སྐུ། དབྱིངས་དང་ཡེ་ཤེས་
གཉིས་མེད་བོན་གྱི་སྐུ། དུས་གསུམ་འདུས་མ་བྱས་པ་ཐབས་ཀྱི་སྐུ། སྐུ་མཆོག་ཀུན་
བཟང་སྐུ་ལ་ཕྱག་འཚལ་ལོ། །སངས་རྒྱས་ཁྱོད་ཀྱི་གསུང་ནི་ཅི་འདྲ་ན། སྒྲ་སྙན་བརྗོད་
400

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་དོན་ལས་མ་གཡོས་ཀྱང༌། ཐུགས་རྗེའི་གསུང་བརྗོད་ཅིར་ཡང་བསྟན། བརྗོད་
མེད་གསུང་མཆོག་དོན་དམ་འགག་པ་མེད། གསུང་མཆོག་ཀུན་བཟང་གསུང་ལ་ཕྱག་
འཚལ་བསྟོད། སངས་རྒྱས་ཁྱོད་ཀྱི་ཐུགས་ནི་ཅི་འདྲ་ན། རྣམ་རྟོག་མི་མངའ་ཅི་ཡང་
ས་ལེ་གཟིགས། ཡེ་ཤེས་མཁྱེན་ལྡན་ཐམས་ཅད་འདུས་མ་བྱས། དྲན་མེད་རིག་པའི་
རྒྱལ་པོ་ཡོངས་སུ་ཤིས། ཐུགས་མཆོག་ཀུན་བཟང་ཐུགས་ལ་ཕྱག་འཚལ་ལོ། །སངས་
རྒྱས་ཁྱོད་ཀྱི་ཡོན་ཏན་ཅི་འདྲ་བ། ཆེ་བའི་ཡོན་ཏན་མེད་པར་ཅིར་ཡང་སྣང་། སྣང་
ཙམ་ཉིད་ན་ཐིག་ལེའི་ངང་དུ་འདུས། ལྷུན་རྫོགས་མཐར་ཕྱིན་ཡོན་ཏན་ལྡན་པའི་སྐུ།
ཡོན་ཏན་ཀུན་བཟང་ལྷ་ལ་ཕྱག་འཚལ་ལོ། །སངས་རྒྱས་ཁྱོད་ཀྱི་ཕྲིན་ལས་ཅི་འདྲ་ན།
ཐབས་ཀྱི་ཕྲིན་ལས་འགྲོ་བ་ཡོངས་ལ་བསྒྱུར། སྐྱེ་བོ་མང་པོར་ཐར་པའི་ལམ་མཆོག་
མཛད། ཐབས་མཁས་མཐར་ཕྱིན་ཕྲིན་ལས་རྒྱས་པའི་སྐུ། ཕྲིན་ལས་ཀུན་བཟང་ལྷ་ལ་
ཕྱག་འཚལ་ལོ། །བདག་གི་ཕུང་པོ་ཁམས་དང་སྐྱེ་མཆེད་རྣམས། ཆགས་མེད་མཆོད་
པའི་སྤྲིན་དུ་རབ་སྤྲུལ་ནས། ཆགས་པ་མེད་པའི་ཚུལ་དུ་འབུལ་ལགས་ན། ཀུན་ཏུ་
བཟང་པོའི་ཐུགས་རྗེས་བཞེས་སུ་གསོལ། སྟོན་པ་ཁྱོད་ཀྱི་བཀའ་དྲིན་དཔག་ཏུ་མེད།
རྨོངས་པ་འཁྱམས་པ་བདག་ཅག་ལ། ཤེས་རབ་ཟབ་མོའི་ཐུགས་ཀྱི་གཏིང་ཕྱུང་ནས།
མན་ངག་བདུད་རྩིའི་རྒྱ་མཚོའི་ཆར་ཕབ་ནས། མ་རིག་རྨོངས་པ་ཤེས་རབ་གསལ་
མཛད་ནས། ཐར་པའི་ལམ་སྟོན་དེ་ལ་ཕྱག་འཚལ་བསྟོད། ཐེག་པའི་ཁྱད་པར་ཡོན་
ཏན་བསམ་ཡས་པ། མ་འདྲེས་སོ་སོར་གསལ་བའི་སྒོ་ཕྱེས་ནས། རྣལ་འབྱོར་ཡོངས་
ལ་ཁྱབ་པའི་ཐེག་པའི་དོན་སྟོན་པ། བདེན་པའི་ལྷ་ལ་ཕྱག་འཚལ་བསྟོད། ཅེས་
མགྲིན་གཅིག་ཏུ་བསྟོད་དོ། །དེ་བཞིན་གཤེགས་པ་ཐམས་ཅད་ཀྱི་སྤྱི་དབང་། གཡུང་
དྲུང་གསང་བ་དབང་གི་རྒྱུད་ལས། མཆོད་པ་དང་བསྟོད་པའི་ལེའུ་སྟེ་བརྒྱད་པའོ།།
azu༨༴ ཁབ་རར །།
410

སེམས་སྡེ། གཡུང་དྲུང་གསང་བ་དབང་གི་རྒྱུད།
༧ དེ་ནས་གསས་ཆེན་ཀུན་ཏུ་བཟང་པོས། གཡུང་དྲུང་སེམས་དཔའི་འཁོར་
རྣམས་ལ། ཤིན་ཏུ་དགའ་བ་བསྐྱེད་པའི་ཕྱིར། འདི་སྐད་གསུངས་སོ། །གཡུང་དྲུང་
སེམས་དཔའ་སེམས་དཔའ་ཆེ། གཡུང་དྲུང་ཆགས་པ་དག་པ་ཆེ། གཡུང་དྲུང་སེམས་
དཔའ་དགྱེས་པ་ཆེ། གཡུང་དྲུང་ལུས་ལ་གཡུང་དྲུང་གསུང་། གཡུང་དྲུང་ཐུགས་
ལ་གཡུང་དྲུང་ཀློང༌། ཤེས་རབ་གཡུང་དྲུང་བླ་ན་མེད། གཡུང་དྲུང་མ་ལུས་ཀུན་གྱི་
ཅིག །བསྭོ་གཡུང་དྲུང་གོ་ཆ་བརྟན་པ་ཆེ། ཐུབ་པ་དཀའ་བ་བརྩོན་འགྲུས་མཆོག ང་
ཡི་གཡུང་དྲུང་ཐབས་ཆེན་ཏེ། གཡུང་དྲུང་ཐབས་ཀྱི་གཙོ་བོར་ཤོག །སངས་རྒྱས་བྱང་
ཆུབ་བླ་ན་མེད། ཐམས་ཅད་མ་ལུས་རྫོགས་སངས་རྒྱས། ཡེ་ཤེས་རབ་འབྱམས་དོན་
རྟོགས་ཤོག །ཅེས་འཁོར་རྣམས་ལ་དགའ་བ་བསྐྱེད་ནས། ཐམས་ཅད་མ་ལུས་པར་
དབང་གི་རྒྱུད་ལས། གཡུང་དྲུང་སེམས་དཔའ་ལ་རྒྱུད་ཡོངས་སུ་བཟུང་བ་འདི་སྐད་
བཀའ་སྩལ་ཏོ། །ཕྱོགས་བཅུའི་སངས་རྒྱས་ཐམས་ཅད་ཀྱིས། བདག་ལ་དབང་བསྐུར་
བླ་ན་མེད། གཡུང་དྲུང་གསང་བའི་དབང་རྒྱུད་འདི། གཡུང་དྲུང་སེམས་དཔའ་ཁྱོད་
ཀྱིས་ཟུངས། ལུས་དང་ངག་དང་སེམས་དང་བོན། དབང་རྣམས་ཀུན་གྱི་བྱེད་པ་
པོར། གཡུང་དྲུང་སེམས་དཔའ་འདི་ཉིད་ཤོག །ཅེས་བཀའ་སྩལ་པ་དང་། དེ་ནས་
གཡུང་དྲུང་སེམས་དཔར་ཀུན་ཏུ་བཟང་པོའི་སྣང་བའི་དབང་ཐོབ་ནས། ཨ་ལ་ལ་ཧོ།
ཞེས་བརྗོད་ནས། ཞབས་སྤྱིའི་གཙུག་ཏུ་བླངས་ནས། སྟོན་པ་ཀུན་ཏུ་བཟང་པོའི་སྤྱན་
སྔར། རྒྱུད་ཡོངས་སུ་བཟུང་བའི་དམ་ཚིག་འདི་དམ་བཅས་སོ། །དེ་བཞིན་གཤེགས་
པའི་སྤྱི་དབང་། དབང་རྒྱུད་དམ་པའི་རྒྱུད་འདི་ཡང་། སྣོད་དང་སྐལ་པར་ལྡན་པའི།
གང་ཟག་གཅིག་ལ་མ་གཏོགས་པར། ཀུན་དང་ཀུན་ལ་བསྟན་ཅིང་བཤད་པར་མི་
བྱ་སྟེ། འདི་དག་དབང་ཟེར་ཅིང་ཀུན་ལ་བསྟན་ཡང་། གཡུང་དྲུང་སེམས་དཔའ་
བདག་གི་མགོ་ལུས་ཚིག་པར་ཤོག་ཅིག །ཅེས་དམ་བཅས་སོ། ། དེ་ནས་འཁོར་རྣམས་
4II

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱིས་ཀྱང་། སྟོན་པ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །བདག་ཅག་འཁོར་
རྣམས་ཀྱང༌། གཡུང་དྲུང་སེམས་དཔའི་དབང་རྒྱུད་བཀའ་སྩལ་པ་ལས་འདའ་བར་
མི་བགྱིད་དོ། །འདིའི་གཞུང་མ་ནོར་བར་རྣལ་འབྱོར་པ་གཞན་གང་ཞིག་སྒོམ་གྱིན་
སྒྲུབ་ཀྱང་རུང༌། ནོད་ཅིང་ཚུལ་བཞིན་བགྱིས་ན་ཡང༌། བདག་ཅག་གི་སྟོན་པ་ཀུན་
ཏུ་བཟང་པོ་ཉིད་དུ། བཀའ་ཐམས་ཅད་སྲུང་ཞིང་དེ་ལས་མི་འདའ་བར་བགྱིའོ། །དེ་
ལ་ཀུན་ཏུ་བཟང་པོས་གསུངས་པ། ཕྱོགས་བཅུ་དུས་གསུམ་བདེ་བར་གཤེགས་པ་མ་
ལུས་པ་ནི་རྒྱུད་འདིའོ། །རྒྱུད་འདི་ནི་ཕྱོགས་བཅུ་དུས་གསུམ་གྱི་བདེ་བར་གཤེགས་
པའོ། །རྒྱུད་འདི་ནི་ཀུན་ཏུ་བཟང་པོའོ། །ཀུན་ཏུ་བཟང་པོ་ནི་རྒྱུད་འདིའོ། །ཀུན་ཏུ་
བཟང་པོ་ནི་རང་གི་བྱང་ཆུབ་སེམས་སོ། །སེམས་ཅན་ཐམས་ཅད་རྒྱུད་འདིའོ། །མཐོ་
རིས་ངན་སོང་རྒྱུད་འདིའོ། །རྒྱུད་འདི་ཡང་ཀུན་ཏུ་བཟང་པོའོ། །ཀུན་ཏུ་བཟང་པོ་
ཡང་རང་གི་སེམས་སོ། །ཞེས་གླེང་པས། འཁོར་གྱིས་ཀྱང་རྒྱུད་ཀྱི་དོན་རྟོགས་སོ། །དེ་
ནས་གཡུང་དྲུང་གསང་བའི་དབང་རྒྱུད་འདི་ཡང་། གཡུང་དྲུང་སེམས་དཔའི་ཐུགས་
ཡེ་ཤེས་ལ་སྣང་བར་འགྱུར་རོ། །དེས་ན་སྣོད་དང་ལྡན་པའི་རྣལ་འབྱོར་བློ་ལ་སྣང་
བར་གྱུར་རོ། །དེ་བཞིན་གཤེགས་པ་ཐམས་ཅད་ཀྱི་སྤྱི་དབང༌། དོན་ཟབ་ཟབ་པའི་
ཡང་ཟབ་པའི་རྒྱུད། རྒྱུད་ཡོངས་སུ་བཟུང་བའི་ལེའུ་སྟེ་དགུ་པའོ། ། དེ་ནས་འཁོར་
རྣམས་མི་སྣང་བར་གྱུར་ནས། ཀུན་ཏུ་བཟང་པོ་རང་གནས་ཀྱི་དབང་ཐོབ་ནས་བདེ་
བ་ཆེན་པོའི་ངང་ལ་གནས་སོ། །གཡུང་དྲུང་གསང་བ་དབང་རྒྱུད་ཅེས་བྱ་བ། རྒྱུད་
ཀྱི་ཡང་རྩེར་གྱུར་པ། མཆོག་ཏུ་གྱུར་པ་དམ་པའི་དོན་རྫོགས་སོ། ། རྒྱ་རྒྱ་རྒྱ། རྒྱ་རྒྱ་
རྒྱ། རྒྱ་རྒྱ་རྒྱ། བདག་འདྲ་མི་ངན་ལི་ཤུ་སྟག་རིངས་ཀྱིས། ཕྱི་རབས་རྣམས་ལ་ཕན་
གདགས་བྱ་བའི་ཕྱིར། གཡུང་དྲུང་གསང་བའི་དབང་རྒྱུད་དམ་པ་འདི། མངའ་
བདག་ཕྱག་ཏུ་གཏད་དེ་རིན་པོ་ཆེ་སྒྲོམ་བུར་སྦས། ལན་གཅིག་ལས་ཅན་སྤྲུལ་པའི་
412

སེམས་སྡེ། གཡུང་དྲུང་གསང་བ་དབང་གི་རྒྱུད།
གང་ཟག་རིགས། དམ་པ་གཅིག་དང་འཕྲད་པར་ཤོག །ཞེས་སྨོན་ལམ་བཏབ་ནས་
སྦས་སོ། །རྒྱ་རྒྱ། རྒྱ་རྒྱ། རྒྱ་རྒྱ། སྤྲུལ་སྐུ་བཞོད་སྟོན་ནས་རིམ་པར་བརྒྱུད་ནས་བདག་
ལའོ། །nu=qཐཌཏཇཎ? nag
413

བ་ག་མངོན་རྫོགས་ཀྱི་རྒྱུད་བཞུགས་སོ། །
༄༅། །ཀུན་བཟང་བདེ་བའི་ངང་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་མངའ་
བས། ཐམས་ཅད་མེད་པའི་སྙིང་པོ་ལ། དེ་ཉིད་དོན་གྱི་ངེས་པར་གཟིགས། གཟིགས་
པ་མེད་པར་དོན་གྱིས་མཐོང་། དེ་ནས་ཀུན་ཏུ་བཟང་པོ་དེ། སྐྱེ་བ་མེད་པའི་དོན་
དེ་ཉིད། ཡུམ་གྱི་མཁའ་ལ་ཤར་བས། མེད་པའི་དོན་དམ་ཉིད་ཀྱི་ཤར་བར་མཁྱེན་
ནས། ཡུམ་ཀུན་ཏུ་བཟང་མོའི་བ་གའི་ཀློང་ནས། ཐིག་ལེ་བྱང་ཆུབ་སེམས་ཀྱི་ཚུལ་
དུ་བཞེངས་ནས། གསང་བའི་ནོར་བུ་ནས་ཐིག་ལེ་འཕྲོ་འདུ་མཛད་པས། ཐམས་
ཅད་ཐིག་ལེ་བྱང་ཆུབ་སེམས་སུ་གྱུར་ནས། ཡུམ་གྱི་བ་གར་ཐིམ་མོ། །ཡུམ་གྱི་བ་
གར་ཐམས་ཅད་ཐིམ་པས། ཡུམ་གྱི་པདྨའི་འདབ་མ་རྒྱས་པར་མཛད་དོ། །པདྨའི་
འདབ་མ་རྒྱས་པས། སྟོང་གསུམ་གྱི་འཇིག་རྟེན་ཞིང་ཁམས་ཁེངས་སོ། །དེས་གསང་
བའི་ནོར་བུ་ཡང་རྩ་བ་འདེགས་སོ། །དེར་ཐམས་ཅད་ཆགས་པ་གཡོས་ནས། དེར་
ཐམས་ཅད་ངོ་མཚར་བ་སྐྱེས་ཏེ། ལུས་འགུལ་སེམས་གཡོས་པར་གྱུར་ཏེ། དེར་ཆགས་
པའི་གནས་དེར། ཐམས་ཅད་ཕྱིན་ནས། བསྔངས་ནས་གུས་པས་ཕྱག་འཚལ་བ་ནི།
རིགས་ལྔ་དང་ལྷ་དང་ལྷ་མོ་དང་། མཁའ་འགྲོ་མའི་ཚོགས་དང་། སྐྱེས་པའི་རིགས་
ཅན་དང་། པདྨའི་རིགས་ཅན་ལ་སོགས་ཐམས་ཅད་ཀྱིས། གསང་བའི་ནོར་བུ་དང་
པདྨ་ལ་སོགས་པ་མདངས་ཕྱུངས་ནས། བསྐོར་ཞིང་ཕྱག་བགྱི་བ་དང་། བསྟོད་པ་
བགྱི་བ་དང་། ཡུམ་གྱི་བ་ག་ལས་ཡེ་ཤེས་ཀྱི་མཁའ་འགྲོའི་དཀྱིལ་འཁོར་ཐོན་ནོ། །དེ་
4l4

སེམས་སྡེ། བ་ག་མངོན་རྫོགས་ཀྱི་རྒྱུད།
ནས་ཡུམ་ཀུན་ཏུ་བཟང་མོས། ཀུན་ཏུ་བཟང་པོ་ལ་གཟིགས་ནས། སྤྱན་གྱི་བརྡའ་
གཅིག་མཛད་པས། དེས་ཀུན་ཏུ་བཟང་པོས་ཡུམ་གྱི་བ་ག་ནས། སྐུ་ཕྱེད་ནུབ་ཙམ་
མཛད་དེ། རིགས་ལྔ་ལ་སོགས་པ་ལ་གཟིགས་སོ། །དེ་ནས་ཞལ་འཛུམ་པ་མཛད་
ནས། ཀུན་ཏུ་བཟང་པོས་བྱིན་བརླབས་ཀྱིས། རིགས་ལྔ་ལ་སོགས་ཏེ། ཆགས་པའི་
ཡིད་གཡོས་པ་དེ་དག །ཕྱོགས་ཕྱོགས་སུ་ས་ལ་འཁོད་པར་གྱུར་ཏོ། །དེ་ནས་ཡུམ་
གྱིས་རིགས་ལྔ་ལ་གཟིགས་ནས། ལྗགས་ཀྱིས་བརྡ་མཛད་པས། རིགས་ལྔ་གདན་
ལས་བཞེངས་ནས། ཀུན་ཏུ་བཟང་པོ་ལ་ལན་སྟོང་དུ་བསྐོར་བ་བྱས། བག་བཞི་ས་ལ་
གདབ་ནས་གསོལ་པ། ཀྱི་འབྱུང་བའི་དྭངས་སྙིགས་ཅི་ལྟར་ལགས། ཕོ་མོའི་མཚན་
ཉིད་ཅི་ལྟར་ལགས། ཐབས་དང་ཤེས་རབ་ཅི་ལྟར་ལགས། ཡེ་ཤེས་གནས་འདི་གང་
ལས་སྐྱེ། སེམས་ཀྱི་རྟག་ཆད་གང་ལས་མཆི། ཡེ་ཤེས་ལྔ་པོ་གང་ལས་ཤར། སྤྲུལ་པ་
མང་པོ་གང་ལས་ཤར། སྐྱེ་མེད་བོན་དབྱིངས་ཅི་ལ་བགྱི། མངལ་ལ་སོགས་པ་མ་
སྤངས་པར། བླ་མེད་འབྲས་བུ་ཅི་ལྟར་བསྒྲུབ། མངལ་ལ་སོགས་པ་སྤང་འགྱུར་ན།
བླང་དོར་མེད་པ་ཅི་ལྟར་ལགས། དམ་ཚིག་ངེས་པར་ཅི་ལྟར་བཟུང་། དབང་ལས་
སོགས་པ་གང་ནས་བླངས། ཀུན་ཏུ་བཟང་ལ་བདག་ཉན་འཚལ། དེ་སྐད་གསུངས་
པ་ལ་གསན་ནས་ཡང་། ཀུན་ཏུ་བཟང་པོས་བཀའ་སྩལ་པ། ཉོན་ཅིག་འདུས་པའི་
འཁོར་ཚོགས་རྣམས། སྔངས་པ་མ་བྱེད་སེམས་ཐུད་ཅིག །གསང་སྔགས་དོན་དུ་
སྒྲུབ་འདོད་ན། ཡུམ་གྱི་བ་ག་དང་དུ་ལོངས། འབྱུང་ལྔའི་གནས་ལ་སྐྱེ་གནས་ཡིན།
ཐབས་དང་ཤེས་རབ་ཟུང་འབྲེལ་ནས། ཡེ་ཤེས་ཆེན་པོས་སེམས་ཉིད་མཐོང་། རྟག་
ཆད་མུ་མེད་བོན་གྱི་དབྱིངས། ཞེས་གསུངས་སོ། །བ་ག་མངོན་རྫོགས་ཀྱི་རྒྱུད་ལས།
གླེང་གཞིའི་ལེའུ་སྟེ་དང་པོའོ།། རྒྱ་རྒྱ། །། །
༧ དེ་ནས་རིགས་ལྔས་མགྲིན་གཅིག་ཏུ་འདི་སྐད་ཞུས་སོ། །འབྱུང་བ་ལྔ་ཡི་དྭངས་
415

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྙིགས་འདི། ངེས་པར་ཡབ་ཀྱིས་བཀའ་སྩལ་འཚལ། ཞེས་ཞུས་སོ། །དེ་ལ་ཀུན་ཏུ་
བཟང་པོས་བཀའ་སྩལ་པ། འབྱུང་བ་འབྱུང་བ་ཞེས་བྱ་བ། མ་འབྱུང་འབྱུང་པས་
འབྱུང་བ་ཡིན། འབྱུང་བ་ལྔ་ཡི་དྭངས་མ་ནི། ནམ་མཁའ་ཡིན་ཏེ་མིག་དང་བྲལ། ལྷ་
མོ་ལྔ་ཡི་ངོ་བོ་ཡིན། སྙིགས་མ་འཁྲུལ་པའི་མེ་ཆུ་འདི། ཀུན་ཏུ་བཟང་མོའི་བ་ག་ལ།
འདུས་ན་འབྱུང་བ་དྭངས་སྙིགས་ཕྱེ། བ་ག་བདེ་བ་ཀུན་གྱི་གནས། ཞེས་འབྱུང་བ་
དྭངས་སྙིགས་ཕྱེ་བའི་ལེའུ་སྟེ་གཉིས་པའོ། །། །
༧ ཡང་ཞུས་པ། ཕོ་མོའི་མཚན་ཉིད་ཅི་ལྟར་ལགས། ཐབས་དང་ཤེས་རབ་ཅི་ལྟར་
ལགས། ཡེ་ཤེས་གནས་ནི་གང་ལས་སྐྱེས། ཞེས་ཞུས་པས། ཀུན་ཏུ་བཟང་པོས་བཀའ་
སྩལ་པ། ཕོ་དང་མོ་ཡི་མཚན་ཉིད་ནི། ངེས་པར་ཡོད་པ་མ་ཡིན་ཏེ། རང་འབྱུང་རང་
འབྱུང་ཡེ་ཤེས་འདི། རང་ལས་འབྱུང་པས་རང་བྱུང་ཡིན། དེ་ཉིད་བསྐྱེད་པའི་ས་
ཡིན་ནོ། ། ཕོ་ཡི་ཡེ་ཤེས་མོ་ཡིས་བསྐྱེད། མོ་ཡི་ཡེ་ཤེས་ཕོ་ཡིས་བསྐྱེད། དེ་ཕྱིར་ཡེ་ཤེས་
སྤྱི་ལུགས་ཡིན། དེས་ན་ཐམས་ཅད་ཤེས་རབ་ཡིན། ཐབས་མེད་ཤེས་རབ་བྲལ་གྱུར་
ན། འཁོར་བ་འདི་ལས་གྲོལ་མི་སྲིད། ཐབས་དང་ཤེས་རབ་ཟུང་འབྲེལ་ཡང༌། གང་
གི་དེ་དོན་མ་རྟོགས་པས། དབུལ་མོའི་གཏེར་དང་གྱད་ཀྱི་ནོར་བུ་འདྲ། ཡེ་ཤེས་སྐྱེ་
བའི་གནས་མཆོག་ནི། བ་ག་གསང་བའི་ནོར་བུ་ཡིན། བདེ་བའི་ཡེ་ཤེས་གནས་གྱུར་
ན། བ་གའི་དབྱིངས་སུ་ཤེས་པར་གྱིས། བ་ག་མངོན་རྫོགས་ཀྱི་རྒྱུད་ལས། ཐབས་ཤེས་
རབ་ཀྱི་ལེའུ་སྟེ་གསུམ་པའོ།། །། །
༧ ཡང་ཞུས་པ། སེམས་ཀྱི་རྟག་ཆད་གང་ལས་བགྱིས། ཡེ་ཤེས་ལྔ་པོ་གང་ལས་
འཆར། སྤྲུལ་པ་མང་པོ་གང་ལས་ཤར། སྐྱེ་མེད་བོན་དབྱིངས་ཅི་ལ་བགྱི། མངལ་ལ་རར་འ།
སོགས་པ་མ་སྤང་པར། བླ་མེད་འབྲས་བུ་ཅི་ལྟར་ཐོབ། སྤངས་ནས་བླང་དོར་ཅི་ལྟར་
བྱེད། དབང་དང་དམ་ཚིག་ཅི་ལྟར་ལགས། ཀུན་ཏུ་བཟང་ལ་བདག་ཉན་འཚལ།
46

སེམས་སྡེ། བ་ག་མངོན་རྫོགས་ཀྱི་རྒྱུད།
ཞེས་ཞུས་སོ། །ཀུན་ཏུ་བཟང་པོས་བཀའ་སྩལ་པ། འཁོར་ཚོགས་ངེས་པར་སེམས་
ཐུད་ཅིག །སེམས་ནི་སྐྱེ་འགག་ཡོངས་ཀྱིས་མེད། རྟག་ཆད་མཚན་མ་མི་གནས་
ཏེ། སྟོང་ཉིད་བདེ་བ་ལ་གནས་ན། རྣམ་རྟོག་མཚན་མ་ཡོངས་ཀྱིས་སྤང་། རྟག་ན་
བོན་ཉིད་བདེ་བའི་སྐུ། ཆད་ན་སེམས་ཉིད་སྐྱེ་འགག་མེད། སེམས་ཉིད་དེ་ལྟར་དོན་
རྟོགས་ནས། ཐབས་དང་ཤེས་རབ་ཟུང་འབྲེལ་ན། ཡེ་ཤེས་ལྔ་ཡི་འབྱུང་གནས་ཡིན།
ཡེ་ཤེས་ཉི་མ་རང་ཤར་ན། སྤྲུལ་པ་ཐབས་ཀྱིས་ཅིར་ཡང་སྟོན། སྣང་ཞིང་སྲིད་པའི་
བོན་ཅན་འདི། བ་གའི་ཀློང་དུ་ཀུན་རྟོགས་ན། བོན་གྱི་དབྱིངས་ཞེས་ལོགས་ན་མེད།
བ་ག་བོན་དབྱིངས་ཆེན་པོ་ཡིན། དེས་ན་མཚན་མ་རྟག་ཆད་ཀུན། བ་གའི་དབྱིངས་
སུ་ཐམས་ཅད་འདུས། ཞེས་བ་ག་མངོན་རྫོགས་ཀྱི་རྒྱུད་ལས། རྟག་ཆད་བ་གའི་ཀློང་
དུ་འདུས་པའི་ལེའུ་སྟེ་བཞི་པའོ།། །། །
༧ ཀུན་ཏུ་བཟང་པོས་བཀའ་རྩལ་པ། མངལ་ལ་སོགས་པ་བདེ་བའི་མཆོག །
སངས་རྒྱས་ཀུན་གྱི་གཤེགས་པའི་ཤུལ། འདི་སྤངས་པ་ཡི་ཐེག་དམན་ལ། འབྲས་བུ་
ཐོབ་པ་ངས་མ་བཤད། ཡུམ་གྱི་པདྨ་བདེ་བའི་གནས། འཁོར་བ་ཕྱགས་མས་འདེབས་
འདོད་ན། རྟག་པར་མོ་ཡི་བ་གར་སྦྱོར། མ་རྟོགས་འཁོར་བ་ཆེན་པོའི་རྒྱུ། རྟོགས་
ན་སངས་རྒྱས་བདེ་བའི་གནས། ཀུན་མིན་དོན་ནི་འདི་ཉིད་ཡིན། གང་ཞིག་འབྲས་
བུ་འདོད་པའི་མིས། མཆོག་ཆགས་ཆེན་པོའི་ཏིང་འཛིན་གྱིས། ཕྱལ་པ་བུ་སྲིང་མ་མོ་
དང༌། རྗེ་མོ་བྲན་མོ་སྨད་འཚོང་རིགས། ཚུལ་དང་ལྡན་པས་སྤྱད་པར་བྱ། པདྨའི་ཁ་
ན་དངོས་གྲུབ་གནས། གང་ཞིག་བ་ག་སྤོང་བྱེད་པ། དེ་ལ་གཉིས་མེད་ཤེས་རབ་མེད།
རྟོག་པ་ཆེ་བའི་མི་རྣམས་ནི། མ་རབས་དྲང་སྲོང་སྡེ་རིགས་ཅན། མཆོག་གི་དངོས་
གྲུབ་དེ་ལ་མེད། པད་མ་དག་ལ་ནོར་བུས་བརྒྱན། དེ་ནི་བདེ་བ་ཀུན་གྱི་གནས།
སངས་རྒྱས་རྣམས་ཀྱང་འབྱུང་བས་སོ། །འདི་ཉིད་དོན་གྱི་མ་ཟིན་ན། སྤངས་པས་
417

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གྲོལ་བ་ངས་མ་བཤད། འདི་སྤངས་པ་ཡི་བྱིས་པ་རྣམས། མངལ་རྒྱུད་འཁོར་བའི་
གྲོང་ཁྱེར་འགྲིམས། བ་ག་མངོན་རྫོགས་ཀྱི་རྒྱུད་ལས། མི་སྤང་པདྨ་དོན་གྱི་ལེའུ་སྟེ་ལྔ་
པའོ།། །། །
༧ ཀུན་ཏུ་བཟང་པོས་བཀའ་སྩལ་པ། ཉོན་ཅིག་འདུས་པའི་འཁོར་ཚོགས་རྣམས།
དབང་ནི་རང་ལ་ཡོད་པ་ལ། མ་བསྐུར་བསྐུར་བའི་ཐ་སྙད་མེད། རང་དབང་ཉིད་དུ་
གནས་པ་ཡིན། དེ་ལ་བསྐུར་ན་འདི་བཞིན་ཏེ། དབང་བསྐུར་རྣམ་པ་བཞི་རྫོགས་ན།
རྒྱལ་ཐེབས་སྤྱི་བླུགས་དབང་བསྐུར་བྱ། མ་བསྐུར་རྫོགས་པ་དབང་གི་མཆོག །མ་
སྨིན་པའི་གང་ཟག་ལ། དབང་རྫོགས་ལས་རབ་དང་པོའོ། །དམ་ཚིག་ཅེས་ནི་ང་ཡིས་
བཤད། མེད་དང་ཕྱལ་པ་གཅིག་པུ་འདི། དམ་ཚིག་ཀུན་གྱི་རྒྱལ་པོར་བཤད། དམ་
ཚིག་ཕྱལ་པ་ཆེན་པོ་ཡིན། ཕྱལ་པ་ཆེན་པོ་མ་བསྲུང་ན། ཕྱོགས་སུ་ལྷུང་པའི་དམ་
ཚིག་གི། ཐུབ་པ་དམ་པ་མེད་གྱུར་ཏེ། འགྲོ་བ་རྣམས་ལ་ངན་སོང་འགྱུར། ཞེས་བ་ག་
མངོན་རྫོགས་ཀྱི་རྒྱུད་ལས། དབང་དང་དམ་ཚིག་གི་ལེའུ་སྟེ་དྲུག་པའོ།། །།
༧ དེ་ནས་ཀུན་ཏུ་བཟང་པོས་རྒྱུད་གཏད་པ་འདི་གསུངས་སོ། །འཁོར་ཚོགས་
ང་ལ་ཚུར་ཉོན་ཅིག རིགས་ལ་ཁྱད་པར་ཡོད་པའི་ཕྱིར། གསང་སྔགས་དོན་ལ་མོས་
རིགས་ལ། ང་ཡི་རྒྱུད་འདི་བདུད་རྩི་བཞིན། བདུད་རྩི་འདྲ་བའི་རྒྱུད་འདི་ལ། རྟག་
ཏུ་འདུན་ཞིང་མཆོད་ཕྱག་བགྱི། རྒྱུད་འདི་གང་ན་བཞུགས་པ་ན། བདེར་བཤེགས་
མཁའ་འགྲོ་རང་བཞིན་གནས། འདི་ལ་གུས་པར་མི་བྱེད་ན། འབྲས་བུ་མེད་དེ་ངན་
སོང་སྐྱེ། འདི་ཡིད་ལ་ཟུང་ཅིག །འདི་དམ་པར་གྱིས་ཤིག །དམ་མེད་སྣོད་ངན་ལ་མ་
སྦྱིན་ཞིག །ཞེས་ཀུན་ཏུ་བཟང་པོས་རིགས་ལྔའི་གཙོ་བོ་ལ་གཏད། དེ་ལ་རིགས་ལྔ་ལ་
སོགས་པས་མགྲིན་གཅིག་ཏུ། ཀུན་ཏུ་བཟང་པོ་ལ་འདི་སྐད་ཅེས་བསྟོད་དོ། །ཐམས་
ཅད་ཀུན་རྫོགས་ཀུན་ཏུ་བཟང་པོའི་སྐུ། བ་ག་རྒྱས་པར་མཛད་ནས་བདེ་བ་སྟེར།
418

སེམས་སྡེ། བ་ག་མངོན་རྫོགས་ཀྱི་རྒྱུད།
ཉོན་མོངས་མི་སྤང་ཐར་པ་ཆེན་པོར་བསྟན། ཡོན་ཏན་ཀུན་ལྡན་ཀུན་ཏུ་བཟང་ལ་
བསྟོད། ཞེས་བསྟོད་ནས་ཐམས་ཅད་ཀུན་ཏུ་བཟང་མོའི་བ་ག་ལ་ཐིམ་མོ། །བ་ག་
མངོན་རྫོགས་ཀྱི་རྒྱུད་ལས། རྒྱུད་གཏད་པའི་ལེའུ་སྟེ་བདུན་པའོ། །མཐུད་པའི་རྒྱུད་
འདི་དམ་པར་གྱིས། ཟབ་རྒྱ་རྒྱ། སྦས་རྒྱ་རྒྱ། དོན་རྒྱ་རྒྱ།
419

ཕུན་སུམ་འཚོགས་པ་གསུམ་གྱི་རྒྱུད་
བཞུགས་སོ། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་
རྗེ་ཆེ་མངའ་བ། ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་བརླབས་ཀྱི་བརྒྱུད་
པ་འདི། འཁོར་རྣམས་སེམས་ཀྱི་དཀྱིལ་དུ་ཞོག །ཕུན་སུམ་འཚོགས་པ་གསུམ་གྱི་རྒྱུད།
ངེས་པར་གཏན་ལ་དབབ་ཕྱིར་བསྟན། ཀྱི་འདུས་པའི་ཚོགས་ཆེན་ད་ཉོན་ཅིག །ཀུན་
ཏུ་བཟང་པོ་མཆོག་གི་ལྷ། བྱང་ཆུབ་སེམས་ཀྱི་སྙིང་པོ་ཡིན། ཀུན་གྱི་སྟོན་པ་བྱང་
ཆུབ་སེམས། སྟོན་པ་བསྟན་པ་འཁོར་ཚོགས་པས། དུས་དང་གནས་ནི་རང་བཞིན་
འདུས། བསྟན་པའི་དོན་གྱི་སྙིང་པོ་ནི། བོན་གྱི་དབྱིངས་ཀྱི་གནས་ཆེན་དུ། སངས་
རྒྱས་སེམས་ཅན་འཁོར་ཚོགས་ནས། སྔ་ཕྱི་མེད་པའི་བསྟན་པ་ནི། རང་འབྱུང་ཡེ་ཤེས་
རིག་པ་རྒྱལ། རང་བཞིན་རྣམ་པ་གསུམ་སྣང་སྟེ། མི་གནས་སེམས་ཀྱི་རང་བཞིན་
དང༌། རང་འབྱུང་ཡེ་ཤེས་རང་བཞིན་དང༌། ཐུགས་རྗེ་སྤྲུལ་པའི་རང་བཞིན་དང་།
བྱང་ཆུབ་སེམས་ཀྱི་རང་བཞིན་ནི། མི་གནས་བོན་གྱི་སྐུ་རུ་བཞུགས། རང་འབྱུང་ཡེ་
ཤེས་རང་བཞིན་ནི། རྫོགས་པའི་ལོངས་སྤྱོད་སྐུ་རུ་བཞུགས། ཐུགས་རྗེ་སྤྲུལ་པའི་རང་
བཞིན་ནི། རྣམ་པ་ཅིར་ཡང་སྤྲུལ་ཏེ་བཞུགས། མི་གནས་བོན་སྐུར་བཞུགས་ཙམ་ན།
འཁོར་ཡང་བྱང་ཆུབ་སེམས་སུ་བཞུགས། བྱང་ཆུབ་སེམས་ཀྱི་འཁོར་དག་ལ། སྐུ་དང་
420

སེམས་སྡེ། ཕུན་སུམ་ཚོགས་པ་གསུམ་གྱི་རྒྱུད།
ཡེ་ཤེས་རྫོགས་པར་སྟོན། རང་འབྱུང་རྫོགས་སྐུར་བཞུགས་ཙམ་ན། འཁོར་ཡང་ས་
བཅུའི་སེམས་དཔའ་འོ། ། ས་བཅུ་སེམས་དཔའི་བྱང་ཆུབ་འཁོར་རྣམས་ལ། ཤེས་བྱའི་
སྒྲིབ་པ་སྦྱང་པར་སྟོན། སྣ་ཚོགས་སྤྲུལ་སྐུར་བཞུགས་ཙམ་ན། འཁོར་ཡང་རྒྱུ་དྲུག་
སེམས་ཅན་འཁོར། རྒྱུ་དྲུག་སེམས་ཅན་འཁོར་རྣམས་ལ། ཡིད་བཞིན་དབང་པོ་གང་
འཐད་སྟོན། ཞེས་གསུངས་སོ། །ཕུན་སུམ་འཚོགས་པ་གསུམ་གྱི་རྒྱུད་ལས། སྟོན་པ་
ཕུན་སུམ་འཚོགས་པའོ། །
༧ དེ་ནས་ཀུན་ཏུ་བཟང་པོ་དེས། འདུས་པའི་ཚོགས་ལ། འཁོར་ཕུན་སུམ་ཚོགས་
པའི་རང་བཞིན་བསྟན་ནོ། །ཀྱི་འདུས་པའི་ཚོགས་ཆེན་ད་ཉོན་ཅིག །གང་ལ་འདུས་
ཤིང་འབྲེལ་པ་ལ། དེ་ལ་འཁོར་ཞེས་བཏགས་པ་ཡིན། དཔེར་ན་སྲིད་པའི་བོན་ལ་
ཡང་། འཁོར་དང་སྟོན་པ་རང་བཞིན་ཚང་། ནམ་མཁའ་ལྟ་བུའི་སྟོན་པ་ལ། འབྱུང་
ཆེན་བཞི་དང་སྣང་སྲིད་འཁོར། རང་བཞིན་བོན་གྱི་འབྲེལ་པས་ན། དེས་ན་སྲིད་
འཁོར་ཕུན་སུམ་ཚོགས། དཔེར་ན་བོན་ཉིད་ཀུན་བཟང་ལ། འཁོར་དང་སྟོན་པ་རང་
བཞིན་ཚང་། བོན་ཉིད་རྫོགས་པ་ཆེན་པོ་ལ། བརྒྱད་ཁྲི་བཞི་སྟོང་ཐེག་པ་འཁོར། རྒྱུ་
དང་འབྲས་བུར་འབྲེལ་པས་ན། དེས་ན་ཐེག་འཁོར་ཕུན་སུམ་ཚོགས། དཔེར་ན་
བྱང་ཆུབ་སེམས་ཉིད་ལ། འཁོར་དང་སྟོན་པ་རང་བཞིན་ཚང་། བྱང་ཆུབ་སེམས་ཀྱི་
སྙིང་པོ་ལ། རྣམ་ཤེས་ཚོགས་དང་སྐྱེ་མཆེད་འཁོར། ཡུལ་དང་དབང་པོ་འདུས་པས་
ན། དེས་ན་འཁོར་དང་སྐྱེ་མཆེད་འཁོར། དེས་འཁོར་ཕུན་སུམ་ཚོགས་པར་བཞུགས།
སྟོན་པའི་འཁོར་ནི་དེ་འདྲ་སྟེ། སྟོན་པ་བོན་གྱི་སྐུ་འཁོར་ནི། དུས་གསུམ་སངས་རྒྱས་
བཞུགས་པ་དང་། ཁམས་གསུམ་རྒྱུ་དྲུག་སེམས་ཅན་དེ། གཤེན་རབ་ཐུགས་རྗེའི་
གཤེན་རབ་དང༌། སེམས་ཅན་དག་ལ་རང་བཞིན་འབྲེལ། དེས་ན་ཕུན་སུམ་ཚོགས་
ཞེས་བཤད། སྟོན་པ་ལོངས་སྤྱོད་སྐུ་འཁོར་ནི། མི་རྟོག་ཏིང་འཛིན་ས་བཅུ་སྦྱོངས། ས་
421

གསུང་རབ་སྒོ་མཛོད་རིན་པོ་ཆེའི་གླེགས་བམ། 137 །
ལ་གནས་པའི་སེམས་དཔའ་ཡིས། ཉོན་མོངས་མི་གནས་ཤེས་རིག་སྦྱོང༌། ཡེ་ཤེས་
ཚོགས་དང་ཐུགས་རྗེར་འབྲེལ། དེས་ན་ཕུན་སུམ་ཚོགས་ཞེས་བྱ། སྟོན་པ་སྤྲུལ་པའི་
སྐུ་འཁོར་ནི། སྐུ་སྤྲུལ་ཐུགས་རྗེ་དྲུག་སྣང་བས། འཁོར་ཡང་རྒྱུ་དྲུག་སེམས་ཅན་ནོ། །
ལས་དང་ཐུགས་རྗེ་འབྲེལ་བ་ན། འཁོར་ནི་ཕུན་གསུམ་ཚོགས་ཞེས་བྱ། །
༧ དེ་ནས་ཀུན་ཏུ་བཟང་པོ་དེས་འདུས་པའི་ཚོགས་ལ། བསྟན་པ་ཕུན་སུམ་
ཚོགས་པ་འདི་གསུངས་སོ། །ཀྱི་འདུས་པའི་ཚོགས་ཆེན་ད་ཉོན་ཅིག དུས་གསུམ་
སྟོན་པ་གང་གིས་ཀྱང་། བསྟན་པའི་རང་བཞིན་འདི་ཡིན་ཞེས། ཚིག་དང་ཡི་གེར་
བརྗོད་པ་མེད། མ་གསུངས་མི་གསུང་གསུང་མི་འགྱུར། ཁྱེད་ཀྱི་རང་བཞིན་བསྟན་
པའོ། ། ཡེ་ཤེས་ཐུགས་ཀྱི་རིག་པ་ཡིས། རང་རིག་རང་བཞིན་ངོ་བསྟན་ནོ། ། དེ་མཐོང་
བསྟན་པ་དེ་འདུས་པས། དེ་ལ་དེ་བསྟན་དེ་ཡང་མཐོང་། དེ་ནི་བསྟན་པ་ཞེས་སུ་
བཤད། སྟོན་པ་ཐུགས་ཀྱི་སྐུ་ཡིས་ནི། རང་བཞིན་གཟུང་འཛིན་བྲལ་བ་བསྟན། བྱང་
ཆུབ་སེམས་ཀྱི་འཁོར་རྣམས་དང་། དུས་གསུམ་སངས་རྒྱས་ཐམས་ཅད་ཀྱིས། སྤྲོས་
པ་མེད་པའི་དོན་དུ་རྟོགས། སྟོན་པ་ཐེག་པ་རྣམ་པ་གསུམ། སྟོན་པའི་གསང་བ་རྣམ་
གསུམ་ནི། སྤྲོས་པ་མེད་པའི་གཡུང་དྲུང་སྟེ། གསང་བ་རང་རྒྱུད་དག་པ་ཡང་། སྤྲོས་
པ་མེད་པའི་དོན་དུ་བཤད། གསང་བའི་རྒྱུ་འབྲས་དག་པ་ཡང་། སྤྲོས་མེད་ཡེ་ཤེས་
ཆེན་པོར་བཤད། རྫོགས་པ་ཆེན་པོ་གསང་བ་ཡང་། སྤྲོས་བྲལ་རྩོལ་བསྒྲུབ་བྲལ་བར་
བཤད། སྟོན་པ་ལོངས་སྤྱོད་རྫོགས་པ་ཡང་། ཡེ་ཤེས་སྐུ་ཡི་རང་བཞིན་གྱིས། ཆུ་
ཟླ་སྣང་ཤེལ་མེ་ལོང་བཞིན། མ་བསྒྲིབ་སྟོན་པའི་ངོ་བོ་ལ། སྣང་བའི་སྐུ་མཐོང་ཐེག་
པ་གསུམ། བཟུང་འཛིན་བླང་དང་དོར་མེད་པ། ཨ་དཀར་དག་ལ་རྟོགས་པ་ཡིན།
སྟོན་པ་སྤྲུལ་སྐུར་བཞུགས་ཙམ་ན། སེམས་ཅན་འདོད་པའི་རང་བཞིན་གྱིས། ཅི་
ལྟར་འདོད་པའི་ཐུགས་རྗེ་འབྱུང་། དུག་ལྔ་དག་གི་རྣམ་སྨིན་གྱིས། རྒྱུ་དྲུག་གནས་སུ་
422

སེམས་སྡེ། ཕུན་སུམ་ཚོགས་པ་གསུམ་གྱི་རྒྱུད།།
ངེས་པར་སྟོན། ལྷ་དང་ལྷ་མིན་གནས་རིས་སུ། ཆེ་བའི་ང་རྒྱལ་འཇོམས་པར་བསྟན།
ཤེས་པ་མི་ཡི་གནས་རིས་སུ། དགེ་སྡིག་རྒྱུ་འབྲས་བོན་ཡང་བསྟན། གཏི་མུག་བྱོལ་
སོང་གནས་རིས་སུ། རིག་པ་ཤེས་པའི་བོན་ཡང་བསྟན། སེར་སྣ་ཡི་དྭགས་གནས་
རིས་སུ། བག་ཆགས་ཚིམ་པའི་བོན་ཡང་བསྟན། སྡུག་བསྔལ་དམྱལ་བའི་གནས་རིས་
སུ། སྔ་ཕྱི་དྲན་པའི་ཞེན་པ་བཟློག ཅི་ལྟར་མོས་པ་འདོད་པ་སྦྱིན། དེས་ན་བསྟན་པ་
ཕུན་སུམ་ཚོགས།
༧ དེ་ནས་ཀུན་ཏུ་བཟང་པོ་དེས། འདུས་པའི་ཚོགས་ཀྱི་འཁོར་རྣམས་ལ། གནས་
ཀྱི་རང་བཞིན་བསྟན་པ་ནི། ཀུན་བཟང་བདག་གིས་བརྗོད་པར་བྱ། སྟོན་པ་བོན་
སྐུར་ཁུམ་ཙམ་ན། ནམ་མཁའ་མཐའ་ཀླས་བོན་གྱི་དབྱིངས། མཐའ་དང་དབུས་མེད་
གནས་ཀྱི་མཆོག སྤྲོས་མེད་གནས་ཀྱིས་ཀུན་ཏུ་ཁྱབ། ཀུན་བཟང་བོན་གྱི་སྐུར་གནས་
སོ། །སྟོན་པ་ལོངས་སྤྱོད་གནས་ཆེན་ནི། འོག་མེན་འོག་མེན་གནས་འོག་མེན། རིན་
ཆེན་གཞལ་ཡས་བཀོད་པ་ན། རིན་ཆེན་ཁང་བུ་བརྩེགས་ནས་སོ། །སྟོན་པ་སྤྲུལ་སྐུའི་
གནས་ཆེན་ནི། རྒྱུ་ལྔའི་ལམ་དང་འགྲོ་དྲུག་གནས། ཁམས་གསུམ་ཐུགས་རྗེ་སྤྲུལ་པའི་
གནས། ཐུགས་རྗེ་ནམ་མཁའི་མཐའ་དང་མཉམ། གནས་ནི་འདི་ཞེས་ངེས་པ་མེད།
ཅེས་བསྟན་ནོ། །
༧ དེ་ནས་འདུས་པའི་ཚོགས་རྣམས་ལ། དུས་ཀྱི་རང་བཞིན་འདི་བསྟན་ནོ། །སྔ་
པ་ཕྱི་པ་ད་ལྟ་གསུམ། ཁྱད་པར་མེད་པའི་དོན་འདི་བསྟན། དུས་གསུམ་མེད་དེ་ཁྱད་
པར་ཅིག །ཀུན་བཟང་ཡེ་ཤེས་ཐུགས་མཆོག་ལ། སྔ་པ་མི་འགག་ཕྱི་མི་འགྲིབ། སྐྱེ་
འགག་གཉིས་མེད་ཁྱད་པར་ཅིག །དུས་གསུམ་ཡོད་པར་ལྟ་བ་ནི། མ་སྦྱངས་སྒྲིབ་
པའི་སེམས་ཅན་རྣམས། སེམས་ནི་སྒྲིབ་པའི་བག་ཆགས་ཏེ། མེད་པའི་ཡུལ་ལ་རྣམ་
རྟོག་པས། སྔ་པ་འགགས་ལ་ད་མི་གནས། ཕྱི་མ་མ་བྱུང་སྒྲིབ་མི་མཐོང་། དུས་གཅིག་
423

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་ལ་གསུམ་དུ་མཐོང་། འདས་དང་ད་ལྟ་མ་བྱོན་ཞེས། མེད་པའི་ཡུལ་ལ་རྣམ་པར་
རྟོག །ཐ་སྙད་མིང་ལ་ངེས་པ་མེད། ཅེས་གསུངས་སོ། །དེ་ནས་ཀུན་ཏུ་བཟང་པོ་དེས།
འདུས་པའི་ཚོགས་ལ་ཕུན་སུམ་ཚོགས་པའི་མདོ་འགྲེལ་འདི་བསྟན་ནོ། ། སྐྱེ་མེད་གཡུང་
དྲུང་འགྱུར་མེད་ཀུན་བཟང་དེ། མ་བསྒྲིབས་ཀུན་ལ་ཁྱབ་པས་ནམ་མཁའ་འདྲ། རང་
འབྱུང་ཡེ་ཤེས་གཉེན་པོ་མེད་པས་ཆེ། བླང་དོར་མེད་པའི་བོན་ཉིད་ཀུན་བཟང་ནི།
འགག་པ་མེད་པའི་མཛད་སྤྱོད་བག་ཡངས་ཀྱིས། ཐམས་ཅད་འདུ་ཞིང་འབྱུང་བའི་
དབྱིངས་ན་སྤྱོད། ཡངས་པས་ཐམས་ཅད་འདུ་ཞིང་འཚོགས་ནས་སྤྱོད། ཐམས་ཅད་
འདུ་ཡིན་འབྱུང་བ་བོན་གྱི་དབྱིངས། བོན་དབྱིངས་རྣམ་དག་རླུང་ལམ་ཆེན་པོ་དེར།
སངས་རྒྱས་སེམས་ཅན་ཁམས་གསུམ་ཀུན་བསྒྲལ་བས། བྱང་ཆུབ་སེམས་ལ་དངོས་
པོའི་ཡུལ་མེད་པས། རང་འབྱུང་ཡེ་ཤེས་དེ་ལ་འགག་པ་མེད། སྐྱེ་འགག་ཏིང་འཛིན་
ཅིར་ཡང་དོགས་པ་མེད། སྟོན་པ་ཀུན་བཟང་བསྟན་པ་བྱང་ཆུབ་སེམས། རྫོགས་ཆེན་
དག་ལས་ལྷག་མ་མེད་པར་བསྟན། བྱང་ཆུབ་སེམས་ནི་ཀུན་གྱི་སྙིང་པོ་སྟེ། བོན་ཀུན་
ལྷག་མ་མེད་པར་ཡོངས་སུ་རྫོགས། གཉེན་པོ་མེད་པས་གཞན་གྱི་དབང་མི་འགྱུར།
འགྱུ་བ་མེད་པའི་རང་བཞིན་དྲང་པོར་གནས། དཔེ་ནི་ནམ་མཁའ་བཞིན་ཏེ་ཀུན་ལ་
ཁྱབ། རྒྱུ་རྐྱེན་མེད་པས་གཞན་ལ་རག་མི་ལུས། ཅེས་བསྟན་ནོ། །ཀུན་ཏུ་བཟང་པོ་ང་
ཡི་འཁོར་འདུས་པས། གང་ཞིག་སུ་ཡང་རུང་བ་དེ་ཡིས་ནི། སེམས་ཉིད་སངས་རྒྱས་
ཡིན་པར་གོ་བའོ། །རིག་པའི་ཡུལ་ན་སེམས་ཉིད་བདེ་བ་ཆེ། གང་ཞིག་འདི་ལྟར་རིག་
ཅིང་རྟོགས་པ་ནི། རྣམ་པར་དག་པའི་འཇིག་རྟེན་ཡིན་པར་བཤད། གོང་དུ་རིག་ཅིང་
རྟོགས་པ་དེ་ལ་ནི། བོན་རྣམས་ཐམས་ཅད་རིག་པའི་འོད་འདུས་པས། ཕྱོགས་བཞི་
མཚམས་བརྒྱད་བླ་འོག་གྲུབ་པ་ནི། སྣང་སྲིད་བོན་ཀུན་ལྷ་དང་སེམས་སུ་གྲུབ། ཅེས་
ཕུན་སུམ་ཚོགས་པ་གསུམ་གྱི་རྒྱུད་རྫོགས་སོ། །སྦས་རྒྱ་རྒྱ། རྒྱ་རྒྱ། རྒྱ་རྒྱ།
424

གོལ་སྒྲིབས་རྣམ་པར་ཕྱེ་བའི་རྒྱུད་
བཞུགས་སོ། །
༄༅། །ཀ།སྨརྐ ཞེས ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །
སྟོན་པ་ཐུགས་རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་
བརླབས་ཀྱི་བཤད་པའི་རྒྱུད། གོལ་སྒྲིབ་རྣམ་པར་ཕྱེ་བའི་རྒྱུད། འཁོར་རྣམས་ཀུན་
ལ་ཕྱེ་སྟེ་བསྟན། འདུས་པའི་ཚོགས་རྣམས་ད་ཉོན་ཅིག ཐེག་པ་རེ་རེའི་གོལ་ས་དང་།
ཐེག་པ་གཅིག་གི་གོལ་སའོ། །ཐེག་པ་རེ་རེའི་གོལ་ས་ནི། འཇིག་རྟེན་ཐེག་པ་མར་
བཞག་པ། རྫོགས་ཆེན་ཡུལ་སེམས་གཉིས་མེད་པས། རྫོགས་ཆེན་ཡུལ་སེམས་ལས་
འདས་པ། ཡུལ་སེམས་གཉིས་འཛིན་དགེ་བསྙེན་བསྒྲིབ། རྫོགས་ཆེན་བྱ་རྩལ་བྲལ་
བ་ལ། བྱ་རྩལ་རྒྱུ་སེམས་དྲང་སྲོང་སྒྲིབ། རྫོགས་པ་ཆེན་པོའི་དོན་འདི་ལ། ཡེ་ནས་
སངས་རྒྱས་ཆེན་པོ་ལ། ལྷ་དང་ལྷ་མོ་སྤྱན་འདྲེན་མཆོད། རྩོལ་སྒྲུབ་ལྷ་སྐུ་ཨ་དཀར་
སྒྲིབ། རྫོགས་ཆེན་དབྱིངས་དང་ཡེ་ཤེས་འདས། དབྱིངས་དང་ཡེ་ཤེས་དོན་བསྒོམ་ན།
ཏིང་འཛིན་བྲལ་བས་ཡེ་གཤེན་བསྒྲིབ། རྫོགས་ཆེན་དོན་ལ་གོལ་སྒྲིབ་མེད། རྫོགས་
ཆེན་ཡུལ་སེམས་གཉིས་ལྟ་ན། དགེ་བསྙེན་པ་རུ་གོལ་བར་བཤད། རྫོགས་ཆེན་བྱ་
རྩལ་རྒྱུ་ལྟ་ན། དྲང་སྲོང་པ་རུ་གོལ་བར་བཤད། རྫོགས་ཆེན་རྩོལ་སྒྲུབ་ལྟ་བསྒོམ་ན།
ཨ་དཀར་བ་རུ་གོལ་བར་བཤད། དབྱིངས་དང་ཡེ་ཤེས་དོན་བསྒོམ་ན། ཡེ་གཤེན་པ་
རུ་གོལ་བར་བཤད། ཐེག་པ་གཅིག་གི་གོལ་ས་ལ། གོལ་ས་སྒྲིབ་པ་བཅུ་ཡོད་དེ། ལྟ་
425

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང་དམ་ཚིག་ཕྲིན་ལས་དང་། ཡེ་ཤེས་པ་དང་ཕ་རོལ་དང་། ལམ་འཕྲང་རྒྱུད་ལུང་
མན་ངག་བཅུ། དེ་ཡང་གང་དང་གང་ཞེ་ན། ལྟ་བ་དག་གི་རང་བཞིན་ནི། བསྒོམ་
དུ་མེད་དེ་སངས་རྒྱས་ལྟ། བསྒོམ་མེད་སངས་རྒྱས་མ་རིག་ན། ལྟ་བ་དག་གི་སྒྲིབ་
པར་བཤད། ཡེ་ནས་སངས་རྒྱས་ཡིན་པ་ལ། སངས་རྒྱས་ཡིན་པར་མི་ལྟ་སྟེ། བསྒོམ་
ནས་སངས་རྒྱས་ལྟ་བ་ནི། ལྟ་བ་དག་གི་གོལ་སར་བཤད། དམ་ཚིག་དག་ནི་བསྲུང་
དུ་མེད། བསྲུང་དུ་མེད་པའི་དམ་ཚིག་ལ། བསྲུང་དུ་མེད་པར་མ་རིག་ན། དམ་ཚིག་
སྒྲིབ་པ་ཡིན་པར་བཤད། བསྲུང་དུ་མེད་པའི་དམ་ཚིག་ལ། བསྲུང་དུ་མེད་པར་མ་
ཤེས་ན། ཕྱོགས་མཚམས་དམ་ཚིག་བསྲུང་བ་ནི། དམ་ཚིག་གོལ་ས་ཡིན་པར་བཤད།
ཕྲིན་ལས་རང་བཞིན་རྩལ་དུ་མེད། རྩོལ་སྒྲུབ་འདས་པའི་ཕྲིན་ལས་ལ། རྩལ་དུ་མེད་
པར་མ་རིག་ན། ཕྲིན་ལས་སྒྲིབ་པ་ཡིན་པར་བཤད། རྩལ་དུ་མེད་པའི་རང་བཞིན་
ལས། རྩལ་དུ་མེད་པར་མ་རྟོགས་ཏེ། ཕྲིན་ལས་རྩོལ་བར་བྱེད་པ་ནི། འཕྲིན་ལས་
གོལ་ས་ཡིན་པར་བཤད། ཡེ་ཤེས་དག་གི་རང་བཞིན་ལ། ཡེ་ནས་སྒྲིབ་པ་མེད་པར་
གསལ། ཡེ་ནས་སྒྲིབ་པ་མེད་པ་ལ། སྒྲིབ་པ་མེད་པར་མ་ཤེས་ན། ཡེ་ཤེས་དག་གི་
སྒྲིབ་པར་བཤད། སྒྲིབ་པ་མེད་པའི་ཡེ་ཤེས་ལ། སྒྲིབ་པ་མེད་པར་མ་རྟོགས་ཏེ། མི་
བསྐྱོད་གསལ་བར་མ་ཤེས་ན། ཡེ་ཤེས་ཆེན་པོའི་གོལ་སར་བཤད། ས་དང་ཕ་རོལ་
རང་བཞིན་ནི། སྦྱང་བཞིན་བགྲོད་དུ་མེད་པ་ཡིན། སྦྱང་བགྲོད་མེད་པར་མ་རིག་
ན། ས་དང་ཕ་རོལ་སྒྲིབ་པར་བཤད། སྦྱང་བགྲོད་མི་དགོས་ས་ལམ་ལ། སྦྱང་བགྲོད་
མི་དགོས་མ་རྟོགས་ཏེ། སྦྱང་ཞིང་བགྲོད་པར་བྱེད་པ་ནི། ས་དང་ཕ་རོལ་གོལ་སར་
བཤད། ལམ་གྱི་རང་བཞིན་བསྟན་པ་ནི། བགྲོད་ཅིང་རྩོལ་བ་མེད་པ་ཡིན། བགྲོད་
རྩོལ་མེད་པར་མ་རིག་ན། ལམ་གྱི་སྒྲིབ་པ་ཡིན་པར་བཤད། བགྲོད་རྩོལ་མི་དགོས་
ལམ་དེ་ལ། བགྲོད་རྩོལ་མི་དགོས་མ་རྟོགས་ཏེ། བགྲོད་ཅིང་རྩོལ་བར་བྱེད་པ་ནི།
426

སེམས་སྡེ། གོལ་སྒྲིབ་རྣམ་པར་ཕྱེ་བའི་རྒྱུད།
ལམ་གྱི་གོལ་ས་ཡིན་པར་བཤད། འཕྲ་བ་དག་གི་རང་བཞིན་ནི། བཟུང་འཛིན་བྲལ་
བའི་བོན་ཉིད་ཡིན། བཟུང་འཛིན་བྲལ་བར་མ་རིག་ན། འཕྲ་བ་དག་གི་སྒྲིབ་པར་
བཤད། གཟུང་འཛིན་བྲལ་བའི་འཕྲ་བ་ལ། གཟུང་འཛིན་བྲལ་བར་མ་རིག་ན། འཕྲ་
རབ་རྡུལ་དུ་ཡོད་ལྟ་ན། འཕྲ་བའི་གོལ་ས་ཡིན་པར་བཤད། རྒྱུད་ཀྱི་རང་བཞིན་
བསྟན་པ་ནི། བོན་དང་སེམས་ཉིད་མེད་པར་འབྲེལ། གཉིས་མེད་འབྲེལ་བར་མ་རིག་
ན། རྒྱུད་ཀྱི་སྒྲིབ་པ་ཡིན་པར་བཤད། གཉིས་སུ་མེད་པའི་འབྲེལ་བ་ལས། གཉིས་
མེད་འབྲེལ་བར་མ་རྟོགས་ཏེ། སེམས་བོན་གཉིས་སུ་མཐོང་པ་ནི། རྒྱུད་ཀྱི་གོལ་ས་
ཡིན་པར་བཤད། ལུང་གི་རང་བཞིན་བསྟན་པ་ནི། གཏན་ལ་འབེབས་ཤིང་ངེས་པར་
སྟོན། གཏན་ལ་འབེབས་པར་མ་ཤེས་ན། ལུང་གི་སྒྲིབ་པ་ཡིན་པར་བཤད། གཏན་
ལ་འབེབས་པའི་ལུང་དེ་ལ། ཐོག་ཏུ་ཕེབས་པར་མ་རྟོགས་ཏེ། གཏན་ལ་མི་ཕེབས་
ཟེར་བ་ནི། ལུང་གི་གོལ་ས་ཡིན་པར་བཤད། - མན་ངག་རང་བཞིན་བསྟན་པ་ནི།
སྤྲོས་པ་མེད་པར་ལ་ཟློས་པའོ། །སྤྲོས་པ་མེད་པར་མ་རིག་ན། མན་ངག་སྒྲིབ་པ་ཡིན་
པར་བཤད། སྒྲོ་སྐུར་བྲལ་བའི་མན་ངག་ལ། སྤྲོས་པ་མེད་པར་མ་རྟོགས་ཏེ། སྒྲོས་
སྐུར་ཡོད་པར་འདོགས་པ་ནི། མན་ངག་དག་གི་གོལ་སར་བཤད། གོང་འོག་ལྟ་བའི་
ཁྱད་པར་གྱིས། གོལ་སའི་སྒྲིབ་པ་བྱུང་བ་ཡིན། སྒྲིབ་པ་སྒྲིབ་པ་ཞེས་བྱ་བ། རིག་ཅེས་
བྱ་བའི་ཡུལ་དེ་ལ། མ་རིག་མ་ཤེས་མ་རྟོགས་པས། སྒྲིབ་པ་སྒྲིབ་པ་ཞེས་སུ་བཤད།
གོལ་ས་གོལ་ས་ཞེས་བྱ་བ། དཔེར་ན་དོན་ཡོད་ལམ་དུ་ཞུགས། ཤར་དུ་དོན་ཡོད་
ནུབ་ལམ་ཞུགས། ནུབ་ཕྱིན་ཤར་གྱི་དོན་མི་འགྲུབ། སྤྲོས་པ་མེད་པས་དོན་བཤད་
པས། མཚན་མ་དག་གི་ལམ་ལ་བསྒྲོད། སྒྲོ་བསྐུར་བྲལ་བའི་བོན་ཉིད་ལ། ཚིག་དང་
ཡི་གེར་བརྗོད་པས་གོལ། བརྗོད་ཡོད་རྟོག་པའི་སྒྲིབ་པ་ཡིས། སྣང་བ་དང་ནི་སྲིད་
པའི་བོན། སྣང་སྲིད་རྒྱུ་དྲུག་དབང་པོ་ལ། སེམས་དང་ཐེག་པ་རིམ་པ་དགུ། མི་
427

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཐུན་ལྟ་སྤྱོད་སོ་སོར་བཤད། དེས་ན་གོལ་ས་སྒྲིབ་པར་འབྱུང་། བོན་ཉིད་ཅི་བཞིན་
བྱང་ཆུབ་སེམས། བྱང་ཆུབ་སེམས་ཀྱི་ཐེག་པ་ལ། གཅིག་དང་གཉིས་སུ་བགྲང་དུ་
མེད། བགྲངས་ན་མཐའ་ཡས་བརྗོད་མི་ལང་། ཐེག་གཅིག་བྱང་ཆུབ་སྙིང་པོ་ལ།
བཟང་ངན་བླང་དོར་མ་མཆིས་པས། གོལ་ས་སྒྲིབ་པར་དབྱེར་མ་མཆིས། བདེ་དང་
སྡུག་བསྔལ་གཉིས་མ་མཆིས། སྒྲོས་སྐུར་བྲལ་བའི་སྙིང་པོ་སེམས། གོལ་སྒྲིབ་ཉིད་ནི་
བྱང་ཆུབ་ལུང་། ཐམས་ཅད་ལུང་གི་བྱང་ཆུབ་སེམས། སེམས་ཀྱི་ལུང་ལས་ཐམས་
ཅད་བསྟན། ཐེག་པ་དགུ་ཡང་སེམས་ལས་བསྟན། དེས་ན་གོལ་སྒྲིབ་མེད་པ་སེམས།
ཐེག་པ་རྣམ་པ་བཞི་པོ་ཡང་། སེམས་ཉིད་རྫོགས་ཆེན་སྒོར་བལྟས་པས། སྒྲིབ་པ་དང་
ནི་གོལ་ས་བྱུང༌། སྟོན་པའི་ལུང་ལ་གོལ་སྒྲིབ་མེད། གང་ཟག་བློ་ལ་གོལ་སྒྲིབ་བྱུང་།
སེམས་ཀྱི་རང་བཞིན་འདི་ལྟ་སྟེ། ལུང་ཆེན་རྣམ་པ་བཅུར་བསྟན་ཏེ། ལྟ་བ་བསྒོམ་དུ་
མེད་པ་ཡིན། ཕྲིན་ལས་རྩལ་དུ་མེད་པ་ཡིན། དམ་ཚིག་བསྲུང་དུ་མེད་པ་ཡིན། ཡེ་
ཤེས་སྒྲིབ་པ་མེད་པ་ཡིན། ས་ལ་སྦྱང་དུ་མེད་པ་ཡིན། ལམ་ལ་བགྲོད་པ་མེད་པ་ཡིན།
འཕྲ་བ་བཟུང་འཛིན་བྲལ་བ་ཡིན། རྒྱུད་ཀྱི་རང་བཞིན་འབྲེལ་བ་ཡིན། ལུང་གི་ཡེ་
ནས་ཐོག་ཏུ་འབེབས། མན་ངག་དག་གི་ལ་ཡང་ཟློས། རྫོགས་ཆེན་རྟོགས་པའི་གཤེན་
རབ་ཀྱིས། རང་བཞིན་བཅུ་ནི་དེ་ལྟར་ཡིན། གཞན་ལ་རྟོགས་ཚད་རང་བཞིན་ནི།
བཅུ་བཅུ་ཀུན་ལ་ཡོད་པའོ། །ཐེག་པ་སོ་སོར་ཕྱེ་བ་ལ། རང་གི་རང་བཞིན་མ་ཤེས་ན།
སྒྲིབ་པ་དག་ཏུ་བཤད་པ་ཡིན། འོག་མ་འོག་མ་ཡིན་སྨྲ་ན། གོལ་ས་གོལ་ས་ཞེས་སུ་
བཤད། ཞེས་གོལ་སྒྲིབ་བསྟན་པའི་ལེའུ་འོ།། །། །
དེ་ནས་ཡང་ཀུན་ཏུ་བཟང་པོ་དེས། འདུས་པའི་ཚོགས་ལ། གོལ་སྒྲིབ་ཀྱི་མདོ་
འགྲེལ་འདི་གསུངས་སོ། །ཀྱི་འདུས་པའི་ཚོགས་ཆེན་ད་ཉོན་ཅིག རྫོགས་ཆེན་གཤེན་
རབ་ལམ་འདི་ལ། སངས་རྒྱས་ལམ་ལ་གོང་འོག་རིམ་པ་མེད། ལམ་ལ་བགྲོད་པ་
428

སེམས་སྡེ། གོལ་སྒྲིབ་རྣམ་པར་ཕྱེ་བའི་རྒྱུད།
འཇིག་རྟེན་པའི་ལམ། མ་བཙལ་ལྷུན་གྱིས་གྲུབ་དང་མཐུན་པ་མིན། བོན་ཉིད་ལྷུན་
གྱིས་གྲུབ་པ་བགྲོད་གྱུར་ན། ནམ་མཁའི་མཐའ་ལ་ཐུག་པ་མེད་པ་བཞིན། བགྲོད་
མེད་ལམ་ལ་བགྲོད་པས་ཐུག་པ་མེད། དེས་ན་ལམ་གྱི་གོལ་ས་ཞེས་སུ་བཤད། རྫོགས་
པ་ཆེན་པོ་རྩོལ་སྒྲུབ་ལས་གོལ་བ། སངས་རྒྱས་སྤྱོད་ཡུལ་སྐུ་དང་ཡེ་ཤེས་སྤྱོད་ཡུལ་
འདི། བཙལ་བས་མི་རྙེད་སྐུ་དང་ཡེ་ཤེས་ཡིན། དབང་པོ་དྲུག་ལ་ཡུལ་དྲུག་ཡོད་པ་
བཞིན། སྐུ་དང་ཡེ་ཤེས་རང་འབྱུང་རྒྱུ་མེད་པས། བཙལ་ན་ལོང་བས་ནམ་མཁར་
རྙབ་པ་འདྲ། དེ་ཡང་ལམ་གྱི་གོལ་ས་ཡིན་པར་བཤད། རྫོགས་ཆེན་ཕྲིན་ལས་བཙལ་
དུ་མེད་པ་ལ། བླ་མ་མཆོད་མགྲོན་སྦྱིན་པ་གཏོང་བ་དང་། དེ་བཞིན་ཚོགས་གཉིས་
འདོད་པའི་བསོད་ནམས་ཀྱང་། ཏིང་འཛིན་མ་ཆགས་མི་གཡོ་སྟོབས་མེད་ན། ཡུལ་ལ་
ཆགས་ཤིང་ཏིང་འཛིན་གཡོས་པ་ཡི། མཆོད་སྦྱིན་བྱས་ཀྱང་འཆིང་བ་ཆེན་པོར་འགྱུར།
དེ་ཡང་ལམ་གྱི་གོལ་སར་ང་ཡིས་བཤད། རྫོགས་ཆེན་ལྟ་སྤྱོད་རྒྱུ་འབྲས་འདས་པ་ལ།
རྒྱུ་ལས་འབྲས་བུ་འབྱུང་བར་མིང་བཏགས་ནས། དགེ་རྒྱུ་སྡིག་རྒྱུ་མཐོ་རིས་ངན་སོང་
དུ། འབྱུང་ངོ་ཟེར་ཡིན་དགེ་དང་སྡིག་པ་ལ། དང་ལེན་དོར་ལ་འབྲས་བུ་བྲོད་པ་སྐྱེ།
དེ་ཡང་ལྟ་སྤྱོད་རྒྱུ་འབྲས་གོལ་སར་བཤད། རྫོགས་ཆེན་གཟུང་འཛིན་བྲལ་བས་འཕྲ་
བ་ལ། གཟུང་འཛིན་བྱེད་པའི་ཤེས་པ་དེ་དག་གི། བྱང་ཆུབ་སེམས་ནི་བོན་གྱི་སྒོ་མོ་ལ།
འཕྲ་རབ་རྡུལ་གྱི་སྒོ་མོར་མིང་བཏགས་ཏེ། སེམས་ཀྱིས་དབེན་པའི་ལམ་བཙལ་དགོན་
པའི་གནས། ཡུལ་དབེན་སེམས་དབེན་འཕྲ་མོ་བསྒོམ་རགས་པས། རིག་པ་མངོན་དུ་
གྱུར་ནས་རབ་བརྟན་པ། འཕྲ་མོ་གསུམ་བསྒོམ་རྣམ་པར་རྟོག་གྱུར་བསྒོམ། འཕྲ་བ་
བོན་གྱི་གོལ་སར་ང་ཡིས་བཤད། རྫོགས་ཆེན་སྐྱོན་ཡོན་བྲལ་བ་ལ། ཡོན་ཏན་བཅུ་ཡི་
བསམ་གཏན་བསྒོམ་པ་ནི། བསམ་གཏན་བཅུ་ནི་སྒྲིབ་པ་བཅུ་ཡིན་ནོ། །བསམ་གཏན་
བཅུ་ནི་གོལ་སར་ང་ཡིས་བཤད། སྒྲིབ་པ་ཡོན་ཏན་བཅུ་ནི་གང་དང་གང་ཞེ་ན། མི་
429

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཡོ་བ་དང་གསལ་བ་དང་། ཐིམ་པ་དང་ནི་བདེ་བ་དང་། ལྷན་ནེ་བ་དང་ལྷང་ངེ་
བ། སེམས་དཔའ་ཡེ་ཤེས་སྐྱེ་བ་དང་། གཞན་གྱི་ལྟ་བ་ཁྱད་གསོད་དང་། རང་གི་ལྟ་
བ་ངོམ་སྐྱོང་དང་། མངོན་པར་ཤེས་དང་ལྡན་དུ་རེ། འདི་ནི་བླ་མེད་ཡིན་ཟེར་ནས།
ཆོག་ཤེས་འཛིན་པ་འདི་བཅུ་ནི། གོལ་སའི་སྒྲིབ་པ་ཡིན་པར་བཤད། རྫོགས་ཆེན་
དོན་ལ་ཡོན་ཏན་བརྒྱད། ཡོན་ཏན་བརྒྱད་པོ་གང་ཞེ་ན། འགྲོ་དང་སྡོད་དང་འདུག་
དང་ཉལ། སྤྱོད་ལམ་བཞི་ལ་ཉམས་པ་མེད། གནས་གཅིག་གཡོས་པ་མེད་པ་དང་།
སངས་རྒྱས་སྤྱོད་པ་མངོན་གྱུར་ཡང་། དེ་ལ་རེ་བ་མི་འཇོག་དང་། ཕྱོགས་བཅུའི་ཞིང་
ཁམས་ཐམས་ཅད་ཀུན། སྐུ་རུ་རང་བཞིན་མངོན་གསལ་ཡང་། དེ་ལ་གཟུང་འཛིན་
མེད་པ་དང་། ཡང་དག་བོན་ལས་མ་ཉམས་དང་། བོན་ཉིད་དབྱིངས་ནི་མངོན་
རྟོགས་ཀྱང་། འདུས་བྱས་དགེ་རྩ་རྒྱུན་མི་གཅོད། ཡོན་ཏན་ཆེན་པོ་འདི་བརྒྱད་ནི།
བསམ་གཏན་ཉིད་ཀྱི་ཡོན་ཏན་ནོ། །ཅེས་གསུངས་སོ། །གོལ་སྒྲིབ་རྣམ་པར་ཕྱེ་བའི་
རྒྱུད་རྫོགས་སོ། །
430

གསང་བ་ཐམས་ཅད་མ་ལུས་རྫོགས་པའི་
རྒྱུད་བཞུགས་སོ། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་རྗེ་
ཆེ་མངའ་བས། ཐམས་ཅད་ཐུགས་རྗེ་བཟུང་བའི་ཕྱིར། འགྲོ་བ་དྲུག་ལ་དགོངས་ནས་
ཀྱང་། ཐུགས་ཀྱི་དཀྱིལ་ནས་བཅུད་ཕྱུང་ནས། རྒྱུད་ཀྱི་རྒྱལ་པོ་གསང་བ་ཡི། ཐམས་
ཅད་མ་ལུས་རྫོགས་པའི་རྒྱུད། འཁོར་གྱིས་ཞུས་ཏེ་ཡོངས་སུ་བསྒྲགས། སྔ་ཕྱི་མེད་
པར་འདི་སྐད་བཤད། ཀུན་བཟང་གཤེན་ལྷ་འོད་དཀར་དེ། དོན་རྣམས་ཐམས་ཅད་
སྙིང་པོ་ཅན། གཡུང་དྲུང་རྫོགས་པའི་བདག་ཉིད་ཆེ། འོག་མིན་བོན་དབྱིངས་མཁའ་
ཀློང་ན། སེམས་ཉིད་གནས་ཏེ་རང་འབྱུང་པའི། མ་སྒྲིབ་གསལ་བའི་གསས་ཁང་
ན། དུས་གསུམ་གཅིག་པའི་སངས་རྒྱས་དང་། ལམ་ལ་གནས་པའི་གཤེན་རབ་དང་།
ས་ལ་གནས་པའི་སེམས་དཔའ་དང་། ངེས་པ་མ་མཐོང་སེམས་ཅན་དང་། སྙིང་པོས་
བསྡུས་པའི་སྲིད་པ་གསུམ། མི་འབྱེད་ཐུགས་རྗེའི་དབང་གིས་བསྡུས། ཐབས་ནི་
གཅིག་པར་ བཞུགས་པའོ། །དེ་ནས་ཀུན་བཟང་གཤེན་ལྷ་ལ། འཁོར་རྣམས་ཡོངས་
སུ་འདུན་པ་སྐྱེས། དེ་ནས་ཀུན་བཟང་གཤེན་ལྷ་དེས། འཁོར་རྣམས་འདུས་པ་དེ་
གཟིགས་ནས། ཡོངས་ཀུན་སྣང་བའི་བོན་ཉིད་ལ། ཀུན་བཟང་དེ་ཉིད་གནས་པར་
མཛད། དེ་ནས་འཁོར་རྣམས་རྟོག་པ་སྐྱེས། འཁོར་རྣམས་ཡོངས་སུ་སེམས་འགྲོགས་
སོ། །སེམས་འགྲོགས་པ་དེ་གཟིགས་ནས་ཀྱང༌། ཀུན་བཟང་གཤེན་ལྷ་འོད་དཀར་
431

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དེས། འཁོར་རྣམས་དེ་ནི་མང་པོ་ལ། ཉིད་ཀྱི་རང་བཞིན་འདི་བསྟན་ནོ། ། ཨེ་མ་ཧོ།
བྱང་ཆུབ་སེམས་འདི་ཀུན་ཏུ་བཟང་། རྒྱུ་རྐྱེན་མེད་པ་བྱང་ཆུབ་སེམས། ཐམས་ཅད་
བྱུང་བའི་སྙིང་པོ་དེ། དགའ་མགུ་རངས་པས་ཀུན་འདོད་ནས། འདུན་པ་མ་སྐྱེས་
སེམས་འགྲོགས་པས། ང་ཡི་རང་བཞིན་མ་མཐོང་སྟེ། ང་ནི་ཀུན་གྱི་རང་བཞིན་ཏེ།
བོན་ཀུན་སྙིང་པོ་མཐོང་བ་མེད། ཅེས་གསུངས་སོ། །རྒྱ་རྒྱ། དེ་ནས་འཁོར་རྣམས་ཀྱི་
བསམ་པ་སོ་སོར་མཐོང་སྟེ། ལ་ལ་ནི་ཉིད་ཀྱི་རང་བཞིན་དུ་གྱུར་ཏོ། ། ལ་ལ་ནི་ཡེ་ཤེས་
སྐྱེས་སོ། །ལ་ལ་ནི་དགའ་བས་འདུན་ནོ། ། ལ་ལ་ནི་སྨོན་པར་འདུན་ནོ། །ལ་ལ་ནི་
དད་པའི་སེམས་འབྱུང་ངོ༌། །ལ་ལ་ནི་དགའ་བར་གྱུར་ན་ཡང་། འབྱེད་པ་མེད་པའི་
ཐུགས་རྗེ་ཐབས་གཅིག་གོ །དེ་ནས་འཁོར་གྱི་གཙོ་བོ་གསས་རྗེ་བཙན་པོ་དེས། ཀུན་
ཏུ་བཟང་པོ་འདི་སྐད་ཅེས་ཞུས་སོ། ། ཨེ་མ་གཡུང་དྲུང་སྙིང་པོ་ཁྱོད། བྱང་ཆུབ་སེམས་
ནི་ཀུན་ཏུ་བཟང་། ཡིན་པར་བདག་ཅག་གིས་མི་རྟོགས། རྒྱུ་རྐྱེན་མེད་པར་འབྱུང་
མི་སེམས། ཞེས་ཞུས་སོ། །དེ་ནས་ཀུན་ཏུ་བཟང་པོ་དེ་ཉིད་ཀྱིས། མི་དམིགས་པའི་
དོན་ལ་བཞུགས་ནས། ཐུགས་རྗེ་ཡེ་ཤེས་ཀྱི་འོད་ཟེར་སྐུ་ལས་སྤྲོས་ནས། དུས་གསུམ་
གྱི་བདེ་བར་གཤེགས་པ་ཐམས་ཅད་མཉེས་ནས། གསས་རྗེ་ལ་དུས་གསུམ་གྱི་བདེ་
བར་གཤེགས་པ་ཐམས་ཅད་ཀྱིས། འོད་ཟེར་ཞུས་ཏེ་བསྐུལ་པ་མཛད་དོ། །དོན་གྱི་
ཚིག་གིས་ཀྱང་འདི་སྐད་བསྐུལ་ལོ། །འཁོར་གྱི་གཙོ་བོ་གསས་རྗེ་ཁྱོད། ཀུན་གྱི་རང་
བཞིན་ཁྱོད་ཡིན་པས། སེམས་ཉིད་ཀུན་ཏུ་བཟང་པོ་འདི། ཁྱོད་ཀྱིས་ཀུན་ལ་བསྟན་
དུ་གསོལ། ཞེས་བསྐུལ་ལོ། །དེ་ནས་གསས་རྗེ་དེས། བདེ་བར་གཤེགས་པ་ཀུན་གྱིས་
བསྐུལ་བར་རིག་ནས། མི་རྟོག་པའི་ཏིང་ངེ་འཛིན་གྱི་སྒོ་ནས། འོད་ཟེར་ཕྱོགས་བཅུར་
བཀྱེ་ནས་སླར་བསྡུས་ཏེ། ཀུན་ཏུ་བཟང་པོ་དང་གཉིས་སུ་མེད་པར་གྱུར་རོ། ། དེ་ནས་
གཉིས་སུ་མེད་པའི་སྐུར་བཞེངས་ནས། ཀུན་ལ་གནང་བར་མཛད། ཀུན་གྱི་རང་
432

སེམས་སྡེ། གསང་བ་མ་ལུས་རྫོགས་པའི་རྒྱུད།
བཞིན་དུ་ཡང་བཞུགས་སོ། །རང་བཞིན་དེ་ཀུན་ལ་སྣང་ངོ༌། །སེམས་ཀྱི་རང་བཞིན་
ཡང་སྣང་བར་མཛད་དོ། ། དེ་ནས་འདུས་པའི་ཚོགས་ཀྱིས། གཉིས་སུ་མེད་པའི་རང་
བཞིན། ཀུན་གྱི་སྙིང་པོ་ཀུན་ཏུ་བཟང་པོ་ལ་ཞུས་པ། ཨེ་མ་གཡུང་དྲུང་སྙིང་པོ་ཁྱོད།
བྱང་ཆུབ་སེམས་ནི་ཀུན་བཟང་ན། ཉོན་མོངས་ལྔ་ཡི་སྡུག་བསྔལ་གང་། ཁམས་
གསུམ་གནས་ཀྱི་སྡུག་བསྔལ་གང་། རྒྱུ་དྲུག་འཁོར་བའི་སྡུག་བསྔལ་གང་། མཐོ་རིས་
ངན་སོང་བདེ་སྡུག་གང་། ཞེས་ཞུས་སོ། །དེ་ནས་གཉིས་སུ་མེད་པ་ཀུན་ཏུ་བཟང་
པོས་འདུས་པའི་ཚོགས་ལ། བོན་ཐམས་ཅད་རྩ་བ་གཅིག་ལས་བྱུང་བའི། བསྡུས་
པའི་དོན་འདི་གསུངས་སོ། །བོན་ཀུན་རྩ་བ་སེམས་སུ་གཅིག ། རྩ་བ་གཅིག་ལས་
མང་སྤྲོས་ཀྱང་། ངེས་པའི་དོན་ནི་གཅིག་ཏུ་འདུས། དེ་ཕྱིར་རྒྱུད་འདི་བསྟན་པ་ཡིན།
དེ་ལས་གཉིས་བསྟན་གཅིག་གི་ངང་། གསུམ་དང་བཞི་ཡང་དེ་བཞིན་ཏེ། ལྔ་དྲུག་
བདུན་དུ་ཕྱེ་སྟེ་བསྟན། འདི་ལ་འདི་བསྟན་བརྗོད་མི་ལང་། ཕྲ་རབ་གྲངས་ཙམ་
ཤིན་ཏུ་མང་། དེ་ཕྱིར་བསྟན་པ་ཤིན་ཏུ་དཀའ། དེ་ནས་མྱུར་དུ་བསྟན་པ་ཡིན། ཅེས་
གསུངས་སོ། །གསང་བ་ཐམས་ཅད་མ་ལུས་རྫོགས་པའི་རྒྱུད་ལས། གླེང་བཞིའི་ལེའུ་
འོ། །རྒྱ་རྒྱ་རྒྱ། རྒྱ་རྒྱ། # # །
༧ དེ་སྐད་ཅེས་གླེང་ནས། ཀུན་ཏུ་བཟང་པོ་དེ་ཡང་བོན་ཐམས་ཅད་རྣམ་པར་
གྲོལ་བ་དང་། གཅིག་དང་གཉིས་ལས་འདས་པ་དང་། རྩ་བ་གཅིག་ལས་བོན་
ཐམས་ཅད་གྱེས་ལ། འདུས་ཀྱང་གཅིག་ལ་འདུས་པར་རིག་གོ །དེ་འདུས་པའི་ཚོགས་
ཐམས་ཅད། ཀུན་ཏུ་བཟང་པོའི་འཁོར་དུ་འཁོད་དོ། །དང་བའི་སེམས་ཀྱིས་འདུན་
པས། གཉིས་མེད་ཀུན་ཏུ་བཟང་པོ་ཡིས། རྩ་བ་གཅིག་པའི་དོན་གསུངས་པར་རིག་
ནས་བཀའ་རྩལ་པ། ཀྱི་འདུས་པའི་འཁོར་ཚོགས་ད་ཉོན་ཅིག །བྱང་ཆུབ་སེམས་
ཀྱི་དོན་འདི་ལ། གཅིག་ནི་ཀུན་གྱི་རང་བཞིན་ཏེ། བོན་གྱི་དབྱིངས་སམ་བྱང་ཆུབ་
433

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སེམས། ཡིན་པས་རྩ་བའི་དོན་དུ་བཞག །གཅིག་པའི་དོན་ནི་འདི་ལྟ་སྟེ། སངས་
རྒྱས་སྐུ་དང་ཡེ་ཤེས་དང་། སེམས་ཅན་ལུས་དང་བག་ཆགས་དང་། སྣང་ཞིང་སྲིད་
པའི་བོན་རྣམས་ཀུན། བྱང་ཆུབ་སེམས་དང་དབྱིངས་སུ་འདུས། རྒྱུ་རུ་གཅིག་ལ་
འབྲས་བུ་གཅིག །དཔེ་རུ་གཅིག་ལ་དོན་དུ་གཅིག ། རྩ་བ་བྱང་ཆུབ་སེམས་སུ་གཅིག །
རྟགས་དང་གཏན་ཚིག་མཐུན་པར་གཅིག །སྤྲོས་པ་མེད་པའི་དོན་དུ་བསྟན། རྒྱུ་
གཅིག་བྱང་ཆུབ་སེམས་དེ་ནི། དུས་གསུམ་སངས་རྒྱས་ཐམས་ཅད་ཀྱི། མཚན་མར་
མི་གནས་བོན་སྐུར་གཅིག །གསུང་སྟེ་འགག་པ་མེད་པར་གཅིག །མ་བསྒྲིབ་ཡེ་
ཤེས་ཐུགས་སུ་གཅིག །སྤྲོས་པ་མེད་པའི་དོན་དུ་གཅིག །སེམས་ཅན་ལུས་དང་བག་
ཆགས་ཀྱང་། རྒྱུ་གཅིག་བྱང་ཆུབ་སེམས་ལས་བྱུང༌། རྒྱུ་དང་རྒྱུ་ཡི་རྒྱུ་རྣམ་གཉིས། རྒྱུ་
ནི་འབྱུང་ཆེན་རྣམ་པ་ལྔ། འབྱུང་ལྔའི་རྒྱུ་ནི་བྱང་ཆུབ་སེམས། འགྲོ་བའི་སྡུག་བསྔལ་
བྱང་ཆུབ་སེམས། སེམས་ལ་རང་རྒྱུ་སྒྲུབ་བྱེད་པ། དུག་ལྔ་དག་པས་འབྱུང་ལྔ་གྲུབ།
འབྱུང་བ་ལྔ་ལས་རང་འབྱུང་སྐྱེས། སྣང་བའི་བོན་དང་སྲིད་པའི་བོན། མི་རྟག་པའི་
རྒྱུ་རྐྱེན་གྱིས། བསྐྱེད་ནས་ཅི་ལྟར་འབྱུང་བ་ཡང་། དོན་དམ་སྐྱེ་བ་མེད་པས་ན། སྤྲོས་
པ་མེད་པའི་དོན་དུ་བསྟན། འབྲས་བུར་གཅིག་པའི་དོན་འདི་ཡང་། རྒྱུ་གཅིག་པའི་
ཚུལ་བཞིན་དུ། བོན་རྣམས་ཀུན་གྱི་འབྲས་བུ་གཅིག ། དེ་ཡང་ཅི་ལྟ་བུ་ཞེ་ན། དཔེར་
ན་ཕྱི་ནང་བོན་རྣམས་ཀུན། གང་རྒྱུ་དེ་ལས་གྲུབ་པ་ན། རྒྱུ་འབྲས་གཅིག་པའི་དོན་
ཡིན་ཏེ། འགྲོ་བའི་སེམས་ཀྱི་ཕྱིན་ཅི་ལོག དུག་ལྔ་འཁོར་བའི་སྡུག་བསྔལ་རྒྱུས། འབྲས་
བུ་ཟད་མེད་རྒྱུད་ལྔ་འཁོར། དེ་ལ་འབྲས་བུ་མིང་མི་གདག །ཕྱི་རོལ་འགྲོ་བའི་དོན་
བྱས་ནས། རང་གི་དོན་དུ་དེ་འདོད་ན། འགྲོ་དོན་བྱས་པའི་འབྲས་བུ་དེ། གཉིས་
སུ་མེད་པའི་འབྲས་བུ་མིན། སྡུག་བསྔལ་ཀུན་འབྱུང་འགོག་པའམ། སྤོངས་དང་
འགེགས་དང་སེལ་བ་དང་། ལམ་ལ་མངོན་དུ་བྱེད་པ་ཡང་། ཉོན་མོངས་ལྔ་བཅོམས་
434

སེམས་སྡེ། གསང་བ་མ་ལུས་རྫོགས་པའི་རྒྱུད།
འབྲས་བུ་དེ། མི་སྐྱེ་མི་འགག་འབྲས་བུ་མིན། བདེན་པ་གཉིས་ཀྱི་རྟོགས་དཔྱོད་ཀྱིས།
མི་རྟག་སྡུག་བསྔལ་སྟོང་བདག་མེད། ཁམས་བརྒྱད་རྟོགས་ཀྱིས་འབྲས་བུ་དེ། རྒྱུ་
འབྲས་འདས་པའི་འབྲས་བུ་མིན། ཕྱི་ཡི་དོན་ལ་ཞུགས་པ་ཡང་། དག་པ་ལྷ་ཡི་སྐུར་
བསྒོམ་པ། གཡུང་དྲུང་འཛིན་གྱི་འབྲས་བུ་དེ། བླང་དོར་མེད་པའི་འབྲས་བུ་མིན།
ནང་པ་བསྐྱེད་དང་རྫོགས་པ་ནི། རྣམ་པ་གསུམ་གྱི་དོན་སྦྱར་ནས། རང་རྒྱུད་དག་
པའི་འཁོར་ལོ་ལ། བསྙེན་སྒྲུབ་བཞི་ཡི་ཆོ་ག་ཡིས། བདག་ཉིད་ལྷུན་གྱིས་གྲུབ་བྱེད་པ།
རྩོལ་སྒྲུབ་འདས་པའི་འབྲས་བུ་ཡིན། མ་སྐྱེས་པ་ཡི་བོན་ཉིད་འདི། མི་སྐྱེ་མི་འགག་
འབྲས་བུ་ཡིན། འབྱུང་བ་ལྔ་ལ་རག་མ་ལས། སེམས་ཉིད་རང་འབྱུང་ཡེ་ཤེས་ལ། སྐུ་
གསུང་ཐུགས་ལ་མ་བརྟེན་པས། རྒྱུ་འབྲས་འདས་པའི་འབྲས་བུ་ཡིན། མ་བསྒྲིབ་རང་
འབྱུང་ཡེ་ཤེས་ཀྱི། གང་ཡང་སྤངས་པ་མེད་པར་སྤྱོད། གཟུང་འཛིན་རྣམ་རྟོག་མི་
མངའ་བས། བླང་དོར་མེད་པའི་འབྲས་བུ་ཡིན། སེམས་ཉིད་རང་འབྱུང་ཡེ་ཤེས་ལ།
ཡེ་ནས་བཙལ་ཞིང་སྒྲུབ་མེད་པ། རྩོལ་སྒྲུབ་གཉིས་ཀའི་སྒྲོས་དང་བྲལ། ལྷུན་གྱིས་
གྲུབ་པའི་འབྲས་བུ་ཡིན། སྒྲོས་སྐུར་འདས་པའི་བྱང་ཆུབ་སེམས། སྤྲོས་པ་མེད་པའི་
དོན་གྱིས་ན། ཀུན་གྱི་སྙིང་པོ་སངས་རྒྱས་སྐུ། མ་བསྒྲིབས་ཡེ་ཤེས་བོན་གྱི་དབྱིངས།
མི་འགག་དབྱིངས་ཀྱི་བྱང་ཆུབ་སེམས། མི་སྐྱེ་མི་འགག་ཡེ་ཤེས་བྱང་ཆུབ་ཐུགས། རྒྱུ་
དང་འབྲས་བུ་གཉིས་མ་མཆིས། རྩ་བ་གཅིག་གི་བྱང་ཆུབ་སེམས། ཐམས་ཅད་ཀུན་
གྱི་རྒྱུ་རུ་སྣང་། རྒྱུ་ཉིད་རང་འབྱུང་སྐྱེ་མེད་པས། མིང་ཙམ་མཚོན་པའི་འབྲས་བུ་
གཅིག །འབྲས་བུ་ཞེས་ནི་བཏགས་པ་མེད། བཏགས་པ་དེ་ནི་མཚོན་པ་སྟེ། མཚོན་
པའི་དོན་གྱིས་བཏགས་མེད་མཚོན། དེ་ཡང་མཚོན་པར་བྱ་བའི་དོན། མཚོན་དུ་མེད་
པའི་དོན་དེ་ཡང་། མ་མཚོན་གོ་བར་མི་འགྱུར་ཏེ། མཚོན་དུ་མེད་དོན་ཚིག་གིས་
མཚོན། དེ་བས་མཚོན་མེད་གོ་བར་བྱ། ཐམས་ཅད་བོན་ཉིད་སྐྱེ་བ་མེད། མ་སྐྱེས་
436

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་བོན་ཉིད་ནི། སྐྱེ་འགག་མེད་པའི་བྱང་ཆུབ་སེམས། བྱང་ཆུབ་སེམས་ལ་སྐྱེ་མེད་
པར། མཚོན་མེད་སྐྱེ་མེད་དེ་མི་མཐོང་། སྐྱེ་མེད་པའི་དོན་ཚིག་གིས། སྐྱེ་བ་མེད་དོན་
དེ་མཚོན་པས་མཐོང་བར་བྱ། ཐམས་ཅད་བོན་ཉིད་སྒྲོས་སྐུར་བྲལ། སྒྲོས་སྐུར་བྲལ་
བའི་བོན་ཉིད་ནི། བརྗོད་དུ་མེད་པའི་བྱང་ཆུབ་སེམས། བྱང་ཆུབ་སེམས་ལ་བརྗོད་
མེད་པས། མ་བརྗོད་ན་ནི་རིག་པར་མི་འགྱུར་ཏེ། བརྗོད་དུ་མེད་པའི་དོན་དེ་ཚིག་
གིས་མཚོན། དེ་དོན་བརྗོད་མེད་རིག་པར་བྱ། ཐམས་ཅད་ལ་ནི་སྐྱེ་འགག་མེད། སྐྱེ་
འགག་མེད་པའི་བོན་ཉིད་ལ། མཚོན་དུ་ཡོད་པར་མ་གསུངས་ཏེ། མཚོན་དུ་མེད་
པས་སྒྲོས་སྐུར་བྲལ། སྒྲོས་སྐུར་བྲལ་བའི་བྱང་ཆུབ་སེམས། བྱང་ཆུབ་སེམས་ལ་མཚོན་
དུ་མེད། བརྗོད་དུ་མེད་པའི་བོན་ཉིད་ལ། སུས་ཀྱང་བརྗོད་དུ་མི་ནུས་སོ། །ཞེས་
གསུངས་སོ། །གསང་བ་ཐམས་ཅད་མ་ལུས་རྫོགས་པའི་རྒྱུད་ལས། རྒྱུ་འབྲས་གཅིག་
པའི་ལེའུའོ། །རྒྱ་རྒྱ་རྒྱ།
༧ དེ་ནས་ཡང་འདུས་པའི་འཁོར་ཚོགས་དེ་དག་ཐམས་ཅད། ཀུན་ཏུ་བཟང་
པོའི་འཁོར་དུ། དང་པའི་སེམས་ཀྱི་འཁོད་དེ་འདུན་པས། ཀུན་ཏུ་བཟང་པོ་རྩ་བ་
གཅིག་པའི་དཔེ་དང་དོན་ལ་འདུན་པར་རིག་ནས། ཡང་གསུངས་སོ། ། ཀྱི་འདུས་
པའི་ཚོགས་ཆེན་ད་ཉོན་གཅིག རྩ་བ་གཅིག་པའི་དོན་འདི་ལ། དཔེ་ཡང་གཅིག་ལ་
དོན་ཀྱང་གཅིག དངོས་མིན་འདྲ་བ་དཔེ་རུ་བསྟན། བོན་ཀུན་དཔེ་ནི་ནམ་མཁའ་
འདྲ། ནམ་མཁའ་དག་ལས་ཐམས་ཅད་འབྱུང་། བོན་ཀུན་སྙིང་པོ་བྱང་ཆུབ་སེམས།
ཐམས་ཅད་འབྱུང་བས་ནམ་མཁའ་འདྲ། རྒྱུ་མེད་པའི་བྱང་ཆུབ་སེམས། མ་སྐྱེས་པས་
ན་ནམ་མཁའ་འདྲ། རྐྱེན་མེད་པའི་བྱང་ཆུབ་སེམས། མི་འཇིགས་པས་ན་ནམ་མཁའ་
འདྲ། གཉེན་པོ་མེད་པའི་བྱང་ཆུབ་སེམས། ཐམས་ཅད་འཇོམས་པས་ནམ་མཁའ་
འདྲ། མཚོན་དུ་མེད་པའི་བྱང་ཆུབ་སེམས། བསྟན་དུ་མེད་པས་ནམ་མཁའ་འདྲ། མ་
436

སེམས་སྡེ། གསང་བ་མ་ལུས་རྫོགས་པའི་རྒྱུད།
བསྒྲིབས་པ་ཡི་བྱང་ཆུབ་སེམས། ཀུན་ཏུ་གསལ་བས་ནམ་མཁའ་འདྲ། ཐམས་ཅད་
བསྐྱེད་པས་བྱང་ཆུབ་སེམས། སྣང་སྲིད་བསྐྱེད་པས་ནམ་མཁའ་འདྲ། རང་འབྱུང་
ཟེར་འབྱུང་འབྱུང་ཆེན་ཟེར། ཟབ་མོའི་དོན་འདི་ཆས་བཤིག་ན། དོན་དམ་མ་སྐྱེས་
ནམ་མཁའ་འདྲ། སྣང་དང་སྲིད་དང་ཡོད་པ་དང༌། བརྟགས་ཤིང་ཆགས་པའི་བོན་
རྣམས་ཀུན། དོན་དམ་རང་བཞིན་མ་སྐྱེས་པས། སྐྱེ་མེད་དཔེ་ནི་ནམ་མཁའ་འདྲ།
ནམ་མཁའ་ལྟ་བུར་བོན་ཀུན་བརྟགས། དཔེ་དེ་འདྲ་བའི་དོན་བོན་ནི། ཡིན་པ་དག་
ལ་དོན་ཞེས་གདགས། དོན་ནི་སྐྱེ་བ་མེད་པ་ཡིན། སྐྱེ་བ་མེད་པའི་རང་བཞིན་ནི། རྒྱུ་
མེད་པ་ལ་སྐྱེ་བ་མེད། སེམས་ལ་རྒྱུ་མེད་སྐྱེ་མེད་པས། སྲིད་པའི་བོན་ལ་རྒྱུས་བསྐྱེད་
ཀྱང༌། སེམས་ཉིད་བོན་ལ་རྒྱུ་མེད་པས། སྐྱེ་བ་མེད་པའི་དོན་ཡིན་ནོ། །ཐམས་ཅད་
བོན་ནི་སྐྱེ་བ་མེད། སྐྱེ་མེད་བྱང་ཆུབ་མངོན་སངས་རྒྱས། སྣང་བའི་བོན་དང་སྲིད་
པའི་བོན། དེ་ཡང་སྣང་བའི་འབྱུང་ཆེན་ལྔ། ཐམས་ཅད་དྲོད་སྙོམས་ཚ་བའི་མེ། པདྨ་
རྣམ་དག་ཡེ་ཤེས་མེ། དེ་བས་སེམས་ཉིད་རྣམ་དག་པས། བྱང་ཆུབ་སེམས་སུ་མངོན་
སངས་རྒྱས། འབྱུང་ཆེན་ལྔའི་སངས་རྒྱས་ལྔ། བྱང་ཆུབ་སེམས་སུ་མངོན་སངས་
རྒྱས། ནམ་མཁའ་སྣང་མེད་ཁྱབ་པ་དེ། སེམས་ཉིད་མ་བསྒྲིབས་ཀུན་ལ་ཁྱབ། དེས་
ན་ནམ་མཁའི་བྱང་ཆུབ་སེམས། སྣང་མེད་ཁྱབ་པའི་མངོན་སངས་རྒྱས། འདེགས་
པར་བྱེད་པའི་འབྱུང་བ་རླུང་། བྱང་ཆུབ་སེམས་ཀྱི་ཡེ་ཤེས་རླུང་། ཡེ་ཤེས་རླུང་གིས་
ཀུན་འདེགས་པས། བྱང་ཆུབ་སེམས་སུ་མངོན་སངས་རྒྱས། ཐམས་ཅད་བསྡུད་པའི་
འབྱུང་བ་ཆུ། ཡེ་ཤེས་ཐུགས་སུ་རླན་གྱིས་བསྡུས། དེ་བས་བྱང་ཆུབ་སེམས་ཆུས་ནི།
བྱང་ཆུབ་སེམས་སུ་མངོན་སངས་རྒྱས། མངོན་སུམ་སྣང་བ་སྲ་བྱེད་པ། ཐམས་ཅད་
ཐེག་པའི་བྱང་ཆུབ་སེམས། དེ་བས་སེམས་ཀྱི་ས་དེ་ལ། བྱང་ཆུབ་སེམས་སུ་མངོན་
སངས་རྒྱས། སྲིད་གསུམ་ལྔ་ལྔའི་བོན་ལྔ་ཡང༌། བྱང་ཆུབ་སེམས་སུ་མངོན་སངས་
437

གསུང་རབ་སྒོ་མཛོད་རིན་པོ་ཆེའི་གླེགས་བམ། 137137
རྒྱས། དེ་ཡང་ཇི་ལྟ་བུ་ཞེ་ན། དུག་གསུམ་དག་གི་རྣམ་སྨིན་གྱིས། ལམ་ལྔའི་སྒོ་རུ་
ཞུགས་ཕྱིན་ན། མི་བདེ་སྡུག་བསྔལ་ལྔ་ལ་སྤྱོད། ཞེ་སྡང་ལམ་གྱི་སྒོར་ཞུགས་པས།
དམྱལ་བའི་གནས་ན་ཚ་གྲང་སྤྱོད། སྔ་ཕྱི་དྲན་པའི་བོན་ཡོད་ཀྱང་། སྔ་པ་ལས་ཀྱི་
རྣམ་སྨིན་གྱིས། ཚ་དང་གྲང་ལ་ཉམས་མྱོང་སྟེ། སྙིང་པོ་བྱང་ཆུབ་སེམས་དེ་ལ། ཚ་
གྲང་ཉམས་དེས་བསྐྱེད་པ་མེད། དེ་བས་ཞེ་སྡང་མི་གནས་སྟོང་། བྱང་ཆུབ་སེམས་
སུ་མངོན་སངས་རྒྱས། འདོད་ཆགས་ལམ་གྱི་སྒོར་ཞུགས་པས། ཡི་དྭགས་གནས་ན་
བཀྲེས་སྐོམ་སྤྱོད། བསྔོས་པས་ཚིམ་པའི་བོན་ཡོད་ཀྱང་། སྔ་ཕྱི་ལས་ཀྱི་རྣམ་སྨིན་གྱིས།
བཀྲེས་དང་སྐོམ་པ་ཉམས་མྱོང་སྟེ། སྙིང་པོ་བྱང་ཆུབ་སེམས་དེ་ལ། བཀྲེས་དང་སྐོམ་
པའི་བསྐྱེད་པ་མེད། དེ་བས་འདོད་ཆགས་མི་གནས་ཏེ། བྱང་ཆུབ་སེམས་སུ་མངོན་
སངས་རྒྱས། གཏི་མུག་ལམ་གྱི་སྒོར་ཞུགས་པས། བྱོལ་སོང་གནས་ན་བླུན་ལྐུགས་སྤྱོད།
རིག་པ་འཕྲ་མོའི་བོན་ཡོད་ཀྱང་། སྔ་པ་ལས་ཀྱི་རྣམ་སྨིན་གྱིས། གླེན་ཞིང་ལྐུགས་
པའི་ཉམས་མྱོང་སྟེ། སྙིང་པོ་བྱང་ཆུབ་སེམས་དེ་ལ། བླུན་ལྐུགས་ལས་དེ་སྤྱོད་པ་མེད།
དེས་ན་གཏི་མུག་མི་གནས་སྟོང་། བྱང་ཆུབ་སེམས་སུ་མངོན་སངས་རྒྱས། ཕྲག་དོག་
ལམ་གྱི་སྒོར་ཞུགས་པས། མི་ཡི་གནས་ནས་དགེ་སྡིག་སྤྱོད། དགེ་སྡིག་ལས་ཀྱི་བོན་
སྤྱོད་ཀྱང་། འདིར་དགེ་ཤས་ཆུང་བའི་རྣམ་སྨིན་གྱིས། མི་རྟག་འགྱུར་བའི་ཉམས་
མྱོངས་ཏེ། སྙིང་པོ་བྱང་ཆུབ་སེམས་དེ་ལ། མི་རྟག་ཉམས་དེས་སྤྱོད་པ་མེད། དེ་བས་
ཕྲག་དོག་མི་གནས་སྟོང་། བྱང་ཆུབ་སེམས་སུ་མངོན་སངས་རྒྱས། ང་རྒྱལ་ལམ་གྱི་
སྒོར་ཞུགས་ནས། ལྷ་ཡི་ལམ་ན་ལོངས་སྤྱོད་ཀྱིས། མ་རིག་ལྟུང་བའི་སྡུག་བསྔལ་
མྱོང་། བསམ་པས་གྲུབ་པའི་བོན་སྤྱོད་ཀྱང་། མ་རིག་ལེ་ལོའི་རྣམ་སྨིན་གྱིས། ལྟུང་
བའི་སྡུག་བསྔལ་ཉམས་མྱོང་སྟེ། སྙིང་པོ་བྱང་ཆུབ་སེམས་དེ་ལ། ལྟུང་བའི་ཉམས་
ཀྱིས་མི་བསྐྱོད་དེ། དེ་བས་ང་རྒྱལ་མི་གནས་སྟོང་། བྱང་ཆུབ་སེམས་སུ་མངོན་སངས་
438

སེམས་སྡེ། གསང་བ་མ་ལུས་རྫོགས་པའི་རྒྱུད།
རྒྱས། སྣང་སྲིད་བོན་ནི་དེ་བས་ན། ཁམས་གསུམ་གནས་ཀྱང་དེ་འདྲ་སྟེ། འདོད་
པའི་ཁམས་ན་མ་རིག་པ། ཕྱེ་བ་མེད་པར་ཀུན་ལ་རྨོངས། མི་རྟག་གཏི་མུག་བོན་
གྱི་སྐུ། གཟུགས་ཀྱི་ཁམས་ནི་ཆགས་པའི་གནས། ང་རྒྱལ་ཆགས་པ་མངོན་གྲུབ་
པས། གཟུགས་ལས་ང་རྒྱལ་བལྟས་མི་ངོམས། ལྟུང་བ་ཆགས་མེད་ཡེ་ཤེས་གསུངས།
གཟུགས་མེད་ཁམས་ནི་དངོས་མ་གྲུབ། ཡིད་ཡུལ་བོན་ལ་མུ་བཞིར་ལྟ། གཟུགས་
འཛིན་མེད་པ་རིག་པའི་བོན། མིང་དང་མཚན་མའི་ཡུལ་འདས་ཐུགས། དེ་བས་སྣང་
སྲིད་སྣོད་བཅུད་ཀུན། བྱང་ཆུབ་སྐུ་གསུང་ཐུགས་སུ་འདས། འདས་པའི་དཔེ་ནི་ནམ་
མཁའ་འདྲ། ནམ་མཁའ་འདས་པ་ཀུན་གྱི་གནས། སྣང་བའི་བོན་དང་སྲིད་པའི་བོན།
འདས་པའི་ངང་ལ་མི་གནས་མེད། སྣང་བ་ས་ཆུ་མེ་རླུང་བཞི། འདས་པ་ནམ་མཁའི་
ངང་ན་གནས། དེ་ཡང་སྣང་བ་འབྱུང་བ་རླུང་། ནམ་མཁའི་ངང་ནས་ཡང་ཞིང་གཡོ།
རང་གི་མཚན་ཉིད་གཡུང་དྲུང་རྩལ། རྩལ་ཆེན་དེ་ཡི་འབྱུང་ཆེན་རླུང་། འདས་པ་
མི་ལྟུང་འདེགས་པར་བྱེད། དེ་ཡང་ནམ་མཁའི་ངང་ན་གནས། འབྱུང་ཆེན་སྣང་
བ་སྡུད་བྱེད་ཆུ། ནམ་མཁའི་ངང་ན་རང་བཞིན་དྲན། རང་གི་མཚན་ཉིད་གཡུང་
དྲུང་རྩལ། རྩལ་ཆེན་དེ་ཡི་འབྱུང་ཆེན་ཆུ། འདས་ལ་མི་ལྟུང་འདེགས་པར་བྱེད། དེ་
ཡང་ནམ་མཁའི་ངང་ན་གནས། འབྱུང་ཆེན་སྣང་བ་མི་འགྱུར་ས། ནམ་མཁའི་ངང་
ལ་སྲ་ཞིང་འདེག །ས་ཡི་མཚན་ཉིད་གཡུང་དྲུང་རྩལ། རྩལ་ཆེན་དེ་ཡི་འབྱུང་ཆེན་
ས། འདས་པ་མི་ལྟུང་འདེག་པར་བྱེད། དེ་ཡང་ནམ་མཁའི་ངང་ལ་གནས། འབྱུང་
ཆེན་སྣང་བ་ཆ་སྙོམས་མེ། ནམ་མཁའི་ངང་ན་རང་བཞིན་ཚ། རང་གི་མཚན་ཉིད་
གཡུང་དྲུང་རྩལ། རྩལ་ཆེན་དེ་ཡི་འབྱུང་ཆེན་མེ། འདས་ལ་མི་འཇིག་སྙོམས་པར་
བྱེད། མ་འདས་འབྱུང་ཆེན་སྣང་བ་བཞི། འདས་པ་ནམ་མཁའི་ངང་ན་གནས། ནམ་
མཁའ་འདས་པའི་དཔེ་དེ་བཞིན། འབྱུང་བ་ཆེན་པོ་བཞི་པོ་ཡང་། སེམས་ཉིད་འདས་
439

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་ངང་ན་སྤྱོད། སྲིད་པའི་རྒྱུད་དྲུག་སྣང་བ་ཡང་། འདས་པ་སེམས་ཀྱི་ངང་ན་
སྤྱོད། སྣང་སྲིད་སྣོད་བཅུད་ཐམས་ཅད་ཀུན། སེམས་ཉིད་དབྱིངས་ཀྱི་ཡུལ་ཆེ་བས།
ཐམས་ཅད་སེམས་ཡུལ་དེ་ན་གནས། ནམ་མཁའ་བཞིན་དུ་མི་གནས་མེད། དེ་བས་
ཀུན་གྱི་གནས་ཆེན་ནི། བྱང་ཆུབ་སེམས་ཀྱི་ཀློང་ཆེན་ཡིན། འདས་པའི་སེམས་ཉིད་
ཀློང་ཆེན་ནི། སྣང་དང་སྲིད་པ་ཐམས་ཅད་དང་། སྣོད་དང་བཅུད་ཀྱིས་བསྡུས་པ་
དང༌། སངས་རྒྱས་སེམས་ཅན་ཐམས་ཅད་དང༌། བདེ་དང་སྡུག་བསྔལ་ཐམས་ཅད་
དང༌། ཕྱི་ནང་སྨོས་པ་ཐམས་ཅད་ཀུན། བྱང་ཆུབ་སེམས་ཀྱི་བདེ་ཆེན་ཡང་། རྣམ་
པར་དག་པའི་བོན་ཉིད་ལ། སྣང་དང་སྲིད་པ་གཉིས་སུ་མེད། སྣོད་དང་བཅུད་ཀྱང་
གཉིས་སུ་མེད། སངས་རྒྱས་སེམས་ཅན་གཉིས་སུ་མེད། བདེ་དང་སྡུག་བསྔལ་གཉིས་
ཀྱང་མེད། ཕྱི་ནང་སྨོས་པ་གཉིས་སུ་མེད། མེད་པ་དོན་གྱི་སྙིང་པོ་ལ། ཡོད་པའི་
སྒྲོས་བསྐུར་བདག་མི་བྱ། གང་ཞིག་མེད་པའི་དོན་ལ་མཐོང་། འདི་ལ་ཡོད་པའི་སྒྲོས་
འདོག་པ། དོན་གྱི་སྙིང་པོ་མ་ཤེས་པས། མེད་པའི་བདེ་བའི་ཡུལ་མ་མཐོང་། དེ་ནི་མ་
སྐྱེས་བོན་མ་རྟོགས
JK ། དེ་ཡིས་དབྱིངས་ཀྱི་ལམ་མ་མཐོང་། དེ་ནི་གཅིག་པུ་མུན་འཐོམ་
ནས། སྒྲོས་མེད་གནས་ནི་ཐོབ་མི་འགྱུར། བྱང་ཆུབ་སེམས་ཀྱི་རང་བཞིན་ནི། སྒྲོས་
དང་སྐུར་པ་ཀུན་དང་བྲལ། གང་གིས་སེམས་དེ་མ་མཐོང་པས། བསྐལ་པ་དུ་མར་
གྲང་བགྲངས་ཀྱང་། སྙིང་པོ་རང་སེམས་མ་མཐོང་པས། བདེ་བའི་དོན་དང་འཕྲད་
མི་འགྱུར། ཞེས་གསུངས་སོ། ། རྒྱ་རྒྱ། གསང་བ་ཐམས་ཅད་མ་ལུས་རྫོགས་པའི་རྒྱུད་
ལས། དཔེ་དོན་གཅིག་པའི་ལེའུའོ། ། རྒྱ་རྒྱ་རྒྱ།
༧ དེ་ནས་ཡང་འདུས་པའི་ཚོགས་ཐམས་ཅད། ཀུན་ཏུ་བཟང་པོའི་འཁོར་དུ་
དང་པའི་སེམས་ཀྱིས་འཁོད་དེ་མོས་པས་འདུན་ནོ། །དེ་ནས་ཀུན་ཏུ་བཟང་པོ་དེས་
འཁོར་དུ་འདུན་པ་དེ། རྩ་བ་བྱང་ཆུབ་སེམས་སུ་གཅིག་པ་དང་། རྟགས་དང་གཏན་
440

སེམས་སྡེ། གསང་བ་མ་ལུས་རྫོགས་པའི་རྒྱུད།
ཚིགས་ལ་འདུན་པར་རིག་ནས། ཡང་གསུངས་པ། ཀྱི་འདུས་པའི་ཚོགས་ཆེན་ད་
ཉོན་གཅིག རྩ་བ་གཅིག་པའི་བོན་འདི་ནི། བྱང་ཆུབ་སེམས་ཀྱི་རང་བཞིན་ཏེ། བོན་
རྣམས་ཀུན་གྱི་རྩ་བ་ཡིན། ཐམས་ཅད་འདུས་པའི་སྙིང་པོ་ཡིན། དུས་གསུམ་སངས་
རྒྱས་ཐམས་ཅད་ལ། སྐུ་གསུང་ཐུགས་སུ་གདགས་མེད་ཀྱང་། གདགས་ནི་སྙིང་པོ་
འདི་ལ་འདུས། སྣང་དང་སྲིད་པར་སྨོས་པའི་བོན། ཐམས་ཅད་མངོན་དུ་སྣང་བ་
ཡང༌། ཐམས་ཅད་འབྱུང་བ་འདི་ལ་འདུས། འདི་ནི་སྣང་སྲིད་སྙིང་པོ་ཡིན། སྙིང་
པོ་བྱང་ཆུབ་སེམས་འདི་ལ། ཐམས་ཅད་འདུས་ཤིང་འབྱུང་བས་ན། དེ་ཕྱིར་སྙིང་པོ་
བྱང་ཆུབ་སེམས། བྱང་ཆུབ་སེམས་ཀྱི་རྣམ་གྲངས་ནི། གཅིག་ཏུ་ཡོད་པ་བགྲང་དུ་
མེད། བགྲངས་ན་མཐའ་ཡས་བརྗོད་མི་ལང་། གཅིག་ལ་རྣམ་པར་བགྲང་དུ་མེད།
གཅིག་གིས་ཀུན་གྱི་རྣམ་པར་འཛིན། ཐམས་ཅད་འདུས་པའི་སྙིང་པོ་ཡིན། དེ་ཕྱིར་
སྙིང་པོ་བྱང་ཆུབ་སེམས། ཐམས་ཅད་འབྱུང་བས་རྒྱུ་རུ་སྣང་། དེ་ནས་རྒྱུ་གཅིག་བྱང་
ཆུབ་སེམས། ཐམས་ཅད་བྱང་ཆུབ་སེམས་ལས་སྤྲོས། འདུས་ཀྱང་བྱང་ཆུབ་སེམས་སུ་
འདུས། གནས་ཀྱང་བྱང་ཆུབ་སེམས་ལ་གནས། བསྐྱེད་ཀྱང་བྱང་ཆུབ་སེམས་ལས་
བསྐྱེད། སངས་རྒྱས་སྐུ་དང་ཡེ་ཤེས་ཀྱང་། སེམས་ཉིད་བཟུང་འཛིན་བྲལ་བ་ཡིན།
དེས་ན་བྱང་ཆུབ་སེམས་ཀྱི་སྐུ། སེམས་ཅན་ལུས་དང་བག་ཆགས་ཀྱང་། སེམས་ཀྱི་
དུག་ལྔ་དག་ལས་བྱུང་། དེ་ནས་འབྱུང་བ་བྱང་ཆུབ་སེམས། བྱང་ཆུབ་སེམས་ནི་
གཟུང་འཛིན་བྲལ། བྱང་ཆུབ་སེམས་ནི་སྤྲོས་དང་བྲལ། བྱང་ཆུབ་སེམས་ནི་རྣམ་པར་
དག །བྱང་ཆུབ་སེམས་ལ་དབྱིབས་མ་མཆིས། བྱང་ཆུབ་སེམས་ལ་ཁ་དོག་མེད། བྱང་
ཆུབ་སེམས་ལ་སྒྲོས་སྐུར་བྲལ། ཐམས་ཅད་སྤངས་པའི་བྱང་ཆུབ་སེམས། བོན་རྣམས་
ཀུན་གྱི་རྩ་བ་རུ། གཅིག་པས་བོན་ཀུན་རྩ་བ་ཡིན། རྩ་བ་བྱང་ཆུབ་སེམས་འདི་ནི།
ཀུན་གྱི་རང་བཞིན་འདིས་བྱས་པས། ཐམས་ཅད་བྱེད་པའི་རྒྱལ་པོ་ཡིན། བྱེད་པའི་
441

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྒྱལ་པོས་ཀུན་བྱས་པས། དངོས་སུ་གྲུབ་པ་གང་ཡང་མེད། གང་ཞིག་དངོས་སུ་གྲུབ་
འདོད་པས། དེ་ཡིས་བོན་ཀུན་གང་མི་འགྲུབ། དེ་བས་དངོས་མེད་ཀུན་གྱིས་གྲུབ།
དངོས་མེད་གང་གི་གྲུབ་པ་དེ། དེས་ནི་རྩ་བའི་སེམས་གྲུབ་སྟེ། བོན་རྣམས་ཀུན་གྱི་རྩ་
བ་གྲུབ། བྱེད་པའི་རྒྱལ་པོ་གྲུབ་པ་ཡིན། དེ་བས་སུ་གང་རུང་བ་དེ། དངོས་མེད་གང་
ཞིག་མངོན་གསལ་ན། དེས་ནི་ཐམས་ཅད་ཀུན་གྲུབ་པས། མི་གནས་དངོས་མེད་རྒྱལ་
པོ་གྲུབ། དེ་ཡིས་ཐམས་ཅད་བྱེད་པར་གྲུབ། དེ་ལས་ཐམས་ཅད་བྱེད་པར་འགྱུར། དེ་
ལས་ཐམས་ཅད་འབྱུང་བར་འགྱུར། དེ་ལས་འབྱུང་བས་ཐམས་ཅད་འབྱུང་། དེ་ལས་
སྲིད་པས་ཐམས་ཅད་འབྱུང་། སྣང་བའི་བོན་ཡང་དེ་ལས་འབྱུང་། ཐམས་ཅད་ཐམས་
ཅད་ཀུན་འབྱུང་བས། དེ་ཕྱིར་སྙིང་པོ་བྱང་ཆུབ་སེམས། བོན་རྣམས་ཀུན་གྱི་རྩ་བའོ། །
ཞེས་གསུངས་སོ། །གསང་བ་ཐམས་ཅད་མ་ལུས་རྫོགས་པའི་རྒྱུད་ལས། རྩ་བ་བྱང་
ཆུབ་སེམས་ཀྱི་ལེའུའོ། །རྒྱ་རྒྱ།
༧ དེ་ནས་འདུས་པའི་ཚོགས་དེ་དག་ཐམས་ཅད། སྟོན་པ་ཀུན་ཏུ་བཟང་པོའི་
སྤྱན་སྔར། རབ་ཏུ་ཤིན་ཏུ་དང་པའི་སྒོ་ནས་འཁོད་དེ། ཐམས་ཅད་མགྲིན་གཅིག་
པའི་སྒོ་ནས་ཞུས་པས། སྟོན་པ་ཀུན་ཏུ་བཟང་པོ་ནི། བོན་རྣམས་ཀུན་ཏུ་སྣང་བར་
མཛད། སྟོན་པ་ཀུན་ཏུ་བཟང་པོ་ཡིས། དོན་དེ་རྩ་བ་གཅིག་ཏུ་བསྟན། རྩ་བ་གཅིག་
པའི་དོན་བསྟན་ནས། བོན་རྣམས་ཀུན་གྱི་རྩ་བ་རྟོགས། ཞེས་ཞུས་སོ། །དེ་ནས་ཀུན་
ཏུ་བཟང་པོ་དེས། བོན་ཐམས་ཅད་རྩ་བ་གཅིག་པའི་མདོ་དང་འགྲེལ་པ་འདི་གསུངས་
སོ། །བོན་ཀུན་རྩ་བ་གཅིག་པ་འདི་ལྟ་སྟེ། བོན་ཉིད་སེམས་ཉིད་རྩ་བ་གཅིག་ཏུ་བསྟན་
པ་ལ། གྲངས་དང་རྣམ་པ་ཡོངས་ཀྱིས་བགྲང་དུ་མེད། མ་བཅོས་རྟོགས་པའི་གཤེན་
རབ་པས། ཏི་བྱ་ནམ་མཁའི་ལམ་ལ་མཁས་པ་བཞིན། མི་རྟོགས་ནམ་མཁའ་ལྟ་བུར་
གནས་པར་བྱ། རྒྱུ་མེད་མ་བྱུང་རྐྱེན་མེད་མ་སྐྱེས་པས། ཐམས་ཅད་འབྱུང་བའི་སྙིང་
442

སེམས་སྡེ། གསང་བ་མ་ལུས་རྫོགས་པའི་རྒྱུད།
པོ་བྱང་ཆུབ་ལ། ཡོད་པའི་སྒྲོས་དང་མེད་པའི་སྐུར་པ་དང་། ཡིན་མེན་སྒྲོས་སྐུར་
15གདགས་པ་ག་ལ་ཡོད། ཅེས་གསུངས་སོ། །གསང་བ་ཐམས་ཅད་མ་ལུས་རྫོགས་པའི་
རྒྱུད་ལས། མཇུག་བསྡུད་མདོ་འགྲེལ་ལེའུའོ། །གསང་བ་ཐམས་ཅད་མ་ལུས་རྫོགས་
པའི་རྒྱུད་ཅེས་བྱ་བ་རྒྱུད་ཀྱི་རྒྱལ་པོ་རྫོགས་སོ། ། རྒྱ་རྒྱ་རྒྱ། རྒྱ་སྦས་རྒྱ། དོན་རྒྱ།
443

རྩ་བ་གཅིག་ལ་རྒྱུ་འབྲས་རྣམ་པར་བགྲངས་པའི་
རྒྱུད་བཞུགས་སོ། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་
རྗེ་ཆེ་མངའ་བ། ཐུགས་ཀྱི་དཀྱིལ་ནས་བཅུད་ཕྱུང་ནས། འཁོར་རྣམས་ཀུན་ལ་
བརྒྱུད་པ་འདི། འཁོར་རྣམས་སེམས་ཀྱི་དཀྱིལ་དུ་ཞོག ། རྩ་བ་གཅིག་ལས་དོན་གཉིས་
འབྱུང་། རྣམ་པར་བགྲང་པའི་རྒྱུད་འདི་གསུངས། འདུས་པའི་ཚོགས་རྣམས་ད་ཉོན་
ཅིག །གཉིས་ནི་རྣམ་པའི་བྱེ་བྲག་སྟེ། ཐེག་པ་རྣམ་པ་གཉིས་སུ་བསྟན། འཇིག་རྟེན་
པའི་ཐེག་པ་དང་། མྱ་ངན་འདས་པའི་ཐེག་པ་གཉིས། དེ་ལ་འཇིག་རྟེན་ཐེག་པ་
ནི། རྒྱུ་དྲུག་གནས་པའི་སེམས་ཅན་ཀུན། ཁམས་གསུམ་འཁོར་བའི་གནས་བཟུང་
ནས། དུག་ལྔ་དག་གི་སྦྱོར་བ་ཡིས། ཁམས་གསུམ་འཁོར་བའི་ཚོགས་སོག་སྟེ། བདེ་
བའི་དོན་མེད་སྟོང་པར་འགྱུར། དེ་ལ་དོན་འདི་བསྟན་པར་བྱ། རྗེས་སུ་ཞུགས་པ་
དང་ལོག་པ་གཉིས། ལོག་པ་མུ་སྟེགས་རྟག་ཆད་དེ། དགེ་སྡིག་ལས་ཀྱི་བོན་རྣམས་
ལ། འབྲས་བུ་ཡོད་པར་མ་མཐོང་སྟེ། ཆད་པའི་མཐའ་རུ་ལྟུང་བ་སྟེ། རྫོགས་ཆེན་
འདི་ཡི་བྱིན་རླབས་ཀྱིས། སྙིང་པོ་བྱང་ཆུབ་སེམས་ཆེན་ལ། གཟུང་འཛིན་མཚན་མ་
མི་མངའ་བས། ཆད་པའི་མཐའ་རུ་ལྟུང་མི་འགྱུར། རྟག་པར་ལྟ་བའི་སེམས་ཀྱིས་
ཀྱང་། ཡོད་པ་རྣམ་པ་བཞིར་མཐོང་སྟེ། ང་གཙང་སྐྱིད་རྟག་བཞི་མཐོང་ནས། བླང་
དོར་མེད་པའི་བོན་མ་ཤེས། སྐྱེ་བ་མེད་པའི་དོན་མ་མཐོང༌། རྟག་པའི་མཐའ་རུ་
444

སེམས་སྡེ། ། རྒྱུ་འབྲས་རྣམ་པར་བགྲང་བའི་རྒྱུད།།
ལྟུང་བ་དེ། རྫོགས་ཆེན་འདི་ཡི་བྱིན་བརླབས་ཀྱིས། སྙིང་པོ་བྱང་ཆུབ་སེམས་ཆེན་
ལ། གཟུང་འཛིན་མཚན་མ་མི་མངའ་བས། རྟག་པའི་མཐའ་རུ་དེ་མི་ལྷུང་། རྗེས་
སུ་ཞུགས་པ་རྣམ་པ་བཞི། ཕྱ་གཤེན་སྣང་གཤེན་འཕྲུལ་གཤེན་དང་། སྲིད་གཤེན་
རྣམ་པ་བཞི་པོ་ཡང་། ཡུལ་སེམས་གཉིས་ལྟ་དགེ་སྡིག་ཡོད་པ་ལ། འགྲོ་བའི་དོན་
བྱས་རང་གི་འབྲས་བུར་འདོད། ཕྱ་གཤེན་ཡུལ་སེམས་གཉིས་སུ་ལྟ་བ་ནི། ཡུལ་ནི་བྱ་
བྱེད་བཅོས་ལོག་ལ། སེམས་ནི་སྐྱེ་འཆི་གཉིས་སུ་སེམས། རྫོགས་ཆེན་དོན་ལ་སྐྱེ་འཆི་
ཡུལ་སེམས་མེད། སྣང་གཤེན་དེ་བཞིན་ཡུལ་སེམས་གཉིས། ཡུལ་ནི་ལྷ་འདྲེ་སེམས་ནི་
སྐྱེ་ཤིར་ལྟ། རྫོགས་ཆེན་དོན་ལ་སྐྱེ་ཤི་ཡུལ་སེམས་མེད། དེ་བཞིན་འཕྲུལ་གཤེན་རང་
བཞིན་ཡུལ་སེམས་གཉིས། ཡུལ་ནི་དགྲ་དང་སྲུང་མ་ལ། སེམས་ནི་མི་རྟག་ཤི་བའོ། །
རྫོགས་ཆེན་དོན་ལ་དགྲ་སྲུང་བསད་དང་བྲལ། སྲིད་གཤེན་ཡུལ་སེམས་གཉིས་ལྟ་བ།
ཡུལ་ནི་བསྐལ་སྲིད་དེ་བཞིན་སེམས། དུམ་བུ་གསུམ་དུ་ཆད་པར་ལྟ། རྫོགས་ཆེན་
དོན་ལ་བསྐལ་སྲིད་འདས། ཞེས་འཇིག་རྟེན་པའི་ཐེག་པ་སྟོན་ནོ། །
༧ དེ་ནས་ཡང་འདུས་པའི་ཚོགས་ལ། འཇིག་རྟེན་ལས་འདས་པའི་ཐེག་པ་འདི་
སྟོན་ནོ། །མྱ་ངན་ལས་འདས་པའི་ཐེག་པ་ཡང་། རྣམ་པ་གཉིས་སུ་དབྱེ་བྱེད་དེ།
མཚན་ཉིད་རྒྱུ་ཡི་ཐེག་པ་དང་། འབྲས་བུ་སྔགས་ཀྱི་ཐེག་པའོ། །མཚན་ཉིད་རྒྱུ་ལ་
རྣམ་པ་གཉིས། སྡུག་བསྔལ་སྤོང་པའི་དགེ་བསྙེན་དང༌། རྣམ་རྟོག་སྤོང་པའི་དྲང་
སྲོང་ངོ༌། །འབྲས་བུ་སྔགས་ལ་རྣམ་པ་གཉིས། བསྙེན་སྒྲུབ་སྒོར་ཞུགས་ཨ་དཀར་
དང༌། ཏིང་འཛིན་སྒོར་ཞུགས་ཡེ་གཤེན་དང་། ཁྱད་པར་རྫོགས་པ་ཆེན་པོ་དེ་ཡང་
ཅི་ལྟ་བུ་ཞེ་ན། སྡུག་བསྔལ་སྤོང་པའི་དགེ་བསྙེན་ནི། གང་ཟག་མཚན་མའི་བོན་འདི་
ལ། བདག་དང་བདག་གི་མེད་པར་ལྟ། ཡུལ་ལ་མེད་པར་མ་རྟོགས་སོ། །སྙིང་པོ་
བྱང་ཆུབ་སེམས་འདི་ནི། སྤྲོས་དང་བྲལ་བའི་བདག་ཉིད་ནི། བདག་ནི་མཐའ་རུ་
445

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མི་ལྟུང་ངོ༌། །རྣམ་རྟོག་སྦྱོང་པའི་དྲང་སྲོང་ནི། བོན་ཉིད་སྤྲོས་དང་བྲལ་བ་དེ། རང་
བཞིན་མེད་པར་རྟོགས་པ་དང་། བོན་དང་གང་ཟག་གཉིས་ཀ་ལ། བདག་མེད་
པར་ནི་རྟོགས་པ་ཡིན། བདེན་དང་ངེས་པའི་ས་ནི་ཐོབ། རྟོགས་པ་འདི་ལ་བྱེད་པ་
ཡིན། རྫོགས་ཆེན་རྟོགས་དཔྱོད་ལས་འདས་པའོ། །བསྙེན་སྒྲུབ་སྒོར་ཞུགས་ཨ་དཀར་
ནི། ཐབས་དང་ཤེས་རབ་སྒོར་ཞུགས་ནས། བདག་ཉིད་ཆེན་པོའི་དཀྱིལ་འཁོར་དུ།
ཕྱི་ནང་གསང་བ་གསུམ་བསྡུས་དང་། སྲིད་པ་སེམས་ཀྱིས་བསྡུས་པ་ཀུན། དབང་
པོའི་སྤྱོད་ཡུལ་གྱུར་པ་ཀུན། དུས་གསུམ་མ་ངེས་རྣམ་བཞི་དང་། སྤྱོད་པའི་ཕྲིན་ལས་
ཐམས་ཅད་དང༌། བདག་ཉིད་ཆེན་པོ་གཅིག་བསྡུས་ཀྱང་། ཡེ་ནས་ཡིན་པ་གདོད་
སྒྲུབ་རྩོལ། རྩོལ་སྒྲུབ་འདས་པའི་ས་འདི་ལ། མ་ནོར་ཚུལ་གྱིས་ལམ་ཞུགས་ཀྱང་།
རྩོལ་ཞིང་སྒྲུབ་པའི་ཏིང་འཛིན་སྦྱོང་། ཏིང་འཛིན་སྒོར་ཞུགས་ཡེ་གཤེན་ནི། དབྱིངས་
དང་ཡེ་ཤེས་སྒོར་ཞུགས་ནས། རྫོགས་ཚུལ་བསྙེན་སྒྲུབ་གཞི་ལ་སྤྱོད། སྣང་བའི་བོན་
འདི་དག་པའི་རྒྱུ། བསོད་ནམས་ཚོགས་སུ་སྒྲུབ་པར་བྱེད། སེམས་དང་སེམས་འབྱུང་
ཐམས་ཅད་ཀུན། ཡེ་ཤེས་ཚོགས་སུ་སྒྲུབ་པར་བྱེད། རང་ཉིད་དག་པའི་ལྷ་བསྙེན་
ནས། ལྟོས་པའི་ཚིག་གིས་བརྗོད་པར་བྱེད། ཏིང་འཛིན་ཡེ་ཤེས་ལྷ་རྩལ་ཆེན། ཡེ་ཤེས་
ཚོགས་སུ་གྱུར་མོད་ཀྱིས། བསམ་པའི་ཡེ་ཤེས་ཐམས་ཅད་ཀུན། རྩོལ་སྒྲུབ་མ་འདས་
བདེ་ཆེན་སྤོང་། རྩོལ་སྒྲུབ་འདས་པའི་གཤེན་རབ་ལ། ནོར་བུ་ཚུལ་གྱིས་ལམ་ཞུགས་
ནས། ཡིད་ཆེས་མངོན་དུ་གྱུར་པ་ལ། ལྟོས་པའི་བོན་ལ་གནས་ཤིང་རྩོལ། དེས་ན་
བདེ་བ་སྤང་ཞེས་བྱ། ཁྱད་པར་རྫོགས་ཆེན་རང་བཞིན་ནི། རྩོལ་སྒྲུབ་འདས་པ་བདེ་
བ་ཆེ། འདི་ཡི་དོན་གྱི་རང་བཞིན་ལས། རྟོགས་ན་བྱིན་རླབས་འབྱུང་བ་ནི། རྫོགས་
པ་ཆེན་པོའི་རང་བཞིན་ནོ། །སངས་རྒྱས་རྫོགས་ལ་སེམས་ཅན་རྫོགས། འཇིག་རྟེན་
རྫོགས་ལ་འདས་པ་རྫོགས། བདེ་དང་སྡུག་བསྔལ་གཉིས་མེད་རྫོགས། ཐེག་པ་རྫོགས་
446

སེམས་སྡེ། ། རྒྱུ་འབྲས་རྣམ་པར་བགྲང་བའི་རྒྱུད།
ལ་བོན་ཉིད་རྫོགས། ཡོད་པའི་མཐའ་རྫོགས་མེད་མཐའ་རྫོགས། གཅིག་རྫོགས་ཀུན་
རྫོགས་ཐམས་ཅད་རྫོགས། ཡོངས་སུ་རྫོགས་པའི་རྒྱུད་འདི་ནི། དུས་གསུམ་སངས་
རྒྱས་ཐམས་ཅད་ནི། སྔགས་གྲུབ་དགོངས་པ་འདི་ཡི་གྲུབ། ད་ལྟར་བཞུགས་པའི་
གཤེན་རབ་པ། མི་ཡེངས་དགོངས་ལམ་འདི་ལ་གནས། སླད་ནས་འབྱོན་པའི་གདུང་
སོབ་རྣམས། དགོངས་པའི་ལུང་བསྟན་འདི་ཡིས་མཛད། གང་ཟག་འདི་ལ་གནས་
པ་ནི། དེ་ནི་གཤེན་རབ་ཆེན་པོ་ཡིན། ལུས་ནི་གང་ཟག་འཇིག་རྟེན་ཡང་། སེམས་
དགོངས་རྫོགས་ཆེན་སངས་རྒྱས་ཡིན། འདི་ཡིས་སེམས་ཅན་དོན་བྱས་ཀྱང་། དོན་ལ་
ནོར་ས་ངེས་མེད་འབྱུང་། ཡིན་པ་དག་ལ་ནོར་ས་མེད། ངེས་པ་དག་ལ་ཐེ་ཚོམ་མེད།
རྫོགས་པ་ཆེན་པོའི་རྒྱུད་འདི་ལ། ཡིན་མེན་ཚིག་དང་མ་ངེས་པའི། དོན་ལ་ཟློས་པ་མི་
མངའ་བས། བརྗོད་པའི་ཚིག་ལ་ལྟས་མི་མངའ། ཅེས་གསུངས་སོ། །རྩ་བ་གཅིག་ལས་
རྣམ་པར་བགྲངས་པའི་རྒྱུད་ལས། འཇིག་རྟེན་ལས་འདས་པའི་ལེའུའོ། །དེ་ནས་ཀུན་
ཏུ་བཟང་པོ་དེས། འདུས་པའི་འཁོར་ལ་རྩ་བ་གཅིག་ལས་རྣམ་པར་བགྲངས་པའི་མདོ་
འགྲེལ་འདི་གསུངས་སོ། །༧ ཀྱེ་ཀྱེ་འདུས་པའི་ཚོགས་ཆེན་ད་ཉོན་ཅིག །ཕྱི་ནང་སྣོད་
བཅུད་གཉིས་ཀ་སྣང་བས། དོན་དམ་སྐྱེ་བ་མེད་པས་ཕྱི་ཡང་ནང་། མ་སྐྱེས་ཟབ་མོ་
དེ་ཡི་ཆ་ཤས་ནི། དམིགས་པའི་ཡུལ་དུ་མ་གྱུར་རྟོགས་ཡུལ་མེད། སྲིད་པ་ཕྱི་ནང་འདི་
ནི་མིང་ཙམ་སྟེ། དོན་དམ་མ་ཡིན་ལོག་པའི་སྟོབས་སུ་སྣང་། དེས་ན་ཕྱི་ནང་རྟོགས་
པའི་ཏིང་འཛིན་ནི། ཆ་ཤས་རྟོགས་པ་ཡུལ་མེད་མཉམ་དང་བྲལ། ཏིང་འཛིན་སྤྲོས་
དང་བྲལ་བའི་བོན་ཉིད་ལ། ཐ་ཚིག་ཕྱི་དང་ནང་དུ་བགྲང་དུ་མེད། བོན་ཉིད་བགྲང་
དུ་མེད་པའི་ཕུང་པོ་ནི། ནམ་མཁའ་བགྲང་དུ་མེད་པའི་ཁམས་བཞིན་གནས། སྔ་
པ་ད་ལྟ་ཕྱི་མའི་དུས་གསུམ་དུ། ནམ་མཁའ་ལྟ་བུ་འདི་དང་མི་འབྲལ་བས། ཕྱི་ནི་
འདི་ཡིན་ནང་ནི་འདི་ཡིན་ཞེས། ཀུན་རྫོབ་མིང་ཙམ་ངེས་པར་བརྟག་པ་མེད། ཅེས་
447

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གསུངས་སོ། ། རྩ་བ་གཅིག་ལས་རྣམ་པར་བགྲངས་པའི་རྒྱུད་ཅེས་བྱ་བ་རྫོགས་སོ། །རྒྱ་
རྒྱ། སྦས་རྒྱ། རྒྱ། ཟླHཟz ཁོ་མོ་མི་ངན་ལི་ཤུ་སྟག་རིངས་ཀྱིས། རིན་ཆེན་གསེར་
གྱིས་བཙལ་ནས་རང་རྒྱུད་སྦྱངས། དུས་དམན་རྒྱལ་བློན་དག་གི་ཕྱག་ཏུ་གཏད།
སྐལ་ལྡན་གསང་བའི་དོན་གོ་བ། སྤྲུལ་སྐུ་གཅིག་དང་འཕྲད་པར་གྱུར་ཅིག །ཅེས་
སྨོན་ལམ་བཏབ་ནས་ཐ་རམ་རྒྱ་ཡིས་གདབ། རྒྱ་རྒྱ། རྒྱ་རྒྱ།
༧ རྒྱལ་པོ་རྣམས་ནི་ཤིན་ཏུ་གདུག་པ་ཆེ། བོན་པོ་རྣམས་ནི་མཁས་པའི་ང་རྒྱལ་
ཆེ། བློན་པོ་རྣམས་ནི་བར་ཚིག་ལྕེ་གཉིས་སྨྲ། འོད་འབར་རྣམས་ནི་ཚོར་ངས་གཞུང་
མི་རྟག །དུས་བཟང་བསྟན་པ་ཆ་ཉམས་མར་འགྲིབ་པས། རྒྱལ་པོ་རྣ་ཁུང་སྲབ་ནས་
བོན་བསྣུབས་ནས། ལྷོ་བལ་ཆོས་བཙལ་བོད་ཁམས་ཆ་ཉམས་སོ། །གཡུང་དྲུང་བོན་
བསྣུབས་པའི་དབུ་གཡོགས་ཀྱིས། བོད་ཁམས་སིལ་བུ་རྒྱལ་གྱི་ཁྲིམས་ཉམས་ཤོག །
དུས་ཀྱི་མཐའ་ལ་གཡུང་དྲུང་བོན་དར་ཤོག །རྒྱལ་པོ་བློན་པོ་གྲོང་སྤྲང་བྱེད་པར་ཤོག །
རྒྱལ་བས་རྨང་དྲག་དུས་སུ་བོན་དར་ནས། སྐྱེ་འགྲོ་ཡི་ཁ་ལོ་གྱེན་དུ་འདྲེན་པར་ཤོག །
ཅེས་སྨོན་ལམ་དང་དམོད་པར་བཅས་ནས། རྒྱུད་ཀྱི་བཤམ་དུ་བཏགས་ནས། རྒྱལ་
བློན་ལ་གཏད་དོ། ། རྒྱ་རྒྱ། སྦས་རྒྱ། སྦས་རྒྱ། རྒྱ་རྒྱ། དར་རྒྱས་མི་ནུབ་འགྲོ་དོན་རྒྱ་
ཆེར་བསྔོ། དགེའོ། །
448

རྒྱུད་དྲུག་གི་ས་གཅོད་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །གཡུང་
དྲུང་གསང་བའི་དབང་རྒྱུད་འདི་ལ་སྤྱི་དོན་གསུམ་སྟེ། ཕྱག་བཙལ་བར་བསྟན་
པ་དང་། རྒྱུད་འབྱུང་བའི་རྒྱུད་བསྟན་པ་དང་། གཞུང་དལ་བར་བསྟན་པའོ། །
༈ རྒྱུད་འབྱུང་བའི་རྒྱུད་བསྟན་པ་ལ་གསུམ་སྟེ། རྒྱུད་ཀྱི་མཚན་བསྟན་པ་དང་། ཡང་
དག་པར་རྫོགས་པའི་སངས་རྒྱས་ལ་ཆེན་པོའི་ཡོན་ཏན་འབྱུང་ལུགས་བསྟན་པ་དང་།
བོན་གྱི་དབྱིངས་ནས་སངས་རྒྱས་འགྲོ་བའི་དོན་མཛད་ལུགས་བསྟན་པའོ། །དང་པོ་
གཞུང་དགྲོལ་བ་ལ་ལེའུ་དགུ་ཡོད་པ་ལ། དང་པོ་གླེང་གཞིའི་ལེའུ་ལ་གཉིས་ཏེ། གླེང་
གཞིའི་རྒྱུད་བསྟན་པ་དང་། གླེང་གཞི་ཡི་འབྲས་བུ་བསྟན་པའོ། ༈ །གླེང་གཞིའི་རྒྱུད་
ལ་གཉིས་ཏེ། ཡུམ་ཆེན་ཐུགས་རྗེ་ཀུན་ཏུ་བཟང་མོའི་བ་ག་ལ་གཞལ་ཡས་ཁང་བསྟན་
པ་དང་༌། ཐབས་དང་ཤེས་རབ་ཀྱི་དོན་བསྟན་པའོ། །ཐབས་ཤེས་ཀྱི་དོན་བསྟན་པ་
འདི་ལ་ལྔ་སྟེ། གཉིས་མེད་ཀྱི་ངང་ནས་ཡབ་ཡུམ་འབྱུང་ཚུལ་བསྟན་པ་དང་། ཡབ་
ཀྱིས་ཡུམ་ལ་བསྐུལ་བར་བསྟན་པ་དང་། ཡུམ་གྱིས་ཡབ་ལ་བསྐུལ་བར་བསྟན་པ་
དང༌། ཡབ་ཡུམ་གྱིས་སྦྱོར་བ་མཛད་ལུགས་བསྟན་པ་དང་། གཉིས་སུ་མེད་པའི་ཁྱད་
པར་ལས་བདེ་བར་གཤེགས་པའི་སྐུ་ཐོབ་པར་བསྟན་པ་དང་ལྔའོ། ༈ །གླེང་གཞིའི་
འབྲས་བུ་བསྟན་པ་ལ་གཉིས་ཏེ། སེམས་དྲན་རིག་གི་ཤེས་པ་ལ། ཀུན་ཏུ་བཟང་པོ་
རང་གནས་ཀྱི་དབང་ཐོབ་པར་བསྟན་པ་དང་། ཀུན་ཏུ་བཟང་མོ་དབྱིངས་ཀྱི་དབང་
449

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐོབ་པར་བསྟན་པའོ། །ལེའུ་མཚན་གྱིས་མཇུག་བསྡུས་པར་བསྟན་པའོ། ༈ །ལེའུ་
གཉིས་པ་དབང་གི་བྱེ་བྲག་ལེའུ་ལ་དོན་གཉིས་ཏེ། འཁོར་གྱིས་ཀུན་ཏུ་བཟང་པོ་ལ་
ཞུས་པར་བསྟན་པ་དང་། ཀུན་ཏུ་བཟང་པོས་བཀའ་སྩལ་པར་བསྟན་པའོ། །ཀུན་ཏུ་
བཟང་པོས་བཀའ་སྩལ་པར་བསྟན་པ་ལ་གཉིས་ཏེ། འཁོར་རྟོག་པ་གཞོམ་པའི་ཕྱིར་
མགུར་བཞེངས་པ་དང༌། དབང་གི་ལག་ལེན་ཡན་ལག་བྱེ་བྲག་དག་གི་དོན་བསྟན་
པའོ། །དབང་གི་ཡན་ལག་བྱེ་བྲག་གི་དོན་བསྟན་པ་ལ་གཉིས་ཏེ། མདོར་བསྟན་པ་
དང་རྒྱས་པར་བཤད་པའོ། །མདོར་བསྟན་པ་ལ་གཉིས་ཏེ། རང་སེམས་ཡེ་ནས་སངས་
རྒྱས་ཡིན་པས། དབང་རང་གནས་སུ་མདོར་བསྟན་པ་དང་། བྱེ་བྲག་དབང་གི་རྣམ་
གྲངས་བསྟན་པའོ། །རྒྱས་པར་བསྟན་པ་ལ་དོན་བཅུ་གཅིག་གིས་བསྟན་ཏེ། དེའི་ཚེ་
རྣམ་གྲངས་དཀྱུས་གསལ་ལོ། །དང་པོ་དབང་གི་སློབ་མའི་མཚན་ཉིད་བསྟན་པ་ལ་
དོན་གསུམ་སྟེ། དང་པོ་སློབ་མའི་མཚན་ཉིད་བསྟན་པ་དང༌། སློབ་མ་མཚན་དང་
ལྡན་པ་ལ་དབང་བསྐུར་བའི་རིམ་པ་བསྟན་པ་དང་། སློབ་མ་མཚན་ཉིད་ངན་པ་
ལ་དབང་མི་བསྐུར་བའི་རིམ་པ་བསྟན་པ་དང་གསུམ་མོ། ། དེ་གཉིས་ནང་གསེས་
ཤེས་པར་བྱའོ། །དབང་གི་སློབ་དཔོན་ཅི་ལྟ་བུ་ལས་དབང་ནོད་པར་བསྟན་པ་ལ་
གཉིས་ཏེ། སློབ་དཔོན་མཚན་ཉིད་དང་ལྡན་པ་ལས་དབང་ཞུ་བར་བསྟན་པ་དང་།
སློབ་དཔོན་མཚན་ཉིད་ངན་པ་སྤང་པ་བསྟན་པ་དང་གཉིས་སོ། །གོང་མ་ལ་ནང་
གསེས་ལྔ། འོག་མ་ལ་གཉིས་སུ་བྱེད་དེ་དཀྱུས་གསལ་ལོ། །དབང་གི་ཡུམ་གྱི་མཚན་
ཉིད་ལ་ནང་གསེས་དྲུག་གིས་བསྟན་ཏེ། བླ་མས་གཟུངས་མའི་མཚན་ཉིད་བསྟན་
པ་དང༌། སློབ་མས་གཟུངས་མའི་མཚན་ཉིད་བསྟན་པ་དང་། བླ་མ་དང་སློབ་མའི་
གཟུངས་མའི་མཚན་ཉིད་དང་། ལྡན་ན་རིགས་ངན་ཡང་ཆོག་པར་བསྟན་པ་དང་།
གཟུངས་མ་རིགས་བཟང་ན་ཡང་མཚན་ཉིད་དང་མི་ལྡན་ན་མི་བཏུབ་པར་བསྟན་
450

སེམས་སྡེ། རྒྱུད་དྲུག་གི་ས་གཅོད།
པ་དང༌། ཁྱད་པར་དུ་གཟུངས་མའི་མཚན་ཉིད་བསྟན་པ་དང་། ཡང་ན་གཟུངས་
མའི་རིགས་དང་སྦྱར་བར་བསྟན་པ་དང་དྲུག་གོ །དབང་གི་རྒྱལ་ཐེབས་དང༌། གར་
མའི་མཚན་ཉིད་བསྟན་པ་ལ་དོན་གཉིས་ཏེ། རྒྱལ་ཐེབས་ཀྱི་མཚན་ཉིད་བསྟན་པ་
དང་། གར་མའི་མཚན་ཉིད་བསྟན་པའོ། །རྒྱལ་ཐེབས་ལ་གཉིས་ཏེ། རྒྱལ་ཐེབས་
མཚན་ཉིད་དང་ལྡན་པར་བསྟན་པ་དང་། མཚན་ཉིད་དང་མི་ལྡན་ན་རྒྱལ་ཐེབས་
མི་བཏུབ་པར་བསྟན་པའོ། །གར་མ་ལ་གཉིས་ཏེ། གར་མ་མཚན་ཉིད་དང་ལྡན་པ་
དང་། མཚན་ཉིད་དང་མི་ལྡན་ན་གར་མ་མི་བཏུབ་པར་བསྟན་པའོ། །གོང་མ་གསུམ་
སྟེ། དཀྱུས་གསལ་ལོ། །དབང་རྫས་ཅི་ལྟར་བསག་པར་བསྟན་པ་ལ་གཉིས་ཏེ། མིང་
གི་སྒོ་ནས་མདོར་བསྟན་པ་དང་། གསལ་བར་རྒྱས་པར་བསྟན་པའོ། །རྒྱས་པ་ལ་ལྔ་
སྟེ་དཀྱུས་གསལ་ལོ། ༈ །ལེའུ་གསུམ་པ་དབང་གི་དཀྱིལ་འཁོར་བསྟན་པ་ལ་དོན་
གསུམ་སྟེ། འཁོར་གྱིས་ཀུན་ཏུ་བཟང་པོ་ལ་ཞུས་པར་བསྟན་པ་དང་། ཏིང་འཛིན་
གང་ལ་མཉམ་པར་བཞག་པར་བསྟན་པ་དང་། ཀུན་ཏུ་བཟང་པོས་དཀྱིལ་འཁོར་
གྱི་དོན་བཀའ་སྩལ་བར་བསྟན་པའོ། །དཀྱིལ་འཁོར་གྱི་དོན་བཀའ་སྩལ་བར་བསྟན་
པ་ལ་བཞི་སྟེ། དང་པོ་དཀྱིལ་འཁོར་རྩིག་པ་དང་། ཆག་ཆག་གདབ་པ་དང་། ཐིག་
གདབ་པ་དང༌། དཀྱིལ་འཁོར་བྲི་བར་བསྟན་པ་དང་བཞིའོ། །དབང་གི་བསྙེན་སྒྲུབ་
ཞག་གྲངས་སུ་བཟུང་བར་བྱེད་པ་ལ་གཉིས་ཏེ། བསྙེན་སྒྲུབ་ཀྱི་གྲངས་བསྟན་པ་དང་།
དབང་བསྐུར་བའི་གྲངས་བསྟན་པའོ། །དབང་རྟགས་སུ་སློབ་མ་ལ་ཇི་ལྟར་སྦྱིན་པར་
བསྟན་པ་ལ་གཉིས་ཏེ། དབང་རྟགས་བྱེ་བྲག་ཏུ་དབྱེ་ནས་བསྟན་པ་དང༌། སློབ་མས་
དབང་ཡོན་ཆེ་བར་ཕུལ་ན། དབང་རྟགས་དགོས་པར་བསྟན་པའོ། །དབང་བསྐུར་
བའི་དུས་ཚོད་གང་ལ་བསྐུར་བ་ལ་གཉིས་ཏེ། དུས་བཟང་པོ་ལ་བསྐུར་བར་བསྟན་
པ་དང་། དུས་ངན་པ་ལ་བསྐུར་ཡང་མི་ཐོབ་པར་བསྟན་པའོ། །དབང་བསྐུར་བའི་
451

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དགོས་པ་ལ་གཉིས་ཏེ། དགོས་དགུ་འབྱུང་བའི་དགོས་པ་དང༌། གསང་བ་དབང་
རྒྱུད་རྟོགས་པའི་དགོས་པ་བསྟན་པའོ། །ལེའུ་གཉིས་པ་དང་གསུམ་པའི་དབང་གི་བྱེ་
བྲག་རྒྱས་པར་བཤད་པའོ། ། ལེའུ་བཞི་པ་དབང་གི་ཕན་ཡོན་གྱི་ལེའུ་ལ་དོན་གསུམ་
སྟེ། འཁོར་རྣམས་ཀྱིས་ངོ་མཚར་ཆེ་བའི་སྒོ་ནས་ཞུས་པར་བསྟན་པ་དང་། ཀུན་ཏུ་
བཟང་པོས་དབང་གི་ཡོན་ཏན་གསུངས་པར་དགོངས་ནས། ཏིང་ངེ་འཛིན་ལ་སྙོམས་
པར་བཞུགས་པར་བསྟན་པ་དང་། དབང་གི་ཡོན་ཏན་རྒྱས་པར་བཤད་པའོ། །ཡོན་
ཏན་རྒྱས་པར་བཤད་པ་ལ་གཉིས་ཏེ། འཇིག་རྟེན་འདི་ཡི་ཡོན་ཏན་བསྟན་པ་དང་།
འཇིག་རྟེན་ལས་འདས་པའི་ཡོན་ཏན་བསྟན་པའོ། །ལེའུ་ལྔ་པ་དབང་མ་བསྐུར་བའི་
སྐྱོན་བསྟན་པ་ལ་གསུམ་སྟེ། མིང་གི་སྒོ་ནས་མདོར་བསྟན་པ་དང་། གསལ་བར་
རྒྱས་པར་བཤད་པ་དང་། ལེའུ་མཚན་གྱིས་མཇུག་བསྡུ་བའོ། །རྒྱས་པ་ལ་གཉིས་
ཏེ། དབང་མ་བསྐུར་བའི་སྐྱོན་རྒྱས་པར་བཤད་པ་བསྟན་པ་དང༌། ཉམས་སུ་ལེན་
པའི་གང་ཟག་གིས། 
བཀའ་གཞུང་བཞིན་དུ་དབང་ཞུ་བར་བསྟན་པའོ། །ལེའུ་
དྲུག་པ་དབང་གི་དམ་ཚིག་གི་ལེའུ་ལ་དོན་དྲུག་སྟེ། མིང་གི་སྒོ་ནས་བསྡུད་ཚུལ་
དུ་བསྟན་པ་དང༌། དམ་ཚིག་གི་དོན་རྒྱས་པར་བཤད་པ་དང༌། ལེའུ་མཚན་གྱིས་
མཇུག་བསྡུ་བའོ། །རྒྱས་པ་ལ་གཉིས་ཏེ། རྩ་བའི་དམ་ཚིག་བསྟན་པ་དང༌། ཡན་
ལག་གི་དམ་ཚིག་བསྟན་པའོ། །ལེའུ་བདུན་པ་ཟབ་མོ་དབང་གི་རིམ་པའི་ལེའུ་འདི་
ལ་སྤྱི་དོན་གསུམ་སྟེ། འཁོར་རྣམས་ཀྱིས་ངོ་མཚར་ཆེ་བའི་སྒོ་ནས་ཞུས་པར་བསྟན་
པ་དང་། ཀུན་ཏུ་བཟང་པོས་ཏིང་ངེ་འཛིན་ལ་སྙོམས་པར་བཞུགས་ནས། དབང་གི་
དོན་གསུངས་པར་བསྟན་པ་དང་། བྱེ་བྲག་དབང་གི་དོན་བཤད་པའོ། ། བྱེ་བྲག་གི་
དོན་ལ་གསུམ་སྟེ། མདོར་བསྟན་པ་དང༌། རྒྱས་པར་བཤད་པ་དང་། ལེའུ་མཚན་
གྱིས་མཇུག་བསྡུ་བར་བསྟན་པའོ། །རྒྱས་པར་བཤད་པ་ལ་བཞི་སྟེ། བུམ་པའི་དབང་
452

སེམས་སྡེ། རྒྱུད་དྲུག་གི་ས་གཅོད།
བསྟན་པ་དང༌། གསང་བའི་དབང་བསྟན་པ་དང་། ཤེས་རབ་ཡེ་ཤེས་ཀྱི་དབང་
བསྟན་པ་དང་། བཞི་པའི་དབང་བསྟན་པའོ། །ལེའུ་བརྒྱད་པ་མཆོད་བསྟོད་ཀྱི་ལེའུ་
ལ་གསུམ་སྟེ། ཀུན་ཏུ་བཟང་པོས་དབང་གི་དོན་གསུངས་པས། འཁོར་རྣམས་ཀྱིས་
དངོས་གྲུབ་ཐོབ་པར་བསྟན་པ་དང༌། འཁོར་རྣམས་དྲིན་ལེན་གྱིས་བླངས་པའི་སྒོ་
ནས། མཆོད་པ་ཕུལ་བར་བསྟན་པ་དང་། ལེའུ་མཚན་གྱིས་མཇུག་བསྡུ་བར་བསྟན་
པའོ། །མཆོད་པ་ལ་གཉིས་ཏེ། རྫས་ཀྱི་མཆོད་པ་དང་། ཚིག་བཤད་ཀྱི་མཆོད་པའོ། །
ཚིག་བཤད་ཀྱི་མཆོད་པ་ལ་གཉིས། མཆོད་པའི་ཚིག་བཤད་བསྟན་པ་དང་། བསྟོད་
པ་བསྟན་པའོ། །བསྟོད་པ་ལ་གཉིས་ཏེ། ཀུན་ཏུ་བཟང་པོ་ལ་སྐུ་གསུང་ཐུགས་ཡོན་
ཏན་ཕྲིན་ལས་ཀྱི་སྒོ་ནས་བསྟོད་པ་དང་། ཀུན་ཏུ་བཟང་པོ་བཀའ་དྲིན་ཆེ་བའི་སྒོ་
ནས་བསྟོད་པའོ། །ལེའུ་དགུ་པ་རྒྱུད་ཡོངས་སུ་བཟུང་བའི་ལེའུ་ལ་སྤྱི་དོན་གསུམ་སྟེ།
ཀུན་ཏུ་བཟང་པོས་འཁོར་རྣམས་ལ་རྒྱུད་གཏད་པར་བསྟན་པ་དང༌། འཁོར་གྱིས་
རྒྱུད་བཟུང་བར་དམ་བཅའ་བར་བསྟན་པ་དང་། རྒྱུད་ཀྱི་དོན་བསྟན་པ་དང་གསུམ་
མོ། །ཀུན་ཏུ་བཟང་པོས་འཁོར་ལ་རྒྱུད་གཏད་པ་ལ་གཉིས་ཏེ། གཡུང་དྲུང་སེམས་
དཔའ་ལ་བསྟོད་པར་བསྟན་པ་དང་། གཡུང་དྲུང་སེམས་དཔའ་ལ་རྒྱུད་ཟུངས་ཤིག་
པར་བསྟན་པའོ། །འཁོར་གྱིས་རྒྱུད་བཟུང་བར་དམ་བཅའ་བ་ལ་གསུམ་སྟེ། འཁོར་
གྱིས་ཀུན་ཏུ་བཟང་པོ་རང་གནས་གྱི་དབང་ཐོབ་ནས། རྒྱུད་བཟུང་བར་དམ་བཅའ་
བསྟན་པ་དང་། དབང་རྒྱུད་དམ་པ་འདི་སྣོད་ལྡན་གཅིག་ལས་གཞན་ལ་མི་སྦྱིན་
པར་དམ་བཅའ་བར་བསྟན་པ་དང༌། འཁོར་རྣམས་ཀྱིས་རྒྱུད་འདི་གཞུང་བཞིན་དུ་
བསྒོམ་བསྒྲུབ་བྱེད་ཅིང་མི་འདའ་བར་དམ་བཅའ་བར་བསྟན་པ་དང་གསུམ་མོ། །ཐ་
མ་རྒྱུད་ཀྱི་དོན་བསྟན་པ་ལ་བཞི་སྟེ། རྒྱུད་ཀྱི་ཡོན་ཏན་གྱི་དོན་སྟོན་པ་དང་། འཁོར་
གྱིས་རྒྱུད་ཀྱིས་དོན་རྟོགས་པར་བསྟན་པ་དང་། ལེའུ་མཚན་གྱིས་མཇུག་བསྡུ་བར་
453

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བསྟན་པ་དང་། འགྲོ་དོན་མཐར་ཕྱིན་ནས་ཀུན་ཏུ་བཟང་པོ་ཡེ་སངས་རྒྱས་པའི་དོན་
ལ་གནས་པར་བསྟན་པའོ། །ཚིག་བཤད་ལ་གཉིས། བླ་མས་བཀའ་འདི་སྦས་ལུགས་
བསྟན་པ་དང་། སྨོན་ལམ་བཏབ་པར་བསྟན་པའོ། །གཡུང་དྲུང་གསང་བ་དབང་
རྒྱུད་ཀྱི་ས་གཅོད་རྫོགས་སོ།། ༈ །། །
༧ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །བ་ག་མངོན་རྫོགས་ཀྱི་རྒྱུད་
ལ་སྤྱི་དོན་གསུམ་སྟེ། ཕྱག་འཚལ་བར་བསྟན་པ་དང་། རྒྱུད་ཀྱི་འབྱུང་ཁུངས་བསྟན་
པ་དང་། གཞུང་བཀྲོལ་བར་བསྟན་པའོ། །རྒྱུད་ཀྱི་བྱུང་ཁུངས་ལ་གསུམ་སྟེ། ཀུན་
ཏུ་བཟང་པོ་སྐྱེ་བ་མེད་པའི་དོན་དེ་ཡུམ་གྱི་བ་ག་ལ་གནས་པར་མཁྱེན་པར་བསྟན་
པ་དང་། ཡུམ་གྱི་བ་གར་ཐིག་ལེ་འཕྲོ་འདུས་མཛད་པར་བསྟན་པ་དང་། ཐིག་ལེའི་
འཕྲོ་འདུས་ཐམས་ཅད་ཆགས་པ་གཡོས་པར་བསྟན་པའོ། །གཞུང་གི་དོན་ལེའུ་བདུན་
ཡོད་པ་ལས། དང་པོ་གླེང་བཞིའི་དོན་ལ་བཞི་སྟེ། ཆགས་པ་སྐྱེས་ནས་ཡུམ་གྱི་བ་ག་ལ།
ཡེ་ཤེས་ཀྱི་དཀྱིལ་འཁོར་ཐོན་ནས་བསྟན་པ་དང་། ཡུམ་གྱི་སྤྱན་གྱིས་བརྡ་མཛད་ནས།
ཀུན་ཏུ་བཟང་པོས་རིགས་ལྔའི་ཆགས་པ་ཞི་བར་མཛད་པ་བསྟན་པ་དང༌། ཡུམ་གྱི་
ལྗགས་ཀྱིས་བརྡ་མཛད་ནས། རིགས་ལྔས་ཀུན་ཏུ་བཟང་པོ་ལ་ཞུས་པར་བསྟན་པ་
དང་། ཀུན་ཏུ་བཟང་པོས་བཀའ་རྩལ་བར་བསྟན་པ་དང་བཞིའོ། །ལེའུ་གཉིས་པ་
ལ་དོན་གཉིས་ཏེ། རིགས་ལྔས་ཞུས་པར་བསྟན་པ་དང་། ཀུན་ཏུ་བཟང་པོས་བཀའ་
སྩལ་བར་བསྟན་པའོ། །ལེའུ་གསུམ་པ་ལ་དོན་གཉིས་ཏེ། རིགས་ལྔས་ཞུས་པའི་ངོས་
ནས་མདོར་བསྟན་པ་དང་། ཀུན་ཏུ་བཟང་པོས་བཀའ་གསལ་བའི་ངོས་ནས་རྒྱས་
པར་བསྟན་པའོ། །རྒྱས་པ་ལ་གསུམ་སྟེ། ཕོ་མོའི་མཚན་ཉིད་བསྟན་པ་དང་གཅིག །
ཐབས་ཤེས་རབ་ཀྱི་དོན་བསྟན་པ་དང་གཉིས། ཡེ་ཤེས་ཀྱི་སྐྱེ་གནས་བསྟན་པ་དང་
གསུམ་མོ། །ལེའུ་བཞི་པ་ལ་དོན་གཉིས་ཏེ། འཁོར་གྱིས་ཞུས་པའི་ངོས་ནས་ལེའུ་བཞི་
454

སེམས་སྡེ། རྒྱུད་དྲུག་གི་ས་གཅོད།
པ་དང་། ལྔ་པ་དང་དྲུག་པའི་མདོར་བསྟན་པ་དང༌། ཀུན་ཏུ་བཟང་པོས་བཀའ་སྩལ་
པའི་ངོས་ནས། ལེའུ་གསུམ་ཡོད་དེ་རྒྱས་པར་བཤད་པའོ། །ལེའུ་བཞི་པ་རྒྱས་པར་
བཤད་པ་ལ་བཞི་སྟེ། རྟག་ཆད་ཀྱི་དོན་བསྟན་པ་དང་། ཡེ་ཤེས་ལྔ་གང་ལས་འབྱུང་བ་
བསྟན་པ་དང་། སྤྲུལ་པ་གང་ལས་ཤར་བར་བསྟན་པ་དང་། སྐྱེ་མེད་བོན་གྱི་དབྱིངས་
གང་ཡིན་པར་བསྟན་པ་དང་བཞིའོ། །ལེའུ་ལྔ་པ་རྒྱས་པར་བཤད་པ་ལ་གཉིས་ཏེ།
ཡུམ་གྱི་བ་ག་མ་སྤང་ན་སངས་རྒྱས་ཀྱི་འབྲས་བུ་ཐོབ་པར་བསྟན་པ་དང་། ཡུམ་གྱི་བ་
ག་སྤངས་ན་སངས་རྒྱས་ཀྱི་འབྲས་བུ་མི་ཐོབ་པར་བསྟན་པའོ། ། ལེའུ་དྲུག་པ་བཀའ་
གསལ་རྒྱས་པ་འདི་ལ་དོན་གཉིས་ཏེ། དབང་གི་དོན་བསྟན་པ་དང་། དམ་ཚིག་གི་
དོན་བསྟན་པའོ། །ལེའུ་བདུན་པ་ལ་དོན་གསུམ་སྟེ། ཀུན་ཏུ་བཟང་པོས་འཁོར་ལ་
རྒྱུད་གཏད་པར་བསྟན་པ་དང་། འཁོར་གྱིས་ཀུན་ཏུ་བཟང་པོ་ལ་བསྟོད་པར་བསྟན་
པའོ། །ལེའུ་མཚན་གྱིས་མཇུག་བསྡུ་བར་བསྟན་པའོ། །བ་ག་མངོན་རྫོགས་ཀྱི་རྒྱུད་ཀྱི་
ས་གཅོད་རྫོགས་སོ། །
༧ ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །ཕུན་སུམ་འཚོགས་
པ་གསུམ་གྱི་རྒྱུད་ལ་སྤྱི་དོན་རྣམ་པ་གསུམ་སྟེ། ཕྱག་འཚལ་བར་བསྟན་པ་དང༌། རྒྱུད་
ཀྱི་ཆེ་བ་བསྟན་པ་དང་། གཞུང་དགྲོལ་བར་བསྟན་བའོ། །རྒྱུད་ཀྱི་ཆེ་བ་བསྟན་པ་ལ་
གསུམ་སྟེ། སྟོན་པའི་ཐུགས་རྗེ་བསྟན་པ་དང༌། རྒྱུད་ཁུངས་བསྟན་པ་དང༌། རྒྱུད་
ཀྱི་མཚན་བསྟན་པའོ། །གཞུང་དགྲོལ་བ་ལ་གཉིས་ཏེ། ཕུན་སུམ་ཚོགས་པར་བསྟན་
པ་དང་། མདོ་འབྲེལ་གྱི་ལེའུ་བསྟན་པའོ། །ཕུན་སུམ་འཚོགས་པར་བསྟན་པ་ལ་ལྔ་
སྟེ། སྟོན་པ་ཕུན་སུམ་ཚོགས་པ་དང་གཅིག །འཁོར་ཕུན་སུམ་ཚོགས་པ་དང་གཉིས།
བསྟན་པ་ཕུན་སུམ་ཚོགས་པ་དང་གསུམ། གནས་ཕུན་སུམ་ཚོགས་པ་དང་བཞི།
དུས་ཕུན་སུམ་ཚོགས་པ་དང་ལྔའོ། །སྟོན་པ་ཕུན་སུམ་ཚོགས་པ་ལ་གསུམ་སྟེ། བྱང་
455

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཆུབ་སེམས་ཀུན་ཏུ་བཟང་པོར་སྟོན་པ་དང་། རང་བཞིན་རྣམ་པ་གསུམ་སྐུ་གསུམ་དུ་
སྟོན་པ་དང་། སྐུ་གསུམ་གྱི་འཁོར་བསྟན་པའོ། །འཁོར་ཕུན་སུམ་ཚོགས་པ་ལ་གསུམ་
ཏེ། དཔེ་དོན་རྟགས་ཀྱི་བསྟན་པ་ལ། འཁོར་ཕུན་སུམ་ཚོགས་པ་དང་། སྐུ་གསུམ་
གྱི་སྟོན་པ་འཁོར་ཕུན་སུམ་ཚོགས་པ་དང་། གོང་མ་ལ་དཔེ་ཡི་བསྟན་པ་དང་། དོན་
གྱི་བསྟན་པ་དང་། རྟགས་ཀྱི་བསྟན་པ་དང་། དེ་རྣམས་ལ་འཁོར་ཕུན་སུམ་ཚོགས་
པར་བཤད་དེ་དཀྱུས་གསལ་ལོ། ། སྐུ་གསུམ་བོན་སྐུ་ལོངས་སྐུ་སྤྲུལ་སྐུ་ལ། འཁོར་ཕུན་
སུམ་ཚོགས་པར་བཤད་དེ་དཀྱུས་གསལ་ལོ། །བསྟན་པ་ཕུན་སུམ་ཚོགས་པ་ལ་གཉིས་
ཏེ། སྐུ་གསུམ་གྱི་སྟོན་པས་བསྟན་པར་མ་གསུངས་པར་བསྟན་པ་དང༌། སྐུ་གསུམ་གྱི་
སྟོན་པས་བསྟན་པའོ། །སྐུ་གསུམ་ལ་ནང་གསེས་གསུམ་སྟེ་དཀྱུས་གསལ་ལོ། །གནས་
ཕུན་སུམ་ཚོགས་པ་ལ་གསུམ་སྟེ། བོན་སྐུའི་གནས་བསྟན་པ་དང་། ལོངས་སྐུའི་
གནས་བསྟན་པ་དང༌། སྤྲུལ་སྐུའི་གནས་བསྟན་པའོ། །དུས་ཕུན་སུམ་ཚོགས་པ་རང་
སའོ། །མདོ་འགྲེལ་ལ་གསུམ་སྟེ། མདོར་བསྟན་པ་དང༌། རྒྱས་པར་བསྟན་པ་དང་།
མཇུག་བསྡུ་བར་བསྟན་པའོ། །ཕུན་སུམ་ཚོགས་པའི་རྒྱུད་ཀྱི་ས་གཅོད་རྫོགས་སོ།། ༈ །།
༧ ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །གོལ་སྒྲིབ་རྣམ་པར་
ཕྱེ་བའི་རྒྱུད་འདི་ལ་སྤྱི་དོན་གསུམ་སྟེ། ཕྱག་འཚལ་བར་བསྟན་པ་དང་། རྒྱུད་ཀྱི་ཆེ་བ་
བསྟན་པ་དང་། གཞུང་བཀྲོལ་བར་བསྟན་པའོ། །རྒྱུད་ཀྱི་ཆེ་བ་གཉིས་ཏེ། སྟོན་པའི་
ཐུགས་རྗེ་བསྟན་པ་དང་། རྒྱུད་ཀྱི་མཚན་བསྟན་པའོ། །གཞུང་བཀྲོལ་བར་བསྟན་པ་
ལ་གཉིས་ཏེ། གོལ་སྒྲིབ་ཀྱི་ལེའུ་བསྟན་པ་དང་། མདོ་འགྲེལ་གྱི་ལེའུ་བསྟན་པའོ། །
གོལ་སྒྲིབ་ཀྱི་ལེའུ་ལ་གཉིས་ཏེ། གོལ་སྒྲིབ་ཏུ་བསྟན་པ་དང་། རྫོགས་ཆེན་གྱི་དོན་
རྟོགས་ན་གོལ་སྒྲིབ་མེད་པར་བསྟན་པའོ། །གོལ་སྒྲིབ་བསྟན་པ་ལ་གཉིས་ཏེ། ཐེག་པ་
རེ་རེའི་གོལ་སྒྲིབ་བསྟན་པ་དང་། ཐེག་པ་གཅིག་གི་གོལ་སྒྲིབ་བསྟན་པའོ། །ཐེག་པ་
456

སེམས་སྡེ། རྒྱུད་དྲུག་གི་ས་གཅོད།
རེ་རེ་ལ་གསུམ་སྟེ། འཇིག་རྟེན་གྱི་ཐེག་པ་གཞི་མར་བཞག་པ་བསྟན་པ་དང་། འཇིག་
རྟེན་ལས་འདས་པའི་ཐེག་པ་རྫོགས་པ་ཆེན་པོ་ལ་སྒྲིབ་པར་བསྟན་པ་དང་། རྫོགས་
ཆེན་བྱ་རྩལ་བྱས་ན་འཇིག་རྟེན་ལས་འདས་པའི་ཐེག་པར་གོལ་བར་བསྟན་པའོ། །
ཐེག་པ་གཅིག་གི་གོལ་སྒྲིབ་བཅུ་ཡོད་དེ། ལྟ་བ་དང་དམ་ཚིག་དང་ཕྲིན་ལས་དང་
ཡེ་ཤེས་དང༌། ས་ཕ་རོལ་དང༌། ལམ་དང༌། འཕྲང་དང་། རྒྱུད་དང༌། ལུང་དང་།
མན་ངག་དང་བཅུའོ། །དེ་ཚོ་མདོར་རྒྱས་སུ་འཆད་དེ་ཤེས་པར་བྱའོ། །གོལ་སྒྲིབ་
མེད་པར་བསྟན་པ་ལ་བཞི་སྟེ། གོལ་སྒྲིབ་ཀྱི་བྱུང་ཁུངས་བསྟན་པ་དང༌། བོན་ཉིད་
བྱང་ཆུབ་ཀྱི་སེམས་སུ་གཉིས་སུ་མེད་པར་གཅིག་པར་བསྟན་པ་དང་། རང་བཞིན་
བཅུ་གཉིས། མེད་པར་བསྟན་པ་དང་། རྟག་ཆད་ཀྱི་ཐེག་པའི་རང་བཞིན་མ་ཤེས་
པས། གོལ་སྒྲིབ་ཏུ་སོང་བར་བསྟན་པའོ། །མདོ་འགྲེལ་ལ་གཉིས་ཏེ། མིང་གི་སྒོ་ནས་
མདོར་བསྟན་པ་དང་། རྒྱས་པར་བཤད་པའོ། །རྒྱས་པ་ལ་གསུམ་སྟེ། ལམ་གྱི་གོལ་
སར་བསྟན་པ་དང་། ལྟ་བསྒོམ་གྱི་གོལ་ས་བསྟན་པ་དང་། སྐྱོན་ཡོན་བསྟན་པ་དང་
གསུམ་མོ། །ལམ་གྱི་གོལ་ས་ལ་གསུམ་སྟེ། སངས་རྒྱས་ལམ་ལ་གོང་འོག་མེད་པ་ལ།
ལམ་གོང་འོག་ཏུ་བགྲོད་པས་གོལ་བར་བསྟན་པ་དང་། རྫོགས་ཆེན་དོན་ལ་རྩོལ་སྒྲུབ་
མེད་པ་ལ། རྩོལ་སྒྲུབ་བྱས་པས་གོལ་བར་བསྟན་པ་དང༌། རྫོགས་ཆེན་དོན་ལ་ཕྲིན་
ལས་བཙལ་དུ་མེད་པ་ལ། བྱ་རྩལ་བྱས་པས་གོལ་བར་བསྟན་པའོ། ། ལྟ་བསྒོམ་གྱི་གོལ་
ས་བསྟན་པ་ལ་གཉིས་ཏེ། ལྟ་སྤྱོད་རྒྱུ་འབྲས་ཀྱི་གོལ་ས་བསྟན་པ་དང་། འཕྲ་བ་བསྒོམ་
པའི་གོལ་ས་བསྟན་པའོ། །སྐྱོན་ཡོན་བསྟན་པ་ལ་གསུམ་སྟེ། རྫོགས་ཆེན་སྐྱོན་ཡོན་
བྲལ་བ་ལ། ཡོན་ཏན་བསམ་གཏན་བཅུ་བསྒོམ་པ་གོལ་བར་བསྟན་པ་དང་། ཡོན་
ཏན་བཅུའི་གྲངས་བསྟན་པ་དང་། རྫོགས་ཆེན་ལམ་མ་ནོར་བའི་ཡོན་ཏན་བརྒྱད་
བསྟན་པ་དང་གསུམ་མོ། །གོལ་སྒྲིབ་རྣམ་པར་དབྱེ་བའི་རྒྱུད་ཀྱི་ས་གཅོད་རྫོགས་སོ། །
457

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཚིག་བཤད་ལ་གཉིས། བླ་མའི་ཚིག་བཤད་དང་། སློབ་དཔོན་གྱི་ཚིག་བཤད་གཉིས་
སོ། ། བླ་མའི་ཚིག་བཤད་ལ་དོན་གསུམ་སྟེ། སྨོན་ལམ་བཏབ་པ་དང་། བོན་ནུབ་
ལུགས་བཏབ་པ་དང་། སྨོན་ལམ་དང་དམོད་པ་བཅས་ནས་རྒྱུད་ཀྱི་གཤམ་དུ་བསྟན་
པའོ། །སློབ་དཔོན་གྱི་ཚིག་བཤད་རང་སོའོ།། ༈ །། །
༧ ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །ཐམས་ཅད་མ་ལུས་
རྫོགས་པའི་རྒྱུད་ལ་སྤྱི་དོན་རྣམ་པ་གཉིས་ཏེ། ཀླད་ཀྱི་དོན་བསྟན་པ་དང་། གཞུང་
གི་དོན་བསྟན་པའོ། །ཀླད་ཀྱི་དོན་བསྟན་པ་ལ་གཉིས་ཏེ། ལོགས་སུ་ཤེས་པར་བྱའོ། །
གཞུང་གི་དོན་བསྟན་པ་ལ་གསུམ་སྟེ། ཕྱག་འཚལ་བར་བསྟན་པ་དང་། རྒྱུད་ཀྱི་ཆེ་
བ་བསྟན་པ་དང་། གཞུང་བཀྲོལ་བར་བསྟན་པའོ། །རྒྱུད་ཀྱི་ཆེ་བ་ལ་གསུམ་སྟེ། སྟོན་
པའི་ཐུགས་རྗེ་བསྟན་པ་དང་། རྒྱུད་ཀྱི་མཚན་བསྟན་པ་དང༌། ཕུན་སུམ་ཚོགས་པའི་
ཁོག་ཕུབ་པར་བསྟན་པའོ། །གཞུང་དོན་ལ་ལེའུ་ལྔ་ཡོད་པའི། དང་པོ་གླེང་གཞིའི་
ལེའུ་ལ་དོན་གསུམ་སྟེ། རྒྱུད་འབྱུང་བའི་རྒྱུ་གླེང་གཞིའི་བྱུང་ཁུངས་མདོར་བསྟན་
པ་དང་གཅིག །གླེང་གཞིའི་རྒྱུད་རྒྱས་པར་བཤད་པ་དང་གཉིས། ལེའུ་མཚན་གྱིས་
མཇུག་བསྡུ་བའོ། །གླེང་གཞིའི་བྱུང་ཁུངས་ལ་གསུམ་སྟེ། ཀུན་ཏུ་བཟང་པོ་ལ་འཁོར་
རྣམས་འདུན་པ་སྐྱེས་ནས། ཀུན་བཟང་གི་བོན་ཉིད་ཀྱི་དོན་ལ་གནས་པར་བསྟན་པ་
དང་། དེ་ལ་འཁོར་རྣམས་སེམས་འགྲོགས་ཏེ་བྱང་ཆུབ་སེམས་ཀྱི་རང་བཞིན་བཀའ་
རྩལ་བར་བསྟན་པ་དང་། དེ་ནས་འཁོར་རྣམས་བསམ་པ་སོ་སོར་མཐོང་བར་བསྟན་
པའོ། །གླེང་གཞིའི་རྒྱུད་རྒྱས་པར་བཤད་པ་ལ་དོན་རྣམ་པ་ལྔ་སྟེ། འཁོར་གྱི་གཙོ་
བོ་གསས་རྗེས་ཀུན་ཏུ་བཟང་པོ་ལ་ཞུས་པར་བསྟན་པ་དང་གཅིག ཀུན་ཏུ་བཟང་
པོས་གསས་རྗེ་ལ་བསྐུལ་བར་བསྟན་པ་དང་གཉིས། གསས་རྗེས་ཏིང་ངེ་འཛིན་གྱི་
འོད་ཟེར་འཕྲོ་འདུ་མཛད་ནས། ཀུན་ཏུ་བཟང་པོ་དང་གཉིས་སུ་མེད་པར་གྱུར་ནས།
468

སེམས་སྡེ། རྒྱུད་དྲུག་གི་ས་གཅོད། །
ཀུན་ལ་གནང་བར་མཛད་པ་དང་གསུམ། དེ་ནས་འཁོར་རྣམས་ཀྱིས་གཉིས་མེད་
ཀུན་ཏུ་བཟང་པོ་ལ་ཞུས་པར་བསྟན་པ་དང་བཞི། བོན་ཐམས་ཅད་རྩ་བ་གཅིག་ལས་
འབྱུང་བར་བསྟན་པ་དང་ལྔའོ། །མཇུག་བསྡུད་རང་སའོ།། །། །
༧ གཉིས་པ་རྒྱུ་འབྲས་གཅིག་པའི་ལེའུ་ལ་དོན་གསུམ་སྟེ། མདོར་བསྟན་པ་དང༌།
རྒྱས་པར་བཤད་པ་དང་། ལེའུ་མཚན་གྱིས་མཇུག་བསྡུད་པའོ། །མདོར་བསྟན་པ་ལ་
གསུམ་སྟེ་དཀྱུས་གསལ་ལོ། །རྒྱས་པ་ལ་གསུམ་སྟེ། རྒྱུར་གཅིག་པ་ལ་བསྟན་པ་དང་།
འབྲས་བུ་གཅིག་པ་ལ་བསྟན་པ་དང༌། སྐྱེ་མེད་བརྗོད་མེད་མཚོན་མེད་དུ་བསྟན་
པའོ། །རྒྱུར་གཅིག་པ་ལ་བཞི་སྟེ། བྱང་ཆུབ་སེམས་རྩ་བ་ཡིན་པར་བསྟན་པ་དང་།
སངས་རྒྱས་སྐུ་དང་ཡེ་ཤེས་དང༌། སེམས་ཅན་ལས་དང་བག་ཆགས་རྩ་བ་བྱང་ཆུབ་
སེམས་སུ་གཅིག་པར་བསྟན་པ་དང་། སངས་རྒྱས་སྐུ་གསུང་ཐུགས་བསྟན་པ་དང་།
སེམས་ཅན་ལས་དང་བག་ཆགས་རྒྱུར་གཅིག་པར་བསྟན་པའོ། །འབྲས་བུ་གཅིག་པར་
བསྟན་པ་ལ་མདོ་རྒྱས་གཉིས། རྒྱས་པ་ལ་གསུམ། འཁོར་བའི་རྒྱུ་འབྲས་དམན་པར་
བསྟན་པ་དང་། ཐེག་པ་འོག་མའི་འབྲས་བུ་མེན་པར་བསྟན་པ་དང་། དེའི་ནང་
གསེས་ཤེས་པར་བྱའོ། །ཐེག་པ་ཆེན་པོའི་འབྲས་བུ་ཡིན་པར་བསྟན་པའོ། ། སྐྱེ་མེད་
བརྗོད་མེད་མཚོན་མེད་དུ་བསྟན་པ་ལ་གསུམ་སྟེ། སྐྱེ་མེད་དུ་བསྟན་པ་དང་། བརྗོད་
མེད་དུ་བསྟན་པ་དང་། མཚོན་མེད་དུ་བསྟན་པའོ། །
༧ ལེའུ་གསུམ་དཔེ་དོན་གཅིག་པའི་ལེའུ་ལ་དོན་གསུམ་སྟེ། མདོར་བསྟན་པ་དང་།
རྒྱས་པར་བཤད་པ་བསྟན་པ་དང་། ལེའུ་མཚན་གྱིས་མཇུག་བསྡུ་བའོ། །རྒྱས་པ་ལ་
གཉིས་ཏེ། དཔེ་གཅིག་པ་དང་དོན་དུ་གཅིག་པའོ། །དཔེར་གཅིག་པ་ལ་གཉིས་ཏེ།
བྱང་ཆུབ་སེམས་ནམ་མཁའ་དང་འདྲ་བས་ནམ་མཁའ་དཔེ་བསྟན་པ་དང༌། འབྱུང་
བ་རྣམ་པ་བཞི་ནམ་མཁར་འདུས་པས་བྱང་ཆུབ་སེམས་ཀྱི་དཔེར་བསྟན་པའོ། །དོན་
459

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཅིག་ཏུ་བསྟན་པ་ལ་གཉིས་ཏེ། མདོར་བསྟན་པ་དང༌། རྒྱས་པར་བསྟན་པའོ། །
རྒྱས་པར་བསྟན་པ་ལ་བཞི་སྟེ། སྣང་བའི་བོན་འབྱུང་བ་རྣམ་པ་ལྔ་བྱང་ཆུབ་སེམས་
སུ་སངས་རྒྱས་པར་བསྟན་པ་དང་། སྲིད་པའི་བོན་འགྲོ་བ་རྒྱུད་ལྔ་བྱང་ཆུབ་ཀྱི་སེམས་
སུ་རྒྱས་པར་བསྟན་པ་དང༌། ཁམས་གསུམ་སྐུ་གསུང་ཐུགས་སུ་འདས་པར་བསྟན་པ་
དང༌། ཐམས་ཅད་བྱང་ཆུབ་སེམས་སུ་གཉིས་མེད་གཅིག་པར་བསྟན་པའོ། །ཐམས་
ཅད་བྱང་ཆུབ་སེམས་སུ་གཉིས་མེད་གཅིག་པར་བསྟན་པ་ལ་གསུམ་སྟེ། ཐམས་ཅད་
སེམས་ཀྱི་ངང་དུ་གནས་པར་བསྟན་པ་དང་། བོན་ཉིད་ཐམས་ཅད་གཉིས་སུ་མེད་
པར་བསྟན་པ་དང༌། གཉིས་སུ་མེད་པའི་བོན་སྒྲོས་བསྐུར་དང་བྲལ་བར་བསྟན་
པའོ། །ལེའུ་བཞི་པ་རྩ་བ་བྱང་ཆུབ་སེམས་ཀྱི་ལེའུ་ལ་དོན་གསུམ་སྟེ། མདོར་བསྟན་
པ་དང་། རྒྱས་པར་བསྟན་པ་དང་། ལེའུ་མཚན་གྱིས་མཇུག་བསྡུ་བའོ། །རྒྱས་པ་ལ་
གཉིས་ཏེ། ཐམས་ཅད་བྱང་ཆུབ་སེམས་སུ་བསྟན་པ་དང་། བྱང་ཆུབ་སེམས་འདི་ཀུན་
གྱི་རང་བཞིན་དུ་བསྟན་པའོ། །ཐམས་ཅད་བྱང་ཆུབ་སེམས་སུ་བསྟན་པ་ལ་གསུམ་
སྟེ། བྱང་ཆུབ་སེམས་ཀྱི་རང་བཞིན་བསྟན་པ་དང་། བྱང་ཆུབ་སེམས་ཀྱི་རྣམ་གྲངས་
བསྟན་པ་དང༌། བྱང་ཆུབ་སེམས་ཀྱི་གནས་ལུགས་བསྟན་པའོ། །བྱང་ཆུབ་སེམས་འདི་
ཀུན་གྱི་རང་བཞིན་དུ་བསྟན་པ་གཉིས། བྱང་ཆུབ་སེམས་ཀྱི་རང་བཞིན་དེ། དངོས་པོ་
གང་དུ་ཡང་མ་གྲུབ་པར་བསྟན་པ་དང་། དངོས་མེད་དེ་ལ་ཐམས་ཅད་འབྱུང་བར་
བསྟན་པའོ། །ལེའུ་ལྔ་པ་མདོ་འགྲེལ་གྱི་ལེའུ་ལ་གསུམ་སྟེ། འདུས་པའི་འཁོར་གྱིས་ཀུན་
ཏུ་བཟང་པོ་ལ་ཞུས་པར་བསྟན་པ་དང་། ཀུན་ཏུ་བཟང་པོས་བཀའ་སྩལ་བར་བསྟན་
པ་དང༌། ལེའུ་མཚན་གྱིས་མཇུག་བསྡུ་བར་བསྟན་པའོ། །བཀའ་སྩལ་བ་ལ་གཉིས་ཏེ་
དཀྱུས་གསལ་ལོ། །མཇུག་བསྡུ་བ་རང་སའོ། །གསང་བ་ཐམས་ཅད་མ་ལུས་རྫོགས་
པའི་རྒྱུད་ཀྱི་ས་གཅོད་རྫོགས་སོ། ། །
460

སེམས་སྡེ། རྒྱུད་དྲུག་གི་ས་གཅོད།
༧ ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །རྩ་བ་གཅིག་ལ་རྣམ་
པར་བགྲངས་པའི་རྒྱུད་ལ་སྤྱི་དོན་གསུམ་སྟེ། ཕྱག་འཚལ་བར་བསྟན་པ་དང་། རྒྱུད་
ཀྱི་ཆེ་བ་བསྟན་པ་དང་། གཞུང་དཀྲོལ་བར་བསྟན་པའོ། །གཞུང་དཀྲོལ་བ་ལ་གཉིས་
ཏེ། མིང་གི་སྒོ་ནས་མདོར་བསྟན་པ་དང༌། གསལ་བར་རྒྱས་པར་བཤད་པའོ། །རྒྱས་
པ་ལ་གསུམ་སྟེ། འཇིག་རྟེན་ཐེག་པའི་ལེའུ་བསྟན་པ་དང་། འཇིག་རྟེན་ལས་འདས་
པའི་ཐེག་པའི་ལེའུ་བསྟན་པ་དང་། མདོ་འགྲེལ་གྱི་ལེའུ་བསྟན་པའོ། །འཇིག་རྟེན་པའི་
ཐེག་པ་ལ་མདོ་རྒྱས་གཉིས་ཏེ། ལོག་པར་རྟོག་པ་དང་། རྗེས་སུ་འཇུག་པའོ། །ལོག་
པར་རྟོག་པ་ལ་གཉིས་ཏེ། རྟག་ཆད་སོ་སོའི་ལྟ་སྤྱོད་བསྟན་པ་དང་། རྫོགས་ཆེན་ལ་
དེ་མི་གོས་པར་བསྟན་པ་གཉིས་སུ་ཤེས་པར་བྱའོ། །རྗེས་སུ་འཇུག་པ་ལ་གཉིས་ཏེ།
མིང་གི་སྒོ་ནས་མདོར་བསྟན་པ་དང་། གསལ་བར་རྒྱས་པར་བཤད་པའོ། །འཇིག་
རྟེན་གྱི་ཐེག་པ་ལ་བཞིར་བཤད་དེ་དཀྱུས་གསལ་ལོ། །འཇིག་རྟེན་ལས་འདས་པའི་
ཐེག་པ་ལ་གཉིས་ཏེ། མིང་གི་སྒོ་ནས་མདོར་བསྟན་པ་དང་། གསལ་བར་རྒྱས་པར་
བཤད་པའོ། །རྒྱས་པ་ལ་གཉིས་ཏེ། རྒྱུ་མཚན་ཉིད་ཀྱི་ཐེག་པ་བསྟན་པ་དང་། འབྲས་
བུ་སྔགས་ཀྱི་ཐེག་པའོ། ། རྒྱུ་མཚན་ཉིད་ལ་གཉིས་ཏེ། དཀྱུས་གསལ་ལོ། །འབྲས་བུ་
སྔགས་ཀྱི་ཐེག་པ་ལ་གསུམ་སྟེ། ཨ་དཀར་ཡེ་གཤེན་ཁྱད་པར་གསུམ་མོ། །ཁྱད་པར་
ལ་གཉིས་ཏེ། རྫོགས་ཆེན་གྱི་གནས་ལུགས་བསྟན་པ་དང་། གང་ཟག་གི་གནས་
ལུགས་བསྟན་པའོ། །མདོ་འགྲེལ་ལ་གཉིས་ཏེ། མདོར་བསྟན་པ་དང༌། རྒྱས་པར་
བསྟན་པའོ། །རྩ་བ་གཅིག་ལ་རྣམ་པར་བགྲངས་པའི་རྒྱུད་ཀྱི་ས་གཅོད་རྫོགས་སོ། །
སྤྲུལ་སྐུ་གཞོད་སྟོན་ནས་རིམ་པར་བརྒྱུད་ནས་བདག་ལའོ། །དགེའོ། །བཀྲ་ཤིས་སོ། །
461

སེམས་དོན་སྡེ་བཅུའི་སྐོར་བཞུགས། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །གང་ཞིག་བླ་
མེད་འབྲས་བུ་འདོད་པའི་མིས། རང་གི་བྱང་ཆུབ་སེམས་ལ་ཆོར་ཏེ་ལྟོས། དེ་ཉིད་
ཁོ་ན་བླ་མེད་འབྲས་བུ་ཡིན། དེ་རྟོགས་འཁོར་འདས་བྱ་བའི་མིང་ཡང་མེད། རྒྱ་རྒྱ།
ཀུན་ཏུ་བཟང་པོ་རོལ་པ་ཆེན་པོ་འདི། འཁོར་བའི་སྡུག་བསྔལ་འདི་ཉིད་དེ་ཡིན་མོད།
འདི་ལས་ལོགས་ནས་ཀུན་བཟང་ག་ན་རྙེད། དེས་ན་ཐམས་ཅད་རོལ་པ་གཅིག་ཏུ་
བཤད། རྒྱ་རྒྱ། རང་ཉིད་གཤེན་ལྷའི་སྐུ་སྟེ་བླ་ན་མེད། འོད་ཀྱི་སྐུར་གྱུར་ཚོན་གང་
བྱང་ཆུབ་སེམས། ཕྱོགས་བཅུ་ཡོངས་གཟིགས་སྐུ་ལ་མདུན་རྒྱབ་མེད། འོན་ཏེ་དེ་དོན་
རྟོགས་ནས་མངོན་སངས་རྒྱས། རྒྱ་རྒྱ། སེམས་ཉིད་ཀུན་ཏུ་བཟང་མོ་ཡུམ་གྱི་དབྱིངས།
ཡིད་ཀྱི་བསམ་པ་ཀུན་ཏུ་བཟང་པོ་སྟེ། སེམས་ལ་ཡིད་ལྟས་ཐབས་ཆེན་དབྱིངས་ལ་
རོལ། ཐམས་ཅད་དེ་ཡིན་ཡབ་ཡུམ་འདུ་འབྲལ་མེད། རྒྱ་རྒྱ། ཚིགས་སུ་བཅད་པ་
བཞི་དོན་བཅུ་དྲུག་པས། ལས་ཅན་སེམས་ཀྱི་འབེན་ལ་ཕོག་པར་ཤོག །ཅེས་གདམས་
སོ། །ཚིགས་སུ་བཅད་པ་བཞི་པ་རྫོགས་སོ། ། རྒྱ་རྒྱ། རྒྱ་རྒྱ། ཡབ ༢༨ ༢༢ ༧
༼༢༽ཤེས་བྱ་བདེ་བྱེད་སེམས་ལ་ཕྱག་འཚལ་ལོ། །བདུད་ཀྱི་བསླུ་བ་ངོས་ནི་བཟུང་
བར་བྱ། མཁས་པ་རྣམས་ནི་ཤེས་བྱའི་བདུད་ཀྱིས་བསླུས། མཐུ་ཅན་ང་རྒྱལ་ཞེ་
སྡང་བདུད་ཀྱིས་བསླུས། མི་ཤེས་མ་རིག་རྨོངས་པའི་བདུད་ཀྱིས་བསླུས། ནག་པོ་ཁ་
འབྱམས་འཁྲུལ་པའི་བདུད་ཀྱིས་བསླུས། ཕྱུག་པོའི་ཡོན་ཏན་ཟང་ཟིང་བདུད་ཀྱིས་
462

སེམས་སྡེ། སེམས་དོན་སྡེ་བཅུ།
བསླུས། ཡོན་ཏན་ཆེ་བ་རྣམས་ཀྱང་བདུད་ཡིན་ལ། མ་ཤེས་རྨོངས་པ་རྣམས་ཀྱང་
བདུད་ཡིན་ནོ། །དེ་ཕྱིར་ཐམས་ཅད་སྤངས་ལ་དོན་ལ་སྒྲུབ། ཟང་ཟིང་ནོར་འཕེལ་
བདུད་ཀྱི་བསླུ་བ་ཡིན། ལན་ཆགས་བུ་འཕེལ་བདུད་ཀྱི་བསླུ་བ་ཡིན། ཉེ་དྲུང་འཁོར་
བྱམས་བདུད་ཀྱི་བསླུ་བ་ཡིན། དགྲ་ཡིས་སྡོས་བཙུགས་བདུད་ཀྱི་བསླུ་བ་ཡིན། ལུས་
ཀྱི་རྒྱན་བཟང་བདུད་ཀྱི་བསླུ་བ་ཡིན། གཉེན་གྱི་གཅམ་ཚིག་བདུད་ཀྱི་བསླུ་བ་ཡིན།
ལུས་ཀྱི་ཞེན་ཆགས་བདུད་ཀྱི་བསླུ་བ་ཡིན། འཁྲུལ་པའི་ལས་ལ་དགའ་ན་བདུད་ཀྱིས་
བསླུས། འཁོར་བའི་ཕྱོགས་སུ་གཞོལ་ན་དེ་ཡང་བདུད་ཀྱིས་བསླུས། ཡུལ་ལ་ཆགས་པ་
སྐྱེས་ན་དེ་ཡང་བདུད་ཀྱིས་བསླུས། རྒྱ་རྒྱ། དུག་ལྔ་རང་ལ་གནས་པ་སེམས་ཀྱི་བདུད།
ཡུལ་དྲུག་བག་ཆགས་བཞག་པ་ཕྱི་ཡི་བདུད། ཏིང་འཛིན་རོ་ལ་ཆགས་པ་ནང་གི་
བདུད། རྫོགས་ཆེན་འབྲས་བུ་རེ་བ་ལྟ་བའི་བདུད། རྒྱ་རྒྱ། དེས་ན་བདུད་ཆེན་ཁོང་
དུ་བསད་དགོས་སོ། །བདུད་ཁོང་ནས་སོད་ན་ཕྱི་ནས་བདུད་མི་འབྱུང་ངོ༌། །དེས་ན་
སེམས་ཀྱིས་སེམས་ལ་སྦྱོར་ཞེས་བྱའོ། །བདུད་ཀྱི་བསླུ་བ་ངོས་བཟུང་བ་རྫོགས་སོ། །རྒྱ་
རྒྱ། རྒྱ་རྒྱ། ༧ །
༼༣༽ བདེ་བྱེད་རང་གི་སེམས་ལ་ཕྱག་འཚལ་ལོ། །མི་འདོད་བཞིན་དུ་འབྱུང་བའི་
དྲོད་བསྟན་པ། ཕྱི་ནང་གསང་བ་སེམས་ལ་མི་འདོད་འབྱུང་། གསང་བ་སེམས་ཀྱིས་
སེམས་ཉམས་མཐོང་བ་ཡིན། ལུས་ཀྱང་གཡོ་ལ་འཛིན་ཆགས་མེད་པ་སྙམ། ལུས་
ཡོད་མི་ཚོར་བ་དེ་ནང་གི་དྲོད། འཛིན་ཆགས་བྲལ་དང་གཅོལ་ཆུང་གཅམ་པ་དང༌།
བྱིས་པ་ལྐུགས་པ་སྨྱོན་པ་འདྲ་བ་དང་། སྨྱོན་པ་གཡང་ལ་མཆོང་པ་འདྲ་བ་དང༌།
ཉོན་མོངས་མེད་ལ་གཟའ་གཏད་ཆུང་བའོ། ། དེ་ནི་སེམས་ཉིད་རྟོགས་པའི་དྲོད་
ཚད་ཡིན། དྲོད་ཚད་རྣམ་གསུམ་རྫོགས་སོ། །རྒྱ་རྒྱ། རྒྱ་རྒྱ། ༧ ༼༤༽རང་རིག་རྣམ་
དག་སེམས་ལ་ཕྱག་འཚལ་ལོ། །ང་ཡིན་ང་ལས་ཐམས་ཅད་བྱུང་བ་སྟེ། ང་ལས་མ་
463

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཏོགས་སེམས་ཅན་སངས་རྒྱས་མེད། དེ་བཞིན་བོན་མེད་གཤེན་རབ་ང་ཡིན་མོད།
ང་ལས་འབྱུང་བས་ཐམས་ཅད་ང་ཡི་ངང་། ང་མེད་ང་ལས་འབྱུང་བ་ཐམས་ཅད་
བོན་གྱི་སྐུ། ང་ལ་གཟུགས་རྫོགས་ལོངས་སྤྱོད་རྫོགས་པའི་སྐུ། ང་ཡིས་ཐམས་ཅད་
སྤྲུལ་པས་སྤྲུལ་པའི་སྐུ། ང་ལ་བལྟས་པས་ང་ཉིད་ཉག་གཅིག་མ། ང་ལ་བསྟན་དུ་
མེད་པས་བསྟན་པ་ཡིན། བྱང་སེམས་སྟོབས་ཆེན་རྫོགས་སོ། །རྒྱ་རྒྱ། ༧ ༼༥༽ཀུན་
བཟང་བདེ་བའི་སེམས་ལ་ཕྱག་འཚལ་ལོ། །ཁྱབ་བདལ་འུབ་ཆུབ། སྤྱི་བསྡུས་དོན་
གློད་དོ། །སྣང་རྟོག་འབྱམ་ཡས་གཅིག་གི་ངང༌། བྱང་སེམས་རྟོགས་འབྱམས་རྫོགས་
སོ། ། རྒྱ་རྒྱ་རྒྱ། ༧ /༦༽སེམས་ཉིད་བདལ་པའི་སྐུ་ལ་ཕྱག་འཚལ་ལོ། །ཀུན་བཟང་ཞལ་
ནི་ཕྱོགས་བཅུ་ཡོངས་སུ་གཟིགས། ཡུམ་གྱི་བ་ག་བདེ་ཀློང་གཅིག་ཏུ་འཁྱིལ། གཉིས་
མེད་བདེ་བས་ཐམས་ཅད་ཡོངས་ལ་ཁྱབ། དེ་ཉིད་ལས་བྱུང་སྐུ་གསུམ་སེམས་ཀྱི་ངང་།
དུག་ལྔ་མ་བསྐྱོད་བོན་གྱི་དབྱིངས་སུ་བཀོད། ཉོན་མོངས་མ་སྤངས་འདམ་གྱི་ཕུར་པ་
འདྲ། པད་མའི་སྤྱན་དུ་གྱུར་པ་དེ་ཡིན་མོད། བྱང་སེམས་ལྷུན་རྫོགས་རྫོགས་སོ། །རྒྱ་
རྒྱ། རྒྱ་རྒྱ། ༧ ༡༧༽ རང་སེམས་བདེ་བའི་ངང་ལ་ཕྱག་འཚལ་ལོ། །ཐམས་ཅད་སེམས་
ལ་འདུས་པས་སྣང་སྲིད་ཕྱག་མས་བཏབ། མཉམ་ཉིད་དོན་རྟོགས་ཐམས་ཅད་བདེ་
བ་ལ་བཀོད། སྣང་བ་སྟོང་ཐིམ་རི་བོ་ཁྱུར་མིད་བྱས། སྟོང་ལ་མ་ཆགས་འཁོར་བའི་
གདོས་ཐག་བཅད། ཉོན་མོངས་ཞིང་དག་རྒྱ་མཚོ་ཧུབ་ཀྱིས་བཏབ། སྡུག་བསྔལ་རྩད་
བཅད་བདེ་བ་ཆེན་པོའི་སྐུ། ཐམས་ཅད་ཡོངས་རྫོགས་གཅིག་སྟེ་ཉག་གཅིག་མ། དུག་
གསུམ་དུག་ལྔ་སྐུ་གསུམ་ཡེ་ཤེས་ལྔ། ལྔ་ཉིད་བདེ་ཆེན་ཐིག་ལེ་ཆེན་པོ་གཅིག །གཅིག་
ལ་ཀུན་རྫོགས་ཐ་སྙད་རྣམ་པར་དག །བྱང་སེམས་མ་ཆགས་བདེ་གྲོལ་ཞེས་བྱ་བ་
རྫོགས་སོ། །རྒྱ་རྒྱ། རྒྱ་རྒྱ། ༧ /༨༽རང་སེམས་བདེ་བའི་ངང་ལ་ཕྱག་འཚལ་ལོ། །རང་
སེམས་གཤེན་ལྷ་དཀར་པོ་ཉོན་མོངས་བྲལ། ཉོན་མོངས་ཞིང་དག་རིགས་ལྔ་ལྷུན་
464

སེམས་སྡེ། སེམས་དོན་སྡེ་བཅུ།
གྱིས་གྲུབ། དབང་བསྐུར་རྒྱས་བཏབ་འབྲུ་གསུམ་མིང་གིས་མཚོན། ཆ་ལུགས་ཕྱག་རྒྱ་
མ་ལུས་སེམས་ལ་རྫོགས། སྐུ་བསྟན་ཡིག་འབྲུའི་འོད་ཟེར་ཕྱོགས་བཅུར་འཕྲོ། གསལ་སར་
བས་འཇིག་རྟེན་དྲེགས་པ་དབང་དུ་འདུས། སྲིད་པ་གསུམ་ནི་བདེ་བའི་གཞལ་ཡས་
ཁང་། ཁམས་གསུམ་ཡོངས་བསྒྲལ་བདེ་བ་སྲོག་དང་ཚེ། མ་རྟོགས་རྩི་ཤིང་བཅད་པ་
སྡིག་ཆེ་མོད། རྨི་ལམ་གོང་དུ་མ་རྨིས་རྨི་ལམ་མེད། གཉིད་ཀྱི་གོང་དུ་སྡུག་བསྔལ་རྨི་
ལམ་རྨིས། སངས་ཀྱིས་རྟོགས་ན་ཚེ་སྲོག་བྱང་ཆུབ་སེམས། བྱང་སེམས་རྩལ་ཆེན་ཞེས་
བྱ་བ་རྫོགས་སོ། །རྒྱ་རྒྱ། རྒྱ་རྒྱ། ༧ ༼༩༽རང་སེམས་བདེ་བའི་སྐུ་ལ་ཕྱག་འཚལ་ལོ། །
སེམས་ཀྱི་ངོ་སྤྲོད་སྣང་སྲིད་གསལ་བར་ཤར། དོན་གྱི་ངོ་སྤྲོད་ཚིག་དང་ཡི་གེ་བྲལ།
སྟོང་པའི་ངོ་སྤྲོད་སྣང་ལ་རང་བཞིན་མེད། དམྱལ་བ་ཡི་དྭགས་བྱོལ་སོང་བདེ་བའི་
སྐུ། སྡུག་བསྔལ་བདེ་བས་ཡེ་ཤེས་ཆེན་པོ་ཡིན། དེ་ལས་ཡེ་ཤེས་མེད་དེ་རྒྱ་མ་ཆད།
བྱང་སེམས་ངོ་སྤྲོད་ཅེས་བྱ་བ་རྫོགས་སོ། །རྒྱ་རྒྱ། རྒྱ་རྒྱ། ༧ ༼༡༠༽རང་སེམས་ཀུན་ཏུ་
བཟང་ལ་ཕྱག་འཚལ་ལོ། །སེམས་ཀྱི་ལོན་བྱ། དྲན་རྟོག་སྣ་གཞིལ། དབང་པོའི་སྔོན་
བཅད། སྣང་བ་ངོ་སྤྲད། ཡེ་ཤེས་ངོས་བཟུང་། རྟོག་པ་རྗེས་བཅད། འཁོར་བ་གཞི་
བཟློག །འགྲོ་བ་རང་ལུགས་སུ་གཞུག །རྒྱུ་ལ་མི་བརྟེན། འབྲས་བུ་མི་བཙལ། ལམ་
ལ་མི་བགྲོད། རིམ་གྱིས་བསྟན། དྲོད་ཚད་ཤེས་པར་བྱ། བྱང་སེམས་གཟེར་བུ་ཞེས་བྱ་
བ་རྫོགས་སོ། །རྒྱ་རྒྱ། སྦས་རྒྱ། གབ་རྒྱ། གསང་རྒྱུ། ཁོ་མོ་མི་ངན་ལི་ཤུ་སྟག་རིངས་
ཀྱིས། བཀའ་དང་བསྡོས་ནས་སེམས་ཀྱི་དོན་བཙལ་ནས། རང་རྒྱུད་སྦྱངས་ནས་འགྲོ་
བའི་དོན་བྱས་ནས། དུས་དམན་རྒྱལ་བློན་དག་གི་ཕྱག་ཏུ་གཏད། སེམས་དོན་སྡེ་
བཅུ་མུ་ཏིག་རྩར་ལ་བརྒྱུས། ནམ་ཞིག་ལས་ཅན་གཅིག་དང་འཕྲད་པར་ཤོག །ཅེས་
རྒྱལ་བློན་ལ་གཏད་དོ། །རྫོགས་སོ། །རྒྱ་རྒྱ། སེམས་ཕྱོགས་དོན་སྡེ་བཅུ་ནི། ཚིགས་སུ་
བཅད་པ་བཞི་པ་དང་། བསླུ་བ་ངོས་བཟུང༌། དྲོད་ཚད་རྣམ་གསུམ། བྱང་སེམས་
465

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྟོབས་ཆེན། བྱང་སེམས་རྟོགས་འབྱམས། བྱང་སེམས་ལྷུན་རྫོགས། བྱང་སེམས་མ་
ཆགས་བདེ་གྲོལ། བྱང་སེམས་རྩལ་ཆེན། བྱང་སེམས་ངོ་སྤྲད། བྱང་སེམས་གཟེར་བུ།
དེ་ལྟར་བཅུ་ནི་ཤིན་ཏུ་ཟབ་བོ། །རྒྱ་རྒྱ། རྒྱ་རྒྱ། བཀའ་དམ་པ་འདི་ནི་དང་པོ་ཀུན་
ཏུ་བཟང་པོའི་ཐུགས་ལས། ཡེ་གཤེན་གཙུག་ཕུད་ཀྱི་མན་ངག་འདི། ལྷ་ཡུལ་ཀླུ་ཡུལ་
མི་ཡུལ་གསུམ་དུ་བསྒྲགས། མི་ལ་བསྒྲགས་པའི་རིམ་པ་ལ། སློབ་དཔོན་བཞི་དང་།
དེ་ནས་མཁས་པ་བཞི་ཡིས་སྤྱད། དེ་ནས་མཁས་པ་ཉི་ཤུས་སྤྱད། སློབ་དཔོན་བླ་མ་
བཞི་ནི། འོད་ཟེར་དཔག་མེད་དང་། མུན་པ་ཀུན་གསལ་དང་། འཕྲུལ་གཤེན་སྣང་
ལྡན་དང་། གསང་བ་འདུས་པའོ། །མཁས་པ་མི་བཞི་ནི། སྟོང་རྒྱུང་མཁས་པ། གྱིམ་
ཚྭ་རྨ་ཆུང་། ལྕེ་ཚྭ་མཁར་བུ། ཤ་རི་དབུ་ཆེན་དང་བཞིའོ། །མཁས་པ་ཉི་ཤུ་ནི། ཁྱུང་
པོ་སྟག་སྒྲ་དུན་ཙུག །སྙ་ལི་ཤུ་སྟག་རིངས། བྷེ་ཤོད་ཀྲམ། གུ་རིབ་བཙན་པོ་རེ་མི་
སར། ཕུ་ལུ་གྲུ་འཛིན། སྡེ་གྱིམ་ཐང་རྨ་བོ། སུམ་པ་དམུ་ཕྱུ། བྷས་དུག་འདུལ། ཕྱ་
སྟག་སྒྲ་གེ་ཤག །བ་གོར་དོད་དེ་རྒྱལ་བ། ལྗང་ཚ་འཕན་སྣང་། བསྣུབས་མང་གཉེན་
བཞི་བཙན། ཕྱིས་པོ་ག་ར་མོན་སར། མཁར་ལྷ་བཞེར་ཆེས་པ། སྐུ་གྱིམ་ཐང་རྨ་བོ།
གཤེན་དྲན་པ་ནམ་མཁའ། བོན་བློན་གསས་ཆེན། དབས་ཁྲི་གཟུང་སྟོང་ལོད། ཅོ་ཟ་
བོན་མོ། འགོས་ཁྲི་སྟོང་རྒྱལ་པོ། དེ་ཚོས་བོན་གྱི་བསྟན་པ་བཟུང་ནས་ཡོད་པ་ལས།
རྒྱལ་བློན་གྱིས་བོན་བསྣུབ་པར་ཆད་ནས། བོན་པོ་རྣམས་ཀྱིས་བགྲོས་ནས། ནུབ་
ཀྱི་རིགས་ལ་ཡིག་ཆུང་དུ་གདམས་ངག་ཐམས་ཅད་གདབ་སྟེ། ལ་ལ་ནི་གཡའ་རི་
དང་གངས་རི་ལ་སྦས་སོ། །ལ་ལ་ནི་རྒྱལ་བློན་ལ་གཏད་དོ། །དེ་ནས་ཐ་རམ་རྒྱ་ཡིས་
བཏབ་སྟེ་སྦས་སོ། །རྒྱ་རྒྱ། རྒྱ་རྒྱ། རྒྱ་རྒྱ།
466

སེམས་དོན་སྡེ་བཅུའི་འགྲེལ་ཆུང་
བརྒྱད་བཞུགས། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཨུ་ཡ་ཁ་ཐམ།
སྟོན་པ་ཞེས་པ། སྟོན་པ་ནི་མི་མཁྱེན་པ་མེད་པ་མཁྱེན་པའི་ཡོན་ཏན་དང་ལྡན་པའོ།
ཀུན་ཏུ་བཟང་པོ་ནི། དཔེར་ན་རིན་པོ་ཆེ་གསེར་གྱི་ས་གཞི་ལས་ས་རྡོ་མི་རྙེད་པ་དང་
འདྲ་སྟེ། ཐུགས་རྗེ་ལ་བྲི་བཀོལ་མེད་པའོ། །དེ་ལྟ་བུའི་དོན་དང་ལྡན་ན། བདེ་བའི་
ངང་ཡིན་ཏེ། དེ་ལ་མོས་པའི་སྒོ་ནས་ཕྱག་འཚལ་བའོ། །གང་ཞིག་ཅེས་པ་གང་ཟག་
གང་ཞིག་བླ་ན་མེད་པའི་འབྲས་བུ་འདོད་པའི་མིས་ནི། གང་ཟག་རང་གི་བྱང་ཆུབ་
སེམས་ལ་བཅར་ལ་བལྟ་བར་བྱ་སྟེ། བྱང་ཆུབ་སེམས་ནི་རང་བཞིན་གྱི་རྣམ་པར་
དག་པ། ཅིར་ཡང་གསལ་བ། ཡོངས་སུ་རྒྱ་མ་ཆད་པ། ཀུན་ལ་ཁྱབ་པ། སྐྱེ་བ་མེད་
པ། འཆི་བ་མེད་པ། གཉིས་སུ་མེད་པ་དེ་ལྟ་བུ་གཅིག་ལ་བལྟ་བར་བྱ་སྟེ། དོན་གོང་
མ་ཁོ་ན་ཉིད་བླ་ན་མེད་པའི་འབྲས་བུ་ཡིན་ནོ། །བླ་ན་མེད་པ་ནི་འདིའི་གོང་ན་གཞན་
མེད་པའོ། །འབྲས་བུ་ནི་འདི་ཀུན་གྱི་འབྲས་བུ་ཡིན་ནོ། །དོན་གོང་མ་དེ་ལྷན་གྱིས་
རྟོགས་ན། འཁོར་བ་དང་མྱ་ངན་ལས་འདས་པ་གཉིས་ཀྱི་མིང་ཡང་མེད་དེ། བྱང་
ཆུབ་སེམས་ཀྱི་ངོ་བོར་གཅིག་པ་ཡིན། དེས་ན་འཁོར་འདས་གཉིས་མེད་དེ་བྱང་ཆུབ་
སེམས་གཅིག་བུ་ཡིན། རྒྱ་རྒྱ།
ཀུན་ཏུ་བཟང་པོ་ཞེས་པ། ཀུན་ནི་འདི་ལྟར་སྣང་བ་ཀུན། ཡེ་ནས་སངས་རྒྱས་ཀྱི་
467

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རང་བཞིན་ཡིན་པས་བཟང་ངོ༌། ། དེ་སྣ་ཚོགས་ཅིར་ཡང་ཤར་བས་རོལ་པ་ཞེས་བྱའོ། །
དེ་ཡང་འདི་ལྟར་སྣང་བ་འདི་ནི་ཀུན་ཏུ་བཟང་པོའི་རོལ་པ་ཡིན་ནོ། །རང་བཞིན་གྱིས་
མ་བཅོས་པར་རོལ་པར་སྣང་། སངས་རྒྱས་ཁོ་ན་ཡིན་པས་ཆེན་པོའོ། །དེ་ལྟར་འཁྲུལ་
པའི་བློ་ལ་སྡུག་བསྔལ་དུ་སྣང་བ་འདི་ཉིད་ཡེ་ནས་དེ་ཡིན་བྱ་བ་དེ་ནི་གོང་མའི་དོན་
དེ་ཡིན་མོད། དོན་དེས་ནི་འདི་ལྟར་སྣང་བ་འདི་ལས་ལོགས་ན་ཀུན་ཏུ་བཟང་པོ་བྱ་
བ་གཅིག་ག་ནས་རྙེད་དེ་མི་རྙེད། དོན་དེས་ན་ཐམས་ཅད་ཀུན་ཏུ་བཟང་པོའི་རོལ་པ་
ཡིན་པས་གཉིས་སུ་བགྲང་དུ་མེད་དེ། ཀུན་ཏུ་བཟང་པོའི་རོལ་པ་གཅིག་པུ་ཡིན། རྒྱ་
རང་ཉིད་གཤེན་ལྷའི་སྐུ་སྟེ་ཞེས་པ། རང་ནི་གཤེན་རབ་ཉིད། གཞན་མེད་པས་
གཤེན་ཡིན་ལ། ཉོན་མོངས་པ་མེད་པས་ལྷ། དོན་ལ་འགྱུར་བ་མེད་པས་སྐུ། དེ་ལྟར་
རྟོགས་ན་བླ་ན་མེད་པའི་འབྲས་བུའོ། །དོན་དེ་གསལ་བར་རྟོགས་ན་འོད་ཡིན་ལ། དེ་
ལ་ལྷན་ནེ་འགྱུར་བ་མེད་པས་སྐུར་གྱུར་པ་ཡིན་ལ། ཐམས་ཅད་དེ་ལྟ་བུ་གཅིག་ཏུ་
རྟོགས་པས་མཚོན་གང་ཞེས་བྱ། དེ་ནི་རང་གི་བྱང་ཆུབ་སེམས་ཡིན་ནོ། །ཕྱོགས་བཞི་
མཚམས་བརྒྱད་སྟེང་འོག་ཐམས་ཅད། བྱང་ཆུབ་སེམས་སུ་རྟོགས་ན་ཕྱོགས་བཅུ་
ཡོངས་སུ་གཟིགས་པ་ཡིན། འདི་ཡིན་འདི་མེན་མེད་པས་སྐུ་ལ་མདུན་རྒྱབ་མེད་པའོ།
དོན་གོང་མ་དེའི་དོན་རྟོགས་ན་མངོན་སངས་རྒྱས་པའོ། ། རྒྱ་རྒྱ། རྒྱ་རྒྱ། །
སེམས་ཉིད་ཀུན་ཏུ་བཟང་མོ་ཡུམ་གྱི་དབྱིངས་ཞེས་པ། སེམས་ལས་ཐམས་ཅད་
འབྱུང་བས་ཡིན་ལ། ཕྱོགས་རིས་དང་བྲལ་ཀུན་ཏུ་བཟང་མོ་ཡིན། སེམས་སྐྱེ་བ་མེད་
ཅིང་རང་བཞིན་རྣམ་པར་དག་པ་དབྱིངས་ཡིན། ཡིད་ཀྱི་རྣམ་པར་ཤེས་པ་ཀུན་ཏུ་
བཟང་པོ་སྟེ་ཡབ་ཡིན། སེམས་ཀྱི་དོན་ལ་ཡིད་ཀྱིས་ལྷན་གྱིས་རྟོགས་པས། སེམས་
དང་ཡིད་གཉིས་སུ་མེད་དེ། གཉིས་སུ་མེད་པའི་རོལ་པ་ཡིན། དེ་ལྟར་ཐམས་ཅད་
468

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
གཉིས་སུ་མེད་པར་རྟོགས་ན། ཡབ་ཡུམ་འདུ་འབྲལ་མེད། ཐམས་ཅད་གཉིས་སུ་
མེད་པ་ཡིན་ནོ། །རྒྱ་རྒྱ། རྒྱ་རྒྱ། ཚིགས་སུ་བཅད་པ་ལེའུ་བཞི། ཚིག་བཅུ་དྲུག་པ་ལས་
ཅན་གཅིག་གིས་རྟོགས་པར་ཤོག །ཅེས་གདམས་སོ། །རྫོགས་སོ། ། རྒྱ་རྒྱ། རྒྱ་རྒྱ།
རང་རིག་རྣམ་དག་སེམས་ལ་ཕྱག་འཚལ་ལོ། ། ཨུ་ཡ་ཁ་ཐམ། རང་རིག་པ་ནི་རང་
གི་སེམས་ཉིད་རིག་པའོ། །རྣམ་པར་དག་པ་ནི་སེམས་ཡེ་ནས་རྣམ་པར་དག་པ་དེ་
ལ་སེམས་ཀྱིས་ཕྱག་འཚལ་ལོ། །ང་ཡིན་ཞེས་པ། ང་ནི་བོན་ཉིད་ཀྱི་ངང༌། ང་ནི་ང་
ཡེ་ནས་བཅོས་སུ་མེད་པ་དེ་ལས་ཐམས་ཅད་འབྱུང་སྟེ། ང་དེ་ལས་མ་གཏོགས་པའི་
སེམས་ཅན་ཡང་མེད་ལ་སངས་རྒྱས་ཀྱང་མེད། དེ་གོང་མའི་དོན་དེ་བཞིན་དུ་བོན་
ཡང་མེད། གཤེན་རབ་ང་ཡིན་མོད། ང་བཅོས་སུ་མེད་པ་དེ་ལས་ཐམས་ཅད་འབྱུང་
བས་ཐམས་ཅད་ང་ཡི་ངང་ཡིན། དཔེར་ན་ནམ་མཁའ་དང་གཟའ་སྐར་བཞིན་
ནོ། །ང་བྱ་བ་རང་ཡང་དངོས་སུ་མེད་པ་དེ་ལ་ང་མེད་ཅེས་བྱ། སྐྱེ་བ་མེད་པའི་ངང་
དེ་ལས་ཐམས་ཅད་འབྱུང་བས་བོན་གྱི་སྐུ་ཡིན། ང་ལས་གཟུགས་དཀར་དམར་དུ་
རྫོགས་པས། སྣ་ཚོགས་ལོངས་སྤྱོད་རྫོགས་པའི་སྐུ་ཡིན། ང་དེ་ལས་ཐམས་ཅད་སྤྲུལ་
དུ་བཏུབ་ཅིང་སྤྲུལ་པའི་སྐུ་ཡིན། ང་རང་ལ་བལྟས་པས་ང་ཉིད་ཡེ་ནས་སེམས་ཉིད་
ཉག་གཅིག་ཏུ་སྣང་། ང་ཡེ་ནས་དཀར་དམར་དུ་བསྟན་དུ་མེད་དེ། མེད་པ་རང་དུ་
བསྟན་པ་ཡིན་རྫོགས་སོ། །རྒྱ་རྒྱ། རྒྱ་རྒྱ།
ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཨུ་ཡ་ཁ་ཐམ། ཕྱག་གི་དོན་
གོང་མ་བས། ཁྱབ་བདལ་ཞེས་པ་བྱང་ཆུབ་སེམས་ཀྱིས་ཀུན་ལ་ཁྱབ་ཅིང་བདལ་དེ།
འདི་ལ་ཁྱབ་འདི་ལ་མ་ཁྱབ་མེད་པའོ། །དེ་ལྟར་ཀུན་ལ་ཁྱབ་མ་ཁྱབ་མེད་པས་འདི་
ལྟར་སྣང་ཞིང་སྲིད་པས་བསྡུས་པས་བྱང་ཆུབ་སེམས་སུ་འུབ་ཀྱིས་ཆུབ་པའོ། །དེ་
ལྟར་ཐམས་ཅད་བྱང་ཆུབ་སེམས་སུ་འུབ་ཀྱིས་ཆུབ། དེ་ཉིད་ཐམས་ཅད་ཀྱི་སྤྱི་བྱང་
469

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཆུབ་སེམས་སུ་བསྡུ་བའོ། ། དེ་ལྟར་བྱང་ཆུབ་སེམས་སུ་ཐམས་ཅད་བསྡུས་པའི་དོན་
དེ་ལ་ཤེས་པ་ཀློད་ནས་ལྷོད་དེ་བཞག་པ་ནི། དོན་གློད་པའོ། །སྣང་བ་ནི་སེམས་ཀྱི་
སྣང་བ་ཐམས་ཅད་ལ་བྱ། རྟོག་པ་ནི་རྣམ་པར་རྟོག་པ་སྣ་ཚོགས་ལ་བྱ། དེ་གཉིས་ཀ་
ལ་ངོས་བཟུང་མེད་དེ། འབྱམས་པར་བཞག་པ་ནི་འབྱམས་ཡས་ཞེས་བྱ། དེ་ཡང་ཅི་
ལྟར་སྣང་ཡང་རུང༌། ཇི་ལྟར་རྟོག་ཀྱང་རུང་སེམས་ཉིད་མ་བཅོས་པ་གཅིག་གི་ངང་
དུ་འཇོག་པའོ། །རྫོགས་སོ། ། རྒྱ་རྒྱ། རྒྱ་རྒྱ། རྒྱ་རྒྱ། །
སེམས་ཉིད་བདལ་པའི་སྐུ་ལ་ཕྱག་འཚལ་ལོ། །ཨུ་ཡ་ཁ་ཐམ། ཕྱག་གི་དོན་གོང་མ་
བས། ཀུན་བཟང་ཞལ་ནི་ཞེས་པ། ཀུན་ཏུ་བཟང་པོ་ནི་སེམས་ཉིད་ཀུན་ཏུ་བཟང་
པོའོ། །སེམས་ཉིད་དུ་འདི་གསལ་འདི་མི་གསལ་མེད་པས། ཞལ་ཕྱོགས་བཅུ་ཡོངས་
སུ་གཟིགས་པའོ། ། ཇི་ལྟར་གཟིགས་ན་ཐམས་ཅད་གཉིས་སུ་མེད་པ། སེམས་ཉིད་ཉག་
གཅིག་ཏུ་གཟིགས་པའོ། །ཡུམ་གྱི་བ་ག་ནི་བདེ་གནས་ཡིན་ལ། ཀློང་དོར་གཉིས་སུ་
མེད་པའི་ཡེ་ཤེས་སྐྱེ་བ་དེ་བཞིན། ཡུམ་ཀུན་ཏུ་བཟང་མོའི་དབྱིངས་རྟོགས་ན། བདེ་
བའི་ཀློང་གཅིག་ཏུ་འཁྱིལ་པའོ། །ཡུམ་ནི་ཐམས་ཅད་འབྱུང་བས་སེམས་སོ། །བདག་
ནི་འདི་ལྟར་སྣང་བ་ཐམས་ཅད་དོ། །བདེ་བ་ནི་གཉིས་སུ་མེད་པར་རྟོགས་པའོ། །ཀློང་
ནི་འདི་ལྟར་སྣང་བ་ཐམས་ཅད་ཡངས་པའི་ཀློང་ངོ༌། །གཅིག་ཏུ་འཁྱིལ་པ་ནི་གཉིས་
སུ་མེད་དེ། ཐམས་ཅད་སངས་རྒྱས་ཉག་གཅིག་ཏུ་འཁྱིལ་པའོ། །གཉིས་སུ་མེད་པའི་
བདེ་བས་མ་ཁྱབ་པ་མེད་པས་ཡོངས་ལ་ཁྱབ་ཅེས་བྱའོ། ། དེ་གོང་མ་དེ་ཉིད་ལས་བྱུང་
བས། བོན་གྱི་སྐུ་དང་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་གསུམ་ཀ་སེམས་ཀྱི་
ངང་ལས་འབྱུང་བ་ཡིན། དུག་རྣམ་པ་ལྔ་ནི། གཏི་མུག་ལ་སོགས་པ་ལྔ་ནི། ཡེ་ནས་
རྣམ་པར་དག་པས་མ་བསྐྱོད་པའོ། །དེ་ལྟར་རྟོགས་པ་ནི་བོན་གྱི་དབྱིངས་སུ་བཀོད་
པའོ། །འདམ་གྱི་ཕུར་པ་ནི་གར་ཡང་བསྐོར་བར་བདེ་བ་དེ་བཞིན་དུ། ཉོན་མོངས་པ་
470

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
ཡེ་ནས་རྣམ་པར་རྟོགས་ནས། སྤང་མི་དགོས་པར་ཡེ་ཤེས་ངང་དུ་བདེ་བའོ། །པད་
མ་ནི་འདམ་གྱིས་མ་གོས་པ་དེ་བཞིན་དུ། ཉོན་མོངས་པས་མ་གོས་པ་དེ་ལ་པད་མ་
ཞེས་བྱའོ། །སྤྱན་ནི་གསལ་བར་བྱེད་པ་དེ། དོན་གསལ་བར་བྱེད་པའོ། །ཉོན་མོངས་
པས་མ་གོས་པར་དོན་གསལ་བར་གྱུར་པ་ལ་བྱ། དེ་ནི་གོང་མ་གསལ་བར་གྱུར་པ་དེ་
པད་མའི་སྤྱན་ཡིན་ནོ། །རྫོགས་སོ། །རྒྱ་རྒྱ། རྒྱ་རྒྱ། རྒྱ་རྒྱ།
རང་སེམས་བདེ་བའི་ངང་ལ་ཕྱག་འཚལ་ལོ། ། ཨུ་ཡ་ཁ་ཐམ། ཐམས་ཅད་ནི་མ་
ལུས་པའི་སྒྲ་སྟེ། སེམས་ཀྱི་ངང་དུ་འདུས་པ་ཡིན། དེས་ན་ཐམས་ཅད་སེམས་ཉིད་དུ་
ཤེས་པས་སྣང་ཞིང་སྲིད་པ་ཐམས་ཅད་ཕྱག་མས་བཏབ་སྟེ། སེམས་ཡེ་ནས་སངས་
རྒྱས་ཡིན་ལ། དེས་ན་འཁོར་བའི་མིང་ཡང་མེད་དེ་ཕྱག་མས་བཏབ་པའོ། །མཉམ་
ཉིད་ཅེས་པ། ཐམས་ཅད་མཉམ་པ་ཉིད་དུ་རྟོགས་ན། བདེ་བ་ལ་བཀོད་པ་སྟེ།
ཐམས་ཅད་གཉིས་སུ་མེད་པར་མཉམ་པའོ། ། དེ་ལྟར་ཐམས་ཅད་མཉམ་པར་རྟོགས་
ན། སྡུག་བསྔལ་དང་བྲལ་ཏེ། བདེ་བ་ལ་བཀོད་པ་ཡིན་ནོ། །སྣང་བ་སྟོང་ཐིམ་ཞེས་
པ། སྣང་བ་འདི་ཡེ་ནས་སྟོང་བའི་རང་བཞིན་ཡིན་པས། སྟོང་ཐིམ་ཞེས་བྱའོ། །དེ་
ལྟར་ཐིམ་པས་རི་བོ་ཁྱུར་མིད་པ་དང་འདྲ་སྟེ། སྟོང་པར་རྟོགས་པའོ། །སྟོང་ལ་མ་
ཆགས་ཞེས་པ། དེ་ལྟར་སྟོང་པར་རྟོགས་ཀྱང་སྟོང་པ་ལ་ཞེན་རྒྱུ་མེད་པས་མ་ཆགས་
པར་འཁོར་བར་མི་འགྱུར་བའི་གདོས་ཐག་བཅད་ཅེས་བྱའོ། །ཉོན་མོངས་ཞི་དག་ཅེས་
པ། ཉོན་མོངས་པ་ཡེ་ནས་རྣམ་པར་དག་པར་ཉོན་མོངས་པས་མ་གོས་པས། དེས་
ན་རྒྱ་མཚོ་ཧུབ་ཀྱིས་བཏབ་པ་དང་འདྲའོ། །སྡུག་བསྔལ་ཞེས་པ་སྡུག་བསྔལ་གྱི་རྩད་
བཅད་ན་སྡུག་བསྔལ་ནི་བོན་ཉིད་ཀྱི་ངང་ལས་རྩལ་དུ་ཤར་བ་ཡིན་པས། དེ་ལྟར་
རྟོགས་ན་རྩད་ཆོད་པའོ། ། དེ་ལྟར་རྩད་ཆོད་ན་སྡུག་བསྔལ་རང་བདེ་བ་ཆེན་པོ་ཡིན་
ནོ། །དོན་དེ་ལས་འགྱུར་བ་མེད་པ་བོན་ཉིད་ཀྱི་སྐུ་ཡིན་ནོ། །གཉིས་སུ་མེད་པའི་བདེ་
- 471

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བ་ཆེན་པོ་དེ་ལ། ཐམས་ཅད་ཡོངས་སུ་རྫོགས་ཏེ། འཁོར་བ་དང་མྱ་ངན་ལས་འདས་
པ་དང་། སྣང་བ་དང་སྟོང་པ་ལ་སོགས་ཏེ་ཡོངས་སུ་རྫོགས། གཅིག་པ་ནི་བོན་ཉིད་
དུ་གཅིག་སྟེ་ཐིག་ལེ་ཉག་གཅིག་ཅེས་བྱའོ། །དུག་གསུམ་ཞེས་པ། དུག་གསུམ་ནི་སྐུ་
གསུམ་ལ། དུག་ལྔ་ནི་ཡེ་ཤེས་ལྔའོ། ། ལྔ་ཉིད་ཅེས་པ། དེ་ལྟར་སྣང་ཡང་ལྔ་པོ་དེ་ཉིད་
ཐིག་ལེ་གཅིག་གི་ངང་ཡིན་ནོ། །གཅིག་ལ་ཞེས་པས། ཐིག་ལེ་ཆེན་པོ་གཅིག་ལ་ཀུན་
མ་ལུས་པར་རྫོགས་པས། ཐ་སྙད་ལ་སོགས་རང་བཞིན་གྱི་རྣམ་པར་དག་པའོ། །
རྫོགས་སོ། །རྒྱ་རྒྱ། རྒྱ་རྒྱ།
རང་སེམས་བདེ་བའི་ངང་ལ་ཕྱག་འཚལ་ལོ། །ཨུ་ཡ་ཁ་ཐམ། རང་སེམས་ཞེས་པ།
རང་གི་སེམས་ཉིད་རང་བཞིན་མེད་པས་གཤེན། ཉོན་མོངས་པ་མེད་པས་ལྷ། བག་
ཆགས་ཀྱིས་མ་གོས་པས་དཀར་པོའོ། །དེ་ཡེ་ནས་ཉོན་མོངས་རྣམས་དང་ཡེ་ནས་བྲལ་
བའོ། །ཉོན་མོངས་ཞེས་པ། ཉོན་མོངས་པ་ལྔ་ཡེ་ནས་རྣམ་པར་དག་པས། རིགས་
ལྔ་རྣམ་པ་ལྔར་ལྷུན་གྱིས་གྲུབ་པ་ཡིན། སེམས་ཉིད་རིགས་ལྔར་དབང་བསྐུར་ཏེ། །
སེམས་ཉིད་ཡེ་ནས་རིགས་ལྔར་གནས་པ་ལས་དེ་ལྟར་རྟོགས་ན་དབང་བསྐུར་ཞེས་བྱ།
སེམས་ཡེ་ནས་སངས་རྒྱས་སུ་གནས་པ་ལས། དེ་ལྟར་རྟོགས་ནས་དེ་ལས་མི་འདའ་
ན། རྒྱས་བཏབ་ཅེས་བྱ། སེམས་ཡེ་ནས་ཡེ་ཤེས་ལྔ་དང་སྐུ་ལྔའི་རང་བཞིན་དུ་གནས་
པ་ལས། དེ་ལྟར་གསལ་གྱིས་རྟོགས་ན་ཡི་གེ་ཨོཾ་གྱི་མིང་གིས་མཚོན་པ་ཡིན། སེམས་
ཡེ་ནས་སྐྱེ་བ་མེད་པའི་རང་བཞིན་ལ། དེ་ལྟར་གསལ་གྱིས་རྟོགས་ན་ཡི་གེ་ཨ་ཡི་མིང་
གིས་མཚོན་པ་ཡིན། སེམས་ཡེ་ནས་གཉིས་སུ་མེད་པའི་རང་བཞིན་དུ་གནས་པ་ལས།
དེ་ལྟར་གསལ་གྱིས་རྟོགས་ན་ཡི་གེ་ཧཱུྃ་གྱི་མིང་གིས་མཚོན་པ་ཡིན། ཆ་ལུགས་ཞེས་པ།
སེམས་ཡེ་ནས་མཉམ་པའི་དོན་དང་ལྡན་པས་ཞི་བའི་ཆ་ལུགས་ཀྱང་སེམས་ལ་རྫོགས།
སེམས་ཡེ་ནས་ཐུགས་རྗེའི་ཤུགས་དང་ལྡན་པས། ཁྲོ་བོའི་ཆ་ལུགས་ཀྱང་སེམས་ལ་
472

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
རྫོགས། སེམས་གར་ཡང་བསྒྱུར་དུ་བཏུབ་པས་ཕྱག་རྒྱ་མ་ལུས་པ་ཡང་སེམས་ལ་
རྫོགས། སྐུ་བསྟན་ཞེས་པ། དོན་གོང་མ་ལྟར་རྟོགས་ནས་འགྱུར་བ་མེད་པའི་སྐུ་
བསྟན་པ་ཡིན་ཏེ། དེ་ལྟར་སངས་རྒྱས་ཀྱི་སྐུ་བསྟན་པ་ལས། ཡིག་འབྲུ་ཨོཾ་གྱི་འོད་ཟེར་
འཕྲོས་པས་ཐམས་ཅད་སྐུ་ལྔ་ཡེ་ཤེས་ལྔའི་རང་བཞིན་དུ་གསལ། ཡིག་འབྲུ་ཨ་ཡི་འོད་
ཟེར་འཕྲོས་པས་ཐམས་ཅད་སྐྱེ་བ་མེད་པའི་རང་བཞིན་དུ་གསལ། ཡིག་འབྲུ་ཧཱུྃ་གྱི་
འོད་ཟེར་འཕྲོས་པས་ཕྱོགས་བཅུ་ཐམས་ཅད་གཉིས་སུ་མེད་པའི་རང་བཞིན་དུ་གསལ།
དེ་ལྟར་དུ་གསལ་བས་འཇིག་རྟེན་གྱི་དྲེགས་པ་ཅན་ལྷ་དང་། བདུད་དང་སྲིན་པོ་
དང་། རུ་ཏྲའི་སྡེ་མི་བསྲུན་པ་ཐམས་ཅད་དབང་དུ་བསྡུས་ཏེ། སྲིད་པ་ཞེས་པ། སྲིད་
པ་ནི་གསུམ་ཀ་བདེ་བ་ཆེན་པོའི་གཞལ་ཡས་ཁང་གི་རང་བཞིན་ལས། དེ་ལྟར་རྟོགས་
པས་ཁམས་གསུམ་ཡོངས་བསྒྲལ་ཏེ་འཁོར་བའི་མིང་ཡང་མེད་པར་བྱས་སོ། །བདེ་
བ་ཆེན་པོ་གཉིས་སུ་མེད་པའི་དོན་དེ་ལ། ཚེ་དང་སྲོག་ཏུ་བཟུང་བས་འཁོར་བའི་རྒྱུ་
བྱེད་པ་ཡིན། གཉིས་སུ་མེད་པའི་དོན་མ་རྟོགས་ན་རྩི་ཤིང་ནགས་ཚལ་བཅད་པ་ཡང་
སྡིག་ཏུ་འགྱུར། དེས་ན་ཐམས་ཅད་གཉིས་མེད་བདེ་བ་ཆེན་པོ་གཅིག་ཏུ་རྟོགས་ན།
ཁམས་གསུམ་ཡོངས་སྒྲོལ་ཞེས་བྱའོ། །རྨི་ལམ་གོང་དུ་ཞེས་པ། གོང་དུ་རྨི་ལམ་གྱི་ས་
བོན་གཅིག་མེད་པར་རྨི་ལམ་མི་རྨི། དེས་ན་རྨི་ལམ་དང་གཉིད་སད་པ་གཉིས་མེད།
རྨི་ལམ་ནི་རྨི་ལམ་དུ་ཤེས་ན་གཉིད་སད་མི་དགོས། དེས་ན་གཉིད་སད་པ་དང་རྨི་
ལམ་གཉིས་རྣམ་པར་རྟོག་པའི་ངོ་བོར་གཅིག དེ་བཞིན་དུ་སངས་རྒྱས་བདེ་བར་ཕུན་
སུམ་འཚོགས་པ་དང༌། སེམས་ཅན་སྡུག་བསྔལ་ཕུན་སུམ་འཚོགས་པ་གཉིས་གཅིག
སངས་རྒྱས་ཀྱི་ཡོན་ཏན་ནམ་བཙལ་ཉིད་འདི་ལྟར་སྣང་བ་ཡིན། དེས་ན་སངས་རྒྱས་
ཀྱི་དོན་གང་ཟག་གང་གིས་རྟོགས་ཀྱང་འདི་ཉིད་དུ་སངས་རྒྱས་པ་ཡིན། དེས་ན་ཚེ་
དང་སྲོག་ཏུ་འཛིན་པ་ཡང་ཡེ་ནས་བྱང་ཆུབ་སེམས་ཡིན། རྫོགས་སོ། །རྒྱ་རྒྱ། རྒྱ་རྒྱ།
473

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྒྱ་རྒྱ། རྒྱ་རྒྱ། རྒྱ་རྒྱ། །
རང་སེམས་བདེ་བའི་སྐུ་ལ་ཕྱག་འཚལ་ལོ། ། ཨུ་ཡ་ཁ་ཐམ། སེམས་ཀྱི་ངོ་སྤྲོད་ཅེས་
པ། སེམས་ཀྱི་ངོ་བོ་ནི་སྣང་ཞིང་སྲིད་པ་འདི་ཉིད་ཡིན་ལ། སྣང་ཞིང་སྲིད་པ་ཡེ་ནས་
རྣམ་པར་དག་པ་སྟེ། རང་བཞིན་གྱི་འོད་གསལ་བ་གང་ཟག་གི་བློ་ལ་ཅི་ལྟར་ཡང་
འཆར་བ་ཡིན། དེས་ན་སྣང་ཞིང་སྲིད་པ་འདི་ཡི་དོན་ཤེས་པ་ནི་སེམས་ངོ་འཕྲད་
པའོ། །དོན་གྱི་ཞེས་པ་དོན་བོན་ཉིད་ནི་སྤྲོས་པ་དང་བྲལ་ལ་སྐྱེ་བ་མེད་པའི་རང་
བཞིན་ཡིན་པས། ཚིག་དང་ཡི་གེ་ལས་འདས་ཏེ། ཚིག་དང་ཡི་གེས་ཐོག་ཏུ་མི་ཕེབས་
པའོ། །སྟོང་པ་ཞེས་པ། སྣང་བ་འདི་ཡེ་ནས་རང་བཞིན་མེད་པར་ཤེས་ན། སྟོང་པ་ངོ་
འཕྲད་པ་ཡིན་ནོ། །དམྱལ་ཞེས་པ། དོན་གོང་མ་ལྟར་རྟོགས་ན། དམྱལ་བའི་གནས་
སམ། ཡི་དྭགས་ཀྱི་གནས་ཀྱང་བདེ་བ་ཆེན་པོའི་སྐུ་ཡིན། སྡུག་བསྔལ་ཞེས་པ། སྡུག་
བསྔལ་དུ་འཛིན་པར་བྱེད་པ་དོན་མ་རྟོགས་པ་ཡིན། དོན་རྟོགས་ན་སྡུག་བསྔལ་དང་
རང་བདེ་ཙམ་ན་ཡེ་ཤེས་བདེ་བ་ཡིན་ནོ། ། དེ་ལས་ཞེས་པ་དོན་གོང་མ་དེ་ལས་ཡེ་
ཤེས་བྱ་བ་ཞིག་མེད་དེ། ཡོངས་སུ་རྒྱ་མ་ཆད་པར་ཡེ་ཤེས་སུ་གནས་སོ། །རྫོགས་སོ། །
རྒྱ་རྒྱ། རྒྱ་རྒྱ། རྒྱ་རྒྱ། རྒྱ་རྒྱ། རྒྱ་རྒྱ། །
རང་སེམས་ཀུན་ཏུ་བཟང་ལ་ཕྱག་འཚལ་ལོ། །ཨུ་ཡ་ཁ་ཐམ། སེམས་ཀྱི་ལོན་བྱ་
ཞེས་པ་དེ་ལ་གསུམ། ཕུག་ཏུ་ལྷ་ཆུད་ན་སྒོར་སྲི་མནན་མི་དགོས་པ་དང་། བསེ་
རགས་གཡང་དུ་བླན་པ་དང་། འགོང་པོ་ལྷ་གྲལ་དུ་གཞུག་པའོ། །དྲན་རྟོག་སྣ་གཞིལ་
ཞེས་པ་དེ་ལ་ཡང་གསུམ་སྟེ། མེ་དམར་མོ་ཕུ་ཡིས་མི་གདབ། སྤྲིན་གྱི་རྗེས་སུ་རླུང་མི་
བཏང་། རྫིང་ཆུ་ཡུར་བར་མི་བླུག །དབང་པོའི་སྔོན་བཅད་ཅེས་པ་དེ་ལ་ཡང་གསུམ།
འཁོར་ལོ་བསྒྱུར་བའི་རྒྱལ་པོ་བཞིན་གསེར་གྱི་གླིང་ལ་བསྡད་པ་དང་། ལས་མ་དག་
པའི་གང་ཟག་བཞིན། རལ་གྲིའི་ནགས་ཚལ་འགྲོ་བ་དང་། ཤིང་སྐམ་པོའི་མེ་བཞིན་
474

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
གཅིག་རྐྱེན་གཅིག་གིས་བྱེད་པའོ། །སྣང་བ་ངོ་སྤྲད་ཅེས་པ་དེ་ལ་ཡང་གསུམ་སྟེ། སྣང་
བ་སྟོང་པར་ངོ་སྤྲད། སྟོང་པ་རང་རིག་ཏུ་ངོ་སྤྲད། རང་རིག་བདེ་བ་ཆེན་པོར་ངོ་
སྤྲད། ཡེ་ཤེས་ངོས་བཟུང་ཞེས་པ་དེ་ལ་ཡང་གསུམ་སྟེ། སྐྱེས་བུ་དུག་མདའ་འཕེན་
པའི་དུས་སུ་ངོས་བཟུང་། སྲིད་པ་བར་མ་དོར་ངོས་བཟུང་། ཤེས་པ་མ་འཕྲོས་གསལ་
བའི་དུས་སུ་ངོས་བཟུང་། རྟོག་པའི་རྗེས་བཅད་ཅེས་པ་ལ་གསུམ་སྟེ། རྣམ་པར་རྟོག་
པ་ག་ནས་བྱུང་། ཅི་ལྟར་གནས། གར་ཐིམ་པའོ། །འཁོར་བའི་གཞི་བཟློག་ཅེས་པ་ལ་
གསུམ་སྟེ། ལྟ་བ། སྤྱོད་པ། བསྒོམ་པའོ། །འགྲོ་བ་རང་ལུགས་སུ་གཞུག །ཅེས་པ་ལ་
གསུམ་སྟེ། སྲིད་པ་རྒྱུན་གྱི་འཁོར་ལོ་མི་བཅད། འཕེལ་བ་རྒྱུན་གྱི་འཁོར་ལོ་མི་བཅད།
འགག་པ་རྒྱུན་གྱི་འཁོར་ལོ་མི་བཅད། རྒྱུ་ལ་མི་བརྟེན་ཞེས་པ་དེ་ལ་ཡང་གསུམ། རྒྱུ་
ཡིག་འབྲུ་ལ་སོགས་ཏེ་མཚན་མའི་བསྒོམ་ཐབས་ལ་མི་བརྟེན། བརྗོད་པའི་སྔགས་
པ་ལ་མི་བརྟེན། བཅའ་བའི་ཕྱག་རྒྱ་ལ་མི་བརྟེན། འབྲས་བུ་མི་བཙལ་ཞེས་པ་དེ་ལ་
གསུམ། བོན་གྱི་སྐུ་མི་བཙལ། ལོངས་སྤྱོད་རྫོགས་པའི་སྐུ་མི་བཙལ། སྤྲུལ་པའི་སྐུ་མི་
བཙལ་བ་དང་གསུམ་མོ། །ལམ་ལ་མི་བགྲོད་ཅེས་པ་ལ་གསུམ་སྟེ། འཇིག་རྟེན་པ་ཡི་
ལམ་ལ་མི་བགྲོད། བར་མ་དོའི་ལམ་ལ་མི་བགྲོད། འཇིག་རྟེན་ལས་འདས་པའི་ལམ་
ལ་མི་བགྲོད་དོ། །རིམ་གྱིས་བསྟན། ཞེས་པ་ལ་གསུམ་སྟེ། དང་པོ་ལྟ་བས་ཐག་བཅད་
པར་བསྟན། བར་དུ་སེམས་མཉམ་པ་ལ་བཞག་པར་བསྟན། ཐ་མ་སེམས་མཐར་
ཕྱིན་པའི་ཚད་བསྟན། དྲོད་ཚད་ཤེས་པར་བྱ་ཞེས་པ་ལ་གསུམ་སྟེ། གསང་བའི་དྲོད།
ནང་གི་དྲོད། ཕྱི་ཡི་དྲོད་དོ། །རྒྱ་རྒྱ། རྫོགས་སོ། །རྒྱ་རྒྱ། གཉིས་ལ་འགྲེལ་མི་དགོས་
ཏེ་དཀྱུས་ན་གསལ། གབ་རྒྱ་རྒྱ། གསང་རྒྱ་རྒྱ། དོན་བརྒྱ་རྒྱ། སྦས་རྒྱ་རྒྱ། ཁོ་མོ་མི་
ངན་ལི་ཤུ་སྟག་རིངས་ཀྱིས། བཀའ་དང་བསྡོས་ནས་སེམས་ཀྱི་དོན་བཙལ་ནས། རང་
གི་རྒྱུད་སྦྱངས་འགྲོ་བའི་དོན་བྱས་ནས། དུས་དམན་རྒྱལ་བློན་དག་གི་ཕྱག་ཏུ་གཏད།
475

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སེམས་དོན་སྡེ་བཅུ་མུ་ཏིག་རྩར་ལ་བརྒྱུས། ནམ་ཞིག་ལས་ཅན་ཞིག་དང་འཕྲད་པར་
ཤོག །ཅེས་རྒྱལ་བློན་ལ་གཏད་དོ། །རྒྱལ་བློན་གྱིས་རང་རེའི་རྒྱུད་བཀྲོལ་ནས། རྣམ་
པར་སྣང་མཛད་ཀྱི་རྒྱབ་ཏུ་ཐ་རམ་རྒྱ་ཡིས་བཏབ་ནས་སྦས་སོ། །འདི་ནི་དོན་གྱི་
འགྲེལ་ཆུང་ཡིན་པས། འདི་དང་གཅིག་ཏུ་བཀྲོལ་ལ་སྤྱོད་ཅིག །འདི་ཉིད་ཀུན་ལ་
མེན་ནོ། ། ཨ་དམ། གབ་རྒྱ། ཟབ་རྒྱ་རྒྱ། དོན་རྒྱ་རྒྱ། ཤོར་རྒྱ་རྒྱ།
སྟོན་པ་ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །སྤྱིར་མན་ངག་གི་དོན་
མང་ཡང༌། སེམས་དོན་བཅུ་ལ་མན་ངག་གི་གལ་དམིགས་སུམ་ཅུ་སོ་དགུས་དོན་
གྱི་དབྱིབས་ཕྱུང་ནས་སྟོན་པ་ཡིན། གལ་དམིགས་སུམ་བཅུ་སོ་དགུ་ནི་འགྲེལ་ཆུང་
ན་གསལ། དེའི་དོན་བཤད་པ། དཔེར་ན་ཕུག་ཏུ་ལྷ་མཐུ་ཅན་གཅིག་བཅུག་ནས་
མཆོད་ན། སྒོ་ཡི་སྲིས་གནོད་མི་ནུས་པ་བཞིན་དུ། རང་གི་སེམས་ཉིད་གང་ལ་ཡང་
མི་གཡོ་བར་བཞག་ན། ཕྱི་རོལ་གྱི་རྣམ་པར་རྟོག་པས་མི་གནོད་དེ། སེམས་ཀྱི་ངང་
དུ་འདུ་བའོ། །དཔེར་ན་བསྲེ་རགས་གཡང་དུ་བླན་ན་གཡང་ལོན་པ་བཞིན་དུ། སྣང་
བ་འདི་མ་རྟོགས་པའི་དུས་ན་བསྲེ་རགས་དང་འདྲ་སྟེ། རྟོགས་ན་གཡང་དུ་ལོན་པ་
དང་འདྲ། དེས་ན་བསྭེ་རགས་གཡང་དུ་བླན་པ་ལྟར། སྣང་བ་འདི་སེམས་ཉིད་དུ་
ཤེས་པར་བྱའོ། །དཔེར་ན་འགོང་པོ་ལྷ་མེན་ཡང་ལྷ་གྲལ་དུ་གཞུག་ཏུ་བཏུབ་པ་ལྟར།
དུག་ལྔ་མི་སྤང་པར་ཡེ་ཤེས་སུ་ཤེས་པར་བྱ། འགོང་པོ་ལྷ་གྲལ་དུ་བཅུག་ན་འགོང་
པོས་ཀྱང་སྡོངས་ལྷ་དང་འདྲ་བར་བྱེད་དོ། །དེ་བཞིན་དུག་ལྔ་རྟོགས་ན་ཡེ་ཤེས་ལྔ་སྐྱེ་
སྟེ། དེ་བས་ན་རྟོགས་པར་བྱ། དཔེར་ན་མེ་དམར་མོ་ཕུས་བཏབ་ན་མེ་ཆེར་འགྲོ་བ་
དང་། མ་བཏབ་ན་ཆེར་མི་འགྲོ། དེ་བཞིན་དུ་རྣམ་པར་རྟོག་པ་དྲན་རིག་མང་པོ་འདི་
མ་འཕྲོས་པར་ཆི་ལེ་བཞག་ན། རྣམ་རྟོག་སྣ་ཚིལ་ནས་མི་འཕྲོ། དྲན་རྟོག་རང་དགར་
བཏང་ན་མེ་དམར་མོ་ཕུས་བཏབ་པ་བཞིན་རིམ་གྱིས་འགྲོ་བས་དེས་ན་དྲན་རྟོག་མི་
476

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
བསྐྱེད། དཔེར་ན་སྤྲིན་གྱི་རྗེས་སུ་རླུང་སོང་ན་སྤྲིན་ཡང་ཕར་ཕར་འགྲོ། དེ་བཞིན་དུ་
རྣམ་པར་རྟོག་པ་ཡུལ་གྱི་རྗེས་སུ་བཏང་ན་རྩེད་མི་ཆོད་པར་ཤེས་པ་ཕར་ཕར་འགྲོ།
དེས་ན་ཡུལ་ལ་ཤེས་པ་མི་གཞུག །དཔེར་ན་རྫིང་གི་ཆུ་ཡུར་བར་དྲངས་ན་རྫོང་ཟད་
དེ་འགྲོ། དེ་བཞིན་དུ་ཤེས་པ་གང་ལ་ཡང་མི་གཡོ་བ་རྫིང་དང་འདྲ་བ་དེ། ཡུར་བར་
འདྲེན་པ་ལྟར་རྣམ་པར་རྟོག་པ་རྟོག་པ་ཞིག་གི་ཕྱི་ནས་ཕར་བཏང་ན་རྫིང་ཟད་པ་
དང་འདྲ་སྟེ། དགོངས་པ་ཉམས་སྐྱེར་མི་འདོད། དེས་ན་རྫིང་ཆུ་ཡུར་བར་མི་བླུག་གོ །
དཔེར་ན་འཁོར་ལོ་བསྒྱུར་བའི་རྒྱལ་པོ་ནི། བསོད་ནམས་ཆེ་བས། རིན་པོ་ཆེ་གསེར་གྱི་
གླིང་ལ་གནས་གཏད་པས། ས་རྡོ་འདུག་སྙམ་པའི་ཤེས་པ་མི་སྐྱེ་བ་བཞིན་དུ། སྣང་
གྲགས་ཐམས་ཅད་ཡེ་ནས་རང་འབྱུང་གི་ཡེ་ཤེས་ཆེན་པོ་ཡིན་པས། ཅི་མཐོང་ཅི་སྣང་
ཐམས་ཅད་རང་འབྱུང་གི་ཡེ་ཤེས་སྣང་བ་ལས། དེ་ལས་མ་གཏོགས་པ་གཞན་ཅི་ཡང་
མི་སྣང་། དེ་ནས་ཐམས་ཅད་རང་འབྱུང་གི་ཡེ་ཤེས་སུ་གསལ་བས། དབང་པོའི་སྔོན་
མཆོད་པའོ། །དཔེར་ན་ལས་མ་དག་པའི་གང་ཟག་ནི། རལ་གྲིའི་ནགས་ཚལ་ལ་འགྲོ་
ཙམ་ན། རྐང་པ་གར་བཞག་པ་རྦད་རྦད་ཆོད་པ་དེ་བཞིན་དུ། སྣང་གྲགས་ཐམས་
ཅད་རང་འབྱུང་གི་ཡེ་ཤེས་སུ་ཝལ་ཝལ་གསལ་བའོ། །དཔེར་ན་ཤིང་སྐམ་པོ་ལ་མེ་
བཏང་ན། མེ་འབར་བར་བྱེད་པ་ཤིང་གིས་བྱེད་ལ། ཤིང་ཚིག་པ་མེས་བྱེད་པ་བཞིན་
དུ། དེ་བཞིན་དུ་རང་འབྱུང་གི་ཡེ་ཤེས་རྟོགས་པར་བྱེད་པ་སྣང་བ་འདི་ཡིན་ལ། སྣང་
བ་འདི་འཇོམས་པར་བྱེད་པ་རང་འབྱུང་གི་ཡེ་ཤེས་ཡིན། སྣང་བ་འདི་སྟོང་པ་ལས་
འབྱུང་བས། སྣང་བ་རང་སྟོང་པ་ཡིན། དེས་ན་སྟོང་པར་ངོ་སྤྲད་པ་ཡིན། སྟོང་པ་
རང་གི་རིག་པར་རྟོགས་ན། སྟོང་པ་རང་རིག་ཏུ་ངོ་སྤྲད་པའོ། །རང་རིག་དེ་ཉིད་ཡེ་
ནས་བདེ་བ་ཆེན་པོ་མ་བཅོས་པ་ཡིན་པས། དེ་ལྟར་རྟོགས་ན་རང་རིག་བདེ་བ་ཆེན་
པོ་ངོ་འཕྲད་པའོ། །སྐྱེས་བུས་དུང་མདའ་འཕེན་བྱ་བ་ནི། ལྷག་པའི་ས་བོན་ཞུད་མེད་
477

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་འཕེན་པ་ཡིན་ཏེ། དེ་ཡི་དུས་སུ་མ་བཅོས་པའི་རང་འབྱུང་ཡེ་ཤེས་ངོས་འཛིན་ཏེ།
དེའི་དུས་སུ་ཤེས་པ་གར་ཡང་མ་འགྱུར་བ་ལ་གསལ་བ་ཞིག་འོང་། དེ་ལྟར་རྟོགས་ན་
ངོས་ཟིན་པ་ཡིན། སྲིད་པ་བར་མ་དོ་ཞེས་བྱ་བ་ནི། ལས་སམ་བྱ་བ་སྔ་མ་གཅིག་ཟིན་
ཕྱི་མ་གཅིག་ལ་མ་ཞུགས་པའི་བར་དེར་ཤེས་པ་གང་ཡང་མ་འཕྲོས་པ་གསལ་བ་ཅིག་
འོང་། དེར་ངོས་བཟུང་བར་བྱའོ། །ཤེས་པ་མ་འཕྲོས་པ་གསལ་བྱ་བ་ཤེས་པ་གང་ལ་
ཡང་མ་གཡོས་ཤིང་མ་འཕྲོས་པར་བཞག་པའི་དུས་དེར། གསལ་ལ་རྟོག་པ་མེད་པ་
ཞིག་འོང་དེར་ངོས་བཟུང་ངོ༌། །རྣམ་པར་རྟོག་པ་གང་ན་བྱུང་ན་གཞི་མ་བཅོས་པར་
རང་ལས་བྱུང་བར་སྣང་། ཇི་ལྟར་གནས་ན་རྣམ་པར་རྟོག་པ་ཉིད་རང་འབྱུང་གི་ཡེ་
ཤེས་ཆེན་པོར་གནས། གར་ཐིམ་ན་དེ་ཉིད་ལ་དེ་ཉིད་ཐིམ་ལྟ་བས་བཟློག་པ་ནི་འདི་
ལྟར་སྣང་བ་ཐམས་ཅད་གཉིས་སུ་མེད་པར་རང་འབྱུང་མ་བཅོས་པ་ཞིག་ཏུ་བལྟ།
སྤྱོད་པས་བཟློག་པ་ནི། གང་ལ་ཞེན་པ་མེད་པས་གཟའ་གཏད་ཆུང་བ། སྨྱོན་པ་འམ་
གླེན་པ་བཞིན་དུ་སྤྱོད། བསྒོམ་པས་བཟློག་པ་ནི། ལྟ་བའི་དོན་ཉམས་སུ་བླངས་པས་
འཁོར་བ་ལས་གཞི་བཟློག་པའོ། །རང་བཞིན་ཇི་ལྟར་ཡང་སྲིད་པ་མི་འགག་སྟེ། བོན་
ཉིད་རང་དེ་ལྟར་གནས་པའོ། །རྣམ་པར་རྟོག་པ་ཇི་ལྟར་འཕེལ་ཡང་རང་འབྱུང་གི་
ཡེ་ཤེས་ཡིན་པས་རྒྱུན་མི་བཅད། རྣམ་པར་རྟོག་པ་མ་སྐྱེས་ཏེ་རང་ལུགས་སུ་གནས་
པ་ཡང་སྐྱོན་དུ་མི་བལྟ་སྟེ། དེ་ཡི་རྒྱུན་ཡང་མི་བཅད། མཚན་མའི་བསྒོམ་པ་ཐམས་
ཅད་ཁྱད་པར་གྱི་རྒྱུར་མི་འགྲོ། བརྗོད་པའི་སྔགས་ཁྱད་པར་ཆེན་པོའི་རྒྱུར་མི་འགྲོ།
བཅའ་བའི་ཕྱག་རྒྱ་ཁྱད་པར་གྱི་རྒྱུར་མི་འགྲོ། ཡེ་བོན་སྐུའི་རང་བཞིན་ཡིན། ཤུགས་
ལས་སྐུ་གཉིས་ཚང་ཞིང་རྫོགས། འདོད་ཁམས་གཟུགས་ཁམས་ཀྱི་ལམ་ལ་མི་བགྲོད།
དྲོད་རྩེ་མོའི་ལམ་ལ་མི་བགྲོད། ས་བཅུའི་ལམ་ལ་མི་བགྲོད། འདིར་ཚང་ཞིང་རྫོགས་
པས་སོ། །གཉིས་སུ་མེད་པའི་རང་འབྱུང་ཡེ་ཤེས་སུ་ཐག་བཅད། སེམས་མ་བཅོས་
478

སེམས་སྡེ། སེམས་དོན་སྡེ་བཅུའི་འགྲེལ་ཆུང༌། །
པར་བཞག །སེམས་གར་ཡང་མི་གཡོ་ན་མཐར་ཕྱིན་པ་ཡིན། གསལ་ལ་ཉམས་བདེ་
བ། ལུས་ཡོད་དུ་མི་ཚོར་བ། བྱིས་པ་གླེན་པ་བསྙོན་པ་འདྲ་བའོ། །མན་ངག་གི་གལ་
དམིགས་འདི་ནི། ཀུན་ལ་བསྟན་པ་བྱ་བ་མིན་ནོ། །སྐྱེས་བུ་དམ་པ་གཅིག་དང་གཉིས་
ལས་མ་སྟོན་ཅིག །ཅེས་སྦས་སོ། ། རྒྱ་རྒྱ། རྒྱ་རྒྱ། རྒྱ་རྒྱ། ༧ སྟོན་པ་སྐུ་མྱ་ངན་ལས་
འདས་པའི་འབྲས་བུ། རང་འབྱུང་གི་སྟོན་པ་ཀུན་རིག་བོན་གྱི་རྗེས། སྙན་ཁུང་བརྒྱུད་
པའི་མན་ངག་འདའ་ཁའི་ཞལ་ཆེམས་སུ་བཞག་པ། ཀུན་ཏུ་བཟང་པོ་ལས་བརྒྱུད་
པ། ཕྱི་ནང་སྡེ་སྣོད་ཀྱིས་བསྡུས་པའི་བོན་ཐམས་ཅད། རྩ་བ་རང་གི་སེམས་སུ་འདུས་
ལ། སེམས་ནི་ཡེ་ནས་རང་འབྱུང་གི་སྙིང་པོ་ཅན་ཡིན་པས། རྒྱུས་མ་བསྐྱེད་པའི་བོན་
ཉིད་ལ། འབྲས་བུ་རིག་པ་མ་ཡེངས་པ་ཁོ་ན་བསྒོམ་སྟེ། ཅི་ལ་ཡང་མི་གནས་ཅིར་
ཡང་མི་གནས་པར། བོན་ཉིད་སྐྱེ་བ་མེད་པའི་དོན་དེ་ཉིད། རང་རིག་པའི་ཡེ་ཤེས་
ཀྱིས། དོན་དེ་དུས་གསུམ་དུ་མ་བརྗེད་ཅིང་། མ་ཡེངས་པ་ཁོ་ནར་བཞག་སྟེ། སྐྱེ་བ་
མེད་པའི་བོན་ཉིད་ལ། དཔེ་མེད་པའི་རིག་པ་མ་གཡོས་པ་ཁོ་ནར་བཞག་གོ །དེ་ལྟར་
རྟོགས་པའི་ངང་ལས། ཡེ་ཤེས་ཀྱི་སྙིང་པོ་འོད་ཚོན་གང་བ་ཞིག་གིས། ཁམས་གསུམ་
ཐམས་ཅད་ཡེ་ཤེས་ཀྱི་རང་བཞིན་ས་ལེ། མྱ་ངན་ལས་འདས་པའི་དབྱིངས་སུ་ཡེ་ཤེས་
ཤར་བར་བསྒོམ། མན་ངག་གི་དོན་འདི། དུས་གསུམ་སངས་རྒྱས་ནི་ཏིང་ངེ་འཛིན་
གྱིས་བརྒྱུད་དོ། །གང་ཟག་ལ་བརྒྱུད་པའི་ཚེ་ན་ཚིག་ཏུ་ཕྱུང་སྟེ་རྣ་བ་ནས་རྣ་བར་
བརྒྱུད་དོ། །དེ་ཇི་ལྟར་བརྒྱུད་ན་ཀུན་ཏུ་བཟང་པོས་ཡེ་གཤེན་གཙུག་ཕུད་ལ་བརྒྱུད་
ལ། དེས་སློབ་དཔོན་བཞི་དང་། མཁས་པ་མི་བཞི་དང་། མཁས་པ་ཉི་ཤུས་རིམ་གྱིས་
བརྒྱུད་དོ། །རྒྱ་རྒྱ། ཟབ་རྒྱ་རྒྱ། ཟབ་རྒྱ་རྒྱ། རྒྱ་རྒྱ།
བདེ་བར་གཤེགས་པ་ཐམས་ཅད་སྐུ་གསུང་ཐུགས། མྱ་ངན་ལས་འདས་པའི་
དགོངས་པ་ནི་ཏིང་ངེ་འཛིན་གྱིས་བརྒྱུད། ཀུན་ཏུ་བཟང་པོས་མན་ངག་ཀློང་བརྡོལ་
479

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནས་གཤེན་ལྷ་འོད་དཀར་ལ་བཤད། དེས་ཡེ་གཤེན་གཙུག་ཕུད་ལ་བཤད། བོན་
ཐམས་ཅད་བོན་ཉིད་ལ་འདུས། བོན་ཉིད་སེམས་སུ་འདུས། སེམས་ཡེ་ཤེས་སུ་འདུས་
སོ། །མདོར་ན་ཡེ་ཤེས་ནི་ཅི་ལ་ཡང་མི་གནས་སོ། །བདེ་བར་གཤེགས་པ་ཐམས་ཅད་
ཀྱི་དགོངས་པ་ནི་བོན་ཉིད་དུ་གཅིག བོན་ཉིད་བྱང་ཆུབ་སེམས་ནི་མ་བཙལ་ལྷུན་གྱིས་
གྲུབ་པའི་ཡེ་ཤེས་སོ། །ཡེ་ཤེས་ཆེན་པོའི་དོན་བོན་ཉིད་ལས་མ་གཡོས་སོ། །བསྒོམ་
དུ་མེད་པའི་དོན་ལས་མ་གཡོས་མ་བརྗེད་པའོ། །ལྟ་བའི་དོན་ལས་མ་གཡོས་པས་
བསྒོམ་པའི་དོན་ལས་མ་གཡོས་པའོ། །སྟོང་པར་བསྒོམ་ན་ཕྱལ་བའི་གཡང་སར་ལྷུང་
པའོ། །སྟོང་པ་ཉིད་གསལ་བར་སལ་གྱིས་རྟོགས་ཅིང་མཚན་མ་མེད་པར་ཡིད་རང་
འབྱུང་གི་ཡེ་ཤེས་མེ་ལོང་གཡའ་ཕྱིས་པ་ལྟར་སལ་ལེ་ལྷང་ངེ་བསྒོམ་པ་ནི། འོད་ཀྱི་སྐུ་
ཚོན་གང་བ་གཅིག་གིས་ཁྱབ་བྱའི་དོན་ནི། དེ་ཡང་སེམས་མ་སྐྱེས་པའི་དབྱིངས་ནས་
ཡེ་ཤེས་ཀྱི་སྣང་བ་རང་ཤར་དུ་ཤར་བར་བསྒོམ་མོ། །རྒྱ་རྒྱ། ཟབ་རྒྱ་རྒྱ། འདི་བརྒྱུད་
པའི་དུས་སུ་ཁ་གསེར་དང་གཡུས་བརྫངས་ནས་སྨྲ་ཤེས་ཙམ་དུ་བྱས་ཏེ། ལག་ཏུ་རིན་
པོ་ཆེ་སྣ་ཚོགས་ཐོགས་ལ་བྲན་དུ་ཁས་བླངས་ཏེ། དབེན་གནས་ཤིན་ཏུ་དགོན་པར་
བཞུགས་ལ། མཚམས་དྲག་ཏུ་བཅད་ལ། ནོར་གྱི་ཚོགས་རྣམས་ཕུལ་ལ། རླུང་དང་
སེར་བུས་ཀྱང་མི་ཐོས་པར་ཞུའོ། །དེ་ནས་དོན་དེ་ལས་མ་ཡེངས་ན། འདི་ཉིད་དུ་
མངོན་སངས་རྒྱས་པའོ། །ཤིན་ཏུ་གསང་ངོ༌། ། རྒྱ་རྒྱ། རྒྱ་རྒྱ། རྒྱ་རྒྱ། རྒྱ་རྒྱ།
སྤྱིར་མན་ངག་མང་ཡང་། འདི་ཀུན་ལ་མེད་དེ། རང་གི་བྱང་ཆུབ་སེམས་ནི་ཅི་
ཡང་མེན་ལ་ཅི་ཡང་གསལ། དེས་ན་རང་གི་སེམས་ཁོ་ན་ལ་རང་གི་ཤེས་པ་ཆེ་རེ་
བལྟས་པས། སེམས་གང་དུ་ཡང་མི་གཡོ་བར་ལྷན་ནེ་གསལ་བར་བསྒོམ། དེ་ཡང་
གཞུང་ལས་རང་གི་སེམས་ལ་ཆོར་ཏེ་ལྟོས་བྱ་བས་གསལ། དེ་ལྟར་སེམས་ལ་སེམས་
ཀྱིས་བལྟས་པས། འཁོར་བར་སྣང་ཡང་རང་གི་སེམས། མྱ་ངན་ལས་འདས་པ་ཡང་
480

སེམས་སྡེ། ། སེམས་དོན་སྡེ་བཅུའི་འགྲེལ་ཆུང་།
རང་གི་སེམས། དེ་ལྟར་རྟོགས་པའི་དོན་ལས་མི་འདའ་བར་འདུག་ན། སེམས་ཀྱིས་
སེམས་མཐོང་བ་ཡིན། དེ་ཡང་གཞུང་ལས། དེ་རྟོགས་འཁོར་འདས་བྱ་བའི་མིང་
ཡང་མེད། བྱ་བས་གསལ། སེམས་ཀྱི་ངོ་བོ་རང་ཅི་ལྟ་བུར་འདུག་ན། ཁ་དོག་ཏུ་མི་
འདུག །དབྱིབས་སུ་མི་འདུག ། དཀར་དམར་དུ་མི་འདུག །ཅི་ལྟ་བའི་ངོ་བོར་ཡང་
མི་འདུག་པ་ལ། གསལ་བར་འདུག ཡོངས་སུ་རྒྱ་མ་ཆད་པར་འདུག །དེ་ཁོ་ན་ལྟར་
གནས་པར་བསྒོམ། དེ་ཡང་གཞུང་ལས་འོད་ཀྱི་སྐུར་གྱུར་ཚོན་གང་བྱང་ཆུབ་སེམས།
ཕྱོགས་བཅུ་ཡོངས་གཟིགས་སྐུ་ལ་མདུན་རྒྱབ་མེད། ཅེས་བྱ་བས་གསལ། དེའི་ངང་
ལས་བདེ་སྡུག་གི་རྣམ་པ་ཅི་བྱུང་ཡང་། སེམས་ཉིད་ཀྱི་དོན་དེར་ལྟ་བ་ཡིན་པས། དེ་
ལ་དགག་སྒྲུབ་ཅིར་ཡང་བྱར་མེད་དེ། ཀུན་ཏུ་བཟང་པོའི་རོལ་པ་ཡིན་པས་ཤེས་པར་
བྱ། དེ་ཡང་གཞུང་ལས། ཀུན་ཏུ་བཟང་པོའི་རོལ་པ་ཆེན་པོ་འདི། འཁོར་བའི་སྡུག་
བསྔལ་འདི་ཉིད་དེ་ཡིན་མོད། འདི་ལས་ལོགས་ན་ཀུན་བཟང་གང་ནས་རྙེད། དེས་
ན་ཐམས་ཅད་རོལ་པ་གཅིག་ཏུ་བཤད། ཅེས་བྱ་བས་གསལ། དེའི་ངང་ལས་སེམས་
ཡེངས་ནས་ཐ་མལ་བའི་ཤེས་པ་སྐྱེས་ན། སྐྱེ་བ་མེད་པའི་དོན་ལ་སེམས་གཏད་ལ་མ་
ཡེངས་པར་བྱའོ། །དེ་ཡང་གཞུང་ལས། སེམས་ལས་ཡིད་བརྟས་ཐབས་ཆེན་དབྱིངས་
ལ་རོལ་ཞེས་བྱ་བས་གསལ། ལྟ་བསྒོམ་ཟུང་འབྲེལ་གྱི་གདམས་པའོ། །ཟབ་རྒྱ་རྒྱ།
དོན་རྒྱ་རྒྱ། ཡིན་རྒྱ་རྒྱ། ཤོར་རྒྱ་རྒྱ། གསང་རྒྱ་རྒྱ།
གཞི་ངོ་བོའི་འདུག་ཚུལ་ནི། བོན་ཉིད་ཀྱི་ངོ་བོ་ཅི་ལྟར་འདུག་ན། སྣང་གྲགས་ཀྱི་
ངོ་བོ་འདི་ཀ་ལྟར་ཏེ། དེ་ལ་གཉིས། གཞི་ངོ་བོའི་འདུག་ཚུལ་དང་། རོལ་པའི་འཆར་
ལུགས་གཉིས། གཞིའི་འདུག་ཚུལ་ནི། བོན་ཉིད་མི་འགྱུར་བ་གཡུང་དྲུང་གི་དོན་ནི་
འདི་ཁོ་ན་ལྟར་འདུག །འཕོ་འགྱུར་དུ་སྣང་བ་དེ་མི་འཕོ་མི་འགྱུར་བ་ཡིན་ལ། མི་འཕོ་
མི་འགྱུར་བ་འདི་འཕོ་བ་ཡིན། དེས་ན་གཞི་མཉམ་པ་གཅིག་ཏུ་འདུག །དེ་ནི་གཞིའི་
481

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ངོ་བོའི་འདུག་ཚུལ་ལོ། །རོལ་པའི་འཆར་ལུགས་ནི། ཅི་ལྟར་ཡང་འཆར་ཡིན་འདུག །
ཅི་ལྟར་ཡང་འཆར་བ་དེ། གཞི་མི་འགྱུར་བ་གཡུང་དྲུང་གི་དོན་དེ་ཁོ་ན་ཡིན། རོལ་
པའི་འཆར་ལུགས་ལ། གཞི་རྟག་པ་མི་འགྱུར་བ་དེ་ཉིད། དུག་རྣམ་པ་ལྔ་འཆར། སྐྱེ་
རྒས་ན་འཆི་བཞིར་འཆར། འགྲོ་བ་རིགས་དྲུག་ཏུ་འཆར། ལམ་རྒྱུད་ལྔར་འཆར། དེ་
ནི་གཞིའི་འཆར་ལུགས་ཡིན། བློ་ཡི་འཆར་ལུགས་ཐེག་པ་རིམ་པ་དགུ་ལ་སོགས་ཏེ།
བསམ་གྱིས་མི་ཁྱབ་པར་འཆར། རོལ་པའི་འཆར་ལུགས་དེ་དག་ཐམས་ཅད། གཞི་ངོ་
བོ་ཉིད་ལྟར་ཤར་བ་ཡིན། དེ་ལྟར་ཤར་བ་ཉིད་གཞིའི་ངོ་བོའི་གནས་ལུགས་ཡིན། དེ་
ལྟར་ཤར་བ་ཉིད་གཞི་འགྱུར་བ་མེད་པ་གཡུང་དྲུང་གི་དོན་ཡིན། དེ་ཡང་གཞུང་ལས།
ང་ལས་མ་གཏོགས་སེམས་ཅན་སངས་རྒྱས་མེད། ཅེས་བྱ་བས་གསལ། དེ་ལ་གཞི་ངོ་
བོའི་འདུག་ཚུལ་ཅི་ལྟ་བ་བཞིན་རྟོགས་པ་ལྟ་བ། དེའི་དོན་ལས་མི་འདའ་བ་དམ་ཚིག
དེ་ཅི་ལྟ་བ་བཞིན་ཉམས་སུ་ལེན་པ་བསྒོམ་པ། དེ་ལས་འབད་རྩོལ་གཞན་མི་བྱེད་པ་
སྤྱོད་པ། དེ་ལས་ཡེངས་པ་མེད་པར་སེམས་གཏོད་པ་ཕྲིན་ལས། དེ་ཉིད་གསལ་བར་
གྱུར་པ་དབང་། དེའི་དོན་མངོན་དུ་གྱུར་པ་འབྲས་བུའོ། །གཞིའི་ངོ་བོའི་འདུག་ཚུལ་
ལོ། །ཟབ་རྒྱ་རྒྱ། ལྟ་ཆུང་ཤེས་རབ་ཞན་པ་རྣམས་ལ་མ་སྟོན་ཅིག །རྒྱ་རྒྱ། རྒྱ་རྒྱ། རྒྱ་
རྒྱ། རྒྱ་རྒྱ།
སེམས་དོན་སྡེ་བཅུའི་སྐོར་ལ་རྩ་བ་བཅུ། འགྲེལ་ཆུང་བརྒྱད། གལ་དམིགས།
འདའ་ཁའི་དགོངས་པ་གཉིས། ལྟ་སྒོམ་ཟུང་འབྲེལ་གྱི་གདམས་པ། གཞིའི་ངོ་བོའི་
འདུག་ཚུལ། དེ་ཚོ་ཁ་བྱང་དཀྱུས་སུ་བཏབ་པའོ། །དེ་ཚོ་ནི་ཤིན་ཏུ་ཟབ་བོ། ། རྩ་བ་
བཅུ་ནི་འགའ་ལ་བཏང་པ་ལས། གཞན་མ་རྣམས་ནི་ཀུན་ལ་སྟོན་ཞིག ཟབ་རྒྱ་རྒྱ་རྒྱ།
དོན་རྒྱ་རྒྱ། ཡིན་རྒྱ་རྒྱ། བདག་འདྲ་ལི་ཤུ་སྟག་རིངས་ཀྱིས། བཀའ་དང་བསྡོས་ནས་
མན་ངག་དོན་བཙལ་ནས། རང་རྒྱུད་སྦྱངས་ནས་རྒྱལ་བློན་ཕྱག་ཏུ་གཏད། དུས་
482

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
ཀྱི་མཐའ་མ་གཅིག་ལ་དར་བར་ཤོག །འདི་ཚོའི་བརྒྱུད་རིམ་ཡང་སྒྲོག་ལུགས་གསུམ་
ལས། མི་ཡུལ་དུ་བསྒྲགས་པའི་རིམ་པའོ། །སློབ་དཔོན་བླ་མ་བཞི་དང་མཁས་པ་
ལ་སོགས་པ་རྣམས་གཞན་ན་གསལ། དེ་ལ་མན་ངག་འདི་ནི་མཁས་པ་གཞན་མ་
བརྒྱུད་དེ། སློབ་དཔོན་དགུའི་བརྒྱུད་པ་ཡིན། ང་ལི་ཤུ་སྟག་རིངས་ཡན་ཆད་གཅིག་
ལ་གཅིག་གིས་བརྒྱུད་པ་ཡིན། ངས་རྒྱལ་པོ་ལ་བཤད་པས། རྒྱལ་པོ་ཐུགས་ཆེས་ནས།
། ང་རྒྱལ་པོ་དང་གཉིས་
དགུང་ལོ་བཅུ་གསུམ་དུ་བོན་པོ་གཞན་གྱིས་མ་ཚོར་བར
བཤད་བསྡེབས་བྱས་ནས་བོན་ཐམས་ཅད་དཀོར་མཛོད་དུ་སྦ་བར་བྱ། དོན་ཐམས་
ཅད་ཡི་གེར་བྲིས་ཏེ་རྒྱལ་པོ་དང་ལག་བསྡེབས་ནས། ཁོམ་མཐིང་གི་ཡང་མཛོད་
གཉིས་སུ་སྦས་སོ། །རྒྱལ་པོ་ལ་དུས་ནམ་ཞིག་ན་བོན་དར་བའི་དུས་ཤིག་འོང་བས།
དེའི་དུས་སུ་ང་ཡི་སྤྲུལ་པ་ཞིག་གིས་འདི་དར་བར་བྱེད་པས། རྒྱལ་པོས་ཀྱང་སྨོན་
ལམ་དེ་ལྟར་ཐོབ་ལ། སེམས་རྩེ་གཅིག་ཏུ་གྱིས་ཤིག་ཅེས་བགོས་སོ། ། དེ་ནས་དེའི་དུས་
ཀྱི་དཀོར་དང་དུས་གཅིག་ཏུ་སྦས་སོ། །བཀའ་དམ་འདི་ཚོ་ནི་ཤིན་ཏུ་ཟབ་སྟེ། ཀུན་
དང་ཀུན་ལ་མ་འཕེལ་ལོ། །འདི་ཐོན་པའི་གང་ཟག་དེས། ཡང་དུས་ཚིགས་དང་སྦྱོར་
ལ་ཐོན་ཞིག །སྣོད་སྦྱོར་ལ་ཐོན་ཞིག ནོར་འདོད་དང་ཟས་འདོད་ཀྱི་དབང་དུ་ཀུན་ལ་
མེན་ནོ། །ཟབ་རྒྱ་རྒྱ། དོན་རྒྱ་རྒྱ། གབ་རྒྱ་རྒྱ། ཤོར་རྒྱ་རྒྱ། ཤོན་རྒྱ་རྒྱ། Hརྒྱགྱི ཟབ་
རྒྱ་རྒྱ། སྦས་རྒྱ་རྒྱ། ཟབ་རྒྱ་རྒྱ། སྦས་རྒྱ་རྒྱ། ཟབ་རྒྱ་རྒྱ། སྦས་རྒྱ་རྒྱ། ཟབ་རྒྱ་རྒྱ། སྦས་
རྒྱ་རྒྱ། གཏེར་ཤོག་ལྟར་བྲིས་ཟེར་བ་ལ་དཔེ་བྱས་སོ། །སྤྱིར་དུ་རྫོགས་པ་༼ཕྱིའི་ཐེམ་བསྟན་
པ་༽ཆེན་པོ་ལྷོ་བྲག་མའི་སྐོར་ལ། མན་ངག་ཆུ་བོ་རྐ་གཉིས། བསྒྲགས་པ་སྐོར་གསུམ་
ཆིང་མ་བཞིའོ། །དེ་ལས་མན་ངག་གི་ཆུ་བོ་ཀ་གཉིས་ཞེས་པ་ནི། གཅིག་ཀླུ་ཡུལ་དུ་
བརྒྱུད་པ་སྟེ། ལུང་སེང་གེ་སྒྲ་བསྒྲགས་ལ་བསྟན་ཏེ། མན་ངག་ནི་འཁོར་བ་དོང་
སྤྲུགས་སྐོར་བཅས་ཡིན་ནོ། །གཅིག་མི་ཡུལ་དུ་བརྒྱུད་དེ། དེ་ལ་སྐོར་གསུམ། ལུང་
483

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དྲུག་ལ་བརྟེན་པ་མན་ངག་དང་ཆས་པ་སྐོར་གཅིག །སེམས་དོན་སྡེ་བཅུ་མན་ངག་
དང་ཆས་པ་སྐོར་གཅིག །ཐུགས་ཀྱི་བརྣག་པ་ཡིག་ཆུང་དང་ཆས་པ་སྐོར་གཅིག ཆུ་
བོ་རྐ་གཉིས་སོ། །རྒྱུད་དང་སྐོར་དུ་ཡོད་པ་རང་རང་ནང་ན་༼མན་ངག་ལུང་གི་ཆ་རྐྱེན་
ཚད་མ་ཀུན་གྱི་ཆ་རྐྱེན།༽གསལ་ལོ། །བསྒྲགས་པ་སྐོར་གསུམ་ཞེས་པ་ནི། སྟེང་ལྷ་ཡུལ་དུ་
བསྒྲགས་པ་སེམས་སྨད་ཉི་ཤུ་རྩ་བདུན་དང་། ལུང་ཆེ་བ་ཚོ་བསྒྲགས་པ་སྐོར་གཅིག
ལུང་དྲུག་དོན་སྐོར་ཉི་ཤུ་རྩ་གཅིག །སེམས་དོན་སྡེ་བཅུ། བརྣག་པའི་སྐོར་ཚོ་བར་
མི་ཡུལ་དུ་བསྒྲགས་པ་སྐོར་གཅིག །རྒྱུད་སེང་གེ་སྒྲ་བསྒྲགས། ལུང་ཉི་མ་དགུ་སྐོར།
ལྟ་བ་ལ་ཤན་སྒྲོན་མ། མན་ངག་དོང་སྤྲུགས་པ་ཚོ་འོག་ཀླུ་ཡུལ་དུ་བསྒྲགས་པའོ། །
ཆིངས་མ་བཞི་ཞེས་པ་ནི། སེང་གེ་སྒྲ་བསྒྲགས་སྐོར་དར་གྱིས་བཅིངས་པ་ཆིངས་༼ཆིང་
བ་༽མ་གཅིག །ལུང་དྲུག་ལ་བརྟེན་པ་ཚོ་དར་གྱིས་བཅིངས་པ་ཆིངས་མ་༼ཤོག་དྲིལ་༽
གཅིག །སེམས་དོན་མན་ངག་དང་བཅས་པ་དར་གྱིས་བཅིངས་པ་ཆིངས་མ་(ཤོག་
དྲིལ་༽གཅིག །ཐུགས་ཀྱི་བརྣག་པ་སྐོར་དར་གྱིས་བཅིངས་༼ཤོག་དྲིལ་༽པ་སྟེ་བཞིའོ། ། རྒྱ་
རྒྱ། དེ་ཡང་སེམས་དོན་སྡེ་བཅུ་ལ་དོན་དྲུག་སྟེ། རྩ་བ་གཅིག །ས་གཅོད་དང་གཉིས།
འགྲེལ་པ་དང་གསུམ། འགྲེལ་ཆུང་དང་བཞི། མན་ངག་དང་ལྔ། བརྒྱུད་པ་དང་
དྲུག་གོ །དགེའོ། ། །
༧ སེམས་དོན་གྱི་ས་གཅོད་བཞུགས། །ཀུན་ཏུ་བཟང་པོ་བདེ་བའི་ངང་ལ་ཕྱག་
འཚལ་ལོ། །མན་ངག་སྡེ་བཅུའི་དོན་བསྟན་པ་འདི་ལ་དོན་གསུམ་སྟེ། དང་པོ་
ཕྱག་བཙལ་བར་བསྟན་པ་དང་གཅིག །དེ་ཡི་དོན་རྒྱས་པར་བསྟན་པ་དང་གཉིས།
གདམས་པ་བཞག་པའི་སྒོ་ནས་མཇུག་བསྡུ་བའོ། །རྒྱས་པ་ལ་བཞི་སྟེ། དང་པོ་རང་གི་
སེམས་ཉིད་རྟོགས་ན་འཁོར་འདས་གཉིས་སུ་མེད་པར་བསྟན་པ་དང་། ཐམས་ཅད་
ཀུན་ཏུ་བཟང་པོ་རོལ་པ་ཆེན་པོ་བསྟན་པ་དང་གཉིས། རང་གི་སེམས་ཉིད་གཤེན་ལྷ་
484

སེམས་སྡེ། སེམས་དོན་སྡེ་བཅུའི་འགྲེལ་ཆུང་།
དཀར་པོར་རྟོགས་ན། སངས་རྒྱས་སུ་བསྟན་པ་དང་གསུམ། ཐམས་ཅད་ཡབ་ཡུམ་
གཉིས་སུ་མེད་པའི་རོལ་པར་བསྟན་པའོ། །མཇུག་བསྡུ་བ་ལ་གཉིས་ཏེ། གདམས་པ་
བཞག་པ་དང་། མཚན་གྱི་སྒོ་ནས་མཇུག་བསྡུ་བའོ། །བདུད་ཀྱི་བསླུ་བ་ངོས་བཟུང་
པ་ལ་གསུམ་སྟེ། ཕྱག་བཙལ་ཞིང་མིང་འདོགས་ཀྱི་སྒོ་ནས་མཇུག་བསྡུ་བའོ། །མདོར་
བསྟན་པ་དང་། དེ་དོན་རྒྱས་པར་བཤད་པ་དང་། བདུད་གཞོམས་པའི་ཐབས་དང་
མིང་འདོགས་ཀྱི་སྒོ་ནས་མཇུག་བསྡུ་བའོ། །རྒྱས་པ་ལ་བཞི་སྟེ། གྲུབ་མཐས་བློ་བཅོས་
པ་དང་མ་བཅོས་པ་བདུད་དུ་ངོས་བཟུང་ལ། འཁྲུལ་པའི་འདུ་བྱེད་སྤང་བ་དང་
གཅིག །ཆགས་འཁོར་ཉོན་མོངས་ཀྱི་བདུད་དང་། སྒྱུ་མ་གཟུགས་བརྙན་གྱི་བདུད་
དུ་ངོས་བཟུང་ལ། འཁྲུལ་པའི་འདུ་བྱེད་སྤངས་པ་དང་གཉིས། དུག་ལྔའི་བདུད་
ངོས་བཟུང་ལ་འཁྲུལ་པའི་འདུ་བྱེད་སྤང་བ་དང་གསུམ། ཕྱི་ནང་གསང་བའི་བདུད་
ངོས་བཟུང་ལ་འཁྲུལ་པའི་འདུ་བྱེད་སྤང་བ་དང་བཞིའོ། །མཇུག་བསྡུ་བ་ལ་གཉིས།
བདུད་གཞོམ་པའི་ཐབས་དང་། སེམས་ལ་སྦྱར་ཞིང་མིང་འདོགས་བསྟན་པའོ། །དྲོད་
ཚད་རྣམ་གསུམ་ལ་གསུམ་སྟེ། ཕྱག་འཚལ་ཞིང་མིང་འདོགས་ཀྱི་སྒོ་ནས་མདོར་
བསྟན་པ་དང་། དེ་དོན་རྒྱས་པར་བཤད་པ་དང་། མཚན་གྱི་སྒོ་ནས་མཇུག་བསྡུ་
བའོ། །རྒྱས་པ་ལ་གསུམ་སྟེ། གསང་བའི་དྲོད་དང༌། ནང་གི་དྲོད་དང་། ཕྱི་ཡི་དྲོད་
དོ། །བྱང་སེམས་སྟོབས་ཆེན་ལ་གསུམ་སྟེ། ཕྱག་འཚལ་བ་དང༌། དེའི་དོན་རྒྱས་པར་
བཤད་པ་དང་། མཚན་གྱི་སྒོ་ནས་མཇུག་བསྡུ་བའོ། །རྒྱས་པ་ལ་གསུམ་སྟེ། སེམས་
དེ་ཉིད་ལས་མི་འབྱུང་བ་མེད་པ་དང་གཅིག ། སྐུ་གསུམ་སེམས་ཀྱི་ངང་ལས་འབྱུང་བ་
དང་གཉིས། ཉག་གཅིག་སེམས་ལས་བསྟན་དུ་མེད་པ་དང་གསུམ་མོ། །བྱང་སེམས་
རྟོགས་འབྱམས་ལ་གསུམ་སྟེ། ཕྱག་འཚལ་བ་དང་། དེ་དོན་རྒྱས་པར་བཤད་པ་དང་།
མཚན་གྱི་སྒོ་ནས་མཇུག་བསྡུ་བའོ། །རྒྱས་པ་ལ་བཞི་སྟེ། ཐམས་ཅད་སེམས་སུ་འདུས་
485

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཤིང་མཉམ་པ་ཉིད་དུ་རྟོགས་པས། བདེ་བར་བསྟན་པ་དང༌། སྣང་བ་སྟོང་པར་
རྟོགས་ཤིང་སྟོང་པ་ལ་མ་ཞེན་པས། སྡུག་བསྔལ་གྱི་རྩད་ཆོད་པས་བདེ་བར་བསྟན་པ་
དང༌། ཐམས་ཅད་འདུས་ཤིང་རྫོགས་པས་དུག་ལྔ་ཡོན་ཏན་དུ་གྲུབ་ཅིང་ཐིག་ལེ་ཉག་
གཅིག་ཏུ་བསྟན་པ་དང་། དེ་ཉིད་ཐ་སྙད་དང་བྲལ་བའོ། །བྱང་སེམས་རྩལ་ཆེན་ལ་
གསུམ། ཕྱག་འཚལ་བ་དང་། དེ་ཉིད་ཀྱི་དོན་རྒྱས་པར་བཤད་པ་དང་། མཚན་གྱི་
སྒོ་ནས་མཇུག་བསྡུ་བའོ། །རྒྱས་པ་ལ་ལྔ། རང་སེམས་ཉོན་མོངས་པ་དང་བྲལ་ཞིང་
རིགས་ལྔར་གྲུབ་པ་དང༌། དབང་བསྐུར་རྒྱས་བཏབ་ཐམས་ཅད་སེམས་ལ་རྫོགས་
པ་དང་གཉིས། སྐུ་བསྟན་འོད་ཟེར་གྱི་འཇིག་རྟེན་གྱི་དྲེགས་པ་དབང་དུ་བསྡུད་པ་
དང་གསུམ། དེ་ལྟར་རྟོགས་པས་ཚེ་སྲོག་ལྷུན་གྱིས་གྲུབ་པ་དང་བཞི། རྟོགས་དང་
མ་རྟོགས་དཔེ་ཡིས་མཚོན་པ་དང་ལྔའོ། །བྱང་སེམས་ངོ་སྤྲོད་ལ་གསུམ། ཕྱག་འཚལ་
བ་དང་། དོན་རྒྱས་པར་བཤད་པ་དང་། མཚན་གྱི་སྒོ་ནས་མཇུག་བསྡུ་བའོ། །རྒྱས་
པ་ལ་གསུམ། དཔེ་དོན་རྟགས་གསུམ་གྱི་ངོ་སྤྲད་པ་དང་གཅིག །ངན་སོང་གི་གནས་
གསུམ་བདེ་བ་ཡིན་ཞིང་སྡུག་བསྔལ་ཉིད་བདེ་བར་བསྟན་པ་དང་གཉིས། དེའི་དོན་
རྟོགས་ན་རྒྱ་ཆད་མེད་པའོ། །བྱང་སེམས་གཟེར་བུ་ལ་གསུམ་སྟེ། ཕྱག་འཚལ་བ་དང༌།
དེའི་དོན་རྒྱས་པར་བཤད་པ་དང་། མཚན་གྱི་སྒོ་ནས་མཇུག་བསྡུ་བའོ། །སེམས་དོན་
གྱི་ས་གཅོད་རྫོགས་སོ། །དགེའོ། །
486

ཀློང་ལྔ་བརྣག་པ་གསུམ་ཐིག་ལེ་དྲུག་པ་གོལ་ས་
བཅད་པ་གཅེས་པའི་ཕྲེང་བ་འབྲུ་ཐུས་ཀྱི་
མན་ངག་མཚན་མ་རང་གྲོལ་ཤོ་ལོ་ཀའི་
མན་ངག་རྣམས་བཞུགས། །
༄༅། །སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །གསང་
སྔགས་ལམ་དུ་བསྟན་པ་ནི། ཀུན་ལ་མེད་ཀྱི་སྙིང་གི་གཏེར། ཀློང་རྣམ་པ་ལྔ་སྟེ།
གསང་བ་དབང་གི་ཀློང་དང་། སེམས་འཛིན་གྱི་ཀློང་དང་། སྤྱོད་པའི་ཀློང་དང་།
ལམ་དུ་བསྲང་བའི་ཀློང་དང༌། ཡེ་ཤེས་ཆེན་པོའི་ཀློང་ངོ༌། །དེ་ལ་དང་པོ་གསང་
སྔགས་ཀྱི་རྨེང་དབང་ཡིན་པས། དབང་བསྟན་ཏེ་གཞན་དུ་བལྟ་བར་བྱའོ། །དབང་
ཐོབ་ནས་སེམས་བཟུང་སྟེ། དེ་ལ་བློ་རབ་འབྲིང་གསུམ་སྟེ། བློ་ཡང་རབ་རྣམས་ཀྱིས་
ནི་དབང་གི་ཉམས་དང་སྦྱར་ནས་སྣང་སྲིད་སེམས་ཉིད་དུ་བསྟན་པས་ཡེ་ཤེས་སྐྱེའོ། །
བློ་འབྲིང་ལ་གཟུངས་མ་དངོས་མེད་ཀྱང་དེ་ཉིད་དྲན་པར་བྱས་ནས། འདི་བཞིན་དུ་
བསྒོམ་སྟེ། ཤེ་ཐུན་གྱི་རྩེ་ལ་བྱང་ཆུབ་སེམས་ཀྱི་རང་བཞིན་ཐིག་ལེ་གཅིག་བསྒོམ་པས།
ལྟེ་བ་ནས་ཡེ་ཤེས་ཀྱི་འོད་བྱུང་བས། བྱང་ཆུབ་སེམས་ཞུ་ནས་ལུས་བྱང་ཆུབ་སེམས་
ཀྱིས་གང་བར་བསམ་མོ། །དེ་ཡང་དབང་དང་སྦྱར་རོ། །ཡང་ན་འཕྲ་ཐིག་བསྒོམ་དེ་
ལས་ཡེ་ཤེས་སྐྱེའོ། །དེ་ལས་མ་སྐྱེས་ན་བློ་ཐ་མ་ཡིན་ཏེ། གཟུངས་མ་ལ་བརྟེན་ཏེ། དེ་
487

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡང་གཟུངས་མ་ཡིད་དུ་འོང་བ་ལ་བལྟ་ཞིང་གོང་བཞིན་བསྒོམ། ཡང་ན་གསང་བ་
ནོར་བུའི་རྩེ་ལ་བྱང་ཆུབ་སེམས་སྲན་འབྲུ་ཙམ་གཅིག་བསྒོམ་གྱིན་གཟུངས་མ་ལ་བལྟ།
དེ་ཡང་མ་སྐྱེས་ན་གཟུངས་མའི་ཤེལ་གྱི་འབྲས་བུ་མཉེ་ཞིང་བསམ། དེས་ཀྱང་མ་སྐྱེས་
ན། འོ་བྱ་ཞིང་བསྒོམ། དེས་ཀྱང་མ་སྐྱེས་ན། གཟུངས་མའི་པད་མར་གསང་བ་ཕྱེད་
ཙམ་བསྣུབས་ལ། ཁ་གཉིས་སྦྱར་ལ་ཧཱུྃ་ནག་པོ་གཅིག་ཁ་ནས་ཁར་སོང་བས། སྒལ་
ཚིགས་ཀྱི་ནང་ནས་མར་པད་མ་ནས་གསང་བར་སྒོར་ར་ར་བསམ། ཡང་ན་ལུས་པོའི་
དཀྱིལ་ན་ཡར་སྒོར་ར་ར་བསམ། དེ་ནི་དབུགས་དང་བསྟུན་ལ་བྱ། དེ་ལ་བདེ་བའི་
ཡེ་ཤེས་ལྷག་གི་སྐྱེའོ། །དེ་ནི་སེམས་འཛིན་གྱི་ཀློང་ངོ༌། ། ཨ་དམ། ཨ་དམ། གསང་རྒྱ་
རྒྱ་རྒྱ། ༧ སེམས་ཉིད་བོན་གྱི་སྐུ་སྟེ་ཀུན་ལ་ཁྱབ་པར་བསྒོམ་མོ། །ཡིད་ཀྱི་འཁྲུལ་རྟོག་
དེ་ཉིད་རྗེས་མི་བཅད། ཤེས་པ་གང་ལ་གཡོ་ཡང་བོན་ཉིད་དོན། ཙེན་ནེ། ཅོག་གེ་
ལྷན་ནེ། དལ་ལེ་ཞོག །མི་འཕྲོ་ཙེན་ནེ། མ་ཡེངས་ཅོག་གེ། མི་འགྱུར་ལྷན་ནེ། མ་
བསྒྲིབས་གསལ་བ་འདལ་ལེ། དེ་ཉིད་ངང་ལ་ཞོག་ཅེས་མི་བརྗེད་པའི་གཟུངས་སོ། །
འདི་ལ་ཡིད་ཆེས་དེ་བཞིན་བྱས་གྱུར་ན། དྲོད་ཚད་རྣམ་གསུམ་ངང་ངམ་ཤུགས་ཀྱིས་
འབྱུང་། ཨ་དམ། ཨ་དམ། རྒྱ་རྒྱ་རྒྱ། སུ་ལ་མི་སྨྲ་ཁ་ཐམ། ༧ སྣང་སྲིད་ཐམས་ཅད་
འོད་ཀྱི་རང་བཞིན་དུ་གསལ་ལ། འོད་ནི་དཀར་དམར་གྱི་ཁ་དོག་དང་བྲལ་བའོ། །དེ་
ནི་སེམས་ཀྱི་གཟུགས་བརྙན། དེ་ལྟར་རྟོགས་ན་ཐམས་ཅད་སངས་རྒྱས། ཐམས་ཅད་
བོན་གྱི་སྐུ། ཐམས་ཅད་བྱང་ཆུབ་སེམས་ཞེས་བྱ། དེ་ལྟར་རྟོགས་ན་བོན་དང་གཤེན་
རབ་མིང་ཡང་མེད། འཁོར་འདས་གཉིས་སུ་གདགས་སུ་མེད། སངས་རྒྱས་སེམས་
ཅན་གཉིས་སུ་ནི། ཀུན་ཏུ་བཟང་པོ་ངས་མ་བཤད། ཀུན་ཏུ་བཟང་པོའི་བརྣག་པ།
ཨ་ལ་ལོ། །རླུང་ལ་ཡང་བསྟན་རེ་ཨང་། གསུམ་ལ་མི་བསྟན་གཉིས་ལ་བསྟན་པར་བྱ།
གཅིག་ལས་ཆད་དུ་མི་རུང་དམ་པའི་དོན། ཨ་དམ། ཨ་དམ། རྒྱ་རྒྱ་རྒྱ། ༧ ཐུགས་ཀྱི་
488

སེམས་སྡེ། ཀློང་ལྔ་སོགས་ཀྱི་སྐོར།
བརྣག་པ་ཡིན་ཏེ་ཀུན་ལ་མི་བསྟན་བསྡམ་པར་བྱ། ཀུན་ཏུ་བཟང་པོའི་བརྣག་པ་འདི།
ཉི་ཤུ་རྩ་བརྒྱད་བརྒྱུད་ནས་ཚིག་མ་ཤོར། བདག་འདྲ་ལི་ཤུ་སྟག་རིངས་བདག་ལ་
བརྒྱུད། རང་གི་སེམས་ལ་བཅངས་ལ་མི་བསྟན་བསམ་པ་ལ། ལན་གཅིག་དམ་པ་
མེད་པའི་ལུང་སྡེ་ཡིས། བློ་དམན་མགོ་རྨོངས་མཁས་པ་འབྱམས་དོགས་ནས། སུམ་
རིམ་དར་གྱིས་དྲིལ་ཏེ་སྲིན་བལ་རྒྱབ་བཅིངས་ནས། རིན་ཆེ་སྒྲོམ་བུར་ཐ་རམ་རྒྱ་ཡིས་
གདབ། རྒྱ་རྒྱ། རྒྱ་རྒྱ། ཨ་དམ། ཨ་དམ། ༧ དབང་ལ་ལྔ་སྟེ། དབང་དབང་དུ་ཇི་
ལྟར་གནས་པ་དང༌། ཇི་ལྟར་གནས་ན་ཇི་ལྟར་ཤེས་པར་བྱ་བ་དང༌། ཤེས་ནས་ཇི་
ལྟར་བསྒོམ་པ་དང་། དབང་གི་སྐྱོན་བསྟན་པ་དང་། དབང་གི་དམ་ཚིག་བསྟན་
པའོ། །དེ་ལ་དབང་ཇི་ལྟར་གནས་ན། རང་དབང་དུ་གནས། རིག་པ་ཉིད་རང་
དབང་དུ་གནས། དེ་ཡང་དངོས་པོ་རང་བཞིན་མེད་དེ། སྣང་བ་ཉིད་སྟོང་པར་
གནས། དེ་རྟོགས་ན་གསལ་བར་གནས། དེའི་ཉམས་བདེ་བར་གནས། ད་ཇི་ལྟར་
ཤེས་པར་བྱ་ན། བུམ་པའི་དབང་བསྐུར་ནས་བསྐྱེད་རིམ་བསྒོམ་པས། ལྷ་ཡི་ངོ་བོར་
སྣང་བར་ཤེས། སྣང་སྟོང་གཉིས་སུ་མེད་པར་ཤེས་པར་བྱ། གསང་བའི་དབང་བསྐུར་
བས་ཚར་དབང་བྱིན་པས། གསལ་ལ་རང་བཞིན་མེད་པར་ཤེས་པར་བྱ། ཤེས་རབ་
ཡེ་ཤེས་ཀྱི་དབང་བསྐུར་བས། རྟོག་པ་ཐམས་ཅད་ནུབ་ནས། ཉམས་བདེ་བར་འཆར་
བས་བདེ་བ་ཆེན་པོར་ཤེས་པར་བྱའོ། ། དེ་ལྟར་ཤེས་ནས་ད་ཇི་ལྟར་བསྒོམ་ན། དབང་
ལ་ཇི་ལྟར་ཤེས་པ་དེ་སོར་བཞག་ལ་བསྒོམ། ཡང་ན་འཕྲ་ཐིག་བཞིན་བསྒོམ། ད་
དབང་གི་སྐྱོན་ནི། བུམ་པའི་དབང་མ་བསྐུར་བའམ། དེ་བཞིན་དུ་རིམ་པས་མི་
བསྐུར་བས་གོ་རིམ་དཀྲུགས་པ་ཡིན། ཡང་ན་དབང་གཅིག་གིས་ཆོག་པར་བྱེད་པ།
དེ་ནི་དབང་གི་སྐྱོན་ཡིན་ནོ། །དབང་གི་དམ་ཚིག་ནི། གཟུངས་མ་མེད་དུ་མི་རུང་བ་
ཡིན་ནོ། །དབང་གི་དུས་སུ་ཡེ་ཤེས་ངོས་བཟུང་བ་གལ་ཆེའོ། །དབང་གི་ཀློང་ཨ་དམ།
489

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཁ་ཐམ། ཁ་ཐམ། རྒྱ་རྒྱ། རྒྱ་རྒྱ། ༼ཀ༽ གསུམ་ལ་མི་བསྟན་གཉིས་ལ་བསྟན་པར་བྱ།
གཅིག་ལ་བཅད་དུ་མི་རུང་བདེར་གཤེགས་བཀའ། བཀའ་དང་མན་ངག་ཉི་ཤུ་
འཁོར་ལ་བསྟན། ཐུགས་ཀྱི་བརྣག་པ་མི་ངན་རང་ལ་ཡོད། འདི་ནི་རྒྱལ་བློན་དག་ལ་
མི་བསྟན་པར། རང་གི་སེམས་ལ་བཅིང་པའི་དོན་དེ། དུས་ལ་བབ་ན་རྫོགས་ཆེན་
བོན་དར་ན། བསྐྱེད་བཏུད་བསྒྲགས་པས་འགྲོ་ལ་ཕན་བཏགས་ཀྱང༌། ལས་ཅན་
འགའ་ཡིས་གོ་ཡང་ཀུན་གྱིས་མེན། ཨ་ལ་ལ་ཧོ། ཨ་ལོ་ཨ་ལོ། ཐུགས་ཀྱི་བརྣག་པ་
འདི་ཀུན་ལ་མེད་དོ་ཨ་དམ། ༼ཀ༽ བདག་གི་ཤེ་ཐུན་མང་ཝེར་གྱི་དབུས་སུ། ཁ༽
ཀུན་ཏུ་བཟང་པོ་ཡིད་ཀྱི་སྐུ། ག༽ ཆག་ཚད་མེད་པའི་ཚོན་གང་འོད། ༼ང༽ཁ་དོག་
མེད་པའི་ཟེར་དུ་འཕྲོ། འཕྲོས་པས་སྣང་སྲིད་འོད་སྐུར་གསལ། གསལ་ཙམ་ཉིད་ན་
རང་བཞིན་བྲལ། སྟོང་ཞེས་བྱ་བའི་ཐ་སྙད་མེད། མེད་པའི་སྙིང་པོ་བོན་གྱི་སྐུ།
གཟུགས་ཕུང་མེད་པའི་ཕྱག་རྒྱ་ཡིན། སྤྲོ་བསྡུ་མེད་པའི་དཀྱིལ་འཁོར་ཡིན། ཐོབ་པ་
མེད་པའི་འབྲས་བུ་ཡིན། ཐུགས་ཀྱིས་བརྣག་པ་ཀུན་བཟང་འོད། ཨ་དམ། རྒྱ་རྒྱ། ཁ་
ཐམ་༼ཀ༽ ཁ་ཐམ། སུ་ལ་མི་སྨྲ། གསུམ་ལ་མི་བསྟན་གཉིས་ལ་བསྟན། གཅིག་ལ་ཆད་
དུ་མི་རུང་བདེར་གཤེགས་བཀའ། བདག་ཅེས་བྱ་བ་ནི་ཡེ་ཤེས་ཀྱི་བདག་ཅན་ནོ། །ཤེ་
ཐུན་ཞེས་བྱ་བ་ནི་གཉིས་ཏེ། ཐུན་མོང་གི་ཤེ་ཐུན་ནི་སྙིང་། ཐུན་མོང་མ་ཡིན་པའི་ཤེ་
ཐུན་ནི་དབྱིངས་སོ། །དབུས་ཞེས་བྱ་བ་ནི་མཐའ་མེད་པའོ། །ཀུན་ཏུ་བཟང་པོ་ནི་
ཕྱོགས་དང་བྲལ་བའོ། །ཡིད་ནི་སེམས་ཉིད་བྱང་ཆུབ་སེམས་སོ། ། སྐུ་ནི་རང་བཞིན་
མེད་པ་སྟེ་མི་འགྱུར་བའོ། །ཆག་དང་ཚད་ནི་དཔག་གིས་མི་ལང་པའོ། །དེས་ན་ཆག་
ཚད་མེད་ཅེས་བྱའོ། །ཚོན་གང་ཞེས་བྱ་བ་ནི་རྟག་པའི་རྒྱས་བཏབ་པ་ཡིན་ཏེ། དེ་
ལས་ལོག་ན། ༼ཀ༽ཨ་དམ། དེ་ལྟར་འོད་སྤྲོས་ནས་ཀུན་ཏུ་རྒྱ་མ་ཆད་པའོ། །དེ་ལ་
དོན་གསུམ་གྱི་ཚུལ་དུ་འབྱུང་སྟེ། ༼ཨ༽གསང་བ། སྦས་པ། གཟེར་བུ་སྦས་པའི་སྦས་
490

སེམས་སྡེ། ཀློང་ལྔ་སོགས་ཀྱི་སྐོར།
པ་གསུམ་མོ། །གསང་བ་ལ་གཉིས། གསང་བ་དང་། གསང་བའི་གསང་བའོ། །
གསང་བ་ནི་བསྐྱེད་པའོ། །གསང་བའི་གསང་བ་ནི་འོད་དང་ཟེར་གྱི་ཚུལ་དུ་སྤྲོ་བའོ། །
ཀ༽ སྦས་པ་ནི་འབྲུ་གསུམ་སྟེ། ༼ང༽བདེ་བ་ཡེ་ཤེས་ཚུལ་དུ་སྤྲོས་ཙམ་ན། བྱ་འོང་
ཤེས། ༼ཏ༽སྦས་པའི་སྦས་པ་ནི་ཚོགས་དྲུག་ཡེ་ཤེས་སུ་སྤྲོ་བའོ། །བདེ་བའི་ཡེ་ཤེས་སུ་
སྤྲོ་བ་ཐ་ཚན། བདེ་བར་འཆར། དེ་ཉིད་རང་བཞིན་བྲལ་བས་སྟོང་པའི་ཡེ་ཤེས།
སྟོང་པ་བདེ་བ་གཉིས་སུ་མེད་པས་མི་རྟོག་ཡེ་ཤེས་སུ་རྟོགས་པའོ། །རྒྱ་རྒྱ་རྒྱ། ༧ སྤྱོད་
པའི་ཀློང་ལ་གཉིས་ཏེ། ཕྱི་འབྱུང་བ་རོ་སྙམ་པ་དང་། ནང་སེམས་རོ་སྙམ་པའོ། །
འབྱུང་བ་རོ་མ་སྙོམས་ཏེ་ཁམས་མ་བདེ་ན། དམ་རྫས་བདུད་རྩི་ལྔ་བཟའ། རྟོག་པ་
ཆེ་ན་དཀར་གསུམ་དམར་གསུམ་དང་སྦྱར་བ་བཟའ། ནང་གི་རོ་སྙོམས་ནི་སྟོང་པ་
དང་ཉམས་བདེ་བ་དང་། མི་རྟོག་པ་དང་གསུམ་བསྟན། གཞན་དུ་ཨ་དམ། རྒྱ་རྒྱ།
རྒྱ་རྒྱ། ཨ་དམ། ཨ་དམ། ཡེ་ཤེས་ཆེན་པོའི་ཀློང་ནི། སྣང་སྲིད་སྟོང་པ་ལ་དེ་ཉིད་ལ་
ཡང་གཟའ་གཏད་མེད་པས། དེ་ཡང་ཉམས་བདེ་བར་འཆར་བའོ། ། དེ་ཡང་ཡེ་ཤེས་
ཐུག་ཕྲད་དུ་ཤེས་པ་ཡིན་ནོ། །ཏིང་ངེ་འཛིན་རེས་འཇོག་མེད་པའོ། །གང་ཡང་ཡེ་
ཤེས་ཆེན་པོའོ། །དེ་ཡང་སྣང་བ་སྟོང་པར་རྟོགས་པས་སྟོང་པའི་ཡེ་ཤེས། སྟོང་པ་དེ་
ཉིད་ཉམས་བདེ་བར་འཆར་བས་བདེ་བའི་ཡེ་ཤེས། དེ་གཉིས་སུ་མེད་དེ་རང་སོ་ལ་
མེར་རེ་བཞག་པས་མི་རྟོག་པའི་ཡེ་ཤེས། དེ་གསུམ་གཅིག་གི་ངོ་བོར་ཤེས་ཤིང་རྟོགས་
ན་ཡེ་ཤེས་ཆེན་པོའོ། །བོན་གྱི་སྐུའོ། །དེ་ལས་གུད་ན་འབྲས་བུ་བསྟན་དུ་མེད། ཡེ་
ཤེས་རྐྱ་རེ་རྟོགས་དང་འཁོར་བའི་ལུས་མི་ལེན། ཞེས་ཀུན་ཏུ་བཟང་པོས་བཤད། ཨ་
རམ། ཨ་རམ། རྒྱ་རྒྱ་རྒྱ། ༧ ལམ་དུ་བསྲང་བའི་ཀློང་ནི། ལམ་ཞེས་འགྲོ་ས་ཡོད་པ་
མ་ཡིན་ཏེ། ཏིང་འཛིན་གོང་ནས་གོང་དུ་འཕོ་བའོ། །དེ་ཡང་དང་པོ་དབང་ནི། རྨེང་
ཡིན་པས་དབང་རྫོགས་པར་བསྐུར་ལ། དེར་ཡེ་ཤེས་ངོས་བཟུང་། དེ་ནས་སེམས་
491

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཟུང་། དེ་ལ་ཡེ་ཤེས་སྐྱེས་ན། སྤྱོད་པའི་རོ་སྙོམས། དེ་ལྟར་རིམ་པས་བྱས་པས་ཡེ་
ཤེས་ཆེན་པོའི་ཀློང་རྟོགས་པར་འགྱུར་རོ། །ཀློང་ལྔ་གཅིག་གིས་རྒྱ་ཆག་ཀྱང་། ཁྱུང་
ཆེན་གཤོག་པ་ཆག་པ་དང་འདྲའོ། །བདག་འདྲ་ལི་ཤུ་སྟག་རིངས་ཀྱིས། ཀློང་ཆེན་ལྔ་
ཡི་ལམ་སྲོང་དམ་པ་འདི། ལས་ཅན་གཅིག་དང་ནམ་ཞིག་འཕྲད་པར་ཤོག །ཨ་དམ།
རྒྱ་རྒྱ་རྒྱ། ས་མ་ཡ། ས་མ་ཡ། ཡེ་ཤེས་ཆེན་པོའི་ཀློང་རྟོགས་པའི་ཐབས་དང་ཚད་
གཉིས་ཏེ། དེ་ལ་ཐབས་ལ་ཡང་གཉིས་ཏེ། མས་ཡར་ལམ་དུ་བསྲང་བ་དང་། ཆིག་
ཆོད་དུ་བསྟན་པའོ། །འདི་ཡིན་ཏེ། འདི་ལྟར་སྣང་བ་ཐམས་ཅད་བོན་ཉིད་བསྟན་ལ།
བོན་ཉིད་སྐྱེ་བ་མེད་པར་བསྟན། སྐྱེ་བ་མེད་པ་དེ་འདི་ཉིད་ལས་མ་གཡོས་པར་
བསྟན། དེ་ཉིད་ཐུག་ཕྲད་དུ་བསྟན། འདི་སྐད་དུ་བསྟན། བུ་ཁྱོད་བོན་ཉིད་ཀྱི་སྐུ་ནི་
རང་གི་སེམས་ཡིན་ནོ་ཞེས་བསྟན། དེ་སྐད་བྱས་པས་མ་གོ་ཞེས་ཟེར་ན། མ་གོ་བ་དེ་
ཉིད་ཡིན་མོད། སེམས་ལ་ལྟོས་ཤིག །སེམས་ལ་སྤྱོད་ཅིག་ཅེས་བསྟན། དེ་ལྟར་བསྟན་
པས་སེམས་གང་དུ་ཡང་མ་གྲུབ་པར་རྟོགས་ནས། དེ་ཉིད་ཉམས་སུ་མྱོང་ན། ད་
རྟགས་འཆར་ཏེ། ཡེ་ཤེས་ཆེན་པོ་ཉམས་སུ་མྱོང་བའི་རྟགས་ནི་ལྔ་སྟེ། ཡེ་ཤེས་ཆེན་པོ་
རྟོགས་ན་ཡེ་ཤེས་ཐུག་ཕྲད་དུ་འཆར་ཏེ། རལ་གྲི་ཁ་བལྟམ་པའམ། རྒྱལ་པོ་མཐོང་བ་
འདྲའོ། །རྒྱལ་པོ་མཐོང་ན་ཤེས་པ་གཞན་གྱིས་མ་ཆོད་པར། གཉན་པའི་འདུ་ཤེས་
སྐྱེའོ། །དེ་བཞིན་དུ་ཅི་མཐོང་བོན་ཉིད་ཀྱི་སྐུ་སྐྱེ་བ་མེད་པའི་ཡེ་ཤེས་ལས། གཞན་གྱི་
བག་ཆགས་མི་སྐྱེའོ། །ཡང་ན་རལ་གྲི་ཁ་བཏམས་ན་གང་འཕྲད་དུ་ཉལ་ཉལ་འགྲོ།
དེ་བཞིན་ཅིར་སྣང་ཡང་ཡེ་ཤེས་སུ་སྐྱེའོ། །གཉིས་པ་ཡེ་ཤེས་ཆེན་པོའི་ཀློང་རྟོགས་ན།
མཚན་མ་འདི་ཉིད་རང་སར་གྲོལ་བར་འགྱུར་ཏེ། ཆུ་མ་རྙོགས་པ་ལྟ་བུའོ། ། ཆུ་མ་
རྙོགས་ན་རང་བཞིན་དྭངས། དེ་བཞིན་དུ་མཚན་མ་འདི། རང་བཞིན་གྱིས་སེམས་ཀྱི་
ངང་དུ་ཞི་བར་འགྱུར། གསུམ་པ་ཡེ་ཤེས་ཆེན་པོའི་ཀློང་རྟོགས་ན། རྣམ་རྟོག་ཐམས་
492

སེམས་སྡེ། ཀློང་ལྔ་སོགས་ཀྱི་སྐོར།
ཅད་ཡེ་ཤེས་སུ་ལྡང་སྟེ། ནགས་ཚལ་ལ་མེ་མཆེད་པ་ལྟ་བུ། ནགས་མང་བ་བཞིན་དུ་
མེ་ཆེ་སྟེ། དེ་བཞིན་རྟོག་པ་རྒྱས་པ་བཞིན་དུ་ཡེ་ཤེས་ཡང་ཆེ་བར་འགྱུར་རོ། །བཞི་པ་
ཡེ་ཤེས་ཆེན་པོའི་ཀློང་རྟོགས་ན། རིག་པ་ཐམས་ཅད་སྤྱི་བླུགས་སུ་འཆར་ཏེ། ནམ་
མཁའ་ལ་ཉི་མ་ཤར་བ་ལྟ་བུའོ། །འདི་ལ་གསལ་དང་འདི་ལ་མི་གསལ་མེད་པའོ། །ལྔ་
པ་ཡེ་ཤེས་ཆེན་པོའི་ཀློང་རྟོགས་ན། ཏིང་ངེ་འཛིན་ལ་བཞེངས་བཞུགས་མི་ཡོང་སྟེ།
གསེར་གྱི་གླིང་ལྟ་བུའོ། །གསེར་གྱི་གླིང་དུ་ཕྱིན་ན་ས་རྡོའི་རྟོག་པ་མི་འོང་། དེ་བཞིན་
རྣམ་རྟོག་ངན་པ་མི་རྒྱུའོ། ། ཡེ་ཤེས་ཆེན་པོའི་ཀློང་། ཨ་དམ། རྒྱ་རྒྱ། ས་མ་ཡ། ཨ་
དམ། ཀུན་ལ་མེད་དེ་བསྡམས་པར་བྱ། ༧ གསོ་ཐབས་གསུམ། རིག་པ་གསོ་བའི་
ཐབས་བསྟན་ཏེ། འདི་ལྟར་བྱའོ། །གྲོགས་ཀྱིས་གསོ་བ་དང་། ཟས་ཀྱིས་གསོ་བ་དང་།
སྤྱོད་ལམ་གྱིས་གསོ་བའོ། །གྲོགས་ཀྱིས་གསོ་བ་ནི། རང་ཡིད་དུ་འོང་བ་ལ། ལྟ་བའམ།
བགད་པའམ། འཁྱུད་པའམ། བྲེག་བུ་མཉེ་བའམ། གསང་བ་སྦྱར་བར་བྱ། དེ་ནི་
རང་གི་རིག་པའི་ཉམས་སུ་སྦྱར་རོ། །ཡང་ན་གྲོགས་ཀྱིས་གསོ་བ་བསྐུ་མཉེ་བྱ་བའམ།
ལྟེ་བར་སྣུམ་བྱུག་པ་ལ་སོགས་པ་ཉམས་དང་སྦྱར་རོ། །དེས་ནི་ཏིང་ངེ་འཛིན་གྱི་
འཕར་ཏེ་ཉམས་སྐྱེ་བར་འགྱུར་རོ། །དེ་ཡི་དུས་སུ་བྱང་ཆུབ་སེམས་དབབ་བསྐྱིལ་ཡང་
བྱའོ། །གྲོགས་ཀྱིས་གསོ་བ། ཨ་དམ། ཟས་ཀྱི་གསོ་བ་འདི་བཞིན་དུ་འབྱུང་ངོ༌། །ཟས་
ནི་བདུད་རྩི་ལྔ་དང་ཤ་ལྔ་བཟའོ། །བདུད་རྩི་ལྔ་ནི། དྲི་ཆེན་དང་། དྲི་ཆུ་དང་། ཀླད་
པའི་སྙིང་པོ་དང༌། གསུམ་མཉམ་པོར་བྱ། བྱང་ཆུབ་སེམས་དཀར་དམར་གཉིས་
མཉམ་པོར་བྱས་ལ། དཀར་གསུམ་གྱིས་ཁ་བསྒྱུར། མངར་གསུམ་གྱིས་རོ་བསྒྱུར་ལ་
ཟའོ། །དེ་ནི་དང་པོ་ཆུང་རབ་ལ་བསླབ། དེ་ནས་བསྐྱེད་དོ། །དེ་ནི་མིས་མ་མཐོང་
བར་བྱའོ། ། ཤ་ལྔ་ནི། མི་ཤ་དང་། ཁྱི་ཤ་དང་། རྟ་ཡི་ཤ་དང་། བ་གླང་བོང་བུའི་ཤ་
ལ་མཉམ་པོར་བཟའོ། །ཡང་ན་བདུད་རྩི་རྐྱང་པར་བཟའ་སྟེ། ཕུད་ཕར་བོར་ལ་བར་
493

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་བཟའ་ལྷག་མ་བཞག་གོ །དེས་ན་ཏིང་ངེ་འཛིན་རྒྱས་པར་འགྱུར་རོ། །རྟོག་པ་ཡང་
ཆོམ་པར་འགྱུར་རོ། །དངོས་གྲུབ་ཀྱང་ཐོབ་པར་འགྱུར་རོ། །ཡང་ན་སྨན་དང་སྦྱར་
བར་བྱ་སྟེ། སུམ་སྦྱོར་གྱི་མན་ངག །དྲི་ཆེན་དང་། ཨ་རུ་ར། བུ་རམ་གསུམ་སྦྱར། དྲི་
ཆུ། ཅུ་གང་། གུར་གུམ་གསུམ་དུ་སྦྱར། རག་ཏ། ལི་ཤི་གུར་གུམ་གསུམ་དུ་སྦྱར། ཤ་
ཆེན། ཀ་ཀོ་ལ། དན་ཏྲིག་གསུམ་དུ་སྦྱར། བྱང་ཆུབ་སེམས་དང་། ག་པུར། ཅུ་གང་
གསུམ་དུ་སྦྱར། དེ་ལྟར་སྦྱར་ན་ནད་ཐམས་ཅད་ཀྱིས་མི་ཚུགས་སོ། །དེ་ནི་སུམ་སྦྱོར་
རོ། །རིག་པ་ཉམས་དང་སྦྱར་རོ། །ཨ་དམ། ཨ་དམ། ༧ སྤྱོད་ལམ་གྱིས་གསོ་བ་ནི།
རང་གི་ཉམས་གར་བདེར་བཏང་སྟེ། དེ་ཡང་སྨོན་པའམ་བྱིས་པ་བཞིན་བྱ། དབེན་
གནས་སམ་གྲོང་ཡུལ་གར་བདེར་བྱའོ། །ཏིང་ངེ་འཛིན་ཉམས་དང་སྦྱར་ལ་བྱའོ། ། ངོ་
མི་ཤེས་པའི་སར་བྱས་པས་ཆོག །རང་གང་དགར་བྱའོ། །ནོར་དང་འཚོ་བའི་ཆེད་དུ་
བྱས་ན། ཡེ་ཤེས་མི་སྐྱེ་ཞེས་བསྟན། རིག་པ་གསོ་བའི་ཐབས་གསུམ་རྫོགས་སོ། །ཨ་
དམ། ཨ་དམ། རྒྱ་རྒྱ་རྒྱ། ༧ ནང་གི་རོ་སྙོམས་ནི། སྟོང་པ་བདེ་བ། མི་རྟོག་པར་རིག་
པས་རྟོགས་ན། རོ་སྙོམས་མི་དགོས། དེ་ལྟར་མ་རྟོགས་ན། སྟོང་པ་ཉི་ཚེར་སོང་ཡང་
དགོས། རྟོག་མེད་ཉི་ཚེར་སོང་ཡང་དགོས། དེའི་ཉམས་ཉི་ཚེར་སོང་ཡང་དགོས། དེ་
ནི་བདུད་ཡིན་ཏེ། བོན་ཉིད་རྣམ་པར་དག་པ་ལ། སྟོང་པ་ཕྱལ་ཆད་དུ་ཆེའོ། །བདེ་
བའི་ཡེ་ཤེས་ཆེན་པོ་ལ། བདེ་བ་ཟུག་ངུ་དང་བཅས་པ་བདུད་དུ་ཆེའོ། །རིག་པ་རང་
གསལ་ཆེན་པོ་ལ། རིག་པ་དང་རིག་ཕྱོགས་ཆ་ཅན་བདུད་དུ་ཆེའོ། །དེ་རོ་སྙོམས་
དགོས་སོ། །དེ་ལ་སྟོང་པར་རོ་སྙོམས་པ་ནི། སྣང་སྲིད་སྟོང་པར་བསྒོམ་པའོ། །བདེ་
བར་རོ་སྙོམས་པ་ནི། དབང་གི་ཉམས་མྱོང་དྲན་པའོ། །མི་རྟོག་པ་ནི། གང་ལ་ཡང་
མི་གཡོ་བའོ། །རོ་སྙོམས་ཨི་ཐིམ། ཨ་དམ། རྒྱ་རྒྱ་རྒྱ། དང་པོ་ལུས་ཀྱི་བདེ་བ། གཉིས་
པ་སྣང་བའི་བདེ་བ། གསུམ་པ་སེམས་ཀྱི་བདེ་བ། བཞི་པ་ནམ་མཁའི་བདེ་བ། ལྔ་པ་
494

སེམས་སྡེ། ཀློང་ལྔ་སོགས་ཀྱི་སྐོར།
ཡེ་ཤེས་ཀྱི་བདེ་བ། བདེ་བ་ལྔ་ནི་དབང་ལས་ཤེས། དབང་ནི་བཞི་སྟེ། བུམ་པ།
གསང་བ། ཤེས་རབ་ཡེ་ཤེས་བཞིའོ། །དབང་བཞི་མ་རྫོགས་རྣལ་འབྱོར་ནི། སྐས་མེད་
ཐོག་ཁར་མཆོང་པ་འདྲ། དེས་ན་དབང་བཞི་རྫོགས་པར་བསྐུར། དབང་བཞི་རྫོགས་
ནས་རྒྱལ་ཐེབས་སྤྱི་བླུགས་ཀྱི་དབང་བསྐུར། རིག་པ་སྤྱི་བླུགས་ཀྱི་མན་ངག་བསྟན་ཏེ།
གསང་བ་དང་སྦས་པའི་དོན་ལ་གོམས་ཤིང་རྟོགས་ནས། ད་སྦས་པའི་སྦས་པ་བསྟན་
ཏེ་རྫོགས་པ་ཆེན་པོའོ། །དེ་ནི་འདི་ཡིན་ཏེ། ཐིག་ལེ་ཉག་གཅིག་མར་བསྟན་ཏེ།
སེམས་ཉིད་མཚན་མ་བྲལ་བ་ནི། མི་འགྱུར་བའི་ཐིག་ལེ་ཡིན་ལ། དེ་ལྟར་རྟོགས་པ་ནི་
ཐིག་ལེ་ཡིན་ལ། དེ་ལས་རྣམ་རྟོག་སྣ་ཚོགས་འབྱུང་བ་ནི་ཉག་གཅིག་ཡིན། དེ་ཐམས་
ཅད་སེམས་ལས་བྱུང་། སེམས་ཡེ་ནས་སངས་རྒྱས་ཀྱི་དོན་དུ་རྟོགས། དེ་ལ་ཐམས་
ཅད་བསྡུས། དེ་ཉིད་རྟོག་པ་མེད་པར་སལ་ལེ། འདལ་ལེ། ཧད་དེ། མ་ཡེངས་པར་
འདུག་ན་གཅིག་ཅེས་བྱའོ། །དེ་ལྟར་རྟོགས་ན་ཡེངས་སུ་མེད་དོ། །ཡེངས་ན་སྐྱེ་བོ་མ་
རབས་དང་འདྲ་སྟེ། རྣམ་རྟོག་ལ་འཆད་པའི་དུས་མི་ཡོང་། དེ་ལ་ཡང་དབང་མེད་
ན་མཚན་ཉིད་དུ་འཆོར། དབང་པོ་མེད་ན་ལུང་གི་ཕུལ་དུ་ཕྱིན་ཡང་ཕྱལ་བར་འཆོར།
དེ་ཉིད་དངོས་པོ་དང་མཚན་མར་བཟུང་ན་མུ་སྟེགས་སུ་འཆོར། དེས་ན་ཕྱི་པའི་ལྟ་
བའི་གོལ་ས་བཅད་ནས། རྫོགས་པ་ཆེན་པོའི་དུས་སུ། དབང་པོ་ཉི་འོད་ལྟ་བུའི་
དམིགས་པ་བཅས་ན། ཨ་དཀར་དུ་འཆོར། ད་རུང་དེའི་རྒྱུ་ལ་གནས་ཞེས་བྱ། སྤྲུལ་
པའི་སྐུའོ། །དེ་ཉིད་ཡེ་ཤེས་ཡིན་ལ། གཞན་དབྱིངས་སྐྱེ་འགག་མེད་པར་བལྟ་ན། ཡེ་
གཤེན་དུ་འཆོར། དེ་ནི་ལམ་དུ་ཞུགས་ཞེས་བྱ་སྟེ་རྫོགས་པའི་སྐུའོ། ། དེ་ཉིད་ཐིག་ལེ་
ཉག་གཅིག་སྤང་བླང་ལས་འདས་པ། བདེ་བ་ཆེན་པོ་དབྱེར་མེད་དུ་རྟོགས་ན། ཏིང་
ངེ་འཛིན་ལ་རེས་འཇོག་མེད་ལ། མཚན་མ་རྟོག་པ་བག་ཙམ་ཡང་མི་རྒྱུ་ན། རྫོགས་པ་
ཆེན་པོ་ཞེས་བྱ་སྟེ། འབྲས་བུ་ཞེས་བྱ། སྙིང་པོ་ཞེས་བྱ། དེ་ནི་བོན་གྱི་སྐུ་ཞེས་བྱའོ། ། ཡེ་
495

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཤེས་ཆེན་པོའི་ངོ་བོར་བཞུགས་པའོ། །དེ་ལ་མི་གང་གིས་ཀྱང་མི་དཔོགས་པའོ། །དེ་
ལྟར་རྟོགས་པ་ནི་སངས་རྒྱས་ལག་འཆངས་ཡིན་ནོ། །འབྲས་བུ་སྤར་ཟིན་ནོ། །དེ་ནི་
སྟོང་གསུམ་གྱི་རྫས་ཀྱིས་ཀྱང་རྙེད་པར་མི་འགྱུར་རོ། །དེ་ནི་ལུས་དང་སྲོག་གིས་ཀྱང་
རྙེད་པར་མི་འགྱུར་རོ། །ལས་ཅན་ང་ཡི་སྤྲུལ་པ་གཅིག་དང་འཕྲད་པར་ཤོག །རྒྱ་རྒྱ་
རྒྱ། ས་མ་ཡ། ཨ་དམ། ཨ་དམ། གསང་སྔགས་ཀྱི་དོན་ཉམས་སུ་བླངས་པའི་མན་
ངག །འདི་ནི་ཀུན་ལ་མ་ཡིན་ནོ། །ཨ་དམ། བདག་གི་དབུགས་འདི་ཕར་འགྲོ་བའི་
དུས་སུ། འོད་ཟེར་རྣམ་པ་ལྔར་འགྲོ་བར་བསམ། དེ་ལས་ལྷ་མོ་ལྔར་གྱུར་ཏེ་སྤྲོ་བའོ། །
ཚུར་ལ་རྔུབས་པས་ལྷ་མོ་ལྔ་བདག་ལ་འདུས་ཏེ་འོད་དུ་ལྷན་གྱིས་ཞུ་བར་བསམ། དེ་
ལ་གོམས་ནས་ཐམས་ཅད་འོད་དུ་མེར་མེར་འདུག་པར་བསམ། དེ་ལ་གོམས་ནས་མི་
དམིགས་པའི་དོན་ལ་བཞག་གོ །ཡང་བདག་གི་ཐུགས་ཀར་ཡེ་ཤེས་སེམས་དཔའ་
ཚོན་གང་བ་ཞིག་བསམ། དེ་ལས་འོད་ཟེར་ནི་འཇའ་ཚོན་གྱི་ཚུལ་སྐོར་རེ་བསམ།
འཇའ་ཚོན་ལྔ་ནི་ལྷ་མོའི་ཚུལ་དུ་བསམ། ཡང་བདག་གི་ཤེ་ཐུན་གྱི་དབུས་ན། ཤེལ་གྱི་
གཞལ་ཡས་ཁང་བྱེའུའི་སྒོ་ང་ཙམ་ཞིག་བསམ། དེ་ཡི་དབུས་སུ་གཡུང་དྲུང་སྤུས་བྲིས་
པ་ཙམ་ཞིག་བསམ་ལ། དེ་ལས་ཡེ་ཤེས་སེམས་དཔའ་རིག་པའི་སྤྱན་གྱི་གཟིགས་པ་
ཙམ་ཞིག་བསམ། དེ་ཡི་མཐའ་མ་ལྷ་མོ་ལྔས་བསྐོར་བར་བསམ་མོ། །དེ་ཡི་ཐུགས་
ཀར་ཡེ་ཤེས་སེམས་དཔའ་ཚོན་གང་བ་ཞིག་བསམ་ལ། དེ་ལས་འོད་འཕྲོས་པས།
སྣང་སྲིད་སྣོད་བཅུད་འོད་དུ་མེར་མེར་འདུག་པར་བསམ། དེ་ལ་ཤེས་རབ་ཀྱི་སྤྱན་
གྱིས་ཡུན་རིང་དུ་བལྟ། དེ་ནས་ཚུར་ལ་འདུས་པས། ཡེ་ཤེས་སེམས་དཔའ་ཉིད་ཀྱི་ངོ་
བོར་ཐམས་ཅད་བཞུགས་པར་བསམ་མོ། །ཡང་དབུགས་འདི་ཕར་འགྲོ་ཙམ་ན། འོད་
ཟེར་འཇའ་ཚོན་ལྟ་བུར་སྤྲོས་ལ། ཚུར་འདུས་ཙམ་ན་འོད་དུ་གྱུར་ནས། ཕུང་པོ་
གདོས་པ་ཅན་དང་བག་ཆགས་བསྲེགས་པར་བསམ། ཡང་ན་བདག་གི་ཤེས་པ་
496

སེམས་སྡེ། ཀློང་ལྔ་སོགས་ཀྱི་སྐོར།
དབུགས་ལ་བསྐྱོན་ནས་སྤྱི་བོ་ནས་ཡར་སོང་། དེས་ནི་ཚངས་པའི་ལམ་ཕྱེ་བ་ཡིན་ནོ། །
ཡང་ན་ཤེས་པ་འདི་མིག་གི་སྒོར་བཏོན་ལ། ཐུགས་ཀར་ཐིམ་པར་བསམ། ལན་ཅིག་
འཆི་ཙམ་ན་ཡང་མིག་གི་སྒོ་ནས་ཕར་ལ་གཏད་ལ་བཏང༌། དེས་ནི་ལྷ་དང་མི་ཡི་གོ་
འཕངས་ཕྱེ་བ་ཡིན་ནོ། །ལྟེ་བ་མན་ཆད་དུ་སོང་ན། ངན་སོང་གསུམ་དུ་སྐྱེའོ། །དེ་ནི་
གསང་སྔགས་འཕྲ་མོའི་ལག་ལེན་ཞེས་བྱའོ། །ཨ་དམ། རྒྱ་རྒྱ་རྒྱ། ལ་གཅོད། ༧ ཀུན་
ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཀུན་གྱིས་མི་རིག་ཕྲ་བའི་ཕྱིར། ཁྱད་
པར་ཡང་རྩེའི་སྙིང་བཅུད་དོ། །མན་ངག་གི་ཡང་མན་ངག་འདི། བདག་གིས་རིན་
ཆེན་གཏེར་དུ་སྦས། དུས་ལ་བབ་ནས་དར་བར་ཤོག །རྒྱ་རྒྱ་རྒྱ། ཨུ་ཡ་གསང་ངོ༌། །
ཀུན་ལ་མེད་པའི་མན་ངག །ཤིན་ཏུ་དམ་པར་གྱིས་ཤིག སྤྱིར་མན་ངག་ལ་མང་ཡང་།
དོན་གཅིག་ལ་བཅད་དོ། །ང་ལི་ཤུ་སྟག་རིངས་ཀྱི་གདམས་པ། ཐོབ་པ་མང་ན་ཡང་།
ཨ་དཀར་ཡེ་གཤེན་ཁྱད་པར་ཆེན་པོ་གསུམ་གྱི་ལ་བཅད་དོ། །དེ་ལ་དེ་གསུམ་བསྒྲིལ་
ནས་ལུང་དྲུག་དང་ཡང་ཞུན་དུ་བལྟ། དེ་ཡི་མན་ངག་ཐུགས་ཀྱི་བརྣག་པར་བསྟན།
ལུང་རྒྱུད་གཞན་ཡང་ཤས་ཙམ་བསྟན། གཏད་རྒྱ་རེ་ལོགས་ན་ཡོད་ཀྱང་། འདི་ནི་
བསྟན་པར་བྱ་བ་མེན་ཏེ། འཁོར་བ་དོང་སྤྲུགས་དང་། ཚད་མ་གསུམ་ལ་སོགས་ཏེ།
ཆིངས་པ་གཅིག་གིས་བཅིངས་པ་འདི་ཚོ་ནི། ཁྱད་པར་ཆེན་པོའི་མཐར་ཐུག་སྟོན་པ་
ཡིན་ཏེ། ལོ་ལྔ་ནས་གསུམ་བདུན་དུ་གསང་ངོ༌། །འདི་ལ་བཀའ་ཡི་བྱ་ར་མ་གསུམ་
ཡོད་དེ། འདི་ཚོ་གཞུང་བཞིན་དུ་བྱས་ན། བསྲུང་བ་དང་སྐྱོབ་པ་དང་དངོས་གྲུབ་
འཕྲ་མོ་ཡང་སྟེར། གཞུང་བཞིན་མ་བྱས་ན་བར་ཆོད་དུ་འགྱུར། དེ་ནི་རྣལ་འབྱོར་པ་
ཉམས་གསལ་ན་མངོན་དུ་ཡང་འབྱུང་ངོ༌། །ང་ལི་ཤུ་སྟག་རིངས་ཀྱི་མན་ངག་འདི་
ཡང་། བཀའ་ཡི་བྱ་ར་མ་ལ་གཏད་ནས། ང་ཡི་སྤྲུལ་པ་ལས་དག་པའི་སྐྱེས་བུ་ཞིག་
ལ་གཏད་ནས། དེས་དར་བར་བྱེད་དོ། །དེས་དམ་པ་འགའ་ལ་གཏོད་ཅིག མན་ངག་
497

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དམ་པ་འདི་ཡིན་ཏེ། དབང་བསྐུར་དྲུག་བསྐུར་ལ། གཉིས་མེད་ཀྱི་ཡེ་ཤེས་རྒྱུན་མི་
བཅད་པར། དེས་འཁོར་ལོ་བལྟ། ཀློང་དུ་མ་གྱུར་བར་ལ་བར་ཆད་འོང་བས་
མཚམས་བཅད་པ་གལ་ཆེ། ཉམས་འགྲིབ་པ་འདྲ་ན་ཉམས་སུ་བླངས་པ་གལ་ཆེ།
འགྲིབ་ཆད་ལས་ཐར་ན་ཅི་ཡང་བྱ་མི་དགོས། འགྲིབ་ཆད་ལས་མ་ཐར་བར་བདག་གི་
ཤེས་པ་ནི་མ་ཡལ་ཏེ་རྩ་ཀུན་འདར་མ་གབ་ནས་ཡོད་པའི་དུས་བར་དོའི་དབང་པོ་གལ་ཆེ་བ་ཡིན་ནོ།༽
དུས་འདའ་བ་འདྲ་ན། བར་དོ་ཞེས་བྱ་བ་ཤེས་པ་ནི་གསལ། འབྱུང་བ་འདི་ནི་
འགགས་པ་ཞིག་གི་དུས་སུ། ནད་དང་ནི་བྲལ་བ་ཞིག་འོང་། དེར་དགོངས་པ་དྲན་
པར་བྱས་ནས་ཉམས་སུ་བླངས་པས། རིགས་དྲུག་གི་གནས་སུ་མི་འཁོར་རོ། ། དེ་ནི་
གཉིད་ལོག་པ་ལ་བསླབས་སོ། །གཉིད་ལོག་ཙམ་ན། ༼བསླབ་པ་དང་མི་བསླབ་པ་གཉིས་
བསླབ་པ་ནི་རྨི་ལམ་ལ་བསླབ་པའོ།༽ཤེས་པ་མ་འཕྲོས་ན་གལ་མེད། ཤེས་པ་འཕྲོས་ཏེ་རྨི་
ལམ་ན་དགོངས་པ་གསལ་བར་འདུག་ན་ཅི་ཡང་བྱ་མི་དགོས། མི་གསལ་ན་གཉིད་
ལོག་གསལ་བར་བྱ། གཉིད་མ་ལོག་ཙམ་ན་རྨི་ལམ་ཡིན་པར་བརྟག །གཉིས་མེད་ཀྱི་
དགོངས་པ་རྒྱུན་མི་བཅད། ལོགས་སུ་༼དོང་སྤྲུགས་ལ་སོགས་པའི་༽བསྟན་པའི་དོན་ལས་མ་
རྟོགས་པ། བསྒོམ་པར་བྱ་བ་ཅི་ཡང་མེད། བསྒོམ་ཡང་མཐའ་དང་མ་བྲལ་བ་ཡིན།
གཉིས་མེད་ཀྱི་ངང་ལས་སེམས་ཉིད་ཀྱི་རྩལ་ནི་ཇི་ལྟར་ཡང་འབྱུང་མངོན་ཤེས་དང་
འབྱུང་བ་ཟིལ་གྱིས་གནོན་པ་དང་། དེ་ལ་སོགས་ཏེ་རྟགས་དང་དྲོད་ཚད་མི་འདོད་
བཞིན་དུ་ཤུགས་ཀྱིས་འབྱུང་བའོ། །དེས་ན་མཐར་ཐུག་གི་དགོངས་པ་འདི། ཀུན་ལ་
མེན་ནོ། ། ཅི་ལ་ཡང་མི་ལྟ་བའི་གང་ཟག་ལ་བྱིན་ཞིག །ཅེས་ལི་ཤུ་སྟག་རིངས་བདག་
གིས་སྦས་སོ། །རྒྱ་རྒྱ། གབ་རྒྱ། གབ་རྒྱ་རྒྱ། ས་མ་ཡ། ས་མ་ཡ། ཨ་དམ། ༧ ཐིག་ལེ་
དྲུག་གི་མན་ངག་ལ། ཕྱི་ཡི་ཐིག་ལེ་འོད་ཀྱི་ཚུལ་དུ་བསམ། ནང་གི་ཐིག་ལེ་བྱང་ཆུབ་
ཀྱི་སེམས་ལྟ་བུར་བསམ། ལྷ་ཡི་ཐིག་ལེ་ཡེ་ཤེས་སེམས་དཔའ་བསམ། སྐུ་ཡི་ཐིག་ལེ་
498

སེམས་སྡེ། ཀློང་ལྔ་སོགས་ཀྱི་སྐོར།
མེ་ལོང་ལྟ་བུར་བསམ། གསང་བའི་ཐིག་ལེ་གཡུང་དྲུང་གདན་ལ་བསམ། དོན་གྱི་
ཐིག་ལེ་རང་བཞིན་མེད་པར་བསམ། ཐིག་ལེ་དྲུག་གི་མན་ངག་ཨ་དམ། རྒྱ་རྒྱ་རྒྱ།
འོད་ལྷ་སྲན་ཆུང་ཙམ་ཞིག་སྨིན་མཚམས་སུ་འོང་། བྱང་ཆུབ་ཀྱི་སེམས་སྲན་མ་ཙམ་
ཞིག་སྙིང་གི་ནང་དུ་འོད་ཚོན་གང་བ་ཞིག་མདུན་གྱི་བར་སྣང་ལའོ། །མེ་ལོང་ལྟ་བུ་
ཞིག་རང་ལའོ། །གསང་བའི་ནོར་བུའི་རྩ་བར་གཡུང་དྲུང་གི་སྟེང་དུ། བྱང་ཆུབ་
སེམས་སྲན་མ་ཙམ་ཞིག་གོ །དོན་གྱི་ཐིག་ལེ་བོན་ཉིད་ཡིན་ཏེ། རང་བཞིན་མེད་པར་
བསམ་མོ། །གཉིས་བསྐུལ་གཅིག ། དེ་ནས་ཡོ་ཁོང་བསྐྲུལ་གཅིག །ཐིག་ལེ་དྲུག་གི་
མན་ངག ། ཨ་དམ། རྒྱ་རྒྱ་རྒྱ། ༧ མཉམ་ཉིད་བདེ་ཆེན་ཀློང་ལ་ཕྱག་འཚལ་ལོ། །ཐིག་
ལེ་ཆེན་པོ་མ་གཡོས་པའི་བོན་ཉིད་བསྟན་པ་ལ་དོན་གཉིས་ཏེ། ཐིག་ལེ་ཆེན་པོ་གཞི་
ཉིད་དུ་གནས་པའི་བོན་ཉིད་བསྟན་པ་དང་། གཞི་ཉིད་དུ་གནས་པ་བོན་ཉིད་ཀྱི་
རོལ་པར་བསྟན་པའོ། །དེ་ལ་ཐིག་ལེ་ཆེན་པོ་གཞི་ཉིད་དུ་གནས་པར་བསྟན་པ་ནི།
གཞི་ཉིད་མི་གཡོ་བ། རང་བྱུང་བ། མ་བྱུང་བ། མ་བཅོས་པ། མ་བསླད་པ། མ་
བཙལ་བའོ། །ཡོན་ཏན་གྱི་རོལ་པ་བསྟན་པ་ནི། རོལ་པའི་སྣང་ཚུལ་ནི། ཐིག་ལེ་ཆེན་
པོ་མ་གྱུར་པ་གང་ཡང་མེད་དེ། མ་འདྲེས་པའི་བོན་སྣ་ཚོགས་བོན་ཉིད་ཀྱི་རོལ་པ།
སྣ་ཚོགས་ཅིར་ཡང་སྣང་ཞིང་རོལ་པ་ནི། སྣང་བ་སྣ་ཚོགས་སུ་ཤར་ཏེ། གནས་པའི་ས་
གསུམ། བཀོད་པའི་གྲོང་ཁྱེར་དྲུག །ཐུན་མོང་དུ་འགྲོ་བའི་ལམ་ལྔ། སྐྱེ་བའི་གནས་
བཞི། སྨིན་པའི་བྱེ་བྲག་ཉི་ཤུ་རྩ་གཅིག་ལྟར་རོལ་པ་ནི། མ་བཅོས་པ། མ་རེད་པ། མ་
སྤངས་པ། མ་སྦྱངས་པ། མ་བསྒྱུར་བ། འདོད་པ་མེད་པ། དམིགས་པ་ཐམས་ཅད་
ལས་གྲོལ་བ། བོན་ཐམས་ཅད་ལྷུན་རྫོགས་ཀྱི་རོལ་པར་སངས་རྒྱས་པ་ཁོ་ན་ཉིད་
ཡིན་ནོ། །ཡང་དེ་ཉིད་མ་སྤངས་མ་འདྲེས་པར་གྲོལ་བས། དག་པའི་བོན་ཉིད་དུ་
རོལ་པ་ནི། སངས་རྒྱས་ཀྱི་འདུལ་ཞིང་དུ་སྣང་བ་ཤར་བ་ནི། དཔག་བསམ་གྱི་ཤིང་
499

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟ་བུ་དང་། རིན་པོ་ཆེའི་གླིང་ལྟར་བཀག་པ་མེད་པར་ཤར་ཏེ། སྣ་ཚོགས་སུ་རོལ་
པར་སྣང་བ་ཡིན་ནོ། །དེ་ལྟར་གཞི་མི་གཡོ་བ་ལས། རོལ་པ་སྣ་ཚོགས་སུ་ཤར་ཞིང་
རོལ་པས། ཐམས་ཅད་དགག་སྒྲུབ་མེད་པའོ། །དེ་ལྟར་ཡེ་ནས་ཡིན་པས་ནི། རང་
བཞིན་ལྷུན་གྱིས་གྲུབ་པའི་སངས་རྒྱས་སོ། །དེ་ཡིན་པ་ལ་ཡིན་པར་རྟོགས་པ་ནི།
མངོན་དུ་གྱུར་པའི་སངས་རྒྱས་སོ། །རྟོགས་པ་ལ་གཉིས་ཏེ། རྟོགས་པའི་སངས་རྒྱས་
དང་མངོན་དུ་གྱུར་པའི་སངས་རྒྱས་སོ། །རྟོགས་པའི་སངས་རྒྱས་ནི། དོན་གོང་མ་
རྟོགས་པ་སྟེ། རྣལ་འབྱོར་པ་རྣམས་ཀྱིས་ཉམས་སུ་ལེན་པའོ། །མངོན་དུ་གྱུར་པ་ནི།
སངས་རྒྱས་བདེ་ཆེན་སྟེ་འབྲས་བུའི་སའོ། །རྣལ་འབྱོར་པ་རྣམས་ཀྱིས་ཀྱང་། དོན་
ཉམས་སུ་བླངས་པའི་དུས་ན། སྔ་ན་དོན་མ་རྟོགས་པ་ཡུན་རིང་བའི་དབང་གིས།
བྱང་ཆུབ་སེམས་ལ་འགྲིབ་པ་དང་ཆད་པ་གཉིས་ཡོང་། དེ་ལ་འགྲིབ་པ་ནི། སེམས་
ཉིད་ལ་དགོངས་པ་མི་གསལ་ཏེ་འགྲིབ་པའོ། །དེ་ལ་གཉིས་ཏེ། བག་ཆགས་ཀྱིས་
འགྲིབ་པ་དང་། འཕྲལ་གྱི་རྐྱེན་གྱིས་འགྲིབ་པ་གཉིས་སོ། །བག་ཆགས་ཀྱིས་འགྲིབ་པ་
ནི། རྒྱུད་ལ་ཡོད་པའི་ཉོན་མོངས་སྣ་ཚོགས་ཀྱིས་འགྲིབ་པའོ། །འཕྲལ་གྱི་རྐྱེན་གྱིས་
འགྲིབ་པ་ནི། ངལ་དུབ་ལ་སོགས་འཕྲལ་གྱི་རྐྱེན་བྱ་བ་སྣ་ཚོགས་ཀྱིས་འགྲིབ་པའོ། །
ཆད་པ་ནི་མཁའ་འགྲོ་རྣམས་ཀྱིས་ཆད་པ་སྟེ། བར་ཆད་སྣ་ཚོགས་པའོ། །དོན་ལས་
མ་ཡེངས་པར་བྱ། དེས་ན་མཐར་ཡང་ནམ་མཁའི་རྒྱ་ཡིས་གདབ་ཅེས་བྱ་སྟེ། ལོགས་
སུ་བསྟན་པར་ཟད། དེ་ཡང་མན་ངག་དུ་ནི། རྒྱ་ལྟ་བའི་རྒྱ་ཡིས་གདབ་སྟེ། དེ་ལས་
མ་ཡེངས་པ་ནི། ཡེངས་པ་ཆེན་པོ་ལ་གནས་པར་བྱའོ། །གསལ་ལ་མ་ཡེངས་པ་ནི།
ཡེངས་པ་ཆེན་པོ་ལ་གནས་པར་བྱའོ། །ཤེས་པ་གར་ཡང་མ་འཕྲོས་པ་དེ། གསལ་ལ་
རྒྱ་མ་ཆད་པའོ། ། དེ་ལས་མ་གཏོགས་དོན་གཞན་མེད་པའོ། །དེ་ཉིད་ལ་ནན་ཏན་
བྱའོ། །རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། ས་མ་ཡ། ཨ་དམ། བདག་གི་བྱང་ཆུབ་ཀྱི་
500

སེམས་སྡེ། ཀློང་ལྔ་སོགས་ཀྱི་སྐོར།
སེམས་ནི་ཡོངས་ལ་ཁྱབ། ཡེ་ཤེས་སེམས་པའི་ཚུལ་དུ་གནས་ཀྱང་། འོད་ཀྱི་གོང་བུའི་
ཚུལ་དུ་དམིགས་པ་བཅའ། སྤྱན་དྲངས་བཞུགས་གསོལ་གཉིས་ཀ་རང་གི་སེམས།
བཞེངས་བཞུགས་མི་མངའ་ཐུགས་ཀྱི་དཀྱིལ་ན་གནས། གདན་དང་དཀྱིལ་འཁོར་མ་
ལུས་དེ་ལ་རྫོགས། དོན་གོང་མ་ལྟར་རྟོགས་ན། རིག་འཛིན་གྱི་འབྲས་བུ་ཐོབ་པར་
འགྱུར་རོ། ། དེ་ནི་དཀྱིལ་འཁོར་རྣམ་གསུམ་ཞེས་བྱ་སྟེ། སྐུ་གསལ་བ་འོད་ཀྱི་དཀྱིལ་
འཁོར། ཐུགས་ཡེ་ཤེས་སེམས་དཔའི་དཀྱིལ་འཁོར། གསུང་རོལ་པ་འཕྲོ་འདུའི་དཀྱིལ་
འཁོར། སྐུ་འོད་གསུང་ཟེར། ཐུགས་སེམས་དཔའ་ཞེས་བྱ། འབྲུ་ཐུས་རྫོགས་སོ། །ཨ་
དམ། ༧ རྒྱ་རྒྱ་རྒྱ། ས་མ་ཡ། ཨ་དམ། གཅེས་པའི་ཕྲེང་བ་བསྟན་པར་བྱ། བསྟན་པ་
ལ་ལུང་རྒྱུད་གཅེས། ལུང་རྒྱུད་ལ་མན་ངག་གཅེས། མན་ངག་ལ་བསྒོམ་པ་གཅེས་སོ།
བསྒོམ་པར་བྱ་བའི་ཐབས་ལ། སྐྱེས་བུ་འདོད་ཆགས་དང་བྲལ་བར་བྱ་བའི་ཕྱིར་མི་
སྡུག་པ་བསྒོམ་སྟེ། ཀེང་རུས་བསྒོམ་པའོ། །སྐྱེས་བུ་རྣམ་རྟོག་དང་བྲལ་བར་བྱ་བའི་
ཕྱིར། མི་རྟོག་པ་བསྒོམ་པའོ། །སྐྱེས་བུ་མཚན་མ་དང་བྲལ་བའི་ཕྱིར་སྟོང་པ་བསྒོམ་
པའོ། །ཡང་ན་ཡེ་ཤེས་ངོས་བཟུང་བའོ། །ཡང་ན་སྣང་སྲིད་སེམས་སུ་བསྒོམ་པའོ། །
ཡང་ན་ཐམས་ཅད་སྐྱེ་བ་མེད་པར་བསྒོམ་པའོ། །ཡང་ན་ལྷ་ཡི་སྐུ་ཕྱག་རྒྱར་བསྒོམ་
པའོ། །ཡང་ན་སེམས་དཔར་བསྒོམ་པའོ། །ཡང་ན་དབྱིངས་ཡེ་ཤེས་བསྒོམ་པའོ། །ཨ་
དམ། དཔྲལ་བར་རུས་པའི་ཐིག་ལེ་ལས། དེ་ལས་ཇེ་ཆེ་ཇེ་ཆེ་ལས་རུས་པས་ཐམས་
ཅད་གང་སྟེ་མ་ཞིག་པར་བསྒོམ་པས། དེ་ལ་གོམ་པས་ཐམས་ཅད་དེ་བཞིན་དུ་སྣང་
བར་འགྱུར་རོ། །དབུགས་བསྡམས་པས་རྟོག་པ་རྒྱུན་འཆད་པའོ། །མིག་བཙུམས་པ་
བཞིན་ཅི་ཡང་མེད་པར་བསྒོམ་པའོ། ། ཡེ་ཤེས་ངོས་བཟུང་སྟེ་གཉིད་སད་ནས་ཡུལ་ལ་
མ་འཕྲོས་པ་དེ་ངོས་བཟུང་ནས་བསྒོམ་པས། སྣང་སྲིད་སེམས་ཡིན་ལ་སེམས་རིག་པ་
རང་གསལ་བ་ཞིག་ཏུ་བསྒོམ་པའོ། །ཐམས་ཅད་མ་སྐྱེས་ལ་སྐྱེ་མ་མྱོང་སྟེ་འདི་ནི་
501

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འཁྲུལ་པ་ཡིན་པས་ཐམས་ཅད་སྐྱེ་མེད་དུའོ། ། ཞི་ཁྲོ་བོའོ། །ཐུགས་ཀར་ཡེ་ཤེས་ཚོན་
གང་བསྒོམ་པའོ། །ཡུལ་ཕས་སྣང་བ་དབྱིངས། དབང་པོ་ཚུར་འཇུག་པ་ཡེ་ཤེས་སུ་
བསྒོམ་པའོ། །དེ་ཚོ་ཡང་ཐབས་ཀྱི་ཡན་ལག་གོ །ཨ་དམ། རྒྱ་རྒྱ་རྒྱ། རྒྱ་རྒྱ་རྒྱ། ས་མ་
ཡ། ཨ་དམ། ཨ་དམ། ༧ མཚན་མ་རང་སར་གྲོལ་བའི་མན་ངག་སྟེ། དང་པོ་རྒྱུ་ལ་
མི་བརྟེན། བར་དུ་ལམ་ལ་མི་བགྲོད། ཐ་མ་འབྲས་བུ་ལ་རེ་བ་མི་བྱེད། དེ་ལ་དང་པོ་
རྒྱུ་ལ་བརྟེན་དུ་ཡེ་ནས་སངས་རྒྱས་ཡིན་པས་སོ། །བར་དུ་ལམ་ལ་བགྲོད་དུ་འདི་ལས་
གཞན་དུ་བགྲོད་པའི་ས་མེད་པས་སོ། །ཐ་མར་འབྲས་བུ་ལ་རེ་བ་བྱ་རྒྱུ་སངས་རྒྱས་
གཞན་ནས་བྱོན་དུ་མེད་པས་སོ། །དེ་ཡི་ཕྱིར་རང་སེམས་འདི་གང་གི་ངོ་བོར་ཡང་མི་
གནས་ཏེ། བོན་གྱི་སྐུའོ། །བོན་གྱི་སྐུ་ནི་གཟུགས་ལས་འདས་ཏེ། གཟུགས་སྐུ་མི་
བསྒོམ། སྐུ་དེ་སྒྲ་ལས་འདས་དེ་སྒྲར་མི་བསྒོམ། དེ་བཞིན་དྲི་དང་རོ་དང་རེག་ཏུ་
ཡང་མི་བསྒོམ། ཁ་དོག་དང་དབྱིབས་སུ་ཡང་མི་བསྒོམ། འོ་ན་སེམས་སྐྱེ་བ་མེད་པའི་
ཀློང་དུ་རིག་པ་ཡེ་ཤེས་ཀྱི་ངོ་བོ་གནས་པར་བྱའོ། ། དེ་ལྷངས་ཀྱིས་རྟོགས་ན། གཟུགས་
ཉིད་བོན་གྱི་སྐུའོ། །སྒྲ་ལ་སོགས་པ་ཡང་བོན་གྱི་སྐུའོ། །དེས་ན་ཏིང་ངེ་འཛིན་ལས་
བཞེངས་བཞུགས་མེད་པའོ། །དེས་ན་མཚན་མ་ཐམས་ཅད་རང་གི་སར་གྲོལ་ཏེ་
གནས་སོ། །དེ་ལྟར་རྟོགས་ན་རྒྱུ་ལ་མི་བརྟེན་ཏེ་རང་སར་གྲོལ། ལམ་ལ་མི་བགྲོད་དེ་
མ་སོང་ཕྱིན། འབྲས་བུ་ལ་མི་རེ་སྟེ་བདེ་བ་ཆེན་པོ་རང་ལ་རྫོགས། མཚན་མ་རང་
སར་གྲོལ་བའི་མན་ངག་འདི་ནི། དབང་རྫོགས་པ་ལ་གཏད་པར་བྱའོ། །འདི་ནི་བློ་
ཡང་རབ་ཀྱི་གོ་བ་ལས། ཀུན་གྱིས་གོ་བར་མི་འགྱུར་རོ། །འདི་བཞིན་བསྟན་པས་ཡེ་
ཤེས་མ་སྐྱེས་པར། ཡིན་ནོ་སེམས་པ་ཙམ་ལ་བློ་གཏད་ན། དྲོད་ཚད་མི་འབྱུང་ལ།
རྣམ་རྟོག་ཏུ་རྩ་བ་ཆོད་པར་མི་འགྱུར་རོ། ། དེ་ཕྱིར་ཀུན་ལ་མི་བསྟན་གཅིག ། ཨ་དམ།
རྒྱ་རྒྱ་རྒྱ། ས་མ་ཡ། ཨ་དམ། ༧ ཨ་དམ། གོལ་ས་གཅོད་པའི་མན་ངག མཚན་མ་ཅི་
502

སེམས་སྡེ། ཀློང་ལྔ་སོགས་ཀྱི་སྐོར།
བཞིན་གནས་པར་བསྒོམ་ན་མ་རབས་སུ་གོལ། མཚན་མ་ལ་མ་ཆགས་ཏེ་སྟོང་ངོ་
ཞེས་བློས་གཏད་ན། སྟོང་པ་ཉིད་ཞི་བའི་རྣམ་པ་ཅན་དུ་གོལ། བདག་གི་ཤེས་པ་ཅི་
ལ་ཡང་མི་རྟོག་པར་ཅོག་གེ་བཞག་ན། ཅོར་བཞག་ཏུ་གོལ། སེམས་གང་དུ་ཡང་མ་
གྲུབ་པར་བཞག་ན། དབུ་མར་གོལ། ཤེས་པ་གསལ་ལ་རྟོག་པ་མེད་པར་བཞག་ན་
སེམས་ཙམ་དུ་གོལ། ཤེས་པ་དྲན་པ་མེད་པར་བཞག་ན། མུ་སྟེགས་སུ་གོལ། ཤེས་པ་
སྙིང་དཀྱིལ་དུ་བསྡུས་ཏེ་བཞག་ན། དེ་ཡང་མུ་སྟེགས་སུ་གོལ། ཤེས་པ་ཁ་ནང་དུ་
བལྟས་ཏེ་བཞག་ན་འགོག་པར་གོལ། ནམ་མཁའ་ལྟར་བཞག་ན་ཕྱོགས་སུ་ལྟུང་། དེ་
ཡི་ཕྱིར་ཀློང་ལྔ་འམ་བརྣག་པ་ལ་ནན་ཏན་ཨ་དམ། རྒྱ་རྒྱ་རྒྱ། རྒྱ་རྒྱ། ས་མ་ཡ། ཨ་
དམ། ༧ འདི་ནི་སྣོད་དང་མ་སྦྱར་ན་གཉིས་ཀ་ཕུང་ངོ༌། །ཤིན་ཏུ་ཟབ་པས་དགོན་
པར་མིས་མ་ཚོར་བར་བྱའོ། །འབྲུ་གསུམ་གྱི་དོན་ཞེས་བྱ་སྟེ། ཧཱུཾ་གིས་བཙུད་ནས་ཧཱུྃ་
གིས་འབྱིན། ༀ་དུ་འཛུད། ཨར་གནས། ཧུ་བཙུད་པ་གསང་བ་ནས་ཚངས་པ་ནས་
འདོན། ཚངས་པ་ནས་བཙུད་ནས་གསང་བ་ནས་འདོན། ཧི་ཞེས་དབུགས་རིང་དུ་
དྲངས་པས། གསང་བ་ནས་ཡང་དབུགས་ཧཱུྃ་གི་རྣམ་པ་ཅན། སྒལ་ཚིགས་ནས་ཡར་
སོང་བར་བསམ་ལ། དེ་ཡང་གྲང་སི་ལི་ལི་བསམ། ནང་དུ་ཡང་དེ་བཞིན་དུ་དྲན་
པར་བྱ། ལུས་པོ་ཁོང་སྟོང་དུ་བསམ། དེའི་དུས་སུ་མཎྜལ་ཁྲུ་གང་སྟེང་དུ་སྐུ་སྟེགས་
བཅས། ཤེས་རབ་མ་ལ་བསམ་པ་གཏད། དགའ་དང་རྒོད་དང་འདར་བ་དང༌།
གར་བྱེད་པ་དང་གླུ་ལེན་པ་རྣམས་འབྱུང་། དེའི་དུས་ན་བྱིན་རླབས་མ་བྱུང་ན།
བསྐྱར་ལ་ཡང་ནི་བྱིན་རླབས་བཟུད། དེ་ནི་ཧཱུཾ་གིས་འབྱིན་པའོ། །ཤེས་པ་དེའི་ཐོག་ཏུ་
ཙེན་ནེ་གནས་པ་ཨོ་ཡིན་ནོ། །ཨ་ནི་སྐྱེ་བ་མེད་པ་སྟེ། རྒྱུན་དུ་གནས་པ་ༀ་ཡིན་ནོ། །
སློབ་དཔོན་བྱིན་གྱིས་བརླབས། ཨ་དམ། རྒྱ་རྒྱ་རྒྱ། ༧ ཚོན་གང་བྱ་བ་ནི་རྟག་པའི་རྒྱ་
ཡིན། བཏུད་ལུས་འདྲ་ནང་བསྟན་པ་ཡང་། རྒྱ་མ་ཆད་ན་གྲོལ་བར་བཤད། ཚོན་
503

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གང་བྱ་བ་ནི་དོན་གྱི་ངོ་བོར་མ་གོ་བར། ཕྱག་ཚད་ཅན་དུ་རྟོགས་སམ། འོད་ལྟ་བུར་
རྟོགས་ན་མུ་སྟེགས་ཅན་དུ་གོལ་བ་ཡིན་ནོ། །དེ་ནི་ཤིན་ཏུ་དཀའོ། །སྦས་པའི་སྦས་པ་
ལས་རྟོགས་ཤིག །གཟུ་ལུམ་ཅན་མགོ་རྨོངས་པར་བྱ་བའི་ཕྱིར་བྱས་པ་ཡིན་ནོ། །སྣོད་
མེད་པར་ང་འདོད་ཟེར་བ་སུན་དབྱུང་བའི་ཕྱིར་བྱས་པའོ། །ཨ་དམ། སྣོད་ལྡན་
གཉིས་ལས་མ་བསྟན་ཅིག །རྒྱ་རྒྱ་རྒྱ། བདག་འདྲ་མི་ངན་ལི་ཤུ་སྟག་རིངས་ཀྱིས།
ལུང་དང་རྒྱུད་སྡེ་བྲག་རི་སྤང་ལ་སྦས། མན་ངག་ཉིང་ཁུ་རྒྱལ་དང་ལག་བསྡེབས་
ནས། ཕྱག་མཛོད་དཀོར་ཁང་ནང་དུ་ཐ་རམ་རྒྱས་བཏབ་ནས། ནམ་ཞིག་དར་བར་
སྨོན་ལམ་བཏབ་ནས་སྦས། རྒྱུད་ལུང་མན་ངག་སྤྱི་མདུད་རྒྱས་བཏབ་ནས། ང་ཡི་
གདམས་པ་འདི་ཚོས་ཕྱེད་པར་འགྱུར། དེ་ཕྱིར་དམ་པར་གྱིས་ཤིག །ས་མ་ཏི། ལུང་
དང་རྒྱུད་འདིས་འགྲོ་ལ་ཕན་འདོགས་ཀྱང་། མན་ངག་རྣམས་ནི་ཀུན་དང་ཀུན་ལ་
མིན། སེམས་དོན་མཚོན་ཆར་བཅས་པའི་ཤོག་དྲིལ་ཤར་ཆུང་པ། ཉི་ཤུ་རྩ་བདུན་
མན་ངག་དམ་པ་འདི། ཀུན་ལ་མེན་ནོ་སྙིང་གི་ས་མ་ཏི། ལན་གཅིག་དུས་ཀྱི་ཐ་མར་
བབ་ཙམ་ན། གདམས་པ་མེད་པའི་ལུང་སྡེ་རྒྱུད་སྡེ་ཡིས། ཐར་པ་མི་ཐོབ་ཕྱིར་ལ་
འབྱམས་པ་མཆི། དེ་ཕྱིར་མན་ངག་དམ་པ་འདི་ཙམ་ཚོལ་ཅིག །མུན་པའི་ནང་དུ་ཉི་
ཤར་བཞིན་དུ་ཤོག །བདག་འདྲ་མི་ངན་ལི་ཤུ་སྟག་རིངས་ཀྱིས། གདམས་པའི་ཕྱིར་
དུ་སྲོག་ལ་མ་འཛེམས་པར། སྐད་རིགས་མི་མཐུན་སུམ་བརྒྱ་དྲུག་བཅུ་བསྐོར། ལ་ཆུ་
རྒྱ་མཚོ་བརྒལ་བ་བསམ་ལས་འདས། ཐ་མ་དོན་རྙེད་སེམས་ལ་ནུས་པ་ཐོབ། དུས་
ངན་ནག་པོས་བོན་བསྣུབས་སྤྱད་དབང་མེད། བདག་གི་དོན་དུ་བསྟན་པ་མི་དགོས་
ཏེ། ཁམས་གསུམ་སེམས་ཅན་དོན་དུ་རིན་ཆེན་གཏེར་དུ་སྦས། རྒྱལ་བས་རྨོངས་དྲག་
དུས་སུ་དར་བར་ཤོག །རྒྱ་རྒྱ་རྒྱ། ༧ ཀློང་ལྔ་བརྣག་པ་གསུམ་གྱིས་སེམས་ཀྱི་ལ་ཆོད་
ཅིག །ཐིག་ལེ་དྲུག་དང་གོལ་ས་བཅད་པ་དང༌། གཅེས་པའི་འཕྲེང་བ་འབྲུ་ཐུས་མན་
504

སེམས་སྡེ། ཀློང་ལྔ་སོགས་ཀྱི་སྐོར།
ངག་དང་། མཚན་མ་རང་སར་གྲོལ་བ་ལ་སོགས་མན་ངག་གིས། བློ་ཚོད་སྦྱོར་ལ་
མཆོག་གི་དངོས་གྲུབ་སྒྲུབས། རྒྱ་རྒྱ་རྒྱ། བདག་འདྲ་ལི་ཤུ་སྟག་རིངས་ཀྱིས། སྔོན་གྱི་
འཕྲོ་བཟང་གཡུང་དྲུང་བོན་དང་འཕྲད། ལས་དང་སྐལ་བཟང་རྫས་དང་ཡོ་བྱད་
འཚོགས། དད་པའི་སྟོབས་སྐྱེས་དཀའ་བ་མང་པོ་སྤྱད། ཆགས་པ་སྐྱེས་མེད་བླ་མ་
མཉེས་པར་ཕུལ། བླ་མའི་ཐུགས་ཟིན་བརྣག་པ་རྣམ་གསུམ་གནང༌། རྩོལ་བས་
སྟོབས་དྲག་ལོ་གསུམ་དགོན་པ་བཟུང་། ཆགས་པའི་སྐྱོན་སྤངས་ལོ་དགུ་སྤྲང་པོ་བྱས།
ལུས་ལ་དྲོད་ཐོབ་ད་ལྟ་སངས་རྒྱས་འདྲ། ཏིང་འཛིན་རྩལ་རྫོགས་མཁའ་ལ་བྱ་ལྟར་
འཕུར། སྤྲུལ་པས་འགྲོ་དོན་ཐང་གཅིག་བྱ་སྙམ་པས། དུས་ལ་མ་བབ་རྒྱལ་པོ་གདུག་
པ་ཡིས། གཡུང་དྲུང་བོན་བསྣུབས་ལྷོ་བལ་ཆོས་ཀྱང་བཙལ། ང་ལ་གཉིས་སུ་འཛིན་
རྒྱུ་མ་མཆིས་ཏེ། བསྟན་པའི་འཕེལ་འགྲིབ་གང་ཟག་ལས་ཀྱང་ལགས། དུས་ཀྱི་ཐ་མ་
གཅིག་ལ་ང་ཡི་གདམས་ངག་འདི། སྤྲུལ་པའི་གང་ཟག་གཅིག་གིས་ཤེས་སྦྱངས་ནས།
འཁོར་བའི་ཉོན་མོངས་དཔྱང་ཐག་གཅོད་པར་ཤོག །བསྟན་པ་ཙམ་ལས་བཅུད་ཕྱུང་
གསང་སྔགས་སྟོན། དེ་ལས་བཅུད་ཕྱུང་ལུང་དང་ཡིག་ཆུང་བཅས། དེ་ལས་བཅུད་
ཕྱུང་མན་ངག་བརྒྱད། དེ་ལས་བཅུད་ཕྱུང་བརྣག་པ་རྣམ་གསུམ་ཡིན། གསང་བའི་
གསང་བ་སྦས་པའི་སྦས་པ་ཡིན། དེ་ཡིས་འཁོར་བའི་དཔྱང་ཐག་མ་ཆོད་ན། བསྐལ་
པ་གསུམ་དུ་བཙལ་ཡང་དོན་མི་རྙེད། ཀུན་ཏུ་བཟང་པོས་དེ་ལས་བསྟན་རེ། འབར་
བ་རྙོམ། འབྲས་བུ་དེ་ལས་བཙལ་དུ་ཡོད་རེ་འབར་བ་རྙོམ། ཡིད་ཆེས་སྐྱེ་ཕྱིར་ལུང་
རྒྱུད་ཀུན་ཏུ་ལྟོས། ས་མ་ཡ། རྒྱ་རྒྱ་རྒྱ། ས་མ་ཡ། ཁ་ཐམ། སུ་ལ་མི་སྨྲ་རང་གི་ཐུགས།
སྟག་རིངས་ཁྱོད་ནི་དམ་པ་ཡིན་ཏེ་སྙིང་གི་བུ། འདི་གཏད་དམ་པར་ཆོངས་ཤིག་ས་
མ་ཏི། རང་གི་སེམས་ནི་རིན་ཆེན་གཏེར། བོན་སྐུ་ཐིག་ལེ་ཉག་གཅིག་ལ། སྤྱི་རུ་དེ་
ལྟར་ཤེས་པར་གྱིས། ཨེ་མ་ཧོ། གསང་བའི་དོན་ནི་འདི་ཡིན་ཏེ། སེམས་ནི་ཅི་ཡིན་
505

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྟོལ་མེད་པས། གང་ལྟར་བཞག་ཀྱང་བདེ་བའི་སྐུ། ཚོགས་དྲུག་ལ་གཅོད་མན་ངག་
འདི། ཚོགས་དྲུག་ཡུལ་ལ་གཅོད་པའི་དུས་སུ། ཆེད་དུ་མི་བསྡུ། ཆེད་དུ་མི་སྤྲོ། གལ་
ཏེ་སྤྲོ་བསྡུ་བྱས་ཀྱང་མི་སྟོ་སྟེ། རང་ལུས་ཀྱི་ཐིག་ལེ་ཉིད་ལས་མ་གཡོས་སོ། །གཡོས་
ཀྱང་ཅི་སྟེ་བོན་ཉིད་ཀྱི་འཇིགས་སམ། ཐིག་ལེ་འཆུམས་སམ། ཡེ་ཤེས་ལ་རེ་འམ། ཇི་
ལྟར་འདུག་རུང་མི་འདུག་རུང་། བྱང་ཆུབ་སེམས་ལས་མ་གཡོས་སོ། །ཨ་དམ། ཨ་
དམ། རྒྱ་རྒྱ་རྒྱ། ཨ་དམ། གདམས་པ་འདི་ནི་སུ་ལ་བསྟན་པ་མ་ཡིན་ཏེ། སུ་ཀ་ཨ་མ་
དམ། འབའ་རི་ཏ་ན། ཀུན་ལ་མེན་ནོ་སྙིང་གི་གཏེར། ལྕེ་ཡི་ལྐོག་ཏུ་སྦ་བར་གྱིས།
༼ཀ༽ཐུགས་ཉིད་དོན་གྱི་སྙིང་ཁུ་ཡིན། ཁ༽འོད་ནི་དཀར་དམར་ལྟ་བུ་མ་ཡིན་ནོ། །
༼གི༽ སྐུ་ནི་གཟུགས་ཅན་ལྟ་བུ་མ་ཡིན་ནོ། །༼ང༽ཟེར་ནི་ཡེ་ཤེས་སུ་འཕྲོ་བའོ། །ཡེ་ཤེས་
ནི་གསུམ་དུ་འཕྲོ་སྟེ། དང་པོ་བདེ་བའི་ཡེ་ཤེས། གཉིས་པ་སྟོང་པའི་ཡེ་ཤེས། གསུམ་
པ་མི་རྟོག་པའི་ཡེ་ཤེས། དེ་ལྟར་སྤྲོ་བའོ། །གསུམ་པོ་ཀྲུལ་ལ་སྤྱོད། ཨ་དམ། རྒྱ་རྒྱ་རྒྱ།
༧ ཤོ་ལོ་ཀའི་མན་ངག་ལ་དོན་དགུ་སྟེ། སངས་རྒྱས་ཀྱི་མེས་པོ་སེམས་ཡིན་པ་དང་།
སངས་མ་རྒྱས་པར་བསྒོམ་དུ་མི་བཏུབ་པ་དང་། སེམས་ཅན་མ་འཁྲུལ་སངས་རྒྱས་
འཁྲུལ་བ་དང༌། སེམས་ཅན་གྱིས་སངས་རྒྱས་ལ་ལུང་བསྟན་པ་དང་། བསྒོམ་པས་
སངས་མི་རྒྱ། མ་བསྒོམ་པས་སངས་རྒྱས་པ་དང་། འདུས་བྱས་ཀྱི་དགེ་རྩིས་འཁོར་
བར་འགྱུར་བ་དང་། དམྱལ་བའི་གནས་འོག་མིན་གྱི་གནས་ཡིན་པ་དང་། བོན་གྱི་སྐུ་
བསྟན་དུ་ཡོད་པ་དང་། མ་ནུས་ལ་དབང་གི་རྒྱུ་ཡོད་པ་དང་དགུའོ། །སེམས་ལས་
སངས་རྒྱས་འབྱུང་ངེས་སོ། །དོན་མ་རྟོགས་པར་བསྒོམ་དུ་མི་བཏུབ། དོན་རྟོགས་ན་
སངས་རྒྱས་རང་ཡིན་བྱ་བའི་ཐ་སྙད་དོ། །སྦྲུལ་ཐག་པ་ཡིན་བྱ་བ་དང་འདྲ་སྟེ།
སངས་རྒྱས་ལ་བག་ཆགས་ཀྱིས་སེམས་ཅན་དུ་འཁྲུལ་བྱ་བའི་ཐ་ཚིག་གོ །སྡུག་བསྔལ་
ཉམས་སུ་མྱོང་བའམ། མི་རྟག་པའི་ཚུལ་མཐོང་བའམ། བརྟག་མི་བཟོད་པས་སོ། །
506

སེམས་སྡེ། ཀློང་ལྔ་སོགས་ཀྱི་སྐོར།
འཕྲ་མོ་བསྒོམ་པས་སངས་མི་རྒྱ། དོན་རྟོགས་ན་མིག་བཙུམས་ལ་བསྒོམ་དུ་མེད་བྱ་
བའི་ཐ་ཚིག་གོ །སྐྱེ་བ་མེད་པའི་དོན་མ་རྟོགས་ན། འདུས་བྱས་ཀྱི་དགེ་རྩ་ལ་ཞེན་
འཛིན་བྱས་པས། སངས་མི་རྒྱ་བྱ་བའི་ཐ་ཚིག་གོ །དོན་རྟོགས་ན་དམྱལ་བ་བྱ་བ་
འཁྲུལ་པ་མིན་བྱ་བའི་ཐ་ཚིག་གོ །དོན་རྟོགས་ན་འདི་ཀ་ཉིད་བོན་སྐུ་བྱ་བའི་ཐ་ཚིག་
གོ །རྒྱལ་ཐེབས་སྤྱི་བླུགས་ཀྱི་དབང་བསྐུར་བྱ་བའི་ཐ་ཚིག་གོ །ཤོ་ལོ་ཀའི་མན་ངག་
སླེག་ཙོ། ཨ་དམ་རྒྱ་རྒྱ་རྒྱ། ༧ ཨེ་མ་ཧོ། དོན་དུ་འགྱུར་བའི་མན་ངག་ལ། དང་པོ་
བདག་གི་དོན་དུ་འགྱུར། གཉིས་པ་སེམས་དོན་དུ་འགྱུར། གསུམ་པ་བདག་གཞན་
གཉིས་ཀའི་དོན་དུ་འགྱུར། བཞི་པ་བོན་གྱི་དོན་དུ་འགྱུར་བའོ། །དེ་ཡང་དབང་པོ་ཐ་
མ་ཅིག་ལ། ཁྱོད་ཀྱི་ཚུལ་ཁྲིམས་སྣ་གཅིག་མ་བསྲུངས་ན། མི་དང་ལྷ་ཡི་གོ་འཕངས་
མི་ཐོབ་ཅེས་བསྟན་པས། གང་ཟག་དེའི་དོན་དུ་འགྱུར། བདག་དང་གཉིས་ཀའི་ཡང་
དོན་དུ་འགྱུར་བའོ། །དབང་པོ་འབྲིང་ལ་ཐོས་བསམ་ཤེས་རབ་མ་སྦྱངས་ན། འབྲས་
བུ་མི་ཐོབ་ཅེས་བསྟན། རབ་ལ་མ་བསྒོམས་ན་སངས་མི་རྒྱ་ཞེས་བསྟན། ཡང་རབ་ལ་
བསྒོམ་པས་སངས་མི་རྒྱ་ཞེས་བསྟན་པས། དང་ལ་སེམས་དེ་ཡི་དོན་དུ་འགྱུར། དེ་
ནས་གཉིས་ཀའི་དོན་དུ་འགྱུར། དེ་ནས་བོན་གྱི་དོན་དུ་འགྱུར། དེ་ནི་དང་པོ་ཁོ་ན་
བདག་རང་གི་དོན་དུ་དམིགས་པ་ཡིན་ནོ། །སེམས་ཕྱོགས་མི་འགྱུར་བའི་སྙིང་གཟེར།
འཁོར་བ་དོང་སྤྲུགས་རྫོགས་སོ། །ཟབ་རྒྱ། གསང་རྒྱ། དོན་རྒྱ། ས་མ་ཡ། ཨ་དམ། ༧
དགོངས་པའི་དོན། བསྒྲགས་པའི་བཅུད། གསང་བའི་མན་ངག་འདིའོ། །བདག་གི་
བྱང་ཆུབ་སེམས་ཀྱི་ས་ནི། འོད་དཀར་ལྟ་བུ་མ་ཡིན་པའི། འོད་ཀྱི་སྐུ་ཉི་མའི་སྙིང་པོ་
ལྟར། ཆེ་ཆུང་གི་ཚད་ནི་ཤིན་ཏུ་བཟུང་དཀའ་བ་གཅིག་ཏུ་འདུག །དེ་ལས་འོད་
འཕྲོས་པས། སྣང་སྲིད་ཐམས་ཅད་འོད་དུ་གྱུར་ནས། མེར་མེར་ལྟེམ་ལྡེམ་གནས་པར་
བསམ་མོ། །དེ་ནི་འགྲོ་ཉལ་འདུག་བསྒོམ་དུ་བསམ་མོ། །བསྐྱེད་པའི་རིམ་པ་དེའི་ངང་
507

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནས་བྱའོ། །དེ་ཡི་མིང་ནི་ཐུགས་ཡེ་ཤེས་སེམས་དཔའ་ཞེས་བྱའོ། །བོན་སྐུ་ཞེས་བྱ།
བྱང་ཆུབ་ཅེས་བྱ། སྙིང་པོ་ཞེས་བྱ། དོན་ཞེས་བྱ། འབྲས་བུ་ཞེས་བྱ། ཡེ་ཤེས་སེམས་
དཔའ་དེ་ནི་ཀུན་གྱི་ཐུན་མོང་མ་ཡིན་ནོ། །བདག་གི་ཐུགས་ཀ་ཤེ་ཐུན་གྱི་དབུས་སུ།
དེ་ཡུན་རིང་དུ་བསྒོམ་སྟེ། དེ་ན་འོད་ཙེར་ཙེར་འཕྲོ་བར་བསམ། འོད་ལ་འོད་ཀྱིས་
བསྒོམས་ཏེ་འོད་ཀྱི་དཀྱིལ་འཁོར་རོ། །དེ་ལས་འོད་ཀྱིས་ལུས་ཐམས་ཅད་ཁྱབ་སྟེ། ཟླ་
བ་རྒྱས་པ་ལྟར་བསྒོམ་མོ། །དེ་ལས་ཡེ་ཤེས་ཁད་ཀྱིས་སྐྱེའོ། །དེ་མངོན་དུ་གྱུར་ན་ནི།
ཏིང་ངེ་འཛིན་ལ་ལུས་འོད་དུ་གནས། བསྙེམས་བྱེད་གདོས་པ་ཅན་འདི། ཡོད་དུ་མི་
ཚོར་བར་ཡོང་ངོ༌། ། དེ་ལྟར་བྱུང་ན་སེམས་ལས་སུ་རུང་བའོ། །ད་དེ་ནས་སྦས་པ་
དང་། སྦས་པའི་སྦས་པ་ཉམས་སུ་བླང་ངོ༌། ། དེ་གཉིས་ཉམས་སུ་མ་ལོན་ན། འཛིན་
པའི་ཕུར་པ་ཞེས་བྱའོ། །འོད་གསལ་དུ་སྐྱེ་ཞེས་བཤད་དོ། །དེ་ནས་སྦས་པ་གཉིས་པོ་
ཉམས་སུ་མ་ལོན་ན། དེ་ཉིད་རང་བཞིན་མེད་པར་སྦས་པའོ། །དེས་ན་རིག་འཛིན་གྱི་
འབྲས་བུ་ཐོབ་པའོ། ། ཨ་དཀར་ལྟ་བའི་ཡང་བཅུད། བསྐྱེད་པའི་རིམ་པའི་སྙིང་པོ།
བུམ་པའི་དབང་བསྐུར་བསྟན་པའོ། །རྒྱ་རྒྱ་རྒྱ། ས་མ་ཡ། ཨ་དམ། ཨ་དམ། ༧ འོད་
འཕྲོ་ཞེས་པ། ཕྱིའི་འབྱུང་བ་ལྔ་ནི་ཡེ་ནས་ལྷ་མོ་ལྔ། ལྷ་མོ་ལྔ་ནི་བསྐྱེད་པའི་ཚུལ་དུ་མ་
ཡིན་ཏེ། གསལ་ལ་རང་བཞིན་བྲལ་བའོ། །རྣམ་ཤེས་བརྒྱད་ཀྱི་སྒོ་ནས་སྤྲོ་བའོ། །ལྷ་
མོ་ལྔ་ནི། ས་ཡི་ལྷ་མོ་སྲ་ལ་མཚན་མ་བྲལ་བའོ། ། ཆུ་ཡི་ལྷ་མོ་རླན་ལ་མཚན་མ་བྲལ། །
མེ་ཡི་ལྷ་མོ་བསྲེག་ལ་མཚན་མ་བྲལ། རླུང་གི་ལྷ་མོ་གཡོ་ལ་མཚན་མ་བྲལ། ནམ་
མཁའི་ལྷ་མོ་གསལ་ལ་མཚན་མ་བྲལ། གཟུགས་ཀྱི་ལྷ་མོ་སྤྱན་ལ་ཐིམ། སྒྲ་ཡི་ལྷ་མོ་
སྙན་ལ་ཐིམ། དྲི་ཡི་ལྷ་མོ་ཤངས་ལ་ཐིམ། རོ་ཡི་ལྷ་མོ་ལྗགས་ལ་ཐིམ། རེག་བྱའི་ལྷ་མོ་
ལུས་ལ་ཐིམ། བོན་གྱི་ལྷ་མོ་ཡིད་ལ་ཐིམ། སྡུག་བསྔལ་ལྷ་མོ་ཉོན་མོངས་ལ་ཐིམ། དོན་
གྱི་ལྷ་མོ་སེམས་ལ་ཐིམ། ཕར་སྤྲོས་ཚུར་བསྡུས་རྣལ་འབྱོར་ལམ། འདི་རྟོགས་འབྲས་
508

སེམས་སྡེ། ཀློང་ལྔ་སོགས་ཀྱི་སྐོར། །
བུ་མྱུར་དུ་འབྱུང་། འདི་རྙེད་པ་ཡི་གང་ཟག་དེས། སྙན་སྒྲོགས་རྣ་བར་རྒྱུད་ལ་སྟོན།
དཀར་ཆག་དག་ལ་མ་གདབ་ཅིག །སྙན་རྒྱུད་དོ། །གསང་རྒྱ། སྦས་རྒྱ། གབ་རྒྱ། ཨེ་
མ་ཧོ། བདག་འདྲ་མི་ངན་ལི་ཤུ་སྟག་རིངས་ཀྱིས། ལུང་དང་རྒྱུད་སྡེ་འབྱམས་ཀྱི་
དོགས་བྱས་ནས། མན་ངག་རྣམས་ནི་ཤོག་ཆུང་རྣམས་ལ་བཏབ། སྐལ་ལྡན་ཟག་པ་
མེད་པའི་དོན་རྟོགས་པ། ལས་ཅན་ང་ཡི་སྤྲུལ་པ་ཞིག་དང་འཕྲད་པར་ཤོག ། ཡང་
ནས་ཡང་དུ་ལས་འཕྲོ་སྦྱངས་པ་ཡིས། ཡང་རབ་གཅིག་ལ་འགྲེང་གཏམ་གཅིག་ལ་
བསྟན། དེ་ནི་འདི་སྐད་སྟོན་གཅིག་ས་མ་ཏི། སེམས་ནི་ཡེ་ཤེས་ཚོན་གང་གི་སྐུ་ལ་
ལུས་ནི་འོད་དུ་གསལ། ཨཱ་དཀར་སྤྲོས་པས་བོན་གྱི་དབྱིངས་༼དབྱིངས་རང་༽ལས་མ་
གཡོས་ཏེ། དེ་ཉིད་སྐྱེ་བ་མེད་པའི་དོན་དུ་བསྒོམས། ཡེ་གཤེན་སེམས་ནི་ཡེ་ཤེས་ངོ་བོ་
ལ། སྤྲོ་བསྡུ་མེད་དེ་སེམས་གང་ལ་ཡང་མ་གཡོས་པར་༽ནི་འདལ་ལེ་ཞོག །རྣམ་རྟོག་ངན་
པའི་རྗེས་དེར་འབྲེང་མི་བྱ། འབྲེངས་ན་དེ་ཁྱད་པར་༽ཉིད་ཡེ་ཤེས་ཆེན་པོར་གསལ།
ཨ་དམ། ས་མ་ཡ། རྒྱ་རྒྱ་རྒྱ།
509

ཕུར་པའི་དོན་བཤད་བཞུགས། །
༄༅། །ཀུན་ནས་ཟླུམ་པའི་འོད་ལ་ཕྱག་འཚལ་ལོ། །མན་ངག་མང་ན་ཡང་།
ཐུགས་ཀྱི་བརྣག་པ་འདིའོ། །དོན་ནི་འདི་ཡིན་ཏེ། བྱ་མེད་བྱར་མེད་བྱ་ཅི་དགོས། དེ་
ལྟར་གསུམ་མོ། །འདི་ནི་ལུང་མ་ཐོས་ཤིང་སྣོད་དང་མི་ལྡན་ན། འཛམ་གླིང་རིན་ཆེན་
གསེར་གྱིས་བཀང་ནས་ཕུལ་ཡང་མི་བསྟན་ནོ། །བྱར་མེད་ཀུན་གཞི། བྱར་མེད་ཡིད་
ཀྱི་རྣམ་པར་ཤེས་པ། བྱ་མི་དགོས་གཉིས་སུ་མེད་པའོ། ། ཕྱི་སྣོད་ཀྱི་འཇིག་རྟེན་མེ་ཆུ་
ས་རླུང་བཞི། ནམ་མཁས་བསྡུས་པ་ཐམས་ཅད་དང༌། ནང་བཅུད་ཀྱི་འཇིག་རྟེན་
འགྲོ་དྲུག་གི་སེམས་ཅན་དང་། ཡ་ཐ་སངས་རྒྱས་ནས་མ་ཐ་དམྱལ་བའི་འཇིག་རྟེན་
གང་དུ་འདུས་ནས་གང་དུ་གཅིག་ན། ཀུན་གཞིར་འདུས། ཀུན་གཞིར་གཅིག་གོ །
ཀུན་གཞི་ཅི་ལྟར་གནས་ན་བྱ་བ་མེད་པའི་དབྱིངས། བཅོས་པ་མེད་པའི་མཁའ་སྟེ།
དབྱིབས་དང་ཁ་དོག་དང་། ཚད་དང་དཔེ་དང་ཚིག་དང་ཡི་གེ་ལས་འདས་ཏེ། ཡེ་
ནས་ནམ་ མཁའ་ལྟར་གསལ་བའི་བོན་ཉིད་དོ། །དེ་ཉིད་མ་བཅོས་མ་སྒྲིབ་པར་རང་
བཞིན་གྱི་འོད་གསལ་བ་ནི། ཡིད་ཀུན་གཞི་མྱ་ངན་ལས་འདས་ནས། གཟུང་འཛིན་
དང་བྲལ་བ་སྟེ། མྱ་ངན་ལས་འདས་པའི་ཡིད་ཀྱིས། ཐམས་ཅད་ཀུན་གཞིར་མྱ་ངན་
ལས་འདས་ནས། གཉིས་སུ་མེད་པའི་ཐུགས། འགྱུར་བ་མེད་པའི་རྟག་པ་ན། མཚན་
མ་མེད་པའི་ཆད་པ། རང་བཞིན་གྱི་སངས་རྒྱས། རང་འབྱུང་གི་ཡེ་ཤེས་ཆེན་པོ་དེ་ནི།
མཚན་མ་མེད་པ་ནམ་མཁའི་དབྱིབས། སྒྲིབ་པ་མེད་པར་ཤར་བའི་འོད། གསལ་བར་
510

སེམས་སྡེ། ཕུར་པའི་དོན་བཤད།
བཞུགས་པས་བྱར་མེད། གཉེན་པོས་བཅོས་སུ་མེད་པས་བྱར་མེད། བདག་ནམ་ཞིག་
འདའ་བའི་དུས་སུ་ཆེ་བརྗེད་ཆུང་བརྗེད་ཀྱང་། དོན་འདི་མ་བརྗེད་པས་ཆོག གཞན་
གྱིས་སྡོང་མི་དགོས་སོ། །དེས་ན་བྱ་མི་དགོས་སོ། །ཨ་དམ། དེ་ལྟར་བདེ་བ་ཆེན་པོའི་
དབྱིངས་སུ། མ་བཅོས་པར་འོད་གསལ་བར་བཞུགས་པས། མཚན་མའི་སྐུ་མྱ་ངན་
ལས་འདས་ཏེ། ཕྱག་རྒྱར་མི་གནས་ཏེ། བོན་གྱི་སྐུར་བཞུགས་སོ། །མཚན་མའི་གསུང་
མྱ་ངན་ལས་འདས་ཏེ། སྒྲ་སྐད་དང་བྲལ་བས་བརྗོད་པ་མེད་པའི་གསུང་དུ་བཞུགས་
སོ། །ཐུགས་མྱ་ངན་ལས་འདས་ཏེ་གཟུང་འཛིན་དང་བྲལ་བའི། ཡེ་ཤེས་ཆེན་པོའི་
ཐུགས་ནམ་མཁའ་ལྟར་བཞུགས་སོ། །དེ་གསུམ་གཅིག་སྟེ་གཅིག་གི་ངང་དུ་གནས་
སོ། །དོན་འདི་རྣ་ཁུང་བརྒྱུད་པའི་དུས་སུ། ས་མ་ཡ་སྡོམ་ཞེས་གསང་ངོ༌། །རྒྱ་རྒྱ་རྒྱ།
ཟབ་རྒྱ། སྦས་རྒྱ། ཨ་ལ་ལ་ཧོ། ཨ་ཨཱ་ཨཱི། སཱ་མ་ཡ་ཧོ། །
ཀུན་ཏུ་བཟང་པོའི་བརྣག་པ་འདི་ནི་སུ་ལ་བསྟན་དུ། ནྡྷ་བྷནྡྷན། དེ་ལ་བརྣག་
པའི་ཚིག་གསུམ་ནི་འདིའོ། །ལྷན་ནེ་ལྷང་ངེ་དང༌། ཀྲི་ལེ་དང་གསུམ་མོ། །སྤྲུལྦུ་ཝཱ་
སྒོ འགྱུ་ཡཱ། རྒྱ། ཨ་རྒྱ། ཧཱུྃ་ཧཱུྃ་ཧཱུྃ། ལྷན་ནེ་ཁྱབ་པས་མཉམ་པ་ཆེ། ཅིར་ཡང་བསྒྱུར་
དུ་བཏུབ་པས་སྤྲུལ་པ་ཆེ། སེམས་སྐྱེ་ཤི་མེད་པས་ཡེ་ཤེས་ཆེ། སྣང་ལ་རང་བཞིན་
མེད་པས་ནམ་མཁའ་ཆེ། མཐོང་ན་རྣམ་རྟོག་ཡིན་པས་དེ་ལ་ཅིར་མི་བསམ། དྲན་
པ་ཀུན་སྤང་ཡེ་ཤེས་མཚོ་མོ་གཡོ། མ་སྤང་གསལ་བའི་ངང་ལ་མ་བཅོས་དེ་བཞིན་
བཞག །དེར་བཞག་རང་བཞིན་ལྷུན་གྱིས་གྲུབ་པའོ། །ཆགས་མེད་ཡེ་ཤེས་གསལ་
བས་མི་མངོན་དབྱིངས་སུ་མི་གཉིས་གཅིག་པར་བལྟ། ཨེ་མ་གཡུང་དྲུང་རིན་པོ་ཆེ།
ཨེ་མ་སྲ་བ་སྲོག་གི་མཁར། ཨེ་མ་བརྟན་པས་འགྱུར་ལྡོག་མེད། ཨེ་མ་གསལ་བས་
ཡོངས་ལ་ཁྱབ། ཨེ་མ་མ་སྐྱེས་ལྷུན་གྱིས་གྲུབ། ཨེ་མ་ཡེ་ནས་རྣམ་པར་དག ལུང་ལ་
བརྟེན་པས་གོལ་ས་མེད། དབྱིངས་དང་འཕྲད་པས་སླར་མི་ལྡོག དོན་དམ་རྟོགས་
511

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པས་བདེ་བའི་སྐུ། དཀར་ལྡེམ་འཚེར་བ་དག་པ་སྟེ། མཐའ་ཡས་སེམས་ཅན་སུས་མ་
རྙེད། ཕུང་པོ་བཤིག་པས་རང་ལས་འབྱུང་། དམ་པར་བྱང་ཆུབ་སེམས་ལ་གནས།
བྱང་ཆུབ་སེམས་ཆེན་བདལ་པ་ལ། རང་གི་རྣམ་ཤེས་ལྷན་ནེར་འགྱུར། སྐྱེ་འཆི་མེད་
དེ་དང་རེ་སྤྲོ། འདུ་འབྲལ་མེད་དེ་དང་རེ་སྤྲོ། ས་མ་ཡ་ཧོ། ས་མ་ཡ་སྡམ། རྒྱ་གསང་
རྒྱ། ལྷན་ནེ་ཐུགས། ལྷང་ངེ་གསུང་། ཀྲི་ལེ་སྐུ། ཧཱུྃ་ཧཱུྃ་ཧཱུྃ། ལྷན་ནེ་མ་བཅོས་བོན་ཉིད་
དུ་གནས་པའོ། །ལྷང་ངེ་མི་བསྒྲིབ་པར་གསལ་ཏེ། མི་རྟོག་པའི་ཡེ་ཤེས་སོ། ། ཀྲི་ལེ་ན་
ནི་མི་འགག་སྟེ། མ་བཅོས་པའི་བོན་ཉིད་དོ། །མ་བསྒྲིབ་པར་གསལ་བའི་ངང་ལས།
ཡེ་ཤེས་ཀྱི་གཟུགས་བརྙན་རྩལ་བ་མེད་པར་གསལ་བའི་ཆོ་འཕྲུལ་ལོ། །སྐུ་ཕྱག་རྒྱའི་
དཀྱིལ་འཁོར་དུ་སྣང་ལ། སྣང་ཙམ་ན་མ་བཅོས་པའི་བོན་ཉིད་དེ་ལས་མ་གཡོས་ཏེ།
མཚན་མ་དང་མཚན་མ་གཉིས་མེད་པར། མཚན་མ་མེད་པར་མཉམ་པས་ཀྲི་ལེ།
མཉམ་པའི་ངང་ལས་མ་གཡོས་པས་ལྷན་ནེ། དེ་ཉིད་རང་བཞིན་གྱི་འོད་གསལ་བས་
ལྷང་ངེ་། འདུ་འབྲལ་མེད་པར་ཆོ་འཕྲུལ་འབྱུང་བས་ཀྲི་ལེ། ལུས་ཀྱི་ཁོང་ཀློད་དེ་
བག་ཡངས་བཞག་ལ། བརྗེད་པ་མེད་པའི་ཏིང་ངེ་འཛིན་གྱི་གོམས་པ་ཀློང་དུ་གྱུར་ན་
ལྷང་ངེ་། དེ་ལས་མ་གཡོས་ན་ལྷན་ནེ། ལྷན་ནེ་ལྷང་ངེ་ཀྲི་ལེ་རང་སེམས་སོ། །ལྷང་ངེ་
ལྷན་ནེ་ཀྲི་ལེ་རང་གི་སེམས་སོ། ། ཀྲི་ལེ་ལྷན་ནེ་ལྷང་ངེ་རང་གི་སེམས་སོ། ། ཨཱི་ཏི། ས་
མ་ཡ། གསང་རྒྱ། ས་མ་ཡ། སྦས་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ། ཞུས་སོ།
ཀུན་ཏུ་བཟང་པོ་ལ་ཕྱག་འཚལ་ལོ། །ཨ་ལ་ལ་ཧོ། རྩལ་མེད་དབྱིངས་སུ་ཐམས་
ཅད་མྱ་ངན་འདས། མི་འགྱུར་བྱང་ཆུབ་སེམས་ཀྱི་ཕུར་པ་ཡིས། བསྒྲུབ་ཏུ་མེད་པའི་
དབྱིངས་སུ་ཡེ་ནས་བཏབ། མ་བཅོས་ལྷུན་གྱིས་གྲུབ་པའི་དབྱིངས་ཉིད་ལ། ཡེ་ཤེས་
རིག་པའི་ཕུར་པ་བཏབ། བཏབ་ཙམ་ཉིད་ན་མྱ་ངན་འདས། སྣང་སྲིད་བྱང་ཆུབ་
སྙིང་པོའི་ལིང་ག་ལ། ཀུན་ཏུ་བཟང་པོའི་རོལ་པའི་ཕུར་པ་བཏབ། བཏབ་ཙམ་ཉིད་
512

སེམས་སྡེ། ཕུར་པའི་དོན་བཤད།
ནས་སངས་རྒྱས་པས། དངོས་པོ་སྣང་བ་ཤེས་རབ་ལིང་ག་ལ། རང་བཞིན་ཐབས་
ཀྱི་རྒྱལ་པོའི་ཕུར་པ་བཏབ། དེ་ཕྱིར་དབྱེར་མེད་དོན་རྟོགས་མཉམ་པའི་ངང་། མ་
བཙལ་བཞག་པའི་ཕུར་པ་བཏབ། དེ་ལ་བོན་ཉིད་ཕུར་པ་ནི། བོན་ཅན་གང་ལ་མི་
གནས་སོ། །མ་བཅོས་པའི་ཕུར་པའོ། །དེ་ལ་སེམས་ཉིད་ཕུར་པ་ནི། སྐྱེ་མཆེད་ཁམས་
ལ་མི་གནས་ཤིང༌། རང་འབྱུང་ངང་དུ་ཐམས་ཅད་འདུས། དེ་ལ་ནམ་མཁའི་ཕུར་
པ་ནི། ཁ་དོག་དབྱིབས་ལ་མི་གནས་ཤིང་། ཁྱབ་བདལ་ངང་དུ་ཐམས་ཅད་འདུས།
ཕུར་པ་ཞེས་ནི་དེ་ལ་བྱ། དེ་གསུམ་དབྱེར་མེད་མྱ་ངན་འདས། དངོས་པོ་མཚན་མར་
མི་སྣང་ངོ༌། །བསམ་པ་ལས་ཀྱང་མྱ་ངན་འདས། ཐམས་ཅད་ཡེ་ནས་མཉམ་ཉིད་ལ།
ཐ་སྙད་འདོགས་ན་འཁྲུལ་པ་ཡིན། དེ་ལ་ཕུར་བུའི་མན་ངག་ནི། སྐྱོན་ཡོན་གང་ལ་
མི་གནས་ཤིང་། བཙལ་བ་མེད་ཅིང་དངོས་པོ་མེད། ཐམས་ཅད་དབྱེར་མེད་དབྱིངས་
སུ་གཅིག །འཁྲུལ་པའི་ཐ་སྙད་མིང་ཡང་མེད། བདག་ཉིད་ཕུར་བུའི་རང་བཞིན་
ལ། རྣམ་པ་གཞན་དུ་འདོགས་ན་འཁྲུལ་པའི་ལམ། བོན་ཉིད་གཅིག་དུ་གནས་པ་
ནི། རྣམ་པར་ཕྱེ་ན་དམྱལ་བར་འགྲོ། ཕུར་པའི་རང་བཞིན་གདོད་ནས་དག །མིང་
ཙམ་གཞན་ལ་བརྟེན་ན་འཁྲུལ་པའོ། །རང་གི་རང་བཞིན་གཅིག་ཏུ་རྟོགས་པར་གྱིས།
བྱང་ཆུབ་སེམས་ཀྱི་ལྟ་བ་འགྱུར་བ་མེད་པའི་དོན། བདག་འདྲ་ལི་ཤུ་སྟག་རིངས་ཀྱི་
གདམས་པ་ཡིན། རྒྱ་རྒྱ་རྒྱ་རྒྱ། རྒྱ་རྒྱ། རྒྱ་རྒྱ།
ཀུན་ཏུ་བཟང་པོ་བདེ་བ་ཆེན་པོ་ལ་ཕྱག་འཚལ་ལོ། །ཕུར་པའི་མན་ངག་ཉིང་ཁུ་
འདི། ཀུན་ལ་མེན་ཏེ་དམ་པའི་དོན། ཕུར་པ་བྱང་ཆུབ་སེམས་ཀྱི་རྟགས། བྱང་ཆུབ་
སེམས་ཀྱི་ཕུར་པ་ཡིས། སྲིད་གསུམ་སེམས་ཅན་བདར་ཤ་ཆོད། མ་བཏབ་བཞིན་དུ་
ཐེབས་ཏེ་གནས། མཉམ་པའི་རྒྱལ་པོས་རིག་པས་བཏབ། ཕུར་པ་བོན་ཉིད་དབྱིངས་
ཀྱི་རྟགས། གཞན་དུ་བཏབ་པའི་གནས་མེད་དེ། རང་རིག་བྱང་ཆུབ་སེམས་ལ་གདབ།
513

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཕུར་པ་འཛིན་ཆགས་མྱ་ངན་འདས། གཟུང་འཛིན་རྣམ་རྟོག་གཉིས་ལ་གདབ། ཕུར་
པ་དངོས་པོ་ཀུན་དང་བྲལ། དངོས་པོ་མེད་པའི་ཕུར་པ་ཡིས། དངོས་པོ་ཕྱིན་ཅི་
ལོག་ལ་གདབ། བཏབ་དང་མ་བཏབ་བརྗོད་པའི་མཐའ་ལས་འདས། ཕུར་པ་སྐྱེ་བ་
མེད་པའི་རྟགས། སྐྱེ་མེད་སེམས་ཀྱི་ཕུར་པ་ཡིན། སེམས་ལ་བཏབ་པས་རིག་པ་ཤར།
དབྱིངས་ལ་བཏབ་པས་ལྷུན་གྱིས་གྲུབ། གཉིས་སུ་མེད་པའི་བདལ་པའི་ངང༌། ཁྱབ་
བདལ་ཆེན་པོའི་ཕུར་པ་ཡིས། སྣང་སྲིད་ཀུན་ལ་ཁྱབ་པར་གནས། དེ་ལྟར་རྟོགས་
ན་ཐེབས་པ་ཡིན། མངོན་དུ་གྱུར་ན་རྟོགས་པ་ཡིན། ཚིག་ལས་འདས་ན་སངས་རྒྱས་
ཡིན། གྲངས་ལས་འདས་པས་བརྗོད་དུ་མེད། གཅིག་དང་གཉིས་སུ་འབྱེད་མེད་དེ།
འདའ་ཁ་མའི་ངེས་དོན། བླ་མ་ལི་ཤུ་སྟག་རིངས་ཀྱིས། རྩད་པོ་ལ་གདམས་པའོ། །སྤྱི་
རྒྱ་རྒྱ། རྫོགས་རྒྱ། གསང་རྒྱ། གབ་རྒྱ། སྦས་རྒྱ། བལཱརyསྤྱད་
འདི་ལ་ཤོག་རིལ་གཅིག་བཞུགས་པས་སོ། །ཨེ་མ་ཧོ། ཀུན་ལ་མེན་པའི་མན་
ངག་འདི། ལས་ཅན་སྔ་ནས་སྦྱངས་པ་ཡི། ང་ཡི་སྤྲུལ་པ་གཅིག་དང་འཕྲད་པར་
ཤོག །གབ་སྦས་དཀྲུག་དང་གསུམ། བྱི་བའི་འཛུལ་ཁུང་དང་འདྲ། ལས་ཅན་སྤྲུལ་
པའི་གང་ཟག་ཞིག་གིས་མ་བཀྲོལ་ན། ཕལ་གྱིས་ཁྲོལ་བར་མི་འགྱུར་རོ། ། ཨཱ་དམ། ཁོ་
མོ་མི་ངན་ལི་ཤུ་སྟག་རིངས་ཀྱིས། རིན་ཆེན་སྲོག་ལ་མ་འཛེམས་པར། འཕྲུལ་ངག་
བདེན་པའི་དོན་བཙལ་ཏེ། གསང་སྔགས་ཐུགས་ཀྱི་བརྣག་པ་གསུམ་རྙེད། སྒྲུབ་པ་
གཙོར་བླངས་སེམས་ཀྱི་དྲོད་ཚད་རྙེད། དུས་དམན་ནག་པོའི་ཕྱོགས་ཀྱིས་བསྟན་པ་
བསྣུབ། ནམ་ཡང་བསྟན་པ་འཕེལ་འགྲིབ་འོང་པ་ལ། དཀར་ཆག་ལ་བཏབ་ནས་
རིན་ཆེན་གཏེར་དུ་སྦས། ལན་གཅིག་དུས་ཀྱི་མཐའ་མ་ལ་བབ་ཙམ་ན། ང་ཡི་སྤྲུལ་
པ་གཅིག་གིས་དར་བར་བྱེད། དེ་ཚེ་རྣ་བར་སྒྲོགས་ཤིག་སྭཱ་མ་ཧཱི། འབྲུ་གསུམ་དོན་
གྱི་སེམས་བཟུང་ལ། སྦས་པའི་མན་ངག་ལམ་དུ་ཁྱེར། སྦས་པའི་སྦས་པ་འབྲས་བུ་
514

སེམས་སྡེ། ཕུར་པའི་དོན་བཤད།
འཆར། དབང་པོ་འབྲིང་ལ་བསྟན་པར་བྱ། རབ་ལ་རྫོགས་ཆེན་སྭཱ་མ་ཏི། རིམ་པ་
དག་ལ་ནན་ཏན་བྱ། དབང་མ་རྫོགས་པའི་རྣལ་འབྱོར་ནི། ཉམས་སུ་མྱོང་བ་ཕྱལ་
པར་འགྱུར། དང་པོ་རྟོགས་པ་ཁོང་ནས་སྐྱེས། གཉིས་པ་སྣང་བ་ཉམས་སུ་མྱོང་།
གསུམ་པ་ཡེ་ཤེས་ངོ་བོར་བཞུགས། རྒྱ་རྒྱ་རྒྱ། གཞན་གྱིས་མི་གོ་མན་ངག་འདི། སྙིང་
གཟེར་སྲོག་གི་དཀྱིལ་དུ་སྦོས། སེམས་ཉིད་ཡེ་ཤེས་སེམས་དཔའ་འདི། འགྲོ་དོན་བྱེད་
དམ་བསྟན་བསྲུང་འཁོལ། དེ་དུས་འོད་སྐུ་ཚོན་གང་ཡིན། ཚོན་གང་གཞན་དུ་ཤེས་
པར་གྱིས། ལམ་གྱི་དུས་སུ་རང་བཞིན་མེད། འབྲས་བུའི་དུས་སུ་ལྷུན་གྱིས་རྫོགས་
སོ། །ཞེས་གདམས་སོ། ། ཨ་ལ་ལ་ཧོ། ཨ་ལ་ལ་ཧོ། འདི་ས་མ་ཡཱ། ས་མ་ཡཱ། ས་མ་ཡཱ།
དེ་དག་ཐམས་ཅད་ནི་འདི་ཡིན་ཏེ། ཐམས་ཅད་སེམས་སུ་ཐག་ཆོད་པས། སེམས་
ཙམ་ང་ཡི་ངང་། སེམས་རང་བཞིན་མེད་པས་དབུ་མ་ང་ཡི་ངང་། སེམས་ཉིད་ཡེ་
ཤེས་སེམས་དཔར་རྟོགས་པས་གསང་སྔགས་བསྐྱེད་པ་ང་ཡི་ངང་། དེ་ཉིད་ཡེ་ཤེས་
ཀྱི་ངོ་བོ་ལ་མ་ཡེངས་ཡེངས་སུ་དོགས་པ་ཡང་མེད་དེ་རྟོག་དཔྱོད་ཐམས་ཅད་ལས་
འདས་པས་རྫོགས་པ་ཆེན་པོ་ཞེས་བྱ། འདིའི་དོན་ལ་ཡུན་དུ་གནས་ཤིང་འཁོར་བ་
ལ་ཐག་ཆོད་ན་འབྲས་བུ་ལག་འཆངས་སུ་རྟོགས་ཏེ། དྲོད་ཚད་ནི་ཤུགས་ཀྱིས་འབྱུང་
ངོ༌། །གང་ཞིག་འདི་ཤེས་ནས་མི་བསྒོམས་པར་རྟོགས་པས་ཆོག་ཅེས་ཟེར་ན། འཁོར་
བའི་འདུ་འཛི་ལ་འདིར་དགའ་ན། དེས་ན་བརྣག་པ་སྲུལ་ཞེས་བྱ་སྟེ། ཐུགས་ཀྱི་དམ་
ཚིག་གཅིག་ཉམས་པ་ཡིན་ཏེ། འཇིག་རྟེན་མཁའ་འགྲོ་རྣམས་ཀྱིས་བར་དུ་གཅོད་ལ།
ཕྱི་མ་མེ་ཁྲག་དམྱལ་བར་སྐྱེ་བས་སྣོད་བརྟག་གོ ། དེ་ནས་སློབ་དཔོན་གྱིས་ནན་ཏན་
བྱའོ། །འདི་བཞིན་བྱས་ན་དྲོད་ནི་འདི་བཞིན་འབྱུང་། དང་པོ་ལུས་བདེ་ལ་འདར་བ་
སྙམས་བྱེད། དེ་ནས་སེམས་ཀྱིས་ཉམས་མཐོང་། དེ་ནས་འཁོར་བའི་གཞི་ལྡོག ། དེ་
ནས་འབྱུང་བའི་དགྲ་ཆོམ། བསྒོམ་པས་བྱ་ལམ་རྗེས་མ་རྙེད། ཡང་དག་པའི་སེམས་
515

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འདི་ནི། དཔེར་ན་བར་སྣང་མཁའ་ལ་རླུང་འཕྱོ་བ་འདྲ་སྟེ། བྱས་པ་མེད་པར་དོན་
རྣམས་འགྲུབ། བཙལ་བ་མེད་པར་དབྱིངས་དང་མཇལ། ཕུང་པོ་ལྔ་ནི་མངོན་སངས་
རྒྱས། སྙིགས་མ་ལྔ་ནི་བདེ་བར་ལྡན། རྫོགས་པ་ཆེན་པོ་ཚིག་ལས་འདས། རྫོགས་པ་
ཆེན་པོ་དབྱིངས་ལས་འདས། རྫོགས་པ་ཆེན་པོ་གྲུབ་ལས་འདས། བསྒྲུབ་ཏུ་མེད་པས་
བརྗོད་ལས་འདས། འཁོར་བ་མེད་པས་མྱ་ངན་འདས། མྱ་ངན་མེད་པས་དོན་ལས་
འདས། ཡན་ལག་མེད་པས་གཟུགས་ལས་འདས། ཡི་གེ་མེད་པས་སྒྲ་ལས་འདས།
རང་བཞིན་མེད་པས་བོན་ལས་འདས། སྐྱེ་ཤི་མེད་པས་སེམས་ལས་འདས། སེམས་
ཙམ་དུ་ཡང་མི་གདགས་སོ། །རྒྱ་སྦས་རྒྱ། ཟབ་རྒྱ།
རང་སེམས་རང་ལ་ཕྱག་འཚལ་ལོ། །སེམས་ཀྱི་མན་ངག་བསྟན་པ་ལ། སེམས་
ཀྱི་གནས་ནི་ཀུན་གཞི་ཡིན། སེམས་ཀྱི་དོན་ནི་བོན་ཉིད་ཡིན། སེམས་ཀྱི་འབྲས་བུ་
སངས་རྒྱས་ཡིན། སེམས་ཀྱི་དཔེ་ནི་ནམ་མཁའ་ཡིན། སེམས་ཀྱི་ཡོན་ཏན་ཡེ་ཤེས་
ཡིན། སེམས་ཀྱི་སྐྱོན་ནི་གཟུང་འཛིན་མ་སྤོང་པ། སེམས་ཀྱི་རྣམ་གྲངས་རྣམ་ཤེས་
བརྒྱད། སེམས་ཀྱི་རྩལ་ནི་མངོན་ཤེས་དྲུག །སེམས་ཀྱི་ཡུལ་ནི་འདུ་ཤེས་མི་འཇུག་པ། །
སེམས་ཀྱི་གོལ་ས་རྟག་ཆད་གཉིས། སེམས་ཀྱི་དེ་ཁོ་ན་ཉིད་ནི་སེམས་མ་བཅོས་པ། རྒྱ་
ཀུན་ཏུ་བཟང་པོ་སེམས་ལ་ཕྱག་འཚལ་ལོ། །སེམས་ཉིད་སངས་རྒྱས་སྒམ་སྟེ་མ་
མཛད། སེམས་ཅན་སྒྲིན་ཏེ་མ་བཅོས། རྒྱུ་འབྱུང་བ་ལྔ་ལ་རག་མ་ལུས། འབྲས་བུ་
སྐུ་གསུང་ཐུགས་ལ་བརྟེན་མི་བཅའ། སྲིད་པར་འཁྱམས་ཀྱང་སེམས་ལ་སྐྱེ་ཤི་མེད།
བསྐལ་པར་བཀྲུས་པས་ནམ་མཁའ་ཞི་མི་སྲིད། གཉིས་སུ་མི་དབྱེ་གཅིག་ཏུ་བཟུང་
བ་མེད། སེམས་ཉིད་རྟོགས་ན་སངས་རྒྱས་གཞན་ན་མེད། ལུང་དང་ནོར་བ་མེད་
པར་བྱ། གཞན་ལ་མ་ལྟ་རང་ལ་ལྟོས། ཡེ་ཤེས་ཉི་མ་རང་ལ་འཆར། ཤར་ནས་ནུབ་
516

སེམས་སྡེ། ཕུར་པའི་དོན་བཤད།
པའི་དུས་མཐའ་མེད། འཆི་ཁར་བསྟན་པ་འདི་ཡིན་ཏེ། གསལ་ལ་མ་ཡེངས་ཤིག །
བསམ་པ་མེད་པར་ཞོག །མེད་པ་སྙིང་པོའི་མཆོག །ཤེས་པ་ཙེན་ནེ་ཞོག ཤེས་པ་
ལྷན་ནེ་ཞོག །ཤེས་པ་འདལ་ལེ་ཞོག །ཞེས་གདམས་སོ། །མཁས་པ་ཉི་ཤུ་ཐམ་པའི་
གདམས་པའོ། །བདག་འདྲ་ལི་ཤུ་སྟག་རིངས་ཀྱིས། དཀའ་བར་བཙལ་ནས་མངའ་
བདག་ཕྱག་ཏུ་གཏད། རྫོགས་སོ། ། རྒྱ་རྒྱ་རྒྱ། ས་མ་ཡཱ། ཨེ་མ་ཧོ། འདི་ཚོ་ལ་ཤོག་
རིལ་གཅིག་བཞུགས་སོ། །
སྟོན་པ་ཀུན་ཏུ་བཟང་པོ་ལ་ཕྱག་འཚལ་ལོ། །ཐུགས་རྗེ་སྙོམས་མཛད་དེ་ལ་ཕྱག་
འཚལ་ནས། མན་ངག་སྤར་འཛིན་བསྟན་པར་བྱ། སྣང་ཞིང་སྲིད་པའི་བོན་ཐ་ཚན།
སེམས་སུ་འདུས་ཟེར་ན། སེམས་ཀྱི་ལ་གར་བཅད། བོན་ཉིད་ཀྱི་ལ་གར་བཅད། སྣང་
སྲིད་ཀྱི་ལ་གར་བཅད། འཁོར་བའི་ལ་གར་བཅད། འབྱུང་བའི་ལ་གར་བཅད། ཐེག་
པའི་ལ་གར་བཅད། དེ་ལ་སེམས་ཀྱི་ལ་སྐྱེ་ཤི་མེད་པར་བཅད། བོན་ཉིད་ཀྱི་ལ་སྣང་
ཡང་རང་བཞིན་མེད་པར་བཅད། སྣང་སྲིད་ཀྱི་ལ་རྣམ་པར་མི་རྟོག་པར་བཅད།
འཁོར་བའི་ལ་མྱ་ངན་འདས་པར་བཅད། འབྱུང་བའི་ལ་ནམ་མཁར་བཅད། ཐེག་
པའི་ལ་སྟོབས་ཆེ་ཆུང་དུ་བཅད། དེ་ནི་ལ་བཅད་དྲུག་གོ །རྒྱ་རྒྱ། སྣང་ཞིང་སྲིད་
པས་བསྡུས་པའི་བོན་ཐ་ཚན་ལྟ་སྤྱོད་དྲུག་ཏུ་འདུས་ཟེར་ན། དེ་གང་ཞེ་ན། ལྟ་བའི་
ལ་གར་བཅད། བསྒོམ་པའི་ལ་གར་བཅད། སྤྱོད་པའི་ལ་གར་བཅད། སྒྲུབ་པའི་ལ་
གར་བཅད། དམ་ཚིག་གི་ལ་གར་བཅད། ཕྲིན་ལས་ཀྱི་ལ་གར་བཅད། དེའི་ལ་གར་
བཅད་ན། ལྟ་བའི་ལ་བལྟ་རུ་མེད་པར་བཅད། དེ་ཅིའི་ཕྱིར་ན། སེམས་ཉིད་བོན་གྱི་
སྐུ་རུ་གྱུར་པས་སོ། །སྤྱོད་པའི་ལ་སྤྱད་དུ་མེད་པར་བཅད། དེ་ཅིའི་ཕྱིར། སེམས་ཉིད་
ལ་སྐྱེ་ཤི་མེད་པའོ། །སྒྲུབ་པའི་ལ་བསྒྲུབ་ཏུ་མེད་པར་བཅད། དེ་ཅིའི་ཕྱིར། སེམས་ཉིད་
རྩལ་དུ་མེད་པས་སོ། །བསྒོམ་པའི་ལ་བསྒོམ་དུ་མེད་པར་བཅད། དེ་ཅིའི་ཕྱིར། སེམས་
517

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉིད་ལྷུན་གྱིས་གྲུབ་པས་སོ། །དམ་ཚིག་གི་ལ་བསྲུང་དུ་མེད་པར་བཅད། དེ་ཅིའི་ཕྱིར།
སེམས་ཉིད་ཡེ་བསྲུང་ཆེན་པོར་ལྡན་པའོ། །ཕྲིན་ལས་ཀྱི་ལ་བཙལ་དུ་མེད་པར་བཅད།
དེ་ཅིའི་ཕྱིར། སེམས་མྱ་ངན་ལས་འདས་པར་ལ་བཟླ་བས་སོ། །དེ་ལྟར་རྟོགས་ན་
བསྒོམ་དུ་མེད་པར་ལ་བཅད་དོ། ། དེ་ཡང་སེམས་དང་སྦྱར་ཏེ་བཤད་ན། ལྟ་བ་སེམས་
ཀྱི་ལ་གཅོད་ཡིན། སྤྱོད་པ་སེམས་ཀྱི་རྒྱང་ཤིང་ཡིན། སྒྲུབ་པ་སེམས་ཀྱི་རྩལ་སྦྱང་ཡིན།
བསྒོམ་པ་སེམས་ཀྱི་སྲོག་ཤིང་ཡིན། དམ་ཚིག་སེམས་ཀྱི་གཉའ་ནོན་ཡིན། ཕྲིན་ལས་
སེམས་ཀྱི་འབད་རྩོལ་ཡིན། རྒྱ་རྒྱ།
ཀུན་བཟང་སྐུ་ལ་ཕྱག་འཚལ་ལོ། །འདས་པ་རྣམས་ཀྱི་དོན་བསྟན་པ། བྱང་སེམས་
ཐུགས་ཀྱི་བུ་ག་ནས། མན་ངག་ཁྱད་པར་རྫོགས་པའི་དོན་བསྟན་པ། གདོད་ནས་མ་
དྲན་གླེན་དྲན་ཡིད་ལས་འདས། སྐུ་ལས་འདས་པས་གཟུགས་བརྙན་མེད། གསུང་
ལས་འདས་པས་སྒྲ་སྐད་མེད། ཐུགས་ལས་འདས་པས་གཟུང་དུ་མེད། སྐུ་གསུང་
ཐུགས་ལས་འདས་པས་ལྷུན་གྱིས་གྲུབ། སྣང་ལས་འདས་པས་དྲན་རྟོག་མེད། གསལ་
ལས་འདས་པས་རང་བཞིན་མེད། དབྱིངས་ལས་འདས་པས་སྤྲོ་བསྡུ་མེད། སེམས་
ལས་འདས་པས་གོལ་ས་མེད། དེ་ལྟར་རྟོགས་ན་བོན་ཐ་ཚན་སྒོམ་དུ་མེད་པར་ལ་
བཅད་དོ། ། རྒྱ་སྦས་རྒྱ།
ཀུན་ཏུ་བཟང་པོ་ལ་ཕྱག་འཚལ་ལོ། །ཡང་དག་པའི་སེམས་ཉིད་འདི་ལྟ་སྟེ།
དཔེར་ན་ནམ་མཁའི་བྱ་དང་འདྲ་སྟེ། ནན་ལྟར་རྟོགས་ཤིག །ནན་ལྟར་སྒོམས་
ཤིག །བསྒོམ་དེ་ནས་ཐབས་ཀྱི་རྫུ་འཕྲུལ་འདོན་ནུས་པའོ། །དེ་ནི་ཡེ་ཤེས་ཀྱི་ངོ་བོ་
བོན་གྱི་སྐུར་བཞུགས་པའོ། །ཨ་དམ། རྒྱ་རྒྱ་རྒྱ། དཔང་པོ་ཡེ་ཤེས་སེམས་དཔའ་
ཡིན། ལམ་ནི་ཉམས་སུ་ལེན་པ་ཡིན། གྲོགས་ནི་ཟས་དང་སྤྱོད་པ་ཡིན། འབྲས་བུ་
རིག་འཛིན་འབྲས་བུ་ཡིན། གནས་ནི་དུར་ཁྲོད་ཆེན་པོ་ཡིན། སྤྱོད་པ་སྨྱོན་པ་ཆེན་
518

སེམས་སྡེ། ཕུར་པའི་དོན་བཤད།
པོ་ཡིན། དཔང་པོ་དང་ལམ་གཉིས་བཤད་ནས། ད་གྲོགས་བཤད་དེ། ཟས་ནི་དམ་
རྫས་ལྔ་ཡིན་ཏེ་རྐྱང་པར་བཟའ་བ་དང་། སྦྱར་ནས་བཟའ་བའོ། །སྦྱར་བ་ལ་གཉིས།
ལྔ་སྦྱར་དང་གསུམ་སྦྱར་རོ། ། ལྔ་སྦྱོར་ནི་དྲི་ཆེན་དྲི་ཆུ་ཤ་ཆེན་ཀླད་པའི་སྙིང་པོ་རྣམས།
མཉམ་པོར་བྱས་ལ། བྱང་སེམས་དཀར་དམར་གཉིས་ཀྱང་མཉམ་པོར་བྱས་ལ། རྟོག་
པ་ཆུང་ན་དེ་ཀ་བཞིན་བཟའ། རྟོག་པ་ཆེ་ན་མངར་གསུམ་གྱི་རོས་བསད། དཀར་
གསུམ་གྱིས་མདོག་བསྒྱུར་ལ་བཟའོ། །སུམ་སྦྱར་ནི་བྱང་ཆུབ་སེམས་དང་ག་པུར་ཅུ་
གང་གསུམ་དུ་སྦྱར་ལ་བཟའ། ནད་ཐམས་ཅད་ཐུབ། མཁའ་འགྲོ་བཞིས་རྣལ་འབྱོར་
པ་ལམ་དུ་བསྲོང་པ་ཡིན་ཏེ། གསང་བ་བླ་མེད་ཀྱི་མཁའ་འགྲོས་ལུས་ལ་བདེ་བ་སྤོར།།
ཡེ་ཤེས་མཁའ་འགྲོས་ལམ་སྣ་འདྲེན། ལས་ཀྱི་མཁའ་འགྲོས་ལུས་བྱིན་གྱིས་རློབས།
འཇིག་རྟེན་མཁའ་འགྲོས་བར་ཆོད་བསྲུང་ཞིང་བསྟན་པ་བསྐྱོང་། ལོག་འདྲེན་མཁའ་
འགྲོས་བར་དུ་གཅོད། གསང་བའི་མཁའ་འགྲོ་ཡིད་དམ་ལྷ། ཡེ་ཤེས་མཁའ་འགྲོས་
ཉམས་སུ་ལེན། ལས་ཀྱི་མཁའ་འགྲོ་གྲོགས་སུ་འགྲོགས། འཇིག་རྟེན་མཁའ་འགྲོ་བྲན་
དུ་འཁོལ། ལོག་འདྲེན་མཁའ་འགྲོས་དབང་དུ་བསྡུད། གསང་བའི་མཁའ་འགྲོས་
སེམས་ལ་བདེ་བ་བསྐྱེད་པའོ། ། ཡེ་ཤེས་མཁའ་འགྲོ་དེ་དང་མ་བྲལ་བས། ཏིང་ངེ་
འཛིན་ཇེ་བཟང་ཇེ་བཟང་འགྲོ་བའོ། ། ལས་ཀྱི་མཁའ་འགྲོས་ནི་ལུས་ཀྱི་དྲོད་བསྐྱེད་
པའོ། །འཇིག་རྟེན་མཁའ་འགྲོས་ནི་བསྟན་པ་བསྲུང་བའོ། །ལོག་འདྲེན་མཁའ་འགྲོས་
ནི་ངན་རིགས་བར་ཆོད་བྱེད་དུ་འོང་བའོ། །འདི་ནི་དབང་རྫོགས་ལ་གདོད་བརྟན།
ས་མ་ཡ། ས་མ་ཡ། ས་མ་ཡ།
ལུང་སྡེ་རྒྱུད་སྡེ་ཁ་འགྱངས་ཚིག་གི་དོན། གཏེར་སྒོ་རི་དང་དབེན་གནས་ཀུན་ལ་
བཏབ། མན་ངག་གཏེར་གསུམ་ཤིན་ཏུ་ཟབ་པར་བྱས། ལུང་དང་རྒྱུད་ལ་བརྟགས་
པས་དམ་པའི་དོན་མི་རྙེད། དམ་པའི་དོན་ནི་གཅིག་ལས་མ་བསྟན་ཡང༌། བློ་དང་
519

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྦྱར་ནས་དམ་པ་རྣམ་པ་གསུམ། སྙིང་གི་གཏེར་ཡིན་འབའ་ར་ས་མ་ཏི། དམ་ཚིག །
# རྒྱ་རྒྱ་རྒྱ་རྒྱ།
སློབ་དཔོན་འོད་ཟེར་དཔག་མེད་ཀྱིས། སྟོང་རྒྱུང་མཁས་པ་ལ་གཏད། དེ་ནས་གྲོ་
མོ་ལ་སྒོར་སྟག་རིངས་ལ་གདམས། སློབ་དཔོན་གྱིས་སྟག་རིངས་ལ་སྨྲས་པ། སྟག་
རིངས་ལུང་སྡེ་རྒྱུད་སྡེ་རྒྱ་ཡི་བཏབ་པ་ཡིན། དེ་ནི་བསྟན་པའི་ཆེད་དུ་བྱས་པ་ཡིན།
སྙིང་གི་བུ་ལ་དེ་བསྟན་མི་དགོས་ཏེ། འདྲེང་གདམས་གཅིག་གིས་གོ་བར་མ་བྱིན་ན།
ལུང་དང་རྒྱུད་དང་མན་ངག་ལ། སྐྱེ་བ་གཅིག་གིས་ཤེས་དང་མི་སྲིད་ལ། ཐོས་པར་
བྱ་བ་རང་ཡང་དཀའ་བ་ཡིན། དེས་ན་འདི་དོན་ངེས་པར་ཟུང་ཅིག་སྙིང་གི་བུ། དེར་
ཁོ་མོས་བརྣག་པ་ནི་དཀར་ནག་མཚམས་སུ་སྦས་སོ། །རྒྱ་རྒྱ། དགེའོ། ། །
ཁྱུང་སྤྲུལ་མཆོག་གིས་བཀའ་དྲིན་འཚོ་བའི་གུས་འབངས་ཐ་ཤལ་པ་མཁས་མཆོག་
རྡོ་རྗེའི་འཕགས་ཡུལ་བོན་ཚོགས་སུ་བཅར་ནས་སྨན་སློབ་རིན་པོ་ཆེའི་མདུན། ལྟ་བ་
ཐོག་འབེབ་པོད་གཉིས། བསྒྲགས་པ་པོད་གཉིས། དྲན་པའི་རྣམ་ཐར་པོད་བརྒྱད།
གཡུང་དྲུང་བོན་གྱི་བསྟན་འབྱུང་བཅས་བྲིས་རྒྱུའི་སྐལ་བཟང་བརྟེན་མི་ལུས་གོ་མ་
ལོགས་པ་གཡུང་དྲུང་བོན་གྱི་ཞབས་ཞུ་ཕྲན་བུ་བྱུང་སོང་སྙམ་པའི་དགའ་སྤྲོའི་ངང་
བྲིས་པ་དགེ།
520

རྒྱལ་མོ་གསུམ་གྱི་སྒྲུབ་པ་དང་གོ་ཆ་མཆོད་
རྟེན་བཅས་བཞུགས། །
༄༅། །P《རྩ༔ བོད་སྐད་དུ། འཕྲུལ་གྱི་ལྡེ་མིག བདག་འདྲ་ཤེས་ཆུང་ལི་ཤུ་སྟག་
རིངས་ཀྱིས། འཛམ་གླིང་སོག་ཀ་དོན་གྱི་བཅུད་བསྡུས་པ། བྱང་ཆུབ་སྒྲུབ་ཐབས་
གདུག་པའི་མཚོན་ཆ་རྣམས། ཕྱི་རབས་དོན་དུ་རིན་ཆེན་གཏེར་དུ་སྦས། དུས་ལ་
བབ་ནས་དར་བའི་དུས་བྱུང་ན། འདི་མེད་པ་རུ་བྱད་ངོ་མི་ཤེས་པས། སྤྱིར་ན་ང་
ཡིས་བྱས་པའི་གཏེར་འདི་ལ། གདམས་དང་མི་གདམས་ཡོད་པ་མ་ཡིན་ཡང༌། རེས་
ཤིག་ངོ་བསྟན་བྱ་ཡིས་ཕྱི་རབས་རྣམས། བསྒོམ་ན་བརྣག་པ་གསུམ་དང་ཀློང་ལྔ་ལ་
སྒོམས་ཤིག །མཚོན་ཆ་ནི་ཀས་བཏབ་པ་ལ་གྱིས་ཤིག །ལྟ་རྟོག་ནི་ལུང་དྲུག་ལ་གྱིས་
ཤིག །ལོ་ནད་ནི་ཀུན་འབྱམས་རྩ་མུན་ཏིས་ཐོང་ཞིག །གོ་ཆ་ནི་མཆོད་རྟེན་གཅིག་པོ་
ཅན་གོན་ཞིག །སྐད་རིགས་མི་མཐུན་པ་སུམ་རྒྱ་དྲུག་ཅུའི་བཅུད་ཡིན་གྱིས། ངེས་པ་
བསྐྱེད་ལ་ངང་སྲིངས་ཤིག །སྣ་རེས་དོན་རེ་ཀུན་གྱིས་སྒྲུབ་པོ། ཨ་ཏ་ཡ། རྒྱ་རྒྱ་ རྒྱ་
རྒྱ། རྣལ༢༢
ངན་སྔགས་རྣམས་ལ་སྣང་མ་མཚལ་གྱིས། རྒྱ་ཡིས་བཏབ་ནས་ཡོད་ཀྱི། ལེགས་
པར་གཟིགས། བོད་སྐད་དུ། བདག་འདྲ་མི་ངན་ལི་ཤུ་སྟག་རིངས་ཀྱིས། སློབ་དཔོན་
བླ་མ་བཞི་ལ་ཞལ་ནས་བརྒྱུད། མཁས་པ་ཉི་ཤུ་དག་དང་དགོངས་པ་བསྡུར། སྐད་
རིགས་མི་མཐུན་དོན་གྱི་མན་ངག་བསྡེབས། འགྲན་ཟླ་མེད་པའི་མན་ངག་དམ་པ་
521

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འདི། རིན་ཆེན་གཏེར་དུ་སྦས་ཀྱི་ཕྱི་རབས་དགྱེས་པར་དགོངས། རྒྱ་རྒྱ། བཞོད་སྟོན་
ནས་རིམ་གྱིས་བརྒྱུད་ནས། བདག་ལའོ། །ཨེ་མ་ཧོ། ས་མ་ཡ། གསང་སྔགས་ཀྱི་
བཀའ་ཡི་བྱ་ར་མ་ནི། སྲིད་པའི་རྒྱལ་མོ་གསུམ་ཡིན་ཏེ། སེམས་སངས་རྒྱས་སུ་རྟོགས་
པས་བསྟན་པ་བསྲུང་ཞིང་དངོས་གྲུབ་སྟེར། དམ་ཚིག་ཉམས་ན་བར་ཆོད་བྱེད།
དེས་ན་དམ་ཚིག་ལ་གནས་པར་བྱའོ། །དེ་སྒྲུབ་པའི་ཐབས་ལ། སེམས་སངས་རྒྱས་སུ་
རྟོགས་པར་བྱས་ལ། བྷནྡྷ་དུམ་བུ་གཅིག་ནང་དུ། དུས་དང་སྦྱར་ལ་གཏོར་མ་གཏོང༌།
གཏོར་མ་ནི་མེ་ཏོག་འབྲུ་དང་ཤ་ཁྲག་དཀར་གསུམ་དུས་དང་སྦྱར། ཁ་ཕོར་ཡང་བྷནྡྷ་
དེ་ལ་བྱ། དགོངས་པ་རྒྱུན་མི་བཅད། དགོངས་པ་བྱེད་ཙམ་ན། ཤེས་པ་ཅིག་ཙིག་པ་
གཅིག་འོང་གི་དེ་ཙམ་ན་བྱ་ར་མའི་རྟགས་ཡིན། འདིས་བསྟོད། །
ཧཱུྃ་བདེ་ཆེན་ངང་ལས་འཁྲུངས་པའི་སྐུ་བྱུང་བ། རབ་ཏུ་མི་སྲུན་ཁྲོ་མོ་གཟུགས་
འཛིན་མ། སྐྱེ་ཤི་མེད་པའི་དོན་གཅིག་མ་ཤེས་པས། དུས་གསུམ་སངས་རྒྱས་གཟུངས་
མར་གྱུར་ཀྱང་ཁྱེད། སྔགས་ཀྱི་བསྲུང་མར་དབང་བསྐུར་ཨེ་ཀ་ཛ་ཏི་མ། ནམ་ཞིག་
སངས་རྒྱས་ས་ལ་འགྲོ་བར་དམ་ཆོས་ལ། ད་ལྟ་བདེར་གཤེགས་བཀའ་ཡི་བྱ་ར་མཛོད།
ཨེ་ཀ་ཛ་ཏི་དཔལ་གྱི་སྐུ། མི་དམིགས་བོན་སྐུ་དག་པ་ལས། འཁྲུལ་པའི་དབང་གིས་
འགྲོ་བའི་གདར་ཤ་གཅོད། དུས་གསུམ་སངས་རྒྱས་ཡུམ་དུ་དབང་བསྐུར་ཅིང་། མ་
མོར་དྲག་པོའི་གཙོ་མོར་བསྐོས་པ་ཁྱོད། ལོག་འདྲེན་དགྲ་ཡི་གཤེད་མས་བསྔོས་པས་
གསོད་ལ་རྔམ། གསང་སྔགས་ཐེག་མཆོག་བསྟན་པ་བསྲུང་བའི་བཀའ་ཡི་བྱ་ར་མ།
རང་འབྱུང་ཡེ་ཤེས་སྟོང་ན་འཁོར་བའི་འཇིག་རྟེན་སྟོང་། འཁོར་བའི་འཇིག་རྟེན་སྟོང་
ན་རིག་པའི་ཡེ་ཤེས་སྟོང་། རིག་པའི་ཡེ་ཤེས་སྟོང་ན་ཡང་དག་སངས་རྒྱས་སྟོང་། ཡང་
དག་སངས་རྒྱས་སྟོང་ན་བཀའ་དང་བསྟན་པ་སྟོང་སྟེ་འགྲོ་སྙམ་ནས། སྲིད་པའི་རྒྱལ་
མོ་རྣམས་ལ་བཅོལ། བཞུགས་པའི་ས་གཅིག་མེད་ན་བོན་ཉིད་དབྱིངས་སུ་བཞུགས།
522

སེམས་སྡེ། རྒྱལ་མོ་གསུམ་གྱི་སྒྲུབ་པ།
འགྲོགས་པའི་གྲོགས་ཤིག་མེད་ན་རྣལ་འབྱོར་ང་དང་འགྲོགས། བཟའ་བའི་ཟས་ཤིག་
མེད་ན་བདུད་རྩི་རྣམ་ལྔ་ཟོ། བྱ་བའི་ལས་ཤིག་མེད་ན་བཀའ་ལ་བྱ་ར་གྱིས། བསྲུང་
བའི་ཚུལ་ཁྲིམས་མེད་ན་ང་ཡི་དམ་ཚིག་སྲུངས། ཅེས་བསྟོད་ལ་གཏོར་མ་བཏང་། རྒྱ་
རྒྱ་རྒྱ། རྒྱ་རྒྱ་རྒྱ། །
སྐབས་སུ་དངོས་གྲུབ་བླངས་ཏེ། བཀའི་བྱ་ར་བསྟན་སྲུང་མ། འདུག་པའི་གནས་
གཅིག་བསྟན་དུ་གསོལ། འགྲོགས་པའི་གྲོགས་ཤིག་བསྟན་དུ་གསོལ། བཟའ་བའི་ཟས་
ཤིག་བསྟན་དུ་གསོལ། བྱ་བའི་ལས་ཤིག་བསྟན་དུ་གསོལ། བསྲུང་བའི་ཚུལ་ཁྲིམས་
བསྟན་དུ་གསོལ། བསྟན་པ་སྲུངས་ཤིག་སངས་རྒྱས་བསྟན་བསྲུང་མ། ཅེས་དངོས་
གྲུབ་བླང་ངོ༌། །མངོན་ཤེས་ལས་སོགས་པ་ཤར་བར་འགྱུར། ཏིང་ངེ་འཛིན་དང་
དགོངས་པ་གསལ། གསང་སྔགས་རྒྱུད་སྡེ་སྟོན་པར་འགྱུར་རོ། ། རྒྱ་རྒྱ། རྒྱ་རྒྱ།
དེ་ཡང་དཀར་མོ་སྲིད་པའི་རྒྱལ་མོ་བདག་གི་རུས་པ་ལ་གནས། ཞེ་སྡང་འཇོམས།
སྨུག་མོ་སྲིད་པའི་རྒྱལ་མོ་བདག་གི་ཁྲག་ལ་གནས། འདོད་ཆགས་འཇོམས། ནག་
མོ་སྲིད་པའི་རྒྱལ་མོ་བདག་གི་ཤ་ལ་གནས། གཏི་མུག་འཇོམས། དུག་འཇོམས་པའི་
ཡེ་ཤེས་སྐྱེས་པའི་འབྲས་བུ་ཐོབ་པ་དུས་གཅིག་པ་ཡིན། འདི་ནི་རྣ་བརྒྱུད་ཀྱི་མན་
ངག་གཏད་ལ་སྦྱིན་པར་བྱའོ། །སློབ་དཔོན་རྣམས་རིམས་ཀྱིས་བརྒྱུད་ནས་བཀའ་
འདི་བཞིན་དུ་བཙས། བསྟན་པ་ཡང་བསྲུང་། དངོས་གྲུབ་ཡང་ཐོབ། གྲུབ་པ་ཡང་
སྙེམས། ང་ལི་ཤུ་སྟག་རིངས་དེ་དང་འདྲ་བར་འགྱུར། ད་ལས་ཅན་རྣམས་ཀྱང་འདི་
བཞིན་དུ་གྲུབ་པར་ཤོག་ཅིག །ཅེས་ལི་ཤུ་སྟག་རིངས་ཀྱིས་སྨོན་ལམ་བཏབ་ནས་སྦས།
བཀའ་ཡི་བྱ་ར་མ་ལ་གཏད་ནས་བཀའ་འདི་ཚོ་མ་ལུས་པར་མ་གཏད་ན། སློབ་
དཔོན་དང་སློབ་མ་གཉིས་ཀ་ལ་བར་ཆོད་འོང་ངོ༌། །གཅིག་དང་གཉིས་ལས་ཀུན་ལ་
མ་སྤེལ་ཅིག །འདི་གཏད་པའི་དུས་སུ་གཏོར་མའམ་རིམ་གྲོ་ཆེར་བྱའོ། ། རྒྱ་རྒྱ། རྒྱ་རྒྱ།
523

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྒྱ་རྒྱ། ]Rནཉཏུསྲ?？?
བོད་སྐད་དུ་མི་འཇིགས་པའི་གོའོ། །མཆོད་རྟེན་དཀར་པོ་གཅིག་གི་ནང་དུ། དགྲ་
བོ་བདག་ལ་གནོད་བྱེད་དེའི་ལིང་ག་བཅུག་ལ། སྐྱེར་པའི་ཕུར་བུ་སོར་བཅུ་གཉིས་
པ་ཞིག་ཁྲོ་བོ་ཆེན་པོར་དབང་བསྐུར་ལ་དེ་ལ་བཏབ་ལ། སྔགས་འདི་བཟླས་སོ། ། ཧཱུྃ་
ཧྲི་བྷ་སྟ་ཡཱ། ལོ་ཀ་བྷ་སྟ་ཡཱ། ཧ་ཧཱུྃ་བཟློག་བཟློག །སྔགས་བཟླས་ཤིང་མཆོད་རྟེན་
གདུག་པའི་ཕྱོགས་སུ་སྔས་སུ་གཞུག་གོ །རྒྱ་རྒྱ། སྦས་རྒྱ་རྒྱ། རྒྱ་རྒྱ་རྒྱ། །
ཕུར་པ་མཆོད་རྟེན་དུ་གཟུག ། ཁྲོ་བོར་བསྒོམ། ལིང་ག་གཞུག །མཆོད་རྟེན་ནང་
དུའོ། །གོ་ཆ་མཆོད་རྟེན་གཅིག་པོ་འདི། ལྷ་རྗེ་བཞོད་སྟོན་གྱིས་ལྷོ་བྲག་གི་གཏེར་
ནས་བཏོན་པའོ། །བཀྲ་ཤིས་བསྟན་པ་བསྲུང་བར་ཤོག །
524

སྒོམ་ཐབས་ཉི་ཤུ་རྩ་བཞི་པ་བཞུགས། །
༄༅། །ཀུན་ཏུ་བཟང་པོ་ལ་ཕྱག་འཚལ་ལོ། །བྱང་ཆུབ་སེམས་ཀྱི་བསྒོམ་པ་མདོར་
བསྡུས་པ། དང་པོ་བསྒོམ་པར་འདོད་པའི་རྣལ་འབྱོར་པས། དང་པོ་སེམས་ངོ་ཤེས་
པར་བྱ་དགོས་ཏེ། སེམས་ཀྱི་རང་བཞིན་ནི་ཡུལ་ཇི་ལྟར་ཡང་འཇུག་པས། སྣང་ཞིང་
སྲིད་པའི་བོན་ཐམས་ཅད་སེམས་ཀྱི་རང་བཞིན་ཡིན་ཏེ། ནམ་མཁའ་དང་སྤྲིན་གྱི་
ཚུལ་ལོ། །ནམ་མཁའ་ལ་སྤྲིན་མི་གནོད་པ་དང་འདྲ་བར་ན། ཡུལ་གྱི་རྣམ་པ་ཅིར་
སྣང་ཡང་། སེམས་ཀྱི་རྟོག་པ་ཅི་བྱུང་ཡང་། བོན་དེ་དག་ཀྱང་སྤང་དུ་མེད་དེ། རང་
འབྱུང་སེམས་ཀྱི་རང་བཞིན་ཡིན་ཏེ། ནམ་མཁའ་ལ་སྤྲིན་ལྡང་ཞིང་འཁྲུགས་པའི་
དུས་ན། ཇི་ལྟར་རྒྱུག་ཅིང་འགྲོ་ཡང་། ནམ་མཁའ་ལ་གཡོ་ཞིང་འགྱུར་བ་མེད། ནམ་
མཁའི་རང་བཞིན་ལས་མ་གཏོགས་པའི་སྤྲིན་གུད་ན་མེད་དོ། །དེ་བཞིན་ཉིད་ལས་
མ་གཏོགས་པའི་རང་བཞིན་གུད་ན་མེད་དོ། །སེམས་ཀྱི་བཞག་ཐབས་ནི། ཅིར་ཡང་
བྱར་མེད་གང་ལ་ཡང་མི་སེམས་སོ། །མཚན་མ་དང་རྟོག་པ་ལ་མི་སྤྱོད། སེམས་ཀྱི་
རང་བཞིན་ནམ་མཁའི་ངོ་བོ་བཞིན་ལ། ནམ་མཁའི་རང་བཞིན་ཅི་ལ་ཡང་བསམ་
དུ་མེད་དོ། །དེ་ཡང་དམིགས་པ་མེད་པའི་བོན་ཉིད་དུ་བསྒོམ་པ་ནི། དང་པོ་རང་གི་
སེམས་ཤེས་པར་བྱའོ། །སེམས་ཀྱི་རང་བཞིན་ནི། ངང་གིས་མ་བཅོས་རང་བཞིན་གྱིས་
འོད་གསལ་བའོ། །མ་བཅོས་བྱ་བ་ནི། བསྒོམ་མོ་མནོ་བའི་རྩོལ་བ་དང་བྲལ་བར་ཤེས་
པ་བཞག །བསྒོམ་དུ་ཅི་ཡང་མེད་པ་ལ་བློ་མ་ཡེངས་པར་བཞག་པའོ། །བསྒོམ་མནོ་
525

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བའི་བློ་བྱུང་ཕན་ཆད་ཇི་ལྟར་བཙལ་ཞིང་བཞག་ཀྱང་བསླད་ཅེས་བྱའོ། །རྒྱ་རྒྱ། ཡང་
བསྒོམ་ཐབས་གཅིག་ལ། ཡུལ་ཇི་ལྟར་སྣང་ཡང་མཚན་མ་ཇི་ལྟར་འབྱུང་ཡང་། རང་
ལ་རང་སྣང་གིས་མཐོང་ན་མཐོང་བ་ཉིད་ལ་གནས་ཏེ། ཅི་ཡང་མེད་དེ་མིག་གི་རྫི་
གོར་ལངས་པ་བཞིན། མི་སྣང་བཞིན་དུ་ནི་སྣང་ལ། རྒྱུ་མེད་བཞིན་དུ་ནི་འབྱུང་སྟེ།
དེའི་ཕྱིར་དེ་ལ་འཁྲུལ་ཞེས་བྱ། ཅི་ལ་ཡང་མི་བསམ། ཅི་ལ་ཡང་མི་སྤྱོད་པར། གཉིད་
གཏི་མུག་གི་དབང་དུ་མ་ཤོར་ན། རང་དབང་མེད་པའི་ཡེ་ཤེས་ནང་དུ་འཆར། བདེ་
བ་ཆེན་པོ་ཤུགས་ཀྱིས་འབྱུང་ངོ༌། ། དེ་བྱུང་མ་ཐག་ཏུ་ཚིག་ཏུ་མི་ཕྱིན་པར་དོན་གསལ་
བར་སེམས་རང་ལ་གསལ་ཏེ། བོན་ཉིད་བདེ་བ་ཆེན་པོ་བྱ་བ་དེ་ཁོ་ན་ལེགས་སོ། །
མཉམ་པ་ལ་བཞག་པའི་དུས་ན། རྟོག་པའི་མཚན་མ་ཅི་སྐྱེས་ཀྱང་། རིག་པའི་ཡེ་ཤེས་
ལ་སྒྲིབ་པ་མེད་དོ། ། དེ་ནི་མཚན་མ་ཕྱི་ནང་དུ་རྒྱུ་བ་ནི། མེད་བཞིན་དུ་སྣང་བ་ཟད་
དེ། སེམས་ཀྱི་རང་བཞིན་ལས་གཞན་མ་ཡིན། སེམས་ཉིད་ནི་སྐད་གཅིག་ཙམ་ཡང་
མངོན་དུ་འབྱུང་མི་སྲིད་དོ། །མཚན་མར་སྣང་མི་སྲིད་དོ། །དཔེར་ན་ནམ་མཁའ་ལ་
རྡུལ་དང་མུན་པ་རབ་རིབ་ཅིས་བསྒྲིབས་ཀྱང་། ནམ་མཁའ་ལ་གནོད་པའི་རྒྱུ་མེད་པ་
དང་འདྲ་བ་ན། སེམས་ཀྱི་རང་བཞིན་ཡང་དེ་ཀུན་གྱིས་མི་བསྐྱོད་དོ། །སྒྲིབ་པ་འོང་
བ་གསལ་བ་ཡང་། འདུས་མ་བྱས་པར་གསལ་ལ། ཡོད་པར་སྨོས་པ་སྟོང་པའོ། །དེ་
ཡང་ལུང་ལས། བརྩོལ་བའི་བསམ་པས་དབྱིངས་མི་བསྐྱོད། འཁྲུལ་པའི་རྟོག་པས་
གཞི་མི་འགྱུར། ཅེས་བསྟན། སེམས་ཀྱི་རང་བཞིན་ནི་ཡེ་ནས་སངས་རྒྱས་པ་ཡིན་
ནོ། །བསྒོམ་པའི་ཡུལ་ཕ་རོལ་ན་མེད་ལ། བསྒོམ་པར་སེམས་པའི་བློ་ཚུར་མི་འཇུག་
གོ ། སེམས་ཡེ་ནས་སངས་རྒྱས་པའི་སྤྱོད་ཡུལ་ལ། བློ་མ་ཡེངས་པ་ཁོ་ནར་ཟད། དེ་
ལྟར་ཡུན་རིང་པར་མ་བརྗེད་པར་བསྒོམ་པས། རིག་པ་ནང་ནས་ཤར་ཏེ། ཚིག་དང་
མཐུན་པའི་དོན་ཉམས་སུ་མྱོངས་བར་འགྱུར་རོ། །ཇི་ལྟར་རྩོལ་བའི་བློ་ཞུགས་ན་ནོར།
526

སེམས་སྡེ། སྒོམ་ཐབས་ཉེར་བཞི་པ།
མཚན་མའི་རྗེས་བཅད་ན་འཆལ་ཏེ། དོན་གོང་མ་ལྟར་རྟོགས་ན་སངས་རྒྱས་ལག་
འཆངས་མ་ཡིན་ནོ། །རྒྱ་རྒྱ། ཡང་སྒོམ་ཐབས་གཅིག་ལ། བོན་ཇི་བཞིན་མ་ལ་བློ་ཇི་
བཞིན་མ་བཞག་སྟེ། ཡུལ་ཕར་མི་སྤྱོད། ཤེས་པ་ཚུར་མི་སྤྱོད་པ་ལ། གཉིས་ཀ་ཡིན་པ་
དང་། མ་ཡིན་པ་ལ་མི་སྤྱོད་ན། བོན་ཇི་བཞིན་མའོ། ། དེ་ལ་བློ་ཇི་བཞིན་མ་ནི། བྱུང་
ཚོར་འགེག་དང་མི་འགེགས། སྒྲུབ་དང་མི་སྒྲུབ། གདོད་ནས་རང་འབྱུང་ཆགས་པ་
མེད་པར་འཇོག་པའོ། །རྒྱ་རྒྱ། ཡང་བསྒོམ་ཐབས་གཅིག་ལ། བསྒོམ་དང་མི་བསྒོམ་
གཉིས་མེད་དེ། སེམས་ཡེ་ནས་ཙེན་ནེ་ཅོག་གེ་གང་ལ་ཡང་མི་གཡོ་བར་བཞག གང་
ལ་ཡང་སེམས་མ་འཕྲོས་ན། དེའི་ངང་ལ་ཙེན་ནེ་ཅོག་གེ་བཞག་པས། རང་འབྱུང་
ཡེ་ཤེས་ཟང་ཐལ་དུ་འཆར་བའོ། །རྒྱ་རྒྱ། ཡང་སྒོམ་ཐབས་གཅིག་ལ། སྣང་བ་འདི་
ཡེ་ནས་མ་བཅོས་པ་སངས་རྒྱས་ཁོ་ན་ཡིན་པ་ལ། དེ་ལ་སེམས་ཀྱང་མ་བཅོས་པར་
བསྒོམ་པས། རྣམ་པར་རྟོག་པ་ཁད་ཀྱིས་ཆོམས་ཏེ། སངས་རྒྱས་ཀྱི་དོན་ཉམས་སུ་
མྱོངས་པར་འགྱུར་རོ། ། རྒྱ་རྒྱ། ཡང་བསྒོམ་ཐབས་གཅིག་ལ། ཐམས་ཅད་རང་བཞིན་
གྱི་ཡེ་ནས་རྣམ་པར་དག་པ་ལ། སེམས་གང་ལ་ཡང་མི་སྤྱོད། སྤྱོད་པ་ལས་འདས་
པའོ། །དེའི་ངང་ལས་ཐམས་ཅད་རྣམ་པར་དག་སྟེ་གནས་པ་ནི། གཞི་མ་བཅོས་པའོ།
དེའི་ངང་ལས་དྲོད་ཉམས་སུ་མྱོང་བ་ནི། ལམ་མ་བཅོས་པའོ། །དེ་ཉིད་ལས་གཞན་མི་
ཚོལ་བ་ནི། འབྲས་བུ་མ་བཅོས་པ་ཡིན་ཏེ། དེ་ནི་སངས་རྒྱས་ཀྱི་སངས་རྒྱས་ཆེན་པོའོ།
རྒྱ་རྒྱ། ཡང་སྒོམ་ཐབས་གཅིག་ལ། ཐམས་ཅད་རང་བཞིན་གྱི་འོད་གསལ་བ་ཡིན་
པས། སྣང་གྲགས་ཐམས་ཅད་བྱང་ཆུབ་ཀྱི་སེམས་ཀྱི་དོན། འོད་ཀྱི་སྐུ་ཚོན་གང་བ་ཞིག་
མེར་མེར་ཡོམ་ཡོམ་འཇུག་པར་བསྒོམ། དེ་ནི་སངས་རྒྱས་ཀྱི་ཡོན་ཏན་མ་འགག་པའོ།
དེ་ལ་རྒྱུན་དུ་གནས་ན། ཤུགས་ཀྱི་དོན་ཉམས་སུ་མྱོང་བར་འགྱུར་རོ། །རྒྱ་རྒྱ། ཡང་
སྒོམ་ཐབས་གཅིག་ལ། ཐམས་ཅད་གཟུགས་སུ་མི་སྣང་བའི་གཟུགས། སྐུ་རུ་མི་སྣང་
527

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བའི་སྐུ། ཅི་ལྟ་བུར་ཡང་མེད་ལ། ཅི་ལྟ་བུར་ཡང་གསལ་བར་བསྒོམ། གཟུགས་སུ་མི་
སྣང་བའི་གཟུགས་ནི། ཐམས་ཅད་རང་བཞིན་ཀ་ནས་དག་པ་ལ། དེ་ཉིད་གཟུགས་
སུ་སྣང་བས། གཟུགས་སུ་མི་སྣང་བའི་གཟུགས་ཞེས་བྱ། དོན་ལ་འགྱུར་བ་མེད་པས་
སྐུ་རུ་མི་སྣང་བའི་སྐུ་ཞེས་བྱ། དེ་ལ་གནས་ན་དོན་ཉམས་སུ་མྱོང་བར་འགྱུར་རོ། །རྒྱ་
རྒྱ། ཡང་སྒོམ་ཐབས་གཅིག་ལ། སྣང་བ་འདི་ཡེ་ནས་བོན་སྐུ་ཡིན་པ་ལ། སེམས་ཉིད་
ཡང་བོན་སྐུ་ལས་མི་ཡེངས་པར། ཆུ་བོའི་རྒྱུན་བཞིན་དུ་གང་གིས་ཀྱང་བར་མ་ཆོད་
པར་བསྒོམ་མོ། ། དེ་ལ་ཐུགས་འབྱོངས་ན་དོན་ཉམས་སུ་མྱོང་པར་འགྱུར་རོ། །རྒྱ་རྒྱ།
ཡང་སྒོམ་ཐབས་གཅིག་ལ། དོན་ཅི་ཡང་མ་ཡིན་པས་བློ་ཅི་ཡང་མ་ཡིན་པར་བཞག་
པར་བྱའོ། །རྒྱ་རྒྱ། ཡང་སྒོམ་ཐབས་གཅིག་ལ། སེམས་གང་ལ་ཡང་མི་ཆགས་པར།
ངོས་བཟུང་དང་བྲལ་བར་བཞག་སྟེ། ཤེས་པ་མ་སྒྲིམ་པར་ལྷོད་དེ། རྣལ་ལེ། འདལ་
ལེ་བཞག །དེ་ལས་རྣམ་རྟོག་བྱུང་ན། དེ་ཉིད་ལས་མ་གཡོས་པར་སྣོལ་ལེ་བཞག །དེ་
རྒྱུན་མི་འཆད་པར་བཞག་ན། ཡེ་ཤེས་གསལ་བ་ཤུགས་ལས་སྐྱེ་བར་འགྱུར་རོ། །རྒྱ་རྒྱ།
ཡང་བསྒོམས་ཐབས་གཅིག་ལ། སེམས་གང་ཡང་རུང་བ་གཅིག་ལ་བཙུགས་ཏེ། ཤེས་
པ་གང་དུའང་མ་འཕྲོས་པར་ཡུན་རིང་དུ་བཞག དེའི་ངང་ལ་ཤེས་པ་བཙུགས་པ་དེ་
ལ་ཡང་སྤྱོད། གཞན་གྱི་རྣམ་རྟོག་ཡང་རྒྱུན་བཅད་ལ་ཤེས་པ་ཙེན་ནེ་བཞག དེའི་
ངང་ལས་ཡེ་ཤེས་ཁད་ཀྱིས་སྐྱེ་བར་འགྱུར་རོ། །རྒྱ་རྒྱ། དེ་རྣམས་ནི་མཚན་མ་མེད་
པའི་སྒོམ་ཐབས་སོ། །ད་ནི་མཚན་མ་དང་བཅས་པའི་སྒོམ་ཐབས་བསྟན་ཏེ། བདག་
གི་མདུན་གྱི་བར་སྣང་ལ་གཡུ་ཡི་པད་མ་འདབ་བརྒྱད་ཀྱི་སྟེང་ན། དུང་གི་ཐིག་ལེ་
དགུ་འདབ་མ་བརྒྱད་དབུས་ཀྱི་ལྟེ་བ་དང་དགུའི་སྟེང་ན། ཐིག་ལེ་ཞུ་ནི་ཞུ། ཟགས་
ནི་མ་ཟགས་པ་གཅིག་བསྒོམ། དེ་ལས་སུ་རུང་ཙམ་ན། མི་དམིགས་པའི་དོན་ལ་
བཞག་པར་བྱའོ། །རྒྱ་རྒྱ། ཡང་སྒོམ་ཐབས་གཅིག་ལ། བདག་གི་མདུན་གྱི་བར་སྣང་
528

སེམས་སྡེ། སྒོམ་ཐབས་ཉེར་བཞི་པ།
ལ་གསེར་གྱི་བུམ་པ་གཅིག་གི་ནང་ན། དངུལ་གྱི་ཐིག་ལེ་བྱེའུ་གྱུ་རུ་ལུག་གི་སྒོང་ང་
ཙམ་ཅིག་ཞུ་ནི་ཞུ། ཟགས་ནི་མ་ཟགས་པ་འདྲ་བ་གཅིག་བསྒོམ། དེ་ལས་སུ་རུང་
ཙམ་ན། མི་དམིགས་པའི་དོན་ལ་བཞག་པར་བྱའོ། །རྒྱ་རྒྱ། ཡང་སྒོམ་ཐབས་གཅིག་
ལ། བདག་གི་མདུན་གྱི་བར་སྣང་བ་ལ། ཤེལ་གྱི་མེ་ལོང་གཅིག་གི་སྟེང་ན། གཡུ་ཡི་
ཐིག་ལེ་གཅིག་ལས་འོད་ཟེར་བྱུང་བས། ཤེལ་གྱི་མེ་ལོང་ལ་ཕོག་པས་གཉིས་ཀ་ཞུ་བས།
གཡུ་ཡི་འོད་ཀྱང་མེན། ཤེལ་གྱི་འོད་ཀྱང་མེན་པས་ཐམས་ཅད་ཁྱབ་པར་བསྒོམ། དེ་
ལས་སུ་རུང་ནས། མི་དམིགས་པའི་དོན་ལ་བཞག་པར་བྱའོ། །དེ་ནི་ཕྱི་ཡི་མཚན་མ་
གསུམ་མོ། །རྒྱ་རྒྱ། དེ་ནས་ནང་གི་མཚན་མ་གསུམ་ལ། བདག་གི་སྙིང་ཁར་ཐིག་ལེ་
མུ་ཏིག་གི་འབྲུ་ཙམ་གཅིག་བསྒོམ་པར་བྱ་སྟེ། དེ་ཡང་དངུལ་ཆུ་ཞུན་མ་བཞིན་བོ་ལ་
ཁད། ཟག་ལ་ཁད་པ་ཅིག་བསྒོམ་པར་བྱའོ། །དེ་ལས་སུ་རུང་ནས་མི་དམིགས་པའི་
དོན་ལ་བཞག་པར་བྱའོ། ། རྒྱ་རྒྱ། ཡང་སྒོམ་ཐབས་གཅིག་ལ། བདག་གི་ལྟེ་བའི་ཐད་
དཀར། བྱང་ཆུབ་སེམས་ཀྱི་ཐིག་ལེ་སྲན་འབྲུ་ཙམ་གཅིག་སྒོམ། དེ་ཡང་བོ་ལ་ཁད་
ལ་ཟག་ལ་ཁད་པ་གཅིག་བསྒོམ་མོ། །དེ་ལས་སུ་རུང་ནས་མི་དམིགས་པའི་དོན་ལ་
བཞག་པར་བྱའོ། །རྒྱ་རྒྱ། ཡང་སྒོམ་ཐབས་གཅིག་ལ། བདག་གི་གསང་བའི་རྩ་བར།
པད་མ་དམར་པོ་འདབ་མ་བཞི་པ་གཅིག་གི་དབུས་སུ། བྱང་ཆུབ་སེམས་ཀྱི་ཐིག་ལེ་
བདེ་བའི་འོད་དང་ཆས་པར་བསྒོམ། དེ་ལས་སུ་རུང་ནས་མི་དམིགས་པའི་དོན་ལ་
བཞག་གོ །རྒྱ་རྒྱ། ད་ནི་སྐུ་ཡི་མཚན་མ་གསུམ་ལ། བདག་གི་སྤྱི་གཙུག་ཏུ་ཡི་དམ་གྱི་
ལྷ་གང་ཡང་རུང་སྟེ། སྐུ་ཚོན་གང་བ་གཅིག་གསལ་བར་སྒོམ་མོ། ། དེ་ལས་སུ་རུང་
ནས་མི་དམིགས་པའི་ངང་ལ་བཞག་གོ ། རྒྱ་རྒྱ། ཡང་སྒོམ་ཐབས་གཅིག་ལ། བདག་
གི་མདུན་གྱི་བར་སྣང་ལ། པདྨ་དམར་པོ་འདབ་མ་བཞི་པ་གཅིག་གི་སྟེང་དུ། ལྷ་མོ་
དམར་མོ་ལྔ་འདབ་མ་བཞི་དང་དབུས་དང་ལྔར་གསལ་བར་བསྒོམ་པར་བྱའོ། །དེ་
529

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་སུ་རུང་ནས་མི་དམིགས་པ་ལ་བཞག་པར་བྱའོ། ། རྒྱ་རྒྱ། ཡང་སྒོམ་ཐབས་གཅིག་
ལ། བདག་གི་སྙིང་ཁར་ཡེ་ཤེས་སེམས་དཔའ་ཚོན་གང་བ་གཅིག་སྐུ་ཅིར་ཡང་མ་ངེས་
པ། ཞལ་ཕྱོགས་བཅུར་གཟིགས་པ་གཅིག་གསལ་བར་བསྒོམ་མོ། ། དེ་ལས་སུ་རུང་
ནས་མི་དམིགས་པའི་དོན་ལ་བཞག་གོ །རྒྱ་རྒྱ།
ད་ནི་ཡི་གེའི་མཚན་མ་གསུམ་ལ། བདག་གི་མདུན་གྱི་བར་སྣང་ལ། གཡུ་ཡི་ཤོག་
བུ་ལ་དུང་གི་ཡི་གེ་ཨ་གཅིག་འོད་དང་ཆས་པར་བསྒོམ་མོ། ། དེ་ལས་སུ་རུང་ནས། མི་
དམིགས་པའི་དོན་ལ་བཞག་པར་བྱའོ། ། རྒྱ་རྒྱ། ཡང་སྒོམ་ཐབས་གཅིག་ལ། གསེར་
གྱི་བུམ་པ་གཅིག་གི་ནང་ན། ཡི་གེ་ཧཱུྃ་གཡུ་ལས་གྲུབ་པ་གཅིག མདུན་གྱི་བར་སྣང་ལ་
གསལ་བར་བསྒོམ་མོ། །དེ་ལས་སུ་རུང་ནས། མི་དམིགས་པའི་དོན་ལ་བཞག་པར་
བྱའོ། །རྒྱ་རྒྱ། ཡང་བསྒོམ་ཐབས་གཅིག་ལ། བདག་གི་ཐུགས་ཀར་ཡི་གེ་ཨོཾ་འོད་དུ་
འབར་བ་གཅིག་ལས། འོད་ཟེར་རྣམ་པ་ལྔ་འཕྲོས་པ་གཅིག་གསལ་བར་བསྒོམ་པར་
བྱའོ། ། ཨོྃ་ལས་འོད་བྱུང་བས་ཐམས་ཅད་འོད་དུ་ཞུ་བར་གྱུར་ནས། འོད་དུ་མེར་མེར་
བསྒོམ་པར་བྱའོ། ། དེ་ལས་སུ་རུང་ནས་མི་དམིགས་པའི་དོན་ལ་བཞག་པར་བྱའོ། །རྒྱ་
རྒྱ། བསྒོམ་ཐབས་ཉི་ཤུ་རྩ་བཞི་པོ་བསྒོམ་ན་མཉམ་པའི་དོན་དང་མཇལ། དེའི་སྒོམ་
ཐབས་བསྟན་པ་ཡིན། མཚན་བཅས་རྣམས་ཀྱིས་སེམས་ཟུངས་ལ། མཚན་མ་མེད་
པའི་དོན་ལ་ཞོག དེ་ལྟར་བསྒོམ་པ་གཉིས་ཤེས་ནས། བླ་མེད་འབྲས་བུ་མྱུར་དུ་འགྱུར།
ལི་ཤུ་སྟག་རིངས་བདག་གིས། ནོར་གྱི་སྙིང་པོ་རིན་ཆེན་གསེར་ཁྱེར་ནས། སྲོག་ལ་མ་
འཛེམས་མན་ངག་སེམས་ཕྱོགས་བཙལ། སྐད་རིགས་མི་མཐུན་སུམ་བརྒྱ་དྲུག་བཅུ་
བསྐོར། སྦྱངས་པའི་འབྲས་བུ་མན་ངག་སེམས་ཕྱོགས་དོན། ལུང་རྒྱུད་སྤྱི་འབྱམས་
མཆོད་རྟེན་ནག་པོར་སྦས། མན་ངག་རྣམས་ནི་རྒྱལ་དང་ལག་བསྡེབས་ནས། ཁོམ་
མཐིང་དཀོར་ཁང་ནང་དུ་སྦས་ཏེ་བཞག །ནམ་ཞིག་དུས་ཀྱི་མཐའ་ལ་བབ་ཙམ་ན།
530

སེམས་སྡེ། སྒོམ་ཐབས་ཉེར་བཞི་པ།
ང་ཡི་སྤྲུལ་པ་གཅིག་གིས་རྙེད་པར་ཤོག །ཅེས་སྦས་སོ། །བོན་འདི་ཚོ་ཡང་ཤིན་ཏུ་
ཕོངས་ནས་གཏེར་དུ་སྦས་པ་ཡིན་གྱི། དོན་ཁོང་སྐུལ་གཅིག །བཏང་བཞག་གི་ཚོད་
ཟུངས་ཤིག །དབང་དང་རིམ་པ་ལ་ནན་ཏན་གྱིས་ཤིག ། ལོ་གསུམ་བར་དུ་སྣོད་དང་
བཅུད་རྟོགས་ཤིག །ང་འདོད་དང་ང་རིངས་ཟེར་བའི་གང་ཟག་ལ། དཔེ་བསྡོམས་
དོན་བསྡམས་པ་རྩད་ནས་མ་གཅོད་ཅིག ། དད་པ་གཡོ་སྒྱུ་ཅན་གྱི་གང་ཟག་ལ།
ཡང་དག་དོན་རྣམས་རྩད་ན་མ་སྟོན་ཅིག ། དད་མོས་ངེས་པར་འཛིན་པའི་གང་ཟག་
ལ། ཐུགས་ཀྱི་སྲས་ཀྱི་མན་ངག་རྩད་ནས་ཐོན། ཐུགས་ཀྱི་སྲས་པོ་གཉིས་ནས་གསུམ་
པའོ། །རྒྱ་རྒྱ། དགེའོ། །
གཤེན་རབ་བཅུ་གསུམ་གྱི་མགུར་མ་བཞུགས། །
༄༅། །གཤེན་རབ་རྒོད་ཐང་པས་ལྟ་བའི་ཐག་བཅད་ཅིང་སེམས་ཚགས་སུ་བཅུག་
པ། ཡང་འཁོར་བ་དང་མྱ་ངན་འདས་པའི་བོན་མ་ལུས་པ། ད་བཀྲལ་ལ་བཅོས་པ་
དང་བྲལ་ཏེ། བཅོས་པ་འབའ་ཞིག་མེད་པར་ལྟ་བས་བལྟའོ། །དེ་ལྟར་རྟོགས་ཙམ་
ན་སེམས་ཀྱང་དེ་ཉིད་ལྟ་བ་ཡིན་པར་བལྟ་བ་ནི། སེམས་ཚགས་སུ་ཆུད་ཅེས་ཀྱང་བྱ།
ལྟ་བ་ཐག་ཆོད་པ་ཡིན་ནོ། །རྒྱ་རྒྱ་རྒྱ། གཤེན་པོ་ཉི་མའི་གཡུང་དྲུང་གིས་ལྟ་བའི་ཐག་
བཅད་པ། ཡང་འཁོར་བའི་བོན་འདི་ཐམས་ཅད་རྒྱུ་ལས་མ་བྱུང་རྐྱེན་གྱིས་མི་འཇིག་
སྟེ། དེ་བཞིན་ཉིད་ཡིན་པར་ལྟ་བས་བལྟའོ། ། དེ་ལྟར་རྟོགས་ན་སེམས་ཚགས་སུ་ཆུད་
པའོ། ། རྒྱ་རྒྱ་རྒྱ། གཤེན་པོ་ཉི་མའི་འོད་ཀྱིས་གསུངས་པ། ཡ་ཐ་རྒྱལ་བའི་སྐུ་ནས་མ་
ཐ་འཇག་མིག་གི་སྲིན་བུ་ཡན་ཆོད། ཐོག་མ་མ་སྐྱེས་པ་དེ་བཞིན་ཉིད་དུ། བར་དུ་
ཡང་གནས་ཐ་མར་ཡང་དེའི་ངང་དུ་འཆི་བར་ལྟ་བས་བལྟའོ། །རྒྱ་རྒྱ་རྒྱ། གཤེན་པོ་
གཡུང་དྲུང་ཐིག་ལེ་འོད་ཀྱིས་གསུངས་པ། ཡང་ལུས་འདི་དང་པོ་རྒྱུ་ལས་མ་བསྐྱེད་དེ་
531

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡེ་ནས་སྟོང་ལ། ཐ་མར་ཡང་དེའི་ངང་དུ་ལུས་འགྲོ་ལ། སེམས་ཉིད་སྟོང་པ་ཡིན་ཏེ་
རྒྱུ་རྐྱེན་ལས་མ་བསྐྱེད་པ་ཡིན་པས། འོན་ཀྱང་སེམས་སྐྱེ་འགག་མེད་པའི་དབྱིངས་སུ་
ལུས་འགྲོ་བས་ཤི་དང་མ་ཤི་གཉིས་སུ་མེད་པར་བལྟའོ། །རྒྱ་རྒྱ་རྒྱ། གཤེན་པོ་འདོད་
རྒྱལ་མཁར་བུ་ཡིས་གསུངས་པ། ཡང་རང་གི་སེམས་ཀྱི་མཚན་ཉིད་འདི་ལྟར་ཡོད་
དོ། །ཞེས་བསྟན་དུ་མེད་པ་ཡིན། བསྟན་དུ་མེད་པ་དེ་ཁོ་ན་ས་བཅུ་ཡོངས་སུ་རྫོགས་
པ་ཡིན་པས། འོན་ཀྱང་སེམས་དངོས་པོ་མེད་པ་ལ། མ་ཡེངས་པར་སེམས་རང་
གིས་སེམས་ལ་བལྟའོ། །རྒྱ་རྒྱ་རྒྱ། གཤེན་པོ་འོད་དམ་པས་གསུངས་པ། ཡང་བོན་གྱི་
དབྱིངས་བྱ་བ་ཉིད། སེམས་གཡུང་དྲུང་ངམ་འདི་ཉིད་ཡིན་པས་སེམས་ནི་ཅིར་ཡང་
སེམས་པ་ཅིར་སྣང་ཡང་དངོས་པོ་རྡུལ་ཡང་མེད་པ་ནི། བརྗོད་པའི་ཐ་སྙད་དང་
བྲལ་བ་ཡིན་པ་སྟེ། དེ་ལྟར་རྟོགས་པས་ལྟ་བའི་དམ་པ་ཡིན་པར་བལྟའོ། ། རྒྱ་རྒྱ་རྒྱ།
གཤེན་པོ་མུ་བདེར་བེར་གྱིས་ལྟ་བའི་ཐག་བཅད་པ། ཡང་སེམས་ནི་ཅི་ལྟར་རྒྱུ་ཡང་
དམིགས་སུ་མེད་ལ་བསམ་པར་བྱ་བ་ཡང་བསམ་དུ་མེད་དེ་མི་བསམ་མི་བརྗོད་མི་
དཔྱད་མི་ལྟ་བཙལ་བར་བལྟའོ། །རྒྱ་རྒྱ་རྒྱ། གཤེན་པོ་མུ་ལྷིང་ལྷིང་གིས་ལྟ་བའི་ཐག་
བཅད་པ། ཡང་སེམས་གཡུང་དྲུང་འདི་ལྟར་ནི་རྡུལ་ཕྲ་རབ་ཀྱང་མེད་ལ། གཟུང་
དུ་ནི་ཉི་མའི་ཟེར་བཞིན་དུ་འདུག་ལ། དེ་ལྟ་བུའི་སེམས་ཡུལ་གྱི་ཀ་དག་པའི་གཞལ་
ཡས་ན། ལུས་འབྱུང་བའི་སྐྱེ་ཤི་མེད་དེ། སྐྱེས་ཀྱང་དང་པོ་དེ་ཉིད་ལས་སྐྱེས་ལ། ཐ་
མ་ཡང་དེ་ཉིད་ཀྱི་ངང་དུ་འཆི་བར་བསམ་པ་ནི་བསྒོམ་པ་ཡང་ཡིན། སངས་རྒྱས་
ཀྱང་ཡིན་པར་བལྟའོ། །རྒྱ་རྒྱ་རྒྱ། གཤེན་པོ་མུ་འགྱུར་གྱིས་གསུངས་པ། ཡང་སེམས་
གཡུང་དྲུང་འདི་ནི། དཔྱད་གཞིག་ན་དཔྱད་དུ་མེད་ལ། བཟུང་བཅུག་ན་བཟུང་དུ་
མེད་པ་ལས་དཔགས་པས། སེམས་ནམ་མཁའ་དང་འདྲ་བར་བལྟའོ། ། རྒྱ་རྒྱ། གཤེན་
པོ་རྨ་བུ་ལྷུན་གྲུབ་ཀྱིས་གསུངས་པ། ཡང་སེམས་གཡུང་དྲུང་འདི་ནི། ཅིར་ཡང་
532

སེམས་སྡེ། སྒོམ་ཐབས་ཉེར་བཞི་པ།
སྣང་ཞིང་ཅིར་ཡང་མ་ཡིན་པར་འདུག་པས་ཅིར་ཡང་སྣང་བའི་ཉོན་མོངས་པ་ལྔ་པོ་
ཅི་ཡང་མ་ཡིན་པའི་ངང་དུ་བཅངས་པས། དེ་ལས་མ་ཡེངས་པར་འདུག་པ་སངས་
རྒྱས་ཡིན་པའོ། །རྒྱ་རྒྱ་རྒྱ། པྲ་ཏ་གའུས་གསུངས་པ། ཡང་སེམས་ནི་ཅི་ཡིན་རྡོལ་མེད་
དེ། ཅི་ཡི་དངོས་པོར་ཡང་མ་གྲུབ་པའོ། །རྒྱ་རྒྱ་རྒྱ། ཕུ་མི་ཡ་དོར་གྱིས་གསུངས་པ།
ཡང་བོན་གྱི་དབྱིངས་འདི་མེད་དེ། གདོད་མ་ནས་མེད་པ་ནི་བོན་དབྱིངས་ཡིན་ལ་
མཐའ་རྣམ་པ་གཉིས་མེད་པ་ནི་ཡང་དག་པའི་ལམ་ཡིན་པའོ། །རྒྱ་རྒྱ་རྒྱ། གེ་མུ་ཏྲས་
གསུངས་པ། ཡང་བོན་ལ་མཐའ་མེད་པ་ནི་ཡང་དག་པའི་མཐའ་ཡིན་ལ། ཐམས་
ཅད་མཐའ་མེད་པ་དེ་ལས་ཐམས་ཅད་མ་ལུས་ཀུན་འདི་ལྟར་སྣང་བ་ཐམས་ཅད་
ཡན་ལག་མེད་པའི་སྐུ་ཡིན་པར་བལྟའོ། །རྒྱ་རྒྱ་རྒྱ། དགོངས་པའི་ཚད་རྫོགས་སོ། །རྒྱ་
རྒྱུ། །
ལི་ཤུའི་མགུར་བཞུགས། །
༄༅། །དེར་རི་བོ་རྡུམ་པོ་རྫ་རི་ལ་མགུར་བཞེངས་པ། ཨ་ངས་ཞེས་རིང་དུ་དྲངས་
ཏེ། སྐྱེ་འགག་མེད་པའི་དོན་གཅིག་ང་ལ་ཡོད། བརྗོད་དུ་མེད་པའི་དོན་གཅིག་ང་
ལ་ཡོད། མ་བསླབས་རྟོགས་པའི་དོན་གཅིག་ང་ལ་ཡོད། སེམས་ཉིད་སྐྱེ་འགག་མེད་
པར་བྱ། སྐུ་ནི་ཡེ་ཤེས་སེམས་དཔར་གསལ། གསུང་ནི་བརྗོད་དུ་མེད་པར་སྤྲོ། དེས་
ན་ཐམས་ཅད་བདེ་བའི་སྐུ། བདག་གི་སྐུ་ནི་འོད་དུ་གནས། འོད་ནི་ཁ་དོག་མཚན་
མ་བྲལ། བདག་གི་གསུང་ནི་ཟེར་དུ་སྤྲོ། ཟེར་ནི་ཡེ་ཤེས་གསུམ་དུ་སྤྲོ། བདག་གི་
ཐུགས་ནི་ཡེ་ཤེས་སེམས། གསལ་ལ་རང་བཞིན་བྲལ་བའི་སེམས། རྟག་ཆད་གཉིས་
ཀྱི་སྐྱོན་དང་བྲལ། གསལ་བས་ཆད་པའི་མཐའ་བསལ་ནས། རང་བཞིན་བྲལ་བས་
རྟག་མཐའ་བསལ། དེ་ལྟ་བའི་སེམས་མཐོང་ན། སྲོག་ལ་ཕོངས་པ་ང་མི་བྱེད། ཤིན་
533

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏུ་དགོན་པར་བླང་བར་བྱའོ། །གདམས་ངག་གི་དུས་སུ་བླང་བར་བྱའོ། ། རྒྱ་རྒྱ་རྒྱ། རྒྱ་
རྒྱ་རྒྱ། ཡང་གདམས་ངག་ཏུ་བླངས་པ། སེམས་འཛིན་དུས་སུ་ཡེ་ཤེས་སེམས་དཔའ་
བསྒོམ། ཡང་ན་འབྲུ་གསུམ་མན་ངག་ཉམས་སུ་ལོངས། ལམ་གྱི་དུས་སུ་སྦས་པའི་
མན་ངག་བསྒོམ། འབྲས་བུའི་དུས་སུ་སྦས་པའི་སྦས་པ་བསྒོམ། དེ་གསུམ་ཐ་དད་
དག་ཏུ་མ་བལྟ་ཅིག །ཨ་དཀར་རྒྱུད་ལ་ཡེ་གཤེན་ལམ། ཁྱད་པར་རྫོགས་ཆེན་དོན་
ནི་འབྲས་བུ་སྟེ། དུས་རྣམ་རྟག་ཏུ་ཁྱད་པར་རྫོགས་ཆེན་སྒོམ། བདག་འདྲ་མི་ངན་ལི་
ཤུ་སྟག་རིངས་ཀྱིས། མན་ངག་གི་དོན་གླུར་བླངས་ནས་བསྟན་པའོ། །དུས་ཕྱི་མ་ལ་
ང་ཡི་སྤྲུལ་པ་གཅིག་གིས་ཀྱང་དོན་འདི་དཀར་ཆག་ལ་མ་གདབ་ཅིག །དོན་འདི་ཕྱལ་
བར་མ་བཏང་ཅིག གཞན་ལ་མ་རྟོགས་འདི་ལ་རྟོགས་ཤིག །འདི་རྟོགས་ནས་གཞན་
རྟོགས་ཤིག ། ཨ་དམ། ཨ་དམ། ས་མ་ཡ། ས་མ་ཡ། དངོས་གྲུབ་དམ་པ་ཡིན་གྱི་
སེམས་ལ་ཆོངས། གསུམ་པོ་དག་དང་ཁོང་དཀྲུལ་ཞིག །བརྣག་པའི་སྡོམ་ནི་ས་བོན་
ཙམ། འདིས་ཐམས་ཅད་རྫོགས་པར་བྱས། རྒྱ་རྒྱ་རྒྱ། རྒྱ་རྒྱ་རྒྱ། བྲག་རི་དམར་པོ་མི་
འགྱུར་ཚལ་ཆེན་དུ། སོ་སོ་རང་རེའི་ལྟ་བའི་དོན་བཏོན་ནས། ཕྱི་རབས་དོན་དུ་ཡི་
གེར་བྲིས་ཏེ་བཞུགས། ལྟ་བའི་དོན་འདི་རིན་ཆེན་སྒྲོམ་དུ་སྦས། གང་ཟག་སྐལ་ལྡན་
ཞིག་དང་འཕྲད་པར་ཤོག །ཅེས་བསྟན་ནོ། །ལྟ་བ་ཐག་བཅད་ཅིང་སེམས་ཚགས་
སུ་གཞུག་པའི་མན་ངག །ཀུན་ལ་མི་བསྟན་པའི་དོན། ལྟ་བའི་ཕུགས། བསྒོམ་པའི་
གདེང་འདིའོ། །དགེའོ། །
མཁའ་འགྲོ་ཅོ་ཟའི་མགུར་བཞུགས། །
༄༅། །ཨེ་མ་ཧོ། ཡ་མཚན་ཆེ། ཉིན་དང་མཚན་མེད་བཞུགས་ཡུལ་ན། གཏན་
དུ་གསལ་བའི་ཉི་མ་ཤར། དྲོ་ནི་བདག་མོ་དངོས་ལ་དྲོ། བོན་དང་སེམས་སུ་སྤྲོད་
534

སེམས་སྡེ། སྒོམ་ཐབས་ཉེར་བཞི་པ།
པའི་གཤེན་རབ་སྐུ་དྲིན་ཆེ། སེམས་ལ་སེམས་ཀྱིས་བལྟས་པས་རང་ལ་རང་དྲིན་ཆེ།
འཁོར་བའི་གདོས་ཐག་མ་བཅད་ན། ངས་ཀྱང་ནུས་པ་མི་ཕྱིན་ན། ཉོན་མོངས་སྡུག་
བསྔལ་མ་སྙིལ་ན། ངས་ཀྱང་གནས་སུ་མི་ཕྱིན་ན། རྒྱལ་པོ་བཙོན་དུ་མ་བཟུང་ན།
ངས་ཀྱང་དམངས་མི་མི་ཐུལ་ན། བལྟ་བ་རྫོགས་ཆེན་སྐུ་མཁར་ལ། ལུང་དྲུག་མདའ་
འུག་ཤར་གྱིས་བཏོད། མན་ངག་བརྒྱད་ཀྱི་བ་གམ་བཏགས། སེམས་ཉིད་གསལ་
བའི་གཞུ་གདུངས་ནས། ཡིག་ཆུང་བཞི་ཡི་མདའ་བལྟོས་ནས། དུག་ལྔའི་ཤིང་ཕུང་
བཟང་བཏོན་ནས། འགྲོ་དྲུག་འཁོར་བའི་མི་དྲུག་དང་། འཁྲུགས་པས་འགྲན་ཟླ་མེད་
པར་རྒྱལ། ཆགས་སྡང་དགྲ་གཉིས་མ་བསད་ན། སེམས་ཀྱི་བུ་གཅེས་ཡན་དབང་
མེད། དུག་གསུམ་ཆུ་བོ་མ་བཅད་ན། ཡེ་ཤེས་མེ་ལ་འབར་དབང་མེད། འཁོར་བའི་
དགྲ་གྲོགས་མ་བསུབས་ན། བདེ་བའི་རྟ་ལ་རྒྱུག་དབང་མེད། བུ་གཉན་གྲོགས་དང་
མ་བྲལ་ན། རང་སེམས་བྱ་རྒོད་འཕུར་དབང་མེད། རྣམ་རྟོག་སྡོང་པོ་མ་བཅད་ན།
འཁོར་བའི་ལོ་འདབ་རྒྱས་པར་མཆིས། དུག་ལྔའི་དགྲ་དང་མ་བྲལ་ན། འོར་མོ་ཁུང་
དུ་འཁྲིད་པར་མཆི། གཟུགས་རས་རུས་ལ་མ་བཤགས་ན། ཉོན་མོངས་སྐུངས་ས་
བཅས་པར་མཆིའོ། །ཡེ་ཤེས་མེ་མར་མ་བཏང་ན། མ་རིག་མུན་པ་སྲོས་པར་མཆིའོ། །
ལྟ་བ་རྫོགས་ཆེན་མཁར་ཡོད་པས། ཉོན་མོངས་དམག་གིས་ང་མི་འཇིག །མི་འགྱུར་
བརྟན་པའི་གོ་ཡོད་པས། དུག་ལྔའི་མཚོན་གྱིས་ང་མི་འཇིག །ཡེ་ཤེས་སེམས་དཔའི་
གྲོགས་ཡོད་པས། གྲོགས་དང་བྲལ་བས་ང་མི་འཇིག སེམས་ལ་སྤྱོད་པའི་རྫས་ཡོད་
པས། རྫས་དང་བྲལ་བས་ང་མི་འཇིག །ཐམས་ཅད་བྲལ་བས་བདེ་བའི་མཆོག །ཡོད་
དང་བྲལ་བས་བདེ་བའི་མཆོག །གཅིག་པུར་གནས་པས་བདེ་བའི་མཆོག །འཁོར་
དང་ལྡན་པས་བདེ་བའི་མཆོག །སེམས་དང་བོན་དུ་སྤྲད་པས་གཤེན་རབ་དྲིན་པོ་ཆེ།
འཁོར་བའི་འདམ་ནས་སྒྲོལ་བའི་གཤེན་རབ་དྲིན་པོ་ཆེ། ཉོན་མོངས་རྒྱ་མཚོ་སྐམས་
535

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་གཤེན་རབ་དྲིན་པོ་ཆེ། སངས་རྒྱས་སེམས་སུ་སྟོན་པའི་གཤེན་རབ་དྲིན་པོ་ཆེ།
རང་སེམས་རང་གིས་རྟོགས་པའི་ཅོ་ཟ་བོན་གཅིག་མ། བལྟས་མོ་སེམས་སུ་བལྟ་བའི་
ཅོ་ཟ་བོན་གཅིག་མ། གཏན་གྲོགས་སེམས་ལ་ཚོལ་བའི་ཅོ་ཟ་བོན་གཅིག་མ། ལོངས་
སྤྱོད་སེམས་ལ་འགྱེད་པའི་གཅོ་ཟ་བོན་གཅིག་མ། ང་ཡི་ལྟ་བ་ནམ་མཁའ་འདྲ། ང་ཡི་
སྤྱོད་པ་ས་གཞི་འདྲ། ང་ཡི་སྒོམ་པ་ཞུགས་མར་འདྲ། ང་ཡི་མན་ངག་བདུད་རྩི་འདྲ།
འཁོར་བའི་སེམས་ཅན་ཉོན་མོངས་ཀུན། རྗེ་དཔོན་འདོད་ན་ཡིད་དམ་ལྷ། བྲན་
གཡོག་འདོད་ན་གཏན་དུ་ངའི་ཚོགས། ལོངས་སྤྱོད་འདོད་ན་བོན་གྱི་དབྱིངས། ལྟ་ན་
རང་གི་སེམས་ལ་ལྟོས། མཆོད་ན་བདེར་གཤེགས་རིགས་ལ་མཆོད། བསྒོམ་ན་མི་རྟོག་
གཤེན་རབ་བསྒོམ། འདུག་ན་དགོན་པའི་གནས་སུ་འདུག །ཅེས་གཅོ་ཟ་བོན་མོས་
ཧས་པོ་རི་ཡི་རྩེ་ལ་མགུར་བཞེས་པའོ། །དེ་ནས་བསྒོམ་པ་ཀློང་དུ་གྱུར་ནས་སངས་
རྒྱས་སོ། །ཟབ་རྒྱ་རྒྱ་རྒྱ། དོན་རྒྱ་རྒྱ་རྒྱ། བཀའ་རྒྱ་རྒྱ་རྒྱ། དགེའོ། །
536

སེམས་ཉམས་དྲུག་པ་བཞུགས། ། །
༄༅། །སྟོན་པ་ཀུན་ཏུ་བཟང་པོ་བདེ་བའི་ངང་ལ་ཏིང་ངེ་འཛིན་གྱིས་ཕྱག་འཚལ་
ལོ། །སྟོན་པ་ཐུགས་རྗེ་ཆེ་ལ་ཐབས་མཁས་པ་ཐ་ཚན་མཁྱེན་པའི་ཡེ་ཤེས་དང་ལྡན་
ཏེ། བྱང་ཆུབ་སེམས་ཀྱི་གནས་ལུགས་འདི། མ་ནོར་ལུང་བཞིན་བསྟན་པ་ཡང་།
སྦྱངས་པའི་འཕྲོ་ཅན་འགའ་ཙམ་ལས། ཕལ་གྱིས་གོ་བ་མ་ཡིན་ནོ། །རུས་སྦལ་རྒྱ་
མཚོར་བཀུམ་པ་བཞིན། ཀུན་དང་ཀུན་གྱི་ཐུན་མོང་མེན། རྫོགས་ཆེན་ཁྱད་པར་བླ་
མེད་འདི། ཐིག་ལེ་ཉག་གཅིག་ཡིན་མོད་ཀྱང་། གང་ཟག་རྒྱུད་ལ་གདབ་པའི་ཕྱིར།
སེམས་ཉམས་རྣམ་པ་དྲུག་ཏུ་བསྟན། དང་པོ་སེམས་ཀྱི་ལྟ་ཐབས་བསྟན། གཉིས་པ་
སེམས་ཀྱི་གནས་ཐབས་བསྟན། གསུམ་པ་སེམས་ཀྱི་བསྒྲུབ་ཐབས་བསྟན། བཞི་པ་
སེམས་ཀྱི་བསྒོམ་ཐབས་བསྟན། ལྔ་པ་སེམས་ཀྱི་སྤྱད་ཐབས་བསྟན། དྲུག་པ་སེམས་
ཀྱི་བསྲུང་ཐབས་བསྟན། སེམས་ཉམས་རྣམ་པ་དྲུག་པོ་འདི། ཐ་སྙད་དྲུག་སྟེ་གཅིག་
གི་ངང་། གཅིག་ཡིན་ཀུན་ཡིན་གང་ཡང་མེན། དེ་ཕྱིར་ངེས་པར་བདག་གིས་བཤད།
དང་པོ་སེམས་ཀྱི་ལྟ་ཐབས་ནི། བྱང་ཆུབ་སེམས་ལ་གཟུགས་མེད་དེ། ཕྱི་ནང་སྣོད་
བཅུད་སེམས་ཀྱི་གཟུགས། ཇི་ལྟར་བལྟས་པས་དེ་ལྟར་སྣང་། བྱང་ཆུབ་སེམས་ལ་
གསུང་མེད་དེ། སྒྲ་སྒྲོགས་ཐམས་ཅད་སེམས་ཀྱི་གསུང་། ཅི་ལྟར་ཐོས་པས་དེ་ལྟར་
གོ །བྱང་ཆུབ་སེམས་ལ་ཐུགས་མེད་དེ། དྲན་རིག་ཐ་ཚན་སེམས་ཀྱི་ཐུགས། ཅི་ལྟར་
བསམ་པ་དེ་ལྟར་གསལ། བྱང་ཆུབ་སེམས་ལ་ཡོན་ཏན་མེད། རང་འབྱུང་སེམས་
537

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཀྱི་ཡོན་ཏན་ཏེ། རང་ལ་གནས་པ་དེ་ལྟར་རྟོགས། བྱང་ཆུབ་སེམས་ལ་ཕྲིན་ལས་
མེད། མཛད་སྤྱོད་སེམས་ཀྱི་ཕྲིན་ལས་ཏེ། ཅི་ལྟར་སྤྱད་ཀྱང་གོས་པ་མེད། བྱང་ཆུབ་
སེམས་ཀྱི་མཐོང་ལུགས་ཏེ། ཐ་དད་མ་ཡིན་བྱང་ཆུབ་སེམས། དང་པོ་སེམས་ཀྱི་བལྟ་
ཐབས་སོ། །རྒྱ་རྒྱ་རྒྱ། གཉིས་པ་སེམས་ཀྱི་གནས་ཐབས་ནི། ཀུན་ཏུ་བཟང་པོ་བོན་
གྱི་དབྱིངས། ཡུམ་གྱི་མཁའ་ཀློང་ནམ་མཁའ་ལ། རྒྱུ་དྲུག་མེད་པས་མཁའ་ཀློང་མེད།
རིག་པ་མེད་པས་གནས་པ་མེད། སྐྱེ་བ་མེད་པས་འགག་པ་མེད། བྲི་བ་མེད་པས་
འཕེལ་བ་མེད། བྱ་རྩལ་མེད་པས་སྤང་བླངས་མེད། འཁོར་འདས་གཉིས་མེད་བོན་
གྱི་དབྱིངས། ཀུན་ཏུ་བཟང་མོ་བ་གའི་ཀློང་། ཀློང་ཞེས་བྱ་བའི་ཐ་སྙད་མེད། གཉིས་
པ་སེམས་ཀྱི་གནས་ལུགས་སོ། ། རྒྱ་རྒྱ། རྒྱ་རྒྱ། གསུམ་པ་སེམས་ཀྱི་སྒྲུབ་ཐབས་ནི།
ཀུན་གཞི་ཡེ་ནས་མ་བཅོས་ཏེ། བོན་གྱི་དབྱིངས་ནི་ཉི་མ་འདྲ། གནག་པའི་མུན་པས་
སྒྲིབ་དུ་མེད། རང་འབྱུང་སེམས་ཀྱི་འོད་ཟེར་གསལ། དཀར་བའི་ཟླ་བ་མཚོན་དུ་
མེད། མ་སྐྱེས་ལྷུན་གྱིས་རྫོགས་པ་སྟེ། རང་འབྱུང་ཡེ་ཤེས་རྫོགས་སངས་རྒྱས། དམ་
ཚིག་སེམས་དཔའ་རྫོགས་པ་ཡིན། ཡེ་ཤེས་པ་ནི་རྒྱུ་ཡི་ཚུལ། མཆོད་པ་ལ་སོགས་བྱ་
བ་ཡི། ལྷ་ཞེས་བྱ་བ་ལོགས་ན་མེད། ཐ་ཚན་མ་ལུས་ང་ཡིན་ཏེ། ང་ནི་ང་མེད་ང་
ཡི་ངང་། ཐ་ཚན་ཀ་དག་སངས་རྒྱས་ཏེ། སེམས་ཅན་བྱ་བའི་མིང་ཡང་མེད། དེ་
བཞིན་ངང་ལ་ངང་གིས་གནས། གནས་ཞེས་བྱ་བའི་མཐའ་ལས་འདས། བསྒྲུབ་པ་
མེད་པའི་སྒྲུབ་པའོ། །གསུམ་པ་སེམས་ཀྱི་བསྒྲུབ་ཐབས་སོ། ། རྒྱ་རྒྱ། རྒྱ་རྒྱ། བཞི་པ་
སེམས་ཀྱི་བསྒོམ་ཐབས་ནི། སྒོམས་ཤིག་སྒོམས་ཤིག་མི་བསྒོམ་པའོ། །བསྒོམ་པས་བློ་
འཆལ་དོན་མི་རྙེད། མ་བསྒོམ་པས་ཀྱང་སྟོར་མི་འགྱུར། བསྒོམ་སྒྲུབ་འབད་པས་མི་
རྙེད་དེ། དེ་དོན་དེ་ལས་མི་ཡེངས་པར། མི་སྒོམ་མ་བྲལ་རང་བཞིན་གསལ། དེ་དོན་
རོ་ཚོར་མ་ཡེངས་ན། མ་བསྒོམ་པའི་བསྒོམ་པའོ། །ཐུགས་ནས་ཞལ་དུ་བརྒྱུད་པས་
538

སེམས་སྡེ། སེམས་ཉམས་དྲུག་པ།
ཀྱང་། འགྲོ་བའི་དོན་དུ་གསུངས་པར་ཟད། བསྟན་པས་གོ་བ་མ་ཡིན་ཏེ། རང་གི་
རིག་པས་རྟོགས་པར་བྱ། རིག་པ་སྤྱི་བླུགས་མ་ཤེས་ན། ཚིག་དང་སློབ་དཔོན་ཐ་སྙད་
ཙམ། བཞི་པ་སེམས་ཀྱི་བསྒོམ་ཐབས་སོ། ། རྒྱ་རྒྱ། རྒྱ་རྒྱ། ལྔ་པ་སེམས་ཀྱི་སྤྱད་ཐབས་
ནི། གཤེན་རབ་རྣམས་ཀྱི་སྤྱད་ཐབས་ནི། རྣམ་པ་དྲུག་ཏུ་ངེས་པར་བསྟན། རང་
བཞིན་ཕྱག་རྒྱ་ཆེན་པོ་བཅའ། སྒྲོལ་བ་དམིགས་པ་མེད་པར་བསྒྲལ། སྦྱོར་བ་གོམས་
པ་མེད་པར་སྦྱར། སྤང་ལེན་བཟང་ངན་མེད་པར་བླངས། གཙང་རྨེ་བརྟུལ་ཤུགས་
ཆེན་པོས་བཟའ། ཕྲིན་ལས་བྱ་བརྩལ་མེད་པར་རྫོགས། སྤྱད་ཐབས་རྣམ་དྲུག་ངེས་
པར་བཤད། རང་བཞིན་ཕྱག་རྒྱ་ཆེན་པོ་ནི། རང་བཞིན་ནམ་མཁར་གནས་པ་ལ།
ནམ་མཁའ་གྱུར་པའི་གཞི་མ་ཡིན། སེམས་ཉིད་ནམ་མཁའ་བྱང་ཆུབ་དབྱིངས། བྱང་
ཆུབ་བསྒྲུབ་པའི་གཞི་མ་ཡིན། གཞི་རྩ་མེད་པའི་སེམས་ཉིད་ནི། བཙལ་བས་མི་རྙེད་
ནམ་མཁའ་འདྲ། སྐྱོན་དང་བྲལ་བའི་བྱང་ཆུབ་ལ། བྱང་ཆུབ་རྒྱུ་འབྲས་ཡོངས་ཀྱིས་
མེད། རང་བཞིན་ཕྱག་རྒྱ་བཅའ་ཐབས་བསྟན་པའོ། །སྒྲོལ་བ་དམིགས་པ་མེད་པ་
ནི། སེམས་ཉིད་དངོས་པོར་མ་གྱུར་པས། གཟུང་འཛིན་གཉིས་ཀྱི་ཡུལ་ལས་འདས།
དེ་དོན་དེ་ལ་སྲོག་མེད་པས། སྲོག་ལ་དངོས་པོ་ཡེ་ནས་མེད། སྲོག་མེད་སེམས་ཅན་
བསད་དུ་མེད། སྲོག་དང་སེམས་ཅན་སྒྱུ་མ་འདྲ། སྒྱུ་མ་དེ་དུས་དེ་མ་ཡིན། དོན་
དེ་གོ་ན་བསད་དུ་མེད། དམིགས་པ་མེད་པར་བསྒྲལ་ཐབས་བསྟན་པའོ། །སྦྱོར་བ་
གོས་པ་མེད་པ་ནི། དབྱིངས་ཏེ་རང་བཞིན་རྣམ་པར་དག །ཡེ་ཤེས་བྱ་རྩལ་མེད་པ་
སྟེ། དབྱིངས་དང་ཡེ་ཤེས་གཉིས་མེད་དོན། བོན་གྱི་སྐུ་ལ་བཟུང་དུ་མེད། རྨི་ལམ་
ནོར་ལ་བླང་དུ་མེད། ཐབས་དང་ཤེས་རབ་རྨི་ལམ་འདྲ། ཇི་ལྟར་སྦྱོར་ཡང་གོས་པ་
མེད། རྫོགས་ཆེན་གསང་སྔགས་བླ་མེད་འདི། ཐབས་དང་ཤེས་རབ་ཉམས་སུ་བླངས།
ཐབས་དང་ཤེས་རབ་བྲལ་བ་ན། མེ་མེད་དུ་བ་ག་ལ་འབྱུང་། དཔོན་གསས་ཞལ་
539

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནས་ཤེས་པར་བྱ། སྦྱོར་བ་གོས་པ་མེད་པར་བསྟན་པའོ། །སྤོང་ལེན་བཟང་ངན་མེད་
པ་ནི། སྤང་དང་བླང་པ་གཉིས་མེད་དེ། འདོད་ཆགས་ཞེ་སྡང་གཏི་མུག་གསུམ། སྐུ་
གསུང་ཐུགས་ལས་མ་གཡོས་སོ། །དུག་གསུམ་སྤངས་པའི་ཕ་རོལ་ན། ལྷག་པའི་སྐུ་
གསུམ་མཚོན་དུ་མེད། དེ་གསུམ་མཚོན་པས་དེ་གསུམ་གོ །ལུས་ངག་སེམས་གཞིར་མ་
བྲལ་བས། དུག་གསུམ་སྐྱོན་དུ་མི་སྤངས་ཞིང་། སྐུ་གསུམ་ཡོན་ཏན་མི་བླང་ངོ༌། །དུག་
གསུམ་རྟག་ཏུ་བླང་པར་བྱ། སྤོང་ལེན་བཟང་ངན་མེད་པར་བསྟན་པའོ། །གཙང་
སྨེ་མེད་པའི་བརྟུལ་ཤུགས་ནི། བྱང་ཆུབ་སེམས་དང་དྲི་ཆེན་དང༌། དྲི་ཆུ་རཀྟ་མཾ་ས་
རྣམས། འཇིག་རྟེན་དྲེགས་པས་སྨད་པ་སྟེ། མཆིལ་སྣབ་བཞིན་དུ་བོར་རྒྱུ་ལ། དམ་
རྫས་བདུད་རྩི་འདི་ལྔ་ནི། སྐུ་ལྔ་རིགས་ལྔ་ཡེ་ཤེས་ལྔ། དེ་ལས་རྟོགས་པ་བཞིན་དུ་
ཡིན། རྣལ་འབྱོར་བདག་གིས་དང་དུ་བླངས། འདི་དག་དོར་བར་བྱེད་པ་སྟེ། དེ་
ལ་མཆོག་གི་དངོས་གྲུབ་མེད། བརྟུལ་ཤུགས་ཆེན་པོའི་སྤྱོད་པ་ཡིས། ཏིང་ངེ་འཛིན་
གྱི་སྟོབས་ཀྱིས་སུ། གཙང་རྨེ་མེད་པར་བཟའ་བར་བྱ། གཙང་རྨེ་བརྟུལ་ཤུགས་ཆེན་
པོས་བཟའ་བར་བསྟན་པའོ། །ཕྲིན་ལས་བྱ་བཙལ་མེད་པ་ནི། བླ་ན་མེད་པའི་གནས་
མེད་པས། བཀུར་བསྟི་བྱ་རྩལ་མེད་པར་རྫོགས། ལོགས་ན་སྙིང་རྗེའི་ཡུལ་མེད་
པས། སྦྱིན་པ་བྱ་བརྩལ་མེད་པར་རྫོགས། བསྒྲུབ་པ་བྱ་བའི་རྒྱུ་མེད་པས། ཕྲིན་ལས་
བྱ་རྩལ་མེད་པར་རྫོགས། བགྲོད་པར་བྱ་བའི་ལམ་མེད་པས། གནས་སུ་བྱ་བཙལ་
མེད་པར་རྫོགས། རྣམ་པར་རྟོག་པའི་རྐྱེན་མེད་པས། མཚམས་བཅད་བྱ་བཙལ་མེད་
པར་རྫོགས། ཏིང་འཛིན་སྤྲོ་བསྡུ་བྱར་མེད་པས། བཟླས་བརྗོད་བྱ་རྩལ་མེད་པར་
རྫོགས། དེ་དང་མི་ལྡན་རྣལ་འབྱོར་པས། ཁ་དོན་ཁྱེར་ཏེ་འདི་དོན་མེད། ཅི་ལྟར་
དཔྱད་ཀྱང་སྡུག་བསྔལ་རྒྱུ། འོར་མོ་ཁུང་དུ་གཤེགས་ཁ་མ། ཕྲིན་ལས་བྱ་བཙལ་མེད་
པར་བསྟན་པའོ། །ལྔ་པ་སེམས་ཀྱི་སྤྱད་ཐབས་བསྟན་པའོ། ། རྒྱ་རྒྱ། རྒྱ་རྒྱ། རྒྱ་རྒྱ། རྒྱ་
540

སེམས་སྡེ། སེམས་ཉམས་དྲུག་པ།
རྒྱ། དྲུག་པ་སེམས་ཀྱི་བསྲུང་ཐབས་ནི། སྤྱིར་ནི་གསང་སྔགས་དམ་ཚིག་ནི། ས་མ་
ཡ་སྟེ་འབུམ་སྡེ་ཡོད། བསྡུས་ཏེ་ཉི་ཤུ་རྩ་བརྒྱད་བསྟན། དེ་ཡང་སྐུ་གསུང་ཐུགས་
སུ་འདུས། རྫོགས་ཆེན་འདི་ཡི་སྐབས་སུ་ནི། མེད་པ་དང་ནི་ཕྱལ་བ་དང་། གཅིག་
པུ་དང་ནི་ལྷུན་གྱིས་རྫོགས། ལྷག་པའི་དམ་ཚིག་འདི་བཞི་དག །རིག་པའི་རྒྱལ་པོ་
རང་དབང་ལ། སངས་རྒྱས་ཀུན་གྱི་རྗེ་བཙན་དང་། སྐལ་པ་མི་མཉམ་རྡུལ་ཙམ་
མེད། བསྲུང་དུ་མེད་པའི་དམ་ཚིག་བཞི། བསྲུངས་པ་འདི་ལས་དཀའ་བ་ནི། ཀུན་
ཏུ་བཟང་པོས་མ་གསུང་ངོ༌། །དྲུག་པ་སེམས་ཀྱི་བསྲུངས་ཐབས་བསྟན་པའོ། །རྒྱ་རྒྱ།
རྒྱ་རྒྱ། སེམས་ཉམས་རྣམ་པ་དྲུག་པོ་འདི། གསང་བའི་རྒྱུད་ཀྱི་ས་བཅད་དང༌། ལུང་
སྨད་དྲུག་གིས་ལ་བཟླ་ནས། སེམས་ཉམས་དྲུག་པོས་ཉམས་སུ་བླངས། ཐར་ལམ་
བདེ་བ་ཐོབ་འདོད་ན། སེམས་ཉམས་དྲུག་ལ་ཚོར་ཏེ་ལྟོས། འདི་མཐོང་འདི་བཞིན་
མེད་བྱེད་པ། ལག་པའི་མཐིལ་ནས་རྫས་ཤོར་འདྲ། བདག་འདྲ་མི་ངན་ལི་ཤུ་སྟག་
རིངས་ཀྱིས། ཁྱད་པར་བླ་ན་མེད་པའི་ཐེག་པ་ཡི། སེམས་ཕྱོགས་སྡེ་བཅུ་ལ་སོགས་རྒྱུད་
དང་ལུང་། སྡེ་སྣོད་བཀའ་སྡེ་ཞལ་ནས་གསུངས་པ་ལ། བདག་གིས་བློ་སྦྱངས་ཉམས་
སུ་བླངས་པའི་དོན། བདེར་གཤེགས་བཀའ་སྐྱོབ་རིག་པ་འཕྲ་མོ་ཤར། བདག་འདྲས་
འདི་དག་བརྩམས་པར་མི་འོས་ཀྱང་། དོན་ཕྱིར་འབྲེངས་པའི་གཤེན་པོ་འགའ་ཟུང་ལ།
ཞལ་ནས་གསུངས་པ་མང་པོས་ཁོང་བཀྲོལ་ནས། ཉམས་བླངས་ཤིན་དུ་བསྡུས་པ་ཡི།
སེམས་ཉམས་རྣམ་པ་དྲུག་གི་ཡང་བཅུད་འདི། སྐྱེས་བུ་ལས་ཅན་ཞིག་དང་འཕྲད་
པར་ཤོག །བདག་གིས་འདི་བརྩམས་དགེ་བའི་རྩ་བ་ཡིས། ཁམས་གསུམ་འཁོར་བའི་
སེམས་ཅན་ཐ་ཚན་ལ། སྨོན་ལམ་མཐུ་བཙན་ཐར་པ་ཐོབ་པར་ཤོག །ནམ་ཞིག་དུས་
ལ་བབ་ནས་དར་བར་ཤོག །ཅེས་ཐ་རམ་གྱི་རྒྱ་ཡིས་བཏབ་ནས་རྒྱལ་བློན་གྱི་ཕྱག་ཏུ་
གཏད་དེ་སྦས་སོ། ། རྒྱ་རྒྱ། རྒྱ་རྒྱ། དགེའོ། །
541

འཕྲུལ་གྱི་མེ་ལོང་དགུ་བསྐོར་བཞུགས
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །མན་ངག་གི་
དོན་ཀུན་ལ་བསྟན་པར་བྱ་བ་མིན་ནོ། །ལུང་དང་མན་ངག་ཐམས་ཅད། འདི་ཡིས་
དབྱེ་བར་བྱ་སྟེ། འཕྲུལ་གྱི་མེ་ལོང་དགུ་སྐོར་འདི། རྒྱུད་ལུང་མན་ངག་འབྲེལ་པའོ། །
དེ་ཡི་དོན་རྟོགས་མ་གྱུར་ཏེ། དེ་ཕྱིར་གདམས་པའི་རྒྱལ་པོ་འདི་བརྩམས་སོ། །རང་
འབྱུང་ཡེ་ཤེས་ཆེན་པོ་ལས། འབྱེད་པའི་སྒོ་དགུ་འཕྲུལ་པ་ཡིན། དེ་རུ་འཕྲུལ་ཀྱང་དེ་
རུ་གསལ། དེ་ཕྱིར་འཕྲུལ་གྱི་མེ་ལོང་ཡིན། སྒོ་དགུ་གཞན་ཡང་དེ་བཞིན་སྦྱར། དང་
པོ་འབྲོས་པའི་མཁར་ནི། སྒྱུ་མ་རྣམ་གཉིས་སྤྱོད་ཡུལ་ཡང་། རང་འབྱུང་ཡེ་ཤེས་
གཅིག་ཏུ་གནས་པའི་མཁར་རོ། །དེའི་མཐུན་པའི་དཔེ་ནི། དེའི་དེ་ཉིད་ཅི་ལྟ་བ།
མཁའ་ལ་འཇའ་སྣང་ཅི་བཞིན་ནོ། །དེའི་བསྲུངས་པའི་མི་ནི། རིགས་རྒྱུད་ཐམས་ཅད་
རང་འབྱུང་ཡེ་ཤེས་གཅིག་ཏུ་ལྟ་བའི་མིས་བསྲུང༌། དེའི་རྒོལ་བའི་དགྲ་ནི། བདུན་
ནམ་གཅིག་ལ་ལྔ་རྟོགས། སྐྱེ་ཐ་དད་ཞེ་ན་བདུན་འགལ། དེ་བཞིན་སེམས་རྒྱུད་
བརྒྱད་ལ་བཟའ། དེའི་རྡེག་པའི་མཚོན་ནི། རྐྱེན་ཆེན་དེ་བཞིན་རང་ལ་འོང་། རང་
མཚོན་རང་ལ་འོང་པ་བཞིན། དེའི་འདུས་པའི་འཁོར་རྣམས་ནི། དེ་དང་རབ་འབྲིང་
ཐ་མ་གསུམ། དེའི་འཆད་པའི་བོན་ནི། དེ་བས་དགག་དང་སྒྲུབ་པར་བྱེད། གཅིག་ན་
དུ་མ་མེད་པ་ཡིན། བླང་དང་དོར་བ་མེད་པའོ། །དེའི་གསལ་བའི་མེ་ལོང་ནི། འཕྲུལ་
གྱི་མེ་ལོང་དགུ་སྐོར་ནི། དེ་རྣམས་དང་པོའི་དགུ་སྐོར་ཡིན། དེའི་གཉིས་པའི་འབྱེད་
542

སེམས་སྡེ། མེ་ལོང་དགུ་སྐོར།
སྒོ་ནི། ལྷུན་གྱིས་གྲུབ་པ་གང་ལ་བགྱི། དེའི་འབྲོས་པའི་མཁར་ནི། སེམས་ཉིད་རང་
འབྱུང་ཡེ་ཤེས་གཅིག་ཏུ་གནས་པའི་མཁར་རོ། །དེའི་མཐུན་པའི་དཔེ་ནི། ཡིད་བཞིན་
ནོར་བུ་རིན་པོ་ཆེ་ལྟ་བུའོ། །དེའི་བསྲུངས་པའི་མི་ནི། རིགས་བརྒྱུད་ཐམས་ཅད་རང་
འབྱུང་ཡེ་ཤེས་གཅིག་ཏུ་སྨྲ་བའི་མིས་བསྲུངས། དེའི་རྒོལ་བའི་དགྲ་ནི། གཉིས་པ་དེ་
ལྟར་བདེན་ན། སྒྲུབ་པའི་ཐ་སྙད་ཅི་ལྟར་མཚོན། མ་གྲུབ་ཞེས་ན་ངེས་ཚིག་མེད། དེ་
མེན་མ་གྲུབ་པ་དེ་བཞིན་ནོ། །དེའི་བརྡེག་པའི་མཚོན་ཆ་ནི། སྐྱོན་མེད་དེ་བཞིན་རང་
ལ་ལྡོག །གཅིག་པུར་སྨྲ་བ་ཡིན་པའི་ཕྱིར། དེའི་འདུས་པའི་འཁོར་རྣམས་ནི། དེ་དང་
དབང་པོ་རབ་འབྲིང་གསུམ། དེའི་འཆད་པའི་བོན་རྣམས་ནི། དེ་བས་སྲིད་དང་མི་
སྲིད་ཀུན། ལྷུན་གྲུབ་ཕྱོགས་སུ་གྲུབ་པ་མེད། མ་བཙལ་ལྷུན་གྱིས་གྲུབ་ཕྱིར་རོ། །
གསལ་བའི་མེ་ལོང་གོང་དང་འདྲ། དེ་ནི་གཉིས་པའི་དགུ་བསྐོར་རོ། །དེའི་གསུམ་
པའི་སྒོ་འབྱེད་ནི། དེ་ཉིད་སྣང་བ་ཡོད་དམ་མེད། དེའི་འབྲོས་པའི་མཁར་ནི། ལོག་
རྟོག་ཐམས་ཅད་རང་འབྱུང་ཡེ་ཤེས་གཅིག་ཏུ་གནས་པའི་མཁར་རོ། །དེའི་མཐུན་
པའི་དཔེ་ནི། ནམ་མཁའ་བོན་ཉིད་ཅི་བཞིན་དུ། གང་ལ་ཕན་གནོད་མེད་པ་ལྟར།
དེའི་བསྲུང་པའི་མི་ནི། ལོག་རྟོག་བདུན་པའི་ཡུལ་སྣང་ཀུན། རང་འབྱུང་ཡེ་ཤེས་
གཅིག་ཏུ་སྨྲ་བའི་མིས་བསྲུང་། དེའི་རྒོལ་བའི་དགྲ་ནི། གསུམ་པ་སྔ་མའི་རྟོག་སྐྱོན་
དགུ། ཕྱི་པ་མེད་པའི་ཐེ་ཚོམ་ནི། སྐྱོན་གྱི་དངོས་པོ་བཅུ་བཞི་བཞི། དེའི་རྡེག་པའི་
མཚོན་ཆ་ནི། སྤྱིའི་སྐྱོན་སྒོ་དཀའ་བའི་ཚེ། འཁོར་སྐྱོན་རང་ལ་འོང་བ་བཞིན། སྐྱོན་
ཆེན་དེ་རྣམས་རང་འཁོར། འདུས་པའི་འཁོར་ནི་སྔ་མ་བཞིན། དེའི་འཆད་པའི་བོན་
ནི། ཤིན་ཏུ་མཁས་པ་ཐམས་ཅད་ལ། སེམས་ཕྱིར་དགག་དང་སྒྲུབ་མ་བྱེད། དེའི་
གསལ་བའི་མེ་ལོང་གོང་དང་འདྲ། དེ་ནི་གསུམ་པའི་དགུ་བསྐོར་ཡིན། དེའི་བཞི་པའི་
སྒོ་འབྱེད་ནི། ཡེ་ནས་སངས་རྒྱས་ཡིན་ནམ་མེན། དེའི་གསུམ་པའི་འབྲོས་མཁར་ནི།
543

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཕྱོགས་རིས་ཐམས་ཅད་རང་འབྱུང་ཡེ་ཤེས་གཅིག་ཏུ་གནས་པའི་མཁར་རོ། །དེའི་
མཐུན་པའི་དཔེ་ནི། གཙང་དང་མི་གཙང་དངོས་ཅི་བཞིན། དེའི་བསྲུང་བའི་མི་ནི།
ཕྱོགས་རིས་ཐམས་ཅད་རང་འབྱུང་ཡེ་ཤེས་གཅིག་ཏུ་སྨྲ་བའི་མིས་བསྲུང་། དེའི་རྒོལ་
བའི་དགྲ་ནི། བཞི་པའི་སྔ་མ་སྐྱོན་དྲུག་གཉིས། ཕྱི་མ་དེ་བཞིན་རྗེས་སུ་མཐུན། དེའི་
བརྡེག་པའི་མཚོན་ཆ་ནི། འགག་ཐལ་འབྲེལ་པའི་སྐྱོན་ཆེན་ནི། སླར་ལ་རང་ལ་འཁོར་
ཞིང་བརྡེག །དེའི་འཁོར་ནི་གོང་བཞིན་དུ། གསལ་བའི་མེ་ལོང་གོང་དང་འདྲ། དེ་ནི་
བཞི་པའི་དགུ་བསྐོར་ཡིན། དེའི་ལྔ་པའི་སྒོ་འབྱེད་ནི། ཁམས་གསུམ་སེམས་ཅན་ཇི་
ལྟར་འཁྲུལ། དེའི་འབྲོས་པའི་མཁར་ནི། མ་རིག་པ་དང་རིག་པ་ཐམས་ཅད། རང་
འབྱུང་ཡེ་ཤེས་གཅིག་ཏུ་གནས་པའི་མཁར་རོ། །དེའི་མཐུན་པའི་དཔེ་ནི། མེ་ལོང་
གཡའ་འམ་ནམ་མཁའི་སྤྲིན་བཞིན་ནོ། །དེའི་བསྲུང་པའི་མི་ནི། འཁྲུལ་པ་དང་
འཁྲུལ་རྐྱེན་གཉིས་ཀ། རང་འབྱུང་ཡེ་ཤེས་གཅིག་ཏུ་ལྟ་བའི་མིས་བསྲུངས། ལྔ་པ་
འཁྲུལ་གཞི་ཡོད་མེད་ལ། སྐྱོན་ནི་བཞི་པ་ཅི་བཞིན་བགྲང༌། མིག་ཡོར་གསུམ་པ་
དངོས་མེད་འདྲ། བོན་ཡོད་སྦྱིན་པས་རང་སེམས་ལ། དེ་དངོས་མེད་ཀྱང་རྒྱུ་རྐྱེན་
དྲུག །དེའི་བརྡེག་པའི་མཚོན་ཆ་ནི། འཁྲུལ་དང་འཁྲུལ་རྐྱེན་གཉིས་ཀ་ཡང་། གཉིས་
སུ་མི་གནས་གཅིག་ཏུ་གནས། གཉིས་སུ་མི་འཛིན་གཅིག་ཏུ་འཛིན། གཉིས་སུ་མི་སྨྲ་
གཅིག་ཏུ་སྨྲ། འཁྲུལ་སྐྱོན་ཐམས་ཅད་རང་ལ་ལྡོག ། དེ་ནི་དེ་ཡི་མཚོན་ཆ་ཡིན། དེའི་
འདུས་པའི་འཁོར་རྣམས་ནི། རབ་འབྲིང་གསུམ་དང་དེ་ཉིད་ཡིན། དེའི་འཆད་པའི་
བོན་ནི། ཡིད་བཞིན་ལྷུན་གྲུབ་དཔག་བསམ་ཤིང་། སོ་སོར་སྣང་བ་དུས་གསུམ་དུ།
རྒྱུན་དུ་འཁྲུལ་པ་ལྷུན་གྲུབ་ལགས། འགྲོ་འོང་འབྱུང་འཇུག་མེད་སྣང་བས། འཁྲུལ་
གཞི་ཡོད་མེད་དབྱེར་མེད་མཚུངས། དེ་ཡི་གསལ་བའི་མེ་ལོང་ནི། འཕྲུལ་གྱི་མེ་ལོང་
དགུ་སྐོར་བཞིན། རང་བྱུང་ཡེ་ཤེས་ཆེན་པོར་གསལ། དེ་རྣམས་ལྔ་པའི་དགུ་བསྐོར་
544

སེམས་སྡེ། མེ་ལོང་དགུ་སྐོར།
ཡིན། དེའི་དྲུག་པའི་འབྱེད་སྒོ་ནི། འཁྲུལ་ཙམ་ཉིད་ན་དོན་གཅིག་ལགས། འཁྲུལ་
ཙམ་ཉིད་ན་ཡེ་སངས་རྒྱས། དེའི་འབྲོས་པའི་མཁར་ནི། འཇིག་རྟེན་བརྟན་གཡོ་ལ་
སོགས་ཀུན། རང་འབྱུང་ཡེ་ཤེས་ཉིད་དུ་གནས། དེ་ནི་དེ་ཡི་འབྲོས་མཁར་ཡིན།
མཁར་དེ་བསྲུང་བའི་མི་ནི། རང་འབྱུང་ཕྱི་སྣོད་སྣང་ཕྱིར་མེད། རང་འབྱུང་ཡེ་ཤེས་
ཆེན་པོར་བསྲུང་། དེའི་མཐུན་པའི་དཔེ་ནི། ཀ་ལན་ཏ་ཡི་བྱ་དང་འདྲ། དེའི་རྒོལ་
བའི་དགྲ་ནི། དེ་ལ་རྒྱུན་དུ་བྱ་བ་བདུན། ཐམས་ཅད་ཅི་གྲོལ་བྱར་མེད་པ། གཉིས་
སྣང་འཁྲུལ་པས་ལྟ་བ་པོ་ཡང་འཁྲུལ། དེ་ནི་དེའི་རྒོལ་དགྲ་ཡིན། དེའི་བརྡེག་པའི་
མཚོན་ཆ་ནི། མི་སྲིད་དཔེ་སྐྱོན་བདུན་པོ་ནི། དེ་ལ་འཕངས་ཀྱང་དེ་ལ་འཕོག །དེ་ནི་
བརྡེག་པའི་མཚོན་ཆ་ཡིན། འདུས་པའི་འཁོར་ནི་དེ་དང་མཐུན། དེའི་འཆད་པའི་
བོན་ནི། དེ་བས་བླང་དང་དོར་བ་མེད། སྡེ་བདུན་ནས་སུ་རིས་མ་ལྟ། གཅིག་ན་དུ་
མ་མེད་པ་ཡིན། གསལ་བ་མེ་ལོང་གོང་མ་འདྲ། དེ་ནི་དྲུག་པའི་དགུ་སྐོར་ཡིན། དེའི་
བདུན་པའི་འབྱེད་སྒོ་ནི། རྣལ་འབྱོར་ལྟ་བའི་ངོ་བོ་གང་། དེའི་འབྲོས་པའི་མཁར་ནི།
རང་འབྱུང་ཡེ་ཤེས་ཚོགས་ཀུན་བདག ཡེ་ཤེས་མཆོག་གི་སྤྱི་མཁར་ཡིན། མཁར་དེ་
བསྲུང་པའི་མི་ནི། གཡུང་དྲུང་ཡིད་ཀྱི་དབང་མཆོག་ཕྱིར། བརྒྱད་པར་ཡེ་ཤེས་ཆེན་
པོར་སྨྲ། དེ་ནི་དེའི་བསྲུང་མི་ཡིན། དེའི་མཐུན་པའི་དཔེ་ནི། འཇུག་པའི་རྣམ་ཤེས་
དེ་ལྟ་བ། ཤེས་རབ་ཐུན་མོང་སྤྱན་ཡིན་ནོ། །དེ་ལ་རྒོལ་བའི་དགྲ་ནི། བདུན་པ་དེ་
ལྟར་དེ་བདེན་ན། དེ་ལ་སྐྱོན་བཅུ་འབྱུང་བར་འགྱུར། དེ་ནི་དེ་ཡི་རྒོལ་དགྲ་ཡིན།
དེའི་བརྡེག་པའི་མཚོན་ཆ་ནི། སྐྱོན་དང་ཡོན་ཏན་གཉིས་ཀ་ནི། གཉིས་སུ་མི་གནས་
གཅིག་ཏུ་གནས། དེའི་ཕྱིར་ན་སྐྱོན་བཅུ་མེད། དེ་ནི་བརྡེག་པའི་མཚོན་ཆ་ཡིན།
འདུས་པའི་འཁོར་ནི་གོང་དང་འདྲ། དེའི་འཆད་པའི་བོན་ནི། དེ་བཞིན་ཉིད་ཀྱི་ཡེ་
ཤེས་ནི། མིང་ལྔའི་བདག་ཉིད་ཀུན་གྱི་སེམས། རང་སྤྱི་ཇི་ལྟར་ཇི་སྙེད་པ། རང་ཡུལ་
545

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་པར་ཡེ་གསལ་བས། ནམ་མཁའི་སྤྲིན་མཐོང་ཅི་བཞིན་དུ། རབ་རིབ་གང་དག་
ཡེ་ཤེས་གསལ། དེ་ནི་དེའི་བོན་འཆད་ཡིན། གསལ་བའི་མེ་ལོང་གོང་དང་འདྲ། དེ་
ནི་བདུན་པའི་དགུ་སྐོར་ཡིན། དེའི་བརྒྱད་པའི་འབྱེད་སྒོ་ནི། དེ་དག་དགོས་པའི་ཐེ་
ཚོམ་གང་། དེ་ནི་དེ་ཡི་འབྱེད་སྒོ་ཡིན། དེའི་འབྲོས་པའི་མཁར་ནི། དྲིས་ལན་ཟད་པ་
མེད་པ་ནི། རང་འབྱུང་ཡེ་ཤེས་གཅིག་ཏུ་གནས། དེ་ནི་དེའི་འབྲོས་མཁར་ཡིན།
མཁར་དེ་བསྲུང་བའི་མི་དེ་ནི། དྲིས་ལན་ཟད་པ་མེད་པ་ཀུན། རང་འབྱུང་ཡེ་ཤེས་
གཅིག་ཏུ་སྨྲ། དེ་ནི་བསྲུང་བའི་མི་ཡིན། དེའི་མཐུན་པའི་དཔེ་ནི། བགེགས་བསྲུང་
གནས་སྙན་ཅི་བཞིན་དུ། རང་ལ་དྲིས་ལ་བདུན་ཆར་གདབ། རྒོལ་དང་ཕྱིར་རྒོལ་ཅི་
བཞིན་དུ། རང་ལ་དྲིས་ལ་བདུན་ཆར་གདབ། དེ་ནི་དེའི་མཐུན་རིས་ཡིན། བརྒྱད་
པ་དེའི་རྒོལ་དགྲ་ནི། བརྒྱད་པ་ངེས་པ་བསྟན་པ་བསྒྲུབ་པའི་གྲངས། ཕྱག་རྒྱ་བཞི་
དང་མི་ལྡན་པ། དེ་ནི་དེའི་རྒོལ་དགྲ་ཡིན། དེའི་བརྡེག་པའི་མཚོན་ཆ་ནི། ཕྱག་རྒྱ་
བཞི་ཡི་གཞིར་གྱུར་པ། བཀའ་ལ་སྣང་ཞིང་དོན་མི་འགྱུར། རིག་པས་འཐད་ཅིང་
གཏན་ཚིགས་རྒྱས། དེ་ནི་བརྡེག་པའི་མཚོན་ཆ་ཡིན། འདུས་པའི་འཁོར་ནི་གོང་དང་
འདྲ། དེའི་འཆད་པའི་བོན་ནི། ཕྱག་རྒྱ་བཞི་ཡི་གཞིར་གྱུར་པ། ངེས་པར་ངོས་འཛིན་
བྱ་བར་བསྟན། མ་རིག་པ་ཉིད་ཡེ་ཤེས་གསལ། ལོག་རྟོག་ཉིད་ཀྱང་མ་ནོར་ལམ། ཐེ་
ཚོམ་ཉིད་ཀྱང་ངེས་པའི་སྤྱན། དེ་ལ་མི་མཐུན་ཤེས་དང་ཕྲལ། ཐམས་ཅད་རང་
འབྱུང་ཡེ་ཤེས་ཉིད། གསལ་བའི་མེ་ལོང་གོང་དང་འདྲ། དེ་ནི་བརྒྱད་པའི་དགུ་བསྐོར་
ཡིན། དགུ་པ་དེའི་འབྱེད་སྒོ་ནི། དེ་རྣམས་ཁྱད་པར་ཅི་ལྟར་ཆེ། དེ་ནི་དེའི་འབྱེད་སྒོ་
ཡིན། དགུ་པ་དེའི་མཁར་ནི། ཐེག་པ་དགུའི་ཚིག་དོན་བཅས། ཐུན་མོང་དྲངས་ཡང་
མ་དོར་བ། རང་འབྱུང་ཡེ་ཤེས་གཅིག་ཏུ་གནས། དེ་ནི་དེའི་བྲོས་མཁར་ཡིན། མཁར་
དེ་བསྲུང་བའི་མི་ནི། སྐས་གདངས་ལྟ་བུའི་ཐེག་པ་ཀུན། རང་འབྱུང་ཡེ་ཤེས་ཆེན་
546

སེམས་སྡེ། མེ་ལོང་དགུ་སྐོར།
པོར་སྨྲ། དེ་ནི་དེའི་བསྲུང་མི་ཡིན། དེའི་མཐུན་པའི་དཔེ་ནི། ཆ་ཡོད་དུག་ལ་མི་
འཐུང་བཞིན། ལོག་ལྟ་སུ་ལ་ག་ལ་འགྱུར། དེ་ནི་དེའི་མཐུན་དཔེ་ཡིན། དེའི་རྒོལ་
བའི་དགྲ་བརྒྱད་ནི། གཅིག་སྤོང་གཅིག་སྒྲུབ་ཐེག་པ་བརྒྱད། དེ་ནི་དེའི་དགྲ་བརྒྱད་
ཡིན། དེའི་རྡེག་པའི་མཚོན་ཆ་ནི། ཡེ་གཤེན་ལ་སོགས་ཐེག་པ་བརྒྱད། རང་འབྱུང་ཡེ་
ཤེས་རྟོགས་པ་མེད། གཅིག་སྤོང་གཅིག་སྒྲུབ་བྱེད་པའི་ཕྱིར། དེ་ནི་དེའི་མཚོན་ཆ་ཡིན། །
འདུས་པའི་འཁོར་ཡང་དེ་བརྒྱད་ཡིན། དེའི་འཆད་པའི་བོན་ནི། རིམ་པ་ཡོད་མེད་
ཁྱད་པར་དང་། ལོག་པས་ཕྱེ་བའི་ཁྱད་པར་གྱིས། མཐོང་བ་དག་དང་མ་དག་པ།
མཐོང་བ་དག་པ་ཀུན་མཐོང་འདིའོ། །དེའི་གསལ་བའི་མེ་ལོང་ནི། འཕྲུལ་གྱི་མེ་ལོང་
དགུ་བསྐོར་བཞིན། རང་འབྱུང་ཡེ་ཤེས་ཆེན་པོར་གསལ། དེའི་མཚན་ཉིད་རང་
བཞིན་དག །རང་བཞིན་ཀ་དག་ཆེན་པོར་གསལ། དེ་ནི་དེའི་མེ་ལོང་ཡིན། དེ་ནི་
དེའི་མེ་ལོང་དགུ་སྐོར་ཡིན། འཕྲུལ་གྱི་མེ་ལོང་དགུ་སྐོར་རྫོགས་སོ། །ཀུན་གྱིས་གོ་བར་
མི་འགྱུར་ཏེ། དེ་ཕྱིར་ཀུན་ལ་བསྟན་པ་མེད། རྒྱ་རྒྱ། རྒྱ་རྒྱ། གབ་རྒྱ་རྒྱ། བདག་འདྲ་
ལི་ཤུ་སྟག་རིངས་ཀྱིས། མན་ངག་ཉུང་ལ་འདུས་པ་འདི། རྒྱལ་བློན་དག་དང་ལག་
བསྡེབས་ནས། ཕྱག་མཛོད་དཀོར་ཁང་ནང་དུ་སྦས། དུས་ལ་བབ་ནས་དར་བར་
ཤོག །ཅེས་སྦས་སོ། །རྒྱ་རྒྱ་སྦས་རྒྱ་རྒྱ། ། །
547

རྫོགས་པ་ཆེན་པོའི་ཐུགས་རྒྱུད་སྨར་བྱང་
རྣམ་གསུམ་ཀླུ་ཡུལ་དུ་བསྒྲགས་པའི་
རྒྱུད་བཞུགས། །
༄༅། །སེམས་ཉིད་ཀུན་ཏུ་བཟང་པོ་ལ་ཕྱག་འཚལ་ལོ། །སྟོན་པ་ཐུགས་རྗེ་ཆེ་
མངའ་བའི། ཐུགས་ཀྱི་དཀྱིལ་ནས་བཅུད་ཕྱུང་ནས། རྫོགས་པ་ཆེན་པོའི་ཐུགས་རྒྱུད་
སྨར་བྱང་རྣམ་གསུམ་ཞེས་བྱ་བ། ཕྱི་རབས་གདུལ་བྱའི་དོན་དུ་བཤད་པར་བྱའོ། །ཨེ་
མ་ཧོ། རྫོགས་པ་ཆེན་པོའི་ཐུགས་རྒྱུད་སྨར་བྱང་རྣམ་གསུམ་ནི། གཞུང་བཤད་པའི་
དབང་དུ་བྱས་ཏེ། དཀྱུས་དཀྲོལ་ལ་གདམས་ངག་གི་དོན་གྱིས་དྲང་པ་དང་། ཕྱི་
རོལ་གྱི་རྒོལ་བ་རྩོད་པའི་དབང་དུ་བྱས་ཏེ། སྐྱོན་བསལ་བའི་གདམས་ངག་གི་དོན་
གྱིས་དྲང་པ་དང་། ཚེ་གཅིག་ལ་སངས་རྒྱས་བསྒྲུབ་པའི་དབང་དུ་བྱས་ཏེ། ཉམས་སུ་
བླངས་པའི་དོན་གྱིས་དྲང་པ་དང་གསུམ་མོ། །དེ་ལ་གཞུང་བཤད་པ་ལ་དྲུག །དཀྱུས་
ཁོག་ལ་མཁས་པར་བྱ་བའི་ཕྱིར་ན། ཁོག་དབུབ་པའི་གདམས་ངག་དང་། དཀྱུས་ཀྱི་
རྣམ་འབྱེད་ལ་མཁས་པར་བྱ་བའི་ཕྱིར་ན། ས་བཅད་པའི་གདམས་ངག་དང་། དཀྱུས་
ཀྱི་ངོ་ཏི་ལ་མཁས་པར་བྱ་བའི་ཕྱིར་ན། འབྲུ་གཞོམས་པའི་གདམས་ངག་དང་། དཀྱུས་
ཀྱི་རྒོལ་ལན་ལ་མཁས་པར་བྱ་བའི་ཕྱིར་ན། དྲི་བ་ལན་གྱི་གདམས་ངག་དང་། དཀྱུས་
ཀྱི་གོལ་ས་ལ་མཁས་པར་བྱ་བའི་ཕྱིར་ན། མཐར་ཐུག་གྲུབ་མཐའི་གདམས་ངག་དང་།
548

སེམས་སྡེ། སྨར་བྱང་རྣམ་གསུམ།
དཀྱུས་ཀྱི་ཉམས་ལེན་ལ་མཁས་པར་བྱ་བའི་ཕྱིར་ན། ལམ་ཉམས་སུ་བླངས་པའི་
གདམས་ངག་དང་དྲུག་གོ །ཕྱི་རོལ་ཕྱིར་རྒོལ་བའི་རྩོད་པའི་ས་དྲུག །བོན་སྣང་སྲིད་
འཁོར་འདས་ཀྱིས་བསྡུས་པའི་བོན་ཐམས་ཅད། གཞི་ལ་སྐུ་གསུམ་ལྷུན་གྱིས་གྲུབ་པའི་ཕྱིར་དང་༽ཅན།
དམ་བཅའ། དྲ་མ་རྗེས་སུ་མ་བཟློག་པའི་སྐུ་གསུམ་རང་ཡིན་ནོ་ཅིའི་ཕྱིར་ཞེ་ན།༽གཏན་ཚིགས།
༼ལམ་གྱི་སྐུ་གསུམ་ཉམས་སུ་ལེན་པའི་རིམ་པ་དང༌། འབྲས་བུ་སྐུ་གསུམ་མངོན་དུ་གྱུར་པའི་ཕྱིར།༽ཐལ་
འགྱུར། ༼ངོ་བོ་གཞི་ལམ་འབྲས་གསུམ།༽འདོད་ཐོག༼གཞུང་ཚུལ་གྱི་ངོས་ནས།༽བསལ་བའོ། །
༼ཟེར་ན་ཐེག་པ་འོག་མ་བའི་སྐད་ཡིན། རྫོགས་པ་ཆེན་པོའི་ལུགས་ཀྱི་ལམ་རྩོལ་བ་མེད་པར་ལྷན་ནེ་འདུག་
ངས་པས་འབྲས་བུ་རང་གི་ཤེས་པ་འཐུག་ཙམ་ཡིན་ནོ།༽སངས་རྒྱས་བསྒྲུབ་པ་ལ་གསུམ། ཐུན་མོང་
སྤྱིའི་གདམས་ངག་དང་། ཁྱད་པར་རང་གི་གདམས་ངག་དང་། བསྡུ་བ་མཇུག་གི་
གདམས་ངག་གོ །ཐུན་མོང་སྤྱི་ལ་གཉིས། ཐོག་མར་སྔོན་དུ་འགྲོ་བའི་གདམས་ངག་
དང་། ཐ་མ་རང་རྒྱུད་འདུལ་བའི་གདམས་ངག་གོ །སྔོན་དུ་འགྲོ་བ་ལ་གསུམ། དང་
པོ་དལ་འབྱོར་བརྟག་པ། བར་དུ་དད་པ་བསྐྱེད་པ། ཐ་མ་གཤེན་རབ་བླ་མ་བསྟེན་
པ་དང་གསུམ་མོ། ། །
༧ དང་པོ་ལ་དལ་འབྱོར་མི་ལུས་བརྟག་པ་ལ་གསུམ། དལ་བ་བརྟག་པ་དང༌།
འབྱོར་པ་བརྟག་པ་དང༌། ཐོབ་དཀའ་བ་བརྟག་པའོ། །དལ་བ་བརྟག་པ་ནི། མ་
ཉམས་པ་བདུན་དང་ལྡན་ཏེ། རྟེན་མ་ཉམས་པ་དང་། གླིང་མ་ཉམས་པ་དང༌།
གནས་མ་ཉམས་པ། དབང་པོ་མ་ཉམས་པ། ཤེས་པ་མ་ཉམས་པ། ལས་མ་ཉམས་
པ། ལས་ཀྱི་མཐའ་མ་ཉམས་པའོ། །རྟེན་ཉམས་པ་གང་ཞེ་ན། ངན་སོང་གསུམ་གྱི་
སེམས་ཅན་ནོ། །མ་ཉམས་པ་གང་ཞེ་ན། མི་ལུས་ལྷ་ལུས་རིན་པོ་ཆེའོ། །གླིང་ཉམས་
པ་གང་ཞེ་ན། གླིང་ཆུང་བརྒྱད་དོ། །མ་ཉམས་པ་ལྷོ་འཛམ་བུ་གླིང་ངོ༌། །གནས་
ཉམས་པ་ནི། མོན་ནམ་གླ་བློའི་གནས་སོ། །མ་ཉམས་པ་སྟག་གཟིག་ཡུལ་འོལ་མོ་
549

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུང་རིང་ལ་སོགས་པའོ། །དབང་པོ་ཉམས་པ་ནི། འོན་དིག་ལ་སོགས་པའོ། །མ་
ཉམས་པ་ནི་དབང་པོ་ལ་སྐྱོན་མེད་པའོ། །ཤེས་པ་ཉམས་པ་ནི། རླུང་དང་ལྷ་འདྲེས་
དབང་བྱས་པའོ། ། མ་ཉམས་པ་ནི་ཤེས་པ་ལ་རང་དབང་ཐོབ་པའོ། །ལས་ཉམས་པ་
ནི་སྡིག་པའི་ཕྱོགས་སུ་གཞོལ་བའོ། །ལས་མ་ཉམས་པ་ནི་དགེ་བའི་ཕྱོགས་ལ་མོས་ཤིང་
གུས་པའོ། །ལས་ཀྱི་མཐའ་ལོག་པ་ནི། སྔོན་བོན་སྤྱོད་བྱེད་པའི་འཕྲོ་ལ། ད་ལྟ་བོན་
སྤྱོད་མི་བྱེད་པའོ། ། མ་ལོག་པ་གཡུང་དྲུང་གི་བོན་མཐར་ཕྱིན་པར་སྤྱོད་པའོ། །འབྱོར་
བ་བརྟག་པ་ལ་མ་ལོག་པ་བདུན་དང་ལྡན་པ། བདེ་བར་གཤེགས་པའི་ལུང་གི་སྣང་
བ་མ་ལོག་པ་ངུར་མོ་ལ་ངར་ཡོད་པ་ལྟ་བུའོ། །གཤེན་རབ་བླ་མའི་བཀའི་སྣང་བ་མ་
ལོག་པ། མཁྲེག་པའི་རྡོ་ལ་ཟུར་ཡོད་པ་ལྟ་བུ། རང་ཤེས་རབ་ཀྱི་སྣང་བ་མ་ལོག་པ།
བཙའ་ལ་རླན་མ་ཞུགས་པ་ལྟ་བུ། མཚམས་སྦྱོར་བྱེད་པའི་དུས་ཀྱི་སྣང་བ་མ་ལོག་པ།
སྔ་ཕྱིས་དུས་གཅིག་གིས་བསྡུས་པ་ལྟ་བུ། བྱ་བ་བྱེད་པ་མ་ལོག་པ་འཚོགས་པའི་རྫས་
ལ་སྐྱེས་བུའི་ལག་གི་རྩོལ་བ་བྱེད་པར་ཞུགས་པ་ལྟ་བུ། ཡོ་བྱད་རྒྱུའི་སྣང་བ་མ་ལོག་
པ་ཤིང་གི་བུངས་ཆེར་ཡོད་པ་ལྟ་བུ། མཐར་ཕྱིན་པ་འབྲས་བུའི་སྣང་བ་མ་ལོག་པ།
བསྲེག་འཚོད་ཀྱི་བྱ་བ་བྱེད་པ་མེ་ལྟ་བུའོ། །ཡོ་བྱད་ཀྱི་རྒྱུ་ལྔ་ནི། གཞི་དད་པ། གྲོགས་
བརྩོན་འགྲུས། རྐྱེན་བླ་མ། དོན་བསྒོམ་པ། ལམ་བར་ཆོད་མེད་པ། ཐོབ་པ་དཀའ་
བ་ལ་གསུམ། ཐོབ་པ་དཀའ་བའི་གཏན་ཚིགས། མ་ཐོབ་པའི་སྐྱོན་དང་། ཐོབ་པའི་
ཡོན་ཏན། གཏན་ཚིགས་དུས་གསུམ་ཉམས་ལོག་བདུན་བདུན་གཉིས་འབྱུང་བའི་
ཕྱིར། དལ་འབྱོར་ཕུན་སུམ་འཚོགས་པ་དེ་ཐོབ་པར་དཀའ་བས་བརྟག་གོ །སྐྱོན་ལ་
ལྔ། དགའ་བ་དེ་ཐོབ་རུང་མ་ཐོབ་རུང་སྙམས་ན། དལ་འབྱོར་མ་ཐོབ་ན་འབྲས་བུ་
བསྒྲུབ་པའི་ཐབས་མེད་པའི་སྐྱོན། ཐབས་དེ་ཡོད་རུང་མེད་རུང་སྙམ་ན། ཐབས་འདི་
ལ་བརྟེན་ནས་བྱང་ཆུབ་ཀྱི་འབྲས་བུ་ཐོབ། ཐབས་འདི་ལ་མ་བརྟེན་ན་བྱང་ཆུབ་ཀྱི་
550

སེམས་སྡེ། སྨར་བྱང་རྣམ་གསུམ།
འབྲས་བུ་མི་ཐོབ་པའི་སྐྱོན། བྱང་ཆུབ་ཀྱི་འབྲས་བུ་རང་ཐོབ་རུང་མ་ཐོབ་རུང་སྙམ་
འབྲས་བུ་མ་ཐོབ་ན་འཁོར་བར་འཁྱམས་པའི་སྐྱོན། འཁོར་བར་འཁྱམས་རུང་མ་
ན། 
འཁྱམས་རུང་སྙམ་ན་ཡང་། འཁོར་བར་འཁྱམས་ན་ཡང་འཁོར་བ་ལ་ཉེས་དམིགས་
འབྱུང་བའི་སྐྱོན། བྱུང་ཙམ་ན་འཁོར་བ་རང་བཞག་པས་ཆོག་སྙམ་ན། ཉེས་དམིགས་
བྱུང་ཙམ་ན། འཁོར་བ་རང་བཞག་པ་དཀའ་བའི་སྐྱོན། ཉེས་དམིགས་ལ་དགུ།
འཁོར་བའི་གནས་ལ་བཙོན་ར་ལྟ་བུའི་ཉེས་དམིགས། རྒྱུད་ལ་སྐྱེས་པའི་ཉོན་མོངས་
པ་ལ་སྦྲུལ་ལྟ་བུའི་ཉེས་དམིགས། སྡིག་པའི་ལས་ལ་སྤྱོད་པ་ལ་བཙན་དུག་ལྟ་བུའི་
ཉེས་དམིགས། རྙེད་པ་དང་བཀུར་སྟི་ལ། རྙི་དང་རྒྱ་ལྟ་བུའི་ཉེས་དམིགས། སྡང་
པའི་དགྲ་ལ་ནད་གདུག་པ་ཅན་ནམ། རིམས་མི་བཟོད་ལྟ་བུའི་ཉེས་དམིགས། གདུང་
བའི་གཉེན་ལ་འཁོར་བའི་བཤལ་ཐག་ལྟ་བུའི་ཉེས་དམིགས། ཟང་ཟིང་གི་ནོར་ལ་
བྱུར་དང་གདོས་ཐག་ལྟ་བུའི་ཉེས་དམིགས། མི་ལུས་གཙང་མ་ལ་སྒྱུ་མ་ལྟ་བུའི་ཉེས་
དམིགས། མི་ཚེ་ལ་ཆུ་བུར་ལྟ་བུའི་ཉེས་དམིགས་སོ། །བཞག་དཀའ་བའི་སྐྱོན་དགུ་
ལ། སྣང་བས་བྲིད་སླ་བ། འཁོར་བ་བཞག་དཀའ་བ། རིག་པ་གཅོལ་ཆུང་བ། མི་
རྟག་འཁོར་བ་ཉམས་དགའ་བ། སྡུག་བསྔལ་འཕྲོ་གཤིན་པ། ཉོན་མོངས་དབང་ཆེ་བ།
གཟུང་འཛིན་འཕྲང་དམ་པ། ཞེན་ཆགས་ཁ་དྲག་པ། མ་རྟོགས་པའི་རྒྱ་མཚོ་གཏིང་
རིང་པ། སྔོན་བྱས་ལས་ཀྱི་འཁོར་མཚོར་ཤུགས་དྲག་པའོ། །ཡོན་ཏན་ལ་གཉིས། དལ་
བས་གཡུང་དྲུང་གི་བོན་བྱར་ཁོམས་པ། འབྱོར་བས་བོན་སྤྱད་དུ་ཡོད་པའོ། །རྫོགས་
པ་ཆེན་པོ་ཐུགས་རྒྱུད་སྨར་བྱང་རྣམ་གསུམ་ལས། དལ་འབྱོར་བརྟག་པའི་ལེའུ་སྟེ་
དང་པོའོ། །། །
༧ དད་པ་བསྐྱེད་པ་ལ་བདུན། དད་པ་རང་ས་ན་མཚོན་པ། མེད་པའི་སྐྱོན།
བཙལ་བའི་ལུགས། ཡོད་པའི་ཡོན་ཏན། བགྲང་པའི་ཚད། བརྟེན་པའི་ཐབས། དད་
551

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའི་གོལ་ས་དགག་པའོ། །རང་ས་ན་མཚོན་པ་ལ་བཞི། དད་པའི་ངོ་བོ། ངེས་ཚིག །
དབྱེ་བ། ལས་སོ། །ངོ་བོ་ནི་རང་གི་ཤེས་པ་དྭངས་བའི་བདག་ཉིད་ལས་དགེ་བ་དང་
གཏུག་གིས་འཕྲད་པའོ། །ངེས་ཚིག་དཀར་པོའི་ཕྱོགས་སུ་དད་པས་དད་པའོ། །དབྱེ་
བ་ལ་བཞི། མོས་པའི་དད་པ། དང་བའི་དད་པ། ཡིད་ཆེས་པའི་དད་པ། མཐར་
ཕྱིན་པའི་དད་པའོ། །མོས་པའི་དད་པས་རྗེས་སུ་འབྲེང་། དང་བའི་དད་པས་མི་
མཐུན་པའི་ཕྱོགས་སེལ། ཡིད་ཆེས་པའི་དད་པས་དེ་ལ་ཏུར་གྱིས་འཇུག །མཐར་
ཕྱིན་པའི་དད་པ་དེ་ཕྱིར་མི་བཟློག་པའོ། །ལས་ལ་གཉིས། དགེ་བ་ཚང་ཞིང་རྫོགས་
པར་བྱེད། སྡིག་པ་མི་གནས་ཤིང་མི་དམིགས་པར་བྱེད་པའོ། །དད་པ་མེད་པའི་སྐྱོན།
མེད་པའི་དཔེ་དྲུག །དད་པ་མེད་པའི་མི་དེ་རྒྱ་མཚོའི་གཏིང་གི་ཕ་བོང་དང་འདྲ། གྲུ་
ལ་གཉན་པ་མེད་པ་དང་འདྲ། ལག་རྡུམ་གསེར་གླིང་དུ་ཕྱིན་པ་དང་འདྲ། ལོང་བ་
ལྷ་ཁང་དུ་ཕྱིན་པ་དང་འདྲ། སྤྱང་མོ་འཁོར་དོང་དུ་ཚུད་པ་དང་འདྲ། ས་བོན་མེས་
བསྲེགས་པ་དང་འདྲའོ། །བཙལ་ལུགས་རྒྱུད་བཞི་ལ་བརྟེན་ཏེ་བཙལ་བ་ནི། གཤེན་
རབ་བླ་མའི་རྒྱུད་ལ་བརྟེན་ཏེ་དད་པ་བཙལ་བ་དང་། བཀའི་རྒྱུད་ལ་བརྟེན་ཏེ་དད་
པ་བཙལ་བ་དང་། རང་གི་རྒྱུད་ལ་བརྟེན་ཏེ་དད་པ་བཙལ་བ་དང་། འགྲོ་བ་གཞན་
གྱི་རྒྱུད་ལ་བརྟེན་ཏེ་དད་པ་བཙལ་བའོ། །གཤེན་རབ་བླ་མ་ལ་གཉིས། གཤེན་རབ་བླ་
མའི་མཛད་སྤྱོད་ལ་བརྟེན་ཏེ་དད་པ་བཙལ་བ་དང་། གཤེན་རབ་བླ་མའི་གདམས་
ངག་ལ་བརྟེན་ཏེ་དད་པ་བཙལ་བའོ། །བཀའ་ཡི་རྒྱུད་ལ་གཉིས། བཀའ་རྒྱུད་དྲང་
དོན་ལ་རྟེན་ཏེ་དད་པ་བཙལ་བ་དང༌། བཀའ་རྒྱུད་ངེས་དོན་ལ་བརྟེན་ཏེ་དད་
པ་བཙལ་བའོ། །རང་གི་རྒྱུད་ལ་བརྟེན་ཏེ་དད་པ་བཙལ་བ་ལ་གཉིས། རང་དལ་
འབྱོར་ཕུན་སུམ་འཚོགས་པ་ལ་བརྟེན་ཏེ་དད་པ་བཙལ་བ་དང་། མི་རྟག་པ་རྒྱུད་ལ་
བརྟེན་ཏེ་དད་པ་བཙལ་བའོ། །འགྲོ་བ་གཞན་གྱི་རྒྱུད་ལ་བརྟེན་ཏེ་དད་པ་བཙལ་བ་
552

སེམས་སྡེ། སྨར་བྱང་རྣམ་གསུམ།
ལ་གཉིས། གཞན་དལ་འབྱོར་ཕུན་སུམ་འཚོགས་པ་ལ་བརྟེན་ཏེ་དད་པ་བཙལ་བ་
དང་། སྡུག་བསྔལ་དཔག་ཏུ་མེད་པ་ལ་བརྟེན་ཏེ་དད་པ་བཙལ་བའོ། །ཡོན་ཏན་
ནི་དད་པ་ཡོད་པའི་གཤེན་རབ་དེ། དཔེ་ནི་ས་གཞི་གཤིན་པོ་དང་འདྲ། ཆུ་བོ་སྒྲོལ་
བའི་གྲུ་དང་འདྲ། འཇིགས་པ་ཆེན་པོའི་སྐྱེལ་མ་དང་འདྲ། སོ་མཚམས་བསྲུང་བའི་
མཁར་སྤེ་དང་འདྲ། འགྲོ་བ་འདུལ་བའི་དེད་དཔོན་དང་འདྲ། ཡིད་བཞིན་གྱི་ནོར་
བུ་རིན་པོ་ཆེ་དང་འདྲའོ། །ཚད་ནི་དད་པ་རང་གི་རྒྱུད་ལ་ཡང་མ་སྐྱེས། བཙལ་བས་
ཀྱང་མ་རྙེད་ན། བགྲང་མ་ཚང་གི་དཔེ་དྲུག །སྲོག་མ་ཆད་པའི་རོ་ཡིན། ཆང་མ་
འཐུང་པའི་ར་རོ་བ་ཡིན། ལྷ་འདྲེས་མ་རླམ་པའི་བསྙོན་པ་ཡིན། སུག་བཞི་ས་ལ་མི་
འཛུགས་པའི་བྱོལ་སོང་ཡིན། ཁྱོ་ག་ཇི་ལྟར་ཡོན་ཏན་ཆེ་ཡང་། དད་པ་མེད་པ་གླང་
གསེར་གྱི་སྣ་ལུང་ཅན་ཡིན། བུད་མེད་ཇི་ལྟར་ཡོན་ཏན་ཆེ་ཡང་དད་པ་གཏིང་ནས་
མེད་ན། བ་གཡུའི་ཁོལ་ཐག་ཅན་ཡིན། ཐབས་ནི་དད་པ་རྒྱུད་ལ་བརྟེན་པའི་ཐབས་
དྲུག །དད་པ་སྐྱེ་བའི་ཡུལ་བཞི་ལ་བརྟེན་ཏེ་དད་པ་སྐྱེ་རུ་གཞུག །འཕེལ་རྒྱུ་བཞི་
ལ་བརྟེན་ཏེ་སྤེལ། འགྲིབ་པའི་རྐྱེན་བཞིའི་ཁར་མི་བཏང་། ཡོད་པའི་རྟགས་བཞི་
གཏན་ལ་དབབ། བྱེད་པའི་ལས་བཞི་མཐའ་རུ་ཕྱུང་། མཐུན་པའི་དཔེ་བཞིས་ཉེ་
བར་མཚོན་ནོ། །སྐྱེ་བའི་ཡུལ་བཞི་ནི་མོས་པའི་དད་པ་སྐྱེ་བའི་ཡུལ་ནི། སངས་རྒྱས་
བོན་དང་གཤེན་རབ་གསུམ་ལ་བརྟེན་ཏེ་སྐྱེ། དང་བའི་དད་པ་སྐྱེ་བའི་ཡུལ་ནི། ཉོན་
མོངས་དུག་གསུམ་དུག་ལྔ་རྟོགས་ན་ཡེ་ཤེས་ལྔར་འགྱུར་བའོ། །ཡིད་ཆེས་པའི་དད་པ་
སྐྱེ་བའི་ཡུལ་ནི། ལས་རྒྱུ་འབྲས་དང་གནས་མཐོ་དམའ་ལ་བརྟེན་ཏེ་སྐྱེ། མཐར་ཕྱིན་
པའི་དད་པ་སྐྱེ་བའི་ཡུལ་ནི། དད་པ་དེ་རྣམས་རང་གི་རྒྱུད་ལ་ཚང་ཞིང་རྫོགས་པ་
ལས་སྐྱེའོ། །འཕེལ་བའི་རྒྱུ་བཞི་ནི། གཤེན་རབ་བླ་མ་དམ་པ། ཡུན་དུ་བརྟེན་ཏེ་མོས་
གུས་ཚུད་ན་དད་པ་འཕེལ། གྲོགས་ཁྱད་པར་ཅན་གྱི་མཛད་སྤྱོད་ལ་བརྟེན་ནས་དད་
553

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པ་འཕེལ། མདོ་རྒྱུད་ལུང་རྒྱུད་ལ་ལྟ་རྟོག་ལ་བརྟེན་ཏེ་དད་པ་འཕེལ། ལས་རྒྱུ་འབྲས་
ལ་ཡིད་ཆེས། མི་རྟག་པ་རྒྱུད་ལ་སྐྱེས་ནས་དད་པ་འཕེལ་བའོ། །འགྲིབ་པའི་རྐྱེན་བཞི་
ནི། གཤེན་རབ་བླ་མའི་མཛད་སྤྱོད་ལོག་ན་དད་པ་འགྲིབ། བོན་སྤྱིའི་སྤྱོད་པ་ལོག་ན་
དད་པ་འགྲིབ། རང་རྩོལ་བ་ཞན་ནས་སྤྱོད་པ་ལོག་ན་དད་པ་འགྲིབ། འཇིག་རྟེན་
གྱི་བྱ་བ་ཐོག་ཏུ་བབ་ན་དད་པ་འགྲིབ་པའོ། །ཡོད་པའི་རྟགས་བཞི་ནི། རང་ཐོས་
བསམ་གྱི་ཤེས་རབ་ཆེ་ཞིང་རྒྱུད་སྦྱོང་པ་ལ་ནན་ཏན་ཆེ་ན་དད་པ་ཡོད་པའི་རྟགས་
ཡིན། གཤེན་རབ་བླ་མ་དང་ཡི་དམ་ལྷ་ལ་མོས་གུས་ཆེ་ན་དད་པ་ཡོད་པའི་རྟགས་
ཡིན། སྡིག་པ་འཕྲ་མོ་ལ་འཛེམ་བག་ཆེ་ན་དད་པ་ཡོད་པའི་རྟགས་ཡིན། དགེ་བ་ཕྲ་
མོ་ལ་ཉམས་ལེན་བྱེད་ན་དད་པ་ཡོད་པའི་རྟགས་ཡིན་ནོ། །བྱེད་པའི་ལས་བཞི་ནི།
དགེ་སྦྱོར་ཐམས་ཅད་ཀྱི་གཞི་དད་པས་བྱེད། བརྩོན་འགྲུས་ཐམས་ཅད་ཀྱི་རྟེན་དད་
པས་བྱེད། གདམས་ངག་ཐམས་ཅད་ཀྱི་སྣོད་དད་པས་བྱེད། ཤེས་རབ་ཐམས་ཅད་ཀྱི་
འཛིན་དད་པས་བྱེད། མཐུན་པའི་དཔེ་བཞི་ནི། མོས་པའི་དད་པ་མ་ཕྱི་ན་བུ་འབྲེང་
པ་ལྟ་བུ། དང་པའི་དད་པ་ནོར་བུ་ཆུ་མདངས་ཀྱིས་ཆུའི་རྙོག་མ་སེལ་བ་ལྟ་བུ། ཡིད་
ཆེས་པའི་དད་པ་ས་རྡོའི་ནང་ནས་རིན་པོ་ཆེ་རྙེད་པ་ལྟ་བུ། མཐར་ཕྱིན་པའི་དད་
པ་རིན་པོ་ཆེའི་ནང་ནས་གསེར་ས་ལེ་སྦྲམ་དང་གཡུ་སྤུ་རིས་མ་འཆང་བ་ལྟ་བུའོ། །
དད་པའི་གོལ་ས་དགག་པ་ལ་དྲུག །བོ་བ་དང་རླག་པ་གཉིས་ཞུ་བ་དང་འཁྱགས་པ་
གཉིས། བྱེར་བ་དང་ཟུག་པ་གཉིས་ཏེ་དྲུག་གོ །བོ་བ་ལ་གཉིས། དད་པ་རང་སར་བོ་
བ་དང་། གོལ་སར་བོ་བའོ། །དང་པོ་ནི་རང་གི་དད་པའི་སྟོབས་ཀྱིས། དགེ་སྦྱོར་དུམ་
པ་གཅིག་བྱས་ཏེ་ཚིམ་པའོ། །གཉིས་པ་ནི་དགེ་སྦྱོར་བྱ་བར་འདོད་པ་ལ། སྡིག་པར་ཁ་
འཁྱོགས་པའོ། །རླག་པ་ནི་དང་པོ་དད་པ་ཡོད་དུས་སུ། དགེ་སྦྱོར་མ་བྱས། དེ་ནས་
དད་པའི་རྟིང་སྐྱེ་རུ་མ་བཏུབ་པའོ། །ཞུ་བ་ནི་དང་པོ་དད་པ་དུམ་གཅིག་ཡོད་པ་ལ།
554

སེམས་སྡེ། སྨར་བྱང་རྣམ་གསུམ།
དེ་ཇེ་ཆུང་ལ་སོང་བའོ། །འཁྱོག་པ་ནི་དད་པའི་སྟོབས་ཀྱིས་དགེ་སྦྱོར་བྱས་པ་ལ། ང་
རྒྱལ་གྱི་དབང་གིས་སེམས་ཁེངས་པའོ། །བྱེར་བ་ནི་དགེ་སྦྱོར་ནི་བྱས་ཏེ་བྱ་སྙམས་པའི་
བློ་ཚུབ་ཚུབ་པ་དེའོ། །ཟུག་པ་དེ་དགེ་སྦྱོར་ངོས་བཟུང་པ་དེ་མ་བྱུང་ན་འཇོག་པའོ། །
རྫོགས་པ་ཆེན་པོ་ཐུགས་རྒྱུད་སྨར་བྱང་རྣམ་གསུམ་ལས། དད་པ་བསྐྱེད་པའི་ལེའུ་སྟེ་
གཉིས་པའོ། །། །
༧ གཤེན་རབ་བླ་མ་བསྟེན་པ་ལ། ལུས་ངག་ཡིད་གསུམ་གྱི་སྒོ་ནས། གཤེན་རབ་
བླ་མ་གཅིག་བསྟེན་དགོས་པ་ལ། གཤེན་རབ་བླ་མ་གང་ལ་བྱ་བའི་མཚན་ཉིད་བརྟག་
པ། མཚན་ཉིད་དང་ལྡན་བའི་བླ་མ་བསྟེན་པའི་རྫས་བསོག་པ། རྫས་བསོགས་ནས་
གཅེས་པ་ཚུལ་དྲུག་གི་སྒོ་ནས་བླ་མ་དེ་བཙལ་བ། རྙེད་ནས་བྱ་བ་སྲོལ་ལྔའི་སྒོ་ནས་
བླ་མ་བསྟེན་པ། བསྟེན་ནས་གཤེན་རབ་བླ་མ་ལ་རྙེད་བཀུར་ཇི་ལྟར་བྱས། བྱས་ནས་
གཤེན་རབ་བླ་མ་ལ་གདམས་ངག་གི་ཞུ་ཚུལ། དེ་ལྟར་གཤེན་རབ་བླ་མ་བསྟེན་པའི་
དགོས་པའོ། །དགོས་པ་ལུས་ངག་ཡིད་གསུམ་སྒོ་ནས། གཤེན་རབ་བླ་མ་དམ་པ་
གཅིག་ལ་བསྟེན་དགོས་པ་ནི། བྱང་ཆུབ་ཀྱི་འབྲས་བུ་སྒྲུབ་ན། དང་པོ་བློ་གྲོས་དྲི་བའི་
རྒྱུ་གཤེན་རབ་བླ་མ་ཡིན་དགོས་པ། བར་དུ་ཤེས་རབ་འཕེལ་བར་བྱེད་པའི་རྐྱེན་བླ་མ་
ཡིན་པས། ཐ་མ་རང་གར་འགྲོ་ངོ་ཤེས་པར་མཛད་མཁན་ཡིན་པས་སོ། །མཚན་ཉིད་
བརྟག་པ་ལ་གཉིས། ཐུན་མོང་སྤྱིའི་མཚན་ཉིད་གཤེན་རབ་བླ་མ་མཚན་ཉིད་དྲུག་
དང་ལྡན་པ། ཐུན་མོང་མ་ཡིན་པའི་མཚན་ཉིད་དྲུག་ལྡན་ནོ། །དང་པོ་ཁུངས་ནས་
འབྱུང་པའི་ལུང་དང་ལྡན་པ། ཐོས་བསམ་ཤེས་རབ་རྒྱུད་ལ་སྦྱངས་པ། གཏན་ལ་
ཕེབས་པའི་རིག་པ་ཁོང་ནས་ཤར་བ། ཕྱིན་ཅི་མ་ལོག་པའི་གདམས་ངག་སྟོན་ཤེས་པ།
འགྲོ་བའི་དོན་ལ་བརྩོན་འགྲུས་ཆེ་བ། ཐུགས་རྗེ་ལ་བྲི་བསྣན་ཆུང་བའོ། །གཉིས་པ་ནི།
རྟོགས་པའི་ལྟ་བ་ཁྱད་དུ་མི་གསོད་པའི་གཤེན་རབ་བླ་མ། ཉམས་མྱོང་གི་བསྒོམ་པ་
555

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཡལ་བར་མི་འདོར་བ། བྱ་བྱེད་ཀྱི་སྤྱོད་པ་གཞུང་མ་ལོག་པ། མཐར་ཕྱིན་པའི་འབྲས་
བུ་ལ་སྔོན་༼མངོན༽དུ་སྣང་བ། འཇིག་རྟེན་འདིའི་ཞེན་ཆགས་ཆུང་པ། ཕྱི་མ་འབའ་
ཞིག་དོན་དུ་གཉེར་བའོ། །རྫས་བསགས་པ་ནི། དམ་པའི་རྫས་རྣམ་པ་གསུམ། དད་
པ་ལ་སྐྱེ་འགྲིབ་མེད་པ་ཆུ་བོའི་གཞུང་ལྟ་བུ། བརྩོན་འགྲུས་ལ་ཐང་ལྷོད་མེད་པ་གཞུ་
བརྡུང་པའི་རྒྱུད་ལྟ་བུ། དམ་ཚིག་ལ་འགྱུར་ལྡོག་མེད་པ་གསེར་ས་ལེ་སྦྲམ་ལྟ་བུའོ། །
གཅེས་པ་ཚུལ་དྲུག་གི་སྒོ་ནས་གཤེན་རབ་བླ་མ་བཙལ་བ་ནི། རྒྱུས་མེད་ལམ་པ་ལྟ་བུ་
ཞེས་པ། 
རྒྱུས་མེད་ལམ་པས་ལམ་ཚོལ་བ་ལྟ་བུ་གཤེན་རབ་བླ་མ་བཙལ་བ
། མི་ཤ་
བོའི་སྐྱེལ་མ་ལྟ་བུ་ཞེས་པ། མི་ཤའི་བསྐྱེལ་མ་ལྟར་གཤེན་རབ་བླ་མ་བཙལ་བ། མཚོན་
སྐྱོབས་པའི་གོ་ཆ་ལྟ་བུ་ཞེས་པ། འཁྲུག་པའི་གོ་ཆ་ཚོལ་བ་ལྟར་གཤེན་རབ་བླ་མ་
བཙལ། ནད་གསོ་བའི་སྨན་པ་ལྟ་བུ་ཞེས་པ། ནད་པས་སྨན་པ་ཚོལ་བ་ལྟ་བུ་གཤེན་
རབ་བླ་མ་བཙལ། མུན་པ་སེལ་བའི་སྒྲོན་མེ་ལྟ་བུ་ཞེས་པ། མུན་པ་ལ་སྒྲོན་མེ་ཚོལ་
བ་ལྟར་གཤེན་རབ་བླ་མ་བཙལ། དགོས་འདོད་འབྱུང་བའི་ནོར་བུ་རིན་པོ་ལྟ་བུ་ཞེས་
པ། དེད་དཔོན་ནོར་བུ་ཚོལ་བ་ལྟ་བུ་གཤེན་རབ་བླ་མ་བཙལ་བའོ། ། བྱ་བ་སྲོལ་ལྔའི་
སྒོ་ནས་གཤེན་རབ་བླ་མ་བསྟེན་པ་ནི། ཐེག་པ་ཆེ་བ་ས་གཞིའི་སྲོལ་གྱིས་གཤེན་རབ་
བླ་མ་བསྟེན་པ་དང༌། དྲིན་ལན་མི་རྩི་བ་གྲུ་པའི་སྲོལ་གྱིས་བླ་མ་བསྟེན་པ། འདྲིས་པ་
ཁྱིའི་སྲོལ་གྱིས་བླ་མ་བསྟེན་པ། 
མོས་པ་མ་ཕྱི་ན་བུ་འབྲེངས་པ་ལྟར་དཔོན་གསས་བླ་
མ་བསྟེན་པ། གཉན་པ་རྒྱལ་པོ་གདན་ལ་བཞུགས་པའི་སྲོལ་གྱིས་གཤེན་རབ་བླ་མ་
བསྟེན་པའོ། །བསྙེན་བཀུར་ལ་གསུམ། སྒོ་གསུམ་དྭངས་པའི་སྒོ་ནས་བསྙེན་བཀུར་
བྱ། མ་ཆགས་པའི་སྒོ་ནས་བསྙེན་བཀུར་བྱ། སྒྲུབ་པའི་སྒོ་ནས་བསྙེན་བཀུར་བྱ། སྒོ་
གསུམ་དང་བ་ལ་གསུམ། དང་པོ་ནི་ལུས་ཀྱི་སྒོ་ནས་བླ་མ་ལ་བསྐོར་བ་བྱ། ལྷ་ཕྱག་
རྒྱུན་མི་བཅད། གཉིས་པ་ངག་གི་སྒོ་ནས་ཞེ་ས་དང་བསྟོད་ར་རྒྱུན་མི་བཅད། གསུམ་
556

སེམས་སྡེ། སྨར་བྱང་རྣམ་གསུམ།
པ་ཡིད་ཀྱི་སྒོ་ནས་བརྩེ་བ་དང་གདུང་བ་རྒྱུན་མི་བཅད་དོ། ། མ་ཆགས་པ་ལ་གསུམ།
དགོས་པའི་དམ་པ་རང་གི་ཞིང་ཁང་ཡང་བླ་མ་ལ་འབུལ། གཅེས་པའི་དམ་པ་མཆན་
གྱི་བུ་སྨད་ཡང་བཞེད་ན་བླ་མ་ལ་འབུལ། ནོར་གྱི་དམ་པ་དབྱིག་ཏུ་གསེར་གཡུ་
ཟངས་ལྕགས་ཅང་ཤེས་ཀྱི་རྟ་གླང་པོ་ཆེ། འབྲུ་ཡི་བང་མཛོད་གོས་ཀྱི་ཁ་དོག །ཟས་
ཀྱི་རོ་མཆོག་ལ་སོགས་ཅི་བཞེད་པ་ལ་ཆགས་པ་མེད་པར་འབུལ་ལོ། །སྒྲུབ་པ་ལ་
གསུམ། རབ་ལྟ་ཐོག་ནས་སྒྲུབ་ནུས། འབྲིང་བསྒོམ་པའི་ཐོག་ནས་སྒྲུབ་ནུས། ཐ་མ་
སྤྱོད་པའི་ཐོག་ནས་སྒྲུབ་ནུས་པའོ། །གདམས་ངག་གི་ཞུ་ཚུལ་ལ་གཉིས། ལོག་པའི་
མཐོང་ལུགས་ལྔ་སྤངས་ལ་ཞུ་བ་དང་། ཡང་དག་པའི་གོ་ལུགས་ལྔ་དང་ལྡན་པར་ཞུ་
བའོ། །དང་པོར་རང་རྒྱལ་པོར་མཐོང་བ། གཤེན་རབ་བླ་མ་ཚོང་དཔོན་དུ་མཐོང་བ།
གདམས་ངག་ཟོང་དུ་མཐོང་བ། གྲོགས་མཚུངས་པར་སྤྱོད་པ་དགྲར་མཐོང་བ། ནན་
ཏར་བོན་གོ་ནས་སྤྱོད་པ་དེ་ཚེ་མ་ཕྱེད་པར་མཐོང་བའོ། །གཉིས་པ་ནི་རང་ནད་པར་
གོ་བ། བླ་མ་སྨན་པ་གོ་བ། གདམས་ངག་སྨན་དུ་གོ་བ། གྲོགས་མཚུངས་པར་སྤྱོད་
པ་ནད་གཡོག་ཏུ་གོ་བ། ནན་ཏར་བོན་གོ་ནས་གདམས་ངག་སྤྱོད་པ་དེ། ནད་སོས་
པར་གོ་བའོ། །གཤེན་རབ་བླ་མ་བསྟེན་པའི་དགོས་པ་ལ་གསུམ། གཤེན་རབ་བླ་མ་
དམ་པ་གཅིག་བསྟེན་པས། འཇིག་རྟེན་གྱི་ཁ་ནས་མ་ཐོ་བ་དང་བཅས་པ་མི་འབྱུང་
བའི་དགོས་པ། དེ་མ་བྱུང་པས་གཤེན་རབ་བླ་མ་ལ་དད་པ་འཕེལ་འགྲིབ་མེད་པའི་
དགོས་པ། དེ་མེད་པའི་འཆི་ཁ་དང་ད་ལྟ་སྲིད་པའི་བར་དོར་ཚེ་ཕྱི་མ་ལ་ཡང་བླ་མ་
དེའི་སྣང་བ་འཆར་ཞིང་འདྲེན་པ་དྲན་པར་བྱེད་པའི་དགོས་པའོ། །རྫོགས་པ་ཆེན་པོ་
སྨར་བྱང་རྣམ་གསུམ་ལས་གཤེན་རབ་བླ་མ་བསྟེན་པའི་ལེའུ་སྟེ་གསུམ་པའོ།། །།
༧ རང་རྒྱུད་གདུལ་བ་ལ་དྲུག་སྟེ། མི་རྟག་པ་རྒྱུད་ལ་བསྐྱེད་དེ་རང་རྒྱུད་གདུལ་
བ་དང་། གླེན་པ་རྒྱུད་ལ་སྤངས་ཏེ་རང་རྒྱུད་གདུལ་བ་དང་། དཀའ་བ་རྒྱུད་ལ་སྒྲིལ་
557

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏེ་རང་རྒྱུད་གདུལ་བ་དང་། ལྡན་པའི་ཤེས་པ་རང་གི་རྒྱུད་ལ་སྦྱངས་ཏེ་རང་རྒྱུད་
གདུལ་བ་དང་། མི་ལྡན་པའི་བློ་རྒྱུད་ལ་བཟློག་སྟེ་རང་རྒྱུད་གདུལ་བ་དང༌། ནན་
ཏན་གྱི་གདམས་ངག་རྒྱུད་ལ་བརྟེན་ཏེ་རང་རྒྱུད་གདུལ་བའོ། །མི་རྟག་པ་རྒྱུད་ལ་
བསྐྱེད་པ་ལ་བཞི་སྟེ། དང་པོ་གང་མི་རྟག་ན། ཕྱི་སྣོད་མི་རྟག་སྟེ་གླིང་བཞི་རི་རབ་
དང་བཅས་པ་འདི་ཡང༌། དུས་མཐའ་བསྐལ་པས་འཇིག །ནང་བཅུད་ཀྱི་སེམས་ཅན་
མི་རྟག་སྟེ། དཔེ་ཅི་དང་འདྲ་བར་མི་རྟག་ན། ལུས་མི་རྟག་པ་གཡང་སའི་སྡོང་པོ་
དང་འདྲ། དབུགས་མི་རྟག་པ་ན་བུན་དང་འདྲ། ཡིད་མི་རྟག་པ་ནམ་མཁའི་གློག་
དང་འདྲ། ཚེ་མི་རྟག་པ་རྩ་ཁའི་ཟིལ་པ་དང་འདྲའོ། །ཚུལ་གང་གི་སྒོ་ནས་མི་རྟག་ན།
འཆི་བ་བཞི་སྒྲིག་གིས་ཚུལ་གྱི་མི་རྟག་གོ །འཆི་ངེས། ནམ་འཆི་ཆ་མེད། འཆི་བ་ལ་
ཅིས་མི་སྡོངས། འཆི་བ་རང་གི་དངོས་པོའོ། །འཆི་ངེས་པ་ལ་བོན་བཞི། ཕུང་པོ་
འདུས་བྱས་ཡིན་པས་འཆི་ངེས། སྔར་ལུས་པ་མེད་པས་འཆི་ངེས། ཚེ་སྐད་ཅིག་མ་
ཡིན་པས་འཆི་ངེས། བྱས་པ་ཐམས་ཅད་མི་རྟག་པ་ཡིན་པས་འཆི་ངེས་སོ། །ནམ་འཆི་
ཆ་མེད་པའི་བོན་བཞི་ལ། ཚེ་ལ་ངེས་པ་མེད་པས་ནམ་འཆི་ཆ་མེད། ལུས་ལ་སྙིང་པོ་
མེད་པས་ནམ་འཆི་ཆ་མེད། འཆི་བ་ལ་རྐྱེན་མང་བས་ནམ་འཆི་ཆ་མེད། སྣང་བ་
བརྟག་མི་བཟོད་པས་ནམ་འཆི་ཆ་མེད་དོ། །འཆི་བ་ལ་ཅིས་ཀྱང་མི་བསྡོངས་པའི་བོན་
བཞི་ལ། བརྩིགས་པའི་མཁར་གྱིས་འཆི་བ་ལ་མི་སྡོངས། བསགས་པའི་ནོར་གྱིས་འཆི་
བ་ལ་མི་སྡོངས། ཕ་དང་མ་དང་འབྲེལ་པའི་གཉེན་འབྲེལ་གྱིས་འཆི་བ་ལ་མི་སྡོངས།
རང་ལུས་ཀྱི་ཕོ་སྒོའི་ཤེ་མོ་དང་སྨྲ་ལྕེས་འཆི་བ་ལ་མི་སྡོངས་སོ། །འཆི་བ་རང་གི་དངོས་
པོའི་བོན་བཞི་ལ། མལ་གྱི་ཐ་མ་ཉལ་བ། གཉེན་འདུན་གྱི་ཐ་མ་བསྐོར་བ། ཟ་ཆུའི་ཐ་
མ་ཟ་བ། གཏམ་གྱི་ཐ་མ་སྨྲ་བའོ། ། དེ་རྣམས་ཀྱི་ཆིངས་བཞི་ལ་འཆི་ངེས་པས་བོན་བྱ་
བར་སྤྱད། ནམ་འཆི་ཆ་མེད་པས་བོན་ཕྱི་བཤོལ་དུ་མི་བཏང་། འཆི་བ་ལ་ཅིས་ཀྱང་
558

སེམས་སྡེ། སྨར་བྱང་རྣམ་གསུམ།
མི་སྡོང་པས་བོན་རྐྱེན་དབང་དུ་མི་བཏང་། འཆི་བ་རང་གི་དངོས་པོ་ཐོག་གསུམ་ནས་
ཤེས་ཤིང་བོན་གསུམ་དང་ལྡན་པར་བྱའོ། །རབ་ལྟ་ཐོག་ནས་འཆི་སྟེ། འཆི་བས་མི་
འཇིགས་པའི་བོན་དང་ལྡན་པའོ། །འབྲིང་བསྒོམ་ཐོག་ནས་འཆི་སྟེ། འཆི་བ་བྲོད་པའི་
བོན་དང་ལྡན་པའོ། །ཐ་མ་སྤྱོད་པའི་ཐོག་ནས་འཆི་སྟེ། འཆི་ཁར་མི་འགྱོད་པའི་
སེམས་བོན་དང་ལྡན་པའོ། །ཕན་ཡོན་དགོས་པ་ལ་བཞི། དད་པའི་གསོལ་འདེབས་
བྱེད། བརྩོན་འགྲུས་ཀྱི་གྲོགས་བྱེད། ཆགས་སྡང་ཞི་བར་བྱེད། མཉམ་པ་ཉིད་ཀྱི་དོན་
རྟོགས་པར་བྱེད་པའོ། །གླེན་པ་རྒྱུད་ལ་སྤངས་པ་ནི། གླེན་པའི་མདོ་བཞི་ངོ་བོ་དགུ་
ཕྲུགས་སོ། །མདོ་བཞི་ལ། བདག་ཏུ་གཟུང་བའི་གླེན་པ་གསུམ། བདག་གིར་བཟུང་
པའི་གླེན་པ་གསུམ། བྱ་བྱེད་ལས་ཀྱི་གླེན་པ་གཉིས། མཐར་ཐུག་དོན་གྱི་གླེན་པ་
གཅིག་གོ །ངོ་བོ་དགུ་ལ། བདག་ཏུ་བཟུང་པའི་གླེན་པ་གསུམ་ནི། རང་ལུས་མི་རྟག་
པ་སྒྱུ་མའི་རང་བཞིན་ལ། ལྷག་པའི་བསྙེན་བཀུར་བྱེད་པ་དེ་ཤིན་ཏུ་གླེན། མི་ལུས་
འདིའི་སྡུག་བསྔལ་ཕྲ་མོ་མི་བཟོད་པར། ངན་སོང་གསུམ་གྱི་སྡུག་བསྔལ་བཟོད་དུ་རེ་
བ་ཤིན་ཏུ་གླེན། སྡུག་བསྔལ་ཆེན་པོ་ནམ་ཡོང་ཆ་མེད་པར། ཚེ་འདི་རྟག་པར་བཟུང་
ནས་ཉ་ར་བྱེད་པ་དེ་ཤིན་ཏུ་གླེན་པའོ། །བདག་གིར་བཟུང་བའི་གླེན་པ་གསུམ་ནི།
དགྲ་མི་རྟག་པ་སྒྱུ་མ་ལ། ལྷག་པའི་ཞེ་སྡང་བྱེད་པ་དེ་གླེན། གཉེན་མི་རྟག་པ་སྒྱུ་མ་
ལ། ལྷག་པའི་གདུང་བ་བྱེད་པ་དེ་གླེན། ནོར་མི་རྟག་པ་སྒྱུ་མ་ལ། ལྷག་པའི་ཞེན་
ཆགས་བྱེད་པ་དེ་གླེན་ནོ། ། བྱ་བྱེད་ལས་ཀྱི་གླེན་པ་གཉིས་ནི། དོན་ཡོད་པའི་དགེ་བ་
བཅུ་པོ་མི་སྒྲུབ་པར། དོན་མེད་འཁྲུལ་པའི་ལས་ལ་ཡེངས་ཏེ་ཤིན་ཏུ་གླེན། མི་ལུས་
གཙང་མ་རིན་པོ་ཆེ་འདི་ཐོབ་ནས་བྱང་ཆུབ་ཀྱི་འབྲས་བུ་མྱུར་དུ་མི་སྒྲུབ་པར་རང་གི་
རང་སྡུག་ཤོམ་པ་དེ་གླེན་ནོ། །མཐར་ཐུག་དོན་གྱི་གླེན་པ་གཅིག་ནི། བདེན་པའི་བོན་
སྐུ་ཐིག་ལེ་ཉག་གཅིག་ལ་མི་བསྡུད་པར། མཚོན་པའི་ཚིག་གི་མཐའ་ལ་ཞེན་པ་གླེན་
559

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ནོ། །དཀའ་བ་རྒྱུད་ལ་སྒྲིལ་བ་ལ་དཀའ་བ་དགུ་ནི། དང་པོ་རྫོགས་པ་ཆེན་པོའི་
གདམས་ངག་གི་རྟེན། མི་ལུས་རིན་པོ་ཆེ་འདི་ཐོབ་པ་ཤིན་ཏུ་དཀའ། ལས་ཀྱི་རྣམ་
པར་སྨིན་པ་སྙེག་རིང་པའི་ཕྱིར་རོ། ། མི་ལུས་རིན་པོ་ཆེ་ཐོབ་ཀྱང་། དཔོན་གསས་བླ་
མ་དམ་པ་དང་མཇལ་བ་ཤིན་ཏུ་དཀའ། བར་དུ་གཅོད་པའི་བགེགས་གྲངས་མང་
པའི་ཕྱིར་རོ། །གཤེན་རབ་བླ་མ་དམ་པ་དང་མཇལ་ཡང་། གཤེན་རབ་བླ་མའི་
ཞབས་ནས་འདེགས་པ་ཤིན་ཏུ་དཀའ། ལན་ཆགས་བུ་ལོན་དོས་དྲག་པའི་ཕྱིར་རོ། །
གཤེན་རབ་བླ་མའི་ཞབས་ནས་བཏེག་ཀྱང༌། ཞབས་རྟོག་ཏེ་ཤེས་པས་མཐོང་པ་ཤིན་
ཏུ་དཀའ། སེར་སྣའི་མདུད་པ་ཁོང་དམ་པའི་ཕྱིར་རོ། །ཞབས་རྟོག་སྟེ་ཤེས་པས་ཐེང་
ཀྱང༌། གཤེན་རབ་བླ་མ་དམ་པ་བརྟེན་པའི་ཆགས་ཕྱིར། བརྩོན་ཞིང་འགྲུས་པ་དེ་
ཤིན་ཏུ་དཀའ། ལེ་ལོ་བཏང་སྙོམས་གྲོས་ཟབ་པའི་ཕྱིར། གཤེན་རབ་བླ་མའི་ཕྱག་ཕྱིར་
བརྩོན་ཞིང་འགྲུས་པར་བྱས་ཀྱང༌། གཤེན་རབ་བླ་མའི་གདམས་ངག་དེ་གོ་བ་ཤིན་ཏུ་
དཀའ། རང་གི་རྒྱུད་ལ་རྟོག་པའི་བག་ཆགས་ཚན་ཆེ་བའི་ཕྱིར་རོ། །གཤེན་རབ་བླ་
མའི་གདམས་ངག་གོ་ཡང་། གོ་ཐོག་ཏུ་འཇོག་ནུས་པ་དེ་ཤིན་ཏུ་དཀའ། སེམས་ཅན་
གྱི་ལས་དབང་ཁས་དྲག་པའི་ཕྱིར་རོ། །གོ་ཐོག་ཏུ་འཇོག་ནུས་ཀྱང༌། ནུས་ཐོག་ཏུ་
བསྟེན་པ་དེ་ཤིན་ཏུ་དཀའ། རིག་པ་སེམས་གྱ་གྱུ་མང་པའི་ཕྱིར་རོ། །དེའི་ཕྱིར་བླ་ན་
མེད་པའི་བྱང་ཆུབ་ཀྱི་འབྲས་བུ་ཐོབ་པ་ཤིན་ཏུ་དཀའ། དཀའ་བ་བརྒྱད་འཕྲང་དམ་
པའི་ཕྱིར་རོ། །དཀའ་བའི་འཕྲང་བརྒྱད་ནི། མི་ལུས་ཐོབ་པར་དཀའ་བར་འདུག་གོ་
ལ་སོགས་པའོ། །རྒྱུད་ལ་སྒྲིལ་བ་ནི། དང་པོར་མི་ལུས་རིན་པོ་ཆེ་ཐོབ་པར་དཀའ་སྟེ།
སྔར་ཐོབ་ནས་གཤེན་རབ་བླ་མའི་དྲུང་དུ་འདུད། མ་ཐོབ་ན་སྒྲུབ་སྟེ་ཐོབ་པར་བྱའོ། །
དེ་ལ་གཉིས། མི་ལུས་རིན་པོ་ཆེ་མཚོན་པར་བྱེད་པའི་མཚན་ཉིད་དང་། དེ་སྒྲུབ་པར་
བྱེད་པའི་ཐབས་སོ། །དང་པོ་ལ་བདུན། རིགས་བཟང་ཞིང་ཁུངས་བཙུན་པ།
560

སེམས་སྡེ། སྨར་བྱང་རྣམ་གསུམ།
གཟུགས་བཟང་ཞིང་ལྟ་བ་མཛེས་པ། གཟི་བརྗིད་ཆེ་ཞིང་བརྗིད་དང་ལྡན་པ། ན་ཚ་
དཀོན་པ། ཚེ་རིང་པ། འབྱོར་བ་ཡོ་བྱད་ཕུན་སུམ་འཚོགས་པ། ཤེས་རབ་ཡོངས་སུ་
བྱང་པའོ། །གཉིས་པ་དེ་བསྒྲུབ་པར་བྱ་བ་ལ། སྒྲུབ་ཐབས་ཉི་ཤུ་རྩ་གཅིག །བདུན་
པོ་རེ་ལ་ཡང་འགལ་རྐྱེན་སྤང་པ། མཐུན་རྐྱེན་བརྟེན་པ། ཆ་མཐུན་གྱི་སྤྱོད་ལམ་བྱ་
བའོ། །རིགས་བཟང་ཞིང་ཁུངས་བཙུན་པ་ལ་ནི། འགལ་རྐྱེན་ཉོན་མོངས་པ་ང་རྒྱལ་
སྤོངས། མཐུན་པའི་རྐྱེན་ཞི་བ་བསྒོམ། ཆ་མཐུན་གྱི་སྤྱོད་ལམ་ལ། དགེ་སྦྱོར་ཀུན་ལ་
བརྩོན་པའོ། །གཟུགས་བཟང་པ་ལ་ཉོན་མོངས་པ་ཁོང་ཁྲོ་སྤངས། མཐུན་པའི་རྐྱེན་
བཟོད་པ་བསྒོམ། མེ་ཏོག་གི་མཆོད་པ་རྟག་ཏུ་འབུལ་ལོ། །གཟི་བྱིན་ཆེ་བ་ལ་ཉོན་
མོངས་པ་འཕྲག་དོགས་སྤངས། ཡངས་པ་བསྒོམ། གཤེན་རབ་བླ་མ་ལ་མོས་གུས་
ཆེར་བྱའོ། །ན་ཚ་དཀོན་པ་ལ་སེམས་ཅན་ལ་བརྡུང་བརྡེག་སྤངས། ནད་གཡོག་བྱ།
སྨན་གྱི་སྦྱིན་པ་རྟག་ཏུ་བཀྱེ། ཚེ་རིང་པ་ལ་སྲོག་གཅོད་པ་སྤངས། སྲོག་སྐྱབས་བྱ། ཚ་
ཚ་ཉེ་འདོན་རྟག་ཏུ་བྱ། འབྱོར་པའི་རང་གི་ཡོ་བྱད་ལ་སེར་སྣ་རྟག་ཏུ་སྤངས། གཞན་
གྱི་རྫས་ལ་མ་བྱིན་པ་ལེན་པ་སྤངས། མེད་པ་དྲུག་ལྡན་གྱི་ཚོགས་སོགས་བྱ། ཁ་དང་
ལག་གི་སྦྱིན་པ་རྟག་ཏུ་དགྱེའོ། །མེད་པ་དྲུག་ནི་ཡུལ་ལ་དམིགས་པ་མེད་པ། བསམ་
པ་ལ་སེལ་མེད་པ། དད་པ་ལ་འགྱུར་ལྡོག་མེད་པ། རྫས་ལ་ཞེན་པ་མེད་པ། ཐ་མ་ལ་
འགྱོད་པ་མེད་པ། རྗེས་ལ་རློམ་པ་མེད་པའོ། །ཤེས་རབ་ཡོངས་སུ་བྱང་པ་ལ། གཞན་
ཤེས་རབ་རྣམ་གསུམ་སྦྱོངས་པ་ལ་བར་ཆད་མི་བྱ། རང་ཤེས་རབ་རྣམ་པ་གསུམ་ལ་
གནས་པར་བྱ། མར་མེའི་མཆོད་པ་རྟག་ཏུ་འབུལ་བར་བྱའོ། །གཤེན་རབ་བླ་མ་དང་
མཇལ་བ་དཀའ་སྟེ། སྔར་མཇལ་ནས་ཀྱང་ཞབས་ནས་འདེགས་པར་བྱའོ། ། མ་
མཇལ་ན་བར་ཆད་ཀྱི་དབང་དུ་མི་བཏང་པར། དྲུང་དུ་ཕྱིན་ལ་མཇལ། ཞབས་ནས་
བཏེག་པ་དཀའ་སྟེ། སྔར་བཏེག་ནའང་ཤེས་པས་མཐོང་པར་བྱ། མ་བཏེག་ན་ལན་
561

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཆགས་ཀྱི་དབང་དུ་མི་བཏང་པར་མཉེས་པར་ཕུལ་ལ་བཏེག །ཤེས་པས་མཐོང་པ་
དཀའ་སྟེ། ཤེས་པས་སྔར་བཏང་ནས་ཕྱག་ཕྱིར་འབྲེངས་པ་ལ་བརྩོན་འགྲུས་བྱ། མ་
བཏང་ན་སེར་སྣའི་དབང་དུ་མི་བཏང་པར། འཛིན་ཆགས་མེད་པར་ཐོང༌། བརྩོན་
ཞིང་འགྲུས་པ་དཀའ་སྟེ། སྔར་བརྩོན་ཞིང་འགྲུས་ན་གདམས་ངག་གོ་བར་བྱ། བརྩོན་
ཞིང་མ་འགྲུས་ན་ལེ་ལོའི་དབང་དུ་མི་བཏང་པར། རྗེས་འབྲེང་བརྩོན་འགྲུས་བྱ།
གདམས་ངག་གོ་བ་དཀའ་སྟེ། སྔར་གོ་ན་གོ་ཐོག་ཏུ་འཇོག་ནུས་པར་བྱ། མ་གོ་ན་
བག་ཆགས་ཀྱི་དབང་དུ་མི་བཏང་པར། ཐུགས་དགོངས་གོ་བར་བྱ། གོ་ཐོག་ཏུ་
བཞག་ནུས་པ་དཀའ་སྟེ། སྔར་ནུས་ན་ནུས་ཐོག་ཏུ་བཏང་པར་བྱ། མི་ནུས་ན་ལས་ཀྱི་
དབང་དུ་མི་བཏང་པར། ཅིས་ཀྱང་ནུས་པར་བྱའོ། །ནུས་ཐོག་ཏུ་བརྟན་པ་དཀའ་སྟེ།
སྔར་བརྟན་ན་འབྲས་བུ་ཐོབ་པར་བྱ། མ་བརྟན་ན་གྱ་གྱུའི་དབང་དུ་མི་བཏང་པར་
རྩེ་གཅིག་ཏུ་ནན་ཏན་བྱའོ། །འབྲས་བུ་ཐོབ་པ་དཀའ་སྟེ། སྔར་ཐོབ་ནས་འགྲོ་བའི་
དོན་བྱ། མ་ཐོབ་ནས་འཕྲང་བརྒྱད་ཀྱི་དབང་དུ་མི་བཏང་། ཐར་པའི་འབྲས་བུ་ཐོབ་
པར་བྱ། མི་ལྡན་པའི་བློ་རྒྱུད་ལ་ལྡོག་པ་ལ། གང་ཟག་བློ་ཡི་རིགས་དབྱེ་བ། ཁྱད་
པར་དང་ཁྱད་པར་གྱི་དུས། བསྟན་པ་གདམས་པའི་རྒྱས་གདབ་པའོ། །གང་ཟག་གི་
བློ་ཡི་རིགས་ལ་བདུན། འདོད་ངན་གྱི་རྫོང་ལ་ཞེན་པ་གང་ཟག་གི་བློ་ཡི་རིགས། རྩོལ་
བ་ཞན་པ་སྒྱུ་སྙོམས་ཅན་གྱི་གང་ཟག་བློའི་རིགས། མ་ངེས་པའི་བློ་གྱ་གྱུ་ཅན་གྱི་
རིགས། ཞེ་སྡང་གི་བློ་དམུ་རྒོད་ལྟ་བུའི་རིགས། གཏི་མུག་གི་བློ་རང་བཞིན་གྱིས་བླུན་
པའི་རིགས། ཕྱོགས་ཞེན་གྱི་བློ་མུར་ལྷུང་པའི་རིགས། ཚིག་འཕྱོས་ཀྱི་ཁ་ལོ་ཡོངས་སུ་
བྱང་པའི་རིགས་སོ། །ཁྱད་པར་གྱི་དུས་ལ་བདུན། ལྟས་ངན་གྱི་སྤྱང་ཐག་བཅད་པའི་
དུས། བརྩོན་འགྲུས་ཀྱི་རྟ་ལ་ཞོན་པའི་དུས། མ་ངེས་པའི་ལམ་འཕྲང་བཅད་པའི་
དུས། ཞེ་སྡང་གི་མེ་དབལ་བསད་པའི་དུས། གཏི་མུག་གི་མུན་པ་བསལ་བའི་དུས།
562

སེམས་སྡེ། ། སྨར་བྱང་རྣམ་གསུམ།
རྣམ་པར་གཡེང་བའི་རླུང་བཅིང་པའི་
དོན་ལ་སེར་སྣའི་མདུད་པ་དགྲོལ་བའི་དུས། 
དུས་སོ། །གདམས་པ་རྟག་པ་ལ་བདུན། ཆུ་ཤིང་གི་སྙིང་པོ་ལྟར། བོན་ལ་བཟླས་ལ་
གདམས་པ་དང་། སྐྱེས་བུ་ཤིང་ཨ་འབྲས་ཀྱི་འབྲས་བུ་ལྟར། བོན་རྣམས་གང་བྱེད་ཀྱི་
གཞུང་བསྲང་ལ་གདམས་པ་དང་། སྐྱེས་བུས་གཟོང་བརྡེག་པ་ལྟར། བོན་རྣམས་
གནད་དུ་གདམས་པ། ལྕགས་བརྡུང་མཁན་གྱི་ཐོ་ཐབས་བཞིན། བོན་མྱུར་བར་
གདམས་པ། ནད་པའི་ཁ་ཟས་བཞིན། བོན་གར་མོས་ལ་གདམས་པ་གདབ་པ། ཁུ་
བྱུག་གི་སྐད་བཞིན། བོན་རྣམ་གྲངས་སྐད་ལ་གདམས་པ། བྱིས་པ་ཟླ་བ་མཚོན་པ་
བཞིན། བོན་ཉམས་ལ་གདམས་པའོ། །དེ་ཡང་མི་ལྡན་པའི་བློ་རྣམ་པ་བདུན། ཁྱད་
པར་གྱི་དུས་རྣམ་པ་བདུན། གདམས་པའི་རྟགས་རྣམ་པ་བདུན་གྱིས། མི་ལྡན་པའི་
བློ་ལྡོག་ཚུལ་ལ་གདམས་པའོ། །ལྡན་པའི་ཤེས་རབ་རྒྱུད་ལ་སྐྱེ་ཚུལ་དུ་གདམས་པ་ལ་
གསུམ། ཐོས་པ་ལས་གྱུར་པའི་ཤེས་རབ། བསམ་པ་ལས་གྱུར་པའི་ཤེས་རབ། བསྒོམ་
པ་ལས་གྱུར་པའི་ཤེས་རབ། ཤེས་རབ་རྣམ་པ་གསུམ་པོ་དེས། རྒྱུད་སྦྱང་ལུགས་ལ་
གསུམ་ལས། སྤྱིར་དགོས་པ་རྒྱུ་འབྲས་ཀྱི་ཚུལ་དུ་རྒྱུད་སྦྱང་པ་དང་། བྱེ་བྲག་ཏུ་ལྡོག་
སྐྱེའི་ཚུལ་དུ་རྒྱུད་སྦྱང་པ་དང༌། སྦྱངས་པའི་དགོས་པའོ། །དང་པོ་ལ་གཉིས། དགོས་
པའི་ཚུལ་དང༌། རྒྱུ་འབྲས་ཀྱི་ཚུལ་ལོ། །དགོས་པའི་ཚུལ་ལ་གསུམ། ཐོས་པ་ལས་གྱུར་
པའི་ཤེས་རབ་སྐོམ་པས་ཆུ་ཚོལ་བ་ལྟ་བུ་གཅིག་དགོས། བསམ་པ་ལས་གྱུར་པའི་ཤེས་
རབ་ལྟོགས་པས་ཟས་ཟ་བ་ལྟ་བུ། བསྒོམ་པ་ལས་གྱུར་པའི་ཤེས་རབ་ངལ་དུབ་གཉིད་
ལོག་པ་ལྟ་བུའོ། ། རྒྱུ་འབྲས་ཀྱི་ཚུལ་ལ་གསུམ། ཐོས་པ་ལས་གྱུར་པའི་ཤེས་རབ་གནམ་
ལས་ཆར་བབ་པ་ལྟ་བུ་གཅིག་བྱ། བསམ་པ་ལས་གྱུར་པའི་ཤེས་རབ་ས་གཞི་ལ་རྩི་
དེ་སྐྱེས་པས་བསྒོམ་པ་ལས་གྱུར་པའི་ཤེས་རབ་རྩི་
ཐོག་སྐྱེས་པ་ལྟ་བུ་གཅིག་སྐྱེས་ཏེ། 
ཐོག་ལ་འབྲས་བུ་སྨིན་པ་ལྟ་བུ་གཅིག་སྨིན་ནོ། །བྱེ་བྲག་ཏུ་ལྡོག་སྐྱེའི་ཚུལ་ལ་གཉིས།
563

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མི་ལྡན་པའི་བློ་ལྡོག་ཚུལ་དང་། ལྡན་པའི་བློ་སྐྱེ་ཚུལ་ལོ། །ལྡོག་ཚུལ་ལ་གསུམ། ཐོས་
པ་ལས་གྱུར་པའི་ཤེས་རབ་ཀྱིས། སྣོད་ཁ་སྦུབས་ལས་ལྡོག །བསམ་པ་ལས་གྱུར་པའི་
ཤེས་རབ་ཀྱིས། སྣོད་ཞབས་རྡོལ་བ་ལས་ལྡོག བསྒོམ་པ་ལས་གྱུར་པའི་ཤེས་རབ་ཀྱིས།
སྣོད་ཁ་དུག་ཅན་ལས་ལྡོག་པའོ། ། སྐྱེ་ཚུལ་ལ་གསུམ། ཐོས་པ་ལས་གྱུར་པའི་ཤེས་རབ་
རྣོ་ལ་ངར་བཏགས་པའི་ཚུལ་དུ་སྐྱེའོ། །བསམ་པ་ལས་གྱུར་པའི་ཤེས་རབ་སྤང་ལ་མེ་
མཆེད་པའི་ཚུལ་དུ་སྐྱེ། 
བསྒོམ་པ་ལས་བྱུང་པའི་ཤེས་རབ་ཡིད་བཞིན་གྱི་ནོར་བུ་རིན་
པོ་ཆེ་ལ་དགོས་འདོད་འབྱུང་པའི་ཚུལ་དུ་སྐྱེའོ། །ཤེས་རབ་གསུམ་པོ་དེ་རྒྱུད་ལ་སྦྱངས་
པའི་དགོས་པ་ལ་གསུམ། ཐོས་པ་ལས་བྱུང་པའི་ཤེས་རབ་རྒྱུད་ལ་འབྱོངས་ན། འགྲོ་
བ་འདྲེན་པའི་གདམས་ངག་ལ་ཉམས་མི་ང་བའི་དགོས་པ། བསམ་པ་ལས་གྱུར་པའི་
ཤེས་རབ་རྒྱུད་ལ་འབྱོངས་ན། ཕྱིར་རྒོལ་བའི་རྩོད་པ་ལ་ཉམས་མི་ང་བའི་དགོས་པ།
བསྒོམ་པ་ལས་གྱུར་པའི་ཤེས་རབ་རྒྱུད་ལ་འབྱོངས་ན། བྱང་ཆུབ་ཀྱི་འབྲས་བུ་ལ་
ཉམས་མི་ང་བའི་དགོས་པའོ། །ནན་ཏན་གྱི་གདམས་ངག་རྒྱུད་ལ་བསྣན་པ་ལ་
གསུམ། ལོག་པར་ལྟ་བ་ཁྱེར་བཞིའི་ཁར་མི་བཏང༌། རྒྱུད་མཛེས་པའི་ཆས་ཆེན་
བཞིར་གཞུག་པ། རྒྱུན་བསྲིང་པ་ལས་ཀྱི་འཕྲོ་བཞི་མཐུད་པའོ། ། ལོག་པར་ལྟ་བ་ཁྱེར་
བཞི་ནི། སློབ་དཔོན་གོ་འདྲིས་ཁྱེར་བ། གདམས་ངག་རྣ་དྲེད་ཁྱེར་བ། དད་པ་སྣོད་
རྙིང་ཁྱེར་བ། དམ་ཚིག་ཚོད་ཡོད་ཁྱེར་བའོ། །དེ་བཞིའི་ཁར་མི་གཏོང་། རྒྱུད་མཛེས་
པའི་ཆས་བཞིར་གཞུག་པ་ནི། བོན་མཛད་རྣམས་ཀྱི་རྒྱུད་དམན་པའི་ཆས་སུ་གཞུག་
ལ། འཇིག་རྟེན་གྱི་གྲགས་པ་གཞོམ་པ། རྒྱུད་ཐོས་བསམ་གྱི་ཆས་སུ་གཞུག་ལ། ལྟ་
སྒོམ་གྱིས་སྒྲོས་འདོགས་བཅད་པ། རྒྱུད་དད་པའི་ཆས་སུ་གཞུག་ལ། འཆི་བ་རྗེས་སུ་
དྲན་པར་བྱ། རྒྱུད་བརྩོན་འགྲུས་ཀྱི་ཆས་སུ་གཞུག་ལ། གཤེན་རབ་བླ་མའི་གདམས་
ངག་ཉམས་སུ་བླངས་པར་བྱའོ། །རྒྱུན་བསྲིང་པ་ལས་ཀྱི་འཕྲོ་བཞི་མཐུད་པ་ནི། རང་
564

སེམས་སྡེ། སྨར་བྱང་རྣམ་གསུམ།
གི་ཡོ་བྱད་ཕུན་སུམ་འཚོགས་པར་བྱ་བའི་ཕྱིར། ཚོགས་བསོག་རྒྱུན་བསྲིང་ལ་ལས་ཀྱི་
འཕྲོ་མཐུད་པ། གཤེན་རབ་བླ་མ་དང་མཇལ་བར་བྱ་བའི་ཕྱིར། བླ་མ་ལ་མོས་ཤིང་
གུས་པའི་རྒྱུན། རྫོགས་པ་ཆེན་པོའི་གདམས་ངག་གོ་ཞིང་སྣོད་དུ་རུང་པར་བྱ་བའི་ཕྱིར།
རྫོགས་པ་ཆེན་པོའི་དོན་ལ་མོས་ཤིང་གུས་པའི་རྒྱུན། རང་གི་སེམས་ལས་སུ་རུང་པར་
བྱ་བའི་ཕྱིར། ཏིང་ངེ་འཛིན་རྒྱུན་བསྲིང་ལ་ལས་ཀྱི་འཕྲོ་མཐུད་པའོ། །རྫོགས་པ་ཆེན་པོ་
སྨར་བྱང་སྐོར་གསུམ་ལས། རང་རྒྱུད་འདུལ་བའི་ལེའུ་སྟེ་བཞི་པའོ། །། །
༧ ཐུན་མོངས་སྤྱིའི་གདམས་ངག་ཞེས་བྱ་བ་རྫོགས་སོ། །ཐུགས་རྒྱུད་ཐམས་ཅད་
ཀྱི་བརྣག་པ། ལུང་ཐམས་ཅད་ཀྱི་བཅུད། མན་ངག་ཐམས་ཅད་ཀྱི་ཉིང་ཁུ། རྫོགས་
པ་ཆེན་པོའི་རང་གཞུང་། སྨར་བྱང་གི་བཅུད་ཕྱུང་བ། ཐུགས་རྒྱུད་ཐུགས་ཀྱི་ཉིང་
ཁུ་འཆད་དེ། སེམས་ཅན་གྱི་རྒྱུད་ལ་སངས་རྒྱས་ཀྱི་དགོངས་པ་བཞུགས་ཚུལ་གཏན་
ལ་དབབ་པ་དང༌། ཕེབས་པ་དེ་རྫོགས་པ་ཆེན་པོའི་གདམས་ངག་གི་དོན་བསྐོར་
བའོ། །དང་པོ་ནི་རྟགས་ཉི་ཤུ་གཏན་ལ་དབབ་སྟེ། སངས་རྒྱས་ཀྱི་དགོངས་པ་ལ་བདེ་
བར་བཞུགས་པ། སེམས་ཅན་གྱི་རྒྱུད་ལ་གནས་ཚུལ་གྱི་རྟགས་གཏན་ལ་དབབ་པ་ནི།
གསལ་བར་བཞུགས་པ། མི་རྟོག་པར་བཞུགས་པ། ངོ་བོ་ལྷུན་གྲུབ་ཏུ་བཞུགས་པ།
རང་འབྱུང་དུ་བཞུགས་པ། སྐྱེ་མེད་དུ་བཞུགས་པ། ཡེ་ཤེས་ཀྱི་རྩལ་མ་འགགས་པར་
བཞུགས་པ། གཉིས་སྣང་ཐ་དད་གཉིས་མེད་དུ་བཞུགས་པ། ཐབས་དང་ཤེས་རབ་
ཟུང་དུ་འབྲེལ་པར་བཞུགས་པ། དབྱིངས་དང་ཡེ་ཤེས་འདུ་འབྲལ་མེད་པར་བཞུགས་
པ། ཤེས་རབ་ཆེན་པོར་བཞུགས་པ། ཐུགས་རྗེ་ཆེན་པོར་བཞུགས་པ། སངས་རྒྱས་དེ་
འཁོར་བར་མི་ལྡོག་པར་བཞུགས་པ། ཡེ་ཤེས་ཆེན་པོ་ལྔ་ཡི་ངོ་བོར་བཞུགས་པ། སྐུ་
རྣམ་པ་གསུམ་དུ་བཞུགས་པའོ། །བཤད་ལུགས་གསུམ་ལ། ཕྱི་མཚོན་པའི་དཔེ་ལྟར་
བཤད། ནང་མཚོན་པའི་དོན་ལྟར་བཤད། གསང་བ་གནས་ལུགས་ངོ་སྤྲོད་ལ་བཤད་
565

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པའོ། །སེམས་ཅན་གྱི་རྒྱུད་ལ་སངས་རྒྱས་ཀྱི་དགོངས་པ་བཞུགས་ཚུལ་གཏན་ལ་
ཕེབས་པ་དེ་ནི། གཞི་སྙིང་པོ་བྱང་ཆུབ་ཀྱི་སེམས། ཡང་དག་པར་རྫོགས་པའི་སངས་
རྒྱས་ཀྱི་དངོས་པོ། མཉམ་པ་ཆེན་པོའི་གཞི། འཕོ་འགྱུར་མེད་པའི་སྐུ། མཚན་མ་མེད་
པའི་དབྱིངས། ཡང་དོག་མེད་པའི་ཀློང་། སྐྱེ་ཤི་མེད་པའི་སེམས། འགག་པ་མེད་པའི་
ཡེ་ཤེས། སྤོང་ལེན་མེད་པའི་ངང༌། བཅོས་སུ་མེད་པའི་རང་བཞིན། གཉིས་སུ་མེད་
པའི་བདག་ཉིད། ལྷུན་གྱིས་གྲུབ་པའི་འབྲས་བུ། ཀུན་ཡིན་གང་ཡང་མ་ཡིན་པའོ། །
རྫོགས་པ་ཆེན་པོ་ཐུགས་རྒྱུད་སྨར་བྱང་སྐོར་གསུམ་ལས་གནས་ལུགས་ཀྱི་ལེའུ་སྟེ་ལྔ་Wབ།。
པའོ།། །། །
༧ དེ་ལྟར་བོན་གཏན་ལ་ཕེབས་པ་དེ་ལ་རྫོགས་པ་ཆེན་པོའི་གདམས་ངག་སྟོན་
ཏེ། དང་པོ་ཀུན་ཏུ་བཟང་པོའི་ཐུགས་དགོངས། གཤེན་ལྷ་འོད་དཀར་གྱི་ཐུགས་
ལ་གོ །དེ་ཞི་བའི་ངང་ལ་གནས། དེ་ཡེ་གཤེན་གཙུག་ཕུད་ཀྱི་ཐུགས་ལ་གསལ། ཡེ་
གཤེན་གཙུག་ཕུད་ཀྱིས་དགོངས་པའི་དོན་ཕྱུང་ནས། ལྷ་ཡུལ་ཀླུ་ཡུལ་མི་ཡུལ་གསུམ་
དུ་གཤེན་རབ་གྲུབ་པ་ཐོབ་པ་རྣམས་ལ། སྙན་ནས་སྙན་དུ་བསྒྲགས། ཐུགས་ནས་
ཐུགས་སུ་བརྒྱུད་པའི་བརྣག་པ་སྐོར་གསུམ་ཞེས་ཀྱང་བྱ། རྒྱུད་སྡེ་ལུང་སྡེ་ཐམས་ཅད་
ཀྱི་བཅུད་ཕྱུང་པས། ཐུགས་རྒྱུད་སྨར་བྱང་སྐོར་གསུམ་ཞེས་བྱའོ། །དེ་ལ་གཞི་གནས་
ལུགས་རྟོགས་པའི་ལྟ་བ། མཉམ་པར་བཞག་པའི་བསྒོམ་པ། རྗེས་ལས་ཐོབ་པའི་སྤྱོད་
པ། སྟོབས་སུ་གྱུར་པའི་འབྲས་བུ་དང་བཞི་རུ་སྟོན་པས། ལྟ་སྒོམ་བཞི་སྐོར་ཞེས་ཀྱང་
བྱ། ཡང་ལྟ་བ་རྟོགས་པའི་རྩ་བ་ཅན། བསྒོམ་པ་ཉམས་ཀྱི་རྩ་བ་ཅན། སྤྱོད་པ་བྱར་
མེད་ཀྱི་རྩ་བ་ཅན། འབྲས་བུ་ཐོབ་མེད་ཀྱི་རྩ་བ་ཅན་དུ་སྟོན་པས། རྩ་བ་བཞི་སྒྲོག་
གམ། ཡང་ལྟ་ཐོག་ཏུ་སྤྲོས་པ་བཅད་པ། བསྒོམ་ཐོག་ཏུ་གོམས་པ་བསྐྱེད་པ། སྤྱོད་
ཐོག་ཏུ་བྱ་བྱེད་བཟློག་པ། འབྲས་བུའི་ཐོག་ཏུ་སྒྲིབ་གཡོགས་དང་བྲལ་བ། ཐོག་བཞི་
566

སེམས་སྡེ། སྨར་བྱང་རྣམ་གསུམ།
ཁོང་བསྐོར་རམ། ཐོག་བཞིའི་གནད་དུ་མཚན་ནས་སྟོན་པ། ཐོག་བཞི་གནད་ཀྱི་
གདམས་ངག་གོ །ལྟ་ཐོག་ཏུ་སྤྲོས་པ་བཅད་པ་ལ་ཟུང་བཞི་ཡ་བརྒྱད། མཐའ་དྲུག་
བཅད་ལ་ཐུན་དྲུག་བསྟེན། མེད་ལྔ་བསྒྲིགས་ལ་གཟེར་ལྔ་གདབ། མདོ་བཞི་བསྡུས་
ལ་གདམས་བཞི་གདབ། གནས་གསུམ་དཀྲོལ་ནས་རྟགས་གསུམ་འཆར། མཐའ་
དྲུག་བཅད་པ་ནི། རྫོགས་པ་ཆེན་པོ་ལྐུགས་པའི་མཐའ། འབྱམས་པའི་མཐའ། བྱེར་
བའི་མཐའ། འདུས་པའི་མཐའ། རྐྱང་པའི་མཐའ། སྦགས་པའི་མཐའ། མཐུན་དྲུག་
བསྟེན་པ་ནི། ལུགས་ན་སྨྲ་བའི་གདམས་ངག་སྟོན། འབྱམས་ན་བསྐྱོར་བའི་གདམ་
ངག་སྟོན། བྱེར་ན་བསྡུ་བའི་གདམ་ངག་སྟོན། འདུས་ན་དགྲམ་པའི་གདམ་ངག་
སྟོན། རྐྱང་ན་སྡེབས་པའི་གདམ་ངག་སྟོན། སྦག་ན་བསལ་བའི་གདམ་ངག་སྟོན་
པའོ། །ལྐུགས་ན་སྨྲ་བའི་གདམས་ངག་ནི། ལྐུགས་པའི་མཐའ་ནི་རྫོགས་པ་ཆེན་པོའི་
ལྟ་བའི་མཐའ་ནི། སྨྲ་མེད་བརྗོད་མེད་ཡིན་ཟེར་ནས་ལན་མེད་པར་མགོ་བོ་བསྒྲིལ་བ་
དེའོ། ། སྨྲ་བའི་གདམས་ངག་བསྟན་པ་ནི། རང་གཞུང་སྒྲུབ་པའི་རིག་འགྲོས་ལྟར་སྨྲ་
སྟེ། དམ་བཅའ་བ་གསུམ། གཏན་ཚིགས་བདུན། དགོས་དགོངས་དགུ་ལྟར་སྨྲའོ། །
དམ་བཅའ་བ་གསུམ་ནི། གཞི་སྙིང་པོ་བྱང་ཆུབ་ཀྱི་སེམས་དེ་བོན་ཅན། མ་བཀག་
པའི་ངོས་ནས་སྣང་བར་དམ་བཅའ། མ་སྐྱེས་པའི་ངོས་ནས་སྟོང་པར་དམ་བཅའ་
བའོ། །སོ་མི་སོའི་ ༼སོ་སོ་མ་ཡིན་པའི་༽ ངོས་ནས་གཉིས་མེད་དུ་དམ་བཅའ་བའོ། །
གཏན་ཚིགས་བདུན་ལ། སྣང་བར་དམ་བཅའ་བ་གཏན་ལ་ཕེབས་པ་ལ་གཏན་
ཚིགས་གཉིས། མ་འགགས་པའི་ངོས་ནས་སྣ་ཚོགས་སུ་རྒྱུ་རྐྱེན་ལ་སྐྱེས་པའི་ཕྱིར་དང་།
མཐུན་སྣང་ཙམ་དུ་གྲུབ་པའི་ཕྱིར་རོ། །སྟོང་པར་དམ་བཅས་པ་གཏན་ལ་འབེབས་
པ་ལ་གཏན་ཚིགས་གཉིས། མ་སྐྱེས་པའི་ངོས་ནས་དོན་དམ་པར་རྒྱུ་དང་རྐྱེན་ལ་མ་
སྐྱེས་པའི་ཕྱིར་དང་། ཀུན་ཏུ་བརྟགས་ན་རང་བཞིན་གཅིག་ཏུ་གྲུབ་པ་མེད་པའི་ཕྱིར་
567

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རོ། །གཉིས་མེད་དུ་དམ་བཅས་པ་གཏན་ལ་འབེབས་པ་ལ་གཏན་ཚིགས་གསུམ། སོ་
མི་སོའི་ངོས་ནས་སྣང་སྟོང་གཉིས་དང་པོ་དུས་ལ་སྔ་ཕྱི་མེད་པའི་ཕྱིར་དང་། བར་
དུ་འདུག་ས་ལ་ཐ་དད་མེད་པའི་ཕྱིར་དང༌། ཐ་མ་དབྱིངས་ཆེན་པོ་གཅིག་ལ་མཉམ་
པའི་ཕྱིར་རོ། །དགོས་དགོངས་དགུ་ལ། སྣང་བར་དམ་བཅས་ནས་གཏན་ལ་ཕབ་པ་
ལ་དགོས་དགོངས་གསུམ། སྣང་བ་ལ་དགའ་བ་མོས་པ་དྲང་བའི་དགོས་པ། སྟོང་
པ་ལ་དགའ་བ་ཞེན་པ་ལྡོག་པའི་དགོས་པ། དེ་ཁོ་ན་ཉིད་ཀྱི་དོན་ལ་སྣང་བའི་སྒོ་
ནས་རྟོགས་པ་ལ་འགལ་བ་མེད་པའི་དགོས་པའོ། །སྟོང་པར་དམ་བཅས་ནས་གཏན་
ལ་ཕབ་པ་ལ་དགོས་པ་གསུམ། སྟོང་པ་ལ་དགའ་བའི་མོས་པ་དྲངས་པའི་དགོས་
པ། སྣང་བ་ལ་དགའ་བའི་ཞེན་པ་བཟློག་པའི་དགོས་པ། དེ་ཁོ་ན་ཉིད་ཀྱི་དོན་སྟོང་
པའི་སྒོ་ནས་རྟོགས་པ་ལ་འགལ་བ་མེད་པའི་དགོས་པའོ། །གཉིས་མེད་དུ་དམ་བཅས་
ནས་གཏན་ལ་ཕབ་པ་ལ་དགོས་དགོངས་གསུམ། གཉིས་མེད་ལ་དགའ་བའི་མོས་པ་
དྲང་པའི་དགོས་པ། གཉིས་ཅན་ལ་དགའ་བ་ཞེན་པ་བཟློག་པའི་དགོས་པ། དེ་ཁོ་ན་
ཉིད་གཉིས་མེད་ཀྱི་སྒོ་ནས་རྟོགས་པ་ལ་འགལ་བ་མེད་པའི་དགོས་པའོ། །འབྱམས་
ན་བསྐྱར་བའི་གདམས་ངག་བརྟེན་པ་ལ། འབྱམས་པའི་མཐའ་ལ་གསུམ། རྟོགས་
པའི་རིག་པ་ཁོང་ནས་ཤར་ཙམ་ན། ཉག་གཅིག་བྱིས་པའི་སྤྱོད་པ་གཅེས། དམྱལ་བ་
ཡི་དྭགས་བྱོལ་སོང་རྣམས་ཀྱང་སེམས་ཀྱི་རྩལ་ལོ། །ཀུན་ཏུ་བཟང་པོ་ལ་ཁུངས་ཕྱུང་
ནས། རྣམ་རྟོག་རང་དགའི་རྗེས་སུ་འབྲེང་ནས། གཞི་ཡང་ཡིན་སྐྱོན་ཅན་གྱི་ཐོག་
ཏུ་འབྱམས་པ། སྐྱེ་ཤི་མེད་པ་ལ་ཁུངས་ཕྱུང་ནས། སེམས་ཅན་གྱི་སྲོག་ལ་འཛེམས་
བག་མེད་པར་གསོད་པ། ལམ་བྱ་བྱེད་ཕྱོགས་ཆའི་ཐོག་ཏུ་འབྱམས་པ། བྱ་རྒྱུ་མེད་པ་
ལ་ཁུངས་ཕྱུང་ནས། རང་དོན་ཕྱལ་པར་སྟོང་པ། འབྲས་བུ་མ་རྟོགས་པ་ཟང་ཐལ་
གྱི་ཐོག་ཏུ་འབྱམས་པའོ། །བསྐྱར་བའི་གདམས་ངག་ལ་གསུམ། གཞིའི་དུས་སུ་གཞི་
568

སེམས་སྡེ། སྨར་བྱང་རྣམ་གསུམ།
ཡང་ཡིན། སྐྱོན་ཅན་གྱི་ཐོག་ཏུ་འབྱམས་པ་ལ། དེ་ཡང་ཡིན་པ་རིའི་རྩེ་ན་མེན་པ་རེ་
ཡོད་པར་བསྐྱར། ལམ་གྱི་དུས་སུ་བྱ་བྱེད་ཕྱོགས་ཆའི་ཐོག་ཏུ་འབྱམས་པ་ལ། བསད་
པས་མི་སྟོ་བའི་རྩ་ན། མ་བསད་ན་ཡང་དགའ་བ་གཅིག་ཡོད་པར་བསྐྱར། འབྲས་
བུ་ཡི་དུས་སུ་འབྲས་བུ་མ་རྟོགས་པ་ཟང་ཐལ་གྱི་ཐོག་ཏུ་འབྱམས་པ་ལ། རྟོགས་ན་
བྱར་མེད་ཡེ་ཤེས་ཟང་ཐལ་དུ་བསྐྱར་རོ། །བྱེར་ན་བསྡུ་བའི་གདམས་ངག་བརྟེན་པ་
ལ་བྱེར་བའི་མཐའ་གསུམ། ཕྱི་སྣང་བ་སྣ་ཚོགས་སུ་བྱེར་བ། ནང་ཞེན་པ་སྣ་ཚོགས་སུ་
བྱེར་བ། གསང་བ་རིག་པ་སྣ་ཚོགས་སུ་བྱེར་བའོ། །བསྡུ་བའི་གདམས་ངག་སྟོན་པ་ལ་
དོན་རྣམ་པ་གསུམ་ལས། ཕྱི་བྱེར་བའི་ངོ་སྤྲོད་རྣམ་གསུམ་གྱིས་བསྡུས་ཏེ། རྨི་ལམ་གྱི་
དཔེས་སྣ་ཚོགས་སེམས་སུ་ངོ་སྤྲད། སྒྱུ་མའི་དཔེས་རང་སྣང་སྟོང་པ་ཉིད་དུ་ངོ་སྤྲད།
སྤྲིན་གྱིས་དཔེས་སྣ་ཚོགས་རང་འབྱུང་རང་ཞིར་ངོ་སྤྲོད་དོ། །དེས་ཕྱི་སྣང་བ་སྣ་ཚོགས་
བྱེར་བ་འདུས་ཏེ་སྣང་བ་ཁོང་ལོག་པའོ། །ནང་གི་བྱེར་བ་ཞེན་པ་རང་ལོག་གིས་བསྡུ་
སྟེ། ཞེན་ཡུལ་སྣང་བ་ཁོང་ལོག་པས་ཞེན་པ་རང་ལོག་ཏུ་ལོག་སྟེ། དཔེར་ན་རྐྱལ་པ་
སྟོང་པ་བུས་པ་ཆུ་ཡི་གཏིང་དུ་ཕུལ་ཀྱང་མི་འགྲོ་བ་བཞིན་དུ་ཤེས་པ་ཡུལ་ལ་འཕྲོས་
ཤིང་རང་གི་ངོ་བོས་སྟོང་པས། ནང་ཞེན་པ་སྣ་ཚོགས་བྱེར་བ་འདུས། གསང་བའི་
བྱེར་བ་རང་ཤར་གསུམ་གྱིས་བསྡུས་ཏེ། སྣང་བ་ཁོང་ལོག་ཞེན་པ་རང་ལོག་པས།
སྟོང་པ་ཉིད་ཀྱི་དོན་རང་ཤར་དུ་ཤར། སྟོང་པ་ཉིད་ཀྱི་དོན་ལ་གཉིས་སྣང་མེད་པས་
གཉིས་མེད་རང་ཤར་དུ་ཤར། སྟོང་པ་ཉིད་ཀྱི་དོན་ལ་སྡུག་བསྔལ་གྱི་ཟུག་རྔུ་མེད་པས་
བདེ་བ་རང་ཤར་དུ་ཤར། དེ་ལྟར་ཤར་བས་རིག་པ་སྣ་ཚོགས་སུ་བྱེར་བ་མེད་དོ། །
འདུས་ན་བགྲམ་པའི་གདམས་ངག་བརྟེན་པ་ལ། འདུས་པའི་མཐའ་ནི་སེམས་ཉིད་
ཐིག་ལེ་ཉག་གཅིག་ཁོ་ནར་སྡུད་པའོ། །དེ་རྟག་པ་ཡིན་ནམ། ཆད་པ་ཡིན། སྣང་བ་
ཡིན་ནམ་སྟོང་པ་ཡིན། སངས་རྒྱས་ཡིན་ནམ་སེམས་ཅན་ཡིན། ཡོད་པ་ཡིན་ནམ་
569

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་པ་ཡིན། བདེ་བ་ཡིན་ནམ་སྡུག་བསྔལ་ཡིན། དེས་ན་བགྲམ་པའི་མན་ངག་
བསྟེན། ཞེས་པ། གཞི་ལམ་འབྲས་བུ་རྣམ་པ་གསུམ་པོ་རེ་རེ་ལ་གདམས་ངག་རྣམ་
པ་གསུམ། གདབ་ལུགས་རྣམ་པ་གསུམ། ཐེབས་ལུགས་རྣམ་པ་གསུམ། ཤེས་བཞིན་
གྱི་བྱ་ར་བ་རྣམ་པ་གསུམ་མོ། །གདམས་ངག་རྣམ་པ་གསུམ་ནི། གཞི་ལ་རང་བཞིན་
གནས་ཚུལ་གྱི་གདམས་ངག་བྱའོ། །ལམ་ལ་འཇོག་ཚུལ་གྱི་གདམས་ངག་བྱའོ། །
འབྲས་བུ་ལ་འཁོར་བ་བཞག་ཚུལ་གྱི་གདམས་ངག་བྱའོ། །གདབ་ལུགས་གསུམ་ནི།
གཞིའི་གདམས་ངག་གོ་གཅིག་པ་གདབ། ལམ་གྱི་གདམ་ངག་གོ་ཕྱེ་ལ་གདབ། འབྲས་
བུའི་གདམས་ངག་གོ་ཕྱེད་པར་གདབ། ཐེབས་ལུགས་གསུམ་ལ། གཞིའི་གདམས་
ངག་ཐེབས་ན་ཤེས་བྱ་ངོ་ཤེས་པའི་བདེ་བ་ཁོང་དུ་ཆུད། ལམ་གྱི་གདམ་ངག་ཐེབས་
ན་ཤེས་བྱ་རང་ཆོད་ལ་སོང་། འབྲས་བུའི་གདམས་ངག་ཐེབས་ན། ལྟ་བསྒོམ་སྤྱོད་
པའི་མཐའ་སངས་སོ། །བྱ་ར་བ་གསུམ་གྱིས་གཞིའི་དུས་སུ་ཕྱོགས་ཀྱི་མཐའ་རུ་ལྷུང་
ངམ་མ་ལྷུང་བྱ་ར་བྱ། ལམ་གྱི་དུས་སུ་རྣམ་རྟོག་རྩད་ནས་ཆོད་དམ་མ་ཆོད་བྱ་ར་བྱ།
འབྲས་བུའི་དུས་སུ་གཟུང་འཛིན་གྱི་མདུད་པ་ཁྲོལ་ལམ་མ་ཁྲོལ་བྱ་ར་བྱའོ། །རྐྱང་ན་
བསྡེབས་པའི་གདམས་ངག་བསྟེན་པ་ལ། རྐྱང་པའི་མཐའ་ལ་གསུམ། ལྟ་རྐྱང་སྤྱོད་
རྐྱང་། ལྟ་སྤྱོད་ཡ་ཆར་རྐྱང་པའོ། །དེ་ཡང་སྤྱོད་པ་མེད་པའི་ལྟ་རྐྱང་ནི། མཚོན་རྣོན་
བྲང་ལ་བཟད་པ་འདྲ། ལྟ་བ་མེད་པའི་སྤྱོད་རྐྱང་ནི། བརྐྱལ་མེད་རྒྱ་མཚོར་མཆོང་
པ་འདྲ། ལྟ་སྤྱོད་ཡ་ཆར་རྐྱང་པ་ནི། བྱ་རྒོད་སྙི་ལ་ཟིན་པ་འདྲའོ། །བསྡེབས་པའི་
གདམས་ངག་བསྟེན་པ་ལ་གསུམ། ལྟ་སྤྱོད་ཟུང་དུ་གཞུག་པ་ནི། ཁྱུང་དང་ཁྱུང་གི་
གཤོག་པ་འདྲ། ཡང་ན་ཁབ་དང་སྐུད་པ་འདྲ། ཡང་ན་མིག་དང་གོམས་པ་འདྲའོ། །
སྦགས་ན་གསལ་བའི་གདམས་ངག་བསྟེན་པ་ལ། སྦགས་པ་མཐའི་སྐྱོན་དྲུག །གཞི་
ཐོག་ཏུ་ལམ་འབྲས་སྦགས་པའི་སྐྱོན་གཉིས་ནི། གཞི་ཐོག་ཏུ་ལམ་སྦགས་ན་གཞི་རིས་
570

སེམས་སྡེ། སྨར་བྱང་རྣམ་གསུམ།
ཆད་པའི་སྐྱོན་དུ་འགྱུར། ཐལ་གྲགས་པའི་རིགས་དངོས་པོ་གཅོད་པའི་ཕྱིར་རོ། །གཞི་
ཐོག་ཏུ་འབྲས་བུ་སྦགས་ན། གཞི་མཚོན་དུ་མེད་པའི་སྐྱོན་དུ་འགྱུར་རོ། །འབྲས་བུ་
མཚན་བརྗོད་ལས་འདས་པའི་ཕྱིར་རོ། །ལམ་ཐོག་ཏུ་གཞི་འབྲས་གཉིས་སྦགས་པའི་
སྐྱོན་གཉིས་ནི། ལམ་ཐོག་ཏུ་གཞི་སྦགས་ན་ལམ་མཚོན་མི་དགོས་པའི་སྐྱོན་དུ་འགྱུར་
རོ། །གཞི་རྟོགས་རུང་མ་རྟོགས་རུང་སངས་རྒྱས་ཡིན་པའི་ཕྱིར་རོ། །ལམ་ཐོག་ཏུ་
འབྲས་བུ་སྦགས་ན་ལམ་མཚོན་དུ་མེད་པའི་སྐྱོན་དུ་འགྱུར་རོ། །འབྲས་བུ་མཚོན་ཟིན་
པའི་ཕྱིར་རོ། །འབྲས་བུའི་ཐོག་ཏུ་གཞི་ལམ་སྦགས་པའི་སྐྱོན་གཉིས་ནི། འབྲས་བུའི་
ཐོག་ཏུ་གཞི་སྦྲགས་ན་སངས་རྒྱས་རེ་དོགས་པའི་སྐྱོན་དུ་འགྱུར་རོ། །གཞི་ལ་འཁོར་
བ་མ་འགགས་པའི་ཕྱིར་རོ། །འབྲས་བུའི་ཐོག་ཏུ་ལམ་སྦག་ན། འབྲས་བུ་བྱ་རྩལ་ལས་
བྱུང་བའི་སྐྱོན་དུ་འགྱུར་རོ། །འདི་ནི་འབྲས་བུ་བྱ་རྩལ་ལས་རག་མ་ལུས་པའི་ཕྱིར་རོ། །
གསལ་བའི་གདམས་ངག་སྟོན་པའི་ཡོན་ཏན་གསུམ། བཀག་པ་མེད་པར་ཅིར་ཡང་
འཆར་བའི་གཞི། རིས་ཆད་མེད་པར་མཉམ་པར་གྲོལ་བའི་ལམ། དུས་གསུམ་གཅིག་
སྟེ་ཁྱད་པར་མེད་པར་གྲོལ་བའི་འབྲས་བུའོ། །མེད་ལྔ་བསྒྲིགས་ལ་གཟེར་ལྔ་གདབ་
པ་ལ། མེད་ལྔ་བསྒྲིགས་པ་ནི། ལྟ་བ་ལྟ་རུ་མེད། བསྒོམ་པ་བསྒོམ་དུ་མེད། སྤྱོད་པ་
སྤྱད་དུ་མེད། དམ་ཚིག་བསྲུང་དུ་མེད། སེམས་ཅན་གྱི་དོན་བྱ་རུ་མེད་པའོ། །གཟེར་
ལྔ་གདབ་པ་ནི། ལྟ་བ་ལྟ་རུ་མེད་པ་ལ་ངེས་པའི་དོན་གྱི་གཟེར་གདབ། བསྒོམ་པ་
བསྒོམ་དུ་མེད་པ་ལ་ཡེངས་བ་མེད་པའི་གཟེར་གདབ། སྤྱོད་པ་སྤྱད་དུ་མེད་པ་ལ་
ལྷུན་གྱིས་གྲུབ་པའི་གཟེར་གདབ། དམ་ཚིག་བསྲུང་དུ་མེད་པ་ལ་ཀུན་ལ་ཁྱབ་པའི་
གཟེར་གདབ། སེམས་ཅན་གྱི་དོན་བྱ་རུ་མེད་པ་ལ་དོན་དུ་གྱུར་པའི་གཟེར་གདབ་
བོ། །ངེས་པའི་དོན་གྱི་གཟེར་དྲུག་ལ། གདོད་མ་ནས་གཞི་གནས་ལུགས་ཆེན་པོ་ཡིན་
པར་ངེས། གཞི་གནས་ལུགས་ཆེན་པོ་དེ། ཀུན་ཏུ་བཟང་པོས་གསུངས་པ་ཡིན་པར་
571

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ངེས། དེས་གསུངས་པ་གཤེན་ལྷ་འོད་དཀར་གྱི་རྟོགས་པར་ངེས། དེའི་རྟོགས་པ་དེ་
ཡེ་གཤེན་གཙུག་ཕུད་ཀྱིས་གོ་བར་ངེས། དེས་གོ་བ་དེ་སྐུ་གསུམ་རིམ་པས་བརྒྱུད་
པར་ངེས། བརྒྱུད་པའི་དོན་དེས་འོད་ཟེར་དཔག་མེད་ལས་སོགས་ཏེ། གཤེན་རབ་
བླ་མ་ཉི་ཤུ་རྩ་བཞི་གྲོལ་བར་ངེས་སོ། །ཡེངས་སུ་མེད་པའི་གཟེར་གསུམ། གླང་ཆེན་
མ་བསྐྱོད་རྣལ་མར་ཞོག །མཐར་ཡང་ནམ་མཁའི་རྒྱ་ཡིས་ཐོབ། བསྒོམ་པ་བསྒོམ་དུ་
མེད་པ་ལ། འདྲིས་པར་བྱ་བ་རབ་ཏུ་གཅེས། མ་ཡེངས་༼མཉམ་བཞག་༽པའི་བསྒོམ་
པ་ལམ་དུ་ཁྱེར་ན། ཡེངས་༼རྗེས་ཐོབ་༽པའི་བསྒོམ་པ་དོན་ངོ་བོ་ཉིད་དུ་འཆར་༼གྲོལ་༽
བའོ། །ལྷུན་གྱིས་གྲུབ་པའི་གཟེར་གསུམ་ནི། ལུས་བྱ་བྱེད་ཀྱི་སྣང་བ་མ་འགགས་པ་ལ།
བྱ་བ་མེད་པའི་གཟུངས་ཀྱི་གཟེར་གྱིས་གདབ། ངག་འདོགས་ན་ཅི་དགར་འདོགས་
པ་ལ། འཛིན་གང་ཡང་མི་འཛིན་པའི་གཟེར་གྱིས་གདབ། ཡིད་བཀག་པ་མེད་པར་
ཅིར་ཡང་འཆར་བ་ལ། རིས་ཆད་མེད་པ་མཉམ་པའི་གཟེར་གདབ་པོ། ཀུན་ལ་ཁྱབ་
པའི་གཟེར་བཞི་ནི། མེད་པ། གཅིག་པུ། ཕྱལ་པ། ལྷུན་གྱིས་གྲུབ་པའོ། །མེད་པ་
ནི། གདོད་མ་ནས། གཞི་གནས་ལུགས་ཆེན་པོའི་ངོ་བོ་དེ་ལ། དགག་སྒྲུབ་གཉིས་
མེད་པ་ཡིན། བླང་དོར་གཉིས་མེད་པས་མེད། མཐའ་དབུས་གཉིས་མེད་པས་མེད་
པ་ཡིན། འཕེལ་འགྲིབ་མེད། སྐྱེ་འགག་མེད། མཐའ་ལས་འདས་པ་མེད་པས་མེད་
པ་ཡིན་ནོ། །གཅིག་པུ་ནི། དེ་ལ་ཐམས་ཅད་གཅིག་པས་གཅིག་པུ་ཡིན། བགྲང་དུ་
མེད་པས་གཅིག །གཉིས་སུ་མེད་པས་གཅིག །དུས་གསུམ་མེད་པས་གཅིག་པུ་ཡིན་
ནོ། །ཕྱལ་པ་ནི། དེ་གདོད་ནས་དག་པས་ཕྱལ་པ་ཡིན། བསྲུང་མཚམས་དག་པས་
ཕྱལ་པ་ཡིན། བསྲུང་རྒྱུ་དག་པས་ཕྱལ་པ་ཡིན་ནོ། །ལྷུན་གྲུབ་ནི། དེ་ཡེ་ནས་གྲུབ་
པས་ལྷུན་གྲུབ་ཡིན། ཡེ་ནས་གནས་པས་ལྷུན་གྲུབ་ཡིན། ཡེ་ནས་ཡིན་པས་ལྷུན་གྲུབ་
ཡིན་ནོ། །དོན་དུ་འགྱུར་བའི་གཟེར་ནི། གནས་ལུགས་ལ་གནས་ལུགས་ཉིད་ཤེས་
572

སེམས་སྡེ། སྨར་བྱང་རྣམ་གསུམ།
ནས། གོམས་པ་མངོན་དུ་གྱུར་ནས་བྱ་བྱེད་རྩོལ་བ་མ་བྱས་ཀྱང་། གོནས་ལུགས་ལ་
གནས་ལུགས་ཉིད་དུ་དབང་པོ་སྒོ་ཡན། གནས་ལུགས་ལ་གནས་ལུགས་ཉིད་དུ་ཡེ་
ཤེས་ཁྱབ་གདལ། གནས་ལུགས་ལས་སུ་ཡུལ་སེམས་བཅོས་སུ་མེད་པར་རྟོགས་ན་
དོན་དུ་འགྱུར་བའོ། །མདོ་བཞི་བསྡུས་ལ་གདམས་བཞི་གདམས་པ་ལ། མདོ་བཞི་
བསྡུ་བ་ནི། ཕྱི་ནང་གསང་བ་མཐར་ཕྱིན་པའི་མདོ། གདམས་བཞི་གདམས་པ་ནི།
ཕྱིའི་གཤེན་རབ་བླ་མ་ལ་བསྟེན་ཏེ། ཡིན་ཐོག་ཏུ་མཚོན་པ། ནང་གི་གཤེན་རབ་བླ་
མ་ལ་བསྟེན་ཏེ། མཚན་ཐོག་ཏུ་གོ་བ། གསང་བའི་གཤེན་རབ་བླ་མ་ལ་བསྟེན་ཏེ། གོ་
ཐོག་ཏུ་བཞག་པ། མཐར་ཐུག་གི་གཤེན་རབ་བླ་མ་ལ་བསྟེན་ཏེ། བཞག་ཐོག་ཏུ་གྲོལ་
བའོ། །ཡིན་ཐོག་ཏུ་མཚོན་པ་ལ་གཉིས། མཚོན་གཞི་དང་མཚོན་ལུགས་སོ། །དང་པོ་
མཚོན་གཞི་ནི། གཞི་གནས་ལུགས་ཆེན་པོའི་ཐོག་ཏུ་མཚོན། མཚོན་ལུགས་གསུམ་ལ།
རྫོགས་པ་ཆེན་པོ་ནམ་མཁའི་དཀྱིལ་ནས་ཐོག་བབས་པ་བཞིན་ཐོག་བབས་སུ་མཚོན་
པ། གནམ་སྦལ་བ་ཡིས་བརྫིས་པ་བཞིན། ཅར་ཕོག་ཏུ་མཚོན་པ། སྐྱེས་བུས་གཟོང་
འཛུགས་པ་ལྟར་གནད་དུ་མཚོན་པའོ། །མཚོན་ཐོག་ཏུ་གོ་བ་ལ་གཉིས། གོ་གཞི་དང་
གོ་ལུགས་སོ། ། དེ་ལ་གསུམ་སྐྱེས་བུ་གཉིད་སད་པ་བཞིན། སྡུག་བསྔལ་དང་བྲལ་བར་
གོ་བ། སྐྱེས་བུ་གཡང་ལ་ལྷུང་པ་ལྟར། རེ་དོགས་དང་བྲལ་བར་གོ་བ། ནམ་མཁའི་
བྱ་ལམ་བཞིན་མཚོན་དུ་མེད་པར་གོ་བའོ། ། གོ་ཐོག་ཏུ་བཞག་པ་ལ་གཉིས། བཞག་
གཞི་དང་བཞག་ལུགས་སོ། །དེ་ལ་གསུམ། བུ་རམ་གྱི་དབྱིབས་བཞིན་དུ་མ་རོ་གཅིག་
ཏུ་བཞག་པ། རྒྱ་མཚོའི་རླབས་བཞིན་སྣ་ཚོགས་དབྱེར་མེད་དུ་བཞག་པ། ནམ་མཁའ་
དག་པའི་ངོགས་བཞིན་གདགས་མཐའ་ལས་གྲོལ་བར་བཞག་པའོ། །བཞག་ཐོག་ཏུ་
གྲོལ་བ་ལ་གཉིས། གྲོལ་གཞི་དང་གྲོལ་ལུགས་སོ། ། དེ་ལ་གསུམ། སྣང་བ་རང་འབྱུང་
དུ་གྲོལ་བ། རིག་པ་རང་ཤར་དུ་གྲོལ་བ། ཞེན་པ་ཤུགས་དག་ཏུ་གྲོལ་བའོ། །གནད་
573

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གསུམ་བཀྲོལ་ན་རྟགས་གསུམ་འཆར་བ་ལ། གནད་གསུམ་དགྲོལ་བ་ནི། ཡིན་པ་
རྣམ་པ་གསུམ་གྱི་ཐེ་ཚོམ་གྱི་གེགས་བསལ་བ། གདེངས་ཆེན་པོ་གསུམ་གྱི་དགོངས་
པའི་གདེང་བཅའ། ངང་དང་རང་བཞིན་བདག་ཉིད་ཆེན་པོ་གསུམ་གྱི་ཐིག་ལེ་ཉག་
གཅིག་ཏུ་དྲིལ་ལོ། །ཡིན་པ་གསུམ་ནི། ཀུན་ཏུ་བཟང་པོ་ཡིན་ལ། ཀུན་ཏུ་བཟང་མོ་
ཡིན། གཉིས་སུ་མེད་པ་ཡིན་པའོ། །གདེང་ཆེན་པོ་གསུམ་ནི་ཐག་ཆོད་པ་ཤེས་རབ་ཀྱི་
གདེང་། རྒྱུད་ལ་ཐེབས་པ་ཉམས་ཀྱི་གདེང་། ཡ་ང་མེད་པ་ཀློང་དུ་གྱུར་པའི་གདེང་
ངོ༌། །ངང་དང་རང་བཞིན་བདག་ཉིད་ཆེན་པོ་གསུམ་ནི། ངང་གི་མ་བཅོས་པར་
གནས་པ། རང་བཞིན་གྱི་འོད་གསལ་བར་གནས་པ། བདག་ཉིད་ཆེན་པོ་ངོ་བོ་ལྷུན་
གྲུབ་ཏུ་གནས་པའོ། །རྟགས་གསུམ་འཆར་བ་ནི། ཉམས་གསུམ་འཆར་ཏེ། སྔར་བྱས་
ཀྱི་ལས་ལ་འགྱོད་པ། སྐྱེས་བུ་ཟས་ལ་དུག་བྱུང་པ་ལྟ་བུའི་ཉམས་ཤིག་སྐྱེ། ད་ལྟར་གྱི་
ལས་ལ་མ་ཞེན་པ། སྐྱེས་བུ་ཇག་པས་གོང་ཆོད་པ་ལྟ་བུའི་ཉམས་ཤིག་སྐྱེ། མ་འོངས་
པའི་ལས་ལ་འདུ་ཤེས་མི་འཇུག་པ། སྐྱེས་བུ་མཚོ་དཀྱིལ་དུ་དར་ཞིག་པ་ལྟ་བུའི་ཉམས་
ཤིག་སྐྱེ། རྫོགས་པ་ཆེན་པོའི་ཐུགས་རྒྱུད་སྨར་བྱང་རྣམ་གསུམ་ལས་ལྟ་བའི་ལེའུ་སྟེ་
དྲུག་པའོ།། །། །
༧ བསྒོམ་ཐོག་ཏུ་གོམས་པ་བསྐྱེད་པ་ལ་གསུམ་སྟེ། ཡོད་པ་མེད་པར་བསྒོམ་པ་
མཚན་ཉིད་ཕྱི་པའི་བསྒོམ་པ། མེད་པ་ཡོད་པར་བསྒོམ་པ་གསང་སྔགས་ནང་པའི་
བསྒོམ་པ། རང་ལུས་བཅོས་སུ་མེད་པར་བསྒོམ་པ་ཁྱད་པར་རྫོགས་པ་ཆེན་པོའི་
སྒོམ་པའོ། ། དེ་ལ་དོན་གསུམ། སྟོང་པ་བཅོས་སུ་མེད་པ་དབྱིངས་ཀྱི་བསྒོམ་པ། རིག་
པ་བཅོས་སུ་མེད་པ་ཡེ་ཤེས་ཀྱི་བསྒོམ་པ། གཉིས་མེད་བཅོས་སུ་མེད་པ་བོན་སྐུའི་
བསྒོམ་པའོ། ། དེ་ལ་གསུམ། རང་བཞིན་ལྟ་བའི་ངང་ལ་རྟོགས་པའི་གདེངས་འཇོག་
པ། ཤེས་རབ་ཀྱི་གཅོད་བསྒོམ། མཉམ་པ་བོན་ཉིད་ཀྱི་ངང་ལ་རིག་པ་འཛིན་མེད་དུ་
574

སེམས་སྡེ། སྨར་བྱང་རྣམ་གསུམ། །
བསྒོམ་པའི་གདམས་ངག་གི་དོན་བསྒོམ། རང་རྒྱུད་སེམས་ཉིད་ཀྱི་ངང་ལ་བདེ་ཆེན་
གྱི་བབས་ཤར་བ་ལས་ཀྱི་ཤར་བསྒོམ་མོ། །འདིར་གདམས་ངག་གི་དོན་བསྒོམ་པའི་
དབང་དུ་བྱས་ན། བསྒོམ་པ་དོན་གྱི་མདོ་རྩ་བཅུ། བསྒོམ་པ་དུས་ཀྱི་རྟགས་བསྟན་པ།
རྟེན་གྱི་གནས་བསྟན་པ། ལྡན་པའི་མཚན་ཉིད་བསྟན་པ། བཞག་པའི་མདོ་བསྟན་པ།
བཞག་ལུགས་ཀྱི་སྟོབས་བསྟན་པ། མནན་པའི་མཐའ། གདབ་པའི་རྟགས། བསྐྱོན་
པའི་རྟ། འགལ་བ་བསྡུ་བ། མཐའ་ལ་བཅད་ཅིང་དོན་ལ་བསྡུ་བ་བསྟན་པའོ། །རྟགས་
ནི་ལྟ་ཐོག་ཏུ་སྤྲོས་པ་ཆོད་པའི་ཉམས་གསུམ་པོ་སྐྱེས་ནས་བསྒོམ་སྟེ། རྟགས་དང་ལྡན་
ན་ལྡོག་པ་མེད། གནས་ལ་གཉིས། སོ་སོའི་གནས་དང་། དགོན་པའི་གནས་སོ། ། སོ་
སོའི་གནས་ལ་ཡེངས་པ་དྲུག་ཡོད་དེ། ཡེངས་པ་ཆེ་བས་ཡེངས་རྐྱེན་མང་། ཡེངས་
ལ་དགའ་བས་ཡེངས་སྙིང་འདོད། ཡེངས་ཡུན་རིང་པས་ཡེངས་ལ་རྟག་གོ །དེའི་
ཕྱིར་དངོས་པའི་གནས་སུ་མི་བསྒོམ། དབེན་ཚུལ་རྣམ་པ་ལྔ་དང་ལྡན་པའི་དགོན་
པར་བསྒོམ་སྟེ། དགྲ་ཡི་བར་ཆད་ཀྱི་དབེན་པ། གདོན་གྱི་དབེན་པ། ནད་ཀྱི་དབེན་
པ། ཏིང་ངེ་འཛིན་གྱི་དབེན་པ། ཡོ་བྱད་ཀྱི་བར་ཆད་ཀྱི་དབེན་པའོ། །དགོན་པར་
བསྡད་ན་ཡེངས་རྐྱེན་བཟློག་གོ །མཚན་ཉིད་ལ་བདུན། བསྒོམ་པ་བསྒོམ་དུ་མེད་པ་
ལ། ཡེངས་པ་མེད་པའི་ངང་ལ་ངང་གི་གནས་ན། རིག་པའི་རྒྱུན་རིང་པ། གསལ་
བ་ལས་མི་རྟོག་པ། བདེ་བ་ལས་མི་འཛིན་པ། ཆགས་པ་ལས་མི་ཞེན་པ། མ་ཡེངས་
པ་ལ་མི་རྟོག་པ། མི་འཛིན་པ་ལ་མི་འཕྲོ་བ། མ་དྲན་པ་ལ་མ་བརྗེད་པའོ། །མཚན་
ཉིད་ལྡན་ན་ནུས་པ་འབྱུང་། བཞག་པའི་མདོ་ལ་གསུམ། འདིར་ལུས་གནད་ལྟ་སྟངས་ཀྱི་
གནད་བསྟན་ནོ།༽ སྔར་འདས་ཤེས་པ་ལ་རྗེས་མ་གཅོད། ཕྱིས་འོང་གི་ཤེས་པ་ལ་སྡུན་མི་
བསུ། ད་ལྟར་གྱི་ཤེས་པ་ལ་རྩིས་བཏང་པའི་མདོ་འདི་ལ་བཞག་གོ བཞག་པ་ཤེས་
ན་གནད་ལ་ཕོག །བཞག་ལུགས་ཀྱི་སྟོབས་ལ་བཞི། གཞི་གནས་ཀྱི་སྟོབས་ཀྱིས་མ་
575

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཡོས་པར་བཞག །ལྷག་མཐོང་གི་སྟོབས་ཀྱིས་གསལ་བར་བཞག ། ཆ་མཉམ་པའི་
སྟོབས་ཀྱིས་མཐར་མ་ལྷུང་པར་བཞག་གོ །དྲན་པའི་སྟོབས་ཀྱིས་མ་བརྗེད་པར་ཟུངས་
ཐུབ་པར་བཞག་གོ །སྟོབས་བཞི་རྫོགས་ན་མཐར /སྟོབས་བཞི་ལ་འགལ་བ་བརྟག་པ་ན། སྤྱོད་
ལམ་གྱིས་གནོད་དམ་མི་གནོད་བརྟག་པ་དང་ཟས་གནས་གྲོགས་འགལ་རྐྱེན་གྱིས། ཐབས་དྲུག་ལ་སྦྱངས་ཏེ་
ཐུན་ཡོངས་སུ་སྦྱང་། དུས་ཡོངས་སུ་སྦྱང་། སྤྱོད་ལམ་གནས་བྱ་རྩལ་མཐའ་ཡོངས་སུ་སྦྱོང་པ། ཐུན་དང་
པོ་ཐུང་། དེ་ནས་ཇེ་རིང་། དུས་ངེས་མེད། སྤྱོད་ལམ་བཞི་དང་བསྲེ། གནས་ནི་སྣང་མུན་མེ་ཆུ་ཐང་སྟོང་
དགའ་མདོག་ཀུན་ཏུ་བསྒོམ། རྩལ་ནི་སེམས་ལ་གར་གནོད་བླང་ལ་བསྒོམ། མཐའ་ནི་སྟེང་འོག་ཕྱོགས་
མཚམས་ཀུན་ཏུ་བཏང་ལ་བསྒོམ།༽མི་ལྷུང་ངོ༌། །མནན་པའི་མཐའ་དྲུག་ལ། སྔར་ཞེན་གྱི་
བག་ཆགས་ངན་པ་མ་དྲན་པ། གློ་བུར་གྱི་འཁྲུལ་རྟོག་མ་སྐྱེས་པ། རིག་པ་བྱུང་ཚོར་
གྱི་རྗེས་སུ་མ་འབྲེངས་པ། བྱིང་རྒོད་ཀྱི་མཐར་མ་ལྷུང་པ། ཡུལ་དང་ཡུལ་ཅན་མི་ཕྱེད་
པ། ཏིང་འཛིན་གྱི་རོ་ལ་མ་ཆགས་པའོ། །མཐའ་དྲུག་ནོན་ན་འཕྲོ་མི་ནུས། གདབ་
པའི་རྒྱ་དྲུག་ལ། སང་ངེ་ཡེར་རེ་ནམ་མཁའ་ལ། ཐང་ངེ་བྲེང་ངེ་རིག་པའི་རྒྱ། ལྷང་ངེ་
མེར་རེ་བོན་ཉིད་ལ། རྒྱུན་མི་འཆད་པ་ཡེ་ཤེས་ཀྱི་རྒྱ། ཤེས་པའི་རྣམ་པ་རང་གསལ་
གྱི་རྒྱ། དོན་གྱི་གནས་ལུགས་རང་གནས་ཀྱི་རྒྱ། སྤྲོས་པའི་མཚན་མ་རང་ཆོད་ཀྱི་རྒྱ།
ཞེན་པའི་འཁྲུལ་པ་རང་བརླག་གི་རྒྱ། རྒྱ་དྲུག་ཐེབས་ན་འདའ་བ་དཀའ། བསྐྱོན་
པའི་རྟ་དྲུག་ལ། སེང་ངེ་ཡེར་རེ་ཧྲིག་གེ་རིག་པའི་རྟ་ལ་བསྐྱོན། ཧེར་རེ་ཧྲིག་གེ་ཏོམ་
མེ་དབང་པོའི་རྟ་ལ་བསྐྱོན། སང་ངེ་ཡང་ངེ་ཕྱད་དེ་སྣང་བའི་རྟ་ལ་བསྐྱོན། ལྷོད་དེ་
མེར་རེ་ཀྱི་ལེ་དགོངས་པའི་རྟ་ལ་བསྐྱོན། ཉལ་ལེ་ཤིག་གེ་འབོལ་ལེ་རང་རྒྱུད་ཀྱི་རྟ་ལ་
བསྐྱོན། ཐང་ངེ་བྲེང་ངེ་འདལ་ལེ་དོན་ཉིད་ཀྱི་རྟ་ལ་བསྐྱོན། རྟ་དྲུག་ཞོན་ནས་གནས་
སུ་ཕྱིན། འགལ་བ་བསྡུ་བ་ལ་གསུམ། འདི་བྱིང་རྒོད་མཐའ་འགྲས་ཞུམ་རྒྱ་ཆུང་བ་ལས་སོགས་
ཀྱི་སྐྱོན་བཅོས་ལུགས་བསྟན།༽ཚོགས་དྲུག་འགག་པའི་བྱིང་བ་དང༌། རིག་པ་གསལ་བའི་
576

སེམས་སྡེ། སྨར་བྱང་རྣམ་གསུམ།
རྒོད་པ་གཉིས། གོང་ཀ་གཅིག་ཏུ་ཏུག་གིས་བསག་གོ །འགལ་བ་བསྡུ་བ་ཐེ་ཚོམ་
མེད། མཐའ་ལ་སྤྱད་ཅིང་དོན་ལ་བསྡུ་བ་ལ་གཉིས། བསྒོམ་པ་ཟིན་ཐབས་སུ་བསྡུ་
བ་དང༌། ལྟ་བ་དྲན་ཐོག་ཐབས་སུ་བསྡུ་བའོ། །དང་པོ་བསྒོམ་པ་ཅི་བསྒོམ་ན་ལྟ་བ་
བསྒོམ། ལྟ་བ་ལ་རིག་པས་རྩིས་ཟིན་པ་དང༌། ལྟ་བ་ལ་རིག་པ་ཁུགས་པ། ལྟ་བ་ལ་
རིག་པ་ཆགས་པའོ། །གཞི་གནས་ལུགས་ཀྱི་དོན་ངོ་བོར་ཐག་རྦད་ཀྱིས་ཆོད་ན་ཟིན།
དེ་རྒྱུད་ལ་ཐེབས་ན་ཁུགས། དེ་ཀློང་དུ་གྱུར་ན་ཆགས་པའོ། །གཉིས་པ་ནི་བསྒོམ་
པའི་སྟོབས་ཀྱིས་ལྟ་བ་སྟེ། དང་པོ་རྣམ་པ་གསུམ་གྱི་ཐོག་ཏུ་དབབ་སྟེ། ལྟ་བ་དེ་སྣང་
བའི་དངོས་པོའི་ཐོག་ཏུ་ཕབ་པས། སྣང་བ་བྲི་བ། ཡལ་བ། ཐིམ་པ་རྣམ་པ་གསུམ་
དུ་གྱུར་ཏེ། སྣང་བའི་དངོས་པོ་དེ་ངོ་སྤྲད་དེ། རྨི་ལམ་གྱི་དཔེ་སྣ་ཚོགས་སེམས་སུ་ངོ་
སྤྲོད་དེ། སྣང་བ་རང་སྣང་ཡིན་པས་སྣང་བ་བྲི། རང་སྣང་དེ་སྒྱུ་མའི་དཔེས་སྟོང་པ་
ཉིད་དུ་ངོ་སྤྲད་ན། རང་སྣང་དེ་ཡལ། སྤྲིན་གྱི་དཔེས་རང་སྣང་རང་འབྱུང་རང་ཞིར་
ངོ་སྤྲོད་པས་རང་སྣང་སྟོང་པ་ཉིད་ལ་ཐིམ། སྟོང་པ་རང་སྣང་དུ་གསལ་ལོ། །ལྟ་བ་དེ་
ཞེན་པའི་དངོས་པོའི་ཐོག་ཏུ་ཕབ་པས་ཞེན་པ་ཞི་བ། རླག་པ་སྟོར་བ་གསུམ་དུ་འོང་
སྟེ་སྣང་བ་ཁོང་ལོག་ཏུ་སོང་བས། ཞེན་པ་རང་ལོག་ཏུ་འབྱུང་། ཞེན་པ་རང་ལོག་ཏུ་
འབྱུང་བས། ཞེན་པའི་དངོས་པོ་དེ་རང་ཞིར་ཞི། རང་རླག་ཏུ་རླག །ངོ་བོ་ཉིད་རང་
སྟོར་དུ་སྟོར་བའོ། ། ལྟ་བ་དེ་གནས་ལུགས་ཀྱི་དངོས་པོའི་ཐོག་ཏུ་ཕབ་པས། བདེ་བ་
གསལ་བ་མི་རྟོག་པ་གསུམ་དུ་རང་གྲོལ། གཞི་གནས་ལུགས་ཆེན་པོའི་ངོ་བོ་དེ་ཟུག་
རྔུ་མེད་པས་བདེ་བ། སྒྲིབ་གཡོགས་དང་བྲལ་བས་གསལ་བ། འཛིན་པ་མེད་པས་མི་
རྟོག་པའོ། །རང་གྲོལ་ལུགས་ནི། ལྟ་བ་དེ་སྟོང་པ་རང་ཤར་གྱི་ངང་དུ་ཐིམ། བསྒོམ་
པ་དེ་འཛིན་མེད་རང་གྲོལ་གྱི་ངང་དུ་དག །སྤྱོད་པ་དེ་བྱར་མེད་ཤུགས་འབྱུང་གི་
ངང་དུ་ཟིན་པའོ། །འབྲས་བུ་གདོད་མ་ནས་གཞི་གནས་ལུགས་ཆེན་པོའི་ངོ་བོར་སྨིན་
577577

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཏེ་བཞུགས། བཞུགས་པ་དེ་ངང་གིས་མ་བཅོས། རང་བཞིན་གྱིས་ནི་འོད་གསལ་བ།
བདག་ཉིད་ཆེན་པོའི་ངོ་བོ་ལྷུན་གྱིས་གྲུབ་པ། ཤེས་པ་རང་གསལ། དོན་རང་གནས།
སྤྲོས་པ་རང་ཆོད། ཞེན་པ་རང་ལོག་ཏུ་བཞུགས་སོ། །མཐའ་ལ་སྤྱད་ན་དགོངས་
པའི་མཆོག རྫོགས་པ་ཆེན་པོ་སྨར་བྱང་རྣམ་གསུམ་ལས། བསྒོམ་པའི་ལེའུ་སྟེ་བདུན་
པའོ།། །།
༧ སྤྱོད་ཐོག་ཏུ་བྱ་བྱེད་བཟློག་པ་ལ་གསུམ། སེམས་ཅན་ལས་ཀྱི་སྤྱོད་པ་རང་
དོན་དུ་སྤྱོད་པ། སངས་རྒྱས་ཐུགས་རྗེའི་སྤྱོད་པ་གཞན་དོན་དུ་སྤྱོད་པ། གཤེན་རབ་
བསྒྲུབ་པ་པོའི་ལམ་གྱི་སྤྱོད་པ་རང་དོན་གཞན་དོན་གཉིས་ཀར་སྤྱོད་པའོ། ། དེ་ལ་
གསུམ། ཐུན་མོང་ལས་ཀྱི་སྤྱོད་པ་རྒྱབ་ཏུ་སྐྱུར། ཐུན་མོང་མ་ཡིན་པའི་དགེ་བའི་སྤྱོད་
པ་དང་དུ་བླངས། ཁྱད་པར་ཐབས་ཀྱི་སྤྱོད་པ་ནི་ལམ་དུ་བསྒྲིག་གོ །ཐུན་མོང་ལས་
ཀྱི་སྤྱོད་པ་ནི། ཞིང་གི་རྨོ་རྐོའོ། ། ཚོང་ཁེ་ཕོགས། འབྲུ་བང་གི་བསྐྱེད་འཕེལ། རིན་པོ་
ཆེའི་དྲིག དར་ཟབ་ཀྱི་རྒྱན་ཆ། དགྲ་ལ་དོ་བསྡོ་བ། གཉེན་གྱི་ངོ་བསྲུང་པ། རུས་ཀྱི་
ཤགས་གདབ་པ། ཕྱོགས་ཀྱི་ཞལ་ལྕེ་བཅད་པ་ལ་སོགས་པའི་རང་འདོད་ཀྱི་སྤྱོད་པའོ། །
གཤེན་རབ་སྒྲུབ་པ་པོ་ལ་ནི་དེ་ཚོ་མི་སྣང་སྟེ། ཞིང་གི་མུ་ལ་སོགས་པ་བོར་ལ་ཞོག་ལ་
ཐོངས། ཐུན་མོངས་མ་ཡིན་པ་དགེ་བའི་སྤྱོད་པ་ནི། ཚད་མེད་པ་བཞི་ལ་དགེ་སྦྱོར་
གྱི་གཞིར་དང་དུ་བླངས། སྐྱབས་འགྲོ་ལ་སྐྱབས་སུ། དད་པ་ལ་རྟར། དམ་ཚིག་ལ་
སྲོག་ཏུ། སྦྱིན་པ་ལ་རྒྱགས་སུ། ཚུལ་ཁྲིམས་ལ་རྒྱན་དུ། བཟོད་པ་ལ་གོས་སུ། བརྩོན་
འགྲུས་ལ་གྲོགས་སུ། བསམ་གཏན་ལ་མཁར། སྙིང་རྗེ་ལ་སྲིད། སྨོན་ལམ་ལ་ནོར་དུ།
སྟོབས་ལ་ལྕགས་སུ། ཐབས་ལ་བགྲོད་པར་བྱེད་པའི་ཡན་ལག་ཏུ། ཤེས་རབ་ལ་ལྟ་
བར་བྱེད་པའི་མིག་ཏུ་དང་དུ་བླངས། དེ་ལ་སོགས་པའི་དགེ་བའི་སྤྱོད་པ་ཀུན་དང་
དུ་བླངས། ཁྱད་པར་ཐབས་ཀྱི་སྤྱོད་པ་ལ་གསུམ། གསང་སྤྱོད། རིག་སྤྱོད། དོན་སྤྱོད་
578

སེམས་སྡེ། སྨར་བྱང་རྣམ་གསུམ།
དོ། །གསང་སྤྱོད་གསང་ལ་སྤྱོད། རིག་སྤྱོད་མངོན་དུ་འབྱུང་། དོན་སྤྱོད་ལམ་དུ་ཁྱེར་
རོ། །གསང་སྤྱོད་ནི་རྫོགས་པ་ཆེན་པོའི་ལུགས་ཀྱི་རྟ་ལྟར་ཟ། བོང་ལྟར་འགྲེ། དགའ་
མགུར་སྤྱོད། འདོད་རྒུ་ལ་རོལ། མངོན་རོལ་རྣམ་པ་ལྔའི་སྤྱོད་པ། གསང་ལ་སྤྱད་དེ།
ཁ་སྦྱོར་གྱི་བདེ་ཉམས་མྱོང་ལ་ལོངས་སྤྱོད་ཅིང་། མངོན་པར་རོལ། འཇུག་པ་ཚོགས་
དྲུག་གི་བདེ་བ་འདོད་པའི་ཡོན་ཏན་ལ་མངོན་པར་རོལ། ཀུན་ཏུ་བཟང་པོ་རོལ་པ་
རྩལ་གྱི་བདེ་བ་སྐུ་དང་ཡེ་ཤེས་ལ་མངོན་པར་རོལ། བསམ་གཏན་གྱི་བདེ་བ་དགའ་
བདེའི་ཏིང་ངེ་འཛིན་ལ་མངོན་པར་རོལ། འདུས་མ་བྱས་ཀྱི་བདེ་བ་བོན་ཉིད་ལ་
མངོན་པར་རོལ། རིག་པའི་སྤྱོད་པ་ལ་གཉིས། ཞེན་ལོག་གི་སྤྱོད་པ་མངོན་དུ་བྱུང་བ་
དང་། མི་ཕོད་པ་བརྫི་བའི་སྤྱོད་པ་མངོན་བླང་བྱུང་བའོ། །དང་པོ་ལ་བཞི། བདའ་
མངར་རོའི་ཞེན་པ་ལྡོག་པའི་ཕྱིར། དམ་རྫས་བདུད་རྩི་ལྔ་ལ་མངོན་པར་རོལ། སྣང་
བ་དཀྲུགས་ལ་རོའི་ཞེན་པ་བཟློག །མཛེས་བརྒྱན་གྱི་ཞེན་པ་བཟློག་པའི་ཕྱིར། ཧྲུལ་
པོའི་གོས་ལ་བརྟེན། སྣང་བ་དཀྲུགས་ལ་རྒྱན་གྱི་ཞེན་པ་བཟློག །འཇིག་རྟེན་གྲགས་
པའི་ཞེན་པ་བཟློག་པའི་ཕྱིར། དམན་པའི་ཆས་བཟུང་སྟེ། སྣང་བ་དཀྲུགས་ལ་གྲགས་
པའི་ཞེན་པ་བཟློག །མངོན་ཞེན་ཡུལ་གྱི་ཞེན་པ་ལྡོག་པའི་ཕྱིར། ཕྱོགས་བཅུར་ལྡོམ་བུ་
བྱས་ཏེ། སྣང་བ་དཀྲུགས་ལ་ཡུལ་གྱི་ཞེན་པ་བཟློག་གོ །གཉིས་པ་ལ་བཞི། བུ་རལ་བུ་
ཅན་དང་། དགྲ་ཐག་ཐོག་ཅན་གཉིས་མི་ཕོད་པ་བརྫི། མཛོ་མོ་དཀར་ཟལ་མ་དང༌།
ཁྱི་མོ་དཀར་མོ་གཉིས་མི་ཕོད་པ་བརྗེ། གསེར་སལ་ལེ་སྦྲམ་དང་བོང་བ་གཉིས་མི་
ཕོད་པ་བརྫི། གཡུ་སྤུ་རིས་མ་དང་། རྡོའི་དུམ་བུ་གཉིས་མི་ཕོད་པ་བརྫི། དོན་སྤྱོད་
ལ་གསུམ། སྔོན་འགྲོའི་སྤྱོད་པ་གསུམ། རྗེས་སུ་འཇུག་པའི་སྤྱོད་པ་གསུམ། མདོ་དོན་
བསྡུ་བའི་སྤྱོད་པ་གསུམ་མོ། །སྔོན་དུ་འགྲོ་བ་གསུམ་ནི། བླ་མ་བཞི་ལ་བརྟེན་ལ་སྤྱོད་
པ། སྤྱིར་འགྲོ་བ་བཞི་ལ་ནན་ཏན་དུ་བསྣན་ལ་སྤྱོད་པ། རྒྱུད་ཆེ་བ་བཞི་དང་ལྡན་
579

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པར་སྤྱོད་པའོ། ། བླ་མ་བཞི་བརྟེན་པ་ལ་སྤྱད་པ་ནི། ཕྱིའི་བླ་མས་ཡིན་ཐོག་ཏུ་མཚོན་
པས་བརྟེན་ལ་སྤྱད། ནང་གི་བླ་མས་མཚོན་ཐོག་ཏུ་གོ །གསང་བའི་བླ་མས་གོ་ཐོག་
ཏུ་བཞག །མཐར་ཐུག་གི་བླ་མས་བཞག་ཐོག་ཏུ་གྲོལ་བའོ། །སྤྱིར་འགྲོ་བ་བཞི་ནི་བྱང་
ཆུབ་ཀྱི་འབྲས་བུ་བསྒྲུབ་ན། བློ་གྲོས་འདྲི་བའི་ཡུལ་བླ་མ་ཡིན་པས། ཡང་དག་པའི་
བླ་མ་དང་། ལོག་པའི་བླ་མ་གཉིས་ཀྱི་གདམས་ཀ་ནི་ནན་ཏན་དུ་གལ་ཆེ་བས། ཡང་
དག་པའི་བླ་མ་འདམས་ལ་སྤྱད། 
སྣང་བ་ཁོང་ལོག་ཞེན་པ་རང་ལོག་སྟོང་པ་ཉིད་ཀྱི་
དོན་རང་ཤར་དུ་མ་ཤར་གྱི་བར་དུ། ལས་རྒྱུ་འབྲས་གཉིས་མི་བསླུ་ངེས་པས། དགེ་
སྡིག་ཤན་ཐང་ཕྱེད་པར་བྱ་བ་ནི། སྤྱིར་ནན་ཏན་དུ་གལ་ཆེ་བས་ཤན་ཐང་ཕྱེད་པར་
སྤྱད། རྫོགས་པ་ཆེན་པོའི་ཚིག་གི་སྒྲོན་མས་དོན་གྱི་གསེར་ཚོལ་བ་ཡིན་པས། སྒྲ་
སྟོབས་ཀྱི་སྣང་བས་དོན་སྟོབས་ཀྱི་སྣང་བ་བསྐྱེད་པ་ནི། ནན་ཏན་དུ་གལ་ཆེ་བས།
ཚིག་གི་དོན་སྦྱོར་ལ་བསླབ། ས་སྟོང་གི་སྡིག་པ་ལག་གིས་ལེན་པ་ཡིན་པས། བོན་
དང་གང་ཟག་ལ་སྒྲོས་སྐུར་མི་གདབ་པ་ནི། ནན་ཏན་དུ་གལ་ཆེ་བས། སྒྲོས་སྐུར་
མི་བཏབ་པར་སྤྱད་དོ། །རྒྱུད་ཆེ་བ་བཞི་ལྡན་ནི། རང་གི་རྒྱུད་ལ་དད་པ་ཆེ་བ་དང་
ལྡན་པར་སྤྱད། སེམས་ཅན་གྱི་རྒྱུད་ལ་སྙིང་རྗེ། གཤེན་རབ་བླ་མའི་རྒྱུད་ལ་མོས་གུས།
བཀའ་ཡི་རྒྱུད་ལ་ངེས་ཤེས་བསྐྱེད་དོ། །རྗེས་སུ་འཇུག་པ་ལ་གསུམ་ནི། རྩ་བ་བཞི་
གཙོ་བོར་སྤྱད་པ། དཀའ་བ་བཞི་དང་དུ་བླངས་ལ་སྤྱད་པ། བཟློག་པ་བཞིའི་ཁ་ནས་
བློ་བཟློག་ལ་སྤྱད་པའོ། །རྩ་བ་བཞི་ནི། དད་པའི་རྩ་བ་ཡིན་པས། གཙོར་བོར་འཆི་
བ་རྗེས་སུ་དྲན་པར་བྱ། དགེ་སྦྱོར་གྱི་རྩ་བ། གཙོ་བོར་སེམས་ཅན་ལ་གནོད་པ་མི་
བསྐྱལ་བར་བྱ། དམ་བཅའི་རྩ་བ། གཙོ་བོར་དེའི་ངང་ལ་ཚུགས་ཐུབ་པར་བསྡོད་དོ། །
སྤྱོད་པའི་རྩ་བ་ཡིན་པས། གཙོ་བོར་དམན་པའི་ཆས་བཟུང་ལ་བསྡད། དཀའ་བ་
བཞི་ནི། དད་པ་རྒྱུན་བསྲིང་པ་དཀའ་སྟེ། དཀའ་ཡང་རྒྱུན་རིང་པར་དང་དུ་བླངས་
580

སེམས་སྡེ། སྨར་བྱང་རྣམ་གསུམ།
ལ་སྤྱད། དམ་ཚིག་གཞུང་ཚུགས་པ་དཀའ་སྟེ། དཀའ་ཡང་གཞུང་ཚུགས་པར་སྤྱད།
གདམས་ངག་རྒྱུད་ལ་ཐེབས་པ་དཀའ་སྟེ། དཀའ་ཡང་ཐེབས་པར་གདབ། གཉེན་
པོས་རྐྱེན་ཐུབ་པ་དཀའ་སྟེ། དཀའ་ཡང་རྐྱེན་ཐུབ་པར་བྱའོ། །ལྡོག་པ་བཞི་ནི། ལས་
རྒྱུ་འབྲས་ལ་ཡིད་ཆེས། མི་རྟག་པ་རྒྱུད་ལ་སྐྱེས་པས། འཇིག་རྟེན་འདིའི་ཆགས་སྡང་
གི་ཐོག་ནས་བློ་ལྡོག་ལ་སྤྱད། འཁོར་བ་གར་སྐྱེས་ཀྱང་སྐྱིད་མེད་པས། འཁོར་བའི་
ཐོག་ནས་བློ་ལྡོག་ལ་སྤྱད། རྫོགས་པ་ཆེན་པོར་སེམས་བསྐྱེད་པས། རང་དོན་འབའ་
ཞིག་གི་ཁ་ནས། བློ་ལྡོག་ལ་སྤྱད། བོན་ཐ་ཚན་སྐྱེ་བ་མེད་པར་ཡིད་ཆེས་པས། དོན་
དམ་པ་གཟུང་བ་དང་འཛིན་པའི་ཁ་ནས་བློ་ལྡོག་ལ་སྤྱོད། མདོ་དོན་བསྡུ་བ་ལ་
གསུམ་ནི། རྫོགས་པ་ཆེན་པོའི་དོན་བཞིའི་གྲལ་དུ་ཚུད་པར་སྤྱད་པ། གོལ་ས་བཞིའི་
ཁར་མི་བཏང་། ལས་ཟད་བཞིའི་ཁར་སླེབ་པར་སྤྱད་པའོ། །དོན་བཞིའི་གྲལ་དུ་ཚུད་
པར་སྤྱད་པ་ནི། གཟུང་འཛིན་མེད་པས་ལྟ་བའི་གྲལ་དུ་ཚུད་པར་སྤྱད། ཉོན་མོངས་
པ་མེད་པས་བསྒོམ་པའི་གྲལ་དུ་ཚུད་པར་སྤྱད། ཕྱོགས་རིས་མེད་པས་སྤྱོད་པའི་གྲལ་
དུ་ཚུད་པར་སྤྱད། བྱ་བ་ཐོངས་པས་འབྲས་བུའི་གྲལ་དུ་ཚུད་པར་སྤྱད་དོ། །གོལ་
ས་བཞིའི་ཁར་མི་བཏང་པ་ནི། གཟུང་འཛིན་མ་གྲོལ་ན་ཁའི་ལྟ་བའི་ཁར་མི་བཏང་
པར་སྤྱད་དོ། །ཉོན་མོངས་རང་སར་སོང་ན་མིང་གི་བསྒོམ་པའི་ཁར་མི་བཏང་བར་
ཕྱོགས་དང་རིས་སུ་ཞེན་ན་སྤྱོད་པ་ཅི་བྱེད་ཚུལ་འཆོས་ཀྱི་ཁར་མི་བཏང་
སྤྱད་དོ། །
བར་སྤྱད་དོ། །བྱ་བ་མ་ཐོངས་ན་སྐྱེ་བོ་ཐ་མལ་པ་ཡིན་པས། དེའི་ཁར་མི་བཏང་
པར་སྤྱད་དོ། ། ལས་ཟད་བཞིའི་ཁར་སླེབ་པ་ནི། འཁྲུལ་པ་ཞིག་ན་ལས་ཟད་པ་ཡིན་
པས། འཁྲུལ་པ་ཞིག་པའི་ཁར་སླེབ་པར་སྤྱད། ཞེན་པ་ལོག་ན་ལས་ཟད་པ་ཡིན་པས།
ཞེན་པ་ལོག་པའི་ཁར་སླེབ་པར་སྤྱད། རྟོག་པ་ཆོམས་ན་ལས་ཟད་པ་ཡིན་པས། རྟོག་
པ་ཆོམས་པའི་ཁར་སླེབས་པར་སྤྱད། འཛིན་པ་གྲོལ་ན་ལས་ཟད་པ་ཡིན། འཛིན་པ་
581

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གྲོལ་བའི་ཁར་སླེབ་པར་སྤྱད། 
རྫོགས་པ་ཆེན་པོ་ཐུགས་ཀྱི་རྒྱུད་སྨར་བྱང་རྣམ་གསུམ་
ལས། སྤྱོད་པའི་ལེའུ་སྟེ་བརྒྱད་པའོ།། །།
༧ འབྲས་བུའི་ཐོག་ཏུ་སྒྲིབ་གཡོགས་དང་བྲལ་བ་ལ་གསུམ། རིག་པ་གཅེར་བུར་
འདོན་པ། རིག་པ་རྟ་ལ་བསྐྱོན་པ། རིག་པ་རང་ས་བཟུང་བའོ། །རིག་པ་གཅེར་
བུར་འདོན་པ་ལ་བཞི་སྟེ། རིག་པ་ལ་ཞེན་ཆགས་ཀྱི་གཡང་ལུགས་བཤུ་བ། གཟུང་
འཛིན་གྱི་མདུད་པ་དགྲོལ་བ། དྭངས་སྙིགས་ཀྱི་དབྱེ་གསལ་བྱ་བ། འབྱམས་ཆགས་ཀྱི་
ནད་གསོ་བའོ། །ཞེན་ཆགས་ཀྱི་གཡང་ལུགས་བཤུ་བ་ནི། ངོ་སྤྲད་རྣམ་པ་གསུམ་གྱི་
གདམས་ངག་གིས། སྣང་བའི་དངོས་པོ་ངོ་སྤྲོད་པས། སྣང་བ་ཁོང་ལོག་ཏུ་ལོག་པས།
ཞེན་པ་རང་ལོག་ཏུ་འབྱུང་བས། རིག་པ་རང་གྲོལ་དུ་གྲོལ་བས། སྟོང་པ་རང་ཤར་
དུ་ཤར་བས། གཉིས་མེད་རང་གནས་སུ་གནས། བོན་སྐུ་རང་ཐོབ་ཏུ་ཐོབ་པའོ། །དེ་
ལ་བསྐྱར་དུ་ཡང་བཏུབ་སྟེ། བོན་སྐུ་རང་ཐོབ་ཏུ་ཐོབ་ལ། གཉིས་མེད་རང་གནས་
སུ་གནས། གཉིས་མེད་རང་གནས་སུ་གནས་པས། སྟོང་པ་རང་ཤར་དུ་ཤར། སྟོང་
པ་རང་ཤར་དུ་ཤར་བས། རིག་པ་རང་གྲོལ་དུ་གྲོལ། རིག་པ་རང་གྲོལ་དུ་གྲོལ་བས།
ཞེན་པ་རང་ལོག་ཏུ་ལོག །ཞེན་པ་རང་ལོག་ཏུ་ལོག་པས། སྣང་བ་ཁོང་ལོག་ཏུ་ལོག་
སྟེ། ལྟ་བསྒོམ་སྤྱོད་པའི་ཞེན་པ་ལ་སྦྱར་རོ། །གཟུང་འཛིན་གྱི་མདུད་པ་དགྲོལ་བ་
ནི། ཟུང་གསུམ་ཡ་དྲུག་སྟེ། བཟུང་བ་གསལ་བ་དང༌། མི་གསལ་བ་གཉིས། རགས་
པ་དང་འཕྲ་བ་གཉིས། བརྟན་པ་དང་མི་བརྟན་པ་གཉིས་སོ། །བཟུང་བ་གསལ་བ་
ཟ་འོག་གི་དཔངས་འདྲ་ན། འཛིན་པ་དམ། འཛིན་པ་མི་ཁྲོལ། མི་གསལ་བ་ཉིན་
མོའི་ཟླ་བ་འདྲ་ན། འཛིན་པ་ལྷོད། འཛིན་པ་ཁྲོལ། གཟུང་བ་རགས་པ་བྲག་ལ་ཤིང་
སྐྱེས་པ་འདྲ་ན། འཛིན་པ་དམ་འཛིན་པ་མི་ཁྲོལ། འཛིན་པ་འཕྲ་བ་ན་བུན་རྫིས་མ་
བསྐྱོད་པ་འདྲ་ན། འཛིན་པ་ལྷོད། འཛིན་པ་ཁྲོལ། གཟུང་བ་བརྟན་པ་དགུན་གྱི་
582

སེམས་སྡེ། སྨར་བྱང་རྣམ་གསུམ།
འཁྱགས་པ་དབང་ལ་ཐེབས་པ་འདྲ་ན། འཛིན་པ་དམ། འཛིན་པ་མི་ཁྲོལ། འཛིན་
པ་མི་བརྟན་པ་མཚོ་ལ་དར་ཞིག་པ་འདྲ་ན། འཛིན་པ་གློད། འཛིན་པ་གྲོལ་ཏེ། ལྟ་
བསྒོམ་སྤྱོད་པའི་གཟུང་འཛིན་ལ་སྦྱོར། དྭངས་སྙིགས་ཀྱི་དབྱེ་གསལ་བྱ་ལ། ཟུང་བཞི་
ཡ་བརྒྱད། གཞི་འབྲས་ཀྱི་དྭངས་སྙིགས་དབྱེ་བ་ལ། རྙོགས་པ་དྭངས་ཚད་ཀྱི། ཐབས་
དང་ཐབས་ལས་བྱུང་བ། ཚིག་དང་དོན་གྱི་དྭངས་སྙིགས་དབྱེ་བའོ། །གཞི་འབྲས་ལ་
གཉིས། གཞི་དངོས་ཅན་ཆེད་དུ་མཉམ་པའི་མཉམ་པ་ཉིད་དང་། འབྲས་བུ་དངོས་
མེད་ཀྱི་རང་བཞིན་མཉམ་པའི་མཉམ་པ་ཉིད་དོ། །གཞི་དངོས་ཅན་ཆེད་དུ་མཉམ་
པའི་མཉམ་པ་ཉིད་དང་། འབྲས་བུ་དངོས་མེད་རང་བཞིན་གྱིས་མཉམ་པའི་མཉམ་
པ་ཉིད་དུ་མཐོང་ན་ཤེས་པ་གོ་ལོག སྣང་བ་གོ་ལོག །རྟོག་པ་གོ་ལོག །རིག་པ་གོ་
ལོག་པ་སྟེ། གཞི་དངོས་ཅན་ཆེད་དུ་སྙམ་པའི་མཉམ་པ་ཉིད་ལ་ལྟོས་ནས་འདི་ཀ་
རང་སངས་རྒྱས་ཡིན། ཟེར་བ་དེ་ནི་ལྟས་ངན་མུ་སྟེགས་ཀྱི་ལྟ་བར་སོང་བ་ཡིན་པས།
གཞི་དངོས་རྟོག་པར་གོ་ལོག །གཞི་དངོས་ཅན་ཆེད་དུ་མཉམ་པའི་མཉམ་པ་ཉིད་
དེ་མཉམ་པའི་སྙིགས་མ། འབྲས་བུ་དངོས་མེད་རང་བཞིན་གྱི་མཉམ་པའི་མཉམ་
པ་དེ་མཉམ་པའི་དྭངས་མའོ། །རྟོགས་ཚད་ལ་གཉིས། བློ་ཡུལ་ཡིད་ཆེས་སུ་རྟོགས་
པའི་རྟོགས་པ་དང་། དོན་འཕྲད་ངོ་བོ་ཉིད་དུ་རྟོགས་པའི་རྟོགས་པའོ། ། བློ་ཡུལ་ཡིད་
ཆེས་པར་རྟོགས་པའི་མཉམ་པ་དང་བཅས་པ་དེ་ནི་རྟོགས་ཚད་ཀྱི་སྙིགས་མ། གཞི་
གནས་ལུགས་ཆེན་པོའི་ཐོག་ཏུ་དོན་འཕྲད་ངོ་བོ་ཉིད་དུ་རྟོགས་པ་ནི། རྟོགས་པ་དང་
ཐོབ་པ་གཉིས་དུས་མཉམ་སྟེ། རྟོགས་ཚད་ཀྱི་དྭངས་མའོ། །ཐབས་དང་ཐབས་ལས་
བྱུང་བ་གཉིས། དཔེར་ན་མཁར་ཁྱུང་ལྡིང་བརྩིགས་པའི་ཐབས་ནི། གྱང་ཤིང་དང་
། །ཐབས་
རྟ་ཐག་དང་སྟག་ཤིང་ཕད་པུ་དང་ཁྱེམ་ཏོག་དང་བཟོ་བོ་ལས་སོགས་པའོ
དེ་ཚོ་ལས་བྱུང་བ་ནི་མཁར་ཁྱུང་ལྡིང་ངོ༌། །མཁར་ཁྱུང་ལྡིང་གི་ཁ་ནས་སྡང་པའི་དགྲ་
583

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འདུལ། བྱམས་པའི་གཉེན་སྐྱོང་། ཐམས་ཅད་ཟིལ་གྱིས་ནོན་ཏེ། དེ་ཙེ་བརྩིགས་པའི་
ཐབས་དེ་ཚོས་ཟིལ་གྱིས་ནོན་ཏེ། 
དེ་བཞིན་དུ་ལྟ་བ་དང་བསྒོམ་པ་དང་སྤྱོད་པ་དང་།
བརྡ་དང་ཐ་སྙད་དེ་ཚོ་ནི་བྱང་ཆུབ་བསྒྲུབ་པའི་ཐབས་ཡིན། ཐབས་ལས་བྱུང་བའི་བླ་
ན་མེད་པའི་བྱང་ཆུབ་ཀྱི་འབྲས་བུ་ནི། ངོ་བོ་མཚོན་བརྗོད་དང་བྲལ་བ། གཞི་གནས་
ལུགས་ཆེན་པོའི་ངོ་བོར་སྨིན་པ་དེ་ཡིན། དེས་འཁོར་བ་ཐ་ཚན་ཟིལ་གྱིས་ནོན་ཏེ།
དེས་ན་ཐབས་ནི་སྙིགས་མ། ཐབས་ལས་བྱུང་བ་ནི་དྭངས་མའོ། །ཚིག་དོན་ལ་གཉིས།
དཔེར་ན་རིན་པོ་ཆེ་གསེར་གྱི་ཚིག་དང་། གསེར་དངོས་ལྟ་བུའོ། །ཚིག་གི་གསེར་དེ་
སྙིགས་མ། དོན་གྱི་གསེར་དེ་དྭངས་མ་ཡིན། དོན་སྙིང་པོ་བྱང་ཆུབ་ཀྱི་སེམས་མཚོན་
པར་བྱེད་པའི་ཚིག་དང་། ཚིག་དེས་གོ་བར་བྱེད་པའི་སྙིང་པོ་བྱང་ཆུབ་ཀྱི་སེམས་
གཉིས། ཚིག་དེ་ནི་སྙིགས་མ། དོན་སྙིང་པོ་བྱང་ཆུབ་ཀྱི་སེམས། རིག་པ་མཚོན་བརྗོད་
ལས་འདས་པ་དེ་དྭངས་མའོ། །འབྱམས་ཆགས་ཀྱི་ནད་གསོ་བ་ལ་གཉིས། འབྱམས་
པ་ནད་དུ་སོང་བ་དང་། ཆགས་པ་ནད་དུ་སོང་བའོ། །དང་པོ་ནི་ལམ་ཐབས་ཀྱི་སྣང་
བའི་དུས་སུ། ལྟ་བ་བསྒོམ་པ་སྤྱོད་པ་ལ་སོགས་པ་འཁོར་བའི་དངོས་པོ་གཅོད་དགོས་
པ་ཡིན་པས། ལྟ་བསྒོམ་ལ་འབྱམས་ན་ནད་ཡིན་ནོ། །དེ་ཚོ་རྒྱུད་ལ་བརྟེན་ན་ནད་
སོས་སོ། །གཉིས་པ་ནི་ཆུ་བོ་ཕར་ཁར་འགྲོ་འདོད་ན། གྲུ་པ་དག་ལ་བརྟེན་ཏེ་འགྲོ།
མཐར་ཕྱིན་ན་དོར་བ་བཞིན། ཐབས་སམ་ཐེག་པའི་བྱེ་བྲག་ལ། བརྟེན་ཏེ་དྲང་བའི་
ཐབས་ཡིན་ཡང༌། ཆུ་བོ་རྒལ་བའི་གྲུ་བཞིན་འདོར། དཔེར་ན་གཉན་པ་གྲུ་དང་ཀོ་
སྐྱ་ལས་སོགས་ཏེ། དེ་ཆུ་མ་བརྒལ་གྱི་བར་དུ་དགོས། བརྒལ་ནས་མི་དགོས་པ་བཞིན་
དུ། གནས་ལུགས་ཆེན་པོར་ནར་སོན་པའི་དུས་སུ། ལྟ་བ་དང་བསྒོམ་པ་དང་། སྤྱོད་
པ་དང་ཐབས་སམ། ཐེག་པའི་བྱེ་བྲག་ཀུན། ཆུ་བོ་བརྒལ་བའི་གྲུ་བཞིན་འདོར་ཏེ།
དེ་ཚོ་ལ་ཆགས་ན་ནད་ཡིན་པས། ལྟ་བ་བསྒོམ་པ་སྤྱོད་པ་ལས་སོགས་བོར་ཞོག །དེ་
584

སེམས་སྡེ། སྨར་བྱང་རྣམ་གསུམ།།
། །རིག་
ལྟར་རིག་པ་གཅེར་བུ་རུ་བཏོན་པས་གཉིས་སྣང་གི་སྒྲིབ་གཡོགས་དང་བྲལ་ལོ
པ་རྟ་ལ་བསྐྱོན་པ་ལ་གཉིས། བགྲོད་པར་བྱ་བའི་ལམ་དུས་བཞིར་མཉམ་པར་སྦྱར་
བ་དང་། མཚོན་པའི་ཚིག་ལ་དུས་བཞིར་མཉམ་པར་སྦྱར་བའོ། །དང་པོ་ལ། མཉམ་
པར་བཞག་པའི་ཏིང་ངེ་འཛིན་གྱི་དུས། རྗེས་ལ་ཐོབ་པ་སྤྱོད་ལམ་གྱི་དུས། གཉིད་
ལོག་པའི་ཤེས་པ་རྨི་ལམ་གྱི་དུས། ཤི་སྟེ་སྲིད་པ་བར་མ་དོའི་དུས་དེ་ཚོ་མཉམ་དུ་སྦྱོར།
གཉིས་པ་རྫོགས་པ་ཆེན་པོའི་བརྡའ་དོན་སྤྲད་པའི་དུས། འཕྲད་པའི་དུས་དཔྲལ་བའི་
དུས་བྲལ་བའི་དུས་དེ་ཚོ་མཉམ་དུ་སྦྱོར་རོ། །རིག་པ་རྟ་ལ་བསྐྱོན་པ། བར་ཆོད་ཀྱི་
སྒྲིབ་གཡོག་དང་བྲལ་ལོ། །རིག་པ་རང་སར་བཟུང་བ་ལྔ། བླང་དོར་མེད་པ། བླང་
བྱ་འབའ་ཞིག་ཏུ་སོང་བ། རིན་པོ་ཆེ་གསེར་གླིང་དུ་ཕྱིན་པ་དང་འདྲ་ན་རང་ས་ཟིན།
དེའི་ངང་ལ་སྐུད་པ་འཁེལ་བ་འདྲ་ན་རང་ས་ཟིན། དྭངས་པ་ཆུ་འདྲ་ན་རང་ས་ཟིན།
གདགས་མཐའ་བྲལ་བ་ནམ་མཁའ་དྭངས་པའི་ངོགས་འདྲ་ན་རང་ས་ཟིན། དེའི་ངང་
ལ་རྒྱུན་མི་འཆད་པ་ཆུ་བོའི་གཞུང་འདྲ་ན་རང་ས་ཟིན། རིག་པ་རང་ས་ཟིན་པས་
ཕྱིར་ལྡོག་གི་བསྒྲིབ་གཡོགས་དང་བྲལ་ལོ། །འབྲས་བུ་སྒྲིབ་གཡོགས་དང་བྲལ་བས།
གཞི་གནས་ལུགས་ཆེན་པོའི་ངོ་བོ་དེ་མུ་བཞི་ལས་གྲོལ་བར་གནས་ཏེ། རྟག་ན་རྟག་
ཆེན་གཡུང་དྲུང་ཚུགས། ཆད་ན་སྐྱེ་མེད་དབྱིངས་སུ་ཐིམ། ཡོད་ན་རིག་པ་རྒྱུན་མི་
འཆད། མེད་ན་འཁོར་བའི་གནས་ངན་སྟོངས། སྣང་ན་སྣང་བ་མཁའ་ལ་ཤར། སྟོང་
ན་བཟུང་འཛིན་ཕྱོགས་དང་བྲལ། སྐྱེ་ན་རང་འབྱུང་ཡེ་ཤེས་སྐྱེ། འགག་ན་མཚན་
མའི་རྣམ་རྟོག་འགགས། གནས་ན་གནས་ལུགས་ནར་སོན་འབྲས་བུ་ཡིན། རྫོགས་པ་
ཆེན་པོའི་ཐུགས་རྒྱུད་སྨར་བྱང་རྣམ་གསུམ་ལས། འབྲས་བུ་ཁྱད་པར་ཅན་གྱི་ལེའུ་སྟེ་
ཁྱད་པར་གདམས་ངག་ཅེས་བྱ་བ་ཡེ་གཤེན་གཙུག་ཕུད་ཀྱིས་མཛད་པ་
དགུ་པའོ། །
རྫོགས་སོ།། །།
585

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༧ བསྡུ་བ་འཇུག་པ་གསུམ། ཡིན་པ་བཅུ་དྲུག་གི་ཆེ་བ། ཉམས་སུ་མྱོང་བ་བཅུ་
གསུམ་གྱི་སྐྱེ་ལུགས། གདམས་ངག་ཚིག་དགུར་བསྡུ་བ་དངོས་སོ། །ཡིན་པ་བཅུ་
དྲུག་གི་ཆེ་བ་ནི། རྫོགས་ཆེན་ཐུགས་རྒྱུད་སྨར་བྱང་རྣམ་གསུམ། སྐུ་གསུམ་སྟོན་པའི་
ཐུགས་དགོངས། སྨར་བྱང་དོན་གྱི་འདྲེན་པའི་གདམས་ངག བོན་འདི་གསལ་བར་
བྱེད་པའི་མེ་ལོང་ཞིག་ཡིན། མཐོང་བར་བྱེད་པའི་སྒྲོན་མེ་ཞིག་ཡིན། སྣང་སྲིད་ཤོང་
བའི་ནམ་མཁའ་ཞིག་ཡིན། ཡོངས་ལ་ཁྱབ་པའི་ཉི་མ་ཞིག་ཡིན། རླབས་ཀྱིས་ཆོད་
པའི་ཁྱུང་ཆེན་ཞིག་ཡིན། ཟིལ་གྱིས་གནོན་པའི་སེང་གེ་ཞིག་ཡིན། གཏིང་མི་རློབ་པའི་
རྒྱ་མཚོ་ཞིག་ཡིན། ཅིར་ཡང་བསྒྱུར་དུ་བཏུབ་པའི་འཕྲུལ་མཁན་ཞིག་ཡིན། གྲངས་
ལ་འདས་པའི་མང་པོ་ཞིག་ཡིན། གཅིག་ལས་མེད་པས་ཉུང་ངུ་ཞིག་ཡིན། གར་ཡང་
སླེབ་པའི་རྩེ་མོ་ཞིག་ཡིན། ཟད་པ་མེད་པའི་རྩ་བ་ཞིག་ཡིན། མང་པོར་རྒྱས་པའི་ཡལ་
ག་ཞིག་ཡིན། ཉུང་ལ་འདུས་པའི་སྙིང་པོ་ཞིག་ཡིན། བཤད་དུ་མེད་པའི་སྒོམ་ཆེན་
ཞིག་ཡིན། སྨར་བྱང་བཤད་པའི་སྟོན་ཆེན་ཞིག་ཡིན། ཉམས་མྱོང་བཅུ་གསུམ་གྱི་སྐྱེ་
ལུགས་ནི། ཁོ་བོའི་བོན་འདི་ཉམས་ལེན་གྱིས་བྱི་དོར་བྱས་ན། ཉམས་སུ་མྱོང་བ་འདི་
ལྟ་བུ་འཆར་བས་ཨེ་མ་ཧོ། རིག་པ་བོན་གྱི་སྐུ་ལ་ལྟ་བསྒོམ་སྤྱོད་པའི་ཐུལ་པ་གསོལ་བ་
ནི། དར་ཟབ་མེན་པར་རང་གི་རྒྱུད་ལ་ཉམས་སུ་མྱོང་། སེམས་ཉིད་མཉམ་པ་ཉིད་
དུ་བཞག་ལ། བདེ་ཆེན་གྱི་གླང་པོ་ཉལ་བ་ནི། བསླང་གིས་མི་སླང་པར་ཉམས་སུ་མྱོང་།
ཀུན་གཞི་ནམ་མཁའ་ལྟ་བུ་ལ། རིག་པ་ཡེ་ཤེས་ཀྱི་ཉི་མ་ཤར་བ་ནི། ནུབ་པའི་དུས་
མཐའ་མེད་པར་ཉམས་སུ་མྱོང༌། སེམས་དང་བོན་སྐུ་ཏུག་གིས་འཕྲད་ནས་འགྲོགས་
པ་ནི། ལུས་དང་གྲིབ་མ་བཞིན་དབྲལ་གྱིས་མི་ཕྲལ་བར་ཉམས་སུ་མྱོང་། རྟོགས་པ་
དང་ཡེ་ཤེས་སུ་འདྲེས་པའི་ངང་ལ་ཀློང་དུ་གྱུར་པ་ནི། ཆུ་དང་འོ་མ་འདྲེས་པ་བཞིན་
དུ། དབྱེ་ཡིས་མི་ཕྱེད་པར་ཉམས་སུ་མྱོང་། སེམས་ཉིད་ཀྱི་ས་གཞི་ལ་སངས་རྒྱས་ཀྱི་
586

སེམས་སྡེ། ། སྨར་བྱང་རྣམ་གསུམ།
ལོ་ཏོག་སྨིན་པ་ནི། སྟོན་ཁའི་ལོ་ཐོག་རྒྱས་པ་བཞིན་དུ་བྱས་ལ་དོན་ཡོད་པར་ཉམས་
སུ་མྱོང་། ལུས་ངག་ཡིད་གསུམ་གྱི་རྩ་བ་ལ། སྐུ་གསུང་ཐུགས་ཀྱི་འབྲས་བུ་སྨིན་པ་ནི།
གཞན་གང་ལ་ཡང་རེ་ཞིང་སྨོན་དུ་མེད་པར་ཉམས་སུ་མྱོང༌། འཁོར་བའི་གནས་སུ་
མྱ་ངན་ལས་འདས་པའི་ཕོ་བྲང་བཏབ་པ་ནི། བདེ་བསྐྱེད་ཀྱི་སྡོང་པོ་ཚུགས་པ་ཁོ་ནར་
ཉམས་སུ་མྱོང་། རྣམ་རྟོག་གི་སྡོང་པོ་ལ་ཡེ་ཤེས་ཀྱི་མེ་ཆེན་འབར་བ་ནི། ཉོན་མོངས་
པའི་ཆུ་བྲན་གྱིས་མི་སོད་པར་ཉམས་སུ་མྱོང་། སྒྱུ་མའི་ཕུང་པོ་ལ་རོལ་པ་ཕྲིན་ལས་
ཞི་ཁྲོའི་ལྷ་བཀོད་པ་ནི། བར་སྣང་གི་འཇའ་ཚོན་བས་བཀྲ་བ་ཉམས་སུ་མྱོང་། བོན་
དབྱིངས་བདེ་ཆེན་བདལ་པའི་གཟིམས་མལ་དུ། རང་རིག་ཀུན་ཏུ་བཟང་པོ་ཡབ་ཡུམ་
དགྱེས་པར་རོལ་པ་ནི། གཞོན་པའི་རོལ་རྩེད་པས། བརྒྱ་འགྱུར་གྱི་བདེ་བ་ཉམས་སུ་
མྱོང་། སེམས་ཉིད་རྣམ་པར་དག་པའི་ནམ་མཁའ་ལ། ཀུན་ཏུ་བཟང་པོའི་སྐུར་བྱོན་
པ་ནི། ལྟ་བས་མི་ངོམས་པར་ཉམས་སུ་མྱོང་། སེམས་ཉིད་ཅིར་ཡང་འཆར་བ་ལ།
ཅིར་ཡང་མ་ངེས་པའི་སྤྱོད་པ་ནི། སྒྱུ་མ་མཁན་གྱི་ནོར་ཟས་བཞིན། མ་ཆགས་པར་
ཉམས་སུ་མྱོང་བའོ། །གདམས་ངག་ཚིག་དགུར་བསྡུ་བ་དངོས་ནི། བྱར་ཁོམས་སྤྱད་
དུ་ཡོད་པའི་དལ་འབྱོར་གྱིས། གཡུང་དྲུང་བོན་ལ་དད་པའི་དད་པ་བསྟེན། ཡིན་
ཐོག་ཏུ་མཚོན་པར་མཛད་པའི་བླ་མ་བསྟེན། བོན་དྲུག་རྒྱུད་ལ་བསྟེན་ཏེ་རང་རྒྱུད་
གདུལ། བྱང་ཆུབ་སེམས་ནི་གཞི་གནས་ལུགས་ཆེན་པོ་ལ། ལྟ་བ་རང་གི་ངང་ལ་
བལྟས་པས་རང་མཐོང་སྤྲོས་པ་ཆོད། སྒོམ་པ་མཐོང་བསྒོམ་སྤྲོས་པ་ཆོད། སྤྱོད་པ་
གོམས་པས་གོམ་སྤྱོད་སྤྲོས་པ་ཆོད། འབྲས་བུ་སྤྱད་པས་སྤྱོད་ཐོབ་སྤྱད་ཐབས་སྤྲོས་པ་
ཆོད། ཐུགས་རྒྱུད་སྨར་བྱང་རྣམ་གསུམ་ལས། མཇུག་བསྡུ་བའི་ལེའུ་སྟེ་བཅུ་པའོ།། །།
༧ གཏད་ཅིང་བཅང་ཐབས་དགེ་བར་བསྔོ་བ་ནི། སྐུ་གསུམ་སྟོན་པའི་ཐུགས་
ནས་ཐུགས་སུ་བརྒྱུད། སྙན་ནས་སྙན་དུ་བསྒྲགས། གདུལ་བྱ་གསུམ་ལ་བཤད་ཅིང་
587

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྤེལ། 
ཡེ་གཤེན་གཙུག་ཕུད་ཀྱིས་ལྷ་ཡུལ་མི་ཡུལ་ཀླུ་ཡུལ་གསུམ་དུ་བསྒྲགས
། རིམ་
བརྒྱུད་གཤེན་རབ་བླ་མ་རྣམས་དང་མཁས་པ་མི་བཞིས། མཁས་པ་ཆེན་པོ་ཉི་ཤུ་
ཐམ་པ་ལ་བཤད། ཡི་གེ་རིས་སུ་བྲིས་ཤིང་ཐུགས་ལ་བསྟིམ། སྨར་བྱང་དོན་གྱི་བཏུལ་
ཞིང་དྲངས། འགྲོ་བ་ཐམས་ཅད་ཀུན་བཟང་ལམ་ལ་བཀོད། ཁམས་གསུམ་འཁོར་
བའི་སེམས་ཅན་རྣམས། སྨོན་ལམ་མཐུ་ཡིས་ཐར་བར་ཤོག །འོད་ཟེར་དཔག་མེད་
བླ་མ་ཡིས། སྟོང་རྒྱུང་མཐུ་ཆེན་མཁས་པར་གཏད། ལི་ཤུ་སྟག་རིངས་ལ་གདམས་པ་
རྫོགས་སོ། །ས་མ་ཡཿ ཨག་ཐམ། ཁོ་མོ་མི་ངན་ལི་ཤུ་སྟག་རིངས་ཀྱིས། ཁྱད་པར་བླ་
མེད་ཐེག་པ་ལ། སེམས་ཕྱོགས་སྡེ་བཅུ་རྒྱུད་དང་ལུང་ལ་སོགས། སྡེ་སྣོད་བཀའ་སྡེ་
ཞལ་ནས་གསུངས་པ་ལ། གཤེན་རབ་བླ་མ་བཞི་དང་མཁས་བཞིའི་གདམས་པ་ཐོབ།
བདག་གིས་བློ་སྦྱངས་ཉམས་སུ་བླངས་པའི་བོན། བདེར་གཤེགས་བཀའ་སྐྱོབ་རིག་པ་
འཕྲ་མོ་ཤར། བོན་ཕྱིར་འབྲེངས་པའི་གཤེན་པོ་འགའ་ཟུང་ལ། ཞལ་ནས་གསུངས་པ་
མང་པོ་ཁོང་བཀྲོལ་ནས། ཉམས་སུ་བླངས་བདེ་དོན་དུ་འདུས་པ་ཡི། ནམ་ཞིག་དུས་
ལ་བབ་པ་ཡིས། རྒྱལ་བློན་དྲེགས་པ་ཆེ་བ་དང་། བན་བཙུན་ཕྲག་དོག་ཆེ་བ་ཡིས།
གཡུང་དྲུང་བསྟན་པ་རྒྱལ་པོས་བསྣུབས། བདག་གིས་ཉམས་སུ་བླངས་པའི་བོན།
ཁོམ་མཐིང་ལྷ་ཁང་དག་ཏུ་སྦས། སྨར་བྱང་བརྣག་པའི་སྐོར་རྣམས། རྣམ་སྣང་རྒྱབ་
ཏུ་སྦས། ཐ་རམ་རྒྱ་ཡིས་བཏབ། གཡུང་དྲུང་ངོ་སྤྲོད་དང་མུ་ཏིག་རྒྱས་བཏབ་ནས་
སྦས་པ། ནམ་ཞིག་དུས་ན་དར་བར་སྨོན་ལམ་བཏབ། ས་མ་ཡ། ཨག་ཐམ། རྒྱ་རྒྱ་རྒྱ།
དགེའོ། །
588

སྨར་བྱང་ཡིག་ཆུང་བཞུགས། །
༄༅། །སྟོན་པ་ཀུན་ཏུ་བཟང་པོ་ལ་ཕྱག་འཚལ་ལོ། །ཐེག་པ་ཐམས་ཅད་ཀྱི་ཡང་
རྩེ། མན་ངག་ཐམས་ཅད་ཀྱི་ཉིང་ཁུ། བཀའ་རྒྱུད་ཐམས་ཅད་ཀྱི་རྩ་བ། རྫོགས་པ་
ཆེན་པོའི་མན་ངག །མདོ་བསྡུས་ཏེ་བསྟན་པར་བྱ། དེ་ལ་དོན་བཞི་སྟེ། ཕྱི་ཡི་གཤེན་
རབ་བླ་མ་ལ་བསྟེན་ཏེ་ཡིན་ཐོག་ཏུ་མཚོན་པ་དང༌། ནང་གི་གཤེན་རབ་བླ་མ་ལ་
བསྟེན་ཏེ་མཚོན་ཐོག་ཏུ་གོ་བ་དང་། གསང་བའི་གཤེན་རབ་བླ་མ་ལ་བསྟེན་ཏེ་གོ་
ཐོག་ཏུ་བཞག་པ། མཐར་ཐུག་གི་གཤེན་རབ་བླ་མ་ལ་བསྟེན་ཏེ་བཞག་ཐོག་ཏུ་གྲོལ་
བ། ཡིན་ཐོག་ཏུ་མཚོན་པ་ལ་གཉིས་ཏེ། མཚན་གཞི་དང་མཚོན་ལུགས་སོ། ། དེ་ལ་
གསུམ་སྟེ། ནམ་མཁའི་དཀྱིལ་ནས་ཐོག་བབས་པ་ལྟར། ཐོག་བབས་སུ་མཚོན་པ་
ནི། ཧྲིལ་གྱིས་དྲིལ་ནས་ས་བྲག་ལ་སོགས་པའི་ཐོག་ཏུ་བབས་པ་ལྟར། བོན་ཐམས་
ཅད་ཧྲིལ་གྱིས་དྲིལ་ནས། བྱང་ཆུབ་སེམས་ཀྱི་ཐོག་ཏུ་བབས་ནས་མཚོན་པ་ལ། ཐོག་
བབས་སུ་མཚོན་པ་ཞེས་བྱའོ། །དེ་ཡང་ཀུན་ནས་ཉོན་མོངས་པ་འཁོར་བའི་བོན། ཕྱི་
ནང་སྣོད་བཅུད་ཀྱིས་བསྡུས་པ་ཐམས་ཅད་ཀྱང་། བྱང་ཆུབ་ཀྱི་སེམས་ཡིན། རྣམ་
པར་བྱང་བ་མྱ་ངན་ལས་འདས་པའི་བོན། སྐུ་དང་ཡེ་ཤེས་སུ་སྣང་བ་ཐམས་ཅད་
ཀྱང་བྱང་ཆུབ་ཀྱི་སེམས་ཡིན། དེ་ཡང་སྤྱི་དང་བྱེ་བྲག་ཡིན་ལུགས་ངོ་སྤྲད་པའོ། ། ཨི་
ཐི། རྒྱ། །གནམ་སྦལ་རྨིག་པས་བརྫིས་པ་བཞིན། ཅར་ཕོག་ཏུ་མཚོན་པ་ནི། གནམ་
གྱི་སྦལ་པ་རྨིག་པའི་འོག་ཏུ་བརྫིས་ན་ལོང་མེད་པར་ཅར་གྱིས་འགྲོ་བ་བཞིན་དུ། བོན་
589

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཐམས་ཅད་སེམས་ཡིན་པ་ལ་བྱང་ཆུབ་ཀྱི་སེམས་རང་གང་ཡིན་ཞེ་ན། རིག་པ་རང་
གསལ་རྟོག་མེད་གཅིག་ཡིན་ཏེ། སྤྱི་དང་བྱེ་བྲག་ཏུ་ངོ་སྤྲད་པ་བླ་མའི་ཞལ་ལས་ཤེས་
པར་བྱའོ། ། ཨི་ས་མ་ཡ། ཁ་ཐཾ། སྐྱེས་བུ་གཟོང་ཚུགས་པ་བཞིན་དུ་གནད་དུ་མཚོན་
པ་ནི། གནད་སར་གཟོང་འཛུགས་ན་མེད་ལ་ཤི་ནས་བསམ་པ་དང་བྲལ་བ་བཞིན་
དུ། བསམ་དུ་མེད། བརྗོད་དུ་མེད་དོ། །ནམ་མཁའི་བྱ་ལམ་བཞིན་དུ། མཚོན་དུ་
མེད་པའི་གོ་བ་ནི། ནམ་མཁའ་ནས་བྱ་ཕུར་བའི་ལམ་འདི་ནས། འདི་འཕུར་གྱི་རྗེས་
མཚོན་དུ་མེད་པ་བཞིན་དུ། ཚིག་དོན་ཇི་ལྟ་བ་བཞིན་དུ་མཚོན་དུ་མེད་པའོ། ། དེ་
ཅིའི་ཕྱིར་ཞེ་ན། ཚིག་གིས་དོན་ཕྱོགས་རེ་ལས་མི་མཚོན་པའི་ཕྱིར་རོ། ། ཨི་ཐི། ས་མ་
ཡ། མཚོན་ཐོག་ཏུ་གོ་བ་ལ་གཉིས་ཏེ། གོ་གཞི་དང་གོ་ལུགས་སོ། །དེ་ལ་གསུམ་སྟེ།
སྐྱེས་བུ་གཉིས་སད་པ་བཞིན་དུ་སྡུག་བསྔལ་དང་བྲལ་བ་ནི། གཉིད་ལོག་རྨི་ལམ་དུ།
བུ་གཅེས་པ་ལ་སོགས་པ་ཤི་བ་རྨི་བའི་སྡུག་བསྔལ་དྲག་པོ་ཉམས་སུ་མྱོང་བ་རྨི་བ་དེ།
གཉིད་ཕྲད་ཀྱིས་སད་པས། འོ་རྨི་ལམ་དུ་འདུག་གི་སྙམ་པ་ཙམ་གྱིས་སྡུག་བསྔལ་དང་
བྲལ་བ་བཞིན་དུ། ཐོག་བབས་སུ་ངོ་མ་འཕྲད་ཙམ་ན་འཁོར་བ་དང་ལམ་པའི་སྡུག་
བསྔལ་དྲག་པོ་ཡོད་པ་དེ། ངོ་སྤྲད་པས་ཐམས་ཅད་རང་སེམས་སུ་འདུག་པས་སྡུག་
བསྔལ་ཐམས་ཅད་དང་བྲལ་བའོ། ། ཨི་ཐི། སྐྱེས་བུ་གཡང་ལ་ལྷུང་བ་ལྟར། རེ་དོགས་
དང་བྲལ་བའི་གོ་བ་ནི། སྐྱེས་བུ་བྲག་ལ་འཛེགས་པ་ལྷུང་དུ་ཆ་ཀ་༼ཐར༽རེ་དོགས་
༼ལྷུང་༽གཉིས་སུ་ཡོད་པ་ལ། ཕྱད་ཀྱིས་ལྷུང་བས་རེ་དྭོགས་/གཉིས་འཛིན་གྱི་ཤེས༽དང་
བྲལ་བ་བཞིན་དུ། ཅར་ཕོག་ཏུ་ངོ་མ་འཕྲད་ཙམ་ན། གོ་ལ་རེ་དང་མ་གོ་བའི་དོགས་
པ་ཡང་ཡོད་པ་ལ། ངོ་འཕྲད་པས་གཅིག་ཆོད་དུ་གོ་བས། གོ་ལ་རེ་བའི་རེ་བ་ཡང་
མེད། མ་གོ་བའི་དོགས་པ་ཡང་མེད་པའོ། ། ཨི་ཐི། ཨག་ཐམ། གོ་ཐོག་ཏུ་བཞག་པ་
ལ་གཉིས། བཞག་གཞི་དང་། བཞག་ལུགས་སོ། །དེ་ལ་གསུམ། བུ་རམ་གྱི་དབྱིབས་
590

སེམས་སྡེ། སྨར་བྱང་ཡིག་ཆུང༌། །
དང་རོ་བཞིན་དུ། དུ་མ་རོ་གཅིག་ཏུ་བཞག་པ་ནི། བུ་རམ་ལ་དབྱིབས་ཟླུམ་པོ་དང་
གྲུ་བཞི་དང་གྲུ་གསུམ་ལ་སོགས་པ། དུ་མ་ཡོད་ཀྱང་རོ་གཅིག་ལས་མེད་དེ། ཐམས་
ཅད་མངར་བ་བཞིན་དུ་ཐོག་བབས་སུ་མཚོན་པས། སྡུག་བསྔལ་དང་བྲལ་བར་གོ་
ནས་གཟུགས་སྡུག་མི་སྡུག་ལ་སོགས་པ་སྣང་བ་དུ་མ་ཡོད་ཀྱང་། དེ་ཐམས་ཅད་ཀྱང་
བྱང་ཆུབ་ཀྱི་སེམས་ཉམས་སུ་མྱོང་བས། མྱོང་ཐོག་ཏུ་རྩེན་གྱིས་བཞག་གོ །དེ་ཡང་དང་
པོ་མཉམ་བཞག་བཞི་དྲུག་ཡ་བརྒྱད་བཞག །རྗེས་ཐོབ་པ་ལ་བསླབ་བོ། ཨི་ཐི། རྒྱ་
མཚོའི་རླབས་བཞིན་སྣ་ཚོགས་དབྱེར་མེད་དུ་བཞག་པ་དང་། རྒྱ་མཚོ་རླུང་གིས་མ་
བསྐྱོད་པ་ཙམ་ན་མེ་རེ་ཡོད་པ་ལ། རླུང་གིས་བསྐྱོད་ཙམ་ན་རླབས་སྣ་ཚོགས་སུ་འབྱུང་
སྟེ། ཅི་བྱུང་ཡང་རྒྱ་མཚོ་ལས་དབྱེར་མི་ཕྱེད། རྒྱ་མཚོ་རང་ཡིན་པ་བཞིན། སེམས་
ཉིད་མ་བཅོས་པའི་ངང་ལས། འགྱུ་བ་སྣ་ཚོགས་འབྱུང་སྟེ། ཅི་བྱུང་ཡང་སེམས་ཉིད་
ལས་དབྱེར་མི་ཕྱེད། སེམས་ཉིད་རང་ཡིན་པས་རང་སྣང་ཡུལ་མེད་དུ་བཞག །མཉམ་
བཞག་རྗེས་ཐོབ་གོང་དང་མཐུན། ཨི་ཐི། ནམ་མཁའ་དག་པའི་ངོགས་བཞིན་གདགས།
མཐའ་ལས་གྲོལ་བར་བཞག །སེར་ཁའི་ནམ་མཁའ་དག་པའི་ངོས་ལ་བལྟས་པས།
མིང་འདོགས་ཐམས་ཅད་དང་བྲལ་བའི་དང་སེང་བ་གཅིག་ཏུ་མཐོང་བ་ལྟར་རོ། །
གནད་དུ་མཚོན་དུ་མེད་པར་གོ་ནས། མིང་འདོགས་མི་ཤེས་ཏེ། གདགས་པའི་མཐའ་
ཐམས་ཅད་དང་བྲལ་ནས་རེས་ཤིག་ཕྱོགས་ཙམ་དུ་མཚོན་ནས། ཤེས་པ་དང་སང་
ངེ་བ་དེ་ཀ་ལ་བཞག་གོ །ཨི་ཐི། ༔ བཞག་ཐོག་ཏུ་གྲོལ་བ་ལ་གཉིས་ཏེ། གྲོལ་གཞི་
དང་གྲོལ་ལུགས་སོ། །དེ་ལ་གསུམ་སྟེ། ནམ་མཁའ་ལ་སྤྲིན་སྣང་བ་དེ། རང་འབྱུང་
དུ་གྲོལ་བ་དང་། ནམ་མཁའ་ལ་སྤྲིན་རང་བྱུང་ཞིང་། རང་དུ་ཞི་བ་བཞིན་དུ། དུ་མ་
རོ་གཅིག་ཏུ་བཞག་པས། སྣང་མཛད་རང་ལ་བྱུང་ཞིང་རང་ལ་སྣང་བས། རང་བྱུང་
རྒྱུན་ཆད་དུ་གྲོལ་བའོ། །ཨི་ཐི། ཉི་མའི་འོད་བཞིན་རང་ཤར་དུ་གྲོལ་བ་ནི། ཉི་མའི་
591

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འོད་ཤར་བ་བཞིན་དུ། སྣ་ཚོགས་དབྱེར་མེད་དུ་བཞག་པས། འགྱུ་ཚད་རིག་པ་རང་
ཤར་རྒྱུན་མ་ཆད་པར་གྲོལ་བའོ། །ཨི་ཐི། མ་སྙོགས་པའི་ཆུ་བཞིན་ཞེན་པ་ཤུགས་དག་
ཏུ་གྲོལ་བ་ནི། ཆུ་སྙོགས་མ་ཅན་དེ་མ་སྙོགས་པར་བཞག་པས། སྙོག་མ་ཤུག་དག་ཏུ་
འགྲོ་བ་བཞིན་དུ། གདགས་མཐའ་ལས་གྲོལ་བར་བཞག་པས། ཞེན་པ་ཐམས་ཅད་
ཤུགས་དག་ཏུ་གྲོལ་བའོ། །ཨི་ཐི། དགེའོ། །གཡུང་དྲུང་འོད་འབར་མའི་ལོ་རྒྱུས་དང་
བརྒྱུད་རིམ་དོང་སྤྲུགས་ལྟར་ཡིན་ནོ། །
592

སྨར་བྱང་བར་དོའི་གདམས་པ་
བཞུགས། ། །
༄༅། ། བླ་མ་དམ་པ་རྣམས་ལ་ཕྱག་འཚལ་ལོ། །ཐེག་པ་ཆེན་པོ་ལམ་ཐབས་ཀྱི་སྣང་
བའི་དུས་སུ། དཀར་བྱང་དག་ལ་མི་བརྟེན་པར། སྨར་བྱང་གདམས་ངག་འདི་བྲིས་
པས། བར་དོའི་གདམས་ངག་བསྟན་པར་བྱ། བར་དོ་ལ་གཉིས་ཏེ། བར་དོ་རང་གི་
ངོ་བོ་བསྟན་པ་དང༌། དེ་ལ་གདམས་པ་གདམས་ངག་གི་རྒྱ་བསྟན་པའོ། །བར་དོ་
རང་གི་ངོ་བོ་བསྟན་པ་ལ་བཞི་སྟེ། རང་བཞིན་གྱི་བར་མ་དོ་དང་གཅིག སྐྱེ་ཤིའི་བར་
མ་དོ་དང་གཉིས། ཏིང་ངེ་འཛིན་གྱི་བར་མ་དོ་དང་གསུམ། སྲིད་པའི་བར་མ་དོ་དང་
བཞིའོ། ། དེ་ལ་གདམས་པའི་རྒྱ་ནི། རང་བཞིན་བར་དོ་ལ་འཁོར་བའི་ཐོག་མཐའ་
བཅད་པ་དང་གཅིག སྐྱེ་ཤིའི་བར་དོ་ལ་ཡེ་ཤེས་ངོས་བཟུང་སྟེ་གདམས་པ་དང་
གཉིས། ཏིང་ངེ་འཛིན་གྱི་བར་དོ་ལ་གོམས་པ་མཐུ་བསྐྱེད་དེ་གདམས་པ་དང་གསུམ།
སྲིད་པའི་བར་དོ་ལ་ལས་ཀྱི་འཕྲོ་མཐུད་དེ་གདམས་པ་དང་བཞི། དེ་ལ་འཁོར་འདས་
ཀྱི་ཐོག་མཐའ་བཅད་པ་ནི། དེ་ལ་དང་པོ་རྟོགས་ཏེ་སངས་རྒྱས་མ་རྒྱས། མ་རྟོགས་
ཏེ་སེམས་ཅན་ཙམ་ན། གཞིའི་གནས་ལུགས་ནི་མ་བྱས་མི་འགྱུར་མ་རེག །མ་ཕེབས་
པ་གཞི་ཡི་གནས་ལུགས། འཁོར་འདས་གཉིས་ཀྱི་ཕྱོགས་སུ་མ་ལྷུང་པ་ལ་གཞི་ཡི་སྐད་
བསྟན། སྐྱེ་འཆིའི་བར་དོ་ལ་འགལ་རྐྱེན་མ་ཞུགས། མཐུན་རྐྱེན་འཛོམ་པ་ལ་ཡེ་ཤེས་
ངོས་བཟུང་སྟེ། དེ་ལ་བཞི་སྟེ། ཐུན་མོང་རྟོགས་པའི་ཡེ་ཤེས་ངོས་བཟུང་བ་དང་།
593

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གསང་བ་མཐིལ་དུ་ཕེབས་པའི་ཡེ་ཤེས་ངོས་བཟུང་བ་དང༌། ཟབ་མོ་ནར་ལོན་པའི་
ཡེ་ཤེས་ངོས་བཟུང་བ་དང་། ཐུན་མོང་མ་ཡིན་པ་གནད་ཀྱི་ཡེ་ཤེས་ངོས་བཟུང་བ་
དང་བཞིའོ། ། དེ་ལ་དང་པོ་ཐུན་མོང་རྟོགས་པའི་ཡེ་ཤེས་ངོས་བཟུང་བ་ནི་རྣམ་པ་
གསུམ་སྟེ། ཡེ་ཤེས་གང་གིས་ངོས་བཟུང་བ་དང་གཅིག །ཟིན་པ་ཕྱི་ཡི་བླ་མ་དེས་དེ་ལྟར་
མཚོན་པ་ཡིན། བླ་མས་བྱ་བ་སྟོང་སྟེ། ཇི་ལྟ་བ་ཡིན་ཐོག་ཀ་ནར་མཚོན་ཀ་ནར་གོ་དགོས་ཏེ། སྣང་བ་
དགུན་གྱི་འཁྱག་པ་དབང་ལ་ཐེབས་ལྟར་འཛིན་པ་དེ་ལས་ལོག་ནས། སྣང་བ་བུན་ནེ་ལོང་ངེ་ཙམ་དུ་འདུག་
པའོ།༽རྟགས་ཀྱི་ཉམས་བསྟན་པ་དང་གཉིས། ཡེ་ཤེས་དེ་ཟིན་པའི་དཔེ་བསྟན་པ་དང་
གསུམ། ༼དཔེར་ན་ཟླ་ཉི་མོ་ལས་སོགས་ཆོལ་ཕོ་བ་ལྟར་སྣང་བ་སྐྱ་སྤྱི་གྱིས་སོང་ན་དགེ།༽ཐུན་མོང་
མ་ཡིན་པ་གནད་ཀྱི་ཡེ་ཤེས་ངོས་བཟུང་བ་ལ་ཡང་གསུམ་སྟེ། ཡེ་ཤེས་གང་གིས་ངོས་
བཟུང་བ་དང་གཅིག ཟིན་པའི་ནང་གི་བླ་མས་སྒོ་འབྱེད་པས་རྟོགས་པ་ཁོང་ནས་སྐྱེ་དགོས་ཏེ། གོ་
དགོས་དོན་རིག་དགོས་པའོ། སྣང་བ་ལ་གདུང་བ་སྐོམ་པ་ཆུས་གདུངས་པ་འདྲ་བ་དེ་ལས་སོགས་ཏེ། ཞེན་
པ་གང་ནས་ལོག་དགོས་ཏེ་འཁོར་ལ་སྐྱུག་ལོག་གི་སོང་པའོ། དཔེར་ན་མི་སྐྱུག་ནད་ཅན་གྱིས་ཟས་མཐོང་
བ་བཞིན་ནོ།༽རྟགས་ཀྱི་ཉམས་བསྟན་པ་དང་གཉིས། ཟིན་པའི་མཐུན་༼ཚིག་ཙམ་མ་ཡིན་
པ་འཁོར་བ་ལ་བློ་ལྡོག་དགོས་པ། སྐྱུག་མེར་གྱིས་སོང་ན་དགེ།༽དཔེ་བསྟན་པ་དང་གསུམ་མོ། །
གསང་བ་མཐིལ་རྟོགས་པའི་བྱེ་བྲག་ གསང་བའི་བླ་མས་ལམ་སྣ་ཁྲིད་དེ། རྟོགས་པ་ཁོང་དུ་ཆུད་ནས་
ཅི་ཡང་མ་ཡིན་པའི་ཡེ་ཤེས་སྐྱེ་དགོས་སོ༽དུ་ཕེབས་པའི་ཡེ་ཤེས་ངོས་བཟུང་བ་ལ་ཡང་གསུམ།
གསང་བའི་ཡེ་ཤེས་དེ་གང་གིས་བཟུང་བ་དང་གཅིག ། ཡེ་ཤེས་ཟིན་པའི་རྟགས་བྱ་
བྱེད་ཀྱི་རྩོལ་བ་ལས་གྲོལ་དགོས་ཏེ་མི་ཆེ་བོ་འདྲ་བའི་རྩོལ་བ་མི་བྱེད་པ་བཞིན་འདིར་ཅོག་གེ་བཞག་གོ
རབས་ཆད་པོ་བུ་འབོགས་པའི་རྩོལ་བ་མི་བྱེད་པ་ལྟ་བུ་གཅིག་དགོས་ཏེ། དྲན་པའི་འདུ་ཤེས་མ་སྐྱེས་ན་དགེ
ཉམས་སུ་མྱོང་པའི་བྱེ་བྲག་བསྟན།༽ཀྱི་ཉམས་བསྟན་པ་དང་གཉིས། ཟིན་པ་མཐུན་པའི་དཔེ་
བསྟན་པ་དང་གསུམ་མོ། །ཟབ་༼མཐར་ཐུག་བླ་མའི་གམ་དུ་འགྲོ་སྟེ་ཐར་ཐུག་ནར་སོན་བརྗིད་པའི་
594

སེམས་སྡེ། ། བར་དོའི་གདམས་པ།
ཚད་དུ་སླེབས་པའོ།༽མོ་ནར་སོན་པའི་ཡེ་ཤེས་ངོས་བཟུང་བ་ལ་གསུམ་སྟེ། ཟབ་མོ་ཡེ་
ཤེས་གང་གིས་ངོས་བཟུང་བ་དང་གཅིག ། ཡེ་ཤེས་དེ་རྟགས/བཞག་ཐོག་ཀ་ནར་གྲོལ་དགོས་
ཏེ། ཐབས་ཀྱི་སྣང་བ་རྒ་ལྟར་བསྒོམ། བདེན་པ་ཟིན་པ་དེ་ལས་ལོག་ནས་བཙུན་པར་འཛིན་པ་མེད་པར་
འཛིན་མེད་ཀྱི་ཆོད་ཀྱི་སོང་ཏེ་འཛིན་པ་རང་གྲོལ་བའོ།༽ཉམས་བསྟན་པ་དང་གཉིས། ཡེ་ཤེས་དེ་
ཟིན་པའི་དོན་གྱི་མཐུན་པའི་དཔེ་བསྟན་པ་དང་གསུམ། ཏིང་ངེ་འཛིན་གྱི་བར་དོ་ལ་
གོམས་པའི་མཐུ་ནི། མ་གསལ་བ་གསལ་བར་བྱ་དགོས་ཏེ། བསྒོམ་པ་ནི་མ་དྲན་པ་
ལ་མ་བརྗེད་པ་གཅིག་དགོས་ཏེ། ཞི་གནས་ཀྱི་སྟོབས་ཀྱིས་མི་གཡོ་བ། ལྷག་མཐོང་གི་
སྟོབས་ཀྱིས་གསལ་བ། ཆ་མཉམ་པའི་སྟོབས་ཀྱིས་ཕྱོགས་ཀྱི་མཐར་མ་ལྷུང་པ། དྲན་
པའི་སྟོབས་ཀྱིས་མ་བརྗེད་ཟུངས་སུ་འཛིན་པ་དང༌། བསྒོམ་པ་རལ་དུ་བཞུག་པའོ། །
སྲིད་པའི་བར་མ་དོ་ལ་ལས་ཀྱི་འཕྲོ་མཐུད་པ་ལ་བཞི་སྟེ། བར་མ་དོ་རང་གི་ངོ་བོ་ངོས་
བཟུང་བ་དང་གཅིག བར་དོ་ལ་བག་ཆགས་བསྒྱུར་སླ་བས་སྔར་གྱི་རྟོགས་པ་སྒོམ་འདིར་མི་རྟོག་པ་
དྲན་པས་ཕུང་པོ་ལ་བརྟེན། ཚེ་འདི་ནས་འཕོས་ཕྱི་མ་སྨིན་པའི་བར་ལ་བར་དོ་ཞེས་བྱ་བ་ཞག་བཞི་བཅུ་
རྩ་དགུ་གནས་བཅའ་མི་དགོས་པའོ།༽སྲིད་པའི་བར་མ་དོ་ཡི་དཔང་པོ་བསྟན་པ་དང་གཉིས།
༼ནམ་ཟླ་དགུན་ཡིན་ན་འཁྱག་རུམ་དུ་སོང་བ་དེ་དཔང་པོ། དཔྱིད་ཡིན་ན་སྐྱི་བུལ་གྱི་སོང་པ་དེ་དཔང་
པོ། བསྲེག་ན་དུ་བ་རིང་གིས་སོང་བ་དེ་དཔང་པོ། རྣལ་སོར་ཉེ་བ་ཆོ་ངེས་ཀྱི་སོང་བ་དེ། ཤི་བ་ཡིན་པར་
བྱུང་སྙམ་པ་དེ་ཤི་བའོ།༽སྔོན་གྱི་བག་༼དབང་པོ་དེས་ཤི་བ་དྲན་ནས་འོང་ན་ང་ལ་མ་ཤི་བ་དང་འགྲོགས་
སུ་མེད་སྙམ་ནས་ལས་ཀྱི་རྩི་བཏབ་བྱས་པས་སྔར་མི་རྟོག་པ་འམ་ལྷ་སྐུ་འམ་དགེ་བའི་བག་ཆགས་ཅི་བྱས་
པ་དྲན་པར་བྱས་ལ་སྤྱད་དོ།༽ཆགས་དྲན་པར་བྱ་དང་གསུམ། དྲན་པ་ཟུངས་སུ་དེ་ལྟར་
བར་དོ་ལ་མི་རྟོག་པ་དྲན་ན། བར་དོ་ལ་བག་ཆགས་བསྒྱུར་སླ་བས། མི་རྟོག་པ་ཆ་མཉམ་པར་བཞག་ན་
ལུས་མི་ལེན་ཏེ། སེམས་ཀྱི་རྟེན་མི་རྟོག་པ་བསྟན་པོ་གོམས་པ་དེས་བྱས་པའོ། ། ལྷ་སྐུ་བྱས་ན་ལུས་མི་ལེན་
ཏེ་རིག་འཛིན་གྱི་ས་ཐོབ་པ་ཡིན།༽འཛིན་པའི་ནན་ཏན་བསྟན་པ་དང་བཞིའོ། །མན་ངག་
595

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྨར་བྱང་དག་ཏུ་བསྟན་པ་ཡིན། བར་དོའི་གདམས་པ་ཨི་ཏི། བདག་འདྲ་ལི་ཤུ་སྟག་
རིངས་ཀྱིས། གདམས་ངག་སྨར་བྱང་དུ་བསྟན་པ་འདི། ལས་ཅན་གཅིག་དང་འཕྲད་
པར་ཤོག །ཅེས་སྦས་སོ། །རྒྱ་རྒྱ། ཟབ་རྒྱ་རྒྱ། དོན་རྒྱ་རྒྱ། རྟགས་རྒྱ་རྒྱ། བར་མ་དོ་ལ་
སློབ་པའི་བར་མ་དོ་དང༌། མི་སློབ་པའི་བར་མ་དོ་གཉིས་སོ། །དེ་ལ་སློབ་པའི་བར་མ་
དོ་ནི། རྨི་ལམ་ལ་བསླབ་སྟེ། དེ་ལ་གསུམ། བསླབ་པ་དང་། སྦྱང་པ་དང་། གནས་
པའོ། ། དེ་ལ་བསླབས་པའི་སྣང་བ་འདི་རྨི་ལམ་དུ་བརྟག གཉིད་ལམ་དུ་བྱ། གཡང་
ས་ནི་རྨི་ལམ་དུ་བརྟགས་ནས་རི་བོ་ལ་ཐོགས་རྡུག་མེད་པའམ། སུམ་བཅུ་རྩ་གསུམ་
གྱི་གནས་མཐོང་བའམ། མི་འཚམས་པའི་ཤེས་པ་སྐྱེ་བའོ། །གནས་པར་བྱ་བ་ནི། དེ་
ཡི་དོན་ཤེས་ནས་གོམས་པའོ། ། ཡང་ན་བར་མ་དོ་ཡིན་སྙམ་ནས་གོང་གི་དགོངས་པ་
དེ་དང་སྦྱོར་རོ། །དགོངས་པ་དྲན་པར་བྱེད་དོ། ། དེ་ལ་གཟེར་གསུམ་དྲན་པར་བྱེད་དོ། །
བར་མ་དོ་དྲན་པའི་གཟེར་དང་། གོང་གི་དགོངས་པ་དྲན་པའི་གཟེར་དང་། རིས་
དྲུག་གི་གྲོང་ཁྱེར་དགག་པ་དང་གསུམ། རིས་དྲུག་གི་གྲོང་ཁྱེར་དགག་པ་ནི་ཆགས་
སྲེད་མི་སྐྱེ་བར་བྱ། ཆགས་སྲེད་སྐྱེས་ན་རིགས་དྲུག་ཏུ་འཁོར་ཏེ་འགྲོའོ། །མི་བསླབ་
པའི་བར་མ་དོ་ལ། བསྐལ་པ་བྱ་བ་འབྱུང་སྟེ། ཉེ་བཞི་ཀུན་ངུ་བ་ནི་ཐོས། བདག་གི་
དྲུང་དུ་མ་ངུ་བྱས་ཀྱང་ཁོ་མི་ཉན། དེ་ཙམ་ན་ཤི་བར་བྱུང་མནོ་བར་བྱ། བར་མ་དོ་
ཡིན་པར་འདུག་མནོ་བར་བྱས་ལ། གོང་གི་དགོངས་པ་དྲན་པར་བྱ། རིགས་དྲུག་
གི་གྲོང་ཁྱེར་འགག །ཡང་ན་རི་ནས་རོ་རུལ་ཙམ་མམ། བསྲེགས་ན་མེ་བྱུང་བའམ།
བཤས་ན་དམར་ལོང་གི་སོང་བའོ། །རང་ལུས་མཐོང་ངོ༌། །དེ་ཙམ་ན་བར་མ་དོ་ཡིན་
སྙམ་པར་བྱས་ལ། གོང་བཞིན་དྲན་པར་བྱའོ། །ཡང་ན་འཆི་ཁ་མ་སེམས་ཀྱི་གནས་
ལུགས་བྱ་བ། ཕྱིའི་དབུགས་ནི་ཡལ། ནང་གི་དབུགས་སྲོག་འཛིན་གྱི་རླུང་ཞེས་བྱ་བ།
ཤེས་པའི་རྟ་ཤེས་པ་དང་ཆས་ནས་ཡོད་པ་ཡིན་ཏེ། དེ་རྩ་ཀུན་འདར་མ་ལ་གབ། དེ་
596

སེམས་སྡེ། བར་དོའི་གདམས་པ།
ཡི་དུས་ན་ནད་དང་ནི་བྲལ། ཤེས་པ་བར་མ་དོ་འདྲ་བ་ལ། རྩ་ལ་གནས་པས་བརྟན་
པ་ཡིན་ནོ། །དེ་ཡི་དུས་སུ་ཤི་ཁ་མ་སེམས་ཀྱི་མན་ངག་ཅེས་བྱ་བ། དཔོན་གསས་ཀྱིས་
ཁྱོད་ནི་ཤི་བ་ཡིན་ནོ་བྱ། བར་མ་དོ་ཡིན་ནོ་དགོངས་པ་ལ་གནས་པར་གྱིས་བྱ། རང་
ཡང་བར་མ་དོ་ཡིན་མནོ་བར་བྱ། དགོངས་པ་དྲན་པར་བྱ། ཡང་ན་འཆི་རྟགས་དྲན་
པ་ལ། འབྱུང་བ་གཅིག་ལ་གཅིག་ཐིམ། དེ་ནས་མཁའ་ལ་ཐིམ། དེ་རིག་པ་ལ་ཐིམ། དེ་
བདེ་བ་ལ་ཐིམ། དེ་བོན་སྐུ་ལ་ཐིམ་པ་དང་འདྲའོ། །དེ་བཟུང་ངོ༌། །གཟེར་ཡང་བཏབ་
བོ། ། ཡེ་ཤེས་ཕྱི་བོ་ཡིན་ནོ། །བར་དོའི་འཆི་རྟགས་བྱུང་ཙམ་ན་བསྒོམ་མོ། །བར་དོའི་
གདམས་པ་ལི་ཤུ་སྟག་རིངས་ཀྱིས་གཏེར་དུ་སྦས། རྒྱ་རྒྱ། རྒྱ་རྒྱ་རྒྱ། དགེའོ། ། །
597

སེང་གེ་སྒྲ་བསྒྲགས་ལྟ་བ་ལུང་གི་ས་
གཅོད་བཞུགས། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སེང་གེ་སྒྲ་
བསྒྲགས་ལྟ་བའི་ལུང་འདི་ལ་སྤྱི་དོན་རྣམ་པ་གསུམ་སྟེ། ཕྱག་ཀུན་ཏུ་བཟང་པོ་༽བཙལ་
བར་བསྟན་པ་དང་། ལུང་གི་ཆེ་བ་བསྟན་པ་དང་། གཞུང་དགྲོལ་བར་བསྟན་པའོ། །
ལུང་གི་ཆེ་བ་ལ་གསུམ་སྟེ། སྟོན་པའི་ཐུགས་རྗེ་བསྟན་པ་དང་། སེང་གེ་སྒྲ་༽ལུང་
གི་མཚན་བསྟན་པ་དང་། ལུང་ལུང་འདི་ཀུན་༽གི་ཆེ་བ་བསྟན་པའོ། །གཞུང་དགྲོལ་
བར་བསྟན་པ་ལ་དོན་ཉི་ཤུ་རྩ་གསུམ་གྱིས་བསྟན་ཏེ། ཀ༽ ངང་དང་རང་རང་བཞིན་
རྟོག་༽བཞིན་བདག་ཉིད་ཆེན་པོ་གསུམ་དུ་བསྟན་པ་དང་གཅིག ཁ༽༼དེ་ནས་ཐམས་ཅད་
ཅེས་པ་ནས་ལྟ་བ་རྟོགས་པ་ཡན་ཆོད།༽ལུང་ཚད་མས་ཡེ་སངས་རྒྱས་པའི་དོན་ལ་རྩོལ་སྒྲུབ་
མེད་པར་བསྟན་པར་དང་གཉིས། ག༽རྟོག་པར་བྱེད་པའི་ཐབས་རིག་པ་ཚད་མས་
གཏན༼གཞན་གཞུང་ལེགས་༽ལ་དབབ་པར་བསྟན་པ་དང་གསུམ། ང༽བརྡ་དང་མན་
ཁྱད་པར་བླ་མེད་༽ངག་གི་རྣལ་འབྱོར་པའི་རྒྱུད་ལ། བསྐོར་ལ་བསྟན་༼དེ་ཕྱིར་དེ་ལྟར་༽པ་
དང་བཞི། ཅ༽རང་བཞིན་ཀ་དག་༼ཐམས་ཅད་རང་བཞིན་ཀ་དག་༽ལ་གཉིས་མེད་གཅིག་
པར་༼མཉམ་པ་ཉིད་ལ་༽བསྟན་པ་དང་ལྔ། ཆ༽མཉམ་པ་ཉིད་ཀྱི་དོན་ལ་མན་ངག་ཚད་
མས་ཡེ་སངས་རྒྱས་ཏེ་བཅོས་སུ་བྱང་ཆུབ་སེམས་ནི༽མེད་པར་བསྟན་པ་དང་དྲུག ཇ༽
སེམས་ཉིད་༼སེམས་ཉིད་མི་འགྱུར་༽གཡུང་དྲུང་གི་དོན་ལ་བསྒོམ་དགོས་པར་བསྟན་པ་
598

སེམས་སྡེ། ལྟ་བ་ལུང་གི་ས་གཅོད།
༼དེ་ཡན་གཡུང་དྲུང་དོན།༽ དང་བདུན། ཉ༽ སེམས་ཉིད་༼གཡུང་དྲུང་དོན་ནི་༽གཡུང་དྲུང་གི་
དོན་ལ་དཔེ་དོན་བཅས་༼མི་རྟོག་སེམས་ཉིད་༽ནས་བསྟན་པ་དང་བརྒྱད། ཏ༽ སེམས་
ཉིད་རྟོགས་༼སེམས་ཉིད་དོན་༽པར་འདོད་ན་རྣམ་པར་རྟོག་པའི་རྗེས་སུ་མི་འབྲེངས་
༼ལམ་ནི་ཉེ་ལམ་བདེ་༽པར་བསྟན་པ་དང་དགུ། ཐ༽ སེམས་ཉིད་༼མི་འགྱུར་༽གཡུང་དྲུང་
གི་དོན་ལ་འཁྲུལ་གཞི་དཔེ་དོན་༼དེ་ལ་བདག་ཉིད་ཆེན་པོས་༽བཅས་ནས་བསྟན་པ་དང་
བཅུ་ཐམ་པ། དེ༽སེམས་ཀྱི་རང་བཞིན་སེམས་ནི་རང་བཞིན་༽བཅོས་སུ་མེད་པར་བསྟན་
པ་དང་བཅུ་༼མཐའ་དབུས་མེད་པས་༽གཅིག ན༽བོན་༼བོན་གྱི་རང་བཞིན་༽དང་སེམས་
གཉིས་སུ་མེད་པར་བསྟན་པ་དང་/སྣང་སྟོང་དག་ལ་༽བཅུ་གཉིས། པ༽བོན་ཉིད་༼བོན་
ཉིད་གཡུང་དྲུང་༽དོན་ལ་རྣམ་རྟོག་བག་ཆགས་ཀྱིས་བསླད་དུ་མེད་པར་བསྟན་པ་དང་
བཅུ་གསུམ། ཕ༽ཡེ་སངས་རྒྱས་རང་རིག་རྣལ་དབབ་༽དོན་ལ་སོ་སོར་སྣང་བར་བསྟན་
པ་དང་བཅུ་༼མ་རྟོགས་བོན་གྱི་༽བཞི། བ༽ སྣང་བ་/སྣང་བ་མེད་པས་༽ལ་མ་ཆགས་ན་ཡེ་
ཤེས་དབྱིངས་ལས་མ་གཡོས་པར་བསྟན་པ་༼དེ་ནི་སེམས་ཀྱི་༽དང་བཅོ་ལྔ། མ༽འཁྲུལ་
སྣང་/སྣང་བ་རང་ལ་༽སྤྱད་དུ་མེད་པར་བསྟན་པ་ཀུན་བཟང་༽དང་བཅུ་དྲུག ཙ༽རིག་
པ་དང་ཡེ་ཤེས་ལ་གཉིས་སུ་མེད་པར་རྣམ་རྟོག་མི་མངའ་༽བསྟན་པ་བཅུ་བདུན། ཚེ༽
བོན་ཉིད་༼བདེ་བ་ཆེན་པོ་༽དོན་ལ་བསྒོམ་བསྒྲུབ་མེད་པར་རྟོགས་ན་ཁྱི་རྒན་ཧ་སོང་༽
དངོས་གྲུབ་ཡིན་པར་བསྟན་པ་དང་བཅོ་བརྒྱད། ཛ༽ཐམས་ཅད་མཉམ་པའི་༽མཉམ་
པ་ཉིད་དུ་བསྟན་པ་དང་བཅུ་དགུ་ཀུན་གྱི་རྟོགས༽། ཝ༽ཐམས་ཅད་གཉིས་མེད་༼ཐམས་
ཅད་གཉིས་མེད་གཅིག་༽གཅིག་པར་བསྟན་པ་དང་ཉི་ཤུ་ཐམ་པ། ཞེ༽ གཉིས་སུ་མེད་པའི་
དོན་རྟོགས་ན་དམྱལ་བའི་གནས་དེ་ན་ཐམས་ཅད་བོན་ཉིད་ཀྱི་དབྱིངས་སུ་བསྟན་པ་
དང་རྩ་གཅིག ཟ༽རང་འབྱུང་གི་༼རང་འབྱུང་དབྱིངས་༽དབྱིངས་སུ་ཐམས་ཅད་སངས་
རྒྱས་པར་བསྟན་པ་/སྣང་ཞིང་སྲིད་པ་༽དང་རྩ་གཉིས། འ༽དོན་ཐམས་ཅད་འཇུག་ཏུ་༽
599

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དྲིལ་ཏེ་བསྟན་པ་དང་རྩ་གསུམ་མོ། །དེ་ཡི་བསྡུས་ཏེ་བསྟན་པའོ། །ད་རྒྱས་པར་
བསྟན་ན། ཀ༽ ངང་དང་རང་བཞིན་བདག་ཉིད་ཆེན་པོ་ལ་གསུམ་སྟེ། རང་བཞིན་
དངོས་པོའི་འདུག་ཚུལ་བསྟན་༼སེང་གེ་སྒྲ་བསྒྲགས་སོགས་༽པ་དང་གཅིག ངང་དེ་༼ང་ནི་
ཐན།ཐམས་ཅད༽ཐམས་ཅད་ཀུན་གྱི་འབྱུང་བཞིར་བསྟན་པ་དང་གཉིས། དེ་གཉིས་གཉིས་
སུ་གཉིས་སུ་མེད་པ་༽མེད་པར་བསྟན་པ་དང་གསུམ་མོ། ཁ༽ལུང་ཚད་མས་ཡེ་སངས་
རྒྱས་པའི་དོན་རྩོལ་སྒྲུབ་མེད་པ་ལ་གཉིས་ཏེ། ཐམས་ཅད་༼དེས་ཐམས་ཅད་༽ང་ཡིས་
བྱས་པར་བསྟན་པ་དང༌། ཡེ་སངས་༼ཡེ་སངས་རྒྱས་པའི་༽རྒྱས་པའི་དོན་ལ་ལྟ་བསྒོམ་
རྩོལ་བསྲུང་མེད་པར་བསྟན་པའོ། ག༽དེ་ལ་གཉིས་ཏེ། མདོར་བསྟན་༼རྟོགས་པར་
བྱེད་པའི་༽པ་དང་། རྒྱས་པར་བསྟན་པའོ། །རྒྱས་པ་ལ་གཉིས། དམ་བཅའ་༼ཇི་ལྟར་
གནས་པའི༽གཏན་ཚིགས་ཀྱིས་གཏན་ལ་དབབ་པ་དང༌། དགོས་དགོངས་ཀྱི་བསྟན་
ཡོད་པར་མོས་པ་༽ལ་དབབ་པའོ། ང༽ དེ་ལ་ཡང་གཉིས། བརྡ་བསྟན་པ་དང་། མན་
ངག་བསྟན་པའོ། །བརྡ་ལ་གཉིས། སྤྱི་བརྡ་དང་དགོས་ཁྱད་པ་བླ་མེད་འཁོར་འདས་གཉིས་
མེད་༽བརྡ་བསྟན་པའོ། །མན་ངག་ལ་ལྔ། ལྟ་བ་དང་ལྟར་བ་ལྟར་མེད།༽ དམ་ཚིག་
དང་རྩོལ་དང་སྒྲུབ།༽ ཕྲིན་ལས་དང་རྩོལ་སྒྲུབ།༽བསྒོམ་པ་དང་/དཀར་དམར་དངོས་པོ།༽
སེམས་དོན་བྱར་མེད་པར་༼དེ་ལྟར་རྟོགས་ན༽བསྟན་པ་དང་ལྔའོ། ཅ༽དེ་ལ་ཡང་གསུམ་
སྟེ། རང་བཞིན་ཀ་དག་ལ་༼རང་བཞིན་ཀ་དག་༽གཅིག་པར་བསྟན་པ་དང༌། ཐེག་པ་
འོག་༼གཉིས་སུ་ལྟ་བའི་༽མ་བ་བློ་འཁྲུལ་ནས་འབྲས་བུ་མི་ཐོབ་པར་བསྟན་པ་དང༌།
གཉིས་མེད་ལས་གྱི་ལིང་ལ་༽མ་གཡོས་ཏེ་དཔེ་དང་བཅས་ནས་བསྟན་པའོ
། ཆ༽དེ་ལ་
ཡང་གསུམ་སྟེ། མན་ངག་ཚད་མས་མཉམ་པ་ཉིད་དུ་བསྟན་པ་དང༌། རྟོགས་ན་ཡེ་
སངས་རྒྱས་པར་༼དེ་ལྟར་རྟོག་པའི་༽བསྟན་པ་དང་། མ་བཅོས་༼རང་བཞིན་ན་རང་བཞིན་༽
པ་གཡུང་དྲུང་དུ་བསྟན་པའོ། ཇ༽དེ་ལ་ཡང་གཉིས། གཡུང་དྲུང་གི་དོན་དུ་བསྟན་
600

སེམས་སྡེ། ལྟ་བ་ལུང་གི་ས་གཅོད།
པ་དང་། དེའི་དོན་ལ་༼མ་ཡེངས་པར་༽བསྒོམ་དགོས་པར་བསྟན་པའོ། ཉ༽ དེ་ལ་ཡང་
གཉིས། དཔེ་༼གཡུང་དྲུང་༽བསྟན་པ་དང་། དོན་༼སེམས་ཉིད་གཡུང་དྲུང༽བསྟན་པའོ།
ཏེ༽དེ་ལ་ཡང་གསུམ་སྟེ། སེམས་༼སེམས་ཉིད་རྟོགས་༽རྟོག་པའི་རྗེས་སུ་མི་བཏང་བར་
བསྟན་པ་དང་། གཟའ་གཏད་མེད་པའི་དགོངས་གཟའ་གཏད་མེད་པའི་༽པ་ལ་བཞག་
པར་བསྟན་པ་དང་། ཐེག་པ་འོག་མ་པ་དོན་ལམ་ནོར་ལམ་སྟོར་༽དང་མི་འཕྲད་པར་
དཔེ་དང་བཅས་ཏེ་བསྟན་པའོ། ཐ༽དེ་ལ་ཡང་གཉིས་ཏེ། དཔེ་བསྟན་༼སེམས་ཉིད་མི་
འགྱུར་༽པ་དང་། དོན་བསྟན་པའོ། །དོན་བསྟན་པ་ལ་གཉིས་ཏེ། དོན་ཉམས་༼དེ་དོན་
འདོད་པའི་གང་ཟག་༽སུ་བླངས་པ་དང་། ངང་དང་རང་བཞིན་༼ངང་དང་རང་བཞིན་ནི་༽
བདག་ཉིད་ཆེན་པོ་བསྟན་པའོ། དེ༽དེ་ལ་ཡང་གཉིས། སེམས་ཀྱི་༼སེམས་ནི་རང་བཞིན་༽
རང་བཞིན་བསྟན་པ་དང་། སེམས་དེ་ལྟ་བུ་༽རྟོགས་པའི་ཡོན་ཏན་བསྟན་པའོ། ན༽
དེ་ལ་ཡང་གསུམ། སེམས་ལས་བོན་གྱི་རང་བཞིན་༽བོན་བཙལ་དུ་མེད་པ་དང་། སྣང་
སྟོང་རྟག་ཆད་ཀྱི་མཐའ་སྤང་བར་བསྟན་/སྣང་བ་ཉིད་ཙམ་༽པ་དང་། དེའི་དོན་རྟོགས་
ན་དེ་ལྟར་དེ་དོན་༽གཉིས་སུ་མེད་པར་བསྟན་པའོ། པ༽དེ་ལ་ཡང་གཉིས་ཏེ། བོན་
༼བོན་ཉིད་གཡུང་དྲུང་༽དང་སེམས་གཉིས་སུ་མེད་པར་བསྟན་པ་དང་། བོན་ཉིད་༼སེམས་
ཉིད་བྱ་བ༽ཀྱི་དོན་མ་ཤེས་པར་བག་ཆགས་སུ་བརྟགས་པས་འཁྲུལ་བར་བསྟན་པའོ།
ཕ༽དེ་ལ་ཡང་གཉིས་ཏེ། རང་རིག་གི་༼རྣལ་ཆེན༽དོན་ལ་བཞག་ན་སངས་རྒྱས་པར་
བསྟན་པ་དང་། མཐོང་སངས་རྒྱས་ཡིན་པས་༽ལུགས་སོ་སོར་སྣང་ཡང་རོལ་པར་བསྟན་
པའོ། བ༽དེ་ལ་ཡང་གཉིས་ཏེ། སྣང་བའི་རྗེས་སུ་མི་འཇུག་ན་ལམ་ཡིན་པར་/སྣང་བ་
མེད་པས་༽བསྟན་པ་དང༌། ཡེ་ཤེས་ལས་མ་གཡོས་ཁས་ཕུབ་སྤྱི་ཚུགས་༽པར་བསྟན་པའོ།
མ༽དེ་ལ་ཡང་གཉིས། འཁྲུལ་པ་བག་༼སྣང་བ་རང་ལ་༽ཆགས་སུ་བསྟན་པ་དང་། སྣང་
བ་/སྣང་བ་སྒྱུ་མ་༽ལ་བཤད་དུ་མེད་པར་བསྟན་པའོ། ཙ༽དེ་ལ་ཡང་གཉིས། གཤེན་
601

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རབ་དང་སེམས་ཅན་རིག་པའི་ཡེ་ཤེས་སུ་༽གཉིས་སུ་མེད་པར་བསྟན་པ་དང་། ཐམས་
ཅད་གཉིས་སུ་མེད་༼རིག་པ་རང་ལ་༽པར་བསྟན་པའོ། ཚེ༽དེ་ལ་ཡང་གཉིས། བོན་ཉིད་
དོན་ལ་༼སེམས་ཉིད་བདེ་བ་ཆེན་པོ་༽བསྒོམ་བསྒོམ་བསྒྲུབ་མེད་པར་བསྟན་པ་དང་། དེའི་
དོན་རྟོགས་༼དོན་ནི་ཡེ་ནས་དེ་ལྟར་༽ན་དངོས་གྲུབ་ཡིན་པར་བསྟན་པའོ། ཛ༽དེ་ལ་ཡང་
གཉིས། མཉམ་པ་ཉིད་ཀྱི་དོན་༼ཐམས་ཅད་མཉམ་པའི་རྒྱལ་པོ་༽ལ་བློ་འཁྲུལ་ནས། སོ་སོར་
སྣང་བར་བསྟན་པ་དང༌། ཐམས་ཅད་མཉམ་པ་ཉིད་དུ་ཤིན་ཏུ་མཁས་པས་རྟོགས་
ཁྱད་པར་ཆེན་པོ་༽པར་བསྟན་པའོ། ཝ༽དེ་ལ་ཡང་གཉིས། གཉིས་མེད་གཅིག་པར་
བསྟན་༼ཐམས་ཅད་གཉིས་མེད་གཅིག༽པ་དང་། གཏན་ཚིགས་ཀྱི་གཏན་ལ་དབབ་༼དཔེ་ནི་
དོན་རྟོགས་པ་དཀའ༽པའོ། ཞ༽དེ་ལ་ཡང་གཉིས། དོན་གཉིས་མེད་གཅིག་ཏུ་བསྟན་པ་
༼དམྱལ་བའི་གནས་ནི་༽དང་། དཔེའི་སྒོ་ནས་གཉིས་མེད་གཅིག་པར་བསྟན་པའོ། ༼ཞག་
མིག་ཅན་ལ།༽ ཟེ༽དེ་ལ་ཡང་གཉིས། ཐིག་ལེའི་༼རང་འབྱུང་དབྱིངས་ཀྱི་ཀློང་དུ་སངས་རྒྱས་
པར་བསྟན་པ་དང་། མཚན་མ་མེད་པར་བོན་སྐུར་སངས་རྒྱས་པར་བསྟན་༼ཇི་ལྟར་
མཚན་མེད་༽པའོ། འ༽མཇུག་བསྡུ་བར་བསྟན་པ་ལ་གཉིས་ཏེ། མིང་གི་སྒོ་ནས་མདོར་
༼སེང་གེ་སྒྲ་བསྒྲགས༽བསྟན་པ་དང༌། རྒྱས་པར་བསྟན་པའོ། །རྒྱས་པ་ལ་གཉིས། ལྟ་བ་
སེང་གེ་སྒྲ་བསྒྲགས་སུ་བསྟན་པ་དང་། མན་ངག་སེང་གེ་སྒྲ་བསྒྲགས་སུ་བསྟན་པའོ། །
སེང་གེ་སྒྲ་བསྒྲགས་ལྟ་བ་ལུང་གི་ས་གཅོད་རྫོགས་སོ། །རྒྱ་རྒྱ། དགེའོ། །
602

ལྟ་བ་སེང་གེ་སྒྲ་བསྒྲགས་བཞུགས། །
༄༅། །ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། །སྟོན་པ་ཐུགས་
རྗེ་ཆེ་མངའ་བས། ཐུགས་ཀྱི་དཀྱིལ་ནས་བཅུད་ཕྱུང་ནས། བྱིན་གྱིས་བརླབས་ཀྱིས་
བཤད་པའི་ལུང་། སེང་གེ་སྒྲ་བསྒྲགས་ལྟ་བའི་ལུང་། ལུང་འདི་ཀུན་གྱི་ཐུན་མོང་མེན།
དཔེར་ན་སེང་གེས་སྒྲ་བསྒྲགས་ན། སྡེར་ཆགས་ཐམས་ཅད་རང་བཞིན་བྱེད། དེ་
བཞིན་ལྟ་བ་འདི་རྟོགས་ན། འཁོར་བའི་དངོས་པོ་རང་གྲོལ་འགྱུར། དེ་ཕྱིར་སེང་གེ་
སྒྲ་བསྒྲགས་པའི། ལྟ་བའི་ལུང་ཆེན་འདི་ཉིད་བསྟན། ཀ༽ རང་བཞིན་མ་རྟོགས་
སེམས་ཅན་ལ། རང་བཞིན་དངོས་པོའི་འདུག་ཚུལ་བསྟན། རང་བཞིན་ཉིད་ནི་མ་
བཅོས་ཏེ། དེ་ཉིད་དེ་ལྟར་སྣང་བ་ཡིན། དེ་ན་དེ་དོན་རྟོགས་པ་དཀའ། དེ་ཕྱིར་དེ་
དོན་བསྟན་པར་བྱ། རང་བཞིན་གཅིག་ཏུ་མ་ངེས་ཏེ། ཇི་ལྟར་བཏགས་པས་དེ་ལྟར་
སྣང་། ཅི་བལྟས་ཅིར་བསམ་ཅིར་བསྒྲུབས་ཤིང་། ཇི་ལྟར་ཆགས་པ་དེ་ལྟར་སྣང་། དེ་
ནི་དེ་ཡི་ངང་ལ་གནས། ངང་ནི་ཐམས་ཅད་ཀུན་གྱི་གཞི། རྒྱ་མཚོ་བཞིན་དུ་ཡེ་
གནས་པས། བོན་རྣམས་ཐམས་ཅད་འབྱུང་བའི་གཞི། གཉིས་སུ་མེད་པའི་དེ་ཉིད་ལ།
བདག་ཉིད་ཆེན་པོ་ཞེས་སུ་བྱ། མ་སྤྲོས་པ་རུ་ཀུན་ལ་ཁྱབ། བསྡུས་པ་མེད་པར་
གཅིག་ཏུ་གསལ། མ་བཙལ་ལྷུན་གྱིས་གྲུབ་པ་ཡིན། དུས་གསུམ་གཅིག་སྟེ་ཁྱད་པར་
མེད། ཁ༽དེས་ན་ཁྱད་པར་ང་ཡིས་བྱས། ང་མེད་པའི་སྔོན་རོལ་ན། སྲིད་པ་གསུམ་
གྱི་མིང་ཡང་མེད། འབྱུང་བ་ལྔའི་མིང་ཡང་མེད། སེམས་ཅན་སངས་རྒྱས་མིང་ཡང་
603

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད། ཐམས་ཅད་ཀུན་བས་ང་སྔར་འབྱུང་། ཐམས་ཅད་ང་ཡིས་བྱས་པ་ཡིན། ང་ཡི་
རང་བཞིན་རྣམ་པར་དག །གདོད་ནས་རང་བཞིན་ཀ་དག་པས། ཡེ་སངས་རྒྱས་པ་
ཁོ་ན་ཡིན། ཡེ་སངས་རྒྱས་པའི་གཞུང་འདི་ལ། བལྟ་རྒྱུ་མེད་ཅིང་བསྲུང་དུ་མེད།
བཙལ་དུ་མེད་ཅིང་སྒོམ་དུ་མེད། སེམས་ཅན་དོན་ཡང་བྱ་རུ་མེད། དེ་ལྟ་བུའི་དོན་
རྟོགས་ན། སེང་གེ་སྒྲ་བསྒྲགས་ལྟ་བ་རྟོགས། རྟོགས་པར་བྱེད་པའི་ཐབས་དག་ནི།
འདི་ཡིན་གཞན་གྱིས་རྟོགས་མི་འགྱུར། ཇི་ལྟར་གནས་པའི་དོན་བསྟན་པ། ངང་དང་
རང་བཞིན་བདག་ཉིད་ཆེན་པོར་གནས། སྣང་བ་སྟོང་པ་གཉིས་སུ་མེད་པར་གནས།
སྣང་བ་ཉིད་ཀྱི་གནས་ལུགས་ནི། རྟོག་པ་འདུན་པ་འདི་ཁོ་ན། རྒྱུ་རྐྱེན་ཡོད་པ་འདི་
ཁོ་ན། འཕོ་འགྱུར་ཡོད་པ་འདི་ཁོ་ན། དགག་སྒྲུབ་ཡོད་པ་འདི་ཁོ་ན། དེ་ཁོ་ན་ཉིད་
ནི་སྟོང་པར་གནས། བརྟགས་ན་ངོ་བོ་ཡོངས་ཀྱི་མེད། དེ་ལ་རྒྱུ་རྐྱེན་ག་ལ་ཡོང་།
རྩོལ་སྒྲུབ་འཕོ་འགྱུར་གང་ལ་འོང་། དེས་ན་དེ་དང་དེ་གཉིས་གཅིག །འདུག་ས་དུས་
དང་རང་བཞིན་གཅིག །དབྱིངས་ཆེན་གཅིག་ན་ཐམས་ཅད་གནས། དེ་ཉིད་ཤིན་ཏུ་
རྟོགས་པ་དཀའ། རྟོགས་པ་དཀའ་ཕྱིར་ལུང་འདིར་བལྟའོ། །ཡོད་པར་མོས་པ་དྲངས་
པའི་ཕྱིར། ཐམས་ཅད་ཡོད་པར་བསྟན་པར་བྱ། མེད་པའི་ཞེན་པ་བཟློག་པའི་ཕྱིར།
ཐམས་ཅད་ཡོད་པར་བསྟན་པར་བྱ། ཁོ་ན་ཉིད་ཀྱི་དོན་རྟོགས་ཕྱིར། ཐམས་ཅད་
ཡོད་པར་བསྟན་པར་བྱ། དེ་ལས་བཟློག་དེ་དེ་དོན་བསྟན། དེས་ན་བོན་རྣམས་
ཐམས་ཅད་ལ། དགག་སྒྲུབ་མེད་ཅེས་བྱ་བ་ཡིན། སྤོང་ལེན་མེད་ཅེས་བྱ་བ་ཡིན།
གཟུང་འཛིན་མེད་ཅེས་བྱ་བ་ཡིན། དེ་ལྟར་རང་གི་གཞུང་བསྒྲུབ་ན། གཞན་གཞུང་
ཁེགས་པར་གདོན་མི་ཟ། ང༽ ཁྱད་པར་བླ་མེད་དོན་བསྟན་ན། བརྡ་དང་མན་ངག་
གཉིས་ཀྱིས་བསྟན། འཁོར་འདས་གཉིས་ཀྱི་བར་ཤེད་ན། བར་པ་བྱེད་པའི་བརྡ་
གཅིག་བདོག །དེ་བཞིན་སེམས་ཅན་སངས་རྒྱས་ཀྱང་། དབྱིངས་དང་ཡེ་ཤེས་དེ་ལས་
604

སེམས་སྡེ། ལྟ་བ་སེང་གེ་སྒྲ་བསྒྲགས། །
སོགས། དེས་ན་བརྡའི་ཤེས་པར་བྱ། ལྟ་བ་ལྟ་རུ་མེད་པ་ལ། རང་བཞིན་ལྟ་བའི་
གྲོགས་པོ་ལ། གཅིག་དང་དུ་མ་ལས་འདས་ཤིང་། དབྱིབས་དང་ཁ་དོག་ལྟ་རུ་མེད།
བཟང་ངན་ཆེ་ཆུང་ལྟ་རུ་མེད། ཡེ་ནས་རང་བཞིན་ཀ་དག་ཡིན། དེ་ལས་རང་བཞིན་
མེད་པ་གཅིག །ཀུན་ཏུ་བཟང་པོ་ངས་མ་བཤད། གང་གིས་དེ་རྟོགས་ཀུན་བཟང་
ཡིན། དེ་ལས་ལོགས་ན་ཀུན་བཟང་མེད། ཐམས་ཅད་གཞི་མཉམ་རང་བཞིན་པས།
དེ་ལ་དེ་ལྟར་རྟོགས་པར་གྱིས། བྱང་ཆུབ་སེམས་ལ་རང་བཞིན་མེད། བྱང་ཆུབ་
སེམས་ལ་ཕྱོགས་རིས་མེད། བྱང་ཆུབ་སེམས་ལ་གཟུགས་མེད་དེ། བྱང་ཆུབ་སེམས་
ལ་བལྟར་ཡང་མེད། དེ་ལྟར་གང་དུ་མ་གྲུབ་པས། ཕྱོགས་རིས་མེད་དེ་ཕྱལ་པར་
གནས། ཐམས་ཅད་བྱང་ཆུབ་སེམས་སུ་གཅིག །བོན་རྣམས་ཐམས་ཅད་སེམས་སུ་
གཅིག །བོན་རྣམས་ཁྱད་པར་ཆེན་པོ་གཅིག །གཅིག་པུ་འདི་ཞེས་མཚོན་དུ་མེད།
མཚོན་དུ་མེད་པའི་དོན་འདི་ནི། ཀུན་ཏུ་བཟང་པོ་ཉིད་ཀྱིས་བཤད། དེས་ན་མ་
བཙལ་ལྷུན་གྱིས་གྲུབ། ལྷུན་གྲུབ་ཕྱོགས་སུ་ལྷུང་བ་མེད། དེ་ནི་ལྟ་བའི་དམ་ཚིག་ཡིན།
རྩོལ་དང་སྒྲུབ་པའི་མཐའ་དང་བྲལ། དཀར་དམར་དངོས་པོ་བསྒོམ་དུ་མེད། དེ་
ལྟར་རྟོགས་ན་ཐམས་ཅད་ཡོ། ཡེ་སངས་རྒྱས་པ་ཁོ་ནར་འདུག དེ་ཕྱིར་འགྲོ་དོན་བྱ་
རུ་མེད། མེད་ཀྱང་མེད་པར་ཐབས་ཀྱིས་བསྟན། རིམ་པས་ལེགས་པར་མ་བསྟན་ན།
བདག་དོན་མེད་ལ་གཞན་དོན་བརླག །གཉིས་ཀས་བོན་གྱི་དོན་མི་འགྱུར། དེ་ཕྱིར་
དེ་ལྟར་བསྟན་པར་བྱ། ཅ༽ ཐམས་ཅད་རང་བཞིན་ཀ་དག་ལ། གཉིས་སུ་འཛིན་པ་
འཁྲུལ་པ་སྟེ། མིག་བཙིར་ཟླ་བ་གཉིས་སྣང་འདྲ། གཉིས་སུ་སྣང་ཡང་གཅིག་ཉིད་
ཡིན། གཅིག་ལས་དེ་ན་ག་ལ་ཡོད། དེ་བཞིན་ཐམས་ཅད་གཅིག་གིས་ངང་། གཉིས་
སུ་ལྟ་བའི་ཐེག་དམན་རྣམས། འབྲས་བུ་ཐོབ་པར་ངས་མ་བཤད། ང་ཡིས་གཉིས་སུ་
མ་བསྟན་ཏེ། ཁྱེད་ཀྱི་བློ་ལ་གཉིས་སྣང་བས། དེས་ན་བློ་ཡི་རྣམ་པ་ཡིན། བློ་དེ་
605

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བདེན་པར་ཁྱོད་མ་འཛིན། གྱི་ལིང་མིག་ལ་ཉིན་མཚན་མེད། ང་ལ་ཡེ་ནས་གཉིས་སུ་
མེད། གཞི་དེ་མཉམ་པའི་རང་བཞིན་ལས། བློ་ཡིས་སོ་སོར་ཕྱེ་བ་ཡང་། མཉམ་པ་
གཅིག་ལས་མ་གཡོས་སོ། །ཆ༽མཉམ་པ་ཉིད་ཀྱི་དོན་དེ་ལ། གླང་ཆེན་མ་བསྐྱོད་རྣལ་
མར་ཞོག །མཐར་ནི་ནམ་མཁའི་རྒྱ་ཡིས་ཐོབ། དཔེར་ན་གསེར་གླིང་རྡོ་མེད་ལྟར།
ཐེག་པ་གཞན་གྱི་སྐྱོན་དག་དང་། སྤང་པ་མེད་པར་ངང་གི་ཞི། ཐེག་པ་གཞན་གྱི་
ཡོན་ཏན་ཀྱང་། འབད་པ་མེད་པར་ལྷུན་གྱིས་གྲུབ། དེས་ན་མཉམ་པའི་རྒྱལ་པོ་ཐོབ།
དེ་ལྟར་རྟོགས་པའི་གང་ཟག་དེ། ཡེ་སངས་རྒྱས་པ་ཁོ་ནར་ཡིན། བདེ་བ་ཆེན་པོའི་
ཀློང་དཀྱིལ་ན། རྣམ་རྟོག་མི་མངའ་ཅིར་ཡང་གསལ། གཞི་ནི་རང་བཞིན་བཅོས་སུ་
མེད་པ་ལ། རྣམ་རྟོག་བློ་ཡིས་ཇི་ལྟར་བརྟགས་པར་སྣང་། ཇི་ལྟར་སྣང་ཡང་དེ་དོན་
བཅོས་སུ་མེད། མ་བཅོས་ཡེ་ནས་སྙིང་པོ་བྱང་ཆུབ་སེམས། བྱང་ཆུབ་སེམས་ནི་
འགྱུར་མེད་གཡུང་དྲུང་ཡིན། ཇ༽ སེམས་ཉིད་མི་འགྱུར་གཡུང་དྲུང་དོན་རྟོགས་ན།
སྐྱེ་ཤི་འཕོ་འགྱུར་ཡེ་ནས་གཡུང་དྲུང་དོན། གཡུང་དྲུང་དོན་དང་སྐྱེ་འཆི་གཉིས་སུ་
མེད། སེམས་ནི་འཕོ་འགྱུར་མེད་དེ་རྟག་པར་གནས། འཕོ་འགྱུར་ཉིད་ནི་ཡེ་ནས་
རྟག་པར་གནས། དེས་ན་ཐམས་ཅད་རྟག་པ་ཆེན་པོར་གནས། སེམས་ཅན་འཕོ་
འགྱུར་ཡེ་ནས་གཡུང་དྲུང་དོན། གཡུང་དྲུང་དོན་ནི་ཡེ་ནས་སེམས་ཉིད་ཡིན།
གཉིས་སུ་མེད་པ་ཡེ་ནས་གཡུང་དྲུང་དོན། བོན་ཉིད་གཡུང་དྲུང་རྒྱ་མཚོ་ལྟ་བུ་ལ།
བརྒྱད་ཁྲི་བཞི་སྟོང་ཆུ་བྲན་འབབ་པ་འདྲ། དེ་ཡི་དོན་ལ་ངེས་པར་རྟོགས་འདོད་ན།
དང་པོར་ཆགས་པར་བྱེད་པའི་ཡིད་ཐུལ་ལ། དགོན་པའི་གནས་སུ་ཡུན་རིང་བསྡད་
པར་བྱ། བག་ཆགས་ངན་པའི་གཡོ་འཁྲུག་བཟློག་པར་བྱ། དེས་ན་མི་གཡོ་གཡུང་
དྲུང་དོན་ལ་བཞག །ཉེ༽གཡུང་དྲུང་དོན་ནི་ཡིད་བཞིན་ནོར་བུ་འདྲ། དཔེར་ན་ཡིད་
བཞིན་ནོར་བུ་རིན་ཆེན་དེ། སྔོན་གྱི་ལས་དང་སྦྱིན་པ་ཐོངས་པ་ཡི། གང་ཟག་སྐལ་
606

སེམས་སྡེ། ལྟ་བ་སེང་གེ་སྒྲ་བསྒྲགས།
ལྡན་འགའ་ལ་ཡོད་པ་ལ། ཀུན་དང་ཀུན་ལ་དེ་ནི་ག་ལ་ཡོད། དེ་བཞིན་དེ་ལ་དེ་
དང་དེ་འདྲའོ། །སེམས་ནི་ཨུ་དུ་འབར་བའི་མེ་ཏོག་འདྲ། ཨུ་དུ་འབར་བའི་མེ་ཏོག་
ཀྱང་། གསེར་གྱི་གྲང་མ་ལ་སྐྱེས་ནས། རི་རྒྱལ་ལྷུན་པོའི་སྦུབས་ཕྱུང་སྟེ། སྟོན་པ་རེ་རེ་
བྱོན་དུས་སུ། སུམ་ཅུ་རྩ་གསུམ་གནས་སུ་འཁྲུངས། དེ་ལྟར་འཁྲུངས་པ་དཀའ་བ་
བཞིན། སེམས་ཉིད་གཡུང་དྲུང་དོན་འདི་ཡང་། དེ་བཞིན་རྟོགས་པ་དཀའ་བ་ཡིན།
ཡེ་ནས་སེམས་ཉིད་མ་བཅོས་པ། རྣམ་པར་རྟོག་པའི་ར་བ་ནས། མི་རྟོག་སེམས་ཉིད་
འཁྲུངས་པ་དཀའ། ཏེ༽སེམས་ཉིད་དེ་དོན་རྟོགས་འདོད་ན། རྣམ་པར་རྟོག་པའི་
རྗེས་མི་འབྲེང་། མཚན་མ་འཁྲུལ་པའི་རྗེས་མི་གཅོད། སེམས་ལ་རྩོལ་བ་གཞུག་མི་བྱ།
གཟའ་གཏད་མེད་པའི་དགོངས་པ་ལ། བྱུང་ཚོར་རྣམ་རྟོག་མེད་པར་བཞག ། མི་
དམིགས་ཐིག་ལེ་ཆེན་པོ་ལ། མ་བཅོས་དོན་གྱིས་གསལ་གདབ་བྱ། དེས་ན་དེ་དོན་
རྙེད་པར་འགྱུར། ལམ་ནོར་ལམ་སྟོར་ལམ་ཉེས་ཀྱིས། དེ་དོན་རྙེད་པར་མི་འགྱུར་ཏེ།
བྱིས་པས་འཇའ་མཚོན་འདེད་པ་འདྲ། གླང་ཆེན་སྨིག་སྒྱུ་སྙེག་པ་འདྲ། ལམ་ནི་ཉེ་
ལམ་བདེ་རྫོགས་ཡིན། ཐ༽ སེམས་ཉིད་མི་འགྱུར་གཡུང་དྲུང་ཡིན། འཁྲུལ་པ་སྣ་
ཚོགས་ཅིར་ཡང་སྣང་། སྣང་བ་ཉིད་ན་གཡུང་དྲུང་དོན། སྦྲུལ་དང་ཐག་པ་ཇི་བཞིན་
ནོ། །ཐག་པ་མེད་པར་སྦྲུལ་མི་འཁྲུལ། སྦྲུལ་དུ་སྣང་བ་ཐག་པ་ཡིན། འཁྲུལ་པ་ཉིད་
ནི་གཡུང་དྲུང་ཡིན། འདི་དོན་རྟོགས་པའི་དཔེ་བསྟན་ན། རྒྱལ་བུ་སྟོར་བ་ཁུངས་
འདོད་པའི་གང་ཟག་གིས། ཡིད་ཀྱིས་ཀུན་གཞི་ལ་བལྟས་ན། གཉིས་སུ་མེད་པའི་
དོན་རྟོགས་ན། བདེ་བ་ཆེན་པོའི་དོན་ཞེས་བྱ། ངང་དང་རང་བཞིན་བདག་ཉིད་
མ་གཡོས་པས། གཉིས་སུ་མེད་པར་ཤེས་པ་ནི། དེ་ལ་བདག་ཉིད་ཆེན་པོ་བྱ། དེ༽
607

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སེམས་ཉིད་ངང་ཉིད་མ་བཅོས་ཏེ། རྩོལ་བ་ཀུན་དང་བྲལ་བར་གནས། ཡོངས་ཀྱི་
འོད་གསལ་དེ་ལ་བྱ། དེ་ལྟ་བུ་ཡི་གཡུང་དྲུང་སེམས། རང་གིས་རིག་ན་བརྗོད་མི་
འཚལ། མཐའ་དང་དབུས་མེད་ཀུན་ཏུ་བཟང་པོ་ཡིན། ཕྱི་ནང་མེད་པས་ཡེ་ཤེས་
ཟང་ཐལ་ཡིན། སྐྱོན་ཡོན་མེད་པས་ལྷུན་གྱིས་གྲུབ་པ་ཡིན། བགྲོད་དུ་མེད་པས་རྩོལ་
བའི་སེམས་དང་བྲལ། གཟུང་དུ་མེད་པས་ཆགས་པ་ཀུན་དང་བྲལ། མཐའ་དབུས་
མེད་པས་ཕྱོགས་རིས་ཡོངས་དང་བྲལ། ན༽བོན་གྱི་རང་བཞིན་སེམས་ལས་མེད་པ་
ལས། ཡུལ་སེམས་གཉིས་སུ་མཐོང་བ་འཁྲུལ་པ་ཡིན། བཙལ་བས་ཡེ་ནས་འཁྲུལ་
པར་ཇི་ལྟར་སྣང་། ཇི་སྲིད་སེམས་ཀྱི་རང་བཞིན་སྣང་ཞིང་སྲིད། སེམས་ཀྱི་བྱང་ཆུབ་
སེམས་ལས་མ་གཏོགས་པ། བོན་ཀུན་གཞན་ནས་བཙལ་བས་གང་ནས་རྙེད། རྙེད་
པ་ཀུན་ཏུ་བཟང་པོ་ངས་མ་གསུངས། མཉམ་ཉིད་ངོ་བོ་དག་ལ་དེ་མི་སྣང་། ནན་
ཏར་སྤྱོད་དང་རང་ཉིད་རིག་པའི་སེམས། སྣང་བ་ཐམས་ཅད་རང་གི་སེམས་སྣང་
ཡིན། སྣང་བ་ཉིད་ཙམ་དེ་ན་དམིགས་སུ་མེད། དེས་ན་མི་སྣང་བ་ཉིད་མཐར་ཕྱིན་
ཡིན། མི་སྣང་བ་ཉིད་སྣ་ཚོགས་སྣང་ཞིང་འབྱུང་། དེས་ན་སེམས་ཉིད་སྣང་བ་མཐར་
ཕྱིན་ཡིན། སྣ་ཚོགས་སྣང་བས་ཆད་ལྟ་སྤངས། སྣང་ཙམ་ཉིད་ན་མི་དམིགས་པས།
དེས་ནི་རྟག་པའི་མཐའ་སྤངས་སོ། །དེ་ལྟར་དེ་དོན་རྟོགས་པ་ན། རྟག་ཆད་གཉིས་
མེད་བོན་གྱི་སྐུ། སྣང་སྟོང་དག་ལ་དགག་སྒྲུབ་མེད། པ༽བོན་ཉིད་གཡུང་དྲུང་སེམས་
ལས་མ་གཏོགས་པ། དེ་ལས་ལྷག་པའི་བོན་གཅིག་ག་ན་ཡོད། བོན་ཉིད་བྱང་ཆུབ་
སེམས་སུ་མ་ཤེས་ན། བག་ཆགས་འབྱུང་འཇུག་རྗེས་སུ་བརྟགས་པས་འཁྲུལ། སྲིད་
པ་མ་ལུས་སྣང་བའི་རྒྱུ་མེད་དེ། རྣམ་རྟོག་འཁྲུལ་དབང་སེམས་ཉིད་སྲིད་པར་འབྱུང་།
སྲིད་དགུ་ངེས་པའི་རྩ་བ་གཅིག་པུ་བ། སྣ་ཚོགས་བག་ཆགས་དངོས་པོར་མཐོང་བ་
དང༌། ཡོད་མེད་རྟག་ཆད་བཟུང་བས་གཏན་དུ་ཕུང་། ཕ༽རང་རིག་རྣལ་ཆེན་ཡེ་
608

སེམས་སྡེ། ལྟ་བ་སེང་གེ་སྒྲ་བསྒྲགས།
ནས་བྱ་མེད་ལ། སྣང་དང་མི་སྣང་དཔྱོད་ལས་འདས་པར་བཞག དེ་ལྟར་རིག་པའི་
སེམས་བྱུང་ན། ཡེ་ནས་སངས་རྒྱས་ཡིན་པར་གནས། སངས་རྒྱས་ཡིན་པའི་དོན་དེ་
ལ། ལ་ལས་འཁྲུལ་པ་ཉིད་དུ་མཐོང་། ལ་ལས་སངས་རྒྱས་ཉིད་དུ་མཐོང་། མཐོང་
ལུགས་མི་མཐུན་སོ་སོར་སྣང་། སྣང་ཙམ་ཉིད་ན་མཉམ་པའི་ངང་། ཡེ་ནས་རོལ་པ་
ཆེན་པོ་ཡིན། མི་གནས་གནས་པའི་ཡུལ་མེད་པས། མ་རྟོག་བོན་གྱི་དབྱིངས་ལས་
བྱུང་། བ༽སྣང་བ་མེད་པས་ཆགས་པ་སྤངས། མཐོང་ཚོར་རྗེས་སུ་མི་འཇུག་བདེན་
པའི་ལམ། མུ་མེད་བྲལ་བའི་དབྱིངས་ཉིད་ལ། སྣང་མེད་རིག་པ་རང་གྲོལ་བའོ། །
དམིགས་སུ་མེད་པས་རང་གྲོལ་གསལ། ཁ་སྦུབ་སྤྱི་ཚུགས་གར་འདྲེས་ཀྱང་། ཡེ་ཤེས་
དབྱིངས་ལས་གཡོས་པ་མེད། ཡེ་ཤེས་ཉིད་ཀྱིས་མི་རྙེད་པས། ཡེ་ནི་མཐོང་སྤྱད་དེ་ལ་
མེད། སྣང་མེད་མཐོང་བས་ཡེ་ཤེས་ཉིད། ཉིད་ལ་གསལ་རྟོགས་དཔེ་དང་བྲལ། སྣང་
མེད་སྲིད་པ་སུས་མཐོང་བ། དེས་ནི་སེམས་ཀྱི་སྲིད་པ་མཐོང་། མ༽སྣང་བ་རངས་ས་
འཁྲུལ་པ་ཡིན། སྣ་ཚོགས་མཐོང་བ་བག་ཆགས་རྒྱུ། སེམས་ལ་འགོག་པའི་བག་
ཆགས་ཡིན། འཁྲུལ་པ་སྣ་ཚོགས་སེམས་ཡིན་ན། འཁོར་བ་རྒྱུ་འབྲས་གང་ནས་འོང་།
སེམས་ནི་ཅིར་ཡང་སྣང་བ་ཡིན། དེ་ལྟར་སྨྲ་བ་སུས་རྟོགས་པ། དེ་ཡིས་འཁྲུལ་པའི་ཕྱི་
བཞིན་འབྲེངས། སྣང་བ་མ་གྲུབ་ཟེར་བ་ཉིད། ཆད་པའི་དངོས་པོར་བརྟགས་པ་ཡིན།
སྣང་བའི་རྒྱུ་ལ་དཔྱད་པས་ཕུང་། སྣང་བ་མེད་པར་ཡེ་གསལ་ལ། ཀུན་བཟང་བཤད་
པ་མི་འཛད་དོ། ཙ༽རིག་པའི་ཡེ་ཤེས་སུ་སྣང་བ། དུས་གསུམ་གཤེན་རབ་དེ་དང་
འབྲེལ། སྙིང་རྗེ་སྣ་ཚོགས་སུ་སྣང་བ། ཁམས་གསུམ་སེམས་ཅན་དེ་དང་འབྲེལ།
གཉིས་སུ་མེད་པ་བོན་གྱི་སྐུ། དེ་ལྟ་བུའི་དོན་ཉིད་ལ། གཡེང་བ་ལྔ་དང་བྲལ་བ་ནི།
དེ་ཉིད་སངས་རྒྱས་ཁོ་ན་ཡིན། རིག་པ་རང་ལས་གསལ་ཤར་ན། ཉིན་དང་མཚན་དུ་
ག་ལ་ཡོད། ཡེ་བདལ་ཁྱབ་པར་གདོད་གནས་པས། ཆེ་ཆུང་གཉིས་སུ་ག་ལ་ཡོད།
609

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྟོབས་ཀྱི་རྒྱལ་པོ་ཐབས་རིག་པས། ཐུབ་དང་མ་ཐུབ་གཉིས་སུ་མེད། བྱང་ཆུབ་ཀྱི་ནི་
སྙིང་པོ་དེ། སེམས་ཀྱི་སྙིང་པོར་ཡེ་གནས་པས། བདེ་དང་མི་བདེ་གཉིས་སུ་མེད། ཀ་
དག་ཡེ་ཤེས་རང་སྣང་བས། རྒྱུ་འབྲས་ཐ་དད་ཡེ་ནས་མེད། བོན་རྣམས་སྒྱུ་མའི་རང་
བཞིན་ལ། བདག་སེམས་འཁྲུལ་པའི་འཛིན་ཆགས་མེད། རྣམ་རྟོག་མི་མངའ་ཅིར་
ཡང་གསལ། ཚེ༽ བོན་ཉིད་བདེ་བ་ཆེན་པོ་ལ། སྒོམ་ན་བྱིས་པའི་སྤྱོད་ཡུལ་ལགས།
མ་བསྒོམ་ཙམ་ན་བསྒོམ་པ་ཡིན། བདག་སེམས་ཡེ་ནས་ལྷུན་གྲུབ་པ། མཚན་མ་ཅན་
གྱི་བསླད་དུ་མེད། ཡེ་ནས་མ་བསྒྲུབས་ཡེ་གྲུབ་ལ། གང་ཟག་རྣམས་ཀྱིས་སྒྲུབ་ཏུ་མེད།
སྒྲུབ་མེད་བཙལ་མེད་སྙིང་པོ་འདི། དེ་ནི་ཡེ་ནས་དེ་ལྟར་གནས། སུས་རྟོགས་དེ་ནི་
དངོས་གྲུབ་མཆོག དངོས་གྲུབ་གཞན་ནས་བླང་དུ་མེད། མེད་པ་དེ་ཉིད་དངོས་གྲུབ་
ཡིན། དངོས་གྲུབ་མཆོག་ནི་དེ་དོན་ཡིན། མཚན་མའི་དངོས་གྲུབ་དངོས་གྲུབ་མེན།
དེ་ཕྱིར་དངོས་གྲུབ་དམ་པ་ལོངས། དངོས་གྲུབ་དམ་པ་མི་ལེན་པ། ཁྱི་རྒན་ཧ་སེང་
ཁྱེར་བ་འདྲ། ཛ༽ཐམས་ཅད་མཉམ་པའི་རྒྱལ་པོ་ལ། མི་མཉམ་གཉིས་འཛིན་འཁྲུལ་
པ་སྟེ། འཁྲུལ་པ་དེ་ལ་སྤྱད་མི་གནས་ཀྱང་། བློ་དངོས་བཞི་ལ་སོ་སོར་སྣང་། སོ་སོར་
སྣང་ཡང་གཅིག་ལས་མེད། ཁྱད་པར་ཆེན་པོའི་གཞུང་འདི་ལ། ཐམས་ཅད་མཉམ་
པ་ཉིད་ལ་གནས། འཁོར་འདས་གཉིས་མེད་མཉམ་པའི་ངང་། སྣང་སྟོང་གཉིས་མེད་
མཉམ་པའི་ངང་། རྟག་ཆད་གཉིས་མེད་མཉམ་པའི་ངང་། མུན་སྣང་གཉིས་མེད་
མཉམ་པའི་ངང་། དགྲ་ཟུན་གཉིས་མེད་མཉམ་པའི་ངང་། ཡོད་མེད་གཉིས་མེད་
མཉམ་པའི་ངང་། ཐམས་ཅད་གཉིས་མེད་མཉམ་པའི་ངང་། ཤིན་ཏུ་མཁས་པའི་
རྟོགས་པ་ལས། ཀུན་གྱིས་རྟོགས་པར་མི་འགྱུར་རོ། ཝ༽ ཐམས་ཅད་གཉིས་མེད་
གཅིག་པུ་ཡིན། ཐམས་ཅད་གཉིས་མེད་གཅིག་པུ་བས། མཆོད་པའི་ཡུལ་ཡང་གཞན་
ན་མེད། རང་བཞིན་ཀ་དག་ཁོ་ན་བས། དེ་ལས་མ་གཏོགས་གཞན་པ་མེད། དེས་ན་
610

སེམས་སྡེ། ལྟ་བ་སེང་གེ་སྒྲ་བསྒྲགས།
དེ་དོན་རྟོགས་པ་དཀའ། དེ་ལ་གཏན་ཚིགས་མ་བསྟན་ན། མུན་ནག་ནང་གི་འཛུབ་
ཡུགས་ཡིན། དེ་ཕྱིར་གཏན་ཚིགས་བཤད་ཅིང་བསྟན། གཉིས་སུ་མེད་ལས་གཉིས་
འདོད་པ། དེ་ནི་ཉེས་པར་གོལ་བ་ཡིན། ཕྱི་ནང་གཉིས་མེད་གཅིག་གི་ངང༌། རྟག་
ཆད་ལས་སོགས་གཅིག་གི་ངང་། ཞེ༽ སྣང་བ་ཉིད་ནི་སྟོང་པ་ཡིན། སྟོང་པ་ཉིད་ནི་
སྣང་བ་ཡིན། དེ་གཉིས་གཅིག་པ་ཡིན་པའི་ཕྱིར། དེ་ཕྱིར་སངས་རྒྱས་སེམས་ཅན་ཡིན།
སེམས་ཅན་སངས་རྒྱས་ཅི་ཕྱིར་མེན། དམྱལ་བའི་གནས་ནི་བོན་གྱི་དབྱིངས། དེ་ཕྱིར་
བོན་དབྱིངས་དམྱལ་བའི་གནས། རགྷ་ཨ་བ་གླང་མགོ་ཅན། དེ་ནི་ཀུན་བཟང་གཤེན་
ལྷ་ཡིན། དེ་ཕྱིར་ཀུན་བཟང་གཤེན་ལྷ་ཡང་། རག་ཨ་བ་གླང་མགོ་ཡིན། སྡུག་བསྔལ་
འདི་ཉིད་བདེ་བ་ཡིན། བདེ་བ་དེ་ཉིད་དེ་ཡིན་མོད། དེ་ཕྱིར་ཐམས་ཅད་གཅིག་པ་
ཡིན། ཞེན་པའི་བློ་ལ་སོ་སོར་སྣང་། ཀུན་བཟང་ངང་དུ་ཡོངས་ཀྱི་གཅིག །ཞག་མིག་
ཅན་ལ་མུན་པ་སྣང་། ཆུ་བུར་མིག་ལ་ནམ་མཁར་སྣང་། གྱི་ལིང་མིག་ལ་མུན་སྣང་
མེད། དེས་ན་ཐམས་ཅད་གཉིས་མེད་ཡིན། ཟེ༽རང་འབྱུང་དབྱིངས་ཀྱི་ཐིག་ལེར་ནི།
སྣ་ཚོགས་འཁོར་བའི་བོན་རྣམས་གཅིག །ཐམས་ཅད་ཡོངས་རྫོགས་ཀུན་གཞིའི་ངང་།
ཡུལ་དང་དབང་པོའི་དབྱེ་བ་མེད། ཐིག་ལེ་ཀུན་བསྡུས་ཀུན་ལ་ཁྱབ། ཐམས་ཅད་མ་
ལུས་བདེ་བའི་ཀློང་། སྡུག་བསྔལ་བྱ་བའི་མིང་ཡང་མེད། ཐམས་ཅད་མ་ལུས་ཡེ་
སངས་རྒྱས། ཇི་ལྟར་མཚན་མེད་མི་གཡོ་བ། ནམ་མཁའི་རང་བཞིན་རྒྱུ་རྐྱེན་མེད།
གཉེན་པོ་རྟོག་པའི་མཐུས་མི་གཡོ། དེ་ཕྱིར་བདེ་ཆེན་བྱང་ཆུབ་སེམས། བོན་སྐུ་ཀུན་
གཞི་བདེ་བའི་ངང༌། མི་འགྱུར་མི་ཤིག་གཡུང་དྲུང་སྐུ། སེམས་དང་ཡེ་ཤེས་ཐ་དད་
མེད། རང་བློ་བདེ་བའི་ཡེ་ཤེས་འགྱུར། ཡེ་ནས་གནས་པའི་བོན་གྱི་སྐུ། ཁྱབ་པར་
གནས་པ་ཐིག་ལེའི་ཀློང་། སྣང་སྲིད་ཞི་བའི་མྱ་ངན་འདས། འ༽སེང་གེ་སྒྲ་བསྒྲགས་
ལུང་འདི་ལ། དོན་གྱི་ཡན་ལག་གཉིས་སུ་བཤད། ལྟ་བ་སེང་གེ་སྒྲ་བསྒྲགས་དང༌།
611

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མན་ངག་སེང་གེ་སྒྲ་བསྒྲགས་གཉིས། ལྟ་བ་སེང་གེ་སྒྲ་བསྒྲགས་ནི། ཕྱི་དང་ནང་མེད་
ཐམས་ཅད་ཀུན། མ་བཅོས་ཉིད་ནས་ཀ་དག་ཉིད། རང་བཞིན་ཉིད་ནས་ཡེ་སངས་
རྒྱས། ཐིག་ལེ་ཆེན་པོ་བོན་གྱི་སྐུ། ནམ་མཁའ་ལྟ་བུར་མཚོན་དང་བྲལ། འདི་ནི་སེང་
གེ་སྒྲ་བསྒྲགས་ལྟ་བའི་མཆོག ། མི་འགྱུར་མི་གནས་ཇི་ལྟར་མ་ཡིན་ཅིང༌། ཇི་ལྟར་
ཡང་མི་འཇོག་པ་ཡིན་ནོ། །ཆགས་མེད་མཚོན་བྲལ་རྟོག་པ་མེད། གཉིས་མེད་སྤྲོས་
བྲལ་མི་རྟོག་མ་བཅོས་པ། གསལ་ལ་མ་ནོར་མ་གཡོས་དངོས་པོ་མེད། ཅིར་ཡང་
བརྟག་མེད་ཅིར་ཡང་དཔྱད་དུ་མེད། ཅིར་ཡང་མི་དམིགས་ཅིར་ཡང་འཛིན་པ་མེད།
ཡེ་ནས་རང་བཞིན་སྙིང་པོ་གཅིག་གི་ངང་། ཇི་བཞིན་མ་བཅོས་ཐམས་ཅད་དེ་བཞིན་
པས། བསྒོམ་དུ་མེད་ཅིང་བསྟན་དུ་མེད་པ་ཡིན། འདི་ནི་སེང་གེ་སྒྲ་བསྒྲགས་ལྟ་བའི་
མཆོག །མན་ངག་སེང་གེ་སྒྲ་བསྒྲགས་ལ། བལྟ་རུ་མེད་པའི་ལྟ་བ་ལ། མི་ལྟ་དེ་བཞིན་
ངང་གནས་པ། དེ་ནི་མན་ངག་སྒྲ་བསྒྲགས་ཡིན། འགྱུར་མེད་གཡུང་དྲུང་ལྟ་བ་ལ།།
མི་དམིགས་མ་བཅོས་ངང་གནས་པ། དེ་ཡང་མན་ངག་སྒྲ་བསྒྲགས་ཡིན། ལྟ་བ་མ་
གཡོས་སྤྲོས་དང་བྲལ། མ་ཡེངས་མི་རྟོག་ངང་གནས་པ། དེ་ཡང་མན་ངག་སྒྲ་
བསྒྲགས་ཡིན། བསྒོམ་དུ་ཅི་ཡང་མེད་པ་ལ། ཡེངས་པ་མེད་པར་ངང་གནས་པ། དེ་
ཡང་མན་ངག་སྒྲ་བསྒྲགས་ཡིན། དེས་ན་ལུང་འདི་ཁྱད་པར་ཆེ། འཁོར་བ་དོང་ནས་
སྤྲུག་འདོད་ན། ལུང་གི་རྒྱལ་པོ་འདི་ལ་ལྟོས། སེང་གེ་སྒྲ་བསྒྲགས་ལྟ་བའི་ལུང་ཞེས་བྱ་
བ་རྫོགས་སོ། །ཟབ་རྒྱ་རྒྱ། གབ་རྒྱ་རྒྱ། རྒྱ་རྒྱ། རྒྱ་རྒྱ། དགེའོ། །༧ ཀྱེ་མ་ཕྱི་རབས་
གཤེན་པོ་རྣམས་ལ་ནི། ལེགས་པའི་མཆིད་ཞུ་གསན་པར་ཞུ། མན་ངག་ཁྱད་པར་
དོན་འདི་དོན་དུ་གཉེར། ལུང་དང་མན་ངག་རྣམས་ལ་གཟིགས་རྟོགས་མཛོད། ཡུན་
གྱི་སྲིད་དང་རྒྱགས་སུ་འདི་ཆེ་ཡིས། དེ་ལྟར་མི་བྱེད་གཤེན་པོ་ནི། གསོན་གཤིན་
སེམས་དོན་གསུམ་དུ་འབྲེལ་བས་རྫབ་རྫོབ་གྲངས་ཀྱིས་བྱེད
། དོན་དུ་གཤེན་གྲལ་
612

སེམས་སྡེ། ལྟ་བ་སེང་གེ་སྒྲ་བསྒྲགས།
ཡོངས་མི་བྱེད། བྲི་བརྡ་བྱེད་ན་རྣ་བས་ཐོས་ཚད་བྱེད། ཉན་བསམ་དྲག་པོ་མི་བྱེད་
པར། བློ་ངན་ཡིག་ནག་རྟོག་ཅིང་གྱེར། བལ་བུ་རྫི་ཡི་རང་བཞིན་ཡིན། མཁས་ཤིང་
རྟོགས་དང་ལྡན་པའི་སློབ་དཔོན་ལ། ལུས་སེམས་ཡོན་དུ་མི་འབུལ་ཞིང་། སློབ་
དཔོན་ཐུགས་མ་ཟིན་པ་ཡིན། ཐེ་ཚོམ་རང་གིས་གཅོད་མ་ནུས། སེམས་ཉིད་གཏན་
ལ་མ་ཕེབས་པར། ལ་མོར་རང་གི་ཆེ་བ་བཟུང་། དབང་དང་མན་ངག་མ་ནོད་པར།
ལ་མོར་རང་གི་ཆེ་བ་བཟུང༌། དེ་ཕྱིར་རང་གི་དམ་ཚིག་ཉམས། དེ་ཕྱིར་བསྐང་བས་
ཡོངས་མི་བསྐང། ནམ་ཀྱང་སུས་ཞན་དད་ཆུང་བས། སློབ་དཔོན་རྣམས་ཀྱི་ཐུགས་
མ་ཟིན། ནབ་ནོབ་སབ་སུབ་ལས་སུ་བྱེད། མི་ཤེས་རྣམས་ནི་ཕག་ཏུ་ཁྲིད། མན་ངག་
ཡིན་ཟེར་རྨོངས་པ་བསླུ། འཇིག་རྟེན་འདི་རུ་མཐུ་དང་བྲལ། ཕྱི་མར་ངན་སོང་
གནས་སུ་འགྲོ། མན་ངག་གདིང་མེད་རང་སྤྱད་ཀྱིས། ཕྱུགས་དང་འདྲ་བའི་སློབ་མ་
དྲང་། རང་ཡང་ཕུང་ལ་གཞན་ཡང་ཕུང་། དེ་ལྟར་བྱེད་པའི་གཤེན་པོ་དེ། རང་བུ་
ཡིན་ན་སྐྱུགས་ལ་ཐོངསང་། གཞན་བུ་ཡིན་ན་ཉོས་ལ་སོད། ཅེས་སྨྲས་སོ། །རྒྱ་རྒྱ། རྒྱ་རྒྱ།
དགེའོ། །
མན་ངག་ལུང་གི་ཚད་མའི་ས་གཅོད་བཞུགས། །
༄༅། །ཞང་ཞུང་སྐད་དུ། པྲ་མར་ཏེ་པྲ་ཏེ་ནུ་སྤུངས་ཀྱི་སྨར། བོད་སྐད་དུ། མན་
ངག་ལུང་གི་ཚད་མའི་ས་གཅོད། རྟོག་པའི་དྲ་བ་སེལ་མཛད་པ། ཀུན་མཁྱེན་དེ་ལ་
ཕྱག་འཚལ་ལོ། །འདི་ལ་དོན་རྣམ་པ་གཉིས་ཏེ། ཀླད་ཀྱི་དོན་བསྟན་པ་དང་། གཞུང་
གི་དོན་བསྟན་པའོ། །ཀླད་དོན་བསྟན་པ་ལ་གཉིས་ཏེ། ཁུངས་བཙུན་པར་བྱ་བའི་
ཕྱིར། སྒྲ་སྐད་ཀྱི་ཚོམས་བསྡེབ་པར་བསྟན་པ་དང༌། ཕྱག་འཚལ་ཞིང་བཤད་པར་
དམ་བཅའ་བའོ། །གཞུང་གི་དོན་ལ་བཞི་སྟེ། རྗེས་སུ་དཔག་པའི་སྒོ་ནས་ཡེ་ནས་
613

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སངས་རྒྱས་པ་གཅིག་ཏུ་བསྟན་པ་དང༌། མངོན་སུམ་གྱི་ཡེ་ནས་སངས་རྒྱས་པ་
གཅིག་ཏུ་བསྟན་པ་དང་། འབྲེལ་པ་སྒྲུབ་ཅིང་གཏན་ཚིགས་རང་བཞིན་གྱི་གཏན་
ཚིགས་ཡིན་པར་བསྟན་པ་དང་། འབྲས་བུའི་ས་བསྟན་པའོ། །དང་པོ་ལ་དོན་གཉིས།
གཉིས་མེད་གཅིག་ཏུ་བསྟེན་པ་དང་། ཤུགས་ལ་སྣང་བ་སྟོང་པ་གཉིས་རྟོགས་པའི་
རྟགས་བསྟན་པའོ། །དངོས་དང་སྒྲུབ་པ་རེ་ཤུགས་ལ་གོའོ། །གཉིས་པ་ལ་ཡང་དོན་
གསུམ་སྟེ། མངོན་སུམ་གྱི་སྒྲུབ་པ་དང་། ཤུགས་ལ་ཚད་མའི་མཚན་ཉིད་བསྟན་པ་
དང་། མངོན་སུམ་གྱིས་གྲུབ་པ་ལ་བཙད་པའི་སྐྱོན་སྤང་བ་བསྟན་པའོ། །གསུམ་པ་
ལ་དོན་གཉིས་ཏེ། འབྲེལ་པ་གསུམ་ལ་བདག་ཉིད་གཅིག་པའི་རྟགས་སུ་རུང་པ་དང༌།
རང་བཞིན་གྱི་གཏན་ཚིགས་ཀྱི་སྦྱོར་བ་བསྟན་པའོ། །འོག་མ་ལ་གཉིས། དཔེ་ཚད་མ་
དང་། དོན་ཚད་མའོ། །བཞི་པ་ལ་ཡང་གཉིས། གཉིས་སུ་མེད་པར་རྟོགས་ན། རྟོག་
པ་མི་སྐྱེ་བར་བསྟན་པ་དང༌། རྟོག་པ་མེད་ཅིང་ཡིད་མ་གཡོས་ན། འབྲས་བུ་ལྷུན་
གྱིས་གྲུབ་པར་བསྟན་པའོ། །ལུང་གི་ཚད་མའི་ས་གཅོད་རྫོགས་སོ། །
614

མན་ངག་ལུང་གི་ཚད་མ་བཞུགས། །
༄༅། །ཞང་ཞུང་སྐད་དུ། ཏེ་རེད་ཏེ་སྤུངས་ཀྱི་ན་སྨྲ། ༼སྟོང་པ་བཟང་། ཁུངས་བཙུན་
པའི་ཕྱིར་སྒྲ་སྐད་ཁྱད་པར་ཅན་བསྡེབས་ཤིང་མཚན་ཁྱད་པར་བསྟན།༽རྒྱ་ནག་སྐད་དུ། ཏད་ཀྱ་
ལ་ཝ་རྦངས། རྒྱ་གར་སྐད་དུ། ཨུད་པ་དེ་ཤ་ཀ་ལ་པྲ་མ་རྩོམ། བོད་སྐད་དུ། མན་
ངག་ལུང་གི་ཚད་མ། རྟོག་པའི་དྲྭ་བ་༼མུ་སྟེགས་ཀྱི་རིག་པ་རྣམས།༽སེལ་མཛད་པ། ཀུན་
མཁྱེན་དེ་ལ་ཕྱག་འཚལ་ལོ། །༼ཕྱག་འཚལ་བ་བསྟན་པ།༽ཟབ་མོ་ཆ་ཤས་བརྟག་དཀའ་
བ། བཤད་པར་དམ་བཅའ།༽ཚད་མས་གཏན་ལ་དབབ་པར་བྱ། སྐྱེས་བུ་མི་༼དེ་ལ་གཉིས་༽
བསླུ་མ་འཁྲུལ་པ། མངོན་སུམ་པ་དང་རྗེས་སུ་དཔག །དེ་ཡི་མ་འཁྲུལ་མི་བསླུ་བྱེད།
འདི་དང་བོན་སྐུ་གཉིས་མེད་དེ། གཉིས་མེད་གཅིག་ཏུ་བསྟན་པ།༽འདུག་ས་ཐ་དད་མེད་
པའི་ཕྱིར་རོ། ། དཔེར་ན་གཟུགས་དང་སྟོང་པ་བཞིན།༽གལ་ཏེ་ཐ་དད་ཡོད་པ་ན། ༼ཕྱི་རོལ་
དོན་ཁས་ལེན་པ་ན་རེ།༽སྣང་བ་འདི་ནི་ལོགས་ཤིག་གམ། དེ་ལྟར་ཡིན་ན་སྟོང་པའི་དོན།
བཙལ་ཡང་རྙེད་པར་མི་འགྱུར་རོ། །གལ་ཏེ་དེ་རྙེད་ཁྱོད་ཟེར་ན། མངོན་སུམ་རྗེས་
དཔག་གང་གིས་འགྲུབ། སྟོང་པ་མངོན་སུམ་དེས་མི་འགྲུབ། གལ་ཏེ་གྲུབ་ན་ཅི་ལྟ་
བུ། ༼ཡོད་པར་ལྟ།༽རྗེས་སུ་དཔག་ན་རྟགས་ཅི་ཡོད། ༼རྟགས་མེད༽དེས་ན་སྣང་བ་འདི་
དང་ནི། ༼སྣང་ཙམ་སྟོང་།༽ སྟོང་པ་བདག་ཉིད་གཅིག་པའོ། །དེས་ན་སྣང་སྟོང་འདུག་
ས་གཅིག །གཉིས་སུ་མེད་པར་བོན་སྐུར་ཟེར། དེས་ན་རྟགས་དེ་གྲུབ་པའོ། །སྣང་བ་
སྟོང་པ་གཉིས་མེད་ངང་། ༼ཤུགས་ལས་སྣང་བ་དང་སྟོང་པ་གཉིས་རྟོགས་པའི་རྟགས་བསྟན་པའོ།༽
615

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རྟོག་པ་མཐུན་ནས་རྒྱུ་སྐྱེད་ཕྱིར་རོ། །དེའི་སྣང་བ་མ་འགག་བསྟན། ཀུན་ཏུ་བརྟག་ན་
ཅི་གྲུབ་མེད། རྒྱུ་དང་རྐྱེན་གྱིས་མ་བསྐྱེད་ཕྱིར། དེའི་སྟོང་པར་ཁེགས་པ་ཡིན། སྣང་
བ་ཡོད་ཚོད་ཙམ་དུ་ནི། ལན་དུ་མ་ན།༽རྒྱུ་དང་རྐྱེན་གྱིས་བསྐྱེད་པས་གྲུབ། ཞེན་པ་པོ་
ཡི་བླུན་པོ་ཡི། རྟོག་པ་མཐུན་པར་ཁྱེད་ཀྱང་འདོད། སྣང་བ་བཅུད་དང་མུ་མཐའ་
གྲུབ། གཅིག་ཏུ་ཡོད་དམ་དུ་མར་ཡོད། ༼ལན་དུ།༽གཅིག་ཏུ་ཡོད་པར་མི་སྲིད་དེ།
༼རིག་པ་ཅན།༽དུ་མ་འང་ཡོད་པ་ག་ལ་བ། དེས་ན་རྟོགས་ཚད་དེས་འགྲུབ་བོ། །དེས་
ན་དངོས་པོ་གཅིག་ལ་ཡང་། སྣང་སྟོང་གཉིས་ཀ་ཚང་བ་སྟེ། བདག་ཉིད་གཅིག་པར་
མི་འདུག་གམ། དེ་དང་དེ་ལ་འདུག་པ་ཡང་། ཐ་དད་ཅུང་ཟད་མེད་པའོ། །གཉིས་
པ་ཐ་དད་ཁ་ན་ཡམ། ༼རིག་པ་ཅན་ལ་ཕར་དྲིས་པ།༽ཡང་ན་དོན་དམ་གཉིས་པར་འདོད།
༼དངོས་དང་སྒྲུབ་ཤུགས་ལས་གོ་བར་བསྟན་པ།༽ཐ་དད་ཡིན་པར་ཁྱོད་མི་འདོད། དོན་དམ་
པ་ཡི་ངོ་བོ་ལ། གཅིག་པར་༼སྐྱོན་བརྗོད་པ་༽འདོད་ན་སྐྱོན་འདི་ཡོད། བསྟན་པ་དག་
ལ་དོན་མེད་དང༌། ལས་དང་ཐུགས་རྗེ་འབྲེལ་མེད་འོང་། ཡང་ན་ངལ་བ་༼སེམས་ཅན་
དུ་༽ཚི་ཆད་དུ། འབད་པ་༼སངས་རྒྱས་༽མེད་པ་གྲོལ་བའོ། །དེ་ནས་ཐམས་ཅད་མ་ལུས་
པ། ཡེ་སངས་རྒྱས་པ་གཅིག་པུ་ཡིན། ཤིན་ཏུ་མཁས་པའི་བློ་ངོས་ལ། ༼དེ་ལ་གསུམ་
མངོན་སུམ་གྱི་གྲུབ་པ་དང་།༽གཅིག་པར་མངོན་སུམ་དག་གིས་གྲུབ། ཁྱེད་༼གཉིས་སུ་སྣང་
བ་༽ཀྱི་མངོན་སུམ་༼དྲིས་པ་༽གཅིག་ཇི་ལྟ་བུ། རྟོག་པ་མེད་ཅིང་མ་འཁྲུལ་བར། དེ་ནི་
ཁྱེད་ཀྱང་མི་འདོད་དམ། དེས་ན་གཉིས་སུ་མེད་པ་ལ། གང་དུ་འཁྲུལ་ཅིང་གང་དུ་
རྟོགས། གཉིས་སུ་ཡོད་ལ་མི་རྟོག་པ། ཁྱོད་ཀྱི་འདོད་པ་ཅིས་མ་ནོར། གནས་སྐབས་
མངོན་སུམ་རང་རིག་ཡིན། རྣལ་འབྱོར་མངོན་སུམ་མཐར་ཐུག་གོ །དེ་ལ་ཚད་མ་
དམ་པ་ཡིན་ཟེར། 
ཚད་མའི་མཚན་ཉིད་༼ཤུགས་ལས་༽བསྟན་པ་ནི། མ་རྟོགས་དོན་
གསལ་མཐར་ཐུག་གོ །༼རིག་པ་ཅན་གྱི་སྡེ་ལ་འདོད༽མ་རྟོགས་དོན་གསལ་ཙམ་གྱིས་
616

སེམས་སྡེ། མན་ངག་ལུང་གི་ཚད་མ།
ནི། ༼རིག་ཅན་གྱི་ཚད་མ་ལ་སྐྱོན་བརྗོད་པ་༽སྐྱེས་བུ་མི་བསླུ་ག་ལ་འགྱུར། མི་མཁས་པ་ཡི་
བློ་ངོས་ལ། མ་རྟོགས་དོན་གསལ་ཅི་ལ་མེད། དེ་ཡིས་སྐྱེས་བུ་ཅིས་མ་བསླུས། བསླུ་
ཡང་ཚད་མ་ཡིན་པར་ནི། ཁྱེད་ཀྱང་ཁ་ཡིས་ཅང་ལེན་ནམ། དེས་ན་མཐར་ཐུག་
ཚད་མའོ། །སྣང་བ་འདི་ཉིད་༼རིགས་པ་ཅན་གྱི་སྐྱོན་བཀག་པ་༽སངས་རྒྱས་ན། །མངོན་སུམ་
གྱིས་གྲུབ་པ་ལ་རྩོད་པའི་སྐྱོན་སྤངས་པའོ་༽བདེན་པ་མཐོང་བ་ཐལ་བར་འགྱུར། འབད་པ་
མེད་པར་གྲོལ་བར་འགྱུར། བདེན་པ་མཐོང་བ་འདོད་ཐོག་ཡིན། རང་གིས་ལན་བཏབ་
པ།༽ འབད་མེད་གྲོལ་བ་རྟོག་ཡུལ་གཉིས། མི་མཁས་པ་ཡི་བློ་ངོས་ལ། མཐོང་ཡང་
མ་གྲོལ་ཅི་ཞིག་སྟེ། དཔེར་ན་སྔ་ནས་མ་མཐོང་བའི། གང་ཟག་གཅིག་འདོད་འཕྲད་
མཐོང་ཡང་། མ་བསྟན་ངོ་མ་ཤེས་དང་འདྲ། ཤིན་དུ་མཁས་པའི་བློ་ངོས་ལ། འབད་
མེད་གྲོལ་བ་འདོད་ཐོག་ཡིན། སྣང་བ་འདི་ནི་འཁྲུལ་པ་ཞེས། མ་འཁྲུལ་དོན་གཅིག་
ལོགས་ཡོད་ན། མངོན་སུམ་འཁྲུལ་པ་ཅན་དུ་ཐལ། འཁྲུལ་པ་ཁྱད་པར་མེད་པའི་
ཕྱིར། ཡང་ན་རྣམ་པ་ཐམས་ཅད་དུ། དོན་དང་འཕྲད་པར་མེད་པར་ཐལ། ལྗོན་
ཤིང་འགྲོ་བ་གཟུང་དོན་གྱིས། འགྲོ་དང་འཕྲད་མེན་འདུག་འཕྲད་མེད། དེས་ན་
བསྟན་དོན་འཕྲད་མེད་པས། ཁྱེད་ཀྱི་མངོན་སུམ་འཁྲུལ་པར་མངོན། ང་ཡི་སྣང་བ་
ཡངས་པར་གྲོལ། སྣང་བ་ཉིད་ན་ཡེ་སངས་རྒྱས། ༼རང་གི་འདོད་པ་སྒྲུབ་པ༽ཡེ་སངས་
རྒྱས་པའི་དོན་ལ། གང་དུ་འཁྲུལ་ཅིང་གང་དུ་རྟོགས། དེ་ནི་གཅིག་པུ་ལྷུན་གྲུབ་
ཡིན། གཉིས་སུ་མེད་ལ་གཉིས་བརྟགས་པས། དེ་ནི་ངེས་པར་འཁྲུལ་པ་ཡིན། ཟླ་
བ་གཉིས་སྣང་དེ་དང་འདྲ། དེས་ན་མི་འཁྲུལ་དོན་མ་རྙེད། ཟླ་བ་གཉིས་པོ་གང་མ་
འཁྲུལ། ཟླ་བ་གཉིས་གང་འཁྲུལ་ཐེ་ཚོམ་ཟ༽དོན་དམ་ཀུན་རྫོབ་སངས་རྒྱས་དང༌། སེམས་
ཅན་གང་འཁྲུལ་ཐེ་ཚོམ་ཟ། དེས་ཀྱང་གཅིག་པུ་ཡེ་སངས་རྒྱས། བདེན་པ་རིག་པས་
གྲུབ་པ་ཡིན། འབྲེལ་བ་དེ་ལ་གཉིས་འབྲེལ་གསུམ་འབྲེལ༽གསུམ་ལ་གཏན་ཚིགས་གཅིག །
617

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བདག་ཉིད་གཅིག་པས་རྟགས་སུ་རུང་བ་དང་༽རང་བཞིན་བདག་ཉིད་གཅིག་པ་དང་། དེ་
ལས་བྱུང་དང་རྒྱུ་རྐྱེན་རྒྱུ། དེ་ཅན་འབྲེལ་པ་རྣམ་གསུམ་ལས། འབྲེལ་བ་ཡོད་དམ་མེད་
པའི་ལན༽བདག་ཉིད་གཅིག་པའི་གཏན་ཚིགས་རུང་། གཉིས་ནི་འབྲེལ་ཡང་རྟགས་
མི་རུང༌། འབྲས་བུ་རྟགས་རུང་གཅིག་༼རིག་པ་ཅན་གྱི་སྐྱོན་བཀག་པ་༽པར་ཐལ། གལ་ཏེ་
ངོ་བོ་གཅིག་རང་བཞིན་གཏན་ཚིགས་སྦྱར་བ་དྲན་པ།༽པས་ན། རྒྱུ་འབྲས་དམ་བཅའ་ག་ན་
ཡོད། ངོ་བོ་རང་གི་ལན་བརྗོད་པ་༽མི་གཅིག་རྟགས་རུང་ན། རྟ་ཡི་རྟགས་སུ་བ་གླང་
ཐལ། དངོས་སུ་བདག་ཉིད་གཅིག་པ་ལ། བློ་དང་འབྲེལ་བར་བཞག་པ་ཡིན། དེས་
ན་རྗེས་དཔག་བློ་དོན་ཡོད། དེ་ཡི་སྦྱོར་བ་འདི་གཏན་ཚིགས་བསྟན་པ་༽དང་འདྲ། འདི་
མི་རྟག་སྟེ་བྱས་པའི་ཕྱིར། བུམ་པ་བཞིན་ཏེ་འདི་ཡང་བྱས། དེ་ནི་རང་བཞིན་གཏན་
ཚིགས་ཡིན། བྱས་དང་མི་རྟག་བདག་ཉིད་གཅིག །འདུག་ས་ཐ་དད་མེད་ཕྱིར་རོ། །
གཟུགས་དང་སྟོང་པ་ཉིད་བཞིན་ནོ། །དེ་ནི་དཔེ་ཡི་ཚད་མའོ། །འདི་ནི་རྐྱེན་ ༼རང་གི་
དམ་བཅའ་སྒྲུབ་པར་བསྟན་༽ལས་བསྐྱེད་པའི་ཕྱིར། ངོ་བོས་གྲུབ་པ་མེད་པའོ། །དཔེར་ན་
ཆུ་ཡི་ལྦུ་བ་བཞིན། ངོ་བོ་གྲུབ་མེད་རྐྱེན་ལས་འབྱུང་། བདག་ཉིད་གཅིག་སྟེ་གོང་མ་
འདྲ། གཅིག་པ་དེ་ལ་དེ་སྐད་བྱ་སྟེ། མུ་འམ་མཐའ་ནི་ཐམས་ཅད་ལ། རང་བཞིན་
ཀ་དག་གནས་པ་དེ། འདུག་ས་གཅིག་པས་ཐམས་ཅད་དེ། དེས་ན་གཉིས་སུ་སྨྲ་བ་
ཉམས། གཉིས་མེད་པའི་དོན་རྟོགས་ན། གང་དུ་རྟོགས་ཤིང་གང་དུ་ལྷུང༌། གཉིས་
སུ་མི་རྟོགས་གཅིག་ཏུ་ཡང་། ཡིད་ལ་བཞག་པར་བྱ་བ་མེན། མེད་པ་རྟོགས་ཏུ་
མི་བཏུབ་ལ། ཡོད་པ་རྟོགས་པ་ག་ལ་ཏེ། གཉིས་མེད་ངང་ལ་ཡིད་མི་གཡོ། དེ་ནི་
འབྲས་བུ་ལྷུན་གྱིས་གྲུབ། མན་ངག་ལུང་གི་ཚད་མ་ཞེས་བྱ་བ་རྫོགས་སོ།
618

མན་ངག་ལུང་གི་ཚད་མའི་འགྲེལ་པ་
བཞུགས་སོ། །
༄༅། །རྟོག་པའི་དྲྭ་བ་གཅོད་མཛད་ཅིང་། ཟབ་ཅིང་རྒྱ་ཆེའི་དོན་བསྟན་པ།
གཅིག་ཏུ་རྟོགས་པའི་ཀུན་བཟང་འོད། རྟོག་མེད་དེ་ལ་བདག་ཕྱག་འཚལ་ལོ། །སྒྲ་
སྐད་བསྡེབས་པ་འདི་སླའོ། །རྟོག་པའི་དྲྭ་བ་སེལ་མཛད་པ། ཀུན་མཁྱེན་དེ་ལ་ཕྱག་
འཚལ་ལོ། །ཅེས་པ། རྣམ་པར་རྟོག་པ་སེལ་བར་བྱེད་པ་ནི། ཀུན་གཅིག་ཏུ་མཁྱེན་པ་
དེ་ཀུན་ཏུ་བཟང་པོའོ། །དེ་ནི་ཤིན་ཏུ་མཁས་པའོ། །ཟབ་མོ་ཆ་ཤས་བརྟག་དཀའ་
བས། ཚད་མས་གཏན་ལ་དབབ་པར་བྱ། ཅེས་པ། ཟབ་པ་ནི་གཉིས་སུ་མེད་པའི་
དོན་རང་བཞིན་ཀ་དག་ཡིན་ཏེ། དེའི་ཆ་ཤས་ཙམ་ཡང་རྟོགས་པར་དཀའ་བ་ཡིན་ན།
དེ་ནི་ཚད་མས་གཏན་ལ་དབབ་པར་བྱའོ། །སྐྱེས་བུ་མི་བསླུ་མ་འཁྲུལ་བ། མངོན་
སུམ་པ་དང་རྗེས་སུ་དཔག །ཅེས་པ། སྐྱེས་བུ་ནི་གོ་སླའོ། །མི་བསླུ་བ་ནི་དོན་རྟོགས་
ཅིང་འཕྲད་པའོ། །དེ་ཡང་ཡིད་ཆེས་པའོ། །བསླུ་བ་ནི་མུ་སྟེགས་ལས་སོགས་པའོ། །
གཉིས་མེད་པ་ལ་གཉིས་སུ་འཛིན་པའམ། དོན་མེད་དོན་དུ་བཟུང་པའོ། །འཁྲུལ་པ་
ནི་ཟླ་བ་གཉིས་སུ་སྣང་བའམ། མིག་ནམ་མཁའ་ལ་སྐྲ་ཤད་འཛིངས་པའམ། མེའི་
འཁོར་ལོ་འམ་ཆུ་ཡི་རྟ་པོ་ལས་སོགས་པའོ། །དེ་ནི་མི་མཁས་པ་ལ་འཁྲུལ་བསླུ། འདི་
ལྟར་སྣང་བ་མ་འཁྲུལ་མི་བསླུ་ཟེར། དེ་བཞིན་དུ་མི་མཁས་པ་ལ་འདི་ལ་འཁྲུལ་བ་
བཞིན་དུ། ཤིན་ཏུ་མཁས་པ་ལ་ཚད་མས་གཏན་ལ་ཕབ་པ། མངོན་སུམ་དང་རྗེས་
619

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སུ་དཔག་པས་གཏན་ལ་ཕབ་པ། དེ་ཡི་མི་བསླུ་མི་འཁྲུལ་བྱེད། ཅེས་བསྟན། འདི་
དང་བོན་སྐུ་གཉིས་མེད་དེ། འདུག་ས་ཐ་དད་མེད་ཕྱིར་རོ། །ཞེས་པ། འདི་ནི་སྣང་
བ་འདི་དང་བོན་གྱི་སྐུ་གཉིས་སུ་མེད་པ་གཅིག་ཡིན། འདུག་ས་ཐ་དད་མེད་པའི་ཕྱིར།
གལ་ཏེ་ཐ་དད་པ་གཅིག་ཡོད་ན། སྣང་བ་འདི་ལས་མ་གཏོགས་པའི་སྟོང་པ་གཅིག་
ཡོད་དམ། གལ་ཏེ་དེ་ལྟར་ཡོད་ན། སྟོང་པ་བཙལ་གྱིས་མི་རྙེད་དེ། རིག་པ་ཅན་ན་
རེ་རྙེད་ཟེར་ན། ཚད་མས་མ་གྲུབ་པ་གཅིག་ཡོད་ཟེར་ན། ཁྱོད་རང་གི་བསྙོན་པ་
དང་འདྲ། ཚད་མས་མ་གྲུབ་ན་མངོན་སུམ་དུ་ནི་མཐོང་དུ་མི་རུང་། རྗེས་སུ་དཔག་
ཏུ་ནི་ད་ཅིས་མི་འགྲུབ། འདི་རང་བཞིན་མེད་པའམ། སྟོང་པར་བསྒྲུབ། རིག་པ་
ཡོད་དེ་ཁྱོད་མི་འདོད། གལ་ཏེ་འདོད་ན་སྣང་བ་ལས། ལོགས་ན་ཡོད་པའི་དམ་
བཅའ་མེད། དེས་ན་སྣང་བ་སྟོང་པ་བདག་ཉིད་གཅིག་པའོ། །དེ་ལ་ཁ་གཅིག་ན་རེ།
སྣང་བ་སྟོང་དུ་མི་བཏུབ། སྟོང་པ་ཙམ་དུ་སྣང་དུ་མི་བཏུབ་ཟེར་བ་ལ། དེ་ལ་སྣང་བ་
ངོ་བོ་མ་གྲུབ་པ་དེ་ལ་སྟོང་ཟེར། ངོ་བོས་མ་གྲུབ་པ་དེ་ཝལ་ལེ་ཁྱུག་གེ་སྣང་བ་དེ་ལ་
སྣང་བ་ཟེར། དེས་ན་སྣང་ཙམ་ན་སྟོང་། སྟོང་ཙམ་ན་སྣང་ཞེས་བྱའོ། །དེས་ན་སྣང་
སྟོང་གཉིས་བདག་ཉིད་གཅིག །འདུག་ས་གཅིག་པ་དེ་ལ་བོན་སྐུ་ཟེར་བ་ཡིན། དེས་
ན་གོང་གི་རྟགས་ཏེ་གྲུབ་པའོ། །སྣང་བ་སྟོང་པ་གཉིས་མེད་ངང༌། ཞེས་པ། གཉིས་
མེད་ཀྱི་གཏན་ཚིགས་གང་དུ་བསྟན་ནས། ཤུགས་རྟོག་པ་མཐུན་པའི་ཕྱིར་དང་། རྒྱུ་
དང་རྐྱེན་གྱིས་བསྐྱེད་པས་སྣང་བ་མ་འགགས་པ་ཡིན། ཀུན་ཏུ་བརྟགས་ན་གཅིག་ཏུ་
གྲུབ་པ་མེད་པའི་ཕྱིར་དང༌། རྒྱུ་དང་རྐྱེན་གྱིས་མ་བསྐྱེད་པའི་ཕྱིར། སྟོང་པར་ཁེགས་
པ་ཡིན་ནོ། །སྣང་བ་རྒྱུ་རྐྱེན་གྱིས་མ་བསྐྱེད་པར་འདོད་པ་ལ། ལན་དུ་སྣང་བ་འདི་
ཡོད་པར་འཛིན་པ་རྒྱུ་དང་རྐྱེན་གྱིས་གྲུབ་པའོ། །རྟོག་པ་མི་མཐུན་ནོ། །ཟེར་བ་ཡོད།
རྟོག་པ་མཐུན་ན་ཆུ་ལ་དྲུག་ཏུ་ཅི་ལ་མཐོང་ཟེར་བ་ལ། ད་རེས་སྣང་བ་འདི་ཡོད་ཚོད་
620

སེམས་སྡེ། མན་ངག་ལུང་གི་ཚད་མའི་འགྲེལ།
ཙམ་ན། ཞེན་པ་པོ་རྣམས་ལ་མཐུན་པར་སྣང་ངོ༌། །དེ་ཚོད་དུ་མཐུན་པར་ཁྱེད་རང་
ཡང་འདོད། ཀུན་ཏུ་བརྟགས་ན་གཅིག་ཏུ་གྲུབ། གྲུབ་པ་མེད་ན་གཅིག་པུར་སྨྲ་བའི་
དམ་བཅའ་ཤོར། གལ་ཏེ་མ་ཤོར་ན། གཅིག་ཏུ་གྲུབ་ཀྱི་རྟིང་ལ་གྲུབ་པ་མེད་པ་མི་
རུང་ངོ་ཟེར་བ་ལ། ལན་དུ་སྣང་བ་སྟོང་པར་གྲུབ་པའི་དུས་སུ་དེ་སྟོང་པ་ཡིན། སྟོང་
པ་ང་ཡིས་དམ་བཅའ་ནི་མེན། འོ་ན་སྣང་སྟོང་གཉིས་དབྱེར་མེད་ང་ཡི་དམ་བཅའོ། །
ད་རེས་སྣང་བ་སྡེ་བཅུ་ནི་འགྲོ་བ་རིས་དྲུག ། བློ་དངོས་བཞི་སྟེ་རང་བཞིན་མེད་པར་
གྲུབ་པོ། མུ་དང་མཐའ་ཡང་གྲུབ་སྟེ། ཆུ་ཡི་མིག་ལ་ནམ་མཁའ་གསལ་ཙམ་ན། ཞག་
མིག་ཅན་ལ་མུན་པར་འདུག །དེ་བཞིན་ཞེན་པའོ་སྣང་ཙམ་ན། མཁས་པའི་བློ་ལ་
སྟོང་པར་འདུག་གོ །དེས་སྟོང་པར་ཁེགས་པ་གྲུབ་པོ། རྒྱུ་གཅིག་ཏུ་ཡོད་ན་གཅིག་ལ་
དུ་མས་གནོད། དུ་མ་ལ་མེད་གཅིག་པའི་དུ་མ་མི་འོང་། དེས་རྒྱུ་དང་དུ་མར་མེད་
པས་དེ་ལས་བསྐྱེད་པར་ག་ལ་སྲིད་དེ་མི་སྲིད། དེས་ན་ཁྱོད་ཀྱི་འདོད་པ་མི་བདེན།
རྟགས་ཚོ་དེས་གྲུབ་པས་སོ། །དེས་ན་དངོས་པོ་སྔོན་པོ་ལྟ་བུ་གཅིག་ལ་ཡང་། སྣང་
སྟོང་གཉིས་ཀ་ཚང་པས་སྟེ། སྣང་སྟོང་བདག་ཉིད་གཅིག་པར་མི་འདུག་གམ་སྟེ་
འདུག །དེས་ན་སེམས་ཅན་དང་སངས་རྒྱས་གཉིས་ལ་འདུག་པ་ཐ་མི་དད་སྟེ་གཅིག་
པ་ཡིན། སེམས་ཅན་སངས་རྒྱས་གཉིས་ཡིན་ཏེ། ཐ་དད་ཟེར་བ་ལ། དེ་ལ་མུ་གཉིས་
ཐ་དད་དེ་རྣམ་པ་ཐམས་ཅད་དུ་ཐ་དད་དམ། འོན་ཏེ་ཀུན་རྫོབ་ལ་ཐ་དད་དོན་དེ་
ཕར་ལའོ། །ཐམས་ཅད་དུ་ཐ་དད་པར་ཁྱོད་མི་འདོད་ན། དོན་དམ་གཅིག་ལ་ཀུན་
རྫོབ་ཏུ་ཐ་དད་ན་ཞེ་ན། དེ་ལ་སྐྱོན་འདི་འོང་སྟེ། བསྟན་པ་ལ་དོན་མེད་དེ། དོན་
དམ་པར་གཅིག་པའི་ཕྱིར། ལས་དང་ཐུགས་རྗེས་འབྲེལ་པ་མེད་དེ། འབྲེལ་པ་མེད་
དེ་གཅིག་པའི་ཕྱིར། ཡང་ན་སེམས་ཅན་དུ་གཅིག་ན་ངལ་བས་ཚི་ཆད་པར་འགྱུར།
སངས་རྒྱས་སུ་གཅིག་ན་འབད་པ་མེད་པར་གྲོལ་བར་འགྱུར། སྐྱོན་དེ་རང་ལ་འོང་ངོ་
621

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཟེར་བ་ལ། དེ་ནས་གཉིས་སུ་མེད་པ་ལ། ཁྱོད་ཀྱི་སྐྱོན་དེ་མི་འོང་སྟེ། ཐམས་ཅད་མ་
ལུས་ཡེ་སངས་རྒྱས་པ་གཅིག་པུ་ཡིན། གཉིས་སུ་མེད་པ་ལ་སྐྱོན་དེ་མི་འོང་ངོ༌། །ཡང་
སྐྱོན་འདི་ཁྱོད་ལ་འོང་སྟེ། དོན་དམ་གཅིག་ན་སངས་རྒྱས་ཁོ་ན་ལ་རྣམ་པ་ཐམས་
ཅད་མཁྱེན་པའི་ཡེ་ཤེས་ཡོད་པ་བཞིན་དུ། སེམས་ཅན་ལ་ཡང་ཡོད་པར་ཐལ།
གཅིག་པར་ཁས་བླངས་པའི་ཕྱིར་རོ། །སེམས་ཅན་ལ་ལས་ཉོན་མོངས་པ་བཞིན་དུ།
སངས་རྒྱས་ལ་ཡང་ཡོད་པར་ཐལ། དོན་དམ་པར་གཅིག་བར་ཁས་བླངས་པའི་ཕྱིར་
རོ། །རང་ལ་འོང་ཟེར་ན། འདོད་ཐོག་གཉིས་སུ་ཁས་བླངས་པའི་ཕྱིར། ཤིན་ཏུ་
མཁས་པའི་བློ་དངོས་ལ་གཅིག་པར་མངོན་སུམ་གྱིས་གྲུབ་སྟེ། རྟོག་པ་མེད་ཅིང་མ་
འཁྲུལ་བར་ཁྱེད་ཀྱང་འདོད་པ་མེན་ནམ། དེ་ལྟར་འདོད་ན་ཐམས་ཅད་གཉིས་སུ་
མེད་པ་ལ་རྟོག་པ་ག་ལ་སྐྱེ། དེས་ན་མངོན་སུམ་གྱི་མཚན་ཉིད་དང་ལྡན་པ་ཡེ་མི་
སྲིད་དོ། །གཉིས་སུ་ཡོད་པས་སོ། །དེས་ན་ཁྱེད་ཀྱི་ཞེ་འདོད་དེ་ནོར་བ་ཡིན་ནོ། །
གཉིས་སུ་མེད་པ་བྱ་བ་ནི་ཤས་མི་གཅོད་པ་སྟེ། གང་ལ་ཡང་མི་རྟོག་པའོ། །སྤྱིར་རྟོག་
པ་དེ་ཀ་མ་འཁྲུལ་པའོ། །དེ་གང་དུ་འཁྲུལ་འཁྲུལ་པ་མེད་པའོ། །རང་རིག་པའི་
མངོན་སུམ་ནི་ཉམས་སུ་སྣ་ཚོགས་སུ་མྱོང་ལ་དེ་ལ་རྟོག་པ་མེད་པ་ཡིན། དེ་ནི་ཡེ་
ནས་གཉིས་སུ་མེད་པས་རྟོག་པ་མེད་དེ་དེ་ལ་འཁྲུལ་དུ་ཡེ་ནས་མེད་པའོ། །དེ་ནི་ཕྱི་
རོལ་ཡོད་ཚོད་ཙམ། གནས་སྐབས་ཀྱི་ཚད་མ་ཡིན་ནོ། །རྣལ་འབྱོར་མངོན་སུམ་ནི།
གང་ལ་ཡང་མི་རྟོག་སྟེ། ཅི་ལ་ཡང་རྟོག་པ་ལས་འདས་པའོ། །དེ་ལ་གང་ལ་ཡང་
གང་དུ་འཁྲུལ་ཏེ་ཡེ་ནས་འཁྲུལ་པ་མེད་པའོ། །དེ་ལ་མཐར་ཐུག་པའི་མངོན་སུམ་
ཞེས། ཚད་མ་དམ་པ་ཞེས་ཟེར་བའོ། །ཚད་མའི་མཚན་ཉིད་བསྟན་པ་ནི། ཞེས་པ།
དེ་ལ་ཚད་མའི་མཚན་ཉིད་ནི། མ་རྟོགས་པའི་དོན་རྟོགས་ལ། རྟོགས་པའི་དོན་དེ་
ཤིན་ཏུ་གསལ་བར་རྟོགས་སོ། །དེ་ཡང་འདི་ལས་བོགས་མི་འབྱིན་པ་ནི། མཐར་ཐུག་
622

མན་ངག་ལུང་གི་ཚད་མའི་འགྲེལ།
སེམས་སྡེ།
པ་སྟེ། དེ་ནི་མཚན་ཉིད་དོ། །རིག་པ་ཅན་ནི་མ་རྟོགས་པའི་དོན་གསལ་བ་ཙམ་ལ་
མཚན་ཉིད་མེད་དེ། དེ་ཙམ་གྱི་སྐྱེས་བུ་མི་བསླུ་བར་མི་འདུག །མཐར་ཐུག་པའི་
དེ་ནི་མི་མཁས་པ་ཁོ་རང་གི་བློ་ངོས་ལ་མ་རྟོགས་པའི་དོན་རྟོགས་པ་ཙམ་
གནད་ཀ། 
ཡང་ཡོད་དེ། དེ་ཡི་སྐྱེས་བུ་མི་བསླུ་བར་ཅི་ལ་འགྲོ་སྟེ། མཐར་ཐུག་གི་དོན་མེད་དེ།
བསླུ་ཡང་ཚད་མ་ཡིན་པར་ཁྱེད་ཀྱང་མི་འདོད། དེས་ན་མཐར་ཐུག་ཀྱང་མ་རྟོགས་
པའི་དོན་གསལ་ན་ཚད་མ་དམ་པའོ། །དེ་ཡང་ཁོ་རང་ལ་ཚད་མ་ཡིན་ཟེར། དེ་ནི་
མཚན་ཉིད་ཁྱབ་ཆེས་ཏེ་འཁྲུལ་མར་གོ་གོ་བའོ། །འཁྲུལ་པ་ལ་དོན་དང་འཕྲད་པ་
མེད་དོ་ཟེར། དེ་ལ་ཡང་གོང་མ་དང་འཕྲད་པ་མེད་དོ། །དེས་ན་མཐར་ཐུག་པ་ལ་
ཚད་མ་ཟེར་རོ། །དེ་ལ་རིག་པ་ཅན་ན་རེ། འདི་ཡེ་སངས་རྒྱས་པ་ཡང་ཡིན། མངོན་
སུམ་གྱི་ཡང་གྲུབ་ན། བདེན་པ་མཐོང་པར་ཐལ་ལོ་ཟེར་བ་དེ་འདོད་ཐོག་ཡིན།
བདེན་པ་མ་མཐོང་ན་སྣང་བ་འདི་དང་བདེན་པ་ཐ་དད་པར་འགྲོའོ། །དེས་ན་
འོ་ན་བདེན་པ་མཐོང་ན་འབད་པ་མེད་པར་གྲོལ་བར་ཐལ་ཟེར་ན།
མཐོང་པའོ། །
ལན་དུ་དེ་ལ་མུ་གཉིས་ཡོད་དེ། གང་ཟག་མི་མཁས་པའམ། ཤིན་ཏུ་མི་མཁས་པའི་
བློ་ངོས་ལ། མཐོང་ཡང་མ་གྲོལ་བ་ཅི་སྟེ་སྟེ། དཔེར་ན་སྔོན་མ་མཐོང་ཞིང་ངོ་མི་ཤེས་
པའི་གང་ཟག་གཅིག་ལ་བདག་དོན་ཡོད་ན། དེ་དང་མཐོང་ངམ་གཞན་གཅིག་ཏུ་
འཕྲད་ཡང་མཐོང་ཡང༌། རྒྱུས་ཅན་གཅིག་གིས་ཁྱེད་འདོད་པའི་མི་འདི་ཡིན་མ་བྱས་
ན་ངོ་མི་ཤེས་པ་དང་འདྲའོ། །དེ་བཞིན་དུ་བདེན་པ་མཐོང་ཡང་འབད་པ་མེད་པར་
མ་གྲོལ་བ་ལ་མི་སྟོའོ། །ཤིན་ཏུ་མཁས་པའི་བློ་ལ་འབད་པ་མེད་པར་ཡོངས་ཀྱང་གྲོལ་
ཏེ་འདོད་ཐོག་ཡིན་ནོ། །དེ་ནི་མི་རྒྱུས་ཅན་དང་འདྲའོ། །ཡང་རིག་པ་ཅན་ན་རེ།
སྣང་བ་འདི་འཁྲུལ་ནས་སྣང་བ་ཡིན། མ་འཁྲུལ་བའི་དོན་དམ་ཡང་དག་པ་གཅིག་ནི་
སྤྲོས་པ་དང་བྲལ་ནས་གནས་སོ་ཞེས་ཟེར། ལན་དུ་མ་འཁྲུལ་བའི་དོན་གཅིག་འདི་
623

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལས་ལོགས་ན་ཡོད་ན། མངོན་སུམ་གྱིས་གཅིག་གྲུབ་པར་ཐལ། དེ་ཅིའི་ཕྱིར་ན་
མངོན་སུམ་ལས་དབང་པོའི་མངོན་སུམ་འདི་དོན་གསལ་བའི་ཕྱིར་རོ། །ལྗོན་ཤིང་
འགྲོ་བ་དང་རབ་རིབ་དང་ཁྱད་མེད་པའི་ཕྱིར་རོ། །གང་དུ་ཡང་ཁྱད་མེད་འཁྲུལ་
པར་ཁྱད་མེད་པའི་གནད་ཀའོ། །འདི་ཡང་འཁྲུལ་པ་ཡིན་ལ། ལྗོན་ཤིང་འགྲོ་བ་ལ་
སོགས་པ་ཡང་འཁྲུལ་པ་ཡིན་པའོ། །ཡང་ན་ནི་རྣམ་པ་སྟེ། རྣམ་པ་ཐམས་ཅད་དུ་
དོན་དང་འཕྲད་པ་མེད་པར་ཐལ། གཟུང་པའི་དོན་འཁྲུལ་པ་ཡིན་པའི་ཕྱིར་རོ། །
དཔེར་ན་ལྗོན་ཤིང་འགྲོ་བ་བཟུང་བས། འགྲོ་བ་དང་མ་ཕྲད་པར་འདུག་པ་དང་
འཕྲད་པས། 
དེས་ན་གོང་དུ་བསྟན་པའི་དོན་དེ་དང་འཕྲད་པ་མེད་དེ་མ་འཕྲད་
པའོ། །
དེས་ན་ཁྱེད་འདོད་པའི་མངོན་སུམ་འཁྲུལ་པ་ཅན་དུ་མངོན་ནོ
། །དེ་ལ་ཡུལ་
འཁྲུལ་ཡང་ཤེས་པ་མ་འཁྲུལ་ཟེར་བ་ལ། དབང་པོའི་མངོན་སུམ་གྱིས་བཟུང་པའི་
ཡུལ་འཁྲུལ་ན་དེ་དེ་ལས་སྐྱེས་པའི་ཤེས་པ་ཅིས་མ་འཁྲུལ་ཏེ་འཁྲུལ་ལོ། །ང་ནི་སྣང་བ་
འདི་ཡེ་ནས་སངས་རྒྱས་ཏེ་རང་སར་གྲོལ་བ་ཡིན། དེ་ལྟར་ཡེ་སངས་རྒྱས་པ་ལ་
འཁྲུལ་དུ་མེད་དེ། དཔེར་ན་རིན་པོ་ཆེ་གསེར་གྱི་གླིང་དང་འདྲའོ། །དེས་ན་གར་
འཁྲུལ་ཏེ་མ་འཁྲུལ་ལོ། །གང་ལ་ཡང་རྟོག་མེད་དེ་མི་རྟོག་སྟེ། དེས་ན་རྟོག་པ་དང་
བྲལ་ཞིང་མ་འཁྲུལ་ལོ། །དེས་ན་མ་འཁྲུལ་བའི་དོན་བཟུང་བས། མ་འཁྲུལ་བ་དང་
འཕྲད་པ་དེ་ལ་ལྷུན་གྱིས་གྲུབ་པ་ཟེར། ཡེ་སངས་རྒྱས་པ་དང་འདི་ལྟར་སྣང་བ་
གཉིས་སུ་མེད་པ་དེ་ལ་གཅིག་པུ་ཟེར། གཉིས་སུ་མེད་པས་གང་ལ་ཡང་མི་རྟོག་སྟེ།
དེ་ཁོ་ན་མ་འཁྲུལ་བར་འདུག་པ་དེའི་དོན་གསལ་བར་འདུག་པ་དེ་ལ་མངོན་སུམ་
ཟེར། ཁྱེད་གཉིས་སུ་མེད་པ་ལ་གཉིས་སུ་བཏགས་པ་སྟེ། དོན་དམ་དང་ཀུན་རྫོབ་ཏུ་
བཏགས་པ་དེ་ནི། དེ་འཁྲུལ་པ་ཡིན་ཏེ། དཔེར་ན་ཟླ་བ་གཉིས་སུ་མེད་པ་ལས་
གཉིས་སུ་བཟུང་པ་འདྲ། དེས་ནི་མི་འཁྲུལ་བའི་དོན་མི་རྙེད་པ་སྟེ། མིག་བཙིར་ཙམ་
624

མན་ངག་ལུང་གི་ཚད་མའི་འགྲེལ།
སེམས་སྡེ།
ན་ཟླ་བ་གཉིས་སུ་སྣང་སྟེ། དེ་ཙམ་ན་གཅིག་འཁྲུལ་གཅིག་མ་འཁྲུལ་བར་བྱེད་དེ།
གང་མ་འཁྲུལ་གཡས་པ་མ་འཁྲུལ་ལམ་གཡོན་པ་མ་འཁྲུལ། དེ་ཡི་ངེས་པ་མི་རྙེད་དེ།
དེ་བཞིན་དུ་ནི་འདི་ལྟར་སྣང་བའི་ཀུན་རྫོབ་དོན་དམ་པ་ནི་གཅིག་ཤོས་ན་གར་བདེན།
སེམས་ཅན་ལོགས་ཤིག་སངས་རྒྱས་ལོགས་ཤིག་གང་མ་འཁྲུལ་ཐེ་ཚོམ་ཟའོ། །དེས་ན་
ང་ཡི་གཅིག་པུ་ཡེ་སངས་རྒྱས་པ་གཅིག་པུ་བདེན་པ་ཡིན་ནོ། །བདེན་པར་ཅིས་ཤེས་
དེ་ནི་ལུང་རིག་པ་མན་ངག་གང་གིས་ཀྱང་ཤེས་སོ། །རིག་པ་གོང་མས་གྲུབ་པ་ཡིན་
ནོ། །ཤ་སྣ་ཅན་ན་རེ། རིག་པས་གྲུབ་ན་འབྲེལ་པ་ཡོད་ནས་གྲུབ་བམ་མེད་ནས་གྲུབ་
ཟེར་བ་ལ། ལན་དུ་འབྲེལ་པ་ཡོད་དེ། འབྲེལ་པ་ནི་གསུམ་ཞེས་བསྟན་ལ། གཏན་
ཚིགས་ནི་གཅིག་ལས་མེད་ཅེས་བསྟན། དེ་ལས་འབྲེལ་པ་གསུམ་ནི། བདག་ཉིད་
གཅིག་པའི་འབྲེལ་པ་དང་། དེ་ལས་བྱུང་པའི་འབྲེལ་པ་དང་། རྒྱུ་དང་རྐྱེན་གྱི་འབྲེལ་
པ་གསུམ་ལ། བདག་ཉིད་གཅིག་པའི་འབྲེལ་པ་གཏན་ཚིགས་སུ་རུང་ལ། དེ་ལས་
བྱུང་པའི་རྒྱུ་དང་རྒྱུ་ཅན་ནི་འབྲེལ་པར་རུང་ལ་གཏན་ཚིགས་སུ་མི་རུང་ངོ༌། །དེ་ལས་
བྱུང་པའི་འབྲེལ་པ་ནི། མེ་དང་དུ་བའམ། ས་བོན་དང་མྱུ་གུ་ལྟ་བུ་སྟེ། དེ་ནི་རྟགས་
སུ་མི་རུང་ན་བདག་ཉིད་གཅིག་པར་ཐལ། གལ་ཏེ་བདག་ཉིད་གཅིག་ན་རྒྱུ་འབྲས་
སམ། དེ་ལས་བྱུང་པར་མི་འགྲོའོ། །ཡང་ན་ཁྱེད་རྒྱུ་འབྲས་ཀྱི་གཏན་ཚིགས་འདོད་
པའི་དམ་བཅའ་ཉམས་སོ། །གལ་ཏེ་ངོ་བོ་མི་གཅིག་ཀྱང་རྟགས་སམ་གཏན་ཚིགས་སུ་
རུང་ན། དཔེར་ན་རྟ་དཔོག་པ་ལ་གླང་པོ་ཆེ་འདུག་པའི་ཕྱིར་བྱ་བ་དང་འདྲ། དེས་
ནི་དེ་འགྲུབ་པར་ག་ལ་འགྱུར་ཏེ་མི་འགྱུར་རོ། །འོ་ན་གཅིག་པ་ལ་རྟགས་སུ་འཇོག་ན།
གྲུབ་པ་སྒྲུབ་པོ་ཟེར་བ་དང༌། ཁ་ཅིག་ན་རེ་འབྲེལ་པ་བྱ་བ་རང་ལ་རག་ལས་པས།
བདག་ཉིད་གཅིག་ན་འབྲེལ་པར་མི་རུང་ངོ༌། །ཟེར་བ་ལ། ལན་དུ་དངོས་ཞེས་བྱ་སྟེ་
དངོས་པོ་ལ་བདག་ཉིད་གཅིག་པ་ལ་བློ་ལ་འབྲེལ་པར་བཞག་པ་ཡིན། དེ་ལ་བདག་
625

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉིད་གཅིག་པའི་འབྲེལ་པ་ཟེར་བ་ཡིན། དངོས་པོ་ལ་བདག་ཉིད་མི་གཅིག་ལ།
འབྲེལ་པ་ཡིན་ཡང་གཏན་ཚིགས་སུ་མི་བཏུབ་པོ། རྟགས་མི་བཏུབ་ན་འབྲེལ་པ་མེན་
ནོ་ཟེར་བ་ལ། ལན་འབྲེལ་པའི་མཚན་ཉིད་ནི་མེད་ན་མི་འབྱུང་བ་ལ་ཟེར་བ་ཡིན་ཏེ།
མེད་ན་མི་འབྱུང་བ་ལ་འབྲེལ་པ་ཟེར། འོ་ན་རྒྱུ་དང་རྒྱུ་ཅན་ལ་མེད་ན་མི་འབྱུང་བ་
མེད་དོ་ཟེར་ལ། དེ་ཡོད་དེ་རྒྱུ་འཇིམ་པ་ལ་རྒྱུ་ཅན་རྫ་མཁན་མེད་ན་བུམ་པའམ་རྫ་མི་
འབྱུང་ངོ༌། །དེས་ན་ཞེས་པ་ནི་དོན་གོང་མ་དེས་ནའོ། །རྗེས་སུ་དཔག་པ་ནི་བློ་ཡིས་
དོན་འཇལ་བའོ། །འབྲེལ་པ་དང་རྟགས་དང་དམ་བཅའ་ལ་སོགས་ཀུན་རྣམ་པར་
རྟོག་པའི་བློ་ཡིས་བཞག་པ་ཡིན་ནོ། །དེ་ནི་གོང་མའོ། །སྦྱོར་བ་ནི་ཚང་པའི་སྒྲའོ། །
འདི་དང་ནི་མ་ཀི་འམ་འོག་མ་དང་འདྲའོ། །འདི་ནི་སྔོན་པོ་ལ་སོགས་ཏེ། འམ་བོན་
ཅན་ནོ། ། མི་རྟག་པ་དམ་བཅའ་འོ། །བྱས་པའི་ཕྱིར་གཏན་ཚིགས་སོ། །བུམ་པ་ནི་
དཔེའོ། །འདི་ཡང་གཏན་ཚིགས་ཀྱིས་ཁྱབ་པའོ། ། དེ་ནི་གོང་མ། དེ་ནི་རང་བཞིན་གྱི་
གཏན་ཚིགས་ཡིན་ནོ། །སྔོན་ཡང་བྱས་པ་དང་མི་རྟག་པ་བདག་ཉིད་མི་གཅིག་གོ །
བྱས་པ་ནི་ཡོད་ཅིང་འདུག་པ་ཡིན་ལ། མི་རྟག་པ་ནི་མེད་ཅིང་ཞིག་པ་ཡིན་པས་མི་
གཅིག་ཟེར་ལ། ལན་བྱས་པ་དང་མི་རྟག་པ་གཉིས་བོན་ཅན། བདག་ཉིད་གཅིག་སྟེ་
འདུག་ས་ཐ་དད་མེད་པའི་ཕྱིར་རོ། །དཔེར་ན་གཟུགས་དང་སྟོང་པ་ཉིད་བཞིན་ནོ་
ཞེས་སྟོན། འདུག་ས་ཐ་དད་མེད་ཀྱང་མི་གཅིག་པ་སྲིད་དོ་ཟེར་བ་ལ། དེ་མི་སྲིད་དེ།
འདུག་ས་ཐ་དད་མེད་པ་དང་། ངོ་བོ་གཅིག་པ་བདག་ཉིད་པའོ། །གལ་ཏེ་མི་གཅིག་
འདུག་པ་ཐ་དད་ཡིན་ནོ། །འོ་ན་དེ་གཉིས་གཅིག་ན་བྱས་པར་གཅིག་གམ། མི་རྟག་
པར་གཅིག དེ་ལས་མ་གཏོགས་པའི་གཅིག་ས་གཞན་ནི་མེད། བྱས་པ་གཅིག་ན་བྱས་
པ་ནི་ཡོད་པའི་དངོས་པོ་ཡིན་པས། དངོས་པོ་གཏན་ཡོད་པར་ཐལ་བྱས་པས། ཅིའི་
ཕྱིར་ཟེར་ན། མི་རྟག་པར་གཅིག་ན་སྔོན་པོ་ལ་སོགས་པ་ཡོད་མ་ཐོག་ཏུ་ཞིག་པར་
626

མན་ངག་ལུང་གི་ཚད་མའི་འགྲེལ།
སེམས་སྡེ།
ཐལ་ཟེར་བ་ལ། བྱས་པའི་ཕྱིར་གཏན་ཡོད་པར་ཐལ་བྱ་བ་ནི་རྗེས་སུ་དཔག་པ་དང་
འགལ། བྱས་པ་ལ་རྟག་པ་ག་ལ་སྲིད། ཡོད་མ་ཐོག་ཏུ་ཞིག་བྱ་བ་ནི། ཞིག་པའམ་
སྟོང་པར་ད་ལྟ་མི་འདུག །ཡང་མི་རྟོག་པ་ལ་ཅི་སྟེ་སྟེ། ཁྱོད་ཀྱི་སྨྲ་བ་ཉམས་པ་ཡིན།
བདག་ཉིད་གཅིག་ལུགས་ནི། བྱས་པ་མི་རྟག་པར་གཅིག་ལ། མི་རྟག་པར་བྱས་པར་
གཅིག་པ་ཡིན། དེ་ལ་གཉིས་སུ་མེད་དོ། །དེ་ནི་བྱ་བ་གོང་མ་དེ་ནིའོ། །དཔེ་ནི་མཚོན་
པར་བྱེད་པ། ཚད་མ་ནི་མཚན་ཉིད་གོང་དུ་བཤད་ཟིན་ནོ། །འདི་ནི་སྣང་བ་འདིའོ། །
རྐྱེན་ལས་སྐྱེས་བྱ་བ་ནི། རང་རྐྱེན་དེ་ལས་སྐྱེས་པས་ཏེ། གདོད་མ་ནས་གྲུབ་པ་མེད་
བྱ་བའི་ཐ་ཚིག་གོ །ཕྱིར་ཞེས་བྱ་བ་ནི་དེའི་ཕྱིར་ན་རྟགས་སོ། ། ངོ་བོ་ནི་དེ་རང་གི་ངོ་བོ་
བས་གང་དུ་གྲུབ་པ་མེད་པ་ནི། རྐྱེན་ལས་སྐྱེས་ཙམ་ཉིད་ནའོ། །དེས་ནི་ཆུ་ཡི་ལྦུ་བ་
བཞིན་ནོ། ། ཆུ་ཡི་ལྦུ་བ་ཡང་རྐྱེན་ལས་སྐྱེས་སྣང་ཙམ་ན་ངོ་བོ་སྟོང་པའི་རང་བཞིན་
ནོ། །དེས་ན་རྐྱེན་ལས་སྐྱེས་ཙམ་ན་ངོ་བོས་གྲུབ་པ་མེད་དོ། ། ངོ་བོས་གྲུབ་པ་མེད་པ་
། གོང་མ་འདྲ་ཞེས་པ་ནི་
དང་རྐྱེན་ལས་སྐྱེས་པ་གཉིས་བདག་ཉིད་གཅིག་པས་ཏེ
འདུག་ས་ཐ་དད་མེད་པའོ། །དེས་ན་དེ་གཉིས་གཅིག་པ་ཡིན། དེ་ལ་ཅེས་པ་ནི།
གཅིག་པ་དེ་ལ་གཉིས་སུ་མེད་ཅེས་བྱ། སྣང་བ་དང་ངོ་བོས་གྲུབ་པ་མེད་པ་གཅིག་
གཉིས་སུ་མེད། དེས་ན་ཐམས་ཅད་ཡེ་སངས་རྒྱས་པ་གཅིག་ཡིན། སྣང་བ་ཡང་ཡེ་
སངས་རྒྱས་པ། སྟོང་པ་ཡང་ཡེ་སངས་རྒྱས་པ། ཅིའི་ཕྱིར་འདུག་པ་ཐ་དད་མེད་པའི་
ཕྱིར། མཐོ་རིས་དང་ངན་སོང་། དོན་དམ་དང་ཀུན་རྫོབ། དེ་ལ་སོགས་པ་ཐམས་
ཅད། རང་བཞིན་ཀ་དག་ཡེ་སངས་རྒྱས་གཅིག་ཡིན་ཞིང་གཉིས་སུ་མེད་པ་དེས་ན་
ཁྱེད་གཉིས་སུ་སྨྲ་བ་ཉམས་སོ། །ཉམས་བྱ་བ་ནི་མ་ཡིན་པར་བགགས་པའི་སྒྲའོ། །
གཉིས་སུ་མེད་པ་ཞེས་པ་སངས་རྒྱས་སེམས་ཅན་གཉིས་སུ་མེད་པར་དོན་ལྷན་གྱིས་
རྟོགས་ན། མ་མཐའ་གང་ལ་ཡང་བཏབ་ཏུ་མེད། གང་དུ་ཡང་འཁྲུལ་དུ་མེད། འབྲས་
627

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བུ་གཅིག་གོང་དུ་ཐོབ་ཏུ་རེ་བ་ཡང་མེད། ངན་སོང་འོག་ཏུ་ལྷུང་དུ་མེད། དོགས་པ་
བཅའ་མི་དགོས་པའོ། །འདིའི་ལུགས་ཀྱི་ལུང་རིག་མན་ངག་གསུམ་དང་ལྡན་ནས།
ཤིན་ཏུ་མཁས་པའི་བློ་སྐྱེས་ཙམ་ན། གཉིས་སུ་དག་ག་ལ་རྟོག་སྟེ། ཅིག་ཡིན་ནོ། །ཙམ་
ཡང་ཡིད་ལ་མི་བྱེད། མི་འཇོག་གོ །མེད་པ་གཅིག་ཡིན་ཡང་ཡིད་ལ་མི་བྱེད། ཡོད་པ་
ཡིན་ཡང་མི་སྤྱོད་དེ། གཉིས་སུ་མེད་པ་དེ་ལ་ངང་ཞེས་བྱ། དེའི་དོན་ལ་ཡིད་གང་ལ་
ཡང་མི་གཡོ་བར་གནས། དེ་ནི་གོང་མ་དེ་ནིའོ། །འབྲས་བུ་ནི་ཐོབ་པའི་སྒྲ་སྟེ། ཐོབ་རྒྱུ་
མེད་པ་ལ་ཐོབ་པ་ཡ་མཚན་ཆེ་བས་ཆཏེ། འབྲས་བུ་ལྷུན་གྱིས་གྲུབ་པ་ཞེས་བྱའོ། །མན་
ངག་ལུང་གི་ཚད་མའི་འགྲེལ་པ་རྫོགས་སོ། །རྒྱ་རྒྱ། མཁས་བཞིའི་རིགས་འགྲོས། ལི་
ཤུ་སྟག་རིངས་ཀྱིས་གཏེར་དུ་སྦས་སོ། ། ཕྱི་རོལ་གྱི་རྩོད་པ་སེལ་ཞིང་། ལྟ་བའི་སྒྲོ་
འདོགས་གཅོད་པ་ཡིན། ཀུན་གྱི་ཤེས་པར་མི་འགྱུར་ཏེ། སྤྲུལ་པ་གཅིག་དང་འཕྲད་
པར་ཤོག །རྒྱ་རྒྱ་རྒྱ། རྒྱ་རྒྱ་རྒྱ། ཨུ་ཡ། ཁ་ཐམ། ཏི་རྒྱ། ནི་རྒྱ། སུ་རྒྱའོ། །
628

ཉི་འོད་གཟེར་བུ་ཟླ་འོད་གཟེར་བུ་ཉི་ཟླ་
གཉིས་མེད་ཀྱི་གཟེར་བུ་
བཞུགས། །
༄༅། །ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ནམ་མཁའ་
ཡངས་པའི་དཀྱིལ་ཡངས་འདི། ང་མ་ཤོང་པའི་ཀུན་མི་ཤོང༌། ང་ཤོང་ཙམ་ན་
ཀུན་ཤོང་ལྟར། མི་ནུབ་རྒྱལ་མཚན་ཉི་འོད་ལུང༌། འདི་མ་རྟོགས་པར་ཀུན་མི་
རྟོགས། ངེས་པ་བདུན་དང་ལྡན་པ་ལ། དེ་ལ་སྐྱོན་ཆེན་བཞི་ཡང་ཆགས། སྐྱོན་
དུ་གྱུར་པས་ཡེ་སངས་རྒྱས། ཤིན་ཏུ་མཁས་པའི་བློ་ཡིས་རྟོགས། ཐོག་མ་མེད་
པའི་དུས་ཉིད་ན། གསེར་གྱི་ཁྱུང་གཤོག་གཡས་པ་ལས བ
 ། རང་འབྱུང་ཡི་གེས་བྱིན་
བརླབས་ནས། ཐམས་ཅད་ཀུན་བས་ང་སྔར་འབྱུང༌། ང་མེད་པ་ཡི་སྔོན་རོལ་
ན། སྲིད་པ་གསུམ་གྱི་མིང་ཡང་མེད། འབྱུང་བ་ལྔ་ཡི་མིང་ཡང་མེད། སེམས་
ཅན་སངས་རྒྱས་མིང་ཡང་མེད། ཐམས་ཅད་ང་ཡིས་བྱས་པ་ཡིན། ང་ཡི་
རང་བཞིན་ཡེ་སངས་རྒྱས། ཐམས་ཅད་རང་བཞིན་ཀ་དག་པས། ཡེ་སངས་
རྒྱས་ཞེས་བྱ་བ་ཡིན། ཡེ་སངས་རྒྱས་པའི་གཞུང་འདི་ལ། ལྟ་བ་ལྟ་རུ་མེད་པ་
ཡིན། དམ་ཚིག་བསྲུང་དུ་མེད་པ་ཡིན། ཕྲིན་ལས་བཙལ་དུ་མེད་པ་ཡིན། བསྒོམ་པ་
བསྒོམ་དུ་མེད་པ་ཡིན། སེམས་ཅན་དོན་ཡང་བྱ་རུ་མེད་པ་ཡིན། དེ་དག་རྟོགས་ན་
629

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡེ་སངས་རྒྱས། རྟོགས་པར་བྱེད་པའི་ཐབས་དག་ནི། འདི་མེན་གཞན་གྱིས་རྟོགས་
མི་འགྱུར། ཁྱད་པར་བརྡ་དང་མན་ངག་གིས། རྟོགས་ན་སངས་རྒྱས་ལག་འཆང་
ཡིན། མ་ཤེས་མ་རྟོགས་བདག་བཟུང་པས། ཡེ་སངས་རྒྱས་པ་དགྲ་རུ་ལངས། ལྟ་
དགོངས་ངན་མའི་བསྲུང་མ་འདྲ། རང་གི་སྤྱོད་པས་རང་འཇིགས་ཏེ། ཐང་ཕྲོམ་ལྟོ་
རུ་སོང་བ་འདྲ། དེས་ན་ཉི་འོད་གཟེར་ལ་ལྟོས། བོན་རྣམས་ཐམས་ཅད་མ་ལུས་པ།
རང་བཞིན་ཡེ་ནས་ཀ་དག་པའོ། །ཀ་དག་ལམ་དེར་ཞུགས་པ་ན། མཉམ་པའི་རྒྱལ་
པོ་ཐོབ་པར་ངེས། ཡེ་སངས་རྒྱས་པའི་སྤྱོད་ཡུལ་ལ། ལམ་གྱིས་བཅོས་སུ་ག་ལ་ཡོད།
སངས་རྒྱས་སེམས་ཅན་གཉིས་མེད་པས། སངས་རྒྱས་བསྒྲུབ་ཏུ་ག་ལ་ཡོད། གཉིས་
སུ་མེད་དོ་ཡེ་སངས་རྒྱས། ཉི་འོད་གཟེར་བུ་རྫོགས་སོ། །རྒྱ་རྒྱ་རྒྱ།
༈ ཀུན་ཏུ་བཟང་པོ་བདེ་ཆེན་ངང་ལ་ཕྱག་འཚལ་ལོ། །དུས་གསུམ་སངས་རྒྱས་
ལག་འཆངས་སུ། ཟླ་འོད་གཟེར་བུ་འདི་ཡིས་སྟེར། ཐབས་དང་ལམ་ལ་རེ་བས་
གཟེར་བུ་འདི་མི་རྟོགས། ཀུན་རྫོབ་དོན་དམ་འདོད་པས་གཟེར་བུ་འདི་མི་རྟོགས།
སངས་རྒྱས་སེམས་ཅན་གཉིས་འདོད་གཟེར་བུ་འདི་མི་རྟོགས། དེས་ན་ཟླ་འོད་
གཟེར་བུ་འདི་ལ་ལྟོས། གཞུང་དང་གཞུང་གི་བློ་དངོས་དང་། ལུང་དང་ལུང་གི་
རིགས་པ་བཞིས། ཁོང་དུ་ཆུད་ན་སངས་རྒྱས་ཡིན། ཁྱད་པར་བརྡ་དང་མན་ངག་
ལྔས། ཁོང་དུ་ཆུད་ན་སངས་རྒྱས་ཡིན། གཞུང་ནི་གཅིག་པུར་སྨྲ་བའི་གཞུང་། བློ་
དངོས་ཤིན་ཏུ་མཁས་པའི་བློ་དངོས། རྟོགས་ན་སངས་རྒྱས་ལག་འཆང་ཡིན། ལུང་
ནི་ཁྱད་པར་ཉི་འོད་ལུང་། ལུང་གི་རིག་པ་རྣམ་པ་གཉིས། རང་གཞུང་སྒྲུབ་པའི་
རིགས་པ་དང་། གཞན་གཞུང་འགེགས་པའི་རིགས་པའོ། །རང་གཞུང་སྒྲུབ་པའི་
རིགས་པ་ནི། རིགས་འགྲོས་བདུན་དང་དམ་བཅའ་གསུམ། དགོས་དགོངས་དགུ་
དང་ལྡན་པའོ། །སྣང་དང་ངོ་བོ་མི་དམིགས་གཉིས། གཉིས་མེད་ངང་དང་གསུམ་
630

སེམས་སྡེ། གཟེར་བུ།
ཡིན་ནོ། །རྒྱུ་དང་རྐྱེན་གྱིས་བསྐྱེད་པ་དང་། ཐམས་ཅད་རྟོག་པ་མཐུན་ཕྱིར་རོ། །
ཀུན་ཏུ་བརྟགས་ན་གཅིག་གྲུབ་མེད། རྒྱུ་དང་རྐྱེན་གྱིས་མ་བསྐྱེད་ཕྱིར། དང་པོ་དུས་
ན་སྔ་ཕྱི་མེད། ད་ལྟ་འདུག་པ་ཐ་དད་མེད། དབྱིངས་ཆེན་གཅིག་ན་གནས་ཕྱིར་
རོ། །ཡོད་པར་མོས་པ་དྲང་པའོ། །མེད་འཛིན་ཞེན་པ་ལྡོག་པའོ། ། ཁོ་ན་ཉིད་ཀྱི་དོན་
རྟོགས་པས། ལྡོག་པ་གསུམ་སྟེ་གཉིས་ལ་དྲུག །བོན་རྣམས་ཐམས་ཅད་དགག་སྒྲུབ་
མེད། སྤོང་ལེན་མེད་དང་གཟུང་འཛིན་མེད། དེ་ལྟར་དགོས་དགོངས་དགུ་དང་ལྡན།
དེས་ན་ཐམས་ཅད་བོན་གྱི་སྐུ། དེ་ནི་རང་གཞུང་བསྒྲུབ་པའོ། །གཞན་གཞུང་འགེགས་
པའི་རིགས་པ་ནི། རིགས་འགྲོས་སྡེ་བཞི་ཤན་དབྱེ་དང་། གཏར་ཁ་གགས་སེལ་རིགས་
འགྲོས་དང༌། གཏིང་སྐྱོན་གནད་བརྡེག་རིགས་འགྲོས་གསུམ། དེ་ནི་གཞན་གཞུང་
དགག་པར་བྱ། བརྡ་ནི་སྤྱི་བརྡ་དགོས་བརྡ་གཉིས། སྤྱི་བརྡ་ཀ་དག་སྟོན་པའི་བརྡ་།
དགོས་བརྡ་ཁྱད་པར་སོ་སོའི་བརྡ། འཁོར་བ་མྱང་འདས་བར་ཤེད་ན། བར་པ་བྱེད་
པའི་བརྡ་ཞིག་བདོག །སེམས་ཅན་སངས་རྒྱས་བར་ཤེད་ན། བར་པ་བྱེད་པའི་བརྡ་
ཞིག་བདོག །ཡུལ་དང་དབང་པོའི་བར་ཤེད་ན། བར་པ་བྱེད་པའི་བརྡ་ཞིག་བདོག །
དབྱིངས་དང་ཡེ་ཤེས་བར་ཤེད་ན། བར་པ་བྱེད་པའི་བརྡ་ཞིག་བདོག །ཐབས་དང་
ཤེས་རབ་བར་ཤེད་ན། བར་པ་བྱེད་པའི་བརྡ་ཞིག་བདོག །བརྡ་དེ་རྟོགས་ན་ཁྱད་
པར་མཁྱེན། ལྟ་བ་ལྟ་རུ་མེད་པ་ལ། ངེས་པ་དོན་གྱི་མན་ངག་འཚལ། དམ་ཚིག་
བསྲུང་དུ་མེད་པ་ལ། ཀུན་ལ་ཁྱབ་པའི་མན་ངག་འཚལ། ཕྲིན་ལས་བཙལ་དུ་མེད་པ་
ལ། ལྷུན་གྱིས་གྲུབ་པའི་མན་ངག་འཚལ། བསྒོམ་པ་བསྒོམ་དུ་མེད་པ་ལ། ཡེངས་པ་
མེད་པའི་མན་ངག་འཚལ། སེམས་ཅན་གྱི་དོན་བྱར་མེད་པ་ལ། དོན་དུ་འགྱུར་བའི་
མན་ངག་འཚལ། ཁྱད་པར་ཆེན་པོ་ཟླ་འོད་གཟེར་བུ་རྫོགས་སོ། །ཟབ་རྒྱ། གསང་
རྒྱ། སྦས་རྒྱ། ༈ ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཁྱད་པར་དངོས་
631

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
པོའི་གནས་ལུགས་འདི། དངོས་པོ་ཐམས་ཅད་རང་བཞིན་ཀ་དག་ཡིན། བོན་ཐམས་
ཅད་རང་བཞིན་ཀ་དག་ཡིན། ཡེ་སངས་རྒྱས་པར་ཅིས་ཤེས་ན། ཉི་ཟླ་གཉིས་མེད་
གཟེར་བུ་འདིས་ཤེས། འདི་དོན་ཚད་མ་རྣམ་གསུམ་ཡིན། ལུང་དང་རིགས་པ་མན་
ངག་གསུམ། གཅིག་ལ་གཅིག་བརྟེན་གཅིག་གི་ངང༌། ལུང་འདི་ཉི་འོད་གཟེར་བུ་ལ།
རིགས་པ་རིགས་འགྲོས་བདུན་པའོ། །བརྡ་དང་མན་ངག་ལྔ་པོ་ཡིས། དོན་གཅིག་
ཁོང་དུ་ཆུད་པར་བྱེད། ལུང་ལས་བྱུང་བ་ཇི་བཞིན་དུ། རིགས་པས་ཁོང་དུ་ཆུད་པར་
བྱེད། མན་ངག་གིས་ནི་ཉམས་སུ་ལེན། མེད་པ་ཕྱལ་བ་གཅིག་པུ་དང༌། ལྷུན་གྱིས་
གྲུབ་དང་བཞི་པོ་འདི། ཁྱད་པར་དམ་ཚིག་མན་ངག་དམ་པ་ཡིན། བོན་རྣམས་
བདག་ཉིད་གཅིག་པུ་ལ། ལྷུན་གྱིས་གྲུབ་པའི་ཕྲིན་ལས་ཡིན། གླང་ཆེན་མི་བསྐྱོད་
རྣལ་མར་བཞག མཐར་ནི་ནམ་མཁའི་རྒྱ་ཡིས་གདབ། དཔེར་ན་གསེར་གླིང་རྡོ་མེད་
ལྟར། ཐེག་པ་གཞན་གྱི་སྐྱོན་དག་དང་། སྤངས་པ་མེད་པར་ངང་གིས་ཞི། ཐེག་
པ་གཞན་གྱི་ཡོན་ཏན་ཀྱང༌། འབད་པ་མེད་པར་ལྷུན་གྱིས་གྲུབ། ཐམས་ཅད་རང་
བཞིན་ཀ་དག་ཡིན། དེ་ནི་བསྒོམ་པའི་མན་ངག་ཡིན། བློ་ནི་རབ་འབྲིང་རྣམ་བཞི་ལ།
མོས་པར་དྲང་ཐབས་བཞི་པོ་ཡིས། དང་པོར་བདག་གི་དོན་དུ་འགྱུར། གཉིས་པ་
སེམས་ཅན་དོན་དུ་འགྱུར། གསུམ་པ་གཉིས་ཀའི་དོན་དུ་འགྱུར། བཞི་པ་བོན་གྱི་དོན་
དུ་འགྱུར། ལུང་རིགས་རྟོགས་ན་ལྟ་དོན་ཡིན། མི་མཁས་པ་དང་ཤིན་ཏུ་མི་མཁས་
པ་དང་། མཁས་པ་དང་ནི་ཤིན་ཏུ་མཁས་པ་བཞི། ཤེས་པ་མུ་བཞིར་བཤད་པ་ཡིན།
བཅུ་བདུན་གསུམ་དང་ཉག་གཅིག་སྣང་། སྣང་བ་མེད་པར་གསུངས་པ་ཡིན། སྣང་
བ་མུ་བཞིར་བཤད་པ་ཡིན། སངས་རྒྱས་ལས་ཀྱང་སེམས་ཅན་འབྱུང་། སེམས་ཅན་
ལས་ཀྱང་སངས་རྒྱས་འབྱུང༌། སངས་རྒྱས་སེམས་ཅན་གཉིས་མེད་འབྱུང༌། འབྱུང་
བ་མུ་བཞིར་བཤད་པ་ཡིན། བློ་དང་ལྡན་པའི་གང་ཟག་ལ། དངོས་པོ་ཐམས་ཅད་
632

སེམས་སྡེ། གཟེར་བུ།
སེམས་གསང་སྔགས། ངེས་ལུང་ཡིན་ཕྱིར་བོན་ཚུར་སྟོན། དེས་ན་ཚད་མ་གསུམ་ཀ་
གཅེས། ཉི་ཟླ་གཉིས་མེད་ཀྱི་གཟེར་བུ་རྫོགས་སོ། །ཟབ་རྒྱ་རྒྱ། དགེའོ། །
633

འོག་ཀླུ་ཡུལ་དུ་བསྒྲགས་པའི་ལོ་རྒྱུས་
བཞུགས་པ་ལེགས། །
༄༅། ། # ཀུན་མཁྱེན་༼དོན་ཕུན་སུམ་ཚོགས་པ༽རང་བཞིན་དབྱེར་འབྱེད་པ་མེད་པའི་
ཤེས་རབ་མངའ་བ་༽མེད་ངང་ལ་ཕྱག་འཚལ་ལོ། །འོག་ཀླུ་ཡུལ་དུ་བསྒྲགས་པའི་ལོ་རྒྱུས་
ཟུར་ཙམ་བསྟན་པ་ནི། སྟོན་པ་ཐུགས་རྗེ་ཅན་གྱི་ལོ་རྒྱུས་བསྟན་པ་དང་། བཀའ་རྒྱུད་
བྱིན་རླབས་ཅན་གྱི་ལོ་རྒྱུས་བསྟན་པའོ། །དེ་ལ་སེམས་ཀྱི་དོན་མ་ནོར་བར་བསྟན་པའི་
ཐབས། ལུང་རིགས་མན་ངག་གསུམ་དུ་བཅས་པ་ནི། བོན་ཉིད་ཀྱི་རང་བཞིན་བྱིན་
གྱིས་བརླབས་ལས། ནམ་མཁའ་ལས་སྒྲ་གཅིག་བྱུང་། དེ་ནི་ཡི་གེའི་སྒྲ་དང་ཆས་པ་
ཞིག་བྱུང་ངོ༌། །དེ་ཡང་ཏིང་ངེ་འཛིན་ལ་ཏིང་ངེ་འཛིན་གྱིས་བརྒྱུད་པ་ནི་ཆད། དེ་ནི་
གང་ཟག་རྟག་པ་རགས་སུ་སོང་བ་དང༌། དུས་ཕྱི་མའི་གང་ཟག་ཉོན་མོངས་ཤས་ཆེ་
བས། ཏིང་ངེ་འཛིན་ལ་མ་གསལ་བས། བྱིན་གྱིས་བརླབས་ལས་གང་ཟག་ལ་སྒྲ་དེ་
བྱུང་ངོ༌། ། སྒྲ་དེ་སུ་ཡིས་ཐོས་ན། སྟོན་པ་ཡེ་གཤེན་གཙུག་ཕུད་ཀྱིས་ཐོས་སོ། ། ཡི་གེ་དེ་
བཟུང་དུ་ནི་མ་བཏུབ་ནས། ས་ལ་བྲིས་སོ། །དེ་ལ་རྟོག་པ་སྐྱེས་ནས། ཤེལ་གྱི་ཁང་བུ་
དགུ་བརྩེགས་སུ་བསྒོམ་ཞིང་། དེ་ལ་དཔྱད་ར་བཏང་པས། དེ་མ་༼ཉམས་སུ་བླང་པའི་
དོན་མ་སྐྱེས་ནས་༽ཤེས་ནས། སྡིག་པ་བཤགས་ཤིང་༼མ་འོང་པ་དྲང་ཐབས་༽གདུང་བ་
མཛད་པས། ཀུན་ཏུ་བཟང་པོའི་བྱིན་རླབས། འོད་ཀྱི་སྐུ་རྒྱ་ཁྱོན་དཔག་༼འཇིག་རྟེན་གྱི་
ཁམས་གང་པ་༽ཏུ་མེད་པ་ལ། འོད་ཟེར་དཔག་ཏུ་མེད་པ་འཕྲོ་བ་༼དཀར་བ་རབ་ཏུ་དཀར་བ་
634

སེམས་སྡེ། ཀླུ་ཡུལ་དུ་བསྒྲགས་པའི་ལོ་རྒྱུས།
མཐིང་ལྗང་སྔོ་དཀར་སྨུག་༽ཞིག་ན་རེ། ཐམས་ཅད་ཀུན་བས་ང་སྔར་བྱུང་། ང་མེད་པ་ཡི་
སྔོན་༼སྣང་སྲིད་ཐམས་ཅད་ཀྱི་གཞིའོ་༽རོལ་ནས། སངས་རྒྱས་༼རིག་པ་བྱང་ཆུབ་ཀྱི་སེམས་ཉིད་༽
སེམས་ཅན་མིང་ཡང་མེད། སྲིད་པ་གསུམ་གྱི་མིང་ཡང་མེད། འབྱུང་བ་ལྔ་ཡི་མིང་
ཡང་མེད། ཅེས་པ་ལ་སོགས་པ། མདུན་གྱི་ནམ་མཁའ་ལ་བྱོན་ནས་བཤད་དོ། །དེ་
། ཐམས་ཅད་ཡེ་སངས་
ཐོས་པ་ཙམ་གྱིས་འཁོར་བ་ཐམས་ཅད་དོང་ནས་སྤྲུགས་ཏེ
།དེ་ལ་བཤད་པའི་ལུང་དང་མན་ངག་གི་ལུང་གཉིས་སུ་བྱུང་
རྒྱས་པར་མཁྱེན་ནོ། །
བཤད་པའི་ལུང་ནི་དགུ་བསྐོར་རྒྱ་བསྐྱེད་ན༽དུ་བྱུང༌། མན་ངག་གི་ལུང་ནི་མན་ངག་
༼ཡི་གེ་འཁོར་༽འཁོར་ལོ་དགུ་བསྐོར་དུ་བྱུང་། དེ་ལ་ལས་དག་པ་གསུམ་གྱིས་ཞུས་ཏེ།
། ལྷ་ཡི་ཡུལ་༼སེམས་སྡེ་བཅོ་
ལྷ་ཡི་བོན་པོ་འཁྲུལ་པའི་ངན་རྟོག་དག་པ་༽ཡོངས་སུ་དག་པས
བརྒྱད་ལ་སོགས་པ་ལོངས་སྤྱོད་ལ་ཡན་ཅིང་རྡུལ་དཀའ་བས་༽དུ་བཤད་ལུང་རྒྱས་པར་བྱས་ཏེ་
རྒྱལ་རིགས་ཁུང་བཙུན་དོན་རྟོགས་༽ཀྱི་བོན་པོ་མི་ལུས་ལུང་དྲུག་ལས་སོགས་མན་ངག་
ཁྱེར། 
ཟབ་པར་བསྣམ་༽བསམ་ལེགས་ཀྱིས། མི་ཡི་ཡུལ་དུ་བཤད་པ་འབྲིང་དུ་བྱས་ཏེ་ཁྱེར། ཀླུ་
ཡི་བོན་ལུང་གསུམ་དང་འཁོར་བ་དོང་སྤྲུག༽པོ་ཡེ་ཤེས་སྙིང་པོས། ཀླུ་ཡི་ཡུལ་དུ་མན་ངག་
གི་དོན་ཉུང་ལ་འདུས་པར་ཁྱེར། དེ་ལ་མན་ངག་རྣམས་ནི་སུ་ལ་བབས་ན། རྒྱ་གར་
ཡུལ་ནུབ་ཕྱོགས། ཞང་ཞུང་དང་རྒྱ་གར་གཉིས་ཀྱི་རུ་མཚམས་ན། ཨ་རུ་ར་ཡི་ནགས་
ཚལ། བྲག་ཕུག་མདངསའདོད་པ་ཕུན་སུམ་འཚོགས་པའི་ཚལ།༽དགའ་ཞེས་བྱ་བ་ན། ཡབ་
ས་བསབ་ཀུན་༼བསོད་ནམས་བསགས་པས་ཤེས་རིག་ཆེ།༽ཤེས་འཕྲུལ་གྱི་རྒྱལ་པོ་ཞེས་ཀྱང་བྱ། འོད་ལྡན་
ཡོངས་སུ་སྤྲུལ་པའི་བུ་ཞེས་ཀྱང་བྱའོ། །ཡུམ་ཚངས་པ་འོད་ཀྱི་སྒྲོན་མ་ཞེས་བྱ་༼ལས་
བཟང་བསགས་པ༽བ་ན། བུ་མོ་གཉིས་ཡོད་པ་ལ། བུ་མོ་ཆེན་མོ་ཤོག་གཡུང་དྲུང་གི་འོད་
དེ་སྲིད་པའི་རྒྱལ་མོ་མུ་ལ་ཙ་༼མ་སྲིད་པའི་རྒྱལ་མོ༽མེད་ཀྱི་
འབར་མ་བྱ་བ་ལགས་སྐད། 
སྤྲུལ་པ་ཡིན་༼རྒྱལ་པོ་འཁོར་བའི་གནས་ནས་འདྲེན༽སྐད། ཆུང་ངུན་ཤོག་བྱང་ཆུབ་ཀྱི་འགྱུར་
635

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་མ་ཞེས་བྱ་སྟེ། 
རྒྱལ་པོས་སྐྱེ་བ་སྔ་མ་ལ་ཟ་གཏོར་ནར་ལ་ཆག་པ༽། དེ་ཀླུ་ཡི་
རྒྱལ་མོ་གཡུ་ཕྱུག་མའི་སྤྲུལ་པ་ཡིན་ཀླུ་ཡི་སྤྲུལ་པས་རྫས་འཕེལ༽སྐད
། བུ་མོ་ཆེན་པོ་དེ་
ཡབ་ཡུམ་གྱིས་ཁྱིམ་ལ་༼ལས་ཕུགས་བཟང་པས༽བཏང་པས་འགྲོར་མ་འདོད་དེ
། དབལ་
གྱི་བྲག་ཕུག་ཁོང་སེང་ཅན་དུ་བསྒོམ་ལ་གཤེགས་སོ། །གཡོག་མོ་དགེ་ལྡན་མས་བྱས་
ནས་ཡོད་པ་ལ། ཡབ་ཀྱི་ཞལ་ནས་བུ་མོ་ཁྱོད། བུད་མེད་བློ་ལ་འགྱུར་ལྡོག་འོང་།
དབྱར་དགུན་གཉིས་ལ་གྲང་དྲོ་འོང༌། ཉི་ཟླའི་འོད་ལ་ཚ་བསིལ་འོང་། བསྒོམ་འཕྲོ་
ཆོད་ལ་ཁྱིམ་ལ་རྒྱུག་བྱས་པས། བུ་མོ་སྤྲུལ་པའི་སྐུ་དེས་ཡབ་ལ་བཀའ་སྩལ་པ། ཚེ་
འདིའི་མི་རྟག་འཁྲུལ་པ་༽རྒྱལ་སྲིད་སྒྱུ་མའི་ཕུང་པོ་ཡིན། ཚེ་འདི་སྡིག་༼དལ་འབྱོར་གྱི་མི་
ལུས་ཚུར་མི་གནོད་༽ལུས་བླངས་ནས་སྡིག་པའི་ས་བོན་བདག་མི་འདེབས
། སྔ་པའི་ལན་
ཆགས་མེད་པར་༼སྔ་བ་ལ་ཡང་དང་དུ་མ་བླངས། ད་འཁྲུལ་པའི་ཁྱིམ་ལ་མི་འགྲོ་༽ལན་ཆགས་
འབད་ནས་བདག་མི་ཚོལ། 
ཡབ་གཅིག་༼བདག་དུས་འཛོམས་པ་ལ་༽བཀའ་ནན་མ་
མཛད་བསམ་གཏན་དོན་ལ་འཇུག་པར་ཞུ་ཞེས་གསུངས་པས། ཡབ་ཀྱིས་ལན་
གསུངས་པ། བུད་མེད་བྱ་བ་རྒྱལ་པོའི་རིགས་ངས་བསམ་གྱིས་མི་ཁྱབ་པ་ཐུལ་༽ལས་འཁྱལ་
བར་བསམ། 
ཕ་ལ་མི་ཉན་༼ཁྱོད་ངའི་བཀའ་ལ་མི་ཉན་༽རྒྱལ་སྲིད་ཉམས་པའི་རྒྱུ། འདྲེ་
དང་སྲིན་གྱིས་ཁྱེར་བའི་དངོས་པོ་ཅན། ད་ལྟ་སྐྱིད་རྒྱགས་ལྡན་པ་སངས་རྒྱས་དངོས་
གྲུབ་༼འདི་ལས་ལྷག་པ་གཞན་ན་མེད་ཟེར་༽ཡིན། བསོད་ནམས་ཚོགས་སོགས་སྦྱིན་པ་བར་དུ་
ཡོད་ཟེར་༽ལག་ལ་བླངས་པས་འགྲུབ། ཕ་ཡི་དགེ་བའི་གགས་ཤིང་༽བཀའ་ལ་མི་ཉན་བུ་
མོ་བདུད་ཀྱིས་བསླུས་ཟེར་ནས། ཡབ་ཀྱིས་བཙོན་དོང་དུ་བསྐྱུར་ནས་བརྡེག་པས། བུ་
མོས་ཡབ་ལ་གསུངས་པ། ཡབ་གཅིག་འཕྲུལ་གྱི་རྒྱལ་པོ་ལགས། འཁོར་བའི་བཙོན་
རར་ཚུད་པའི་ལོང་བཏགས་ནས༽ན་ཐར་པ་ག་ལ་ཐོབ
། ངན་སོང་གསུམ་དུ་འཁྱམས་ན་
མཐོ་རིས་༼འདི་བས་ཕྱི་མ་ཐུ་༽ཇི་ལྟར་སྙེགས། 
སྡིག་པའི་གྲོགས་པོ་ཁྱོ་ལ་སོགས༽བསྟེན་
636

སེམས་སྡེ། ཀླུ་ཡུལ་དུ་བསྒྲགས་པའི་ལོ་རྒྱུས། ་
ན་དགེ་བཅུ་ཇི་ལྟར་སྤྱད། སྡིག་ཕྲུག་༼འཇིག་རྟེན་ཁྱུ་ཤ་ཆན་དུ་འགྲོ༽པང་དུ་བླངས་ནས་
དགེ་སྦྱོར་ཇི་ལྟར་བྱ། འཁོར་བའི་བཙོན་དོང་བསྐལ་པར་སྡུག་པ་༽ཆེན་པོ་འདི་རུ་མ་
ཚུད་ན། བྱིས་པ་སྡིག་པའི་༼ད་ལྟའི་འདི་འདྲ་བཟོད་གསུངས་༽བརྩོན་དོང་འདི་རུ་སྐྱུར་བས་
ང་མི་འཇིགས། དགོན་པ་འདི་ཀས་སྒྲུབ་པ་དང་མ་བྲལ་ན་གནས་གང་གི་ཀྱང་བཏུབ་༽བྱས་
ནས་ཐར་པ་ཆེན་པོ་བསྒྲུབ། དེ་ནས་ཡབ་ཀྱང་བདེན་༼མོས་པ་སྐྱེས་༽པར་དགོངས་ནས་
སྒྲུབ་པ་མཛད་དུ་བཅུག་གོ །ཉི་མ་༼འདིར་གྱི་སྤྲུལ་པ་༽ཉིན་ཞིག་ན་གཡུ་བྱ་ཁུ་བྱུག་
གཅིག་ན་རེ། དོ་ནུབ་དངོས་གྲུབ་ཅིག་འོང་གི་གཉིད་མ་ལོག་ཟེར་རོ། །ཇོ་མོས་ལས་
དག་ཅིང་སྒྲུབ་པ་མེད་པས་ཚངས་པའི་གསུང་ཐོས༽དགེ་ལྡན་མ་ལ་བྱ་དེ་ཇི་སྐད་ཟེར་བྱས་པས།
ངན་བུ་ལ་ཆ་༼མ་རིག་པས་སྒྲིབས་པས་མ་ཐོས་༽མེད་ཟེར། དོ་ནུབ་ཉལ་ནས་དགོངས་པ་ལ་༽
ཡོད་ཙམ་ན། ཀླུའི་རིགས་ལ་༼སྤྲུལ་པའི་སྐུས་༽ཁྱེའུ་ཆུང་ལོ་བརྒྱད་འཇིག་རྟེན་ལོངས་སྤྱོད་
སུན་འདོན་པའི་བདེ་༽པ་ཙམ་གསེར་དང་གཡུས་༼བྱང་ཆུབ་སེམས་ལ་དགྱེས་དགུར་མེད་པའི་
བརྡའ་༽བརྒྱན་པ། སྤྱི་གཙུག་ན་གཡུའི་བྱི་ཆུང་འཕུར་བ་༼ཙི་ཏ་སང་ཏྲི་ཏ་ཡི་སྐད་བསྒྱུར་༽
ཞིག་གིས། དར་དཀར་ལ་གཡུའི་ཡི་གེ་བྲིས་པ་དུང་གི་དྲིལ་ཤིང་བུ་མོ་སྤྲུལ་པའི་སྐུའི་ལག་
ཏུ་གཏད་༽བྱས་པ་ཞིག་གཏད་དོ། །ཁྱེའུ་གར་༼སྤྲུལ་སྐུ་མི་མངོན་དབྱིངས་སུ་གཤེགས༽སོང་ཆ་
ཡང་མེད་དོ། །དེར་ཇོ་མོས་དེ་ལ་བལྟས་པས། འཁོར་བ་དོང་ནས་སྤྲུགས་སྟེ་ཡེ་
སངས་རྒྱས་པའི་དོན་དུ་འདུག །བུ་མོ་ལས་ཅན་༼རང་འབྱུང་གི་ཡེ་ཤེས་རང་ལ་ཤར་ནས་༽དེ་
སྐད་ཅིག་མ་ལ་མངོན་པར་རྫོགས་པར་སངས་རྒྱས་སོ། །གཡོག་མོ་ལྡེམ་དགོངས་ཡིན་
ཐར་པའི་ས་ལ་གནས་སོ༽ཡང་ལོ་གསུམ་ནས་སངས་རྒྱས་སོ། །དེས་ཡབ་འཕྲུལ་༼ལས་ཅན་ཡིན་
པས་བཀའ་བབས་༽གྱི་རྒྱལ་པོ་ལ་བརྒྱུད་དོ། །དེས་ནགས་༼སྔར་ག་ན་གནས་༽ཚེ་འཕེལ་
སེམས་ཅན་གྱི་སྐྱེ་གནས་ཤེས་༼ད་གང་དུ་འགྲོ་༽པ་ལ་བརྒྱུད། དེས་རྣལ་འབྱོར་པ་རྟོག་པ་
ཀུན་༼མཁྱེན་པ་བསམ་གྱིས་མི་ཁྱབ་པ་ལ་མ་རྨོངས་༽འཇོམས་མི་བརྗེད་པའི་གཟུངས་ཐོབ་པ་
637

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་བརྒྱུད། དེས་གཅེར་བུ་མདུང་ཐོགས་ཆུ་ལ་༼ཆུ་རླུང་ལ་གྲུབ་པོ་སྙམས་༽གོམ་པས་
གཤེགས་པ་ལ་བརྒྱུད། དེས་ལྷ་བདག་སྔགས་གྲོ་ལྷ་ཡུལ་ཐམས་ཅད་བསྐོར་འོད་ཤུགས་
སྤྲུལ་པའི་འཁོར་ལོ་༽ནུས་པ་ལ་བརྒྱུད། དེས་སྙ་ལི་ཤུ་སྟག་རིངས་རིག་པའི་སྣ་བཟོ་སྨན་
རྩིས་བོན་ལ་སོགས་༽ལྔ་ལ་མཁས་པ་ལ་བརྒྱུད། ཞང་ཞུང་ཡུལ་དུ་བརྒྱུད་པ་ནི། ཞང་
ཞུང་ཨ་ནུ་ཕྲག་བར་སྣང་སྤྲིན་ལ་ཆིབས་པ་ལ་བརྒྱུད། དེས་པྲ་ཏ་གའུ་བར་སྣང་ལ་རྫུ་
འཕྲུལ་སྟོབས་ལྡན་༽དཀྱིལ་དཀྲུང་མཛད་པ་ལ་བརྒྱུད། དེས་ཞང་ཞུང་སྟོང་རྒྱུང་མཐུ་
ཆེན་ཕུར་པས་གསང་སྔགས་མཐའ་དག་ལ་རྩལ་ཐོབ་པ་གྲུབ་ཐོབ་ཤུགས་རླུང་སྔ་བ་༽དགྲ་ཁྱིམ་དུ་
བྲོ་བརྡུང་པ་ལ་བརྒྱུད། པྲ་ཐ་གའུས་ལེགས་ཏང་རྨང་པོ་ལ་བརྒྱུད་དེ། དེས་ཀྱང་ཙན་
དན་གྱི་སྡོང་པོ་ལས་ཡུ་ཏི་དང་འོ་མ་འབེབས་ནུས། དེས་གསེར་ཐོག་ལྕེ་འབྱམ་རྒོད་
གཡག་བསྟར་ལ་བརྒྱུད་པ་ལ་བརྒྱུད། དེས་སྙ་ལི་ཤུ་སྟག་རིངས་ལ་བརྒྱུད། ལི་ཤུ་
སྟག་རིངས་ཀྱིས་མཁས་པ་གསུམ་ཀ་ལ་ཐུག་གོ །དེ་ཡན་ཆད་སྟོན་པ་ཐུགས་རྗེ་ཅན་
གྱི་ལོ་རྒྱུས་བསྟན་པའོ། །ད་འདི་ན་མར་ལ་བསྟན་པ་བྱིན་རླབས་ཅན་གྱི་ལོ་རྒྱུས་
བསྟན་པ་ནི། གདམས་ངག་གི་ཆུ་བོ་རྐ་གཉིས་ཏེ། མན་ངག་གཅིག་ནི་འོག་ཀླུ་ཡུལ་
དུ་བརྒྱུད་པའོ། །ལུང་སེང་གེ་སྒྲ་བསྒྲགས་ལ་བརྟེན་ཏེ། མན་ངག་ནི་འཁོར་བ་དོང་
སྤྲུགས་ཀྱི་སྐོར་ཡིན་ནོ། །གཅིག་ནི་མི་ཡུལ་ཤེ་དག་ཏུ་བརྒྱུད་པ་ཡིན་ཏེ། དེ་ཡང་སྐོར་
གསུམ། ལུང་དྲུག་ལ་བརྟེན་པ་མན་ངག་དང་ཆས་པ་སྐོར་གཅིག །སེམས་དོན་སྡེ་
བཅུ་མན་ངག་དང་ཆས་པ་སྐོར་གཅིག །ཐུགས་ཀྱི་བརྣག་པ་སྐོར་ཡིག་ཆུང་དང་ཆས་
པ་སྐོར་གཅིག །རྒྱུད་དང་སྐོར་དུ་ཡོད་པ་རང་རང་ནང་ན་གསལ། དེ་རྣམས་ཆུ་བོ་
རྐ་གཅིག་དེ་ལྟར་ཆུ་བོ་ཀ་གཉིས་སོ། །མན་ངག་ཐམས་ཅད་བསྡེབས་ནས་བཀྲོལ་ཏེ་
གྲུབ་ཀུན་ལ་བསྟན་པའོ། །སྤྱིར་དུ་ལུང་དང་རྒྱུད་ནི་བསྐྱེད་ནས་བསྟན་པ་ཡིན།
འཁོར་བ་དོང་སྤྲུགས་བཏུད་ནས་བསྟན། = ཡང་ན་བསྒྲགས་པ་བསྐོར་གསུམ་
638

སེམས་སྡེ། ཀླུ་ཡུལ་དུ་བསྒྲགས་པའི་ལོ་རྒྱུས།
དུ་བཞེད་པའི་དབང་དུ་བྱས་ན། སྟེང་ལྷ་ཡུལ་དུ་བསྒྲགས་པ་སེམས་སྨད་ཉི་ཤུ་རྩ་
བདུན་དང༌། ལུང་ཆེ་བ་གཙོས་བསྒྲགས་པ་བསྐོར་གཅིག །ལུང་དྲུག་དོན་བསྐོར་ཉི་
ཤུ་རྩ་གཅིག་དང་། སེམས་དོན་སྡེ་བཅུ་དང་བརྣག་པའི་སྐོར་གཙོས་བར་མི་ཡུལ་དུ་
བསྒྲགས་པ་ཡིན། ལུང་སེང་གེ་སྒྲ་བསྒྲགས་དང་། ལུང་ཉི་མ་དགུ་བསྐོར། ལྟ་བ་ལ་
ཤན་སྒྲོན་མ། མན་ངག་འཁོར་བ་དོང་སྤྲུགས། དེ་ཚོ་འོག་ཀླུ་ཡུལ་དུ་བསྒྲགས་པ་ཡིན།
མན་ངག་ལུང་གི་ཚད་མ་ནི་ཀུན་གྱི་ཆ་རྐྱེན་ཡིན། ཆིངས་མ་བཞི་སྐད་པའི་དབང་དུ་
བྱས་ན། སེང་གེ་སྒྲ་བསྒྲགས་སྐོར་དར་གྱི་བཅིངས་པའི་ཤོག་དྲིལ་ཚོ་ཆིངས་མ་གཅིག །
ལུང་དྲུག་ལ་བརྟེན་པ་ཚོ་དར་གྱིས་བཅིངས་པ་ཆིངས་མ་གཅིག །སེམས་དོན་མན་
ངག་ཚང་བ་དང་ཆས་པ་དར་གྱིས་བཅིངས་པ་ཆིངས་མ་གཅིག །ཐུགས་ཀྱི་བརྣག་པ་
བསྐོར་དར་གྱིས་བཅིངས་པ་ཆིངས་མ་གཅིག་སྟེ་བཞིའོ། །དེ་ལ་ཡང་དབྱེ་ན་ལོ་རྒྱུས་ཀྱི་
དོན་དང་གཅིག །བརྒྱུད་པའི་དོན་དང་གཉིས། གཏན་ཚིགས་ཀྱི་དོན་དང་གསུམ།
ཡིད་ཆེས་པའི་དོན་དང་བཞི། ཉམས་སུ་བླངས་པའི་དོན་དང་ལྔ། མན་ངག་བཙལ་
བའི་དོན་དང་དྲུག་གོ །ལོ་རྒྱུས་དང་བརྒྱུད་པ་གོང་དུ་བསྟན། གཏན་ཚིགས་ཀྱི་དོན་
ནི་གཏན་ཚིགས་བདུན་པར་ཤེས་པར་བྱ། ཡིད་ཆེས་པའི་དོན་ནི་ལུང་རིགས་གཉིས་
ཀས་རང་བཞིན་ཀ་དག་ཏུ་ཡིད་ཆེས་པའོ། །ཉམས་སུ་བླངས་པའི་དོན་ནི། གླང་ཆེན་
། །མན་
མི་སྐྱོད་རྣལ་མར་ཞོག་ལ་སོགས་པ་མན་ངག་བརྣག་པ་ལྟར་ཉམས་སུ་བླང་ངོ༌
ངག་བཙལ་བའི་དོན་ནི། མན་ངག་དམ་པ་༼གར་ཐོད་པ་མི་བཏང་༽འདི་འཁྱམ་དུ་མི་
བཏང༌། མིག་དུམ་བུ་གཞན་དུ་མི་སྡེ་༽མི་དབྱུང༌། གཏེར་དུ་༼ལས་ཅན་ལ་མི་སྦ་༽མི་སྦ།
རབས་/སྣོད་ལྡན་འགའ་ལ་༽མི་བཅད། ཐལ་ཁུང་དུ་ཉམས་སུ་བླངས་པ་གལ་ཆེ་༽མི་གཞུག །
ཐུན་མོང་གི་༼པའི་གཏེར་ནས་༽གཏེར་ནས་ཐོན་རང་གི་སེམས་ལ་བསྟིམ་༽ནས་ཁྱད་པར་གྱི་
གཏེར་དུ་ཆུག་གསུངས་སོ། །ད་གཞུང་ཆེ་བ་བཤད་ན་འདི་ལྟར་ཤེས་པར་བྱ་སྟེ། ༼ཀ༽
639

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལུང་རྒྱུད་སྦྲུམ་པོའི་དོན་སྟོད་སྨད་ཀྱི་ཤན་དབྱེ་བ་༽གཡག་ཆེན་རང་གི་རང་ཤ་བ་ལྟར་
བཤད། ཁ༽ ཡོན་ཏན་སྣ་ཚོགས་འབྱུང་བ་རིན་པོ་༼བཀའ་ལུང་གི་ཆེ་བ་བརྗོད་པ་༽ཆེ་ཟ་ར་
ཚགས་ལྟར་བཤད། ༼ག༽ དགོས་དོན་གྱི་དོན་མཐོང་བ་༼ཐེག་པ་སྣ་ཚོགས་༽རིན་པོ་ཆེ་
འདོད་པ་དགུ་འགྱུར་ལྟར་བཤད། ང༽ མཛེས་པ་ལྷ་ཡི་༼སྒྲ་ཚིག་འདོད་པར་བྱ་ཚིག་གི་ནལ་
བུ་འབྱུང་༽ཁྱེའུ་ཆུང་རྒྱན་གྱིས་བརྒྱན་པ་༼འབྲུ་སྟོང་མི་བཞག་༽ལྟར་བཤད། ཅ༽ གསལ་བ་
ཚིག་གི་གཅེར་བུ་གདབ་༽འཕྲུལ་གྱི་ཉི་མ་མཁའ་ལ་ཤར་བ་༼དོན་ལ་སྤྲད་༽ལྟར་བཤད།
༼ཆ༽ཡོན་ཏན་འཕེལ་བ་ལྗོན་༼གཞན་དང་མན་ངག་གི་ཤན་ཕྱེད་པ་༽ཤིང་རྩེ་བ་ཡལ་ག་ལོ་
འདབ་མེ་ཏོག་འབྲས་བུ་རྒྱས་པ་ལྟར་བཤད། ༼ཇ༽དོན་མངོན་དུ་གྱུར་པ་ནམ་མཁའ་
རྒྱ་ཆད་ཕྱོགས་ལྷུང་༽དྭངས་པའི་ངོག་ལྟར་བཤད། ཉི༽དབྱེ་བསྲིང་༼ཐུགས་རྗེ་དང་བྱང་ཆུབ་
ཀྱི་སེམས་སྦྱང་པ་༽མེད་པ་མ་འཛངས་མས་བུ་གསོ་བ་ལྟར་བཤད། ༼ཏ༽མཁས་༼གདམས་
ངག་གི་དོན་སྣ་ཚོགས་པ་༽རབ་ཕུལ་དུ་ཕྱུང་བ་རིན་པོ་ཆེའི་གཏེར་འཆང་བ་ལྟར་བཤད་པ་
དང་། དེ་ལྟར་བཤད་ཐབས་དགུའོ། ། ཀ༽ ཡང་ན་ལོ་རྒྱུས་རྒྱུས་ཡོད་དྲུང་པོ༽ཀྱི་དོན་
རྒད་པོ་འཛངས་པ་དམེས་ཅན་ལྟར་བཤད། ཁ༽ རྩ་བའི་རྩ་བ་གཅིག་ཆོད་ན་ཐམས་ཅད་
དུས་གཅིག་ས་ལ་འབབ།༽དོན་ཉ་ཀྲོ་ཏ་རྩེད་ནས་ཆོད་པ་ལྟར་བཤད། ༼ག༽ ལུང་གི་དོན་
༼ཤེས་རབ་ཀྱིས་ཆོད་པ་༽མི་མངོན་ཤེས་ཅན་གྱི་ལྐོག་གྱུར་གཏན་ལ་ཕེབས་པ་ལྟར་བཤད
༼ང༽ 
ལམ་གྱི་༼སྔར་ཕྱིན་པའི་མི་༽དོན་རྒྱུས་ཅན་ལམ་སྣ་འདྲེན་པ་ལྟར་བཤད
། ༼ཅ༽ རྒྱུད་
ཀྱི་དོན་༼སྣ་ཚོགས་ལུང་སྟོན་ཅིང་དོན་སྣང་ཤེས་པ༽རྒྱ་མཚོ་ལ་ཉི་ཟླ་གཟའ་སྐར་ཤར་བ་ལྟར་
བཤད། 
ཆ༽བཀའ་ཡི་དོན་ཕུན་སུམ་འཚོགས་པ་ལྔའམ་བདུན་༽རྒྱལ་པོ་མངའ་ཆེའི་ཞིང་
ཁམས་ལྟར་བཤད། ༼ཇ༽ མན་ངག་གི་དོན་ཉམས་མྱོང་སྣ་ཚོགས་སུ་ངོ་སྤྲོད་ཤེས་༽རྒྱལ་པོའི་
དཀོར་མཛོད་རང་ལ་གཏད་པ་ལྟར་བཤད། ཉ༽ ས་ལམ་གྱི་༼གོང་གི་ཤན་ཕྱེ་བ་༽དོན་
མཁར་རྩེར་སྐྲས་ཀྱིས་བགྲོད་པ་ལྟར་བཤད། ༼ཏ༽ འབྲས་བུའི་དོན་རིན་པོ་ཆེ་ ༼བཟང་
640

སེམས་སྡེ། ། ཀླུ་ཡུལ་དུ་བསྒྲགས་པའི་ལོ་རྒྱུས།
ངན་དབྱེ་སྲིང་བླངས་དོར་མེད་པ་༽གསེར་གླིང་དུ་ཕྱིན་པ་ལྟར་བཤད་དོ། །གྲུབ་ཐོབ་གོང་མ་
རྣམས་ཀྱི་ཞལ་ནས། དངོས་པོ་འདི་ལྟར་སྣང་བ་འདི། ཡེ་ནས་རང་བཞིན་ཀ་དག་ལ།
ཚད་མ་གསུམ་༼རིག་པ་སྐྱོན་གང་གིས་ཀྱང་མ་གོས་པ་བཀའ་ལུང་མན་ངག་༽གྱིས་གཏན་ལ་ཕབ།
ལི་ཤུ་སྟག་རིངས་ཁྱོད་ལ་གཏད། བདག་འདྲ་ལི་ཤུ་སྟག་རིངས་ཀྱིས། རྒྱ་ནག་སྐད་
བསྒྱུར་ལོ་ཚ་བྱང་བར་བྱས། མཁྱེན་བཙུན་ལེགས་བཏང་རྨང་པོའི་གདམས་ངག་ཐོབ།
བཀའ་རྟགས་ཚིགས་སུ་བཅད་དེ་བྲིས་ནས་བཞག །ཞང་ཞུང་སྐད་བསྒྱུར་ལོ་ཙ་བྱང་
བར་བྱས། མཁྱེན་བཙུན་སྟོང་རྒྱུང་མཐུ་ཆེན་གདམས་ངག་ཐོབ། བཀའ་རྟགས་
ཚིགས་སུ་བཅད་དེ་བྲིས་ནས་བཞག ། རྒྱ་གར་སྐད་བསྒྱུར་ལོ་ཚ་བྱང་བར་བྱས།
མཁྱེན་བཙུན་ལྷ་བདག་སྔགས་དྲོའི་གདམས་ངག་ཐོབ། བཀའ་རྟགས་ཚིགས་སུ་
བཅད་དེ་བྲིས་ནས་བཞག །བོད་ཡུལ་དབུས་ན་ལུང་རིག་དོན་ལ་མཁས། གསེར་
ཐོག་ལྕེ་འབྱམས་མཁས་པའི་གདམས་ངག་ཐོབ། བཀའ་རྟགས་ཚིགས་སུ་བཅད་དེ་
བྲིས་ནས་བཞག །གདམས་ངག་ཀུན་གྱི་ཁྱད་པར་ཡང་སྙིང་དོན། བཀའ་རྟགས་ཚད་
མ་གསུམ་གྱིས་གཏན་ལ་ཕབ། སངས་རྒྱས་དངོས་པོའི་གནས་ལུགས་འདི་ཀ་ཡིན།
སངས་རྒྱས་གདོད་ཚོལ་གཤེན་རབ་ཐེག་དམན་གྱིས། དངོས་པོ་གཏན་ལ་ཕེབས་པ་
ངས་མ་བཤད། འདི་རྟོགས་འཁོར་བ་དོང་ནས་སྤྲུགས་པ་ཡིན། གཞན་གྱིས་འཁོར་
བའི་ས་བོན་འདེབས་པ་ཡིན། ཅེས་མུ་ཏིག་ཉི་ཟེར་གྱི་རྒྱས་བཏབ་ནས་སྦས་སོ། །སྦེད་
པའི་རྒྱུ་མཚན་འདི་ལྟར་ཤེས་པར་བྱ། བློན་པོ་གདུག་པ་རྣམས་ཀྱིས་རྗེ་ལ་ཕྲ་མ་
བསྐྱལ། རྗེ་ཡི་སྙན་ནི་དར་བུའི་སྙན། འབངས་ཀྱི་མཆུ་ནི་གཟོང་བུ་མཆུ། བོན་ནུབ་
ཏུ་ཐོ་བས་སྦས་སོ། །བདག་འདྲ་ལི་ཤུ་སྟག་རིངས་ཀྱིས། ཚེ་ལོ་ཉིས་བརྒྱ་ལྔ་བཅུར་
འགྲོ་བའི་དོན་ཀྱང་བྱེད། མན་ངག་སེམས་དོན་མཐའ་དག་རྩད་བཅད་ནས། དེ་ནི་
རྒྱལ་བློན་དག་དང་ལག་བསྡེབས་ཏེ། ཕྱག་མཛོད་དཀོར་ཁང་ནང་དུ་སྦས་ནས་
641

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཞག །དུས་ལ་བབ་ན་ནམ་ཞིག་དར་ཙམ་ན། གཏང་བཞག་ཚོད་ནི་མཁས་པ་ཤིན་
ཏུ་གཅེས། དད་པ་སྟོབས་ཆེ་བརྩོན་འགྲུས་མྱུར་བ་དང་། ཤེས་རབ་ཆེ་ཞིང་གཏོང་
ཕོད་གཞན་དུ་གཏང་བཞག་མཁས། སྐྱོ་ངས་མེད་པར་སློབ་དཔོན་སྤྱི་བོར་ཁུར། དེ་
ལ་མན་ངག་དམ་པ་འདི་གཏོད་གཅིག །དེ་ལས་ལོག་པའི་གང་ཟག་འཁྲུལ་པ་ལ། རྣ་
བར་མིང་ཡང་བསྒྲགས་པར་མི་བྱའོ། །བདག་གི་བསྟན་པ་དར་ཞིང་རྒྱས་པར་ཤོག །
ཕྱི་རབས་སྤྲུལ་སྐུ་གཅིག་གིས་འདི་དོན་ཁྲོལ་བར་ཤོག ། ལས་ཅན་རྣམས་ཀྱིས་འདི་
དོན་རྟོགས་པར་ཤོག །འཛམ་བུ་གླིང་གི་སྐྱེས་མཆོག་དམ་པ་ལ། རིན་ཆེན་གསེར་
གཡུས་ལུས་པོ་བརྒྱན་པ་བས། འདིའི་མན་ངག་ཚིག་གཅིག་ཐོས་པ་བརྒྱ་འགྱུར་བསོད་
ནམས་ཆེ། དེ་ཕྱིར་ཕྱི་རབས་སྐལ་ལྡན་མོས་པར་མཛོད། ཅེས་ལྷོ་བྲག་ཁོམ་མཐིང་གི་
གཙུག་ལག་ཁང་དུ་རྣམ་པར་སྣང་མཛད་ཀྱི་ཐུགས་ཁར་སྦས་སོ། ། དེ་ལས་དང་སྐལ་
པར་ལྡན་པའི་བཞེད་སྟོན་དངོས་གྲུབ་གྲགས་ཀྱིས། འབྲུག་ལོ་སྟོན་ཟླ་ཐ་ཆུང་གི་བཅོ་
ལྔ་ཉ་ལ་དཀོར་མཛོད་ཁ་ཕྱེས་ཞག་གསུམ་གྱིས། མ་ལུས་རྫོགས་པར་བཏོན་ནས་ནི།
ལོ་གསུམ་གསང་ནས་བཀའ་རྒྱ་བཀྲོལ། དེ་ནས་ལས་ཅན་རྣམས་ལ་སྤྲོས་པའོ། །
དགེའོ། བཀྲ་ཤིས། །
642

མན་ངག་འཁོར་བ་དོང་སྤྲུགས་
བཞུགས་པའོ། །
༄༅། །དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །འཁོར་བ་དངོས་སྤྲུགས་མན་
ངག་འདི། གཞུང་དང་གཞུང་གི་བློ་དངོས་དང༌། ལུང་དང་ལུང་གི་རིགས་པ་བཞི།
ཁོང་དུ་ཆུད་ན་དོང་སྤྲུགས་ཡིན། ཁྱད་པར་བརྡ་དང་མན་ངག་ལྔས། ཁོང་དུ་ཆུད་ན་
དོང་སྤྲུགས་ཡིན། རྒྱ་རྒྱ་རྒྱ། 《
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །ཁྱད་པར་བླ་མེད་གཅིག་པུར་སྟོན་
དང་ལ་ཕྱག་འཚལ་ཞིང་མན་ངག་འདི། འཁོར་བ་
པའི་ལུགས་ལ་དོན་དྲུག་སྟེ། 
དོང་ནས་སྤྲུགས་པར་བསྟན་པ་དང༌། གཞུང་མང་ཡང་གཅིག་པུར་སྨྲ་བའི་གཞུང་
གིས། དོང་ནས་སྤྲུགས་པར་བསྟན་པ་དང་། བློ་དངོས་བཞི་ལས་ཤིན་ཏུ་མཁས་པ་
ཡི། བློ་དངོས་ཀྱིས་རྟོགས་པར་བསྟན་པ་དང་། ལུང་གཞན་ལྟ་མ་ཡིན་ཏེ། བྱིན་གྱིས་
བརླབས་ཀྱིས་བསྟན་པ་དང་། དེ་ལྟ་བུའི་དོན་དེ་ཡང་རིགས་པས་འགྲུབ་པར་བསྟན་
པ་དང་། དེ་ཡང་རྣལ་འབྱོར་པའི་ལུགས་ལ། བརྡ་དང་མན་ངག་གིས་གོ་བར་བསྟན་
། ཆུ་
དབྱེར་མེད་པ་ནི་སྣང་བ་འདི་དང་རང་བཞིན་ཀ་དག་ལ་དབྱེར་མེད་དེ
པའོ། །
བོ་གསུམ་འདུས་ཀྱི་དཔེ་ལྟར་དབྱེར་མེད། བག་ཕྱེ་རིལ་བུ་སུམ་འདུས་ཀྱི་དཔེ་ལྟར་
གཟུགས་དང་སྟོང་པ་གཉིས་མེད་ཀྱི་དཔེ་ལྟར་དབྱེར་མི་ཕྱེད་པའོ། །དེས་
དབྱེར་མེད། 
ན་ཐམས་ཅད་གཅིག་པ་སྟེ་སངས་རྒྱས་ཁོ་ནའོ། །འཁོར་བ་དོང་ནས་སྤྲུགས་པའི་མན་
643

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ངག་ཀྱང་། དུས་གསུམ་གྱི་སངས་རྒྱས་ལ་རག་ལུས་ཏེ། དུས་གསུམ་གྱི་སངས་རྒྱས་ལ།
སྤངས་པ་ཕུན་སུམ་འཚོགས་པ་དང་། ཡེ་ཤེས་ཕུན་སུམ་འཚོགས་པ་རག་ལས་པའོ། །
རྒྱུ་བསོད་ནམས་ཀྱི་ཚོགས་དང༌། འབྲས་བུ་ཡེ་ཤེས་ཀྱི་ཚོགས་རག་ལས་པའོ། །དེ་དང་
འདྲ་ཡང་ཤེས་བྱ་ཇི་སྙེད་ཇི་ལྟ་བ་གཅིག་ཏུ་མཁྱེན་པ་ཡང་
། ཀུན་ཏུ་བཟང་པོ་ལྟ་བུ་
ལ་རག་ལས་པའོ། །དེས་ན་ཐམས་ཅད་རང་བཞིན་ཀ་དག་ཡིན་ཏེ། རྟོགས་ན་དོང་
སྤྲུགས་པའོ། །རྒྱ་རྒྱ་རྒྱ། གཞུང་ནི་ཤེས་པ་ཚོགས་དྲུག་ཏུ་སྨྲ་བའི་གཞུང་དང་། བརྒྱད་
དུ་སྨྲ་བའི་གཞུང་དང་། དགུ་རུ་སྨྲ་བའི་གཞུང་དང་། གཅིག་ཏུ་སྨྲ་བའི་གཞུང་དང་
བཞིའོ། །དུས་ཀྱི་མཐའ་ནི་སྐད་གཅིག་མའི་གཞུང་དང༌། བྱ་བ་རྫོགས་པའི་སྐད་ཅིག་
མའི་གཞུང་དང༌། ཆུ་བོ་རྒྱུན་གྱི་སྐད་ཅིག་མའི་གཞུང་དང་། ལྷུན་གྱིས་གྲུབ་པའི་
སྐད་གཅིག་མའི་གཞུང་དང་བཞིའོ། །གཞན་ཡང་གཞུང་མང་ན་ཡང༌། ཐམས་ཅད་
འདི་ནི་ཐམས་ཅད་གཅིག་ཏུ་སྨྲ་བའོ། །གཞུང་གི་བློ་དངོས་ནི་དབང་པོ་ཐ་མ་དང་
འབྲིང་དང་རབ་དང་ཡང་རབ་དང་བཞིའོ། །ཡང་ན་མི་མཁས་པ་དང༌། ཤིན་ཏུ་མི་
མཁས་པ་དང་། མཁས་པ་དང་། ཤིན་ཏུ་མཁས་པའོ། །དེ་ལ་བློ་དངོས་ནི་དབང་པོ་
ཡང་རབ་བམ། ཤིན་ཏུ་མཁས་པའི་བློ་དངོས་སོ། །ལུང་འདི་ནི། ཐོག་མ་མེད་པའི་
དུས་ཉིད་ན། ནམ་མཁའི་སྒྲ་ཡིག་བྱིན་བརླབས་ཅན། ཐམས་ཅད་ཀུན་བས་ང་སྔར་
བྱུང་། ང་མེད་པའི་སྔོན་རོལ་ན། སྲིད་པ་གསུམ་གྱི་མིང་ཡང་མེད། འབྱུང་བ་ལྔ་ཡི་
མིང་ཡང་མེད། སེམས་ཅན་སངས་རྒྱས་མིང་ཡང་མེད། ཐམས་ཅད་ང་ཡིས་བྱས་པ་
ཡིན། ང་ཡི་རང་བཞིན་རྣམ་པར་དག །གདོད་ནས་སངས་རྒྱས་ཀ་དག་པའོ། །ཁྱད་
པར་ཅན་གྱི་ལུང་དེ་ཡིས། ཐམས་ཅད་ཀ་དག་ཏུ་བསྟན་པའོ། །རྒྱ་རྒྱ་རྒྱ། <
ལུང་གི་རིགས་པ་ནི་དམ་བཅའ་གསུམ། གཏན་ཚིགས་བདུན་ལ་བྱའོ། །དམ་
བཅའ་གསུམ་ནི། སྣང་བ་མ་འགགས་པར་དམ་བཅའ་བ་དང་། སྣང་བདོ་ཙམ་ན་
644

སེམས་སྡེ། མན་ངག་འཁོར་བ་དོང་སྤྲུགས། །
ངོ་བོ་ཉིད་མི་དམིགས་པར་དམ་བཅའ་བ་དང་། གཉིས་མེད་དུ་དམ་བཅའ་བའོ། །
གཏན་ཚིགས་བདུན་ནི། སྣང་བ་མ་འགགས་པ་ལ་གཏན་ཚིག་གཉིས་ཏེ། སྣང་བ་
འདི་རྒྱུ་རྐྱེན་གྱིས་བསྐྱེད་པའི་ཕྱིར། སྣང་བ་མ་འགགས་པ་ཡིན། ཐམས་ཅད་རྟོག་
པ་མཐུན་པའི་ཕྱིར། སྣང་བ་མ་འགག་པ་ཡིན། ངོ་བོ་ཉིད་མི་དམིགས་པའི་གཏན་
ཚིགས་ནི། ཀུན་ཏུ་བརྟགས་ན་གཅིག་ཏུ་གྲུབ་པ་མེད་པའི་ཕྱིར་དང༌། ངོ་བོ་ཉིད་མི་
དམིགས་པ་ཡིན། རྒྱུ་དང་རྐྱེན་གྱིས་མ་བསྐྱེད་པའི་ཕྱིར། ངོ་བོ་ཉིད་མི་དམིགས་པ་
ཡིན། གཉིས་མེད་ངང་གི་གཏན་ཚིགས་ནི། སྣང་བ་འདི་དང་རང་བཞིན་ཀ་དག་
གཉིས་ལས། དང་མོ་དུས་ལ་སྔ་ཕྱི་མེད་པའི་ཕྱིར། སྣང་བ་འདི་རང་བཞིན་ཀ་དག་
ཡིན། སྣང་བ་འདི་རང་བཞིན་ཀ་དག་གཉིས། ད་ལྟ་འདུག་ས་ཐ་དད་མེད་པའི་ཕྱིར།
སྣང་བ་འདི་རང་བཞིན་ཀ་དག་ཡིན། སྣང་བ་འདི་དང་རང་བཞིན་ཀ་དག་གཉིས།
དབྱིངས་ཆེན་པོ་གཅིག་ན་གནས་པའི་ཕྱིར། སྣང་བ་འདི་རང་བཞིན་ཀ་དག་ཡིན་
ནོ། ། དེ་སུའི་གཞུང་ཡིན་ན། གཅིག་པུར་སྨྲ་བའི་གཞུང་ཡིན། སུས་རྟོགས་ན་ཤིན་ཏུ་
མཁས་པས་རྟོགས། 《
ཁྱད་པར་གྱི་བརྡ་དང་དགོས་བརྡ་འདི། ཁྱད་པར་ཆེན་པོའི་སྤྱི་བརྡ་ནི། གཞལ་
ཡས་བཅོ་ལྔ་ཇིབ་པའི་ཚེ། ཀ་ཆེན་གཅིག་གིས་ལྡོག་པ་ཡིན། ནམ་མཁའི་གཞལ་ཡས་
ཇིབ་པའི་ཚེ། རི་བོའི་ཀ་བས་མ་ལྡོག་ན། དེའི་ཀ་བ་གང་གིས་བྱ། མུན་པའི་གཞལ་
ཡས་རྡེབ་པའི་ཚེ། སྒྲོན་མའི་ཀ་བས་མ་ལྡོག་ན། དེའི་ཀ་བ་གང་གིས་བྱ། དགེ་བའི་
གཞལ་ཡས་རྡེབ་པའི་ཚེ། ཤི་ཁར་མི་འགྱོད་པའི་ཀ་བས་མ་ལྡོག་ན། དེའི་ཀ་བ་གང་
གིས་བྱ། སྦྱིན་པའི་གཞལ་ཡས་རྡེབ་པའི་ཚེ། གཉེན་ལ་བྱིན་པའི་ཀ་བས་མ་ལྡོག་ན།
དེ་ཡི་ཀ་བ་གང་གིས་བྱ། ཚུལ་ཁྲིམས་གཞལ་ཡས་རྡེབ་པའི་ཚེ། ཕུང་པོ་བགྲེས་པའི་
ཀ་བས་མ་ལྡོག་ན། དེའི་ཀ་བ་གང་གིས་བྱ། བཟོད་པའི་གཞལ་ཡས་རྡེབ་པའི་ཚེ།
645

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བསྲན་པའི་ཀ་བས་མ་ལྡོག་ན། དེའི་ཀ་བ་གང་གིས་བྱ། བརྩོན་འགྲུས་གཞལ་ཡས་ལ་（
ཇིབ་པའི་ཚེ། རོགས་ཀྱིས་གཞེན་བསྐུལ་བཏབ་པས་ཀ་བས་མ་ལྡོག་ན། དེའི་ཀ་བ་
གང་གིས་བྱ། བསམ་གཏན་གཞལ་ཡས་རྡེབ་པའི་ཚེ། དགོན་པ་དབེན་པའི་ཀ་བས་
མ་ལྡོག་ན། དེའི་ཀ་བ་གང་གིས་བྱ། སྟོབས་ཀྱི་གཞལ་ཡས་རྡེབ་པའི་ཚེ། འབད་རྩོལ་
གྱི་ཀ་བས་མ་ལྡོག་ན། དེ་ཡི་ཀ་བ་གང་གིས་བྱ། ཐབས་ཀྱི་གཞལ་ཡས་རྡེབ་པའི་ཚེ།
སེམས་འཛིན་གྱི་ཀ་བས་མ་ལྡོག་ན། དེའི་ཀ་བ་གང་གིས་བྱ། ཤེས་རབ་ཀྱི་གཞལ་ཡས་
ཇིབ་པའི་ཚེ། ཐོས་པ་རྒྱ་མཚོའི་ཀ་བས་མ་ལྡོག་ན། དེའི་ཀ་བ་གང་གིས་བྱ། སྨོན་ལམ་
གྱི་གཞལ་ཡས་རྡེབ་པའི་ཚེ། འབྲས་བུ་རེ་བས་ཀ་བས་མ་ལྡོག་ན། དེའི་ཀ་བ་གང་
གིས་བྱ། སྙིང་རྗེའི་གཞལ་ཡས་རྡེབ་པའི་ཚེ། བུ་ལ་སྙིང་རྗེ་བྱམས་པས་ཀ་བས་མ་ལྡོག་
ན། དེའི་ཀ་བ་གང་གིས་བྱ། དྲན་པའི་གཞལ་ཡས་རྡེབ་པའི་ཚེ། གྲོགས་ལ་འདྲིས་
པའི་ཀ་བས་མ་ལྡོག་ན། དེའི་ཀ་བ་གང་གིས་བྱ། གཉིད་ཀྱི་གཞལ་ཡས་རྡེབ་པའི་ཚེ།
བསྲན་པའི་ཀ་བས་མ་ལྡོག་ན། དེ་ཡི་ཀ་བ་གང་གིས་བྱ། འདིར་ནི་བརྡ་ཡི་དོན་བསྟན་
ཏེ། ཀ་ཆེན་དག་ནི་འདི་ཡིན་ཏེ། ཐམས་ཅད་རང་བཞིན་ཀ་དག་པའོ། །དེ་ཡི་ཀ་བ་ནི།
ལོག་ལྟ་སྡེ་དྲུག་ལ་སོགས་པའོ། །ལོག་ལྟའི་རི་མོ་ཐམས་ཅད་ཀུན། རང་འབྱུང་ཡེ་ཤེས་
རང་བཞིན་དག དེའི་ཀ་བ་དེའི་བྱ། རྟག་པ་སྡེ་དྲུག་ནི། དྲང་སྲོང་ཆད་པར་སྨྲ་བ་ནི།
བོན་ཐམས་ཅད་རྒྱུ་རྐྱེན་མེད་དེ། གློ་བུར་དུ་བྱུང་བའི་ཕྱིར་རོ། །དཔེར་ན་ཤ་དང་
འབུ་ལྟ་བུའོ། །དྲང་སྲོང་ཆེན་པོ་དེ་ཉིད་ཉི་ཤུ་རྩ་ལྔར་སྨྲ་བ་ནི། ཕུང་པོ་ལྔ་ཡི་དེ་ཉིད་
དང་། འབྱུང་བ་ལྔ་ཡི་དེ་ཉིད་དང༌། དབང་པོ་ལྔའི་དེ་ཉིད་དང་། རྣམ་ཤེས་ལྔའི་
དེ་ཉིད་དང་། ཡུལ་ལྔའི་དེ་ཉིད་དོ། །དྲང་སྲོང་རྟག་པའི་སྡེ་དྲུག་ཏུ་སྨྲ་བ་ནི། བོན་ཐ་
ཚན་སྤྱི་དང་བྱེ་བྲག་ཏུ་སྨྲ་བ་དང་། རྫས་དང་ཡོན་ཏན་དུ་སྨྲ་བ་དང་། ལས་དང་འདུ་
བར་སྨྲ་བ་དང་དྲུག་གོ ། དྲང་སྲོང་ཆེན་པོ་གཅེར་བུ་རལ་པ་ཅན་ཐབས་དང་ཤེས་རབ་
646

མན་ངག་འཁོར་བ་དོང་སྤྲུགས།
སེམས་སྡེ།
ཏུ་སྨྲ་བ་ནི། ཐབས་ནི་སྤྱིར་ཁྱད་པར་མེད་པར་མཐུན། ཤེས་རབ་ནི་དྲང་སྲོང་བསླབ་
པའི་གཞི་འཛིན་པ། རྐྱང་མ་རོ་མ་ཀུན་འདར་མ། ལུས་ངག་ཡིད་གསུམ་རྩ་གསུམ་དུ་
འདོད། དེ་ལས་སོགས་ཏེ་ཀུན་དང་མཐུན། དྲང་སྲོང་ཆེན་པོ་རིག་པ་ཅན་དུ་སྨྲ་བ་
ནི། ལུང་རིགས་གཉིས་དང་མི་འགལ་བར། བོན་ཐམས་ཅད་རང་གི་རིག་པར་གྲུབ་
སྟེ། གཤེན་རབ་སྤྱི་དང་ཁྱད་པར་མེད་པ་མཐུན་ཏེ་ཁྱད་མེད་དོ། །དྲང་སྲོང་ཆེན་པོ་
རིག་བྱེད་ཀྱི་མཐའ་གསལ་བར་སྨྲ་བ་ནི། བོན་ཐམས་ཅད་སེམས་སུ་སྨྲ་བ་ཡིན་ཏེ། དེ་
ཡང་གཞུང་ལྔ་སྟེ། ནམ་མཁའ་དཔེ་བླངས་རྒྱན་གྱི་དྲྭ་བ་ཅན་གྱི་གཞུང་དང་། ཀུ་ཏང་
རི་པའི་གཞུང་དང་། ཀ་རི་ཤམ་པའི་གཞུང་དང་། ར་མ་ན་པའི་གཞུང་དང་། ཤ་རྣ་
ཅན་གྱི་གཞུང་དང་ལྔའོ། །དེའི་གཞུང་ནི་སྤྱིར་མ་བྲིས། དེ་ཡི་ཀ་བ་ནི། རང་རིག་པའི་
ཡེ་ཤེས་ལ་སོགས་པའི། ཡེ་ཤེས་སུ་ཡེ་ཤེས་སུ་གྲགས་པ་ཀུན། རང་འབྱུང་ཡེ་ནས་ཀ་
དག་པས། དེའི་ཀ་བ་དེ་ཡི་བྱ། ཡེ་ཤེས་ནི་རང་འབྱུང་གི་ཡེ་ཤེས་ལ་བྱ། དེས་ནི་རང་
འབྱུང་གི་ཡེ་ཤེས་དེ་ཅིས་ཤེས་ན། ཁོ་རང་རང་འབྱུང་ཡེ་ཤེས་ཀ་དག་ཏུ་ཤེས། དེས་ན་
རང་འབྱུང་ཡེ་ཤེས་ཞེས་བྱའོ། །དེའི་ཀ་བ་ནི། འཁོར་བ་དང་མྱ་ངན་ལས་འདས་པའི་
བོན་ཐམས་ཅད། རིག་པ་རང་སར་གྲོལ་བའི་ཡང་དག་པའི་ཤེས་པ་དང་། འཇིག་
རྟེན་དང་འཇིག་རྟེན་ལས་འདས་པའོ། །ཐོས་བསམ་བསྒོམ་པའི་ཤེས་རབ་ཀུན། རང་
འབྱུང་ཡེ་ནས་རང་བཞིན་དག དེ་ཡི་ཀ་བ་དེའི་བྱ། དེ་ཡི་ཀ་བ་ནི། ཚུལ་ཁྲིམས་དག་
པ་དང་། ཉམས་པ་དང་། སྡོམ་པ་དང་། དམ་ཚིག་དང་། རང་འབྱུང་ཀ་དག་དེའི་
ཀ་བ་དེ་ཡིས་བྱ། དེའི་ཀ་བ་ནི། བཟོད་པ་དང་ཁོང་ཁྲོ་དང་། འཇིག་རྟེན་མི་དང་མི་
ཁྲག་ཀུན། རང་འབྱུང་ཀ་དག་དེ་ཡི་ཀ་བ་དེའི་བྱ། དེ་ཡི་ཀ་བ་ནི། བརྩོན་འགྲུས་ལེ་
རང་འབྱུང་ཀ་དག་དེའི་ཀ་བ་དེ་ཡི་བྱ། དེ་ཡི་ཀ་བ་ནི། ཚོགས་
ལོ་ཐམས་ཅད་ཀུན། 
བརྒྱད་ལྷུག་པར་བཞག་པ་ལ། ཡིད་ཀྱི་ལྷུག་པར་བཞག་པ་ལ། ཡིད་ཀྱི་འཛིན་རྟོག་
647

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མེད་པ་ནི། ངེས་པར་བསྒོམ་པར་བཞག་པ་ཡིན། དེ་ཡི་ཀ་བ་དེ་ཡི་བྱ། དེ་ཡི་ཀ་བ་ནི།
སྟོབས་ཆེ་བ་དང་ཆུང་བ་ཀུན། རང་བྱུང་ཀ་དག །དེའི་ཀ་བ་དེ་ཡིས་བྱ། དེའི་ཀ་བ་
ནི། ཐབས་ཆེ་བ་དང་། ཐབས་མང་བ་དང་། ཐབས་མྱུར་བ་དང་། ཐབས་མེད་པ་
ཀུན། རང་འབྱུང་ཀ་དག །དེའི་ཀ་བ་དེའི་བྱ། དེའི་ཀ་བ་ནི། ཤེས་རབ་ཆེ་བ་དང་།
ཆུང་བ་དང༌། འཇིག་རྟེན་ཐོས་བསམ་ཐམས་ཅད་ཀུན། རང་འབྱུང་ཀ་དག །དེའི་
ཀ་བ་དེའི་བྱ། དེའི་ཀ་བ་ནི། སྨོན་ལམ་བཏབ་པ་དང་། མ་བཏབ་པ་དང་། འབྲས་
བུ་ཆེ་བ་དང་། མི་རེ་བ་ཀུན། རང་འབྱུང་ཀ་དག ། དེ་ཡི་ཀ་བ་དེའི་བྱ། དེ་ཡི་ཀ་བ་
ནི། སྙིང་རྗེ་རྒྱ་ཆེ་བ་དང་། ཆུང་བ་དང་། དགེ་བ་བཅུ་ཡི་སྙིང་རྗེ་ཀུན། རང་འབྱུང་
ཀ་དག །དེའི་ཀ་བ་དེའི་བྱ། དེ་ཡི་ཀ་བ་ནི། དྲན་པ་དང་། གསལ་བ་དང་། དྲན་པ་
ཉམས་པ་དང་། མ་ཉམས་པ་དང་། མི་བརྗེད་པའི་གཟུངས་ཐོབ་པ་ལ་སོགས་པ་ཀུན།
རང་བྱུང་ཀ་དག །དེའི་ཀ་བ་དེའི་བྱ། དེའི་ཀ་བ་ནི། གཉིད་དང་རྨི་ལམ་ལ་སོགས་
པའི། ཚོགས་དྲུག་འགགས་པ་ཀུན། རང་བྱུང་ཀ་དག །དེའི་ཀ་བ་དེ་ཡི་བྱའོ། །རྒྱ་རྒྱ།
དེའི་བརྡ་ནི། རང་བཞིན་བོན་གྱི་སྐུ་དང་། རང་བཞིན་ལྷུན་གྲུབ་ཡེ་སངས་རྒྱས་
པ་དང༌། རང་བྱུང་ཡེ་ཤེས་དང་། བོན་ཐ་ཚན་གྱི་བོན་ཉིད་དང་། དོན་དམ་པ་
ལ་སོགས་པ་ཀུན། གང་གི་ཚེ་སྣང་ཞིང་སྲིད་པའི་བོན་རྣམས་ཀུན། རང་གི་རང་
བཞིན་གྱིས་ཀ་ནས་དག་སྟེ། དེའི་ཚེ་དེའི་ཁྱད་པར་མཁྱེན། མཁྱེན་ལུགས་གཉིས་
མེད་གཅིག་ཏུ་མཁྱེན། གང་གི་ཚེ་ཐབས་ཁྱད་པར་ཅན་དང༌། ཤེས་རབ་ཁྱད་པར་
ཅན་ལ་སོགས་པ་ཀུན། རང་གི་རང་བཞིན་གྱིས་རྣམ་པར་དག་སྟེ། གདོད་ནས་ཀ་
དག་པའོ། །དེའི་ཚེ་དེའི་ཁྱད་པར་མཁྱེན། རྒྱ་རྒྱ། རྒྱ་རྒྱ། ཁྱད་པར་ཆེན་པོའི་གཞུང༌།
དངོས་པོའི་གནས་ལུགས། བོན་ཐམས་ཅད་རང་བཞིན་ཀ་དག་ཡེ་ནས་སངས་རྒྱས་
པ་ཡིན་ནོ། །དེ་ལྟར་ཡིན་པར་ཅིས་ཤེས་ན། ཚད་མ་རྣམ་པ་གསུམ་གྱིས་ཤེས། ཚད་
648

སེམས་སྡེ། མན་ངག་འཁོར་བ་དོང་སྤྲུགས། །
མ་གསུམ་ནི། ལུང་ཚད་མ། རིག་པ་ཚད་མ། མན་ངག་ཚད་མ་དང་གསུམ་གྱིས་ཤེས་
སོ། །ལུང་ཚད་མ་ནི། ཐོག་མ་མེད་པའི་དུས་ཉིད་ན། ནམ་མཁའི་སྒྲ་ཡིག་བྱིན་རླབས་
ཅན། ཐམས་ཅད་ཀུན་བས་ང་སྔར་བྱུང༌། ང་མེད་པའི་སྔོན་རོལ་ན། སྲིད་པ་གསུམ་
གྱི་མིང་ཡང་མེད། འབྱུང་བ་ལྔ་ཡི་མིང་ཡང་མེད། སེམས་ཅན་སངས་རྒྱས་མིང་ཡང་
མེད། ཐམས་ཅད་ང་ཡིས་བྱས་པ་ཡིན། ང་ཡི་རང་བཞིན་རྣམ་པ་དག །གདོད་ནས་
ཀ་དག་སངས་རྒྱས་སོ། །ལུང་ཚད་མ་དེས། བོན་ཐམས་ཅད་ཡེ་ནས་ཀ་དག་པར་ཤེས་
སོ། །རིགས་པ་ཚད་མ་ནི། རང་གཞུང་བསྒྲུབ་པའི་རིགས་པ། རིགས་འགྲོས་བདུན་
པ་ནི། གཞན་གཞུང་འགེགས་པའི་རིགས་པ། རིགས་འགྲོས་སྡེ་བཞི་དང་། རྟར་ཁ་
གགས་སེལ་གྱི་རིགས་འགྲོས་དང༌། གཏིང་སྐྱོན་ཉི་ཤུ་རྩ་གཅིག་གནད་དུ་བརྡེག་པའི་
རིགས་འགྲོས་དང་། རིགས་འགྲོས་ཐ་མ་ནི། བོན་ཐ་ཚན་མ་འགགས་པ་རྣམ་པ་ཅིར་
ཡང་སྣང་བ་རང་བཞིན་ཀ་དག་ཏུ་ཤེས་ཏེ། རང་བཞིན་ཀ་དག་ཏུ་གྲུབ་པའོ། །དེ་ནི་
རིགས་པ་ཚད་མའོ། །མན་ངག་ཚད་མ་ནི། གླང་ཆེན་མི་བསྐྱོད་རྣལ་མར་བཞག །
མཐར་ནི་ནམ་མཁའི་རྒྱ་ཡིས་གདབ། དཔེར་ན་གསེར་གླིང་རྡོ་མེད་ལྟར། ཐེག་པ་
གཞན་གྱི་སྐྱོན་དག་དང༌། སྤངས་པ་མེད་པར་ངང་གི་ཞི། ཐེག་པ་གཞན་གྱི་ཡོན་
ཏན་ཀྱང༌། འབད་པ་མེད་པར་ལྷུན་གྱིས་གྲུབ། ཐ་ཚན་རང་བཞིན་ཀ་དག་ཡིན།
རྫོགས་སོ། །རྒྱ་རྒྱ་རྒྱ། འཁོར་བ་དོང་སྤྲུགས་མན་ངག་འདི། རིན་ཆེན་གསེར་གྱིས་
བཙལ་ཡང་མི་རྙེད་དེ། ལས་འཕྲོ་དག་པ་གཅིག་དང་འཕྲད་པར་ཤོག །ཅེས་ལི་ཤུ་
སྟག་རིངས་ཀྱིས། རྒྱལ་པོ་དང་ལག་བསྡེབས་ནས། སྦས་ཏེ་ཐ་རམ་རྒྱ་ཡིས་བཏབ་པོ།
མན་ངག་འདི་རབས་མི་བཅད་དོ། །མིག་མི་དབྱུང་། འཁྱམ་དུ་མི་བཏང་། ཟབ་རྒྱ།
དོན་རྒྱ་ཡིན། ཤོར་རྒྱ། རྒྱ་རྒྱ་རྒྱ། <
དོན་ཉམས་སུ་ལེན་ན། མུ་ཏིག་ཉི་ཟེར་ཅན་ཀྲུལ་གཅིག ། རྒྱ་རྒྱ། དབྱེར་མེད་
649

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གཅིག་པུའི་སྐུ་ལ་ཕྱག་འཚལ་ལོ། །ལུང་ཚད་མ་ནི། ཐོག་མ་མེད་པའི་དུས་ན་བྱིན་
རླབས་ལས། ནམ་མཁའ་ལས་སྒྲ་ཞིག་བྱུང༌། སྒྲ་དེ་ཡི་གེའི་སྒྲ་དང་ཆས་པ་ཞིག་བྱུང་།
ཡི་གེ་ནི་ནམ་མཁའ་གཡུ་ཡི་ཡི་གེ་སྒྲ་དང་ཆས་པ་ཞིག་བྱུང་། སྒྲ་ཡིག་དེ་ན་རེ།
ཐམས་ཅད་ཀུན་བས་ང་སྔར་བྱུང་། ང་མེད་པའི་སྔོན་རོལ་ན། སྲིད་པ་གསུམ་གྱི་མིང་
ཡང་མེད། འབྱུང་བ་ལྔ་ཡི་མིང་ཡང་མེད། སེམས་ཅན་སངས་རྒྱས་མིང་ཡང་མེད།
ཐམས་ཅད་ང་ཡིས་བྱས་པ་ཡིན། ང་ཡི་རང་བཞིན་རྣམ་པར་དག །གདོད་ནས་ཀ་
དག་སངས་རྒྱས་པའོ། །ཅེས་བྱུང་སྟེ། བྱིན་གྱིས་བརླབས་པའི་ལུང་ངོ༌། །རིགས་པ་
ཚད་མ་ནི། རང་གཞུང་སྒྲུབ་པའི་རིགས་པ་ནི། དམ་བཅའ་གསུམ་གཏན་ཚིགས་
བདུན། དགོས་དགོངས་དགུ་དང་ལྡན་པའོ། །དེ་ལ་དམ་བཅའ་གསུམ་ནི། སྣང་བ་
མ་འགགས་པར་དམ་བཅའ་བ་དང་། སྣང་བ་ཡོད་ཚོད་ཙམ་ན་ངོ་བོ་ཉིད་མི་
དམིགས་པར་དམ་བཅའ་བ་དང་། མ་འགགས་པ་དང་ངོ་བོ་ཉིད་མི་དམིགས་པ་
གཉིས། གཉིས་མེད་ངང་དུ་དམ་བཅའ་བ་དང་གསུམ་མོ། །གཏན་ཚིགས་བདུན་ལ།
སྣང་བ་མ་འགགས་པའི་གཏན་ཚིགས་ལ། སྣང་བ་རྒྱུ་དང་རྐྱེན་གྱིས་བསྐྱེད་པའི་ཕྱིར།
སྣང་བ་མ་འགགས་པ་ཡིན། ཐམས་ཅད་རྟོག་པ་མཐུན་པའི་ཕྱིར། སྣང་བ་མ་
འགགས་པ་ཡིན། ངོ་བོ་ཉིད་མི་དམིགས་པའི་གཏན་ཚིགས་ལ། རྒྱུ་དང་རྐྱེན་གྱིས་མ་
བསྐྱེད་པའི་ཕྱིར་རོ། །ངོ་བོ་ཉིད་མི་དམིགས་པ་ཡིན། ཀུན་ཏུ་བརྟག་ན་གཅིག་ཏུ་གྲུབ་
པ་མེད་པའི་ཕྱིར། ངོ་བོ་ཉིད་མི་དམིགས་པ་ཡིན། གཉིས་མེད་ངང་གི་གཏན་ཚིགས་
ལ། མ་འགགས་པ་དང་ངོ་བོ་ཉིད་མི་དམིགས་པ་ཉིད་གཉིས་མེད་ཀྱི་ངང་ཡིན། ངང་
དེ་ཀ་རང་བཞིན་ཞེས་བྱ། བོན་གྱི་དབྱིངས་རྣམ་པར་དག་པ་ཞེས་བྱ། བོན་གྱི་སྐུ་ཞེས་
བྱ། བོན་གྱི་སྐུ་དང་སྣང་བ་འདི་ལ། དང་པོ་དུས་ལ་སྔ་ཕྱི་མེད་པའི་ཕྱིར། སྣང་བ་
འདི་ཡང་བོན་གྱི་སྐུ་ཡིན། སྣང་བ་འདི་དང་བོན་གྱི་སྐུ་ལ་འདུག་ས་ཐ་དད་མེད་པའི་
650

སེམས་སྡེ། མན་ངག་འཁོར་བ་དོང་སྤྲུགས། །
ཕྱིར། སྣང་བ་འདི་ཡང་བོན་གྱི་སྐུ་ཡིན། སྣང་བ་འདི་དང་བོན་གྱི་སྐུ་གཉིས་ཀ།
དབྱིངས་ཆེན་པོ་གཅིག་ན་གནས་པའི་ཕྱིར། སྣང་བ་འདི་ཡང་བོན་སྐུ་ཡིན། དེ་ནི་
གཏན་ཚིགས་བདུན་ནོ། །དགོས་དགོངས་དགུ་ལ། སྣང་བ་མ་འགགས་པར་ཡོད་
པར་འཛིན་པའི་མོས་པ་དྲང་བ་དང་། མེད་པར་འཛིན་པའི་ཞེན་པ་ལྡོག་པ་དང་།
དེ་ཁོ་ན་ཉིད་ཀྱི་དོན་རྟོགས་པའོ། །ངོ་བོ་ཉིད་མི་དམིགས་པའི་དགོངས་པ་ནི། མེད་
པར་འཛིན་པའི་མོས་པ་དྲང་པ་དང་། ཡོད་པར་འཛིན་པའི་ཞེན་པ་བཟློག་པ་དང་།
དེ་ཁོ་ན་ཉིད་ཀྱི་དོན་རྟོགས་པའོ། །གཉིས་མེད་ངང་གི་དགོངས་པ་ནི། བོན་ཐམས་
ཅད་དགག་སྒྲུབ་མེད་པར་ཤེས་པ་དང་། བོན་ཐམས་ཅད་སྤོང་ལེན་མེད་པ་ཤེས་པ་
དང་། བོན་ཐམས་ཅད་གཟུང་འཛིན་མེད་པར་ཤེས་པའོ། །རིགས་པ་དེའི་མཚན་
། །རང་
རང་གི་རིགས་པས་བསྒྲུབ་ཅིང་གཞན་གྱི་རིགས་པས་མི་གནོད་པའོ
ཉིད་ནི། 
གི་རིགས་པས་སྒྲུབ་པ་ནི། དོན་གྱི་ཕྱོགས་གཅིག་དཔེར་བླངས་ན། དམྱལ་བ་དང་
བོན་གྱི་སྐུ་གཉིས་ལ། དང་མོ་དུས་ལ་སྔ་ཕྱི་མེད་པའི་ཕྱིར། དམྱལ་བ་ཡང་བོན་གྱི་སྐུ་
ཡིན། དེ་བཞིན་དུ་ད་ལྟ་འདུག་ས་ཐ་དད་མེད་པ་དང་། དབྱིངས་ཆེན་པོ་གཅིག་ན་
གནས་པའི་ཕྱིར། དམྱལ་བ་ཡང་བོན་གྱི་སྐུ་ཡིན། གཞན་གྱི་རིགས་པས་མི་གནོད་པ་
ནི། སྐྱོན་འགེལ་བ་པོ་དང་སྐྱོན་གཉིས་ཀ་དེ་དང་འདྲའོ། །གཞན་གཞུང་འགེགས་པའི་
རིགས་པ་སྡེ་བཞི་ནི། མི་མཁས་པ་དང་། ཤིན་ཏུ་མི་མཁས་པ་དང་། མཁས་པ་དང་།
ཤིན་ཏུ་མཁས་པ་དང་བཞིའོ། །དེ་ལ་ཤིན་ཏུ་མི་མཁས་པ་ནི། ཕྱ་གཤེན་སྨྲ་བའི་སྡེ་
ཚན་ནི། གདོན་དང་ཡས་སུ་འཛིན་བྱའི་ཕྱིར། ཕྱྭ་གཤེན་ལྟ་བར་ལྟུང་བ་ཡིན། སྙིང་
པོ་བྱང་ཆུབ་སེམས་འདི་ནི། གདོན་དང་ཡས་སུ་མི་འཛིན་ཕྱིར། ཕྱྭ་གཤེན་ལྟ་བར་ང་
མི་ལྟུང་། སྣང་གཤེན་སྨྲ་བའི་སྡེ་ཚན་ནི། ལྷ་འདྲེ་གཉིས་སུ་འཛིན་པའི་ཕྱིར། སྣང་
གཤེན་ལྟ་བར་ལྟུང་བ་ཡིན། སྙིང་པོ་བྱང་ཆུབ་སེམས་འདི་ནི། ལྷ་འདྲེ་གཉིས་སུ་མི་
651

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འཛིན་ཕྱིར། སྣང་གཤེན་ལྟ་བར་ང་མི་ལྟུང་། སྲིད་གཤེན་སྨྲ་བའི་སྡེ་ཚན་ནི། བླ་
སེམས་ལུས་ལ་དུམ་གསུམ་འཛིན། དེ་ཕྱིར་སྲིད་གཤེན་ལྟ་བར་ལྟུང༌། སྙིང་པོ་བྱང་
ཆུབ་སེམས་འདི་ནི། དུམ་བུ་གསུམ་དུ་མི་འཛིན་ཕྱིར། སྲིད་གཤེན་ལྟ་བར་ང་མི་ལྟུང་།
འཕྲུལ་གཤེན་སྨྲ་བའི་སྡེ་ཚན་ནི། དགྲ་དང་གཉེན་པོར་འཛིན་པའི་ཕྱིར། འཕྲུལ་
གཤེན་ལྟ་བར་ལྟུང་བ་ཡིན། སྙིང་པོ་བྱང་ཆུབ་སེམས་འདི་ནི། དགྲ་དང་གཉེན་པོར་
མི་འཛིན་ཕྱིར། འཕྲུལ་གཤེན་ལྟ་བར་ང་མི་ལྟུང་། ལྟ་བ་དེའི་མིང་མཐར་ལྟ་བ་དང་།
ཕྱི་རོལ་གྱི་དོན་ལོགས་ན་ཡོད་པར་ལྟ་བའོ། ། དེ་ནི་ལོག་པར་ལྟ་བའི་ཕྱིར་ཤིན་ཏུ་མི་
མཁས་པའོ། །དགེ་བསྙེན་དུ་སྨྲ་བའི་སྡེ་ཚན་ནི། ཕྱི་རོལ་དོན་ནི་ཡོད་པའམ། རྒྱུ་
འབྲས་གཉིས་སུ་འཛིན་པའི་ཕྱིར། དགེ་བསྙེན་ལྟ་བར་ལྟུང་བ་ཡིན། སྙིང་པོ་བྱང་ཆུབ་
སེམས་འདི་ནི། རྒྱུ་འབྲས་གཉིས་སུ་མི་འཛིན་ཕྱིར། དགེ་བསྙེན་ལྟ་བར་ང་མི་ལྟུང༌།
དྲང་སྲོང་དུ་སྨྲ་བའི་སྡེ་ཚན་ནི། ཕྱི་རོལ་ཡུལ་ནི་ཕྲ་རབ་རྡུལ། ཤེས་པ་བདག་འཛིན་
སྟོང་པར་བལྟ། དེ་ཕྱིར་དྲང་སྲོང་ལྟ་བར་ལྟུང་། སྙིང་པོ་བྱང་ཆུབ་སེམས་འདི་ནི། ཕྱི་
རོལ་རྡུལ་ནི་ཕྲ་རབ་དང་། བདག་འཛིན་སྟོང་པར་མི་ལྟའི་ཕྱིར། དྲང་སྲོང་ལྟ་བར་ང་
མི་ལྟུང་། ལྟ་བ་དེའི་མིང་ནི། འཁོར་བ་དང་མྱ་ངན་ལས་འདས་པའི་བོན་ཐམས་ཅད།
རིག་པ་རང་སར་གྲོལ་བ་ཡི། རང་རིག་པའི་སྤྱན་ཡིན། གང་ཟག་དེ་མི་མཁས་པར་
སོང་བ་ནི། རྒྱུ་ལམ་དུ་འཁྱེར་བའི་ཕྱིར་དང་། རྟེན་འབྲེལ་གྱི་འཁོར་ལོ་ཟིན་པའི་
མཐའ་མེད་པ་ལ་རྩོད་པའི་ཕྱིར་དང༌། གཏིང་སྐྱོན་ཉི་ཤུ་རྩ་གཅིག་མི་ཚོར་བའི་ཕྱིར།
གང་ཟག་དེ་རྣམས་མི་མཁས་པར་བཞག་པ་ཡིན་ནོ། ། ཨ་དཀར་དུ་སྨྲ་བའི་སྡེ་ཚན་ནི།
སྣང་ཞིང་སྲིད་པའི་བོན་རྣམས་ཀུན། ལྷ་དང་ལྷ་མོའི་དཀྱིལ་འཁོར་དང་། བདག་
ཉིད་ཆེན་པོར་ལྟ་བའི་ཕྱིར། ཨ་དཀར་ལྟ་བ་ལྟུང་བ་ཡིན། སྙིང་པོ་བྱང་ཆུབ་སེམས་
འདི་ནི། སྣང་ཞིང་སྲིད་པའི་བོན་རྣམས་ཀུན། ལྷ་དང་ལྷ་མོའི་དཀྱིལ་འཁོར་དང་།
652

སེམས་སྡེ། མན་ངག་འཁོར་བ་དོང་སྤྲུགས།
བདག་ཉིད་ཆེན་པོར་མི་ལྟའི་ཕྱིར། ཨ་དཀར་ལྟ་བར་ང་མི་ལྟུང་། ཡེ་གཤེན་དུ་སྨྲ་
བའི་སྡེ་ཚན་ནི། དབྱིངས་དང་ཡེ་ཤེས་གཉིས་སུ་ལྟ་བའི་ཕྱིར། ཡེ་གཤེན་ལྟ་བར་ལྟུང་
བ་ཡིན། སྙིང་པོ་བྱང་ཆུབ་སེམས་འདི་ནི། དབྱིངས་དང་ཡེ་ཤེས་མི་ལྟའི་ཕྱིར། ཡེ་
གཤེན་ལྟ་བར་ང་མི་ལྟུང་། ལྟ་བ་དེའི་མིང་ནི། འཁོར་བ་མྱ་ངན་ལས་འདས་པའི་
བོན་ཐམས་ཅད། རིག་པ་རང་སར་གྲོལ་བ་ཡི། རང་འབྱུང་ཡེ་ཤེས་ཀྱི་སྤྱན་མཆོག་གི་
སྤྱན་ཡིན་ནོ། །འབྲས་བུ་ལམ་དུ་ཁྱེར་བའི་ཕྱིར་དང་། འཕེལ་འགྲིབ་ཡོད་པའི་ཕྱིར་
དང་། དགག་སྒྲུབ་ཡོད་པའི་ཕྱིར་དང་། མ་ནོར་ལམ་དང་བྲལ་བ་ཡིན། གང་ཟག་
དེ་རྣམས་ཤིན་ཏུ་མཁས་པ་ནི་མ་ཡིན་ནོ། །དེ་དག་ཐམས་ཅད་མ་ནོར་བའི་ལམ་དང་
བྲལ་བ་ཡིན་ནོ། །སངས་རྒྱས་གདོད་ཚོལ་བ་ཡིན། མཁས་པའི་བློ་དངོས་མན་ཆད་
ཡིན། ཤིན་ཏུ་མཁས་པའི་བློ་དངོས་མེན། རིགས་པ་གསུམ་པའོ། ། རྒྱ་རྒྱ་རྒྱ། རྒྱུ་
འབྲས་གཉིས་ཀྱི་ཐེག་པ་ནི། གང་ཞིག་བསམ་ཞིང་དམིགས་པ་ཡོད་པའི་ཕྱིར། དེ་ནི་
ངེས་པར་གོལ་བ་ཡིན། སྙིང་པོ་བྱང་ཆུབ་སེམས་འདི་ནི། བལྟ་ས་གཞན་ན་མེད་པའི་
ཕྱིར། ལྟ་བ་ལྟ་རུ་མེད་པ་ཡིན། རྒྱུ་འབྲས་གཉིས་ཀྱི་ཐེག་པ་ལ། ལྟ་བ་ཐ་དད་ཡོད་
པའི་ཕྱིར། ལྟ་བ་ལྟ་རུ་ཡོད་པ་ཡིན། སྙིང་པོ་བྱང་ཆུབ་སེམས་འདི་ལ། མ་བཙལ་ལྷུན་
གྱིས་གྲུབ་པའི་ཕྱིར། ཕྲིན་ལས་བཙལ་དུ་མེད་པ་ཡིན། རྒྱུ་འབྲས་གཉིས་ཀྱི་ཐེག་པ་ལ།
ཕྲིན་ལས་སོ་སོར་གྲུབ་པའི་ཕྱིར། ཕྲིན་ལས་བཙལ་དུ་ཡོད་པ་ཡིན། སྙིང་པོ་བྱང་ཆུབ་
སེམས་འདི་ལ། བསྲུང་ས་གཞན་ན་མེད་པའི་ཕྱིར། དམ་ཚིག་བསྲུང་དུ་མེད་པ་ཡིན།
རྒྱུ་འབྲས་གཉིས་ཀྱི་ཐེག་པ་ལ། བསྲུང་བའི་དམ་ཚིག་མང་བའི་ཕྱིར། དམ་ཚིག་
བསྲུང་དུ་ཡོད་པ་ཡིན། སྙིང་པོ་བྱང་ཆུབ་སེམས་འདི་ལ། བགྲོད་ས་གཞན་ན་མེད་
པའི་ཕྱིར། ལམ་ལ་བགྲོད་དུ་མེད་པ་ཡིན། རྒྱུ་འབྲས་གཉིས་ཀྱི་ཐེག་པ་ལ། ལམ་ལ་ཐ་
དད་ཡོད་པའི་ཕྱིར། ལམ་ལ་བགྲོད་དུ་ཡོད་པ་ཡིན། སྙིང་པོ་བྱང་ཆུབ་སེམས་འདི་ལ།
653

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྦྱང་ས་གཞན་ན་མེད་པའི་ཕྱིར། ས་འདི་སྦྱང་དུ་མེད་པ་ཡིན། རྒྱུ་འབྲས་གཉིས་ཀྱི་
ཐེག་པ་ལ། ས་རྣམས་སོ་སོར་ཡོད་པའི་ཕྱིར། ས་ལ་སྦྱང་དུ་ཡོད་པ་ཡིན། སྙིང་པོ་
བྱང་ཆུབ་སེམས་འདི་ལ། ཡེ་ནས་རང་འབྱུང་ཡིན་པའི་ཕྱིར། ཡེ་ཤེས་རང་འབྱུང་ཡེ་
ཤེས་ཡིན། རྒྱུ་འབྲས་གཉིས་ཀྱི་ཐེག་པ་ལ། ཡེ་ཤེས་སྐྱོན་དང་ཆས་པའི་ཕྱིར། ཡེ་ཤེས་
རང་འབྱུང་ཡེ་ཤེས་མེན། སྙིང་པོ་བྱང་ཆུབ་སེམས་འདི་ལ། བོན་ཉིད་གཞན་ན་མེད་
པའི་ཕྱིར། འཕྲ་བ་བོན་ཉིད་རང་བཞིན་ཡིན། རྒྱུ་འབྲས་གཉིས་ཀྱི་ཐེག་པ་ལ། བོན་
ཉིད་གྲགས་དང་ཆས་པའི་ཕྱིར། འཕྲ་བ་བོན་ཉིད་རང་བཞིན་མེན། སྙིང་པོ་བྱང་
ཆུབ་སེམས་འདི་ལ། སངས་རྒྱས་སེམས་ཅན་གཉིས་ཚང་བས། འབྲེལ་བ་རྒྱུན་གྱི་རང་
བཞིན་ཡིན། རྒྱུ་འབྲས་གཉིས་ཀྱི་ཐེག་པ་ལ། སངས་རྒྱས་སེམས་ཅན་སོ་སོའི་ཕྱིར།
འབྲེལ་བ་རྒྱུན་གྱི་རང་བཞིན་མེན། སྙིང་པོ་བྱང་ཆུབ་སེམས་འདི་ལ། བོན་ཀུན་
གཏན་ལ་ཕེབས་པའི་ཕྱིར། ལུང་ཆེན་ཐོག་ཏུ་ཕེབས་པ་ཡིན། རྒྱུ་འབྲས་གཉིས་ཀྱི་ཐེག་
པ་ལ། དྲང་དོན་ངེས་དོན་ཡོད་པའི་ཕྱིར། ལུང་ཆེན་ཐོག་ཏུ་ཕེབས་པ་མིན། སྙིང་པོ་
བྱང་ཆུབ་སེམས་འདི་ལ། སྒྲོས་སྐུར་ཀུན་དང་བྲལ་བའི་ཕྱིར། ལ་བཟླ་བའི་མན་ངག་
ཡིན། རྒྱུ་འབྲས་གཉིས་ཀྱི་ཐེག་པ་ལ། སྒྲོས་སྐུར་གཉིས་དང་ཆས་པའི་ཕྱིར། ལ་བཟླ་
བའི་མན་ངག་མིན། བློ་དངོས་འདི་ཡི་ལྟ་བ་ནི། ལྷུན་གྲུབ་ཁ་འབྱམས་ཞེས་བྱ་སྟེ།
རང་བཞིན་ལྷུན་གྲུབ་ལ་རང་བཞིན་ལྷུན་གྲུབ་ཁ་འབྱམས་པའི་ཕྱིར་དང་། ཡེ་སངས་
རྒྱས་པ་ལ་ཡེ་སངས་རྒྱས་པ་ཁ་འབྱམས་པའི་ཕྱིར་དང་། མཉམ་པ་ཉིད་ལ་བོན་
མཉམ་པ་ཉིད་ཁ་འབྱམས་པའི་ཕྱིར་དང་། ཀ་དག་ལ་ཀ་དག་ཁ་འབྱམས་པའི་ཕྱིར་
རོ། ། རྒྱ་རྒྱ་རྒྱ། གཏིང་སྐྱོན་ཉི་ཤུ་རྩ་གཅིག་ལ། འཁྲུལ་པའི་གཏིང་སྐྱོན་དང་པོ་ནི།
གཞི་ཕྱི་མོ་ལོག་པའི་སྐྱོན་དང་། དཔྱོད་པ་ལོག་པའི་སྐྱོན་དང་། བཤད་པ་དགོས་
དགོངས་སུ་ལོག་པའི་སྐྱོན་དང༌། རྟོག་པ་ལོག་པའི་སྐྱོན་དང༌། བློ་ཡི་གཏིང་དུ་ཡིད་
654

སེམས་སྡེ། མན་ངག་འཁོར་བ་དོང་སྤྲུགས།
ཆེས་པའི་སྐྱོན་དང་། དེས་དབེན་དེའི་རྣམ་པ་ཅན་དུ་འགལ་བའི་སྐྱོན་དང་། དེ་མེན་
པ་ལ་དེར་འཛིན་པའི་སྐྱོན་ནོ། །རང་གི་ལྟ་བ་ལ་ངོམས་པ་སྐྱེན་ཅིང་། གཞན་གྱི་ལྟ་བ་
ཁྱད་དུ་གསོད་པའི་སྐྱོན་དང་། བཟློག་ཕོད་པ་དང་མི་ཕོད་པའི་སྐྱོན་དང་། སྲིད་པ་
འགེགས་དང་མི་འགེགས་ཀྱི་སྐྱོན་དང་། ཉམས་ང་བ་དང་བག་ཚ་བ་ཡོད་པ་དང་མེད་
པའི་སྐྱོན་དང་། ཐེ་ཚོམ་ཟ་བ་དང་མི་ཟ་བའི་སྐྱོན་དང་། དེས་དབེན་དེའི་རྣམ་པ་ཅན་
དུ་འགལ་བའི་སྐྱོན་དང༌། དེར་མ་ཡིན་ལ་དེར་འཛིན་པའི་སྐྱོན་དང་བདུན་ནོ། །བོན་
ཐམས་ཅད་རང་བཞིན་མེད་པར་གཅིག་ན། བདེ་བར་གཤེགས་པ་ལ་རྣམ་པ་ཐམས་
ཅད་མཁྱེན་པའི་ཡེ་ཤེས་སྐྱེ་བ་བཞིན་དུ། སེམས་ཅན་ལ་ཡང་སྐྱེ་བར་ཐལ། ཅི་ཡི་ཕྱིར་
ན། ཐམས་ཅད་རང་བཞིན་མེད་པར་གཅིག་པར་ཁས་བླངས་པའི་ཕྱིར་རོ། །བདེ་བར་
གཤེགས་པའི་རྒྱུད་ཀྱི་ལས་དང་ཉོན་མོངས་པ་ཅི་ཡང་ཉམས་སུ་མ་མྱོང་བ་བཞིན་དུ།
སེམས་ཅན་གྱིས་ཀྱང་མ་མྱོང་པར་ཐལ། རང་བཞིན་མེད་པར་གཅིག་པར་ཁས་བླངས་
པའི་ཕྱིར། བདེ་བར་གཤེགས་པའི་རྒྱུད་ལ་ཉོན་མོངས་པ་མེད་པ་བཞིན་དུ། སེམས་
ཅན་ལ་ཡང་མེད་པར་ཐལ། དེ་ཡང་གོང་དང་འདྲ། སེམས་ཅན་གྱི་རྒྱུད་ལ་ཐམས་
ཅད་མཁྱེན་པའི་ཡེ་ཤེས་མི་སྐྱེ་བ་བཞིན་དུ། བདེ་བར་གཤེགས་པའི་རྒྱུད་ལ་ཡང་མི་
སྐྱེ་བར་ཐལ། དེ་ཡང་གོང་དང་འདྲ། སེམས་ཅན་གྱི་ལས་དང་ཉོན་མོངས་པ་སྣ་
ཚོགས་ཉམས་སུ་མྱོང་པ་བཞིན་དུ། བདེ་བར་གཤེགས་པས་ཀྱང་མྱོང་བར་ཐལ། དེ་
ཡང་གོང་དང་འདྲ། སེམས་ཅན་ལ་ཉོན་མོངས་པ་ཡོད་པ་བཞིན་དུ། བདེ་བར་
གཤེགས་པ་ལ་ཡང་ཡོད་པར་ཐལ། དེ་ཡང་གོང་དང་འདྲ། སེམས་ཅན་ས་དང་ལམ་
ལ་བགྲོད་པ་བཞིན་དུ། བདེ་བར་གཤེགས་པ་ཡང་བགྲོད་པར་ཐལ། ཅི་ཡི་ཕྱིར་རང་
བཞིན་མེད་པར་གཅིག་པར་ཁས་བླངས་པའི་ཕྱིར། གཏིང་སྐྱོན་དེ་རྣམས་ནི་གཉིས་སུ་
སྨྲས་ནས་གཅིག་ཏུ་སྐྱེལ་བ་རྣམས་ལ་སྤོང་བའོ། ། རྒྱ་རྒྱ་རྒྱ། དབྱེར་མེད་གཅིག་པུའི་སྐུ་
655

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལ་ཕྱག་འཚལ་ལོ། །འཁྲུལ་པའི་གཏིང་སྐྱོན་ལ། གཞི་ཕྱི་མོ་རང་བཞིན་ཀ་དག་ཡིན་པ་
ལ། རང་བཞིན་མེད་པ་དང་བརྗོད་དུ་མེད་པར་འཁྲུལ། རང་བཞིན་ཀ་དག་ལ་གྲུབ་
མཐའ་མང་པོར་བརྟགས་ཤིང་དཔྱད། ཡེ་ཡིན་པའི་དོན་མེད་པར་དེ་ལ་དགོངས། དེ་
ལ་དགོངས་ནས་སྤྱད་པས་ནོར། ཀུན་རྫོབ་ཏུ་སྒྱུ་མ། དོན་དམ་པར་རང་བཞིན་མེད་
པར་རྟོགས། གང་བདེན། ཀུན་རྫོབ་ལ་དོན་དམ་གནོད་དམ། དོན་དམ་ལ་ཀུན་
རྫོབ་གནོད། གཉིས་སུ་མེད་པར་གཉིས་སུ་འཛིན་པའོ། ། དེ་ལྟར་བདུན་ནོ། །རང་གི་
བཟང་ལ་གཞན་གྱི་ངན། དེའི་གོང་དུ་དེ་བས་བཟང་བ་ཡང་ཡོད། ཀུན་རྫོབ་བཟང་
ལ་དོན་དམ་ངན་ཞེས་བཟློག་ན་གནོད་དེ་མི་ཕོད། གཤེན་ལྷ་དཀར་པོ་དམྱལ་བར་
ལྟུང་བ་སྲིད་དམ་མི་སྲིད་བྱ་ན། དེ་མི་སྲིད་ཟེར། སྤྱོད་པ་ལ་འོང་། གང་བདེན་ཐེ་
ཚོམ་ཟ། རང་བཞིན་ཀ་དག་གི་དབྱེན། གཉིས་འཛིན་གྱི་རྣམ་པ་ཅན་དུ་སོང་བས་
འགལ། རང་བཞིན་མེད་པ་དང་བརྗོད་དུ་མེད་པ་མེན། ཀུན་རྫོབ་དོན་དམ་མེན་དེ་
དེར་འཛིན་པས་སྐྱོན་ནོ། །དེ་ལྟར་བདུན་ནོ། ། ཐ་མ་བདུན་ལ་འབྲེལ་མི་དགོས་སོ། །
རྒྱ་རྒྱ་རྒྱ། < རྒྱ་རྒྱ་རྒྱ། <
རིགས་འགྲོས་ཐ་མ་འདི་ལྟ་སྟེ། བརྒྱད་ཁྲི་བཞི་སྟོང་བཤད་པའི་བོན། དགོས་པ་
རང་སེམས་མཁྱེན་པ་ཡིན། སོ་སོའི་བརྡ་ཡི་སྒོ་ཕྱེ་ནས། རང་སེམས་གཤེན་ལྷ་དཀར་
པོར་མཁྱེན། ཐོས་པ་རྒྱ་མཚོ་ཐོས་པ་མེན། ཚིག་གཅིག་ཐོས་པ་ཐོས་པའི་མཆོག་
བདག་ཉིད་ཆེན་པོར་བསྡུས་པའི་བོན། ཤེས་བྱ་ཇི་སྙེད་ཇི་ལྟ་བར་མཁྱེན་པ་གཤེན་ལྷ་
དཀར་པོ་ཡིན། དུས་གསུམ་སངས་རྒྱས་འཆང་བའི་བོན། ཤེས་བྱ་ཇི་སྙེད་ཇི་ལྟར་
མཁྱེན་པ་གཤེན་ལྷ་དཀར་པོ་ཡིན། ཐེག་པ་དགུས་བསྡུས་པའི་བོན། ཤེས་བྱ་ཇི་སྙེད་
ཇི་ལྟ་བར་མཁྱེན་པ་གཤེན་ལྷ་དཀར་པོ་ཡིན། སྡོམ་པ་ཁྲིམས་ཀྱིས་བསྡུས་པའི་བོན།
ཤེས་བྱ་ཇི་སྙེད་ཇི་ལྟ་བར་མཁྱེན་པ་གཤེན་ལྷ་འོད་དཀར་པོ་ཡིན། ཡོད་མེད་གློ་བུར་
656

སེམས་སྡེ། མན་ངག་འཁོར་བ་དོང་སྤྲུགས།
ས་བོན་གཞི། འཁྲུལ་པའི་བོན་གྱིས་བསྡུས་པ་ཡིས། ཤེས་བྱ་ཇི་སྙེད་ཇི་ལྟ་བར་མཁྱེན་
པ་གཤེན་ལྷ་དཀར་པོ་ཡིན། རིག་པའི་གནས་ལྔར་བསྡུས་པའི་བོན་ནོ། །ཤེས་བྱ་ཇི་ལྟ་
བར་མཁྱེན་པ་གཤེན་ལྷ་དཀར་པོ་ཡིན། མན་ངག་ཚད་མ་ལ། གླང་ཆེན་ནི་ཚད་མ་
རྣམ་པ་གསུམ་གྱིས་གཏན་ལ་ཕབ་པའི་རང་བཞིན་ཀ་དག་ལ་བྱ། མི་བསྐྱོད་པ་ནི།
དེ་གཏན་ལ་ཕབ་པའི་རང་བཞིན་ཀ་དག་ལས་གཞན་དུ་མི་བསྐྱོད་པའོ། །རྣལ་མར་
བཞག་པ་ནི། རང་བཞིན་ཀ་དག་ལ་རྣལ་མར་བཞག རྣལ་མར་བཞག་པ་ནི། རང་
བཞིན་ཀ་དག་ལ་རང་བཞིན་ཀ་དག་བསྒོམ་པ་ལ་བྱ། རྣལ་མར་བཞག་པ་ནི། དེས་
དེ་ཉམས་སུ་མྱོང་བ་ལ་བྱ། ནམ་མཁའི་རྒྱ་ཡིས་གདབ་པ་ནི། བྱིང་བ་དང་། རྒོད་པ་
དང་། རེ་བ་དང་། དོགས་པ་དང་། སྤྱོད་ལམ་རྣམ་པ་བཞི་ཆར་ལ། རང་བཞིན་ཀ་
དག་གི་རྒྱ་ཡིས་གདབ། གསེར་གླིང་ན་གསེར་ལས་གཞན་མེད་པ་བཞིན་དུ། རང་
བཞིན་ཀ་དག་ལས་གཞན་མེད། ཐེག་པ་གཞན་གྱི་སྐྱོན་ནི་མ་སྤངས་པར་རང་བཞིན་
ཀ་དག་ཏུ་ཞི། ཐེག་པ་གཞན་གྱི་ཡོན་ཏན་ནི། འབད་པ་མེད་པར་རང་བཞིན་ཀ་དག་
ཏུ་གྲུབ་པའོ། །རྫོགས་སོ། །རིགས་འགྲོ་ཐ་མ་ལ་འདི་ལྟ་སྟེ། བརྒྱད་ཁྲི་བཞི་སྟོང་བཤད་
པའི་བོན། དགོས་པ་རང་སེམས་མཁྱེན་པ་ཡིན། སོ་སོ་བརྡ་ཡི་སྒོ་ཕྱེ་ནས། རང་
སེམས་གཤེན་ལྷ་དཀར་པོ་མཁྱེན། ཡེ་གཤེན་མན་ཆོད་ལ། ཐོས་པ་རྒྱ་མཚོ་ཙམ་བྱས་
ཀྱང་། ཕྱིན་ཅི་མ་ལོག་པའི་དོན་མེད། ཡང་རྩེའི་དོན་ཚིག་གཅིག་ཐོས་པས། ཕྱིན་ཅི་
མ་ལོག་པའི་དོན་རྙེད་པའོ། །བདག་ཉིད་ཆེན་པོ་ནི། ངང་དང་རང་བཞིན་བདག་
ཉིད་ཆེན་པོའོ། །ངང་ནི་སྣང་བ་དང་རང་བཞིན་ཀ་དག་གཉིས་མེད་ཀྱི་ངང་ཡིན།
རང་བཞིན་དེ་གཉིས་ཀ་རང་བཞིན་གྱི་རྣམ་པར་དག་པ་ལ་བྱ། དེ་དག་ཐམས་ཅད་
རང་བཞིན་ཀ་དག་ཡེ་སངས་རྒྱས་པར་གཅིག དེ་ལྟར་མཁྱེན་ན་གཤེན་ལྷ་དཀར་པོ་
ཡིན། རྒྱ་རྒྱ་རྒྱ། དུས་གསུམ་ནི་ད་ལྟ་སྔ་པ་ཕྱི་པ་གསུམ། དེ་གསུམ་གྱི་སངས་རྒྱས་
657

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྟོན་པ་ནི། སྔ་པ་གཏོ་རྒྱལ་ཡེ་མཁྱེན། ད་ལྟ་གཤེན་རབ་མི་བོ། ཕྱི་པ་ཐང་མ་མེ་སྒྲོན་
ནོ། །དེས་བཤད་པའི་བོན་ལུང་དང༌། རྒྱུད་དང་། སྔགས་དང་། མཚན་ཉིད་དང་།
དྲང་སྲོང་མན་ཆད་སྨྲ་བ་ལ་སོགས་པའི་བོན་ཐ་ཚན་རང་བཞིན་ཀ་དག །དྲང་སྲོང་
རྟག་པ་སྡེ་དྲུག་ནི། དྲང་སྲོང་ཆད་པར་སྨྲ་བ་དང་། དྲང་སྲོང་ཆེན་པོ་དེ་ཉིད་ཉི་ཤུ་
རྩ་ལྔར་སྨྲ་བ་དང༌། དྲང་སྲོང་རྟག་པ་སྡེ་དྲུག་ཏུ་སྨྲ་བ་དང་། དྲང་སྲོང་ཆེན་པོ་
གཅེར་བུ་རལ་པ་ཅན་ཐབས་ཤེས་རབ་ཏུ་སྨྲ་བ་དང་། དྲང་སྲོང་ཆེན་པོ་རིག་པ་ཅན་
ལུང་རིགས་གཉིས་དང་མི་འགལ་བར་སྨྲ་བ་དང༌། དྲང་སྲོང་ཆེན་པོ་རིག་བྱེད་ཀྱི་
མཐའ་གསལ་བར་སྨྲ་བ་ནི། བོན་ཐ་ཚན་སེམས་སུ་སྨྲ་བ་དང་། དེ་ལ་སོགས་ཏེ་དོན་
དམ་ཀུན་རྫོབ་ཏུ་སྨྲ་བ་དང༌། ཡུལ་དང་ཡུལ་ཅན་དུ་སྨྲ་བ་ཐ་ཚན། རང་བཞིན་ཀ་
དག་ཡེ་སངས་རྒྱས་པ་གཅིག་ཏུ་མཁྱེན་པ་གཤེན་ལྷ་དཀར་པོ་ཡིན། ཐེག་པ་དགུ་ནི།
ཞང་ཞུང་གི་ཐེག་པ། ཐོ་ཐོ། ཡང་ཐོ། སྤྱི་ཐོ། སྣང་ལྡན། རང་ལྡན། བཞེད་ལྡན། ལྷ་
རྩེ། སྣང་རྩེ། ཡང་རྩེ་བླ་ན་མེད་པ། དེ་ལྟར་དགུའོ། །བོད་ཀྱི་ཐེག་པ། ཕྱྭ་གཤེན།
སྣང་གཤེན། སྲིད་གཤེན། འཕྲུལ་གཤེན། དགེ་བསྙེན། དྲང་སྲོང་། ཨ་དཀར། ཡེ་
གཤེན། ཁྱད་པར་བླ་ན་མེད་པའི་ཐེག་པ་དང་དེ་ལྟར་དགུའོ། ། དེ་དག་ཐམས་ཅད་
རང་བཞིན་ཀ་དག་ཡེ་སངས་རྒྱས་པའོ། །དེ་ལྟར་གཅིག་ཏུ་མཁྱེན་པ་གཤེན་ལྷ་དཀར་
པོ་ཡིན། སྡོམ་པ་བཞི་ནི། རྩ་བཞི་དང་། ཡན་ལག་བརྒྱད་དང་། ཁྲིམས་ཉིས་བརྒྱ་ལྔ་
བཅུ་དང༌། སུམ་བརྒྱ་དྲུག་བཅུ་དང་། སྔགས་ཀྱི་དམ་ཚིག་དང་། དེ་ཀུན་རང་
བཞིན་ཀ་དག་ཏུ་མཁྱེན་པ་གཤེན་ལྷ་དཀར་པོ་ཡིན། ཡོད་མེད་ནི། ཡོད་པ་ནི་འཁྲུལ་
པ་ཡེ་ནས་ཡོད་པ་ལ་བྱའོ། །མེད་པ་ནི་འཁྲུལ་པ་ཡེ་ནས་མེད་པ་ལ་བྱའོ། །གློ་བུར་ནི་
གློ་བུར་བྱུང་བ་ལ་བྱ། ས་བོན་ནི། འཁྲུལ་པ་ས་བོན་ལས་སྐྱེས་པ་ལ་བྱ། འཁྲུལ་པ་
གཞི་ཕྱི་མོ་ནས་ཡོད་ན། འཁོར་བ་རང་རྒྱུད་དུ་མི་རྟག་པ་འགལ། རྟག་པར་ཐལ།
658

སེམས་སྡེ། མན་ངག་འཁོར་བ་དོང་སྤྲུགས།
ལས་དང་ཐུགས་རྗེ་གཉིས་འབྲེལ་བ་ཡོད་པ་འགལ། འབྲེལ་བ་མེད་པར་ཐལ།
བསྟན་པ་ལ་དོན་ཡོད་པ་འགལ། དོན་མེད་པར་ཐལ། མྱ་ངན་ལས་འདས་པ་འགལ།
འཁོར་བ་འབའ་ཞིག་ཏུ་ཐལ། ཅིའི་ཕྱིར། འཁྲུལ་པ་གཞི་ཕྱི་མོ་ལ་ཡོད་པའི་ཕྱིར་རོ། །
འཁྲུལ་པ་གཞི་ལ་མེད་ན་བདེན་པ་གཉིས་འབྲེལ་བ་ཡོད་པ་འགལ། མེད་པར་ཐལ།
བསྟན་པ་ལ་དོན་མེད་པ་འགལ། བསྟན་པ་ལ་དོན་ཡོད་པར་ཐལ། འཁོར་བ་འགལ།
མྱ་ངན་ལས་འདས་པ་འབའ་ཞིག་ཏུ་ཐལ། ཅི་ཡི་ཕྱིར། འཁྲུལ་པ་གཞི་ཕྱི་མོ་ལ་མེད་
པར་ཁས་བླངས་པའི་ཕྱིར་རོ། །འཁྲུལ་པ་གློ་བུར་བ་ཡིན་ན། འཁྲུལ་པ་དེ་རྟག་གམ་
མི་རྟག རྟག་ན་ཐག་པ་ལ་སྦྲུལ་དུ་འཁྲུལ་པའི་དུས་སུ། རྟག་ཏུ་སྦྲུལ་ཡིན་པར་ཐལ།
ཅིའི་ཕྱིར། འཁྲུལ་པ་རྟག་པར་ཁས་བླངས་པའི་ཕྱིར། ཐོ་ཡོར་ལ་མི་རུ་འཁྲུལ་པ་ལ་
སོགས་དེ་དང་འདྲ། འཁྲུལ་པ་མི་རྟག་ན། སྣོད་ཀྱི་འཇིག་རྟེན་ཡང་ཆགས་མ་ཐག་ཏུ་
འཇིག་པར་ཐལ། ཅིའི་ཕྱིར། འཁྲུལ་པ་མི་རྟག་པར་ཁས་བླངས་པའི་ཕྱིར། བཅུད་ཀྱི་
སེམས་ཅན་ཡང་སྐྱེས་མ་ཐོག་ཏུ་འཆི་བར་ཐལ། ཅིའི་ཕྱིར། འཁྲུལ་པ་མི་རྟག་པར་
ཁས་བླངས་པའི་ཕྱིར། འཁྲུལ་པ་ས་བོན་ལས་སྐྱེས་ན། ས་བོན་དང་གཉེན་པོ་ཡེ་ཤེས་
གཉིས། ར་རུ་བཞིན་དུ་ཡོད་དམ། དེ་ལྟར་ཡོད་ན་གཅིག་གི་གཅིག་གཞོམ་དུ་མི་
བཏུབ་བོ། ། སོ་སོར་ཡོད་པའི་ཕྱིར། འོ་ན་ཆུ་ཆུ་རུ་ཐིམ་པ། སྣང་བ་ལ་མུན་པ་ཐིམ་པ་
བཞིན་དུ་ཤེས་པར་བྱའོ། ། དེ་ལྟར་སྣང་བ་མ་འགགས་པ་དེ་དག་ཐ་ཚན་ཀ་དག་ཏུ་
ཤེས་པར་བྱའོ། །དེ་བས་རིག་པའི་གནས་ལྔ་ལ་མཁས་པ་ནི། ཕྱི་ལ་རིག་པ་དང་།
ནང་ལ་རིག་པ་དང་། སྒྲ་ལ་རིག་པ་དང༌། གཏན་ཚིགས་ལ་རིག་པ་དང༌། གསོ་བ་
ལ་རིག་པ་དང༌། དེ་ལྟར་སྣང་བ་མ་འགགས་པ་ཐ་ཚན་རང་བཞིན་ཀ་དག་ཏུ་ཤེས་
པར་བྱའོ། །དེ་བདུན་ཐམས་ཅད་རང་བཞིན་ཀ་དག་ལ། དང་མོ་དུས་ན་སྔ་ཕྱི་མི་
རྙེད། ད་ལྟ་འདུག་ས་ལ་ཐ་དད་མི་རྙེད་པའི་ཕྱིར། རང་བཞིན་ཀ་དག་ཡིན་ནོ།
659

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
།རིགས་འགྲོས་ཐ་མ་རྫོགས་སོ། ། རྒྱ་རྒྱ་རྒྱ། མན་ངག་ཚད་མ་ལ་ངེས་པ་ལྔ་སྟེ། གཞི་ཕྱི་
མོ་རང་བཞིན་ཀ་དག་ཡིན་པར་ངེས་པ་དང་། ཤིན་ཏུ་མཁས་པའི་བློ་དངོས་ཀྱི་རང་
བཞིན་ཀ་དག་ཏུ་སྤྱད་པར་ངེས་པ་དང་། ཀུན་ཏུ་བཟང་པོས་རང་བཞིན་ཀ་དག་ཏུ་
སྤྱོད་པར་ངེས་པ་དང་། ཚད་མེད་འོད་ལྡན་ལ་སོགས་པས་རང་བཞིན་ཀ་དག་ཏུ་
རྟོགས་པར་ངེས་པ་དང་། རྣལ་འབྱོར་པའི་བློ་ཡི་གཏིང་དུ་རང་བཞིན་ཀ་དག་ཏུ་
ཡིད་ཆེས་ངེས་པ་དང་ལྔའོ། །དེ་སུ་ཡི་གཞུང་། གཅིག་པུར་སྨྲ་བའི་གཞུང་། སུ་ཡི་བློ་
དངོས། ཤིན་ཏུ་མཁས་པའི་བློ་དངོས་སོ། །དེས་ཐམས་ཅད་རང་བཞིན་ཀ་དག་ཏུ་
བསྟན་པའོ། །དམ་ཚིག་ཀུན་ལ་ཁྱབ་སྟེ། རང་བཞིན་ཀ་དག་ལ། གཟུང་འཛིན་མེད་
པས་མེད་པ་ཡིན། དགག་སྒྲུབ་མེད་པས་མེད་པ་ཡིན། བླང་དོར་མེད་པས་མེད་པ་
ཡིན། འཕེལ་འགྲིབ་མེད་པས་མེད་པ་ཡིན། རང་བཞིན་ཀ་དག་ལ། དེར་ཐམས་ཅད་
གཅིག་པས་གཅིག་པུ་ཡིན། ང་བདག་གཅིག་པས་གཅིག་པུ་ཡིན། དུས་གསུམ་གཅིག་
པས་གཅིག་པུ་ཡིན། རང་བཞིན་ཀ་དག་ལ། བསྲུང་འཚམས་མེད་པས་ཕྱལ་བ་ཡིན།
བསྲུང་བ་མེད་པས་ཕྱལ་བ་ཡིན། བསྲུང་རྒྱུ་མེད་པས་ཕྱལ་བ་ཡིན། རང་བཞིན་ཀ་
དག་དེ། མ་བཙལ་ལྷུན་གྱིས་གྲུབ་པས་ལྷུན་གྲུབ་ཡིན། ཡེ་ནས་ཡིན་པས་ལྷུན་གྲུབ་
ཡིན། ལྷུན་གྱིས་གྲུབ་པས་ལྷུན་གྲུབ་ཡིན། ཕྲིན་ལས་ལྷུན་གྱིས་གྲུབ་པ་སྟེ། མན་ངག་
ནི། མ་བཙལ་ལྷུན་གྱིས་གྲུབ་པས་ཡེ་ཤེས་སེམས་དཔའི་སྐུ། ཐམས་ཅད་བདག་ཉིད་
གཅིག་པུ་བས། མཆོད་པའི་ལྷ་ཡང་གོང་ན་མེད། བསྒོམ་པ་ཡེངས་པ་མེད་པ་སྟེ།
མན་ངག་ནི། གླང་ཆེན་མི་བསྐྱོད་རྣལ་མར་བཞག །མཐར་ཡང་ནམ་མཁའི་རྒྱ་ཡིས་
གདབ། དཔེར་ན་གསེར་གླིང་རྡོ་མེད་ལྟར། ཐེག་པ་གཞན་གྱི་སྐྱོན་དག་དང༌།
སྤངས་པ་མེད་པར་ངང་གི་ཞི། ཐེག་པ་གཞན་གྱི་ཡོན་ཏན་ཀྱང་། འབད་པ་མེད་པར་
ལྷུན་གྱིས་གྲུབ། སངས་རྒྱས་ཀྱི་རང་བཞིན་ནི། རང་བཞིན་ཀ་དག་ལ་བྱ། གླང་ཆེན་
660

སེམས་སྡེ། མན་ངག་འཁོར་བ་དོང་སྤྲུགས།
ནི་རང་བཞིན་ཀ་དག་དང་། རང་བྱུང་ཡེ་ནས་གནས་པ་ལ་བྱའོ། ། མི་བསྐྱོད་པ་ནི།
རང་བཞིན་ཀ་དག་ལས། མཐར་གང་ཡང་མི་བསྐྱོད་པ་ལ་བྱའོ། །རྣལ་མར་བཞག་པ་
ནི། གསལ་ལ་མི་རྟོག་པ་ལ་བྱ། དེའི་ཉམས་མྱོང་ནི། རང་བཞིན་ཀ་དག་གི་རང་
བཞིན་ཀ་དག་ཏུ་གསལ། རང་བཞིན་ཀ་དག་གིས་རང་བཞིན་ཀ་དག་ཉམས་སུ་མྱོང་།
རང་བཞིན་ཀ་དག་གཉིས་ལ། དང་མོ་དུས་ལ་སྔ་ཕྱི་མི་རྙེད། ད་ལྟ་འདུག་ས་ཐ་དད་
མི་རྙེད་པའི་ཕྱིར། དེ་ཡང་རང་བཞིན་ཀ་དག་གི་མཐའ་རུ་འདུག །རྣལ་འབྱོར་པ་དེ།
ངན་སོང་གསུམ་དུ་ལྟུང་བའི་མཐའ་དང་། རང་བཞིན་ཀ་དག་གཉིས་ལ། དང་མོ་
དུས་ལ་སྔ་ཕྱི་མི་རྙེད། ད་ལྟ་འདུག་ས་ལ་ཐ་དད་མི་རྙེད་པའི་ཕྱིར། མཐའ་དེ་ཡང་
རང་བཞིན་ཀ་དག་གི་མཐའ་རུ་འདུག ། དེ་བཞིན་དུ་སྤྱོད་ལམ་རྣམ་པ་བཞི་དང༌།
གཉིད་ལོག་པ་དང་ར་རོ་བ་ལ་སོགས་པ་ཐམས་ཅད། རང་བཞིན་ཀ་དག་ལས་མ་
འདས་པའོ། །དཔེར་ན་གསེར་གླིང་ནས་ས་རྡོ་མི་རྙེད་པ་ལྟར། རྣལ་འབྱོར་པ་དེས།
རང་བཞིན་ཀ་དག་ལས་ཅི་ཡང་མ་མཐོང་ངོ༌། །རྣལ་འབྱོར་པ་དེས། ཐེག་པ་གཞན་
གྱི་སྐྱོན། ལུང་རིགས་དང་འགལ་བ་ཐམས་ཅད། རང་བཞིན་ཀ་དག་ལས་ཅི་ཡང་མ་
མཐོང་ངོ༌། །རྣལ་འབྱོར་པ་དེས། ཐེག་པ་གཞན་གྱི་ཡོན་ཏན། སྟོབས་དང་མི་
འཇིགས་པ་ཐ་ཚན། རང་བཞིན་ཀ་དག་ལས་ཅི་ཡང་མ་མཐོང་ངོ༌། །རྒྱ་རྒྱ་རྒྱ། དབྱེར་
མེད་གཅིག་པུའི་སྐུ་ལ་ཕྱག་འཚལ་ལོ། །མུ་མཐའ་དབྱེར་མེད་དགུ་བསྐོར་ལ། བློ་
དངོས་གཅིག་ལ་འཇོག་པ་མེན། བློ་དངོས་ཐ་དད་ཀྱིས་འབྱེད་པ་མེན། བློ་དངོས་
གཅིག་ལ་དགུ་ཚང་བས། དེ་ནི་ངེས་པར་ཡོད་པ་མེན། བློ་དངོས་ཐ་དད་ཡོད་པ་
མེན། དེས་ན་ཤིན་ཏུ་མཁས་པའི་བློ་དངོས་ལ། ཐམས་ཅད་རང་བཞིན་ཀ་དག་ཡིན།
རང་བཞིན་ཀ་དག་ཡིན་པ་ལ། གཏིང་སྐྱོན་མ་ཚོར་གང་ཟག་གིས། ཐེག་པ་དགུ་ལ་
སོགས་པར་མཐོང་། དེ་ཡང་དེ་ཡི་བློ་དངོས་ཡིན། རྒྱ་རྒྱ་རྒྱ། །དབྱེར་མེད་གཅིག་པུའི་
661

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྐུ་ལ་ཕྱག་འཚལ་ལོ། ། མུ་མཐའ་དབྱེར་མེད་མན་ངག་ལ། ཡོད་མེད་དབྱེར་མེད་ཀྱི་
མན་ངག །སངས་རྒྱས་སེམས་ཅན་དབྱེར་མེད་ཀྱི་མན་ངག །སྣང་སྟོང་དབྱེར་མེད་ཀྱི་
མན་ངག །མུན་སྣང་དབྱེར་མེད་ཀྱི་མན་ངག །ཀུན་རྫོབ་དོན་དམ་དབྱེར་མེད་ཀྱི་
མན་ངག །རྟག་ཆད་དབྱེར་མེད་ཀྱི་མན་ངག །བུ་དགྲ་དབྱེར་མེད་ཀྱི་མན་ངག །
བསད་པ་དང་མ་བསད་པ་དབྱེར་མེད་ཀྱི་མན་ངག །དུག་སྨན་དབྱེར་མེད་ཀྱི་མན་
ངག །འགལ་བ་དང་མི་འགལ་བ་དབྱེར་མེད་ཀྱི་མན་ངག །མན་ངག་དེ་ལྟར་བཅུའོ།
ཡོད་མེད་དབྱེར་མེད་མན་ངག་ལ། ཕྱི་རོལ་གྱི་དོན་ཁས་བླངས་པའི་བློ་ལ་ཡོད། རང་
བཞིན་མེད་པར་འཛིན་པའི་བློ་ལ་མེད། དེ་གཉིས་དངོས་པོའི་འདུག་པ་གཅིག་སྟེ།
དབྱེར་མེད་པའོ། །རྟོགས་པ་ལ་སངས་རྒྱས་སུ་འདུག་ལ། མ་རྟོགས་པ་ལ་སེམས་ཅན་
ལྟར་འདུག ། དེ་གཉིས་དངོས་སུ་གོང་མ་དང་འདྲའོ། །ཞེན་པ་པོ་ལ་སྣང་བར་འདུག
མཁས་པའི་བློ་ལ་སྟོང་པར་འདུག དེ་ཡང་དབྱེར་མེད། ཞག་མིག་ཅན་ལ་མུན་པར་
འདུག །ཆུ་བུར་མིག་ལ་སྣང་བ་དཀར་པོ་འདུག དེ་ཡང་དབྱེར་མེད། ཐེག་པ་འོག་མ་
ལ་དོན་དམ་དུ་འདུག །ཐེག་པ་གོང་མ་ལ་ཀུན་རྫོབ་ཏུ་འདུག དེ་ཡང་དབྱེར་མེད།
དངོས་འཛིན་ཅན་ལ་རྟག་པར་འདུག །དངོས་འཛིན་མེད་པ་ལ་ཆད་པར་འདུག །དེ་
ཡང་དབྱེར་མེད་ཕྱོགས་གཅིག་ལ་བུར་འདུག །ཕྱོགས་གཅིག་ལ་དགྲར་འདུག དེ་ཡང་
དབྱེར་མེད། རྒྱུ་འབྲས་ཁས་ལེན་པ་ལ་བསད་པར་འདུག ། ཐེག་པ་ཆེན་པོ་ལ་བསད་
རྒྱུ་མེད། དེ་ཡང་དབྱེར་མེད། རྨ་བྱ་ལ་སྨན་དུ་འདུག ། གཞན་ལ་དུག་ཏུ་འདུག །དེ་
ཡང་དབྱེར་མེད། རྟོགས་པ་ལ་སངས་རྒྱས་སེམས་ཅན་འགལ། དེ་ཡང་དབྱེར་མེད།
དེས་ན་བློ་ལ་ཐ་དད་དུ་སྣང་ཡང་། དངོས་པོ་ལ་གཅིག་ཡིན། བློ་དངོས་གསུམ་ལ་ཐ་
དད་དུ་སྣང་ཡང་། ཤིན་ཏུ་མཁས་པའི་བློ་དངོས་ལ་ཡེ་སངས་རྒྱས་པར་གཅིག་པའོ། །
དེས་ན་ཞེན་ལྟ་བརྒྱད་དང་། ཡིན་ལྟ་གཅིག་གོ །འོག་མ་བ་རྣམས་ནི་སོ་སོར་ཞེན་
662

སེམས་སྡེ། མན་ངག་འཁོར་བ་དོང་སྤྲུགས། །
པར་འཛིན་པ་ལ། དངོས་སུ་མེན་ནོ། །ཡིན་པ་ནི་ཁྱད་པར་བླ་མེད་ཁོ་ནའོ། །དེས་ན་
རོལ་པ་ནི། སྣང་བ་ལ་སྟོང་པ་རོལ། སྟོང་པ་ལ་སྣང་བ་རོལ་པས་ན་ཀུན་བཟང་
གཅིག་གི་རོལ་པའོ། །རྒྱན་ནི་སྟོང་པའི་རྒྱན་སྣང་བ། སྣང་བའི་རྒྱན་སྟོང་པ། སྣང་
བས་སྟོང་པ་གསལ་བར་བྱེད་མཛེས་པར་བྱེད། སྟོང་པས་སྣང་བ་གསལ་བར་བྱེད་
མཛེས་པར་བྱེད། གཅིག་གིས་གཅིག་གསལ། གཅིག་གིས་གཅིག་མཛེས་ཤིང་རྟོགས་
པར་བྱེད་པས་ན་རྒྱན་ནོ། །དོན་གོང་མ་དེས་ན་རང་བཞིན་ཀ་དག་ཡེ་སངས་རྒྱས་པ་
ལ། བློ་དངོས་གཞན་གྱི་མུ་མཐའ་ཡོད་པ། དེ་ཡོད་ཚོད་ཙམ་དུ་ཡེ་སངས་རྒྱས་པའི་
རོལ་པ་ཡིན། རྒྱན་ཡིན་ཞེས་སུ། རང་བཞིན་ཀ་དག་སྟོང་པས་སྟོང་པ་མ་སྤངས་པས་
ཀུན་ཏུ་བཟང་མོ་ཡིན། སྣང་བ་མ་འགགས་པས་ཀུན་ཏུ་བཟང་པོ་ཡིན། གཉིས་སུ་
མེད་པས་རོལ་པ་ཡིན། གཅིག་གི་དོན་གཅིག་གིས་གསལ་བས་རྒྱན་ཡིན། དེས་ན་ཐ་
ཚན་རང་བཞིན་ཀ་དག་ཡེ་སངས་རྒྱས་པའི་ངང༌། རང་བཞིན་ཀ་དག་ཉིད་དོ། །མུ་
མཐའ་དབྱེར་མེད་ཀྱི་མན་ངག་རྫོགས་སོ། །རྒྱ་རྒྱ་རྒྱ། དབྱེར་མེད་གཅིག་པུའི་སྐུ་ལ་
ཕྱག་འཚལ་ལོ། །འདི་ནི་ཤིན་ཏུ་ཟབ་སྟེ། ཀུན་ལ་བསྟན་ཡང་གོ་བར་མི་འགྱུར་ཏེ།
ཤེས་རབ་ཡང་རྩེ་རྣམས་ཀྱིས་རྟོགས་པར་འགྱུར། རྒྱུ་འབྲས་ངེས་པར་འདོད་པའི་རྟོག་
གེ་རྣམས། རྒྱུ་འབྲས་ངེས་ན་མཉན་བསམ་བསྒོམ་པ་ཉམས། སེམས་ཅན་རྒྱུ་ལས་
སངས་རྒྱས་ག་ལ་འོང༌། ནས་ཀྱི་རྒྱུ་ལས་ས་ལུ་ག་ལ་སྐྱེ། གལ་ཏེ་སྐྱེ་ན་རྒྱུ་འབྲས་ངེས་
པ་ཉམས། འདི་རུ་མི་བདེ་ཕྱི་མར་བདེ་འདོད་པ། དེ་ཡང་རྒྱུ་འབྲས་མེན་ཏེ་སྲིད་པ་
ལ། རྒྱུ་འབྲས་བདེན་པར་༼དྲང་སོང་ཡི་དྭགས་སུ་སྐྱེ་རེམ་པོ་ལ་དམྱལ་བས་མི་སྡིགས༽འདོད་ན་
ཉམས་པར་འགྱུར། བདེ་བའི་རྒྱུ་ལས་བདེ་བ་ཐོབ་འདོད་ན། དྲང་སྲོང་རྣམས་ཀྱིས་
བརྟགས་པ་ཅིས་མ་ནོར། དེ་ནི་རྒྱུ་འབྲས་རྣམ་པར་སེལ་བའོ། །རྒྱ་རྒྱ་རྒྱ། སྣང་བ་ཞེན་
པ་མེད་པ་དང་། བློ་ལ་ངེས་པ་མེད་པའི་རྟགས། སྣང་བ་སྡེ་བཅུ་དང་། མུ་དང་།
663

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཐའ་དང༌། རྒྱན་དང༌། རོལ་པ་དང་བཞིའོ། །སྣང་བ་སྡེ་བཅུ་ནི། འགྲོ་བ་རིས་དྲུག་
བློ་དངོས་བཞི་སྟེ་བཅུའོ། །རྒྱུ་འབྲས་༼ཕྱི་རོལ་ཁས་བླངས་པ་ལ་༽བདེན་པའི་མུ། མི་བདེན་
༼ཐེག་པ་ཆེན་པོ་ལ་༽པའི་མུ། འགལ་བའི་༼བློ་དངོས་པོ་ལ་༽མུ། མི་༼ལམ་ལ༽འགལ་བའི་མུ།
ཡོད་པའི་མུ། མེད་པའི་མུ། དེ་ལ་སོགས་ཏེ་ཡོད་མེད་སྣང་སྟོང་ཡིན་མེན་ཐམས་ཅད་
ལ་མུ་རེ་ཡོད་དེ། དེ་ཡང་དཔེར་ན་ཆུ་བུར་མིག་མི་ལ་སོགས་པ་ལ་༽ལ་ནམ་མཁའ་
དཀར་པོར་སྣང་ཙམ་ན། ཞག་མིག་ཅན་༼འུག་པ་སྲིན་བྱ་༽ལ་མུན་པར་སྣང༌། དེས་ན་
ཤིན་ཏུ་མཁས་པའི་བློ་དངོས་ལ་ཡེ་སངས་རྒྱས་པ་གཅིག་ཏུ་སྣང་ཙམ་ན། མི་མཁས་
པ་ལ་གཟུང་འཛིན་དང་རྒྱུ་འབྲས་དང་སངས་རྒྱས་དང་སེམས་ཅན་གཉིས་སུ་སྣང་
ངོ༌། །རྒྱན་ནི་མ་༼ཐམས་ཅད་རྒྱན་ཡིན་༽འགག་རྣམ་པ་ཅིར་ཡང་སྣང་བའོ། །རོལ་པ་ནི་
ཀུན་བཟང་གཅིག་གི་རོལ་༼བདེ་སྡུག་ལ་སོགས་སོ༽པའོ། །དོན་དེས་གྲུབ་པའོ། །རྒྱ་རྒྱ་རྒྱ།
རྒྱ་རྒྱ་རྒྱ། དོན་འདི་ནི་མི་མཁས་པ་དང་། ཤིན་ཏུ་མི་མཁས་པ་དང༌། མཁས་པ་དང་།
ཤིན་ཏུ་མཁས་པ་ལས། འདི་ནི་ཤིན་ཏུ་མཁས་པའི་བློ་དངོས་སོ། །དབང་པོ་ཐ་མ་
དང་། འབྲིང་དང་། རབ་དང་། ཡང་རབ་དང་བཞི་ལས། འདི་ཡང་རབ་ཀྱི་རྟོགས་
པའོ། །ཐེག་པ་ལ་འདི་ཐེག་པའི་ཡང་རྩེའོ། །འབྲས་བུ་ལ་འདི་སྙིང་པོའོ། །བོན་ཐམས་
ཅད་ཀྱི་ཡང་བཅུད། དཔྲལ་བའི་མིག་ལྟ་བུའོ། །རྫོགས་སོ། །རྒྱ་རྒྱ་རྒྱ།
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །དོན་གྱི་དབང་བསྐུར་རྣམ་པ་དྲུག་
ལ། གཅིག་ནི་ཉི་ཟེར་རྒྱས་བཏབ་ནས། ལོགས་སུ་ཕྱུང་ནས་གནས་པ་ཡིན། འདིར་
ནི་དབང་བསྐུར་ལྔ་བསྟན་ཏེ། འཁོར་ལོའི་མན་ངག་དགུ་སྐོར་ལ། དང་པོ་མིང་གི་
འཁོར་ལོ་ཡིན། གཉིས་པ་དཔེ་ཡི་འཁོར་ལོ་ཡིན། གསུམ་པ་དོན་གྱི་འཁོར་ལོ་ཡིན།
དབུས་ནས་དབུས་སུ་དགུ་བསྐོར་ལ། དྲུག་ནས་དྲང་པ་མིང་གཅིག་ཡིན། དེ་ནི་
གཡས་སུ་བསྐོར་ཏེ་བཀླགས། དེ་ནས་ཡེ་ནི་དེ་བཞིན་དུ། གཡས་བསྐོར་རང་གནས་
664

སེམས་སྡེ། མན་ངག་འཁོར་བ་དོང་སྤྲུགས།
སར་བཀླག་གོ །དེ་གཉིས་གཡོན་གྱི་ཕྱོགས་སུ་ལྟ། རིགས་དང་སྤྲུལ་ཡང་དེ་བཞིན་
དུ། རང་གནས་འོག་ཏུ་བལྟས་ལ་བསྐོར། ཚོགས་ནི་སྟེང་བལྟ་དེ་བཞིན་བསྐོར། རྩ་
བ་ལྔ་ནི་དབུས་ནས་བལྟ། རང་གནས་ས་རུ་དགུ་བསྐོར་བ། མན་ངག་མིང་གི་འཁོར་
ལོའོ། །གཉིས་བོར་གཅིག་བླངས་བྱས་ནས་ཀྱང་། བཀླགས་དང་འགལ་བ་མེད་པ་
ཡིན། དཔེ་ཡི་འཁོར་ལོ་བསྟན་པ་ཡང་། གོང་མ་བཞིན་དུ་བཀླགས་པ་སྟེ། དབུས་
དང་གཡོན་གཉིས་གཡོན་དུ་བལྟ། གཡས་དང་འོག་གཉིས་འོག་ཏུ་བལྟ། སྟེང་ནི་
སྟེང་དུ་བལྟས་ཏེ་བཀླགས། གཉིས་བོར་གཅིག་བླངས་གོང་དང་འདྲ། དོན་གྱི་འཁོར་
ལོ་བསྟན་པ་ནི། དགུ་བསྐོར་གཡོན་དུ་རང་གནས་སར། བལྟས་ཏེ་གཡས་བསྐོར་
གོང་བཞིན་ནོ། ། དེ་ནི་མན་ངག་དགུ་སྐོར་རོ། །མིང་གི་འཁོར་ལོ་ཟུར་གནས་པ། རིག་
ནས་གཡས་སྐོར་ཟུར་བཞིར་བལྟ། འོག་མ་རིགས་ཀྱི་ས་ནས་ཡར། གཡས་སུ་བསྐོར་
ནས་གཉིས་ཀར་བལྟ། གོང་མ་བཀླགས་པའི་རྟིང་དག་ལ། བར་གླིང་ཡིག་འབྲུ་བཅུ་
གཉིས་སོ། །དབང་དང་སྙིང་དང་ཨ་གསུམ་ལས། གཡས་སུ་བསྐོར་ལ་བཀླག་པར་
བྱ། ཨ་ནི་འོག་གི་ས་གནས་སོ། །ཡི་གེ་གཉིས་ཀྱི་མན་ངག་ནི། བར་འཁྱམས་དག་ལ་
གནས་པའོ། ། རྒྱ་རྒྱ་རྒྱ། དབང་རྣམ་པ་དྲུག་བསྐུར་བས། གཉིས་ཀྱིས་ཉོན་མོངས་པ་
བྱིན་གྱིས་བརླབ། གཉིས་ཀྱིས་རྣམ་པར་རྟོག་པ་བྱིན་གྱིས་བརླབ། གཉིས་ཀྱིས་རང་
འབྱུང་ཡེ་ཤེས་བྱིན་གྱིས་རློབས་པའོ། །དང་པོ་བདག་ཏུ་བལྟ་བ་ལ་དབང་བསྐུར་བས།
བདག་འཛིན་བྱིན་གྱིས་རློབས་སྟེ། བདག་ཕྱི་ནང་གི་འདུག་ས་བཙལ་བས་མ་རྙེད་
ན། བདག་འཛིན་བྱིན་གྱིས་བརླབས་པ་ཡིན། དེ་ཡང་གཟུང་འཛིན་མེད་པས་མི་གྲོལ།
དཔེར་ན་སྙིང་བཏོན་པས་འཆི། ཡན་ལག་བྲེགས་པ་ཙམ་གྱིས་མི་འཆི། གཉིས་པ་
དུག་ལྔ་ལ་དབང་བསྐུར་བས། དུག་ལྔ་བྱིན་གྱིས་བརླབས་ཏེ། དུག་ལྔ་རང་སར་གྲོལ་
ཏེ། དེ་ཡང་ཉོན་མོངས་པ་དེས། འགྲོ་བ་རེ་སྨིན་པ་དང་འདྲའོ། །གསུམ་པ་ཚོགས་
665

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བརྒྱད་ལ་དབང་བསྐུར་བས། རྣམ་པར་ཤེས་པ་བྱིན་གྱིས་བརླབས་ཏེ། རང་ལུགས་
ལྷུག་པར་གྱི་འདའ་བསྣོལ་ལེ་བཞག་གོ །བྱ་བ་བཏང་པའི་རྗེས་ལ་གང་ལ་ཡང་མི་
སྐྱོད་པའོ། །བཞི་པ་དབང་པོ་སྒོ་ལྔ་ལ་དབང་བསྐུར་བས། སྣང་བ་བྱིན་གྱིས་བརླབས་
ཏེ། སྣང་བ་ཐུག་ཕྲད་དུ་རྟོགས་པའོ། །རལ་གྲི་ཁ་བསྡམས་ན་གར་འཕྲད་འཕྲད་དུ་
ཆོད་པ་དང་འདྲའོ། ། ལྔ་པ་རང་འབྱུང་ཡེ་ཤེས་ལ་དབང་བསྐུར་བས། ཡེ་ཤེས་བྱིན་
གྱིས་བརླབས་ཏེ། གང་ལ་ཡང་མི་ཆགས་ངོས་བཟུང་མེད་པའོ། །རུ་སྦལ་གྱིས་མཁར་
གཞོང་ལ་མི་ཆགས་པ་དང་འདྲའོ། །དྲུག་པ་རང་རིག་པའི་ཡེ་ཤེས་ལ་དབང་བསྐུར་
བས། རང་རིག་བྱིན་གྱིས་བརླབས་ཏེ། ཕྱོགས་མེད་ཀུན་དུ་ཡེ་ཤེས་འཆར་ཏེ། ཁང་
ཁྱིམ་གཅིག་ལ་ཉི་མ་ཤར་བས་ཁང་ཁྱིམ་རང་སར་འཆར་བ་དང་འདྲའོ། ། དེ་ལྟར་
ཐམས་ཅད་བྱིན་གྱིས་བརླབས་པས། ཡེ་སངས་རྒྱས་པའོ། །དེ་དག་ཐམས་ཅད་ཉམས་
མྱོང་གཅིག་ཏུ་འཆར་རོ། ། དེ་ལ་བདག་བྱིན་གྱིས་བརླབས་པས། བདག་འཛིན་མ་
རྙེད་དེ། ཤེས་པ་གང་ལ་ཡང་མི་རྟོག །དེ་ཐམས་ཅད་བྱིན་གྱིས་བརླབས་ཏེ། དུག་
ལྔ་མ་སྐྱེས་ན་རངས་སོ། །ཚོགས་བརྒྱད་མ་གཡོས་ན་རངས་སོ། །སྣང་བ་ཡང་རང་
སོ། །དེ་ཁོ་ན་ངོས་བཟུང་མེད་དེ་རངས་སོ། །དགག་སྒྲུབ་མེད་པར་དེ་དང་འདྲ་
སྟེ། དེ་ལྟར་རྟོགས་ན་གླང་ཆེན་མ་བསྐྱོད་པའོ། །ནམ་མཁའི་རྒྱ་ཡིས་ཐེབས་པའོ། །དེ་
ནི་རིན་པོ་ཆེ་གསེར་གླིང་དང་འདྲའོ། །སྐྱོན་མི་སྤོང་ཡོན་ཏན་མི་སྒྲུབ། ཤུགས་ལས་
འཆར་ཞིང་རྫོགས་པའོ། །དོན་འདི་ལ་ནན་ཏན་གྱིས་ཤིག །དོན་འདིའི་ལྟ་བའི་དཔེ་
ནི་གང་གིས་ཀྱང་མི་བཏུབ་པོ། ནམ་མཁའ་ལ་དཔེ་བླངས་ན། ནམ་མཁའ་མཐའ་
ཡས་སུ་གོལ། ཅི་ཡང་མེད་དོ་བྱས་ན། ཅི་ཡང་མེད་པའི་སྐྱེ་མཆེད་དུ་གོལ། ཡོད་པ་
ཡང་མེན། མེད་པ་ཡང་མེན་བྱས་ན། ཡོད་ཙམ་མེད་ཙམ་དུ་གོལ། ཤེས་པ་ཙམ་དུ་
བྱས་ན། རྣམ་ཤེས་མཐའ་ཡས་སྐྱེ་མཆེད་དུ་གོལ། དབང་བསྐུར་རྫོགས་སོ། །རྒྱ་རྒྱ་རྒྱ།
666

སེམས་སྡེ། མན་ངག་འཁོར་བ་དོང་སྤྲུགས།
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །ཁ་ཐམ་ཁ་ཐམ་རྒྱ་ཡིས་གདབ། སྐད་
གཅིག་བསྒྱུར་ནས་ལོ་ཚ་བྱང་བར་བྱས། མཁས་པ་བཞིའི་དགོངས་པ་ང་ཡིས་ཐོབ།
བཀའ་བཏགས་ཚིགས་སུ་བཅད་ནས་བྲིས་ཏེ་བཞག སྐྱེ་འཆི་མེད་པའི་སེམས་རེ་བདེ།
འཕོ་འགྱུར་མེད་པའི་གནས་རེ་བདེ། འཛིན་ཆགས་མེད་པའི་ནོར་རེ་བདེ། མི་དབང་
སྤྱོད་པའི་ཁྲིམས་རེ་བདེ། ཅིར་སྣང་ཅིར་བརྗོད་ཅིར་བསམ་སེམས་ཉིད་ཡིན་པར་ངེས།
སེམས་ཉིད་སངས་རྒྱས་ཡིན་པར་ངེས། སངས་རྒྱས་སྟོང་པ་ཡིན་པར་ངེས། དཔེར་
ན་བུ་རམ་ལ་སེམས་ཅན་གྱི་གཟུགས་སུ་སྣང་ཡང་། དོན་དུ་བུ་རམ་ལས་མ་གཡོས་
པའོ། །ཇི་ལྟར་མཛད་པ་དང་། ཇི་ལྟར་གོ་བའི་སྣང་བ་མ་བཀག་པར། སྣང་བ་སེམས་
སུ་བཀྱེར་རོ། །དེ་ཡང་དཔེར་ན་བླ་མ་མཐོང་ན། ཤེས་པ་གཞན་གྱིས་བར་མི་ཆོད་པར།
གཉན་པའི་འདུ་ཤེས་སྐྱེ་སྟེ། དེ་བཞིན་ཅིར་མཐོང་ཅིར་བསམ་ཀྱང་། ཤེས་པ་གཞན་
གྱིས་བར་མ་ཆོད་པར། ཅི་ཡང་མ་ཡིན་པར་གོ ། དེ་ལ་གོ་སྙམ་པའི་ཤེས་པ་ཡང་མི་
འཇུག་སྟེ་རངས་སོ། །ཐ་ཚིག་གང་ཅི་སྐྱེས་སེམས་སུ་སྐྱེས་པ། སེམས་ཡེ་ནས་སངས་
རྒྱས། སངས་རྒྱས་ཡེ་ནས་སྟོང་པ། སྟོང་པ་ཡེ་ནས་སྤྲོས་པ་དང་བྲལ་བ། མཁས་
པར་གྲགས་པ་ཐམས་ཅད་ཀྱིས། ཀེ་ཚང་མཐའི་གཏེར་མ་མཐོང་། དེ་མ་མཐོང་བས་
མཐའ་མ་མཐོང་ངོ༌། །བརྡ་མ་མཐོང་པས་དངོས་པོའི་གནས་ལུགས་མ་ཤེས་སོ། །ཀུན་
ལ་མི་བསྟན་ཁ་ཐམ་རྒྱ། ཁ་ཐམ་རྒྱ། ཅེས་ཉི་ཟེར་རྒྱས་པའི་འགྲེལ་པའོ། །སློབ་དཔོན་
ལི་ཤུ་སྟག་རིངས་ཀྱི་སྙན་རྒྱུད་ཀྱི་གདམས་ངག །ཨ་དམ། །རྒྱ་རྒྱ་རྒྱ།
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །རྒྱལ་པོ་བཟུང་བས་འཁོར་བ་བྲལ།
འཁོར་བ་བྲལ་བས་དམག་དཔུང་ཉམས། དམག་དཔུང་ཉམས་པས་རྩོད་པ་ཞི། རྩོད་
པ་མེད་པས་བདེ་བར་གནས། ད་ནི་རྒྱལ་པོ་མི་གཏོང་ངོ༌། །རྒྱལ་པོ་བཟུང་ཐབས་
རྣམ་པ་བཞི། བ། 5གསས་མཁར་རྩེ་ནས་དབབ་པ་དང་། འཕྲང་དུ་དོག་སར་བསྒུགས་པ་མ
667

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དང༌། ཡེངས་པ་བོར་ལ་བཟུང་བ་དང་། རྫས་ལ་ཁྲིད་ལ་བཟུང་བ་དང་བཞིའོ། །
རྒྱལ་པོའི་བཙའ་ཐབས་རྣམ་པ་གཉིས། ཡེངས་པ་མེད་པར་བཙའ་བ་དང་། འཕྲང་
དང་དོག་སར་དགག་པའོ། །གསས་མཁར་ཕབས་ན་བཙའ་མི་དགོས། རྒྱལ་པོ་ཟིན་
པའི་ཡོན་ཏན་ནི། ཤུགས་ལས་འབྱུང་བས་སྨོས་མི་དགོས། ཞེས་ལྡེམ་དགོངས་མན་
ངག་གི་ཚིག་གོ །ཀུན་ལ་བསྟན་ཀྱང་གོ་བར་མི་འགྱུར་རོ། །འོག་ནས་འབྱུང་བའི་ཚིག་
ལ་ནན་ཏན་གྱིས་ཤིག །ཅེས་ལི་ཤུ་སྟག་རིངས་ཀྱིས་སྦས་སོ། །རྒྱ་རྒྱ་རྒྱ། གསས་མཁར་
དབབ་བྱ་བ་ནི། དཔེར་ན་རྒྱལ་པོའི་མཁར་ཕབས་ན། ལམ་འཕྲང་བསལ་ནས་
མཁར་ལ་འཛེགས་ཏེ། ཕབ་ན་རྒྱལ་པོ་ཡང་དབང་དུ་འདུ་ལ། དེའི་འཁོར་དང་ཡུལ་
མི་ལ་སོགས་པ་ཐམས་ཅད་དབང་དུ་འདུས་སོ། །དེ་བཞིན་དུ་རྩོད་པའི་འཕྲང་བསལ།
ཐེག་པའི་མཁར་ལ་འཛེགས། རང་བཞིན་ཀ་དག་གི་རྩེར་ཕྱིན་ན། ཐམས་ཅད་རང་
བཞིན་ཀ་དག་ཏུ་འདུས་སོ། །དེ་ལྟར་ལྷན་གྱིས་རྟོགས་ནས། གསས་མཁར་ཡང་
ཕེབས་ལ་རྒྱལ་པོ་ཡང་ཟིན་པའོ། །དེ་ནི་འཁོར་བ་དོང་སྤྲུགས་དང་ལུང་ཚད་མ་ལ་
ལྟོས་ཤིག །འཕྲང་བུ་བསྒྲིགས་པ་ནི། དཔེར་ན་རྒྱལ་པོ་ལྟ་བུ་གཅིག་འཛིན་ན། འདི་
ཀར་འོང་གིས་བསྒུགས་ཤིག་ཟེར་ནས་བསྒུགས་ཏེ། དེར་བྱུང་བ་དང་གཟོད་འཛིན་ནོ།
དེ་བཞིན་དུ་ཐབས་དང་ཤེས་རབ་ཀྱིས་བྱང་ཆུབ་སེམས་ཕབས་ནས། བྱང་ཆུབ་
སེམས་དེར་འོང་སྟེ། ཡིད་གང་ལ་ཡང་མི་རྟོག་པ་ཞིག་འོང་། དེར་བྱང་ཆུབ་སེམས་ཀྱི་
འཕྲང་དེ་རུ་བཟུང་སྟེ་ཕྱི་རུ་མི་གཏོང་པའོ། །ཕྱིར་མ་བཏང་པས་ཡིད་ཀྱི་རྣམ་པར་
ཤེས་པ་གང་ལ་ཡང་མི་རྟོག །སྒོ་ལྔའི་རྗེས་སུ་མི་འབྲེང་། སྒོ་ལྔ་རང་བྲལ། སྒོ་ལྔ་རང་
བྲལ་བས། དུག་ལྔ་ལ་སོགས་པ་མི་སྐྱེ་སྟེ་ཉམས། དེའི་དུས་སུ་གཉིས་འཛིན་དང་བྲལ་
ནས་བདེ་བར་གནས་སོ། །དེ་ལ་བཟུང་ཐབས་ནི། རྣམ་པ་གསུམ་སྟེ། སྔགས་དང་།
ཏིང་འཛིན་དང་། རྫས་དང་གསུམ་མོ། །དེ་ལ་སྔགས་ནི། ཧཱུྃ་ཧྲིའོ། །ཏིང་ངེ་འཛིན་ནི་
668

སེམས་སྡེ། མན་ངག་འཁོར་བ་དོང་སྤྲུགས།
ཡར་ལ་ལོག་པར་བསམ་མོ། །རྫས་ནི་ལུས་ལ་བྱས་ཏེ། ལུས་བསྒྲིམས་ཏེ། ལྕེ་རྐན་
ཕུགས་སུ་གཞིབ་པའོ། །དེ་ལྟར་བྱས་པས་སེམས་ཟིན་ཏེ་གང་ལ་ཡང་མི་རྟོག་གོ །དེ་
ལ་ནི་སྐྱེས་བུ་བརྩོན་འགྲུས་ཅན་ཞིག་དགོས་སོ། །ཡེངས་ལ་བོར་ལ་བཟུང་བ་ནི།
དཔེར་ན་མི་གཅིག་འཛིན་ན་ཡེངས་ན་ཟིན། བསྒྲིམས་པའི་དུས་སུ་མི་ཟིན། དེ་
བཞིན་དུ་ཤེས་པ་ལྷུག་པར་བཞག་ན་སེམས་མི་གཡོ། ཡིད་མ་གཡོས་ན་སྒོ་ལྔ་མི་གཡོ།
སྒོ་ལྔ་མ་གཡོས་ན་དུག་ལྔ་ལ་སོགས་པ་རང་བཞིན་དུ་ཞིའོ། །དེས་ན་ཤེས་པ་རང་
ལུགས་ལྷུག་པར་བཞག་གོ །རྫས་ལ་བྲིད་པ་ནི། དཔེར་ན་མི་གཅིག་འཛིན་ན། རྫས་
གཅིག་ལ་ཁྲིད་ན་འོང༌། །འོངས་ན་བཟུང་དུ་བཏུབ་པ་དང་འདྲ་བར་ན། ཤེས་པ་
འདི་གཟུགས་གཅིག་གམ། ཐིག་ལེ་གཅིག་ལ་སེམས་གཏད་དེ་བྲིད་པས། ཤེས་པ་དེ་
ཁོ་ན་ལས་གཞན་དུ་མི་འཕྲོ་སྟེ། དེའི་རྗེས་ལ་ཡུལ་ལམ་རྫས་དེ་རང་ལ་ཡང་མི་རྟོག་སྟེ་
ལྷན་ནེ་གནས། དེར་ཡིད་རྟོག་པ་མེད་པས་སྒོ་ལྔ་རང་བྲལ། དེས་དུག་ལྔ་ལ་སོགས་
པ་ཉམས་ཏེ་མི་སྐྱེའོ། །བཙའ་ཐབས་ནི་རྣམ་པ་གཉིས་ཏེ། དཔེར་ན་བརྩོན་འཚོ་ན་
ཡེངས་ན་འཆོར་རོ། །དེས་ན་སེམས་མ་ཡེངས་པར་བྱ་ཟེར་བ་དེ་བཞིན་དུ། མི་རྟོག་
པའི་དོན་ལས་ཡེངས་ན་རྣམ་པར་རྟོག་པར་འགྲོ། ཡིད་མི་ཐུབ་སྟེ་རྟོག་པ་སྣ་ཚོགས་
སྐྱེ། དེ་སྐྱེས་པས་དུག་ལྔ་རང་ལྡང་སྟེ་འཁོར་བར་འགྱུར་རོ། །དེས་ན་མི་རྟོག་པའི་དོན་
ལ་མ་ཡེངས་པར་བྱའོ། །འཕྲང་བུ་དགག་པ་ནི་བྱང་ཆུབ་སེམས་ཕྱིར་མི་བཏང་པའོ། །
འཕྲང་དོག་སར་བཀག་ན་འགྲོ་ས་གཞན་མེད་པ་དང་འདྲའོ། །བྱང་ཆུབ་སེམས་དེར་
ཟིན་ན་ཡིད་གཞན་དུ་མི་གཡོ་བའོ། །གསས་མཁར་ཕེབས་ན་བཙའ་མི་དགོས་བྱ་བ་
ནི། དཔེར་ན་རྒྱལ་པོའི་མཁར་ཕབས་ཡུལ་ཐོབ་ན། རྒྱལ་པོ་ལ་འགྲོ་ས་གཞན་མེད་པ་
བཞིན་དུ། རང་བཞིན་ཀ་དག་རྟོགས་ན་ཐམས་ཅད་རང་བཞིན་ཀ་དག་ལ། དེ་ལས་
མ་གཏོགས་པ་མེད་པས་བཙའ་མི་དགོས་སོ། །རྒྱལ་པོ་ཟིན་ན་ཡོན་ཏན་ཤུགས་ལས་
669

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འབྱུང་སྟེ། རྒྱལ་པོའི་ཡོན་ཏན་ཐམས་ཅད་ཟིན་པ་དེ་ལ་འོང་པ་དང་འདྲ་སྟེ། རྣམ་
པར་མི་རྟོག་པ་ལྷུན་གྱིས་གྲུབ་པ་ལ། སྐུ་དང་ཡོན་ཏན་དང་དྲོད་ཚད་དང་མངོན་
ཤེས་ལ་སོགས་པ་ཤུགས་ལས་འབྱུང་ངོ༌། །ཆུ་དྭངས་པ་ལ་ཉི་ཟླ་གཟའ་སྐར་འཆར་བ་
ལ་སྨོས་མི་དགོས་སོ། །དེ་བཞིན་དུ་མི་རྟོག་པ་ལྷུན་གྱིས་གྲུབ་པ་ལ། ཡོན་ཏན་སྨོས་མི་
དགོས་པ་འབྱུང་ངོ༌། །དེ་ལ་ཡིད་ཀྱི་རྣམ་པར་ཤེས་པ་ནི་རྒྱལ་པོའོ། །འཁོར་བ་ནི་སྒོ་
ལྔའོ། །དམག་དཔུང་ནི་དུག་ལྔ་ལ་སོགས་པའོ། །རྩོད་པ་མེད་པ་ནི་དུག་ལྔས་གནོད་
པ་མ་ནུས་པའོ། །བདེ་བར་གནས་པ་ནི་རྟོག་མེད་ལྷུན་གྱིས་གྲུབ་པའོ། །རྒྱལ་པོ་མི་
གཏོང་པ་ནི་ཡིད་མི་གཏོང་པའོ། །བཟུང་ཐབས་བཞི་ནི་གོང་དུ་བསྟན་ནོ། །རྒྱ་རྒྱ་རྒྱ།
སྟེང་ཡང་འོག་འོག་ཀྱང་སྟེང་དང་། གཡུང་དྲུང་རིན་ཆེན་གདན་ཐབས་ཡིན། ཀ་ར་
ཙ་ནི་བཞག་ཐབས་ལ། ཁ་ཆ་ག་ནི་རྩེན་ནེའོ། །གཡས་གཡོན་མེ་ཆུ་ས་རླུང་གིས། བློ་
ཡིས་དེ་ནི་མན་ངག་བསྟན། གཡས་བསྐོར་སེམས་ཀྱི་མན་ངག་བསྟན། དེ་ནི་སེམས་
ལས་བསྐོར་བའོ། །ཟུར་ལོགས་བརྒྱད་པོ་མཚམས་ན་གནས། ཨ་དམ། ཉམས་མྱོང་
མན་ངག་ཚིག་གསུམ་བསྟན། ཉམས་མྱོང་མན་ངག་ཚིག་གསུམ་ནི། མི་སྲིད་པའི་
གཏན་ཚིགས་ཀྱིས། ངེས་པར་གཏན་ལ་ཕབ་པ་ཡིན། ཐོས་ཞན་མ་ཡིན་ཐོས་མཆོག་
ཡིན། དབང་ཞན་མ་ཡིན་དབང་མཆོག་ཡིན། བསྒོམ་ཞན་མ་ཡིན་བསྒོམ་མཆོག་ཡིན།
མཆོག་གསུམ་ལྡན་པའི་ལམ་མཆོག་འདི། རྫོགས་པ་ཆེན་པོའི་མཐར་ཐུག་ཡིན།
ཉམས་མྱོང་རྣམ་པ་གསུམ་པོ་ནི། ཡི་གེ་ན་དེའི་མན་ངག་ནི། ཡེ་ནས་ཤར་བས་ཀློང་
དུ་དེང༌། ཉི་མ་མུན་པའི་དཔེ་ཡིས་བསྟན། དེ་ནི་དབང་པོ་ཐ་མའི་དོན། དེ་ལ་
འདིས་བསྟན་ཏེ། དཔེར་ན་ཁམས་གསུམ་གྱི་སེམས་ཅན་ཐམས་ཅད་ཀྱིས། ཉི་མའི་
སྙིང་པོ་སྔར་ཡང་མཐོང་མི་སྲིད། ད་ལྟར་ཡང་མཐོང་པ་མེད། ཕྱིས་དང་མཐོང་བར་
མི་འགྱུར། ཟེར་གྱིས་བསྒྲིབས་སྤྲིན་གྱིས་བསྒྲིབས་པ་དེ་བཞིན་དུ། ཁམས་གསུམ་
670

སེམས་སྡེ། མན་ངག་འཁོར་བ་དོང་སྤྲུགས།
སེམས་ཅན་ཐམས་ཅད། སྔར་སངས་རྒྱས་པ་མི་སྲིད། ད་ལྟར་ཡང་སངས་རྒྱས་པ་མི་
སྲིད། ཕྱིས་སངས་རྒྱས་པ་མི་སྲིད། དེ་ནི་དབང་པོ་ཐ་མའི་ཉམས་ཀྱི་མན་ངག་གོ །
མཁས་པའི་བློ་དངོས་དང་གཅིག་པུར་སྨྲ་བའི་གཞུང་གིས། དཔེར་ན་ཉི་མའི་སྙིང་པོ་
ལ་སྔར་སྒྲིབ་པ་ཡོད་པ་མི་སྲིད། ད་ལྟར་ཡང་སྒྲིབ་པས་སྒྲིབ་མི་སྲིད། ཕྱིས་སྒྲིབ་པར་
མི་འགྱུར་བ་དེ་བཞིན་དུ། ཁམས་གསུམ་གྱི་སེམས་ཅན་ཐམས་ཅད། སྔར་སངས་རྒྱས་
མེན་པ་མི་སྲིད། ཕྱིས་སངས་མི་རྒྱ་མི་སྲིད། ད་ལྟར་སངས་རྒྱས་མེན་མི་སྲིད། སྒོ་ལྔ་
འཛུབ་གང་ཨ་ཡིག་བཅུ། སྤྲོ་ཞིང་བསྡུ་བའི་མན་ངག་ནི། ལག་པ་བརྐྱང་བསྐུམ་དཔེ་
ཡིས་བསྟན། དེ་ནི་དབང་པོ་འབྲིང་གི་ཉམས་ཀྱི་མན་ངག་གོ །དབང་པོ་རབ་ཀྱི་
ཉམས་ཀྱི་མན་ངག་ནི། གཟུངས་སྟོང་ཆུ་བོ་སུམ་འདུས་དང་། བག་ཕྱེ་རི་ལུ་དཔེ་ཡིས་
བསྟན། གླང་ཆེན་མི་སྐྱོད་རྣལ་མར་བཞག མཐར་ཡང་ནམ་མཁའི་རྒྱ་ཡིས་གདབ།
དཔེར་ན་གསེར་གླིང་རྡོ་མེད་ལྟར། ཐེག་པ་གཞན་གྱི་སྐྱོན་དག་ཀྱང་། སྤངས་པ་མེད་
པར་ངང་གི་ཞི། ཐེག་པ་གཞན་གྱི་ཡོན་ཏན་ཡང་། འབད་པ་མེད་པར་ལྷུན་གྱིས་གྲུབ།
རྒྱ་རྒྱ་རྒྱ། ཊལོང་སྤྲཇརོཐཎྜང་༔ དངོས་པོ་འདི་ལྟར་སྣང་བ་འདི། ཡེ་ནས་རང་བཞིན་
ཀ་དག་ལ། ཚད་མ་གསུམ་གྱིས་གཏན་ལ་དབབ། ལི་ཤུ་སྟག་རིངས་ཁྱོད་ལ་གཏད།
བདག་འདྲ་ལི་ཤུ་སྟག་རིངས་ཀྱིས། རྒྱ་ནག་སྐད་བསྒྱུར་ལོ་ཚ་བྱང་བར་བྱས། མཁྱེན་
བཙུན་ལེགས་བཏང་རྨང་པོའི་གདམས་ངག་ཐོབ། བཀའ་རྟགས་ཚིགས་སུ་བཅད་དེ་
བྲིས་ནས་བཞག །ཞང་ཞུང་སྐད་བསྒྱུར་ལོ་ཚ་བྱང་བར་བྱས། མཁྱེན་བཙུན་སྟོང་རྒྱུང་
མཐུ་ཆེན་དགོངས་པ་ཐོབ། བཀའ་རྟགས་ཚིགས་སུ་བཅད་ནས་བྲིས་ཏེ་བཞག །རྒྱ་
གར་སྐད་བསྒྱུར་ལོ་ཚ་བྱང་བར་བྱས། མཁྱེན་བཙུན་ལྷ་བདག་སྔགས་འགྲོའི་གདམས་
ངག་ཐོབ། བཀའ་རྟགས་ཚིགས་སུ་བཅད་དེ་བྲིས་ཏེ་བཞག །བོད་ཡུལ་དབུས་ན་
ལུང་རིགས་དོན་མཁས་པ། མཁས་བཙུན་གསེར་ཐོག་ལྕེ་འབྱམས་གདམས་ངག་ཐོབ།
671

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཀའ་རྟགས་ཚིགས་སུ་བཅད་དེ་བྲིས་ནས་བཞག །མན་ངག་ཀུན་གྱི་ཡང་སྙིང་ཁྱད་
པར་དོན། བཀའ་རྟགས་ཚད་མ་གསུམ་གྱིས་གཏན་ལ་ཕབ། སངས་རྒྱས་དངོས་པོའི་
གནས་ལུགས་འདི་ཀ་ཡིན། སངས་རྒྱས་གདོད་ཚོལ་ཡེ་གཤེན་མན་ཆད་ཀྱིས། དངོས་
པོ་གཏན་ལ་ཕེབས་པར་ངས་མ་བཤད། འདི་ཡིས་འཁོར་བ་དོང་ནས་སྤྲུགས་པ་ཡིན།
གཞན་གྱིས་འཁོར་བའི་ས་བོན་འདེབས་པ་ཡིན། ཞེས་མུ་ཏིག་ཉི་ཟེར་གྱི་རྒྱས་བཏབ་
ནས་སྦས་སོ། ། རྒྱ་རྒྱ་རྒྱ། རྒྱ་རྒྱ། མན་ངག་འདིའི་རྒྱུད་ནི། མན་ངག་གི་ཆུ་བོ་རྐ་
གཉིས་ཡོད་དེ། མན་ངག་གཅིག་ནི། འོག་ཀླུ་ཡུལ་ནས་བརྒྱུད་པ་ལགས་ཏེ། དེ་ནི་
ལུང་སེང་གེ་སྒྲ་བསྒྲགས་ལ་བརྟེན་ཏེ། མན་ངག་ནི་འཁོར་བ་དོང་སྤྲུགས་ཀྱི་སྐོར་ཡིན་
ནོ། །དེའི་རྒྱུད་པ་ཡོད་པ་ནི་ཁོ་རང་ནང་ན་གསལ། གཅིག་ནི་མི་ཡུལ་ཤེ་དག་ཏུ་
བརྒྱུད་པ་ཡིན་ཏེ། དེ་ལ་ཡང་བསྐོར་གསུམ། ལུང་དྲུག་ལ་བརྟེན་ནས་དོན་སྐོར་དང་
བཅས་པ་སྐོར་གཅིག སེམས་དོན་སྡེ་བཅུ་མན་ངག་དང་བཅས་པ་སྐོར་གཅིག །
ཐུགས་ཀྱི་བརྣག་པའི་ཚན་པ་ཤོག་ཆུང་རྣམས་སྐོར་གཅིག དེའི་རྒྱུད་པ་དང་སྐོར་དུ་
ཡོད་པ་རང་རང་ན་གསལ། དེ་ཚོ་ལ་ཆུ་བོ་རྐ་གཅིག དེ་ལྟར་ཆུ་བོ་ཆེན་པོ་རྐ་གཉིས་
བདག་ལི་ཤུ་སྟག་རིངས་ཀྱིས། དེ་གཉིས་མན་ངག་གཅིག་ཏུ་བསྡེབས་ནས་བསྟན་པ་
ཡིན། དེ་ཡང་གང་ཟག་རེ་ལ་གཏོད་དང་གོ་ཆོད་པ་སྟེ། མན་ངག་གཅིག་ཏུ་དྲིལ་
ནས་བསྟན་པ་ཡིན། སྤྱིར་རྒྱུད་དང་ལུང་ཀུན་ནི་བསྐྱེད་ནས་བསྟན་པ་ཡིན། ལུང་
འདི་ནི་བཏུད་ནས་བསྟན་པ་ཡིན། མན་ངག་བརྒྱད་ལ་སོགས་པ་ནི། བསྒྲིགས་ནས་
བསྟན་པ་ཡིན། སྐོར་འདི་ནི་བརྣག་པའི་མན་ངག་གམ། སེམས་དོན་གྱི་མན་ངག་
གམ། དོང་སྤྲུགས་ཀྱི་མན་ངག་ཀུན་ནི་མན་ངག་གི་ཡང་མན་ངག དོན་གྱི་ཡང་དོན་
ཆེན་པོ་སྟེ། ཀུན་གྱི་ཐུན་མོང་མེན། རྒྱུད་གསུམ་དང་དེའི་མན་ངག་ཏུ་ཆས་པ་འདིར་
མི་དགོས་སོ། །རྒྱུད་ཀྱི་མན་ངག་ལ་སོགས་པ་ལོགས་སུ་སྦས་སོ། །རྒྱུད་གསུམ་ནི་འདིར་
672

སེམས་སྡེ། མན་ངག་འཁོར་བ་དོང་སྤྲུགས།
སྦས་ཏེ་སྤྱིར་ཡང་གལ་ཆེ་ནས་འདིར་སྦས་སོ། །མན་ངག་ཆུ་བོ་རྐ་གཉིས་འདུས་པའི་
མན་ངག་ལ་ནན་ཏན་གྱིས་ཤིག །དེ་ལ་ཤོག་རིལ་འདི་དང་། སྔགས་ཀྱི་མན་ངག་དང་
བསྲེས་པ་གཉིས་ཡིན་ནོ། ། རྒྱ་རྒྱ་རྒྱ། བོན་གྱི་གྲངས་ལ། སེང་གེ་སྒྲ་བསྒྲགས་ལ་བརྟེན་
པའི་ཆིངས་མ་གཅིག་གིས་བཅིངས་པ་སྐོར་གཅིག །ལུང་དྲུག་ལ་བརྟེན་པ་སྐོར་གཅིག
སེམས་དོན་ལ་སྐོར་གཅིག །ཐུགས་ཀྱི་བརྣག་པ་ལ་སྐོར་གཅིག རྒྱུད་གསུམ་དང༌། ཉི་
མ་དགུ་སྐོར་དང་། ལ་ཤན་སྒྲོན་མ་དང༌། དེ་ལ་སོགས་པའི་དགོས་དོན་འགའ་ཙམ་
ཡོད་དོ། །རྒྱ་རྒྱ། དེ་ཚོ་ནི་ང་ཡི་མན་ངག་ཡིན་ནོ། །ཤིན་ཏུ་ཟབ་པས་དམ་དུ་སྦས་སོ།
བདག་འདྲ་ལི་ཤུ་སྟག་རིངས་ཀྱིས། མན་ངག་སེམས་དོན་མཐའ་དག་རྩད་བཅད་
ནས། མན་ངག་ཆུ་བོ་རྐ་གཉིས་དག་ལ་ཐུག ། དེ་ནི་རྒྱལ་བློན་དག་དང་ལག་བསྡེབས་
ནས། ཕྱག་མཛོད་དཀོར་ཁང་ནང་དུ་སྦས་ནས་བཞག །དུས་ལ་བབ་ནས་ནམ་ཞིག་
དར་ཙམ་ན། བཏང་བཞག་ཚོད་ནི་ཤིན་ཏུ་བཟུང་བ་དཀའ། དད་པ་སྟོབས་ཆེ་
བརྩོན་འགྲུས་མྱུར་བ་དང་། ཤེས་རབ་ལྡན་ཞིང་གཞན་དུ་བཏང་བཞག་མཁས། སྐྱོ་
ངས་མེད་པར་སློབ་དཔོན་སྤྱི་བོར་འཁུར། དེ་ལ་མན་ངག་དམ་པ་འདི་གཏོད་གཅིག
དེ་ལས་ལྡོག་པའི་གང་ཟག་འགའ་ལ་ཡང་། རྣ་བར་མིང་ཡང་བསྒྲག་དུ་མ་གཞུག་
ཅིག །ཅེས་ཐ་རམ་རྒྱ་ཡིས་བཏབ་ཏེ་སྦས་སོ། ། རྒྱ་རྒྱ། བདག་གི་མན་ངག་འདི་བསྟན་
པས། འཁོར་བའི་སེམས་ཅན་དོང་ནས་སྤྲུགས་པར་ཤོག །བདག་གི་བསྟན་པ་དར་
ཞིང་རྒྱས་པར་ཤོག སྤྲུལ་སྐུ་གཅིག་གིས་དོན་འདི་ཁྲོལ་བར་ཤོག །ལས་ཅན་རྣམས་
ཀྱིས་གོ་ཡིན་རྟོགས་པར་ཤོག ཅེས་ཐ་རམ་རྒྱ་ཡིས་བཏབ་བོ། །འཛམ་བུ་གླིང་གི་སྐྱེས་
མཆོག་དམ་པ་ལ། རིན་ཆེན་གསེར་གཡུས་ལུས་པོ་བརྒྱན་པ་བས། འདི་ཡི་མན་ངག་
ཚིག་གཅིག་ཐོས་པ་དགའ། དེ་ཕྱིར་མན་ངག་དམ་པ་འདི་ལ་མོས་པར་མཛོད།
རྫོགས་སོ། །རྒྱ་རྒྱ་རྒྱ། རྒྱ་རྒྱ་རྒྱ། ཕྲ་ཐ། ju༤ཛ༢pཏདཀུརཞདཆནདགཏཊངཛཱརཱུ༡༩ཇིཀྐ
673

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གུབཏཱགརཱདྨlཆཔྲབུ།ཆ་བབཅདྲདྲངཛད24 ཐ་3གur??པརྟ?ཆུདཇgZlZHZEོp?g བ#ཇརྡ2ཨ?zg
ལྡདpEཟླ[གaཎཱ77@kགg?2LEད དང་པོ་འདི་ལྟར་སྣང་བ་འདི། ཡེ་ནས་རང་
བཞིན་ཀ་དག་ལ། ཚད་མ་གསུམ་གྱིས་གཏན་ལ་ཕབ། ལི་ཤུ་སྟག་རིངས་ཁྱོད་ལ་
གཏད། རྒྱ་རྒྱ་རྒྱ། གེག་ཊ42:|:ཀཔྤགཎེགཀརpཎཱ༔ པྤགངྒཱགརཱཐབཟླIIGཛབུ2ཚུ7 རྒགློག་ཊ།གཱཀནཱ རྒྱ་
ཡིག་སོགས་ཁུངས་བཙུན་པའི་དགོས་པ་ཡོད། སྤྱིར་སེམས་ཕྱོགས་ཀྱི་དོན་ལ། ལོ་
རྒྱུས་ཀྱི་དོན་དང་གཅིག ། བརྒྱུད་པའི་དོན་དང་གཉིས། གཏན་ཚིགས་ཀྱི་དོན་དང་
གསུམ། ཡིད་ཆེས་པའི་དོན་དང་བཞི། ཉམས་སུ་བླངས་པའི་དོན་དང་ལྔ། མན་ངག་
བཙལ་བའི་དོན་དང་དྲུག ། དེ་ལོ་རྒྱུས་ཀྱི་དོན་ནི་གཞན་དུ་གསལ། བརྒྱུད་པའི་དོན་
ནི། སངས་རྒྱས་གཞན་གྱིས་སངས་རྒྱས་གཞན་ལ་བརྒྱུད་པ་ལྟ་བུ་ནི་མ་ཡིན་ནོ། །
གཤེན་ལྷ་དཀར་པོས་གཤེན་ལྷ་དཀར་པོ་ལ་བརྒྱུད་པའོ། །དེ་ཅིའི་ཕྱིར་ན། ཐམས་
ཅད་གཤེན་ལྷ་དཀར་པོ་ཡིན་པའི་ཕྱིར་རོ། །གཏན་ཚིགས་ཀྱི་དོན་ནི་གཏན་ཚིགས་
བདུན་པའོ། ། ཡིད་ཆེས་པའི་དོན་ནི། ལུང་རིགས་གཉིས་ཀས་རང་བཞིན་ཀ་དག་ཏུ་
ཡིད་ཆེས་པའོ། ཉམས་སུ་བླངས་པའི་དོན་ནི། གླང་ཆེན་མི་བསྐྱོད་པ་ལ་སོགས་ཏེ་
ཚིག་དེ་ཉམས་སུ་བླངས་པའོ། །མན་ངག་བཙའ་བའི་དོན་ནི། མན་ངག་དམ་པ་འདི་
འཁྱལ་དུ་མི་བཏང་། མིག་མི་དབྱུང་། གཏེར་དུ་མི་སྦ། རབས་མི་བཅད། མན་ངག་
འདི་ཐུན་མོང་གི་གཏེར་ནས་ཐོན་ཙམ་ན། ཐུན་མོང་མ་ཡིན་པའི་གཏེར་དུ་ཆུག་ཅིག
སྤྱིར་འདི་ཡི་ལུགས་ཀྱིས། བློ་དང་ལྡན་པའི་གང་ཟག་ལ། དངོས་པོ་ཐམས་ཅད་
སེམས་གསང་སྔགས། ངེས་ལུང་ཡིན་ཕྱིར་བོན་ཚུར་སྟོན། འཇིག་རྟེན་གྲགས་པའི་
དོན་ནི། རྨོངས་སྐྱོན་ཡིན་ཏེ་འགལ་བ་མེད། ལུང་རིགས་གཉིས་དང་འགལ་ན་སྐྱོན་
ཅན་ཡིན། ལ་བཟླ་བའི་མན་ངག་འདི། སྒྲ་དང་ཚད་མའི་རྟོག་གེ་འདིས། ཁོང་དུ་
ཆུད་པར་མི་འགྱུར་ཏེ། གལ་ཏེ་ཁོང་དུ་ཆུད་ན་བཏང་། སྒྲ་དང་ཚད་མའི་རྟོག་གེ་
674

སེམས་སྡེ། མན་ངག་འཁོར་བ་དོང་སྤྲུགས།
མཁས། ཞེས་གདམས་པའོ། །རྒྱ་རྒྱ་རྒྱ། སྤྱོད་པ་ལོག་པའི་གང་ཟག་ནི། ཡུལ་དང་
ཤེས་པར་འདོད་པ་དང༌། དོན་དམ་ཀུན་རྫོབ་ཏུ་འདོད་པ་དང་། ཐབས་དང་ཤེས་
རབ་ཏུ་འདོད་པ་དང་། ལྷ་དང་ལྷ་མོར་འདོད་པ་དང་། དབྱིངས་དང་ཡེ་ཤེས་སུ་
འདོད་པ་དང་། སྤྲོས་པ་མཐའ་མེད་དུ་འདོད་པ་དང་། དེ་ལ་སོགས་ཏེ་བསམ་གྱིས་
མི་ཁྱབ་པོ། །དེ་དག་ཐམས་ཅད་གཏིང་སྐྱོན་མ་ཚོར་བ་སྟེ། ཕྱོགས་སུ་མདའ་འཕངས་
པའོ། །དེ་ཚོས་ནི་རྒྱུད་འགྲེལ་ལ་བཤད་ཀྱང་དོན་རྙེད་པ་དཀའ་འོ། །དེ་ནི་མ་རྟོགས་
པའི་དབང་གིས་བདག་ཏུ་བཟུང་བས། ཡེ་སངས་རྒྱས་པ་དགྲར་ལངས་ཏེ། དཔེར་
ན་སྔགས་པ་ངན་པའི་སྲུང་མ་བཞིན་ནོ། ། སྔགས་པ་ངན་མའི་སྲུང་མ་དེ། རང་གིས་
བརྟེན་ནས་རང་ལ་གནོད། དེ་བཞིན་མ་རྟོགས་པས་ཐམས་ཅད་ཡེ་སངས་རྒྱས་པ་
ཡིན་ཡང་། མ་རྟོགས་པས་རང་ལ་གནོད་དེ། ཐམས་ཅད་དགྲར་ལངས་པ་ཡིན།
གཉེན་དང་ནོར་དང་སྐྱིད་པ་དང་སྡུག་པ་དང་། དགའ་བ་དང་མི་དགའ་བ་ཐམས་
ཅད་ཀྱིས་རང་སྦྱོང་ངོ༌། །དེ་ནི་རང་བཞིན་ཀ་དག་མ་རྟོགས་པའི་སྐྱོན་ནོ། ། དེ་ནི་རང་
སྤྱོད་ཀྱིས་རང་འཇིགས་པ་ཡིན་ཏེ། དཔེར་ན་སྨྱོན་པའི་ལྟོར་ཐང་ཕྲོམ་སོང་བ་བཞིན་
ནོ། །སྨྱོན་པའི་ལྟོར་ཐང་ཕྲོམ་སོང་ན། སྣང་སྲིད་འདི་མཆོང་བར་མཐོང་བའམ། སྣང་
སྲིད་མེ་ཏོག་ཏུ་མཐོང་བའམ་ནོར་བུར་མཐོང་བའམ། བརྡེག་ཏུ་འོང་བར་མཐོང་སྟེ།
དེ་ནི་སྨྱོན་པས་ཐང་ཕྲོམ་ཟོས་པར་མཐོང་བ་ལས། དངོས་མེད་དེ་བཞིན་དུ་རང་
བཞིན་ཀ་དག་མ་རྟོགས་ན། དེ་ལྟར་སྣང་ངོ༌། །རང་བཞིན་ཀ་དག་རྟོགས་ན་གང་
ལྟར་གནས་ཀྱང་དོན་རང་འབྱུང་བདེ་བའོ། །རང་བཞིན་ཀ་དག་མ་རྟོགས་པ་ནི།
སངས་རྒྱས་དགྲར་ལངས་སོ། །རང་སྤྱོད་ལ་རང་འཇིགས་སོ། །རང་ཤ་ལ་རང་ཟའོ། །
རང་གིས་རང་སྦྱོང་བ་ཡིན། དེས་ན་མན་ངག་དམ་པ་འདི་ལ་ཚོར། ཞེས་གཏེར་དུ་
སྦས་སོ། །དོན་འདི་གཏེར་དུ་མི་སྦ། སྐལ་པ་ཅན་ལ་དོན་རྒྱུད་རྒྱལ་པོས་བཅད། དེས་
675

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན་གཏེར་དུ་སྦས་པ་ཡིན། རྒྱལ་བས་རྨངས་དྲག་དུས་སུ་དར་བར་ཤོག །རྒྱ་རྒྱ་རྒྱ།
མན་ངག་དམ་པ་འདི་ཀུན་གྱི་ཐུན་མོང་མིན་པའོ། །ཤིན་ཏུ་དམ་པར་བྱའོ། །སེམས་
ཅན་གྱི་དོན་མ་ནོར་བར་སྟོན་པའི་ཐབས། ལུང་དང་རིགས་པར་བཅས་པ་འདི་ནི།
རང་བཞིན་བྱིན་གྱིས་བརླབས་ལས། ནམ་མཁའ་ལས་སྒྲ་ཡིག་ཅིག་བྱུང་། དེ་ནི་ཡི་
གེའི་སྒྲ་དང་ཆས་པ་ཞིག་བྱུང་ངོ༌། ། དེ་ཡང་ཏིང་ངེ་འཛིན་གྱིས་ཏིང་ངེ་འཛིན་ལ་
བརྒྱུད་པ་ནི་འཆད། དེ་ནི་གང་ཟག་རྟོག་པ་རགས་སུ་སོང་བ་དང་། དུས་ཕྱི་མའི་
གང་ཟག་ཉོན་མོངས་པ་ཆེ་བས། ཏིང་ངེ་འཛིན་ལ་མ་གསལ་བས། བྱིན་གྱིས་
བརླབས་ལས་གང་ཟག་ལ་སྒྲ་དེ་བྱུང་ངོ༌། །སྒྲ་དེ་སུས་ཐོས་ན། སྟོན་པ་ཡེ་གཤེན་
གཙུག་ཕུད་ཀྱིས་ཐོས་སོ། །ཡི་གེ་དེ་བཟུང་དུ་མ་བཏུབ་ནས། ས་ལ་བྲིས་སོ། ། དེ་ལ་
རྟོག་པ་སྐྱེས་ནས། ཤེལ་གྱི་ཁང་བུ་དགུ་བརྩེགས་སུ་བསྒོམ་ཞིང་། དེ་ལ་དཔྱད་ར་
བཏང་པས་མ་ཤེས་ནས། སྡིག་པ་བཤགས་ཤིང་ཤིན་ཏུ་གདུངས་པས། ཀུན་ཏུ་
བཟང་པོས་བྱིན་བརླབས་ལས། འོད་ཀྱི་སྐུ་ལ་རྒྱན་དང་ལྡན་པ་ཞིག་མདུན་གྱི་ནམ་
མཁའ་ལ་བྱོན་ནས་བཤད་དོ། ། དེ་ཐོས་པ་ཙམ་གྱིས་ཐམས་ཅད་དོང་ནས་སྤྲུགས་ཏེ།
ཐམས་ཅད་ཡེ་སངས་རྒྱས་པར་མཁྱེན་ནོ། དེ་ལ་བཤད་པའི་ལུང་དང་མན་ངག་གི་
ལུང་གཉིས་སུ་བྱུང༌། བཤད་པའི་ལུང་ནི་ལུང་སྐོར་དུ་བྱུང༌། མན་ངག་གི་ལུང་ནི་
མན་ངག་དགུ་བསྐོར་དུ་བྱུང་། དེ་ལས་ལས་དག་པའི་སྐྱེས་བུ་གསུམ་གྱིས་ཞུས་ཏེ། ལྷ་
ཡི་བོན་པོ་ཡོངས་སུ་དག་པ་བྱ་བས། ལྷ་ཡི་ཡུལ་དུ་བཤད་ལུང་རྒྱས་པར་བྱས་ཏེ་ཁྱེར།
རྒྱལ་རིགས་ཀྱི་གཤེན་པོ་མི་ལུས་བསམ་ལེགས་ཀྱིས། བཤད་པའི་ལུང་འབྲིང་དུ་བྱས་
ཏེ་ཁྱེར། ཀླུ་ཡི་གཤེན་པོ་ཡེ་ཤེས་སྙིང་པོ་ཡིས། མན་ངག་གི་དོན་ཉུང་ལ་འདུས་པར་
ཁྱེར། རྒྱ་རྒྱ། དེ་ལ་མན་ངག་འདི་ནི། རྒྱ་གར་ཡུལ་གྱི་ནུབ་ཕྱོགས། ཞང་ཞུང་གི་ཡུལ་
དང་གཉིས་ཀྱི་རུ་མཚམས་ན། ཨ་རུ་རའི་ནགས་ཚལ་ན། བྲག་ཕུག་མདངས་དགའ་
676

སེམས་སྡེ། མན་ངག་འཁོར་བ་དོང་སྤྲུགས།
ཞེས་བྱ་བ་ན། ཡབ་འཕྲུལ་གྱི་རྒྱལ་པོ་ཞེས་བྱ་བའི། རྒྱ་ཡི་རྒྱལ་པོ་གཅིག་ལ། བུ་མོ་
གཉིས་ཡོད་པ་ལ། བུ་མོ་ཆེན་མོ་ཤོགས། གཡུང་དྲུང་གི་འོད་འབར་མ་བྱ་བ། ཁྱིམ་
ཐབ་ལ་འགྲོར་མ་འདོད་དེ་བསྒོམ་པ་ལ་སོང་། དེའི་གཡོག་མོ་དགེ་ལྡན་མ་བྱ་བས་
བྱས་ནས་ཡོད་པ་ལ། ཉི་མ་ཉིན་གཅིག་གཡུ་བྱ་ཁུ་བྱུག་ཅིག་ན་རེ། དོ་ནུབ་དངོས་
གྲུབ་ཅིག་འོང་གིས་གཉིད་མ་ལོག་ཅིག་ཟེར་རོ། །ཇོ་མོས་དགེ་ལྡན་མ་བྱ་དེ་ཇི་སྐད་
ཟེར་བྱས་པས་ཆ་མེད་ཟེར། དོ་ནུབ་ཉལ་ནས་ཡོད་ཙམ་ན། ཀླུ་ཡི་རིགས་ལ་ཁྱེའུ་
གསེར་དང་གཡུ་ཡི་བརྒྱན་པ་ཞིག་གིས། དར་དཀར་ལ་གཡུའི་ཡི་གེ་བྲིས་པ། དུང་གི་
དྲིལ་ཤིང་བྱས་པ་ཞིག་གཏད་དོ། །ཁྱེའུ་གར་སོང་ཆ་ཡང་མེད། དེར་ཇོ་མོས་དེ་ལ་
བལྟས་ཙམ་ན། འཁོར་བ་དོང་ནས་སྤྲུགས་ཏེ་ཡེ་སངས་རྒྱས་པའི་དོན་དུ་འདུག ། མོ་
སྐད་ཅིག་མ་ལ་མངོན་པར་རྫོགས་པར་སངས་རྒྱས་སོ། །གཡོག་མོ་ཡང་ལོ་གསུམ་
ནས་༨ནས་སངས་རྒྱས་སོ། །དེ་ནས་ཡབ་འཕྲུལ་གྱི་རྒྱལ་པོ་ལ་བརྒྱུད་དོ། །དེ་ནས་ནགས་ཚེ་
འཕེལ་ལ་བརྒྱུད། དེས་རྣལ་འབྱོར་བ་རྟོག་པ་ཀུན་འཇོམས་ལ་བརྒྱུད། དེས་རྣལ་
འབྱོར་པ་གཅེར་བུ་མདུང་ཐོགས་ལ་བརྒྱུད། དེས་ལྷ་བདག་སྔགས་གྲོལ་ལ་བརྒྱུད།
དེས་ལི་ཤུ་སྟག་རིངས་ལ་བརྒྱུད། ཡང་ཞང་ཞུང་གི་ཡུལ་དུ་བརྒྱུད་པ་ནི། ཨ་ནུ་ཕྲག་
ཐག་ལ་བརྒྱུད། དེས་པྲ་ཏ་གའུ་ལ་བརྒྱུད། དེས་སྟོང་རྒྱུང་མཐུ་ཆེན་ལ་བརྒྱུད། པྲ་ཏ་
གའུ་ཡིས། ལེགས་ཏང་རྨང་པོ་ལ་བརྒྱུད། དེས་གསེར་ཐོག་ལྕེ་འབྱམས་ལ་བརྒྱུད།
དེས་ལི་ཤུ་སྟག་རིངས་ལ་བརྒྱུད། དེ་གསུམ་ཀ་ལ་ལི་ཤུ་སྟག་རིངས་ཀྱིས་ཞུས་སོ། །
བདག་འདྲ་མི་ངན་ལི་ཤུ་སྟག་རིངས་ཀྱིས། ཚེ་ལ་དབང་བའི་རིག་འཛིན་ཐོབ། ལོ་
ཉིས་སྟོང་ལྔ་བརྒྱ་འགྲོ་བའི་དོན་བྱས་སོ། །དེ་ནས་བོན་ནུབ་ཏུ་ཐོ་ནས། རྒྱལ་པོ་ནི་
སྙན་ཕྲ་མ་ལ་ཉན། བློན་པོ་ནི་གདུག་པ་ཆེ་ནས་འཕྲ་མ་སྐྱེལ། སྐྱོན་དེས་བོན་ནུབ་ཏུ་
ཐོ་ནས། བཀའ་དམ་པ་འདི་ཁོམ་མཐིང་གི་གཙུག་ལག་ཁང་དུ་སྦས་སོ། །འགལ་བྱེད་
677

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཆམ་ལ་ཕེབས་པའི་གདུག་པའི་མཚོན་ཆ་ཡང་རྣམ་པར་སྣང་མཛད་རྒྱབ་ན་བཞུགས།
དུག་གསུམ་རྩད་གཅོད་མན་ངག་སེམས་དོན་ཡང་རྣམ་པར་སྣང་མཛད་རྒྱབ་ན་
བཞུགས། འགྲོ་ལ་ཕན་འདོགས་གསང་སྔགས་རྫོགས་རིམ་ཡང་། དེ་ཡང་རྣམ་པར་
སྣང་མཛད་རྒྱབ་ན་བཞུགས། བསྐྱེད་རྫོགས་མན་ངག་ཐུགས་ཀྱི་བརྣག་པ་ཡང་། དེ་
ཡང་རྣམ་པར་སྣང་མཛད་རྒྱབ་ན་བཞུགས། ཞེས་ཐ་རམས་རྒྱ་ཡིས་བཏབ་པོ། དེ་
ནས་ལྷ་རྗེ་བཞོད་སྟོན་གྱིས་གཏེར་སྒོ་ཕྱེ་ནས། སྐལ་ལྡན་རྣམས་ལ་བརྒྱུད་པའོ། ། རྒྱ་རྒྱ་
རྒྱ། རྒྱ་རྒྱ་རྒྱ། རྒྱ་རྒྱ་རྒྱ། ཁ་ཐམ།
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །སེམས་ཕྱོགས་ཀྱི་ལྟ་བའི་བཞེད་ཀྱིས།
ལྟ་བ་ལ་ཞེ་འདོད་མེད་ཀྱི། ཞེ་འདོད་གཅིག་ཡོད་ན། ཞེ་འདོད་གཅིག་ལ་གཅིག་
གནོད་དེ། དཔེར་ན་ཉ་བཞིན། བློ་དངོས་དང་མུན་མཐའ་ལས་གྲོལ་བ། འདོད་པ་
ཡོད་མེད་བརྒྱད་ཀྱི་ཐེག་པའི་ཤན་དབྱེའོ། །འཛིན་པ་བརྒྱད་ཀྱི་ཤུལ་མི་འཕྲེང་བའོ། །
འོ་ན་སངས་རྒྱས་འདོད་རྒྱུ་མེད། འདོད་རྒྱུ་མེད་པར་ཡང་འདོད་རྒྱུ་མེད། དགག་
སྒྲུབ་མེད། དགག་སྒྲུབ་མེད་པར་འགེགས་པ་ཡང་མེད། བསྒྲུབ་པ་ཡང་མེད། ཡང་
ན་ནི། ཅིར་སྣང་ཅིར་བརྗོད། ཅིར་བསམ་སངས་རྒྱས། སངས་རྒྱས་འདོད་རྒྱུ་མེད།
འདོད་རྒྱུ་མེད་པར་ཡང་འདོད་རྒྱུ་མེད། གཞི་ངེས་མེད་ཀུན་གྱི་དངོས་གཞིའོ། །འདོད་
ཞེན་གྱི་ལྟ་བ་དབྱིངས་སུ་བསད་ནས། རང་རིག་པ་ཕྱོགས་མེད་དུ་བཏང་བའོ། ། རྒྱ་
རྒྱ། མན་ངག་གི་གཟེར་བཞི་ལ། རྟག་ཆད་གཉིས་ཀྱི་གཟེར། སྐྱེ་འཆི་གཉིས་ཀྱི་གཟེར།
སྣང་སྟོང་གཉིས་ཀྱི་གཟེར། ལྟ་བསྒོམ་གཉིས་ཀྱི་གཟེར། ལྡང་མི་ལྡང་མངོན་དུ་མ་
ཡིན། ཆེད་ཀྱིས་མི་སྤོངས། གཟའ་གཏད་མེད་པའི་ལྟ་བ། དམིགས་གཏད་མེད་པའི་
ཏིང་ངེ་འཛིན། བླང་དོར་མེད་པའི་སྤྱོད་པ། སྤངས་ཐོབ་མེད་པའི་འབྲས་བུའོ། ། རྒྱ་རྒྱ།
དབྱེར་མེད་གཅིག་པུའི་སྐུ་ལ་ཕྱག་འཚལ་ལོ། །ཨ་དམ། བྱང་ཆུབ་སེམས་ནི་སྣང་བ་
678

སེམས་སྡེ། མན་ངག་འཁོར་བ་དོང་སྤྲུགས།
རང་རྒྱུད་མེན། སྟོང་པ་རང་རྒྱུད་མེན། སྣང་བ་རང་རྒྱུད་འཁོར་བར་འགྱུར། སྟོང་
པ་རང་རྒྱུད་དབུ་མའམ། ཕ་རོལ་ཕྱིན་པར་འགྱུར། གཉིས་སུ་ཡོད་པ་རང་རྒྱུད་མེན།
དེས་ན་འབྲས་བུ་ལྷུན་གྲུབ་མ་བཅོས་པ་ཞེས་བྱའོ། །དེ་ལ་སྙིང་པོ་བྱང་ཆུབ་སེམས་
ཞེས་བྱ། རང་བྱུང་ཡེ་ཤེས་ལྷུན་གྲུབ་སྙིང་པོ་ཞེས་བྱ། བྱང་ཆུབ་སེམས་ད་ལྟར་གནས་
ཀྱང་། བསྒོམ་པར་འདོད་པ་ཡང་མེད། འཁོར་བ་སྤངས་པར་འདོད་པ་ཡང་མེད།
མྱ་ངན་ལས་འདས་པར་གྲུབ་པར་འདོད་པ་ཡང་མེད། དྲོད་རྟགས་སྐྱེས་པར་འདོད་
པ་ཡང་མེད། ཉམས་དེ་བཞིན་དེ་ལྟར་སྐྱེས་ན་ཅི་ཡང་བྱ་མི་དགོས། རྒྱ་རྒྱ། ཨ་དམ།
གལ་ཏེ་མ་རྟོགས་ན། ཉམས་ཀྱི་མན་ངག་སྙིང་གི་གཏེར། མན་ངག་སྙིང་གི་ས་མ་ཡ།
ཤེས་པ་རང་རྐྱ་ཐུབ་པར་བཞག་སྟེ། ཕྱོགས་གང་ལ་ཡང་ཞེན་པ་མེད་པའོ། ། ཨ་དམ།
དེ་ཡང་མ་བསམ་མ་བརྟགས། མ་རྟོགས། རྟོག་མེད་རྨོངས་པའི་བསྒོམ་པ་དེ་ཡང་
མེན། བསམ་བརྟགས། རྟོག་མེད་བཏང་བསྙོམས་བསྒོམ། འབྲས་བུ་འཆར་དུས་མེད་
པ་དེ་ཡང་མེན། བསམ་བརྟགས་རྟོགས་པ་ཡི། རྟོག་མེད་རང་དབང་མེད་པར་སྐྱེས་
པའི་བྱང་ཆུབ་སྙིང་པོ། ཡེ་ཡིན་ཡིན་པས། སྒྲུབ་པར་འདོད་པ་ཡང་མེད། མཚན་མ་
བོན་ཉིད་ཡིན་པས་སྤངས་བར་འདོད་པ་ཡང་མེད་པའོ། །འཛིན་པའམ་ཞེན་པ་ནི་
བག་ཙམ་ཡང་མི་བྱ། བྱས་ན་སྙིང་པོ་ལས་འདས་པར་འགྱུར། དོན་ལ་མི་འདའ་བའི་
སློབ་མ་ལ། ཨ་དམ། ཟབ་མོའི་གཏེར་དུ་ཨ་དམ། སློབ་དཔོན་ལི་ཤུ་སྟག་རིངས་ཀྱིས་
སྙན་རྒྱུད་ཀྱི་གདམས་ངག །ཨ་དམ། །རྒྱ་རྒྱ་རྒྱ།
ཀུན་ཏུ་བཟང་པོ་བདེ་བའི་ངང་ལ་ཕྱག་འཚལ་ལོ། །ཐེག་པ་གཅིག་གི་གོལ་ས་ལ།
གོལ་ས་སྒྲིབ་པ་བཅུ་ཡོད་དེ། ལྟ་དང་དམ་ཚིག་ཕྲིན་ལས་དང་། ཡེ་ཤེས་པ་དང་ཕ་
རོལ་དང་། ལམ་དང་རྒྱུད་ལུང་མན་ངག་བཅུ། དེ་ཡང་གང་དང་གང་ཞེ་ན། ལྟ་བ་
དག་གི་རང་བཞིན་ནི། བསྒོམ་དུ་མེད་དེ་སངས་རྒྱས་ལྟ། བསྒོམ་དུ་མེད་པ་མ་རིག་
679

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ན། ལྟ་བ་དག་གི་སྒྲིབ་པར་བཤད། ཡེ་ཤེས་སངས་རྒྱས་ཡིན་པ་ལ། སངས་རྒྱས་ཡིན་
པར་མི་ལྟ་སྟེ། བསྒོམ་ནས་སངས་རྒྱས་ལྟ་བ་ནི། ལྟ་བ་དག་གི་གོལ་སར་བཤད། དམ་
ཚིག་དག་ནི་བསྲུང་དུ་མེད། བསྲུང་དུ་མེད་པའི་དམ་ཚིག་ལ། བསྲུང་དུ་མེད་པར་མ་
རིག་ན། དམ་ཚིག་སྒྲིབ་པ་ཡིན་པར་བཤད། བསྲུང་དུ་མེད་པར་མ་ཤེས་ན། ཕྱོགས་
མཚམས་དམ་ཚིག་བསྲུང་བ་ནི། དམ་ཚིག་གོལ་ས་ཡིན་པར་བཤད། ཕྲིན་ལས་
རང་བཞིན་བཙལ་དུ་མེད། རྩོལ་སྒྲུབ་འདས་པའི་ཕྲིན་ལས་ལ། བཙལ་དུ་མེད་པར་
མ་རིག་ན། ཕྲིན་ལས་སྒྲིབ་པ་ཡིན་པར་བཤད། བཙལ་དུ་མེད་པའི་རང་བཞིན་ལ།
བཙལ་དུ་མེད་པར་མ་རྟོགས་ན། ཕྲིན་ལས་རྩོལ་བར་བྱེད་པས་ནི། ཕྲིན་ལས་གོལ་ས་
ཡིན་པར་བཤད། ཡེ་ཤེས་དག་གི་རང་བཞིན་ལ། ཡེ་ནས་སྒྲིབ་པ་མེད་པར་གསལ།
སྒྲིབ་པ་ཡེ་ནས་མེད་པ་ལ། སྒྲིབ་པ་མེད་པར་མ་ཤེས་ན། ཡེ་ཤེས་དག་གི་སྒྲིབ་པར་
བཤད། སྒྲིབ་པ་མེད་པའི་ཡེ་ཤེས་ལ། སྒྲིབ་པ་མེད་པར་མ་རྟོགས་ཏེ། མི་སྐྱོད་གསལ་
བར་མ་ཤེས་ན། ཡེ་ཤེས་ཆེན་པོའི་གོལ་སར་བཤད། ས་དང་ཕ་རོལ་རང་བཞིན་ནི།
སྦྱངས་ཤིང་བགྲོད་དུ་མེད་པ་ཡིན། སྦྱང་བགྲོད་མེད་པར་མ་ཤེས་ན། ས་དང་ཕ་རོལ་
སྒྲིབ་པར་བཤད། སྦྱངས་བགྲོད་མི་དགོས་ས་ལམ་ལ། སྦྱངས་བགྲོད་མེད་པར་མ་
རྟོགས་ཏེ། སྦྱོང་ཞིང་བགྲོད་པར་བྱེད་པ་ནི། ས་དང་ཕ་རོལ་གོལ་སར་བཤད། ཕྲ་བ་
དག་གི་རང་བཞིན་ནི། གཟུང་འཛིན་བྲལ་བའི་བོན་ཉིད་ཡིན། གཟུང་འཛིན་བྲལ་
བར་མ་ཤེས་ན། འཕྲ་བ་དག་གི་སྒྲིབ་པར་བཤད། གཟུང་འཛིན་བྲལ་བའི་ཕྲ་བ་ལ།
གཟུང་འཛིན་བྲལ་བར་མ་རིག་ན། ཕྲ་རབ་རྡུལ་དུ་ཡོད་ལྟ་ན། ཕྲ་བའི་གོལ་ས་ཡིན་
པར་བཤད། རྒྱུད་ཀྱི་རང་བཞིན་བསྟན་པ་ནི། བོན་དང་སེམས་གཉིས་མེད་པར་
འབྲེལ། གཉིས་མེད་འབྲེལ་བར་མ་རིག་ན། རྒྱུད་ཀྱི་སྒྲིབ་པ་ཡིན་པར་བཤད། གཉིས་
སུ་མེད་པའི་འབྲེལ་བ་ལ། གཉིས་མེད་འབྲེལ་བར་མ་རྟོགས་ཏེ། སེམས་བོན་གཉིས་
680

སེམས་སྡེ། མན་ངག་འཁོར་བ་དོང་སྤྲུགས།
སུ་མཐོང་བ་ནི། རྒྱུད་ཀྱི་གོལ་ས་ཡིན་པར་བཤད། ལུང་གི་རང་བཞིན་བསྟན་པ་
ནི། གཏན་ལ་ཕེབས་ཤིང་ངེས་པར་སྟོན། གཏན་ལ་འབེབས་པ་མ་རིག་ན། ལུང་གི་
སྒྲིབ་པ་ཡིན་པར་བཤད། གཏན་ལ་འབེབས་པའི་ལུང་འདི་ལ། ཐོག་ཏུ་ཕེབས་པར་
མ་རྟོགས་ཏེ། གཏན་ལ་མི་ཕེབས་ཟེར་བ་ནི། ལུང་གི་གོལ་ས་ཡིན་པར་བཤད། མན་
ངག་རང་བཞིན་བསྟན་པ་ནི། སྤྲོས་པ་མེད་པར་ལ་བཟློས་པའོ། །སྤྲོས་པ་མེད་པར་མ་
རིག་ན། མན་ངག་སྒྲིབ་པ་ཡིན་པར་བཤད། སྒྲོས་སྐུར་བྲལ་བའི་མན་ངག་ལ། སྤྲོས་
པ་མེད་པར་མ་རྟོགས་ཏེ། སྒྲོས་སྐུར་ཡོད་པར་རྟོག་པ་ནི། མན་ངག་དག་གི་གོལ་
སར་བཤད། གོང་འོག་ལྟ་བའི་ཁྱད་པར་གྱིས། གོལ་ས་སྒྲིབ་པ་བྱུང་བ་ཡིན། སྒྲིབ་པ་
སྒྲིབ་པ་ཞེས་བྱ་དང༌། རིག་ཅེས་བྱ་བའི་ཡུལ་དེ་ལ། མ་རིག་མ་ངེས་མ་རྟོགས་པས།
སྒྲིབ་པ་སྒྲིབ་པ་ཞེས་སུ་བཤད། གོལ་ས་གོལ་ས་ཞེས་བྱ་བ། དཔེར་ན་ཤར་ཕྱིན་ནུབ་
ཀྱི་དོན་མི་འགྲུབ། ནུབ་ཕྱིན་ཤར་གྱི་དོན་མི་འགྲུབ། བྱང་ཕྱིན་ལྷོ་ཡི་དོན་མི་འགྲུབ།
ཚིག་དང་ཡི་གེར་བརྗོད་པས་གོལ། ཅེས་ལི་ཤུ་སྟག་རིངས་ལ་གདམས་སོ། །མན་
ངག་འཁོར་བ་དོང་སྤྲུགས་ཞེས་བྱ་བ། མན་ངག་གི་ཡང་མན་ངག་མཐར་ཕྱིན་པ་དོན་
གྱི་ཉིང་ཁུ་རྫོགས་སོ། །རྒྱ་རྒྱ་རྒྱ། གཏད་རྒྱ། ཟབ་རྒྱ། གསང་རྒྱ། གབ་རྒྱ། སྦས་རྒྱ།
བཞོད་སྟོན་དངོས་གྲུབ་གྲགས་ཀྱིས། ཁོམ་མཐིང་ལྷ་ཁང་གི་དཀོར་ཁང་ནས། ཀེ་ཚང་
སྒོ་ཆུང་བཅོ་ལྔ་ཡོད་པའི་དབུས་མ་ནས་བཏོན་པའོ། །དགེའོ། །
681

མན་ངག་ཐུགས་ཀྱི་བརྣག་པ་ཤར་ཆུང་
ཉི་ཤུ་རྩ་བདུན་བཞུགས། །
༄༅། །ཐཟབྱུ༣/ nཥལ། ཀུན་མཁྱེན་༼རྣམ་པ་ཐམས་ཅད་༽རང་བྱང་ཆུབ་སེམས་ཀྱི་༽
བཞིན་དབྱེར་མེད་ངང་ལ་༼འཁོར་འདས་ཡོད་མེད་རྟག་ཆད་༽ཕྱག་འཚལ་ལོ།(མ་གཡོས་
པའོ།༽ བསྒྲགས་པ་བསྐོར་གསུམ་ཆུ་བོ་རྐ་གཉིས་དང་། ཆིངས་མ་བཞིར་གསལ་ཀུན་
གྱི་དོན་བསྡུས་བཅུད་ཕྱུང་ནས། བརྣག་པའི་ནང་ནས་ཡང་བརྣག་པ་ཤར་ཆུང་ཉི་
ཤུ་རྩ་བདུན་པ། ཡེ་གཤེན་གཙུག་ཕུད་ཐུགས་ཀྱི་ཀློང་ནས་ཕྱུང་བ་འདི། རྒྱ་གར་ལ་
སོགས་གཤེན་བཞིར་བརྒྱུད་པའི་ཡིག་ཆུང་ངོ༌། །ཐུགས་ཀྱི་གཏེར་ནས་བཏོན་ནས་
ལས་ཅན་འགའ་ལ་དབོག །དབང་བཞི་འདི་གཏད་པས་སེམས་དབང་ཐོབ་༽རྫོགས་ནས་
དོན་རྒྱུད་ཐུགས་གསང་འདི། ལས་ཅན་དེ་ལ་གཏད་པས་དབང་ཐོབ་འགྱུར། ཀུན་
ལ་བསྟན་ན་འདྲ་མཉམ་སྡང་པར་འགྱུར། ཐུགས་དང་འདྲ་བ་འགའ་ལས་མ་སྤེལ་
ཀུན་གྱི་ཐུན་མོང་མིན། རྒྱ་རྒྱ་རྒྱ། དུག་ལྔ་ལམ་ཁྱེར་མན་ངག་༼འཁོར་ཐམས་ཅད་གབ་ཡིག་
ཡིན་༽བསྟན་པ་ནི། དུག་ལྔ་ལམ་ཁྱེར་གྱི་མན་ངག་འདི་ཡོད་ཇི་ལྟར་སྐོར་ཀྱང་བཏུབ༽གིས་
ནི་ཞེས་པ། དུག་ལྔ་ཡེ་ཤེས་ལྔ་རུ་མ་སྤངས་གནས། ཡེ་ཤེས་གདོད་ནས་ཀ་དག་དུག་
དང་ངོ་བོ་གཅིག །དུག་ལྔ་ལམ་དུ་འཁྱེར་ཤེས་གཤེན་རབ་ལམ། དེས་ན་དུག་ལྔ་མ་
སྤངས་ཀ་ནས་དག །བུ་མོ་གཡུང་དྲུང་འོད་འབར་མའི་ཐུགས་ལ་ཤར། གཅིག་པའོ། །
༢2 ཡེ་ཤེས་ངོས་བཟུང་གི་མན་ངག་བསྟན་པ་ནི། ཅེས་པ། དུག་དང་ཡེ་ཤེས་གང་
682

སེམས་སྡེ། མན་ངག་ཐུགས་ཀྱི་བརྣག་པ།
ཤར་ རིག་པའི་ངོ་བོར་དག ། ཕྱི་ནང་ཡེ་ཤེས་ཟང་ཐལ་གསལ་ལ་རྟོག་པ་མེད། རང་
རིག་ཀ་དག་དོན་ལ་ཆོར་ལ་ལྟོས། བུ་མོ་གཡུང་དྲུང་འོད་འབར་མའི་ཐུགས་ལ་ཤར།
གཉིས་པའོ། །སཱ༦2 རིག་པ་སྤྱི་བླུགས་ཀྱི་མན་ངག་ནི་ཞེས་པ། སྣང་བ་སྤྱི་བླུགས་
ཕྱོགས་མེད་ཀུན་ཏུ་བདལ། ཕྱི་དང་ནང་མི་འབྱེད་རྒྱ་བོ་ཆེ། སྣང་སྟོང་དབྱེར་མེད་
ངང་ལ་མ་ཡེངས་བཞག མ་ཕྱེ་མི་དགག་ཕྱོགས་མེད་རང་ཤར་བའོ། །བུ་མོ་གཡུང་
དྲུང་འོད་འབར་མའི་ཐུགས་ལ་ཤར། གསུམ་པའོ། ། ། 2 ཚོགས་བརྒྱད་ལྷུག་
པའི་མན་ངག་གིས་ནི་ཞེས་པ། སྣང་བ་གར་སྐྱེས་རང་ཤར་ཀ་དག་རང་བྱུང་རྒྱན།
བཅོས་སླད་མེད་པར་འབོལ་ལེ་ཤིག་གེ་བཞག །བོན་ཉིད་རང་འབྱུང་དབྱིངས་ལས་
མ་གཡོས་དོན། ཡེ་ནས་རང་ཆས་གནས་པའི་དོན་ལ་བལྟ། བུ་མོ་གཡུང་དྲུང་འོད་
འབར་མའི་ཐུགས་ལ་ཤར། བཞི་པའོ། །བྱ22 སྤྲུལ་སྐུ་ཐུགས་ཕྲད་ཀྱི་མན་ངག་
གིས་ནི་ཞེས་པ། ཅིར་སྣང་མ་བཀག་རིག་པའི་རྩལ་དུ་ཤེས། གར་ཤར་ཐོགས་མེད་
རིག་པ་སྤྲུལ་པའི་སྐུ། ཀུན་འབྱུང་ཀློང་ནས་ཐུགས་རྗེ་ཉི་མ་བདལ། འགག་མེད་ཀློང་
ནས་རང་རིག་རྩལ་གྱི་དབང་། བུ་མོ་གཡུང་དྲུང་འོད་འབར་མའི་ཐུགས་ལ་ཤར། ལྔ་
པའོ། །༢/2ཌྷ2 མིང་གི་འཁོར་ལོ་ཡིན་པར་ཤེས་པར་བྱ། གཉིས་པ་དཔེའི་འཁོར་
ལོ་བསྟན་པ་ནི། དཔེར་ན་འགྲོ་བའི་རྒྱུད་ལྔ་བཞིན་ཞེས་པ། ལམ་ལྔ་དག་ལ་ཞུགས་
པའི་སྐྱེས་བུ་ཡིས། དུག་ལྔའི་དོན་ཤེས་རིགས་ལྔའི་བདེར་གཤེགས་ལྔ། རིག་པའི་སྐུ་
ལྔར་རང་བཞིན་ལྷུན་གྱིས་གྲུབ། རང་རིག་ཀ་ནས་དག་པས་གདོད་ནས་རང་བྱུང་
དབང་། བུ་མོ་གཡུང་དྲུང་འོད་འབར་མའི་ཐུགས་ལ་ཤར། དྲུག་པའོ། །༣༢ དཔེར་
ན་རུས་སྦལ་མཁར་གཞོང་བཅུག་པ་བཞིན་ནོ། །ཞེས་པ། རིག་པ་ཅི་ལ་མི་རྟོག་དེ་
ཀའི་ངང་ལ་བཞག ཡང་ན་རྩེ་གསུམ་ངོ་སྤྲད་སྟེང་དུ་བཞག ཡང་ན་འོད་ཀྱི་འཁོར་
ལོའི་ངང་ལ་བལྟ། ཡང་ན་ཤེལ་སྒོང་ཟང་ཐལ་དེ་ལ་གཏད། བུ་མོ་གཡུང་དྲུང་འོད་
683

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
འབར་མའི་ཐུགས་ལ་ཤར། བདུན་པའོ། ། ཟ2 དཔེར་ན་རལ་གྲི་ཁ་བསྡམས་པ་
བཞིན་ནོ་ཞེས་པ། རིག་པས་ཐམས་ཅད་དབྱིངས་སུ་བཅད་པ་གཅེས། ཕྱི་རུ་བལྟས་
ལ་སྣང་བ་རང་སར་བཅད། ནང་དུ་བལྟས་ལ་རང་རིག་བདར་ཤ་བཅད། གང་ཡང་
མི་སྤང་རྫོགས་ཆེན་དགག་སྒྲུབ་བྲལ། བུ་མོ་གཡུང་དྲུང་འོད་འབར་མའི་ཐུགས་ལ་
ཤར། བརྒྱད་པའོ། །ཐ< དཔེར་ན་མེ་ལོང་ངོས་ལ་ཉི་མ་ཤར་བ་བཞིན་ནོ་ཞེས་
པ། སྣང་སྲིད་རྒྱ་འབྱམས་གསལ་ལ་འཛིན་པ་མེད། ཡེ་ཤེས་རྟོག་མེད་མཐའ་དབུས་
ཕྱོགས་མཚམས་བྲལ། ཀ་དག་ཟང་ཐལ་ཀུན་ལ་ཁྱབ་པར་གནས། དོན་ལྡན་འབྲས་
བུ་ཀུན་གྱི་རྩ་གཞིའོ། །རིག་པ་རང་རྩལ་གྱི་དབང་བསྐུར་ཞེས་བྱའོ། །བུ་མོ་གཡུང་དྲུང་
འོད་འབར་མའི་ཐུགས་ལ་ཤར། དགུ་པའོ། །༢༢༩ དུག་ལྔའི་དབང་བསྐུར་དུག་
ལས་ཡེ་ཤེས་སྐྱེ་ཞེས་པ། ཡེ་ཤེས་ངོ་བོ་བརྟགས་ན་དུག་ལྔ་ཡིན། དེས་ན་དུག་ལྔ་ལམ་
ཁྱེར་ཡེ་ཤེས་ཀ་ནས་དག དུག་ལ་རྩིས་ཐེབས་སངས་རྒྱས་དགོངས་པའི་མཆོག དེས་ན་
སངས་རྒྱས་འབྲས་བུ་གཞན་མི་བཙལ། དུག་ལྔ་རིག་པ་རྩལ་གྱི་དབང་བསྐུར་བའོ། །
བུ་མོ་གཡུང་དྲུང་འོད་འབར་མའི་ཐུགས་ལ་ཤར། བཅུ་པའོ། །༣༩༡ ཚོགས་བརྒྱད་
དབང་བསྐུར་གྱི་བརྡ་བསྣོལ་ལོ་བཞག་ཅེས་པ། ཤེས་པ་ཚོགས་བརྒྱད་འབྱུང་བྱེད་ཀུན་
གྱི་གཞི། ཡེ་ཤེས་བརྒྱད་ཀྱི་ངོ་བོར་ལྷམ་མེ་བའོ། །ཤེས་རྒྱུད་གང་ཤར་ཡེ་ཤེས་རོལ་པ་
ཉིད། དེས་ན་ཅིར་སྣང་གསལ་སྟོང་དོན་གྱི་དབང་། བུ་མོ་གཡུང་དྲུང་འོད་འབར་
མའི་ཐུགས་ལ་ཤར། བཅུ་གཅིག་པའོ། །༡ འ> རིག་པའི་དབང་བསྐུར་ཕྱོགས་
རིས་མེད་པའོ། །ཞེས་པ། ཕྱོགས་དང་རིས་སུ་མི་བཟུང་ཡུལ་ལས་འདས། ཕྱོགས་
སུ་བཅད་ན་མུ་སྟེགས་ཁྲོད་དུ་ལྷུང་། ཕྱོགས་མེད་མཁའ་བདལ་ཀུན་ཁྱབ་འོད་པོ་ཆེ།
ཀུན་ཁྱབ་བདེ་བ་ཆེན་པོའི་སྐུ་ལ་འདུད། བུ་མོ་གཡུང་དྲུང་འོད་འབར་མའི་ཐུགས་ལ་
ཤར། བཅུ་གཉིས་པའོ། །༢༥ ཡེ་ཤེས་དབང་བསྐུར་ངོས་བཟུང་བྲལ་བའོ་ཞེས་པ།
684

སེམས་སྡེ། མན་ངག་ཐུགས་ཀྱི་བརྣག་པ།
སྟོང་ཉིད་མེ་ལོང་ཡེ་ཤེས་རྒྱ་ཆད་མེད། མཉམ་ཉིད་ཀུན་རྟོགས་ཡེ་ཤེས་བྲི་གང་མེད།
བྱ་གྲུབ་ཡེ་ཤེས་ཀུན་དོན་མཐར་ཕྱིན་གཙོ། ཡེ་ཤེས་ཟང་ཐལ་དོན་མཐོང་རྒྱའོ་ཆེ། བུ་
མོ་གཡུང་དྲུང་འོད་འབར་མའི་ཐུགས་ལ་ཤར། བཅུ་གསུམ་པའོ། །ཏྲས2 དབང་
པོའི་དབང་བསྐུར་སྣང་བ་ངེས་མེད་འཆར་ཞེས་པ། དབང་པོ་སྒོ་ལྔ་ཡུལ་འཛིན་རང་
དུ་ཤེས། ཕུང་ལྔ་ཡེ་ནས་ལྷ་ལྔ་མངོན་སངས་རྒྱས། འབྱུང་ལྔ་རིག་པའི་དབྱིངས་སུ་
འབྲས་བུ་གྲུབ། དེས་ཀྱང་རང་གྲོལ་དབྱིངས་སུ་དབང་ཐོབ་བོ། །བུ་མོ་གཡུང་དྲུང་
འོད་འབར་མའི་ཐུགས་ལ་ཤར། བཅུ་བཞི་པའོ། །རྒཎརཌཎ དོན་གྱི་མན་ངག་
བཅུད་བསྡུས་བཅུ་གསུམ་འདི། སྤྲུལ་སྐུ་ཡེ་གཤེན་གཙུག་ཕུད་དོན་གྱི་བཅུད། བུ་མོ་
གཡུང་དྲུང་འོད་འབར་མའི་ཐུགས་ལ་ཤར། བཅོ་ལྔ་པའོ། །༣11
དང་པོ་ཨཱ་བསྟན་དོན་ཉིད་བསྟན་པར་བྱ། ཨ་ནི་མ་སྐྱེས་ཁོང་ནས་འབྱུང་བས་
ན། མཚན་མ་རང་སར་གྲོལ་བའི་མན་ངག་བསྟན། དང་པོ་རྒྱུ་ལ་མི་བརྟེན། བར་
དུ་ལམ་ལ་མི་བགྲོད། ཐ་མར་འབྲས་བུ་རེ་བའི་རེ་ཐག་བཅད། རྒྱུ་ལ་རྟེན་དུ་རྒྱུ་ཉིད་
སངས་རྒྱས་ཡིན། བར་དུ་ལམ་ལ་བགྲོད་དུ་འགྲོ་ས་གཞན་ན་མེད། ཐ་མ་འབྲས་བུ་
རེ་རུ་སངས་རྒྱས་གཞན་ནས་བྱོན་ས་མེད། དེས་ན་སྐྱེ་མེད་ཨའི་ངོར་ཀྱང་མི་གནས་ཏེ།
ཁོང་ནས་རང་འབྱུང་སྐུ་ལས་འདས་པ་ཡིན། གཟུགས་སུ་མི་བསྒོམ་སྒྲར་ཡང་གནས་
པ་མེད། དེ་བཞིན་དྲི་དང་རོ་དང་རེག་ཏུ་མི་གནས་ཅིང་། ཁ་དོག་དབྱིབས་སུ་མི་
བསྒོམ་སེམས་ཉིད་སྐྱེ་མེད་ཀློང་། རིག་པ་ཡེ་ཤེས་ངོ་བོར་གནས་པར་བྱ། དེ་ལྟར་ལྷང་
གིས་རྟོགས་ན་གཟུགས་ཉིད་བོན་གྱི་སྐུ། སྨྲ་བརྗོད་གསུང་སྟེ་དྲན་བསམ་ཐུགས་ཀྱི་
མཛོད། དེས་ན་མཚན་མ་རང་གྲོལ་ཨའི་དོན། ཚིག་རྣམས་རང་གྲོལ་ཐུགས་གསང་
སྟོན་པའི་དབང་། བཞེངས་བཞུགས་མི་མངའ་མ་བསྒོམ་རང་སར་གྲོལ། བུ་མོ་གཡུང་
དྲུང་འོད་འབར་མའི་ཐུགས་ལ་ཤར། བཅུ་དྲུག་པའོ། །༢[2 གཉིས་པ་བཀའི་དོན་
685

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཉིད་སྡེ་ཚན་བསྟན་པ་ནི། རྩ་བའི་དོན་ལྔར་བསྟན་ཏེ། གཞི་ཉིད་དམ་ཚིག་དག་གིས་
བཟུང་། ཕྱི་ནང་གསང་བ་གསུམ་དུ་ཤེས་པར་བྱ། རིམ་པ་དབང་གིས་བགྲོད་ཅིང་
ཉམས་སུ་བླངས། རྒྱས་པར་དོང་སྤྲུག་དབྱེ་ན་དབང་ལ་རྣམ་པ་དྲུག །བསྡུས་ན་ཕྱི་
ནང་གསང་བ་རྣམ་པ་གསུམ། ཉམས་སུ་ཏིང་ངེ་འཛིན་དང་མི་འབྲལ་ཅིང་། གཅིག་
ཆར་བླང་དང་ཁད་ཀྱིས་བླང་པ་གཉིས་སུ་འདུས། ཐག་ནི་ལྟ་བས་ཕྱོགས་མེད་ཀུན་
ཏུ་བཅད། ཀ་དག་ལྷུན་གྲུབ་ངེས་མེད་དོན་ལ་བལྟ། སྣང་སྲིད་ཡོངས་གྲོལ་ཀུན་
གྱི་མཐའ་རྣམས་ཁྲོལ། དོན་རྣམས་ལུང་དང་མན་ངག་དག་གིས་བསྒྲུབ། ཆུ་བོ་རྐ་
གཉིས་བསྒྲགས་པ་བསྐོར་གསུམ་ཆིངས་བཞིའོ། ལ་ནི་སྤྱོད་པས་དོར་བ་རྣམ་པ་ཡིན་
ཏེ། གསང་སྤྱོད། རིགས་སྤྱོད། འཚོགས་སྤྱོད། ཕྱོགས་ལས་རྒྱལ་སྤྱོད། དེས་ན་རིག་པ་
མཁའ་ལ་སྤོར་བའི་དབང་། བུ་མོ་གཡུང་དྲུང་འོད་འབར་མའི་ཐུགས་ལ་ཤར། བཅུ་
བདུན་པའོ། །ཎཌ༧༣| །
གསུམ་པ་ཐའི་སྡེ་ཚན་དོན་ཉིད་བསྟན་པ་ནི། མུ་མཐའ་དབྱེར་མེད་འཁོར་ལོ་
བསྟན་པ་ནི། མུ་ནི་དབྱེར་མེད་མཁའ་ཁྱབ་མུ་ཞེས་བྱ། མཐའ་ནི་ཅིར་ཡང་མི་བསྡུད་
རིག་པ་ཀློང་གི་མཐའ། ཡོད་དང་མེད་དུ་མི་འཛིན་རིག་པ་དབྱེར་མེད་དོ། །སངས་
རྒྱས་སེམས་ཅན་ངོ་བོ་དབྱེར་མི་ཕྱེད། སྣང་དང་སྟོང་པར་ངོ་བོ་དབྱེར་མི་ཕྱེད། མུན་
སྣང་གཉིས་སུ་འཛིན་བྱེད་དབྱེར་མི་ཕྱེད། ཀུན་རྫོབ་དོན་དམ་འཛིན་བྱེད་དབྱེར་མི་
ཕྱེད། རྟག་དང་ཆད་པར་འདོད་པ་ངོ་བོ་དབྱེར་མི་ཕྱེད། བུ་དགྲ་གཉིས་སུ་འཛིན་པ་
དབྱེར་མེད་དོ། །སྨན་དུག་གཉིས་སུ་འཛིན་བྱེད་དབྱེར་མི་ཕྱེད། འགལ་དང་མི་འགལ་
ངོ་བོ་དབྱེར་མི་ཕྱེད། དེས་ན་མུ་མཐའ་རང་སར་གྲོལ་བའི་མན་ངག་བསམ། དཔེ་ནི་
བག་ཕྱེ་རི་ལུ་གསུམ་འདུས་དང་། བུ་རམ་གཟུགས་བརྙན་ལྟ་བུའི་དཔེ་དག་དང་། ཆུ་
བོ་གསུམ་འདུས་ལྟ་བུའི་དཔེ་དག་དང་། དྲི་ཟ་རང་དགར་སྡོད་བརྟེན་ཇི་བཞིན་ནོ། །
686

སེམས་སྡེ། མན་ངག་ཐུགས་ཀྱི་བརྣག་པ།
བུ་མོ་གཡུང་དྲུང་འོད་འབར་མའི་ཐུགས་ལ་ཤར། བཅོ་བརྒྱད་པའོ། ཏྲཔྲ11
བཞི་པ་རའི་སྡེ་ཚན་དོན་ཉིད་བསྟན་པ་ནི། རྒྱལ་ཀུན་གཞི་བྱང་ཆུབ་ཀྱི་སེམས་ཡེ་མ་
བཅོས་༽པོ་བཟུང་དང་རྩེ་མཁར་དབབ་པ་གཉིས། རྒྱལ་པོ་བཟུང་བས་འཁོར་བ་
ཡོངས་ཀྱི་བྲལ། རྒྱལ་པོ་བཟུང་ཐབས་རྣམ་པ་གསུམ་དུ་ཤེས། རྩེ་མཁར་རྩེ་ནས་
སྟོབས་ཀྱིས་དབབ་རྩེ་མཁར་ཅེས་པ་ཉོན་མོངས་སྣང་བ་གར་སྐྱེས་སྟེང་དུ་ཕབ་ལ་རང་སར་བཞག
སྟོབས་ཞེས་བྱ་སྟེ་ཅིར་སྐྱེས་ཀྱི་སྟེང་དུ་དྲིལ་བས་ཕེབས་སོ།༽པ་དང༌། འཕྲང་བུ་༼གར་གནད་༽དོགས་
བསྒུགས་༼གར་བྱུང་ཐད་དཀར་༽ཡེངས་ལ་བོར་ལ་༼ཀ་དག་སྟེང་དུ་ཙན་ནེ་བཞག་༽བཟུང་།
རྫས་ཁྲིད་༼ཙ་ཀ་ལི་སོགས་༽སྣང་ཐོག་དག་ནས་བཟུང་བའོ། །བཙའ་ཐབས་གཉིས་སུ་
ཤེས་བྱ་དོན་མི་བཏང་། ཡེངས་མེད་བཙའ་དང་འཕྲང་༼ད་ལྟའི་ཅི་ཤར་གྱི་སྟེང་དུ་༽བུ་
དོགས་སར་དགག རྩེ་མཁར་ཕེབས་ན་རྒྱལ་ཟིན་སྨོས་ཅི་དགོས། དེས་ན་ལྟ་བ་གཡེམ་
བརྒྱུགས་ལྟ་བ་ཚིག་ཕྱིར༽སྤྱོད་པ་ཐོ་བཟང་ཞན་ཁྱད་མེད་༽ཆོ་དང་། བསྒོམ་པ་དོན་མ་
མཐོང་བར་༽གླེན་བསྒོམ་དམ་ཚིག་ཚོད་ཡོད་མི་སྟོ་སྟེ་༽དང༌། སློབ་དཔོན་མི་ཤེས་ཀྱི་རང་
གི་ཉེས་༽འབྲེལ་བ་ཉན་པ་ངོ་ཉམས་དགའ་མགུར་དགོས་༽བསྲུང་དང་། སྒྲུབ་པ་དལ་ཁོམ་
༼དེ་ལྟར་འདོགས་པ་༽ཉམས་མྱོང་འདྲེ་མཐོང་ཉམས་སུ་མ་བླང་པར་མངོན་ཤེས་༽དང་། འབྲས་
བུ་ཚེ་འདི་བར་༽གྲགས་སྒྲུབ་གདམས་ངག་འདོད་པ་༽གཟུ་ལུམ་ལེན། དེ་ནི་འཛམ་གླིང་
ལོག་བྱེད་འགྱོད་པ་ཅན་དུ་འཆི། ཞེས་ཡེ་གཤེན་གཙུག་ཕུད་ཀྱི་ཡང་བཅུད། བུ་མོ་
གཡུང་དྲུང་འོད་འབར་མའི་ཐུགས་ལ་ཤར། བཅུ་དགུ་པའོ། །བྱར/2
ལྔ་པ་ནའི་སྡེ་ཚན་དོན་ཉིད་བསྟན་པ་ནི། ཉམས་ཀྱི་མན་ངག་འཁོར་ལོ་དགུ་སྐོར་
ནི། ཟུར་ཁྲིད་ཁྲམ་སྐོས་བླ་མའི་ཞལ་ལ་ཞུ། གླང་ཆེན་མི་བསྐྱོད་རྣལ་མར་བཞག་པ་
གཅེས། མཐར་ཡང་ནམ་མཁའི་རྒྱ་ཡིས་གདབ་པ་གཅེས། དཔེར་ན་གསེར་གླིང་ས་
རྡོ་མེད་པ་ལྟར་ཞེས་པ། དངོས་པོ་འདི་ལྟར་སྣང་བ་འཁྲུལ་མེད་འདི། ཐེག་པ་སྐྱོན་
687

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
དུ་སྣང་བ་ཐམས་ཅད་ཀྱང་། སྤངས་མེད་ཀ་དག་འབད་མེད་ལྷུན་གྲུབ་དོན། སེམས་
ཉིད་རིག་རྟོག་ཀ་དག་འོད་གསལ་ཡིན། དེས་ན་རང་ཉམས་གར་བདེ་འགྲོ་འོང་མེད་
པར་ཞོག །གང་ཤར་རིག་པའི་གདེངས་སུ་ཁྲོལ་ལ་ལྟོས། མ་བཀག་རང་བྱུང་ཆེན་
པོའི་སྐུ་རུ་བཞུགས། རྒྱ་ཆད་ཕྱོགས་ལྷུང་མེད་པ་ནམ་མཁའི་རྒྱ། སྐྱོན་སྤོངས་ཡོན་
ཏན་མི་སྒྲུབ་ངོ་བོ་དག ཕྱི་རབས་ལས་ཅན་རྗེས་འབྲེངས་བུ་དེ་ལ། ཕྱི་ནང་འབྲེལ་
ཐག་བཅད་ལ་འདི་དོན་གཏད། སངས་རྒྱས་འདོད་ཞེན་ཕྲལ་ལ་འདི་དོན་ཉམས་སུ་
བླངས། ཡེ་གཤེན་གཙུག་ཕུད་ཐུགས་ཀྱི་ཉིང་ཁུ་འདི། བུ་མོ་གཡུང་དྲུང་འོད་འབར་
མའི་ཐུགས་ལ་ཤར། ཉི་ཤུ་པའོ། ། སྡ 2]
དྲུག་པ་ཧའི་སྡེ་ཚན་དོན་ཉིད་བསྟན་པ་ནི། འགག་མེད་ཧའི་བློ་དང་དངོས་པོ་
མཚོན། འབྱུང་བ་ནམ་མཁའ་གཡུང་དྲུང་རིན་ཆེན་རྒྱ། རླུང་མེ་ཆུ་ས་འབྱུང་བ་བཞི་
བསྐོར་དགུ། ཟླ་ཟེར་རྒྱ་འབྱུང་བ་ནམ་མཁའ་མི་བསྐོར་ཆུ་ཆུ་རུ་བསྡེབ། འབྱུང་བ་ངོས་བཟུང་རང་
གི་ངོས་སུ་བསྐོར། རང་གི་ཉམས་སུ་ལེན་ན། ཤེས་པ་ལྗི་ན་ས་སྟེང་། དེས་འགྲེ་གཡོ་བསྐྱོད་རླུང་། འགྲོ་བ་
མེ། འཁྱིལ་ན་ཆུ། འཕྱོ་ན་ནམ་མཁའོ།༽ཡིས་བཏབ་ནས་འཁྲིད་ཀྱིས་བསླབས། གསལ་བ་འོད་
ཀྱི་སྐུ་ལ་སེམས་གཏད་དང༌། སྤྱི་གཙུག་དུང་གི་ཧང་ལ་སེམས་གཏད་དང༌། མཛོད་
པུར་དངུལ་གྱི་ཐིག་ལེར་སེམས་གཏད་དང་། སྣ་རྩེར་དུང་གི་ཨ་ལ་སེམས་གཏད་དང༌།
ཁ་ན་འོད་ཀྱི་རམ་ལ་སེམས་གཏད་དང་། མགྲིན་པ་བྱི་རུའི་ཧྲི་ལ་སེམས་གཏད་དང༌།
སྙིང་ཁར་འོད་ཀྱི་ཨ་ལ་སེམས་གཏད་དང་། ལྟེ་བར་འོད་ཟེར་ཧུ་ལ་སེམས་གཏད་
དང༌། གསང་བར་མེ་ཡི་རམ་ལ་སེམས་གཏད་དང༌། ཡིག་འབྲུ་དགུ་ཡི་བློ་དང་
དངོས་པོའི་དབྱེ་བ་བསྟན། གཅིག་པ། བློ་ཞེས་བྱ་བ་སྣ་ཚོགས་སྤྲུལ་པའི་སྒྲ། དངོས་
པོ་ཡང་དག་འགྱུར་མེད་ཡེ་ཉིད་དོན། གཉིས་པ། བློ་ཞེས་བྱ་བ་འཁྲུལ་པའི་རྗེས་སུ་
འབྲེང་བའི་སྒྲ། དངོས་པོ་འཆུག་མེད་དོན་གྱི་བཅུད་དུ་ཤར། གསུམ་པ། བློ་ནི་འཇིག་
688

སེམས་སྡེ། མན་ངག་ཐུགས་ཀྱི་བརྣག་པ། །
རྟེན་མཐུན་འཇུག་སྤྲོད་པའི་སྒྲ། དངོས་པོ་རང་ལས་གྲུབ་པ་ཀུན་གྱི་མཆོག །བཞི་པ།
བློ་ནི་འབྱུང་བ་ལྔའི་རྗེས་འབྲེང་ཚིག །དངོས་པོ་འབྱུང་ཆེན་རིག་པར་བསྒྲུབ་པའི་དོན།
ལྔ་པ། བློ་ཞེས་ཚིག་དང་ཡི་གེའི་རྗེས་སུ་འབྲེང་། དངོས་པོ་རང་རིག་རང་གསལ་ཡེ་
ནས་ཡིན། དྲུག་པ། བློ་ནི་འཁྲུལ་པའི་དཔེ་བརྒྱད་རྗེས་སུ་འབྲེང་། དངོས་པོ་ཅིར་
ཡང་གསལ་ལ་རྗེས་མི་འབྲེང་། བདུན་པ། བློ་ནི་ཀུན་རྫོབ་ཚིག་དང་རྟོག་པའི་མཐའ།
དངོས་པོ་མ་འགག་སྣང་ཡང་འཛིན་པ་མེད། བརྒྱད་པ། བློ་ནི་ཐེག་པ་ས་ལམ་ཀུན་
ཕྱིར་འབྲེང་། དངོས་པོ་རྟོག་མེད་ཐམས་ཅད་དབྱིངས་སུ་བསྡུད་པར་བྱེད། དགུ་པ།
བློ་ནི་སོ་མ་ཟིན་ཅིང་ཀུན་ཏུ་རྒྱུ། དངོས་པོ་ཡང་དག་དོན་མཐོང་མཐའ་མི་སྟོང་། ཐ་
དད་འགལ་དང་མི་འགལ་གྲུབ་མཐའི་རྫོང་། གཡུང་དྲུང་བཀོད་པའི་འཁོར་ལོ་འོད་
ཟེར་འཕྲོ། བུ་མོ་གཡུང་དྲུང་འོད་འབར་མའི་ཐུགས་ལ་ཤར། ཉེར་གཅིག་པའོ། །a.es
བདུན་པ་ཁའི་སྡེ་ཚན་དོན་ཉིད་བསྟན་པ་ནི། ཁམ་བུ་བཅོ་ལྔའི་འཁོར་ལོ་དགུ་
བསྐོར་རོ། །གཡུང་དྲུང་ཆེན་མོ་རྒྱ་གྲམ་བླ་མའི་ཞལ་ལས་ཤེས། གཞལ་ཡས་ཉི་ཤུ་རྩ་
གཅིག་རྡེབ་པའི་ཚེ། ཀ་བ་ཆེན་པོ་གཅིག་གིས་ལྡོག་པར་བྱ། ཐམས་ཅད་གཤིས་ཀྱི་
གནས་ལུགས་ཡེ་ནས་ཀ་དག་པས། ལོག་ལྟ་སྡེ་དྲུག་ལ་སོགས་མ་རིག་འཇོམས། སྐྱེས་
བུ་ཚད་ལྡན་འདི་ཡི་དོན་བསྒོམ་ན། སྒྱུ་མ་མཁན་ལྟར་ཆགས་ཤིང་ཞེན་པ་དགྲོལ། .
འཇིག་རྟེན་འཁོར་འདབས་གཉེན་གྱིས་བསླུ་བར་མཆིའོ། །ཏིལ་དང་སྒྲོན་མེ་ལྟ་བུར་
འདུ་འབྲལ་མེད་པའོ། །རིག་པ་མེ་ལོང་འདྲ་སྟེ་སྣང་ལ་རང་བཞིན་མེད། བཙོན་བུ་
ལྕགས་ནས་དཀྲོལ་བཞིན་རྒྱ་ཡན་ཞོག །སྐྱེས་བུ་མདའ་འཕེན་བཞིན་དུ་རྩེ་གཅིག་དོན་
ལ་བལྟ། མིག་འབྱེད་སྨན་པ་བཞིན་དུ་སྣང་བའི་སྟེང་དུ་དྲིལ། བུ་མོ་གཡུང་དྲུང་འོད་
འབར་མའི་ཐུགས་ལ་ཤར། ཉེར་གཉིས་པའོ། །ཀཀ
བརྒྱད་པ་ཙའི་སྡེ་ཚན་དོན་ཉིད་བསྟན་པ་ནི། སྣང་སྲིད་ཡེ་ནས་ཀ་དག་ཡིན་པར་
689

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཤེས། ཕྱི་ནང་འཛིན་རྟོག་མེད་པ་ཉམས་ཀྱི་གདེང་། རྟོག་པ་ཅི་སྐྱེས་དངོས་མེད་བར་
སྣང་སེར་བུ་འདྲ། ཏི་བྱ་སེང་གེ་ལྟ་བུར་ཚོམ་ཚོམ་མེད་པར་སྤྱད། མེ་ལོང་བུ་ཆུང་ལྟ་
བུར་རྟོག་འཛིན་མེད་པར་བཞག ། ཝ་ཡིས་སེང་གེ་མི་འཇིགས་ཇི་བཞིན་དུ། རྟོག་གེ་
གྲུབ་མཐས་སྐྲགས་བསྔངས་མེད་པར་བཞག །དེ་ལྟར་ཐམས་ཅད་ལམ་དུ་འཁྱེར་ཤེས་
ན། དབུལ་མོ་གཏེར་རྙེད་ལྟ་བུར་བསྔངས་པ་མ་སྐྱེས་ཉམས་སྐྱེའོ། །འཁོར་ལོ་རང་
ཐོག་རྐྱང་པར་བསྐོར་བ་བླ་མའི་བཀའ། གདེང་གི་མན་ངག་དྲིལ་ལ་ཉམས་སུ་བླང་
ཐབས་སོ། །བུ་མོ་གཡུང་དྲུང་འོད་འབར་མའི་ཐུགས་ལ་ཤར། ཉེར་གསུམ་པའོ། །
ཟ25༽
དགུ་པ་ཚ་ཡི་སྡེ་ཚན་དོན་ཉིད་བསྟན་པ་ནི། གནད་ཀྱི་འཁོར་ལོ་མན་ངག་དགུ་
བསྐོར་ནི། འདིས་ནི་སྤྱོད་པའི་ཀློང་ཉིད་བསྟན་པར་བྱ། ཤེས་པ་མི་འཁྱོག་དྲང་པོར་
བསྲང་བ་མདའ་མཁན་སྲོང་ཞུགས་འདྲ། དྲན་མེད་དབྱིངས་ལས་མ་གཡོས་རང་
བཏང་སྤྱོད་པའོ། །བསམ་མེད་དོན་གྱི་སྤྱོད་པ་སྐྱེས་བུ་ཆང་འཐུང་འདྲ། གསལ་འགྲིབ་
མེད་པའི་སྤྱོད་པ་ཞུགས་ཀྱི་སྡོང་བུ་འདྲ། ཁ་གཏིང་མེད་པའི་སྤྱོད་པ་མན་ཤེལ་དྭངས་
པ་འདྲ། བྲི་གང་མེད་པའི་སྤྱོད་པ་ཉི་མའི་སྙིང་པོ་འདྲ། ཡངས་དོག་མེད་པའི་སྤྱོད་པ་
ནམ་མཁའི་ངོག་དང་འདྲ། གང་དགོས་དོན་ལ་སྤྱོད་པ་ནོར་བུ་རིན་ཆེན་འདྲ། ཀུན་
དང་མཐུན་པའི་སྤྱོད་པ་གཉན་པའི་གྲུ་དང་འདྲ། བུ་མོ་གཡུང་དྲུང་འོད་འབར་མའི་
ཐུགས་ལ་ཤར། ཉེར་བཞི་པའོ། །༢ ༣11
བཅུ་པ་རའི་སྡེ་ཚན་དོན་ཉིད་བསྟན་པ་ནི། གནས་པ་བསྟན་པའི་འཁོར་ལོ་དགུ་
སྐོར་ནི། འབྱུང་བ་རླུང་མེ་ཆུ་ས་སྦགས་པ་བླ་མས་བསྟན། གཅེར་མཐོང་རྩིས་ཟིན་
མཚན་མ་རང་གྲོལ་གནས། ཞེན་པ་རང་ལོག་གཉིས་འཛིན་རང་བཏངས་གནས།
སྣང་བ་རང་སྣང་འཛིན་ཆགས་མེད་པར་གནས། སྐྱེ་མེད་བརྗོད་མེད་དོན་ལ་རིག་པ་
690

སེམས་སྡེ། མན་ངག་ཐུགས་ཀྱི་བརྣག་པ།
དྲི་མེད་གནས། སྣང་ཚད་སྐྱེ་མེད་ཤེས་ན་རང་རིག་ཀ་དག་གནས། རྒྱལ་པོ་གདན་
བཞུགས་ལྟ་བུ་འབད་མེད་དོན་ལ་གནས། ཡེ་གྲོལ་སྦྲུལ་མདུད་ལྟ་བུ་རང་གྲོལ་དོན་
Sལ་གནས། རྒྱ་མཚོའི་འཇིང་ལྟར་གཡོས་པ་མེད་པར་གནས། རིག་པ་རྒྱུན་ཆགས་ཆུ་
བོའི་གཞུང་ལྟར་གནས། གསལ་ལ་མ་འདྲེས་འཇའ་ཚོན་འོད་ལྟར་གནས། མི་འབྱེད་
མཉམ་པ་ཆེན་པོ་སྟོན་པའི་སྐུ་ལྟར་གནས། ཐོག་ཆགས་མེད་པར་གནམ་ལྕགས་ཞུན་
མར་གནས། བཙུན་མོ་རིན་ཆེན་ལྟ་བུར་དགོས་འདོད་འབྱུང་བར་གནས། རིག་པ་
ཀ་དག་ཀུན་གྱི་འབྱུང་གནས་ཡིན། བུ་མོ་གཡུང་དྲུང་འོད་འབར་མའི་ཐུགས་ལ་ཤར།
ཉེར་ལྔ་པའོ། །༣12 51 །
བཅུ་གཅིག་པ་ནའི་སྡེ་ཚན་དོན་ཉིད་བསྟན་པ་ནི། འབྱུང་བ་ནམ་མཁའ་རིན་ཆེན་
གཡུང་དྲུང་གདན། འཁོར་ལོ་རྣམ་དྲུག་བསྐོར་ལུགས་བླ་མའི་ཞལ། མི་ཤེས་ཤེས་
རྟོགས་གསལ་བ་དོན་གྱི་དབང་། འདོད་ཡོན་འཁྲུལ་པར་ཤེས་ན་སྣང་བའི་དབང་།
མི་རྟོག་འཛིན་མེད་ཧད་པོ་ཡེ་ཤེས་དབང་། རྩིས་མེད་བུ་ཆུང་ལྟ་བུ་ཕྱོགས་མེད་དོན་
གྱི་དབང་། གདོད་ནས་ཕྱོགས་མེད་ཧོམ་རྡོལ་ཅོག་བཞག་རང་སར་གྲོལ་བའི་དབང་།
བྱར་མེད་ཁྲེགས་སྤྱོད་ཐང་ངེ་སྒྲིང་ངེ་རིག་པའི་དབང་། དམིགས་གཏད་མེད་པར་
བཞག་པ་རང་སོའི་དབང་། འཕྲིག་མེད་རང་ལས་རྙེད་པ་དོན་དང་མཚུངས་པའི་
དབང་། སྣང་བ་འོད་གསལ་རིག་པར་གྲོལ་བའི་དབང་། རིག་པ་རྩལ་དབང་གཡུང་
དྲུང་འོད་འབར་མའི་ཐུགས་ལ་ཤར། ཉེར་དྲུག་པའོ། །u2བཤ བཅུ་གཉིས་པ་ཨའི་
སྡེ་ཚན་དོན་ཉིད་བསྟན་པ་ནི། མཁས་པ་ཆེན་པོ་ལི་ཤུ་སྟག་རིངས་ཀྱིས། སྐྱེས་བུ་ལས་
ཅན་འགའ་ལ་གདམས་པ་གཏད་པར་བསྟན་པ་ནི། གདམས་པ་སྙིང་དང་འདྲ་བ་
འདི་རྟོགས་ན། སྲིད་གསུམ་ཆར་ལྟར་༼ས་བཅུའི་གདམས་པ་གསུངས་༽བབ་ཀྱང་འདི་ཉིད་
ང་ཡི་ངང་། ཁམས་གསུམ་ཆུ་ལྟར་འབྲུག་ཀྱང་ང་ཡི་ངང་། རྒྱུ་དྲུག་མེ་ལྟར་འབར་
691

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡང་ང་ཡི་ངང་། སྟོང་གསུམ་རླུང་ལྟར་གཡོས་ཀྱང་ང་ཡི་ངང་། དུག་གསུམ་མུན་
ལྟར་གཏིབས་ཀྱང་ང་ཡི་ངང་། སྟོང་གསུམ་སྒྲོན་མེས་ཁེང་ཡང་ང་ཡི་ངང་། གླིང་
བར་མུན་པར་ཚུད་ཀྱང་ང་ཡི་ངང༌། སྐྱེ་ཤི་རིས་སུ་ཆད་ཀྱང་ང་ཡི་ངང་། ལས་དང་
བག་ཆགས་གཡོས་ཀྱང་ང་ཡི་ངང་། སྣང་སྲིད་ཁ་སྦུབ་བྱས་ཀྱང་ང་ཡི་ངང་། དེས་
ན་འདི་གཏད་གང་ཟག་རྒྱ་ལ་འགའ་ཙམ་ཡིན། དྷ F༨ སྐུ་གསུང་༼གཏད་པ་བསྟན་
པ་༽ཐུགས་ཀྱི་བརྒྱུད་པ་འཛིན་པའི་བུ་ལ་སྦྱིན། སྙིང་རྗེ་གཏོང་ཕོད་ཆེ་བའི་བུ་ལ་སྦྱིན།
དད་ལྡན་གཡོ་སྒྱུ་ཆུང་བའི་བུ་ལ་སྦྱིན། འདི་བས་ཕྱི་མ་དོན་དུ་གཉེར་བའི་བུ་ལ་སྦྱིན།
ངང་ཚུལ་བཟང་ལ་ཁ་གསག་མེད་པའི་བུ་ལ་སྦྱིན། གསང་ཐུབ་ནོགས་ཆེ་རྗེས་སུ་སྒྲུབ་
པའི་བུ་ལ་སྦྱིན། ཁ་ཙམ་མ་ཡིན་བརྒྱུད་པ་འཛིན་པའི་བུ་ལ་སྦྱིན་ནོ། །བུ་མོ་གཡུང་
དྲུང་འོད་འབར་མའི་ཐུགས་ལ་ཤར། ཉེར་བདུན་པའོ། །རྒབམ?
བཅུ་གསུམ་ཧཾ་གྱི་སྡེ་ཚན་དོན་ཉིད་བསྟན་པ་ནི། སྣོད་དུ་མི་རུང་ལོག་ལྟ་ཅན་ལ་
སྦ་བར་བསྟན་པ་ནི། བདེན་པའི་བོན་ལ་ཡ་ཁ་སྒྲོག་པའི་མི་དེ་སྤངས། རང་ཁ་དམ་
ཞིང་གཞན་གྱི་འབུལ་ཁ་འགེགས་པའི་མི་ལ་སྦ། སྤྱི་དམ་མི་བསྲུང་ཕྱོགས་ཆར་འཛིན་
ལ་གསང་། མཁས་པར་བཅོས་ནས་གཞན་སྨོད་ཅན་ལ་སྦ། གཏིང་གུས་མེད་ལ་
ཁ་དད་ཐོབ་ཚད་གཅོད་ལ་གསང་། རང་ཆེ་ང་རྒྱལ་ཚུལ་འཆོས་དོན་མི་སྒྲུབ་ལ་སྦ།
ཚོར་སྐྱེན་སྒྲིན་པོ་ཡིད་ཆེས་དཀའ་ལ་གསང་། ཐོབ་བརྩོན་ལྟག་སྤྲད་སྐུར་པ་ཅན་ལ་
སྦ། གདམས་ངག་ཐབས་གཅོད་མཉམ་འགྲན་བྱེད་ལ་གསང་། གདམས་ངག་ཟབ་
མོ་ཟོང་དུ་ཚོང་ལ་སྦ། བཟུང་པོ་དོན་ལ་བློ་ཡིས་ཕྱོགས་ལ་གསང་། དམ་ཞིང་འཁྲིག་
ལ་ང་ཁྱེར་ཐབས་ཀྱིས་གཅོད་ལ་སྦ། བློ་ཡེངས་ཏབ་བ་སྙིང་རུས་མེད་ལ་གསང་།
བདེར་གཤེགས་བཀའ་དང་བསྟུན་པའི་གསང་རྒྱ་བཅུ་གསུམ་མོ། །ཚུལ་དང་མི་ལྡན་
འདིར་སྡིག་ཕྱི་མར་སྒྲིབ། དེ་ལྟར་ཤར་ཆུང་ཉི་ཤུ་རྩ་བདུན་པའོ། །གཡུང་དྲུང་འོད་
692

སེམས་སྡེ། མན་ངག་ཐུགས་ཀྱི་བརྣག་པ།
འབར་སྙིང་ལ་གཏེར་བཞིན་ཆོངས། ཐུགས་གསང་སྟོན་པའི་འཁོར་ལོ་བླ་མའི་ཞལ་
ལ་རག །གཞུང་དང་ཡིག་ཧྲུལ་འགའ་འགའ་ཐོགས་ནས་དོན་མི་ཧྲུན། ངོམ་པ་ཆེ་ལ་
གཡེངས་ཀྱིས་གཅོད། ཐོབ་ཚད་འདོད་ཅིང་ང་མཁས་ཟེར། ཕྱི་ཐག་མེད་ཅིང་མཐོ་
ལ་འགྲན། སློབ་དཔོན་གསང་ནས་རང་ཆེ་འཛིན། དམ་ལོག་ངན་པ་དེ་ལ་མི་བཏང་
སྦ། རྒྱ་རྒྱ་རྒྱ། རྒྱ་རྒྱ་རྒྱ། རྒྱ་རྒྱ་རྒྱ། བྦདZ ཟབ ༢༣༢ གི ༣གཅ༣J
དོན་གྱི་མན་ངག་གཏད་རྒྱ་ཐུགས་གསང་སྟོན་པའི་འཁོར་ལོ་དགུ་སྐོར་གྱི་མན་ངག ཤར་ཆུང་ཉི་ཤུ་
རྩ་བདུན་དོན་གྱི་མན་ངག བཀའ་ལྷོ་བྲག་མའི་བཅུད་དོ།༽ཉི་ཤུ་རྩ་བདུན་བསྟན་པ་ནི། དང་པོ་
དུག་ལྔ་ ༼དུག་ལྔ་ཡེ་ཤེས་ཟང་ཐལ་ཀ་དག་ཏུ་བསྟན་༽ལམ་ཁྱེར་གྱི་མན་ངག་བསྟན་པ་དང་༡།
ཡེ་ཤེས་ངོས་བཟུང་གི་༼སྣང་སྲིད་ཡེ་ཤེས་གདོད་ནས་གནས་པ་བཅོས་སླད་མེད་པར་བསྟན་༽མན་
ངག་བསྟན་པ་དང་༢། རིག་པ་/སྣང་བ་སྤྱི་བླུགས་དྲལ་ཁྲིགས་མེད་པར་བརྡ་། ཡེ་ཤེས་སྤྱི་བླུགས་ཡེ་
ནས་གནས་པའི་བརྡ་།༽སྤྱི་བླུགས་ཀྱི་མན་ངག་བསྟན་པ་དང་༣། ཚོགས་བརྒྱད་ལྷུག་པའི་
༼མིག་རྣམ་ཤེས་ཚོགས་བརྒྱད་དགག་སྒྲུབ་མེད་༽མན་ངག་བསྟན་པ་དང་༤། སྤྲུལ་སྐུ་ཐུག་ཕྲད་
༼ཅིར་ཡང་འགག་མེད་རིག་པའི་རང་རྩལ་དུ་ཤེས་པར་བྱའོ༽ཀྱི་མན་ངག་བསྟན་པ་དང་༥། དེ་
རྣམས་གདམས་པ་རིན་ཆེན་དབུས་ན་གནས༽ཐམས་ཅད་ཀྱིས་མིང་གི་འཁོར་ལོ་བསྟན་ནོ། །
གཉིས་པ་དཔེའི་བསྐོར་ལུགས་ཐམས་ཅད་དེའི་ཤེས། མིང་དང་དཔེ་དང་དོན་དང་གསུམ་ཟུར་སར་
གཡུང་དྲུང་རྒྱའི་བསྐོར༽འཁོར་ལོ་བསྟན་པ་ནི། འགྲོ་བ་རྒྱུད་ལམ་ལྔའི་དོན་ཤེས་དུག་ལྔའི་དོན་
དུ་ཤེས།༽ལྔའི་དཔེ་བསྟན་པ་དང་༦། རུས་སྦལ་༼དཔེ་གསུམ་གྱིས་བརྟེན་ཏེ་དོན་མི་རྟོག་པའི་
ངང་ལ་ཤེས་པ་གཏད་ལ་བཞག༽མཁར་གཞོང་གི་དཔེ་བསྟན་པ་དང་༧། རལ་གྲི་༼ཕྱི་ནང་རྣམ་
རྟོག་ཐམས་ཅད་རང་སར་བཅད་པའི་མན་ངག༽ཁ་བསྡམས་པའི་དཔེ་བསྟན་པ་དང་༨། མེ་
ལོང་ངོས་༼བོན་ཉིད་ཀྱི་དབྱིངས་གསལ་ལ་མི་རྟོག་རིག་པ་རང་རྩལ་གྱི་དབང་བསྟན་༽ལ་ཉི་མ་ཤར་
བའི་དཔེ་བསྟན་པ་དང་། སྐྱེས་བུ་བྱ་༼ཡིད་དལ་བར་རྩི་བ་གནས་ལུགས་ཀྱི་སྟེང་དུ་བཞག༽བ་
693

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བཏང་བའི་དཔེ་བསྟན་པ་དང་༡༠། དེས་དཔེ་ཡི་འཁོར་ལོ་བསྟན་པའོ། །གསུམ་པ་
དོན་གྱི་འཁོར་ལོ་༼གསུམ་པའི་སྐོར་ཐབས་གོང་བཞིན་ནོ༽བསྟན་པ་ནི། དུག་ལྔ་ཡེ་ཤེས་ལྔའི་
དབང་བསྐུར་༼དུག་ལྔ་ཡེ་ཤེས་དབྱེར་མེད་དུ་བསྟན་༽བར་བསྟན་པ་དང་༡༡། རྣམ་ཤེས་
ཚོགས་བརྒྱད་དོན་ཚོགས་བརྒྱད་མི་སྤང་གསལ་སྟོང་དོན་གྱི་དབང་བསྐུར་བར་བསྟན།༽གྱི་དབང་
བསྐུར་བར་བསྟན་པ་དང་༡༢། རང་འབྱུང་༼རིག་པ་ཕྱོགས་ལྷུང་རྒྱ་ཆད་མེད་པའི་དབང་༽
རིག་པའི་དབང་བསྐུར་བར་བསྟན་པ་དང་༡༣། ཡེ་ཤེས་ལྔ་ཡི་དབང་བསྐུར་བར་
བསྟན་པ་༼བྲི་གང་ཡངས་དོག་མེད་པ༽དང་༡༤། དབང་པོའི་དབང་ཕུང་པོ་ལྔ་འབྱུང་ལྔ་ཡབ་
ལྔ་ཡུམ་ལྔ་༽བསྐུར་བར་བསྟན་པ་དང་༡༥། དེས་དོན་གྱི་འཁོར་ལོ་བསྟན་པའོ། བཞི་པ་
དོན་༼འཁོར་ལོའི་ཁྲིད་ནི་བརྡ་ཙམ་བསྟན་པ་ཡིན༽གྱི་ཡི་གེ་བཅུ་གསུམ་དོན་ཉིད་བརྡ་ཡི་སྟེང་དུ་
བླ་མས་གདམས་ངག་གདབ་པ་གཅེས༽བསྟན་པ་ནི། དང་པོ་ཨ་ཡི་དོན་རྒྱུ་རྐྱེན་རྟོག་མཐའ་ཐམས་
ཅད་མ་སྤངས་རང་སར་བསྒྲལ་ཅིང་ཐོག་མཐའ་བཅད་པ༽ཉིད་བསྟན་པ་དང་ ༡༦། གཉིས་པ་ཀ་
ཡི་དོན་ཉིད་༼གང་ཟག་རིམ་པ་ཁྲིད་ཀྱི་བསླབ་བྱ་བསྟན་པ༽བསྟན་པ་དང་༡༧། གསུམ་པ་ཙ་
ཡི་སྡེ་འདིས་མུ་མཐའ་དབྱེར་མེད་ཀྱི་འཁོར་ལོ་བསྟན༽ཚན་བསྟན་པ་དང་༡༨། བཞི་པ་ར་ཡི་
སྡེ་ཚན་༼གཤིས་རིག་པ་རྣལ་དུ་ཕབ་པ་ཡུལ་སྣང་རང་བྲ་རུ་བཏང་བར་བསྟན་པ༽བསྟན་པ་དང་༡༩།
ལྔ་པ་ནའི་སྡེ་ཚན་འདི་སེམས་ཉིད་རྣལ་དུ་ཕབ་སྤང་བླངས་གྲུབ་མཐའ་རང་སར་གྲོལ༽བསྟན་པ་
དང་༢༠། དྲུག་པ་ཧ་ཡི་སྡེ་ཚན་༼ཡིག་འབྲུ་དགུའི་དོན་ལ་སེམས་གཏད་ལ་བློ་དང་དངོས་པོའི་དོན་ཉིད་
བསྟན།༽བསྟན་པ་དང་༢༡། བདུན་པ་ཁ་ཡི་སྡེ་/སྣང་ལ་རང་བཞིན་མེད་པར་འདུས་ཅིང་འབྲལ་
བ་མེད་པ་རྒྱ་ཡན་ཆེན་མོ་༽ཚན་བསྟན་པ་དང་༢༢ ། བརྒྱད་པ་ཙ་ཡི་སྡེ་ཚན་རིག་པའི་གནས་
ཐབས་བཅུ་གསུམ་བསྟན་པ།༽བསྟན་པ་དང་༢༣། དགུ་པ་ཚ་ཡི་སྡེ་༼རྫོགས་ཆེན་དོན་གྱི་སྤྱོད་པ་མི་
འབྲལ་བསྟན་པ༽ཚན་བསྟན་པ་དང་༢༤། བཅུ་པ་ར་ཡི་སྡེ་༼རིག་པའི་གནས་ཐབས་བཅུ་གསུམ་
བསྟན་པ།༽ཚན་བསྟན་པ་དང་༢༥། བཅུ་གཅིག་པ་ནི་ཡི་སྡེ་/དབང་དགུའི་དོན་རང་དུ་ཤེས་པ་
604

སེམས་སྡེ། མན་ངག་ཐུགས་ཀྱི་བརྣག་པ། །
དབང་དགུའི་བདག་ཉིད་དུ་བསྟན་༽ཚན་བསྟན་པ་དང་༢༦། བཅུ་གཉིས་པ་ཨ་ཡི་སྡེ་/གདམས་
པ་འདི་གཏད་ཅིང་བཏང་བཞག་གི་དོན་བསྟན་༽ཚན་བསྟན་པ་དང་། བཅུ་གསུམ་པ་ཧཾ་༼སྣོད་
དུ་མི་རུང་པའི་གང་ཟག་བཅུ་གསུམ་སྤང་བར་བསྟན་པའོ།༽གྱི་སྡེ་ཚན་བསྟན་པ་དང་། དེ་ལྟར་
ཤར་ཆུང་ཉི་ཤུ་རྩ་བདུན་ནོ། །༣༧ ༥ རྒྱ་རྒྱ་རྒྱ། དགེའོ། །དང་པོ་མིང་གི་འཁོར་ལོ།
2555C P23 | lỡng asà22 | 25 5 EUTER
རྨཁེཧྲི3 །དདདྡདcཎ༣༣: རྣཆངa ལྡདུད » པ?རཱརུདདྷརྨཛདབྱ།བྲ༔ གཉིས་པ་དཔེ་
ཡི་འཁོར་ལོ། ཐཎཁྲོདnཝཱཧg.glrIf?།[༦.2eef། ཞང་ཞུང་གི་ཡི་གེ། དོན་གྱི་འཁོར་
ལོ། （༢ང22ཝརདྲརྣ༧གྱུར།ཟ་ཎརྙངགྱོ་གྱོ ཧ?ཀཐརྒོ གོ ག དམཊབྲཊབླ?༡རཊརྒྱདཋགེ ། བཱ ཊཏིག གགཊ་
ཤཱ? རྐ༔ དངོས་པོ་འདི་ལྟར་སྣང་བ་འདི། ཡེ་ནས་རང་བཞིན་ཀ་དག་ལ། ཚད་མ་
གསུམ་གྱིས་གཏན་ལ་ཕབ། ལི་ཤུ་སྟག་རིངས་ཁྱེད་ལ་གཏད། རྒྱ་རྒྱ་རྒྱ། སྐད་གསུམ་
པོ་དེ་བོད་སྐད་དུ་བསྒྱུར་བ་ཡིན་ནོ། །རྒྱ་རྒྱ་རྒྱ། དགེའོ། །
695

ཐུགས་གསང་སྟོན་པའི་འཁོར་ལོ་ཞེས་བགྱི་བ་དུག་
ལྔ་མི་སྤངས་ལམ་ཁྱེར་དབང་བསྐུར་
གྱི་མན་ངག་བཞུགས། །
རང་
བརྒྱུད་
༩
[
| [
E 
བཀྱེར
ca༡ ལམ་
གཟུང་
[ |
LE
 སངས་
】 
cIR 
མན
EL 
T |
[
L 
ར་
རྒྱས་
cz
Ep 
[
1
མན་
6 
? 
L
R 
4
ca 
E 
Aj 
] ]
? 
A 
2
 ངག་
དབང་
མན་
c
c
[
 ]
༦
 49 
གྱིས
གྱིས
 [
]
༥༡ 
 ཐུགས་
༩ 
༩
] [
དབང་
4
Ic2 
[
17 
མཁར་སྦྲུལ་
4 
གདམས་
གཉིས་པ་
བཞིན་
4
དཔེ་ཡི་
 AL
ཀ
 4
བཅུག
ཡི
t
? 
བཞིན་
དཔེར་
P
 24
| [
[
༢ 
བསམ་
བཏང 
] 
f
JR 
4 
བཞིན
 བཞིན ། བཞིན
At 
ཞེས 
# རས་
c d 
g
[ [
ཕྱོགས་
དབང་
ཀུན་
4
c
] ]
 [
A 
ཤུ
བསྐུར
 ༩༡ 
དབང་བསྐུར་
 དབང་
2
J0 
ཡུལ་
། དབང་
c1
]
]
གསུམ་
རིས
4
]
[
E
 ཚོཊ་བཞཊ
པ་དོན་
དུག་
དུག་
བརྒྱུད་
2
T
T 
1
[
T༢ 
JID 
 དབང་
dat 
༩
གྱི་འཁོར་
] ]
0 
t 
མེད་
བསམ་
d
[ | 
]
༣༦
ཀླུ
 ལས
 ཡེ་ 
ཤེས་2
ཨ
༡
c
969

སེམས་སྡེ། ཐུགས་གསང་སྟོན་པའི་འཁོར་ལོ།
མིང་བརྡ་སྦག་མའི་འཁོར་ལོ། །
རིག་པ་
རྩལ་གྱི་
དབང་།
སྤྲུལ་སྐུ་ཐུག་
ཕྲད་ཀྱི་
དབང་། །
རྒྱ དུག་ལྔ་ལམ་
ཁྱེར་གྱི་དབང་།
ཚོགས་དྲུག་
རྩོལ་
ལྷུག་པའི་དབང་།
ཡེ་ཤེས་ངོས་
བཟུང་གི་དབང༌།
རིག་པ་སྤྱི་
བླུགས་ཀྱི་
དབང་དང་
དབང
དྲུག་གོ 
མི་གལ་ཐ་དད་མི་གཅིག་བསང
 ཐ་དད་གཅིག་ཐ་དད་l
སྨོན་༩༣ 
འགལ་འགལ་འགལ་འགལ་
འགལ 
གཅིག་དངོས་པོ་
ཐ་དད
 གཅིག ། དངོས་པོ་ཐ་དད་གཅིག 
ཐ་དད་dH 
HE7
} བདག་འདྲ་
a
 མི་ངན་ལི་ཤུ་
 སྟག་རིངས་
L 
ཐ་དད་དགྲ་གཅིག་] ཐ་དད་མི་ | མ་བསད ། གཅིག་མི་ ། ཐ་དད་མི་གཅིག་མི་HE7
 ཀྱིས། སྲོག་ལ་
མ་བལྟས་མན་
འགལ་འགལ་འགལ་འགལ་ འགལ་འགལ་
 ངག་གདམས་པ་
བཙལ། ལས་ཀྱི་
གཅིག་དོན་དམ ཐ་དད་གཅིག་སངས་
ཐ་དད་ཐ་དད ཏོག་གཅིག་
e 
Ep 
དབང་གི་
འགལ་འགལ་འགལ་འགལ་འགལ་
གདམས་པ་འདི་
 དང་འཕྲད། ཕྱི་
LE 
གཅིག ། དངོས་པ། ཐ་དད་གཉིས་དངོས་པོ་
གཉིས་ཀ་གཅིག དངོས་པོ་
da རབས་རྣམས་ལ་
ཀ་ཡིན་མིན་ཕན་པ་བརྟགས་
L
 ཕྱིར་དུ། ཕྱག་
ཐ་དད་མི་ | ཀུན་རྫོབ་གཅིག་མི་ | ཐ་དད་མི་སེམས་གཅིག་མི་ ། གཅིག་མི་
ཐ་ དད་dསྒྲ མཛོད་རྣམ་པར་
a
 སྣང་མཛད་རྒྱབ།
འགལ་འགལ་འགལ་ཅན་འགལ། འགལ་འགལ་
ཡང་རྫོགས་
རྣམས་དུ་ཐ་རམ་
LE
གཅིག་མུན་པ
 | ཐ་དད་མི་ | ཐ་དད ། ཡོད་ | ཐ་དད་མི་གཅིག་ཐ་དད་da 
) རྒྱ་ཡིས་བཏབ།
འགལ འགལ་འགལ འགལ་འགལ་
ལས་ཅན་སྤྲུལ་
]
 པ་གཅིག་དང་
LE
དངོས་པོ་ཐ་དད
 གཅིག ། དངོས་པོ
 ཐ་དད་གཅིག དངོས་པ 
ཐ་དད་རྒྱུ འཕྲད་པར་ཤོག
 །ཅེས་སྨྲས་སོ། རྒྱ་
གཅིག་སྣང་བ་གཅིག་མི་| གཅིག་མི་མེདL གཅིག་མི་ཐ་དད་གཅིག་མི་
E
གཅག
འགལ་འགལ་| འགལ་འགལ་འགལ་འགལ་
697

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
རླུང་འོ་ལ་， ཀློད་ས་
བསྟན
 ༄༅། །གཡས་ཟུར་ཁྲིད་པའི་བཀླགས་ཐབས་ཅན། གདམས་པ་རིན་ཆེན་དབུས་ན་གནས། གཡས་
94 
# པར
 ] གང་
ཟུར་ཟུར་གྱིས་གཡས་ཕྱོགས་ནས། ཟུར་ཁྲིད་གཉིས་འབྲེལ་མཐའ་ལ་བསྐོར། དབང་བསྐུར་དཔེ་དོན་
༧JXL 
ཀླུ 
ཚ་གདུང་ | ཀ་ཁ་ བློ་སེམས་ | ག་ཚུགས་སུ | ཤིན་ ་ དེ་ནས་སྟོན། ཟུར་མ་གཡུང་དྲུང་རྒྱའི་རྒྱ བཏབ་པ་མན་ངག་དམ་པ་ཡིན། གཡུང་དྲུང་བརྒྱད་པའི་
བླ་
རྨ་འཁོར་ལོ་ལ། ཕྱག་རྒྱ་ཉི་ཤུ་ཐམ་པས་བཏབ། བདེར་གཤེགས་ཐུགས་ཀྱི་དབང་བསྐུར་བས། འཁོར་
ཙ་པ ། ཕྲད་།
བ་དོང་ནས་སྤྲུགས་པ་ཡིན། མཁས་པ་མི་བཞིའི་གདམས་ངག་ཨཱ་དམ། འདི་མུ་ཏིག་ཉི་ཟེར་རྒྱ་ཅན་
ཚོལ་
སེམས་དུ་
ཆུ་པ་ཡིན་ནོ། །འདི་ལ་དང་པོ་མིང་གི་འཁོར་ལོ། གཉིས་པ་དཔེ་ཡི་འཁོར་ལོ། གསུམ་པ་དོན་གྱི་འཁོར་ལོ།
གཡུང་དྲུང་རིན་ཆེན་གདན་ཐབས་ཏེ། གདམས་པ་རིན་ཆེན་དབུས་ན་ཡོད། རྒྱ་རྒྱ༔
IE
3
མན
 རྒྱ
བསྟན་གཞན་ནས་རྒྱས་སངས་
གཞན འབྱུང་
བྱོན་ས ཐུ་མ 
༡
 འགྲོ་ས ། བར་ད བ གྲོད་ནས ། ༈། ཨ་དང་
iEp 
Lip
མེད་ ། འབྲས་མཚན་མྱེད ། ལམ་
པོ་ 
ཨའི་སྡེ་ཚན་
1
c6
 ལྟ 
6
 4 
»
 ཟླ་| | 
] 
བསྟན་པ།
LE
 [ \
བརྟེན་k
༩ ? 
། L | 
] | 
[ 
g༡ 
བར་དུ་གནས 
dc
 ME
 གཡུང་དྲུང་ཆེན་
| T
]
ལམ་སྐྱེ་ མེད འབྲས་སངས་#
 བཅད་
མོ་ རྐྱང་འདེད།
A0 
བགྲོད 
 | བའི ཐག་
7 
याव ཕྱོགས
ངག 
མན
གིས །
 དོན་
ཐག
T
རྣམས་བལྟ
 ཀ་གཉིས་པ་
གསུམ་བཟུང་དག་ཉམས་བགྲོད་
ཀའི་སྡེ་ཚན་
གཞི རིམ་
བསྟན་པ།
བཞིའོ གཉིས་གཅེས་ཉིད
 དམ་བླང་དབང་
T 
[
བཞི་རྣམ་ཤེས་གསུམ་
དང
གཡུང་དྲུང་
༡
] 
༦
 ངེས་
དོར་བ ། ཉམས་
）
 དགུ་སྐོར་རོ
པས་ཅིང་
གསང་
༡ 
ཆེན་མོ་ རྐྱང་
བར་དུ་| གནས་དེ་ན 
6 ཉིད་
ལམ་སྐྱེ་ མེད་འབྲས་སངས བཅད་
འདེད
]
བགྲོད་A
 བའི 
ཐག །
རྒྱ 
རྗེས ཕྱོགས་
ཀུན 
མེད་
གིས་| དོན གྲུབ་E བས་ཀ་གཉིས་པ་
རྣམས་ལུང་བཅད་6
 ཀའི་སྡེ་
ལུ 
དང་
c
 རྒྱ་
སྦུག 
ཟླ པའོ
རྟེན་འདས་ལྟུར་འབྲལ་
«
| T ，
ཁཱ་བདུན་འཇིག 
6 འཁོར་གཉེན་# 
བསླུས་2
 མཆིའོ་
7
 མཁན་ཆོགས་བསྒོམ | དགྲོལ་
ལྡན་
dhas 
?
པ་ཁའི་སྡེ་
སོགས རིག
༥
ཚན་བསྟན་
ལོག གཤིས་གནས། 
ལL 
g
 ཀ་དག འཇོམས་
སྦུག 7 ༣༡ 
ཐམས་ཅད
པ། ཟུར་ཁྲིད་/
 ལུགས་པར
《
1 
] ] |
ཡས་ཅིག ། པའི 
It 
སྣོལ་མའོ། ། 
TB9
 W 
གཞལ ། རྒྱ་# 
caf 
cg
698

ཐུགས་གསང་སྟོན་པའི་འཁོར་ལོ
སེམས་སྡེ།
 | འཁྱེར །
རྒྱ
ལམ །
cསྐ 
W 
ག་
ཐམས་ཅད 
Ji སར་
ཙ་བརྒྱད་] [
བྱའོ
འཇིགས་གླེང བཞིན་
པ་ཙའི་སྡེ་ཚན་] ]
༡༡ 
བཞིན་
r2 
14 
བསྟན་པ་
མེ་ལོང་ཚོལ འཛིན ། མེད་| པར་བཞག་
བུར་
འདི་ཡང་|
2 
བུར མེད་| མེད་པང |
E དངོས་བར་སེར་བུ་འདྲ་
བརྒྱད དག ། ཉམས་| གདེངས་
ཤེས་
ཀ
བྱའོ
ཤུགས་སྲིངས་འཁྱོག་
cz པད
]
29 
༦6 ལྷ
མའི 
 སྤྱོད་པ་བསྟན་
ཚྭ་དགུ་] | 
17 ।
སྙིང་པ | 
/ 7 དྭངས་པ་ক্ষেত্র 
L
 ཉིད་
»
པ་ཆའི་སྡེ་|
ཤེས 
གཏིང་མྱེད ། ཀློང་
འདྲ ། གང་
[ 
， དབྱིངས ། དྲན་མེད་E
 འདིས་སྤྱོད ། 
3
གཡུང་དྲུང་ཆེན་
གཡོས་མཁའི ། ནམ་སྤྱོད་པ ། བསམ་མེད་
dz
རང་ །
 དགོས ། སྤུངས་པའི
 དོན་གྱི་འཐུང་གསལ་གྲིབ་# 
c
]
རྐྱང་འདེད་
རྟངས་| དང་འད དོག འདྲ་མེད
LEp
པའོ པ 
རྒྱ 
འབྱུང་
]
གྲོལ་རང མེད
 འབད་དང
]
ཡེ་ གྲོལ ། ། དོན་ལ ། རྒྱལ་པོ
 དག ཤེས་ན་
རཱ་བཅུ་པ་
གནས་མདུད གནས ། གདོན ། - བཞུཊ གནས་སྐྱེ་མེད
རའི་སྡེ་ཚན་1
| གཡོས ། རང མཚལ་རིག་པ
བསྟན་པ།
པར
 རྣངས་སྐྱེ་མེད་དོན་ལ
c
གཡུང་དྲུང་
Ill
gk མཐོང 
རྩིས པའོ བརྗོད ། རྩེད་
གནས་གནས་
ཆེན་མོ་| 
E༡ 
རང འཛིན་གཉིས མེད ། 
| འཛིན
གཞུང་
དགུ་ བསྐོར་L 3LoL 
ལྟར་རིག་པ 
 དྭངས་ཞེན ། ལོག | པར
8
?
1 |
L
: ཟླ རང
གནས་གནས རང | གནས་
L་
L 
| L
མེད་ལས 
 མཚུངས་
LL 
MEL
 d
 LEL་ 
L 
 པར
 དང སོའི ] བའི་དབང་
གཏད་
ནི་བཅུ་
L
མེད ཆོད
དམིཊ་མིང
 བཞག་དབང
1 
གཅིག་ནའི་
པའི
བྱར ཁྲེག རང་སར་རིག དབང
A1qLi 
ཕྱོགས་གྲོལ དོན་གྱི་དབང
རྡོད་ནས་
འདི་
བསྟན་པ
མྱེད ། ལྟ་བུར་མེད དབང
ཡང་
¢66
 བློ་
འཛིན་པར 
4
 པའི Lh
དབང
ཧད ། 、 ན་
]
ཟུར་ ཁྲིད་
] 
འདོད རྟོགས ཤེས་བ་སྣང་དབང་
འཁྲུལ་
སྣོལ་མ། 
༡༡ 
ཤེས་གསལ དབང
da 
| [
དང །
གསུམ་
༩
| ང་ཡི་ངང་
གཏིབ | 
དང
གསུམ་མུན་
༈ ཨཱ་བཅུ་
ངང
གཉིས་པ་། ལྟར གཡོས་
དང་ཉིད ངང་
དྲུག་
699

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
གསུམ 
6 ལྟར འབར
 དང ། འདི 
ང་ཡི་ངང་
1 
ཨའི་སྡེ་
ཁམས་|
 གསུམ་ཆར བས ང་ཡི་
འབྲུག ངང་ངང་
B7 
ཚན་བསྟན་
དང་
ཉིད ། 
རྟོག |
འདི་ཡང་
གདམས་| བུ་ལས་འགའ་} གདམས་པ་༡
2 རིངས L 
A
སྣོལ་མའོ། གཏད་པར 
s
༧༡ 
མཁས་ཆེན 
L
རྒྱ 
པ་ནི་? 
གསང་གསང་?
1
 གསང་གསང་། 
/ c
བསྟན་མི་དེ ། 
ཀྵ ལ ། ལ་གཅོད 
2 
T 
ཧ་བཅུ་
སྦྲ་བར པའི སྐྱེགས ། 
ཅན
 ཚད | སྒྲུབ | ཀ 
41
གསུམ་པ། 
] 
སྒྲོགས ། ཁ་ཆར དོན་མི །
ཧའི་སྡེ་ ཚན་
L
བསྟན་པ།
འབུལ་| ཕྱོགས་
གཞན་འཆོས་
ཡིད་
ལ་དད་
༩
འདི་ཡང་ཟུར་| 
ཚུལ་
Ep J
ཁྲིད་
[ 
ཤིང་ ལོ་
 བོན་
གཞན བཅོས་
མེད ། ང་རྒྱལ 
༩
 ] 
རིས་སོ།
མི་རུང་པའི | དམ་ཞིང་དམ་པར གུས་
སྣོད་དུ་། བདེན ། རང་ཁ་མཁས གཏིང་རང་
d
700

བྱ་ར་མ་གསུམ་བསྐུལ་པ་བཞུགས། །
༄༅། །བསྔོ་ཡེ་ཤེས་དབྱིངས་ཀྱི་གསས་མཁར་ནས། མཁའ་ཡི་དཀར་མོ་སྲིད་པའི་
རྒྱལ་མོ་ནི། འཇིགས་པའི་བུད་མེད་རྔམ་ཚུལ་ཅན། ཟ་བྱེད་རྒྱལ་མོ་ཁྲག་འཐུང་སྐུ།
གཏུམ་མོ་དུག་འདུལ་རེ་ཤག་སྨན། དུང་ཤེལ་དཀར་མོ་ཁྲོ་མོ་ལ། འབྱུང་པོ་འདུལ་
བའི་ཐོར་གཙུག་ཅན། ལྕགས་ཀྱི་རལ་པ་ཤ་ར་ར། ཤེལ་གྱི་ལན་ཕྲན་སི་ལི་ལི། རལ་
པ་སྤྲུགས་པའི་སྐྲ་གསེབ་ན། དུང་དང་ཤེལ་གྱི་སེར་ཆེན་འབེབས། སྤྱན་མིག་ཉི་མའི་
འོད་ཟེར་འཕྲོ། ཤངས་ནས་བུ་ཡུག་སྔོན་དམར་འཐུལ། ཤེལ་གྱི་མཆེ་བ་དཀར་པོ་
གཏམས། གཡས་པས་ལྕགས་ཀྱུ་ཁྱུང་སྡེར་ཐོགས། དམ་ཉམས་དགྲ་བོ་འགུགས་པར་
བྱེད། གཡོན་ན་ཤེལ་ཕུར་ཟངས་ཡག་དྲིལ། ལས་ཀྱི་དགྲ་ལ་ཕུར་གྱིས་ཐོབ། ཤེལ་
གྱི་བྱ་ཁྲ་ཆིབས་སུ་ཆིབས། ཤར་གྱི་ཕྱོགས་ནས་ལྡིང་ཞིང་འཛུམ། རུ་སྦལ་དཀར་པོའི་
སྟང་སྟབས་ཅན། སྲིད་པ་ལས་ཀྱི་བུ་མེད་བྱེ་བས་སྐོར། ལས་ངན་བདུད་དང་སྲིན་པོ་
དབང་དུ་བསྡུད། གཉིས་མེད་དབྱིངས་ནས་ཐུགས་དམ་རྒྱུད་བསྐུལ་གྱི། དམ་ཚིག་
བསྟན་པའི་ལས་ལ་གཤེགས་སུ་གསོལ། སྲིད་པ་གཡུང་དྲུང་བོན་གྱི་བསྟན་པ་སྲུང་།
དམ་ཚིག་ཅན་གྱི་གཤེན་ལ་བྱ་ར་མཛོད། ལས་ཀྱིས་མནར་བའི་དགྲ་བོ་ཐུན་བུར་ཐུས།
ངས་བཅོལ་ལས་འདི་མྱུར་དུ་གྱིས། བཅོལ་པའི་ལས་འདི་གྲུབ་པར་མཛོད། བསྭོ་མ་
མ་ར་ཙ་ཁྲག་འཐུང་དམར་ལ་ཛ་ཛ་བྷོ་བྷོ། ཅེས་བསྐུལ་ལོ། ། །
བསྭོ་དྲག་པོ་གྲུ་གསུམ་ཨེ་ཡི་གསས་མཁར་ན། ཀློང་གི་སྨུག་མོ་སྲིད་པའི་རྒྱལ་མོ་ནི།
701

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
སྨུག་ནག་མི་བསྲུན་ཁྲོ་གཉེར་རལ་གཅིག་མ། མཐིང་ནག་འཇིགས་བྱེད་ནམ་མཁའི་
གོ་ཟུ་ལ། ཐ་མ་གསེར་གྱི་རྡོ་རྗེ་རིས། བདུད་འདུལ་མི་བཟད་ཁྲོ་མོ་བརྗིད་པའི་སྐུ། པྲ་
མ་ནེར་རྒྱུང་རལ་གཅིག་དགྲ་འདུལ་མ། གསང་བ་ཀློང་གི་ལྷ་མོ་བྱམས་མ་ཁྱོད། དབུ་
ཡི་རལ་པ་ཐོར་གཙུག་གཅིག་ཏུ་བཅིངས། གཡུ་ཡི་རལ་པ་ཆག་གང་མེ་འོད་འབར།
དབུ་སྐྲ་རལ་པ་སྤྲུག་པའི་སྐྲ་གསེབ་ནས། ཁྲག་གི་བུ་ཡུག་སེར་ཆེན་ཤ་རྒལ་འབེབས།
གདུག་པའི་སྤྱན་བཟློག་གནམ་ལྕགས་མཆེ་བ་གཙིགས། གཡས་ན་ཞེ་སྡང་དམར་
འབྱིན་མི་སྙིང་བསྣམས། དམ་ཉམས་དགྲ་བོའི་གློ་སྙིང་ནང་གྲོལ་བྲབ། གཡོན་པས་
དྲག་ཤུལ་ཐབས་ཀྱི་མདུང་ཡང་འབེབས། ལས་ཀྱི་དགྲ་བོ་དམ་ཉམས་འཇུར་ཕྱུང་
བྱེད། ཁྱོད་ཀྱི་ཆིབས་སུ་དྲིལ་ནག་རྟིང་དཀར་ཆིབས། མངགས་པའི་ལས་ལ་གྱེན་
ཐུར་མེད་པར་རྒྱུག །དམ་ཚིག་ཉམས་པའི་དགྲ་བོ་དམིགས་ནས་ལེན། བདུད་འདུལ་
ཁྲོ་མོ་གདུག་པའི་སྒྲོལ་གིང་མ། བུ་མེད་སྨུག་ནག་འབུམ་གྱི་དབུས་ན་འགྱིང་། སྲིད་
པའི་དབལ་མོ་ཁྲོམ་ཚོགས་བྱེ་བས་བསྐོར། སྨན་བཙུན་སྨན་མོ་ལས་ཀྱི་མངགས་པར་
གཏོང་། ལས་ངན་བདུད་དང་སྲིན་པོ་དབང་དུ་བསྡུད། གཉིས་མེད་དབྱིངས་ནས་
ཐུགས་དམ་རྒྱུད་བསྐུལ་གྱི། དམ་ཚིག་བསྟན་པའི་ལས་ལ་གཤེགས་སུ་གསོལ། སྲིད་
པ་གཡུང་དྲུང་བོན་གྱི་བསྟན་པ་སྲུངས། དམ་ཚིག་ཅན་གྱི་གྱེར་ལ་བྱ་ར་མཛོད། ལས་
ཀྱི་མནར་བའི་གྱི་གྲན་རྩད་ནས་ཆོད། དང་པོར་ཀུན་བཟང་སྟོན་པའི་བཀའ། བར་
དུ་གྱེར་ཆེན་སད་སྤུང་བཀའ། ད་ལྟ་ལི་ཤུ་སྟག་རིངས་བཀའ། ལི་ཤུ་གྱེར་གྱི་བཀའ་
བཞིན་དུ། ངས་བཅོལ་ལས་འདི་མྱུར་དུ་གྱིས། བཅོལ་པའི་ལས་འདི་གྲུབ་པར་མཛོད།
བསྭོ་ཨོཾ་མ་མ་ར་ཙ་ད་ར་མ་ཏི་སྟང་ར་དུ་ཤེ་དགྲའི་སྙིང་ལ་ཐུན་བྷོ། །ཅེས་བསྐུལ་ལོ། །
བསྔོ་རྒྱ་མཚོ་མུ་ལེ་ཧད་ཀྱི་ནང་ཤེད་ན། དབྱིངས་ཀྱི་ནག་མོ་སྲིད་པའི་རྒྱལ་མོ་ནི།
འཇིགས་པའི་བུད་མེད་ནག་མོ་ལ། ཁམས་གསུམ་དབང་བསྡུད་མཐུ་མོ་ཆེ། སྲིད་
702

སེམས་སྡེ། མ་གསུམ་བསྐུལ་པ།
གསུམ་ཟིལ་གནོན་དྲག་ཤུལ་ཅན། ཁྱོད་ནི་ཁྱབ་བྱེད་ཀུན་སྒྲོལ་རྒྱལ་མོའི་སྐུ། མཐིང་
ནག་རལ་པ་མུན་ལྟར་གཏིབས། རལ་པ་སྤྲུགས་པའི་སྐྲ་གསེབ་ནས། གནམ་ལྕགས་
ཐོག་དང་སྐྱིན་འདངས་འཁྲུགས། སྐུ་མདོག་ནག་མོ་མི་བཟད་ཐིག་ལེས་བརྒྱན། ཁྲག་
མིག་དམར་པོ་བཟློག་ཅིང་དུང་གི་མཆེ་བ་གཙིགས། བདུད་སྲིན་གཡང་གཞི་སྐུ་སྟོད་
རྒྱན་དུ་བརྗིད། སྦྲུལ་གྱི་ཐོད་འཕྲེང་སེ་རལ་ཁ། སྐུ་ལས་འོད་ཕྱུང་སྟོང་ཁམས་མེ་ཡིས་
བསྲེག གཡས་པས་གཅོད་བྱེད་རལ་ཀྱུ་ཚ་ཚ་འཕྲོ། གཡོན་པས་སྐྱེ་འགྲོ་ཁྲམ་འདེབས་
ཤད་དེ་ཤད། ནག་མོ་མི་བཟད་འཇིགས་བྱེད་རྔམས་པའི་སྐུ། མི་བཟད་གདུག་པའི་
ཞེ་སྡང་ཐུགས་ལ་འགྱེད། སྟོང་གསུམ་སྒྲོལ་བར་ཞལ་མཆེས་དྲག་ཤུལ་ཅན། ཆིབས་
སུ་གཡུ་ཡི་ཁྱུང་ཆེན་ལྡིང་བ་ཆིབས། འཇིག་རྟེན་སྤྲུལ་པས་འགིང་བྱེད་རྔམས་གཏུམ་
ཅན། ཕྱོགས་མཚམས་ཀུན་ཏུ་ལྡིང་ཞིང་ཉམས་པའི་སྲོག་དང་དབྲལ། ཤ་དང་ཁྲག་
ལ་དགའ་བས་ལས་སུ་དགྲ་སྲོག་གཅོད། བུད་མེད་ནག་མོ་འབུམ་གྱི་དབུས་ན་འགྱིང་།
གནོད་བྱེད་མི་སྲུན་ཕུང་བྱེད་ནག་མོས་བསྐོར། དྲག་ཤུལ་སྨན་མོ་ལས་ཀྱིས་མངགས་
སར་གཏོང༌། སྒོ་བཞི་དལ་ཡམས་ནད་བདག་རྒྱལ་མོ་ཁྱོད། གཉིས་མེད་དབྱིངས་
ནས་ཐུགས་དམ་རྒྱུད་བསྐུལ་གྱིས། དམ་ཚིག་བསྟན་པའི་ལས་ལ་གཤེགས་སུ་གསོལ།
སྲིད་པ་གཡུང་དྲུང་བོན་གྱི་བསྟན་པ་སྲུངས། དམ་ཚིག་ཅན་གྱི་གཤེན་ལ་བྱ་ར་མཛོད།
ལས་ཀྱིས་མནར་བའི་གྱི་གྲན་ཁོང་ཁྲག་ཕོ། ལི་ཤུ་གཉན་གྱི་བཀའ་དམ་བཞིན། ངས་
བཅོལ་ལས་འདི་གྲུབ་པར་གྱིས། བཅོལ་བའི་ཕྲིན་ལས་མྱུར་དུ་མཛོད། བསྭོ་མ་མ་
ཙ་ཤུ་དེ་ཙ་ཡ་མ་དགྲ་བོའི་སྙིང་ཁྲག་དམར་ལ་ཛ་ཛ་བྷོ་བྷོ། ཅེས་བྱ་ར་མ་གསུམ་གྱི་
ཐུགས་དམ་བསྐུལ་ལོ། །བྱ་ར་མ་གསུམ་མཁའ་ཀློང་གསང་བའི་རྒྱུད་ལས་བཏུས་སོ། །
བཀྲ་ཤིས། །
703

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༧ 
བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་ཤར།
ལྷ་བཅས་འགྲོ་བའི་བླ་མར་ཕྱག་འཚལ་ལོ། གང་གིས་རླབས་ཆེན་རྣམ་དཀར་བསོད་
ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་ཅིག་བརྩོན་
དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་ཅིག །འདི་
ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་ཚོགས་
རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་ཐོབ་
ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་དུས་
སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་ཆུང་ནི།
སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་ཡོད། བོན་གྱི་
ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་ཀྱིས་བླངས་ལ་
ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་ཚེར་མང་པོའི་
མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་ཆུང་ཕྲད་ཀྱིས་སད།
སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་པ་ལས། བཙུན་མོ་དཔོ་
བཟའ་ཐང་མོ་དང༌། བཙུན་མོ་རྐོང་བཟའ་ཁྲི་ལྕམ་གཉིས། བདུད་རྗེ་ཁྱབ་པ་ལག་
རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་བསྲེག་གིན་སྣང།
ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་དུ་བྲོས་ཏེ་སོང༌། ཡིད་ཀྱི་ཁྱེའུ་
ཆུང་མེར་བརྙབས་པས། བེའུ་བུམ་ཚིག་འཕྲོ་སྤར་གང་ཐོབ། དེ་དུས་བསྟན་སྐྱོང་ཁྱེའུ་
ཆུང་། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་བོན་ལ་དགྲ་བྱུང་དུས། སྣང་
བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་བཙད་པོའི་དུས། གཡུང་
704

སེམས་སྡེ། མ་གསུམ་བསྐུལ་པ།
དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་། དྲན་པ་ནམ་མཁའ་ལས་
སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་བཙལ་ཏེ་བསྲུངས་བསྐྱབས་
མཛད། དེ་རྗེས་མཁན་སློབ་ཆོས་གསུམ་དུས། གཡུང་དྲུང་བོན་ལ་དགྲ་བྱུང་བས། ལི་
ཤུ་དམུ་གཤེན་དྲན་པ་དང༌། བཅོ་བཟའ་གྱེར་ཆེན་ཟླ་མེད་དང་། རྒྱལ་སྲས་མུ་ཏུག་
བཙད་པོ་སོགས། སྐྱེས་མཆོག་རྣམས་ཀྱིས་བོན་འགའ་བསྲུངས། དེ་རྗེས་བྷོ་ཊེ་ཀླ་ཀློ་
དང་བསྡོང་སྟེ། སངས་རྒྱས་གཡུང་དྲུང་བོན་བསྟན་བཤིག་པའི་ཚེ། དུས་མཐུན་འགྲོ་
བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་མཁའ་ལ་ཡན་པར་གྱུར། མཁའ་སྤྱོད་
ཞིང་ནས་ཕེབས་པའི་མཁའ་འགྲོ་སྟེ། མཁའ་སྤྱོད་དབང་མོ་ཉག་མི་སྐུ་འཁོར་གྱིས།
གསུང་རབ་རིན་ཆེན་སྣ་མང་འདུས་པ་ཡི། རྒྱལ་བསྟན་སྲོག་དང་བསྡོས་ཏེ་བསྐྱངས་
མཛད་པ། ཁྱེད་རྣམས་བསྟན་པ་རིན་ཆེན་སྲོག་འཛིན་ཏེ། བསྟན་པ་འཛིན་པའི་
སྐྱེས་མཆོག་ངེས་བྱོན་ལ། བདག་ཅག་བོན་ལ་དད་པའི་སྐྱབས་ཀྱི་ཡུལ། ཁྱེད་རྣམས་
ཡུལ་དུས་རང་བཞིན་གང་ལྟར་རུང༌། དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོ་
འབུལ། དྲིན་ལེན་གཏང་རག་ཚུལ་དུ་དགྱེས་པར་བཞེས། རྒྱལ་བསྟན་ཡིད་བཞིན་
ནོར་བུའི་བྱིན་སྟོབས་ཀྱིས། གོང་ཁྱེད་དགོངས་བཞེད་མ་ལུས་འགྲུབ་གྱུར་ཅིག དེ་ལ་
བརྟེན་ནས་གཤེན་བསྟན་འདོད་འབྱུང་ནོར། འབྱོར་ལྡན་ཚོགས་ཀྱིས་རིན་ཆེན་སྣ་
ཚོགས་ཀྱིས། དག་བཞེངས་པར་བསྐྲུན་བགྱི་བ་སྣ་ཚོགས་ཀྱིས། རྣམ་པ་དཀར་བའི་
ལེགས་བྱས་བསམ་མི་ཁྱབ། ཚུལ་འདི་ལྟར་ན་གཤེན་བསྟན་ཡིད་བཞིན་ནོར། རིན་
ཆེན་གདུགས་དཀར་སྲིད་ཞིའི་བླར་འདེགས་པའི། ལས་ཀྱི་འཁོར་ལོས་འབྲེལ་ཡུལ་ཉི་
མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་ལ། མོས་པས་ཡི་རང་གུས་པས་ཕྱག་བྱ་
དང་། ནོམ་པ་ཡོན་གྱི་མཆོད་པ་ཇི་སྙེད་པ། ལོག་འཚོའི་དྲི་མེད་གཙང་མཆོད་འབུལ་
ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་ལས་སུ། གང་ལ་འཆད་པས་བློ་སྒྲིམ་སྒོ་
705

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བརྒྱ་འབྱེད། ཡང་དག་ཟབ་མོའི་གཞུང་དོན་ལ་དཔྱད་དེ། རྩོད་པས་ཐེ་ཚོམ་དྲྭ་བ་
ཡོངས་སུ་བཀྲལ། བསྟན་པའི་གསལ་བྱེད་སྒྲོན་བཞིན་བརྩམས་པ་རྒྱས། ཐོས་པས་རྒྱ་
ཆེའི་གཞུང་གི་དགོངས་པ་གསལ། བསམ་པས་ཐོས་དོན་དཔྱད་པས་སྒྲོ་འདོགས་ཆོད།
སྒོམ་པས་དོན་གྱི་རྟོགས་པས་ས་ལམ་བགྲོད། རྒྱལ་བསྟན་འཛིན་པས་ས་ཆེན་འགེངས་
གྱུར་ཅིག །གཞན་ཡང་བཀའ་རུ་གྱུར་པའི་བོན་གང་ལ། འདོན་དང་ཀློག་དང་འཆང་
ཞིང་བྱི་དོར་ལ། གུས་པས་བརྩོན་ཞིང་མཆོད་དེ་བཀུར་བྱེད་པའི། སྐལ་ལྡན་གང་ལ་
མོས་ཤིང་ཡི་རང་ངོ༌། སྒོ་གསུམ་གུས་པས་བསྟན་ལ་མཆོད་བྱེད་ཅིང་། བཀུར་བསྟི་
རིམ་གྲོ་སྒྲུབ་པ་གང་གནས་སར། ཆར་ཆུ་དུས་འབེབ་ལོ་ཕྱུག་རྟག་ཏུ་ལེགས། དུས་
ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་དགུའི་སྣང་བ་བོན་ལ་འགྱུར་བ་དང༌། ཚེ་
བསོད་དཔལ་འབྱོར་ལས་ཀླུང་རབ་ཏུ་རྒྱས། རླབས་ཆེན་རྣམ་དཀར་བསྒྲུབས་པའི་
བསོད་ནམས་ནི། མདོ་རྒྱུད་གང་ལས་གསུང་བའི་ཕན་ཡོན་ནི། སྐབས་འདིར་ཡན་
ལག་བརྒྱད་མདོའི་ལུང་དོན་ནི། བོན་སྒོ་སྤྱི་ཡི་ཕན་ཡོན་འགྲེས་བྱེད་ཡིན། དེ་ནས་
གཤེན་རབས་གཏོ་བུ་འབུམ་སྲས་ཀྱིས། རྒྱན་དང་ཆ་ལུགས་མཛེས་པར་བྱས་ནས།
མེ་ཏོག་གཏོར། ཕྱག་བྱས་འདི་སྐད་གསོལ། སྲིད་གསུམ་སྟོན་པ་གཤེན་རབ་ལགས།
མདོ་འདིའི་མིང་དང་མཚན་ཉིད་ཇི་ལྟ་བུ། བཏོན་དང་བཟུང་དང་བཅང་བའི་ཡོན་
ཏན་གང་། འདི་ལ་བཀུར་བསྟི་རིམ་གྲོའི་བསོད་ནམས་གང་། འདི་ཉིད་རྗེས་འཇུག་
བསྒྲུབས་པའི་བསོད་ནམས་གང་། སྟོན་པ་ཐུགས་རྗེ་ཆེན་པོས་བཤད་དུ་གསོལ། དེ་
ནས་གཤེན་རབ་མི་བོས་བཀའ་བསྩལ་པ། གཏོ་བུ་འབུམ་སངས་གཤེན་གྱི་བུ་ཁྱོད་ལ།
བསྟན་པར་བྱ་ཡི་གུས་པའི་ཚུལ་གྱིས་ཉོན། མདོ་འདིའི་མིང་ནི་ཡན་ལག་བརྒྱད་པའི་
མདོ། གདམས་ངག་དམ་པ་བསྒྲུབ་པའི་གཞུང་ཆེན་པོ། རྗེས་སུ་བསྒྲུབ་ཅིང་ཡི་དམ་
དུ་འདོན་ན། བོན་གྱི་སྒྲ་སྒྲོགས་བོན་གྱི་སྦྱིན་པ་མཆོག །དགའ་དད་སེམས་ཀྱིས་ཕྱག་
706

སེམས་སྡེ། མ་གསུམ་བསྐུལ་པ།
བྱ་ལས་སོགས་ཏེ། སྨོན་ལམ་དམ་པ་འདི་དག་འདེབས་པ་ལ། གང་གིས་སྐད་ཅིག་དེ་
ལ་རབ་མོས་ན། སྟོང་གསུམ་འཇིག་རྟེན་མ་ལུས་ཐམས་ཅད་ལ། ཟས་སྐོམ་ཚིམས་པར་
བྱས་པ་དག་དང་འདྲ། གང་ཞིག་དད་པའི་སེམས་ཀྱིས་འཛིན་བྱེད་པ། དུས་གསུམ་
གཤེན་རབ་མ་ལུས་ཐམས་ཅད་ལ། ཞབས་ནས་བཏེགས་པའི་མཆོད་པ་བྱས་དང་
འདྲ། གང་ཞིག་དད་པས་འདི་ལ་འབྲི་བྱེད་ན། ཡི་གེ་འབྲུ་རེས་བསྐལ་པ་གྲངས་སྙེད་
དུ། འཁོར་ལོ་བསྒྱུར་བའི་རྒྱལ་པོའི་ལུས་ཐོབ་ནས། འགྲོ་བ་རྣམས་ལ་ཇི་ལྟར་འཚམས་
པར་འདུལ། གང་ཞིག་དད་པས་འདི་ལ་བཀུར་བསྟི་བྱེད། སྐད་ཅིག་ཙམ་ལ་བསོད་
ནམས་དཔག་མེད་དོ། བསྐལ་པ་ཞིང་གིས་རྡུལ་སྙེད་བགྲངས་པ་ཡང་། གཤེན་རབ་
ཞལ་མཐོང་ངན་སོང་གནས་ནས་དཔག །རིམ་གྲོ་ཕུད་དུད་བྱས་པའི་བསོད་ནམས་
ལ། དད་པའི་སེམས་ཀྱིས་མདོ་འདི་གནས་པའི་སར། གོམ་གཅིག་བོར་བའི་སྐད་ཅིག་
སེམས་དང་ནི། ཁམས་གསུམ་གང་བའི་སེམས་ཅན་ཐམས་ཅད་ལ། སྲོག་བྱིན་དགའ་
བ་བྱས་པས་ཆར་མི་ཉེ། གང་ཞིག་མདོ་འདི་ཤེས་ནས་བསྒྲུབ་བྱེད་ན། ངན་སོང་
གསུམ་པོ་གཏན་ནས་སྤང་བ་དང་། འཁོར་བའི་རྒྱ་མཚོ་གཏིང་ནས་བསྐམ་པར་འགྱུར།
མཐའ་འཁོབ་གླིང་དགུ་རྣ་བས་ཐོས་མི་འགྱུར། བདུད་ཀྱིས་མི་བསླུ་གྲོགས་ངན་གཏན་
ནས་སྤང་། གཤེན་ལྷ་འོད་དཀར་ཞལ་ཡང་མྱུར་མཐོང་འགྱུར། གང་དུ་སྐྱེས་པ་བསོད་
ནམས་ལོངས་སྤྱོད་རྒྱས། འགྲོ་བ་འདྲེན་པའི་སྟོན་པ་མྱུར་ཐོབ་འགྱུར། གང་ཞིག་ཡིད་
བཞིན་ནོར་བུས་སེམས་ཅན་གྱི། དགོས་འདོད་རེ་བ་ཡིད་བཞིན་བསྐང་བ་དང་། གང་
ཞིག་ཡན་ལག་བརྒྱད་པ་འདི་བརྗོད་ན། དེ་ཉིད་བསོད་ནམས་ཆེ་བར་འདི་བརྗོད་
འགྱུར། གང་དུ་སྐྱེ་བ་བླངས་པ་དེ་དང་དེར། ཉོན་མོངས་དབང་གིས་ལེན་པར་མི་
འགྱུར་ཏེ། ཐུགས་རྗེས་སེམས་ཅན་རྣམས་ལ་འཚམས་པར་སྟོན། ཁམས་གསུམ་ཉེས་
པས་རྒུད་པ་མི་འགྱུར་ཏེ། པདྨ་འདམ་ནས་སྐྱེས་པ་ཇི་བཞིན་འགྱུར། གཞན་ཡང་འདི་
707

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ཡི་ཡོན་ཏན་བསམ་དཔག་དཀའ། གཤེན་རབ་སྒམ་པོའི་དགོངས་པས་དཔོག་དཀའ་
ན། གང་ཟག་སྒྲིན་པོས་དཔོག་པ་ག་ལ་འགྱུར། འདི་ཡི་དོན་འདི་གང་གིས་བསྒྲུབ་བྱས་
ན། གཤེན་རབ་གྲལ་ཐོབ་སངས་རྒྱས་གདོན་མི་ཟ། གཞན་ཡང་ཡོན་ཏན་རྣམ་གྲངས་
འདི་ལྟ་སྟེ། འདོན་པས་ངག་སྙན་བཟུང་བས་ལོངས་སྤྱོད་འཕེལ། བྲིས་པས་ལག་བཟོ་
བཀུར་བསྟིས་དབང་ཕྱུག་ཐོབ། རིམ་གྲོ་ཕུད་དུད་བྱས་པས་གཟུགས་བཟང་དགོས་པ་
འགྲུབ། འདི་ཡི་དོན་བསྒྲུབ་འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་
བ་དང་། ཀློག་དང་འཆང་བ་ལས་སོགས་སུས་བྱས་པ། འདི་དང་ཕ་རོལ་གཉིས་ཀར་
དགོས་པའི་དོན། འགྲུབ་པར་འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་བཀུར་
བསྟི་མ་མོས་ན། སྐད་ཅིག་རེ་ལ་ན་རག་རྒྱུ་བསགས་ཏེ། ཁ་ཚིག་སྙིང་འདུལ་ངན་སོང་
གནས་སུ་ལྟུང་། སླར་སྨྲས་པ། འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་
ནས་བཏེགས་པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་
ཀླུང་རྣམས། དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་
སྦྱོར་བ་རྣམ་དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་
དང་བརྒྱུད་པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ།
ཀུན་མཁྱེན་ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་པོ་
ཆེར། བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་པས་ས་
ཆེན་འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་གསས་བླ་མ་རྒྱ་མཚོའི་
ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་
བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་པོས་རྩེ་གཅིག་ཏུ་སྨོན་
པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་སྟི་གནས་ནས་ཕུལ། །ཆུ་སྦྲུལ་ཟླ་
བཅུ་གཅིག་པའི་ཚེས་ ༡༣ ༢༠༡༤ ༡ ༡༣ ཉིན།
708

སེམས་སྡེ། མ་གསུམ་བསྐུལ་པ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན། །
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག 
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི་རྒྱལ་བ་སྨན་
རི་བའི་ཡོངས་འཛིན་ཆེན་མོ་བསྟན་འཛིན་རྣམ་དག་རིན་པོ་ཆེའི་ཕྱག་དཔེ་འཕྲུལ་
དཔར་ཅན་གཞིར་བཞག་ཐོག །དབལ་ཁྱུང་དགོན་པའི་བཀའ་འགྱུར་འཕྲུལ་དཔར་
ཅན་དང་། སོག་སྡེ་སྤྲུལ་སྐུའི་བརྟེན་འགྱུར་འཕྲུལ་དཔར་ཅན་གྱི་གྲས་དང་། སྡེ་དགེ་
སེ་ཞིག་དགོན་པའི་ལྷ་སྡེ་མགར་ར་ཚང་གི་ལག་བྲིས་ཡིག་ནག་དཔེ་རྙིང་བཅས་ལ་
འདྲ་བསྡུར་བྱས་ཏེ། བྲིས་པའི་ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་
ལ་ཁ་བསྐངས་བྱས་པ་ལས་རྩ་བའི་མ་དཔེའི་གཞུང་འགྲོས་ལ། བསྡུར་དཔེས་བཅོས་
བསྒྱུར་མ་བྱས་པ་སོར་བཞག་བྱས་ཡོད། དཔེ་རྒྱུན་མ་འདྲ་བ་ཁག་བཞི་ལས། མང་
ཉུང་གི་ཁྱད་པར་དང་། བསྒྲིགས་སྟངས་མ་འདྲ་བ་ཅུང་ཞིག་འདུག་ནའང་། མང་
ཉུང་དང་བཀོད་བསྒྲིགས་བྱེད་སྟངས་ཐད་ད་ལན་རྩེ་དཔེ་ལྟར་སོར་བཞག་བྱས་པས།
དཔེ་རྒྱུན་གཞན་པ་རྣམས་ལས་མེད་པའི་ལེའུ་ཚན་ལྷག་པོ་འགའ་རྩེ་དཔེ་ལ་ཡོད་པ་
709

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
ལྟར་སྣོན་འཕྲི་མ་བྱས་པར་བཞག་སྟེ་གསུང་རབ་སྒོ་མཛོད་རིན་པོ་ཆེའི་གླེགས་བམ་༽
གྱི་དེབ་གྲངས་ ༡༣༧ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་
གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་
གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་
བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་
GK
དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་
མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་
དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་
མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་
མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་
དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་
ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣
ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
710

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
7l1

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར།
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
712

བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང༌། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
713

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང༌། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང༌། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང༌། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
714

REDELITE
ན་
།ཀུན་འདུལ་ལྕགས་ལྷའི་ཞལ་ཐང་༧ 

གསུང་རབ་སྒོ་མཛོད་རིན་པོ་ཆེའི་གླེགས་བམ། 137
༧ བྱ་ར་མ་གསུམ་གྱི་ཞལ་ཐང་།

ཨིgམོ་
བསྒྲགས་པ་སྐོར་གསུམ
ཀ
(ང། ༣༢ ༣ ང་༽ག ta 4a4e ཏྟི ན ། རིང་་༦ /a ko ཨ[ས་ངས ང་ར་ཛ།

