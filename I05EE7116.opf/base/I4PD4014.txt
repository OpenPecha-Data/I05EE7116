༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4014
9787542129284
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: 43
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

ཕྲ་ལ་ང་འཐ༥ རྗེ ཐུ་ བ བྷ མ
གསུང་༢༠་ཉོ་བ་ཇོ་རིན་པོ་ཆེའི་ཤེབད་་་བམ།
{ 43 }
རིག་པ་ཁུ་བྱུག། གཡུང་དྲུང་ལས་དག།
AY
བྱུང་འབྲེལ་
མདོ་སྔགས་
། ]
ཐེག་ཆེན་གཡུང་དྲུང་བོནགཡུང་དྲུང་པ 
ཀན་སུའུ་མི་རིགས་དཔེ་སྐྲུན་ཁང༌།

ཚེའི་གླེགས་བམ
གསུང་རབ་སྤྱི་
Dabao
hao 
ག
J
'
ingHan
p
y 
Tassic 
door
library
གསུང་རབ་སྒོ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
༄༅། ། ཁུ་བྱུག་རིག་པའི་མདོ་སྡེ་དང་གཡུང་
དྲུང་ལས་དག་གི་རྒྱུད་ཅེས་བྱ་བ་
བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང༌།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང༌། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ།
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན། །
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།

po
༢༧
༧ སྟོན་པ་ལོངས་སྤྱོད་རྫོགས་སྐུ།

༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
 जन
042 མདོ་ཀ་བ་གླིང་དགུ།
002 འདུལ་བ་རྒྱུད་དྲུག །
(སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
003 དྲུང་མུ་བསྐལ་བཟང་། 
004 དྲུང་མུ་བསྐལ་བཟང༌། གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང༌། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང་། (སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008 གོ་ལྡེ་བསྐལ་བཟང༌། ། སྨད། 046 རྣམ་དག་འདུལ་འབུམ། 
\
009 ཁྲོ་གཉེར་བསྐལ་བཟང་། ༼སྟོད། 048 རྣམ་དག་འདུལ་འབུམ། 
B
010 ཁྲོ་གཉེར་བསྐལ་བཟང་། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་། ཚེ་མདོ་གཟུངས། གཟུངས་སྡེ་ཉི་ཤུ་པ།
]
012 གླིང་གཤེན་བསྐལ་བཟང་། 
D
 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ཀ
024 མདོ་དྲི་མེད་གཟི་བརྗིད། ། ན གསོ་བྱད་དཔྱད་འབུམ་ཁྲ་བོ། །
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། ། 078 ཁམས་འབྲིང་དུམ་བུ་དྲུག་པ། །
ཀ
034 མི་ནུབ་མཚན་མདོ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། སྨད
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད། །
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ། །
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ། ༼ཐ 130 
ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ། ༼སྟོད 133 ཀུན་འབུམ་རྩ་རྒྱུད། །
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ༼ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད། །
121 བྱང་གཏེར་ཁྲོ་བོའི་རྒྱུད་དྲུག བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང་།
126 ཀུན་བཟང་ལུང་ཆེན། 147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག 148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

85 N1 NEXNKNEVR= 524888
ལསཇལགས རྒྱུ ས་བྱས་
ཐཞགལ་ལོ། ༈ ༈
གཡཐཐཱམཐོབགྱིསཟཀམཐཏྟམཐཱས། ཨཕྱོགས་བསྒྲ།གལ་ཁཕ༔

སྤྱིའི་དེབ་གྲངས། 43 སྤྱིའི་པོད་གྲངས། 53
ཁུ་བྱུག་རིག་པའི་མདོ>>
བཀའ།
མདོ་སྡེ།
གཏེར་མ།
གཏེར་སྟོན་སྤྱང་འཕགས།
6 གཏེར་གནས་ཐེ་ཀྱུ་བྲག་དཀར།
གླེགས་བམ། 1 ལེའུ། 18

དཀར་ཆག
ཁུ་བྱུག་རིག་པའི་མདོ་སྡེ་ཞེས་བྱ་བ་བཞུགས།
ལེའུ་དང་པོ། རང་བཞིན་བྱུང་ཁུངས་བསྟན་པ།
ལེའུ་གཉིས་པ། གདུག་པའི་བདུད་རྣམས་བཏུལ་བ།
ལེའུ་གསུམ་པ། སྲིད་པ་རྒྱུད་བྱུང་གི་ལེའུ། 
...............................…..15
ལེའུ་བཞི་པ། དུས་དང་བསྐལ་པའི་ལེའུ།
ལེའུ་ལྔ་པ། སྣོད་བཅུད་བསྟན་པ།... 
ལེའུ་དྲུག་པ། ས་གནས་བསྟན་པ།
ལེའུ་བདུན་པ། མཁའ་ལྡིང་བརྡའ་བསྟན་པ།
ལེའུ་བརྒྱད་པ། ལས་ཀྱི་རྣམ་པར་སྨིན་པའི་རྒྱུ་འབྲས་བསྟན་པ། 
ལེའུ་དགུ་པ། བདེན་གཉིས་བྱེ་བྲག་བསྟན་པ།
ལེའུ་བཅུ་པ། འཁོར་བའི་མཚན་ཉིད་བསྟན་པ།....
ལེའུ་བཅུ་གཅིག་པ། འདུ་བྱེད་རྣམ་གྲངས་བསྟན་པ།
མྱང་འདས་གསལ་བར་བསྟན་པ
ལེའུ་བཅུ་གཉིས་པ། 
ནད་སེལ་གཏོ་དཔྱད་ཀྱི་ལེའུ
ལེའུ་བཅུ་གསུམ་པ། 
ལེའུ་བཅུ་བཞི་པ། བདུད་སྲིན་འཁོར་དུ་བཀོད་པ། 
ལེའུ་བཅོ་ལྔ་པ། ལྷ་གཤེན་བརྒྱས་ཉོན་མོངས་སྒྲིབ་པ་སྦྱངས་བ།
............130
སྟོན་པའི་སྐུ་ལ་མཆོད་པ་ཕུལ་བ།
ལེའུ་བཅུ་དྲུག་པ། 

ལེའུ་བཅུ་བདུན་པ། སྟོན་པའི་སྐུ་ལ་བསྟོད་པ། 
.........133
ལེའུ་བཅོ་བརྒྱད་པ། འཁོར་གྱི་གཡུང་དྲུང་སེམས་དཔས་ཡིད་རང་ཕུལ་བ།….….135
མུ་ཆོ་ཡིས་བསྟན་པ་སྤེལ་བ་བསྟན
.......…...137
སྒྲི 
བཞུས་སྒྲིག་ཚན་པའི་གསལ་བཤད .......…..............140

དཀར་ཆག་
གཡུང་དྲུང་ལས་རྣམ་པར་དག་པའི་རྒྱུད་ཅེས་བྱ་བ་བཞུགས་སོ།….….….....…..143
ལེའུ་དང་པོ། གླེང་གཞི་བསྟན་པ།....... 
............145
............148
ལེའུ་གཉིས་པ། གཞི་དོན་ཚུལ་གསུམ་བསྟན་པ།
ལེའུ་གསུམ་པ། གནས་བཙལ་དཀྱིལ་འཁོར་ཆགས་ཆགས་ཐིག་གདབ་བསྟན།
..… ....149
ལེའུ་བཞི་པ། སྙན་གསན་ཕབ་ཅིང་སྟ་བོན་ལ་གནས་པར་བསྟན་པ།........152
ལེའུ་ལྔ་པ། དཀྱིལ་འཁོར་བྲི་བ་བསྟན་པ། ...........
ལེའུ་དྲུག་པ། མཆོད་བཤམས་བུམ་བཅའ་བསྟན་པ།
ལེའུ་བདུན་པ། རྫས་བྱིན་གྱི་བརླབས་ཅིང་དགོད་པ་བསྟན་པ།
ལེའུ་བརྒྱད་པ། དཀྱིལ་འཁོར་དང་རྒྱན་བསྟན་པ། .................160
ལེའུ་དགུ་པ། གཞལ་ཡས་དཀྱིལ་འཁོར་དང་ལྷ་བསྐྱེད་པ་བསྟན།....................163
ལེའུ་བཅུ་པ། ལྷ་རྣམས་ཀྱི་སྙིང་པོ་མ་ནོར་བ་བསྟན།
ལེའུ་བཅུ་གཅིག་པ། གདན་འབུལ་བསྟན་པ།
ལེའུ་བཅུ་གཉིས་པ། སྤྱན་དྲངས་བཞུགས་གསོལ་བསྟན་པ། 
………..........188
ལེའུ་བཅུ་གསུམ་པ། དགྱེས་བསྐྱེད་དང་ཕྱག་འཚལ་བསྟན་པ། 
.…................191
ལེའུ་བཅུ་བཞི་པ། སྡིག་བཤགས་དང་མཆོད་འབུལ་བསྟན་པ།....….…..…...….…...202
ལེའུ་བཅོ་ལྔ་པ། རྩ་བའི་ལྷ་ལ་སྐུ་བསྟོད་བསྟན་པ། 
.. .204

ལེའུ་བཅུ་དྲུག་པ། མཚན་དོན་སྤྱི་བསྡུས་སྒོ་ནས་བསྟོད་པ་བསྟན།.…..….…..….…..206
ལེའུ་བཅུ་བདུན་པ། འཕྲིན་ལས་བཅོལ་བ་བསྟན་པ། ...……........208
ལེའུ་བཅོ་བརྒྱད་པ། བཀྲ་ཤིས་བསྟན་པ།… ...... 
.........209
ལེའུ་བཅུ་དགུ་པ། ཡོན་ཏན་བརྗོད་ཅིང་བཀྲ་ཤིས་མཆོད་འབུལ་བསྟན་པ།.. .213
ལེའུ་ཉི་ཤུ་པ། མཆོད་གཏོར་ཆ་དགུ་བསྔོ་བ་བསྟན་པ། 
...…....….......227
ལེའུ་ཉེར་གཅིག་པ། མཆོད་གཏོར་ཆ་གསུམ་གཏོང་བ་བསྟན་པ།.….….....…...228
ལེའུ་ཉེར་གཉིས་པ། སྒོ་དབྱེ་ཞིང་སྡོམ་པ་འབོག་པ་བསྟན་པ།..…….…...….…….........234
ལེའུ་ཉེར་གསུམ་པ། བུམ་པ་ཡུམ་གྱི་དབང་བསྐུར་བསྟན་པ།
ལེའུ་ཉེར་བཞི་པ། དབང་རྣམས་རྫོགས་པར་བསྐུར་བ་བསྟན་པ།..…...…...
ལེའུ་ཉེར་ལྔ་པ། སྐུ་ཁྲུས་གསོལ་བ་བསྟན་པ། 
....................244
ལེའུ་ཉེར་དྲུག་པ། བུམ་པ་སུམ་ཅུས་སྨོན་ལམ་མ་འདྲེས་པར་གདབ་པ་བསྟན། .250
ལེའུ་ཉེར་བདུན་པ། ལྷ་བསྐྱེད་ཅིང་དཀྱིལ་འཁོར་བསྡུ་བ་བསྟན།…………… .……...258
ལེའུ་ཉེར་བརྒྱད་པ། ཡུམ་གྱི་ཕྲིན་ལས་བསྡུས་པར་བསྟན་པ།…………………….….……….…..259
ལེའུ་ཉེར་དགུ་པ། ཡང་སྙིང་གཙང་མ་བསྒྲུབ་པ་བསྟན་པ།…..….….….….….….….….….….…..262
ལེའུ་སུམ་བཅུ་པ། བཀྲ་ཤིས་ཀྱི་ལྷ་མོ་བརྒྱད་ཀྱིས་བཀྲ་ཤིས་བསྟན་པ།..….…...265
ལེའུ་སོ་གཅིག་པ། མཆོད་གཏོར་བཤམས་ཞིང་བྱིན་གྱིས་བརླབ་པ་བསྟན་པ། .268
ལེའུ་སོ་གཉིས་པ། མཆོད་གཏོར་བསྔོ་ཞིང་བཏང་བ་བསྟན་པ། 
.............272
ལེའུ་སོ་གསུམ་པ། རྒྱུད་ཡོངས་སུ་གཏད་ཅིང་མངོན་པར་བསྟོད་པ་བསྟན་པ།
..………… …… ………… …………………… …………………… ………… …………...273
དཔར་བྱང་སྨོན་ཚིག.… ….…..….….…..….…...….….…..….……….….….……...….….…………….…..274
ཞུས་བསྒྲིགས་ཚན་པའི་གསལ་བཤད།.. 
.....276

ཁུ་བྱུག་རིག་པའི་མདོ་སྡེ་ཞེས་བྱ་བ་
བཞུགས་སོ། །
༄༅། །གཡུང་དྲུང་ལྷའི་སྐད་དུ་ན། ཨ་དཀར་མུ་གུང་སྤྲོས་ཁྱབ་ལམ། གང་ཟག་
མིའི་སྐད་དུ། སྣང་སྲིད་གསལ་བའི་སྒྲོན་མེ། རྫུ་འཕྲུལ་རིག་པ་ཁུ་བྱུག་གི་མདོ་ཞེས་
བྱ་བ། འདི་སྐད་བདག་གིས་ཐོས་པའི་དུས་གཅིག་ན། ཡེ་སྲིད་བོན་ཉིད་ཀྱི་དབྱིངས་
མཛོད། ཐམས་ཅད་འབྱུང་བའི་གཏེར་ཆེན། གཏིང་དཔག་མུ་མེད་ཀྱི་ཀློང་ཉིད།
སྣོད་བཅུད་གསལ་བའི་རང་བཞིན། དེ་ཉིད་གཏན་ལ་ཕབ་པའི་དགོངས་པའོ། །
དུས་དེ་ཙམ་ན། ཡེ་སྲིད་ལྷའི་རྒྱལ་པོའི་སྲས། ཡོན་ཏན་ཕུན་སུམ་འཚོགས་པའི་
མཆོག །མཚན་དང་དཔེ་བྱད་རྫོགས་པའི་སྐུ། རིགས་དྲུག་སེམས་ཅན་ཀུན་གྱི་མགོན།
རྣམ་པ་ཐམས་ཅད་མཁྱེན་པའི། སྟོན་པ་གཤེན་རབ་མི་བོ་ནི། དང་པོ་ཡེ་སངས་
སྲིད་པའི་ཡུལ། སེམས་བསྐྱེད་རྣམ་བཞིའི་འོད་ཟེར་གྱིས། ཚད་མེད་ཐུགས་རྗེའི་རང་
བཞིན་ལས། ཏིང་འཛིན་བརྒྱད་བཅུའི་ངང་ཉིད་ལྡན། བར་ལྷ་འོད་གསལ་གནས་
ཉིད་དུ། ཡེ་ཤེས་ལྷའི་ལུང་རྒྱུད་ཐོབ། མགོན་བཙུན་ཕྱའི་གྲོང་ཁྱེར་དུ། ཅི་སྙེད་སྐལ་
སྲིད་གཏན་ལ་ཕབས། འོག་མིན་དགའ་ལྡན་གྲོང་ཁྱེར་དུ། འགྲོ་བ་འདུལ་བའི་གཤེན་
རབ་ལ། བཀྲིད་དྲང་སྣ་ཚོགས་དགོངས་པ་གསལ། དེ་ནས་འཛམ་བུ་གླིང་གི་དབུས།
འོལ་མོ་ལུང་རིང་གནས་མཆོག་ཏུ། གཡུང་དྲུང་སེམས་དཔའ་འཁོར་བཅས་བྱོན།
དེ་ལ་སྲས་རྒྱལ་བུ་སྐུ་འཁྲུངས་ནས། སྤྲིན་ལྟར་གཏིབ་ཅིང་གཞའ་ལྟར་སྤྱོན། ཞལ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཐོང་གསུང་ཐོས་མངོན་སངས་རྒྱས། དེ་ནས་རྣམ་མཁྱེན་རྒྱལ་པོ་ཉིད། རིན་ཆེན་
འབར་བའི་ཁྲི་སྟེངས་སུ། མི་གཡོ་མཉམ་པའི་སྐུར་བཞུགས་ནས། འགྲོ་བའི་དོན་ལ་
ཚད་མེད་ཀྱི། མཁྱེན་པའི་ཡེ་ཤེས་གྲངས་མེད་སྤྲོས། མི་ནུབ་བརྗིད་པའི་སྐུ་མཆོག་ལ།
མཚན་དང་དཔེ་བྱད་རབ་ཏུ་རྫོགས། མི་འགགས་ཚངས་པའི་གསུང་དབྱངས་ལ།
བརྒྱད་ཁྲི་བཞི་སྟོང་བོན་སྒོ་འབྱེད། མི་འབྱེད་མཉམ་པའི་ཐུགས་ཉིད་ལ། ཅི་སྙེད་
གསལ་བའི་དགོངས་པ་གསལ། འདོད་འབྱུང་ལེགས་པའི་ཡོན་ཏན་གསལ། གང་
ལ་གང་འདུལ་ཐབས་སུ་སྟོན། བརྩལ་མེད་ལྷུན་གྲུབ་ཕྲིན་ལས་ཀྱིས། འགྲོ་བའི་དོན་
རྣམས་མཐར་ཕྱིན་མཛད། འདུལ་བའི་ཞིང་ཁམས་ཕྲག་ཁྲིག་སྤྲུལ། ཡེ་ཤེས་སུམ་
བརྒྱ་དྲུག་ཅུ་ལས། ཡེ་གཤེན་སུམ་བརྒྱ་དྲུག་ཅུར་སྤྲོས། ཏིང་འཛིན་ཡན་ལག་བརྒྱད་
ཅུ་ལས། གཡུང་དྲུང་དོན་ལྡན་བརྒྱད་ཅུར་སྤྲུལ། རྣམ་མཁྱེན་དབང་པོ་ཚོགས་དྲུག་
ལས། རིགས་དྲུག་འདུལ་བའི་གཤེན་རབ་དྲུག །ཤ་ཁྲག་དྲོད་དབུགས་རྣམ་བཞི་ལས།
འབྱུང་བའི་བོན་པོ་བཞི་རུ་སྤྲོས། སྐུ་ནི་འགྲོ་བའི་དམིགས་ཡུལ་དུ། མཐོང་སྣང་ཐ་
དད་སོ་སོར་མཛེས། རང་རང་ཡིད་འོང་སྤྲོ་བ་སྐྱེས། གསུང་ནི་འགྲོ་དྲུག་རྣ་བ་རུ།
སྐད་རིགས་མི་མཐུན་སོ་སོར་གོ །བདེན་ཚིག་ངེས་པས་ཕྱོགས་བཅུར་ཁྱབ། ཐུགས་
ལ་རྫུ་འཕྲུལ་བྱེ་བ་བརྒྱ། ཉོན་མོངས་འདོད་པས་གདུང་བ་སེལ། ངང་དང་ཤུགས་
ཀྱིས་བདེ་བར་འཁོད། སེམས་ཅན་དབང་པོའི་སྤྱོད་ཡུལ་དུ། ཅི་འདོད་ནོར་བུ་རིན་
པོ་ཆེ། ཐམས་ཅད་ཕུན་སུམ་ཚོགས་པར་འགྲུབ།
དེའི་ཚེ་དེའི་དུས་ན། ཡེ་ནས་བོན་ཉིད་དབྱིངས་གནས་སུ། ཡེ་སངས་སྲིད་པའི་
ཐུགས་ཉིད་ལ། ཅི་སྙེད་དགོངས་པ་དགུ་རུ་གསལ། འཁོར་བ་དང་ནི་མྱང་འདས་
གཉིས། འབྱེད་ཅིང་སྡུད་པའི་ཐབས་རྣམས་གསལ། སངས་རྒྱས་སེམས་ཅན་དབྱེ་
བ་རུ། རྟོགས་དང་མ་རྟོགས་ཁྱད་པར་གསལ། དགེ་དང་ལས་ཀྱི་བྱེ་བྲག་ལ། རྒྱུ་

མདོ་སྡེ། ཁུ་བྱུག་རིག་པའི་མདོ། །
འབྲས་རྣམ་པར་སྨིན་པ་གསལ། བདེ་བ་དང་ནི་སྡུག་བསྔལ་ལ། དགའ་དང་མི་
དགའི་བྱུང་ཚོར་གསལ། སྐྱོན་དང་ཡོན་ཏན་ཐམས་ཅད་ལ། ལེགས་ཉེས་སོ་སོར་
འཛིན་པར་གསལ། མཐོ་རིས་ངན་སོང་གནས་རྣམས་ལ། ཐེག་པ་གོང་འོག་ཁྱད་
པར་འཕགས། རང་རང་གཞན་གྱི་བྱེ་བྲག་ལ། ང་དང་བདག་ཏུ་མཐོང་བ་གསལ།
ཕྱི་དང་ནང་གི་དབྱེ་བ་རུ། སྣོད་དང་བཅུད་ཀྱི་བོན་རྣམས་གསལ། ཐོག་མཐའ་
དུས་ཀྱི་རང་བཞིན་ལ། སྔ་ཕྱིར་རྣམ་གྲངས་བརྩིས་པར་གསལ། ཡུལ་དང་ཤེས་
པའི་ཁྱད་པར་རུ། མཚན་ཉིད་རིག་ཅིང་གཅོད་པར་གསལ། དེ་ལྟར་ཡེ་སྲིད་ཐུགས་
སུ་གཡོས། དུས་དང་སྲིད་པའི་སྐབས་ལ་ཡང༌། ཐབས་དང་ཤེས་རབ་ཟུང་འབྲེལ་
ཏེ། འགྲོ་བ་བཀྲིད་ཅིང་དྲང་བའི་ཕྱིར། མི་གཡོ་དབྱིངས་ནས་འོད་ཕྱུང་ཞིང་། བོན་
ཉིད་ཀློང་དུ་བརླབས་བསྐྱེད་ནས། རྫུ་འཕྲུལ་མཁའ་ལས་ཟེར་དུ་སྤྲོས། ཡིད་ལས་
སྤྲུལ་པའི་ཁྱེའུ་ཆུང་། ཤེས་རབ་རྩལ་ལྡན་རྫོགས་པ་སྤྲུལ། རིག་པ་རྫུ་འཕྲུལ་ཐབས་
ལྡན་ནས། འོད་ཀྱི་འཁོར་ལོ་ལྔ་ལ་བཅིབས། དེ་དག་སྣང་མེད་དབྱིངས་ནས་འཕྱོ།
བར་ལྷ་འོད་གསལ་གནས་ལ་བྱོན། སྐྱེ་མཆེད་མུ་བཞིའི་གོལ་སྒྲིབ་འགེབ། སྲིད་པ་
ཡེ་སངས་གནས་སུ་ཡང་། གཙང་མ་རིགས་ལྔའི་ཤེས་སྒྲིབ་སྦྱངས། བསམ་གཏན་
རིགས་བཞིའི་ཞིང་ཁམས་ལ། ཏིང་འཛིན་གཡོ་འཁྲུལ་མུན་པ་སེལ། དཔག་བསམ་
ལྗོན་པའི་རྩེ་མོ་ལ། བརླབ་བདུན་ཁྱུང་གི་རྟ་ལ་བཅིབས། ཡིད་འོང་རིན་ཆེན་ཁང་
བཟང་དུ། ལྷ་རྒྱལ་དབང་པོ་བརྒྱ་བྱིན་གྱིས། ཡིད་བཞིན་ནོར་བུའི་སྨོན་ལམ་ཕུལ།
རྒྱལ་ཆེན་རིགས་བཞིའི་གནས་རྣམས་ལ། ཞེན་ཆགས་མངོན་སྤྱོད་སྒྲིབ་པ་བསལ། རི་
རབ་བང་རིམ་ཁོང་སིང་ན། འགའ་འདའ་སླག་ཅན་སྤྲག་རྒྱལ་གྱིས། རྫུ་འཕྲུལ་རྩལ་
གྱི་སྨོན་ལམ་ཕུལ། ཀུ་མ་ར་ཙའི་གདུག་སེམས་ཕུལ། དེ་ནས་རི་བདུན་རྩེ་ལ་བྱོན།
གཡུང་དྲུང་ཁྱིམ་བདུན་གནས་སུ་ཡང་། འཕེལ་འགྲིབ་མེད་པའི་སྨོན་ལམ་བཏབ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཡུ་འབྲུག་སྔོན་པོའི་རྟ་ལ་བཅིབས། མི་ཡུལ་གླིང་བཞི་འཁོར་ལྡིང་ནས། སྙན་པའི་
སྒྲ་སྐད་ཀུན་ཏུ་གྲགས། གསལ་བའི་འོད་ནི་ཕྱོགས་བཅུར་འཕྲོས། དུས་བཞི་རྒྱལ་
མོས་མདུན་བསུས་ནས། ས་གཡོས་རི་འདར་མཚོ་ཡང་འཆོལ། འཛམ་གླིང་འོལ་མོ་
ལུང་རིངས་སུ། གཤེན་རབ་བཞུགས་པའི་སྤྱན་སྔར་བྱོན། བསྐོར་བ་བྱེད་ཅིང་ལྷ་ཕྱག་
དེ་ལ་སྟོན་པས་བཀའ་སྩལ་པ། མཚན་དང་ལྡན་པའི་ཁྱེའུ་ཆུང་། མི་མངོན་
དབྱིངས་ནས་ཡས་མར་གཤེགས། བར་སྣང་མཁའ་ལ་རྫུ་འཕྲུལ་བསྟན། ས་གཞི་
འབྱུང་བ་གཡོ་འདར་ནས། ཀུན་གྱི་དགའ་དང་བསྐྱེད་པའི་ཞིང༌། ཁྱོད་དང་པོ་
འབྱུང་ས་གང་ཞིག་ཡིན། བར་དུ་བགྲོད་ལམ་ཅི་ལྟ་བུ། ཐ་མ་གྲུབ་པ་ཅི་ལྟར་སྙེད།
དེ་སྐད་སྟོན་པས་བཀའ་སྩལ་ནས། ཡིད་ཀྱི་ཁྱེའུ་ཆུང་ཞུས་པའི་མདོ། མ་སྒྲིབ་ཐམས་
ཅད་རྣམ་པར་གསལ། ཅི་སྙེད་མཁྱེན་པའི་སྟོན་པ་མཆོག །བདག་ནི་ཡིད་ཀྱི་ཁྱེའུ་
ཆུང་། དང་པོ་བྱུང་བའི་ཁུངས་ཉིད་ནི། ཀློང་དུ་རླབས་བསྐྱེད་དབྱིངས་ནས་གཡོས།
མཁའ་ལས་ཟེར་སྤྲོས་ཡིད་ལས་སྤྲུལ། སངས་པོ་འབུམ་ཁྲིའི་ཐུགས་ཀྱི་སྲས། ཡེ་སྲིད་
ངང་དུ་རང་བཞིན་བྱུང་། རྫུ་འཕྲུལ་ཐབས་ལ་ལྷུན་གྱིས་གྲུབ། བར་དུ་བགྲོད་པའི་
ལམ་རྣམས་ནི། དབྱིངས་སུ་བགྲོད་མེད་འོད་ཀྱི་ལམ། ཡེ་ཤེས་རྩེ་རྒྱལ་ལྔ་རུ་གསལ།
མཁའ་ལ་ཤུལ་མེད་འཇའ་ཚོན་ལམ། སྣང་མེད་ཆོ་འཕྲུལ་འོད་དུ་རྒྱུ། གཟུགས་
ཁམས་གནས་འགྲིམ་བག་སྡུད་སྦྱངས། རྫུ་འཕྲུལ་མཁའ་ལྡིང་རླབས་ཀྱི་ལམ། གཡོ་
བྱེད་ཡིད་ལ་ཡིད་ཀྱི་སླེབས། སྒྲ་རྒྱལ་གཡུ་འབྲུག་རྩལ་གྱི་ལམ། བར་སྣང་ཁམས་
སུ་གླིང་བཞིན་ཁྱབ། གནས་མཆོག་ཕུན་ཚོགས་ཡུལ་འདིར་ཕེབ། ཐ་མ་གྲུབ་པའི་
རང་བཞིན་ནི། ཡེ་འབྱུང་གདོད་དག་ངང་གིས་འགྲུབ། ཅི་ལྟར་ཅི་སྙེད་སྲིད་པས་
གྲུབ། ཐབས་ཤེས་འདུ་འབྲལ་མེད་པ་གྲུབ། དེ་སྐད་ཞུས་ནས་ཐལ་མོ་སྦྱར། དེ་ལ་

མདོ་སྡེ། ཁུ་བྱུག་རིག་པའི་མདོ།
སྟོན་པས་བཀའ་སྩལ་པ། བཞིན་བཟང་སྨྲ་མཁས་བློ་གསལ་བ། ཐབས་ལྡན་སྤྱོད་
ལེགས་ཁྱེའུ་ཅིག །གཏོ་སྒོ་དཔྱད་སྒྲོམ་མཛོད་སྒྲོམ་འགེལ། ཡི་གེ་འཕྲུལ་གྱི་དཔྱད་
སླག་གསོལ། མགྱོགས་པ་གཡུ་འབྲུག་སྔོན་པོ་བཅིབས། འོལ་མོ་ལུང་རིང་གནས་ཉིད་
དུ། དོན་ཆེད་ཅི་ཡི་ཕྱིར་ན་འོང་། དེ་སྐད་གསུངས་ནས་ཡང་གསོལ་པ། མ་རིག་
མུན་སེལ་སྣང་སྲིད་སྒྲོན། ཐམས་ཅད་མཁྱེན་པ་སྟོན་པའི་མཆོག །བདག་ནི་ཡེ་ནས་
སྲིད་པའི་བུ། སངས་པོ་འབུམ་ཁྲིས་རྫོངས་པ་ལགས། དོན་ནི་རྣམ་པ་གསུམ་ཉིད་
དོ། །ཐབས་དང་ཤེས་རབ་ཟུང་འབྲེལ་དང་། སེམས་ཅན་བཀྲིད་ཅིང་དྲངས་པ་དང་།
གཏོ་དཔྱད་མཛོད་ཀྱི་སྒྲོམ་བུ་ལས། བརྒྱད་ཁྲི་བཞི་སྟོང་སྤྲོས་པ་དང་། གཏོ་བུ་དོད་དེ་
ལ་སྩོགས་པའི། སྡིག་ཅན་ཐར་པར་དྲང་བའི་ཕྱིར། བསྐུར་མ་བཏང་ནས་མཆིས་པའོ།
དེ་སྐད་ཞུས་ནས་པུས་མོ་བཙུགས། གཏོ་དཔྱད་མཛོད་ཀྱི་སྒྲོམ་ནས་ཕུལ། སྟོན་པས་
འགྲོ་བའི་དོན་མཛད་ནས། ཡོན་ཏན་ལེགས་པའི་ཐབས་རྣམས་རྒྱས། ཐབས་དང་
ཤེས་རབ་ཟུང་དུ་འབྲེལ། གཏོ་དཔྱད་མཛོད་རྣམས་སིལ་བུར་འབྱེད། གཏོ་བུ་ལ་
སོགས་སྡིག་ཅན་ཡང་། དྲངས་ནས་ཐར་པའི་དབྱིངས་སུ་བསྟིམ། དུས་དེ་ཙམ་ན།
སྲིད་པ་ཡིད་ཀྱི་ཁྱེའུ་ཆུང་། ཅི་སྙེད་བསྒྲིབ་མེད་མཁྱེན་པ་གསལ། འགྲོ་བའི་དོན་དུ་
ཐབས་ལྡན་ནས། སྟོན་པའི་སྐུ་ལ་ཞུས་པའི་མདོ། ཐམས་ཅད་མཁྱེན་པའི་སྟོན་པ་
ལགས། སྣང་སྲིད་འཁོར་འདས་ཐམས་ཅད་ཀྱི། ཀུན་ཁྱབ་གཞི་ནི་ཅི་ལྟ་བུ། དེ་ལས་
གྲོལ་འཁྲུལ་གྱེས་ཚུལ་ནི། རྒྱུ་རྐྱེན་འབྲས་བུ་ཅི་ལྟ་བུ། དེ་རྣམས་མཚན་ཉིད་འབྱུང་བ་
ཡི། ངོ་བོ་བསྐྱོད་བྱེད་ཅི་ལྟ་བུ། ཞེས་ཞུས་སམ་གསོལ་ཏོ། །
དེ་ལ་སྟོན་པས་བཀའ་སྩལ་པ། ཤེས་རབ་བློ་དང་རབ་ལྡན་ནས། ཡིད་ཀྱི་ཁྱེའུ་ལ་
སོགས་པའི། གཡུང་དྲུང་སེམས་དཔའི་འཁོར་རྣམས་ཀུན། གུས་པས་འདུད་ཅིང་
དབང་པོ་གཏོད། མ་ཡེང་དད་པས་རབ་ཏུ་ཉོན། ཀུན་ཁྱབ་གཞིའི་རང་བཞིན་ནི།

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཀུན་ལ་ཁྱབ་ཅིང་ཡོངས་དང་བྲལ། དབྱིབས་དང་ཁ་དོག་གྲུབ་པ་མེད། འདུས་མ་
བྱས་ཀྱི་ནམ་མཁའ་ལྟར། ཕྱོགས་དང་རིས་སུ་ཆད་པ་མེད། མ་བཅོས་འཁོར་འདས་
ཡོངས་ལ་ཁྱབ། ཀློང་ཆེན་འབྱམས་ཡས་དཔྱོད་ལས་འདས། ཡངས་དོག་མེད་པར་
སྟོང་པའི་ཀློང་། འདུ་འབྲལ་མེད་པ་བོན་ཉིད་མཁའ། མཚོན་པའི་ཡུལ་མེད་དཔེ་
ལས་འདས། གདགས་བྱ་ཚིག་གིས་བརྗོད་དུ་མེད། ཀུན་ལ་ཁྱབ་ཅིང་ལྷག་པར་
གནས། རྟག་ཆད་ཡངས་དོག་མཐའ་དབུས་མེད། དེ་ལས་འཁོར་འདས་གྱེས་ཚུལ་ནི།
ཀུན་གཞིའི་ཀློང་ནས་འོད་དུ་འཕྲོས། ངང་ཤུགས་རླུང་གིས་རྐྱེན་བཏབ་ནས། རང་
བཞིན་ངོ་བོ་ལྔ་རུ་གསལ། རྟོགས་ནས་ཡེ་ཤེས་རྩེ་ལྔ་རྒྱས། ངང་ཉིད་མི་གཡོ་ཀུན་ཏུ་
བཟང༌། སྐུ་གསུམ་སངས་རྒྱས་འབྱུང་བའི་གནས། ཐུགས་རྗེས་སྨིན་གྲོལ་དོན་རྣམས་
མཛད། མ་རྟོགས་ཉོན་མོངས་དུག་ལྔ་རྒྱས། ཁམས་དང་སྐྱེ་མཆེད་རྣམ་པར་ཤེས།
ཡུལ་དང་དབང་པོའི་བྱེ་བྲག་གཅོད། རྒྱུད་ལྔའི་ལམ་འདྲེན་ཆུ་བཞིར་བགྲོད། རིས་
དྲུག་གྲོང་བརྒྱུད་རྣམ་སྨིན་སྙེག །ཀུན་བརྟགས་འཁྲུལ་པར་མངོན་དུ་གྲུབ། སྣོད་
བཅུད་ཕྱི་ནང་བྱེ་བྲག་དབྱེ། དེ་རྣམས་ངོ་བོའི་བསྐྱེད་བྱེད་ནི། ཐམས་ཅད་སྲིད་པའི་
ངང་ལས་བྱུང༌། སྲིད་པའི་རང་བཞིན་ཉིད་ལས་བྱུང་། རང་བཞིན་གདོད་ནས་དག་
ལས་བྱུང་། ཅེས་བཀའ་སྩལ་ཏོ། །ཁུ་བྱུག་རིག་པའི་མདོ་སྡེ་ལས། རང་བཞིན་བྱུང་
ཁུངས་བསྟན་པའི་ལེའུ་སྟེ་དང་པོའོ།། །། །
༧ དེ་ནས་ཡིད་ཀྱི་ཁྱེའུ་ཆུང་གིས། པུས་མོ་བཙུགས་ནས་ཐལ་མོ་སྦྱར། གུས་པའི་
མདངས་ཕྱུང་ཞུས་པའི་མདོ། ཅི་ལྟར་བསྒྲིབ་མེད་མཁྱེན་པའི་རྒྱལ། ཅི་སྙེད་ས་ལེར་
གསལ་བའི་སྒྲོན། གང་འདུལ་དེ་སྟོན་གཤེན་རབ་མཆོག །ཞུས་པའི་དོན་རྣམས་
གསུངས་པ་ལེགས། ཡིད་ལ་དམ་པ་མཆོག་ཏུ་སེམས། ཐུགས་རྗེ་སྟོབས་དང་ལྡན་པ་
ཡི། ཉོན་མོངས་དུལ་ནས་འདྲེན་པའི་ཡབ། བདེར་གཤེགས་ཐུགས་རྗེའི་སྨོན་ལམ་

མདོ་སྡེ། ཁུ་བྱུག་རིག་པའི་མདོ།
གྱིས། དུས་འདིར་སེམས་ཅན་བདེ་སྐྱིད་ལྡན། མི་དགེ་མེ་དཔུང་དེ་ཚོགས་ཞི། དེ་ལ་
བདུད་ཀྱི་དམོད་པ་ཡིས། ལོག་པའི་སྤྱོད་པ་སྣ་ཚོགས་བསྟན། འདི་ནས་ནུབ་ཕྱོགས་
ཐད་ཀ་རུ། མུན་དང་ལྕགས་ཀྱི་ཁང་པ་ལ། བདུད་ཀྱི་རྒྱལ་པོ་སྟོབས་ལྡན་ལ། མི་
མཐུན་ལོག་པའི་འཁོར་གྱིས་བསྐོར། ལ་ས།ལས་ལ་གཅོད་པ་འཚམས་མེད་སྦྱར། ཟས་
ལ་སེམས་ཅན་ཤ་ཁྲག་བཟའ། སྤྱོད་པ་དགེ་ལ་བར་ཆོད་རྩོམ། དེ་དག་འདུལ་ནས་
འདྲེན་པར་ཞུ། དེ་དག་གསོལ་ནས་པུས་བཙུགས་ནས། ལྷ་ཕྱག་གུས་པའི་ཚུལ་དགུ་
ཕུལ། དེ་ནས་སྟོན་པས་བཀའ་སྩལ་པ། བློ་གསལ་རིག་པའི་ཁྱེའུ་ཆུང་། རིག་པ་རྩལ་
གྱི་སྟོབས་ཆུང་ངམ། ཤེས་པའི་སེམས་ཀྱི་དྲན་འཁྲུལ་ལོ། །བདུད་དང་གཤེན་གྱི་སྤྱོད་
པ་ལ། མུན་པ་དང་ནི་ཉི་མ་བཞིན། བསྒྲིབས་གསལ་ཟུང་དུ་འཇུག་པ་ཡིན། དགེ་བ་
དང་ནི་སྡིག་པ་ལ། ཁ་དོག་དཀར་ནག་འབྱེད་པ་བཞིན། བཟང་ངན་ཟུང་དུ་འཇུག་
པ་ཡིན། ཡང་དག་དོན་དང་ལོག་པའི་ལས། ཆུ་དང་མེའི་བྱུང་ཚུལ་བཞིན། འགལ་
མཐུན་ཟུང་དུ་འཇུག་པ་ཡིན། བདུད་རྒྱལ་གདུག་པའི་སྟོབས་ཆེན་དང་། བུ་ནི་ཤོར་
བ་ལྷག་ནག་ཤེས། དྲེགས་པའི་བདུད་འཁོར་གྲངས་མང་གིས། ལས་རྣམས་ལོག་པར་
སྦྱོར་བ་ཡིས། གཤེན་ལ་གནོད་པ་མི་འགྱུར་བའི། དུས་ལ་བབ་ན་ངང་གིས་འདུལ།
མཐའ་རུ་བོན་ཉིད་དབྱིངས་སུ་བཀོད། དེ་སྐད་སྟོན་པས་བཀའ་སྩལ་པས།
ཁྱེའུ་ཆུང་གིས་ཡང་ཞུས་པ། ཐམས་ཅད་མཁྱེན་པའི་སྟོན་པ་ལགས། བདུད་
ཀྱི་དཔུང་ཚོགས་མི་འདུལ་ན། གཤེན་ལ་གཤེན་གྱིས་གདུལ་མི་འཚལ། མུན་པའི་
ཚོགས་རྣམས་མི་འཇོམས་ན། གསལ་བའི་ཉི་འོད་འཆར་མི་འཚལ། ནག་ལ་དཀར་
དུ་མི་འགྱུར་ན། ཁ་དོག་ངང་གིས་འབྱེད་མི་འཚལ། མེས་སྲེག་རླན་གྱིས་མི་གསོད་
ན། ཆུ་ལ་ཆུ་བརླབས་བསྐྱིལ་མི་འཚལ། ད་ལྟ་དུས་ལ་མ་བབ་ན། འགྲོ་དོན་རྫོགས་
ན་ཅི་ལྟར་འདུལ། བདག་གིས་ཞུ་བ་མི་བཟློག་པ། མྱུར་དུ་འདུལ་བའི་ཐབས་གཅིག་

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཚལ། དེ་སྐད་སྟོན་པའི་སྐུ་ལ་ཞུས། ལན་དུ་བཀའ་སྩལ་གསུངས་པའི་མདོ། གོང་
ནས་ཡེ་མཁྱེན་སྲོལ་བཞིན་དུ། མི་ལོ་དགུ་སྟོང་དུས་ཀྱི་ཚད། སྐུ་གསུང་ཐུགས་ཀྱི་འགྲོ་
དོན་མཛད། ད་ལྟ་སྐུ་ཡི་བསྟན་པ་ལ། སྐལ་པ་ལྡན་པར་མངོན་སངས་རྒྱས། ལས་
ཀྱིས་སྦྱོང་བའི་སེམས་ཅན་ཀྱང་། གསུང་དང་ཐུགས་སུ་སངས་རྒྱས་ངེས། གལ་ཏེ་
སྐལ་པ་ཟད་པ་རྣམས། དུས་འདིར་མཚམས་མེད་ལས་སྦྱང་པ། བདག་གི་སྨོན་ལམ་
ནུས་མཐུ་ཡིས། ཐང་མ་འོད་ཀྱི་ཞལ་མཐོང་ནས། བྱང་ཆུབ་འབྲས་བུ་མྱུར་དུ་ཐོབ།
ཅེས་བཀའ་སྩལ་ནས།
ཡང་གསོལ་པ། ཐམས་ཅད་མཁྱེན་པ་སྟོན་པའི་སྐུ། རྣམ་གསུམ་བསྟན་པའི་
དང་པོ་རུ། ཡིད་བཞིན་ནོར་བུའི་སྐུ་བཞུགས་དུས། ཉོན་མོངས་འདུལ་བའི་དུས་ལ་
བབས། སྟོན་པ་ཞལ་བཞུགས་འདི་ཉིད་ལས། བདེ་བའི་འབྲས་བུ་མ་ཐོབ་པ། ཤིན་
ཏུ་ལས་ངན་ཉོན་རེ་མོངས། བདུད་རྒྱལ་དྲེགས་པའི་སྟོབས་ལྡན་གྱིས། སྐད་ཅིག་
སེམས་ཅན་ཁྲི་ཕྲག་འགུམ། ཞག་དང་ཟ་མ་དེ་བཞིན་དུ། གྲངས་མེད་སེམས་ཅན་
བསམ་འདས་གསོད། མི་དགེ་གཅོད་སྦྱོང་སྣ་ཚོགས་སྦྱོར། དེ་ཡི་ལོག་པའི་སྟོབས་
འཆིང་ནས། ད་ལྟ་ཉིད་དུ་འདུལ་བར་ཞུ། དེ་སྐད་ཅེས་ཞུས་སམ་གསོལ་ཏོ། །དེ་
ལ་སྟོན་པས་བཀའ་སྩལ་པ། བློ་གསལ་ཁྱེའུ་ཆུང་རིགས་ཀྱི་བུ། ཞུ་བའི་དོན་ལ་ནན་
བརྩོན་ནས། ད་ལྟ་སྐབས་འདིར་རན་ནས་ཀྱང་། བདུད་ཀྱི་གདུག་པ་འདུལ་བའི་
ཕྱིར། བྲམ་ཟེའི་གླིང་དུ་གཤེགས་དགོས་གསུངས། དེ་ནས་སྟོན་པ་འཁོར་དང་བཅས།
བྲམ་ཟེ་མེ་ཏོག་གླིང་དུ་བྱོན། ལྷ་དང་ལྷ་མོས་མཆོད་པ་ཕུལ། གཡུང་དྲུང་སེམས་
དཔའི་འཁོར་རྣམས་ཀྱང་། རིག་པའི་རྒྱུད་སྦྱོང་ཐེག་པར་འཇུག །
དེའི་དུས་ན། ལྕགས་ཀྱི་ཁང་པའི་ནང་ཤེད་ན། བདུད་ཀྱི་རྒྱལ་པོ་སྟོབས་ལྡན་གྱིས།
གདུག་པའི་འཁོར་ལ་ལུང་བསྩལ་ནས། ཕྱོགས་བཅུ་ཀུན་ཏུ་དམག་ཟློག་ཅིང་། ལྷ་

མདོ་སྡེ། ཁུ་བྱུག་རིག་པའི་མདོ།
སྲིན་ལོག་པར་ཕྱོགས་པ་རྣམས། ཐམས་ཅད་ཀུན་ཏུ་སྤྲིན་བཞིན་འདུས། གཤེན་རབ་
སྐུ་ལ་ཐོ་འཚམས་ནས། བུ་ཡུག་ཁུ་རླངས་སྨིག་སྒྱུ་སྤྲུལ། བྲམ་ཟེའི་ཡུལ་གྱི་ཕྱོགས་
བཞིར་འཐིབ། གདུག་པའི་ཆོ་འཕྲུལ་དཔག་མེད་བྱུང་། རྣམ་མཁྱེན་གཤེན་གྱིས་
བཀའ་སྩལ་པ། གཡུང་དྲུང་སེམས་དཔའི་འཁོར་རྣམས་ཀུན། མི་བཟད་བདུད་ཀྱི་ཆོ་
འཕྲུལ་ལ། རིག་པ་མ་སྡང་བློ་ཐང་ཆོད། ལོག་སྤྱོད་ཚུགས་པ་མི་འགྱུར་རོ། །དེ་སྐད་
གསུངས་ནས་སྟོན་པ་ཉིད། ཐུགས་རྗེ་བྱམས་སྙོམས་ངང་ལ་བཞུགས།
དེའི་ཚེ་ན། བདུད་ཀྱི་རྒྱལ་པོ་སྟོབས་ལྡན་གྱིས། མི་བསྲུན་གདུག་པའི་སེམས་
བསྐྱེད་ནས། ལྷ་སྲིན་དམག་དང་ཆས་པ་ཡིས། སྤྲུལ་པ་བཤིག་ནས་མདུན་དུ་བྱུང་།
མདའ་མཚོན་སྣ་ཚོགས་ཆར་ལྟར་ཕབ། གཤེན་རབ་འཁོར་དང་བཅས་པ་ལ། ཕོག་
པ་མ་གྱུར་ཐང་ཤ་ཆད། དེ་ལ་མྱ་ངན་སྐྱེས་པ་ནི། རང་སྲོག་རང་གིས་བཅད་པ་ཙམ།
ཤིན་ཏུ་ཞེ་སྡང་དཔག་མེད་ཀྱིས། མདུན་དུ་བྱུང་ཞིང་སྐུ་ལ་བསྡོས། ཀུན་གྱི་ཁྲོ་ཚིག་
ངར་དུ་འབྱིན། དེ་ལ་གཤེན་གྱི་སྤྲུལ་པ་ཡིས། ཕྱོགས་བཅུ་ཀུན་ཏུ་མེ་རིས་བསྐོར། སྐུ་
ནི་བརྗིད་པའི་ཁྲོ་བོ་རྔམ། དབུ་དགུ་ཕྱག་ཀྱང་བཅོ་བརྒྱད་སྟེ། གྱད་སྟབས་ཞབས་
བཞི་ཕྱོགས་བཞིར་བསྒྲད། བདུད་དམག་ལྷ་སྲིན་ཐམས་ཅད་ཀུན། བརྒྱལ་ཞིང་གན་
སྦུབ་ཤ་འཁུམ་ནས། ཐམས་ཅད་དབང་མེད་སྨྱོ་ཞིང་འཆི། དེ་ལ་སྟོན་པས་སྙིང་རྗེ་
སྐྱེས། ལོག་ལྟ་བདུད་ཀྱི་རྒྱལ་པོ་ལ། ལྷ་སྲིན་འཁོར་དང་བཅས་པ་རྣམས། ལས་སུ་མི་
དགེ་སྣ་ཚོགས་སྤྱོད། དོན་དུ་རྣམ་སྨིན་རང་ལ་སོགས། མཐའ་རུ་མནར་མེད་དམྱལ་
བ་སྦྱོང༌། བསྐལ་པའི་གྲངས་ལ་ཐར་དུས་མེད། དེ་བས་བདེན་པའི་དོན་ལ་སྤྱོད།
གཤེན་རབ་བདག་གི་སྐྱབས་སུ་འདུས། བདེ་ཆེན་ཐར་པའི་ལམ་ལ་བཀོད། དེ་སྐད་
གསུངས་ནས་མཆིས་མ་བཏབ། རྫུ་འཕྲུལ་བཤིག་ནས་འཛུམ་པར་མཛད། བདུད་
ཀྱི་རྒྱལ་པོ་སྟོབས་ལྡན་ནི། བརྒྱལ་བ་སངས་ནས་ཤགས་བཏབ་པ། བདག་ཆགས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བདུད་ཀྱི་ལོངས་སྤྱོད་ལ། འཕྲོག་པར་བྱེད་པ་གཤེན་གྱི་རིགས། ཁྱོད་ལ་བདག་གིས་
མ་ཉེས་ཏེ། སྤྱོད་པ་ཐ་དད་གྲངས་སུ་བསྟན། ཁམས་གསུམ་སེམས་ཅན་ཐམས་ཅད་
ནི། བདག་ནི་ལོངས་སྤྱོད་ཡོ་བྱད་སྟེ། གང་ཡང་མི་འཆོར་དམ་དུ་བསྡམ། སྐྱེ་རྒས་
ན་འཆིའི་རྒྱ་ལ་ཟིན། རིས་དྲུག་ལས་ཀྱི་ས་ལ་བསྐོར། ཟས་སུ་ཤ་དང་ཁྲག་ལ་བྱེད།
ལས་སུ་གསོད་དང་གཅོད་ལ་སྦྱོང་། དེ་ལ་ཁྱོད་ཀྱིས་འཕྲོག་ཅིང་བྲལ། རྒྱུ་འབྲས་རྣམ་
པར་སྨིན་ཡོད་ན། བདག་གི་ལོངས་སྤྱོད་ཅི་ལ་འཕྲོག །མཉམ་ཉིད་སྙིང་རྗེའི་སེམས་
ཡོད་ན། བདག་ཆགས་བདུད་དུ་ཅི་ལ་ཁྲོ། བྱམས་པ་ཚད་མེད་དོན་ལྡན་ན། རྣོ་
མཚོན་མེ་རི་ཅི་ལ་ཁྱེར། དུས་འདིར་སྤྱོད་པ་ཕྱི་མ་རུ། དེ་སྦྱངས་འབྲས་བུ་དེ་བཞིན་
སྨིན། དེ་སྐད་སྨྲས་ནས་འདར་ཤ་ཁྱེར། །
དེ་ལ་སྟོན་པས་བཀའ་སྩལ་པ། བདུད་རྒྱལ་གདུག་པའི་སྟོབས་ལྡན་དང་། ལོག་
བྱེད་ལྷ་སྲིན་དམག་ཚོགས་ཉོན། ཁམས་གསུམ་སེམས་ཅན་ཐམས་ཅད་ཀུན། མ་
རྟོགས་འཁྲུལ་པས་འཁོར་བ་འཁྱམས། སྡུག་བསྔལ་ཆུ་བཞིའི་རྦ་ལ་གཡེང༌། རིས་
དྲུག་ལས་ཀྱི་གྲོང་ཁྱེར་བརྒྱུད། དེ་དག་བདེ་བར་བཀོད་པའི་ཕྱིར། བདག་ནི་འདྲེན་
པའི་སྟོན་པ་བསྐོས། ལྷ་སྲིན་ལོག་བྱེད་ཁྱེད་རྣམས་ཀུན། དང་པོ་མ་རིག་དབང་
གིས་འཁྲུལ། ཉོན་མོངས་དུག་ལྔས་རྒྱུད་བསྐྱེད་ནས། སྡུག་བསྔལ་ལས་ཀྱི་ས་བོན་
བཏབ། བར་དུ་ངན་སོང་གནས་རྣམས་འགྲིམ། ཚ་གྲང་གཅོད་སྦྱོང་གྲངས་མེད་
མྱོང་། ད་ལྟར་ལྷ་སྲིན་ལོག་པར་སྐྱེས། ཤ་ཁྲག་བཟའ་ཞིང་གསོད་གཅོད་སྦྱོང་། ཕྱི་
མར་མནར་མེད་དམྱལ་བར་ལྟུང༌། ལས་ཀྱི་སྡུག་བསྔལ་བཟོད་གླག་མེད། དེ་བས་
བདེན་པའི་བོན་ལ་སྤྱོད། འདི་ཕྱིའི་བདེ་བ་གཏན་དུ་འགྲོག །གཤེན་རབ་བདག་གི་
སྐྱབས་སུ་འདུས། གཡུང་དྲུང་སེམས་དཔའི་ལས་ལ་སྤྱོད། བདེ་ཆེན་བྱང་ཆུབ་ས་ལ་
འཁོད། དེ་སྐད་གསུངས་ནས་སྤྲུལ་པ་མཛད། སྐུ་ལུས་རྒྱལ་བའི་དཀྱིལ་འཁོར་ལ།
10

མདོ་སྡེ། ཁུ་བྱུག་རིག་པའི་མདོ།
བདེར་གཤེགས་སྟོང་གི་སྐུ་རྣམས་ནི། འཕྲ་ལ་དོད་པ་གསལ་བར་བསྟན། རྫུ་འཕྲུལ་
ཐུགས་རྗེས་བདུད་སེམས་བསྒྱུར། གདུག་བྱེད་སྟོབས་ལྡན་དད་པ་སྐྱེས། ལྷ་སྲིན་
རྣམས་ཀྱང་བརྒྱལ་བ་སངས། ཤིན་ཏུ་གུས་པ་ཡིད་རང་ཕུལ། སྟོན་པའི་སྐུ་ལ་རབ་
བསྟོད་དེ། ཨེ་མ་ངོ་མཚར་ལེགས་པའི་ཡོན་ཏན་རྫོགས། ཅི་ལྟར་ཐོགས་མེད་གཞན་
གྱིས་འགྲན་ཟླ་བྲལ། སྐུ་ལ་རྒྱལ་བ་སྟོང་གི་ངོ་བོ་གསལ། གསུང་ལ་ཟད་མེད་བདུད་
རྩིའི་བོན་སྒོ་འབྱེད། ཐུགས་ལ་རྣམ་མཁྱེན་བྱམས་པའི་ངང་རྒྱུན་ཅན། སྟོན་པའི་སྐུ་
གསུང་ཐུགས་ལ་རབ་བསྟོད་དོ། །སྔར་བྱས་མ་རིག་ལོག་པའི་ལས་སྤྱོད་རྣམས། མི་
འཆབ་གནོང་བས་མཐོལ་ཞིང་བཤགས་པ་འབུལ། ད་ཡང་བདག་ཆག་འཁོར་དང་
བཅས་པ་རྣམས། རྒྱལ་བའི་རྗེས་སུ་ཡིད་རང་འབྲེང་བར་བགྱི། སྡིག་པའི་ལོག་སྤྱོད་
སྤང་ཞིང་དགེ་བར་འཇུག །དེ་སྐད་ཀུན་གྱིས་རབ་ཏུ་བརྗོད། ལྷ་ཕྱག་ཕྱོགས་བཅུར་
ཡོངས་སུ་ཕུལ། སྟོན་པའི་ཐུགས་རྗེའི་བྱིན་བརླབས་ཀྱིས། མི་སྲུན་གདུག་པའི་ལྷ་སྲིན་
རྣམས། གཡུང་དྲུང་སེམས་དཔའི་ཐུགས་དང་ལྡན། མི་ལྡོག་པ་ཡི་འཁོར་དང་ལྡན།
དེ་ལ་ཀུན་ཀྱང་ངོ་མཚར་སྐྱེས། གཤེན་རབ་འགྲོ་དྲུག་དཔལ་ཤར་ནས། འགྲོ་བའི་
དོན་ནི་ལྷུན་གྱིས་གྲུབ། འབྲི་མིག་དགུ་བསྐོར་མཚོ་འགྲམ་དུ། ཀླུ་རྒྱལ་འཇོག་པོས་
གདན་དྲངས་ནས། རིན་ཆེན་ཁྲུས་ཀྱི་རྫིང་བུ་ཕུལ། མུར་ཟངས་ཀླུ་ལ་བོན་བསྟན་
ནས། ཀླུ་ཡི་སེམས་དཔའ་གྲངས་མེད་བྱུང་། ལྷ་ཀླུ་མི་ཡི་སློབ་བུ་ནི། སྟོན་པའི་སྐུ་ལ་
སྤྲིན་བཞིན་འཁོར། ཐམས་ཅད་དགའ་དང་མཆོག་ཏུ་གྱུར། འགྲོ་བའི་དོན་དུ་རྒྱ་ལག་
ཕྱད། ཁུ་བྱུག་རིག་པའི་མདོ་སྡེ་ལས། གདུག་པའི་བདུད་རྣམས་བཏུལ་བའི་ལེའུ་སྟེ་
གཉིས་པའོ།། །།
༧ དེའི་ཚེ་དེའི་དུས་ན། སྲིད་པ་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་
མདོ། སྣང་སྲིད་གསལ་བའི་ཡེ་ཤེས་སྤྱན། སངས་རྒྱས་འགྲོ་དོན་མཛད་པ་དང་།
11

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སེམས་ཅན་རང་བཞིན་འཁྲུལ་པ་དང་། ལྷ་སྲིན་གདུག་སེམས་ཆེ་བ་དང་། སྣང་
སྲིད་སྣོད་བཅུད་ཐམས་ཅད་དང་། སྲིད་པའི་རང་བཞིན་ཅི་ལྟར་ལགས། ཅེས་
ཞུས་སམ་གསོལ་ཏོ། ། དེ་ལ་སྟོན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་
ཏེ། འདུས་པའི་འཁོར་རྣམས་མ་ཡེངས་ཉོན། གུས་པས་མདངས་སྟོན་དབང་པོ་
གཏོད། ཞུས་པའི་དོན་ནི་གསལ་བར་བཤད། དང་པོ་མ་སྲིད་ཡང་གོང་ལ། ཐམས་
ཅད་མ་གྲུབ་ངོ་བོ་མེད། སྣོད་བཅུད་ཕྱི་ནང་བྱེ་བྲག་དང་། སྔ་ཕྱི་མཐོ་དམན་བཟང་
ངན་མེད། ཡེ་ནས་ཡེ་འབྱུང་སྲིད་པ་ནི། དབྱིངས་ལས་འདོད་འབྱུང་མཁའ་ལ་
གསལ། ཀློང་ལས་ཟེར་འཕྲོས་ཁ་དོག་ལྔ། ངང་དང་ཤུགས་ལས་ངད་ཀྱིས་གཡོས།
ཡེ་བྱུང་སྲིད་པའི་རང་བཞིན་ལས། འོད་ལས་དྭངས་སྙིགས་ཆོ་འཕྲུལ་བྱུང་། དྭངས་
མ་ཡེ་ཤེས་ལྔ་རུ་གསལ། ཡེ་ཤེས་འོད་ལས་སྐུ་ལྔ་གྲུབ། སྐུ་གསུང་ཡོན་ཏན་ཕྲིན་ལས་
ཐུགས། འོད་ཟེར་ཉི་ཤུ་རྩ་ལྔ་ལས། ཡོད་ཁམས་སྨོན་ལམ་སྲིད་པ་གྲུབ། སྙིགས་མ་
ལྔ་ཡི་འོད་དུ་ཤར། འཁྲུལ་པས་ཕུང་པོ་ལམ་ལྔ་གྲུབ། མ་རིག་ཉི་ཤུ་རྩ་ལྔ་ལས། མེད་
ཁམས་ཆོ་འཕྲུལ་སྲིད་པ་གྲུབ། སྣོད་ནི་འབྱུང་བ་བཞི་གྲགས་ལ། ས་ཆུ་མེ་རླུང་ནམ་
མཁའི་དབྱིངས། དྭངས་མ་ཉི་ཟླ་གཟའ་སྐར་གསལ། རི་རབ་རི་བདུན་རོལ་མཚོ་
དང༌། གླིང་བཞི་གླིང་ཕྲན་ལྕགས་རིའི་འཁོར། སྟེང་འོག་ཤར་ལྷོ་ནུབ་བྱང་གསལ།
རྩི་ཤིང་ནགས་ཚལ་ལོ་ཐོག་བཅུད། ཡུལ་དྲུག་འདོད་དགུ་རིན་ཆེན་གཏེར། སྤྲིན་
དང་འཇའ་ཚོན་ཁུ་རླངས་འཕྱོ། ཐོག་སེར་འབྲུག་གློག་ཆོ་འཕྲུལ་རྡོལ། སྣོད་བཅུད་
བྱེ་བྲག་ཅི་སྲིད་པ། དེ་བཞིན་འཇིག་རྟེན་གྲངས་ལས་འདས། ཕྱི་ཡི་སྣོད་དུ་ཆགས་
པའོ། །དེ་ལ་ཡེ་མཉེས་རྒྱལ་པོ་ཡིས། དངོས་མེད་སྟོང་པའི་ངང་ཉིད་ལས། དབྱིངས་
ཉིད་མཁའ་ལ་རང་སྒྲ་སྒྲོགས། ཞལ་ནས་ཐམས་ཅད་ཚངས་ཅེས་བརྗོད། ཚངས་པ་
སྲིད་པའི་ཡབ་ཞེས་གསོལ། ཀློང་ལས་འོད་མཚལ་ཁ་དོག་ལྔ། ཆུ་རླབས་ལྦུ་བ་བཅུད་
12

ཁུ་བྱུག་རིག་པའི་མདོ།
མདོ་སྡེ།
དུ་འདྲིལ། རྫུ་འཕྲུལ་རླུང་ལྕམ་ཕོག་ནས་རྡོལ། བཅུད་དུ་ཡེ་སྲིད་ལྷ་མོར་གྲུབ། ཡིད་
འོང་དབྱལ་མོ་རིན་ཆེན་འོད། ཆུ་ལྕམ་རྒྱལ་མོ་བྱ་བ་གསོལ། ཚངས་པ་ཡབ་དང་ཆུ་
ལྕམ་ཡུམ། རྫུ་འཕྲུལ་ཡིད་ཀྱིས་བཤོས་པ་ལ། ལྷ་གཤེན་མི་ཡི་སྲིད་པ་བྱུང༌། དང་
པོ་ལྷ་རིགས་ལྕམ་དྲལ་དྲུག །ཐོག་མ་སྲིད་རྗེ་འབྲང་དཀར་དང་། ལྕམ་མོ་གནམ་ཕྱི་
གུང་རྒྱལ་ཡིན། དེ་འོག་སྐོས་རྗེ་དྲང་དཀར་དང་། ནམ་མཁའི་གནམ་སྨོན་དཀར་
མོ་ཡིན། དེ་འོག་ཕྱ་རྗེ་རིང་དཀར་དང༌། ལྕམ་མོ་ཡེ་ཤེས་འཕྲུལ་མོ་ཡིན། དེ་ནས་
གཤེན་རིགས་ལྕམ་དྲལ་དྲུག །དང་པོར་ལྷ་རབ་གདོན་རུམ་རྗེ། ལྕམ་མོ་དབལ་མོ་
ཡ་མ་ཡིན། དེ་འོག་མི་མགོན་བརྣལ་མེད་རྗེ། ལྕམ་མོ་ཚེ་འཛིན་ཕྱག་རྒྱ་ཡིན། དེ་
འོག་སྐྱི་འདང་ངར་གྱི་རྗེ། ལྕམ་མོ་ལྷ་མོ་དཀར་མོ་ཡིན། དེ་འོག་ལྕམ་དྲལ་དྲུག་ཏུ་
མཆིས། དང་པོ་འཕྲུལ་གྱི་རྒྱལ་པོ་དང་། ལྕམ་མོ་སྨྲ་མཁན་མ་མོ་ཡིན། དེ་འོག་ས་བླ་
མགོན་བུ་དང་། ལྕམ་མོ་ཤེ་ཟ་ན་མ་ཡིན། ཐ་མ་འཁོར་བ་ལྗོན་ཕྱུག་དང༌། འཆིང་
ནི་ཟ་མཁན་མ་མོ་ཡིན། དྲལ་པོ་དགུ་ཡི་རྫུ་འཕྲུལ་དང་། རང་བཞིན་དབྱིངས་ཀྱི་
ཡུམ་དགུ་འཚོས། སྲིད་པའི་ལྕམ་དྲལ་མཆེད་བརྒྱད་བལྟམས། ལྕམ་མོ་དགུ་ཡི་རྫུ་
འཕྲུལ་ལས། མཁའ་ལ་ཡེ་ཤེས་ཡབ་དགུ་འཚོས། ལྷ་མི་བརྒྱ་དང་བཅུ་གཉིས་བལྟམ།
ལྕམ་དྲལ་རྫུ་འཕྲུལ་སྨོན་ལམ་ལས། ཡོད་ཁམས་སྲིད་པའི་གཞི་ཡང་ཡིན། སྣོད་ལ་
སྲིད་ཀྱི་ས་བོན་བཀྱེ། མེ་ཁམས་ཆོ་འཕྲུལ་སྲིད་པ་ནི། ནམ་མཁའི་རླུང་དང་ཕྱད་
ཕྱོད་ལས། རང་བཞིན་གདུག་པའི་ཆོ་འཕྲུལ་དུ། ཐམས་ཅད་སྟོང་ཞེས་སྒྲ་རུ་བརྗོད།
མེད་ཁམས་སྟོང་པའི་རྒྱལ་པོ་གསོལ། མུན་པ་ནག་པོའི་དབྱིངས་རུམ་ན། འོད་ནག་
སྒྲིག་ལས་ཆོ་འཕྲུལ་རྡོལ། བུད་མེད་ནག་མོ་མགོ་གཡེང་མ། མུན་ནག་འཐིབས་ཀྱིས་
བཙུན་མོར་གསོལ། དེ་གཉིས་ཡིད་ཀྱིས་འཚོས་པའི་བུ། དྲལ་པོ་བརྒྱད་དང་ལྕམ་མོ་
བརྒྱད། ལྷ་སྲིན་མིང་སྲིང་བཅུ་དྲུག་བལྟམས། དང་པོ་གཤིན་རྗེ་རླག་རུམ་རྗེ། ལྕམ་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མོ་འགྲམ་རིང་མིག་དགུ་ཡིན། དེ་འོག་བདུད་རབ་བཙན་རུམ་རྗེ། ལྕམ་མོ་མ་བླ་
ཆུང་མོ་ཡིན། དེ་འོག་གདོན་རབ་བགེགས་རུམ་རྗེ། ལྕམ་མོ་མེ་འདོན་རལ་ཅིག་མ།
དེ་འོག་ཀླུ་རབ་གཉན་རུམ་རྗེ། ལྕམ་མོ་ཁོད་དེ་རིང་མོ་ཡིན། དེ་འོག་གནོད་སྦྱིན་
དྲལ་རུམ་རྗེ། ལྕམ་མོ་གཙུག་འབེབས་འབར་མ་ཡིན། དེ་འོག་ཕུང་བྱེད་སྲིན་རུམ་
རྗེ། ལྕམ་མོ་ས་སྲིན་མགོ་དགུ་ཡིན། དེ་འོག་མཁའ་ལྡིང་དྲི་ཟ་རྗེ ལྕམ་མོ་རླུང་མགོ་
སྤྱན་གཅིག་ཡིན། ཐ་ཆུང་ལྟོ་ཕྱེ་ཁྲག་མེད་ལ། ལྕམ་མོ་བདུད་མོ་བོད་བུ་ཐུང༌། ལྷ་
སྲིན་མིང་སྲིང་སྤྲུལ་པ་ལས། ལྕམ་དྲལ་དྲུག་བརྒྱ་བཞི་བཅུ་དྲུག །མེད་ལས་དད་པས་
གནོད་སེམས་འཆང་། དེ་བཞིན་ཡོད་མེད་སྲིད་པ་ཡིས། དགེ་སྡིག་སྤྱོད་པ་སོ་སོར་
སྟོན། བདེ་སྡུག་རྒྱུ་འབྲས་རྣམ་པར་སྨིན། ལྷ་བདུད་དཀར་ནག་སྲིད་པས་བགོས།
ལྷ་སྲས་ལྕམ་དྲལ་དགུ་གཉིས་ཀྱིས། རྫུ་འཕྲུལ་འོད་ཟེར་མཁའ་ལ་སྤྲོས། ཡེ་སྲིད་རྒྱལ་
པོའི་ཐུགས་ཀྱི་སྲས། དཔོན་པོ་བཅོ་བརྒྱད་སྲིད་པའི་ལྷ། དེ་དག་ལྷ་མོ་བཅོ་བརྒྱད་
དང་། སུམ་ཅུ་དྲུག་ཏུ་གྱེས་ནས་གྲོལ། སྲས་ལ་ཕོ་དགུ་མོ་དགུ་དང༌། ལྕམ་དྲལ་སུམ་
ཅུ་རྩ་དྲུག་ལ། འཇིག་རྟེན་བཅུད་གྲོལ་ཡས་མར་འཕེལ། འདོད་ཁམས་གཟུགས་
ཁམས་གཟུགས་མེད་ཁམས། ཁམས་གསུམ་ས་དགུའི་གནས་རྣམས་འཛིན། དུས་
དང་གནས་དང་སྲིད་པའི་རྩེ། སྲིད་གསུམ་བྱུང་བའི་རང་བཞིན་སྤྲོས། ཕྱི་ནང་བར་
གྱི་མཚམས་སུ་འབྱེད། སྟོང་གསུམ་ཞིང་ལ་ཚད་དུ་གཅལ། འདས་དང་མ་འོངས་ད་
ལྟར་གསལ། དུས་གསུམ་སྔ་ཕྱིར་གྲངས་སུ་བགྲངས། མིང་གཟུགས་འདུ་འབྲལ་རྟེན་
འབྲེལ་འགྲུབ། རྣམ་ཤེས་དབང་པོ་དྲུག་ཏུ་གྱེས། ཡུལ་དྲུག་བྱུང་ཚོར་སོ་སོར་གཅོད།
རིག་ཤེས་སྣང་སེམས་ཆོ་འཕྲུལ་དུ། ལས་དང་སྤྱོད་པ་སྣ་ཚོགས་རྩོལ། དེ་དག་ཀུན་
གྱི་བསྐྱེད་གཞི་རུ། ཡེ་སྲིད་སྲིད་པའི་རང་བཞིན་གསལ། བརྩལ་མེད་ངང་དུ་ལྷུན་
གྱིས་གྲུབ། བྱེད་བྱས་སྲིད་པ་སྐྱེ་འཕེལ་སྨིན། གང་ཡང་བརྩོལ་བསྒྲུབ་མངོན་འབྱུང་
14

མདོ་སྡེ། ཁུ་བྱུག་རིག་པའི་མདོ། །
དང་། འདི་ལྟར་སྣོད་བཅུད་བོན་རྣམས་སོ། །རྒྱུ་མཐུན་སྲིད་པ་རྒྱུ་དང་རྐྱེན། ལས་
དང་དུས་དང་རྟེན་འབྲེལ་དང་། ས་བོན་འབྲས་བུ་ཕ་མའི་རྒྱུད། གོང་འོག་འཕེན་
ལེན་ལས་མཐུན་སྲིད། དེ་བཞིན་སྣོད་བཅུད་སྲིད་པ་བཞི། དངོས་མེད་དངོས་ཡོད་
ཁ་དོག་གཟུགས། ཐམས་ཅད་འབྱུང་བ་ཀུན་གྲོལ་ལ། འདེགས་སྡུད་སྨིན་བསྐྱེད་སྣང་
སྲིད་གཏེར། རང་བཞིན་བོན་ཉིད་དབྱིངས་སུ་གསལ། ཁུ་བྱུག་རིག་པའི་མདོ་སྡེ་
ལས། སྲིད་པ་རྒྱུད་བྱུང་གི་ལེའུ་སྟེ་གསུམ་པའོ། །། །
༧ དེའི་ཚེ་དེའི་དུས་ན། བློ་གསལ་རིག་པའི་ཁྱེའུ་ཆུང་གིས། སྟོན་པའི་སྐུ་ལ་ཞུས་
པའི་མདོ། སྣང་སྲིད་གསལ་བའི་རྣམ་མཁྱེན་སྐུ། སྣོད་བཅུད་སྐྱེ་འཕེལ་འབྱུང་བ་
འདིར། དུས་དང་བསྐལ་པ་སྟོན་པའི་གྲངས། ངེས་པའི་གསལ་བར་བཤད་དུ་གསོལ།
ཞེས་ཞུས་འོད་ལྡན་མེ་ཏོག་ཕུལ། དེ་ནས་སྟོན་པས་བཀའ་སྩལ་པ། ཁྱེའུ་ཆུང་ལ་
སོགས་འཁོར་རྣམས་ཉོན། རྣམ་གྲངས་ཞིབ་ཏུ་གསལ་བར་བསྟན། འགྲོ་བ་འདུལ་
ནས་འདྲེན་པའི་ཡབ། ལྷ་གཤེན་སྲིད་པ་རྣམ་གསུམ་གྱིས། མ་རྟོགས་འཁྲུལ་པའི་
སེམས་ཅན་གྱི། བཀྲིད་དྲངས་སྣ་ཚོགས་ཐབས་སུ་བསྟན། དཔག་ཚད་ཚེ་ཐོག་ཡན་
ཆོད་དུ། དུས་དང་བསྐལ་པ་བགྲང་མི་ལང་། འདུལ་བའི་སྟོན་པ་གྲངས་ལས་འདས།
ལྷ་གཤེན་སྲིད་པ་རང་བཞིན་བྱུང་། བར་གྱི་དུས་ལ་བསྐལ་ཁུག་དུས། ཡ་ཐོག་རྩེ་
མོ་མན་ཆད་དུ། མ་ཐོག་རྩ་བ་ཡན་ཆད་དུ། གཤེན་རབ་སྟོང་གི་འགྲོ་བ་འདྲེན། ལྷ་
གཤེན་སྲིད་པ་གསུམ་གསུམ་འབྱུང་། འཛམ་གླིང་ཕྲག་ཁྲིག་ཞིང་ཁམས་སུ། གདུལ་
བའི་སྟོན་པ་བྱེ་བ་བརྒྱ། སྐུ་གསུང་ཡོན་ཏན་ཕྲིན་ལས་ཐུགས། རྣམ་མཁྱེན་རྒྱལ་བའི་
འོད་ཟེར་དུ། སྟོང་ཕྲག་དྲུག་ཅུ་རེ་རེ་སྤྲོས། དུས་དང་བསྐལ་པ་རིམ་བཞིན་འབྱུང་།
བསྐལ་ཁུག་ཆུང་ངུན་གཉིས་འགྱུར་བས། སྟོན་པས་སྤྲུལ་པའི་ཐུགས་རྗེས་འདུལ།
དཔག་མེད་ཚེ་ལོ་ཐུབ་པའི་དུས། གཡུང་དྲུང་རྒྱལ་པོ་གཤེན་གྱི་སྟོན། གདུང་ཚོབ་
15

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཐུགས་རྗེའི་འབྱུང་གནས་སོ། །ས་ཡ་ཐུབ་པའི་ཚེ་ལོ་ལ། གཤེན་རབ་ཐོག་ཆེན་རྒྱལ་
པོ་སྟོན། གདུང་ཚོབ་སྣང་བ་དོན་ལྡན་ནོ། ། དེ་ནས་བྱེ་བ་ཐོབ་པའི་དུས། གཤེན་རབ་
འབྲུག་རྒྱལ་ཆེན་པོས་སྟོན། གདུང་ཚོབ་གཟི་བརྗིད་འོད་ལྡན་ཡིན། ཚེ་ལོ་འབུམ་
ཕྲག་ཐུབ་པའི་དུས། གཤེན་རབ་ཐོག་ཆེན་སངས་པོ་སྟོན། གདུང་ཚོབ་མུ་སངས་ལྕེ་
འབར་ཡིན། དེ་བཞིན་ཚེ་ལོ་ཁྲི་ཐུབ་དུས། སྣང་བ་ཁྲི་རྒྱལ་ཁུག་པ་སྟོན། གདུང་ཚོབ་
ཁྲི་གཤེན་ལྷུན་གྲུབ་པོ། སྟོང་ལ་གཏོ་རྒྱལ་ཡེ་མཁྱེན་སྟེ། སྟོན་པའི་གོ་འབྱེད་ཡེ་སངས་
གཤེན། བརྒྱ་ལ་བདག་ཉིད་གཤེན་རབ་སྟེ། རྣམ་བཞག་གསལ་བྱེད་མུ་ཆོ་འབྱུང་།
སླད་འབྱུང་ཚེ་ལོ་བཅུ་ལ་ནི། སླད་ཀྱི་ཐང་མ་མེ་སྒྲོན་འོང་། གདུང་ཚོབ་མུ་མེད་
གསལ་ལྡན་ཁོད། དེ་བཞིན་དུས་ཀྱི་ཁུག་འགྱུར་པར། ཐོག་མཐའི་བར་དུ་བསྐལ་
ཆེན་རྫོགས། ཡ་ཐོག་དཔག་མེད་མ་ཐོག་ཅིག །བར་དུ་བསྐལ་ཁུག་བཅོ་བརྒྱད་དོ། །
གཤེན་རབ་སྟོང་དང་རྩ་གཅིག་སྟེ། བསྐལ་ཆེན་གཅིག་ལ་བསྟན་པ་རྫོགས། ཕྱི་སྣོད་
འཇིག་རྟེན་ཆགས་པ་ནི། སྤྱི་ནི་བསྐལ་ཆེན་ཉི་ཤུ་གནས། འཇིག་ཆགས་སྟོང་དང་
རྣམ་གསུམ་ནི། དེ་ལྟར་བསྐལ་པ་གཉིས་བཅུའོ། །
གནས་པ་དང་ནི་ཆགས་པ་དང་། འཇིག་དང་སྟོང་ལ་བརྒྱད་ཅུ་རྫོགས། བྱུང་
རྫོགས་བསྐལ་པ་ཆེན་པོ་བྱ། དེ་ལྟར་བྱུང་རྫོགས་རྣམ་གསུམ་གྱིས། འཁོར་བ་གདོད་
ནས་དག་པར་བྱེད། ཐམས་ཅད་འབྲས་བུ་སངས་རྒྱས་ཐོབ། ཆགས་འཇིག་གནས་
སྟོང་རྣམ་བཞི་ལ། འདེགས་བྱེད་འབྱུང་བ་དང་པོ་རླུང༌། རླུང་ལས་མེ་དྲོད་ཆུ་རླབས་
འཁྱིལ། ཐེག་ཆེན་བསྐྱེད་བྱེད་ས་བོན་འདེབས། ཕྲ་རབ་རྡུལ་ལས་རྡུལ་ཕྲན་བརྩེགས།
ལྕགས་རྡུལ་ཆུ་རྡུལ་རི་བོང་ལུག །གླང་དང་ཉི་ཟེར་སྲོ་ཤིག་ནས། བདུན་འགྱུར་
བདུན་བསྐྱེད་སོ་སོའི་རྔམ། དེ་ཉིད་ཉི་ཤུ་རྩ་བཞི་ཁྲུ། ཁྲུ་བཞི་ལ་ནི་གཞུ་འདོམ་
སྟེ། དེ་ཉིད་ལྔ་བརྒྱ་རྒྱང་གྲགས་ཚད། རྒྱང་གྲགས་བརྒྱ་ནི་དཔག་ཚད་སྟེ། རི་རབ་
16

མདོ་སྡེ། ཁུ་བྱུག་རིག་པའི་མདོ།
རི་བདུན་གླིང་ལྕགས་འཁོར། གཅིག་ལ་གཅིག་རྟེན་འཇིག་རྟེན་གཏོས། སྟོང་གསུམ་
རྣམ་གྲངས་དེ་བཞིན་གྲུབ། འཇིག་རྟེན་དོང་རྩེ་འཐོར་བ་འདྲ། རི་རབ་ཞིང་པའི་ཐོ་
ཡོར་འདྲ། འཛམ་གླིང་ཟ་འོག་ཁ་ཕྱེས་འདྲ། ཉི་ཟླ་མེ་ལོང་འཐོར་འདྲིལ་འདྲ། ལྕགས་
རི་འགུག་གུལ་བཀོད་པ་འདྲ། རྒྱ་མཚོ་དྲ་བ་དམིག་རི་འདྲ། རི་བདུན་མེ་ཏོག་ཁ་
ཕྱེས་འདྲ། དཔག་བསམ་དབྱར་གྱི་འབྲས་ལྗོན་འདྲ། དེ་ལྟར་སྣོད་དུ་ཆགས་པ་འདྲ།
བསྐལ་པ་ཉི་ཤུའི་བར་དུ་ཡང་། གཅིག་གིས་གཅིག་བསྐྱེད་ཤུགས་ལ་སྨིན། སྟོང་
གནས་གྲངས་ཀྱང་དེ་བཞིན་སྟེ། འཇིག་བྱེད་བསྐལ་པ་མེ་ཆུ་རླུང་། སྡུད་བྱེད་བསྐལ་
པ་ནད་མུག་མཚོན། བརླག་བྱེད་བསྐལ་པ་རྐྱེན་འཇིག་སྟོང་། གསེར་གྱི་རི་བདུན་མེ་
རུ་གསལ། སྣོད་བཅུད་འཇིག་རྟེན་རྨ་འདང་འོད། ཕྱི་ནང་སྲེགས་ཅིང་གངས་བཅས་
བསྐྱོད། གཡོ་བྱེད་རླུང་ནི་དམར་ལྗང་སྔོ། འུར་ཆེན་རླབས་ཆེན་སྒྲ་བོ་ཆེ། གདུག་པ་
རྩུབ་པ་སྟོབས་ཆེན་དགུ། མི་བཟད་རིམ་པ་དབྱིངས་སུ་འཕྱོ། འཇིག་རྟེན་ཕྱི་མཐའ་
སྟོང་པ་གཏོར། ཤེལ་གྱི་ཟླ་དགུ་ཆུ་ཀློང་འཁྱིལ། སྣོད་བཅུད་ཞིང་ཁམས་སྐྱི་འདང་
ཀློང་། གནས་ཤུལ་ཕྱིས་སྡུས་འཁྲུག་ནས་འཇིག །ཕྱི་སྣོད་འཇིག་པའི་དུས་མཐའོ། །
ནང་བཅུད་ནད་མུག་མཚོན་གྱིས་སྡུད། ནད་ཀྱིས་བསྐལ་པ་རྣམ་གསུམ་སྟེ། ཕྲ་མོའི་
རིམས་ནད་ཀུན་ཁྱབ་ནས། སྤྱི་ཁྱབ་ཡམ་ནི་ཉི་ཤུ་འཁོར། སྡུད་བྱེད་ཆེན་པོ་ཟས་ཀྱི་
དུག །མཚོན་ཀྱང་དེ་བཞིན་རྣམ་པ་གསུམ། བསྐལ་པའི་མཚོན་ནི་གཏན་དུ་གཡོ།
བསྐལ་པའི་མཚོན་ལ་དྲུག་བརྒྱ་འཁོར། བསྐལ་ཆེན་མཚོན་ནི་མཁའ་ལས་འབེབས།
མུ་གེའི་དབྱེ་བ་རྣམ་གསུམ་སྟེ། ཚེ་ཕྲའི་མུ་གེ་ལས་ཀྱི་འཁོར། དུས་ཀྱི་མུ་གེ་བརྒྱ་དྲུག་
ཅུ། མུ་གེ་ཆེན་པོས་ཐམས་ཅད་བསྡུད། དེ་ལྟར་རྒྱུ་ནི་རྐྱེན་གྱིས་བཤིག །སྣོད་ནི་མེ་
རླུང་ཆུས་འཇིག་སྟེ། བཅུད་ནི་ནད་མུག་མཚོན་གྱིས་བརླག །རང་བཞིན་ཉིད་ནི་
གྱུར་པ་ནི། མ་རིག་འཐིམ་པོ་ལས་ཀྱིས་བསྐལ། རྒྱུ་རྐྱེན་འགལ་ཟླ་རིགས་ཀྱིས་བསྐལ།
17

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གྲུབ་མཐའ་སོ་སོར་རང་གིས་བསྐལ། ཐོག་མཐའ་སྔ་ཕྱི་དུས་ཀྱིས་བསྐལ། ཡོད་མེད་
ཡེ་ནས་ངང་གིས་བསྐལ། མཐོ་རིས་ངན་སོང་གནས་ཀྱིས་བསྐལ། བདེ་སྡུག་བྱུང་
ཚོར་ལས་ཀྱིས་བསྐལ། དབང་རྟེན་འགག་པ་ཡུལ་དང་བསྐལ། དཀར་ནག་ཁ་དོག་
མཚན་ཉིད་ཅན། སྣོད་བཅུད་མིང་གི་གདགས་བྱ་མེད། བསྐལ་སྲིད་ལས་ཀྱི་བྱེ་
བྲག་མེད། དེ་བཞིན་མཐོ་རིས་ངན་སོང་དང༌། གྲོལ་འཁྲུལ་ཡེ་ནས་ཀློང་དུ་མཉམ།
བརྗོད་ཡོད་གདགས་བྱ་ཅི་སྲིད་དོ། །མཚན་ཉིད་འཛིན་པ་སྐྱེ་མཆེད་ཡུལ། མཚན་
མ་གནས་པ་འདི་ཉིད་དག །བདེན་འཛིན་སྣང་བའི་འོད་ལས་གྲུབ། མཐོ་རིས་
ངན་སོང་གནས་ཀྱི་མིང་། རིག་དང་མ་རིག་ཆ་ལས་བྱུང་། བདེ་དང་སྡུག་བསྔལ་
བྱུང་ཚོར་སྒོ། དགེ་སྡིག་རྒྱུ་འབྲས་ཁྱད་པར་སྨིན། དེ་ལྟར་བསྐལ་སྲིད་འབྱུང་ཚུལ་
ནི། དེ་ཉིད་དེའི་རང་བཞིན་ནོ། །ཐུགས་རྗེས་འགྲོ་འདུལ་ངང་ཉིད་ནི། ཚད་མེད་
རྣམ་བཞིའི་འོད་ཟེར་གྱིས། གཤེན་རབ་སྟོང་ལ་སྤྲུལ་སྐུའི་གྲངས། བྱེ་བ་ཕྲག་བརྒྱ་
ཕྱོགས་བཅུ་བཀྱེ། རིས་དྲུག་གཤེན་པོ་དེ་བཞིན་དུ། ཁམས་གསུམ་གནས་རིས་འདུལ་
བའི་གནས། སྤྲུལ་པ་གྲངས་ལས་འདས་པ་བྱུང་། སྐུ་གསུང་ཐུགས་ཀྱི་སྤྲུལ་པ་སྤེལ།
བྱམས་པ་ཚད་མེད་འོད་ཟེར་གྱིས། ཞེ་སྡང་སྒྲིབ་སྦྱངས་དམྱལ་སྒོ་འགེགས། སྦྱིན་
པ་ཕྱོགས་མེད་ཡོན་ཏན་གྱིས། འདོད་ཆགས་ཡི་དྭགས་སྐྱེ་སྒོ་གཅོད། ཡེ་ཤེས་རྒྱལ་
བའི་སྒྲོན་མེ་ཡིས། གཏི་མུག་བྱོལ་སོང་སྐྱེ་སྒོ་བསལ། ཡངས་པ་ཆེན་པོའི་ངང་ཉིད་
དུ། འཕྲག་དོག་མི་ཡི་རྒྱུན་ལམ་སྡོམ། ཞི་བ་ལྷུན་གྲུབ་དབྱིངས་ཉིད་དུ། ང་རྒྱལ་ཁྲོ་
གཏུམ་རབ་ཏུ་ཞི། བདུད་ལྔའི་ངོ་བོ་རང་སར་དག །རང་བཞིན་ངང་གི་དབྱིངས་སུ་
སངས། ཅེས་བཀའ་བསྩལ་ཏོ། ། ཁུ་བྱུག་རིག་པའི་མདོ་ལས། དུས་དང་བསྐལ་པའི་
ལེའུ་སྟེ་བཞི་པའོ།། །།
༧ དེ་ནས་ཡང་བློ་གསལ་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་མདོ།
18

ཁུ་བྱུག་རིག་པའི་མདོ།
མདོ་སྡེ།
མེ་ལོང་གཡའ་དག་བསྒྲིབ་མེད་སྒོང་། དཔག་མེད་ཐུགས་ཉིད་ནམ་མཁའི་ངོགས།
དུས་གསུམ་རྣམ་མཁྱེན་རྒྱལ་བའི་སྐུ། སྣོད་བཅུད་གོང་དུ་གསུང་བ་བས། ཞིབ་པ་
གསལ་བར་བཤད་དུ་གསོལ། དེ་ནས་སྟོན་པས་བཀའ་སྩལ་པ། ཁྱེའུ་ཆུང་ལ་སོགས་
འདུས་པའི་འཁོར། མ་ཡེངས་གུས་པས་རབ་ཏུ་ཉོན། སྣོད་བཅུད་རང་བཞིན་སྟོན་
པ་ནི། རྔམས་དང་དབྱིངས་དང་ཆག་ཚད་དང༌། དེ་ལ་གནས་ཚུལ་རྒྱལ་བའི་
སྟོན། ཚང་རྒྱུང་འཇིག་རྟེན་འདི་ཉིད་དུ། འབྱུང་བའི་རྨིང་གཞི་རླུང་རི་ལ། སྟོབས་
ལྡན་གྱད་ཀྱི་དཔག་ཚད་དུ། རྔམས་སུ་བརྩིས་པ་དྲུག་འབུམ་སྟེ། དེ་དག་ཞེང་ལ་ས་
ཡའོ། ། དེ་ལ་མནར་མེད་དམྱལ་བ་དང་། གྲང་བའི་དམྱལ་བ་བརྒྱད་གནས་ཏེ། ཤིན་
ཏུ་སྦྱོང་བའི་མནར་མེད་ཚེ། རང་ལུས་དགུ་འགྱུར་དོང་ཁ་ལ། བསྐལ་པའི་ཏིལ་རེ་
བསྐྱུར་བའི་ཚེ། ཁེངས་གྱུར་ལས་ཀྱི་ཚེ་ཚད་ཏེ། གྲང་བའི་དམྱལ་བ་བརྒྱད་པོ་ནི།
པད་མ་ཆེ་ཆུང་ལྟར་གས་གཉིས། ཨུ་དཔལ་ཆེ་ཆུང་ལྟར་གས་བཞི། ཆུ་བུར་རྡོལ་བ་
ཆུ་བུར་ཆེ། སོ་འཐམ་པ་དང་ཨག་ཅུ་བརྒྱད། དམྱལ་བ་དེ་དག་ཚེ་ཚད་ནི། མི་ལོ་ལྔ་
བཅུ་རྒྱལ་ཆེན་ཞག །དེ་ལྟར་ལྷ་ལོ་ལྔ་བརྒྱ་ནི། སྦྱོང་བའི་རང་ལོ་ཞག་གཅིག་སྟེ། དེ་
ལོ་ལྔ་བརྒྱ་ཚེ་ཚད་ཡིན། གླིང་རིས་ངོས་ཀྱི་ཕྱོགས་བཞི་ལ། མེ་མར་རོ་དམྱལ་ཐ་ཚན་
ཆུ། རལ་གྲི་ལོ་མ་ནགས་ཚལ་ཡོད། དེ་སྟེང་གཉིས་ཚེ་གཉིས་འཁོར་ལ། མེ་དང་རླུང་
གི་བར་དུ་གནས། དགུ་འགྱུར་ཚ་གྲང་སྟོད་སྨད་སྦྱོང་། སོ་འཐམ་ཚེ་དང་མཉམ་
པའོ། ། དེ་སྟེང་མེ་རྔམས་འབུམ་ཕྲག་དགུ། ཞེང་ནི་རླུང་དང་མཚུངས་པའོ། ། དེ་དག་
མེ་རིའི་མར་ཕྱེད་ནས། ཚ་བའི་དམྱལ་བ་བརྒྱད་གནས་ཏེ། དཔག་མེད་ཚ་བ་ཆེ་ཆུང་
གཉིས། མྱ་ངན་ངུ་འབོད་ཆེ་ཆུང་གཉིས། སྡིག་འཇོམས་དང་ནི་ཐིག་ནག་དྲུག །ཡང་
ཤི་ཡང་སོས་གཉིས་ཏེ་བརྒྱད། ཚེ་ནི་འཕེལ་འགྲིབ་གོང་དང་མཚུངས། དེ་དག་གླིང་
རེའི་ཕྱོགས་བཞི་ལས། ལྕགས་སྲེག་ཁང་དང་འཚོད་པའི་ཟངས། སོག་ལེ་རྒྱ་གྲམ་སྤུ་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གྲིའི་སྡོང་། གཅོད་སྦྱོང་ལས་ཀྱི་གྲོང་ཁྱེར་ཡོད། དེ་ལྟར་ཚ་གྲང་རྣམ་གཉིས་ལ། དུ་
ཏི་དམྱལ་ཁམས་བཅོ་བརྒྱད་དེ། མེའི་ཡར་ཕྱོགས་ཡི་དྭགས་གླིང་། པྲིང་རྒྱུད་ནང་གི་
སྒྲིབ་པ་ཅན། མེ་ལྕེའི་འཁོར་ལོ་ཁ་འབར་དང་། ཕྱི་ཡི་སྒྲིབ་ཅན་བོག་རི་མགོ །བྲེང་
རྒྱུད་སྐེ་དང་རྩ་འཇག་རྐང་། ལས་ཀྱིས་སྦྱང་བའི་ཡི་དྭགས་ཡོད། མེ་ཆུའི་བར་ལ་
གནས་པ་ཡིན། སྒྲིབ་པ་ཅན་གྱི་སྒྲིབ་པ་ཅན། ཚ་གྲང་ནད་ཀྱིས་གདུང་བ་གནས། ཚེ་
ནི་རྣམ་སྨིན་དབང་གྱུར་ཏེ། སྔ་ཕྱི་མ་ངེས་བགྲངས་མི་ལོངས། དེ་སྟེང་རླན་བྱེད་ཆུ་
ཡི་རྔམས། དཔག་ཚད་འབུམ་ཕྲག་བཅུ་གཅིག་དང་། ཞེང་ལ་སྟོང་ཕྲག་དྲུག་ཅུ་ཡོད།
ཆུ་ཡི་མར་ཕྱེད་ཕྲེང་རྒྱུད་དུ། མཐུ་ཆེན་དང་ནི་ལྟོ་ཕྱེ་གཉིས། དྲི་ཟ་མི་དྲང་ཆུ་བདག་
ཀློང་། སྲུལ་པོ་གྲུལ་པོ་ནམ་མཁའ་ལྡིང་། འཇུ་བྱེད་གཏུམ་དང་སྐོམ་བྱེད་བཅུ། དེ་
ནི་ཕྱོགས་བཅུ་ཀུན་ཏུ་གནས། གཅིག་ནས་གཅིག་ཏུ་འཕོ་བ་དང༌། ཟོ་ཆུའི་རྒྱུན་
བཞིན་རྒྱུ་བ་གཉིས། སྤྱི་ཁྱབ་ཀུན་ཏུ་གནས་པ་སྟེ། ཡི་དྭགས་གནས་རིས་བཅོ་ལྔའོ། །
ཚེ་ཚད་ཚང་རྒྱུང་ལྷ་དང་མཉམ། ཆུ་ཡི་ཡར་ཕྱེད་བྱོལ་སོང་གླིང་། གནས་ནས་ལས་
ཀྱིས་སྦྱང་བ་སྟེ། ཆང་དང་སྦྲང་མ་བཞིན་ཏུ་གནས། གླིང་བར་མུན་པ་ནག་པོ་ལ།།
བར་དུ་དུས་ཀྱིས་འཐོམ་པ་ཡོད། རྐང་མང་རྐང་མེད་རྐང་བཞི་པ། རང་གིས་རང་
ལུས་མི་མཐོང་ནས། རིན་ཆེན་གསེར་གྱི་ས་གཞིའི་རྔམས། དཔག་ཚད་འབུམ་ཕྲག་
བརྒྱ་དང་ཕྱེད། ཆུ་གསེར་ཞེང་གི་ཐད་ཀ་ལ། དཔག་ཚད་འབུམ་ཕྲག་བཅུ་གཉིས་
སོ། །སྒྲ་ཆེན་འགུལ་འཕྲིང་རབ་རྒོད་ཡོད། ས་རི་སེར་པོ་ཡན་ཆོད་དུ། མཁའ་ལ་
རྐྱེན་གྱིས་ཐར་བ་ཡོད། འདི་ལྟར་བྱ་དང་དུད་འགྲོའི་ཚོགས། སེང་གེ་གཡུ་འབྲུག་
གླང་ཆེན་རྟ། དྲོད་གཤེར་རླན་སྐྱེས་རི་གཡུང་ཅན། དེ་དག་དགོས་སུ་གྲངས་ལས་
འདས། ཚེ་ཚད་མ་ངེས་བར་དུ་གཅོད། གསེར་གྱི་ས་གཞི་དཀྱིལ་དབུས་སུ། རིན་
ཆེན་རི་རབ་ལྷུན་པོ་རྟེན། དཔག་ཚད་བརྒྱད་ཁྲི་དཔག་པ་སྟེ། ཆུ་ནང་ཡིད་བཞིན་
20

མདོ་སྡེ། ཁུ་བྱུག་རིག་པའི་མདོ།
ཡོད་པ་ནུབ། ཁུང་སིང་ནང་དུ་སྡོང་འབྱམ་འཁྲུངས། དྲུམ་ཤིང་བཅུད་འཐུང་གནས་
པ་ཡི། རི་རྒྱལ་ཁུང་སིང་རིན་ཆེན་གླིང་། འཁོར་ལོ་བསྒྱུར་བའི་རྒྱལ་པོས་འཛིན། ཕྱི་
རོལ་རི་བདུན་རོལ་མཚོ་སྟེ། དང་པོ་གཉའ་ཤིང་འཛིན་གྱི་རི། མུ་ལེ་དྲུམ་ཤིང་གསེར་
གླིང་བཅས། དཔག་ཚད་བཞི་ཁྲི་རྔམས་ཀྱི་ཚད། མེ་ཏོག་སྦུབ་གནས་བརྟེན་པའི་
ས། བར་དུ་བདེ་ཆེན་འོད་མཚོ་ལ། ཀླུ་རིགས་གསེར་སྦལ་བག་ཆེན་ཡོད། དེ་ནས་
གཤོལ་མདའ་འཛིན་གྱི་རི། ཙན་དན་སྡོང་པོ་ཡུལ་གླིང་བཅས། རྔམས་ལ་དཔག་
ཚད་གཉིས་ཁྲི་ལ། གཡུང་དྲུང་འཁྱིལ་བུ་བདུན་པ་གནས། བར་དུ་བསིལ་བྱེད་
དྭངས་པའི་མཚོ། ཡིད་འོང་གསེར་ཉ་མཚོ་ལྡན་ཡོད། དེ་ནས་གསེར་མདོག་གསལ་
བ་ཡི། ཨ་པར་ལྗོན་པར་དངུལ་གླིང་བཅས། རྔམས་ལ་དཔག་ཚད་ཁྲི་ཕྲག་གཅིག །
སྨྲ་མི་འཁོར་དྲུག་གནས་པ་ལ། བར་དུ་ངར་བྱེད་གསལ་བའི་མཚོ། དུག་སེར་གཡུ་
གཡོག་ལྡེམ་པ་འཁྱིལ། དེ་ནས་བལྟ་ན་སྡུག་པའི་རི། སྐྱེད་མོས་འབྲས་ལྡན་དུང་གླིང་
བཅས། དེ་ཡང་དཔག་ཚད་ལྔ་སྟོང་རྔམས། རྨ་མི་དུས་ལ་འདུལ་བའི་གླིང་། བར་
དུ་སྙོམ་བྱེད་བདེ་མཚོ་ལ། སྒྲོལ་བྱེད་དང་པོ་རྐན་དྲག་ཡོད། དེ་ནས་རྟ་རྣ་འཛིན་
གྱི་རི། ས་ལ་འབྲས་ལྡན་ཤེལ་གླིང་བཅས། དཔག་ཚད་གཉིས་སྟོང་ལྔ་བརྒྱ་ཡོད།
མཁའ་འགྲོའི་རོལ་མོ་བསྒྱུར་བའི་གནས། བར་དུ་མྱོང་བྱེད་རོལ་བདུན་མཚོ། ཀླུའི་
གྲོང་ཁྱེར་དྲུག་ཅུ་ཡོད། དེ་ནས་ཀུན་འདུན་འཛིན་གྱི་རི། སྟར་མོ་གེ་དང་ཟངས་གླིང་
བཅས། སྟོང་དང་གཉིས་བརྒྱ་ལྔ་བཅུའི་རྔམས། ལྷ་མིན་དྲག་ཤུལ་གཏུམ་འབྱིན་པ།
བར་དུ་གསལ་བྱེད་འོད་ལྡན་མཚོ། དུག་འབྱེད་ངང་པའི་རྒྱལ་པོ་ཡོད། ཕྱི་རིམ་མུ་
ཁྱུད་འཛིན་གྱི་རི། སྐྱེ་བ་མོང་ཙམ་ལྕགས་གླིང་བཅས། རྔམས་ལ་དྲུག་བརྒྱ་ཉི་ཤུ་ལྔ།
རྐང་པ་གཡེན་ཁམས་རྒྱུ་བའི་ས། ཕྱི་རོལ་མུ་ཁྱུད་འཁོར་བའི་མཚོ། རུ་སྦལ་རྒྱལ་པོ་
ས་འཛིན་ཡོད། རོལ་མཚོ་ཞེང་གི་དཔག་ཚད་དུ། གོང་གི་རི་བདུན་རེ་དང་མཚུངས།

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཕྱི་རོལ་གླིང་བཞི་གླིང་ཕྲན་ཏེ། ཤར་དུ་ལུས་འཕགས་ཟླ་གམ་དབྱིབས། དཔག་ཚད་
སྟོང་དང་ལྔ་བརྒྱ་འཁོར། དེ་ལ་གནས་པའི་མི་རིགས་ནི། དྲོད་སྐྱེས་ལུས་ནི་ཁྲུ་བརྒྱད་
དེ། ཚེ་ལོ་གཉིས་བརྒྱ་ལྔ་བཅུ་ཐུབ། གཡས་སུ་རྐོ་རིང་གླིང་ཕྱེད་དུ། མི་ལུས་རྟ་མགོ་
ཤིང་ཐོག་བཟའ། གླིང་ཕྱེད་བུ་སྦ་འཐོམ་པོས་འཛིན། གཡོན་ན་རྐོ་ཐུང་གླིང་ཆུང་དུ།
སུམ་གཉིས་སྒྱུ་མ་མཁན་རྣམས་གནས། སུམ་ཆ་བགེགས་རིགས་མང་པོས་འཛིན།
རྐོ་རིང་རྐོ་ཐུང་དཔག་ཚད་དུ། དྲུག་བརྒྱ་དགུ་བཅུ་རྩ་གཅིག་འཁོར། བྱང་དུ་སྒྲ་
མི་སྙན་གྱི་གླིང་། གྲུ་བཞི་དཔག་ཚད་བརྒྱད་ཁྲི་ལ། མི་ནི་རང་བཞིན་རྫུས་སུ་སྐྱེས།
ལུས་ཚད་རང་ཁྲུ་སུམ་བཅུ་གཉིས། ཚེ་ཚད་སྟོང་ཕྲག་གཅིག་ལས་འདས། གཡས་སུ་
གྱག་ཏིའི་གླིང་ཕྱེད་དུ། ར་མགོ་མི་ལུས་རྩལ་ཅན་ཏེ། ཕྱེད་དུ་སྦལ་སྦྲུལ་མགོ་བོ་ཅན།
ངན་པའི་གདུག་སེམས་འཆང་བ་གནས། གཡོན་ནས་རྒྱག་ཐུང་གླིང་ཕྲན་དུ། བཞི་
གསུམ་གཡོ་ཅན་སྒྱུ་མ་མཁན། གང་ཡང་རྫུས་སུ་ཤེས་པ་ཡོད། བཞི་སྟེ་གཅིག་ལ་
སྦལ་སྦྲུལ་ལུས། སྤྲུལ་པ་སྣ་ཚོགས་བསྒྱུར་བ་ཡོད། གླིང་ཕྲན་དཔག་ཚད་གཉིས་སྟོང་
དང་། དྲུག་བརྒྱ་རྩ་དྲུག་འཁོར་བ་ཡོད། ནུབ་ཕྱོགས་བ་གླང་སྤྱོད་ཀྱི་གླིང་། ཟླུམ་པོ་
དཔག་ཚད་སུམ་སྟོང་ཕྱེད། མི་ནི་སྒོང་སྐྱེས་ཚེ་ལྔ་བརྒྱ། ལུས་ཚད་ཁྲུ་ནི་བཅུ་དྲུག་པ།
གཡས་ན་མར་ཞིའི་གླིང་ཕྲན་ལ། གླང་མགོ་སྟོབས་ཆེན་གཟུག་ལུམ་ཅན། གཡོན་
ན་ཏིང་ཞིའི་གླིང་ཕྲན་དུ། རག་ཤ་ལུས་པོ་ཤ་ཟན་དང་། གདུག་བྱེད་ལོག་པའི་སྡེ་
རྣམས་གནས། གླིང་ཕྲན་གཉིས་ཀྱི་དཔག་ཚད་ནི། གཉིས་སྟོང་གཉིས་བརྒྱ་འཁོར་
བ་ཡོད། ལྷོ་ཕྱོགས་འཛམ་གླིང་སོག་ཁ་ལ། དཔག་ཚད་སྟོང་ཕྲག་དྲུག་ཅུ་འཁོར། མི་
ནི་མངལ་སྐྱེས་བདེ་སྡུག་ཅན། ལུས་པོ་ཁྲུ་བཞི་ཁྲུ་ཕྱེད་པ། ཚེ་ལོ་སྔ་ཕྱི་ངེས་སུ་མེད།
གཡས་ན་ཁ་སློན་གླིང་ཕྲན་དུ། སྤྲེལ་མགོ་གཡོ་འགུལ་རྫུ་འཕྲུལ་ཆེ། གཡོན་ན་སྤྲེའུ་
རྒྱུའི་གླིང་ཕྲན་དུ། བྱི་སྦ་དབྱར་སྐྱེས་དགུན་ན་འཆི། གླིང་ཕྲན་གཉིས་ཀྱི་དཔག་ཚད་
22

མདོ་སྡེ། ཁུ་བྱུག་རིག་པའི་མདོ།
དུ། སྟོང་ཕྲག་གཉིས་རེ་ཡོད་པའོ། །རི་རབ་རི་བདུན་རོལ་མཚོ་དང་། གླིང་བཞི་གླིང་
ཕྲན་སྣོད་བཅུད་ཀྱི། ཅི་ལྟར་གནས་ཚུལ་བསྟན་པའོ། ། །
འབྱུང་བའི་དྭངས་མ་མེ་ཤེལ་འོད། ཉི་མ་དཔག་ཚད་ལྔ་བཅུ་གཅིག །ཆུ་ཤེལ་
དྭངས་མ་ཟླ་བ་ལ། དཔག་ཚད་ལྔ་བཅུ་ཡོད་པ་བསྟན། སྐར་ཆེན་རྒྱང་གྲགས་
གསུམ་པ་ལ། ཆུང་འབྲིང་གཅིག་དང་གཉིས་སུ་སྟོན། ཉིན་དང་མཚན་དུ་འཆར་
ནུབ་དུས། ཞག་ཟླ་མཉམ་པར་གྲངས་སུ་ཤེས། སྟོན་དང་དཔྱིད་ལ་སྐྱེ་འགྱུར་ལ།
ཉིན་མཚན་རིང་ཐུང་དེ་བཞིན་འགྱུར། ཉི་མ་ལྷོ་བྱང་འགྲིམ་པ་གྲུབ། ཟླ་བ་འཕེལ་
འགྲིབ་ཉ་དང་སྟོང་། དཀར་ནག་ཆེ་ཆུང་གྲངས་ཀྱི་ཚེས། ཉིན་མཚན་འགྲིམ་བསྣོལ་
ཁྱད་པར་དུ། ཉི་དང་ཉེ་བས་མདོག་འཕྲོག་ཡིན། བར་མཚམས་རིས་ནས་འོད་
གསལ་ལོ། ། ཉི་མ་ལ་ནི་རླུང་གསུམ་སྟེ། ཕུལ་དང་འདེགས་དང་སྐོར་ཁྲིད་ལ། རྒྱལ་
པོ་གསུམ་གྱི་རྫུ་འཕྲུལ་སྟོབས། སྨོན་ལམ་ཤུགས་ལས་ཡང་མེད་འཁོར། ཟླ་བ་འཇམ་
རླུང་བདུན་གྱིས་བསྐོར། དེ་ལྟར་ཉི་ཟླ་གཟའ་སྐར་ཡང་། ཀུན་ཁྱབ་རྩུབ་པའི་རླུང་
གིས་གནོན། འཆར་ནུབ་ཉི་ཟླའི་མཚན་ཉིད་དོ། །གྲང་དྲོ་འབྱུང་བའི་རྫུ་འཕྲུལ་ལས།
ཁ་ཆར་ཤུགས་ལས་འབྱུང་བར་འགྱུར། ཐོག་སེར་འབྲུག་གློག་ཆོ་འཕྲུལ་སྒྲ། ཚ་གྲང་
མི་བསྙམས་འཐབ་པ་དང་། ལྷ་སྲིན་གདུག་པའི་རང་བཞིན་དུ། མི་མཐུན་བྱེད་པས་
བྱས་པ་ཡིན། རི་རབ་རི་བདུན་དཀྱིལ་སྨད་དུ། གྲོང་ཁྱེར་དང་ནི་གྲོང་རྡལ་ཡོད། དེ་
དག་བདུན་པོའི་རྩེ་མོ་ན། འཁོར་ལོ་བསྒྱུར་བའི་རྒྱལ་བདུན་གནས། རྐེད་པར་རྨ་མི་
གྲོང་བདུན་ཡོད། རི་རབ་བང་རིམ་རྣམ་བཞི་ལ། རབ་ཏུ་དཔག་ཚད་ཁྲི་རེ་ཡོད། རི་
རབ་བང་རིམ་དང་པོ་ལ། འཕེལ་བྱེད་རྒྱལ་པོ་གཞོང་ཐོགས་གནས། ཁུང་སིང་ཀླུའི་
རྒྱལ་པོ་གནས། རབ་ཏུ་མུ་ཟང་རི་རབ་བང་རིམ་ཞེས། བང་རིམ་གཉིས་པའི་འབྲང་
ཐགས་སུ། རིན་ཆེན་དབྱུག་ཐོགས་རྒྱལ་པོ་གནས། ཁུང་སིང་ས་བདག་རྒྱལ་པོ་དང་།
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཉེན་དང་ལྟོ་འཕྱེ་ལྡིང་རུམ་གནས། རི་རབ་བང་རིམ་གསུམ་པ་ལ། ཀླུ་མྱོས་ཀུ་མ་
ར་ཙ་གནས། ཁུང་སིང་ལྷ་མིན་སླག་ཅན་སྤྲུག །བཞི་པ་རྒྱལ་ཆེན་རིགས་བཞི་སྟེ། མི་
ལོ་ལྔ་བཅུ་ཞག་རྩིས་པ། རང་ལོ་ལྔ་བརྒྱ་ཚེ་ཚད་དོ། །ཁུང་སིང་འགག་འགག་གསེར་
ཁྲབ་ཅན། དེ་ལ་ཉེ་དབང་ཚེ་ཚད་ནི། མི་ལོ་ཞག་རྩིས་རང་ལོ་སྟོང་། ལུས་ཚད་རྒྱང་
གྲག་བཞི་ཆའོ། །རི་རྒྱལ་ཕྱོགས་བཞིའི་དཔག་ཚད་དུ། བརྒྱད་ཁྲི་རེ་རེའི་འཕགས་
སམ་ལམ། ཤར་དཀར་བྱང་ལྗང་ནུབ་དམར་ལ། ལྷོ་སེར་ཁ་དོག་རིན་པོ་ཆེ། ཤེལ་
གཡུ་ཟངས་ལྕགས་བཞི་ལས་གྲུབ། དེ་སྟེང་ཟུར་ལ་ཅོག་བཞི་སྟེ། ཝེར་རོ་རྒྱལ་པོ་
གནས་པ་ཡིན། བྱང་ཤར་ཅོག་ལ་བདུད་ཀྱི་རིགས། རི་ནག་ཀིང་ཀང་གནས་པའོ། །
བྱང་ནུབ་གནོད་སྦྱིན་རྒྱལ་པོ་ལ། མཐུ་ཆེན་དང་ནི་སྲ་བརྟེན་གནས། ལྷོ་ནུབ་ཅོག་ལ་
ཕྱ་ཡི་གནོན། ཁ་རྗེ་ཐང་པོ་གནས་པའོ། །རི་རབ་རྩེ་ལ་གསེར་ས་གཞི། མཐའ་སྐོར་
དཔག་ཚད་བཞི་སྟོང་ལ། ཞེང་ལ་དཔག་ཚད་སྟོང་ཕྲག་ཡོད། འཕངས་སུ་ལྔ་བརྒྱ་
དང་ནི་ཕྱེད། དེ་སྟེང་ཡིད་འོང་གཞལ་ཡས་ཁང་། བལྟ་ན་སྡུག་པ་ཞེས་བྱ་སྟེ། ཕོ་
བྲང་སུམ་ཅུ་རྩ་གསུམ་ལ། དབུས་སུ་ལྷ་ཡི་ཁང་བཟང་ཡོད། ངོས་ལ་གཉིས་བརྒྱ་
ལྔ་བཅུ་རེ། འཁོར་ཡུག་དཔག་ཚད་སྟོང་ཕྲག་སྟེ། ལྷ་ཡི་དབང་པོ་བརྒྱ་བྱིན་གནས།
ཕྱི་རོལ་ཕྱོགས་བཞི་ཚལ་ཆེན་ནི། ཤར་ན་ཤིང་རྟའི་འཁོར་ལོའི་ཚལ། བྱང་ན་རྩུབ་
འགྱུར་དྲེག་པའི་ཚལ། ནུབ་ན་ལྷ་དམག་འདྲེས་པའི་ཚལ། ལྷོ་ན་དགའ་ལྡན་གཡེང་
བའི་ཚལ། ཕྱོགས་བཞི་དཔག་ཚད་གཉིས་བཅུ་ལ། ཡིད་འོང་ས་གཞི་ཀུན་ཏུ་འཁོར།
ལྷོ་ནུབ་ཕྱ་དང་གནོད་སྦྱིན་དང་། མཚལ་རི་ཟུར་གསུམ་དམར་པོ་ལ། འོད་འབར་
ནམ་མཁའ་འཕྲོ་བ་ཡོད། བྱང་ཤར་ངོས་ལ་དཔག་བསམ་ཤིང་། དཔག་བསམ་ལྔ་
བཅུ་ནམ་མཁའ་འཕགས། སྡོང་པོ་ནད་སེལ་འཚམས་བྱེད་སྨོན། ཤུན་པ་རེག་འཇམ་
ལྷབ་ལྷུབ་དར། ཁུ་བ་ཤི་སོས་བདུད་རྩིའི་བཅུད། ལོ་མ་རོ་མཆོག་བདའ་དགུའི་ཟས།
24

མདོ་སྡེ། ཁུ་བྱུག་རིག་པའི་མདོ།
འབྲས་བུ་རིན་ཆེན་འདོད་དགུའི་གཏེར། རྩེ་མོར་བརླབ་ལྡན་ཁྱུང་ཆེན་འཕྱོ། རང་
བཞིན་སྨོན་ལམ་རྟེན་དུ་སྨིན། ཕྱི་རོལ་ཕྱོགས་བཞིའི་ཉམས་དགའ་ཚལ། ལྷ་རྣམས་
ལོངས་སྤྱོད་གཡོ་བའི་རྐྱེན། ཅང་ཤེས་རྟ་དང་འདོད་འཇོའི་བ། མ་རྨོས་འབྲས་དང་
ར་སའི་སྨན། གུར་གུམ་སྤང་དང་ད་རའི་རྩེ། ཨ་མོའི་རྡོ་དང་ས་ཞག་འདམ། བདའ་
དགུ་ཅི་སྲིད་རོ་མཆོག་གཏེར། ཅི་འདོད་དབང་པོའི་སྤྱོད་ཡུལ་ལོ། ། ལྷ་མིན་སུམ་
བཅུའི་རྩ་གསུམ་སྟེ། ཡར་གཡེན་བཅུ་གསུམ་ནམ་མཁའ་གནས། འཇའ་འོད་ཟེར་
ལས་འགྲོགས་ནས་རྒྱུ། བར་གཡེན་དགུ་ནི་གདུག་སྟོབས་ཅན། རི་རབ་རྐེད་པ་མན་
ཆད་དུ། རྫུ་འཕྲུལ་ཤུགས་ཀྱིས་བགྲོད་ནས་འཕྱོ། ས་གཡེན་བཅུ་གཅིག་གླིང་བཞི་
དང་། གླིང་ཕྲན་ལྕགས་རི་ཁྱབ་པ་གནས། དེ་ནས་འདོད་པའི་ལྷ་དྲུག་ནི། མཐའ་
བྲལ་ལྷ་ཡི་ལུས་ཚད་ནི། རྒྱང་གྲག་བཞི་ཆ་གསུམ་པ་སྟེ། མི་ལོ་གཉིས་བརྒྱ་ཞག་རྩིས་
པའི། ཚེ་ཚད་རང་ལོ་གཉིས་སྟོང་ཐུབ། དགའ་ལྡན་ལྷའི་ལུས་ཚད་ནི། རྒྱང་གྲགས་
གཅིག་ཏུ་ཡོད་པ་དང་། མི་ལོ་བཞི་བརྒྱ་ཞག་རྩིས་པའི། ཚེ་ཚད་རང་ལོ་བཞི་སྟོང་
ཐུབ། འཕྲུལ་དགའ་ལྷའི་ལུས་ཚད་ནི། རྒྱང་གྲག་གཅིག་ཏུ་བཞི་ཆ་ལ། མི་ལོ་བརྒྱད་
བརྒྱ་ཞག་རྩིས་པའི། ཚེ་ཚད་རང་ལོ་བརྒྱ་སྟོང་ཐུབ། གཞན་འཕྲུལ་ལྷའི་ལུས་ཚད་ནི།
རྒྱང་གྲགས་གཅིག་དང་ཕྱེད་ཡིན་ཏེ། མི་ལོ་སྟོང་དང་དྲུག་བརྒྱ་ལ། ཞག་གཅིག་རྩིས་
པ་རང་ལོ་གཅིག ། ཁྲི་ཕྲག་གཅིག་དང་དྲུག་སྟོང་ཐུབ། དེ་ལྟར་འདོད་ལྷ་རིས་དྲུག་
ལ། ཚེ་ལོ་བལྟ་འགྱུར་བལྟ་འགྱུར་བསྐྱེད། ཚངས་ཆུང་ཚངས་ཆེན་ཚངས་པ་འདུན།
བསམ་གཏན་དང་པོའི་ཞིང་ཁམས་ལ། གཟུགས་ཆེན་དང་པོ་དཔག་ཚད་ཕྱེད།
གཉིས་དང་གསུམ་ཡང་ཕྱེད་སྐྱེད་ཚང་། ཚེ་ཡང་བསྐལ་པ་དེ་བཞིན་ཐུབ། འོད་ཆུང་
འོད་ཆེན་ཚད་མེད་འོད། བསམ་གཏན་གཉིས་པའི་ཞིང་ཁམས་ལ། གཉིས་དང་བཞི་
དང་བརྒྱད་དང་གསུམ། ལུས་ལ་དཔག་ཚད་བལྟ་འགྱུར་ཏེ། ཚེ་ཚད་དཔག་ཚད་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བལྟ་འགྱུར་ཐུབ། དགེ་ཆུང་དགེ་ཆེན་དགེ་རྒྱས་ལྷ། བསམ་གཏན་གསུམ་པའི་ཞིང་
ཁམས་ལ། ལུས་ཚད་གོང་དང་བལྟ་འགྱུར་ཏེ། དེ་ཡང་བསྐལ་པ་དེ་བཞིན་འགྲེས།
སྤྲིན་མེད་བསོད་ནམས་འབྲས་བུ་ཆེ། བསམ་གཏན་བཞི་པའི་ཞིང་ཁམས་ལ། བརྒྱ་
དང་ཉི་ཤུ་རྩ་ལྔ་སྟེ། གཉིས་བརྒྱ་ལྔ་བཅུ་ང་བརྒྱད་འཕེལ། ཚེ་ཡང་བསྐལ་པ་དེ་
བཞིན་ཐུབ། བསམ་གཏན་འཁོར་བའི་རུ་མ་སྟེ། ཏིང་འཛིན་གཡོ་འཁྲུལ་འབྱུང་བས་
སོ། ། མི་ཆེ་མི་གདུང་ཤིན་ཏུ་མཐོང་། གྱ་ནོམ་སྣང་དང་འོག་མིན་གནས། སྟོང་དང་
གཉིས་སྟོང་བཞི་སྟོང་དང་། བརྒྱད་སྟོང་དང་ནི་དྲུག་ཁྲི་སྟོང་། ཚེ་ཚད་བསྐལ་ཆེན་
དགུ་བརྒྱ་པ། གཉིས་པས་སྟོང་དང་དྲུག་བརྒྱ་ཐུབ། གསུམ་པ་སུམ་སྟོང་གཉིས་བརྒྱ་
ལ། བཞི་དང་ལྔ་ཡང་བལྟ་འགྱུར་རོ། །གཙང་མ་རིགས་ལྔའི་ལྷ་ཞེས་བྱ། ནམ་མཁའ་
མཐའ་ཡས་སྐྱེ་མཆེད་དང་། རྣམ་ཤེས་མཐའ་ཡས་སྐྱེ་མཆེད་དང༌། ཅི་ཡང་མེད་པའི་
སྐྱེ་མཆེད་དང་། ཡོད་མིན་མེད་མིན་སྐྱེ་མཆེད་དང་། ལས་ལ་ཚད་མེད་རང་བཞིན་
འོད། གཉིས་ཁྲི་བཞི་ཁྲི་བརྒྱད་ཁྲི་དང༌། ཁྲི་ཕྲག་བཅུ་དྲུག་ཚེ་ཡི་ཚད། སྐྱེ་མཆེད་
མུ་བཞིའི་ལྷ་ཞེས་བྱ། དེ་བཞིན་ཁམས་སུམ་ས་དགུ་ལ། སྣོད་དང་བཅུད་ཀྱི་གནས་
ཚུལ་དང་། ཚེ་དང་ལུས་ཚད་གྲངས་སུ་བསྟན། དེ་བཞིན་ཚང་རྒྱུང་འཇིག་རྟེན་
ཏེ། དེ་བཞིན་སྣོད་བཅུད་བསམ་འདས་ཀྱང་། དུང་ཕྱུར་བཅུ་ནི་འདུལ་བའི་ཞིང་།
བདག་ཉིད་སྟོན་པས་འགྲོ་དོན་མཛད། ཕར་འདས་འཇིག་རྟེན་བརྗོད་མི་ལངས།
རང་བཞིན་སྣོད་བཅུད་སྟོན་པ་ནི། ཀུན་གཞི་ཁྱབ་བདལ་ངང་ཉིད་སྣོད། འདི་ལྟར་
འཁོར་འདས་ཐམས་ཅད་བཅུད། ནམ་མཁའ་གཡུ་འོད་རང་བཞིན་སྣོད། འབྱུང་
བཞི་སྤྲིན་འཇའ་དེ་བཞིན་བཅུད། འཇིག་རྟེན་ཞིང་ཁམས་ཐམས་ཅད་སྣོད། གནས་
པའི་སེམས་ཅན་དེ་བཞིན་བཅུད། བེམ་ལུས་ཕུང་པོ་ཐམས་ཅད་སྣོད། དྲན་རིག་
དབང་པོ་དེ་བཞིན་བཅུད། མི་གཡོ་ལྷུན་གྲུབ་བོན་གྱི་སྣོད། ཡེ་ཤེས་རྩེ་རྒྱལ་དེ་བཞིན་
26

མདོ་སྡེ། ཁུ་བྱུག་རིག་པའི་མདོ།
བཅུད། ཁུ་བྱུག་རིག་པའི་མདོ་སྡེ་ལས། སྣོད་བཅུད་བསྟན་པའི་ལེའུ་སྟེ་ལྔ་པའོ། །
༧ དེ་ནས་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་མདོ། སྣང་སྲིད་
གསལ་བ་སྟོན་པའི་སྐུ། སྣོད་བཅུད་གོང་དུ་གསལ་བ་ལས། ཐམས་ཅད་བསྟན་
པའི་ངོ་མཚར་ཆེ། ས་གནས་རིམ་པ་ཅི་ལྟར་ལགས། ངེས་པར་བདག་ལ་བཤད་
དུ་གསོལ། ཞེས་ཞུས་པས། དེ་ལ་སྟོན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་
སོགས་ཏེ། གཡུང་དྲུང་སེམས་དཔའི་འཁོར་རྣམས་ཉོན། ས་དང་གནས་ཀྱི་རིམ་པ་
ནི། སྤྱི་རུ་རྣམ་པ་གསུམ་དུ་དབྱེ། ལས་ཀྱི་རང་བཞིན་གནས་པ་ཡི། ཁམས་གསུམ་
འཁོར་བའི་ས་དང་གཅིག །ངང་དང་ཤུགས་ལས་བསྐྱེད་པ་ཡི། གཡུང་དྲུང་སེམས་
དཔའི་ས་དང་གཉིས། མི་གཡོ་ལྷུན་གྲུབ་དབྱིངས་སུ་གསལ། བོན་ཉིད་བདེ་བའི་
ས་དང་གསུམ། དེ་ལ་ཁམས་གསུམ་ས་དགུ་ནི། འདོད་ཁམས་གཟུགས་ཁམས་
གཟུགས་མེད་ཁམས། ཁམས་གསུམ་གྲངས་སུ་བགྲང་ལ་རྩི། ངན་སོང་གསུམ་ནི་
འདོད་ཁམས་གཅིག །མི་དང་ལྷ་མིན་ས་དང་གཉིས། འདོད་ལྷ་དྲུག་པོའི་ས་དང་
གསུམ། གཟུགས་ཁམས་ལ་ཡང་རྣམ་གསུམ་སྟེ། ཚངས་འོད་དགེ་གསུམ་གཟུགས་
ཁམས་གཅིག །སྤྲིན་མེད་བསོད་ནམས་འབྲས་བུ་གཉིས། གཙང་མ་རིགས་ལྔའི་ས་
དང་གསུམ། གཟུགས་མེད་ལ་ཡང་རྣམ་པར་གསུམ། སྐྱེ་མཆེད་མི་བཞིའི་ས་དང་
གཅིག །ཐེར་ཟུག་ཡིད་ཀྱི་གཟུགས་ཅན་གཉིས། གཟུགས་མེད་བར་མ་དོ་དང་གསུམ།
དེ་ལྟར་ཁམས་གསུམ་ས་དགུ་ཞེས། དེ་ལ་འཕགས་པ་མོས་སྤྱོད་བཞི། ཕྱི་སྣང་འཕྲུལ་
སྲིད་གྲུབ་པ་ཡིས། རིག་པ་མ་གཡོས་གསལ་བ་ཡོད། གཡུང་དྲུང་ཐེག་པའི་ས་བཅུ་
ལ། གསལ་ལ་འབྱེད་པར་འདི་ལྟར་སྟོན། སྦྱིན་པ་མཐར་ཕྱིན་ཚོགས་ལམ་རྫོགས།
དང་པོ་རབ་ཏུ་དགའ་བའི་ས། དགེ་སྡིག་མ་ལུས་གཡའ་དག་གསལ། མི་འཇིགས་
གཡང་ས་འཁོར་བར་ཐར། ཚུལ་ཁྲིམས་མཐར་ཕྱིན་ཚོགས་ལམ་རྫོགས། གཉིས་པ་
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དྲི་མ་མེད་པའི་ས། ཐོག་མཐའི་དགེ་སྡིག་སྒྱུ་མ་གསལ། མི་དམིགས་མཉམ་པའི་ཤེས་
རབ་སྐྱེ། བཟོད་པ་མཐར་ཕྱིན་ཚོགས་ལམ་རྫོགས། གསུམ་པ་འོད་ཟེར་འཕྲོ་བའི་ས།
ཡུལ་དབང་མི་གཅོད་ཏིང་འཛིན་གསལ། ཆགས་མེད་བརྡུལ་ཤུགས་ཟང་ཟིང་འདོར།
བརྩོན་འགྲུས་མཐར་ཕྱིན་སྦྱོར་ལམ་རྫོགས། བཞི་པ་ཕྱག་རྒྱ་ཀུན་བསྒྱུར་ས། མཉམ་
པའི་ངང་གི་ཡེ་ཤེས་སྐྱེ། ཕྱག་རྒྱ་ཆེན་པོ་དབང་དུ་བསྒྱུར། བསམ་གཏན་མཐར་ཕྱིན་
སྦྱོར་ལམ་རྫོགས། ལྔ་པ་བོན་ཉིད་སྤྲིན་ཆེན་ས། མི་རྟོགས་ཡེ་ཤེས་རང་བཞིན་གསལ།
འཁོར་འདས་ཡེ་གསལ་ངང་གི་འབྲེལ། སྟོབས་རྣམས་མཐར་ཕྱིན་སྦྱོར་ལམ་རྫོགས།
དྲུག་པ་བདེ་ལྡན་རྟོགས་པའི་ས། འཁོར་བའི་འདམ་ལས་ནུབ་པ་མེད། དུས་སུམ་མི་
ནུབ་རྒྱལ་མཚན་འཛུགས། སྙིང་རྗེ་མཐར་ཕྱིན་མཐོང་ལམ་རྫོགས། བདུན་པ་ཡིད་
བཞིན་ཀུན་གྲུབ་ས། བག་ཆགས་བདུད་ཀྱི་ཆུ་བོ་སྐེམ། ཡོན་ཏན་དཔག་མེད་གསས་
མཁར་བརྩེགས། སྨོན་ལམ་མཐར་ཕྱིན་མཐོང་ལམ་རྫོགས། བརྒྱད་པ་མ་ཆགས་དག་
པའི་ས། སྐྱོན་ཟད་ལེགས་པའི་ཡོན་ཏན་རྫོགས། ཐོག་མཐའ་མི་ལྡན་གཟུངས་དང་
ལྡན། ཐབས་རྣམས་མཐར་ཕྱིན་མཐོང་ལམ་རྫོགས། དགུ་པ་ཡི་གེ་འཁོར་ལོའི་ས།
ཐམས་ཅད་མཚན་མའི་ཡུལ་ལས་འདས། ཡེ་ཤེས་རྩེ་མོ་བླ་རུ་ཕྱིན། ཤེས་རབ་མཐར་
ཕྱིན་སྒོམ་ལམ་རྫོགས། བཅུ་པ་འགྱུར་མེད་བདེ་ཆེན་དབྱིངས། སེམས་ཉིད་གཡུང་
དྲུང་འབྱམས་ཡས་ཀློང་། བོན་ཉིད་རང་བཞིན་ལྷུན་གྱིས་གྲུབ། དེ་ལྟར་ངང་དང་
ཤུགས་ཀྱིས་བགྲོད། གཡུང་དྲུང་ཐེག་པའི་ས་བཅུའོ། །བཅུ་གཅིག་ཀུན་ཏུ་འོད་ཀྱི་
ས། མཉམ་པ་ཀློང་བཞིན་འབྲས་བུའི་ལམ། མི་སྣང་འགྲོ་དོན་རྒྱ་ལག་ཕྱེད། ཐུགས་
རྗེའི་འོད་ཟེར་དབྱིངས་སུ་གསལ། བཅུ་གཉིས་མ་ཆགས་པད་མའི་ས། ཐོབ་མེད་
འབྲས་བུ་རང་བཞིན་དོན། མི་འབྱེད་ཆ་སྙོམས་གཉུག་མའི་ངང་། མི་འགྱུར་བོན་
ཉིད་བདེ་ཆེན་ས། བོན་སྐུ་ཡེ་ནས་མཁའ་མཉམ་ལ། འོད་ལས་ལོངས་སྤྱོད་རྫོགས་སྐུ་
28

མདོ་སྡེ། ཁུ་བྱུག་རིག་པའི་མདོ།
གསལ། ཟེར་དུ་ཅི་ཡང་སྤྲུལ་སྐུ་འཕྲོ། ངང་དང་ཤུགས་དང་རང་བཞིན་ནོ། །དེ་ལྟར་
ས་གནས་ཅི་སྲིད་པ། ལས་དང་ལྷུན་གྲུབ་མི་གཡོ་བདལ། ཁུ་བྱུག་རིག་པའི་མདོ་སྡེ་
ལས། ས་གནས་བསྟན་པའི་ལེའུ་སྟེ་དྲུག་པའོ།། །།
༧ དེའི་ཚེ་སྟོན་པ་ཐམས་ཅད་མཁྱེན་པ་ཡི། ལྷ་ཀླུ་མི་ཡི་སློབ་བུ་ལ། མ་ནོར་ངེས་
པའི་དོན་བཤད་ཕྱིར། བདུད་རྩི་སྨན་གྱི་ནགས་ཚལ་དུ། ཙན་དན་ལྗོན་པའི་རྩེ་མོ་
ནས། གཡུ་བྱ་ཁུ་བྱུག་ལུས་སུ་སྤྲུལ། སྙན་པའི་གསུང་དབྱངས་ལྷང་ལྷང་སྒྲོགས། སཾ་
ཀྲྀ་ཏ་ལྷ་ཡི་སྐད་དུ། འགག་མེད་གསུངས་པའི་ང་རོ་ཡིས། སྟོང་གསུམ་ཀུན་ཏུ་སྙན་
པ་ཐོས། ངེས་པའི་དོན་ལ་བརྡ་ཡི་སྦྱོར། ཐམས་ཅད་རང་རང་སྐད་དུ་གོ ། ལ་ལས་
དོན་རྟོགས་མངོན་སངས་རྒྱས། ལ་ལས་རྒྱུད་སྦྱོང་ལམ་དུ་ཞུགས། ལ་ལས་སྡིག་
སྤངས་དགེ་ལ་མོས།
དེའི་ཚེ་དེའི་དུས་ན། མཚན་ལྡན་ཡིད་ཀྱི་ཁྱེའུ་ཆུང་གིས། ལུས་ཀྱིས་གུས་པའི་
ཚུལ་དགུ་ཕུལ། ངག་གིས་གདུང་བའི་བསྟོད་ཚིག་བརྗོད། ཡིད་ཀྱིས་རིག་པའི་རྩལ་
བསྐྱེད་ནས། སྟོན་པའི་སྐུ་ལ་ཞུས་པའི་མདོ། ཡོན་ཏན་ཀུན་འབྱུང་ཡིད་བཞིན་ནོར།
བརྩལ་མེད་འགྲོ་དོན་ལྷུན་གྲུབ་དཔལ། མུན་པ་མེད་པའི་རྒྱལ་མཚན་རྩེ། དགོས་
འདོད་གཏེར་མཛོད་སྟོན་པའི་སྐུ། ཙན་དན་ལྗོན་པའི་རྩེ་མོ་ན། མཁའ་ལྡིང་ལུས་
ལ་བསྙན་པའི་གསུང་། བརྡ་སྐད་ཐ་དད་རང་རང་གོ །འདི་ཡི་རྒྱུ་འབྲས་ཅི་ལྟར་
ལགས། བདག་དང་འདུས་པའི་འཁོར་རྣམས་ཀུན། ངེས་པར་གསལ་བར་བཤད་
དུ་གསོལ། ཅེས་ཞུས་པས། ཐམས་ཅད་མཁྱེན་པས་བཀའ་སྩལ་པ། ཡིད་ཀྱི་ཁྱེའུ་
ཆུང་ལ་སོགས་ཏེ། འདུས་པའི་འཁོར་རྣམས་མ་ཡེངས་ཉོན། བདག་ནི་སྐྱེ་བ་ལྔ་བརྒྱ་
རུ། འགྲོ་བའི་དོན་ལ་མཆོག་སེམས་བསྐྱེད། ད་ལྟར་གང་གིས་དྲི་མ་མེད། ཙན་དན་
བདུད་རྩི་ལྗོན་པ་ནི། ནད་སེལ་སྨན་གྱི་རྒྱལ་པོ་ལགས། ཚད་མེད་ཐུགས་རྗེའི་སྟོབས་
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཤུགས་ཀྱིས། འགྲོ་བ་ཉོན་མོངས་དུག་རྣམས་བཅོམ། མཁའ་ལྡིང་གཡུ་བྱ་ཁུ་བྱུག་ནི།
བདེ་བའི་ལུས་ལ་སྙན་པའི་ངག །བདག་གིས་མཚོན་པ་སྤྲུལ་པ་ནི། དག་པའི་སྐྱེ་བ་
གྲངས་མེད་དུ། གང་གིས་མཚན་མའི་སྒྲིབ་པ་བྲལ། སྲིད་གསུམ་བརྡ་སྟོན་དབང་པོ་
ཆེ། དུས་གསུམ་རྩིས་འདེབས་རྣམ་དག་སེམས། ཁམས་གསུམ་སྐྱོབ་པ་ཐུགས་བརྩེ་
དཔལ། ཅི་སྙེད་དེ་ཉིད་སྤྲིན་མེད་མཁའ། སང་ཀྲི་ལྷ་ཡི་སྐད་སྦྱོར་ནས། རང་རང་
སྐད་དུ་གོ་བ་ནི། བདག་གི་ཚེ་རབས་གོང་མ་ནས། བདེར་གཤེགས་གསུང་གི་དབང་
ཆེན་ཐོབ། མ་སྒྲིབ་འགག་མེད་རྣམ་པར་དག །ཡིད་བཞིན་ནོར་བུ་རིན་ཆེན་ལ། ཅི་
འདོད་སྨོན་ལམ་འགྲུབ་པ་ལྟར། བདག་གི་འགྲོ་བ་ཀུན་གྱི་མགོན། འོད་གསལ་
གསེར་གྱི་ཉི་མ་ལ། རང་སྣང་བདུན་དུ་གསལ་བ་ལྟར། བདུད་རྩི་བསིལ་ལྡན་ཆུ་བོ་
ལ། མཐོང་སྣང་དྲུག་ཏུ་ཤེས་པ་བཞིན། བདག་ནི་འགྲོ་བ་ཀུན་གྱི་སྐྱབས། ཐུགས་རྗེ་
ཚད་མེད་མཐུ་སྟོབས་དང༌། སེམས་ཅན་ལས་དང་རྐྱེན་འཛོམས་ནས། ཅི་སྐད་དེ་
བཞིན་གོ་བའོ། །དེ་བཞིན་དོན་དུ་བསྟན་པ་ནི། འདི་ཞེས་གདགས་པ་ཐམས་ཅད་
ཀུན། བློ་ཡི་ཡུལ་དུ་བསྟན་པ་ཙམ། ངོ་བོ་ཉིད་ལས་མཚོན་དུ་མེད། སྣང་གཡོར་
བདེར་གཤེགས་སྐུ་ཡི་དངོས། གྲགས་སྟོང་ཅི་སྙེད་བོན་གྱི་སྒྲ། ཐིག་ལེ་ཉག་གཅིག་
བདེ་ཆེན་ཐུགས། ཐམས་ཅད་གདོད་ནས་རྣམ་པར་དག །ཚངས་པ་ཁུ་བྱུག་བརྡ་རུ་
ངེས། ཞེས་བཀའ་བསྩལ་ཏོ། །
ཡིད་ཀྱི་ཁྱེའུ་ཆུང་གིས་ཞུས་པའི་མདོ། ཐམས་ཅད་ས་ལེ་གསལ་བའི། སྟོན་པ་
གཤེན་རབ་སྒྲོན་མ་ལགས། དག་པའི་ལུས་ཀྱང་གྲངས་མེད་སྟེ། སྟོན་པས་འཁོར་ལ་
བརྡ་སྟོན་དུས། ཁུ་བྱུག་ལུས་སུ་སྤྲུལ་ནས་གསུངས། གཞན་བས་ཁྱབ་པར་མངའ་
ལགས་སམ། འདི་ཡི་རྒྱུ་འབྲས་ཅི་ལྟར་ལགས། ཅེས་ཞུས་པས། ཐམས་ཅད་མཁྱེན་
པས་བཀའ་སྩལ་པ། མཁའ་ལྡིང་ཁུ་བྱུག་ལོ་རྒྱུས་ནི། སྔོན་ཚེ་སྐྱེ་བ་གོང་མ་ལ། སྟོན་

མདོ་སྡེ། ཁུ་བྱུག་རིག་པའི་མདོ།
པ་བདེ་བ་རྒྱལ་པོ་ཡི། ཡུལ་ནི་ཁྲི་སངས་གླིང་ཕྲན་དུ། རྒྱལ་པོ་དྲེགས་པའི་གསེར་
འོད་དང༌། བཙུན་མོ་ལྷ་སྨན་གཡུ་རྒྱལ་ལ། སྲས་ནི་སྨྲ་གསལ་དོན་གྲུབ་སྟེ། ལྕམ་མོ་
ཡིད་འོང་འོད་འབར་དང་། མིག་དམར་མགོ་གཡེང་གཉིས་སུ་མངའ། དེ་ལ་བློན་པོ་
རྣམ་བཞི་ནི། ཧི་རང་ཀུན་དགའ་རབ་གྲགས་གཉིས། སྨྲ་འདོད་གསས་དབང་ཐུབ་
ཚད་བཞི། ཁོལ་པོ་ལེག་པའི་འོད་དང་བཅུ། གཞན་ཡང་འབངས་དང་ཡང་ཁོལ་
རྣམས། ཤིན་ཏུ་གྲངས་མེད་རྒྱས་པར་ཡོད། རྒྱལ་པོ་དེའི་ཞིང་ཁམས་ལ། ལོངས་
སྤྱོད་ཆེ་ཞིང་ཡོ་བྱད་ལྡན། དྲེགས་པ་གདུག་སྟོབས་སྡིག་ལ་བརྩོན། བག་ཆགས་སྡུད་
ཅིང་རྣམ་སྨིན་སོགས། །
དེའི་ཚེ་དེའི་དུས་ན། རྒྱལ་པོ་དྲེགས་པ་གསེར་འོད་སྲས། སྨྲ་གསལ་དོན་གྲུབ་ནད་
ཀྱིས་བསྙུངས། རྒྱལ་བློན་འབངས་འཁོར་ཀུན་འདུས་ནས། རྒྱལ་པོས་སྙན་དུ་ཕུལ་
བ་ནི། བདག་ཆགས་འདུས་ནས་གྲོས་པའི་མདོ། ཤིན་ཏུ་གཅེས་པའི་རྒྱལ་བུ་འདི།
མི་བཟང་ནད་ཀྱིས་གདུང་བ་ལ། བདག་ཆགས་བསྲན་དུ་མ་ཚོགས་ཏེ། རྒྱལ་པོའི་
ཐུགས་ལ་ཅི་ལྟར་དགོངས། ཕྱོགས་བཞི་ཀུན་ཏུ་རྨང་བཏང་ནས། རྣོ་མཐོང་བསྟན་
པ་མི་འཚལ་ལམ། ཞེས་ཞུས་པས། རྒྱལ་པོ་དྲེགས་པས་བཀའ་སྩལ་པ། བདག་གི་
རྒྱལ་བུ་སྨྲ་གསལ་མཆོག ། ང་ཡི་གླིང་སྟེ་ཞིང་ཁམས་སུ། ཀུན་གྱི་མཐུན་པའི་སྲོག་པ་
ལྟར། བལྟ་བའི་མིག་སྟེ་བསམ་པའི་སྙིང་། བདག་ཀྱང་ཤིན་ཏུ་བྲེང་པ་ལ། ཁ་ནས་
བཏོན་པ་ཅི་ཞིག་ཕན། ད་ཡང་ཁྱོད་ཀྱིས་གྲོས་པ་བཞིན། མོ་མཐོང་རྨང་ནས་སྤྱན་
འདྲེན་འཚལ། དེ་སྐད་རྒྱལ་པོས་ལུང་སྩལ་ནས། འཁོར་གྱིས་ཕྱོགས་བཞི་ཀུན་ཏུ་
བཙལ། བདུད་ཡུལ་ཁྲ་མ་བྱེ་གཤོག་གླིང་། མོ་མ་གྷ་དྷ་མི་གཅིག་འཕྲད། དེ་ལ་སྤྱན་
དྲངས་ཞུས་པའི་མདོ། ཁྲི་སངས་གླིང་ཕྲན་རྒྱལ་བུ་ནི། ཤིན་ཏུ་ནད་ཀྱིས་གདུང་བ་ལ།
བདག་ཆགས་ཁྱོད་ནི་གདན་དྲངས་མཆིས། ཅི་ལྟར་ཕན་གནོད་མཁྱེན་ལགས་སམ།
3

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ད་གཤེགས་རྣོ་མཐོང་གསལ་བསྟན་འཚལ། དེ་སྐད་ཞུས་ནས་སྤྲོ་དགའ་བསྐྱེད། གྷ་
དྷ་མི་གཅིག་སྨྲས་པའི་མདོ། བདག་ནི་སྣང་སྲིད་ཀུན་མཐོང་ལགས། རྣོ་གསལ་སྟོན་
པའི་རྒྱལ་པོ་ནི། ད་ལྟར་འཇིག་རྟེན་ཁམས་སུ་མེད། རྒྱལ་པོའི་གན་དུ་འདོད་ཅེས་
སྐད། དེ་ནས་ཁྲི་སངས་གླིང་དུ་ཕྱིན། མི་ཤེས་མཐོང་ཚུལ་མོ་བཏབ་ནས། གཏོ་དང་
དཔྱད་ཀྱི་མཁན་ཚོལ་སྐད། གཏོ་ལ་བཀའ་རབ་ཡབ་སྲས་དང་། གདོན་ཐུལ་གཅན་
ཐུལ་སྤྱན་ཡང་དྲངས། དཔྱད་ལ་འོད་མ་བློ་ལྡན་དང་། སྲས་ནི་ཡིད་བཞིན་སྤྱོད་
ཅེས་བྱ། དེ་ལྔ་གདན་དྲངས་གཏོ་དཔྱད་བགྱིས། བར་དེ་མོ་བས་བསམ་མནོ་ནས།
རྒྱལ་པོ་བློན་པོ་ཁོལ་འབངས་རྣམས། བཙུན་མོ་སྲས་དང་ལྕམ་དྲལ་རྣམས། འདི་
རུ་ཀུན་ཀ་མེད་གྱུར་ན། ཡུལ་འཁོར་གླིང་བདག་ང་ཡིས་བྱེད། དཀོར་ནོར་ཀུན་ལ་
བདག་དབང་ཆེ། དེ་ལྟར་བསམ་པ་ལོག་སྦྱོར་ནས། འཁོར་བཅས་ཡུལ་དང་ཕྲལ་བ་
དྲན། དུས་དེར་མོ་བས་མཆིད་ན་རེ། རྒྱལ་བུ་ནད་ཀྱིས་གདུང་བ་ལ། གཞན་དག་
གང་ཡང་མི་ཕན་སྟེ། གནས་འདིར་ཡུལ་གྱི་ལྷ་དང་མཁོན། ཆུ་བོ་སུ་འདུའི་ཕར་ཀ་
ན། ཤེལ་གྱི་བྲག་ལ་ཁུང་བུ་མཆིས། གཏོ་དཔྱད་དེ་རུ་བགྱིས་ན་ཕན། ཐམས་ཅད་
མྱུར་དུ་ད་གཤེགས་སྐད། དེ་ལ་ཀུན་གྱིས་ཡིད་མི་རིམ། འོན་ཀྱང་རྒྱལ་བུ་གཅེས་བུ་
ལ། ཕན་དུ་རེ་བས་འགྲོ་བར་བཅས། ཆུ་བོ་སི་དྷུའི་རྦ་དྲག་ལ། མྱུར་མགྱོགས་སྡོང་
པོ་གྲུ་གཟིང་བཅས། ཐམས་ཅད་ཆབ་ཀྱི་ཕར་ཀར་ཕྱིན། ཁུང་བྲག་ལམ་གྱི་ཐམ་པ་
རྐོས། ཁུང་བུའི་སྒོ་ལ་ལྷུན་གྱིས་སླེབས། མོ་བ་བསམ་པ་ངན་ལོག་གིས། རང་གི་རྫིང་
བཅས་ཕར་ཀར་འགྲོ། རྒྱལ་པོས་རྒྱལ་ས་འཛིན་པ་དྲན། ནམ་ཕྱེད་ཆུ་ལ་རྫིང་བཅས་
ནས། ཕར་ལོག་རྩང་པོས་ཕྱེད་སླེབ་དུས། ལས་ཀྱི་རྣམ་པར་སྨིན་པ་ཡིས། མོ་མ་རྫིང་
བཅས་རྦ་ལ་གཡེང་། མཐོ་རད་རྒྱལ་པོ་ཡོན་མཆོད་རྣམས། རྫིང་དང་བྲལ་སྟེ་བྲག་
ཏུ་ལུས། ཐམས་ཅད་ཤིན་ཏུ་འགྱོད་པ་སྐྱེས། རྒྱལ་པོས་ཀུན་ལ་བཀའ་སྩལ་པ། རྒྱལ་

མདོ་སྡེ། ཁུ་བྱུག་རིག་པའི་མདོ།
བུ་ནད་ཀྱིས་གདུང་བ་ལ། ཕན་དུ་ཆེ་བས་རྣོ་མཐོང་བསྟན། ལོག་པར་ཁྲིད་ཅིང་རྫིང་
དང་བྲལ། མ་སྤུས་འདི་ལ་སྙིང་རེ་ན། ཁྲུ་བཞི་བརྩེགས་པའི་མི་ལུས་འདི། གདོས་
བཅས་བརླབ་མེད་སྙིང་རེ་རྗེ། སྐྱེ་བ་འདིའི་ཕྱི་ཏ་ལ། བདག་ཅག་ཡོན་མཆོད་ལྕམ་
དྲལ་འཁོར། གང་འདོད་བགྲོད་པ་མཁའ་ལྡིང་ལུས། གཤོག་ཐོག་རེ་ལ་སྐྱེ་བར་ཤོག །
དེ་སྐད་ཀུན་གྱིས་སྨོན་ལམ་བཏབ། ཐམས་ཅད་ཤིན་ཏུ་སྡུག་འཐམ་ལ། སྟོན་པ་
བདེ་བའི་རྒྱལ་པོའི། ཚད་མེད་ཡེ་ཤེས་སྤྱན་གྱིས་གཟིགས། ཉམ་ཐག་སྤྲང་པོ་གཅིག་
ཏུ་སྤྲུལ། སླད་ཀྱི་འབངས་རྣམས་འདུས་ས་ཕྱིན། སྤྲང་སླང་མཆིད་ནས་འདི་སྐད་
སྨྲས། རྒྱལ་པོ་དྲེགས་པ་གསེར་འོད་འཁོར། སྤྲིན་ལྟར་འཚོགས་པའི་འབངས་རྣམས་
ཉོན། ཁྱོད་ཀྱི་རྒྱལ་པོ་ཡོན་མཆོད་བཅས། མོ་མས་ལོག་པའི་སེམས་ངན་གྱིས། རྫིང་
དང་བྲལ་ཏེ་བྲག་ཏུ་ལུས། ཤིན་ཏུ་སྡུག་བསྔལ་ཉོན་མོངས་གདུང་། མོ་མ་རང་
ཡང་ཆུ་ལ་བྱིང་། ལ་འུར་མྱུར་དུ་རྫོང་བཅའ་འཚལ། དེ་སྐད་སྨྲས་ནས་སྤྲང་པོ་ཉིད།
འཇའ་ཚོན་འོད་དུ་འཕྲོས་ཏེ་ཡལ། དེ་ལ་འཁོར་རྣམས་རབ་ཏུ་སྔངས། མྱུར་དུ་
རྫིང་བཅས་ཕར་ཀར་ཕྱིན། རྒྱལ་པོས་འཁོར་ལ་བཀའ་སྩལ་པ། རིག་རྩལ་ལྡན་པའི་
མྱུར་མགྱོགས་འཁོར། བདག་ཅག་རྫིང་དང་བྲལ་བ་ཤེས། འདི་ཡི་དྲན་སྐུལ་སུ་ཞིག་
གང༌། དེ་ལ་འཁོར་གྱིས་སླར་ཞུས་པ། བདག་ཅག་འདུས་པའི་ཁྲོམ་གླིང་དུ། སྤྲང་
པོ་ཉམ་ཐག་གཅིག་བྱུང་སྟེ། ཁྱོད་ཀྱི་རྒྱལ་པོ་ཡོན་མཆོད་རྣམས། མོ་མས་རྫིང་དང་
བྲལ་ཏེ་ལུས། ལ་འུར་གྲུ་དང་གཟིང་ཆོས་ཟེར། སྤྲང་པོ་འཇའ་ཚོན་འོད་དུ་ཡལ།
བདག་ཅག་སྔངས་ནས་མྱུར་དུ་མཆིས། མ་ཐོག་མྱུར་དུ་གཤེགས་པར་ཞུས། ཀུན་
ཀྱང་སོ་སོར་དགའ་བྲོད་ནས། རྒྱལ་བུ་ནད་ཀྱིས་གདུང་བ་ཡང་། རྟེན་འབྲེལ་རྐྱེན་
གྱིས་མྱུར་དུ་སོས། དེ་ལ་རྒྱལ་པོས་བཀའ་སྩལ་པ། འོ་ཅག་འཁོར་བློན་ཡོན་མཆོད་
རྣམས། བསམ་པ་འགྲུབ་ཅིང་རྐྱེན་ལས་ཐར། རྒྱལ་བུ་ནད་ཀྱིས་གདུང་བ་སོས། དེ་
33

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལས་བཀའ་དྲིན་ཆེ་བ་ནི། སྤྲང་པོ་བྱུང་བ་དེ་ཉིད་ཡིན། ད་ཡང་བདག་ཅག་ཐམས་
ཅད་ཀྱིས། སྤྲང་ལ་དྲིན་ལན་ཕུལ་རྒྱུ་ལ། རང་ཡང་འཇའ་ལྟར་འཕྲོས་ཞེས་གྲགས།
བདེར་གཤེགས་སྤྲུལ་པ་ལགས་ཀྱང་སྲིད། འདི་ལ་འཕྲད་དུ་ནམ་ཞིག་ཡོད། ཅེས་
རྒྱལ་པོས་བཀའ་སྩལ་ཏོ། །དེ་ལ་ཀུན་གྱིས་ཡིད་རངས་སྟེ། རྒྱལ་པོས་གསུངས་པ་དེ་
བཞིན་ནོ། །དེ་སྐད་ཡོ་ག་སྒྲ་ཆེན་བཏང་། །
དེའི་ཚེ་སྟོན་པ་བདེ་བའི་རྒྱལ་པོ་ཡི། ཐུགས་ལ་སྙིང་རྗེ་དཔག་མེད་ཤར། གཡུ་བྱ་
གསུང་སྙན་གཅིག་ཏུ་སྤྲུལ། ཁྲི་སངས་གླིང་གི་གྲོང་ཁྱེར་ལ། ལྗོན་པ་འདབས་ལེགས་
རྩེ་ལ་བབས། དང་པོ་སྒྲ་སྐད་ཆ་དགུ་བསྒྱུར། རྗེས་ལ་ཁྲི་སངས་ན་རའི་སྐད། ཀུན་
གྱིས་ཐོས་པས་བཀའ་སྩལ་པ། རྒྱལ་པོ་དྲེགས་པ་འཁོར་བཅས་རྣམས། འཇིག་རྟེན་
སྣང་བ་ཐམས་ཅད་ཀུན། གང་ཡང་མི་རྟག་སྒྱུ་མའི་རྒྱུ། སྐྱེ་རྒས་ན་འཆིའི་ཆུ་བོ་ལ།
འགྲོ་དྲུག་སེམས་ཅན་ལས་ཀྱིས་གཡེང་༌། སྡུག་བསྔལ་དཔག་མེད་ཉམས་སུ་མྱོང་།
རྒྱལ་བུ་ནད་ཀྱིས་གདུང་བ་ལྟར། འགྱོད་པས་མ་སླེབས་ཉོན་མོངས་རྒྱུ། རྒྱལ་པོ་རྫིང་
དང་བྲལ་བ་ལྟར། འཆི་ན་མི་བདེ་སྨོས་ཅི་དགོས། མོ་མ་ཆུ་ལ་གཡེང་བ་ལྟར། ལོག་
པའི་རྣམ་སྨིན་མྱུར་དུ་འོང་། ད་ནི་མི་དགེ་སྡིག་བཅུ་སྤོང་། དགེ་བའི་ལས་ནི་མྱུར་དུ་
བརྩོན། དེ་སྐད་གསལ་བའི་ལུང་བསྟན་ནས། ཞིང་ཁམས་དག་པས་དགེ་བར་མོས།
འོན་ཀྱང་སྨོན་ལམ་དབང་བཙན་ནས། རྒྱལ་པོ་ཡོན་མཆོད་འབངས་འཁོར་བཅས།
ཚེ་འཕོས་མཁའ་ལྡིང་ལུས་སུ་སྐྱེས། རྒྱལ་པོ་དྲེགས་པ་གསེར་འོད་ནི། བྱ་རྒྱལ་རྒོད་ཀྱི་
ལུས་ཐོབ་ནས། རང་ཉིད་བསམ་པ་དག་པ་དང་། སྟོན་པའི་ཐུགས་རྗེས་རྐྱེན་བཏབ་
ནས། མཁའ་ལྡིང་བྱ་ཡི་ལུས་བོར་ནས། གཡུང་དྲུང་སེམས་དཔའི་འཁོར་དུ་སྐྱེས།
རྒྱལ་བུ་སྨྲ་གསལ་དོན་གྲུབ་ནི། གཡུ་བྱ་ཁུ་བྱུག་ལུས་སུ་སྐྱེ། ཚངས་པ་དོན་གྱི་དབང་
ལྡན་ནས། མི་འགག་བཀའི་གསུང་སྒྲགས་ནས། དཔྱད་མཁན་འོད་མ་བློ་ལྡན་ནི།
34

མདོ་སྡེ། ཁུ་བྱུག་རིག་པའི་མདོ། །
དུག་ལ་རྩི་རུ་བསྒྱུར་བ་ཡི། མདངས་གསལ་རྨ་བྱའི་ལུས་ཐོབ་སྟེ། དེ་ལས་འཕོས་
ནས་སྨན་པ་སྐྱེ། དཔྱད་མཁན་སྲས་པོ་ཡིད་བཞིན་སྤྱོད། རྩི་དུག་འབྱེད་པའི་ངང་པ་
སྐྱེ། དེ་ནས་མཐུན་པའི་ལས་སུ་འཇུག །བཀའ་རབ་ཡབ་ནི་ཀང་ཀ་སྐྱེས། སྲས་ནི་ཕོ་
རོག་ལུས་ཐོབ་སྟེ། སེམས་བསྐྱེད་ཞེ་རྔམ་རྣམ་པར་སྨིན། ཚེ་འཕོས་ཡི་དྭགས་གླིང་དུ་
འཁོར། གདོན་འདུལ་གཅན་ཐུབ་འུག་པ་སྐྱེ། གདུག་སེམས་ཁོང་བཅས་ལོག་པ་ཡི།
གདོལ་པ་ནག་པོ་གླིང་དུ་འཁྱམ། བཙུན་མོ་གཡུ་རྒྱལ་གོ་མོ་སྐྱེ། སྔོན་དུ་བག་ཆགས་
ལས་དབང་གིས། ས་ཡི་རི་བོ་ཟས་སུ་མཐོང་། དེ་ནས་ཡིད་ཀྱི་གཟུགས་སུ་འཁོར།
ལྕམ་མོ་འོད་འབར་དུར་མོ་སྐྱེ། རང་གི་གྲིབ་མ་གྲོགས་སུ་བལྟ། དེ་ནས་ཞེན་པའི་རྒྱུ་
བསྐྱེད་དེ། གཡེབ་ལ་ངང་པའི་རྒྱལ་པོ་ཐོབ། མི་དམར་མགོ་གཡེང་སྐྱ་གར་སྐྱེ། ཁོན་
གདུག་ཆེ་བས་ཤ་ལ་སྲེད། དེ་ནས་རག་ཤ་སྲིན་མོར་སྐྱེ། ཧ་རིང་ཁྲུང་ཁྲུང་ལུས་སུ་སྐྱེ།
ལས་ཀྱི་བག་ཆགས་རྗེས་འཇུག་ནས། རི་དྭགས་ཡུ་མོའི་ལུས་ཀྱང་ཐོབ། བློན་པོ་རབ་
གྲགས་གོ་བར་སྐྱེ། དེ་ནས་མི་སྲུན་བདུད་དུ་སྐྱེ། སྨྲ་འདོད་གསལ་དབང་ནེ་ཙོ་སྐྱེ། དེ་
ནས་ལོ་ཙའི་ཁྱེའུ་གྱུར། ཐུག་གཅོད་བྱེའུ་ཁྲ་ཧོར་པ་སྐྱེ། རྒྱ་ཁྲིམས་གཅོད་པའི་མཁན་པོ་
བྱས། རྣམ་པར་སྨིན་པ་དམྱལ་བ་ལྟུང་། ཁོལ་པོ་ཕུག་རོན་ལུས་སུ་སྐྱེ། ཕ་རོལ་གཞན་
ལ་གདུག་སེམས་ཆུང་། ཚེ་འཕོས་རི་དྭགས་རྒྱལ་པོ་སྐྱེ། མོ་མ་མནར་མེད་གནས་སུ་
སྦྱངས། ལྕགས་བསྲེགས་རི་ལ་ཁྲོ་ཡིས་གཟིར། ལས་ཀྱི་རྣམ་པར་སྨིན་ནས་སུ། དེ་
ལ་སྟོན་པ་བདེ་རྒྱས་ཀྱིས། ཐམས་ཅད་ཤིན་ཏུ་ཐུགས་རྗེས་གཟིགས། ཕྱག་གིས་སེ་
ཁོ་བཏབ་པ་ཡིས། ཐམས་ཅད་རང་རང་སྡུག་བསྔལ་ཞི། སྔོན་འབྱུང་སྟོན་པའི་སྨོན་
ལམ་མཐུས། མཐར་ཡང་སེམས་དཔའི་ས་ལ་རེག །ད་ལྟར་བདག་གི་བསྟན་པ་ལ།
གསེར་འོད་བྱ་རྒྱལ་ལུས་ཐོབ་པ། དཔོའ་ལ་སྒྲོན་མ་ཞེས་སུ་འབྱུང་། སྨྲ་གསལ་ཀོང་
རྩེ་འཕྲུལ་རྒྱལ་གྱིས། བཀའ་བརྩན་གསུང་གི་དབང་ལུང་ཐོབ། གཡུ་རྒྱལ་འགུག་ལམ་བ།
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མ་ཏིང་འབྱུང་། འོད་མ་བྲམ་ཟེ་བློ་ལྡན་སྐྱེ། བདག་ཞལ་མཐོང་བས་མངོན་སངས་
རྒྱས། ཡིད་བཞིན་སྤྱོད་པ་ཧོས་ཡུལ་ཏུ། ཁྱེའུ་སྲིད་ལ་མཁས་པར་འབྱུང༌། བཀའ་
རབ་ཁྲི་ཤང་རྒྱལ་བུ་གྱུར། སྲས་ནི་བཀའ་བློན་ངེས་པ་འཛིན། གཅན་ཐུབ་དྲེགས་
པ་མངའ་བ་སྟེ། འོད་འབར་ནེ་ཆུང་ཞེས་སུ་འབྱུང་། མིག་དམར་གཉན་ལྕམ་འོད་
མ་གསལ། ཧ་རིང་དོན་མཆོག་བསམ་པ་ལེགས། རབ་གྲགས་བདུན་བློན་གྱད་བུ་
ཐུང་། གསལ་དབང་དཔོ་བུ་ལག་ངན་བྱུང་། ཐུབ་གཅོད་བདུད་རྒྱལ་སྟ་ཐོག་འཛིན།
ཁོལ་པོ་ལྷ་བུ་ཡིད་བཞིན་ལེགས། དེ་ཡང་སྔོན་གྱི་སྨོན་ལམ་གྱིས། ད་ལྟར་བདག་གི་
ཞལ་མཐོང་ནས། སྒྲིབ་པ་སྦྱོང་ཞིང་ཚོགས་རྫོགས་སོ། །མཁའ་ལྡིང་ལོ་རྒྱུས་དེ་ལྟར་
ལགས། ད་ལྟར་བདག་ཉིད་བརྡ་བསྟན་པས། དུས་གསུམ་སྨྲ་ཞིང་གསུང་དབྱངས་
སྙན། ཚངས་པའི་ངག་ལ་ཡིད་འོང་ལུས། དེ་ཕྱིར་ངེས་པའི་བརྡ་སྟོན་ནོ། །ཞེས་
བཀའ་བསྩལ་ཏོ། ། ཁུ་བྱུག་རིག་པའི་མདོ་སྡེ་ལས། མཁའ་ལྡིང་བརྡའ་བསྟན་གྱི་ལེའུ་
སྟེ་བདུན་པའོ།། །།
༧ དེ་ནས་སྟོན་པ་གཤེན་རབ་ཀྱིས། མཚན་དང་དཔེ་བྱད་རྫོགས་པ་ཡི། ལེགས་
པའི་གཟི་བརྗིད་མདངས་བསྟན་ནས། འཁོར་གྱི་གཡུང་དྲུང་སེམས་དཔའ་ལ། ངེས་
པའི་དོན་དུ་བཀའ་སྩལ་པ། དཔག་མེད་གྲངས་ལས་འདས་པའི་འཁོར། ཁམས་
གསུམ་ས་ལ་གནས་པ་ནི། ལས་ཀྱི་འདུལ་བྱེད་ཁྱད་པར་ཡིན། གཙང་མའི་དལ་
འབྱོར་བདེ་འགྲོ་ལུས། བདེར་གཤེགས་ཞལ་མཐོང་ཐུན་མོང་མིན། དགེ་བཅུ་སྤྱད་
ན་བདེ་བར་ཐོབ། སྡིག་བཅུ་སྤྱད་ན་ངན་འགྲོའི་རྒྱུ། རྒྱུ་འབྲས་ངེས་པར་དོན་ལ་
འཛིན། ཅེས་བཀའ་བསྩལ་ཏོ། ། དེ་ནས་ཡིད་ཀྱི་ཁྱེའུ་ཆུང་གིས། གུས་པས་མདངས་
བཏོན་ཞུས་པའི་མདོ། ཐམས་ཅད་མཁྱེན་པའི་སྟོན་པ་ལགས། བདག་ཅག་འདུས་
པའི་འཁོར་རྣམས་ཀུན། རིགས་འབྱེད་བློ་ཡི་རྩལ་ཞན་ནས། རྒྱུ་འབྲས་དགེ་སྡིག་
36

ཁུ་བྱུག་རིག་པའི་མདོ།
མདོ་སྡེ།
སྤོང་ལེན་དུ། ཕྱོགས་མཚམས་འཛིན་པའི་ཆ་ཡོད་ཀྱང་། ཞིབ་པར་བྱེད་པའི་གྲངས་
མི་ཟིན། དགེ་བཅུ་སྡིག་བཅུའི་བྱེ་བྲག་ལ། རྣམ་གྲངས་གསལ་བར་བསྟན་ཏུ་གསོལ།
ཅེས་ཞུས་པས། རྣམ་མཁྱེན་སྟོན་པས་བཀའ་སྩལ་པ། འདུས་པའི་འཁོར་རྣམས་རབ་
ཏུ་ཉོན། རྒྱུ་འབྲས་ལས་ཀྱི་བྱེ་བྲག་ཏུ། དགེ་བཅུའི་དབྱེ་བ་བསྟན་པ་ནི། སྐུ་གསུང་
ཡོན་ཏན་ཕྲིན་ལས་ཐུགས། ཕྱག་རྒྱ་ལྔའི་དད་འདུན་དང་། སྐུ་གདུང་གསུང་རབ་
མཆོད་རྟེན་ལ། འབྲི་འཆང་བཀུར་སྟི་འབད་རྩོལ་དང་། སྒོ་གསུམ་རྒྱུན་དུ་དད་
བརྩོན་ནས། ཡུན་དང་ཕྲལ་དུ་སྒྲིབ་སྦྱོང་དང་། གང་འདུལ་མོས་དང་སྦྱར་བ་ཡི།
འགྲོ་བའི་རྐྱེན་བཟློག་སེམས་སྦྱོར་དང༌། ཐོས་བསམ་བསྒོམ་པ་ཤེས་རབ་ཀྱི། ཏིང་
འཛིན་ཟབ་མོའི་དོན་འཇུག་དང༌། དེ་བཞིན་རྒྱུད་ལ་གནས་པ་ཡི། མི་དམིགས་
སྙོམས་པར་ཞུགས་པ་དང༌། རང་གིས་བགྱིས་དང་གཞན་ལ་བཅོལ། དགེ་བ་དད་
མོས་ཡིད་རང་དང་། སྙིང་རྗེ་བྱམས་དགའ་བཏང་སྙོམས་ཀྱི། འགྲོ་ལ་ཚད་མེད་བཞི་
བསྐྱེད་ནས། ཉེས་འཆལ་གྲིབ་མ་མེད་པ་ཡི། བསླབ་པ་ཁྲིམས་ཀྱི་ལུང་ལྡན་དང་།
ལས་དང་སྦྱོང་བའི་དོན་རྫོགས་ནས། བླ་མེད་ཕྱིན་བཅུའི་དོན་རིག་གོ །སྡིག་བཅུའི་
དབྱེ་བ་སྟོན་པ་ནི། གོ་མཚོན་ཤོམ་དང་གཡུལ་ས་འགྱེད། མི་མཐུན་ལས་ཀྱིས་སྲོག་
འཚེར་དང༌། གཞན་གནས་བཤིགས་ཤིང་ཚིག་རྩུབ་གཏོང་། རང་ཉིད་འཁྲས་ས་
བརྩེགས་པ་དང་། གཡོ་དང་སྒྱུ་མའི་བསླུ་བ་དང་། ངན་འཐབ་གཞན་རྣམས་བྲིད་
འདུལ་དང་། དོན་དང་མི་མཐུན་ལྟ་ལོག་དང་། འཁྲུལ་པས་བསད་བཅད་ཡིད་
རང་དང༌། རྔམ་པའི་ཤ་ཁྲག་དཔག་མེད་བཟའ། ཞེ་ནག་སྲིན་པོའི་ཚུལ་ཅན་དང་།
ལྟ་ལོག་བསམ་པ་ངན་སྦྱོར་གྱིས། མཚམས་མེད་ཉེ་བར་སྦྱོང་བ་དང་། ཉོན་མོངས་
ཡིད་ཀྱི་བདག་གཞན་འབྱེད། གཉིས་འཛིན་བྱམས་སྡང་དྲན་བསྐུལ་དང༌། ཡང་
དག་དོན་ལ་དད་ལོག་ནས། ཕྱིན་ཅི་ལོག་པ་རྗེས་འཇུག་དང་། ཡུན་གྱི་སྒྲིབ་པ་ཆེར་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བསགས་ནས། རྣམ་སྨིན་ཤུགས་ལ་སྡུད་པ་དང་། རྟགས་དང་མཚན་མ་རབ་འཛིན་
ནས། རིག་པས་ལོག་པར་སྦྱོར་བའོ། །དེ་བཞིན་དགེ་སྡིག་བྱེ་བྲག་ལ། དགེ་བ་སྦྱངས་
ན་ཐར་པ་ཐོབ། སྡིག་པ་སྦྱོང་ན་འཁོར་བར་འཁྱམ། དེ་ལ་རྒྱུ་རྐྱེན་བཤད་པ་ནི། ཞིབ་
ཏུ་དབྱེ་བ་འདི་ལྟར་རོ། །ཁམས་གསུམ་འཁོར་བའི་སེམས་ཅན་ནི། ཀུན་གཞིའི་ཀློང་
ནས་འོད་ལྔ་འཕྲོས། མ་རྟོགས་དུག་ལྔའི་རྒྱུ་རུ་འགྱུར། དེ་ནས་འབྱུང་ལྔའི་ངོ་བོ་གྲུབ།
ལས་ཀྱིས་ཁམས་གསུམ་འཁོར་བ་ཡི། རྒྱུད་ལྔའི་རྣམ་གྲངས་འདི་ལྟར་ཏེ། རྣམ་ཤེས་
ཕུང་པོས་རྐྱེན་བཏབ་ནས། ནམ་མཁའ་སེམས་ཀྱིས་གཡོ་རྐྱེན་བསྐུལ། ཞེ་སྡང་གདུག་
པའི་དུག་ཆེན་ནི། དེད་དཔོན་ཆེན་པོའི་འབངས་དང་འདྲ། དབང་མེད་ལས་ཀྱི་ས་
བོན་འདེབས། འབྲས་བུ་དམྱལ་བའི་གནས་སུ་སྐྱེ། གཅོད་སྦྱོང་བཙོན་རར་དབང་
མེད་ལྟུང་། གཟུགས་ཀྱི་ཕུང་པོས་རྐྱེན་བཏབ་ནས། ས་ལ་ཤའི་རྟེན་བཅས་ཞིང་།
གཏི་མུག་འཐིབ་པའི་དུག་ཆེན་ནི། མི་མཐོང་ཤེས་མེད་དམུས་ལོང་འདྲ། དབང་
མེད་མུན་པའི་གླིང་དུ་འཁྱམ། འབྲས་བུ་བྱོལ་སོང་གནས་སུ་སྐྱེ། ཟེར་མེད་གླིང་དུ་
རང་བཞིན་འཐོམ། འདུ་བྱེད་སེམས་ཀྱིས་རྐྱེན་བསྐུལ་ནས། རླུང་ལ་དབུགས་ཀྱི་རྟེན་
འབྲེལ་དང་། ང་རྒྱལ་གཡོ་བའི་དུག་ཆེན་ནི། ཤ་རི་རྣོ་གཅོད་སོ་དང་འདྲ། དབང་
མེད་ལྷ་སྲིན་དྲེགས་པར་སྐྱེ། འབྲས་བུ་ངུ་འབོད་གནས་སུ་སྐྱེ། འབད་མེད་གཅོད་
སྦྱོང་ཉམས་སུ་མྱོང༌། འདུ་ཤེས་ཕུང་པོས་རྐྱེན་བསྐུལ་ནས། མེ་ལས་དྲོད་རྣམས་
འབེབ་པའི་ཤུགས། འདོད་ཆགས་ལས་ཀྱི་དུག་ཆེན་ནི། རབ་ཏུ་འབར་བའི་མེ་དང་
འདྲ། དབང་མེད་རང་གིས་རང་ཉིད་བསྲེགས། འབྲས་བུ་ཡི་དྭགས་གནས་སུ་
སྐྱེ། སྒྲིབ་པ་ཅན་གྱི་གླིང་དུ་འཁྱམ། ཆུ་ལ་ཁྲག་རྣམས་རླན་པ་ཡི། ཚོར་བའི་ཕུང་
པོས་རྐྱེན་བཏབ་ནས། འཕྲག་དོག་ལས་ཀྱི་དུག་ཆེན་ནི། སྡུག་བསྔལ་ལས་ཀྱི་བཙོན་
ར་འདྲ། དབང་མེད་ཀླ་ཀློའི་དབང་འཕོངས་སུ། འབྲས་བུ་མཐའ་འཁོབ་མི་རུ་སྐྱེ།
38

ཁུ་བྱུག་རིག་པའི་མདོ།
མདོ་སྡེ།
བཅད་གཏུབ་ངན་འགྲོའི་ཞེན་བཏབ་ནས། དེ་ལས་ཕྱིན་ཅི་ལོག་པ་ཡི། མ་དག་བློ་
དགུ་འབྱུང་བ་སྟེ། ཅི་སྙེད་འདོད་པའི་ཞེན་པའི། མི་གཏོང་སེར་སྣའི་མདུད་འཛིན་
དང་། བསླུ་བྱེད་གནས་ལ་ཞེན་ཆགས་ནས། ལོག་གཡེམ་འཁྲིག་ཆགས་སྦྱོར་བ་དང་།
བཟོད་མེད་གཞན་དང་འཐབ་ཟླར་འཚོལ། རྣམ་འཚེར་མྱ་ངན་རྒྱ་མཚོ་དང༌། ལུས་
དག་དཀའ་བ་མི་ཐུབ་པས། བླང་བའི་ཚུལ་ཁྲིམས་ཉམས་པ་དང༌། བཏང་སྙོམས་
གཡོ་སྒྱུ་ལེ་ལོ་ཡི། ཐར་མེད་འཁོར་བའི་གནས་ལུགས་དང་། ཉམ་ང་རེ་དོགས་
གཡང་སའི་ས། རྡེང་མེད་ཡིད་གཉིས་སེམས་འཆང་དང་། སྙིང་རྗེ་མེད་པས་གཞན་
ལ་རྩུབ། གདུག་སེམས་སྡུག་བསྔལ་ཆུ་རྒྱུན་དང་། མི་ཤེས་འཐིབ་པའི་བློ་རྨུགས་ཀྱིས།
དོན་ནོར་ངན་འགྲོའི་གནས་སྙེགས་དང༌། མ་རིག་འཁྲུལ་པ་འཕྲ་བུ་ཡི། རྣམ་སྨིན་
ཆེ་རུ་སོགས་པ་དགུ། འཁྲུལ་པ་བློའི་བྱེ་བྲག་ཏུ། རྟོག་པ་དགུ་ནི་འདིར་ལྟ་ཏེ། མེད་
བཞིན་བག་ཆགས་འཆལ་བར་ཟློ། རྨི་ལམ་སྒྱུ་མ་འཁྲུལ་པའི་བློ། མུ་མེད་གཡུང་དྲུང་
ཀློང་ལས་འཁྲུལ། ཐ་དད་ཡིད་ལ་སྤྱོད་པ་ཡི། ཡིད་ཀྱི་བསླུ་བ་འཁྲུལ་པའི་བློ། ཡོངས་
སུ་རྒྱ་མ་ཆད་ལས་འཁྲུལ། གཞན་གྱི་མི་དད་རོལ་རྩེད་ཅིང་། རྣམ་པར་ཐབས་འཚེ་
འཁྲུལ་པའི་བློ། དོགས་པ་མེད་པ་ཀློང་ལས་འཁྲུལ། བདག་ཕྱོགས་ཉེ་བར་སེམས་རྩེ་
ནས། འཁོར་བ་གདུང་བར་འཁྲུལ་པའི་བློ། ཟད་པ་མེད་པ་ཀློང་ལས་འཁྲུལ། ཟང་
ཟིང་ཆགས་པ་མི་གཏོང་འཛིན། མཚན་མའི་འཛིན་པ་འཁྲུལ་པའི་བློ། དཔག་ཏུ་
མེད་པའི་ཀློང་ལས་འཁྲུལ། བག་ཆགས་ངན་པ་ཀུན་གཞིར་སོགས། དངོས་པོ་མཐོང་
བར་འཁྲུལ་པའི་བློ། བདལ་པ་ཆེན་པོའི་ཀློང་ལས་འཁྲུལ། སྔོན་གྱི་ལས་དང་སྤྱད་
དབང་གིས། རྣམ་པར་སྨིན་པ་འཁྲུལ་པའི་བློ། འགྱུར་བ་མེད་པའི་ཀློང་ལས་འཁྲུལ།
མི་དགེའི་ལས་ལ་སེམས་སློབ་ན། རྣམ་པར་གཡེང་བའི་འཁྲུལ་པའི་བློ། ཁ་གཏིང་
མེད་པའི་ཀློང་ལས་འཁྲུལ། ཡུལ་མཐོང་བག་ཆགས་དངོས་པོར་འཛིན། རྣམ་པར་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རྟོག་པ་འཁྲུལ་པའི་བློ། འབྱམས་ཡས་གཡུང་དྲུང་ཀློང་ལས་འཁྲུལ། ཕྱིན་ཅི་ལོག་
དང་འཁྲུལ་པའི་བློ། མ་རིག་ལས་ཀྱི་ཆ་ལས་བྱུང་། ཉོན་མོངས་རྟོག་པས་ཞེན་བཏབ་
ནས། འཚམས་མེད་ལྔ་དང་ཉེ་བ་བཞི། ལྕི་བ་བཞི་དང་ལོག་པ་བརྒྱད། མི་དགེ་སྡིག་
པའི་ལས་རྣམས་འབྱུང་། དེ་ནི་ངན་འགྲོའི་སྡུག་བསྔལ་རྒྱུ། ཞེས་བཀའ་བསྩལ་ཏོ། །
ཡང་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་མདོ། ཁམས་གསུམ་མངའ་
བདག་སྲིད་པའི་ཡབ། དུས་གསུམ་མཁྱེན་པ་སྟོན་པའི་སྐུ། མི་དགེ་ལོག་པའི་དབྱེ་
བ་ལས། སྡུག་བསྔལ་འབྲས་བུ་ཅི་ལྟར་སྨིན། གྲངས་དང་ངེས་ཚིག་བསྟན་དུ་གསོལ།
ཅེས་ཞུས་པས། ཐམས་ཅད་མཁྱེན་པས་བཀའ་སྩལ་པ། འདུས་པའི་འཁོར་རྣམས་
མ་ཡེངས་ཉོན། མཚམས་མེད་ལྔ་ཡི་རྣམ་གྲངས་ནི། སློབ་དཔོན་སྐུ་ལ་བསྡོས་པ་ཡི།
སྦྱོར་བ་མཚམས་མེད་རྣམ་སྨིན་དུ། མནར་མེད་དམྱལ་བའི་གནས་སུ་ལྟུང༌། རིགས་
ཀྱི་བུ་དང་བུ་མོའི། མིག་བཏོན་མཚམས་མེད་རྣམ་སྨིན་དུ། ཐིག་ནག་ཆུ་བུར་རིམ་
བཞིན་རྒྱུད། སྨིན་བྱེད་ལས་ཀྱི་སྒོམ་བཞིགས་ནས། བསད་བཅད་མཚམས་མེད་རྣམ་
སྨིན་དུ། མནར་མེད་ལྕགས་བསྲེགས་ཁང་པར་བཙུད། སྙིང་འདྲའི་བུ་བསད་འཚོང་
སྐྱུང་ན། སྦྱོང་པ་མཚམས་མེད་རྣམ་སྨིན་དུ། ཤལ་མ་རི་ཡི་སྡོང་ལ་འཛེགས། རི་རྒྱལ་
རྩེ་བཤིག་ཕ་བསད་ན། སྒྲོལ་བ་མཚམས་མེད་རྣམ་སྨིན་དུ། དམྱལ་བ་ཨུད་དཔལ་
ལྟར་གས་སྐྱེ། ཉེ་བ་བཞིའི་རྣམ་གྲངས་ནི། དག་པའི་ཞིང་བསླུས་སྲོག་བཅད་ན།
མཚམས་མེད་ལས་དང་ཉེ་བ་ཡིས། ཡང་ཤི་ཡང་སོས་གནས་སུ་སྐྱེ། མི་ལུས་བསད་
བཅོལ་སྦྱོར་འདེབས་རྩོམ། དེ་ཡང་མཚམས་མེད་ལས་དང་ཉེ། རལ་གྲི་ནགས་ཚལ་
གླིང་དུ་འགྲིམ། རྟེན་གསུམ་སྐུ་ལ་མཚང་འདོག་བཤིགས། དེ་ཡང་མཚམས་མེད་
ལས་དང་ཉེ། ཐ་ཚན་ཆུ་བོའི་གཞུང་ལ་གཡེང་། ལྷ་ཡི་དཀོར་དང་ཞལ་ཟས་སྤྱོད།
ར་ཆོད་མཚམས་མེད་ལས་དང་ཉེ། རོ་མྱག་འདམ་དོང་གཏིང་དུ་སྦྱོང་། ལྕི་བ་བཞི་
40

མདོ་སྡེ། ཁུ་བྱུག་རིག་པའི་མདོ།
ཡི་རྣམ་གྲངས་ནི། སློབ་དཔོན་བཀའ་བཅག་ཐུགས་དཀྲུགས་ལྕི། ལས་ཀྱི་རྣམ་པར་
སྨིན་པ་ནི། ཐིག་ནག་སོག་ལེ་ངར་མས་གཅོད། སྡིག་གྲོགས་བསྟེན་ཅིང་ཡིད་རང་
ལྕི། ལས་ཀྱི་རྣམ་པར་སྨིན་པ་ནི། འཛིན་པའི་ལྕགས་ཀྱུས་དོན་སྙིང་འབྱིན། དད་པ་
ཅན་གྱིས་ཚོགས་གཅོག་ཅིང་། ལས་ཀྱི་རྣམ་པར་སྨིན་པ་ནི། མེ་མར་མུར་གྱི་འོབ་ལ་
འབོགས། ཁས་བླང་དམ་བཅས་རྗེས་ལོག་ལྕི། ལས་ཀྱི་རྣམ་པར་སྨིན་པ་ནི། འཆོལ་
མེད་བརྒྱ་ཤོང་ཟངས་སུ་འཚོད། ལོག་པ་བརྒྱད་ཀྱི་རྣམ་གྲངས་ནི། རྫུན་དང་ཕྲ་མ་
ལོག་སྨྲས་ནས། ལས་ཀྱི་རྣམ་པར་སྨིན་པ་ནི། ལྕེ་ལ་ཞིང་རྨོ་གནས་སུ་སྐྱེ། འཐབ་
རྩོད་སྨོན་ལམ་ལོག་བཏབ་ནས། ལས་ཀྱི་རྣམ་པར་སྨིན་པ་ཡིས། ཉིན་རེ་ལན་དགུ་
སྲོག་རྩ་གཅོད། རང་ཕན་འདོད་ལོག་གསོད་བཅོལ་ན། ལས་ཀྱི་རྣམ་པར་སྨིན་པ་ནི།
རལ་གྲིས་འཁོར་ལོས་ཡན་ལག་གཏུབ། མ་སྲིང་ལུས་ལ་མངལ་སྤྱོད་ན། ལས་ཀྱི་རྣམ་
པར་སྨིན་པ་ནི། ངུ་འབོད་གནས་ན་མེ་ཆེན་སྤར། གཞན་ལ་དགེ་གྲོགས་ལོངས་སྤྱོད་
སྤེལ། ལས་ཀྱི་རྣམ་པར་སྨིན་པ་ནི། གྲང་བ་སོ་འཐམ་གནས་སུ་སྦྱོང༌། རི་ལ་ཀུས་
བཏབ་མཚོ་དུག་འདེབས། ལས་ཀྱི་རྣམ་པར་སྨིན་པ་ནི། གཉིས་ཚེ་གཉིས་འཁོར་
གནས་སུ་སྦྱོང་། ཆུ་བོ་གལ་བསྒྱུར་སེམས་ཅན་མནར། ལས་ཀྱི་རྣམ་པར་སྨིན་པ་ནི།
གསེར་གྱི་རི་བོས་ལུས་པོ་ནོན། ནགས་ཚལ་མེ་བཏང་སེམས་ཅན་བསྲེགས། ལས་ཀྱི་
རྣམ་པར་སྨིན་པ་ནི། མེ་ཡི་རི་ལ་འཛེར་བུས་འདེབས། དེ་ལྟར་རྒྱུ་འབྲས་བྱེ་བྲག་ནི།
ལས་དང་སྤྱོད་པ་ལོག་འཁྲུལ་ནས། མ་རིག་ཉོན་མོངས་རྒྱུ་ལས་བྱུང༌། དེ་ལས་ལྡོག་
པའི་སྐྱེས་བུ་ནི། བདེ་བའི་གནས་སྙེད་དོན་དམ་རྙེད། བདེན་པའི་དོན་གྱིས་འབྲས་
བུ་ཐོབ། ཁུ་བྱུག་རིག་པའི་མདོ་སྡེ་ལས། ལས་ཀྱི་རྣམ་པར་སྨིན་པའི་རྒྱུ་འབྲས་བསྟན་
པའི་ལེའུ་སྟེ་བརྒྱད་པའོ།། །། །
༧ དེ་ནས་ཡང་རྫུ་འཕྲུལ་ཐབས་དང་ལྡན་པའི། ཡིད་ཀྱི་ཁྱེའུ་ཆུང་གིས་ཞུས་
Al

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པའི་མདོ། སྣང་སྲིད་མ་བསྒྲིབས་ས་ལེར་གཟིགས། ཐམས་ཅད་མཁྱེན་པའི་ཡེ་ཤེས་
ཅན། ཅི་སྙེད་གསལ་བའི་རིན་པོ་ཆེ། སྟོན་པ་གཤེན་རབ་མི་བོ་ལགས། བདག་
དང་འདུས་པའི་འཁོར་རྣམས་ལ། དྲན་པ་སེམས་ཀྱི་ལྟ་བ་ཞན། མ་རིག་བློ་ཡི་ཆ་ལ་
གནས། ངེས་ཚིག་བདེན་པའི་བྱེ་བྲག་ལས། གསལ་བའི་བོན་ཞིག་བསྟན་དུ་གསོལ།
ཅེས་ཞུས་པས། རྣམ་མཁྱེན་གཤེན་གྱིས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་
འདུས་པའི་འཁོར་རྣམས་རབ་ཏུ་ཉོན། ཞུས་པའི་དོན་ནི་འདི་ལྟར་ཏེ། གཡུང་དྲུང་
བོན་གྱི་བྱེ་བྲག་ནི། སྤྲོས་ན་བརྒྱད་ཁྲི་བཞི་སྟོང་བགྱིས། བསྡུས་ན་ཐིག་ལེ་གཅིག་ཏུ་
ངེས། བྱེ་བྲག་བདེན་པ་གཉིས་སུ་གསལ། དེ་ཡང་མཚན་ཉིད་བསྟན་པ་ནི། ཐིག་ལེ་
བྱང་ཆུབ་འོད་ཀྱི་རྩ། ཡེ་ཤེས་ལྔ་ལས་གྱེས་པ་ཡི། འོད་ཟེར་ཉི་ཤུ་རྩ་ལྔ་ལས། བོན་སྒོ་
བརྒྱད་ཁྲི་བཞི་སྟོང་སྤྲོས། མ་རིག་ལས་སུ་སྨིན་པ་ཡི། འཁྲུལ་པའི་རྒྱུ་རུ་ལྔར་གྲུབ་སྟེ།
ཉོན་མོངས་ཉི་ཤུ་རྩ་ལྔ་ལས། བོན་སྒོ་བརྒྱད་ཁྲི་བཞི་སྟོང་སྤྲོས། མ་རིག་ལས་སུ་སྨིན་
པ་ཡི། རྟོག་འཁྲུལ་ཆ་རེའི་བརྙན་པོ་རུ། ཡེ་ཤེས་རྩ་ལས་གྲུབ་པ་ཡི། བོན་གྱི་སྒོ་མོ་
རེ་རེ་སྟོན། བསྡུས་ན་ཉག་གཅིག་སེམས་ཉིད་དུ། མ་བཅོས་ཐིག་ལེའི་ངོ་བོར་འདུས།
བརྗོད་དང་མཚོན་པའི་དཔེ་ལས་འདས། སྐྱེ་འགག་སྣང་སྟོང་རྟག་ཆད་མེད། མ་
གཡོས་དེ་བཞིན་ཉིད་ཅེས་བྱ། མཚན་ཉིད་ལྡན་པའི་བྱེ་བྲག་ནི། ཀུན་རྫོབ་དོན་དམ་
རྣམ་གཉིས་ལ། འཁོར་བའི་བོན་ནི་ཀུན་རྫོབ་སྟེ། ངོ་བོ་དངོས་པོ་མཚན་མར་གསལ།
མཚན་ཉིད་ཡུལ་དུ་རུང་བས་བདེན། མྱང་འདས་བོན་ནི་དོན་དམ་ལ། བོན་ཉིད་
གཡུང་དྲུང་དབྱིངས་སུ་གསལ། དབྱེར་མེད་ཐིག་ལེའི་ཀློང་དུ་བདེན། ངེས་ན་བྱེ་
བྲག་གཉིས་ཞེས་བྱ། ཡིད་ཀྱི་ཁྱེའུ་ཆུང་ལ་སྩོགས་ཏེ། གཡུང་དྲུང་སེམས་དཔའི་འཁོར་
རྣམས་ཀུན། མ་ཡེངས་དོན་ལ་རབ་ཏུ་འདུད། སྤྱིར་ནི་བོན་སྒོའི་བྱེ་བྲག་ལ། རིམ་
པ་གྲངས་སུ་བསྟན་པ་ནི། འགྲོ་བ་སེམས་ཅན་དོན་ཕྱིར་དུ། གང་འདུལ་ཐབས་སུ་
42

མདོ་སྡེ། ཁུ་བྱུག་རིག་པའི་མདོ།
སྤྲོས་པ་བས། ཡང་དག་དོན་ལ་མཚོན་དུ་མེད། རང་བྱུང་གདོས་དག་སྙིང་པོ་ཅན།
སེམས་ཉིད་སྙིང་པོ་འདུས་མ་བྱས། ཐམས་ཅད་དེ་ཡི་ངང་དུ་རྫོགས། ཞེས་བཀའ་
བསྩལ་ཏོ། ། །
དེ་ནས་ཡང་ཡིད་ཀྱི་ཁྱེའུ་ཆུང་བློ་གསལ་གྱིས། གུས་པའི་ཚུལ་དུ་ཞུས་པའི་མདོ།
ཐམས་ཅད་མ་བསྒྲིབ་གསལ་བའི་སྒྲོན། རྨོངས་པའི་གོ་འབྱེད་བདེ་བའི་ལྗགས། དུས་
༡O2
གསུམ་ཅི་ལྟར་གཟིགས་པའི་སྤྱན། འགྲོ་བའི་དཔལ་ཆེན་གཤེན་རབ་ཉིད། བོན་ཉིད་
ཀློང་ནས་འོད་སྤྲོས་ཤིང་། འགྲོ་བའི་དོན་དུ་ཐབས་སྤྲུལ་ནས། ཡེ་སྲིད་ལྷུན་གྱིས་གྲུབ་
ལགས་སམ། སྐྱེ་བ་གྲངས་མེད་ཚོགས་བསགས་ནས། སེམས་བསྐྱེད་མངོན་གྱུར་
འབྲས་བུ་ལ། འགྲོ་དོན་དཔལ་དུ་གྱུར་ལགས་སམ། ཞེས་ཞུས་པས། སྟོན་པ་གཤེན་
རབ་མི་བོ་ཡིས། ཡིད་ཀྱི་ཁྱེའུ་ཆུང་ལ་སོགས་འདུས་པའི་གཡུང་དྲུང་སེམས་དཔའི་
འཁོར་རྣམས་ལ། བརྗིད་པའི་སྐུ་ལས་འཛུམ་བསྟན་ནས། སྙན་པའི་གསུང་གིས་སྒྲ་
འབྱིན་ཞིང་། མཁྱེན་པའི་ཐུགས་ལས་འོད་ཟེར་སྤྲོས། རྣམ་དག་ཚངས་པས་བཀའ་
སྩལ་པ། ཡིད་ཀྱི་ཁྱེའུ་ཆུང་ལ་སོགས་ཏེ། འདུས་པའི་འཁོར་རྣམས་ཐམས་ཅད་ཀུན།
མ་ཡེངས་གྱད་ཀྱི་གཞུ་རྒྱུད་ལྟར། རིག་པ་ཐང་ཆོད་གུས་པས་ཉོན། རྒྱུ་འབྲས་བདེན་
པའི་བོན་བཤད་དོ། །སྤྱིར་ནི་ཁམས་གསུམ་སེམས་ཅན་རྣམས། མ་རིག་འཁྲུལ་པའི་
ལས་དབང་གིས། སྡུག་བསྔལ་འཁོར་བའི་གནས་རྣམས་བརྒྱུད། ཉོན་མོངས་སྒྲིབ་
པ་ཇེ་ཆེར་བསགས། ཐར་མེད་སྐྱེ་རྒས་ན་འཆི་བསྒྲོད། བདག་ཀྱང་སྐྱེ་བ་གྲངས་མེད་
གྲངས། མ་དག་སྐྱེ་བ་ལྔ་བརྒྱར་བླངས། སྡུག་བསྔལ་ངན་འགྲོའི་ལུས་རྣམས་ལེན།
མི་བདེ་གནས་ལ་ཡུན་རིང་སྦྱོང་། ལས་ཀྱི་རྒྱུ་འབྲས་རྣམ་པར་སྨིན། བག་ཆགས་
འདུ་བྱེད་འཕེན་ལེན་གྱིས། འདྲིས་པ་ལུང་དུ་མ་སྟོན་པ། འཇུག་ལྡོག་སྐྱེ་བ་ལྔ་བརྒྱར་
བླངས། བདུད་ཀྱི་ཆུ་བཞིའི་སྒྲོམས་སུ་ཞུགས། བདེ་སྡུག་བྱུང་ཚོར་བླང་ངོར་ནས།
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མིང་གཟུགས་འབྲེལ་འབྲེལ་སྡུག་བསྔལ་རྒྱུ། རྒྱལ་བའི་ཐུགས་རྗེས་སྨོན་ལམ་མཐུས།
སེམས་བསྐྱེད་ཚད་མེད་ངང་ལྡན་ཞིང་། དག་པའི་སྐྱེ་བ་ལྔ་བརྒྱ་རུ། འགྲོ་བའི་དོན་
ལ་རབ་ཏུ་བརྩོན། རློན་པས་ཤེས་བྱའི་སྒྲིབ་པ་ཡང་། ཡར་ཚེས་ཟླ་བ་ཅི་བཞིན་དུ།
ཇེ་སངས་རང་བཞིན་ངང་གིས་དག །སྟོང་དང་ལྔ་བརྒྱའི་དུས་མཐའ་འདིར། རྣམ་
མཁྱེན་ཡེ་ཤེས་རྩེ་མོ་རྒྱལ། སྐུ་གསུང་ཡོན་ཏན་ཕྲིན་ལས་ཐུགས། འོད་ཟེར་སེམས་
དཔའ་གྲངས་མེད་བཀྱེ། བསྟན་པ་རྣམ་གསུམ་རིམ་པར་སྤེལ། དེ་བཞིན་དུས་དང་
གནས་དང་འཁོར། སྣོད་བཅུད་ཞིང་ཁམས་ཅི་ལྟར་བ། འཛམ་གླིང་དུང་ཕྱུར་བཅུ་
ལ་ནི། མི་མཇེད་འདི་ལྟར་ངེས་སུ་སྟོན། སྟོན་པས་བསྟན་པ་དེ་བཞིན་སྤེལ། འཁོར་
བའི་སེམས་ཅན་ཐམས་ཅད་ཀྱང་། གྲངས་མེད་དབྱིངས་སུ་ཐར་པར་བཀོད། ཚངས་
རྒྱུང་མི་མཇེད་འཇིག་རྟེན་འདིར། ཤིན་ཏུ་ཡ་ང་རབ་ཏུ་འཇིགས། བརྩོད་ཅིང་རྩུབ་
པའི་གནས་ཡིན་པས། དུས་གསུམ་སྟོན་པའི་དབུ་མ་རུ། ཐབས་ཤེས་ཟུང་དུ་འཇུག་
པ་ཡི། འགྲོ་དོན་མཛད་པའི་སྟོན་པ་པོ། སྒྲིབ་མེད་རྣམ་མཁྱེན་ང་རོ་བདག ། ཡེ་ཀློང་
དབྱིངས་ནས་བྱིན་དབབ་ཅིང་། རྫུ་འཕྲུལ་ཐབས་ལས་ཐུགས་རྗེ་ཤར། ཤེས་རབ་
རྩལ་ལྡན་ཐམས་ཅད་རྫོགས། ད་ཡང་སྐུ་ཡི་བསྟན་པ་འདིར། ལས་དང་སྐལ་བར་
ལྡན་པ་རྣམས། སྨོན་ལམ་བཏབ་པས་མངོན་སངས་རྒྱས། ལས་མེད་སྐལ་བ་མི་ལྡན་
ཡང་། གསུང་གི་བསྟན་པའི་དབུ་མ་རུ། ཐབས་སུ་བཀྲིད་ཅིང་ལམ་དུ་འཇུག །སྒྲིབ་
སྦྱང་ཚོགས་རྫོགས་རང་བཞིན་ལས། ཤིན་ཏུ་ལས་ངན་སེམས་ཅན་ཡང་། རྣམ་
གསུམ་བསྟན་པའི་ཐ་མ་རུ། ཐབས་ཀྱིས་འདུལ་བར་མངོན་སངས་རྒྱས། གལ་ཏེ་
ལོག་པས་མཚམས་མེད་སྤྱོད། སྡིག་པའི་འཕེན་ལེན་རྣམ་སྨིན་སྡུད། སྐྱེ་བ་ངན་པ་གྷ་
དྷ་ཡང་། སླད་བྱོན་ཐང་མ་འོད་ཀྱི་དུས། བདག་གིས་སྨོན་ལམ་ནུས་མཐུ་རྐྱེན། བདེ་
ཆེན་ངང་དུ་མངོན་པར་ཆུབ། ཁམས་གསུམ་རིས་དྲུག་དབྱིངས་སུ་སངས། གནས་
44

ཁུ་བྱུག་རིག་པའི་མདོ། །
མདོ་སྡེ།
གང་བཅུད་རྣམས་དག་མོད་ཀྱང་། འཁོར་བའི་སེམས་ཅན་གྲངས་མེད་འདི། ཆུ་ཡི་
རྒྱུན་བཞིན་ངང་གིས་འབྲལ། སྔ་རབས་ཐར་པ་ཐོབ་པ་ནི། སྤྲིན་ཆར་ནམ་མཁའ་
དྭངས་པ་བཞིན། འཁོར་བ་སྟོང་པ་ལྟར་སངས་ཀྱང་། ཕྱི་རབས་ལས་ཀྱིས་འཁྲུལ་པ་
ནི། བསྐལ་པའི་སྐྱི་འདངས་འབེབས་པ་ལྟར། སྤྱི་བཙན་ཉོན་མོངས་འདམ་དོང་རླན།
དེ་ལྟར་ཐར་དང་ལྟུང་བ་ནི། རང་བཞིན་སྲིད་པས་འབྱང་བའོ། །བདེར་གཤེགས་
མཐུ་དང་སེམས་ཅན་ལས། སྟོན་པའི་བཀའ་དང་དོས་འཛུག་བདུད། ཉིན་མཚན་ལྟ་
བུ་མཉམ་པར་འགྱུར། བཅུད་ཀྱང་དེ་བཞིན་མཉམ་པར་སྟོན། ཚངས་རྒྱུང་འཇིག་
རྟེན་འདི་ལྟ་བུ། སྟོང་ལ་སྤྱི་ཕུད་གྲངས་སུ་ངེས། དེ་དག་སྟོང་ལ་སྟོང་གཉིས་པ། དེ་
བཞིན་སྟོང་ལ་མཐར་ཐུག་པ། འཇིག་རྟེན་ཕྲག་ཁྲིག་གྲངས་སུ་ངེས། དེ་ལྟར་བདག་
གིས་འདུལ་ཞིང་ལ། དུས་དང་བསྐལ་པ་འཇིག་རྟེན་གྲངས། གཉིས་བཅུ་ཆགས་
འཇིག་གནས་སྟོང་མཉམ། ཕར་འདས་འཇིག་རྟེན་བརྗོད་དུ་མེད། དེ་བཞིན་གསལ་
བར་སྟོན་པའོ། ། ཞེས་བཀའ་བསྩལ་ཏོ། །ཁུ་བྱུག་རིག་པའི་མདོ་སྡེ་ལས། བདེན་
གཉིས་བྱེ་བྲག་བསྟན་པའི་ལེའུ་སྟེ་དགུ་པའོ། །། །
༧ དེའི་ཚེ་དེའི་དུས་ན། མཚན་དང་ལྡན་པའི་ཁྱེའུ་ཆུང་གིས། སྟོན་པའི་སྐུ་ལ་
ཞུས་པའི་མདོ། རྣམ་མཁྱེན་གཤེན་རབ་མི་བོ་ལགས། འཁོར་བའི་བོན་རྣམས་ཐམས་
ཅད་ཀྱི། བྱེ་བྲག་རྣམ་གྲངས་ཅི་ལྟར་ལགས། གསལ་བར་ཞིབ་པར་བཤད་དུ་གསོལ།
ཅེས་ཞུས་པས། རྣམ་མཁྱེན་གཤེན་གྱིས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་
པའི། འདུས་པའི་འཁོར་རྣམས་མ་ཡེངས་ཉོན། འཁོར་བའི་མཚན་ཉིད་བསྟན་པ་ནི།
མ་རྟོགས་འཁྲུལ་པ་ལས་ཀྱི་རྐྱེན། ཉོན་མོངས་དབང་གིས་དུག་ལྔར་སྨིན། ཞེ་སྡང་
གཏི་མུག་རྣམ་པར་ཤེས་པ་ལྔ། གཟུགས་ཀྱི་འཁོར་གསུམ་འཁོར་བའི་རྐྱེན། བསྡུས་
པའི་གྲངས་ལ་བཞི་རུ་གསལ། གཡོ་འདེབས་གསལ་འབྱིན་རླན་བསྐྱེད་ནས། བརྟེན་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཞི་སྲིད་པ་འབྱུང་བའི་གཟུགས། མཐོང་ཐོས་སྣོམ་གྲོལ་བྱུང་ཚོར་སྒོ། འབྱེད་པར་
དབང་པོ་ལྔ་ཡི་གཟུགས། གཟུགས་སྒྲ་དྲི་རོ་རེག་ལ་སོགས། སྣ་ཚོགས་བྱེ་བྲག་ཡུལ་
གྱི་གཟུགས། རང་བཞིན་སྲིད་པས་ཤུགས་འབྱུང་དུ། རྣམ་པར་མི་འབྱེད་དེ་ཉིད་
གཟུགས། དེ་ལྟར་རྣམ་གྲོལ་དེ་བཞིའོ། །ཚོར་བ་ལ་ཡང་གསུམ་དུ་སྟོན། དགའ་བདེ་
ཡིད་འོང་རོལ་རྩེད་ལ། བདེ་བའི་ཉམས་མྱོང་ཚོར་བ་དང༌། རེག་རྩུབ་མི་བདེ་མྱ་
ངན་ལ། མྱོང་ཚད་སྡུག་བསྔལ་ཚོར་བ་དང་། ངོ་བོར་བླང་དོར་འདུ་ཤེས་མེད། རང་
བཞིན་བཏང་སྙོམས་ཚོར་བའོ། །འདུ་ཤེས་ལ་ཡང་རྣམ་པར་གསུམ། རྨུག་འཐིབ་
ལས་སྒྲིབ་ངོ་བོས་འཆིང༌། ཡེངས་པ་རྒྱ་ཆུང་འདུ་ཤེས་དང༌། བདེ་བ་ཏིང་འཛིན་
དགའ་བདེ་སྐྱེ། སྤྲུལ་པ་རྒྱ་ཆེའི་འདུ་ཤེས་དང་། མཚན་མེད་སྙོམས་འཇུག་ཅིར་
གསལ་ཅིང༌། དཔག་ཏུ་མེད་པའི་འདུ་ཤེས་སོ། །འདུ་བྱེད་ལ་ཡང་ལྔ་རུ་བསྟན།
འཕེལ་སྨིན་གྲུབ་པའི་ཆོ་འཕྲུལ་དུ། སྲིད་པ་ལས་ཀྱི་འདུ་བྱེད་དང་། དགེ་སྡིག་ལས་
ཀྱི་རྒྱུ་འབྲས་ཀྱིས། བདེ་སྡུག་བྱུང་ཚོར་འདུ་བྱེད་དང༌། མ་རིག་རྟོག་པས་བསྐུལ་
བཏབ་ནས། འཁྲུལ་པའི་མངོན་སྦྱོར་འདུ་བྱེད་དང་། མོས་འདུན་ལས་ལ་སྤྱན་
གསལ་དང་། ཡིད་རང་འཇུག་སྨོན་འདུ་བྱེད་དང་། བློ་གཡེང་དྲན་རྨུག་གང་མི་
ཟིན། ལུང་དུ་མ་བསྟན་འདུ་བྱེད་དང་། རྣམ་ཤེས་རང་བཞིན་གསུམ་དུ་སྟོན།
དབང་པོས་ཡུལ་གྱི་བྱེ་བྲག་ཤེས། དྲན་པས་བདེ་སྡུག་བྱུང་ཚོར་ཤེས། འཕགས་པས་
མཉམ་པ་ཉིད་དུ་ཤེས། ཡུལ་དང་དབང་པོའི་བྱེ་བྲག་ལ། མིག་ལ་རྣམ་པ་གསུམ་དུ་
བསྟན། ལས་ཀྱིས་འཁྲུལ་པའི་རིགས་དྲུག་མིག །རྣམ་སྨིན་རང་སྣང་སོ་སོར་མཐོང་།
དེ་ཉིད་རང་བཞིན་དག་པའི་མིག །དུས་གསུམ་མི་བསླུ་གསལ་བར་མཐོང་། ཡོངས་
སུ་ཚངས་པ་ལྷ་ཡི་མིག །ཁམས་གསུམ་རིག་པའི་གནས་རྣམས་མཐོང་། དེ་ནས་རྣ་
བ་གསུམ་དུ་གནས། རིགས་དྲུག་འཁྲུལ་པའི་རྣ་བ་ཡི། བདེ་སྡུག་སྙན་དང་མི་སྙན་
46

མདོ་སྡེ། ཁུ་བྱུག་རིག་པའི་མདོ།
ནོ། །དེ་ཉིད་ངོ་བོ་རྣམ་དག་གིས། རིག་པའི་བྱེ་བྲག་སྒྲ་རུ་གོ །ཚངས་པ་ལྷ་ཡི་རྣ་བ་
ཡིས། ཅི་སྙེད་སྒྲིབ་མེད་རང་བཞིན་གོ །དེ་ནས་སྣ་ལ་རྣམ་པ་གསུམ། མ་དག་ལས་
ཀྱིས་བྱེ་བྲག་ཏུ། བཟང་ངན་རྣམ་གྲངས་དྲི་རུ་ཚོར། དེ་ཉིད་ངོ་བོ་རྣམ་དག་གིས།
ཡུལ་གྱི་མཚན་ཉིད་དྲི་རུ་ཚོར། ཡངས་ནས་རྣམ་དག་ཚངས་པ་ཡིས། སྲིད་པ་
གསུམ་གྱི་དྲི་རྣམས་ཚོར། དེ་ནས་ལྕེ་ཡི་ངོ་བོ་གསུམ། མ་རིག་ལས་ཀྱི་འཁྲུལ་པའི་ལྕེ།
རྟོག་འཛིན་བཟང་ངན་རོ་རྣམས་མྱོང་། དེ་ཉིད་ངོ་བོ་རྣམ་དག་ལྕེ། བཀྲོལ་བསྒྱུར་
བརྡ་ཡི་བྱེ་བྲག་འབྱེད། རྣམ་དག་ཚངས་པ་ལྷ་ཡི་ལྕེ། ངོ་བོ་དབྱིངས་རྟོགས་དོན་དུ་
གྲོལ། དེ་ནས་ལུས་ལ་གསུམ་དུ་བསྟན། ངན་སོང་སྡུག་བསྔལ་སྦྱང་བ་ཡི། རྣམ་སྨིན་
ལས་ཀྱིས་འཕེན་ལེན་ལུས། སྐྱེ་གནས་མཐོ་དམན་གྲངས་ཀྱིས་བསྐོར། མི་མཐུན་སོ་
སོར་ཐོབ་པའི་ལུས། ཆོ་འཕྲུལ་སྤྲུལ་པ་ཐུགས་རྗེ་ཡི། རྣམ་འགྱུར་རྫུ་འཕྲུལ་གསལ་
བའི་ལུས། དེ་ནས་ཡིད་ལ་གསུམ་དུ་བསྟན། ཉོན་མོངས་འཁྲུལ་པའི་རྟག་འཛིན་
ནས། བདེ་སྡུག་བྱུང་ཚོར་སྤང་ལེན་ཡིད། རིམ་བཞིན་རིམ་པ་ས་ལམ་བགྲོད་པ་ཡི།
འཇུག་པའི་ངོ་བོ་རློམ་ཞུམ་ཡིད། ཚད་མེད་བྱམས་དགའ་རྒྱུན་སྐྱེས་ནས། ཀུན་ལ་
གདུང་བ་འགྲོ་དོན་ཡིད། དེ་བཞིན་བྱེ་བྲག་རིམ་པ་གསལ། ཡུལ་རྣམས་མཚན་ཉིད་
འདི་ལྟར་ཏེ། གཟུགས་ལ་རྣམ་པ་གསུམ་དུ་བསྟན། སྣང་ཡོར་བྱེ་བྲག་ཡུལ་གྱི་
གཟུགས། ཡེ་སྲིད་ཀུན་འབྱུང་རང་བཞིན་གཟུགས། བྱེད་པ་བྱས་པས་ཐབས་ཀྱི་
གཟུགས། སྒྲ་ལ་རྣམ་པར་གསུམ་ཉིད་བལྟ། རྐྱེན་གྱིས་བསྐྱེད་པ་བསྐུལ་བའི་སྒྲ། ཆོ་
འཕྲུལ་སྣ་ཚོགས་བྱས་པའི་སྒྲ། རང་བཞིན་ཀུན་འབྱུང་ཤུགས་ཀྱི་སྒྲ། དྲི་ལ་རྣམ་པར་
གསུམ་ཉིད་དེ། རང་གིས་འབྱུང་བ་རང་བཞིན་དྲི། སྣ་ཚོགས་བྱས་པ་རྐྱེན་གྱི་དྲི། ཡེ་
ནས་འབྱུང་བ་རྐྱེན་གྱི་དྲི། རོ་ཡི་མཚན་ཉིད་རྣམ་པ་གསུམ། ཁ་མངར་སྐྱུར་ཚ་མྱོང་
བའི་རོ། རང་བཞིན་གནས་པ་ལྡན་པའི་རོ། རྒྱུ་ལས་སྐྱེད་པ་འབྱུང་བའི་རོ། རེག་ལ་
47

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རྣམ་པ་གསུམ་ཉིད་དོ། །ཚ་གྲང་གཅོད་སྦྱོང་ལས་ཀྱི་རེག །ལྷབ་ལྷུབ་འཇམ་རྩུབ་རྒྱུ་
ཡི་རེག །རང་བཞིན་གྲུབ་པ་ངང་གི་རེག །བོན་ལ་རྣམ་པ་གསུམ་དུ་བསྟན། ཀུན་
བརྟག་མཚན་མར་འཛིན་པའི་བོན། ཀུན་ནས་ཉོན་མོངས་འཁོར་བའི་བོན། རྣམ་
པར་བྱང་བ་མྱང་འདས་བོན། དེ་བཞིན་རིམ་པའི་བྱེ་བྲག་གསལ། དབང་པོ་རྣམ་
ཤེས་འདི་ལྟར་ཏེ། སྣང་ཡོར་རྣམ་གྲངས་སོ་སོར་མཐོང་། མིག་གི་རྣམ་པར་ཤེས་པ་
དང༌། བརྡའ་དང་སྒྲ་རིག་སོ་སོར་འབྱེད། རྣ་བའི་རྣམ་པར་ཤེས་པ་དང༌། ངད་
བདའ་དྲི་ཡི་རང་བཞིན་ཚོར། སྣ་ཡི་རྣམ་པར་ཤེས་པ་དང་། མདངས་ལྡན་རོ་ཡི་བྱེ་
བྲག་མྱོང༌། ལྕེ་ཡི་རྣམ་པར་ཤེས་པ་དང༌། འཇམ་རྩུབ་རེག་བྱའི་མཚན་ཉིད་འཛིན།
ལུས་ཀྱི་རྣམ་པར་ཤེས་པ་དང༌། སོ་སོར་རིག་པ་ཀུན་བཅོམ་ནས། ཡིད་ཀྱི་རྣམ་པར་
ཤེས་པའོ། །རྐྱེན་ཚོར་རང་བཞིན་འདི་ལྟར་ཏེ། མིག་དང་མཐོང་བྱེད་གཟུགས་དང་
གསུམ། འདུས་ཏེ་རེག་པའི་རྐྱེན་ཚོར་དང་། རྣ་བ་ཐོས་བྱེད་སྒྲ་དང་གསུམ། འདུས་
ཏེ་རེག་པའི་རྐྱེན་ཚོར་དང༌། སྣ་དང་སྣོམ་བྱེད་དྲི་དང་གསུམ། འདུས་ཏེ་རེག་པའི་
རྐྱེན་ཚོར་དང་། ལྕེ་དང་མྱོང་བྱེད་རོ་དང་གསུམ། འདུས་ཏེ་རེག་པའི་རྐྱེན་ཚོར་དང༌།
ལུས་དང་ཚོར་བྱེད་རེག་དང་གསུམ། འདུས་ཏེ་རེག་པའི་རྐྱེན་ཚོར་དང་། ཡིད་དང་
རིག་པ་བོན་དང་གསུམ། འདུས་ཏེ་རེག་པའི་རྐྱེན་ཚོར་དང་། དེ་བཞིན་མ་འདྲེས་སོ་
སོར་གསལ། རྒྱུ་རྐྱེན་འབྱུང་བའི་མཚན་ཉིད་ནི། འདེགས་བྱེད་གཡོ་བ་རླུང་གི་
ཁམས། སྲོག་འཛིན་དང་སྙིགས་འབྱེད་པའོ། །གསལ་བྱེད་མདང་འཛིན་མེ་ཡི་ཁམས།
སྨིན་བྱེད་དྲོད་འབེབས་མུན་པ་སེལ། གཤེར་ཞིང་རླན་པ་ཆུ་ཡི་ཁམས། ཀུན་གསོ་
བག་སྡུད་ཐམས་ཅད་སྐྱོངས། བསྐྱེད་བྱེད་ཐེག་ཆེན་ས་ཡི་ཁམས། ཆགས་པ་སྲ་བ་
རྟེན་པའི་གནས། གོ་འབྱེད་གསལ་བ་ནམ་མཁའི་ཁམས། ཐམས་ཅད་འབྱུང་བྱེད་དེ་
བཞིན་ཉིད། དེ་ལྟར་རྣམ་གྲངས་རིམ་པ་གསལ། རྟེན་འབྲེལ་བཅུ་གཉིས་འདི་ལྟར་
48

མདོ་སྡེ། ཁུ་བྱུག་རིག་པའི་མདོ། །
ཏེ། མ་རིག་ངོ་བོ་རྣམ་གསུམ་ལ། སྒྱུ་མ་འཁྲུལ་པའི་རྐྱེན་གྱིས་བསླུས། སྐྱེ་གནས་
འཁོར་བའི་གཞི་མ་རིག །བདེ་སྡུག་ཉམས་མྱོང་དངོས་པོར་ལྟོས། དགེ་སྡིག་སྨིན་པའི་
འབྲས་མ་རིག །དུག་ལྔ་དབང་ཆེན་བག་ལ་འཇུག །སེམས་འདིས་ཡེ་ཤེས་དོན་མ་
རིག །འདུ་བྱེད་རྣམ་པར་གསུམ་དུ་བསྟན། བསླུ་བ་འདོད་པའི་རྗེས་འབྲེང་ནས།
ཉོན་མོངས་ཡིད་འཇུག་འདུ་བྱེད་དང༌། མཚན་མེད་མཁའ་ལ་རང་བཞིན་དུ། རྣམ་
ཤེས་སྙོམས་འཇུག་འདུ་བྱེད་དང་། བརྟེན་མེད་སེམས་འཕྱོས་གནས་ཚོར་བའི། བར་
དོ་ལས་ཀྱི་འདུ་བྱེད་དང་། རྣམ་པར་ཤེས་པ་གསུམ་དུ་བསྟན། དབང་པོ་ཡུལ་གྱི་བྱེ་
བྲག་གཅོད། མཚན་ཉིད་རྟོག་པའི་རྣམ་སེམས་དང༌། འགྱུ་བ་སྣ་ཚོགས་ཤུགས་ལས་
འཕྲོ། ཀུན་འབྱུང་དྲན་པའི་རྣམ་སེམས་དང་། དེ་ཉིད་ངང་ལ་འཆར་བ་ཡི། རང་
བཞིན་ཤེས་པའི་རྣམ་སེམས་སོ། །མིང་དང་གཟུགས་ལ་གསུམ་དུ་དབྱེ། ཞེན་ལྟོས་
བག་ཆགས་ཡིད་ཀྱི་ལེན། འཇུག་པའི་རྟེན་གྱི་མིང་དང་གཟུགས། ཅི་སྙེད་བྱེ་བྲག་
རྣམ་པར་གཅོད། གདགས་པ་རྣམ་བྱེད་མིང་དང་གཟུགས། མ་དམིགས་དེ་ཉིད་
ལྷུན་གྲུབ་པའི། ཀུན་ལ་ཁྱབ་པའི་མིང་དང་གཟུགས། སྐྱེ་མཆེད་ངོ་བོ་གསུམ་དུ་
བསྟན། གསལ་དབྱེ་ཚོར་གྲོལ་བདེ་གཡོ་བའི། དབང་པོ་དྲུག་གི་སྐྱེ་མཆེད་དང༌།
གཟུགས་སྒྲ་དྲི་རོ་རེག་དང་བོན། སྣང་བ་ཡུལ་གྱི་སྐྱེ་མཆེད་དང༌། བྱ་བ་བྱེད་པའི་
འབྲས་བུ་སྨིན། གྲུབ་པ་ལས་ཀྱི་སྐྱེ་མཆེད་དང༌། རེག་གི་ངོ་བོ་གསུམ་དུ་བསྟན།
ཡུལ་དྲུག་དབང་པོས་ལེན་པ་ཡི། དགའ་བ་སེམས་སྤྲོ་རེག་པ་དང་། དེ་བཞིན་མི་
དགའ་སེམས་བྱིན་ནས། ཞེན་ལོག་སྣང་བའི་རེག་པ་དང་། རྣམ་གྲངས་ལུང་དུ་མ་
བསྟན་པའི། མི་མཐུན་སྣང་བའི་འདུ་ཤེས་སུ། དེ་བཞིན་འབྱུང་བའི་རེག་པའོ། །ཚོར་
བ་རྣམ་པ་གསུམ་དུ་བསྟན། ཅི་སྙེད་མཐུན་པའི་བདེ་བ་སྐྱེས། དེ་བཞིན་དགའ་བའི་
ཚོར་བ་དང་། མི་མཐུན་སྣང་བའི་འདུ་ཤེས་དང་། དེ་བཞིན་མི་དགེའི་ཚོར་བ་དང་།
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རང་འབྱུང་ཤུགས་ལས་འབྱུང་བ་ཡི། དེ་ཉིད་རང་གིས་ཚོར་བའོ། །སྲེད་པའི་མཚན་
ཉིད་གསུམ་དུ་བསྟན། དག་པའི་ཞིང་རྣམས་མི་མཐོང་ནས། མ་རིག་ལས་ཀྱི་སྲེད་པ་
དང་། ཆགས་ཞེན་བག་ཆགས་རྗེས་འབྲེང་ནས། ལྟ་ལོག་འཁྲུལ་པའི་སྲེད་པ་དང་།
བྱ་བྱེད་ཐབས་ལ་མོས་པ་ཡིས། ཀུན་ལ་འཇུག་པའི་སྲེད་པའོ། །ལེན་པའི་རང་བཞིན་
གསུམ་དུ་བསྟན། བྱ་བ་དུས་ཀྱི་ངོ་བོ་ལ། རྒྱུ་རུ་འདོད་པའི་ལེན་པ་དང་། རྒྱུ་རྐྱེན་
རྟེན་འབྲེལ་སྤྱོད་པ་ཡི། བག་ཆགས་འདུ་བྱེད་ལེན་པ་དང༌། འདོད་པའི་ལས་སྒྲུབ་
ཡིད་དགའ་སྤྱོད། ཞེན་པ་རྒྱུ་འདོད་ལེན་པའོ། །སྲིད་པའི་ངོ་བོ་གསུམ་དུ་བསྟན།
རང་བཞིན་ལྷུན་གྲུབ་ངང་གིས་གནས། ཡེ་ནས་སྲིད་པའི་སྲིད་པ་དང་། གཅིག་གིས་
གཅིག་བསྐྱེད་རྒྱུ་རྐྱེན་དུ། རྒྱུ་མཐུན་འབྱུང་བའི་སྲིད་པ་དང་། བྱེད་པས་གྲུབ་པའི་
རང་བཞིན་དུ། བྱས་པ་ཐབས་ཀྱི་སྲིད་པའོ། ། སྐྱེ་བ་རྣམ་པ་གསུམ་དུ་བསྟན། དུག་
ལྔ་ལས་ཀྱི་འབྲས་བུ་ཡི། མི་བདེ་བ་ཡི་ལམ་དུ་སྐྱེ་བ་དང་། བྱ་བ་སྨིན་པའི་འབྲས་བུ་
ཡི། བྱེད་པའི་གནས་ལ་སྐྱེ་བ་དང་། དགེ་སྡིག་ལུང་དུ་མ་བསྟན་པའི། དབང་གྱུར་
ཤུགས་ཀྱི་སྐྱེ་བའོ། །རྒས་ཤིའི་རང་བཞིན་གསུམ་དུ་བསྟན། ཡུན་གྱི་མཐའ་ལས་
སྙེགས་པ་ཡི། དུས་ཀྱི་འབྱུང་བའི་རྒས་ཤི་དང་། འཕྲལ་གྱི་བར་ཆོད་འོང་བ་ཡིན། གློ་
བུར་བདུད་འབྱུང་རྒས་ཤི་དང་། བམ་ལུས་རྟེན་མེད་མདངས་ཡལ་བའི། ཕུང་པོ་
ཞུམ་པའི་རྒས་ཤིའོ། ། དེ་དག་འཁོར་བའི་བོན་རྣམས་ཀུན། མ་རྟོགས་འཁྲུལ་པའི་
རང་བཞིན་དུ། ངོ་བོ་འདུ་བྱེད་ཆ་ལས་བྱུང་། འཁྲུལ་པ་བརྒྱད་ཁྲི་བཞི་སྟོང་ཡང་།
བསྡུས་ན་འདུ་བྱེད་ལྔ་བཅུ་གཅིག །རྩ་བ་ཉོན་མོངས་དུག་ལྔར་ངེས། དེ་བཞིན་
འཁོར་བའི་རྣམ་གྲངས་ཀུན། དེ་ལས་དེ་འབྱུང་དེ་ཡིན་ནོ། །ཞེས་བཀའ་བསྩལ་ཏོ། །
ཁུ་བྱུག་རིག་པའི་མདོ་སྡེ་ལས། འཁོར་བའི་མཚན་ཉིད་བསྟན་པའི་ལེའུ་སྟེ་བཅུ་
པའོ། །། །
50

མདོ་སྡེ། ཁུ་བྱུག་རིག་པའི་མདོ།
༧ དེ་ནས་སྲིད་པའི་ཁྱེའུ་ཆུང་གིས། འོད་ལྡན་མེ་ཏོག་མདངས་ཕུལ་ནས། སྟོན་
པའི་སྐུ་ལ་ཞུས་པའི་མདོ། ཐམས་ཅད་མཁྱེན་པའི་སྟོན་པ་ལགས། འདུ་བྱེད་ལྔ་
བཅུའི་རྣམ་གྲངས་ནི། གསལ་བར་ཞིབ་པར་བསྟན་དུ་གསོལ། ཞེས་ཞུས་པས།
ཐམས་ཅད་མཁྱེན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་པའི། གཡུང་
དྲུང་སེམས་དཔའི་འཁོར་རྣམས་ཀུན། མ་ཡེངས་གུས་པས་རབ་ཏུ་ཉོན། ངེས་པའི་
དོན་དུ་གསལ་བར་བསྟན། དགེ་སྡིག་ལུང་མ་བསྟན་པ་ཡི། འདུ་བྱེད་ལྔ་བཅུ་རྩ་
གཅིག་སྟེ། ཚོར་བ་དང་ནི་འདུ་ཤེས་དང་། སེམས་པ་རིག་པ་ཡིད་ལ་བྱེད། འདུན་
པ་མོས་པ་དྲན་པ་དང་། འཛིན་པ་ཤེས་པ་གསོ་བ་དང་། མ་ཆགས་མི་ལེན་བདེན་
པ་དང་། ཀུན་དགའ་ངག་ཞི་ཚིག་འཇམ་དང༌། ལྷག་སེམས་བྱམས་པ་བདེན་པ་
དང་། མི་འདའ་བ་ཡི་འདུ་བྱེད་དང་། ཞེ་སྡང་གཏི་མུག་ང་རྒྱལ་དང་། འདོད་
ཆགས་ཕྲག་དོག་མ་རིག་པ། ལྟ་བ་ཐེ་ཚོམ་འཁྲོ་བ་དང་། མཁོན་འཛིན་འཆབ་པ་
ཀུན་བརྟག་དང་། སེར་སྣ་སྒྱུ་མ་གཡོ་བྱེད་དང༌། བརྒྱག་འཚེ་ངོ་ཚ་མེད་པ་དང༌།
ནོན་རྨིས་རྒོད་འཕྱར་མ་དད་པ། ལེ་ལོ་བག་མེད་གཡེང་བ་དང༌། འཁྲུལ་པའི་
འགྱོད་པ་གཉིད་དང་རྟོག །དཔྱོད་པ་དང་ནི་རང་བཞིན་གྱི། དབྱེ་བ་ལྔ་བཅུ་རྩ་
གཅིག་སྟེ། རེ་རེ་ལ་ཡང་ལྔ་ལྔར་གསལ། དབྱེ་བ་གཉིས་བརྒྱ་ལྔ་བཅུ་གཅིག །དང་པོ་
ཚོར་བའི་འདུ་བྱེད་ལྔ། ཡུལ་ལ་འདོད་པས་གཡོས་པ་ཡི། ཚོར་བ་འདོད་ཆགས་འདུ་
བྱེད་དང་། དེ་ལ་ཆགས་ཤིང་མི་འབྲལ་བའི། ལྷག་པ་ཞེན་ཚོར་འདུ་བྱེད་དང༌།
ངེས་ན་དྲན་རིག་བཙོན་རར་ཚུད། ཚོར་བས་རྣམས་འཆིང་འདུ་བྱེད་དང་། ཡུལ་
དང་དབང་པོ་རྣམ་ཤེས་གསུམ། ཡོངས་གཅོད་ཚོར་བའི་འདུ་བྱེད་དང་། སྒོ་ལྔའི་
དབང་པོ་མཐའ་མེད་གཡེང༌། བྱུང་ཚོར་གཅོད་པའི་འདུ་བྱེད་དང་། དེ་ནས་འདུ་
ཤེས་འདུ་བྱེད་ལྔ། ལྟ་བ་མཚན་མར་འཛིན་པ་ཡི། འདོད་ཅིང་ཆགས་པའི་འདུ་བྱེད་
5l

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དང་། རྟོག་པའི་ངང་ལ་ཞེན་པ་ཡི། ལྷག་པར་ཆགས་པའི་འདུ་བྱེད་དང་། ལྟ་བའི་
ངོ་བོས་འཆིང་བར་བྱེད། རྣམ་པར་མི་གྲོལ་འདུ་བྱེད་དང་། ཤེས་བྱའི་ངང་དུ་རིག་
པ་ཞེན། ཀུན་ཤེས་ལུང་མ་བསྟན་པ་དང་། ཐ་དད་མང་ལ་བློ་གཡེང་ན། ཀུན་ལ་
མཚན་མར་འཛིན་དང་ལྔ། དེ་ནས་སེམས་པའི་འདུ་བྱེད་ལྔས། འགྲོ་དྲུག་བུ་ལ་མ་
ལྟར་དུ། བརྩེ་དུང་བྱམས་པའི་འདུ་བྱེད་དང་། རྟེན་གསུམ་འགྲོ་བའི་ཐ་དད་དུ།
མངོན་སེམས་སྤྱོད་པའི་འདུ་བྱེད་དང་། གཉན་པོའི་དཀོར་དང་ལོངས་སྤྱོད་དང༌།
རློམས་སེམས་བསྐྱེད་པའི་འདུ་བྱེད་དང༌། བཟུང་བའི་ཡུལ་ལ་འཛིན་པ་ཆེ། རྔམ་
སེམས་སྐྱེད་པའི་འདུ་བྱེད་དང༌། དགེ་བའི་ཕྱོགས་སུ་དད་བརྩོན་བསྐྱེད། དོན་དམ་
བསམ་པའི་ཤེས་རབ་ལྔ། དེ་ནས་རིག་པའི་འདུ་བྱེད་ནི། ཡུལ་རྣམས་ཤེས་པས་རེག་
པ་ཚོར། ཀུན་འདུལ་རིག་པའི་འདུ་བྱེད་དང༌། དེ་བཞིན་ངང་གིས་འབྱེད་པ་ཡི།
རང་བཞིན་ཚོར་བའི་འདུ་བྱེད་དང་། མི་སྡུག་ཞུམ་པས་སེམས་མནར་ཅིང་། དྲན་
ཞུམ་བློ་བྱིན་འདུ་བྱེད་དང་། ཡུལ་སྡུག་བདེ་བས་སེམས་དབང་བསྐྱོད། སྤྲོ་དགའ་
མཐོ་སྙེག་འདུ་བྱེད་དང་། མཚུངས་པར་ལྡན་པའི་ཡིད་ལ་འཚོ། བག་ཆགས་རེག་
པའི་འདུ་བྱེད་དོ། །དེ་ནས་ཡིད་ལ་འདུ་བྱེད་ནི། ཡང་ཡང་དགེ་བ་ཡིད་ལ་འཇུག །
དགེ་བའི་ཡིད་ལ་འདུ་བྱེད་དང་། སྡིག་པའི་ལས་ལ་དྲན་པས་རྩོམ། སྡིག་པའི་ལས་
ལ་འདུ་བྱེད་དང་། བཟང་ངན་བྱེ་བྲག་ལུང་མ་བསྟན། ལུང་མེད་ཡིད་ལ་འདུ་བྱེད་
དང༌། མིང་གི་རྗེས་སུ་ཡིད་འབྲང་འཇུག །མཚན་མ་ཡིད་ལ་འདུ་བྱེད་དང་།
མཚུངས་པར་ལྡན་པའི་ཡུལ་རྗེས་གཅོད། བག་ཆགས་ཡིད་ལ་འདུ་བྱེད་ལྔ། དེ་ནས་
འདུན་པའི་འདུ་བྱེད་ནི། གང་འདོད་ཕྱོགས་སུ་འདུན་བརྩོན་ནས། དངོས་པོ་དང་
ལེན་འདུན་པ་དང་། དགེ་བ་ཁྱད་པར་དང་བླངས་ནས། དགའ་བས་འདུན་པ་རབ་
བསྐྱེད་དང་། མི་དགེ་ཕྱིན་ཅི་ལོག་སྤྱོད་ནས། འཁྲུལ་པའི་འདུན་པ་ཕྱིར་སྐྱེ་དང་།
52

མདོ་སྡེ། ཁུ་བྱུག་རིག་པའི་མདོ།
འགྲོ་དྲུག་ཚད་མེད་བཤགས་ལ་སྐྱོབས། བྱམས་པ་དགེ་བསྐུལ་འདུན་པ་དང༌། སྙིང་
རྗེ་དཔག་མེད་ཀུན་ལ་སྐྱེ། མཉམ་སྦྱོར་འོད་ཀྱི་འདུན་པ་ལྔ། དེ་ནས་མོས་པའི་འདུ་
བྱེད་ནི། བོན་རྣམས་སྤྱི་དང་རང་མཚན་ལ། མི་རྟག་དད་པ་ཡུལ་ལས་མོས། དད་
པ་ཆེན་པོ་སྔོན་བཏང་ནི། ཡོན་ཏན་དཔག་མེད་དགེ་བར་མོས། གཡོ་རྩོལ་ཕྱིན་ཅི་
ལོག་བསྟན་ནས། འཁྲུལ་བའི་རྗེས་སྙོགས་སྡིག་ལ་མོས། དགེ་སྡིག་གང་ཡང་མི་དྲན་
པའི། ལུང་མ་བསྟན་པའི་སྤྱོད་པ་མོས། མངོན་ཤེས་རིག་པ་ལྡན་ནས་ཀྱང་། ཡང་
དག་དོན་ལ་མོས་དང་ལྔ། དེ་ནས་དྲན་པའི་འདུ་བྱེད་ནི། སྔོན་མྱོང་ཡུལ་ལ་
དམིགས་པ་འཛིན། འདྲིས་པས་དངོས་པོ་རྣམ་པར་དྲན། ངན་འགྲོའི་སྡུག་བསྔལ་བྱེ་
བྲག་ཚོར། མི་བཟད་སྐྱེ་འཇིག་རྗེས་སུ་དྲན། སྔར་བྱས་སྡིག་ལ་འགྱོད་སེམས་སྐྱེ། མ་
རིག་ལས་རྣམས་གནོང་བ་དྲན། བྱ་བྱེད་ལས་ཀྱི་རྒྱུན་ལ་བརྟགས། སྤྱད་པས་ཐམས་
ཅད་ཡིད་ལ་དྲན། རྣམ་དག་དོན་གྱིས་བདེ་འགྱུར་ཤེས། ཡང་དག་དོན་ལ་དྲན་དང་
ལྡན། དེ་ནས་འཛིན་པའི་འདུ་བྱེད་ནི། བདག་མེད་སྣང་སྟོང་ངོ་བོར་རྟོགས། ཕུང་
པོ་མི་རྟག་དངོས་པོར་འཛིན། དངོས་པོ་མཚན་མའི་རྒྱུར་གྲུབ་འཚོལ། ལེན་པའི་
ལུས་འདོད་རྒྱུ་ལ་འཛིན། དེ་ཉིད་ངང་གི་འབྲས་བུ་རྙེད། སྲིད་པ་སེམས་འདོད་རྒྱུ་
ལ་འཛིན། ལུས་སེམས་ཉིང་མཚམས་སྦྱོར་ནས་སྐྱེ། སྲིད་པ་དངོས་པོ་མཉམ་སྦྱོར་
འཛིན། མི་འགྱུར་དགོངས་པའི་གཟེར་ཆེན་འདེབས། དོན་གྱི་ཏིང་ངེ་འཛིན་དང་ལྔ།
དེ་ནས་ཤེས་པའི་འདུ་བྱེད་ནི། རྣམ་འབྱེད་ཤེས་རབ་སྐྱེས་ཐོབ་ནས། ངོ་བོ་དམིགས་
མེད་ཡུལ་དུ་ཤེས། དེ་བཞིན་ཐམས་ཅད་བོན་ཉིད་དབྱིངས། བརྗོད་མེད་རང་བཞིན་
རྒྱུ་རུ་ཤེས། ཆགས་མེད་མཐའ་ལས་འདས་པ་ཡི། དངོས་མེད་བགྲོད་མེད་ལམ་དུ་
ཤེས། ཡུལ་གྱི་བག་ཆགས་རྟོགས་ཤེས་ན། དེ་ཉིད་དངོས་པོའི་རྗེས་འབྲེང་ཤེས། རང་
བཞིན་ངང་ཉིད་མངོན་པར་བྱང་། མི་སྐྱེ་འབྲས་བུ་ཤེས་པའོ། །དེ་ནས་གསོ་བའི་འདུ་
53

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བྱེད་ནི། སྲོག་གཅོད་སྤང་ཞིང་ཞེ་སྡང་ཞི། བྱམས་སེམས་གསོ་བའི་འདུ་བྱེད་དང་།
འགྲོ་དྲུག་སེམས་ཅན་བུ་ལྟར་དགོངས། སྙིང་རྗེས་གསོ་བའི་འདུ་བྱེད་དང་། སེམས་
ཅན་སྡུག་བསྔལ་གདུང་བ་ལ། གདུང་བའི་ནད་སེལ་འདུ་བྱེད་དང་། གང་ལ་གང་
འདུལ་དེར་བསྟན་ནས། ཐབས་ཀྱི་གང་སྐྱེད་འདུ་བྱེད་དང་། བྱམས་དགའ་ཞི་བདེ་
ངང་ཤུགས་ལ། ཐབས་ཀྱི་ཀུན་སྤྲོས་འདུ་བྱེད་དང་། མ་ཆགས་འདུ་བྱེད་རྣམ་ལྔ་ནི།
ཉོན་མོངས་ལས་ཀྱི་ཞེན་པ་བྲལ། ཚུལ་ཁྲིམས་བསྲུངས་ཐུབ་འདུ་བྱེད་དང་། མ་རིག་
དུག་ལྔ་འཕྲ་རྒྱས་སྐེམ། གདུལ་དཀའ་འདུལ་བའི་འདུ་བྱེད་དང་། གཉིས་བརྒྱ་ལྔ་
བཅུ་འཆོལ་མེད་དུ། ཀུན་སྤང་བསྲུང་སྡོམ་འདུ་བྱེད་དང་། མི་དབང་གཞན་ལ་ལོག་
སེམས་འདོར། གཡེང་སྤྱོད་སྤང་བའི་འདུ་བྱེད་དང་། དེ་བཞིན་ལོག་པ་བློས་མི་ལེན།
ཡིད་ལ་མི་སྦྱོར་འདུ་བྱེད་དོ། ། མི་དབང་མི་ལེན་འདུ་བྱེད་ལྔ། འགྲོ་བའི་ཚངས་དང་
གནས་མི་བརླབས། ཡིད་ལ་མི་ལེན་འདུ་བྱེད་དང་། འཕྲ་བའི་བུ་དང་གཡོག་མི་
འཕྲོག །འཁོར་ལ་མི་ལེན་འདུ་བྱེད་དང༌། དཀོར་དང་ལོངས་སྤྱོད་ཚོགས་མི་
བརླབས། ནོར་ལ་མི་ལེན་འདུ་བྱེད་དང་། སེམས་ཅན་འཚོ་བའི་གསོས་མི་དབྲལ།
ཟས་ལ་མི་ལེན་འདུ་བྱེད་དང་། གཞན་གྱི་མདངས་དང་བརྗོད་མི་འཕྲོག །རྒྱན་ལ་
མི་ལེན་འདུ་བྱེད་དོ། །དེ་ནས་བདེན་པའི་འདུ་བྱེད་ལྔ། རྫུན་མེད་ཡང་དག་དོན་དུ་
སྨྲ། བདེན་པའི་ཚིག་གི་འདུ་བྱེད་དང་། བློ་ལ་འགྱུར་ལྡོག་འཁྲུལ་པ་མེད། ངེས་པར་
བརྟན་པའི་འདུ་བྱེད་དང༌། ཡོད་མེད་སྒྲོས་འདོག་བསྐུར་མི་འདེབས། མཉམ་པའི་
དོན་རྟོགས་འདུ་བྱེད་དང༌། སྒོ་ལྔའི་ཡུལ་རྣམས་བདེན་པར་གྲོལ། ཀུན་འབྱོར་
རིགས་ཤེས་འདུ་བྱེད་དང་། ཡང་དག་ཕྱིན་ཅི་མ་ལོག་སྟོན། ཉག་གཅིག་བསྟན་པའི་
འདུ་བྱེད་དོ། །དེ་ནས་ཀུན་དགའི་འདུ་བྱེད་ལྔ། ཀུན་ལ་འཕྲ་མའི་ངན་སྨྲས་སྤངས།
དབྱེན་བཅུག་མེད་ལ་ཀུན་དགའ་དང༌། མི་མཐུན་རྩོད་པ་ཞི་བར་སྡོམ། ལུས་ཀྱི་
54

མདོ་སྡེ། ཁུ་བྱུག་རིག་པའི་མདོ། །
ཐབས་ཀྱི་ཀུན་དགའ་དང༌། ཐམས་ཅད་འདོད་ལྔས་ཚིམ་པ་བཞིན། ཡོན་ཏན་ལྔ་
སྤྲོས་ཀུན་དགའ་དང་། ངན་ཐབས་བསླུ་བྲིད་ཞེན་པ་བྲལ། ཐབས་ཀྱི་བདེ་བ་ཀུན་
དགའ་དང་། ཉེ་རིང་མེད་པ་ཀུན་ལ་བྱམས། མི་འབྱེད་མཉམ་པར་དགའ་བའོ། །དེ་
ནས་ངག་གི་འདུ་བྱེད་ལྔ། འཆལ་བ་མི་སྨྲ་དོན་ལ་ངེས། གསུང་སྙན་མི་འཆལ་འདུ་
བྱེད་དང་། ཞི་དལ་ངང་སྲིང་ལྷ་ཡི་དབྱངས། ཡིད་འོང་སྤྲོ་ཚིག་འདུ་བྱེད་དང༌།
ཚིག་གིས་བརྡའ་འཕྲད་དོན་ལ་མཚོན། བདེན་པས་ཀུན་གྲོལ་འདུ་བྱེད་དང་། བོན་
དང་ཟང་ཟིང་སྦྱིན་ཚིག་སྨྲ། སྙན་པར་ཐོས་པའི་འདུ་བྱེད་དང༌། གནས་ལུགས་
བརྗོད་པའི་རང་བཞིན་དུ། སྙིང་པོ་ངེས་པའི་སྒྲ་ལྔ་འབྱིན། དེ་ནས་ལྷ་སེམས་ཚིག་
འཇམ་འདུ་བྱེད་ལྔ། རྩུབ་མེད་ཞི་དལ་འཇམ་པོ་སྨྲ། བྱམས་པས་བརྡ་མཚོན་འདུ་
བྱེད་དང་། སྙམ་བྱའི་རློམས་སེམས་དྲན་ཚིག་སྤང་། ངོ་བོ་བརྗོད་མེད་འདུ་བྱེད་དང་།
ཀུན་གྲོལ་རྣམ་པར་དུས་སུ་སྨྲ། ཀུན་གྲགས་མཆོག་གྲོལ་འདུ་བྱེད་དང་། བརྩོན་མེད་
དོན་ལ་གོ་བར་བསྟན། ཕུགས་གྲོལ་གསལ་བའི་འདུ་བྱེད་དང་། སེམས་ཅན་བློ་དང་
བསྟུན་ལ་སྨྲ། ཡིད་འོང་དགའ་ཚིག་བསྐྱེད་པའོ། །དེ་ནས་ལྷ་སེམས་འདུ་བྱེད་ལྔ།
མངོན་སེམས་མེད་པའི་ཞིང་དགའ་ཡི། ཀུན་སྙོམས་ལྷ་སེམས་འདུ་བྱེད་དང་། མི་
དགེ་བསམ་པ་ཅི་སྙེད་དོར། ཀུན་སྤངས་ལྷ་སེམས་འདུ་བྱེད་དང་། འདོད་ཕྱོགས་
ཞེན་པ་མེད་པ་བདེ། འཁྲི་མེད་ལྷ་སེམས་འདུ་བྱེད་དང་། བག་ཆགས་ལས་ཀྱིས་མ་
བསྒྲིབ་དང༌། སེམས་དཀར་བཅོས་སླའི་འདུ་བྱེད་དང༌། ཞི་བས་ཀུན་སྐྱོངས་དཔག་
མི་ཆོད། དོན་ཟབ་ལྷ་སེམས་འདུ་བྱེད་དོ། །དེ་ནས་བྱམས་པའི་འདུ་བྱེད་ལྔ། གདུག་
སེམས་གཉེན་པོ་བྱམས་པ་བསྟན། སྙོམས་བྱ་རློམ་པའི་འདུ་བྱེད་དང་། སེམས་ཅན་
ཀུན་ལ་བདེ་ལེགས་སྟོན། བརྩེ་མཆོག་བྱམས་པའི་འདུ་བྱེད་དང༌། སྣ་ཚོགས་ཐབས་
ཀྱིས་འགྲོ་དོན་མཛད། སྤྲུལ་པའི་ཕྲན་བྱེད་བྱམས་པ་དང་། ཐབས་ལམ་ཁྱད་པར་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ངེས་སུ་སྟོན། ཐར་པའི་ལམ་འདྲེན་བྱམས་པ་དང༌། དམིགས་མེད་སྦྱིན་པ་ཕྱོར་
བཅུར་བཀྱེ། མ་གོད་གཏང་བའི་བྱམས་པའོ། །དེ་ནས་བདེན་པའི་འདུ་བྱེད་ལྔ། ལྟ་
བ་ལོག་པའི་ཡ་ངོར་པ། འཁྲུལ་པ་ཀུན་སྤངས་བདེན་པ་དང༌། རྣམ་གྲངས་ངེས་པ་
མཚན་ཉིད་སྟོན། སྤྲོ་བ་ཀུན་བསྐྱེད་བདེན་པ་དང་། བརྗོད་མེད་འབྱམས་ཡས་སྤྱོད་
ལས་འདས། གཉིས་མེད་ལྷུན་གྲུབ་བདེན་པ་དང་། རང་བཞིན་ཡེ་ནས་མཉམ་པོར་
སྟོན། ངང་དང་ཤུགས་ཀྱི་བདེན་པ་དང༌། ཐུགས་རྗེས་བྱིན་རླབས་ངོས་སུ་སྟོན།
ཡང་དག་མཆོག་གི་བདེན་པའོ། །དེ་ནས་མི་འདའ་འདུ་བྱེད་ལྔ། བླང་བའི་ཚུལ་
ཁྲིམས་དོར་དུ་མེད། བསྲུང་བྱེད་ལས་ལ་མི་འདའ་དང༌། ཅི་སྙེད་རྣམ་གྲོལ་དབང་
པོ་ཆེ། ངོ་བོ་མི་འདའི་འདུ་བྱེད་དང་། མི་བསྙེལ་བློ་མངའ་གཟུངས་དང་ལྡན། ཟུང་
ཐུབ་མི་འདའི་འདུ་བྱེད་དང་། བྱེ་བྲག་རྣམ་གྲངས་ཁྲིམས་ཀྱི་ལས། དོན་ལ་མི་རྟོགས་
འདུ་བྱེད་དང་། དོན་དམ་སྤྲོས་བྲལ་ཡེ་བསྲུངས་ལྡན། བོན་ཉིད་དབྱིངས་ལས་མི་
འདའོ། ། ཞེ་སྡང་འདུ་བྱེད་རྣམ་པ་ལྔ། མི་འདོད་ཡུལ་ལ་ངང་གིས་གཏུམ། གཟུགས་
མི་སྡུག་ལ་ཞེ་སྡང་དང་། མི་བསྙན་གཞན་ཡོད་བསྐུར་བཏབ་སླང་། ཞེ་མེད་གཏིང་
བསྙགས་ཞེ་སྡང་དང༌། སྔར་རྐྱེན་ལས་ཀྱི་དྲན་པ་བསྐུལ། ལྷག་མཐོང་དུས་ཀྱི་ཞེ་
སྡང་དང་། ལས་ངན་དབང་གིས་རབ་ཏུ་འཚིག །སྲོག་ལ་རྒོལ་མེད་ཞེ་སྡང་དང༌།
དཔག་མེད་ལས་ཀྱི་ས་བོན་བཏབ། གཞན་གྱི་ཞེ་སྡང་བསྐྱེད་པའོ། །གཏི་མུག་འདུ་
བྱེད་རྣམ་ལྔ་ནི། དྲན་མེད་སེམས་བླུན་མུན་པས་གཏིབ། ལས་ཀྱིས་མ་གོ་འདུ་བྱེད་
དང་། འཇིགས་པའི་རྣམ་ཤེས་རང་བཞིན་བྲེད། སྔངས་ཞིང་རྨོང་པའི་འདུ་བྱེད་
དང་། ཟས་དང་གནས་ས་དྲན་ནས་འཚོལ། འདོད་པས་དེ་སྙེགས་འདུ་བྱེད་དང་།
ཁྱུང་དང་གྲོགས་ལ་དགའ་བས་སྙོག །ཞེ་འདོད་གཏི་མུག་འདུ་བྱེད་དང་། རང་
བཞིན་གཅིག་ལ་གཅིག་འཚིག་ནས། ཞེ་ངན་གཏི་མུག་འདུ་བྱེད་དོ། །ང་རྒྱལ་འདུ་
56

མདོ་སྡེ། ཁུ་བྱུག་རིག་པའི་མདོ། །
བྱེད་རྣམ་ལྔ་ནི། ཐོས་ཤེས་ལོངས་སྤྱོད་གཙོ་བོར་འཛིན། ཆེ་འཆོས་འབྱིན་པའི་ང་
རྒྱལ་དང་། མི་གུས་གྱོང་ཁེངས་བདག་རློམ་སྐྱེ། ང་འོ་སྙམ་པའི་ང་རྒྱལ་དང་། གོང་
མའི་ཡོན་ཏན་ཐོབ་སྙམ་ནས། མངོན་པར་སྨྲ་བའི་ང་རྒྱལ་དང་། འཕགས་པའི་
ཞབས་སུ་སླེབས་སྙམ་ནས། རྩལ་དོར་སེམས་ཀྱི་ང་རྒྱལ་དང་། མི་ལྡན་ཡོན་ཏན་
ཁེངས་སེམས་འཆང་། ལོག་པར་སྨྲ་བའི་ང་རྒྱལ་འོ། །དེ་ནས་འདོད་ཆགས་འདུ་བྱེད་
ལྔ། རྒྱལ་པོའི་ཁབ་དང་རིན་ཆེན་དཀོར། ཆགས་ཞེན་སྨོན་པའི་འདོད་ཆགས་དང་།
འགྲོ་བ་བཟང་མོས་ཡིད་འཕྲོག་ལེན། འཁྲིག་ཅིང་སྦྱོར་བའི་འདོད་ཆགས་དང་། དེ་
ཉིད་གང་ཟག་གཅིག་བརྒྱུད་འཆང་། ཚད་ལས་རྒལ་བའི་འདོད་ཆགས་དང་། ཡུལ་
སྡུག་བླང་ཞིང་མི་སྡུག་དོར། མཛེས་ལ་ཞེན་པའི་འདོད་ཆགས་དང་། དེ་ནས་ཞེན་
པ་མི་འབྲལ་བའི། གཏོང་བར་མི་འགྱུར་འདོད་ཆགས་སོ། །དེ་ནས་འཕྲག་དོག་འདུ་
བྱེད་ལྔ། ཕ་རོལ་ཡོན་ཏན་ཀུན་འཚོགས་སྨོད། གཞན་བཟང་སེམས་འཁྲུག་ཕྲག་
དོག་དང་། རང་བས་གཞན་མཐོ་ཁུ་འཕྲིག་གཏང་། ཡོན་ཏན་བརྟན་པའི་ཕྲག་དོག་
དང་། ངན་འགྲོ་སེམས་ཅན་སྣང་འཁྲུལ་ནས། སྐྱེ་གནས་ངན་ལ་ཕྲག་དོག་དང་།
བདག་གཞན་ཡིད་ཀྱིས་སོ་སོར་འབྱེད། བྱེ་བྲག་གཉིས་མཐོང་ཕྲག་དོག་དང་།
བདག་མཐོ་གཞན་སྨད་རྩོལ་བས་སྒྲུབ། ཉམས་མྱོང་འདྲེན་སེམས་ཕྲག་དོག་གོ ། མ་
རིག་འདུ་བྱེད་རྣམ་པ་ལྔ། མ་ཡིན་ལོགས་པའི་ཕྱོགས་སུ་བརྩོན། དགེ་སྡིག་མ་རིག་
འདུ་བྱེད་དང་། རྣམ་སྨིན་གྲུབ་པའི་མཐའ་མི་ཤེས། རྒྱུ་འབྲས་མ་རིག་འདུ་བྱེད་དང་།
མཐོ་རིས་ངན་སོང་མཚན་ཉིད་མེད། གནས་རྣམས་མ་རིག་འདུ་བྱེད་དང༌། འཁོར་
བའི་བོན་དང་མྱང་འདས་ས། ལས་རྣམས་མ་རིག་འདུ་བྱེད་དང་། རང་འབྱུང་ཡེ་
ནས་སངས་རྒྱས་དོན། རང་སེམས་མ་རིག་འདུ་བྱེད་དོ། །ལྟ་བའི་འདུ་བྱེད་རྣམ་པ་
ལྔ། ཕུང་པོ་བརྟག་པ་ཡོངས་སུ་མཐོང་། འཇིག་ཚོགས་ཀུན་ཏུ་ལྟ་བ་དང་། རྟག་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཆད་གཉིས་ཀྱི་རྗེས་འཇུག་ནས། ཀུན་ལ་མཐར་འཛིན་ལྟ་བ་དང་། མ་ཡེངས་ལུང་
ལ་ཉན་ཐོས་སྤྱོད། འཁྲུལ་པས་ལོག་པ་ལྟ་བ་དང་། ཅི་སྙེད་ཡིད་ལེན་དམ་པ་མཐོང་།
མཆོག་འཛིན་དེ་ཉིད་ལྟ་བ་དང་། ལས་དང་དྲག་པོས་མྱུར་མགྱོགས་སྤྱོད། རྡུལ་
ཤུགས་མཆོག་གི་ལྟ་བའོ། །ཐེ་ཙོམ་འདུ་བྱེད་རྣམ་ལྔ་ནི། ཡིན་མིན་སྤྲོས་པའི་མཐའ་
མི་ཆོད། ཡིད་གཉིས་ཟ་བའི་ཐེ་ཙམ་དང༌། དོན་མེད་ངོ་བོ་ལུང་དུ་བསྟིམ། སྙམས་
སེམས་རང་བཞིན་ཐེ་ཚོམ་དང༌། འཇིག་སེམས་བློ་འབྱུང་བདེ་ས་སྙེགས། གཞན་
མཚན་མི་ཟིན་ཐེ་ཚོམ་དང་། ཕ་རོལ་སྨྲ་བ་བགེགས་འགྱུར་ཞིང་། རང་ལུགས་སྟོན་
མེད་ཐེ་ཚོམ་དང་། མི་བདེ་བརྩོད་པ་རུ་ང་ཆེ། ༼ཆད་སྙམས།༽རེ་བས་མ་བྱིན་ཡིད་
ཆད་ནས། འདོད་སྟེར་མེད་པའི་སེམས་འཁྲོ་དང་། མི་བདེ་ཀོ་ལོང་གཞན་ལ་སྟོན།
ཟུར་ཟ་བརྗོད་པའི་ཚིག་འཁྲོ་དང༌། ཉོན་མོངས་གཏུམ་པོ་རྟག་ཏུ་སྐྱེ། གློ་བུར་མྱུར་
དུ་འཁྲོ་བ་དང་། ཕ་རོལ་ཤེད་སྨད་ཐབས་ལ་འཇུག །འགྲོ་བའི་བརྡུལ་ཕྱིར་འཁྲོ་བའོ།
མཁོན་འཛིན་འདུ་བྱེད་རྣམ་ལྔ་ནི། ལས་དང་སྤྱོད་པས་འཇུག་བསྐལ་ནས། མི་
མཐུན་ངང་གིས་མཁོན་པ་དང་། གནོད་སེམས་ལན་དུ་ཞེ་ངན་ནས། བརྣག་པས་
ལས་ཀྱི་འདུ་བྱེད་དང་། དེ་ཉིད་བག་མེད་ཞི་དལ་ནས། སེམས་དཀར་མཁོན་བྱེད་
འདུ་བྱེད་དང༌། མཐུན་པ་ཕྲ་བས་སོ་སོར་འབྱེད། ཡིད་ལ་གདུག་མཁོན་འདུ་བྱེད་
དང་། གཞན་ལས་བརྩོན་པའི་ཟླ་བོ་བྱེད། དོན་མེད་འཁོར་བ་མཐའ་འཁོན་ནོ། །
འཆབ་པའི་འདུ་བྱེད་རྣམ་ལྔ་ནི། ཕན་འདོད་ཚིག་ལ་ཉེས་པར་ལྟ། རང་སྐྱོན་འཁྱུད་
ནས་ཉེས་འཆབ་དང་། གསང་བའི་དམ་ཚིག་འཆོར་མེད་དུ། གཉེར་གཏད་གཏིང་
དུ་འཆབ་པ་དང་། གོང་མའི་སྐྱོན་རྣམས་ཡོད་སྤེལ་ནས། ཁ་ནས་མ་ཐོ་ཡི་མཚང་
འཆབ་དང་། འགྲོ་བའི་ལུས་སྲོག་སྐྱོབས་ཕྱིར་དུ། དེ་ཉིད་ཐབས་ཀྱིས་འཆབ་པ་དང༌།
འདོད་དགུ་རིན་ཆེན་གཏེར་ལ་མངའ། སྤྱོད་ལ་དབང་བའི་ངང་འཆབ་པོ། །ཀུན་
58

མདོ་སྡེ། ཁུ་བྱུག་རིག་པའི་མདོ།
བརྟག་འདུ་བྱེད་རྣམ་ལྔ་ནི། དོན་མེད་ལོག་པ་བློ་ཡི་སྦྱོང་། མ་ཡིན་ཀུན་བརྟག་འདུ་
བྱེད་དང་། སྔོན་སྤྱོད་རྗེས་སུ་བློ་གཡེང་ནས། བག་ཆགས་ཀུན་བརྟག་འདུ་བྱེད་དང་།
ཐམས་ཅད་བདེན་མེད་རང་བཞིན་ཤེས། སྒྱུ་མ་ཀུན་བརྟག་འདུ་བྱེད་དང་། གང་
རུང་དངོས་པོ་སོ་སོར་འབྱེད། བདེན་པའི་ཀུན་བརྟག་འདུ་བྱེད་དང་། སྒྱུ་མ་སྨིག་
རྒྱུའི་ཆོ་འཕྲུལ་དང་། ལོག་པ་ཀུན་བརྟག་འདུ་བྱེད་དོ། །སེར་སྣའི་འདུ་བྱེད་རྣམ་པ་
ལྔ། བོན་དང་ཟང་ཟིང་མི་གཏོང་འཛིན། རྟག་མཐོང་ཞེན་པའི་སེར་སྣ་དང་། རྩོལ་
བས་སོག་ཅིང་རབ་ཏུ་སྡོམ། འཕངས་པའི་འདུ་ཤེས་སེར་སྣ་དང་། རང་བས་གཞན་
ལ་ལྡན་མི་འདོད། ལས་ཀྱིས་བཅིངས་པའི་སེར་སྣ་དང་། འཇུས་འགེག་རྣམ་པར་
ལྔས་བཅིངས་ནས། དབང་མེད་རྣམ་སྨིན་སེར་སྣ་དང༌། བསོད་ནམས་བསགས་
པའི་དགེ་རྩ་ལ། གཞན་ཚོགས་བཅོམ་པའི་སེར་སྣའོ། ། སྒྱུ་མའི་འདུ་བྱེད་རྣམ་པ་ལྔ།
ཡོན་ཏན་མེད་ལ་ཡོད་ཚུལ་བསྟན། མཐོ་འདོད་ཡིད་སྤུའི་སྒྱུ་མ་དང་། བདེན་རྫུན་
ཡིན་མིན་ཐམས་ཅད་སྒོར། བསོགས་འཇོག་ལས་ཀྱི་སྒྱུ་མ་དང༌། ལོངས་སྤྱོད་བརླབ་
ཀྱི་ཁྱེད་བསྲུང་ནས། གཞན་རྣམས་ཀུན་བསྒོགས་སྒྱུ་མའོ། །༼ཆད་སྙམས།༽གཡོ་བའི་
འདུ་བྱེད་རྣམ་པར་ལྔ། བཀུར་སྟི་རྙེད་པ་འཕེལ་ཐབས་སུ། ཉེས་སྐྱོན་འཆང་ནས་
ལེགས་ཚུལ་གཡོ། རྩིས་མེད་བློ་ལ་གང་དགའ་རྩོམ། སྒྱུ་མས་ཅི་འགྲུབ་ངན་འདོད་
གཡོ། དབང་མེད་སྲོག་ལ་འབབ་དྲན་ནས། རིག་པ་བརྒྱལ་ནས་འཆི་ཚུལ་གཡོ།
གཞན་གྱིས་མཐོང་མེད་འཁྲས་བཅས་ཤིང༌། རང་བས་འབྲོས་ཁུང་ཐབས་ཀྱི་གཡོ།
གང་ལ་བདེན་མེད་ལྕེ་གཉིས་བརྗོད། འགྱུར་ལྡོག་བྱ་བྱེད་རྫུན་གྱི་གཡོ། བརྒྱག་པའི་
འདུ་བྱེད་རྣམ་པ་ལྔ། ལོངས་སྤྱོད་ཡོན་ཏན་ཅི་སྙེད་དུ། ཕུན་སུམ་ཚོགས་ལ་སྤྲོ་
བརྒྱག་དང་། ཉོན་མོངས་ཞེན་ཆགས་ཡུལ་ལས་བསྒྲུབ། དད་བསྐྱེད་འགྲུབ་ནས་
དགའ་བརྒྱག་དང༌། གསོས་ཀྱི་གང་དག་ཤེད་མཐོན་ནས། བེམ་པོ་གསོ་བའི་ལུས་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བརྒྱག་དང་། ལུང་མེད་རྡོལ་སྤྱོད་གང་དག་རུང༌། གཅམ་བུ་རང་ལུགས་ངན་
བརྒྱག་དང་། ཤེས་པ་མི་མིན་གཞན་དབང་གྱུར། ལས་ཀྱི་རྐྱེན་དབང་བསྙོ་བརྒྱགས་
སོ། །འཚེ་བའི་འདུ་བྱེད་རྣམ་པ་ལྔ། ལུས་སེམས་སྨིན་བསྐྱེད་མི་བཀུར་བརྟེགས།
རྒས་རྒུད་ལུས་ལ་འཚེ་བ་དང༌། བྱིས་པ་གཞོན་ནུ་རོལ་རྩེད་ཀྱིས། སྡུག་ཅིང་བསྔལ་
སྦྱོང་འཚེ་བ་དང༌། འགྲོ་བ་འཕྲ་བུ་བསྐྲང་འདོད་ནས། བཅལ་འདྲིལ་སྡང་འདར་འཚེ་
བ་དང༌། སྒྲ་མིན་འཇིགས་བསྐུལ་ཡིན་ཚུལ་བསྟན། གཞན་བསྒྲོགས་རྣམ་པར་ཡིད་
འཚེ་དང་། རྔམ་སེམས་མ་ཡིན་ལེན་ཅིང་འཕྲོག །འདོད་པས་ནོར་ལ་འཚེ་བའོ། །ངོ་
ཚ་མེད་པའི་འདུ་བྱེད་ནི། སྡིག་ལ་མི་འཛེམ་ཤན་པ་ལྟར། རྣམ་སྨིན་ལས་ལ་ངོ་ཚ་
མེད། དབང་མེད་ཉོན་མོངས་ལུས་ལ་སྐྱེ། སྦར་མི་གཏུབ་ལ་ངོ་ཚ་མེད། འཁྲུལ་པ་
གློ་བུར་རྒྱུད་སྐྱེས་ནས། རྐྱེན་ཁར་སྤྱོད་འཆོར་ངོ་ཚ་མེད། མི་མེན་བགེགས་ཀྱིས་
དབང་བྱས་ནས། ལེགས་ཉེས་དྲན་སྟོར་སྤྱོད་འཆོར་དང་། གཞན་ལ་ཁྲེལ་འཛེམ་
མེད་པ་ཡིན། རང་ཉིད་རྣམ་པར་སྤྱོད་དགའོ། །ནོན་རྨིས་འདུ་བྱེད་རྣམ་པ་ལྔ།
འབྱུང་འཐིབ་ཤེས་པ་ལྕི་བའི། རྐྱེན་གྱིས་ནོན་པའི་འདུ་བྱེད་དང་། གཏི་མུག་དབང་
གིས་ཤེས་བླུན་ནས། མ་རིག་ཤེས་མེད་འདུ་བྱེད་དང༌། གདོན་དང་ཟས་ཀྱིས་བྱིན་
མནན་ནས། ཤེས་པ་བྱིང་འཐིམ་འདུ་བྱེད་དང་། བག་ཆགས་རྗེས་སུ་ཡིད་འཇུག་
ནས། དྲན་པ་རྨིས་པའི་འདུ་བྱེད་དང་། མི་བཟད་སྡུག་བསྔལ་ཉམས་མྱོང་ནས།
འདུ་བྱེད་ནད་ཀྱི་ནོན་རྨིས་སོ། །རྒོད་པའི་འདུ་བྱེད་རྣམ་ལྔ་ནི། གདུག་པའི་མཚན་
མའི་རྗེས་འབྲེང་ནས། རྣམ་པར་མ་ཞི་སེམས་འཕྱར་དང་། གླིང་བཞིའི་མི་འབྲེལ་ཐོ་
ཆོའི་ཤུགས། གཉེར་མེད་འགྲན་སྐོར་འདུ་བྱེད་དང༌། རང་ཉིད་སྒྲིན་བྱེད་ལྷག་
མཐོང་ནས། ངག་གཅམ་ཚིག་བཞད་འདུ་བྱེད་དང་། ཕ་རོལ་མཚང་འདོག་སྒྲོ་སྐུར་
འདེབས། གཞན་ལ་ཁྲེམ་བག་འདུ་བྱེད་དང་། དེ་ཉིད་རྒྱུན་ཏུ་རྩོམ་པ་ཡི། ལུས་ངག་
60

མདོ་སྡེ། ཁུ་བྱུག་རིག་པའི་མདོ།
གཞན་ལ་སྐྱོན་རྒོད་དོ། །མ་དད་འདུ་བྱེད་རྣམ་པ་ལྔ། ལས་དང་འབྲས་བུ་བདེན་མི་
འཛིན། ཡིད་མི་ཆེས་པའི་འདུ་བྱེད་དང་། མོས་གུས་མ་སྐྱོངས་བློ་འགྱུར་ནས། ལམ་
གྱི་དད་ལོག་འདུ་བྱེད་དང༌། བདེན་པ་སྤངས་ནས་ལོག་པར་ཕྱོགས། དོན་ལ་རྒྱབ་
ལོག་འདུ་བྱེད་དང་། རྟག་ཆད་གྲུབ་མཐའ་ཐ་དད་ལྟར། ཕྱོགས་འཛིན་མི་དད་འདུ་
བྱེད་དང་། སྔར་སྦྱངས་ཞན་པས་རྨུགས་པ་ཡི། བློ་དམན་དད་ཆུང་འདུ་བྱེད་དང་།
ལེ་ལོའི་འདུ་བྱེད་རྣམ་པ་ལྔ། བག་ཆགས་གཡེང་བས་རིམ་པ་ཞེན། དགེ་བ་རྩོལ་
མེད་ལེ་ལོ་དང་། སྤྲོས་པ་དཔག་མེད་བཏང་སྙོམས་སུ། རང་བཞིན་གཡེང་བའི་ལེ་
ལོ་དང་། འདུ་བྱེད་བྱ་བ་བློ་གཡེང་ནས། དོན་དམ་སྙོལ་བའི་ལེ་ལོ་དང་། ངལ་དུབ་
ཆད་པའི་དབང་གྱུར་ནས། རྐྱེན་ཀྱིས་ཕྱི་ཤོལ་ལེ་ལོ་དང་། དྲན་པའི་ཡུལ་ལ་ཡེངས་
ནས་ཞུགས། ཡང་དག་བརྩོན་མེད་ལེ་ལོའོ། །བག་མེད་འདུ་བྱེད་རྣམ་པ་ལྔ། དུག་
གསུམ་གཉེན་པོ་མི་བསྟེན་པའི། རང་ཁར་སྤྱོད་པའི་བག་མེད་དང་། ཉམས་མྱོང་
དབང་གིས་དོན་ལ་རྨོངས། མི་ཤེས་འཐིབ་པའི་བག་མེད་དང་། སྤྱོད་པ་ཚུལ་དང་
མི་ལྡན་པའི། འགྲོ་ཉལ་རིང་འཕྲ་བག་མེད་དང༌། མཆོད་པ་རློམ་དང་བག་མེད་ཟ།
ལུས་གསོ་ར་ཆོད་བག་མེད་དང༌། མ་བརྟག་ཁོང་རྩིང་འཆོལ་བུར་སྤྱོད། ཏོམ་ཆོལ་
ལྟ་བུའི་བག་མེད་དོ། །ཡེངས་པའི་འདུ་བྱེད་རྣམ་པ་ལྔ། ཡོན་ཏན་རྣམ་ལྔ་སེམས་སུ་
ཤེས། ཤེས་བྱ་འཕྲོ་བའི་གཡེང་བ་དང༌། རྙེད་དང་བཀུར་སྟིར་བློ་འབྲེང་ནས།
གཞན་མའི་ཚོགས་ལ་སེམས་གཡེང་དང་། ཏིང་འཛིན་ངང་ལ་མི་གནས་པའི། བག་
ཆགས་རྒྱུན་ལ་སེམས་གཡེང་དང་། སྙམས་བྱར་བྱེད་པས་འཁོར་བ་ཚུད། འདུ་
འཛིའི་ལས་ལ་སེམས་གཡེང་དང་། དགེ་སྡིག་ལུང་མ་བསྟན་པའི། ཀུན་ལ་རྣམ་པར་
གཡེང་བའོ། །འཁྲུལ་པའི་འདུ་བྱེད་རྣམ་ལྔ་ནི། མཚུངས་མེད་བྱ་བ་མི་རྟག་འཇུག །
མི་ཤེས་སྤྱོད་པའི་འཁྲུལ་པ་དང་། དོན་དང་མི་ལྡན་ལོག་འཐོམ་ནས། ཡིད་མི་བདེ་
61

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བའི་བློ་འཁྲུལ་དང་། གང་རུང་ངོ་བོར་མཐར་མི་ཕྱིན། མདུན་དུ་མ་གྱུར་བརྗེད་
འཁྲུལ་དང་། མི་བདེན་བདེན་པའི་དངོས་པོར་གཟུངས། གཞན་གྱི་སྤྱོད་པ་རྐྱེན་
འཁྲུལ་དང་། གང་རུང་ངོ་བོ་མཐར་མི་འཛིན། བག་ཆགས་རྗེས་སུ་འཁྲུལ་པའོ། །
འགྱོད་པའི་འདུ་བྱེད་རྣམ་ལྔ་ནི། སྔར་བྱས་ངན་པར་སེམས་མི་དགའ། ཕྱིས་སུ་མི་
བགྱིད་དྲན་འགྱོད་དང༌། ཁེ་ལ་རྔམ་པའི་ནོར་དང་འབྱམ། མི་རྟགས་སྤྱོད་པའི་ལས་
འགྱོད་དང༌། དགེ་སྡིག་འབྲས་བུ་གྲུབ་པར་སྨིན་པ། ངན་པའི་ལས་ལ་མཐར་འགྱོད་
དང་། གཞན་གྱིས་ཉེས་སྤྱོད་འགོག་དྲན་ནས། མི་འོས་ཚིགས་སུ་བརྗོད་འགྱོད་དང་།
མི་མོས་སྤྱོད་པ་སྔར་བགྱིས་ལ། རང་བཞིན་ངང་གིས་འདོད་འགྱོད་དོ། །གཉིད་ཀྱི་
འདུ་བྱེད་རྣམ་ལྔ་ནི། གདོས་བཅས་དབང་གིས་དྲན་སྣང་འཐོམ། མི་ཤེས་རྨོངས་
པའི་གཏི་མུག་གཉིད། ངལ་དུབ་ཆད་པའི་དབང་མེད་ཀྱིས། ལུང་མ་བསྟན་གྱི་ལས་
སྤྱོད་གཉིད། རྣམ་ཤེས་ཡུལ་ལ་འཇུག་དབང་མེད། སྒོ་ལྔའི་ལམ་འགེགས་སེམས་
སྡུག་གཉིད། ཞུམ་པས་བློ་རྨུག་ཡིད་བརྒྱལ་ནས། བྱུང་ཚོར་ཤེས་སྒོ་མེད་པས་གཉིད།
བདེ་ལྡན་ལོངས་སྤྱོད་དགའ་སྐྱེས་ནས། ཆོག་ཤེས་སེམས་འབྱུང་ངང་གིས་གཉིད།
རྟོག་པའི་འདུ་བྱེད་རྣམ་ལྔ་ནི། ཡུལ་མཐོང་དོན་ལ་དཔྱོད་ཚོལ་ནས། ཀུན་ཏུ་ཡིད་
རྟོག་འདུ་བྱེད་དང་། ཚོགས་བརྗོད་དོན་ལ་གདབ་པ་ཡི། བྱེ་བྲག་ངག་རྟོག་འདུ་བྱེད་
དང༌། ཀུན་བརྟག་མཚན་ཉིད་སོ་སོར་འབྱེད། ཡུལ་རྣམས་བདེན་པ་གོ་རྟོག་དང་།
མི་དགེའི་གནོད་སེམས་གནོད་འཚེ་ནས། ལྟ་བ་ལོག་ཆུང་རྣམ་རྟོག་དང་། རྟག་ཆད་
སྣང་བ་མཐར་ཞེན་ནས། རྣམ་སྨིན་ལོག་པར་རྟོག་དང་ལྔ། དཔྱོད་པའི་འདུ་བྱེད་
རྣམ་ལྔ་ནི། རྟོག་པ་རྡེང་དུ་མ་གྱུར་པའི། མཚན་མ་འབྱུང་འཇུག་དཔྱད་པ་དང་།
དུས་གསུམ་ལེགས་ཉེས་སྣ་ཚོགས་རྩིས། དེ་བཞིན་སེམས་ཞིབ་ཡིད་དཔྱོད་དང་།
དབྱིབས་དང་ཁ་དོག་བརྟག་ཆགས་ནས། ཡུལ་ལ་བདེན་ལྟོས་མཐོང་དཔྱོད་དང་།
62

མདོ་སྡེ། ཁུ་བྱུག་རིག་པའི་མདོ།
དེ་ཉིད་འདི་ཞེས་གཏན་འབེབས་ནས། དོན་ལ་དངོས་པོར་འཇོག་དཔྱོད་དང༌།
ཡུལ་དབང་མཚན་ཉིད་ངོ་བོར་རྟོགས། དབྱེར་མེད་གཅིག་ཤེས་དོན་དཔྱོད་དོ། །དེ་
བཞིན་ཚོགས་དང་མ་འདྲེས་པའི། ངང་གིས་རང་བཞིན་འདུ་བྱེད་ལས། ཤུགས་ལ་
རྣམ་པར་འགྱུར་བའོ། །དེ་ལྟར་འདུ་བྱེད་རྣམ་གྲངས་ཀུན། རྟོགས་དང་མ་རྟོགས་བྱེ་
བྲག་ཏུ། བཟང་ངན་ལུང་དུ་མ་བསྟན་པར། དེ་ལས་དེ་འབྱུང་རྣམ་གྲངས་ཏེ། ངོ་བོ་
ཉིད་ལས་མ་གཡོས་སོ། །ཞེས་བཀའ་བསྩལ་ཏོ། །ཁུ་བྱུག་རིག་པའི་མདོ་སྡེ་ལས།
འདུ་བྱེད་རྣམ་གྲངས་བསྟན་པའི་ལེའུ་སྟེ་བཅུ་གཅིག་པའོ།། །།
༧ དེ་ནས་ཡང་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་མདོ། རྣམ་པ་
ཅིར་གསལ་མཁྱེན་པའི་ཐུགས། ཡེ་ཤེས་རྒྱ་མཚོ་འགྲོ་བའི་དཔལ། ཡོན་ཏན་དཔག་
མེད་ནོར་བུའི་མཆོག །མྱང་འདས་བོན་གྱི་རྣམ་གྲངས་ནི། ངེས་པར་གསལ་བར་
བསྟན་དུ་གསོལ། ཅེས་ཞུས་པས། ཐམས་ཅད་མཁྱེན་པས་བཀའ་སྩལ་པ། ཡིད་ཀྱི་
ཁྱེའུ་ཆུང་ལ་སོགས་པའི། འདུས་པའི་འཁོར་རྣམས་ཐམས་ཅད་ཀུན། རིག་པ་གྱད་ཀྱི་
གཞུ་རྒྱུད་ལྟར། ཤེས་པ་ཐང་ཆོད་གུས་པས་ཉོན། ཡེ་ཤེས་ལྔ་ལས་གྱེས་པ་ཡི། མྱང་
འདས་མཚན་ཉིད་རྣམ་གྲངས་ནི། གསལ་བར་འབྱེད་པ་འདི་ལྟར་རོ། །རྒྱུ་འབྲས་
མངོན་གྱུར་རྣམ་བྱང་ནས། མི་འཁོར་ཡང་དག་དོན་ལ་ངེས། སྦྱིན་པའི་རང་བཞིན་
ལྔ་རུ་བསྟན། མི་དམིགས་ཀུན་ལ་ཁྱབ་པ་ཡི། ཕྱོགས་མེད་སྦྱིན་པ་གཏོང་བ་དང་།
ཆགས་མེད་རྣམ་པར་དག་པ་ཡི། བྱམས་སྙོམས་སྦྱིན་པ་གཏོང་བ་དང་། ཐམས་ཅད་
སྒྱུ་མར་རིག་པ་ཡི། འཛིན་མེད་སྦྱིན་པ་གཏོང་བ་དང་། དེ་བཞིན་རྒྱུན་དུ་གནས་པ་
ཡི། མཐར་ཕྱིན་སྦྱིན་པ་གཏོང་བ་དང་། ཉོན་མོངས་ཐུགས་རྗེས་འདྲེན་པ་ཡི། མ་
གོད་སྦྱིན་པ་གཏོང་བའོ། །ཚུལ་ཁྲིམས་རང་བཞིན་ལྔ་རུ་བསྟན། དམ་པའི་མཆོག་
དང་ལྡན་པ་ཡི། འཆལ་བ་མེད་པའི་ཚུལ་ཁྲིམས་དང་། བྱེ་བྲག་ལས་ལ་ཡིད་གཞུང་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ནས། རབ་ཏུ་བསྲུངས་བའི་ཚུལ་ཁྲིམས་དང་། ཉོན་མོངས་ཟིལ་གྱིས་གནོན་པ་ཡི།
དཀའ་བ་ཐུབ་པའི་ཚུལ་ཁྲིམས་དང་། དེ་བཞིན་རྣམ་པར་དག་པ་ཡི། བསྲུངས་
བ་ཆེན་པོའི་ཚུལ་ཁྲིམས་དང་། བླང་དོར་ཅིར་ཡང་མི་དམིགས་ཤིང་། ཡེ་བསྲུངས་
མཉམ་པའི་ཚུལ་ཁྲིམས་སོ། །བཟོད་པའི་རང་བཞིན་ལྔ་རུ་བསྟན། ཀུན་འབྱུང་བདེ་
སྡུག་མ་གྲུབ་ནས། བྱུང་ཚོར་མེད་པའི་བཟོད་པ་དང་། མི་བཟད་རྐྱེན་ལ་སྲན་ཐུབ་
ནས། སྡུག་བསྔལ་མེད་པའི་བཟོད་པ་དང་། ཉོན་མོངས་ཞེན་པ་དོར་བ་ཡི། རབ་
ཏུ་བསྒོམ་པའི་བཟོད་པ་དང་། རྒྱུ་རྐྱེན་གཉིས་སུ་མ་རྟོགས་པའི། རང་བཞིན་མཉམ་
པའི་བཟོད་པ་དང་། དོན་ལ་དམིགས་སུ་མེད་པ་ཡི། ལྷུན་གྲུབ་དོན་གྱི་བཟོད་པའོ། །
བརྩོན་འགྲུས་རང་བཞིན་ལྔ་རུ་བསྟན། དམ་པའི་མཆོག་དང་ལྡན་པ་ཡི། བཏང་
སྙོམས་མེད་པའི་བརྩོན་འགྲུས་དང་། ཐམས་ཅད་མྱུར་དུ་བསྒྲུབ་པ་ཡི། བྱ་བ་གྲུབ་
པའི་བརྩོན་འགྲུས་དང་། ལེ་ལོ་གཡེང་བ་མེད་པ་ཡི། མཐའ་རུ་ཕྱིན་པའི་བརྩོན་
འགྲུས་དང་། ཐམས་ཅད་འབྲེལ་མེད་ཡོངས་རྩོམ་པའི། ལྷུན་གྱིས་གྲུབ་པའི་བརྩོན་
འགྲུས་དང༌། ཐོགས་མེད་རང་བཞིན་གྲུབ་པ་ཡི། མི་དམིགས་རྒྱ་ཆེའི་བརྩོན་འགྲུས་
སོ། །བསམ་གཏན་རང་བཞིན་ལྔ་རུ་བསྟན། དམ་པའི་མཆོག་དང་རབ་ལྡན་ནས།
གཡོ་རྩོལ་མེད་པའི་བསམ་གཏན་དང་། རང་བཞིན་རྣམ་པར་མི་འཁྲུགས་པའི།
ཡོངས་སུ་གནས་པའི་བསམ་གཏན་དང་། དོན་ལ་འགྱུར་ལྡོག་མེད་པ་ཡི། རབ་
ཏུ་གནས་པའི་བསམ་གཏན་དང་། ངང་གིས་དབྱེ་བ་མེད་པ་ཡི། གནས་པ་ཆེན་
པོའི་བསམ་གཏན་དང༌། མཚན་མ་ཅིར་ཡང་མ་གྲུབ་པའི། དམིགས་པ་ཆེན་པོའི་
བསམ་གཏན་ནོ། །སྟོབས་ཀྱི་རང་བཞིན་ལྔ་རུ་བསྟན། དམ་པའི་མཆོག་དང་ལྡན་
པ་ཡི། ཐམས་ཅད་གྲུབ་པའི་སྟོབས་ཅན་དང༌། དེ་བཞིན་ཉིད་ལས་མངོན་གྱུར་པའི།
བརྩལ་དུ་མེད་པའི་སྟོབས་ཆེན་དང་། དོན་གཉིས་མཐའ་རུ་ཕྱིན་པ་ཡི། ཡོངས་སུ་
64

མདོ་སྡེ། ཁུ་བྱུག་རིག་པའི་མདོ།
གྲུབ་པའི་སྟོབས་ཆེན་དང་། སྤྲུལ་པ་སྣ་ཚོགས་ཅིར་སྟོན་ཅིང་། འགྲོ་བ་འདུལ་བའི་
སྟོབས་ཆེན་དང༌། རང་བཞིན་ཡེ་ནས་ལྷུན་གྲུབ་པའི། དོན་ལ་དམིགས་པའི་སྟོབས་
ཆེན་ནོ། ། སྙིང་རྗེའི་རང་བཞིན་ལྔ་རུ་བསྟན། ཡང་དག་དམ་པའི་མཆོག་མངའ་
བའི། ཀུན་ལ་སྙོམས་པའི་སྙིང་རྗེ་དང་། དེ་བཞིན་ཡོངས་སུ་སྐྱེས་པ་ཡི། ཕྱོགས་
འཛིན་མེད་པའི་སྙིང་རྗེ་དང་། དེ་ཉིད་འབྲལ་དུ་མེད་པ་ཡི། བྱམས་སྙོམས་ལྡན་པའི་
སྙིང་རྗེ་དང་། སྨོན་འཇུག་སེམས་བསྐྱེད་རྣམ་དག་ནས། དཔག་ཏུ་མེད་པའི་སྙིང་རྗེ་
དང་། རང་བཞིན་ངང་གིས་རྒྱ་ཆེ་བའི། མི་དམིགས་མཉམ་པའི་སྙིང་རྗེའོ། ། སྨོན་
ལམ་རང་བཞིན་ལྔ་རུ་བསྟན། མཐར་ཕྱིན་མཆོག་དང་ལྡན་པའི། རེ་དོགས་མེད་
པའི་སྨོན་ལམ་དང་། དེ་བཞིན་རྣམ་པར་དག་པ་ཡི། འདེབས་ཅིང་གྲུབ་པའི་སྨོན་
ལམ་དང་། འབྲས་བུ་མངོན་འགྱུར་བརྩོན་པ་ཡི། དོན་ལ་རྫོགས་པའི་སྨོན་ལམ་དང་།
ཅི་སྙེད་རང་བཞིན་དབང་ལྡན་པའི། ཕུན་སུམ་ཚོགས་པའི་སྨོན་ལམ་དང་། ངང་
གིས་ཤུགས་ལས་ལྷུན་གྱིས་གྲུབ། དམིགས་པ་མེད་པའི་སྨོན་ལམ་མོ། །ཐབས་ཀྱི་རང་
བཞིན་ལྔ་རུ་བསྟན། དོན་ལ་མཆོག་དང་ལྡན་པ་ཡི། འབྲལ་མེད་ཐབས་ལ་མཁས་
པ་དང་། འགྲོ་འདུལ་ཅི་སྙེད་རྣམ་གྲོལ་ནས། འདྲེན་པའི་ཐབས་ལ་མཁས་པ་དང་།
ཞི་དལ་ངང་གིས་རྒྱུད་བསྲིངས་ནས། ཀུན་འབྱོར་ཐབས་ལ་མཁས་པ་དང་། ཉོན་
མོངས་འཁྲུལ་པ་རྩད་གཅོད་པའི། སྒོ་གསུམ་ཐབས་ལ་མཁས་པ་དང༌། ཡེ་ནས་མི་
རྟོག་མཉམ་སྦྱོར་བའི། དམིགས་མེད་ཐབས་ལ་མཁས་པའོ། །ཤེས་རབ་རང་བཞིན་
ལྔ་རུ་བསྟན། གསལ་བ་མཆོག་དང་ལྡན་པ་ཡི། འཁྲུལ་མེད་ཏིང་འཛིན་ཤེས་རབ་
དང༌། དེ་བཞིན་རྣམ་པར་དག་པ་ཡི། ཟག་པ་མེད་པའི་ཤེས་རབ་དང་། ཐམས་
ཅད་ཡོངས་སུ་གསལ་བ་ཡི། སྒྲིབ་པ་མེད་པའི་ཤེས་རབ་དང་། དེ་ཉིད་མངོན་དུ་
གྱུར་པ་ཡི། ཐམས་ཅད་མཁྱེན་པའི་ཤེས་རབ་དང་། མི་དམིགས་བརྗོད་དང་བྲལ་བ་
65

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡི། མཉམ་པ་ཆེན་པོའི་ཤེས་རབ་བོ། དེ་བཞིན་བླ་མེད་ཕྱིན་བཅུ་ཡི། རྣམ་གྲངས་
རང་བཞིན་ལྔ་བཅུར་གསལ། །
དེ་ནས་སྟོང་པའི་ངང་ཉིད་དུ། སོ་སོར་ཞིབ་ཏུ་བསྟན་པ་ནི། ངོ་བོའི་དབྱེ་བ་འདི་
ལྟར་ཏེ། ཕྱི་སྟོང་རང་བཞིན་གསུམ་དུ་བསྟན། མི་སྣང་གཟུང་བའི་ཡུལ་ལས་འདས།
བདག་མེད་ཡེ་ནས་ཕྱི་སྟོང་དང༌། རྟག་ཆད་མཚན་མའི་མཐའ་ལས་འདས། རང་
བཞིན་ངང་གིས་གསལ་བ་དང༌། སྐྱེ་འགགས་མཐའ་དབུས་རྒྱ་ཆད་མེད། ཁྱབ་
བདལ་ངང་གིས་སྟོང་པའོ། །ནང་སྟོང་རང་བཞིན་གསུམ་དུ་བསྟན། མཚན་མ་
འཛིན་པའི་ཡུལ་ལས་འདས། མི་སྣང་མི་འབྱེད་དྲན་སྟོང་དང་། རྒྱུ་རྐྱེན་ལྡན་པ་དོན་
མ་རེག །ཡུལ་ལ་མི་འབྱེད་མཉམ་སྟོང་དང་། བཀག་སྒྲུབ་འདུ་བྱེད་ངོ་བོ་བྲལ། སྙིང་
པོ་བརྗོད་མེད་གསལ་སྟོང་ངོ༌། ། ཕྱི་ནང་རང་བཞིན་གསུམ་དུ་བསྟན། གསུམ་དུ་མེད་
པའི་མཉམ་པར་གནས། ངང་ཉིད་མ་བཅོས་སྟོང་གསལ་དང་། ཡུལ་ཤེས་དབྱེར་
མེད་དེ་བཞིན་ཉིད། ངོ་བོ་མཁའ་ཀློང་སྟོང་གསལ་དང་། དགེ་སྡིག་དབྱེར་མེད་ངང་
གིས་གསལ། གྲུབ་པའི་འབྲས་བུ་སྟོང་གསལ་ལོ། །འདུས་བྱས་སྟོང་པ་གསུམ་དུ་
བསྟན། མཚན་མའི་བོན་རྣམས་བདེན་མེད་དུ། ཀུན་རྫོབ་མཚན་ཉིད་མི་རྟག་སྟོང་།
རང་བཞིན་འདུས་ཅིང་བྱས་པ་ཉིད། བྱེད་པ་དོན་མེད་མི་རྟག་སྟོང་། ཅིར་ཡང་མི་
དམིགས་དངོས་པོ་མེད། བྱར་མེད་ངོ་བོ་སྟོང་པའོ། །འདུས་མ་བྱས་ཀྱང་གསུམ་དུ་
བསྟན། རྒྱུ་མེད་སྟོང་པའི་རང་བཞིན་དུ། རྟག་པར་མི་འགྱུར་མཚན་ཉིད་སྟོང་། ངོ་
བོ་མཐོང་མེད་འདུས་མ་བྱས། དངོས་པོ་མ་གྱུར་རང་བཞིན་སྟོང་། དམིགས་མེད་
ཁྱབ་བདལ་བརྗོད་ལས་འདས། དཔག་པར་མ་གྱུར་དབྱིངས་སྟོང་ངོ༌། །མཐའ་
འདས་སྟོང་པ་གསུམ་དུ་བསྟན། མཁའ་དབྱིངས་རྣམ་དག་གདོད་ནས་སྟོང་། ཡོད་
མེད་གཉིས་ཀྱི་མཐའ་ལས་འདས། དབྱིབས་དང་ཁ་དོག་རྒྱ་ཁྱོན་མེད། མཐའ་དབུས་
66

མདོ་སྡེ། ཁུ་བྱུག་རིག་པའི་མདོ།
གཉིས་ཀྱི་མཐའ་ལས་འདས། སྣང་སྟོང་མཚན་མའི་ཐ་སྙད་མེད། རྟག་ཆད་གཉིས་
ཀྱི་མཐའ་ལས་འདས། མི་དམིགས་སྟོང་པ་གསུམ་དུ་བསྟན། རྒྱུ་རྐྱེན་དམིགས་པ་
མེད་པ་ཡི། མཚན་ཉིད་ཅི་ཡང་སྟོང་པ་དང༌། བདག་གཞན་བྱེ་བྲག་མེད་པ་ཡི།
དབྱེར་མེད་མཉམ་པའི་སྟོང་པ་དང༌། སྟོང་གསལ་དམིགས་སུ་མེད་པ་ཡི། རང་
བཞིན་ངང་གིས་བདེ་སྟོང་ངོ༌། །ཆེན་པོའི་སྟོང་པ་གསུམ་དུ་བསྟན། དཔག་ཏུ་མེད་
པའི་སྟོང་རྟོགས་ནས། དེ་བཞིན་ནམ་མཁའ་ལྟ་བུར་གནས། སྟོང་གསལ་དབྱེར་མེད་
དོན་རྟོགས་ནས། དེ་བཞིན་རྒྱ་མ་ཆད་དུ་གནས། ལྷུན་གྲུབ་ཆེན་པོའི་དོན་རྟོགས་
ནས། མི་དམིགས་སྟོང་པ་ཆེན་པོ་གནས། དོན་དམ་སྟོང་པ་གསུམ་དུ་བསྟན། ཀུན་
རྫོབ་མེད་པའི་དོན་དམ་ལ། རྩོལ་བ་བྱར་མེད་ངང་གིས་སྟོང་། ལོག་པ་མི་འཁྲུལ་
དོན་དམ་ནི། འགྱུར་བ་ལྡོག་མེད་ངང་གིས་སྟོང་། ཐམས་ཅད་མཉམ་པའི་དོན་
དམ་ནི། དོན་ལ་དམིགས་མེད་དབྱིངས་སུ་སྟོང་། རང་བཞིན་སྟོང་པ་གསུམ་དུ་
བསྟན། སྣང་བ་མེ་ལོང་ཆོ་འཕྲུལ་གཟུགས། སྣ་ཚོགས་ཕྱི་ཡི་ཡུལ་སྟོང་དང༌། འགྱུར་
བ་མེད་པའི་ངོ་བོ་མཁའ། འཛིན་པ་ནང་གི་དྲན་སྟོང་དང་། དེ་ཉིད་ངོ་བོ་གཉིས་སུ་
མེད། དབྱེར་མེད་དོན་གྱི་སྟོང་པའོ། །རང་བཞིན་མེད་པ་གསུམ་དུ་བསྟན། རྒྱུ་དང་
འབྲས་བུ་རང་བཞིན་མེད། སྐྱེ་འཇིག་མེད་པའི་སྟོང་པ་དང་། མཐོ་དམན་ཆེ་ཆུང་བྱེ་
བྲག་མེད། ཚད་ལས་འདས་པའི་སྟོང་པ་དང༌། དོན་ལ་བློ་ཡིས་དཔྱོད་དུ་མེད། མི་
དཔག་རང་བཞིན་སྟོང་པའོ། །རང་གི་མཚན་ཉིད་གསུམ་དུ་བསྟན། གཞི་ཡི་མཚན་
ཉིད་མི་གཡོ་བ། ཁྱབ་བདལ་ངང་གིས་སྟོང་པ་དང་། ལམ་གྱི་མཚན་ཉིད་མི་འགག་
པ། དྲན་ཤར་རིག་པ་སྟོང་པ་དང༌། འབྲས་བུ་མཚན་ཉིད་མི་འཁྲུལ་པ། དོན་གྱི་
ངོ་བོ་སྟོང་པའོ། །ཐོག་མཐའ་མེད་པ་གསུམ་དུ་བསྟན། སྔ་ཕྱིའི་ངོ་བོ་རྟག་ཏུ་མེད།
དུས་ལ་ཐོག་མཐའ་མེད་པས་སྟོང་། ཉོན་མོངས་ཡེ་ཤེས་ངང་གིས་གཅིག །དོན་ལ་
67

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཐོག་མཐའ་མེད་པས་སྟོང་། དགེ་སྡིག་རྒྱུ་འབྲས་བྱེ་བྲག་མེད། ལས་ལ་ཐོག་མཐའ་
མེད་པས་སྟོང་། དོར་བ་མེད་པ་གསུམ་དུ་བསྟན། ལྷག་མཐོང་མཚན་མ་མེད་པ་
ཡི། ཐམས་ཅད་རྟོག་འཛིན་བྲལ་བས་སྟོང༌། གང་ཡང་བླང་དོར་མེད་པ་ཡི། དོན་
ལ་སྟོར་བྲལ་མེད་པས་སྟོང་། རང་བཞིན་འདུ་འབྲལ་མེད་པ་ཡི། རྟོགས་པ་ཆེན་པོའི་
སྟོང་པའོ། །དངོས་པོ་མེད་པ་གསུམ་དུ་བསྟན། ཅི་ཡང་མི་སྣང་མཚན་ཉིད་མེད།
རྟག་པར་མི་འཛིན་དངོས་མེད་སྟོང་། བྱ་བརྩལ་མེད་པའི་ངོ་བོ་མེད། འགྲུབ་པར་
མི་འགྱུར་དངོས་མེད་སྟོང་། མཚན་མ་གང་གིས་བཅིང་སླད་མེད། དམིགས་པ་མི་
འགྱུར་དངོས་མེད་སྟོང་། དངོས་མེད་ངོ་བོ་གསུམ་དུ་བསྟན། སྟོང་ལ་མཐར་མི་ཆད་
པ་ཡི། དངོས་མེད་ངོ་བོ་ཉིད་ཀྱི་སྟོང་། མ་བསྒྲིབ་ཀུན་ལ་གསལ་བ་ཡི། དངོས་མེད་
ངོ་བོ་ངང་གིས་སྟོང་། མ་བཅོས་དམིགས་མེད་དེ་བཞིན་ཉིད། དངོས་མེད་ངོ་བོ་ཁྱབ་
བདལ་སྟོང་། བོན་རྣམས་སྟོང་པ་གསུམ་དུ་བསྟན། བོན་དང་བོན་ཉིད་དབྱེ་རུ་མེད།
ཡུལ་ཤེས་མཉམ་པའི་ངང་གིས་སྟོང་། སེམས་དང་སེམས་ཉིད་དབྱེ་རུ་མེད། དྲན་
སྟོང་མཉམ་པའི་ངང་གིས་སྟོང་། ཀུན་དང་ཀུན་གཞི་དབྱེ་རུ་མེད། བྱུང་ཐིམ་མཉམ་
པ་ངང་གིས་སྟོང་། དེ་བཞིན་སྟོང་པ་གསུམ་དུ་བསྟན། ཅི་ཡང་མི་འབྱུང་ནམ་མཁའི་
དབྱིངས། ངོ་བོ་སྟོང་པའི་སྟོང་པ་དང་། ཅི་ཡང་མ་གྲུབ་བོན་ཉིད་ཀློང་། ངང་གིས་
སྟོང་པའི་སྟོང་པ་དང་། ཅིར་ཡང་མ་ཡིན་མཚོན་དུ་མེད། ཡེ་ནས་སྟོང་པའི་སྟོང་
པའོ། །དེ་བཞིན་སྟོང་པ་བཅོ་བརྒྱད་ཀྱི། རང་བཞིན་རྣམ་གྲངས་རིམ་པར་གསལ། །
དེ་ལྟར་སྟོང་པའི་ངང་ཤུགས་ལས། དྲན་པ་ཉེ་བར་བཞག་པ་བཞི། མི་རྟག་སྒྱུ་
མའི་མཚན་ཉིད་གསལ། ལུས་ནི་དྲན་པ་ཉེ་བར་བཞགས། གསལ་ལ་རང་བཞིན་
མེད་པར་རྟོགས། སེམས་ནི་དྲན་པར་ཉེ་བར་བཞགས། བདེ་སྡུག་བྱེ་བྲག་དོན་ལ་
མཉམ། ཚོར་བ་དྲན་པ་ཉེ་བར་བཞག །ཐམས་ཅད་བྱར་མེད་དབྱིངས་སུ་གསལ།
68

མདོ་སྡེ། ཁུ་བྱུག་རིག་པའི་མདོ། །
བོན་ནི་དྲན་པ་ཉེ་བར་བཞག །སྟོང་གསལ་ནམ་མཁའི་དབྱིངས་དང་མཉམ། ཡང་
དག་སྤོང་བ་བཞི་རུ་བསྟན། ཡོད་མེད་གཉིས་ཀྱི་མཐའ་མི་གཅོད། མཐར་འཛིན་
དྲན་པ་ཡང་དག་སྤངས། སྣང་སྟོང་གཉིས་ཀྱི་མཐའ་མི་གཅོད། བློ་ཡི་འདུ་ཤེས་
ཡང་དག་སྤངས། སྐྱེ་འགག་གཉིས་ཀྱི་མཐའ་མི་གཅོད། བཀག་བསྒྲུབ་མཚན་མ་
ཡང་དག་སྤངས། རྫུ་འཕྲུལ་རྐང་པ་བཞི་ཡི་བསྟན། བརྒྱད་ཁྲི་བཞི་སྟོང་མོས་སྤྱོད་
ནས། བརྙེན་པོས་ གཉེན་པོའི་༽རྫུ་འཕྲུལ་རྐང་པ་དང༌། འགྲོ་བའི་དོན་ལ་འདུན་
སྐྱེ་ནས། བྱམས་སྙོམས་རྫུ་འཕྲུལ་རྐང་པ་དང་། གནས་ལུགས་གསལ་བར་རྟོགས་
པ་ཡི། འཁྲུལ་སྤངས་རྫུ་འཕྲུལ་རྐང་པ་དང་། ཐམས་ཅད་ངོ་བོ་མཉམ་པ་ཡི། དེ་
བཞིན་རྫུ་འཕྲུལ་རྐང་པའོ། །དབང་པོའི་མཚན་ཉིད་དྲུག་ཏུ་བསྟན། ཡུལ་གྱི་ངོ་བོ་
སྟོང་པ་གཅོད། མཚན་ཉིད་གཅོད་པའི་དབང་པོ་དང་། ཐུགས་རྗེ་རྒྱུན་མེད་ཀུན་
སྐྱོབས་པའི། མཉམ་སྦྱོར་སྲོག་གི་དབང་པོ་དང༌། མ་རྨོངས་ཅི་སྙེད་མཁྱེན་པ་ཡི།
བསྒྲིབས་མེད་ཤེས་པའི་དབང་པོ་དང༌། ཡང་དག་དོན་ལས་མི་འཁྲུལ་པའི། མངོན་
གྱུར་རྟོགས་པའི་དབང་པོ་དང་། རང་བཞིན་རྣམ་པར་འབྱེད་པ་ཡི། ཀུན་ལ་རིག་
པའི་དབང་པོ་དང་། ཡུལ་དང་དབང་པོའི་དབྱེར་མེད་གསལ། མཉམ་ཉིད་དོན་
གྱི་དབང་པོའོ། །ཏིང་འཛིན་རྣམ་པར་དྲུག་ཏུ་བསྟན། མ་བརྩལ་ལྷུན་གྱིས་གྲུབ་པ་
ཡི། ཡོངས་སུ་རྫོགས་པའི་ཏིང་འཛིན་དང་། མི་རྟོག་གནས་སུ་དག་པ་ཡིན། རང་
བཞིན་རྒྱུ་ཡི་ཏིང་འཛིན་དང༌། འགྱུར་མེད་ཨ་གསལ་འོད་འཕྲོ་ཡི། ཀུན་སྣང་འོད་
ཀྱི་ཏིང་འཛིན་དང༌། དྲི་མེད་རྣམ་པར་དག་པའི། གསལ་ལ་རྟོགས་པའི་ཏིང་འཛིན་
དང་། མི་དམིགས་ངང་ལས་མ་གཡོས་པའི། དེ་བཞིན་ཉིད་ཀྱི་ཏིང་འཛིན་དང་། མ་
བཅོས་ངང་ལས་འཇོག་པ་ཡི། ཅི་ཡང་མ་ཡིན་ཏིང་འཛིན་ནོ། །གཤེན་རབ་ལམ་ནི་
བཞི་རུ་བསྟན། རང་བཞིན་གདོད་ནས་དག་པ་ཡི། གཤེན་ལམ་དཀར་པོ་དྲི་མེད་
69

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དང་། ཐུགས་རྗེས་གཏང་བྲལ་མེད་པ་ཡི། གཤེན་ལམ་རིང་པོ་རྒྱུན་འཇུག་དང་།
ཡེ་ནས་ཕྱིར་མི་ལྡོག་པ་ཡི། གཤེན་ལམ་དྲང་པོར་འཁོར་མེད་དང༌། རིམ་པར་ས་
ལམ་བགྲོད་མེད་པའི། གཤེན་ལམ་དབུ་མ་བླར་ཕྱིན་ནོ། །མི་འཇིགས་སྟོབས་ནི་
བཅུ་གསུམ་སྟེ། གཏི་མུག་དགྲ་རྣམས་མི་འཇིགས་པའི། མ་སྒྲིབ་ཡེ་ཤེས་སྟོབས་
ཆེན་དང་། ཞེ་སྡང་གདུག་སེམས་མི་འཇིགས་པའི། མཉམ་པའི་བྱམས་པའི་སྟོབས་
ཆེན་དང༌། ང་རྒྱལ་འཁྲོ་གཏུམ་མི་འཇིགས་པའི། མི་གཡོ་ཞི་བའི་སྟོབས་ཅན་དང༌།
འདོད་ཆགས་ཞེན་པ་མི་འཇིགས་པའི། ཆོག་ཤེས་གཏེར་གྱི་སྟོབས་ཆེན་དང་། ཕྲག་
དོག་རུ་ང་མི་འཇིགས་པའི། སྟོང་ཉིད་ཡངས་པའི་སྟོབས་ཆེན་དང་། ལོག་པའི་
འཁྲུལ་པ་མི་འཇིགས་པའི། དམིགས་མེད་ཤེས་རབ་སྟོབས་ཆེན་དང་། བདུད་བཞིའི་
འགྱུར་ལྡོག་མི་འཇིགས་པའི། མི་འཁྲུག་བསམ་གཏན་སྟོབས་ཆེན་དང༌། བདེ་སྡུག་
བྱུང་ཚོར་མི་འཇིགས་པའི། བཟོད་ཐོབ་ཆེན་པོའི་སྟོབས་ཆེན་དང་། ཉོན་མོངས་དགྲ་
རྣམས་མི་འཇིགས་པའི། དཔག་མེད་ཐུགས་རྗེའི་སྟོབས་ཅན་དང༌། སེར་སྣའི་ཕྲག་
དོག་མི་འཇིགས་པའི། ཕྱོགས་མེད་སྦྱིན་པ་སྟོབས་ཆེན་དང་། ཕ་རོལ་དགྲ་ཚོགས་མི་
འཇིགས་པའི། སྤྲུལ་པ་རྫུ་འཕྲུལ་སྟོབས་ཆེན་དང༌། རྣམ་པར་རྟོག་པ་མི་འཇིགས་
པའི། ལྟ་བ་རྟོགས་པའི་སྟོབས་ཆེན་དང༌། བཏང་སྙོམས་ལེ་ལོ་མི་འཇིགས་པའི།
བརྩོན་འགྲུས་ཆེན་པོའི་སྟོབས་ཆེན་ནོ། །
ཐར་པའི་ལམ་ནི་བརྒྱད་དུ་བསྟན། འཁོར་བ་དྲུག་དང་ངན་སོང་གསུམ། དེ་
ལས་ཐར་པ་བདེ་བའི་ལམ། སྡུག་བསྔལ་གསུམ་དང་འདུ་འཛི་བཞི། དེ་ལས་ཐར་
པ་ཆགས་མེད་ལམ། འཁྲུལ་པ་བཞི་དང་ལོག་པ་བརྒྱད། དེ་ལས་ཐར་པ་བསླུ་མེད་
ལམ། བག་ཆགས་གསུམ་དང་སྒྲིབ་པ་གཉིས། དེ་ལས་ཐར་པ་ཕུན་ཚོགས་ལམ། མ་
རིག་གཉིས་དང་མུན་པ་བཞི། དེ་ལས་ཐར་པ་བསྒྲིབ་མེད་ལམ། བྱུང་ཚོར་གཉིས་

མདོ་སྡེ། ཁུ་བྱུག་རིག་པའི་མདོ།
དང་སྙོམས་འཇུག་འགོག །དེ་ལས་ཐར་པ་ཀུན་གསལ་ལམ། ༼ཆད་སྙམས།༽ཕྱིར་མི་
ལྡོག་པ་བཅུ་དྲུག་བསྟན། མི་བདེ་འཁོར་བའི་ཆུ་རྒྱུན་ལ། གཅད་པ་ཤེས་ན་ཕྱིར་མི་
ལྡོག །ངན་སོང་ལྟུང་བའི་གཡང་ས་ལ། ཡ་ང་ཤེས་ན་ཕྱིར་མི་ལྡོག །སྒྱུ་མ་ལས་ཀྱི་
སྤྱོད་པ་ལ། བསླུ་བ་ཤེས་ན་ཕྱིར་མི་ལྡོག །གསལ་མེད་མུན་པ་མཐོང་རྐོན་ལ། འཐིབ་
པར་ཤེས་ན་ཕྱིར་མི་ལྡོག །སྔགས་བསྡུལ་ ༼སྡུག་བསྔལ་༽སྦྱོང་བ་ཡུན་རིང་ལས། ཐར་
མེད་ཤེས་ན་ཕྱིར་མི་ལྡོག །འདུ་འཛིན་རྣམ་པར་གཡེང་ཁྱེར་ནས། མི་གཡེང་རིག་ན་
ཕྱིར་མི་ལྡོག །རྟོགས་པས་དོན་ལ་འདས་ཤེས་ནས། བདེན་སྤྱོད་རིག་ན་ཕྱིར་མི་ལྡོག །
བག་ཆགས་ལས་འཇུག་འཁོར་འཇིགས་ནས། ཞེན་མེད་རྟོགས་ན་ཕྱིར་མི་ལྡོག །ཉོན་
ཤེས་སྒྲིབ་པས་བཅིང་འཇིགས་ནས། ཅིར་གསལ་རྟོགས་ན་ཕྱིར་མི་ལྡོག །རྣམ་རྟོག་
ས་བོན་འདེབས་འཇིགས་ནས། ཐིག་ལེ་ཆུབས་པས་ཕྱིར་མི་ལྡོག །རྟོག་འཛིན་སྒོ་
དོག་ལས་ཤེས་ནས། མི་རྟོག་ཡངས་བས་ཕྱིར་མི་ལྡོག ། མི་བདེའི་གཞི་བསྐྱོད་འབྱུང་
ཤེས་ནས། བདེ་ལྡན་གྲུབ་ན་ཕྱིར་མི་ལྡོག །འགོག་པར་ཡུན་དུ་གཡེང་འཇིགས་ནས།
བདེ་གསལ་འདྲེས་ན་ཕྱིར་མི་ལྡོག །སྐལ་མེད་མི་ཁོམ་སྤྱོད་མཐོང་ནས། འབྱོར་ལྡན་
དགོངས་ན་ཕྱིར་མི་ལྡོག ། མྱ་ངན་དུག་མཚོ་ལྟར་ཤེས་ནས། ངང་གིས་སྤངས་ན་ཕྱིར་
མི་ལྡོག ། ཆད་སྙམས།༽ལན་གཅིག་ཕྱིར་འོང་བཅུ་གཅིག་བསྟན། འགྲོ་དྲུག་ཐུགས་
རྗེས་གནས་དགོངས་ཤིང་། མཉམ་པར་སྙོམས་ན་ཕྱིར་འོང་དང་། འཁོར་བ་བོན་
ཉིད་གནས་དགོངས་ཤིང་། མཐོ་དམན་སྙོམ་ན་ཕྱིར་འོང་དང་། སྣང་སྲིད་ལྷ་ཡི་
གནས་དགོངས་ནས། གཞན་ནས་གྲུབ་ན་ཕྱིར་འོང་དང་། སྲིད་གསུམ་ཁ་ལོ་བསྒྱུར་
དགོངས་ནས། ཐབས་ལ་མཁས་པ་ཕྱིར་འོང་དང་། སེམས་ཅན་ཐུགས་རྗེས་སྐྱབས་
དགོངས་ནས། ཚད་མེད་སྟོབས་ཀྱིས་ཕྱིར་འོང་དང༌། ཉོན་མོངས་གཉེན་པོས་འདུལ་
བ་ཡི། གང་འདུལ་བསྟན་ནས་ཕྱིར་འོང་དང་། གདུག་པ་ཐུགས་རྗེས་བསྒྲལ་བ་ཡི།
71

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དྲག་པོ་ལྡན་ནས་ཕྱིར་འོང་དང་། དུག་རྣམས་བདུད་རྩིར་བསྒྱུར་བ་ཡི། བྱིན་རླབས་
སྟོབས་ཀྱི་ཕྱིར་འོང་དང་། མི་བཟད་སྡུག་བསྔལ་གཞོམ་པ་ཡི། ཐུགས་རྗེའི་མཐུའི་
ཕྱིར་འོང་དང༌། འགྲོ་དོན་མཐའ་རུ་ཕྱིན་མཛད་ནས། རྫུ་འཕྲུལ་ཐབས་ཀྱིས་ཕྱིར་
འོང་དང་། ཐམས་ཅད་གཉིས་མེད་དོན་རྟོགས་ནས། མཉམ་པར་ངང་གིས་ཕྱིར་
འོང་དང་། རྒྱུན་བཞུགས་འབྲས་བུ་བརྒྱད་ཀྱིས་བསྟན། དེ་བཞིན་གསལ་བ་ཀུན་
རྟོགས་ནས། རིན་པོ་ཆེ་ཡི་རྒྱུན་གྱི་ལམ། སྤྲོས་པའི་མཚན་མ་དག་པ་ནི། བག་ཆགས་
བྲལ་བ་རྒྱུན་གྱི་ལམ། དྲི་མེད་རྣམ་དག་གསལ་བ་ཡི། སྒྲིབ་པ་བྱང་བ་རྒྱུན་གྱི་ལམ།
མཉམ་ཉིད་ལྷུན་གྱིས་གྲུབ་པ་ཡི། ཡོ་གལ་མེད་པ་རྒྱུན་གྱི་ལམ། བདེ་ལྡན་བོན་ཉིད་
གསལ་རྟོགས་པའི། བླ་རུ་ཕྱིན་པ་རྒྱུན་གྱི་ལམ། རང་བཞིན་མི་འགྱུར་བརྟན་པ་ཡི།
ཕྱིར་མི་ལྡོག་པ་རྒྱུན་གྱི་ལམ། ས་དང་ལམ་གྱི་རྩིས་མེད་པའི། བགྲོད་དུ་མེད་པ་རྒྱུན་
གྱི་ལམ། ཐམས་ཅད་ལྷུན་ལ་རྫོགས་པ་ཡི། བདེ་བ་ཆེན་པོ་རྒྱུན་གྱི་ལམ། ཚད་མེད་
རྣམ་པ་བཞི་རུ་བསྟན། ཀུན་ལ་སྐྱོབས་པའི་ཐུགས་རྗེ་ཡི། བྱམས་པ་ཚད་མེད་བསྐྱེད་
པ་དང་། ཉོན་མོངས་འཁོར་བ་འདྲེན་པ་ཡི། སྙིང་རྗེ་ཚད་མེད་བསྐྱེད་པ་དང་།
ཐམས་ཅད་དང་བ་སྤྲོ་བྱེད་པའི། དགའ་བ་ཚད་མེད་བསྐྱེད་པ་དང་། འགྲོ་དྲུག་
ཐུགས་རྗེས་ངང་མཉམ་པའི། བཏང་སྙོམས་ཚད་མེད་བསྐྱེད་པའོ། ། མི་འགྱུར་གཡུང་
དྲུང་བོན་གྱི་དབྱིངས། ཕྱེ་བ་མེད་པ་མ་འདྲེས་དགུ། མི་སྐྱེ་མི་འགག་དབྱེར་མེད་ཅིང་།
རང་བཞིན་གདོད་དག་མ་འདྲེས་པ། སྣང་སྟོང་མཚན་མའི་དབྱེར་མེད་ཅིང་། སྣང་
མེད་དཔེ་འདས་མ་འདྲེས་པ། ཐམས་ཅད་ལྷུན་གྲུབ་དབྱེར་མེད་ཅིང་། ཚད་མེད་
ལྷུན་རྫོགས་མ་འདྲེས་པ། གཡུང་དྲུང་ཀློང་དུ་དབྱེར་མེད་ཅིང་། ཟབ་མེད་དབྱིངས་
ཐོབ་མ་འདྲེས་པའི། ཐེག་ཆེན་དོན་ལ་དབྱེར་མེད་ཅིང་། བརྩལ་མེད་ལྷུན་གྲུབ་མ་
འདྲེས་པ། འཆི་མེད་སྐྱེས་སྣང་དབྱེར་མེད་ཅིང་། མཐའ་འདས་དང་དུ་མ་འདྲེས་
72

མདོ་སྡེ། ཁུ་བྱུག་རིག་པའི་མདོ།
པ། ཆགས་མེད་རྣམ་དག་དབྱེར་མེད་ཅིང་། སྐྱོན་གྱིས་མ་གོས་མ་འདྲེས་པ། ཁྱབ་
བདལ་ཆེན་པོ་དབྱེར་མེད་ཅིང་། དངོས་མེད་ཡོང་ཁྱབ་མ་འདྲེས་པ། སྐུ་དང་མཚན་
མ་དབྱེར་མེད་ཅིང་། འགྱུར་མེད་བརྟན་པ་མ་འདྲེས་པ། ཕྱེ་བ་མེད་པ་མ་འདྲེས་ལ།
རྣམ་པར་གྲངས་སུ་ངེས་པར་གསལ། །
ཡང་དག་རིག་པ་བདུན་གྱིས་བསྟན། ཅི་ཡང་མི་སྣང་ཤེས་པ་ཡི། ཡོད་མེད་
མཐའ་འདས་རིག་པའི་ངང༌། རིག་པ་ཇིང་དུ་གྱུར་པ་ཡི། ཨ་ལྟར་གསལ་བའི་རིག་
པ་དང་། ཅིར་ཡང་མི་ལྟ་ཤེས་པ་ཡི། མཚན་མར་མི་སྤྱོད་རིག་པ་དང་། གཉིས་མེད་
མཉམ་པའི་ངང་ཉིད་དུ། མི་སྦྱོར་མི་འབྱེད་རིག་པ་དང་། ཀུན་གསལ་བདེ་སྟོང་
རང་བཞིན་དུ། མཚན་མེད་དོན་གྱི་རིག་པ་དང་། ཅིས་ཀྱང་གཡོ་སྐྱོད་མེད་པ་ནི།
འདུས་མ་བྱས་ཀྱི་རིག་པ་དང་། ངང་ཉིད་མཁའ་ལྟར་གནས་པ་ཡི། རྒྱ་མ་ཆད་པའི་
རིག་པའོ། །གཡུང་དྲུང་ཡན་ལག་དགུ་ཡི་བསྟན། མི་གཡོ་འགྱུར་མེད་ངང་ཉིད་དུ།
གཡུང་དྲུང་བདེ་ཆེན་ཡན་ལག་དང་། གང་དག་རྣམ་པར་དག་པ་ཡི། མ་སྒྲིབ་ཆེན་
པོའི་ཡན་ལག་དང་། མཚན་མ་སྣང་སྟོང་བལྟ་རུ་མེད། སྣང་མེད་དཔེ་འདས་ཡན་
ལག་དང་། ཡོན་ཏན་ཐམས་ཅད་ལྷུན་གྲུབ་རྫོགས། ཚད་མེད་དོན་གྱི་ཡན་ལག་
དང་། དབྱིངས་ཉིད་འབྱམས་ཡས་བོན་ཉིད་ཀློང་། ཟད་མེད་གཡུང་དྲུང་ཡན་ལག་
དང་། དུས་གསུམ་འཕོ་འགྱུར་མེད་པ་ཡི། འཆི་མེད་སྐྱེས་བརྩན་ཡན་ལག་དང་།
ཡངས་དོག་མཐའ་དབུས་མེད་པ་ཡི། དངོས་གྲུབ་ཀུན་ཁྱབ་ཡན་ལག་དང་། གང་
གི་སྐྱོན་གྱིས་མ་གོས་པའི། དྲི་མེད་རྣམ་དག་ཡན་ལག་དང་། དེ་བཞིན་བསྟན་དུ་
མེད་པ་ཡི། བརྗོད་མེད་དོན་གྱི་ཡན་ལག་གོ །གཤེན་རབ་བདེན་པ་བཞི་ཡི་བསྟན།
མཉམ་ཉིད་མ་བཅོས་ཐིག་ལེ་གཅིག །དོན་དམ་གཤེན་རབ་བདེན་པ་དང་། མ་ནོར་
ཡང་དག་དོན་ལ་གསལ། གཏན་ལ་ཕེབས་པའི་བདེན་པ་དང་། གང་གིས་བཅོས་
73

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཤིང་བསླད་དུ་མེད། དངོས་པོ་བཀའ་ཡི་བདེན་པ་དང༌། དེ་ཉིད་ངེས་པར་གསལ་
བ་ཡི། མི་བསླུ་དོན་གྱི་ངེས་པའོ། ། སོ་སོའི་ཡང་དག་རིག་པ་བཞི། མཉམ་པར་ཉིད་
ལས་མ་གཡོས་བཅོས། སྤྱི་དང་རང་མཚན་སོ་སོར་རིག །བགྲོད་པའི་སྤྱོད་འཇུག་
རྣམ་གྲངས་སུ། ལམ་གྱི་རིམ་པ་སོ་སོར་རིག །འཁོར་འདས་མཐོ་རིས་ངན་སོང་ལ།
གནས་ཀྱི་ཁྱད་པར་སོ་སོར་རིག །བདེ་སྡུག་རྒྱུ་འབྲས་བྱེ་བྲག་ལ། དགེ་སྡིག་འབྲས་བུ་
སོ་སོར་རིག །མི་བསྙེལ་གཟུངས་ནི་བདུན་གྱི་བསྟན། ཡེང་མེད་སྤྱན་དང་ལྡན་པ་ཡི།
འགྱུར་མེད་མི་བསྙེལ་གཟུངས་ཆེན་ཐོབ། མ་རྨོང་གསལ་བར་རྟོགས་པའི། སྒྲིབ་མེད་
མི་བསྙེལ་གཟུངས་ཆེན་ཐོབ། གསལ་ལ་མ་སྒྲིབ་རང་ཤར་བའི། མ་བཅོས་ཡེ་ཤེས་
གཟུངས་ཆེན་ཐོབ། རང་བཞིན་ངང་ལ་གནས་པ་ཡི། མི་གཡོ་དགོངས་པའི་གཟུངས་
ཆེན་ཐོབ། ཅི་སྙེད་རྣམ་གྲངས་མཁྱེན་གསལ་བའི། ཤེས་རབ་ཆེན་པོའི་གཟུངས་
ཆེན་ཐོབ། ཅི་ཡང་མི་རྟོག་ངང་གིས་མཉམ། རྟོགས་པ་ཕུལ་ཕྱིན་གཟུངས་ཆེན་ཐོབ།
དོན་ལ་བཅོས་སུ་མེད་པ་ཡི། མི་འགྱུར་འབྲས་བུའི་གཟུངས་ཆེན་ཐོབ། མཐར་གྱི་
སྙོམས་འཇུག་དགུ་ཡིས་བསྟན། ཐམས་ཅད་དབྱིངས་སུ་གྲོལ་བ་ཡི། མི་རྟོག་མཐར་
གྱི་སྙོམས་འཇུག་དང་། བྱ་བྱེད་མེད་པའི་བསམ་གཏན་གྱིས། འགྱུར་མེད་ཐབས་ཀྱི་
སྙོམས་འཇུག་དང་། བཅོས་ཤིང་བསླད་དང་བྲལ་བའི། མི་འཁྲུག་ཐབས་ཀྱི་སྙོམས་
འཇུག་དང༌། བཀག་སྒྲུབ་མེད་པའི་སྤྱོད་པ་ཡི། མ་ཆགས་ཐབས་ཀྱི་སྙོམས་འཇུག་
དང་། རྩོལ་མེད་ལྷུན་གྱིས་གྲུབ་པ་ཡི། འཕྲིན་ལས་ཐབས་ཀྱི་སྙོམས་འཇུག་དང་། རེ་
དོགས་གཡང་ས་བྲལ་བ་ཡི། བགྲོད་མེད་ལམ་གྱི་སྙོམས་འཇུག་དང་། བཟང་ངན་
བྱེ་བྲག་མེད་པ་ཡི། མི་འཇིགས་གནས་ལ་སྙོམས་འཇུག་དང་། སྡུག་བསྔལ་ཟིལ་གྱིས་
ནོན་པ་ཡི། བྱུང་ཚོར་མེད་པའི་སྙོམས་འཇུག་དང༌། ལྟ་བ་ཆེན་པོའི་རྟིང་ཉིད་དུ།
གཟའ་གཏད་མེད་པའི་སྙོམས་འཇུག་གོ །མཚན་མེད་སྙོམས་འཇུག་བཞི་ཡིས་བསྟན།
74

ཁུ་བྱུག་རིག་པའི་མདོ།
མདོ་སྡེ།
དངོས་པོ་མཚན་མ་ཅིར་མི་སྣང་། ཐ་སྙད་མེད་པའི་སྙོམས་འཇུག་དང་། ཐམས་
ཅད་འདི་ཞེས་མེད་པ་ཡི། ངོ་བོ་མ་གྲུབ་སྙོམས་འཇུག་དང་། རྟོག་པ་ཡེ་ནས་ཟད་པ་
ཡི། ཅི་ཡང་མི་འབྱུང་སྙོམས་འཇུག་དང་། ཀུན་གཞི་ནམ་མཁའི་ངང་ཉིད་དུ། བག་
ཆགས་མེད་པའི་སྙོམས་འཇུག་གོ །གཡུང་དྲུང་དབྱིངས་ནི་དགུ་ཡི་བསྟན། ལས་
ཀྱི་བག་ཆགས་ཚང་པ་ཡི། མུ་མེད་གཡུང་དྲུང་དབྱིངས་ཆེན་དང་། ཐ་དད་བསླུ་
བ་མེད་པ་ཡི། རྒྱ་ཆད་བྲལ་བ་གཡུང་དྲུང་དབྱིངས། རྣམ་པར་འཚེ་བ་མེད་པ་ཡི།
དོག་པ་མེད་པ་གཡུང་དྲུང་དབྱིངས། ཡོངས་སུ་མཉམ་པར་སྐྱེས་པ་ཡི། ཟད་མེད་
ཆེན་པོ་གཡུང་དྲུང་དབྱིངས། མཚན་མར་འཛིན་པའི་ཡུལ་ལས་འདས། དཔག་ཏུ་
མེད་པ་གཡུང་དྲུང་དབྱིངས། ངོ་བོ་དངོས་པོ་ཐ་སྙད་མེད། བདལ་པ་ཆེན་པོ་གཡུང་
དྲུང་དབྱིངས། དུས་གསུམ་རྐྱེན་གྱིས་མི་བསྐྱོད་པར། འགྱུར་བ་མེད་པ་གཡུང་དྲུང་
དབྱིངས། གནམ་ས་ཕྱོགས་མཐའ་མེད་པ་ཡི། ཁ་གཏིང་མེད་པ་གཡུང་དྲུང་དབྱིངས།
འཁྲུལ་པའི་རྣམ་རྟོག་མེད་པ་ཡི། འབྱམས་ཡས་ཆེན་པོའི་དབྱིངས་ཆེན་ནོ། །རྒྱུན་
གནས་ཐུགས་རྗེ་བཞི་རུ་གསལ། ཐོག་མཐའ་རྒྱུན་ཆད་མེད་པ་ཡི། རྒྱུན་དུ་གནས་
པའི་ཐུགས་རྗེ་དང་། རྒྱུ་ཡི་མི་བསྐྱེད་རྐྱེན་མི་འཇིག །ཟད་པ་མེད་པའི་ཐུགས་རྗེ་
དང་། ཐམས་ཅད་ངང་གིས་ཁྱབ་པ་ཡི། ཀུན་ལ་སྙོམས་པའི་ཐུགས་རྗེ་དང་། འདི་
ཞེས་མཚོན་དུ་མེད་པ་ཡི། དཔག་ཏུ་མེད་པའི་ཐུགས་རྗེའོ། །
རྟོགས་པའི་ལྟ་བ་བཞི་རུ་བསྟན། བལྟར་མེད་ཡང་དག་དོན་རྟོགས་པའི། རང་
བཞིན་ལྷུན་གྲུབ་ལྟ་བ་དང༌། དཔྱོད་དུ་མེད་པའི་དོན་རྟོགས་ནས། གསལ་ལ་
འཛིན་མེད་ལྟ་བ་དང༌། སྣང་སྲིད་རྒྱུན་དུ་གནས་པ་ཡི། ཀུན་བཟང་རོལ་པའི་ལྟ་
བ་དང༌། དབྱིངས་ཤེས་དབྱེ་རུ་མེད་པ་ཡི། མི་གཡོ་མཉམ་པའི་ལྟ་བའོ། །བསྲུང་
མེད་དམ་ཚིག་གསུམ་དུ་བསྟན། བཟང་ངན་བླང་དོར་བྲལ་བ་ཡི། བྱ་བརྩལ་མེད་
75

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པའི་དམ་ཚིག་དང་། བདག་དང་གཞན་དུ་མི་འཛིན་ཅིང་། ཕྱོགས་མེད་ཡེ་བསྲུངས་
དམ་ཚིག་དང༌། མི་གཡོ་ལྷན་ནེ་གནས་པ་ཡི། ངོ་བོ་མ་བཅོས་དམ་ཚིག་གོ །ལྷུན་
གྲུབ་ཕྲིན་ལས་བཞི་རུ་གསལ། བྱེད་པས་བྱས་པ་མ་ཡིན་པར། བརྩལ་མེད་ལྷུན་གྱིས་
གྲུབ་པ་དང་། བག་ཆགས་མིང་གི་བྲལ་བ་ཡི། རྣམ་དག་ལྷུན་གྱིས་གྲུབ་པ་དང་།
ཐམས་ཅད་འཁོར་ལོ་བསྒྱུར་བ་ཡི། དབང་ལྡན་ལྷུན་གྱིས་གྲུབ་པ་དང༌། སྤྲོས་པའི་
མཚན་མ་ཀུན་བྲལ་ནས། དེ་བཞིན་ལྷུན་གྱིས་གྲུབ་པའོ། །རྣམ་པར་དག་སྤྱོད་བཞི་
རུ་གསལ། བག་ཆགས་རྗེས་སུ་མི་འབྲང་བའི། འཛིན་ཆགས་མེད་པའི་སྤྱོད་པ་དང་།
མཚན་མའི་ངོ་བོ་རྣམ་དག་པའི། བསྲུང་དུ་མེད་པའི་སྤྱོད་པ་དང་། ཉོན་མོངས་བློ་
ཡིས་མི་དཔྱོད་པ། མ་བཅོས་དོན་གྱི་སྤྱོད་པ་དང་། ཞེན་མེད་རླབས་དང་ལྡན་པ་
ཡི། ཤུགས་འབྱུང་བདེ་བའི་སྤྱོད་པའོ། །ལེགས་འབྱུང་ཡོན་ཏན་བཞི་རུ་གསལ། བོན་
རྣམས་ཡོངས་སུ་མ་སྟོང་པ། ལེགས་པའི་ཡོན་ཏན་ནོར་བུ་འདྲ། གཏང་བྲལ་སྤང་
བླང་མེད་པ་ཡི། ལེགས་པའི་ཡོན་ཏན་ནམ་མཁའ་འདྲ། ཐམས་ཅད་བསྐྱེད་པ་མ་
འགག་པ། ལེགས་པའི་ཡོན་ཏན་ས་གཞི་འདྲ། ཀུན་གྱིས་ཡོངས་སུ་མ་བསྒྲིབ་པའི། །
ལེགས་པའི་ཡོན་ཏན་ཤེལ་སྒོང་འདྲ། སྙོམས་པར་གནས་པའི་བཞི་རུ་གསལ། སྐྱེ་
མེད་དབྱིངས་ཀྱི་ངང་ཉིད་ལ། མ་བཅོས་སྙོམས་པར་གནས་པ་དང༌། རྟོག་མེད་ཀུན་
ཏུ་གསལ་བ་ཡི། བདེ་བར་སྙོམས་པར་གནས་པ་དང་། དེ་བཞིན་གསལ་ལ་མེད་པ་
ཡི། མི་གཡོ་སྙོམས་པའི་གནས་པ་དང་། དེ་ཉིད་ངང་གིས་རང་བཞིན་དུ། ཡེ་ནས་
སྙོམས་པར་གནས་པའོ། །འགྱུར་མེད་སྐུ་ཡང་བཞི་རུ་གསལ། ཡོངས་སུ་ཁྱབ་བདལ་
ངང་དུ་གནས། མི་གཡོ་མཉམ་པའི་སྐུ་ཐོབ་དང་། སྲོག་མེད་གཡུང་དྲུང་སྐྱེས་བཙན་
པས། གང་གིས་མི་འཇིགས་སྐུ་ཐོབ་དང༌། བདུད་མེད་སྲ་བརྟན་བཟོད་པ་ཡི། མ་
རིག་འཁྲུལ་མེད་སྐུ་ཐོབ་དང་། གསལ་ལ་མ་གཡོས་མ་བཅོས་པའི། ངང་གིས་ངང་
76

མདོ་སྡེ། ཁུ་བྱུག་རིག་པའི་མདོ།
ཐིམ་སྐུ་ཐོབ་བོ། །རང་བཞིན་མེད་གསུང་བཞི་རུ་གསལ། བརྗོད་པའི་སྤྲོས་པ་མཐའ་
བྲལ་ནས། ཚིག་གི་རང་བཞིན་མེད་པའི་གསུང་། གང་གིས་རེག་པ་འདུས་མེད་པའི།
ངང་གིས་རང་བཞིན་མེད་པའི་གསུང༌། སྣང་སྲིད་ཡོངས་སུ་གྲགས་པ་ཡི། ཟད་
མེད་རང་བཞིན་མེད་པའི་གསུང༌། མཉམ་པའི་ཐིག་ལེ་ཉག་གཅིག་ཏུ། གཉིས་མེད་
རང་བཞིན་མེད་པའི་གསུང༌། མཉམ་ཉིད་འཁྲུལ་མེད་ཐུགས་བཞིར་གསལ། རང་
བཞིན་དབྱེར་མེད་དོན་ལྡན་པའི། གཉིས་མེད་དོན་གྱི་ཐུགས་ཉིད་དང་། གཉིས་
མེད་སྤྲོས་པའི་མཐའ་གཅོད་པའི། འཁྲུལ་པ་མེད་པའི་ཐུགས་ཉིད་དང་། མི་སྐྱེ་མི་
འགག་མཚན་མ་མེད། བདེ་བ་ཆེན་པོའི་ཐུགས་ཉིད་དང་། རྒྱུ་འབྲས་ཡེ་ནས་གདོད་
ནས་དག །མཉམ་པ་ཉིད་ཀྱི་ཐུགས་ཉིད་དོ། ། དེ་དག་ཐམས་ཅད་དོན་གསལ་བའི།
རྣམ་མཁྱེན་རང་བཞིན་བཞི་རུ་གསལ། ས་ལམ་གནས་རྣམས་མ་སྒྲིབ་གསལ། ཐེག་
པ་གོང་འོག་ཐམས་ཅད་མཁྱེན། དུས་གསུམ་བསྐལ་སྲིད་མ་བསྒྲིབ་གསལ། སྔ་ཕྱི་བྱེ་
བྲག་ཐམས་ཅད་མཁྱེན། རྣམ་སྨིན་མཚན་ཉིད་ཐམས་ཅད་གསལ། རྒྱུ་འབྲས་དུ་མ་
ཐམས་ཅད་མཁྱེན། མི་གཡོ་བརྗོད་མེད་ལྷུན་གྱིས་གྲུབ། དོན་གྱི་ངོ་བོ་ཐམས་ཅད་
མཁྱེན། མཐའ་ལས་འདས་པ་དེ་ཁོ་ན། ཡང་དག་མཆོག་ཆེན་མངོན་དུ་གྱུར། དོན་
ལ་གང་གིས་དཔག་ཏུ་མེད། བླ་མེད་རྫོགས་པའི་འབྲས་བུའོ། །དེ་ལྟར་མྱ་ངན་འདས་
པའི་བོན། རྟོགས་པ་བོན་ཉིད་བདེ་ཆེན་དང་། རང་བཞིན་ཚིག་གིས་མཚོན་པ་
ལ། དོན་ལ་བརྗོད་པའི་ཐ་སྙད་མེད། ཡེ་ནས་ལྷུན་གྲུབ་དབྱིངས་ཉིད་དོ། །འཁོར་གྱི་
གཡུང་དྲུང་སེམས་དཔའ་རྣམས། འགྲོ་བའི་དོན་དུ་སེམས་བསྐྱེད་ནས། མ་ཡེངས་
འདི་ལ་རབ་ཏུ་འདུད། ཡང་དག་བདེན་པའི་དོན་འདུས་ངེས། མི་འཁྲུལ་མི་དོར་
སེམས་ལ་ཟུངས། ཞེས་བཀའ་བསྩལ་ཏོ། །ཁུ་བྱུག་རིག་པའི་མདོ་སྡེ་ལས། མྱང་
འདས་གསལ་བར་བསྟན་པའི་ལེའུ་སྟེ་བཅུ་གཉིས་པའོ།། །།
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
༧ དེའི་ཚེ་དེའི་དུས་ན། ཡང་མཚན་ལྡན་བློ་གསལ་ཐབས་མཁས་པའི། སྲིད་པའི་
ཡིད་ཀྱི་ཁྱེའུ་ཆུང་གིས། པུས་མོ་བཙུགས་ནས་ཞུས་པའི་མདོ། སྟོན་པའི་ཞབས་ལ་སྤྱི་
བོས་གཏུབ། གུས་པའི་ཚུལ་གྱིས་ཞུས་པའི་མདོ། སྣང་སྲིད་གསལ་བ་མུན་པའི་སྒྲོན།
འགྲོ་དྲུག་སྐྱོབས་པ་བྱམས་ཆེན་སྐུ། ཉོན་མོངས་ནད་སེལ་བདུད་རྩིའི་མཆོག །སྟོན་
པ་གཤེན་རབ་མི་བོ་ལགས། ཁམས་གསུམ་འཁོར་བའི་སེམས་ཅན་ལ། སྡུག་བསྔལ་
ནད་ནི་བསམ་མི་ཁྱབ། འཁྲུལ་རྟོག་ཉོན་མོངས་བསམ་ལས་འདས། མི་བདེའི་གནས་
ལ་ཡུན་རིང་སྦྱོང་། འདི་ཡི་རྒྱུ་འབྲས་ཅི་ལྟར་ལགས། ཞེས་ཞུས་པས། ཐམས་ཅད་
མཁྱེན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་པའི། འཁོར་གྱི་གཡུང་དྲུང་
སེམས་དཔའ་རྣམས། གུས་པས་ཉོན་ཅིག་གསལ་བར་བཤད། སྤྱིར་ན་ཁམས་གསུམ་
སེམས་ཅན་རྣམས། མ་རིག་དབང་གིས་ལས་ཀྱི་འཁྲུལ། ཉོན་མོངས་དུག་ལྔ་ཆེར་
བསགས་ནས། བག་ཆགས་རྣམ་སྨིན་རང་བཞིན་སོགས། སྐྱེ་རྒས་ན་འཆིའི་བླང་དོར་
གྲངས། ལས་ཀྱི་འདུ་བྱེད་འཕེན་ལེན་གྱིས། སྡུག་བསྔལ་དཔག་མེད་ཉོན་རེ་མོངས།
ཁམས་གསུམ་འཁོར་བའི་སེམས་ཅན་ཀུན། ཉོན་མོངས་ནད་ཀྱིས་གདུང་བ་ལ། རྒྱུ་
དང་ལས་དང་རྐྱེན་དང་བགེགས། དེ་ཡིས་གཅོད་ཅིང་བདེ་གནས་སྟོར། དེ་ལ་སྐྱེས་
བུ་ཐབས་ལྡན་གྱིས། དེ་དག་བསལ་ཐབས་རྣམ་བཞིར་བསྟན། རིག་པའི་རྩལ་བསྐྱེད་
ཉམས་སུ་ལོངས། སེམས་ཅན་ཉོན་མོངས་ནད་ལས་གྲོལ། ཅེས་བཀའ་བསྩལ་ཏོ། །
དེ་ནས་ཡང་ཡིད་ཀྱི་ཁྱེའུ་ཆུང་གིས་ཞུས་པའི་མདོ། ཅི་སྙེད་མེ་ལོང་གཞའ་དག་
བཞིན། སྣང་སྲིད་གསལ་བ་སྟོན་པའི་སྐུ། སེམས་ཅན་ནད་ཀྱིས་གདུང་བ་ལ། རྒྱུ་
དང་ལས་དང་རྐྱེན་བགེགས་ཀྱི། ངོ་བོ་རྣམ་གྲངས་ཅི་ལྟར་ལགས། ཞེས་ཞུས་པས།
སྟོན་པའི་འཁོར་ལ་བཀའ་སྩལ་པ། འདུས་པའི་འཁོར་རྣམས་མ་ཡེངས་ཉོན། རིག་
པའི་དཀྱིལ་དུ་གསལ་བར་བཤད། ཁམས་གསུམ་སེམས་ཅན་ཐམས་ཅད་ཀྱི། ནད་
78

མདོ་སྡེ། ཁུ་བྱུག་རིག་པའི་མདོ།
ཀྱི་རྒྱུ་ནི་མ་རིག་པ། དེ་ལ་དུག་ལྔའི་གཏིང་ཕུལ་ནས། ཞེ་སྡང་གཏི་མུག་འདོད་
ཆགས་དང་། ང་རྒྱལ་ཕྲག་དོག་རྣམ་ལྔའོ། །ལས་ཀྱི་རྒྱུ་འབྲས་ཁྱད་པར་དུ། དཔྱིད་
ཀྱི་ས་བོན་སྟོན་སྨིན་ལྟར། འདུ་བྱེད་མངོན་པར་གྲུབ་པ་ཡི། རྐྱེན་རྣམས་འབྱུང་བའི་
ཁམས་རྣམས་སུ། རླུང་མཁྲིས་བད་ཀན་འདུ་བ་བཞི། བསྡུས་པ་ཚ་གྲང་རྣམ་གཉིས་
སོ། །བགེགས་ནི་དེ་ལས་བརྟེན་པས་སུ། ལན་ཆགས་དོས་དྲག་བསྙགས་པ་བཞིན།
གཟུགས་མེད་འདོད་པས་འཁོར་བའོ། ། དེ་ཡང་གདུལ་ཐབས་བསྟན་པ་ནི། སྐྱེས་བུ་
དམ་པའི་རིག་རྩལ་གྱིས། ཞིབ་པར་དབྱེ་ཞིང་ཉུང་དུ་བསྡུད། གྲངས་སུ་བགྲངས་ལ་
གཅིག་ཏུ་འདྲིལ། དེའི་འཁྲུལ་པའི་ནད་རྣམས་སེལ། ནད་ཀྱི་རྒྱུ་ཡི་བརྙེན་པོ་ནི། ཡེ་
ཤེས་ཆེན་པོ་ལྔ་ལ་སྦྱངས། ལས་ནི་ལས་ཀྱི་འཇུག་ཐབས་སུ། ཕ་རོལ་ཕྱིན་པ་བཅུ་ལ་
བསླབས། རྐྱེན་ནི་དཔྱད་ལ་མཁས་པའི་འཇོམ། རིག་པས་བདུད་རྩིའི་སྨན་ལ་སྤྱོད།
བགེགས་ཀྱི་བར་ཆོད་བསལ་བ་ནི། འོས་སུ་སྦྱར་ལ་གཏོ་ཡིས་བཅོས། དེ་ཡང་གསལ་
བར་ཞིབ་ཏུ་སྟོན། མ་རིག་རྒྱུ་ལས་དུག་ལྔ་གྲུབ། འཁྲུལ་པའི་ལམ་ལྔ་རིམ་དུ་འབྲེང་།
ཉོན་མོངས་ཞེ་སྡང་དྲག་པ་ཡི། ཅིར་སྣང་དགྲ་རུ་ལྟོས་པ་ནི། དུག་སྦྲུལ་བཙུན་ལ་
གཅུན་པ་ལྟར། མི་བཟད་གདུག་པའི་མེ་འབར་ནས། ཁྲག་ལས་གྱུར་པའི་ནད་བརྒྱ་
ལྡང་། དེ་ལ་གཉེན་པོ་བསྟན་པ་ནི། བྱམས་པ་ཆེན་པོའི་གཞི་བཟུང་ནས། སྟོང་ཉིད་
ཡེ་ཤེས་ངར་ཆེན་གདགས། ཉོན་མོངས་འདོད་ཆགས་དྲག་པ་ཡི། སྣང་བ་ཡུལ་ལ་
ཞེན་པ་ནི། ས་བྱས་ཕྲུ་གུ་སྙེག་པ་ལྟར། འདོད་ཆགས་ལས་ཀྱི་ཆུ་ཁོལ་ནས། དྲོད་
ལས་གྱུར་པའི་ནད་བརྒྱ་ལྡང་། དེ་ལ་གཉེན་པོ་བསྟན་པ་ནི། སྦྱིན་པ་ཆེན་པོའི་གཞི་
བཟུང་ནས། མཉམ་ཉིད་ཡེ་ཤེས་ངར་ཆེན་གདགས། ཉོན་མོངས་གཏི་མུག་དྲག་པ་
ཡིན། ཤིན་ཏུ་རིག་མེད་མུན་པ་འཐིབ། གླེན་པ་དོང་དུ་ཚུད་པ་བཞིན། གཏི་མུག་
མུན་ནག་སྤྲོས་པ་ཡི། ཤ་ལས་གྱུར་པའི་ནད་བརྒྱ་ལྡང་། དེ་ལ་གཉེན་པོ་བསྟན་པ་ནི།
79

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡེ་ཤེས་ཆེན་པོས་གཞི་བཟུང་ནས། མེ་ལོང་ཡེ་ཤེས་ངར་ཆེན་གདགས། ཉོན་མོངས་
ཕྲག་དོག་དྲག་པ་ཡི། རུ་ང་སྨོད་སེམས་ལྡང་བ་ནི། མི་མིན་རང་སྣང་ལོག་པ་ལྟར།
ཕྲག་དོག་བྱེ་རི་སྐྱེས་པ་ཡི། མཁྲིས་པ་ལས་གྱུར་པའི་ནད་བརྒྱ་ལྡང་། དེ་ལ་གཉེན་པོ་
བསྟན་པ་ནི། ཡངས་པ་ཆེན་པོ་གཞི་བཟུང་ནས། སོ་སོར་ཡེ་ཤེས་ངར་ཆེན་གདགས།
ཉོན་མོངས་ང་རྒྱལ་དྲག་པ་ཡི། བརློམ་སེམས་ཆེ་རུ་འཇུག་པ་ནི། གཡུ་འབྲུག་སྤྲིན་ལ་
ཞུགས་པ་ལྟར། ང་རྒྱལ་གཏུམ་པའི་རླུང་གཡེང་ནས། རླུང་ལས་གྱུར་པའི་ནད་བརྒྱ་
ལྡང༌། དེ་ལ་གཉེན་པོ་བསྟན་པ་ནི། ཞི་བ་ཆེན་པོས་གཞི་བཟུང་ནས། ནན་ཏན་ཡེ་
ཤེས་ངར་ཆེན་གདགས། ནད་ཀྱི་རྣམ་སྨིན་སྦྱངས་ཐབས་ནི། སྔོན་གྱི་རྒྱུ་འབྲས་ཁྱད་
པར་ལས། མི་དགེ་སྦྱོར་བའི་རྒྱུ་བསྐྱེད་དེ། དེ་བས་དུས་འདིར་དགེ་བཅུ་སྤྱོད། ཕ་
རོལ་ཕྱིན་པ་བཅུ་ལ་སྤྱོད། སེར་སྣ་འཇུར་གེགས་ཆག་སེམས་སྤོངས། སྦྱིན་པ་མཐར་
ཕྱིན་ཡོངས་སུ་བཀྱེ། ལོག་འཁྲུལ་ལས་ཀྱི་འཆལ་སྤྱོད་སྤོངས། ཚུལ་ཁྲིམས་རྣམ་དག་
དྲི་མེད་སྲུངས། ཉོན་མོངས་བྱུང་ཚོར་རྣམ་རྟོག་སྤོངས། བཟོད་པ་ལྷུན་གྲུབ་སྤྲིན་
ཆེན་ཐོབ། གཡེང་བའི་ལེ་ལོ་བཏང་སྙོམ་སྤོངས། བརྩོན་འགྲུས་མྱུར་མགྱོགས་རིག་
རྩལ་བསྐྱེད། གཡོ་འཁྲུལ་འགྱུར་ལྡོག་རིག་འཁྲུལ་སྤོངས། བསམ་གཏན་མི་གཡོ་ཇིང་
ཆེན་བཅའ། ཀུན་འབྱུང་ལྷུན་གྲུབ་ངང་ལྡན་ནས། སྟོབས་ཆེན་བརྡུལ་ཤུགས་རབ་ཏུ་
བསྐྱེད། ཚད་མེད་ཀུན་སྙོམ་ཡོངས་ཁྱབ་ནས། སྙིང་རྗེ་བདག་ཕྱོགས་མེད་པ་སྐྱེ། རེ་
དོགས་རླུང་ཞུམ་བྲལ་བ་ཡི། སྨོན་ལམ་དཔག་མེད་དྲག་ཏུ་བཏབ། ལྟ་སྤྱོད་ཟུང་དུ་
འབྲེལ་པ་ཡི། ཐམས་ཅད་ཀུན་གསོས་བློ་རྩལ་སྐྱེད། མ་རིག་འཁྲུལ་པའི་སྒྲིབ་བསལ་
ནས། ཤེས་རབ་གསལ་བའི་ངར་ཆེན་ཐོབ། རྣམ་སྨིན་ལས་ལ་གྱུར་པ་ཡི། སྡུག་
བསྔལ་ནད་ལས་དེ་ཡིས་གྲོལ། གང་ཞིག་ལས་ཀྱིས་སྦྱོང་བ་ཡི། ཁམས་གསུམ་འཁོར་
བའི་སེམས་ཅན་ལ། ཕ་རོལ་ཕྱིན་པ་བཅུ་ལ་སློབ། སྒྲིབ་པ་དག་ཅིང་ཐར་པ་ཐོབ།
80

མདོ་སྡེ། ཁུ་བྱུག་རིག་པའི་མདོ།
ངེས་པའི་དོན་ཡིན་ཉམས་སུ་ལོངས། ནད་ཀྱི་རྐྱེན་ནི་ཁམས་ལྔ་ལ། འབྱུང་བའི་ཆ་མ་
སྙོམ་པ་དང་། ཁམས་ལྔ་རྐྱེན་གྱིས་བསླང་ཞིང་བསྒྲུབ། ལྔ་བརྒྱའི་ནད་རྣམས་གྲངས་
སུ་ལྡང་། བསྡུས་པ་རླུང་མཁྲིས་བད་ཀན་དང་། འདྲེས་པའི་འདུ་བ་རྣམ་བཞིའོ། །
དེ་ལ་བསྡུས་པའི་ཚ་གྲང་གཉིས། གང་ཡིན་ཡུན་དུ་བརྟག་ཅིང་བསྐྱེད། སོ་སོར་ངེས་
པའི་ངོས་བཟུང་ལ། ཚ་བ་བསིལ་ལ་གྲང་བ་དྲོ། འདྲེས་པ་ལ་ནི་སྙོམ་གྱིས་གསོ། ཤིན་
ཏུ་འདྲེས་པ་ཆེན་པོ་ལ། སྨན་མཆོག་རྒྱལ་པོ་བསྟེན་པས་བདེ། མང་ཉུང་ནད་ཀྱི་རྒྱུ་
དང་སྦྱོར། དེ་ཡིས་ནད་ཀྱི་རྐྱེན་རྣམས་འཇོམ། བགེགས་ཀྱི་བར་ཆོད་བསལ་བ་ནི།
འཕྲལ་དུ་གང་འབྱུང་འོས་སུ་སྦྱར། རྒྱལ་བའི་སྐུ་ལ་སྐྱབས་གནས་ཚོར། སྣང་སྲིད་རེ་
བ་གླུད་ཀྱིས་སྐོངས། ཏིང་འཛིན་སྔགས་དང་ཕྱག་རྒྱ་དང་། ཡོ་བྱད་ལྡན་པའི་ཚིག་
གིས་བཀྲོལ། རྣམ་སྨིན་ལན་ཆགས་གང་འབྱོར་འཇལ། རིགས་དྲུག་གནས་སུ་སྦྱིན་
པ་བཀྱེ། ཡང་ན་རིག་པ་རྩལ་ལྡན་གྱིས། དྲན་སྟོང་གླུད་དུ་བཅད་པས་བདེ། དེའི་
བགེགས་ལས་ཐར་བར་འགྱུར། ཅེས་བཀའ་བསྩལ་ཏོ། །
དེ་ནས་ཡིད་ཀྱི་ཁྱེའུ་ཆུང་གིས། གུས་པའི་ཚུལ་གྱིས་ཞུས་པའི་མདོ། སྟོན་པ་བདུད་
རྩི་ནད་འདུལ་སྐུ། སེམས་ཅན་ཉོན་མོངས་འདུལ་བའམ། མ་རིག་ནད་ཀྱི་རྒྱུ་རྐྱེན་
དུ། དབྱེ་ཞིང་གདུལ་ཐབས་བསྟན་པ་ནི། ངེས་པ་གསུང་བ་གློ་བ་འཐང༌། ཞིབ་ཏུ་
གསལ་བར་སེམས་ལ་ཤེས། གང་ཞིག་རིག་པའི་རྩལ་ལྡན་གྱིས། དོན་ལ་དམར་ཐག་
བཅད་པ་ནི། ཅི་ལྟར་ལགས་པའི་གཏན་ཚིག་གཅིག །གསལ་བར་བདག་ལ་བཤད་
དུ་གསོལ། ཅེས་ཞུས་པ་དེ་ལ་སྟོན་པས་བཀའ་སྩལ་པ། འདུས་པའི་འཁོར་རྣམས་མ་
ཡེངས་ཉོན། གང་ཞིག་རིག་པའི་རྩལ་ལྡན་གྱིས། དོན་དུ་དམར་ཐག་བཅད་པ་ནི།
དོན་ནི་སེམས་ཉིད་མ་བཅོས་པ། དམར་ཐག་བྱུང་ཚོར་དྲན་པའི་རྒྱུ། བཅད་པ་ངོ་
བོ་སྟོང་པ་ངེས། ཅི་ཡང་མི་དམིགས་སྤྲོས་མཐའ་བྲལ། རང་བཞིན་བྱུང་རྒྱ་སྣང་སྲིད་
81

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རྫོགས། འཁོར་འདས་ཐིག་ལེ་གཅིག་ཏུ་དྲིལ། བོན་ཉིད་ཁྱབ་བདལ་ལྷུན་གྱིས་རྫོགས།
ཞེས་བཀའ་བསྩལ་ཏོ། །ཁུ་བྱུག་རིག་པའི་མདོ་སྡེ་ལས། ནད་སེལ་གཏོ་དཔྱད་ཀྱི་ལེའུ་
སྟེ་བཅུ་གསུམ་པའོ།། །།
༧ དེ་ནས་ཡང་སྟོན་པ་གཤེན་རབ་མི་བོ་དང༌། འཁོར་གྱི་གཡུང་དྲུང་སེམས་
དཔའ་རྣམས། འགྲོ་དོན་མཐའ་རུ་ཕྱིན་མཛད་ནས། ཡིད་འོང་རིན་ཆེན་གླིང་དུ་
གཤེགས། མཛེས་ལྡན་འཇའ་ཚོན་གཅལ་དུ་བཀྲམ། རྣམ་དག་བོན་གྱི་འཁོར་ལོ་
བསྐོར། དུས་གསུམ་རྒྱུ་འབྲས་གཏན་ལ་ཕབ། དེའི་དུས་དེའི་ཚེ་ན། ཡུལ་ནི་གང་
རྒྱུད་ཟུར་གསུམ་དུ། འགའ་འདའ་རག་རྒྱལ་པོ་ལ། བདུད་དང་སྲིན་པོ་མུ་སྟེགས་
འཁོར། ལོག་པར་ཕྱོགས་པའི་བཀའ་བློན་རྣམས། བྲན་འཁོར་འབུམ་ཚོ་དགུ་ཡིས་
བསྐོར། དེའི་ནང་དུ་གདུག་པ་ནི། དྲི་ཟ་སྟོབས་ལྡན་རལ་གཅིག་དང་། གནོད་སྦྱིན་
ཁ་ལ་གདུང་འགྱེད་དང་། ཀླུ་རྒྱལ་ངར་འབྱིན་གཏུམ་ཆེན་དང་། གཤིན་རྗེ་ཤན་པ་
རོ་ལང་བཞི། འཁོར་ཡང་གདོན་ཆེན་འབུམ་རེས་བསྐོར། དེ་རྣམས་ལོག་པའི་ཞིང་
ཁམས་སུ། ལས་ཀྱི་སྡིག་པའི་འཁོར་ལོ་བསྐོར། ཟས་སུ་ཤ་ཁྲག་དམར་ལ་སྤྱོད། སེམས་
ཅན་སྲོག་ལ་འཚེ་བར་བྱེད། གདུག་པ་སྣ་ཚོགས་ཕྱོགས་བཅུར་གཏོང་། དེའི་ཚེ་དེའི་
དུས་ན། གྷ་དྷ་རག་ཤའི་རྒྱལ་པོ་ལ། ནུབ་གཅིག་ཉལ་བའི་རྨིས་ལྟས་སུ། གསེར་གྱི་
ཉི་མ་ཤར་བ་ཡིས། བླ་མཚོ་དམིགས་དགུ་སྐེམ་པ་རྨིས། ཐོག་རྒོད་འབར་བ་མཆེད་
པ་ཡིས། གང་རྒྱུད་རི་བོ་བསྒྱེལ་བར་རྨིས། བསྐལ་པའི་མེ་སྟག་འཕྲོ་བ་ཡིས། བརླ་
ཤིང་གླིང་དགུ་ཚིག་པ་རྨིས། གང་རྒྱུད་ཆུ་བྲན་འབབ་པ་ཡི། ཡུལ་དགུ་ཤྭ་ཡིས་ཁྱེར་
བ་རྨིས། སད་ནས་མི་བདེའི་བློ་སྐྱེས་ནས། འཁོར་རྣམས་ཀུན་ལ་སྨྲས་པའི་མདོ། འོ་
ཅག་དྲེགས་པའི་རྒྱལ་ཁམས་དང་། ཡོ་ལ་དབང་པའི་གྷ་དྷ་བདག །བདུད་ཀྱི་བུ་ལ་
སྲིན་གྱི་ཚ། ཤིན་ཏུ་དྲག་པོ་དབང་ལྡན་ཏེ། མདང་སོང་ཉལ་བའི་རྨི་ལམ་ལ། མ་
32

མདོ་སྡེ། ཁུ་བྱུག་རིག་པའི་མདོ།
སྲིད་པ་ཡི་ཆོ་འཕྲུལ་བྱུང་། གསེར་གྱི་ཉི་མ་ཤར་བ་ཡིས། དུག་གི་རྒྱ་མཚོ་སྐེམ་པ་
རྨིས། གནམ་ལ་ཐོག་རྒོད་འཕྲོས་པ་ཡིས། གང་རྒྱུད་རི་བོ་བཤིགས་པ་རྨིས། བསྐལ་
པའི་མེ་སྟག་མཆེད་པ་ཡིས། ལྗོན་པ་གླིང་དགུ་ཚིག་པ་རྨིས། གང་རྒྱུད་ཆུ་ཕྲན་
ཐམས་ཅད་ཀྱིས། ཡུལ་དགུ་བཤིག་ནས་ཁྱེར་བ་རྨིས། ཆོ་འཕྲུལ་འདི་ལ་དཔྱད་པ་
ན། འོ་ཅག་ལས་ལ་མི་མཐུན་ནས། དོ་རུ་སྡོས་ཤིང་གནོད་བསྐྱེལ་བའི། འགྲན་ཟླ་
འབྱུང་བ་མི་སྲིད་དམ། བདུད་ཀྱི་ལོངས་སྤྱོད་གྲངས་མང་སྡེ། གྲོང་ཁྱེར་དྲུག་ཏུ་མ་
འདྲིམ་པའི། འུ་བུའི་ཡོ་བྱད་གཞན་ནས་མེད། ཆུ་བོ་བཞི་ལ་མ་བརྒྱུད་པའི། ལས་
ལ་བསད་བཅད་བྱེད་པ་དང༌། ཟས་ལ་ཤ་ཁྲག་བཟའ་རྒྱུ་མེད། ཆུ་བཞི་སྐེམ་པའི་
བགེགས་མེད་དང༌། གནས་དྲུག་གཞོམ་པའི་བདུད་མེད་དམ། དེ་ལ་གནོད་པའི་
རྐྱེན་མེད་དམ། རྣ་གསང་བརྒྱ་ཡིས་ཕྱོགས་བཞིར་ཉོན། མིག་རྣོན་རྣམས་ཀྱིས་ངེས་
པར་ལྟོས། དེ་སྐད་སྨྲས་ནས་ཀུན་ཏུ་སྤྲིན། རྒྱལ་པོ་ཤིན་ཏུ་བཀའ་གཉན་པས། ཉན་
པ་རྣ་གསང་ཐམས་ཅད་ཀྱིས། ཕྱོགས་བཞི་ཉན་དུ་ཆས་པ་ལ། སྟོན་པ་གཤེན་རབ་
མི་བོ་ཡིས། རྣམ་དག་བོན་གྱི་འཁོར་ལོ་བསྐོར། སེམས་ཅན་ཐར་པ་འདྲེན་པ་ཐོས།
སྡིག་པའི་ལས་སུ་བརྩོན་པ་ཡང༌། སྐྱེ་རྒས་ན་འཆི་ཆུ་བཞི་ཡང༌། ཅུང་ཙམ་སྐེམ་དུ་
ཉེ་བར་ཐོས། དུག་ལྔ་ལས་ཀྱི་མཚོ་མོ་ཡང་། ཡེ་ཤེས་མེ་ཡིས་སྲེག་པར་མཐོང་། མ་རྒ་
འགྱོད་པའི་བློ་བསྐྱེད་ནས། འགའ་འདའ་རག་ཤའི་རྒྱལ་པོ་ཡིས། དྲུང་དུ་སླང་ནས་
སྨྲས་པའི་མདོ། ཀྱེ་མ་བདུད་རྒྱལ་གྷ་དྷ་གསོན། བདག་ཆགས་བདུད་ཕྲུག་རྣ་གསང་
གིས། རྒྱལ་པོའི་རྨིས་ལྟས་ཅི་བཞིན་དུ། བདུད་ལ་གནོད་པའི་ཆོ་འཕྲུལ་ཐོས། སྡིག་
པའི་ལས་ཀྱི་འཕྲོ་བཅད་ནས། དགེ་བའི་ཕྱོགས་སུ་མོས་པ་ཐོས། སྐྱེ་རྒ་ན་འཆིའི་ཆུ་
བོ་ཡི། ཅུང་ཙམ་སྐེམ་དུ་ཉེ་བར་ཐོས། དུག་ལྔས་བཅིང་བའི་སེམས་ཅན་ཡང་། ཡེ་
ཤེས་སྟོབས་ཀྱིས་གྲོལ་བར་ཐོས། འདི་ལ་ཤིན་ཏུ་མ་རྒ་ནས། རྒྱལ་པོའི་དྲུང་དུ་ཞུ་རུ་
83

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཆིས། དེ་སྐད་སྨྲས་ནས་རྣ་གསང་བརྒྱ། ཤིན་ཏུ་མྱ་ངན་སྐྱེས་ནས་བརྒྱལ། དེ་ནས་
རྒྱལ་པོ་གྷ་དྷ་ཡིས། འཁོར་རྣམས་ཀུན་ལ་སྨྲས་པའི་མདོ། བདུད་ཀྱི་འཁོར་རྣམས་
ཐམས་ཅད་ཉོན། ཤིན་ཏུ་རྣ་གསང་ཀུན་ཐོས་ཀྱིས། ཕྱོགས་བཞི་ཉན་དུ་ཆས་པ་ལ།
མི་སྙན་སྒྲ་སྐད་ཐོས་པ་དང་། དོན་དུ་ངེས་སམ་མ་ངེས་ན། མིག་རྣོན་རྣམས་ཀྱིས་
ལེགས་པར་ལྟོས། ཐམས་ཅད་དོན་དུ་རྟག་པར་བཟོའ། ཡིན་མིན་གང་ཡིན་ཆོད་ལ་
ཤོག །དེ་སྐད་རྒྱལ་པོའི་ལུང་བྱིན་པས། མིག་རྣོན་རྣམས་ཀྱིས་བལྟ་རུ་ཕྱིན། ཕྱོགས་
བཞིར་ངེས་པར་བལྟས་པ་ལ། རྣ་གསང་བརྒྱ་ཡིས་ཐོས་པ་བཞིན། བདུད་ཀྱི་བསྟན་
པ་འགྲིབ་པ་མཐོང་། གྷ་དྷའི་དྲུང་དུ་སྨྲས་པའི་མདོ། བདག་ཆགས་བདུད་འཁོར་
དམ་པ་ལ། ཐམས་ཅད་མཐོང་བའི་མིག་རྣོན་བརྒྱས། ཕྱོགས་བཞིར་ངེས་པ་བལྟས་
པ་ལ། རྣ་གསང་ཐོས་པ་ཅི་བཞིན་དུ། བདུད་ཀྱི་བསྟན་པ་འགྲིབ་པ་མཐོང་། འདི་
ལ་བློ་ཡིས་དཔྱད་པ་ན། འོ་ཅག་ལོངས་སྤྱོད་སྟོར་ལ་ཉེས། རྒྱལ་པོ་ཐུགས་ལ་ཅི་ལྟར་
དྲན། དོ་རུ་བསྡོས་ན་ཐུབ་སྲིད་དམ། དེ་སྐད་སྨྲས་ནས་མྱ་ངན་གདུང་། དེ་ལ་གྷ་
དྷ་རག་ཡིས། བདུད་འཁོར་ཀུན་ལ་སྨྲས་པའི་མདོ། འོ་ཅག་ཞེ་སྡང་བདུད་ཀྱི་བུ།
དྲེགས་པ་འགྲན་མེད་ནག་པོའི་སྡེ། ཡིད་ལ་གདུག་པའི་སྟོང་བཞག་ནས། མི་བཟད་
དྲག་པོ་ངར་འབྱིན་འཚལ། བདུད་དམག་མང་པོ་དཔུང་བསྐྱེད་ལ། ད་ལྟར་མྱུར་
དུ་རྒོལ་བར་གཅེས། བདག་ལ་གནོད་པའི་ལས་ལོག་འདིར། དྲག་པོ་རྩལ་གྱིས་ཐུབ་
པར་ངེས། ཅི་སྨྲས་འཁོར་ལ་ལུང་རྩལ་ནས། ལོག་པའི་རྟོག་པ་རབ་ཏུ་བསྐྱེད། རང་
ལ་རང་ཡང་འཚིག་པ་ཙམ། ཞེ་སྡང་ཆེན་པོའི་སེམས་ལ་ཤར། ཕྱོགས་བཞི་གདུག་
པའི་དམག་བསྡུས་ནས། གྷ་དྷའི་དྲུང་དུ་སྤྲིན་བཞིན་འཐིབ། དེ་ཡང་ལོག་པའི་
དམག་རྣམས་ནི། སྟོབས་ལྡན་རལ་ཅིག་ལ་སོགས་པའི། དྲི་ཟའི་འཁོར་རྣམས་གྲངས་
མེད་དང་། ཁ་ལ་གདུང་འགྱེད་ལ་སོགས་ཏེ། གནོད་སྦྱིན་འཁོར་རྣམས་འབུམ་ཕྲག་
84

མདོ་སྡེ། ཁུ་བྱུག་རིག་པའི་མདོ།
དང༌། ངར་འབྱིན་གཏུམ་ཆེན་ལ་སོགས་ཏེ། ཀླུ་དབང་རིགས་སུ་གྲངས་མེད་དང༌།
ཤན་པ་རོ་ལང་ལ་སོགས་ཏེ། གཤིན་རྗེའི་ཚོགས་རྣམས་དཔག་མེད་འདུས། གཞན་
ཡང་ལོག་པའི་སྡེ་རིགས་ལ། བདུད་ཀྱི་ལས་ལ་སྤྱོད་པ་ནི། ཕྱོགས་བཞིར་སྤྲིན་ལྟར་
འཐིབ་ནས་བྱུང་། དེ་ལ་གདུག་པའི་དམག་རྣམས་ཀྱིས། རྣོ་དབལ་མཚོན་ཆ་ལག་ཏུ་
ཁྱེར། དྲེག་པ་བདུད་ཀྱི་གོ་ཆ་གོན། མེ་ཏོག་གླིང་དུ་དམག་གིས་བསྐོར། ཁ་བ་རླུང་
དམར་སྒྲིག་སྒྱུ་དང་། ཁུ་རླང་ཁུ་འཕང་སེར་བར་བརྫུས། གཤེན་རབ་བཞུགས་པའི་
ཕྱོགས་བཞི་ན། མུན་ནག་འོད་ངན་གདུག་པའི་སྒྲ། ཡིད་དུ་མི་འོང་སྣ་ཚོགས་བྱུང་།
དེ་ལ་སྟོན་པ་གཤེན་རབ་ཀྱིས། འདུས་པའི་འཁོར་ལ་བཀའ་སྩལ་པ། འོ་ཅག་
གནས་པའི་ཕྱོགས་བཞི་རུ། མི་བཟད་ཆོ་འཕྲུལ་བྱུང་བ་ནི། ལོག་པའི་བདུད་ཀྱི་
དམག་དཔུང་གིས། གདུག་པ་སྟོན་དུ་བྱུང་བ་ཡིན། འཁོར་རྣམས་འདི་ལ་མ་སྐྲག་
པ། དགེ་བའི་ལས་ལ་ཐང་ཆོད་ཅིག །བདུད་ཀྱི་ཆོ་འཕྲུལ་བསམ་མེད་ཀྱང་། བདག་
ལ་ཚུགས་པ་མི་འགྱུར་རོ། །དེ་སྐད་སྟོན་པས་བཀའ་སྩལ་ནས། རང་བཞིན་མཉམ་
པའི་ངང་ལ་བཞུགས། དེའི་ཚེ་དེའི་དུས་ནས། གྷ་དྷ་རག་ཤའི་བློན་འཁོར་བཅས།
བདུད་དམག་མང་པོས་གདུག་པ་སྟོན། རྣོ་མཚོན་སྣ་ཚོགས་ཆར་ལྟར་བབ། སྟོན་
པའི་འཁོར་དང་བཅས་པ་ཡི། དྲུང་དུ་ཉེ་བར་མ་ནུས་ན། སླར་ཡང་རང་རང་ཐང་
ཤ་ཆད། གྷ་དྷ་རྒྱལ་པོའི་བློན་བཞི་བཅས། ཤིན་ཏུ་དྲག་པོ་ཞེ་སྡང་སྐྱེས། ཐོག་རྒོད་
དམར་པོ་སྤྲུལ་ནས་བརྒྱལ། སྟོན་པ་འཁོར་དང་བཅས་པ་ཡི། མི་གཡོ་དགོངས་པ་ཆུ་
ཀླུང་འཁྱིལ། ཐོག་གིས་བཤིགས་པ་མི་འགྱུར་པས། གནོད་པའི་ཆོ་འཕྲུལ་རང་སར་
ཞི། བདུད་རྣམས་དུག་མཚོ་ཁོལ་མར་བརྫུས། ཐམས་ཅད་མྱོས་ཤིང་གཡེང་སྙམས་
ཏེ། སྟོན་པ་འཁོར་དང་བཅས་པ་ཡི། ཡེ་ཤེས་མེ་དཔུང་རབ་འབར་གྱིས། དུག་མཚོ་
ཁོལ་མ་རང་སར་སྐེམ། ཆོ་འཕྲུལ་ཚུགས་པ་མི་འགྱུར་རོ། །བདུད་རྣམས་གཅན་
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཟན་མང་པོ་བས། འཁྲོ་གཏུམ་རྔམ་པ་ངར་དུ་འབྱིན། སྟོན་པ་འཁོར་དང་
བཅས་པ་རྣམས། མི་འགྱུར་ལྷུན་གྲུབ་བྲག་ཆེན་བརྟན། གཅན་གཏུམ་རྔམ་པ་ཐང་
ཤ་ཆད། ཆོ་འཕྲུལ་ཚུགས་པ་མི་འགྱུར་རོ། །བདུད་རྣམས་སྲེག་བྱེད་མེ་རུ་བརྫུས།
ཕྱོགས་བཞིར་གདུག་པ་མེ་ཡི་འཁྲིགས། སྟོན་པ་འཁོར་དང་བཅས་པ་ཡིས། བསིལ་
བྱེད་བསྐལ་པ་སྐྱིན་འདངས་འབབ། གདུག་པའི་བདུད་མེ་རླན་གྱིས་གསོད། ཆོ་
འཕྲུལ་ཚུགས་པ་མི་འགྱུར་རོ། །བདུད་རྣམས་མུན་པ་ནག་མོར་བརྫུས། ཕྱོགས་བཞི་
ཡོ་ལ་མུན་པས་གཏིབ། སྟོན་པ་འཁོར་དང་བཅས་པ་ཡི། ཐུགས་རྗེ་སྒྲིབ་མེད་ཉི་འོད་
གསལ། བདུད་ཀྱི་མུན་པ་རང་སར་དྭངས། ཆོ་འཕྲུལ་ཚུགས་པ་མི་འགྱུར་རོ། ། དེ་ལ་
བདུད་རྣམས་འཁོར་བཅས་ཀྱིས། སྣང་བ་ཐ་དད་སོ་སོ་རུ། མི་མཐུན་སྤྱོད་པ་གྲངས་
མེད་བྱུང༌། ལ་ལ་དད་པའི་སེམས་སྐྱེས་ནས། སྟོན་པའི་སྐུ་ལ་སྐྱབས་སུ་འདུ། ལ་ལ་
ཡིད་མུག་བློར་སྟོར་ནས། རང་རང་སོ་སོར་བརྒྱལ་ཞིང་རེངས། ལ་ལ་ཞེ་སྡང་དྲག་
སྐྱེས་ཏེ། སྟོན་པའི་སྐུ་ལ་ལོག་པར་ལྟ། དེ་ལ་གྷ་དྷ་རྒྱལ་པོ་ཡིས། སྤྲུལ་པ་བཤིག་ནས་
མངོན་དུ་བྱུང༌། སྟོན་པའི་སྐུ་ལ་ཤགས་བཏབ་ནས། ལོག་པའི་ཚིགས་སུ་སྨྲས་པའི་
མདོ། བདག་ཆག་འཁོར་དང་བཅས་པའི། མངའ་ཆེན་ལོངས་སྤྱོད་འཕྲོག་པ་ཡི། ང་
ཡི་ཡུས་པའི་ཤགས་ལ་ཉོན། འཇིག་རྟེན་ཁམས་སུ་དྲེགས་པའི་བུ། ཐམས་ཅད་ཀུན་
ལ་བདག་དབང་ནས། དེ་ལ་གནོད་པའི་དགྲ་བྱེད་པ། ཁྱེད་བས་གཞན་ལ་སུ་ཞིག་
ཡོད། མ་ཉེས་ང་ལ་རྩུབ་སྲིད་དེ། འགྱོད་པའི་སེམས་ལ་སྙིང་རེ་སྡུག །མ་ཐུབ་དགྲ་
སྐལ་ཁྱེད་ཡིན་པས། བདག་ནི་དུས་འདིར་འཆིང་དང་མཚུངས། རྒོལ་ཅིང་བླན་
པའི་ས་མེད་པས། དྲག་རྩལ་ལྡན་གྱིས་ཅི་ཞིག་ཕན། དུས་འདིར་སྲོག་གཅོད་སྤྱོད་
པ་ལ། ད་ནི་གསང་བའི་རྒྱུ་ཡང་མེད། བཟའ་བ་ཤ་དང་ཁྲག་ཡིན་པས། ད་ནི་འཚོ་
བའི་ཟས་ཀྱང་མེད། གོན་པ་ཞིང་དང་པགས་ཡིན་པས། ད་ནི་དྲོ་བའི་གོས་ཀྱང་མེད།
86

མདོ་སྡེ། ཁུ་བྱུག་རིག་པའི་མདོ།
ལས་སུ་མི་དགེ་སྣ་ཚོགས་ལ། ད་ནི་ལོངས་སྤྱོད་ཡོ་བྱད་བྲལ། བདག་ཅག་བདུད་
ཁམས་སྟོངས་སུ་ཉེ། རེ་མ་རྒ་ལ་ཅི་ཞིག་བགྱིད། དེ་སྐད་སྨྲས་ནས་བརྒྱལ་ཏེ་སོང་།
བདུད་དམག་མང་པོ་རེངས་ཤིང་འཁུམ། མཐའ་ནས་གདུལ་ཐབས་སྟོན་པ་ཡང་།
མ་ནུས་སླར་ལ་མྱ་ངན་གདུང་། །
དེ་ལ་སྟོན་པ་གཤེན་རབ་ཀྱིས། ཐུགས་ལ་ཚད་མེད་སྙིང་རྗེ་སྐྱེས། ཞལ་ནས་སྨོན་
ལམ་འདི་སྐད་བཏབ། ནག་པོ་བདུད་རྒྱལ་ཞེ་སྡང་ཅན། བརྒྱལ་བ་སངས་ནས་
གདུག་བོར་ནས། བྱམས་སེམས་ཞི་དལ་ལྡན་གྱུར་ཅིག །ལོག་བྱེད་བདུད་དམག་མང་
པོ་འདི། མི་བཟད་ཆོ་འཕྲུལ་སྟོབས་ཞི་ནས། བདེན་པའི་དོན་ལ་སྤྱོད་པར་ཤོག །དེ་
སྐད་གསུང་ནས་བདུད་དམག་རྣམས། རང་རང་བརྒྱལ་བ་མྱུར་དུ་སོས། དེ་ལ་སྟོན་
པས་བཀའ་སྩལ་པ། གྷ་དྷ་རྒྱལ་པོ་ལ་སོགས་ཏེ། ལོག་བྱེད་བདུད་དམག་འཁོར་
བཅས་ཉོན། ཁམས་གསུམ་སེམས་ཅན་ཐམས་ཅད་ཀུན། ཉོན་མོངས་ལས་ཀྱི་བག་
ཆགས་སྡུད། མ་རིག་འཁྲུལ་པའི་འཁོར་བར་འཁྱམ། སྡུག་བསྔལ་ལས་ཀྱི་གྲོང་ཁྱེར་
བརྒྱུད། དེ་ལ་འདྲེན་པའི་སྟོན་པ་ནི། སྲིད་པའི་རྒྱལ་མོས་བདག་ཉིད་བསྐོས། ཁྱོད་
ཅག་ལོག་པའི་བདུད་རིགས་རྣམས། དུས་འདིར་སྡིག་པ་སྣ་ཚོགས་སྤྱོད། སེམས་
ཅན་སྲོག་གཅོད་ཤ་ཁྲག་བཟའ། ཕྱི་མར་རྣམ་སྨིན་རང་ལ་བྱུང་། ས་བོན་བཏབ་པའི་
འབྲས་བུ་ལྟར། གཅོད་སྦྱོང་ལས་རྣམས་རང་ལ་འཁོར། ཐ་མར་ངན་སོང་གནས་སུ་
བརྒྱུད། སྡུག་བསྔལ་དཔག་མེད་ཉོན་རེ་མོངས། དེ་བས་བདག་གི་སྐྱབས་སུ་འདུད།
ཡང་དག་བདེན་པའི་དོན་ལ་སྤྱོད། དུས་འདིར་ལས་ཀྱི་སྒྲིབ་པ་བྱང་། ཕྱི་མ་བདེ་
བའི་ས་ལ་སླེབས། མངོན་འགྱུར་བྱང་ཆུབ་འབྲས་བུ་ཐོབ། ཅེས་བཀའ་སྩལ་ནས།
མཉམ་པའི་ཕྱག་རྒྱ་ཆེན་པོ་བསྒྱུར། གྷ་དྷ་རྒྱལ་པོ་ལ་སོགས་ཏེ། ལོག་བྱེད་བདུད་
འཁོར་དཔག་མེད་རྣམས། གཏིང་ནས་དད་པའི་སེམས་བསྐྱེད་ཅིང་། སྟོན་པའི་
82

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྐུ་ལ་ཕྱག་འཚལ་ནས། ཞུ་བའི་མཆིད་ཚིག་སྨྲས་པའི་མདོ། ཐུགས་རྗེ་དཔག་མེད་
ལྡན་པ་ཡི། ཐམས་ཅད་མཁྱེན་པ་སྟོན་པའི་སྐུ། བདག་ཅག་ལོག་པའི་དམག་རྣམས་
ཀུན། གདུག་པའི་སེམས་ཅན་དྲག་པོའི་ལུས། རྫུ་འཕྲུལ་སྟོབས་ཀྱི་མྱུར་མགྱོགས་རྩལ།
འཇིག་རྟེན་ཁམས་སུ་འགྲན་ཟླ་མེད། སྟོན་པའི་སྐུ་ལ་བསྡོ་མི་ནུས། རང་རང་བརྒྱལ་
ནས་བྱེད་ཅིང་རེངས། ལུས་སྲོག་དབང་པོ་དེའུ་བྲལ་ནས། ད་ལྟ་ཁྱེད་ཀྱི་ཐུགས་རྗེ་
ཡིས། སླར་གྱི་དྲན་པ་རྙེད་ནས་སངས། བདག་རང་དུས་འདིར་འཆི་བ་ལ། ངན་
སོང་སྡུག་བསྔལ་མྱོང་ན་འཇིགས། ད་ནི་ཁྱེད་ཀྱི་སྐྱབས་སུ་འདུ། གོང་ནས་མ་རིག་
གདུག་པའི་ལས། མི་དགེ་ཆོ་འཕྲུལ་བསྟན་པ་རྣམས། སྟོན་པའི་སྐུ་ལ་བཤགས་པ་
འབུལ། ཅི་གསུངས་བཀའ་འཁོར་ངེས་པར་བགྱིད། ཅེས་སྨྲས་ལྷ་ཕྱག་ཕྱོགས་བཞིར་
འཚལ།
དེ་ལ་སྟོན་པས་བཀའ་སྩལ་པ། གདུག་པའི་གྷ་དྷ་རག་ཤ་དང་། ལོག་བྱེད་བདུད་
དམག་འཁོར་བཅས་རྣམས། སྔར་བྱས་སྡིག་ལ་འགྱོད་སྐྱེས་ནས། ད་ལྟར་བདག་
ལ་གུས་པར་ལེགས། ད་ནི་དགེ་ལ་ཐང་ཆོད་ཅིག །གདུག་པར་སྲོག་གཅོད་ཉོན་རེ་
མོངས། ལས་ཀྱི་སྡིག་བསགས་ཡ་རེ་ང་། དེ་ལ་འགྱོད་ཅིང་བཤགས་པ་ལེགས། ཡང་
དག་བདེན་པའི་བཀའ་ལ་ཉོན། གོན་པ་ཤུན་མེད་དར་ཟབ་བདེ། བཟའ་བ་དཀར་
གསུམ་དྲི་མེད་བཟང༌། སྤྱོད་པ་དགེ་བཅུ་རྣམ་པར་དག །དུས་འདིར་བདེ་སྐྱིད་
འབྲལ་དུ་མེད། ཕྱི་མར་འབྲས་བུ་སངས་རྒྱས་ཐོབ། དེ་སྐད་སྟོན་པས་བཀའ་སྩལ་
ནས། བྱིན་རླབས་དྲག་པོའི་ནུས་མཐུ་ཡིས། བདུད་རྣམས་སྟོན་པའི་འཁོར་དུ་གྱུར།
སྔོན་སྤྱོད་སྡིག་ལ་ཞེན་པ་ལོག །སངས་རྒྱས་སྐུ་ལ་ཞུས་པའི་མདོ། བདག་ཅག་འཁོར་
དང་བཅས་པ་རྣམས། གོང་དུ་མ་རིག་འཁྲུལ་པས་བསྒྲིབ། ད་ལྟར་སྟོན་པའི་འཁོར་
དུ་གྱུར། ཡང་དག་བདེན་པའི་དོན་ལ་མོས། ད་ནི་བདག་ཅག་འཁོར་བཅས་རྣམས།

ཁུ་བྱུག་རིག་པའི་མདོ།
མདོ་སྡེ།
མི་ལྡོག་འགྱུར་མེད་ལམ་དུ་ཞུགས། ཅི་ལྟར་བགྱིད་ནས་སྡིག་སྒྲིབ་བྱང༌། ཞེས་ཞུས་
པས།
དེ་ལ་སྟོན་པས་བཀའ་སྩལ་པ། ཁྱེད་རྣམས་བོན་ལ་དད་སྐྱེས་ནས། ཡང་དག་
དོན་ལ་འཇུག་པ་ལེགས། ཐར་པའི་བདེ་གནས་ཐོབ་འདོད་ན། བདེར་གཤེགས་རྩ་
བ་བཞི་ཡི་ལྷ། གཙོ་འཁོར་བཅས་ལ་སྐྱབས་སུ་གསོལ། ཡུན་གྱི་སྒྲིབ་པ་མྱུར་དུ་བྱང་།
ཅེས་བཀའ་སྩལ་ནས། དེ་ལ་ཡིད་ཀྱི་ཁྱེའུ་ཆུང་གིས། པུས་མོ་བཙུགས་ནས་ལྷ་ཕྱག་
འཚལ། སྟོན་པའི་སྐུ་ལ་ཞུས་པའི་མདོ། རྣམ་མཁྱེན་རྒྱལ་པོ་སྟོན་པ་ལགས། བདུད་
རྣམས་བཏུལ་ནས་འཁོར་དུ་བཀོད། ད་ལྟར་དགེ་ལ་མོས་པ་ལེགས། སྟོན་པས་སྒྲིབ་
བྱང་ཐབས་གསུངས་པས། གཙོ་བཞི་གཙོ་འཁོར་སྐྱབས་གནས་བསྟན། འདི་རྣམས་
མ་རིག་རྨོངས་པས་སྒྲིབ། གང་ཡང་བྱེ་བྲག་མི་ཤེས་པས། སྲིད་པའི་ཁྱེའུ་བདག་ཉིད་
ཀྱིས། གྲངས་སུ་བརྗོད་པ་མི་འཚལ་ལམ། དེ་སྐད་ཅེས་ཞུས་ནས།
ཡང་སྟོན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ཞུས་པ་ལེགས། གཙོ་འཁོར་
སྐྱབས་གནས་གསལ་བར་སྟོན། ཐམས་ཅད་ལྷ་ཕྱག་གུས་པ་འཚལ། བདག་གིས་
དགོངས་པ་ཐང་ཡིག་བཅས། སྒྲིབ་གཉིས་བྱང་ཞིང་ལྷ་ཞལ་མཐོང་། དེ་སྐད་གསུང་
ནས་ནམ་མཁའ་ལ། སྐུ་བཞི་གཙོ་བོ་གསལ་བར་སྟོན། ཐམས་ཅད་དང་སྤྲོ་ལྷ་ཕྱག་
འཚལ། ཡིད་ཀྱི་ཁྱེའུ་ཆུང་བློ་གསལ་གྱིས། སྙན་པའི་དབྱངས་ཀྱིས་འདི་སྐད་བརྗོད།
མི་འགྱུར་བོན་ཉིད་ཀློང་ཡངས་སུ། འགྲོ་བའི་དོན་དུ་སྐུ་གསལ་བ། དབྱིངས་ཀྱི་ཡུམ་
ཆེན་ཀློང་ཉིད་དུ། ཕྱག་འཚལ་དང་བས་སྐྱབས་སུ་མཆི། དབྱིངས་ལས་འོད་ཟེར་
ཕྱོགས་བཅུ་སྤྲོ། སྐུ་གསུང་ཡོན་ཏན་ཕྲིན་ལས་ཐུགས། ལྷ་མོ་གཉིས་བརྒྱ་ལྔ་བཅུ་ལ།
ཕྱག་འཚལ་དང་བས་སྐྱབས་སུ་མཆི། མི་འགྱུར་བོན་ཉིད་ཀློང་ཡངས་སུ། འགྲོ་བའི་
དོན་དུ་སྐུ་གསལ་བར། ཡེ་ཤེས་ལྷ་ཆེན་ངང་ཉིད་དུ། ཕྱག་འཚལ་དང་བས་སྐྱབས་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སུ་མཆི། མཁའ་ལས་ཡེ་ཤེས་ཕྱོགས་བཅུར་གསལ། སྐུ་གསུང་ཡོན་ཏན་འཕྲིན་ལས་
ཐུགས། ལྷ་ཆེན་གཉིས་བརྒྱ་ལྔ་བཅུ་ལ། ཕྱག་འཚལ་དང་བས་སྐྱབས་སུ་མཆི། མི་
འགྱུར་བོན་ཉིད་ཀློང་ཉིད་དུ། འགྲོ་བའི་དོན་དུ་སྐུ་གསལ་བའི། ཐབས་མཆོག་སྲིད་
པ་ངང་ཉིད་དུ། ཕྱག་འཚལ་དང་བས་སྐྱབས་སུ་མཆི། ཐབས་ལས་འོད་ཟེར་ཕྱོགས་
བཅུར་འཕྲོ། སྐུ་གསུང་ཡོན་ཏན་འཕྲིན་ལས་ཐུགས། སྲིད་པ་གཉིས་བརྒྱ་ལྔ་བཅུ་ལ།
ཕྱག་འཚལ་དང་བས་སྐྱབས་སུ་མཆི། མི་འགྱུར་བོན་ཉིད་ཀློང་ཡངས་སུ། འགྲོ་བའི་
དོན་དུ་སྐུར་གསལ་བ། ཤེས་རབ་ཕུལ་དང་ལྡན་པ་ལ། ཕྱག་འཚལ་དང་བས་སྐྱབས་
སུ་མཆི། ཤེས་རབ་འོད་ཟེར་ཕྱོགས་བཅུར་སྤྲོ། སྐུ་གསུང་ཡོན་ཏན་འཕྲིན་ལས་ཐུགས།
གཤེན་རབ་གཉིས་བརྒྱ་ལྔ་བཅུ་ལ། ཕྱག་འཚལ་དང་བས་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ཉོན་མོངས་སྒྲིབ་པ་བྱང་གྱུར་ཅིག །ཅེས་བརྗོད་
ཀུན་གྱིས་ལྷ་ཕྱག་འཚལ། སེམས་ཅན་སྒྲིབ་སྦྱོང་དག་པའི་ཚོགས་ཆེན་རྫོགས། དེ་ལ་
སྟོན་པས་བཀའ་སྩལ་པ། སྔར་བྱས་སྡིག་འགྱོད་ཕྱིས་མཐོལ་ཞིང་། ད་ལྟར་ལམ་དུ་
ཞུགས་པ་ལེགས། གོང་གིས་རྣམ་སྨིན་ཕྱགས་མས་འདེབས། ཁྱེད་རྣམས་དྲག་པོའི་
རྩལ་ལྡན་པས། གཡུང་དྲུང་བོན་གྱི་བསྟན་པ་སྐྱོངས། གྷ་དྷ་རྒྱལ་པོ་སྟོབས་ལྡན་ཁྱོད།
གོང་དུ་ལོག་པའི་སྨོན་ལམ་བཏབས། དྲེགས་པ་བདུད་ཀྱི་རྒྱལ་པོ་སྐྱེ། ད་ལྟར་བདག་
ལ་གདུག་པ་སྟོན། རྐྱེན་མཆོག་ཟབ་མོའི་སྐུལ་བཏབ་ནས། ཚད་མེད་སྟོབས་ཀྱིས་
བདེ་བར་བཀོད། དུས་འདིར་ཐེག་པ་ཤེས་རྒྱུད་སྦྱོང་། ཕྱི་མར་བདེ་བའི་ས་ཐོབ་ནས།
མི་ལྡོག་གཡུང་དྲུང་དོན་ལ་ངེས། དམག་དཔོན་ལོག་པའི་ཁ་འཛིན་བཞི། རྒྱལ་པོ་
བཞིའི་སྟོབས་ལྡན་ཞིང་། བཀའ་རྟགས་དྲེགས་པའི་དབུ་རྒྱན་བཏག །ཕྱོགས་བཞི་
གདོན་གྱི་བརྙེན་པོར་བསྐོས། ལོག་བྱེད་དམག་ཚོགས་གྲངས་མང་རྣམས། བདེན་
པ་བོན་གྱི་བཀའ་ཉན་ཅིང་། ཚུལ་བཞིན་སྒྲུབ་པའི་ཕོ་ཉ་བསྐོས། དེ་ལྟར་དྲག་པོས་
90

མདོ་སྡེ། ཁུ་བྱུག་རིག་པའི་མདོ།
ལུང་བརྩལ་ནས། སྲོག་སྙིང་དབང་པོ་འཆང་བར་བཞིན། དམ་ལ་མ་འདའ་ཐ་ཚིག་
གཉེར། ཅེས་བཀའ་སྩལ་ཞིང༌། ཐམས་ཅད་དགའ་བའི་སེམས་སྐྱེས་ནས། བསྟན་
སྲུང་བཀའི་གཉེར་བླང་སྟེ། རང་རང་ལས་ཀྱི་དམ་བརྩལ་ནས། བདུད་སྲིན་བྱང་
ཆུབ་སེམས་དང་ལྡན། སེམས་ཅན་མི་བདེ་མྱ་ངན་ཞི། ཐམས་ཅད་དགེ་བའི་ལས་
སུ་སྤྱོད། སྟོན་པ་ཐུགས་རྗེའི་མངའ་བདག་གིས། འགྲོ་དོན་རྒྱ་ལགས་ཕྱེད་པ་མཛད།
ལྷ་ཀླུ་མིའི་འཁོར་རྣམས་ཀུན། སྤྲིན་བཞིན་གཏིབ་ནས་མཆོད་པ་འབུལ། ཐམས་ཅད་
ཡིད་རང་གུས་པས་བསྟོད། ཁུ་བྱུག་རིག་པའི་མདོ་སྡེ་ལས། བདུད་སྲིན་འཁོར་དུ་
བཀོད་པའི་ལེའུ་སྟེ་བཅུ་བཞི་པའོ། །། །
༧ དེ་ནས་ཡིད་ཀྱི་ཁྱེའུ་ཆུང་གིས། སྟོན་པའི་སྐུ་ལ་ཞུས་པའི་མདོ། སྐྱོན་ཟད་ཡོན་
ཏན་གཏེར་གྱི་མཛོད། འགྲོ་བའི་དཔལ་མགོན་མུན་པའི་སྒྲོན། ཅི་སྙེད་གསལ་བའི་ཡེ་
ཤེས་ཅན། སྟོན་པ་ཐུགས་རྗེ་རྒྱལ་པོ་ལགས། དུས་འདིར་ཐམས་ཅད་བདེ་སྐྱིད་ལྡན།
བར་ཆོད་བདུད་ཀྱི་ཆོ་འཕྲུལ་ཞི། ཕྱོགས་བཅུ་སེམས་ཅན་གྲངས་མང་ཡང་། སྡིག་
སྤང་དགེ་བའི་ལས་ལ་མོས། གནས་སྐབས་འདི་རུ་དཔྱད་གྱུར་པ། འཁོར་བའི་ལས་
ལ་གནས་པ་རྣམས། ཡང་དག་དོན་འཇུག་བདེ་བར་ཉེ། རྣམ་མཁྱེན་སྐུ་ཡི་འདུལ་
བའི་དུས། ལོག་པ་ཕྱོགས་པ་མི་སྲིད་ཅིང་། སྡིག་པའི་ལས་ལ་མོས་པ་ཡིས། མི་དགེ་
འཇུག་པ་ཅི་མཆིས་ཡོད། ཁམས་གསུམ་འཁོར་བའི་སེམས་ཅན་ཡང་། ད་ནི་ཐར་པ་
ཐོབ་པར་སླ། ལོག་སྤྱོད་འཁྲུལ་པའི་སེམས་ཅན་ཡང་། གྷ་དྷ་ཙམ་པས་ཆ་ཡོད་དམ།
ཞེས་ཞུས་པས། དེ་ལ་སྟོན་པས་བཀའ་སྩལ་པ། ཡེ་སྲིད་ཐུགས་ལས་སྤྲུལ་པའི་སྲས།
ཤེས་རིག་གསལ་བའི་ཁྱེའུ་ཆུང༌། བསམ་མནོ་བློ་ཡི་རྩལ་རེ་ཞན། དགེ་སྡིག་ལས་ནི་
ངོ་མཉམ་ལ། མུན་པ་དང་ནི་ཉི་མ་ལྟར། ངང་གིས་གནས་པའི་རང་བཞིན་འཁོར།
སེམས་ཅན་ལས་ནི་ཆུ་རྒྱུན་བཞིན། བདེ་སྡུག་ས་བོན་ཟད་མི་འགྱུར། དུས་མཐའི་ཚེ་
91

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལོ་བརྒྱ་པ་ལ། འཁྲུལ་པའི་ལས་སུ་འཇུག་པ་མང་། ཁམས་གསུམ་འཁོར་བའི་སེམས་
ཅན་རྣམས། ལོག་པར་ཕྱོགས་པ་སྨོས་ཅི་དགོས། འུ་བུའི་ཞིང་ཁམས་གླིང་བཞི་འདིར།
ཤིན་ཏུ་མི་བཅེད་གདུལ་དཀའ་བས། ལྷ་དང་སྲིད་པ་གཤེན་རབ་ལགས། མ་རྟོགས་
སེམས་ཅན་འདྲེན་པའི་དུས། ཉོན་མོངས་ཁ་ལོ་བསྒྱུར་བ་འབྱུང་། སེམས་ཅན་ལས་
ཀྱི་རྣམ་གྲངས་ནི། སོ་སོའི་བྱེ་བྲག་མང་ཡོད་ཀྱང༌། བསྡུས་ན་དགེ་སྡིག་གཉིས་ལས་
མེད། དེ་ཡི་འབྲས་བུ་སྨིན་པ་ནི། དོན་དུ་བདེ་སྡུག་རྣམ་པ་གཉིས། དེ་ལ་ཐབས་
དང་ཐུགས་རྗེ་ཡི། སྡིག་པ་དབྲལ་ལ་དགེ་བར་སྤྱོད། ཅེས་བཀའ་བསྩལ་ཏོ། །
དེ་ལ་རིག་པའི་རྩལ་ལྡན་པའི། ཡིད་ཀྱི་ཁྱེའུའི་ཞུས་པའི་མདོ། ཐམས་ཅད་མངའ་
བདག་སྣང་སྲིད་ཡབ། དྲི་མེད་སྟོན་པའི་རྒྱལ་པོ་ལགས། མི་བཅེད་ཚང་རྒྱུང་འཇིག་
རྟེན་འདིར། ཤིན་ཏུ་གདུལ་དཀའི་གནས་ཡིན་པས། ལས་ཀྱི་དགེ་སྡིག་བྱེ་བྲག་
མཆིས། ད་ལྟར་འུ་བུའི་ཞིང་ཁམས་འདིར། མི་དགེའི་ལས་ལ་བཙོན་པ་ཡི། ཤིན་ཏུ་
སྡིག་ཚོགས་ཆེ་བ་གང་། སྟོན་པས་བདག་ལ་བཤད་དུ་གསོལ། ཅེས་ཞུས་པས། དེ་
ལ་སྟོན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་པའི། གཡུང་དྲུང་སེམས་
དཔའི་འཁོར་རྣམས་ཉོན། ཚང་རྒྱུང་འཇིག་རྟེན་འདི་ཉིད་དུ། ལོག་པའི་སེམས་ཅན་
གྲངས་མང་ཡང་། ཤིན་ཏུ་སྡིག་ཚོགས་ཆེ་བ་ནི། ནུབ་ཕྱོགས་ཁྲི་འོད་གླིང་དྲུག་ཏུ།
ཕ་ནི་ཁྲི་རྗེ་གོང་རུམ་ལ། མ་ནི་གཙུག་ལྕམ་འོད་མ་ཡིན། ཁྲི་དང་གཙུག་ལ་སྐྱེས་པའི་
བུ། ཁྲི་བུ་ར་ཙ་ཞེས་བྱ་སྟེ། སྐྱེ་བ་གོང་མའི་ལས་ངན་སྨིན། དགའ་བདེ་དག་པའི་ས་
བོན་ཟད། ད་ལྟར་ལོག་པའི་རྒྱལ་བུ་སྐྱེས། གླིང་ཕྲན་ཁྲི་སྐོར་བཅུ་དྲུག་ལ། ལོག་པའི་
སྲིད་པ་བཀའ་ཁྲིམས་རྩལ། ལུས་བསྐྱེད་ཕ་མའི་དྲིན་ལན་དུ། རིགས་ ༼རེག༽ འཇམ་
དར་ལ་བསྒག་པ་དང་། གཉེན་འབྲེལ་གདུང་བའི་ཆུ་གང་ལ། སྲོག་བཅད་གྲངས་ལ་
བགྲང་བ་དང་། བསོགས་པའི་ནོར་བུ་བརྩེགས་པ་ལ། དོན་སྙིང་རྣམ་ལྔ་བགྲང་བ་
92

མདོ་སྡེ། ཁུ་བྱུག་རིག་པའི་མདོ།
དང་། བྱ་བ་ལས་ཀྱི་སྤྱོད་པ་ལ། བསད་བཅད་རྒྱུན་དུ་མཐོང་བ་དང༌། ལོག་པ་ཅི་
སྲིད་སྤྱོད་པ་ལ། ངན་ཐབས་སྣ་ཚོགས་སྤྱོད་པ་དང་། ཡོ་བྱད་ལོངས་སྤྱོད་ཤ་ཁྲག་ལ།
ཤིན་ཏུ་མི་སྡུག་བར་དུ་སྤྱོད། གནས་ངན་བདུད་ཀྱི་གྲོང་ཁྱེར་ལ། མི་དགེ་སྡིག་པའི་
འཁོར་ལོ་བསྐོར། ཤི་ནས་འཁོར་བཅས་དམྱལ་བར་སྐྱེས། མནར་མེད་གནས་སུ་ཡུན་
རིང་སྦྱོང་། དཔེར་ན་དཔག་ཆེན་མདའ་འཕངས་འདྲ། སྡུག་བསྔལ་མི་བཟོད་ཡ་རེ་
ང་། འདིར་སྤྱོད་སྡིག་པའི་འབྲས་བུ་སྨིན། ལས་ཀྱི་དབང་གིས་ཉོན་རེ་མོངས། ཅེས་
བཀའ་བསྩལ་ཏོ། །
དེ་ལ་ཡང་ཡིད་ཀྱི་ཁྱེའུ་ཆུང་གིས་མདངས་ཕྱུང་ནས། ལྷ་ཕྱག་ལན་བརྒྱ་འཚལ་
ནས་ཀྱང་། སྟོན་པའི་ཞབས་ལ་སྤྱི་བོས་གཏུགས། གུས་པའི་ཚུལ་གྱིས་ཞུས་པའི་མདོ།
འགྲོ་དྲུག་བུ་ལྟར་དགོངས་པའི་ཡབ། རྣམ་མཁྱེན་སྟོན་པ་གཤེན་རབ་ལགས། མི་
བཅེད་འཇིག་རྟེན་འདི་ཉིད་དུ། སྟོན་པའི་སྐུ་ཡི་བསྟན་པ་ལ། དེ་ལྟར་ལོག་པའི་རྒྱལ་
པོ་དེ། དུས་འདིར་བཏུལ་ནས་མི་འདྲོང་བར། སྟོན་པའི་ཐུགས་ལ་ཅི་ལྟར་མངའ།
ད་ལྟར་མི་ལུས་ཐོབ་སྐྱེས་དུས། དག་པའི་ལམ་དུ་མི་ཞུགས་པ། ཕྱི་མར་ལས་ཀྱི་སྦྱང་
པ་རུ། དམྱལ་བར་སྐྱེས་ན་ཅི་ལྟར་འདྲེན། ཆུ་རྐ་གོང་ནས་མི་གཅོད་པར། འོག་
ཏུ་འབེབས་ནས་ཅི་ལྟར་བསྒྱུར། ས་བོན་རྗེན་པ་མི་འདེབས་པར། མེ་རུ་བསྲེག་ན་
ཅི་ལྟར་སྨིན། འདི་ལ་བློ་ཡིས་དཔྱད་འགྱུར་ན། ཐུགས་རྗེ་བྲི་བཀོལ་མི་འདའ་འམ།
ལོག་པར་བྱེད་པའི་རྒྱལ་འཁོར་རྣམས། དུས་འདིར་མྱུར་དུ་གདུལ་བ་ཞུ། ཞེས་ཞུས་
པས། ཡང་སྟོན་པས་བཀའ་སྩལ་པ། ཁྱེའུ་ཆུང་ཞུ་བ་ངོས་དྲག་གིས། མཐུན་པའི་
རྐྱེན་གྱིས་བསྐུལ་ཚོད་ཀྱིས། བག་ཆགས་རྫིང་ལྡོག་འགྱུར་སྲིད་པས། ལན་གཅིག་
གདུལ་ཐབས་འབྲེལ་པ་བཞག །དེ་སྐད་གསུངས་ནས། རྫུ་འཕྲུལ་ཐབས་ཀྱི་གོམ་པ་
བོར། མཚན་ལྡན་ཁྱེའུ་བཞིས་སྐོར་ནས་ཀྱང༌། ཁྲི་འོད་གླིང་དྲུང་གནས་སུ་ཕེབས།
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དེ་ལ་ཁྲི་བུ་ར་ཙ་ཡི། ལོག་པའི་འཁོར་རྣམས་དམག་བསྡུས་ནས། གོ་གོན་མཚོན་
ཐོགས་རྔམ་པའི་ཆས། ཕྱོགས་བཅུ་ཀུན་ནས་རྒྱུག་ནས་ཀྱང་། མི་བཟད་གདུག་པའི་
སྒྲ་འབྱིན་ཞིང་། རྣོ་མཚོན་དབལ་དང་ཆར་བཞིན་ཕབ། སྟོན་པའི་ཐུགས་རྗེའི་རྫུ་
འཕྲུལ་ལས། ཤིན་ཏུ་རྔམ་པའི་ཁྲོ་ཆེན་ལྔ། ཕྱོགས་བཞི་དབུས་ལྔ་འགྱིང་བཞུགས་ཏེ།
དེ་ལ་ཡང་སྟོན་པས་བཀའ་སྩལ་པ། བདག་ལ་ཐུགས་རྗེ་ཉི་འོད་ལྟར། དབྲི་བཀོལ་
མེད་ཅིང་ཀུན་ལ་ཁྱབ། འགྲོ་དྲུག་སེམས་ཅན་ཐམས་ཅད་ལ། ཉེ་རིང་མེད་པ་མཉམ་
པར་སྙོམས། ཉོན་མོངས་ལས་ཀྱི་འཁྲུལ་པ་ལ། མ་རིག་ཁུང་བུ་སྒོ་ལོག་འདྲ། ཀུན་
གཞི་བག་ཆགས་བསགས་པ་ལགས
 ། དུག་ལྔ་ལས་ཀྱི་རྐྱེན་བཏབ་ནས། རྒྱུ་དྲུག་འཁོར་
བའི་གནས་སུ་རྒྱུད། བདག་གི་སྨོན་ལམ་སེམས་བསྐྱེད་མཐུས། ནམ་ཞིག་ཐར་པ་
ཐོབ་པར་འགྱུར། ཅེས་བཀའ་བསྩལ་ཏོ། ། །
ཡང་ཡིད་ཀྱི་ཁྱེའུ་ཆུང་གིས་ཞུས་པའི་མདོ། དུས་གསུམ་མཁྱེན་ལྡན་སྟོན་པའི་སྐུ།
ཞལ་བཞུགས་སྐུ་ཡི་སྟོན་པ་ལ། ཁྲི་བུ་ར་ཙ་ལ་སོགས་ཏེ། ལོག་པར་བྱེད་པའི་སེམས་
ཅན་རྣམས། ཐུགས་རྗེ་སྟོབས་ཀྱིས་གདུལ་ནས་ཀྱང་། དག་པའི་ལམ་དུ་གཞུགས་
པར་ཞུ། ལོག་པའི་རྒྱལ་བུས་བསམ་མནོ་ནས། རྒོལ་བས་མི་ཐུབ་རྔམ་པར་འདིར།
བྲོས་ཀྱང་ཐར་པའི་ས་མེད་པས། ལན་གཅིག་གུས་པས་ཕུལ་ནས་སུ། ཞི་བར་གྱུར་
ནས་བྱོལ་ནས་འགྲོ། ཕྱིས་སུ་ཉེ་བ་མི་རུང་དྲན། རྒྱལ་བུ་དཔོན་གཡོག་དམག་འཁོར་
བཅས། ཁྲོ་ཆེན་ཞབས་ལ་གུས་ཕྱག་འཚལ། ལུས་ཀྱི་གོ་མཚོན་ཐམས་ཅད་ཕུལ། སྤྱི་
བོ་བཏུད་ནས་སྨྲས་པའི་མདོ། དྲག་རྩལ་རྒྱལ་པོ་གཟི་བརྗིད་སྐུ། མི་བཟོད་རྔམ་
པའི་གདུག་བྱེད་ཞལ། སྐྱེས་མཆོག་རྒྱལ་པོ་ལྔ་ལ་འདུད། བདག་ཅག་འཁོར་དང་
བཅས་པ་ཀུན། ཁྱེད་ལ་སྐྱབས་སུ་འབྲེང་། ཅེས་སྨྲས་ལུས་ཀྱང་འདར་ཤ་ཁྱེར། དེ་
ལ་ཁྲོ་མཆོག་རྒྱལ་པོ་ཡི། ཟིལ་གནོན་ང་རོས་བཀའ་སྩལ་པ། ཁམས་གསུམ་འཁོར་
94

མདོ་སྡེ། ཁུ་བྱུག་རིག་པའི་མདོ།
བའི་སེམས་ཅན་ཀུན། དགེ་སྡིག་ལས་ནི་སོ་སོར་སྦྱོང་། དགེ་བས་ཐར་པ་ཐོབ་པ་
སྟེ། སྡིག་པས་ངན་སོང་གནས་སུ་བརྒྱུད། དེ་ལྟར་མ་གོ་སེམས་ཅན་འགའ། ཤིན་ཏུ་
ལོག་པའི་ལམ་དུ་འཇུགས། རིགས་དྲུག་སེམས་ཅན་མཉམ་པ་ལ། གཅིག་ལ་གཅིག་
གིས་དབང་བྱེད་པའི། བསད་བཅད་བསམ་རྔོས་སྦྱོར་བྱེད་ལ། བདག་ཅག་རྣམས་ཀྱི་
ཤ་རུས་ཁྲོལ། སྐད་ཙམ་ཕུང་པོ་རྡུལ་དུ་བརླགས། དགེ་བ་སྤྱོད་ན་འཁོར་དུ་བཀོད།
ཅེས་བཀའ་བསྩལ་ཏོ། །
ཡང་ར་ཙ་ལ་སོགས་དམག་རྣམས་ཀྱིས། དབང་མེད་གུས་པས་ཕྱག་འཚལ་ནས།
སེམས་ཅན་དད་པ་མ་སྐྱེས་ཀྱང་། སྔང་བའི་ཆེད་དུ་སྨྲས་པའི་མདོ། བདག་ཅག་
འཁོར་དང་བཅས་པའི། ཁྲོ་རྒྱལ་ཆེན་པོའི་བཀའ་བཞིན་བགྱིད། ཕྱིན་ཆད་སྡིག་པ་
སྣ་ཚོགས་སྤང་། དགེ་བའི་ལས་རྣམས་བསྒྲུབ་པ་བྱ། ཤིན་ཏུ་འཁྲིག་པའི་དམ་རྩལ་
ཅིག །ཅེས་སྨྲས་སྤྱི་བོས་ས་ལ་གཏུབ། དེ་ལ་རྔམ་པའི་ཁྲོ་བོ་ལྔས། རྫུ་འཕྲུལ་བཤིགས་
ནས་སྤྲུལ་པ་མཛད། སྟོན་པ་མཚན་ལྡན་ཁྱེའུ་བཞི་བཅས། ཤིན་ཏུ་མདངས་བསྟན་
ལེགས་པར་བཞུགས། སྟོན་པས་བཀའ་སྩལ་གསུངས་པའི་མདོ། ལོག་པའི་རྒྱལ་
པོ་སྐྱེས་པའི་བུ། ཉོན་མོངས་དབང་གིས་དུག་ལྔ་སྤྱོད། ཞེ་སྡང་ལས་ཀྱིས་དམྱལ་
བར་སྐྱེས། བསད་བཅད་རྣམ་སྨིན་གཅོད་སྦྱོང་མྱོང༌། འདོད་ཆགས་ཞེན་པའི་ཡི་
དྭགས་གླིང་། ཕྱི་ནང་བསྒྲིབ་པ་བསྐལ་པར་བཅིངས། གཏི་མུག་མུན་པ་དབང་མེད་
འཐིབས། གནོད་པ་ཅིར་ཡང་བཟའ་གླག་གཅོད། ཕྲག་དོག་དབང་གིས་མི་བདེར་
སྐྱེ། མཐའ་འཁོབ་གནས་སུ་མི་ཁོམ་སྦྱོང་། ང་རྒྱལ་དྲེག་པས་བརྩོད་པ་སྐྱེ། རང་
སྲོག་ཉིན་རེ་ལན་དགུ་གཅོད། དུག་ལྔའི་རྣམ་སྨིན་རྒྱུད་ལྔའི་གླིང་། མི་བཟད་སྡུག་
བསྔལ་ཉམས་སུ་མྱོང་། དེ་བས་དགེ་བར་གཞུང་བཞིན་སྤྱོད། མཐའ་རུ་བླ་མེད་བྱང་
ཆུབ་ཐོབ། ཅེས་བཀའ་སྩལ་ནས། སྟོན་པ་ཐམས་ཅད་མཁྱེན་པ་ཡི། རྒྱལ་བུ་འཁོར་
96

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དང་བཅས་པ་རྣམས། དད་པ་གཏིང་ནས་མ་སྐྱེས་པ། སེམས་ལ་དུག་ལྔ་འཕྲ་རྒྱས་
ཤིང་། མི་དགེ་ཕྱིན་ཅི་ལོག་མནོ་བ། ཐུགས་ལ་ས་ལེ་གསལ་བར་བྱུང་། སྟོན་པ་སྲིད་
པའི་རྒྱལ་པོ་ཡི། ལོག་པའི་རྒྱལ་བུ་འཁོར་བཅས་ལ། ངན་སོང་སྦྱོང་བའི་སྡུག་བསྔལ་
ལ། གཡང་ས་བསྟན་པ་འཕྲལ་དུ་མཛད། ཐམས་ཆད་འགྲོགས་སུ་ཆས་པ་ལ། སྟོན་
པའི་འཁོར་བཅས་སྟོར་ནས་མེད། རྒྱལ་བུས་ལོག་པའི་བསམ་སྦྱོར་དུ། བརྙེན་པོ་
བྲལ་ནས་བློ་དགའ་ཞིང་། ཐམས་ཅད་རང་ཡུལ་སྙགས་པ་ལ། ཉི་མ་དམར་ཐག་
ཆད་ཙམ་ན། སྔར་ནས་མ་མཐོང་ཡུལ་དུ་ཕྱིན། གླིང་གསུམ་ཡ་ང་ཕྱིར་འཇིགས་
ནས། ལུང་པ་གཅིག་ཏུ་བལྟས་པ་ལ། ལྕགས་བསྲེགས་ས་གཞི་མེ་རི་འབར། གྲངས་
མེད་སེམས་ཅན་གཅོད་སྦྱོང་ནས། དམྱལ་ཁམས་བཅོ་བརྒྱད་རིམ་བཞིན་མཐོང་། ལ་
ལས་རལ་གྲིའི་སྡོང་ལ་འཛེགས། ལ་ལས་མེ་མར་འོབས་སུ་འབོགས། ལ་ལས་རྒྱ་ཤོང་
ཟངས་སུ་འཚོད། ལ་ལ་རྣོ་མཚོན་ནག་ལ་འདྲིམ། ལ་ལ་སོག་ལེ་ངར་མས་གཅོད།
ལས་ཀྱི་སྡུག་བསྔལ་ཅི་སྲིད་ཀྱི། སྦྱོང་ཞིང་དམྱལ་ནས་ཡ་རེ་ང་། ལུང་པ་གཅིག་ཏུ་
བལྟས་པ་ལ། རྣག་ཁྲག་ལུང་པ་ཆེན་པོ་ལ། ཁྲོ་ཆུ་ཁོལ་མས་ཕྱོགས་བཞིར་བསྐོར།
ལ་ལ་བཟའ་མེད་བྱང་འགྲོག་ལྟོ། ལ་ལ་བདུད་མེད་བོག་རི་མགོ ། ལ་ལ་ཐལ་མེད་
རྩ་འཇག་རྐང་། མེ་ལྕེ་ཁ་ནས་འབར་བ་དང་། ཁྲོ་ཆུ་ཁོལ་མ་འཐུང་བ་དང༌། སྡུག་
བསྔལ་དཔག་མེད་སྦྱོང་བ་མཐོང་། ལུང་པ་གཅིག་ཏུ་བལྟས་པ་ལ། གཏིང་མེད་རྒྱ་
མཚོ་ཆེན་པོ་ལ། མུན་པ་ནག་པོས་འཐིབས་ཅིང་སྣང་། བྱོལ་སོང་གནས་རིགས་དེ་
ཉིད་དུ། རྐང་མེད་རྐང་མང་རྐང་བཞི་པ། གཅིག་ལ་གཅིག་གིས་གནོན་པ་དང༌།
ལ་ལ་ཟ་ཞིང་ལ་ལ་འཐེན། ལ་ལ་གཅོད་ཅིང་ལ་ལ་འདྲད། ཤིན་ཏུ་སྡུག་ཅིང་བསྔལ་
བར་མཐོང་། དེ་དག་གསུམ་པོའི་གླིང་རྣམས་ལ། ངན་སོང་གསུམ་པོའི་གླིང་རྣམས་
ལ། ངན་སོང་དེད་དཔོན་མང་པོ་ཡི། དཔག་མེད་གཅོད་སྦྱོང་བྱེད་པར་མཐོང་།
96

མདོ་སྡེ། ཁུ་བྱུག་རིག་པའི་མདོ།
སྐྲག་ནས་ཡུད་ཙམ་བརྒྱུག་པ་ལ། ཁྲོམ་ཚོགས་འདུས་པའི་གསེབ་ཏུ་ཕྱིན། རྣོ་མཚོན་
གཟིང་བའི་ནགས་ཀྱིས་བསྐོར། ཕྱི་རིམ་མེ་རིའི་ར་བས་འབར། རྒྱལ་བུ་འཁོར་དང་
བཅས་པ་རྣམས། འཆོལ་མེད་ས་ལ་རང་སྣང་ཚུད། ཁྲོམ་འཚོགས་མང་པོས་སྨྲས་
པ་ལ། མི་མཐུན་འདོད་པ་རེ་རེའི་གླིང་། ལ་ལས་རྒྱལ་བུ་འཁོར་བཅས་རྣམས། ཞེ་
སྡང་རང་ཁར་སྤྱོད་པ་ཡི། མ་ཉེས་སེམས་ཅན་སྲོག་གཅོད་ནས། ད་ནི་ལས་ཀྱིས་དེད་
ནས་འོང་། དམྱལ་བའི་གནས་སུ་ཁྲིད་ལ་ཤོག །ལྕགས་བསྲེགས་མ་ཟད་བར་དུ་ཡང་།
དཔག་མེད་གཅོད་སྦྱོང་བྱེད་དགོས་ཟེར། ལ་ལས་རྒྱལ་བུ་འཁོར་བཅས་རྣམས།
འདོད་ཆགས་རང་ཁར་སྤྱོད་པ་ཡི། གཡེན་དང་རྐུ་འཕྲོག་མ་བྱིན་ལེན། ད་ནི་ལས་
ཀྱིས་དེད་ནས་འོང་། ཡི་དྭགས་གནས་སུ་ཁྲིད་ལ་ཤོག །རྣག་ཁྲག་མ་སྐོམ་བར་དུ་
ཡང་། དཔག་མེད་གཅོད་སྦྱོང་བྱེད་དགོས་ཟེར། ལ་ལས་རྒྱལ་བུ་འཁོར་བཅས་
རྣམས། གཏི་མུག་རང་ཁར་སྤྱོད་པ་ཡི། དགེ་སྡིག་ལས་ཀྱི་དོན་མ་རྟོགས། སེམས་
ཅན་བཀོལ་སྤྱོད་བརྡུང་རྡེག་བྱས། ད་ནི་ལས་ཀྱིས་དེད་ནས་འོང༌། བྱོལ་སོང་གནས་
སུ་ཁྲིད་ལ་ཤོག ། རྒྱ་མཚོ་མ་སྐམ་བར་དུ་ཡང༌། དཔག་མེད་གཅོད་སྦྱོང་བྱེད་དགོས་
ཟེར། དེ་ལྟར་མཐོང་ཞིང་ཐོས་པ་ཡི། རྒྱལ་བུ་འཁོར་དང་བཅས་པ་ཡི། དབང་མེད་
བློ་སྟོར་ཐམས་ཅད་བརྒྱལ། སྟོན་པ་རྫུ་འཕྲུལ་རྩལ་ལྡན་པས། བགྲོད་མེད་ཐབས་ཀྱི་
གོམ་པ་བོར། ར་ཙ་འཁོར་བཅས་དྲུང་དུ་ཕྱིན། ཞལ་ནས་སྙིང་པོ་ལན་གསུམ་བརྗོད།
ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། དེ་སྐད་གསལ་བར་སྒྲོགས་པ་
ཡི། ལྗགས་ཀྱི་མཆིལ་མ་ཐང་གསུམ་བཏབ། ར་ཙ་འཁོར་བཅས་བརྒྱལ་བ་སངས།
སྙིང་པོ་སྔགས་ཀྱི་ནུས་མཐུ་ཡིས། མཆིལ་མའི་ཆུ་རླན་རྡུལ་རེ་ལ། གཡུང་དྲུང་སེམས་
པ་རེ་རེ་ཡི། སྙིང་པོ་རང་སྒྲ་སྒྲོགས་པར་འཕྲོས། རྒྱལ་བུ་འཁོར་བཅས་སྐྱབས་ཚུལ་
བསྟན། སྔར་བྱས་སྡིག་ལས་འགྱོད་པ་ནི། དཔག་ཏུ་མེད་པ་རྒྱུད་ལས་སྐྱེས། ཕྱིས་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སུ་དགེ་བར་འཇུག་པ་ལ། ཡང་ཡང་ཡིད་ལ་ཐ་ཚིག་བཞག །མི་ལྡོག་ངེས་པའི་དམ་
བཅའ་ནས། ཐམས་ཅད་རྒྱལ་བུའི་ཡུལ་དུ་གཤེགས། འགྲོ་བའི་དོན་དུ་ཐབས་མཆོག་
ལ། ཆོ་འཕྲུལ་བསྟན་པ་ལྡེམ་དགོངས་སོ། ། །
དེ་ལ་རྒྱལ་བུ་ར་ཙ་དང་། ལོག་པའི་འཁོར་རྣམས་འགྱོད་སེམས་སྐྱེས། སྟོན་པའི་
སྐུ་ལ་གུས་བཏུད་ནས། མཆོད་པ་ཕུལ་ཅིང་སྨྲས་པའི་མདོ། ཐམས་ཅད་འདྲེན་པའི་
རྫུ་འཕྲུལ་སྐུ། གང་འདུལ་དེར་སྟོན་རྣམ་པར་མཁྱེན། བདག་ཅག་འཁོར་དང་བཅས་
པ་རྣམས། གོང་དུ་ལོག་པའི་གནས་ལ་སྐྱེས། དུག་ལྔའི་དབང་གི་རྣམ་སྨིན་སོགས།
བར་དུ་སྟོན་པའི་སྐུ་ལ་བསྡོས། ལོག་རྟོག་འཁྲུལ་པས་གདུག་པ་བསྟན། འཇིགས་
རྔམ་སྤྲུལ་པས་ཤེད་གཞོམ་ནས། དོན་ལ་ལོག་ནས་འབྲས་བུ་དྲིན། ངན་སོང་གསུམ་
གྱི་ཁྲོམ་དུ་ཕྱིན། ཐར་མེད་གནས་སུ་དེ་སྤྱོད་ནས། རྣམ་མཁྱེན་བདེན་པའི་སྔགས་
ཀྱིས་འདྲོངས། སེམས་དཔའ་གྲངས་མེད་སྐྱབས་སུ་བྱོན། དེ་ལྟར་དྲིན་ལན་དཔག་
ཏུ་མེད། ཅི་གསུངས་བཀའ་སྩལ་བཞིན་དུ་བགྱིད། བདག་ཅག་འཁོར་དང་བཅས་
པ་ཡང་། ད་ནི་རིན་ཆེན་སྲོག་བོར་ཀྱང་། བདེན་པའི་ལས་ལ་མི་འདའོ། ། ལོག་པས་
བཅིངས་བའི་བདག་རྣམས་ལ། དུག་ལྔ་ལས་ཀྱི་སྒྲིབ་པ་འདི། ཅི་ལྟར་བགྱིས་ན་བྱང་
བར་འགྱུར། ངན་སོང་གསུམ་གྱི་གྲོང་ཁྱེར་སྒོ། ཅི་ལྟར་བགྱིད་ན་འགེགས་པར་འགྱུར། །
ད་ལྟ་འདི་རུ་ཚེ་འཕོས་ནས། གནས་ངན་རྒྱུད་ལྔ་སྐྱེ་བ་ལ། སྡུག་བསྔལ་དཔག་མེད་
རིམ་དུ་རྒྱུད། ཤིན་ཏུ་འགྱོད་པའི་སེམས་ལ་ཡང་། ལུས་སྲོག་དབང་པོ་བྲལ་བར་ཙམ།
ད་ནི་ཅི་ལྟར་སྤྱད་ན་བདེ། ངན་སོང་སྐྱེ་སྒོ་འགེགས་པའི་ཐབས། སྟོན་པས་བདག་
ལ་བསྟན་དུ་གསོལ། ཅེས་ཞུས་པས། དེ་ལ་སྟོན་པས་བཀའ་སྩལ་པ། རྒྱལ་བུ་འཁོར་
དང་བཅས་པ་རྣམས། མ་ཡེངས་དོན་ལ་རབ་ཏུ་ཉོན། ཁྱེད་ཅག་འགྱོད་སེམས་སྐྱེས་
པས། ཡང་དག་དོན་ལ་གུས་པ་ལེགས། ཐབས་མཆོག་རྒྱལ་པོས་སྐུལ་མ་འདི། འགྲོ་
98

མདོ་སྡེ། ཁུ་བྱུག་རིག་པའི་མདོ།
རྣམས་ཐར་པའི་རྐྱེན་དུ་ངེས། ཁྱེད་རྣམས་ལུས་ངག་ཡིད་གསུམ་དུ། ཞེ་སྡང་གདུག་
སེམས་རབ་སྤངས་ནས། བྱམས་པ་ཆེན་པོ་དཔག་མེད་སྐྱེ། འདོད་ཆགས་ཞེན་ལོག་
གཡེང་སྤངས་ནས། སྦྱིན་པ་ཆེན་པོའི་བདག་མེད་བཏང༌། གཏི་མུག་བཀོལ་འཐིབ་
བརྡུང་བཏག་སྤངས། ཡེ་ཤེས་ཆེན་པོ་གསལ་བར་བསྐྱེད། ཕྲག་དོག་རུ་ང་སྨོད་
སེམས་སྤངས། ཡངས་པ་ཆེན་པོ་ཀློང་ཡང་བསྐྱེད། ང་རྒྱལ་འཁྲོ་གཏུམ་རྩོད་པ་
སྤངས། ཞི་བ་ཆེན་པོ་མཉམ་པར་སྟོན། མཆོད་སྦྱིན་ཡོ་བྱད་རྒྱ་ཆེན་བཤམས། ཕྱག་
རྒྱ་ཏིང་འཛིན་སྙིང་པོ་དང་། ཚིག་བཤད་རྫས་དང་ཡོ་བྱད་རྣམས། མ་ལུས་སེམས་
ལ་བསོག་ཅིང་བཀྲམ་པ་དགོངས། གོང་དུ་གཏོ་བུ་དྲོངས་པའི་ལྷ། དུག་ལྔ་གཉེན་པོ་
ཀློང་ལྔ་དྲུག ། ལྷ་གཤེན་བརྒྱ་ལ་མཆོད་པ་འབུལ། རིགས་དྲུག་གནས་སུ་སྦྱིན་པ་བཀྱེ།
འཁོར་བའི་ས་ལས་ཐར་པར་ངེས། ཅེས་བཀའ་བསྩལ་ཏོ། ། །
དེ་ནས་རྒྱལ་བུ་འཁོར་དང་བཅས་པ་ཡང༌། ངེས་པ་གསལ་བའི་ལུང་ཐོབ་ནས།
ཤིན་ཏུ་དགའ་བའི་སེམས་བསྐྱེད་དེ། སྟོན་པའི་བཀའ་བཞིན་ཡོ་བྱད་བསོག །མཚན་
དང་ལྡན་པའི་ཁྱེའུ་ཆུང་བཞིས། དགོས་དགུ་མེ་ཏོག་གཅལ་དུ་བཀྲམ། ཕོ་བྲང་
གཞའ་ཚོན་གུར་ཁྱིམ་ཕུབ། སྟོན་པས་དགོངས་པ་ཐང་བཅད་ནས། འགྲོ་བའི་དོན་
དུ་རབ་བརྩོན་ནས། ཡིད་ཀྱི་ཁྱེའུ་ཆུང་བློ་གསལ་གྱིས། ལྷ་གཤེན་མཚན་བརྗོད་
མཆོད་པ་ཕུལ། སྤྲིན་བཞིན་གཏིབ་པའི་སེམས་ཅན་རྣམས། སྒོ་གསུམ་དད་པས་
གུས་ཕྱག་འཚལ། རྨ་ལོ་གཡུ་ལོས་མཆོད་སྦྱིན་བཀྱེ། མགྲོན་རྣམས་མཉེས་ཚིམས་
སྨོན་ལམ་གྲུབ། ད་ནི་མཚན་བརྗོད་ཕྱག་འཚལ་ནས། དུག་ལྔའི་གཉེན་པོ་ཡེ་ཤེས་ལྔ།
ཀློང་ལྔ་དབྱིངས་སུ་བསྐྱེད་པ་ཡི། དུག་ལྔའི་གཉེན་པོ་ལྷ་གཤེན་བརྒྱ་ལ་གུས་ཕྱག་
འཚལ། བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས།
གཡུང་དྲུང་ཀློང་ནས་བསྐྱེད་པའི། ལྷ་ཆེན་ཡེ་འབུམ་རྒྱལ་པོ་ལ། ཕྱག་འཚལ་མཆོད་
09

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་
གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང༌། གཅོད་སྦྱོང་དམྱལ་བའི་སྒོ་ཆོད་ནས།
ལྕགས་བསྲེགས་ས་གཞི་འབར་བ་ནི། ཡིད་འོང་བསིལ་བྱེད་གླིང་ཆེན་དུ། བདུད་རྩི་
སྨན་དུ་རྒྱས་པར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་
འོད་ཟེར་ལས། གཡུང་དྲུང་ཀློང་ལས་སྐྱེད་པའི། ལྷ་ཆེན་ཡེ་སངས་རྒྱལ་པོ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཞེ་
སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་
སྒོ་ཆོད་ནས། ཐར་མེད་ལྕགས་བསྲེགས་བཙོན་དོང་ཡང་། བདེ་ལྡན་གཤེན་ལྷའི་ཕོ་
བྲང་དུ། འཇའ་ཚོན་གུར་དུ་འཁྲིག་པར་ཤོག །བོན་ཉིད་ཁྱབ་བདལ་འབྱམས་ཡས་
སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ནས་བསྐྱེད་པ་ཡི། ལྷ་ཆེན་
ཡེ་ཁྱབ་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་
ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། མེ་མ་མུར་གྱི་འོབ་དོང་ནི། བདུད་རྩི་མེ་ཏོག་
གླིང་ཆེན་དུ། མདངས་ལྡན་པདྨ་མེ་ཏོག་རྒྱས་པར་ཤོག །བོན་ཉིད་ཁྱབ་བདལ་
འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ནས་བསྐྱེད་
པ་ཡི། ལྷ་ཆེན་ཡེ་བདལ་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་
པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། ལྕགས་ཀྱི་ཁང་སྒྲོམ་འབར་
བ་ནི། རིན་ཆེན་སྣ་ལྔའི་འོད་འཕྲོ་བའི། གཞལ་ཡས་ཆེན་པོ་གྲུབ་པར་ཤོག །བོན་
ཉིད་ཁྱབ་བདལ་འབྱམ་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་
ཀློང་ནས་བསྐྱེད་པ་ཡི། ལྷ་ཆེན་ཡེ་ཡོད་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་
100

མདོ་སྡེ། ཁུ་བྱུག་རིག་པའི་མདོ།
སུ་མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་
སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། ཤལ་མ་རི་ཡི་
སྡོང་པོ་ཡང་། དཔག་བསམ་སྨན་གྱི་སྡོང་པོ་ཕགས། ལོ་འབྲས་རྩི་རུ་གྱུར་པར་ཤོག །
བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་
དྲུང་ཀློང་ནས་བསྐྱེད་པ་ཡི། ལྷ་ཆེན་ཡེ་ཤེས་རྒྱལ་པོ་ལ། ཕྱག་འཚལ་མཆོད་འབུལ་
སྐྱབས་སུ་མཆི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། རལ་གྲི་ལོ་མ་ནགས་ཚལ་ནི། བདེ་འཇམ་སྨན་
གྱི་གླིང་ཆེན་དུ། སྐྱེད་མོས་ཚལ་ལྡན་གྱུར་པར་ཤོག །བོན་ཉིད་ཁྱབ་བདལ་འབྱམས་
ཡས་སུ། བྱམས་པ་ཆེན་པོའི་འོད་ཟེར་ནས། གཡུང་དྲུང་ཀློང་ནས་བསྐྱེད་པ་ཡི། ལྷ་
ཆེན་ཡེ་སྲིད་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་
ཀྱང་། གཅོད་སྦྱོང་དམྱལ་བའི་སྒོ་ཆོད་ནས། ཐལ་ཚན་ཆུ་བོ་རབ་མེད་ཡང་། བདུད་
རྩི་སྨན་གྱི་མཚོ་མོ་ལ། བདའ་མངར་རོ་དང་ལྡན་གྱུར་ཤོག །བོན་ཉིད་ཁྱབ་བདལ་
འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ནས་བསྐྱེད་
པ་ཡི། ལྷ་ཆེན་ཡེ་འབྱུང་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི་། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་
པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། རོ་མྱག་འདམ་དོང་ནག་པོ་
ནི། ཨུ་དུ་འབར་བའི་གླིང་ཆེན་དུ། རྩུབ་མེད་རེག་འཇམ་གྱུར་པར་ཤོག །བོན་ཉིད་
ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་
ནས་བསྐྱེད་པ་ཡི། ལྷ་ཆེན་ཡེ་སངས་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། བཙོ་ཟངས་
དམར་པོ་ཁོལ་མ་ནི། རིན་ཆེན་འོད་འབར་སྣོད་བཟང་དུ། ཟད་མེད་བདུད་རྩི་
འཁྱིལ་བ་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་
ཟེར་ལས། གཡུང་དྲུང་ཀློང་ལས་བསྐྱེད་པའི། ལྷ་ཆེན་ཡེ་དག་རྒྱལ་པོ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཞེ་
སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་
སྒོ་ཆོད་ནས། ཐིག་ནག་སོག་ལེ་རྒྱ་གྲམ་ཡང་། ཐུགས་རྗེ་འོད་ཀྱི་རྒྱུན་ལམ་དུ། བདེ་
ལྡན་ཉམས་ཐག་གྱུར་པར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་
ཆེན་པོའི་འོད་ཟེར་ལས། གཡུང་དྲུང་ཀློང་ནས་བསྐྱེད་པ་ཡི། གཤེན་ཆེན་བྱམས་པ་
ཀུན་ལྡན་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། སྟོང་ཤོང་རྒྱ་མ་ཁ་སྤྲོ་ནི། བདེ་ཆེན་གཞལ་ཡས་
ཆེན་པོ་ལ། ལྷའི་ཕོ་བྲང་གྲུབ་པར་ཤོག །བོན་ཉིད་ཁྱབ་བདལ་འབྱམས་ཡས་སུ།
བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ལས་བསྐྱེད་པ་ཡི། གཤེན་ཆེན་
བྱམས་པ་ཀུན་རིག་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་
ཀྱང་། གཅོད་སྦྱོང་དམྱལ་བའི་སྒོ་ཆོད་ནས། ལྕགས་སྲེག་ཞགས་པ་འདོམ་དགུ་ནི།
ཉི་ཟེར་གསལ་བའི་ཐར་ལམ་དུ། འཇའ་ཚོན་འོད་དུ་གྱུར་པར་ཤོག །བོན་ཉིད་ཁྱབ་
བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ལས་
བསྐྱེད་པ་ཡི། གཤེན་ཆེན་བྱམས་པ་ཀུན་ཤེས་ལ། ཕྱག་འཚལ་མཆོད་འབུལ་སྐྱབས་
སུ་མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་
I02

མདོ་སྡེ། ཁུ་བྱུག་རིག་པའི་མདོ། །
སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། འབར་བའི་
ལྕགས་ཀྱུ་ཁ་བརྒྱད་ནི། བདེ་བ་འདྲེན་པའི་ལྕགས་ཀྱུ་ནི། ཐུགས་རྗེ་བརྒྱད་དང་ལྡན་
གྱུར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་
ལས། གཡུང་དྲུང་ཀློང་ལས་བསྐྱེད་པ་ཡི། གཤེན་ཆེན་བྱམས་པ་ཀུན་བགྲོད་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
ཞེ་སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་
བའི་སྒོ་ཆོད་ནས། ལྕགས་ཀྱི་དྲ་བ་མིག་དགུ་ནི། རིན་ཆེན་འོད་འབར་གླིང་དགུ་ལ།
འདོད་པ་དགུ་རུ་གྲུབ་པར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་
ཆེན་པོའི་འོད་ཟེར་ལས། གཡུང་དྲུང་ཀློང་ལས་བསྐྱེད་པ་ཡི། གཤེན་ཆེན་བྱམས་པ་
ཀུན་ཁྱབ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། ཆུ་བོ་རབ་མེད་འགྲུབ་པ་ནི། རིན་ཆེན་ཁྲུས་ཀྱི་
རྫིང་བུ་ལ། བདུད་རྩི་ཆུ་རྒྱུན་འབབ་པར་ཤོག །བོན་ཉིད་ཁྱབ་བདལ་འབྱམས་ཡས་
སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ལས་བསྐྱེད་པ་ཡི། གཤེན་
ཆེན་བྱམས་པ་ཀུན་འདུལ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག །ཞེ་སྡང་སྒྲིབ་པ་བྱང་
ནས་ཀྱང་། གཅོད་སྦྱོང་དམྱལ་བའི་སྒོ་ཆོད་ནས། རྒྱ་མཚོ་གྲང་འཁྱག་གྲོང་ཁྱེར་ཡང་།
སྨན་འབྲས་རིན་ཆེན་གཏེར་མཛོད་དུ། འདོད་དགུ་རིན་ཆེན་ཡོ་བྱད་གྲུབ་པར་ཤོག །
བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་
དྲུང་ཀློང་ལས་བསྐྱེད་པ་ཡི། གཤེན་ཆེན་བྱམས་པ་ཀུན་འདྲེན་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་
I03

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་། གཅོད་སྦྱོང་དམྱལ་བའི་སྒོ་ཆོད་
ནས། ཐུ་ལུམ་འབར་བ་གཞུམ་པ་ནི། ཡིད་འོང་རིན་ཆེན་ཁང་པ་ལ། སྐྱོབ་པའི་
དཔལ་དུ་འབར་བར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་ཆེན་
པོའི་འོད་ཟེར་ལས། གཡུང་དྲུང་ཀློང་ལས་བསྐྱེད་པ་ཡི། གཤེན་ཆེན་བྱམས་པ་
བསྙོམས་མཛད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་
ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། མདའ་མདུང་ཆར་པ་འབེབ་པ་ནི། དྲི་མེད་
མདངས་ལྡན་འོད་འབར་གྱིས། མེ་ཏོག་ཆར་དང་འབེབ་པར་ཤོག །བོན་ཉིད་ཁྱབ་
བདལ་འབྱམས་ཡས་སུ། བྱམས་པ་ཆེན་པོའི་འོད་ཟེར་ལས། གཡུང་དྲུང་ཀློང་ལས་
བསྐྱེད་པ་ཡི། གཤེན་ཆེན་བྱམས་པ་ཁྱབ་བདལ་ལ། ཕྱག་འཚལ་མཆོད་འབུལ་
སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་
ཅིག ། ཞེ་སྡང་སྒྲིབ་པ་བྱང་ནས་ཀྱང༌། གཅོད་སྦྱོང་དམྱལ་བའི་སྒོ་ཆོད་ནས། མི་
བཟད་གདུག་པའི་གཤིན་རྗེ་ཡང་། མཉམ་ཉིད་ཞི་བའི་སེམས་ལྡན་ཀྱང་། ཀུན་
བཟང་སྐུ་རུ་གསལ་བར་ཤོག །བོན་ཉིད་ཁྱབ་བདལ་འབྱམས་ཡས་སུ། བྱམས་པ་
ཆེན་པོའི་འོད་ཟེར་ལས། གཡུང་དྲུང་ཀློང་ལས་བསྐྱེད་པ་ཡི། གཤེན་ཆེན་བྱམས་པ་
འདོད་མཛད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་
ཡས་སེམས་ཅན་གྱི། ཞེ་སྡང་སྒྲིབ་པ་བྱང་གྱུར་ཅིག ། ཞེ་སྡང་སྒྲིབ་པ་བྱང་ནས་ཀྱང་།
གཅོད་སྦྱོང་དམྱལ་བའི་སྒོ་ཆོད་ནས། རྔམ་པའི་སེམས་ཅན་སྣ་ཚོགས་ཀྱི། ལྷ་དང་ལྷ་
མོ་མང་པོ་ཡིས། དགྱེས་འཛུམ་དགའ་བདེ་སྟོན་པར་ཤོག ། ཨོཾ་བདག་དང་མཐའ་
ཡས་སེམས་ཅན་གྱིས། བླ་མེད་མཆོད་པ་འབུལ་བ་ནི། མར་མེ་ཚན་ཆབ་ལྷ་སངས་
སྤོས། མེ་ཏོག་འོད་ལྡན་དྲི་མེད་བཅུད། གཟུགས་སྒྲ་དྲི་རོ་རེག་རྒྱན་བོན། ཟད་མེད་
104

མདོ་སྡེ། ཁུ་བྱུག་རིག་པའི་མདོ།
རིན་ཆེན་ངང་ཉིད་དུ། གཡུང་དྲུང་ཀློང་ནས་བསྐྱེད་པ་ཡི། སེམས་ཅན་སྒྲིབ་པ་བྱང་
བའི་ཕྱིར། བྱམས་པ་ཆེན་པོའི་ངང་ཉིད་དུ། གཡུང་དྲུང་ཀློང་ནས་སྐྱེད་པ་ཡི། ལྷ་
གཤེན་རྣམས་ལ་མཆོད་པ་འབུལ། ཐུགས་རྗེས་བྱིན་གྱིས་རླབས་ནས་ཀྱང་། མཉམ་
པར་ཆེན་པོས་བཞེས་སུ་གསོལ། ཅེས་མཆོད་པའི་ཡོ་བྱད་འབུལ་ལོ། །དེ་ནས་སྦྱིན་པ་
ཡོངས་སུ་བཀྱེ་བར་བྱ་སྟེ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཨོཾ་
ཟད་མེད་རིན་ཆེན་འདོད་པའི་གཏེར། དབང་པོ་སྤྱོད་ཡུལ་མཐུན་པའི་ཚོགས། ཅི་
ལྟར་ཡོན་ཏན་དཔག་མེད་འདི། དམྱལ་བའི་གནས་སུ་སྦྱིན་པ་བཀྱེ། བདག་གི་ཏིང་
འཛིན་ནུས་མཐུ་དང༌། སྔགས་དང་ཕྱག་རྒྱའི་བདེན་པ་དང་། དུས་གསུམ་བདེ་
གཤེགས་ཐུགས་རྗེ་དང༌། ལྷ་དང་ལྷ་མོའི་བྱིན་རླབས་ཀྱིས། བསྔོས་པའི་མཆོད་སྦྱིན་
རྒྱ་ཆེན་འདི། དམྱལ་བའི་གནས་སུ་ཁྱབ་ནས་ཀྱང་། ཅི་འདོད་ཕུན་སུམ་ཚོགས་པར་
ཤོག །ལས་ཀྱི་སྒྲིབ་པ་བྱང་ནས་ཀྱང་། རང་རང་སྡུག་བསྔལ་ཞི་གྱུར་ཅིག །མནར་
མེད་ལས་ཀྱི་སྦྱོང་བ་ནི། བདེ་བའི་གནས་ལ་སླེབས་པར་ཤོག །གྲང་བ་བརྒྱད་དུ་སྦྱོང་
བ་ནི། ཚ་བའི་འོད་དང་ལྡན་ནས་ཀྱང་། དག་པའི་ས་ལ་གནས་པར་ཤོག །ཚ་བ་
བརྒྱད་དུ་སྦྱོང་བ་ནི། གྲང་བའི་བསིལ་དང་ལྡན་ནས་ཀྱང༌། མི་འཁྲུལ་བརྟེན་པར་
ཐོབ་པར་ཤོག ། ཉེ་ཚེ་ཉེ་འཁོར་སེམས་ཅན་ཀུན། ཐར་པའི་ལམ་དུ་བགྲོད་ནས་ཀྱང་།
བདེ་བའི་འབྲས་བུ་ཐོབ་པར་ཤོག །དམྱལ་བའི་ཞིང་ཁམས་ཐམས་ཅད་ནི། ཡེ་ཤེས་
ལྷའི་གཞལ་ཡས་ཁང་། བོན་ཉིད་ཁྱབ་བདལ་ཡངས་པར་ཤོག །མཆོད་སྦྱིན་དཔག་
མེད་ཡོན་ཏན་གྱི། རྒྱུ་དྲུག་འཁོར་བ་དོང་སྤྲུག་ནས། བླ་མེད་འབྲས་བུ་ཐོབ་པར་ཤོག
ཅེས་སྦྱིན་པ་གཏོང་ངོ༌། །
དེ་ནས་འདོད་ཆགས་ཀྱི་སྒྲིབ་པ་སྦྱངས་ནས། ཡི་དྭགས་ཀྱི་སྐྱེ་སྒོ་གཅོད་པའི་ཕྱིར།
ལྷ་གཤེན་ཉི་ཤུ་ལ་ཕྱག་འཚལ་ཏེ། བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཆེན་པོའི་འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི། ལྷ་ཆེན་མཁའ་འགྱིང་དཀར་
པོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་
ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་།
བཀྲེས་སྐོམ་ཡི་དྭགས་སྒོ་ཆོད་ནས། ལས་ཀྱིས་བཅིང་པའི་ཡི་དྭགས་ནི། ཐུགས་རྗེས་
འོད་ཀྱིས་གྲོལ་ནས་ཀྱང་། བདེ་བའི་འབྲས་བུ་ཐོབ་པར་ཤོག །བོན་ཉིད་རྣམ་དག་
ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི།
ལྷ་ཆེན་ཁྲི་འོད་གསལ་འབར་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་
སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཚེར་མའི་མྱ་ངན་སྣམ་
བུ་ནི། མ་རྨོས་ལོ་ཐོག་གླིང་ཆེན་དུ། ཅི་འདོད་རྩི་འབྲས་ལྡན་འགྱུར་ཤོག །བོན་ཉིད་
རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་
བསྐྱེད་པ་ཡི། ལྷ་ཆེན་ཁྲི་རྒྱལ་ཁུག་པ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་
ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ལྕགས་ཀྱི་ཁང་
པ་དགུ་རིམ་ནང་། རིན་ཆེན་འོད་ཀྱི་གཞལ་ཡས་ཁང༌། སྐྱོབ་པའི་གནས་སུ་གྱུར་
པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས།
ཡེ་ཤེས་ཀློང་དུ་བསྐྱེད་པ་ཡི། ལྷ་ཆེན་མུ་ཡང་དེ་བ་ལ། ཕྱག་འཚལ་མཆོད་འབུལ་
སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་
གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས།
རྣག་ཁྲག་རྒྱ་མཚོ་ཆེན་པོ་ཡང་། དྲི་མེད་རོ་མཆོག་ལྡན་པ་ཡི། ཤི་སོས་བདུད་རྩི་གྱུར་
པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས།
I06

མདོ་སྡེ། ཁུ་བྱུག་རིག་པའི་མདོ། །
ཡེ་ཤེས་ཀློང་ནས་བསྐྱེད་པ་ཡི། ལྷ་ཆེན་མུ་རྒྱུད་མཐའ་ཡས་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་
པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་
ཆོད་ནས། མེ་ལྕེ་དྲ་བའི་འཁོར་ལོ་ཡང་། འོད་ཀྱི་འཁོར་ལོ་རང་གྲུབ་ཀྱིས། བདེ་བྱེད་
དོན་དང་ལྡན་པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་
འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི། ལྷ་ཆེན་མུ་སངས་གོང་རྒྱལ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། འདོད་
ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་
དྭགས་སྒོ་ཆོད་ནས། དྲི་མ་ངན་པའི་གྲོང་ཁྱེར་ཡང་། ངད་ལྡན་ཡིད་དུ་འོང་བ་ཡི།
སྨན་སྤོས་དྲི་ཞིམ་ལྡན་གྱུར་ཅིག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་
ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་པ་ཡི། ལྷ་ཆེན་མུ་མེད་མཐའ་ཡས་
ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་
གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་།
བཀྲེས་སྐོམ་ཡི་དྭགས་སྒོ་ཆོད་ནས། ལྕགས་ཀྱི་དྲ་བའི་སྒྲོམ་བུ་ཡང་། རེག་འཇམ་གོས་
དང་ལྡན་པ་ཡི། འཆིང་བསྡོམ་སྡུག་བསྔལ་ཞི་བར་ཤོག །བོན་ཉིད་རྣམ་དག་ལྷུན་
གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་པ་ཡི། ལྷ་
ཆེན་ཀུན་འོད་སྒྲོན་མ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་
པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཁྲོ་ཆུ་ཁོལ་མའི་རྒྱ་མཚོ་ཡང་།
དྲི་ཞིམ་བདུད་རྩིའི་ཆུ་ཀློང་དུ། ཟད་མེད་ཤི་སོས་ལྡན་གྱུར་ཤོག །བོན་ཉིད་རྣམ་དག་
ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་པ་ཡི།
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལྷ་ཆེན་ཁྲི་འོད་དཀར་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་
པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། བོག་རི་མགོ་ཡི་གླིང་ཆེན་ནི།
རིན་ཆེན་གསལ་བའི་གྲོང་ཁྱེར་ལ། བདེ་ལྡན་མཆོག་ཅེས་ཐོབ་པར་ཤོག །བོན་ཉིད་
རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་
བསྐྱེད་པ་ཡི། ལྷ་ཆེན་ཀུན་སྒྲོལ་དབྱིངས་ཕྱུག་ལ། ཕྱག་འཚལ་མཆོད་འབུལ་སྐྱབས་
སུ་མཆི། བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག
འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཡི་དྭགས་
ཕྱི་ནང་སྒྲིབ་པ་ཅན། ཕུན་སུམ་ཚོགས་པའི་གླིང་ཆེན་དུ། ཟད་མེད་གཏེར་ལ་སྤྱོད་
པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས།
ཡེ་ཤེས་ཀློང་ནས་བསྐྱེད་པ་ཡི། གཤེན་ཆེན་སྦྱིན་པ་ཤུགས་ལྡན་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱིས། འདོད་
ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་
དྭགས་སྒོ་ཆོད་ནས། མེ་ལྕེ་ཁ་ནས་འབར་བ་ནི། མི་ཟད་སྡུག་བསྔལ་ཞི་ནས་ཀྱང་།
བདེ་བའི་ལུས་དང་ལྡན་པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་
ཆེན་པོའི་འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི། གཤེན་ཆེན་དབྱིངས་གཏོང་
ཐོགས་མེད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་
ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཕྲེང་རྒྱུད་སྐེ་ཡི་གླིང་ཆེན་ནི། དགེ་
བའི་ལས་ལ་སྤྱོད་འགྱུར་ནས། རྣམ་དག་དོན་ལ་འཇུག་པར་ཤོག །བོན་ཉིད་རྣམ་
དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་
I08

མདོ་སྡེ། ཁུ་བྱུག་རིག་པའི་མདོ།
པ་ཡི། གཤེན་ཆེན་སྦྱིན་པ་དམིགས་མེད་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །
འདོད་ཆགས་སྒྲིབ་པ་བྱང་ནས་ཀྱང༌། བཀྲེས་སྐོམ་ཡི་དྭགས་སྒོ་ཆོད་ནས། རྩ་འཇག་
རྐང་གི་གླིང་ཆེན་ནི། བདེ་ལྡན་མི་འབྱེད་རྒྱུན་འཇུག་ནས། ཐར་པའི་ལམ་དུ་བགྲོད་
པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་ལས།
ཡེ་ཤེས་ཀློང་ནས་བསྐྱེད་པ་ཡི། གཤེན་ཆེན་སྦྱིན་པ་མཐར་ཕྱིན་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། འདོད་ཆགས་
སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་
སྒོ་ཆོད་ནས། བྱང་འབྲོག་ལྷོའི་གླིང་ཆེན་ནི། མཐོ་རིས་ཐར་པའི་གནས་སུ་འདྲེན། མི་
འགྱུར་རང་སར་ཟིན་པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་
ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་པ་ཡི། གཤེན་ཆེན་སྦྱིན་པ་སྟོབས་
ཆེན་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་
ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་།
བཀྲེས་སྐོམ་ཡི་དྭགས་སྒོ་ཆོད་ནས། སྒྲིབ་པ་ཅན་གྱི་སྒྲིབ་པ་ཅན། འདོད་དགུ་ཡོ་བྱད་
ལྡན་པ་ཡི། ཟད་མེད་ལྷུན་གྲུབ་ཐོབ་པར་ཤོག །བོན་ཉིད་རྣམ་དག་ལྷུན་གྲུབ་
དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་ནས་བསྐྱེད་པ་ཡི། གཤེན་
ཆེན་སྦྱིན་པ་ཀུན་ཚིམ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་
པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཡེ་ཤེས་ཀློང་ནས་བསྐྱེད་པ་
ཡི། གཤེན་ཆེན་སྦྱིན་པ་མཁའ་ཤེས་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། ཆུ་བོ་རྣམ་
མཐོང་སེམས་ཅན་ནི། མི་བཟད་རིན་ཆེན་གཏེར་དབང་ནས། གཡུ་འབྲང་སྨན་ལ་
སྤྱོད་པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་པ་ཆེན་པོའི་འོད་ཟེར་
ལས། ཡེ་ཤེས་ཀློང་ནས་བསྐྱེད་པ་ཡི། གཤེན་ཆེན་སྦྱིན་པ་དབྱིངས་རྟོགས་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། འདོད་
ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང་། བཀྲེས་སྐོམ་ཡི་
དྭགས་སྒོ་ཆོད་ནས། ལས་ཀྱིས་དབྱིངས་༼གཡེང༽བའི་སེམས་ཅན་ཀུན། རྣམ་སྨིན་ས་
བོན་ཟད་པ་ཡི། བདེ་ལྡན་ལྷ་ལུས་ཐོབ་པར་ཤོག །བོན་ཉིད་རྣམ་དག་ལྷུན་གྲུབ་
དབྱིངས། སྦྱིན་པ་ཆེན་པོའི་འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི། གཤེན་
ཆེན་སྦྱིན་གཏོང་མཉམ་པ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་
སྒྲིབ་པ་བྱང་ནས་ཀྱང་། བཀྲེས་སྐོམ་ཡི་དྭགས་སྒོ་ཆོད་ནས། འདོད་སྲེད་ལས་ཀྱི་
གདུང་བ་ཡང་། ཞེན་པའི་སྡུག་བསྔལ་ཞི་ནས་ཀྱང་། པདྨའི་གུར་གྱི་ལྗང་རུམ་དུ།
བདེ་ཆེན་ཏིང་འཛིན་སྙོམ་པར་ཤོག །བོན་ཉིད་རྣམ་དག་ལྷུན་གྲུབ་དབྱིངས། སྦྱིན་
པ་ཆེན་པོའི་འོད་ཟེར་ལས། ཡེ་ཤེས་ཀློང་དུ་བསྐྱེད་པ་ཡི། གཤེན་ཆེན་སྦྱིན་པ་འོད་
ཟེར་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་
ཅན་གྱི། འདོད་ཆགས་སྒྲིབ་པ་བྱང་གྱུར་ཅིག །འདོད་ཆགས་སྒྲིབ་པ་བྱང་ནས་ཀྱང༌།
བཀྲེས་སྐོམ་ཡི་དྭགས་སྒོ་ཆོད་ནས། བཟའ་བཏུང་མེ་མར་མུར་དུ་གྱུར་པ་ཡང་། །
བདའ་མངར་རོ་མཆོག་བཅུད་བཟུངས་སུ། ལོངས་སྤྱོད་འདོད་དགུ་ཐོབ་པར་ཤོག །
ཨོཾ་བདག་དང་མཐའ་ཡས་སེམས་ཅན་ཀྱི། བླ་མེད་མཆོད་སྤྲིན་འབུལ་བ་ནི། མར་མེ་
ཚན་ཆབ་ལྷ་སངས་སྤོས། མེ་ཏོག་འོད་ལྡན་དྲི་མེད་བཅུད། གཟུགས་སྒྲ་དྲི་རོ་རེག་
I10

མདོ་སྡེ། ཁུ་བྱུག་རིག་པའི་མདོ།
རྒྱན་བོན། ཟད་མེད་རིན་ཆེན་སྣ་ལྔའི་གཏེར། སྟོང་གསུམ་ཡོ་བྱད་སྣོད་དང་བཅུད།
སེམས་ཅན་སྒྲིབ་པ་བྱང་བའི་ཕྱིར། སྦྱིན་པ་ཆེན་པོའི་ངང་ཉིད་དུ། ཡེ་ཤེས་ཀློང་ནས་
བསྐྱེད་པ་ཡི། ལྷ་གཤེན་རྣམས་ལ་མཆོད་པ་འབུལ། ཐུགས་རྗེས་བྱིན་གྱིས་བརླབས་
ནས་ཀྱང་། མཉམ་པ་ཆེན་པོས་བཞེས་སུ་གསོལ། ཅེས་མཆོད་པའི་ཡོ་བྱད་འབུལ་ལོ།
དེ་ནས་སྦྱིན་པའི་ཡོ་བྱད་བཀྱེ་བ་སྟེ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་མལ་མལ།
ༀ་ཟད་མེད་རིན་ཆེན་འདོད་པའི་གཏེར། དབང་པོའི་སྤྱོད་ཡུལ་མཐུན་པའི་ཚོགས།
ཅི་ལྟར་ཡོན་ཏན་དཔག་མེད་འདི། ཡི་དྭགས་གནས་སུ་སྦྱིན་པ་བཀྱེ། བདག་གི་ཏིང་
འཛིན་ནུས་མཐུ་ཡིས། སྔགས་དང་ཕྱག་རྒྱས་བདེན་པ་དང་། དུས་གསུམ་བདེར་
གཤེགས་ཐུགས་རྗེ་དང་། ལྷ་གཤེན་རྣམས་ཀྱི་བྱིན་རླབས་ཀྱིས། བསྔོས་པའི་མཆོད་
སྦྱིན་རྒྱ་ཆེན་འདི། ཡི་དྭགས་གནས་སུ་ཁྱབ་པར་ཤོག ། ཅི་འདོད་ཕུན་སུམ་ཚོགས་
པར་ཤོག །ལས་ཀྱི་སྒྲིབ་པ་བྱང་ནས་ཀྱང་། རང་རང་སྡུག་བསྔལ་ཞི་གྱུར་ཅིག །ཡི་
དྭགས་ཕྱི་ཡི་སྒྲིབ་པ་ཅན། ལས་ངན་ལུས་ངན་ཐོབ་པ་རྣམས། འདོད་དགུ་སྤྱོད་པ་
དབང་བ་རྣམས། ཡི་དྭགས་ནང་གི་སྒྲིབ་པ་ཅན། ཚེར་མེའི་མེ་ལྕེ་ཁར་འབར་ཡང༌།
དགའ་བདེ་འོད་དང་ལྡན་པར་ཤོག ། ཕྱི་ནང་བར་གྱི་སྒྲིབ་པ་ཅན། གཅོད་སྦྱོང་ལས་
ཀྱི་མནར་བ་ཡང་། བདེ་འགྲོ་དག་པའི་ལུས་ཐོབ་ཤོག ། ཡི་དྭགས་ཞིང་ཁམས་ཐམས་
ཅད་ནི། ཡེ་ཤེས་ལྷ་ཡི་གཞལ་ཡས་ཁང་། བོན་ཉིད་ཁྱབ་བདལ་ཡངས་པར་ཤོག །
མཆོད་སྦྱིན་དཔག་མེད་ཡོན་ཏན་གྱིས། རྒྱུ་དྲུག་འཁོར་བ་དོང་སྤྲུག་ནས། བླ་མེད་
འབྲས་བུ་ཐོབ་པར་ཤོག །ཅེས་སྦྱིན་པ་གཏོང་ངོ༌། ། །
དེ་ནས་གཏི་མུག་གི་སྒྲིབ་པ་སྦྱངས་ནས། བྱོལ་སོང་གི་སྐྱེ་སྒོ་གཅོད་པའི་ཕྱིར། ལྷ་
གཤེན་ཉི་ཤུ་ལ་ཕྱག་འཚལ་ཏེ། བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་
ཆེན་པོའི་འོད་ཟེར་ལས། ནམ་མཁའི་ཀློང་ནས་བསྐྱེད་པ་ཡི། ལྷ་ཆེན་གཤེན་ལྷ་འོད་
111

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དཀར་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་
ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་། གླེན་
ལྐུགས་བྱོལ་སོང་སྒོ་ཆོད་ནས། མུན་པའི་གྲོང་ཁྱེར་བརྒྱད་ཁྲི་ཡང་། ཡེ་ཤེས་འོད་ཟེར་
འཕྲོ་བ་ཡི། གསལ་བའི་གླིང་དུ་གྱུར་པར་ཤོག །བོན་ཉིད་དབྱིངས་ཆེན་འབྱམས་
ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། ལྷ་ཆེན་
ཤེལ་ལྕགས་སྔོན་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་
ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་
ཀྱང༌། གླེན་ལྐུགས་བྱོལ་སོང་སྒོ་ཆོད་ནས། མཐོང་མེད་དབང་པོ་འགག་པ་ཡང་། མ་
སྒྲུབ་ཡེ་ཤེས་གསལ་ཐོབ་ཅིང་། རྣམ་མཁྱེན་མངོན་དུ་གྱུར་པར་ཤོག །བོན་ཉིད་
དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་
བསྐྱེད་པ་ཡི། ལྷ་ཆེན་གར་གསས་བཙན་པོ་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །
གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། རྒྱ་མཚོ་ཆེན་
པོའི་གྲོང་ཁྱེར་ཡང་། ཡིད་འོང་སྣ་ཚོགས་ལྡན་པ་ཡི། མེ་ཏོག་གླིང་ཏུ་གྱུར་པར་ཤོག །
བོན་ཉིད་དབྱིངས་ཆེན་འབྱམ་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་
ཀློང་དུ་བསྐྱེད་པ་ཡི། ལྷ་ཆེན་གར་བུ་ཤང་རྒྱལ་ལ། ཕྱག་འཚལ་མཆོད་འབུལ་སྐྱབས་
སུ་མཆི། བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །
གཏི་མུག་སྒྲིབ་པ་བྱང་ནས་ཀྱང༌། གླེན་ལྐུགས་བྱོལ་སོང་སྒོ་ཆོད་ནས། ལས་ཀྱིས་
འཐུམ་པའི་སེམས་ཅན་ཀུན། སྣང་གསལ་བདེ་བའི་ཞིང་ཁམས་སུ། བོན་ཉིད་བདེ་
ཆེན་དབྱིངས་ཐོབ་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་
འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། ལྷ་ཆེན་རྒོད་གསས་ཁམས་པ་ལ།
112

མདོ་སྡེ། ཁུ་བྱུག་རིག་པའི་མདོ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་བྱོལ་
སོང་སྒོ་ཆོད་ནས། ས་འོག་སྡུག་བསྔལ་སེམས་ཅན་རྣམས། ཞི་དལ་ཡངས་པའི་གླིང་
ཆེན་དུ། དགའ་བདེ་དག་པའི་དོན་ལྡན་ཤོག །བོན་ཉིད་དབྱིངས་ཆེན་འབྱམས་ཡས་
སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། ལྷ་ཆེན་རྒོད་
བུ་འཕར་དྲག་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་
ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་
ཀྱང་། གླེན་ལྐུགས་བྱོལ་སོང་སྒོ་ཆོད་ནས། མཐོང་མེད་མུན་པའི་གླིང་དགུ་ནི། འོད་
ཀྱི་ཁང་པ་ཡིད་འོང་ལ། གསལ་བའི་བདེ་དྲོད་འབར་བར་ཤོག །བོན་ཉིད་དབྱིངས་
ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་
པ་ཡི། ལྷ་ཆེན་གསས་རྗེ་རྨང་པོ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་
སྒྲིབ་པ་བྱང་ནས་ཀྱང༌། གླེན་ལྐུགས་བྱོལ་སོང་སྒོ་ཆོད་ནས། ཉོན་མོངས་རྐང་མེད་
སེམས་ཅན་རྣམས། བདེ་ལྡན་ཡན་ལག་ཐོབ་ནས་ཀྱང་། ཐར་པའི་ལམ་དུ་བགྲོད་
པར་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས།
ནམ་མཁའི་ཀློང་དུ་བསྐྱེད་པ་ཡི། ལྷ་ཆེན་གསས་བུ་མཚོན་གང་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། གཏི་མུག་
སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང༌། གླེན་ལྐུགས་བྱོལ་སོང་སྒོ་
ཆོད་ནས། མི་བཟད་རྐང་མང་སེམས་ཅན་རྣམས། རྫུ་འཕྲུལ་རྐང་པ་ཐོབ་ནས་ཀྱང་།
དག་པའི་ལམ་དུ་འཇུག་པར་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་
ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། ལྷ་ཆེན་གནམ་
113

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གསས་དབྱིངས་རུམ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་
ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། ཆང་དར་ལྟ་བུར་སེམས་ཅན་རྣམས།
ཡེ་ཤེས་ལྷའི་འོད་ཟེར་གྱིས། མི་བཟད་སྡུག་བསྔལ་ཞི་བར་ཤོག །བོན་ཉིད་དབྱིངས་
ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་
པ་ཡི། ལྷ་ཆེན་གནམ་བུ་སྤྱོད་པ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་
སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། བཀྲེས་སྐོམ་གདུང་བའི་
སེམས་ཅན་རྣམས། ཅི་འདོད་ལོངས་སྤྱོད་ལྡན་པ་ཡི། མི་བཟད་གཏེར་ལ་དབང་
བར་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས།
ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཡེ་ཤེས་སྒྲོན་མ་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་
བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས།
གཟུགས་མེད་སེམས་ཅན་མང་པོ་ཡང་། དག་པའི་རིན་ཆེན་ལུས་ཐོབ་ནས། མི་རྟོག་
ཡེ་ཤེས་ཐོབ་པར་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་
འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཡེ་ཤེས་ཁྱབ་བདལ་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་བྱོལ་
སོང་སྒོ་ཆོད་ནས། གཅིག་གིས་གཅིག་ཟ་སེམས་ཅན་རྣམས། བྱམས་པ་ཆེན་པོའི་
སེམས་ལྡན་ནས། སྐྱོབས་པའི་མགོན་ཏུ་གྱུར་པར་ཤོག །བོན་ཉིད་དབྱིངས་ཆེན་
འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། །
114

མདོ་སྡེ། ཁུ་བྱུག་རིག་པའི་མདོ།
གཤེན་ཆེན་ཡེ་ཤེས་ཟང་ཐལ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་
བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། གྲང་འཁྱག་གླིང་དུ་སྦྱོང་པ་ཡང་།
ལས་ཀྱི་བག་ཆགས་ཟད་ནས་ཀྱང་། སྟོན་པའི་འཁོར་དུ་གྱུར་པར་ཤོག །བོན་ཉིད་
དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་
དུ་བསྐྱེད་པ་ཡི། གཤེན་ཆེན་ཡེ་ཤེས་གསལ་འབར་ལ། ཕྱག་འཚལ་མཆོད་འབུལ་
སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་
ཅིག །གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། མི་སྡུག་
གཟུགས་ངན་སེམས་ཅན་རྣམས། བཞིན་བཟང་མཚན་དང་ལྡན་པ་ཡི། ཡིད་འོང་
མདངས་ལེགས་ཐོབ་གྱུར་ཅིག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་
ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཡེ་ཤེས་
འདྲེན་མཛད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་།
གླེན་ལྐུགས་བྱོལ་སོང་སྒོ་ཆོད་ནས། གཏི་མུག་རྨོངས་པའི་སེམས་ཅན་རྣམས། རིག་
པའི་སྒྲོན་མ་ཤར་ནས་ཀྱང་། རྣམ་མཁྱེན་ཡེ་ཤེས་ཐོབ་གྱུར་ཅིག །བོན་ཉིད་དབྱིངས་
ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་
པ་ཡི། གཤེན་ཆེན་ཡེ་ཤེས་སྒྲོལ་མཛད་ལ། ཕྱག་འཚལ་མཆོད་འབུལ་སྐྱབས་སུ་མཆི།།
བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་
སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། རང་གི་རང་སའི་སེམས་
ཅན་རྣམས། ཟད་མེད་གཏེར་དང་འཕྲད་ནས་ཀྱང་། བདུད་རྩིའི་མཚོ་ལ་སྤྱོད་པར་
ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས།
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཡེ་ཤེས་བདུད་རྩི་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། གཏི་མུག་
སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང༌། གླེན་ལྐུགས་བྱོལ་སོང་སྒོ་
ཆོད་ནས། མི་བསྲུན་འཇིགས་པའི་སེམས་ཅན་རྣམས། གནས་ནས་སྦྱོང་བའི་སེམས་
ཅན་རྣམས། སྡུག་བསྔལ་དཔག་མེད་ཞི་ནས་ཀྱང་། བདེ་བའི་འབྲས་བུ་ཐོབ་པར་
ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས།
ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཡེ་ཤེས་ཉི་འོད་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི་། གཏི་མུག་སྒྲིབ་པ་
བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང༌། གླེན་ལྐུགས་བྱོལ་སོང་སྒོ་ཆོད་ནས།
རྐྱེན་གྱིས་ཐར་པའི་སེམས་ཅན་རྣམས། ཡང་དག་གྲུབ་པའི་གནས་རྙེད་ནས། སྐྱེ་
མེད་ངང་དུ་གྲོལ་བར་ཤོག །བོན་ཉིད་དབྱིངས་ཆེན་འབྱམས་ཡས་སུ། ཡེ་ཤེས་ཆེན་
པོའི་འོད་ཟེར་ལས། ནམ་མཁའི་ཀློང་དུ་བསྐྱེད་པ་ཡི། གཤེན་ཆེན་ཟླ་བའི་གུར་ཅན་
ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་
གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་སྒྲིབ་པ་བྱང་ནས་ཀྱང་། གླེན་ལྐུགས་
བྱོལ་སོང་སྒོ་ཆོད་ནས། མི་བསྲུན་འཇིགས་པའི་སེམས་ཅན་རྣམས། ཞི་དལ་འཇིགས་
པའི་སེམས་ཅན་རྣམས། བྱང་ཆུབ་དོན་དང་འཕྲད་པར་ཤོག །བོན་ཉིད་དབྱིངས་
ཆེན་འབྱམས་ཡས་སུ། ཡེ་ཤེས་ཆེན་པོའི་འོད་ཟེར་ལས། ནམ་མཁའི་ཀློང་དུ་བསྐྱེད་
པ་ཡི། གཤེན་ཆེན་དྲག་པོ་ཐོག་མདའ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། གཏི་མུག་སྒྲིབ་པ་བྱང་གྱུར་ཅིག །གཏི་མུག་
སྒྲིབ་པ་བྱང་ནས་ཀྱང་། གླེན་ལྐུགས་བྱོལ་སོང་སྒོ་ཆོད་ནས། ཉི་ཟེར་མཐོང་ཐོས་
སེམས་ཅན་རྣམས། བདེ་འབྱེད་མི་ལུས་ཐོབ་ནས་ཀྱང་། དག་པའི་ས་ལ་བགྲོད་པར་
Il6

མདོ་སྡེ། ཁུ་བྱུག་རིག་པའི་མདོ།
ཤོག ། ༀ་བདག་དང་མཐའ་ཡས་སེམས་ཅན་གྱིས། བླ་མེད་མཆོད་སྦྱིན་འབུལ་བ་ནི།
མར་མེ་ཚན་ཆབ་ལྷ་སངས་སྤོས། མེ་ཏོག་འོད་ལྡན་དྲི་མེད་བཅུད། གཟུགས་སྒྲ་དྲི་རོ་
རེག་རྒྱན་བོན། ཟད་མེད་རིན་ཆེན་སྣ་ལྔའི་གཏེར། སྟོང་གསུམ་ཡོ་བྱད་སྣོད་དང་
བཅུད། སེམས་ཅན་སྒྲིབ་པ་སྦྱང་བའི་ཕྱིར། ཡེ་ཤེས་ཆེན་པོའི་ངང་ཉིད་དུ། ནམ་
མཁའི་ཀློང་དུ་བསྐྱེད་པ་ཡི། ལྷ་གཤེན་རྣམས་ལ་མཆོད་པ་འབུལ། ཐུགས་རྗེས་བྱིན་
གྱིས་རླབས་ནས་ཀྱང་། མཉམ་པར་ཆེན་པོར་བཞེས་སུ་གསོལ། ཅེས་མཆོད་པའི་ཡོ་
བྱད་འབུལ་ལོ། །དེ་ནས་སྦྱིན་པ་བཀྱེ་བར་བྱ་སྟེ། ཨ་དཀར་ཨ་རྨད་དུ་ཏྲི་སུ་ནག་པོ་
ཞི་ཞི་མལ་མལ། ༀ་ཟད་མེད་རིན་ཆེན་འདོད་པའི་གཏེར། དབང་པོའི་སྤྱོད་ཡུལ་
མཐུན་པའི་རྫས། ཅི་ལྟར་ཡོན་ཏན་དཔག་མེད་འདི། བྱོལ་སོང་གནས་སུ་སྦྱིན་པ་
བཀྱེ། བདག་གི་ཏིང་འཛིན་ནུས་མཐུ་དང་། སྔགས་དང་ཕྱག་རྒྱ་བདེན་པ་དང༌།
དུས་གསུམ་བདེར་གཤེགས་ཐུགས་རྗེ་དང༌། ལྷ་གཤེན་རྣམས་ཀྱི་བྱིན་རླབས་ཀྱིས།
བསྔོས་པའི་མཆོད་སྦྱིན་རྒྱ་ཆེན་འདི། བྱོལ་སོང་གནས་སུ་ཁྱབ་ནས་ཀྱང་། ཅི་འདོད་
ཕུན་སུམ་འཚོག་པར་ཤོག །ལས་ཀྱི་སྒྲིབ་པ་ཀུན་བྱང་ནས། རང་རང་སྡུག་བསྔལ་ཞི་
ནས་ཀྱང་། བདེ་བའི་འབྲས་བུ་ཐོབ་པར་ཤོག །ལས་ཀྱིས་སྦྱོང་བའི་བྱོལ་སོང་རྣམས།
བག་ཆགས་སྒྲིབ་པ་ཟད་ནས་ཀྱང༌། དག་པའི་ས་ལ་འཁྲུང་བར་ཤོག །བར་དུ་
འཐོམ་པའི་བྱོལ་སོང་རྣམས། ངན་འགྲོར་སྐྱེ་བའི་སྒོ་ཆོད་ནས། བདེ་ལྡན་ལྷ་ལུས་
ཐོབ་པར་ཤོག །རྐྱེན་གྱིས་ཐར་པའི་བྱོལ་སོང་རྣམས། རྫུ་འཕྲུལ་ཐབས་ཀྱི་ཞབས་ལྡན་
ནས། དག་པའི་ས་ལམ་བགྲོད་པར་ཤོག ། མི་མཐུན་སྣ་ཚོགས་སེམས་ཅན་ཡང་།
རྣམ་སྨིན་སྡུག་བསྔལ་ལུས་བོར་ནས། མཉམ་པར་འོད་ཀྱི་སྐུ་ཐོབ་ཤོག །བསྐལ་པར་
སྦྱོང་བའི་སེམས་ཅན་ཡང་། སྒྲུབ་པའི་ས་བོན་ཟད་ནས་ཀྱང་། སྐྱེ་མེད་དབྱིངས་སུ་
གྲོལ་བར་ཤོག །བྱོལ་སོང་ཞིང་ཁམས་ཐམས་ཅད་ནི། ཡེ་ཤེས་ལྷ་ཡི་གཞལ་ཡས་ཁང་།
TI7

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བོན་ཉིད་ཁྱབ་བདལ་ཡངས་པར་ཤོག །མཆོད་སྦྱིན་དཔག་མེད་ཡོན་ཏན་གྱིས། རྒྱུ་
དྲུག་འཁོར་བ་དོང་སྤྲུག་ནས། བླ་མེད་འབྲས་བུ་ཐོབ་པར་ཤོག །ཅེས་སྦྱིན་པའི་ཡོ་
བྱད་གཏོང་ངོ༌། །
དེ་ནས་ཕྲག་དོག་གི་སྒྲིབ་པ་སྦྱངས་ནས། མཐའ་འཁོབ་མིའི་སྐྱེ་སྒོ་གཅོད་པའི་ཕྱིར།
ལྷ་གཤེན་ཉི་ཤུ་ལ་ཕྱག་འཚལ་ཏེ། བོན་ཉིད་མི་འགྱུར་འབྱམས་ཡས་སུ། ཡངས་པ་
ཆེན་པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། རླུང་ལྷ་འདེགས་པའི་
སྟོབས་ལྡན་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་།
མཐའ་འཁོབ་མི་ཡི་སྒོ་ཆོད་ནས། ལས་ཀྱི་བྲེལ་འཕོང་སེམས་ཅན་རྣམས། ཞི་དལ་
བདེ་བའི་ལུས་ཐོབ་ནས། དགེ་སྤྱོད་འབྲས་བུ་སྨིན་པར་ཤོག །བོན་ཉིད་མི་འགྱུར་
འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་སྐྱེད་པ་
ཡི། རླུང་ལྷ་སྡུད་པའི་དབང་ཆེན་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་
སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། མི་ཁོམ་ལོག་པའི་སེམས་
ཅན་ཡང་། སྒོ་གསུམ་དྲི་མ་དག་པ་ཡི། འོད་ཀྱི་ཁྱེའུ་གྱུར་པར་ཤོག །བོན་ཉིད་མི་
འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་
བསྐྱེད་པ་ཡི། རླུང་ལྷ་འབྱེད་པའི་རྒྱལ་པོ་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །
ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། ཉིང་ཤ་ཉིང་གི་ཟ་
བ་དང༌། ཟད་མེད་བཀོར་སྤྱོད་མཆོག་ཆེན་ཞིང་། གཡུང་དྲུང་བྱམས་སེམས་ཐོབ་
འགྱུར་ཅིག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས།
118

མདོ་སྡེ། ཁུ་བྱུག་རིག་པའི་མདོ།
འབྱུང་བའི་ཀློང་ནས་བསྐྱེད་པ་ཡི། རླུང་ལྷ་རྒྱུ་བའི་སྐོར་ཆེན་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་
བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས།
མི་ནད་ལོང་དགུ་ཟིན་པ་ཡང་། གདུག་པའི་ནད་ལས་གྲོལ་ནས་ཀྱང་། འཆི་མེད་
བརྟན་པའི་སྐུ་ཐོབ་ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་པོའི་
འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། མེ་ལྷ་དྲོད་ཆེན་སྨིན་པ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་
དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་
ཆོད་ནས། སུ་མེད་ཀླ་ཀློའི་གླིང་ཆེན་ཡང༌། དལ་འབྱོར་དགེ་ལྡན་མང་པོའི་ལ། ཕ་
རོལ་ཕྱིན་བཅུ་སྤྱོད་པར་ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་
པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། མེ་ལྷ་འོད་དྲོ་གསལ་བ་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་
མིའི་སྒོ་ཆོད་ནས། ཅིས་མེད་མྱ་ངན་གྲོང་ཁྱེར་ཡང་། སྨན་འབྲུ་རིན་ཆེན་གླིང་དགུ་
ལ། ཅི་འདོད་ཡིད་བཞིན་སྤྱོད་པར་ཤོག །བོན་ཉིད་མི་འགྱུར་འབྱམས་ཡས་སུ།
ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། ཆུ་ལྷ་ཀུན་
སྡུད་རྩི་ཅན་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་།
མཐའ་འཁོབ་མིའི་སྒོ་ཆོད་ནས། དབུལ་འཕོང་བཟའ་བ་མེད་པ་ཡང་། ཕུན་སུམ་
ཚོགས་པའི་གཏེར་ཆེན་ལ། ལོངས་སྤྱོད་ཅི་འདོད་ཐོབ་པར་ཤོག །བོན་ཉིད་མི་འགྱུར་
འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་བསྐྱེད་
119119

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པ་ཡི། ཆུ་ལྷ་ཀུན་གསོ་དྲི་མེད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་
བྱང་ནས་ཀྱང༌། མཐའ་འཁོབ་མིའི་སྒོ་ཆོད་ནས། སྲིན་པོ་ཤ་ཁྲག་བཟའ་བ་ཡང་།
སྙིང་རྗེ་ཆེན་པོའི་སེམས་ལྡན་ཅིང་། དགྱེས་ལྡན་དག་པའི་ལུས་ཐོབ་ཤོག །བོན་ཉིད་
མི་འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་
བསྐྱེད་པ་ཡི། ས་ལྷ་ཤོང་ཡང་ལྷུན་གྲུབ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་
སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། འཕོངས་འགྱུར་ལས་ཀྱི་
སྦྱོང་བ་ཡང་། མི་བདེ་ངན་འགྲོའི་སྒོ་འགེགས་ནས། འཁྲལ་མེད་བརྟེན་པ་ཐོབ་པར་
ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས།
འབྱུང་བའི་ཀློང་ནས་བསྐྱེད་པ་ཡི། ས་ལྷ་ཀུན་འབྱུང་མཛོད་འཛིན་ལ། ཕྱག་འཚལ་
མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་དོག་
སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མི་ཡི་སྒོ་
ཆོད་ནས། འདོད་ལྟོགས་ལས་ཀྱིས་སྦྱོང་བ་ཡང༌། བཟའ་བཏུང་གཏེར་དང་འཕྲད་
ནས་ཀྱང་། དབང་པོའི་འདོད་པ་ཚིམ་པར་ཤོག །བོན་ཉིད་མི་འགྱུར་འབྱམས་ཡས་
སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། རླུང་
བོན་སྤྱོད་དེ་གསང་རྒྱལ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་
ནས་ཀྱང་། མཐའ་འཁོབ་མིའི་སྒོ་ཆོད་ནས། རུ་ང་སྨོད་པའི་སེམས་ཅན་རྣམས།
ཡངས་པའི་དགའ་བདེ་སེམས་ལྡན་ཅིང་། ཀུན་སྙོམས་ལེགས་པའི་དོན་ཐོབ་ཤོག །
བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་
120

མདོ་སྡེ། ཁུ་བྱུག་རིག་པའི་མདོ།
ཀློང་ལས་བསྐྱེད་པ་ཡི། རླུང་བོན་སྤྱོད་པའི་འཁོར་ལོ་ཅན། ཐོགས་མེད་འོད་ཟེར་
ལྡན་པ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་།
མཐའ་འཁོབ་མིའི་སྒོ་ཆོད་ནས། མི་མཐུན་རྩོད་པའི་གྲོང་ཁྱེར་ཡང་། དུམ་ནས་
བྱམས་པའི་སེམས་ལྡན་ཅིང་། མི་འཁྲུག་ཁྲིམས་དང་ལྡན་གྱུར་ཅིག །བོན་ཉིད་མི་
འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ལས་
བསྐྱེད་པ་ཡི། རླུང་བོན་དྲག་པོའི་རྫུ་རླུང་ཅན། སྟོབས་ཆེན་ཤུགས་དང་ལྡན་པ་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང༌། མཐའ་འཁོབ་
མིའི་སྒོ་ཆོད་ནས། བསད་བཅད་ལས་ཀྱིས་སྦྱོང་བ་ཡང་། དགའ་ལྡན་དག་པའི་ཞིང་
ཁམས་སུ། འོད་ལ་མྱུར་མགྱོགས་ཐོབ་པར་ཤོག །བོན་ཉིད་མི་འགྱུར་འབྱམས་ཡས་
སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ལས་བསྐྱེད་པ་ཡི། ཡང་
པའི་རླུང་བོན་རྫུ་འཕྲུལ་ཅན། འདྲེན་པའི་འོད་ཟེར་ལྡན་པ་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་
བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས།
སྡུག་བསྔལ་མྱ་ངན་གྲོང་ཁྱེར་ཡང་། དགའ་བདེ་རོལ་རྩེད་ཞིང་ཁམས་སུ། ལྷའི་
ལོངས་སྤྱོད་འཚོགས་པར་ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་
པོའི་འོད་ཟེར་ལས། འབྱུང་བའི་ཀློང་དུ་བསྐྱེད་པའི། མེ་འོད་གསང་དྲག་སྒྲོན་མ་
ཅན། གསལ་བའི་འོད་དང་ལྡན་པ་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་
སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། བསད་བཅད་ལས་ཀྱི་སྦྱོང་
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བ་ཡང་། དུག་ལྔས་བཅིང་བའི་སེམས་ཅན་རྣམས། རང་རིག་མངོན་པར་གྲོལ་ནས་
ཀྱང་། ཡེ་ཤེས་ལྔ་དང་ལྡན་པར་ཤོག །བོན་ཉིད་མི་འགྱུར་འབྱམས་ཡས་སུ། ཡངས་
པ་ཆེན་པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། ཡང་པའི་མེ་བོན་
ལྕང་ལོ་ཅན། འོད་ཟེར་ཡོངས་སུ་འཕྲོ་བ་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །
ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། འདོད་པས་
གདུང་བའི་སེམས་ཅན་ཀུན། ཡིད་བཞིན་འདོད་དགུ་གྲུབ་ནས་ཀྱང་། ཁྱབ་བདལ་
བདེ་ཆེན་ཐོབ་པར་ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་པོའི་
འོད་ཟེར་ལས། འབྱུང་བའི་ཀློང་ནས་བསྐྱེད་པའི། ཆུ་བོན་བདུད་རྩི་ཤི་སོས་ཀྱི། ཁ་
བྲོམ་ངད་ཀྱི་ཟིལ་ཅན་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་
ནས་ཀྱང་། མཐའ་འཁོབ་མིའི་སྒོ་ཆོད་ནས། ལྟ་ལོག་གདུབ་པའི་སེམས་ཅན་རྣམས།
ཉོན་མོངས་བློའི་སྣང་གྱུར་ནས། སེམས་ཉིད་དག་པའི་དོན་ཐོབ་ཤོག །བོན་ཉིད་མི་
འགྱུར་འབྱམས་ཡས་སུ། ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ནས་
བསྐྱེད་པ་ཡི། ཆུ་བོན་དག་པའི་བུམ་པ་ཅན། བདུད་རྩི་ཆུ་རྒྱུན་སྲིང་བ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་
དོག་སྒྲིབ་པ་བྱང་གྱུར་ཅིག །ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་
ཆོད་ནས། རྐྱེན་གྱིས་བསྔལ་བའི་སེམས་ཅན་རྣམས། གདུབ་པའི་བགེགས་ལས་ཐར་
ནས་ཀྱང༌། དོན་དམ་སྙིང་པོ་རབ་ཐོབ་ཤོག །བོན་ཉིད་མི་འགྱུར་འབྱམས་ཡས་སུ།
ཡངས་པ་ཆེན་པོའི་འོད་ཟེར་ལས། འབྱུང་བའི་ཀློང་ལས་བསྐྱེད་པ་ཡི། ས་བོན་
གསེར་གྱི་ཐོར་ཙུག་ཅན། མི་འགྱུར་གླིང་དྲུག་བརྟེན་པ་ལ། ཕྱག་འཚལ་མཆོད་
122

མདོ་སྡེ། ཁུ་བྱུག་རིག་པའི་མདོ།
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་
བྱང་གྱུར་ཅིག ། ཕྲག་དོག་སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས།
དབང་མེད་ལས་ཀྱི་མནར་བ་ཡང་། མི་བཟད་སྡུག་བསྔལ་ཞི་ནས་ཀྱང་། དབང་
ལྡན་རྒྱལ་པོ་གྱུར་པར་ཤོག །བོན་ཉིད་མི་འགྱུར་འབྱམས་ཡས་སུ། ཡངས་པ་ཆེན་
པོའི་འོད་ཟེར་ལས། འབྱུང་བའི་ཀློང་ནས་བསྐྱེད་པ་ཡི། ས་བོན་གཡུའི་གཡུང་དྲུང་
ཅན། བསྐྱེད་བྱེད་སྲ་བརྟན་ཚིག་འཛིན་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་བྱང་གྱུར་ཅིག །ཕྲག་དོག་
སྒྲིབ་པ་བྱང་ནས་ཀྱང་། མཐའ་འཁོབ་མིའི་སྒོ་ཆོད་ནས། འདུ་འཛིན་ལས་ཀྱི་བཟུང་
བ་ཡང་། འཛིན་མེད་ཡེ་ཤེས་ཀློང་ཡངས་སུ། རྟོགས་པ་མཐར་ཕྱིན་ཐོབ་གྱུར་ཅིག །
ཨོཾ་བདག་དང་མཐའ་ཡས་སེམས་ཅན་གྱིས། བླ་མེད་མཆོད་སྤྲིན་འབུལ་བ་ནི། མར་
མེ་ཚན་ཆབ་ལྷ་སངས་སྤོས། མེ་ཏོག་འོད་ལྡན་དྲི་མེད་བཅུད། གཟུགས་སྒྲ་དྲི་རོ་རེག་
རྒྱན་བོན། ཟད་མེད་རིན་ཆེན་སྣ་ལྔའི་གཏེར། སྟོང་གསུམ་ཡོ་བྱད་སྣོད་དང་བཅུད།
སེམས་ཅན་སྒྲིབ་པ་བྱང་བའི་ཕྱིར། ཡངས་པ་ཆེན་པོའི་ངང་ཉིད་དུ། འབྱུང་བའི་
ཀློང་དུ་བསྐྱེད་པ་ཡི། ལྷ་གཤེན་རྣམས་ལ་མཆོད་པ་འབུལ། ཐུགས་རྗེས་བྱིན་གྱིས་
བརླབས་ནས་ཀྱང་། མཉམ་པར་ཆེན་པོས་བཞེས་སུ་གསོལ། ཅེས་མཆོད་པའི་ཡོ་
བྱད་འབུལ་ལོ། །དེ་ནས་སྦྱིན་པ་བཀྱེ་བ་བྱ་སྟེ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་
ཞི་མལ་མལ། ༀ་ཟད་མེད་རིན་ཆེན་འདོད་པའི་གཏེར། དབང་པོའི་སྤྱོད་ཡུལ་
མཐུན་པའི་ཚོགས། ཅི་ལྟར་ཡོན་ཏན་དཔག་མེད་འདི། མིའི་གནས་སུ་སྦྱིན་པ་བཀྱེ།
བདག་གི་ཏིང་འཛིན་ནུས་མཐུ་དང་། སྔགས་དང་ཕྱག་རྒྱའི་བདེན་པ་དང་། ལྷ་
གཤེན་རྣམས་ཀྱི་བྱིན་རླབས་ཀྱིས། བསྔོས་པའི་མཆོད་སྦྱིན་རྒྱ་ཆེན་འདི། མིའི་གནས་
སུ་ཁྱབ་ནས་ཀྱང་། ཅི་འདོད་ཕུན་སུམ་འཚོག་པར་ཤོག །ལས་ཀྱི་སྒྲིབ་པ་ཀུན་བྱང་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ནས། རང་རང་སྡུག་བསྔལ་ཞི་ནས་ཀྱང་། བདེ་བའི་འབྲས་བུ་ཐོབ་པར་ཤོག །ལས་
ཀྱིས་སྦྱོང་བའི་མི་རྣམས་ཀྱང་། བག་ཆགས་སྒྲིབ་པ་ཀུན་ཟད་ནས། དག་པའི་ས་ལ་
སྐྱེ་བར་ཤོག །མཐའ་འཁོབ་ཀླ་ཀློར་སྐྱེས་པ་ཡང་། བདེ་ལྡན་དགའ་བའི་ཞིང་ཁམས་
སུ། དལ་འབྱོར་རིན་ཆེན་ལུས་ཐོབ་ཤོག ། མི་ཁོམ་བྲེལ་བས་སྦྱོང་བ་ཡང་། འདུ་འཛི་
ལས་ཀྱི་རྐྱེན་ཟད་ནས། ཞི་བདེ་དག་པའི་ལུས་ཐོབ་ཤོག །སྡུག་བསྔལ་ནད་ཀྱིས་སྦྱོང་
བ་ཡང༌། རྣམ་པར་སྨིན་པའི་ལས་ཟད་ནས། འགྱུར་མེད་འོད་ཀྱི་སྐུ་ཐོབ་ཤོག །
དབུལ་འཕོངས་བཀྲེས་སྐོམ་སྡུག་བསྔལ་ཀྱང་། མི་ཟད་གཏེར་དང་འཕྲད་གྱུར་ནས།
བདེ་ལྡན་ལྷའི་ལུས་ཐོབ་ནས། མཐའ་འཁོབ་མིའི་ཞིང་ཁམས་ནི། ཡེ་ཤེས་ལྷའི་གཞལ་
ཡས་ཁང་། བོན་ཉིད་ཁྱབ་བདལ་ཡངས་པར་ཤོག །མཆོད་སྦྱིན་ཡོན་ཏན་དཔག་
མེད་ཀྱིས། རྒྱུ་དྲུག་འཁོར་བ་དོང་སྤྲུག་ནས། བླ་མེད་འབྲས་བུ་ཐོབ་པར་ཤོག །ཅེས་
སྦྱིན་པའི་ཡོ་བྱད་གཏོང་ངོ༌། །
དེ་ནས་ང་རྒྱལ་གྱི་སྒྲིབ་པ་བྱང་ནས། འཐབ་རྩོད་ལྷ་མིན་གྱི་སྐྱེ་སྒོ་གཅོད་པའི་ཕྱིར།
ལྷ་གཤེན་ཉི་ཤུ་ལ་ཕྱག་འཚལ་ཏེ། བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་
པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི། ལྷ་ཆེན་ནམ་མཁའ་མཐའ་
ཡས་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་
ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང་། འཐབ་རྩོད་
ལྷ་མིན་སྒོ་ཆོད་ནས། དྲག་རྩུབ་གཏུབ་པའི་གླིང་ཆེན་ཡང༌། དག་པ་ལྷའི་ཕོ་བྲང་དུ་
བདེ་ལྡན་ལྷུན་གྱིས་གྲུབ་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་
པོའི་འོད་ཟེར་ལས། སྲིད་པ་ཀློང་ནས་བསྐྱེད་པ་ཡི། ལྷ་ཆེན་ཀུན་འབུམ་རྒྱལ་པོ་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
ང་རྒྱལ་སྒྲིབ་པ་བྱང་གྱུར་ཅིག ། ང་རྒྱལ་སྒྲིབ་པ་བྱང་ནས་ཀྱང༌། འཐབ་རྩོད་ལྷ་མིན་
124

མདོ་སྡེ། ཁུ་བྱུག་རིག་པའི་མདོ།
སྒོ་ཆོད་ནས། ཟངས་རི་ལྕགས་ཐང་གླིང་ཆེན་ནི། སྨན་དང་མེ་ཏོག་ཚལ་གླིང་དུ།
དགོས་དགུ་གནས་སུ་གྲུབ་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་
ཆེན་པོའི་འོད་ཟེར་ལས། སྲིད་པའི་ཀློང་ལས་བསྐྱེད་པ་ཡི། ལྷ་ཆེན་དབལ་གསས་
ཆེམ་པ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི་། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང་།
འཐབ་རྩོད་ལྷ་མིན་སྒོ་ཆོད་ནས། རྣོ་བའི་མཚོན་ཆ་མང་པོ་ནི། ཉི་ཟེར་པདྨའི་
མདངས་ལྡན་པའི། རེག་འཇམ་དཔལ་དུ་གྱུར་པར་ཤོག །བོན་ཉིད་ལྷུན་གྲུབ་
འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི།
ལྷ་ཆེན་ཐོག་གསས་ཁམ་པ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་
ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། ལྕི་བའི་གོ་ཆ་མང་པོ་ནི། བྱམས་པའི་
སྐྱོབ་བྱེད་གོ་ཆ་པའི། གཡུང་དྲུང་རི་མོ་གསལ་བར་ཤོག །བོན་ཉིད་ལྷུན་གྲུབ་
འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པའི།
ལྷ་ཆེན་དྲི་གསལ་ང་རྒྱལ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་
མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་
ཀྱང་། འཐབ་རྩོད་ལྷ་མིན་སྒོ་ཆོད་ནས། མྱ་ངན་ངུ་འབོད་མང་པོ་ནི། ལྷ་བྲན་
དགྱེས་འཛོམ་ཡིད་འོང་གིས། རོལ་མོ་བྲོ་གླུ་གར་བསྒྱུར་ཤོག །བོན་ཉིད་ལྷུན་གྲུབ་
འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི།
ལྷ་ཆེན་འདུར་གསས་རྨ་བོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་
ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། རྣག་ཁྲག་མཚོ་མོ་འཁྱིལ་བ་ཡང་།
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བདུད་རྩི་ཆུ་མིག་མགོ་དགུ་ལ། ཤི་སོས་སྐོམ་དུ་གྱུར་པར་ཤོག །བོན་ཉིད་ལྷུན་གྲུབ་
འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི།
ལྷ་ཆེན་རླབས་གསས་ཕོ་མ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག ། ང་རྒྱལ་སྒྲིབ་པ་བྱང་
ནས་ཀྱང༌། འཐབ་རྩོད་ལྷ་མིན་སྒོ་ཆོད་ནས། སྔོན་དམར་ཐག་པས་བཏག་པ་ནི།
འཇའ་ཚོན་ཁ་དོག་ལས། འོད་ཟེར་ལམ་ལམ་གསལ་བར་ཤོག །བོན་ཉིད་ལྷུན་གྲུབ་
འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི།
ལྷ་ཆེན་གཤེན་གསས་ཁྲི་ལོ་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་
དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག ། ང་རྒྱལ་སྒྲིབ་པ་བྱང་
ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། དུས་ཀྱི་འཁྲུག་པ་ཤོམ་པ་ནི། དུམ་
ནས་ཞི་བའི་སེམས་ལྡན་ཅིང་། བྱམས་པའི་ངང་དུ་གནས་པར་ཤོག །བོན་ཉིད་ལྷུན་
གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་
ཡི། ལྷ་ཆེན་སལ་གསས་གྲལ་བརྒྱད་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་
པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། མདའ་མདུང་མཚོན་ཆས་རྡེག་
པ་ནི། རེག་འཇམ་ཡིད་དུ་འོང་བ་ཡི། མེ་ཏོག་ཆར་དུ་འབབ་པར་ཤོག །བོན་ཉིད་
ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་
བསྐྱེད་པ་ཡི། ལྷ་ཆེན་ལམ་གསས་ཕྱམ་བུ་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་
རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། གདུབ་པའི་རྡོའི་
བརྡེག་པ་ཡང་། རིན་ཆེན་འོད་དུ་འབར་བ་ཡི། པདྨའི་མདངས་སུ་བཀྲ་བར་ཤོག །
126

མདོ་སྡེ། ཁུ་བྱུག་རིག་པའི་མདོ།
བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་
ནས་བསྐྱེད་པའི། དབལ་བོན་རུམ་པོ་མཐུ་ཆེན་ལ། ཕྱག་འཚལ་མཆོད་འབུལ་
སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་
ཅིག །ང་རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། གདུབ་པའི་
ལྕགས་ཀྱིས་བྲབ་པ་ཡང་། གཡུའི་གཡུང་དྲུང་གསལ་བ་ཡི། འོད་ཟེར་སྣ་ལྔ་འཕྲོ་
བར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས།
སྲིད་པའི་ཀློང་ནས་བསྐྱེད་པ་ཡི། སྲིད་བོན་མུ་ཅོ་ལྡེམ་དྲུག་ལ། ཕྱག་འཚལ་མཆོད་
འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་
གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། མེ་
ཡིས་སྲེག་པའི་སེམས་ཅན་རྣམས། བདུད་རྩི་བསིལ་དང་ལྡན་ནས་ཀྱང་། ཐར་པའི་
ལམ་ལ་བགྲོད་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་
ཟེར་ལས། སྲིད་པའི་ཀློང་ནས་བསྐྱེད་པ་ཡི། གཤེན་བོན་ཁུ་བྱུག་གསུང་སྙན་ལ།
ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི།
ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་
སྒོ་ཆོད་ནས། ཆུ་ལ་བཙོ་བའི་སེམས་ཅན་རྣམས། རིན་ཆེན་འོད་འབར་ཁང་པ་ལ།
བདེ་ལྡན་ལོངས་སྤྱོད་འགྲུབ་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་
ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི། གཤེན་ཆེན་འདུལ་
གསས་རྨ་ད་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང་།
འཐབ་རྩོད་ལྷ་མིན་སྒོ་ཆོད་ནས། མི་བཟད་གཏུམ་པའི་སེམས་ཅན་ནི། ཞི་དལ་
བྱམས་སེམས་ལྡན་ནས་ཀྱང་། གཡུང་དྲུང་སེམས་དང་ལྡན་པར་ཤོག །བོན་ཉིད་
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་
བསྐྱེད་པ་ཡི། སྲིད་གཤེན་ཡ་ངལ་གྱིམ་གང་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་
རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། རབ་ཏུ་འཚིག་པའི་
སེམས་ཅན་རྣམས། བྱམས་པ་ཆེན་པོའི་ཀློང་གྱུར་ཏེ། མི་གཡོ་སྐྱེ་མེད་དོན་ཐོབ་ཤོག །
བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་
ནས་བསྐྱེད་པ་ཡི། གཤེན་ཆེན་ར་ལྗགས་སྐྱིལ་རྒྱལ་ལ། ཕྱག་འཚལ་མཆོད་འབུལ་
སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་
ཅིག །ང་རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། མི་སྲུན་
རྔམ་པའི་ལུས་རྣམས་ཀྱང་། བྱང་ཆུབ་སེམས་དཔའ་སྐུར་གྱུར་ནས། ཚད་མེད་དོན་
དང་ལྡན་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་
ལས། སྲིད་པའི་ཀློང་ནས་བསྐྱེད་པའི། ཡེ་གཤེན་ཐར་བོན་གྲུབ་སྐྱོལ་ལ། ཕྱག་
འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་སེམས་ཅན་གྱི། ང་
རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང༌། འཐབ་རྩོད་ལྷ་མིན་སྒོ་
ཆོད་ནས། གཟུགས་མེད་ནམ་མཁའ་འཕྱོས་པ་ཡང་། རྣམ་པར་དག་པའི་ལུས་ཐོབ་
ཅིང་། དགེ་བའི་ལས་སུ་སྤྱོད་པར་ཤོག །བོན་ཉིད་ལྷུན་གྲུབ་འབྱམས་ཡས་སུ། ཞི་བ་
ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་ཡི། གཤེན་ཆེན་གྲུ་བོན་གྱེར་
མཁས་ལ། ཕྱག་འཚལ་མཆོད་འབུལ་སྐྱབས་སུ་མཆི། བདག་དང་མཐའ་ཡས་
སེམས་ཅན་གྱི་། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་པ་བྱང་ནས་ཀྱང༌།
འཐབ་རྩོད་ལྷ་མིན་སྒོ་ཆོད་ནས། གདུབ་པའི་གནོད་སེམས་འཆང་བ་ཡང་། བྱམས་
སེམས་ཆེན་པོའི་ངང་ལྡན་ཞིང་། ཀུན་བཟང་སྐུ་རུ་གྱུར་པར་ཤོག །བོན་ཉིད་ལྷུན་
128

མདོ་སྡེ། ཁུ་བྱུག་རིག་པའི་མདོ།
གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་ནས་བསྐྱེད་པ་
ཡི། གཤེན་ཆེན་གཏའ་བོན་བྱོན་ཁྲི་ལ། ཕྱག་འཚལ་མཆོད་འབུལ་སྐྱབས་སུ་མཆི།
བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་རྒྱལ་སྒྲིབ་
པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། ཉོན་མོངས་རང་སྣང་འཁྲུལ་
པ་ཡང་། མི་འཁྲུལ་དོན་དང་ལྡན་ནས་ཀྱང་། རྟོགས་པ་ཆེན་པོའི་གྲོལ་བར་ཤོག །
བོན་ཉིད་ལྷུན་གྲུབ་འབྱམས་ཡས་སུ། ཞི་བ་ཆེན་པོའི་འོད་ཟེར་ལས། སྲིད་པའི་ཀློང་
ནས་བསྐྱེད་པཡི། ཡེ་གཤེན་སྣ་བོན་ལི་བྱིན་ལ། ཕྱག་འཚལ་མཆོད་འབུལ་སྐྱབས་སུ་
མཆི། བདག་དང་མཐའ་ཡས་སེམས་ཅན་གྱི། ང་རྒྱལ་སྒྲིབ་པ་བྱང་གྱུར་ཅིག །ང་
རྒྱལ་སྒྲིབ་པ་བྱང་ནས་ཀྱང་། འཐབ་རྩོད་ལྷ་མིན་སྒོ་ཆོད་ནས། ཆོ་འཕྲུལ་སྣ་ཚོགས་
སྟོན་པ་ཡང་། སྣང་མེད་འོད་ཀྱི་སྐུ་ཐོབ་ནས། མི་འགྱུར་བོན་ཉིད་དོན་རྟོགས་ཤོག །
ཨོཾ་བདག་དང་མཐའ་ཡས་སེམས་ཅན་གྱི། བླ་མེད་མཆོད་སྤྲིན་འབུལ་བ་ནི། མར་མེ་
ཚན་ཆབ་ལྷ་སངས་སྤོས། མེ་ཏོག་འོད་ལྡན་དྲི་མེད་བཅུད། གཟུགས་སྒྲ་དྲི་རོ་རེག་
རྒྱན་བོན། ཟད་མེད་རིན་ཆེན་སྣ་ལྔའི་གཏེར། སྟོང་གསུམ་ཡོ་བྱད་སྣོད་དང་བཅུད།
སེམས་ཅན་སྒྲིབ་པ་སྦྱང་བའི་ཕྱིར། ཞི་བ་ཆེན་པོའི་ངང་ཉིད་དུ། སྲིད་པའི་ཀློང་ནས་
བསྐྱེད་པ་ཡི། ལྷ་གཤེན་རྣམས་ལ་མཆོད་པ་འབུལ། ཐུགས་རྗེས་བྱིན་གྱིས་བརླབས་
ནས་ཀྱང་། མཉམ་པར་ཆེན་པོས་བཞེས་སུ་གསོལ། ཅེས་མཆོད་པའི་ཡོ་བྱད་འབུལ་
ལོ། ། དེ་ནས་སྦྱིན་པའི་ཡོ་བྱད་བཀྱེ་བ་བྱ་སྟེ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་
མལ་མལ། ༀ་ཟད་མེད་རིན་ཆེན་འདོད་པའི་གཏེར། དབང་པོ་སྤྱོད་ཡུལ་མཐུན་
པའི་ཚོགས། ཅི་ལྟར་ཡོན་ཏན་དཔག་མེད་འདི། ལྷ་མིན་གནས་སུ་སྦྱིན་པར་བཀྱེ།
བདག་གི་ཏིང་འཛིན་ནུས་མཐུ་དང་། སྔགས་དང་ཕྱག་རྒྱའི་བདེན་པ་དང༌། དུས་
གསུམ་བདེར་གཤེགས་ཐུགས་རྗེ་དང༌། ལྷ་གཤེན་རྣམས་ཀྱི་བྱིན་བརླབས་ཀྱིས།
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བསྔོས་པའི་མཆོད་སྦྱིན་རྒྱ་ཆེན་འདི། ལྷ་མིན་གནས་སུ་ཁྱབ་ནས་ཀྱང་། ཅི་འདོད་
ཕུན་སུམ་འཚོགས་པར་ཤོག །ལས་ཀྱི་སྒྲིབ་པ་བྱང་ནས་ཀྱང་། རང་རང་སྡུག་བསྔལ་
ཀུན་ཞི་ནས། བདེ་བའི་འབྲས་བུ་ཐོབ་པར་ཤོག །ལས་ཀྱི་སྦྱོང་བའི་སེམས་ཅན་
རྣམས། བག་ཆགས་སྒྲིབ་པ་ཀུན་ཟད་ནས། དག་པའི་ས་ལ་སྐྱེ་བར་ཤོག །འཁྲོ་
གཏུམ་གདུག་པ་སྟོན་པ་ཡང་། ཞི་དལ་བདེ་ལྡན་གྲོང་ཁྱེར་ལ། མཉམ་པའི་སྐུ་རུ་
གྲུབ་པར་ཤོག །བསད་བཅད་འཐབ་རྩོད་སྤྱོད་པ་ཡང་། མི་བརྩོད་བྱམས་པའི་
ཐུགས་ལྡན་ཞིང་། འཆི་མེད་བོན་སྐུ་གྲོལ་བར་ཤོག ། ལྷ་མིན་འཐབ་རྩོད་ཞིང་ཁམས་
ནི། ཡེ་ཤེས་ལྷའི་གཞལ་ཡས་ཁང་། བོན་ཉིད་ཁྱབ་བདལ་ཡངས་པར་ཤོག །མཆོད་
སྦྱིན་ཡོན་ཏན་དཔག་མེད་ཀྱིས། རྒྱུ་དྲུག་འཁོར་བ་དོང་སྤྲུག་ནས། བླ་མེད་འབྲས་བུ་
ཐོབ་པར་ཤོག །ཅེས་སྦྱིན་པའི་ཡོ་བྱད་གཏོང་བར་བྱའོ། ། དེ་ནས་སྟོན་པ་གཤེན་རབ་
ཀྱིས། མཉམ་པའི་ཕྱག་རྒྱ་བཀྲོལ་ནས་ཀྱང་། ཐམས་ཅད་བདེ་བའི་ས་ལ་བཀོད།
ཡིད་ཀྱི་ཁྱེའུ་ཆུང་ལ་སོགས་ཏེ། གཡུང་དྲུང་སེམས་དཔའི་འཁོར་རྣམས་ཀྱང་། ཤིན་
ཏུ་ཡིད་རང་རབ་ཏུ་དགྱེས། ལྷ་གཤེན་རྣམས་ཀྱི་ཐུགས་རྗེ་དང་། སྟོན་པའི་བྱིན་
རླབས་ནུས་མཐུ་ཡིས། འདོད་པའི་མཆོད་སྦྱིན་སྣ་ཚོགས་ཀྱང༌། ཕྱོགས་བཅུའི་རིས་
དྲུག་གནས་རྣམས་ལ། ཅི་ལྟར་འདོད་པའི་ཡིད་བཞིན་གྲུབ། རང་རང་བདེ་བའི་
དོན་དང་ལྡན། རྒྱལ་བུ་འཁོར་དང་བཅས་པ་ཡང་། སྒྲིབ་པ་བྱང་ཞིང་ཚོགས་རྫོགས་
ནས། དག་པའི་བྱང་ཆུབ་སེམས་དང་ལྡན། འགྲོ་དོན་མཐའ་རུ་ཕྱིན་པར་གྲུབ། ཁུ་
བྱུག་རིག་པའི་མདོ་སྡེ་ལས། ལྷ་གཤེན་བརྒྱས་ཉོན་མོངས་སྒྲིབ་པ་སྦྱངས་བའི་ལེའུ་སྟེ་
བཅོ་ལྔ་པའོ།། །།
༧ དེ་ནས་རྣམ་མཁྱེན་རྒྱལ་པོ་ཉིད། གཡུང་དྲུང་སེམས་དཔའི་འཁོར་དང་བཅས།
གསེར་གྱི་འཁོར་ལོའི་རྟ་བསྒྱུར་ཏེ། ཤམ་པོ་ལྷ་རྩེའི་རྩར་བྱོན་ནས། འཕྲུལ་ངག་
130

མདོ་སྡེ། ཁུ་བྱུག་རིག་པའི་མདོ།
བདེན་པའི་འཁོར་ལོ་བསྐོར། ས་ཡང་གཡོལ་ལྡེག་འགར་མེ་ནས། མཁའ་ལ་འོད་
ཤར་ཟེར་དུ་གསལ། གཡུང་དྲུང་བོན་ལ་མོས་ཅིང་འདུད། དེ་ལ་ཀུན་ཀྱང་ངོ་མཚར་
སྐྱེས། ཡིད་ཀྱི་ཁྱེའུ་ཆུང་བློ་གསལ་གྱིས། སྟོན་པའི་སྐུ་ལ་ཞུས་པའི་མདོ། ཐམས་ཅད་
མཁྱེན་པའི་སྟོན་པ་ལགས། བདག་ཆག་འདུས་པའི་འཁོར་རྣམས་ལ། ངེས་ཚིག་
རྣམ་པར་གསལ་བའི་དོན། བདེན་པའི་བོན་ཅིག་བསྟན་དུ་གསོལ། ཅེས་ཞུས་པས།
དེ་ལ་སྟོན་པས་བཀའ་སྩལ་པ། ཡིད་ཀྱི་ཁྱེའུ་ཆུང་ལ་སོགས་པ། འདུས་པའི་འཁོར་
རྣམས་མ་ཡེངས་ཉོན། བོན་སྒོ་བརྒྱད་ཁྲི་བཞི་སྟོང་ཡང་། བསྡུས་པའི་ཐིག་ལེ་གཅིག་
གི་ངང་། སྤྲོས་པའི་གྲངས་སུ་བསམ་ལས་འདས། བརྟག་པས་མུ་མཐའ་དཔག་ཏུ་
མེད། བྱེ་བྲག་བདེན་པ་གཉིས་སུ་འབྱེད། ངོ་བོ་ཉིད་དུ་མཚོན་དུ་མེད། དེ་ཡང་
འཇུག་པའི་ཐབས་བསྟན་པས། བདེར་གཤེགས་བཀའ་དང་རྒྱལ་བའི་ལུང་། རང་གི་
རིག་པས་འབྱེད་ཅིང་སྡུད། ངེས་པའི་བཅུད་ནི་རབ་ཏུ་བཟུང་། མཚན་མ་བློའི་ཡུལ་
སྣང་དང༌། མཚན་མེད་བོན་ཉིད་དེ་བཞིན་ཉིད། ངོ་མཉམ་བདེན་པའི་བོན་རྣམས་
སུ། ཀུན་རྫོབ་སྣང་བ་ཐ་དད་སྟེ། དོན་དམ་དབྱེར་མེད་ཐ་མི་དད། དེ་ལ་འཇུག་
ཐབས་གསུམ་དུ་སྟོན། སྔོན་ནས་སྦྱངས་པའི་འཕྲོ་ཅན་གྱིས། དབང་པོ་ཡང་རབ་
གང་ཟག་ལ། བདེན་པའི་བྱེ་བྲག་ངོ་མཉམ་ཅིང་། སྣ་ཚོགས་བྱང་ཆུབ་དོན་ལ་ངེས།
མི་འཁོར་མི་འཁྲུལ་གདོད་ནས་དག །དཔེར་ན་ཉི་མའི་འོད་ཤར་ནས། སྣང་སྲིད་བྱེ་
བྲག་གསལ་བར་ལྟར། ཕྱི་ནང་སྒྲིབ་གཡོག་མེད་པར་མཉམ། མི་གཡོ་ལྷུན་གྲུབ་དོན་
སྟོན་ནོ། །དབང་པོ་འབྲིང་གི་གང་ཟག་ལ། ཁད་ཀྱིས་རིམ་པར་གསལ་བར་ལྟར། མི་
འབྲལ་མི་འཛིན་དོན་ལ་སེམས། མི་ཞན་མི་འདོར་ངང་ཤུགས་སུ། དཔེར་ན་ཇེ་ཆེར་
འོད་ཟེར་གསལ་བ་བཞིན། མི་ལྡོག་རྒྱུན་འཇུག་དོན་སྟོན་ནོ། །དབང་པོ་ཐ་མའི་གང་
ཟག་ལ། རྒྱུ་འབྲས་དགེ་སྡིག་བྱེ་བྲག་ཏུ། སྤང་བླང་དོན་ལ་བློས་བཟུང་ནས། ཕ་རོལ་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དག་པ་བཅུད་སྐྱེད་ཅིང་། ལོག་འཁྲུལ་ཉོན་མོངས་ལས་དོར་བའི། སྒོ་གསུམ་དྲི་མ་
མེད་པའི་སྦྱངས། དཔེར་ན་ས་ལམ་བགྲོད་པ་བཞིན། མི་འཁོར་དོན་ལ་ཉེ་བར་སྟོན།
དེ་ཡང་ངེས་པའི་དོན་ཉིད་ནི། རྟོག་མེད་མཉམ་བདལ་བསྒོམ་པའི་གཞི། འཛིན་
མེད་སྣང་གསལ་དོན་གྱི་དངོས། བརྩལ་མེད་ལྷུན་གྲུབ་འབྲས་བུའི་ཀློང་། འཁོར་
རྣམས་དེ་ལྟར་སེམས་ལ་ཟུངས། ཞེས་བཀའ་སྩལ་ནས། གཡུང་དྲུང་སེམས་དཔའི་
འཁོར་རྣམས་ཀྱིས། མི་གཡོ་དགོངས་པ་སོ་སོར་ཐོབ། ཐམས་ཅད་དགའ་བར་ཡིད་
རང་སྐྱེ། སྟོན་པའི་སྐུ་ལ་མཆོད་པ་འབུལ། ལྷ་འཁོར་བསམ་ཏུ་མེད་པ་ཡི། ལོངས་
སྤྱོད་དཔག་མེད་བཅུད་བསྡུད་ནས། ཡིད་བཞིན་གྲུབ་པའི་ནོར་བུ་ལ། འདོད་དགུ་
ཕུན་སུམ་ཚོགས་པའི། ལྷབ་ལྷུབ་དར་འཕྱང་རེག་འཇམ་དང་། སྨན་མཆོག་ར་ས་ཡ་
ན་དང་། རྩི་འབྲས་མ་བུ་ད་ར་དང་། འདོད་འཇོའི་བ་དང་མ་རྨོས་བཅུད། ཤེལ་གྱི་
གླང་ཆེན་གཙུག་ཕུད་དང་། ལོངས་སྤྱོད་ཅི་སྲིད་སྤྲིན་ལྟར་བསྡུས། སྟོན་པའི་སྐུ་ལ་
མཆོད་པར་འབུལ། ལྷ་རིགས་ཞིང་ཁམས་ཐམས་ཅད་དུ། སྙོམས་འཇུག་བྱིང་པའི་
བློ་སྒྲིབ་དག །ཡོན་ཏན་དཔག་མེད་སྤྲོས་པས་བདེ། མིའི་རིགས་སུ་གཏོགས་པ་ལ།
སྟོན་པའི་འཁོར་དུ་གྱུར་པ་ཡིས། མཆོད་པའི་སྤྲིན་ཚོགས་འབུལ་བ་ནི། གསེར་གཡུ་
མུ་ཏིག་དུང་ཤེལ་དང་། དངུལ་དང་བྱི་རུ་ཟངས་ལྕགས་དང་། སྣང་སྒྲོན་བསིལ་
ཆ་དྲི་ངད་དང་། ལྗོན་པ་མེ་ཏོག་སྐྱེད་མོས་ཚལ། མེ་ཆུ་སྙིང་པོ་མུན་སྒྲོན་གསལ།
མཛེས་པའི་གཟུགས་ལ་འདོད་ཡོན་སྟོང་། འཕན་དང་བླ་རེ་དར་འཕུར་དང༌། རོལ་
མོ་བཞིན་བཟང་རྒྱ་འབག་ཅན། རྔ་གཤང་དུང་གླིང་སིལ་སྙན་སྒྲ། འབྲུ་བཅུད་
བདའ་མངར་རོ་མཆོག་གཏེར། རིན་ཆེན་ནོར་བདུན་བཀྲ་ཤིས་རྫས། ལོངས་སྤྱོད་
ཅི་སྲིད་སྤྲིན་ལྟར་བསྡུས། སྟོན་པའི་སྐུ་ལ་མཆོད་པ་འབུལ། མི་ཡུལ་གླིང་བཞི་ཐམས་
ཅད་དུ། འདུ་བྱེད་མི་ཁོམ་བློ་སྒྲིབ་དག །ཡོན་ཏན་དཔག་མེད་སྤྲོས་པས་བདེ། ཀླུའི་
132

མདོ་སྡེ། ཁུ་བྱུག་རིག་པའི་མདོ།
རིགས་སུ་གཏོགས་པ་ཡིས། མཆོད་པའི་སྤྲིན་ཚོགས་འབུལ་བ་ནི། ཆུ་ལྟར་རིན་ཆེན་
རྒྱན་སྤྲས་ལ། འདོད་ཡོན་སྣ་ཚོགས་འགེལ་བ་དང་། རིན་ཆེན་གཏེར་དང་ནད་སེལ་
སྨན། ས་ཞག་འདམ་དང་ཞལ་རྫས་བཀོར། ཆུ་བོ་ཆུ་བྲན་བདུད་རྩིའི་མཚོ། ལོངས་
སྤྱོད་ཅི་སྲིད་སྤྲིན་ལྟར་བསྡུས། སྟོན་པའི་སྐུ་ལ་མཆོད་པ་ཕུལ། ཀླུའི་ཞིང་ཁམས་
ཐམས་ཅད་དུ། རྣག་པ་ཞེ་ངན་སྒྲིབ་དག་ནས། ཡོན་ཏན་དཔག་མེད་སྤྲོས་པས་བདེ།
སའི་ལྷ་མོ་བརྟན་མ་ཡིས། མི་འགྱུར་གསེར་གྱི་བུམ་པ་ལ། བཀྲ་ཤིས་རྫས་ཀྱིས་བརྒྱན་
པ་ཕུལ། སྟོན་པའི་སྐུ་མཚན་དཔེ་བྱད་ལ། ཡོན་ཏན་ལེགས་པའི་བཀྲ་ཤིས་གསོལ།
འགྲོ་བའི་དཔལ་དུ་ངེས་པར་ཤར། དུས་བཞི་སྲིད་པའི་ཡུམ་བཞི་ཡིས། དབང་སྒྱུར་
འཁོར་ལོ་རང་འགྱུར་ལ། བསྐྱེད་སྨིན་སྡུད་གནོན་འབར་བ་ཡི། དུས་བཞི་གྲུབ་པའི་
སྙིང་པོ་ཕུལ། སྟོན་པ་སྲིད་པའི་འབྱུང་གནས་ལ། ཐམས་ཅད་དཔལ་གྱི་སྐྱོབ་ཏུ་གྱུར།
གཞན་ཡང་སྣང་སྲིད་ཞིང་ཁམས་སུ། འཇིག་རྟེན་གང་བར་ཙམ་གྱིས་ནི། མཆོད་
པའི་སྤྲིན་དཔུང་གཏིབ་པ་ཡང་། སྟོང་གསུམ་ཁེང་པ་ལྟར་དུ་ཕུལ། དེ་ལྟར་མཆོད་
པའི་ཡོན་ཏན་གྱིས། བསོད་ནམས་དཔག་ཏུ་མེད་པ་ཡི། ཁམས་སུམ་རིགས་དྲུག་
ཐམས་ཅད་ཀུན། དགའ་བདེ་བསོད་ནམས་ཕུན་སུམ་ཚོགས། དབང་པོའི་རབ་ལ་
སྦྱངས་པའི་འཕྲོ། མི་དགེ་སྣ་ཚོགས་སྐྱོན་བོར་ནས། དག་པ་དགེ་བའི་ལས་ལ་འཇུག་
རིགས་དྲུག་བར་དོའི་སེམས་ཅན་ཡང་། རང་རང་སྡུག་བསྔལ་རབ་ཏུ་ཞི། ཅི་འདོད་
ཡོན་ཏན་དོན་དང་ལྡན། བདེ་ཆེན་ཡང་དག་ས་ལ་རེག །ཁུ་བྱུག་རིག་པའི་མདོ་སྡེ་
ལས། སྟོན་པའི་སྐུ་ལ་མཆོད་པ་ཕུལ་བའི་ལེའུ་སྟེ་བཅུ་དྲུག་པའོ།། །།
༧ དེ་ནས་རྒྱལ་བའི་སྐུ་མཆོག་ལ། ལྷ་ཀླུ་མིའི་སློབ་བུ་ནི། ནམ་མཁའི་སྤྲིན་
བཞིན་གཏིབ་པ་ལ། དེའི་ནང་དུ་བློ་གསལ་བའི། སྲིད་པའི་སྲས་མཆོག་ཁྱེའུ་ཆུང་
གིས། སྟོན་པའི་སྐུ་ལ་བསྟོད་པའི་མདོ། ཨེ་མ་ཧོ། ཐུགས་རྗེའི་མངའ་བདག་སྣང་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྲིད་དཔལ། ཁམས་གསུམ་འདྲེན་མཛད་འགྲོ་བའི་ཡབ། ཉོན་མོངས་དུག་སེལ་
བདུད་རྩིའི་མཆོག ། མ་རིག་མུན་སེལ་གསལ་བའི་སྒྲོན། སྡུག་བསྔལ་ནད་སེལ་སྨན་
པའི་གཙོ། རྒྱལ་བའི་སྐུ་ལ་མངོན་པར་བསྟོད། བརྗིད་པའི་སྐུ་ལ་ཡོན་ཏན་རྫོགས།
མཚན་བཟང་སུམ་ཅུའི་རི་རབ་ལ། དཔེ་བྱད་བརྒྱད་བཅུའི་འོད་ཟེར་རྒྱས། འཛམ་
གླིང་དུང་ཕྱུར་ཕྲག་བཅུ་ལ། སྤྲུལ་སྐུ་བྱེ་བ་ཕྲག་བཅུ་བཀྱེ། གདུལ་བའི་ཞིང་ཁམས་
བདེ་ལ་བཀོད། གང་འདུལ་སྟོན་པའི་སྐུ་ལ་བསྟོད། འགག་མེད་གསུང་ལ་ཚངས་
པའི་རྒྱན། བརྒྱད་ཁྲི་བཞི་སྟོང་གཏན་ལ་ཕབས། སྒོ་བཞི་མཛོད་ལྔ་བོན་སྒོ་སྤྲོས། མ་
རིག་འཁོར་བའི་མྱ་ངན་སངས། ཐར་ལམ་གོ་འབྱེད་སྐྱབས་གནས་དཔལ། བདེ་ཆེན་
དོན་སྟོན་དབང་པོ་ཆེ། རྒྱལ་བའི་གསུང་ལ་ཕྱག་འཚལ་བསྟོད། མཁྱེན་པའི་ཐུགས་
ལ་འོད་ཟེར་རྒྱས། ཚད་མེད་སྟོབས་ཀྱིས་འགྲོ་བ་འདྲེན། ཐུགས་རྗེ་ཐབས་ཀྱིས་འཁོར་
བ་སྒྲོལ། བཀྲིད་དྲང་སྤྲུལ་པས་འགྲོ་བ་འདུལ། ཐུགས་རྗེ་སྟོབས་ཀྱིས་མུན་པ་སེལ།
རྒྱལ་བའི་ཐུགས་ལ་ཕྱག་འཚལ་བསྟོད། དཔག་མེད་ཡོན་ཏན་བརྗོད་ལས་འདས།
ཐམས་ཅད་ཀུན་འབྱུང་ཟད་མེད་གཏེར། ཡོན་ཏན་ཀུན་འབྱུང་འདོད་དགུའི་གཏེར།
འཁོར་བའི་ནད་སེལ་བདུད་རྩིའི་རྒྱུན། ཡིད་བཞིན་དོན་གྲུབ་ནོར་བུའི་མཆོག །རྒྱལ་
བའི་ཡོན་ཏན་ཉིད་ལ་བསྟོད། མ་བརྩལ་ལྷུན་གྲུབ་སྟོབས་དང་ལྡན། གང་ལ་གང་
འདུལ་སྤྲུལ་པར་སྟོན། སྣང་སྲིད་དབང་བསྒྱུར་སྟོང་གསུམ་བདག །ཐབས་དང་རྫུ་
འཕྲུལ་འབྱུང་བའི་ཡབ། འགྲོ་དྲུག་སྐྱབས་གནས་ཐུགས་རྗེ་སྐུ། རྒྱལ་བའི་ཕྲིན་ལས་
ཉིད་ལ་བསྟོད། སྐུ་ལ་འོད་ཟེར་སྟོང་ཕྲག་འཕྲོས། གསུང་ལ་བདེན་པའི་ཆུ་རྒྱུན་
འབེབས། ཐུགས་ལ་མཁྱེན་པའི་ཡེ་ཤེས་གསལ། ཡོན་ཏན་རིན་ཆེན་གཏེར་མཛོད་
རྡོལ། ཕྲིན་ལས་རྩལ་མེད་སྟོབས་ཆེན་འགྲུབ། ཐམས་ཅད་མངའ་བདག་དུས་གསུམ་
རྒྱལ། གཤེན་རབ་བདུན་ལ་ཕྱག་འཚལ་བསྟོད། བདག་དང་མཐའ་ཡས་སེམས་ཅན་
134

མདོ་སྡེ། ཁུ་བྱུག་རིག་པའི་མདོ།
གྱིས། སྒོ་གསུམ་གུས་པས་ཕྱག་འཚལ་ནས། ལས་ཀྱི་བག་ཆགས་ཀུན་བྱང་སྟེ། ཉོན་
མོངས་སྒྲིབ་པ་དག་གྱུར་ཅིག །ཅེས་བརྗོད་ཅིང་ཕྱག་འཚལ་ལོ། ། དེ་ལྟར་ཡིད་ཀྱི་ཁྱེའུ་
ཆུང་གིས། བསྟོད་པ་ཕུལ་བའི་ཡོན་ཏན་གྱིས། སེམས་ཅན་གྲངས་མེད་སྒྲིབ་པ་དག །
ཉོན་མོངས་མི་བདེ་སེམས་དང་བྲལ། དག་པའི་ས་ལ་རབ་ཏུ་གནས། ཁུ་བྱུག་རིག་
པའི་མདོ་སྡེ་ལས། སྟོན་པའི་སྐུ་ལ་བསྟོད་པའི་ལེའུ་སྟེ་བཅུ་བདུན་པའོ།། །།
༧ དེ་ནས་ཡིད་ཀྱི་ཁྱེའུ་ཆུང་དང་། འཁོར་གྱི་གཡུང་དྲུང་སེམས་དཔའ་ནི། ལྷ་ཀླུ་
མི་ཡི་སློབ་བུ་ཡང༌། སྤྲིན་བཞིན་གཏིབ་པའི་འཁོར་རྣམས་ཀུན། རང་རང་དགའ་
བའི་མཆོག་ཏུ་སྐྱེས། ཤིན་ཏུ་དགའ་བའི་རབ་ཏུ་གུས། འཁོར་གྱི་ནང་དུ་བློ་གསལ་
བའི། ཡིད་ཀྱི་ཁྱེའུ་ཆུང་ཤེས་རིག་ཅན། ཡིད་རང་འདུན་པ་ཕུལ་བའི་མདོ། ཨེ་མ་ངོ་
མཚར་ཆེ་བ་ཡི། ཐམས་ཅད་རྫོགས་པའི་རང་བཞིན་དུ། རྨད་འབྱུང་མཆོག་ལ་རྗེས་
ཡིད་རང་། དུས་གསུམ་མི་ནུབ་རྒྱལ་མཚན་འཛུག །གདུག་པས་བསྐྱོད་མེད་བརྟན་
པའི་མཆོག །རྨད་འབྱུང་མཚན་དཔེ་རྫོགས་པའི་ཕུལ། ཉོན་མོངས་ཟིལ་གནོན་
བརྗིད་པའི་དཔལ། འགྱུར་མེད་སྐུ་ལ་རྗེས་ཡིད་རང་། ཚངས་པའི་ངག་ལ་སྙན་པའི་
དབྱངས། བདེན་པའི་བོན་ལ་ཡང་དག་བཀའ། མ་ནོར་དོན་སྟོན་ཟབ་མོའི་བཅུད།
ལྐུགས་པའི་ངག་འབྱེད་གྲོལ་བའི་ལྗགས། འགག་མེད་གསུང་ལ་རྗེས་ཡིད་རང༌།
མཁྱེན་པའི་ཐུགས་ལ་ཀློང་ཡངས་མཁའ། ཐུགས་རྗེ་འོད་ལ་ཚད་མེད་ཟེར། སྟོབས་
ཆེན་ཤུགས་ལས་ཐོགས་མེད་རྩལ། ཉོན་མོངས་འདྲེན་པ་བརྩེ་བའི་ཡབ། འཁྲུལ་མེད་
ཐུགས་ལ་རྗེས་ཡིད་རང་། འདོད་པ་ཀུན་ཚང་འོལ་མོའི་གླིང་། རིན་ཆེན་འོད་འབར་
སོ་བརྒྱད་མཁར། བཀོད་པ་ཕུན་འཚོགས་ཤམ་པོའི་གནས། རིན་ཆེན་ལོ་འབྲས་རྩི་
སྨན་འཚོགས། ཅི་འདོད་ལྷུན་གྱིས་གྲུབ་པའི་ཡུལ། ཡིད་བཞིན་གནས་ལ་རྗེས་ཡི་
རང་། བག་སྒྲིབ་དག་པའི་ཐོད་དཀར་ཡབ། ཉོན་མོངས་ཟད་པ་རྒྱལ་བཞེད་ཡུམ།
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བསོད་ནམས་རབ་རྫོགས་དབང་ལྡན་དཔལ། དགེ་བའི་འབྲས་སྨིན་མཆོག་ཐོབ་ཅིང་།
སྟོན་པའི་སྐུ་ལུས་སྨིན་སྐྱེད་པའི། ཡབ་ཡུམ་གཉིས་ལ་རྗེས་ཡིད་རང་། ལྷ་ཀླུ་མིའི་སློབ་
འབང་འཁོར། གཡུང་དྲུང་སེམས་ལྡན་སྤྲིན་ལྟར་འཁྲིག །འགྲོ་ལ་བརྩེ་ལྡན་བུ་ལྟར་
དགོངས། རྣམ་དག་དོན་ལ་འབྲལ་མེད་ཅིང་། སེམས་དཔའ་ཆེན་པོའི་སྤྱོད་པ་སྦྱོང་།
འདུས་པའི་འཁོར་ལ་རྗེས་ཡིད་རང་། ཟད་མེད་རིན་ཆེན་གཏེར་གྱི་མཛོད། དབང་
ལྡན་རྒྱལ་པོ་མངའ་བདག་འཛིན། འཆོར་མེད་བསོད་ནམས་བསྐྱེད་པའི་བརྟེན། ཅི་
འདོད་ཡིད་བཞིན་འགྲུབ་པ་ཡི། འདོད་དགུའི་གཏེར་ལ་རྗེས་ཡིད་རང་། འཛམ་
གླིང་བྱེ་བ་ཕྲག་བརྒྱ་ལ། སྤྲུལ་པའི་སྟོན་པ་རེ་རེ་ཡི། བསྟན་པ་སྤེལ་ཅིང་ཁ་ལོ་བསྒྱུར།
རིས་དྲུག་གནས་ལ་གཤེན་དྲུག་གིས། ངན་འགྲོའི་སྒོ་འགེག་སྡུག་བསྔལ་སེལ། ཁམས་
ཞི་འབྱུང་བའི་བོན་པོ་སྤྲུལ། འོད་ཟེར་ཏིང་འཛིན་ལགས་དུ། གཡུང་དྲུང་དོན་ལྡན་
དཔག་མེད་འཕྲོས། འགྲོ་བའི་དོན་རྣམས་མཐར་ཕྱིན་པའི། མཛད་པའི་དོན་ལ་
རྗེས་ཡིད་རང་། སྟོང་གསུམ་མཐར་ཐུག་བརྟེན་པའི་གནས། གླིང་བཞི་རི་རབ་ཉི་
ཟླ་དང་། རི་བདུན་དཔག་བསམ་ལྕགས་རིའི་གྲངས། འདོད་དགུ་ལྷུན་གྲུབ་བྱེ་བ་
བརྒྱ། སྣང་སྲིད་སྣོད་བཅུད་ཁམས་གསུམ་དུ། འདུལ་བའི་ཞིང་ལ་རྗེས་ཡིད་རང་།
སྐུ་གསུང་ཐུགས་ཀྱི་བསྟན་པ་ལ། ཐམས་ཅད་བདེ་སྐྱིད་བསོད་ཚོགས་ལྡན། མི་
དགེའི་ལས་སྤང་དགེ་བར་འཇུག །ལོག་པའི་བདུད་འདུལ་གདུག་རྩུབ་ཞི། སེམས་
ཅན་སྡུག་བསྔལ་བདེ་བར་འགྱུར། སྐལ་པའི་དུས་ལ་རྗེས་ཡིད་རང་། ཅེས་བརྗོད་
ཕྱོགས་བཅུར་ལྷ་ཕྱག་འཚལ། དཔག་མེད་ཡོན་ཏན་ཐུགས་རྗེའི། སེམས་ཅན་བསོད་
ནམས་དཔལ་ཤར་ནས། གཡུང་དྲུང་བོན་གྱི་བསྟན་པ་ལ། མཁས་པ་ཆེན་པོར་གྱུར་
པ་ནི། ཕྱོགས་བཅུའི་གནས་ལ་གྲངས་མེད་བྱུང་། མ་ནོར་བདེན་པའི་དོན་སྟོན་ནས།
ཐམས་ཅད་བདེ་བའི་ས་ལ་བཀོད། ཁུ་བྱུག་རིག་པའི་མདོ་སྡེ་ལས། འཁོར་གྱི་གཡུང་
136

མདོ་སྡེ། ཁུ་བྱུག་རིག་པའི་མདོ།
དྲུང་སེམས་དཔས་ཡིད་རང་ཕུལ་བའི་ལེའུ་སྟེ་བཅོ་བརྒྱད་པའོ།། །། །
༧ ཀྱེ་སྟོན་པའི་ཐུགས་རྗེ་ངེས་པའི་བཅུད་འདྲིལ་བ། ཡང་དག་མ་ནོར་བདེན་
པའི་དོན་འདི་ནི། བདེར་གཤེགས་བཀའ་ལ་སློབ་དཔོན་མུ་ཆོ་ཡིས། ཤམ་པོའི་རྩ་རུ་
བྱེ་བྲག་མང་པོ་ཕྱེས། བརྒྱད་ཁྲི་བཞི་སྟོང་སོ་སོར་གསལ་བར་བསྟན། ཕྱོགས་བཅུའི་
མཁས་པ་གཤེན་པོ་གྲངས་མེད་བྱུང་། ལྷ་ཀླུའི་སྟག་གཟིག་ཞང་ཞུང་བྲུ་ཤ་དང་། རྒྱ་
གར་རྒྱ་ནག་ཕྲོམ་དང་ཐོ་གར་བོད། རང་རང་སྐད་དུ་ལོ་ཙཱས་སྒྲ་བསྒྱུར་ནས། ཕྱོགས་
བཅུ་ཀུན་དུ་དར་ཞིང་རྒྱས་པར་མཛད། རྒྱལ་བའི་བཀའ་ལ་བརྟེན་པའི་བོན་འདི་
ཡང་། མུ་ཙ་ཏྲི་བ་འགུ་ཧི་ལི་སྤར་དང་། ཁྲི་ཐོག་བར་ཙ་གསུམ་གྱིས་རྐ་བས་བསྒྱུར།
ལེག་ཏང་རྨོངས་པ་གསེར་ཐོག་ལྕེ་འབྱམ་གྱིས། ཕྲོམ་དང་རྒྱ་ནག་ཡུལ་དུ་དར་བ་
བྱས། སད་ནེ་ག་བུས་ཞང་ཞུང་ཡུལ་དུ་བསྒྱུར། སྟོང་རྒྱུང་བདག་དང་མཁས་པའི་བུ་
གསུམ་གྱིས། རྐ་བ་སྤྱད་ཅིང་བོད་ཁམས་གནས་སུ་འོང་། འགྲོ་བའི་དོན་དུ་དར་ཞིང་
རྒྱས་པར་སྤེལ། བར་དུ་རྒྱལ་པོའི་སེམས་ལ་བདུད་ཞུགས་ནས། ལོག་པའི་བཙུན་
མོ་བློན་པོ་འཕྲ་མའི་རྐྱེན། དུན་ཙེའི་ཕྲག་དོག་གདུག་པའི་ཤེད་བཏབ་ཅིང་། བདེན་
པའི་དོན་བསྒྲུབ་བོན་བསྒྱུར་ལ་ཐུགས། བོན་སྡེ་རང་རང་གཉེར་བླངས་སོ་སོར་བྲིས།
གཏེར་ཁ་གྲངས་སུ་སྦས་པའི་བཀའ་བསྒྲོས་ནས། རང་རང་ལུས་སུ་བསྒྱུར་བའི་སྒྲ་
ལ་སྦྱར། ཟབ་མོ་བདེན་པའི་བོན་གྱི་བཅུད་འདི་ནི། སྟོང་རྒྱུང་བདག་གིས་རྒྱས་
འབྲིང་བསྡུས་གསུམ་ཕྱེས། ཁྱུང་ལུང་མཁར་དུ་རྒྱ་ཤོག་ལྡེམ་པར་བྲིས། ཁྲུང་ཁྲུང་
ཁལ་འགེལ་རྫུ་འཕྲུལ་གོམ་པས་གཤེགས། བོན་སྡེ་ཆ་གཅིག་ལྷ་གཉེན་གཡས་ཟུར་ལ།
བཀྲ་ཤིས་པདྨ་གསལ་བའི་བྲག་ཁུང་དུ། སྲིད་པའི་ཡུལ་ལ་གསང་བའི་གཉེར་གཏད་
ནས། བཀའ་རྟགས་གཡུང་དྲུང་རྒྱས་བཏབ་གཏེར་དུ་སྦས། ཕྱི་རབས་ལས་འཕྲོ་ཅན་
དང་འཕྲད་པར་ཤོག །ཁུ་བྱུག་རིག་པའི་མདོ་རྫོགས་སོ། ། རྒྱ་རྒྱ་རྒྱ། སྨར་རོ། །
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཨེ་མ་ཧོ། བོན་ཉིད་བདེ་བ་ཆེན་པོའི་ཕོ་བྲང་ནས། ཀུན་ཏུ་བཟང་པོ་ངང་ཉིད་
ཁྱབ་བདལ་སྐུ། གཤེན་ལྷ་འོད་དཀར་རང་བཞིན་བྲལ་བའི་སྐུ། ཚད་མེད་འོད་
ལྡན་ཐུགས་རྗེ་མཉམ་པའི་ལྷ། འཕྲུལ་གཤེན་སྣང་ལྡན་ཐམས་ཅད་སྙོམས་པའི་
ཡབ། འཆི་མེད་གཙུག་ཕུད་ཁམས་གསུམ་མུན་སེལ་གཤེན། གསང་བ་འདུས་པ་
སྣང་སྲིད་འདྲེན་པའི་ལྷ། བཟང་ཟ་རིང་བཙུན་དུས་གསུམ་མཉམ་པའི་ཡུམ། ཐུགས་
རྗེ་ཀུན་ལ་སྙོམ་པ་རིན་པོ་ཆེ། བདེར་གཤེགས་དགོངས་བརྒྱུད་སྐུ་ལ་གསོལ་བ་
འདེབས། བདག་ལ་ཐུགས་རྗེས་བྱིན་གྱིས་བརླབས་ཏུ་གསོལ། ཨེ་མ་ཧོ། མི་མངོན་
དབྱིངས་ནས་གསལ་བའི་འོད་ཤར་ཅིང་། ཐུགས་རྗེ་སྟོབས་ཀྱིས་འཁོར་བའི་མུན་
སེལ་བའི། འགྲོ་བའི་སྐྱབས་གནས་བདེ་བར་གཤེགས་ལ་བསྟོད། སེམས་ཅན་དོན་
དུ་ཐབས་དང་ཤེས་རབ་ཀྱིས། བཀྲིད་དྲང་བཀོད་པ་དུ་མ་བསམ་འདས་ལ། བརྒྱད་
ཁྲི་བཞི་སྟོང་ཉོན་མོངས་བརྙེན་པོར་བསྟན། གདུལ་བྱའི་ཐབས་སུ་བྱེ་བྲག་ཞིབ་ཏུ་
ཕྱེས། སྟོན་པའི་བཀའ་ལས་རྣམ་དག་བཅུད་དྲིལ་བོན། སློབ་དཔོན་མི་ཆོས་རྣམ་
གྲངས་གསལ་བར་མཛད། བཀྲ་ཤིས་གནས་མཆོག་ཤམ་པོ་ལྷ་རྩེ་རུ། མཁས་པ་ཕུལ་
ཕྱིན་ལོ་བོན་རྣམ་འབྱེད་ཀྱིས། ཕྱོགས་བཅུའི་ལོ་ཙ་བསྒྱུར་བའི་བཀའ་གཉེར་བླངས།
སྟོན་པའི་བཀའ་ལས་བཅུད་བསྡུས་ཟབ་མོའི་ལུང་། སྣོད་བཅུད་སྐལ་སྲིད་འཁོར་
འདས་གཏན་ཕེབས་བོན། ཀུན་འབྱུང་སྒྲོན་མ་སྣང་སྲིད་གསལ་བའི་མདོ། རིགས་
འཛིན་ཆེན་པོས་ཞང་ཞུང་ཡུལ་དུ་བསྟན། སྟོང་རྒྱུང་མཐུ་ཆེན་རྫུ་འཕྲུལ་རྩལ་ཆེན་
གྱིས། འགྲོ་བོན་དོན་ལ་སྤྲུལ་པ་དུ་མའི་སྒོས། བོད་ཁམས་གླིང་དུ་དར་ཞིང་རྒྱས་པར་
མཛད། བར་དུ་བསྟན་པའི་འཕེལ་འགྲིབ་བྱུང་དུས་སུ། རྒྱས་འབྲིང་བསྡུས་གསུམ་
རྒྱ་ཤོག་ལྡེམ་པར་བྲིས། རྒྱས་པར་སྣང་སྲིད་རྣམ་འབྱེད་དག་པའི་མདོ། གསུམ་རྩེག་
ཀ་མོ་ཡང་དབེན་གནས་སུ་གཏེར། བསྡུས་པ་ཀུན་འབྱུང་དག་པ་ཡེ་བསྲིད་མཛོད།
138

ཁུ་བྱུག་རིག་པའི་མདོ།
མདོ་སྡེ།
གསང་བ་མཚོ་རྔ་བྲག་དཀར་གནས་ལ་གཏེར། འབྲིང་བ་རྫུ་འཕྲུལ་ཁུ་བྱུག་རིག་
པའི་མདོ། ལྷ་གཤེན་དབང་རྒྱལ་གསང་བའི་གཡས་ཟུར་དུ། བྲག་དམར་སྟག་ཆེན་
འཁྲོས་པ་འདྲ་བའི་འོག །དཀར་ལ་དམར་གྱིས་པདྨའི་མདངས་ཆགས་པ། བཀྲ་ཤིས་
སྲིད་པའི་ཡུམ་ལ་གཉེར་གཏད་གཏེར་དུ་
རྟགས་སུ་གཡུང་དྲུང་རྒྱས་བཏབ་ནས
སྦས། ཕྱི་རབས་དར་ཞིང་རྒྱས་པའི་སྨོན་ལམ་བཏབས། རྒྱ་རོང་སེ་གཉེན་མུ་འོད་
བསྙོན་པ་ལ། ལྕགས་མོ་གླང་ལོ་སྟག་ཟླའི་ཡར་ཚེས་སུ། སྲིད་པའི་རྒྱལ་མོས་ངེས་པའི་
ལུང་བསྟན་ནས། ཆུ་མོ་གླང་ལོ་དགུན་ཟླ་ར་བ་ཡི། བཅུ་དགུའི་ཐོ་རེངས་གསལ་བའི་
དངོས་གྲུབ་བསྙེམས། ལས་གྲུབ་མཁའ་འགྲོས་ཁྲིད་ནས་གཏེར་སྒོ་འབྱེད། བདག་
ལུས་འདི་ལྟར་མ་ལགས་བྱ་རྒོད། གསང་ཕུག་བརྒྱད་ལ་ཡུད་རེ་རིམ་བཞིན་བསྒྲོད།
ཀླུ་སྲིན་ཁུང་བུར་བོན་གྱི་སྐལ་ཐོབ་ནས། བསེ་དུང་གླིང་གསུམ་ཁ་ཕྱེས་ངོས་ཅིག་
བླངས། འགྲོ་བའི་དོན་དུ་དད་ལྡན་དགེ་སྤེལ་བའི། སྒོ་གསུམ་གུས་བཏུད་འདུན་
པས་རབ་ཏུ་བསྐུལ། སྨྱུ་གུ་བར་རྒྱའི་འབྲུ་ལ་རྐ་བས་བཅད། ཤོག་སེར་དམར་སྨུག་
རྒྱ་ཤོག་ལྡེམ་པ་ཡི། ཞེང་ལ་མཛུབ་གང་ས་ལ་མཛུག་གསུམ་དུ། ཤོག་དྲིལ་གཉིས་ལ་
ཡིག་འཕྲེང་བཞི་བཅུ་གཅིག །སྟོད་སྨད་འབྲུ་ལེན་བྱས་ཤིང་ཞལ་བཤུས་ནས། བོད་
ཤོག་དཀར་ལ་ཡི་གེར་བཏབ་པ་དགེ། འགལ་འཁྲུལ་གཏེར་བདག་གཉེར་ལ་བཟོད་
པར་གསོལ། དྲི་མེད་ཟབ་མོ་བདེན་པའི་བོན་འདི་ཡང་། དུས་གསུམ་མི་ནུབ་ཉི་མའི་
འོད་གསལ་ཤོག །བསྭོ་ཨཱ་མུ་ཁྱུང་པྲ་ཕུད་བིང་ང་ཉི་རི་འབར་ར་དྲང་འདུ། ཨོཾ་མུ་ནེ་
གླང་ཆེན་བིང་ང་ཉི་རི་འབར་ར་དྲང་འདུ། ཧཱུཾ་མུ་ཡེ་ཤེ་ཐུན་བིང་ང་ཉི་རི་འབར་ར་
དྲང་འདུ། དགེའོ། །དགེའོ། །དགེའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ། །
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། དབལ་ཁྱུང་
དགོན་པའི་བཀའ་འགྱུར་གྲས་སུ་ཡོད་པའི་ལག་བྲིས་ཡིག་ནག་འཕྲུལ་དཔར་ཅན་
བྱས་པ་ཡིན། དཔེ་རྒྱུན་གཞན་པའི་བསྡུར་ཡ་མ་རྙེད་པས་ཞུས་པོས་མཐོང་ཚོད་ཀྱིས་
བྲིས་པའི་ཆད་ལྷག་དང་། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་
ནའང་། མ་དཔེ་ལ་གང་བྱུང་གིས་བཅོས་ཐལ་མ་བྱས་པར་༼གསུང་རབ་སྒོ་མཛོད་
རིན་པོ་ཆེའི་གླེགས་བམ་༽གྱི་དེབ་གྲངས་ ༤༣ པར་ཞུས་བསྒྲིགས་བྱས་ཡོད་ཀྱང་ད་
དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་
ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་
དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་
ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་
ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་
ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་
བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར
། འདིའི་ཐད་མཐུན་
140

ཁུ་བྱུག་རིག་པའི་མདོ།
མདོ་སྡེ།
རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་ན།
ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་
ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་
སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་
གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང༌ ༡༧
བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
141

གཡུང་དྲུང་ལས་རྣམ་པར་དག་པའི་རྒྱུད་ཅེས་
བྱ་བ་བཞུགས་སོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
143

སྤྱིའི་དེབ་གྲངས། 43 སྤྱིའི་པོད་གྲངས། 54
<<གཡུང་དྲུང་ལས་དག་གི་རྒྱུད།>>
2
 བཀའ།
མདོ་སྡེ།
གཏེར་མ།
གཏེར་སྟོན་ཁུ་ཚ་ཟླ་འོད།
6 གཏེར་གནས་སྤ་གྲོ་
7 གླེགས་བམ། 1 ལེའུ། 33

གཡུང་དྲུང་ལས་རྣམ་པར་དག་པའི་རྒྱུད་
ཅེས་བྱ་བ་བཞུགས་སོ། །
༄༅། །ཞང་ཞུང་སྐད་དུ། གུ་ཡིག་ལེག་ཟུར་སྤུངས་ཀྱི་ཨག་ཀྱོ་ཏན་ཏྲ་ད་དོད་ཅི།
བོད་སྐད་དུ། གཡུང་དྲུང་ལས་རྣམ་པར་དག་པའི་རྒྱུད་ཅེས་བྱ་བ། ཐུགས་རྗེའི་སྟོན་
པ་གཤེན་རབ་སྐུ་ལ་ཕྱག་འཚལ་ལོ། ། །
འདི་སྐད་བདག་གིས་ཐོས་པའི་དུས་ཅིག་ན། རི་རྒྱལ་ལྷུན་པོའི་ཕོ་བྲང་། འོད་ཀྱི་
ལྷ་རི་སྤོ་མཐོན་གྱི་རྩེ། ཤེལ་གྱི་སེང་གེ་གཉིས་གཉིས་བརྒྱད་བསྣོལ་བའི་ཁྲི་ལ་སྟོན་པ་
གཤེན་རབ་མི་བོ་བཞུགས་ཏེ། སྟོན་པ་དེ་ཡང་མི་ནུབ་བདུད་ལས་རྒྱལ་བའི་རྟགས་
ཅན། དཀའ་བ་སྣ་ཚོགས་པ་མཛད་པ། ཐུགས་ཀྱི་སྤྲུལ་པ། འདབ་ཆགས་ཀྱི་རྒྱལ་པོ།
བྱ་བ་བྱེད་པ། བྱེད་པ་བྱས་པ། གསུང་སྙན་གྲགས་པ། སྟོབས་དང་ལྡན་པ། རྨད་དུ་
བྱུང་བ། རིག་པ་གསལ་བ། གཟི་བརྗིད་ཆེ་བ། གཟུངས་དང་ལྡན་པ། ཅང་ཤེས་པ།
ཡང་དག་པར་རིག་པ། སོ་སོར་སྒོ་གང་ལས་ཀྱང་མ་སྒྲིབ་པ། མཁྱེན་པ་གསལ་བ།
ཟག་པ་ཟད་པ། ཉོན་མོངས་པ་མེད་པ། ཏིང་ངེ་འཛིན་རབ་དུ་གསལ་བ། སེམས་
ཤིན་ཏུ་རྣམ་པར་གྲོལ་བ། ཐུགས་རྗེ་ཆེ་བ། ཐབས་མཁས་པ། མཚན་དང་ལྡན་
པ། དཔེ་བྱད་ཕུན་སུམ་འཚོགས་པ། བཀའ་རྒྱ་ཆེ་བ། ལུང་གྲངས་མང་བ། མན་
ངག་མདོ་འདུས་པ། གཏོ་ཆེ་བ། དཔྱད་རིང་བ། རྣམ་པ་ཐམས་ཅད་མཁྱེན་པའི་ཡེ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཤེས་དུ་མ་དང་ལྡན་པ། རྫུ་འཕྲུལ་གྱི་འོད་ཟེར་དཔག་མེད་ཕྱོགས་བཅུར་ཡོངས་སུ་
སྤྲོ་ཞིང་འགྱེད་པ། བོན་ཐམས་ཅད་མ་བཅོས་གཏན་ལ་འབེབ་པ་ཞེས་བྱ་བའི་ཏིང་
ངེ་འཛིན་ལ་བཞུགས་ཏེ་གནས་སོ། །གཞན་ཡང་འདུས་པའི་འཁོར། གཤེན་ཕྲན་ལྔ་
སྟོང་ལྔ་བརྒྱ་དང་། གཡུང་དྲུང་སེམས་དཔའ་སྟོང་རྩ་བཞི་དང་། ཡེ་གཤེན་སུམ་བརྒྱ་
དྲུག་ཅུ་དང༌། ལྷ་མོ་སུམ་བརྒྱ་དྲུག་ཅུ་དང་། ཀླུ་མོ་བརྒྱད་ཁྲི་བཞི་སྟོང་དང་། ལྷ་
ཆེན་པོ་བརྒྱད་དང་། ཀླུ་ཆེན་པོ་བརྒྱད་དང་། རྒྱལ་པོ་ཆེན་པོ་བཞི་དང་། གཟའ་
དང་རྒྱུ་སྐར་དང་། ཕྱོགས་སྐྱོང་བ་བཅུ་དང་། གཞན་ཡང་གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། ཡིད་ཀྱི་ཁྱེའུ་ཆུང་དང་། གཏོ་བུ་འབུམ་སངས་
ལ་སོགས་པ། ཀླུ་གཙུག་ན་རིན་ཆེན་གྱི་སྲས་མོ་གང་ག་ཀླུང་གི་ལྷ་མོ་འོད་ཀྱི་མདངས་
ལྡན་མ་དང་། འབངས་དད་པ་ཅན་རྨ་མི་གྲོང་བདུན་དང་། ས་བདག་གི་རྒྱལ་པོ་
ཆེན་པོ་བཞི་དང་། ལྷ་མ་སྲིན་སྡེ་བརྒྱད་དང༌། རིགས་དྲུག་སེམས་ཅན་དད་པ་ཅན་
མང་པོ་དང་བཅས་པ། ཡོངས་སུ་བསྐོར་ཞིང་། སྤྲིན་ཕུང་ལྟ་བུར་འདུས་ནས་ཐབས་
ཅིག་གོ །དེ་ནས་འཁོར་དུ་གྱུར་པ་ཐམས་ཅད་ཀྱིས། བླ་ན་མེད་པའི་མཆོད་པ་ཡོངས་
སུ་གཏོང་བའི་སྤྲིན་ཞེས་བྱ་བ་བཤམས་ཏེ། གནམ་གཡུང་དྲུང་ཞེས་བྱ་བ། གར་
མཁན་བཅུ་དྲུག་གིས་སྣ་དྲངས། ཁོན་ལི་ཁབ་ཅེས་བྱ་བ་དར་དཀར་གྱི་བླ་གུར་ནི་
བླ་ན་ཕུབ། ལ་ལ་ཞིག་ནི་ལྷའི་གར་བྱེད། ལ་ལ་ཞིག་ནི་ལྷའི་ཚོམ་ཚོམ་བྱེད། ལ་ལ་
ཞིག་ནི་ལྷའི་གདུགས་དབུབས། ལ་ལ་ཞིག་ནི་ལྷའི་གདུགས་གཡབ་ཀྱིས་གཡོབ། ལ་
ལ་ཞིག་ནི་ལྷའི་གླིང་བུ་འབུད། ལ་ལ་ཞིག་ནི་ལྷའི་རྒོང་སྒྱུར། ལ་ལ་ཞིག་ནི་ལྷའི་དར་
ཕྱར། ལ་ལ་ཞིག་ནི་ལྷའི་མེ་ཏོག་མན་འདའ་ར་བ་དང་མན་ད་ར་བ་ཆེན་པོ་དང་། ཨུ་
དུ་འབར་བ་དང་། པད་མ་དང་གེ་སར་ལ་སོགས་པའི་མེ་ཏོག་གི་ཕྲེང་བ་འབུལ། ལ་
ལས་ནི་མེ་ཏོག་ཐུ་། ལ་ལས་ནི་མེ་ཏོག་ཁུར། ལ་ལས་ནི་མེ་ཏོག་འཐོར། ལ་ལས་ནི་
146

མདོ་སྡེ། གཡུང་དྲུང་ལས་དག་རྒྱུད།
གཙང་མའི་ཚན་གྱིས་འདེབས་སོ། ། ལ་ལས་ནི་ཚན་གྱི་སྣང་མ་ལྟམ་མོ། །ལ་ལས་ནི་
སྤོས་ཀྱི་དུད་པ་བཏུལ་ལོ། ། ལ་ལས་ནི་སྤྱན་གཟིགས་སྣ་ཚོགས་པ་འབུལ་ལོ། ། ལ་ལས་
ནི་དཀར་གསུམ་དང་མངར་གསུམ་འདེགས་སོ། །ལ་ལས་ནི་འབྲུ་དང་སྨན་དང་སྙིང་
པོ་ལ་སོགས་པ་འདེགས་སོ། ། ལ་ལས་ནི་ཅང་ཤེས་ཀྱི་རྟ་ཕོ་སྤྲིན་གྱི་ཤུགས་ཅན་ཁྲིད་
ནས་འབུལ་ལོ། ། ལ་ལས་ནི་དུང་གི་གླང་པོ་ཁྲིད་ནས་འབུལ་ལོ། ། ལ་ལས་ནི་གསེར་
གྱི་མ་ཧེ་དང་གཡུའི་མཛོ་མོ་ལ་གསེར་གྱི་མེ་ཏོག་ཁལ་སྟོང་བཀལ་ནས་འབུལ་ལོ། །ལ་
ལས་ནི་རིན་པོ་ཆེའི་དཀོར་ཆ་སྣ་ཚོགས་པ་དང༌། ཡིད་བཞིན་གྱི་ནོར་བུ་རིན་པོ་ཆེ་
འབུལ་ལོ། ། ལ་ལས་ནི་རིན་པོ་ཆེའི་བ་དམར་མོ་སྟོང་གི་འོ་མ་བཞོས་ནས་རིན་པོ་ཆེའི་
ཆུ་དར་གྱིས་གྲུ་ལྡེབས་བཀང་ནས་འབུལ་ལོ། །ལ་ལས་ནི་ཀླུ་ཤིང་པད་མའི་སྦུ་གུ་རིན་
པོ་ཆེའི་གསེར་ཕྱེས་བཀང་བ་དང༌། ཀླུའི་མེ་ཏོག་སྣ་ཚོགས་པ་དང༌། ཆུ་རྟ་གསེར་གྱི་
སྒ་བསྟད་པ་ལ་སོགས་པ་འབུལ་ལོ། ། ལ་ལས་གསེར་གྱི་བུམ་པ་བདུད་རྩི་བཅུད་ཀྱིས་
བཀང་ནས་བཀྲ་ཤིས་པའི་མཆོད་པར་འབུལ་ལོ། །དེ་ལྟར་མཆོད་པའི་བྱེ་བྲག་བསམ་
གྱིས་མི་ཁྱབ་པ་མང་པོས་མཆོད་པར་ཕུལ་ལོ། །རབ་ཏུ་རྒྱ་ཆེ་བར་ཕུལ་ལོ། །མངོན་
པར་སྤྲུལ་ནས་ཕུལ་ཏེ་ཞུ་བ་ཞུས་སོ། ། དེ་ནས་སྟོན་པ་གཤེན་རབ་ཏིང་ངེ་འཛིན་དེ་
ལས་བཞེངས་ནས། དགྱེས་པའི་ཚུལ་གྱིས་འཁོར་རྣམས་ཞུ་བ་པོ་ལ་གཟིགས་ཏེ་ཞལ་
གྱིས་འཛུམ་པར་མཛད་ནས། འཁོར་རྣམས་ལ་སྟོན་པས་ཐུགས་ཉིད་ཉིང་ཁུ་ནས་
ནི་ཕྱུང་། མགུར་གྱི་བུམ་པ་ནས་དྲིལ། ལྗགས་ཀྱི་དབང་པོ་ལས་ནི་བཀྲམ། དུང་གི་
ཚིམས་བར་ནས་ནི་བཏོན། གསུང་ཚངས་པའི་དབྱངས་ཀྱིས་བསྒྲགས་སྟེ། བཀའ་
ཡང་དག་པའི་རིན་པོ་ཆེ། ཁམས་བརྒྱད་གཏན་ལ་ཕབ་པ། སྟོང་ཕྲག་བརྒྱ་པ། སྲས་
ཡུམ་རྒྱས་འབྲིང་གཏན་ལ་ཕབ་ཅིང་བཀའ་སྩལ་པས། བླ་ན་མེད་པ་ཡང་དག་པར་
རྫོགས་པའི་འབྲས་བུ་རྣམས་ཐོབ་པར་འགྱུར་རོ། །དེའི་ཚེ་འཇིག་རྟེན་གྱི་ཁམས་འདི་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡང་རྣམ་པ་དྲུག་ཏུ་གཡོས་ཏེ། འུར་རོ་འུར་རོ་རབ་ཏུ་འུར་རོ། །ཆེམ་མོ་ཆེམ་མོ་རབ་
ཏུ་ཆེམ་མོ། །བེར་རོ་བེར་རོ་རབ་ཏུ་བེར་རོ། །ཐུག་གོ་ཐུག་གོ་རབ་དུ་ཐུག་གོ །འགུལ་
ལོ་འགུལ་ལོ་རབ་ཏུ་འགུལ་ལོ། །ལྡེག་གོ་ལྡེག་གོ་རབ་ཏུ་ལྡེག་གོ །ས་ཡང་མཐོ་དང་
ཡམ་ཡོམ་དང་། ཞིག་རལ་ཅན་དུ་གྱུར་ཏོ། །
དེའི་ཚེ་དེའི་དུས་ནས། འཁོར་གྱི་ནང་ནས་ཡིད་ཀྱི་ཁྱེའུ་ཆུང་རང་གི་གཏན་ལས་
ལངས་ནས། སྟོན་པ་ལ་ལན་གསུམ་དུ་བསྐོར་བ་བྱས་ཏེ། སྟོན་པའི་ཞབས་ལ་སྤྱི་བོས་
ཕྱག་བཙལ་ནས་ཕྱོགས་ཅིག་ཏུ་འདུག་གོ །དེ་ནས་པུས་མོ་བཙུགས་ཏེ་ཐལ་མོ་སྦྱར་
ནས་འདི་སྐད་ཅེས་ཞུས་སོ། །སྟོན་པའི་སྒྲོན་མ་འགྲོ་བ་ཡོངས་ཀྱི་མགོན། གཡུང་དྲུང་
སེམས་དཔའ་ཤེས་པའི་རྒྱུད་འགྲོལ་ཞིང་། འཁོར་བའི་སེམས་ཅན་སྒྲིབ་སྦྱོང་ཚོགས་
བསགས་ཕྱིར། རྣམ་དག་ཡུམ་གྱི་དཀྱིལ་འཁོར་བཀའ་སྩོལ་ཅིག །ཅེས་ཞུས་སོ། །དེ་
ལ་སྟོན་པས་བཀའ་སྩལ་པ། ཉོན་ཅིག་འདུས་པའི་འཁོར་རྣམས་ཀུན། ཟབ་མོ་གཡུང་
དྲུང་ཡང་དག་བདེན་པའི་བཀའ། ཕྱིན་ཅི་མ་ལོག་དོན་དམ་ངེས་པའི་ལུང༌། ཐར་
པའི་ལམ་བཙལ་སྡུག་བསྔལ་སྤང་སླད་དུ། རྣམ་དག་པད་མ་ཡུམ་གྱི་དཀྱིལ་འཁོར་
དུ། དད་པ་རྩེ་གཅིག་ཡིད་ཀྱི་གཞུ་བསྡུང་ལ། བརྩོན་འགྲུས་སྟོབས་ཀྱིས་འགྲོ་ལ་ཕན་ ་
གདགས་ཕྱིར། ཤེས་རབ་མཆོག་གིས་ཡོངས་སུ་བཟུང་བར་གྱིས། ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །། །
༧ དེ་ལ་ཡང་སྟོན་པས་འདི་སྐད་གསུངས་སོ། །མ་བཅོས་ཡེ་ནས་རིག་པའི་སྙིང་པོ་
འདི། མི་སྐྱེ་མི་འགག་ནམ་མཁའི་ངང་ཚུལ་ཅན། ཐུགས་ཉིད་མི་གཡོ་མཚན་མ་ཅིར་
མི་དམིགས། སྤྲུལ་པ་བྱེ་བ་ཕྲག་བརྒྱ་འབྱུང་བའི་གནས། དུས་གསུམ་བདེར་གཤེགས་
ཐམས་ཅད་བསྐྱེད་པའི་ཡུམ། རྣམ་པར་མི་རྟོག་རྟོག་པའི་ཡུལ་དང་བྲལ། སྨྲ་བསམ་
ཚིག་ལས་འདས་ཏེ་བརྗོད་དུ་མེད། ཡེ་ནས་རྣམ་དག་ལྷུན་གྱིས་གྲུབ་པར་གནས།
148

མདོ་སྡེ། གཡུང་དྲུང་ལས་དག་རྒྱུད།
དེ་དོན་མ་རྟོགས་མ་རིག་འཁྲུལ་བའི་བློ། བདག་དུ་འཛིན་པའི་མདུད་པས་དམ་དུ་
བསྡམས། སྒྲིག་རྒྱུ་ཐོ་ཡོལ་ལ་རྟོག་ཤེས་པ་འཁྲུལ། ཁམས་གསུམ་འཁོར་བའི་གནས་
སུ་གཏན་དུ་འཁྱམས། མི་བདེ་སྡུག་བསྔལ་བརྒྱད་དང་བཅུ་དྲུག་གདུང་། ངན་སོང་
གསུམ་གྱི་སྡུག་བསྔལ་ཐར་མི་སྲིད། ཐར་པ་མི་ཐོབས་གཤེན་རབ་ལམ་དང་འགལ།
མི་རྟག་སྒྱུ་མའི་ནོར་ལ་ཞེན་ཆགས་པས། དོན་དམ་མིན་ལ་དངོས་པོ་བདེན་པར་
འཛིན། གཉིད་ལོག་རྨི་ལམ་དུས་ཀྱི་ནོར་བཞིན་འཁྲུལ། འཁྲུལ་པ་དེའི་བྱང་ཆུབ་ལམ་
ཐག་རིང་། བླ་མེད་འབྲས་བུའི་དོན་དང་འགྱངས་པའི་རྒྱུ། དེ་དག་ལོག་འཁྲུལ་གདར་
ཐག་གཅད་པའི་ཕྱིར། སྟོན་པའི་ཐུགས་རྗེས་བྱིན་བརླབས་སྟོབས་ཆེན་གྱིས། ཉི་མའི་
འོད་དང་འདྲ་སྟེ་ཀུན་ལ་འཆར། ཐར་ལམ་བདེ་འབྱེད་ཉོན་མོངས་སྡུག་བསྔལ་སྤངས།
རྣམ་དག་མི་ནོར་བདེན་པའི་ལམ་ཆེན་པོ། ཡང་དག་ཐུགས་ལ་ཡེ་ཤེས་འོད་ཟེར་
སྤྲོས། ཕྱོགས་བཅུའི་ཡུམ་སྲས་མ་ལུས་ཐམས་ཅད་ལ། བསྐུལ་ཞིང་གསོལ་བ་བཏབ་
ཏེ་ཐུགས་རྗེས་འཛིན། ཚད་མེད་བཞི་དང་ལྡན་པས་འགྲོ་དོན་མཛད། རྒྱུ་དྲུག་འཁོར་
བའི་སེམས་ཅན་ཐམས་ཅད་ཀུན། ཉོན་མོངས་སྡིག་སྒྲིབ་བག་ཆགས་སྦྱང་བའི་ཕྱིར།
འགྱུར་མེད་གཡུང་དྲུང་བོན་གྱི་དབྱིངས་དཀྱིལ་ན། དུས་གསུམ་བདེར་གཤེགས་སྲས་
ཡུམ་འཁོར་བཅས་ཀུན། རྫུ་འཕྲུལ་མྱུར་མགྱོགས་ཤུགས་ཀྱིས་སྐུར་བསྐྱེད་ལ། ཐུགས་
རྟགས་གཉིས་མེད་འབྲེལ་བའི་མཐུ་སྟོབས་ཀྱིས། བདག་དོན་གཞན་དོན་ལྷུན་གྲུབ་
མཐའ་རུ་ཕྱིན། ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས།
གཞི་དོན་ཚུལ་གསུམ་དུ་བསྟན་པའི་ལེའུ་སྟེ་གཉིས་པའོ།། །། །
༧ ཕྲིན་ལས་ཟབ་མོའི་དོན་ལ་འཇུག་འདོད་པས། དང་པོར་བྱང་ཆུབ་མཆོག་ཏུ་
སེམས་བསྐྱེད་དེ། ཚུལ་ཁྲིམས་སྡོམ་པའི་དོན་ལ་གནས་པར་བྱ། མི་དགེ་སྡིག་པའི་
ལས་བཅུ་སྤངས་བྱས་ཤིང་། དགེ་བ་བཅུ་བྱས་ལས་སྤྱོད་དང་དུ་བླང་། ཁྲུས་དང་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཙང་སྦྲར་རྟག་ཏུ་བསྟེན་པར་བྱ། ཤ་ཆང་སྒོག་ཙོང་ཁ་ཟས་སྤང་བར་བྱ། སྙིང་རྗེ་
སེམས་བསྐྱེད་སྨན་པའི་སྤྱོད་པ་སྤྱད་པར་བྱ། བཀྲ་ཤིས་ཡིད་འོང་ཉམས་དགའ་ཕུན་
སུམ་ཚོགས། སའི་ཡོན་ཏན་ཚང་ཞིང་བར་ཆད་མེད་པ་རུ། སྟོན་ཟླ་ཐ་ཆུང་དུས་
ཀྱི་ཁྱད་པར་གྱི། གཟའ་སྐར་བཀྲ་གསལ་ས་གཞི་རྩི་ཐོག་རྒྱས། གྲང་དྲོ་སྙོམས་པའི་
འབྲས་བུ་སྙིང་པོ་སྨིན། ཆུ་དང་རྙོགས་མ་མེད་ཅིང་བསིལ་དྲོད་སྙོམས། འབྱུང་བའི་ཆ་
སྙོམས་རླུང་དང་བུས་མི་སྡང་། གཟའ་སྐར་བཀྲ་གསལ་ཚེས་གྲངས་གྲུབ་པའི་ཉི་མ་ལ།
ས་བརྟགས་ས་བླང་ས་གཞིར་བྱིན་གྱིས་བརླབས། ས་རྐོ་ས་བརྡུང་སའི་སྒྲིབ་པ་སྦྱང་།
ས་བཟུང་ས་གཏེར་གཞུག་ཅིང་ས་བཀྲ་བརྟག །བརྟག་པ་གདོན་ཡོད་བཙུབ་དང་
ངན་པའི་ས་དག་སྤང་། བསླང་པ་བདག་པོ་དབང་ཆེན་འཁོར་བཅས་དེ་ལའོ། །བྱིན་
བརླབས་བདེར་གཤེགས་ཐུགས་རྗེའི་འོད་ཟེར་གྱིས། རིན་ཆེན་མཛེས་པ་ལྔ་རུ་བྱིན་
གྱིས་བརླབས། བསྡུ་བ་སྦྲན་གཏང་ས་གླུད་མངོན་ཆས་མཆོད། མཆོད་པ་ལྔ་དང་
གསེར་སྐྱེམས་རིན་པོ་ཆེ། བདེ་བར་གཤེགས་དང་ལྷ་སྲིན་སྡེ་བརྒྱད་མཆོད། བརྡུང་
བ་ཐོ་བ་ཐུ་ལུམ་འཇོར་གྱིས་བརྡུང་། སའི་སྒྲིབ་པ་གཙང་ཚན་སྤོས་དང་སྨན་གྱིས་
སྦྱོང་། ས་བཟུང་དཀྱིལ་འཁོར་ས་བཅད་བདག་དུ་བཟུང་། ས་གཏེར་བུམ་པ་རིན་
ཆེན་ཆས་པ་ཡིས། སའི་སྐྱིན་པར་གོང་གི་ཤུལ་དུ་གཞུག ། ས་པྲ་དཀར་འཇམ་གཉེན་
པར་རབ་ཏུ་ཤེས། རྩུབ་དང་ཐལ་བ་འདྲ་བའི་ས་བདག་སྤོངས། གདུག་གཙུབ་ཆེ་ན་
ཆང་བརྡུང་ཀླུ་གདོན་བཀྲད། དཀྱིལ་འཁོར་བཞེངས་ས་གྲུ་བཞི་དག་དུ་བཅད། ངན་
ཐིག་གདབ་ཅིང་མཚམས་གཞིར་ཕུར་བུ་གཟུགས། ཁྲུ་ཚད་བརྒྱ་དང་རྩ་བརྒྱད་བསྐོར་
བར་བྱ། དཔངས་སུ་ཁྲུ་གང་ཁྲུ་དོ་ཡར་མར་བརྩེག །ས་གཞི་དལ་སྙོམས་མེ་ལོང་
ལྟ་བུར་བྱ། སྦྱང་བའི་རྫས་བྱུག་ཡིད་དུ་འོང་བར་བྱ། ཆག་ཆག་གདབ་ཅིང་མཛེས་
པར་བྱ་བ་ཡང༌། རྫས་དང་ཚིག་བཤད་དག་པའི་སྔགས་ཀྱིས་གདབ། ཆུ་གཙང་
150

མདོ་སྡེ། གཡུང་དྲུང་ལས་དག་རྒྱུད།
ཚན་དང་མེ་ཏོག་རིན་ཆེན་སྦྱར། དབྱིངས་དང་འདུས་བྱས་དག་པའི་ཚིག་དབྱངས་
བརྗོད། སྒྲིབ་པ་སེལ་བའི་སྔགས་ཀྱིས་གནོན་པར་གདབ། དེ་ནས་ཐིག་གདབ་གསལ་
བར་བྱ་བ་ཡང་། ཐིག་མཁན་ཐིག་གཡོག་དགོངས་པ་གསལ་བ་ཡི། དཀྱིལ་འཁོར་
རྣམ་གསུམ་ཡོངས་གསལ་བྱ་བའི་ཕྱིར། དཀར་དམར་སེར་བས་ཚོན་ཐིག་གདབ་
ཚུལ་བསྟན། དེ་ནས་ཐིག་མཚམས་བཅད་ལ་བར་ཆད་བཀྲད། ཐིག་མཁན་རང་
བཞིན་ཆ་ལུགས་ལྔ་ལྡན་པའི། འགྱུར་མེད་ཏིང་འཛིན་ངང་ལ་གནས་པར་བྱ། ཕྱག་
གཡས་ཐིག་ཐག་ཡེ་ཤེས་ལྔ་རུ་བསྒོམ། ཐིག་གཡོག་ལས་ལ་གོམས་ཤིང་མཁས་པ་ཡིས།
བསམ་པ་རྣམ་པར་དག་པའི་ངང་ལ་གནས། གཡས་ཀྱི་ཐིག་ཆར་བོན་ཉིད་དབྱིངས་
སུ་བསྒོམ། དབྱིངས་དང་ཡེ་ཤེས་འབྲེལ་བའི་ཐིག་གདབ་སྟེ། ཐིག་མཁན་ནུབ་བལྟ་
ཐིག་གཡོག་ཤར་དུ་བལྟ། ཐིག་སྣ་ཕྲིན་ལས་མཁན་གྱིས་གཡོན་དུ་བཟུང་། མཁན་
པོས་ཉུང་དཀར་ཐོགས་ཏེ་ཚིག་འདི་བརྗོད། འགྱུར་མེད་གཡུང་དྲུང་བོན་གྱི་དབྱིངས་
དཀྱིལ་ནས། མ་བཅོས་རྣམ་དག་ཡུམ་གྱི་ཕོ་བྲང་འདིར། སྟོན་པ་གཤེན་རབ་གསལ་
བའི་ཐིག་འདེབས་ཀྱིས། བར་དུ་སྒྲིབ་པའི་ལོག་འདྲེན་འབྱུང་པོ་ཚོགས། འདི་རུ་མ་
འདུག་སོ་སོ་གཞན་དུ་དེངས། གལ་ཏེ་མི་འགྲོ་འདུག་འགྱུར་ལོག་ལྟ་ན། ཡུམ་ཆེན་ལྷ་
མོའི་ཐུགས་རྗེ་བྱིན་བརླབས་དང་། ཕྱོགས་བཅུ་ཡེ་གཤེན་རྣམས་ཀྱི་ནུས་མཐུ་དང༌།
གཤེན་རབ་བདག་གི་མཐུ་སྟོབས་རྫུ་འཕྲུལ་གྱིས། ལོག་འདྲེན་བགེགས་ཀྱི་སྦྱོར་བ་རྒྱུན་
ཆོད་ཅིག ། ཉེ་ལོ་ཡོ་བུར་སྣ་བུར་སྣ་འགའ་ཚ་ཡ། ཕྲ་དུ་ཕྲ་དུ་འགའ་ཚ་ཡ། སུམ་ཏྲི་
སུམ་ཏྲི་འགའ་ཚ་ཡ། ཞེས་བརྗོད་ཅིང་ཉུངས་དཀར་ཕྱོགས་བཅུར་བྲིམ་ཞིང་བཅད།
མཁན་པོས་ཐིག་ཐག་སློབ་མའི་ཐུགས་ཁར་འཕང༌། དིང་གི་སྟོན་པ་གཤེན་རབ་
ཐུགས་རྗེའི་བདག །མཐའ་ཡས་འགྲོ་དྲུག་སེམས་ཅན་ཉོན་མོངས་རྣམས། ཐུགས་རྗེས་
དབྱིངས་སུ་བཟུང་ཞིང་དྲང་བའི་ཕྱིར། མི་འགྱུར་རྣམ་དག་ཡུམ་གྱི་དཀྱིལ་འཁོར་ལ།
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གསལ་བའི་འོད་ཀྱི་ཐིག་ཆེན་འདི་འདེབས་ཀྱིས། ཐིག་ཐག་དཀར་པོ་དྲི་མེད་འོད་ཟེར་
འདི། འཁྲུལ་མེད་བློ་གསལ་འཕྲིན་ལས་ཀུན་ལ་མཁས། ཀུན་ལ་བྱམས་སྙོམས་གདུང་
བ་ལྷའི་བུ། སྲས་མཆོག་ཁྱེད་ཀྱིས་ཐིག་ཐག་སྣ་དྲོངས་ལ། བྱམས་ལྡན་ལྷ་མོས་ཐིག་
ལ་བྱིན་གྱིས་རློབས། མ་འདྲེས་གསལ་བར་དཀྱིལ་འཁོར་ཐིག་ཐོབ་ཅིག །ཞེས་བརྗོད་
ཅིང་ཐིག་ཐག་འོད་ཟེར་བྱིན་གྱིས་བརླབས། སྤྲོས་ཏེ་མ་འདྲེས་སོ་སོ་གསལ་བར་གདབ།
ཚངས་པའི་ཐིག་ཆེན་ཟུར་ཐིག་ཆེན་པོར་གདབ། ཐིག་ཆེན་བཅུ་ནི་ཚད་ཀྱིས་བགོས་
ལ་གདབ། ཐིག་ཆེན་ཐིག་གཡོག་བཅས་པ་སུམ་ཐོག་གོ །འགྲུས་ཐིག་སུམ་བཅུ་རྩ་
གཉིས་མ་འཁྲུག་གདབ། ལྷག་པའི་ཐིག་ཆ་བཅུ་དྲུག་འཕྲ་མོར་གདབ། སྐོར་ཐིག་བརྒྱ་
དང་སུམ་ཅུ་སོ་བཞི་པོ། གསལ་བའི་ཐིག་སྟེ་མ་འདྲེས་མཉམ་པོར་བསྐོར། ཐིག་ཕྲན་
རྣམས་ནི་རྐྱང་པར་རེ་རེ་གདབ། ཅེས་གསུངས་སོ། །གཡུང་དྲུང་ལས་རྣམ་པར་དག་
པའི་རྒྱུད་ལས། ཕྲིན་ལས་མཁན་གྱིས་གནས་དུས་ས་བཙལ་དཀྱིལ་འཁོར་བརྩེག་པ་
དང༌། ཆག་ཆག་དང་ཐིག་གདབ་པའི་ལེའུ་སྟེ་གསུམ་པའོ།། །།
༧ དེ་ནས་དབྱིངས་ནས་སྙན་གསན་དབབ་པ་ནི། དབུས་ཀྱི་ལྟེ་བ་སུམ་ཅུ་རྩ་
གསུམ་ལ། མ་ནོར་གདན་ནི་སུམ་བཅུ་རྩ་གསུམ་དགོད། ཕུར་ཁུང་རྣམས་སུ་ས་
ཚོན་རྣམ་པ་ལྔ། འབྱུང་བ་ལྔ་རུ་བྱིན་གྱིས་བརླབས་ལ་བླུགས། གདན་རྣམས་ཡེ་ཤེས་
སྤྲུལ་པར་བྱིན་གྱིས་བརླབས། མཆོད་གཡོག་ཁྱེའུ་དང་བུ་མོ་མཛེས་མ་ཡིས། མཚལ་
གྱི་སྣང་བལྟམ་སྤོས་ཀྱི་དུད་ཕྱུང་སྟེ། དབང་པོ་ཁ་ལྕེ་དག་པའི་རིམ་གྲོ་བྱ། དང་པོ་ཆུ་
གཙང་ཚན་སྤོས་སྦྱར་བའི། ཁ་བཀྲུ་ལག་བཤལ་དག་པའི་སྔགས་འདི་བཟླས། ཨོཾ་ཁྲི་
མང་ཨག་ཀྱོ་ས་ལེ་སང་ངེ་ཡེ་སྭཱཧཱ། ཁཾ་མཾ་ཨག་ཀྱོ་སལེ་སང་ངེ་ཡེ་སྭཱཧཱ། ཕོགས་གསུམ་
བརྗོད་པས་ཁ་ལག་བཀྲུ་བར་བྱ། དེ་ནས་སྐད་ཅིག་མའི་ཏིང་ངེ་འཛིན་གྱིས། བདག་
གི་སྤྱི་བོར་རམ་དམར་འོད་འབར་བསམ། རམ་ལས་འོད་འཕྲོས་ཡེ་ཤེས་མེ་དཔུང་
152

མདོ་སྡེ། གཡུང་དྲུང་ལས་དག་རྒྱུད།
གིས། ལུས་ཀྱི་བག་ཆགས་སྡིག་སྒྲིབ་སྡུག་བསྔལ་སྦྱངས། ཤིན་དུ་དག་པའི་སྐུ་རུ་གྱུར་
བར་བསྒོམ། ལྕེ་སྟེང་ཡི་གེ་ཨ་དམར་འོད་འཕྲོས་གསལ། ཨའི་འོད་ཀྱིས་ངག་གི་སྡིག
སྒྲིབ་སྦྱོང་། ལྕེ་ཉིད་པད་མའི་སྦུ་གུ་འོད་དུ་འབར། མཆུ་ཉིད་པད་ཤུན་རིན་ཆེན་
སྦུབས་སུ་འབར། ངག་གིས་བཟླས་བརྗོད་ཚངས་པའི་དབྱངས་སུ་བསྒོམ། ཐུགས་
ཁར་ཡི་གེ་ཧཱུྃ་སེར་ས་བོན་བསྒོམ། ཧཱུྃ་ལས་འོད་འཕྲོས་ཡེ་ཤེས་འོད་ཕུང་གིས། ཡིད་
ཀྱི་བག་ཆགས་ཉོན་མོངས་སྡིག་སྒྲིབ་དག །མ་བཅོས་སེམས་ཉིད་དག་པ་ཆེན་པོ་
བསྒོམ། དེ་ན་དྲི་ཆབ་ཕྱག་གི་ཁྱོར་བར་བླུག །མང་ལས་དག་པ་ཁྲུས་ཀྱི་ཆུ་བོ་བསྒོམ།
ཕྱོགས་བཅུར་གཏོར་བས་ལྷག་མ་རང་ཉིད་བཏུང་། གཏོར་བས་བདེར་གཤེགས་
གཙང་རིགས་ཚངས་པར་བསམ། འཐུང་བས་ལུས་ངག་ཡིད་གསུམ་གྱི་སྒྲིབ་པ་དག་
པར་བསྒོམ། ཐུགས་རྗེའི་སྟོབས་དང་དམ་ཚིག་མཆོད་སེམས་ཀྱི། ཏིང་འཛིན་ཡིད་ཀྱི་
དམིགས་པའི་གནས་འདི་རུ། དུས་གསུམ་བདེར་གཤེགས་འཁོར་བཅས་སྤྱན་དྲངས་
ལ། ཕྱག་འཚལ་ཐུགས་རྗེས་འཛིན་པར་གསོལ་བ་འདེབས། ཐོག་མཐའ་མེད་པའི་
མི་དགེ་སྡིག་པ་བཤགས། ཡུམ་རྣམས་མཚན་ནས་བརྗོད་ལ་ཕྱག་འཚལ་བསྟོད། ཨོཾ་
མ་བ་མ་དེ་འདུ་མ་ཧེ་མོ་ཧ་ཨེ་མ་ཧོ་སྭཱཧཱ། སྔགས་ཀྱི་སྙན་གསན་ཕབ་ལ་ཐུགས་དམ་
བསྐུལ། མཆོད་པ་ལ་སོགས་བསྔོ་ཞིང་གདན་དབུལ་ཏིང་འཛིན་བྱ། དཀྱིལ་འཁོར་
རྒྱན་རྣམས་གཙང་སྦྲ་རྒྱ་ཆེན་བྱའོ། །
དེ་ནས་སྟ་བོན་དག་ལ་འཇུག་པ་ཡང་བྱ། བུམ་པ་ལ་སོགས་ཕོ་བྲང་རྫས་རྣམས་
དང་། མཆོད་གཏོར་ལ་སོགས་མཆོད་པའི་རྫས་རྣམས་དང་། བླ་བྲེ་ལ་སོགས་དཀྱིལ་
འཁོར་རྒྱན་རྣམས་དང༌། དབུ་རྒྱན་ལ་སོགས་ལུས་ཀྱི་རྒྱན་རྣམས་དང་། ཚེམས་ཤིང་
ལ་སོགས་དབང་གི་རྫས་རྣམས་དང་། དགོས་དགུའི་རྫས་དང་ཡོ་བྱད་ཚང་བར་
བསོག །མཆོད་མཁན་མཆོད་གཡོག་དགོངས་པ་ལ་གནས་ཅིང་། ཏིང་འཛིན་དཀྱིལ་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཁོར་གསལ་བར་གྱུར་པ་དང་། རང་བཞིན་དབྱིངས་ཀྱི་དཀྱིལ་འཁོར་སྤྱན་དྲངས་
ལ། ཏིང་འཛིན་རིག་པའི་ངང་ལ་གནས་པར་བྱ། དག་པ་རྣམ་པ་གསུམ་གྱི་རིམ་གྲོ་
ཡིས། བདག་དང་ཡོན་བདག་གང་ཡིན་ཁྲུས་ནས་དབྱུང་། དྲི་ཆབ་དག་གིས་མཆོད་
པའི་བར་ཆོད་བསལ། མཚོན་པའི་རྟགས་གདབ་ཕུ་ཚེའི་ལུས་ལ་གཟུང་། ཚིག་གིས་
སྤྱན་དྲངས་འགྲོ་བའི་དོན་ལ་གཤེགས། དུས་གསུམ་བདེར་གཤེགས་སྲས་ཡུམ་འཁོར་
བཅས་རྣམས། སྲི་ཞུ་གུས་པའི་སྟ་བོན་ངང་ལ་གནས། ལྷ་ཆེན་ཀླུ་ཆེན་གཙང་རིགས་
དཔལ་མགོན་རྣམས། ཡོན་ཏན་མགྲོན་ནི་སྟ་བོན་དག་ལ་བཞུགས། ལྷ་སྲིན་སྡེ་
བརྒྱད་མ་ལུས་འཁོར་བཅས་ཀུན། ལན་ཆགས་མགྲོན་ནི་སྟ་བོན་དག་ལ་བཞུགས།
རིགས་དྲུག་རྒྱུ་ལྔ་ཡོངས་ཀྱི་སེམས་ཅན་རྣམས། སྙིང་རྗེའི་མགྲོན་ནི་སྟ་བོན་དག་ལ་
བཞུགས། ཧ་ལ་གཅོད་པའི་རལ་གྲི་བཞི་ལ་སོགས། དཀྱིལ་འཁོར་རྒྱན་ནི་སྟ་བོན་
ཙམ་ལ་བཞུགས། རིན་ཆེན་གསེར་གཡུ་ལ་སོགས་ཡོ་བྱད་རྫས། མཆོད་པའི་རྫས་
སུ་སྟ་བོན་དག་ལ་བཞག་པར་བྱ། དགོངས་པ་བླ་ན་གསལ་བའི་གཤེན་རབ་དང་།
བསམ་རྒྱུད་འོག་ནས་དག་པའི་འཕྲིན་ལས་མཁན། མངའ་བདག་གཙོ་འཁོར་སྟ་བོན་
དག་ལ་བཞུགས། ཡོན་བདག་ཕོ་མོ་དད་པ་ཆེར་རབ་ལྡན། དགེ་བཅུ་སྤྱོད་ཕྱིར་ལྟ་
བོན་དག་ལ་བཞུགས། ཀུ་ཤའི་རྟེན་སོགས་དབང་གི་རྫས་རྣམས་ནི། དབང་ཐོབ་བྱ་
ཕྱིར་སྟ་བོན་ཙམ་ལ་བཞག་པར་བྱ། ཚིག་བཤད་ཀྱིས་བསྐུལ་ལ་ཆོ་ག་བྱ། རྫས་རྣམས་
གཅིག་ཏུ་སྤུངས་ནས་རྒྱས་གདབ། མི་འགྱུར་གཡུང་དྲུང་རིགས་ཀྱི་ཕྱག་རྒྱས་དགོད།
ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། སྙན་གསན་ཕབ་
ཅིང་སྟ་བོན་ལ་གནས་པར་བྱ་བའི་ལེའུ་སྟེ་བཞི་པའོ། །། །
༧ དེ་ནས་དཀྱིལ་འཁོར་བྲི་ཞིང་ཚོན་བཀྱེ་བ་ནི། དབུས་ཀྱི་ལྟེ་བ་ཟླུམ་པོ་དཀར་
པོ་རུ་བྱ། དེའི་ཕྱི་རིམ་རྒྱས་པ་གསེར་གྱི་པདྨ་འདབ་མ་བཞི་བྲི། དེའི་ཕྱི་རིམ་དབང་
154

མདོ་སྡེ། གཡུང་དྲུང་ལས་དག་རྒྱུད།
གི་པདྨ་འདབ་མ་བརྒྱད་དམར་པོ་རུ་བྲི། དེའི་ཕྱི་རིམ་ཡོན་ཏན་གྱི་པདྨ་བཅུ་དྲུག་
ལྗང་ཁུ་རུ་བྲི། དེའི་ཕྱི་རིམ་ཕྲིན་ལས་ཀྱི་པདྨ་སུམ་ཅུ་རྩ་གཉིས་སྔོན་པོ་རུ་བྲི། དེའི་ཕྱི་
རིམ་རིན་པོ་ཆེའི་པདྨ་ལྔ་བཅུ་རྩ་གཉིས་སྣ་ཚོགས་སུ་བྲི། དེའི་ཕྱི་རིམ་གྲུ་ཆད་སེར་པོ་
ལ། མེ་ཏོག་གེ་སར་བཅས་པའི་ཤིང་ལོ་མཛེས་པར་བྲིའོ། །དེའི་ཕྱི་རིམ་ལིང་ཙེ་སུམ་
ཅུ་རྩ་གཉིས་ཀྱི་དབུས་ཀྱི་ལྟེ་བ་ཟླུམ་པོ་དཀར་པོ་བྲི། དེའི་ཕྱི་རིམ་རིན་པོ་ཆེའི་པདྨའི་
ཕྱོགས་དང་མཐུན་པ་བཞི་བྲི། དེའི་ཕྱི་རིམ་གསེར་གྱི་པདྨ་བརྒྱད་པར་བྲི། དེའི་ཕྱི་རིམ་
དུ་རིན་པོ་ཆེའི་པདྨ་ཁ་དོག་ཕྱོགས་སུ་ཕྱེ་བ་བཅུ་དྲུག་བཅུ་དྲུག་ཏུ་བྲི། ཕྱི་རིམ་གྲུ་ཆད་
སེར་པོ་ལ། མེ་ཏོག་དང་ཤིང་ལོ་རིས་སུ་བྲི། ཐིག་ཆེན་སུམ་བཅུའི་སུམ་ཐིག་རྣམས།
དཀར་པོ་ལ་གཡུང་དྲུང་སྔོན་པོ་གཏམ་པ་བྲི། དེའི་ཕྱི་རིམ་དུ་ཤར་དུ་སྣམ་བུ་སེར་པོ་
ལ། གཡུང་དྲུང་རིས་སུ་བྲི། བྱང་ཕྱོགས་སྣམ་བུ་ལྗང་ཁུ་ལ་འཁོར་ལོ་རིས་སུ་བྲི། ནུབ་
ཀྱི་སྣམ་བུ་དམར་པོ་ལ་པདྨ་རིས་སུ་བྲི། ལྷོའི་སྣམ་བུ་སྔོན་པོ་ལ་རིན་ཆེན་རིས་སུ་བྲི།
དེའི་ཕྱི་རིམ་སྒོ་བཞི་ཕྱོགས་དང་བསྟུན་པ་ལ་སྒོ་དང་སྒོ་ཁྱུད་ཆས་པར་བྲི། དེའི་ཕྱི་རིམ་
རིན་པོ་ཆེ་སྣ་ལྔའི་རྩེགས་པས་བསྐོར། དེའི་སྟེང་དུ་ནམ་མཁའི་ཁོང་སེང་། དེའི་སྟེང་ན་
སྟ་བབས་རིམ་པ་ནི། དེ་ལ་རིན་པོ་ཆེའི་རྒྱན་གྱིས་སྤྲས་པ། དེ་སྟེང་དུ་བོན་གྱི་འཁོར་
ལོ་རྩིབས་བརྒྱད་ཟླུམ་པོ་ལ། གཡས་གཡོན་ལ་རི་དྭགས་ཨེ་རིན་ཏ་རེ་རེ་ལ། སྐེ་ན་
གསེར་གི་གཤང་ཆུང་དང་མཛེས་པའི་དར་དཔྱངས་ཀྱིས་བརྒྱན་པར་བྲི། དེའི་གཡས་
གཡོན་དུ་རིན་པོ་ཆེའི་ལྗོན་ཤིང་རེ་རེ་ལ། དར་དཔྱང་འཕན་དར་ལྟ་བུ་རེ་རེ་བརྒྱན་
པར་བྲི། འཁོར་ལོའི་སྟེང་རིན་པོ་ཆེའི་གདུགས་ཡུ་བ་དང་ཏོག་གསེར་ལ་བྱས་པ།
ཤམ་བུ་ལ་རིན་པོ་ཆེ་མཛེས་པའི་ཟར་བུ་ལྡན་པའོ། །དེའི་ཕྱི་རིམ་གཡུང་དྲུང་གི་ར་བ་
ཟླུམ་པོ་རུ་བསྐོར་བ་བྲི། སྒོ་སྣམ་གྱི་གཡས་གཡོན་དུ་ནམ་མཁའ་སྟོང་པའི་རང་བཞིན་
མཐིང་ནག་ལ། ཉི་ཟླའི་སྐར་ཁུང་དང་ལྡན་པར་བྱ། དེའི་ཕྱི་རིམ་རིན་པོ་ཆེའི་གསེར་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གྱི་ཀ་བ་ལ། གཡུའི་ཀ་ཞུ་དང་ལྡན་པར་བྲི། ཕྱི་རིམ་སྣམ་བུ་དམར་པོ་ལ། འདོད་
ཡོན་གྱི་ལྷ་མོ་གྲངས་མེད་པས་བསྐོར་བ་བྲི། དེའི་ཕྱི་རིམ་དུ་རིན་པོ་ཆེའི་དྲྭ་བ་སེར་པོ་
ལ། དྲྭ་མིག་རིན་པོ་ཆེ་སྣ་ཚོགས་ཀྱིས་སྤྲས་པར་བྲི། དེའི་ཕྱི་རིམ་རིན་པོ་ཆེའི་དྲྭ་ཕྱེད་
སྔོན་པོ་ལ། རིན་པོ་ཆེའི་ཆུན་དཔྱང་དང་ཟར་བུ་སེང་གེའི་ཁ་ནས་ཐོན་པ། འབྲེལ་མ་
ཆད་པ་ཡོངས་སུ་འཁོར་བར་བྲི། ཕྱི་རིམ་གྲུ་ཆད་བཞི་སེར་པོ་ལ། བུམ་པ་བཞིའི་ཁ་
རྒྱན་ཤིང་ལོ་མཛེས་པ་བཞིས་བརྒྱན་པ། མཛེས་ཤིང་དོད་པར་བྲི་བར་བྱའོ། །གཡུང་
དྲུང་ལས་རྣམ་པར་དག་པའི་རྒྱུད་ལས། དཀྱིལ་འཁོར་བྲི་བའི་ལེའུ་སྟེ་ལྔ་པའོ། །། །
༧ ད་ནི་རྫས་ཀྱི་རིམ་པ་བཤད་པར་བྱ། བུམ་པ་སུམ་ཅུ་རྩ་གསུམ་ཕོ་བྲང་བཅུད་
དུ་བསོག །མཆོད་པའི་རྫས་སུ་བཤམས་པ་ནི། དཀྱིལ་འཁོར་ནུབ་ཀྱི་ཕྱོགས་སུ་ནས་
མར། གཙང་མའི་ས་ལ་མཎྜལ་བཤམས། དཀྱུས་སུ་ཁྲུ་དགུ་ཞེང་དུ་གྲུ་གང་བྱ། དྲི་
དང་སྤོས་ཀྱི་ཆག་ཆག་གདབ། རིན་པོ་ཆེའི་གཅལ་བཀྲམ་ཞིང་། འབྲུ་དང་མེ་ཏོག་
ཚོམ་བུ་དགོད། བཟེད་ཞལ་དགུ་གཉིས་བཅོ་བརྒྱད་དགྲམ། དགུ་ནི་གཙང་མའི་
ཆུ་ཡིས་བཀང་། སྨན་ལྔ་སྤོས་ལྔ་སྙིང་པོ་ལྔ། དཀར་གསུམ་མངར་གསུམ་འབྲས་བུ་
གསུམ། རིན་ཆེན་འབྲུ་དང་གཙང་ཚན་གསུམ། ཆུ་གཙང་དགུ་ལ་བཅུད་དུ་སོ་སོར་
གསལ། མེ་ཏོག་རྣམས་ནི་ཕྱི་རྒྱུད་ཀུན་ལ་བླུགས། དགུ་ནི་མཆོད་པའི་གཏོར་མ་ཆ་
དགུ་བཤམས། དམིགས་ཀྱིས་དབུལ་ཞིང་བསྔོ་བའི་གནས་དགུ་རུ། མཉེས་པར་གྱུར་
དང་ཚིམས་པར་བྱེད་པའོ། །མར་མེ་ལ་སོགས་མཆོད་པའི་ལོངས་སྤྱོད་རྫས། འདུས་
བྱས་ལོངས་སྤྱོད་ཚོགས་རྣམས་བསག་ཕྱིར་བཤམ། ཕྱག་རྒྱས་དབང་བསྒྱུར་སྔགས་
ཀྱིས་དག་སྦྱངས་ཏེ། ཏིང་ངེ་འཛིན་གྱིས་སྣང་སྲིད་གང་བར་སྤེལ། དོན་གྱིས་ཁྱབ་
ཅིང་ཀུན་ལ་སྙོམས་པར་བསྔོ། དེ་ལ་བུམ་པ་བཅས་ཕྱིར་ཁྲུས་ནས་དབྱུང་། བར་
ཆོད་སྤང་ཕྱིར་བགེགས་རྣམས་བཀྲད་བྱ་ཞིང༌། དྲི་སྤོས་དུ་བས་བདུག་ཅིང་བསང་བ་
156

མདོ་སྡེ། གཡུང་དྲུང་ལས་དག་རྒྱུད། །
དང་། ནང་གི་བཅུད་རྩལ་རྒྱན་རྣམས་རྫོགས་པར་བྱས། བུམ་པ་དག་ཅིང་ཚངས་
པའི་སྔགས་ཀྱིས་བཀྲུས། ཕྱི་དང་ནང་མེད་དྲི་མེད་དག་པར་བྱ། དེ་ནས་བར་ཆོད་
བསལ་ཞིང་བགེགས་བཀྲད་པས། བདག་དང་ཡོན་བདག་རྒྱུ་སྦྱོར་འཁོར་བཅས་ཀྱིས།
དུས་གསུམ་བདེར་གཤེགས་མ་ལུས་སྤྱན་དྲངས་ཞིང༌། བག་ཆགས་སྦྱོང་དང་སྒྲིབ་
གཉིས་བསལ་བ་དང་། དངོས་གྲུབ་རྣམ་གཉིས་ནོད་པའི་བར་འདི་ལ། བགེགས་
ཆེན་ལོག་འདྲེན་བསམ་པ་ངན་གཏོང་ཞིང་། ཚེ་ལ་བར་ཆོད་དངོས་གྲུབ་གེགས་བྱེད་
རྣམས། རང་རང་གནས་སུ་མ་ཐོགས་བདེ་བར་སོང་། གལ་ཏེ་མི་འགྲོ་འདུག་པའི་
གནོད་བྱེད་རྣམས། འདི་དག་སྔགས་སྟེ་བཟླས་ཅིང་བྲིམ་པ་ཡིན། ཀུན་ཀྱང་མ་ལུས་
ཞི་ཞིང་བརླག་པར་འགྱུར། ཉེ་ལོ་ཡོ་རུ་རུ་སྤུ་རུ་ཛ་ལ་ཛ་ལ་ཏི་ཏ་ཡ་མན་ཐོར་རྩེ་པྲ་
མོ་ཧ། ཞེས་བརྗོད་ཉུངས་དཀར་གྱིས་བྲིམ་ཞིང་ལོག་འདྲེན་བསྐྲད། དྲི་དང་སྤོས་ཀྱིས་
བདུག་ཅིང་བསང་བ་ནི། གུ་གུར་ཙན་དན་དྲི་ཡིས་འོག་ནས་བདུག ། ཨོཾ་ཁྲོ་རྒྱལ་ཆེན་
པོའི་སྐུ་མཆོག་གིས། རི་རྒྱལ་རྩེ་ལ་བཅུད་ཕྱུང་ནགས་འཚལ་སྤོས། ཙན་དན་དྲི་ཞིམ་
ངད་ལྡན་ལྷ་རྫས་འདི། བུམ་པ་འདིའི་གཞལ་ཡས་བསང་བར་བྱ། ༀ་ཤིམ་ཤིམ་གྲམ་
གྲམ་བུན་ནེ་ཐིམ་ཐིམ་ཡེ་སྭཱཧཱ། བསང་ཞིང་དག་ནས་བུམ་པ་བཅའ་བ་ནི། བུམ་པ་
རི་རབ་ལྷའི་གཞལ་ཡས་ཁང་། དུས་སུམ་བདེར་གཤེགས་མ་ལུས་ཕོ་བྲང་རྟེན། ལྷ་
དང་ལྷ་མོའི་དཀྱིལ་འཁོར་དམ་པའི་མཆོག །གཟི་བརྗིད་བྱིན་རླབས་དབང་དང་
ལྡན་པར་བཅས། བླ་མེད་འབྲས་བུ་མཆོག་ཆེན་ཐོབ་འགྱུར་ཅིག །བུམ་པ་ཕྱག་ཏུ་
བཞེས་ལ་བཅུད་གསལ་བ། དྲི་མེད་ཡིད་དུ་འོང་བ་ལྷའི་རྫས། དཀར་གསུམ་མངར་
གསུམ་དག་པའི་ཆུ་གསུམ་འདིས། བུམ་པ་འདིའི་བཅུད་དུ་གསལ་ནས་ཀྱང༌། ཕྱི་
ནང་གཉིས་ཀྱི་སྒྲིབ་པ་དག་འགྱུར་ཅིག ། ཨོཾ་ཨ་དར་བ་དར་དུ་ཡེ་ཨ། དེ་ནས་ལྔ་ལྔ་
ཉི་ཤུ་རྩ་ལྔའི་རྫས། རིན་ཆེན་གསེར་གཡུ་མུ་ཏིག་ཤེལ་དང་དུང༌། བདེར་གཤེགས་སྐུ་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལྔའི་དོན་དང་ལྡན་བྱའི་ཕྱིར། བུམ་པ་འདིའི་བཅུད་དུ་གསལ་བར་བྱ། མི་འགྱུར་སྐུའི་
དབང་དང་ལྡན་གྱུར་ཅིག །བྱ་སེང་ཧ་ས་དེ་བ་པྲ་ཀ་ལྔ། བདེར་གཤེགས་གསུང་ལྔའི་
དོན་དང་ལྡན་བྱའི་ཕྱིར། བུམ་པ་འདིའི་བཅུད་དུ་གསལ་བར་བྱ། རང་བཞིན་མེད་
པའི་གསུང་དང་ལྡན་འགྱུར་ཅིག །ཏིལ་དང་སྦྲང་རྩི་ཚྭ་དང་བུ་རམ་མར། བདེར་
གཤེགས་ཐུགས་ལྔའི་དོན་དང་ལྡན་བྱའི་ཕྱིར། བུམ་པ་འདིའི་བཅུད་དུ་གསལ་བར་བྱ། །
འཁྲུལ་པ་མེད་པའི་ཐུགས་དང་ལྡན་གྱུར་ཅིག །ག་ཕུར་འཛའ་ཏི་གུར་གུམ་ཙན་དན་
ལྔ། བདེར་གཤེགས་ཡོན་ཏན་ལྔ་དང་ལྡན་བྱའི་ཕྱིར། བུམ་པ་འདིའི་བཅུད་དུ་བརྩལ་
བར་བྱ། ལེགས་པ་ཀུན་འབྱུང་ཡོན་ཏན་ལྡན་འགྱུར་ཅིག །ནས་འབྲས་ཏིལ་དང་གྲོ་
དང་མོན་སྲན་ལྔ། བདེར་གཤེགས་ཕྲིན་ལས་ལྔ་དང་ལྡན་བྱའི་ཕྱིར། བུམ་པ་འདིའི་
བཅུད་དུ་རྩལ་བར་བྱ། སྙོམས་པར་ལྷུན་གྲུབ་ཕྲིན་ལས་ལྡན་འགྱུར་ཅིག །ཨོཾ་སད་དོ་
ཨ་ཡཾ་རཾ་མཾ་ཁཾ་ཧཱུྃ་རི་ཏི་གར་མ་ལ་ཧོ། དེ་བརྗོད་པ་ནི་བུམ་པར་གསལ། ཁ་རྒྱན་མཛེས་
པའི་རྩ་ཤིང་ལྗོན་པར་བྱ། དཔག་བསམ་ལྗོན་ཤིང་ཁ་ལེ་སྟོང་འབྱམ་ཤིང་། འབྲས་བུ་
སྨིན་པའི་ལྗོན་ཤིང་ལོ་འདབ་མཛེས། འདོད་པའི་ལོངས་སྤྱོད་ཕུན་སུམ་འཚོགས་བྱའི་
ཕྱིར། བུམ་པ་འདིའི་རྒྱན་དུ་དགོད་པར་བྱའོ། །ལྷའི་ནབ་བཟའ་དཔྱང་བུ་ལིང་ག་ཏོག
དྲི་མེད་རས་དཀར་ཡིད་འོང་ལྷའི་རྫས། ལོངས་སྤྱོད་ལྷའི་རྒྱན་དུ་བསྒྲུབ་བྱའི་ཕྱིར། །
བུམ་པ་འདིའི་འགུལ་དུ་བཅིང་བར་བྱའོ། ། ཨོཾ་ན་མ་རད་ན་དྲུང་མུ་ཡེ་ཨ། ཁ་དོག་ལྔ་
གསལ་མཛེས་པའི་གཟུངས་ཐག་འདིས། ཡེ་ཤེས་ལྔའི་མཐུ་དཔུང་སྤྲིན་དུ་ཆག །ཏིང་
འཛིན་རིག་པའི་འཕྲོ་འདུ་བསྒྲུབ་པའི་ཕྱིར། བུམ་པ་འདིའི་རྒྱན་དུ་གདག་པར་བྱའོ། །
ཨོཾ་རི་ཏི་གར་མ་ལ་ཨ། བུམ་པའི་ཆོ་ག་དེ་ལྟར་རྫོགས་པར་བཅའ་ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། མཆོད་རྫས་བཤམ་པ་དང་བུམ་པ་
བཅའ་བའི་ལེའུ་སྟེ་དྲུག་པའོ།། །། །
158

མདོ་སྡེ། 
གཡུང་དྲུང་ལས་དག་རྒྱུད།
༧ རྫས་རྣམས་བྱིན་གྱིས་བརླབས་ཤིང་དགོད་པ་ནི། ཡི་གེ་བ་ལས་རིན་ཆེན་འོད་
འཕྲོས་པས། མན་འཇི་འོད་ཀྱི་གཞི་འཛིན་བ་གའི་ཀློང་། རིན་ཆེན་མཛེས་པའི་ཁྲི་
རུ་བྱིན་གྱིས་རླབས། ཧཱུཾ་ལས་བུམ་པ་ལྷའི་གཞལ་ཡས་ཁང་། འོད་ཟེར་སྣ་ཚོགས་
ཕྱོགས་བཅུར་འགྲོ་དོན་བྱེད། མཛེས་པའི་ཕོ་བྲང་དག་ཏུ་བྱིན་གྱིས་བརླབས། ཀླུ་
ལས་ཁ་རྒྱན་དཔག་བསམ་ལྗོན་པའི་ཤིང༌། སྨོན་ལམ་སྐྱེ་ཤིང་དགོས་འདོད་འབྱུང་
བའི་གཞི། ཐམས་ཅད་རེ་བ་བསྐང་བར་བྱིན་གྱིས་བརླབས། འགུར་ཆིངས་བམ་ལས་
པད་ཤུན་མཛེས་པའི་གོས། དགོས་འདོད་ཀུན་འབྱུང་བསོད་ནམས་རིན་པོ་ཆེ། སྐྱོབ་
པའི་མཆོག་དུ་གྱུར་བར་བྱིན་གྱིས་བརླབས། ཧྲི་ལས་གཟུངས་ཐག་ནོར་བུ་རིན་པོ་
ཆེ། ཁོང་སིང་སྦུ་གུ་དག་ཅིང་འོད་དུ་གསལ། ལྷ་རྣམས་ཐུགས་དམ་བསྐུར་བར་བྱིན་
གྱིས་བརླབས། ནང་བཅུད་ལྷ་དང་ལྷ་མོ་བོན་གྱི་དབྱིངས། སྐུ་ལྔ་ལྷུན་གྲུབ་ཡོན་ཏན་
འབྱུང་བའི་གནས། འགྲོ་བའི་སྡིག་སྒྲིབ་སྦྱོང་པར་བྱིན་གྱིས་བརླབས། བམ་ལས་ཆུ་
དགུ་ཡེ་ཤེས་ཁྲུས་ཀྱི་རྫིང༌། སྣ་ཚོགས་ནད་གསོ་དག་པ་ལྷའི་ཆུ། བདུད་རྩི་ཆུའི་རྒྱུན་
དུ་བྱིན་གྱིས་བརླབས། ཨོཾ་ལས་མཆོད་གཏོར་ཆ་དགུ་འདོད་པའི་རྫས། མི་བཟད་
གཏེར་ཆེན་བྱུར་བུས་གང་བ་ཡི། འཐད་དགུ་ལོངས་སྤྱོད་དག་ཏུ་བྱིན་གྱིས་བརླབས།
ཙ་ལས་ཧ་ལ་གཅོད་པའི་རལ་གྲི་བཞི། བགེགས་དང་ལོག་འདྲེན་བར་ཆད་སེལ་བའི།
དབལ་གྱི་ཁྲོ་བོ་བཞི་རུ་བྱིན་གྱིས་བརླབས། གཞལ་ཡས་མཛེས་ལྡན་འོད་ཀྱི་མེ་ལོང་
བཞི། སྣ་ཚོགས་གཟུགས་བརྙན་ས་ལེར་གསལ་བར་སྟོན། རིག་པའི་ལྷ་མོ་བཞི་རུ་
བྱིན་གྱིས་བརླབས། ད་ལས་མདུང་ཤིང་འདེགས་པའི་སྟོབས་ལྡན་བཞི། ཡོ་གལ་མེད་
བྱེད་མཉམ་པའི་ཚད་འཛིན་པ། གཟུའོ་དབང་ཆེན་བཞི་རུ་བྱིན་གྱིས་བརླབས། ལམ་
ལས་མ་ནོར་རྒྱལ་མཚན་ཆེན་པོ་བཞི། བསྟན་པའི་རྒྱལ་མཚན་ཡོངས་སུ་མི་ནུབ་ཅིང་།
དཔག་རྟགས་བདུད་ལས་རྒྱལ་བར་བྱིན་གྱིས་བརླབས། མ་ལས་མདའ་དར་སྤྲུལ་པའི་
159

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཕྱག་རྒྱ་བཞི། ཚད་མེད་བཞི་དང་ལྡན་པའི་ཐུགས་རྗེ་ཡིས། ལོག་རྟོག་བདུད་བཞི་
འདུལ་བར་བྱིན་གྱིས་བརླབས། ཨ་ལས་དར་དཀར་ཡོལ་བའི་བླ་རི་ཁབ། བྱིན་གྱིས་
བརླབ་ཀྱིན་ཀུན་ལ་སྙོམས་པ་སྟེ། ཐུགས་རྗེས་བླ་ནས་སྐྱོབ་པར་བྱིན་གྱིས་བརླབས།
རམ་ལས་ཐིག་ལེ་ཁ་དོག་ལྔ་གསལ་བ། ཡེ་ཤེས་ལྔའི་འོད་ཟེར་རྫུ་འཕྲུལ་ལས། ཡེ་
ཤེས་འདུ་འབྲལ་མེད་པར་བྱིན་གྱིས་བརླབས། བྱིན་བརླབས་རྫོགས་ནས་དགོད་པར་
བྱ་བ་ཡང་། ཚིག་བཤད་སྔགས་དང་བཅས་པས་དགོད་པར་བྱ། མན་འཇི་རྣམས་ནི་
ཕོ་བྲང་དབུས་སུ་དགོད། དེ་སྟེང་བུམ་པ་སུམ་ཅུ་རྩ་གསུམ་དགོད། མཆོད་པའི་རྫས་
རྣམས་མཎྜལ་སྟེང་དུ་དགྲམ། མདུང་ཤིང་བཞི་ནི་དཀྱིལ་འཁོར་གྲྭ་བཞིར་གཟུགས།
རྒྱལ་མཚན་བཞི་ཡང་དེ་དང་མཐུན་པར་བྱ། རལ་གྲི་བཞི་ནི་སྒོ་བཞི་སྟེང་དུ་དགོད།
མེ་ལོང་བཞི་ནི་རལ་གྲིའི་མགུར་དུ་གདགས། མདའ་དར་བཞི་ནི་སྒོ་བཞི་དག་ལའོ། །
དར་དཀར་སྤྲིན་ཡོལ་བླ་བྲེ་སྟེང་ན་དབུབ། གཟུགས་ཤིང་བཞི་ལ་མཚོན་ཐག་སྣ་ལྔས་
བསྐོར། དར་སྣའི་དཔྱང་ཐག་མེ་ལོང་སིལ་སྙན་གདགས། རིན་ཆེན་ཕྲལ་ཕྲུལ་མེ་ཏོག་
ཕྲེང་བ་དང་། ཕྱོགས་མཚམས་འཁོར་བ་དེ་ལ་གདགས་ཞིང་སྐོར། མཛེས་ཤིང་ཡིད་
དུ་འོང་བའི་རྒྱན་གྱིས་བརྒྱན། ཅེས་གསུངས་སོ། །གཡུང་དྲུང་ལས་རྣམ་པར་དག་པའི་
རྒྱུད་ལས། རྫས་བྱིན་གྱིས་བརླབས་ཤིང་དགོད་པའི་ལེའུ་སྟེ་བདུན་པའོ། །།
༧ དེ་ལ་ཡང་ཡིད་ཀྱི་ཁྱེའུ་ཆུང་གིས་ཞུས་པ། སྟོན་པ་ཐུགས་རྗེའི་མཆོག་མངའ་
བ། དཀྱིལ་འཁོར་བཞེངས་དང་ཐིག་བཏབ་པའི། དེའི་མཚན་ཉིད་ཇི་ལྟར་ལགས།
དོན་དང་སྦྱངས་སྟེ་བཀའ་སྩོལ་ཅིག །ཞེས་ཞུས་སོ། །དེ་ལ་ཡང་སྟོན་པས་འདི་སྐད་
གསུངས་སོ། །སྤྱིར་ན་བོན་སྒོ་བསམ་གྱིས་མི་ཁྱབ་པས། དཀྱིལ་འཁོར་བྱེ་བྲག་བསམ་
གྱིས་མི་ཁྱབ་པས་སོ། ། དེ་ལས་བསྡུས་ནས་རྣམ་པ་གཉིས་སུ་འདུས། འདས་པའི་
དཀྱིལ་འཁོར་མ་འདས་དཀྱིལ་འཁོར་རོ། །འདས་པའི་དཀྱིལ་འཁོར་མཚན་མའི་ཡུལ་
160

མདོ་སྡེ། གཡུང་དྲུང་ལས་དག་རྒྱུད།
ལས་འདས། དབྱིབས་དང་ཁ་དོག་འདི་ཞེས་བསྟན་དུ་མེད། ངོ་བོར་མ་གྲུབ་མཚན་
ཉིད་ཅིར་ཡང་འཛིན། སྣང་སྲིད་མ་འགག་རོལ་པའི་རྒྱན་དུ་ཤར། མ་བཅོས་མ་
སླད་ངང་ལས་གནས་པར་བྱ། ཉི་མའི་སྙིང་པོར་འོད་ཀྱི་འཁོར་བ་བཞིན། རིག་པའི་
སྙིང་པོ་ཡེ་ཤེས་ཕྱོགས་བཅུར་འཁོར། གཙོ་ལ་འཁོར་གྱིས་བསྐོར་བའི་ཚུལ་དུ་གནས།
དཀྱིལ་འཁོར་ཀུན་གྱིས་རྩ་བ་བསྟན་པ་ཡིན། མ་འདས་པ་ལ་དཀྱིལ་འཁོར་གསུམ་
ཡིན་ཏེ། སྐུ་གསུང་ཐུགས་ཀྱི་དཀྱིལ་འཁོར་བདག་ཉིད་དོ། །སྐུ་གཟུགས་དངོས་སྣང་
སྐུའི་དཀྱིལ་འཁོར་དང༌། ཡིག་འབྲུ་གྲགས་པ་གསུང་གི་དཀྱིལ་འཁོར་དང་། ཕྱག་
མཚན་བཀོད་པ་ཐུགས་ཀྱི་དཀྱིལ་འཁོར་ཡིན། ཡང་ན་དཀྱིལ་འཁོར་རྣམ་གསུམ་
འདི་བཤད་དེ། རང་བཞིན་དཀྱིལ་འཁོར་དབྱིངས་ན་གསལ་བ་དང་། ཏིང་འཛིན་
དཀྱིལ་འཁོར་ཡིད་ལ་སྤྲུལ་པ་དང༌། རྡུལ་ཚོན་དཀྱིལ་འཁོར་མཛེས་པར་བྲིས་པ་ཡིན།
དེ་གསུམ་གཅིག་ལ་གཅིག་བསྟན་གཅིག་གི་ངང༌། མདོར་བསྡུས་འགྲོ་བའི་དོན་དུ་
བཤད་པའོ། །ཐིག་ཞེས་བྱ་བ་ལ་ཡང་གསུམ་དུ་བཤད། རང་བཞིན་ཐིག་ནི་མི་འགྱུར་
གཡུང་དྲུང་དབྱིངས། ཡང་དག་དོན་ལ་ཡོ་གལ་མེད་པའི་ཐིག །ཏིང་འཛིན་ཐིག་
ནི་རིག་པའི་ཡེ་ཤེས་ལ། མ་ནོར་སལེ་གསལ་བར་ཐིག་ཅེས་བྱ། རྡུལ་མཚོན་ཐིག་ནི་
དཀྱིལ་འཁོར་མཚོན་པའི་ཕྱིར། མ་ནོར་མ་འཁྲུལ་ལྷག་ཆད་མེད་པར་གདབ། གནམ་
ཐིག་རང་བཞིན་དཀྱིལ་འཁོར་གསལ་བའི་དོན། ས་ཐིག་རྡུལ་ཚོན་དཀྱིལ་འཁོར་
གསལ་བའི་དོན། མཐའ་ཐིག་བཞི་ནི་ཚད་མེད་བཞི་དང་སྦྱར། ཚངས་པའི་ཐིག་དང་
ཟུར་ཐིག་ཆེན་པོ་བཞི། ཡེ་ཤེས་ཆེན་པོ་བཞི་རུ་གནས་པའི་དོན། ཐིག་ཆེན་བཅུ་ནི་བླ་
མེད་ཕྱིན་པའི་ཐིག །འདས་པའི་ལྷ་མོ་བཅུའི་དོན་དང་སྦྱར། འགྲུས་བསྙས་ཐིག་ཕྲན་
སུམ་ཅུ་རྩ་གཉིས་ནི། ལྷ་མོ་སུམ་ཅུ་རྩ་གཉིས་དོན་དང་སྦྱར། ཐིག་ཕྲན་སུམ་བརྒྱ་
དྲུག་ཅུར་གནས་པ་ནི། ཡེ་གཤེན་སུམ་བརྒྱ་དྲུག་ཅུའི་དོན་དང་སྦྱར། སྐོར་ཐིག་བརྒྱ་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དང་སུམ་ཅུ་རྩ་བཞི་ནི། ཕུང་པོ་ལྔས་བསྡུས་བྱེ་བྲག་དོན་དང་སྦྱར། ལྷག་མ་ཐིག་ཆ་
བཅུ་དྲུག་བཏབ་པ་ནི། ཕྱིར་མི་ལྡོག་པ་བཅུ་དྲུག་དོན་དང་སྦྱར། དོན་དམ་ཡོ་གལ་
མེད་པས་ཐིག་ཞེས་བྱ། དབུས་ཀྱི་ལྟེ་བ་ཟླུམ་པོར་བྱུང་བ་ནི། བོན་ཉིད་དབྱིངས་ནི་
ཡེ་ནས་སྤྲིན་དང་བྲལ། པད་མ་སྟོང་དང་རྩ་བརྒྱད་སྤྲོས་པ་ནི། ཆེ་བའི་ཡོན་ཏན་མ་
འགགས་ཕྱོགས་བཅུར་ཤར། རང་བཞིན་པད་མ་ཡེ་ནས་འདུས་མ་བྱས། ཏིང་འཛིན་
པད་མ་སྣ་ཚོགས་ཅིར་ཡང་གསལ། རྡུལ་ཚོན་པད་མ་མཛེས་སྡུག་བཀྲ་གསལ་འབར།
དོན་བསྡུས་པད་མའི་མཚོན་པ་ཚིག་ལས་འདས། ཐབས་དང་ཤེས་རབ་འདུ་འབྲལ་
མེད་པ་དང་། མཁའ་ཀློང་རོལ་པའི་ཐུགས་རྗེ་ཅི་ཡང་འཆར། དབྱིངས་དང་ཡེ་ཤེས་
གསལ་ལ་འགྲིབ་པ་མེད། རྒྱུ་འབྲས་མི་བསླུ་རྟེན་འབྲེལ་ཤུགས་ལས་བྱུང་། སྐྱེ་འགག་
མེད་དེ་རང་བཞིན་རྣམ་པར་དག ། ཁ་དོག་རྣམ་པ་ལྔ་རུ་སྣང་བ་ཡང༌། དོན་རྟགས་
མཚོན་བྱེད་གཞི་ལ་གཡོ་བ་མེད། དཀར་པོ་སྐྱོན་གྱིས་མ་གོས་ཞི་བ་ཡིན། སེར་པོ་དུས་
གསུམ་མི་འགྱུར་རྒྱས་པ་ཡིན། དམར་པོ་ཆག་ཤིང་དབང་དང་ལྡན་པ་ཡིན། ལྗང་
ཁུ་སྣ་ཚོགས་མ་འགགས་ཡོན་ཏན་འབྱུང་། སྔོན་པོ་ཕྲིན་ལས་མཐར་ཕྱིན་འཁྲུལ་བ་
མེད། ཤར་ཕྱོགས་གཡུང་དྲུང་རིགས་སུ་བྱུང་བ་ནི། བོན་ཉིད་མི་འགྱུར་གཡུང་དྲུང་
རྟགས་ཀྱིས་བརྒྱན། བྱང་ཕྱོགས་འཁོར་ལོ་རིགས་སུ་བྱུང་བ་ནི། ཐུགས་རྗེའི་སྤྲུལ་པས་
ཕྲིན་ལས་མཐར་ཕྱིན་རྟགས། ནུབ་ཕྱོགས་པད་མ་རིགས་སུ་བྱུང་བ་ནི། བ་གའི་ཀློང་
ན་པད་མ་ལྟར་རྒྱས་པའི་རྟགས། ལྷོ་ཕྱོགས་རིན་ཆེན་རིགས་སུ་བྱུང་བ་ནི། རིན་ཆེན་
རྒྱུད་ལས་འདོད་དགུ་འབྱུང་བའི་རྟགས། རིགས་རྣམས་མི་ནུབ་རྟགས་ཀྱི་སྣམ་བུ་
ལྡན། མངོན་རྟོགས་རིག་པ་ཤར་བས་ཤར་ཕྱོགས་སྒོ། བག་ཆགས་སྒྲིབ་པ་བྱང་བས་
བྱང་ཕྱོགས་སྒོ། མ་རིག་མུན་པ་ནུབ་པས་ནུབ་ཕྱོགས་སྒོ། ཐུགས་རྗེ་དབང་རྣམས་
ལྷོས་པས་ལྷོ་ཕྱོགས་སྒོ། སྒོ་བཞི་ཕྱག་རྒྱ་བཞི་དང་ལྡན་པ་བཤད། པད་མ་གཅིག་ལ་
162

མདོ་སྡེ། གཡུང་དྲུང་ལས་དག་རྒྱུད།
སྟོང་དང་བརྒྱད་དུ་སྤྲོས། བོན་ཉིད་མི་འགྱུར་བ་གའི་ཀློང་ཆེན་ལས། ཀློང་ནི་དགུ་
དགུ་བརྒྱ་བཅུ་རྩ་གཅིག་སྤྲོས། དེ་ལ་རིག་པ་བརྒྱ་བཅུ་རྩ་གཅིག་སྤྲོས། དེ་ལ་ཡེ་ཤེས་
བརྒྱ་བཅུ་རྩ་གཅིག་གསལ། དེ་ལས་ཏིང་འཛིན་བརྒྱ་བཅུ་རྩ་གཅིག་བྱུང༌། དེ་ལ་
སྤྲུལ་པ་བརྒྱ་བཅུ་རྩ་གཅིག་བྱུང་། དེ་ལས་ཐུགས་རྗེ་བརྒྱ་ཅུ་རྩ་གཅིག་བྱུང་། དེ་ལས་
ཐབས་ཆེན་བརྒྱ་ཅུ་རྩ་གཅིག་བྱུང་། དེ་ལས་ཡོན་ཏན་བརྒྱ་བཅུ་རྩ་གཅིག་ཤར། དེ་
ལས་འབྲས་བུ་བརྒྱ་བཅུ་རྩ་གཅིག་གྲུབ། དེ་ལས་རྣམ་པར་དག་པ་བརྒྱ་བཅུ་རྩ་
གཅིག །དེ་ལས་དཔེ་བྱད་བཟང་པོ་བརྒྱ་བཅུ་རྫོགས། དེ་ནས་སྟོང་ཞིང་བདག་མེད་
ནམ་མཁའི་ངང་། མི་དམིགས་དོན་ལ་བརྒྱ་དང་རྩ་བརྒྱད་དོ། ། དེ་ལས་སྙོམས་འཇུག་
གསུམ་དང་མངོན་གྱུར་གསུམ། འབྲས་བུ་བླ་མེད་ལྷུན་གྱིས་གྲུབ་པ་གསུམ། དེ་ལྟར་
སྟོང་དང་རྩ་བརྒྱད་གྱེས་པ་བཤད། དེ་ནས་རྒྱན་གྱི་ཡོན་ཏན་བཤད་པ་ནི། མན་འཇི་
རིན་ཆེན་རི་རབ་ཁྲི་རྐང་ཡིན། བུམ་པ་རི་རབ་ཡུམ་གྱི་གཞལ་ཡས་ཁང་། བླ་རི་ཡོལ་
བ་གཤེན་གྱི་གཞལ་ཡས་ཁང་། རལ་གྲི་ཁྲོ་བོ་མེ་ལོང་ལྷ་མོ་ཡིན། མདུང་དང་རྒྱལ་
མཚན་མི་ནུབ་དཔའ་རྟགས་ཡིན། མདའ་དར་སྤྲུལ་པའི་ལྷ་དང་ལྷ་མོ་ཡིན། མཚོན་
ཐག་གཟུངས་ཐག་ཐུགས་རྗེའི་ཉག་ཐག་ཡིན། འཕེན་གདུགས་ལྷབ་ལྷུབ་ཡེ་ཤེས་རྒྱན་
ཚོགས་ཡིན། མེ་ལོང་སིལ་སྙན་ཚངས་པའི་གསུངས་དབྱངས་ཡིན། གར་དང་རོལ་
མོ་ཚོམ་ཚོམ་སྣ་ཚོགས་ཀུན། བླ་མེད་མཆོད་པ་ཡོངས་སུ་གཏོང་བའི་སྤྲིན། ཟག་མེད་
ལོངས་སྤྱོད་རྒྱ་ཆེན་མཆོད་པའི་ཕུལ། བསོད་ནམས་ཚོགས་བསོགས་གཏེར་ཆེན་ཡིན་
ཞེས་བཤད། གཡུང་དྲུང་ལས་རྣམ་པར་དག་པའི་རྒྱུད་ལས། དཀྱིལ་འཁོར་དང་རྒྱན་
བཤད་པའི་ལེའུ་སྟེ་བརྒྱད་པའོ། །།
༧ དེ་ནས་ཡང་ཡིད་ཀྱི་ཁྱེའུ་ཆུང་གིས་ཞུས་པ། སྟོན་པ་ཀུན་མཁྱེན་གཙོ་བོ་མཆོག །
ཕྲིན་ལས་དག་ལ་འཇུག་པའི་ཚེ། མཁན་སློབ་བཞུགས་ཚུལ་ཇི་ལྟ་བུ། དགོངས་རྒྱུད་
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཛད་སྤྱོད་ཇི་ལྟར་ལགས། མ་འོངས་དོན་དུ་བཀའ་སྩོལ་ཅིག །ཅེས་ཞུས་སོ། །དེ་
ནས་ཡང་སྟོན་པས་འདི་སྐད་གསུངས་སོ། །ཕྲིན་ལས་གོ་རིམ་དག་ལ་འཇུག་པའི་ཚེ།
མངའ་བདག་གཙོ་བོ་དགོངས་པའི་བཅུད་ལྡན་པ། གསེར་གྱི་སྟེགས་བུ་མཛེས་པའི་
ཁྲི་བར་ནས། ཤེལ་གྱི་སེང་གེ་གཉིས་གཉིས་བརྒྱད་ཀྱི་ཁྲི། ཟ་འོག་བེར་ཁྱིམས་གཞའ་
ཚོན་བརྩིག་པའི་གདན། མངའ་བདག་གཙོ་བོ་ཡོངས་འདུས་ཆེན་པོ་བཞུགས།
འཁོར་དུ་ལྷ་དང་ལྷ་མོ་བསམ་མི་ཁྱབ། ཤར་ཕྱོགས་སུ་བཞུགས་ནུབ་ཏུ་ཞལ་གཟིགས་
སོ། །གཡས་གཡོན་པད་བསྟེན་རྒྱལ་མཚན་འཕེན་གདུགས་དང་། རྒྱབ་ཡོལ་བླ་བྲེ་
དར་དཔྱང་ཆུན་འཕྱང་ནི། མཁའ་ལ་སྤྲིན་ཚོགས་འཐིབས་པའི་ཚུལ་བཞིན་བྱས།
འགྲོ་དྲུག་སེམས་ཅན་ཐུགས་རྗེས་གཟུང་བའི་ཕྱིར། ཐུགས་ཉིད་མི་གཡོ་མཉམ་པའི་
དགོངས་པ་ཡིས། བདེར་གཤེགས་སྲས་ཡུམ་འཁོར་དང་བཅས་པ་བསྐྱེད། ཐུགས་
དམ་རིན་ཆེན་ཤེལ་གྱི་ཕྲེང་བ་ནི། མུ་ཏིག་རྩ་ལ་རྒྱུད་པའི་ཚུལ་བཞིན་དུ། ཡུམ་
རྣམས་སྙིང་པོ་མ་འདྲེས་དག་པར་བཟླས། འཁོར་རྣམས་ལྷ་དང་ལྷ་མོ་མང་པོ་ཡིས།
བདེར་གཤེགས་མཚན་ལ་མཚན་ཕྱག་གུས་པས་བཙལ། འཕྲིན་ལས་ཀུན་ལས་མཁས་
པའི་སྐྱེས་བུ་ནི། གླང་ཆེན་རྟ་དང་ཤང་ཤང་ཁྲི་སྟེང་ནས། དབུ་རྒྱན་ཟེའུ་ཕྲོག་མཛེས་
པའི་དབུ་ཐོད་དང་། རྩང་གོས་རྩང་གདན་ཡིད་དུ་འོང་བའི་རྒྱན། དར་དཀར་ཅོག་
ཞུ་ཕྱག་རྒྱ་ཕུ་དུང་གོས། རྒྱན་ལྔ་ལུས་ལ་བགོ་ཞིང་དབང་དང་ལྡན། རྔ་གཤང་སྒྲ་
རྒྱལ་གོ་བེན་གཡས་དང་གཡོན། མཛེས་པའི་སྤྱན་ཟུར་ལྷ་དང་དཔོན་ལ་ལྟ། དགའ་
བའི་གཟི་མདངས་སེམས་ཅན་ཡོངས་ལ་སྟོན། མཛད་སྤྱོད་ཆ་ལུགས་ལྷ་དང་མཐུན་
པར་བྱ། མངའ་བདག་གཙོ་བོ་མཛད་སྤྱོད་རིམ་པ་ནི། དང་པོ་རང་བཞིན་ཆ་ལུགས་
ལྔ་ལྡན་པས། ཏིང་འཛིན་རྣམ་གསུམ་རིམ་བཞིན་བསྒོམ་པར་བྱ། དང་པོ་དེ་བཞིན་
ཉིད་ཀྱི་ཏིང་ངེ་འཛིན། མི་དམིགས་སྤྲོས་བྲལ་ངང་ལ་ཡུན་རིང་གནས། ཅིར་ཡང་མ་
164

མདོ་སྡེ། གཡུང་དྲུང་ལས་དག་རྒྱུད།
ཡིན་ཅིར་ཡང་མི་འཛིན་པ། རྣམ་པར་མི་རྟོག་བོན་ཉིད་ངང་དུ་བསྒོམ། དེ་ནས་ཀུན་
དུ་སྣང་གི་ཏིང་ངེ་འཛིན། ཚད་མེད་བཞི་དང་ལྡན་པའི་ཐུགས་རྗེ་ཡི། འགྲོ་དྲུག་ཀུན་
ལ་ཐུགས་རྗེས་འཛིན་པར་སྒོམ། བྱམས་པ་ཚད་མེད་སེམས་ཅན་ཐམས་ཅད་ལ། བུ་
གཅིག་པོ་ལ་མ་ཡིས་གདུང་བ་བཞིན། དེ་ནས་ཀུན་ལ་བྱམས་པའི་སེམས་ཀྱིས་བཟུང་།
སྙིང་རྗེ་ཚད་མེད་འགྲོ་དྲུག་སེམས་ཅན་ལ། སྲོག་གཅོད་གཤེད་མ་སྐྱོབ་པའི་ཚུལ་
བཞིན་དུ། ཀུན་ལ་སྙིང་རྗེའི་ཐིག་པ་བཟུང་བར་བྱས། དགའ་བ་ཚད་མེད་སེམས་
ཅན་དོན་ལ་བརྩོན། རིན་ཆེན་གཏེར་དང་འཕྲད་པའི་དཔེ་བཞིན་བྱས། འགྲོ་བའི་
དོན་ལ་སྤྲོ་བ་རབ་ཏུ་བསྐྱེད། བཏང་སྙོམས་ཚད་མེད་སེམས་ཅན་མ་ལུས་པ། གཏེར་
ལ་མར་གྱིས་ཁྱབ་པ་ཇི་བཞིན་དུ། ཐམས་ཅད་ཀུན་ལ་དབྱེ་བསྲེ་མེད་པར་བསྒོམ། དེ་
ནས་རྒྱུའི་ཏིང་ངེ་འཛིན་བསྒོམ་པར་བྱ་བ་ནི། བདག་གི་ཐུགས་ལ་ཡིག་འབྲུ་ས་བོན་
སྤྲོས། ཨ་ཡཾ་རཾ་མཾ་ཁཾ་ཧཱུྃ་རྒྱུ་དག་ལས། ཁ་དོག་སོ་སོ་གསལ་བའི་ཡིག་འབྲུ་ཡིས།
འབྱུང་བ་རིམ་བརྩིགས་དཀྱིལ་འཁོར་རིམ་པར་བསྐྱེད། ཨ་ལས་ནམ་མཁའ་སྟོང་པ་
རྒྱ་མ་ཆད། ཡང་ལས་རླུང་གི་དཀྱིལ་འཁོར་འཁྲུག་ཅིང་འདེགས། རམ་ལས་མེའི་
དཀྱིལ་འཁོར་འབར་ཞིང་བསྐྱེད། མང་ལས་ཆུའི་དཀྱིལ་འཁོར་ཟླུམ་ཞིང་འཁྱིལ། ཁང་
ལས་གསེར་གྱི་ས་གཞི་སྙོམས་ཤིང་རྒྱས། དེ་སྟེང་བྲུམ་ལས་རིན་ཆེན་གཞལ་ཡས་ཁང་།
རིན་ཆེན་སྣ་ལྔ་མཛེས་པའི་རྒྱུ་ལས་གྲུབ། ཁ་དོག་ལྔར་གསལ་གཞའ་ཚོན་བྲིས་ལེགས་
འདི། རྒྱ་ཆེ་དབྱིབས་ལེགས་མཛེས་སྡུག་འོད་དུ་འབར། སྒོ་བཞི་སྒོ་རྒྱན་རྟ་བབས་
རབ་དུ་མཛེས། རིན་ཆེན་འདོད་ཡོན་དྲྭ་བ་དྲྭ་ཕྱེད་རྒྱན། བོན་གྱི་འཁོར་ལོ་བསྟན་པ་
རྒྱ་ཆེར་སྒྲོག །གདུགས་དང་དར་དཔྱང་དུས་གསུམ་ནུབ་པ་མེད། ཡེ་ཤེས་འོད་ཟེར་
ཕྱི་ནང་མེད་པར་གསལ། རྒྱན་རྣམས་བཀོད་ལེགས་བལྟ་སྡུག་ཡིད་དུ་འོང་། ཡངས་
དོག་མེད་པའི་གཞལ་ཡས་ཁང་ཆེན་པོ། ལྷའི་ཕོ་བྲང་ལྷུན་གྱིས་གྲུབ་པར་བསྒོམ། དེ་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ནས་མངའ་བདག་གཙོ་བོའི་ཐུགས་ཁ་ནས། ཡི་གེ་ཨ་ལས་འོད་ཟེར་ཕྱོགས་བཅུར་
འཕྲོས། ཕར་འཕྲོས་སེམས་ཅན་སྡིག་སྒྲིབ་བག་ཆགས་སྦྱངས། ཚུར་འདུས་བདག་གི་
ལས་དང་བག་ཆགས་སྦྱངས། ཨ་ལས་འོད་ཐིམ་ཨ་ཉིད་འོད་དུ་ཞུ། དེ་ལས་གཤེན་ལྷ་
དཀར་པོ་བསྒོམ་པར་བྱ། དེ་ལས་འོད་འཕྲོས་འོག་མིན་ཕོ་བྲང་ནས། བདེར་གཤེགས་
གཤེན་ལྷ་དཀར་པོ་སྤྱན་དྲངས་སྟེ། མདུན་གྱི་ཕོ་བྲང་དག་ལ་བཞུགས་པ་ལ། ཏིང་
འཛིན་རྩེ་གཅིག་མོས་པས་སེམས་བསྐྱེད་དེ། དད་པས་ཕྱག་བཙལ་གུས་པས་མཆོད་
པ་འབུལ། གཉིས་མེད་དོན་གྱིས་བདག་གི་ཐུགས་ཁར་བསྟིམ། ཡེ་ཤེས་སེམས་དཔའ་
ཐུགས་ལས་གནས་པས། ལས་ཀྱི་སེམས་དཔའ་ཆེན་པོར་བདག་གིས་བསྒོམ། ནང་
བཅུད་དཀྱིལ་འཁོར་ལྷ་རྣམས་བསྐྱེད་པར་བྱ། དེ་ཡང་བདན་སྐུ་རྒྱན་དང་གསུམ་
ཡིན་ནོ། ། མ་ནོར་ཕོ་བྲང་དབུས་ཀྱི་ལྟེ་བ་ལ། རྩལ་ཆེན་སེང་གེ་བསྣོལ་བའི་ཁྲི་སྟེང་ན།
མ་ལས་ཉི་མ་གྱུར་བས་ཤེས་རབ་དང་། ཨ་ལས་ཟླ་བར་གྱུར་པས་ཐབས་ཀྱི་རྟགས།
པམ་ལས་པད་མ་ཉེས་པའི་སྐྱོན་དང་བྲལ། གསེར་གྱི་པད་མ་འདབ་སྟོང་ལྡན་པའི་
དབུས། ཨ་ཡི་གེ་བ་སེར་འོད་ཟེར་མཛེས་པར་འཕྲོ་བར་བསམ། འོད་ཟེར་ཕར་འཕྲོས་
ཕྱོགས་བཅུའི་འཇིག་རྟེན་དུ། འགྲོ་དྲུག་འཁོར་བའི་ཉོན་མོངས་བག་ཆགས་སྦྱངས།
སླར་འདུས་བ་ལ་ཐིམས་པས་འོད་དུ་ཞུ། འོད་ལ་རིན་ཆེན་གསེར་གྱི་བུམ་པར་གྱུར།
ཕྱག་རྒྱ་མཐེབ་མཛུབ་དྲུག་བཀུམ་གུང་སྲིན་བཞི། གྱེན་དུ་བསླང་ལ་ཁྲིག་མ་ནང་དུ་
སྤྲད། བདུད་རྩི་བུམ་པའི་ཚུལ་དུ་བཅས་ལ་བཟུང་། འོད་ཟེར་ཕར་འཕྲོས་ཕྱོགས་
བཅུའི་ཞིང་ཁམས་སུ། བདེ་བར་གཤེགས་པའི་ཐུགས་དམ་རྒྱུད་བསྐུལ་ནས། སླར་ལ་
འདུས་པའི་བུམ་པ་འོད་དུ་ཞུ། འོད་ཀྱི་གང་བུར་ཙེན་ནེ་གནས་པ་ལ། ཨོཾ་མ་བ་མ་དེ་
མ་ཧི་མོ་ཧ་ཨེ་མ་ཧོ། ཞེས་པས་ངག་དུ་ལན་གསུམ་བརྗོད་པ་ཡི། འོད་ལས་ཡུམ་ཆེན་
ས་ཏྲིག་ཨེར་ཏི་སངས། སྐུ་མདོག་རིན་ཆེན་གསེར་གྱི་སྙིང་པོ་འདྲ། དབུ་ལ་གཡུའི་
166

མདོ་སྡེ། གཡུང་དྲུང་ལས་དག་རྒྱུད། །
ཐོད་ལྡེང་ཐོར་ཚུགས་ཅན། སྒྲ་རྒྱལ་སྙན་ཆ་གཡུའི་ལུ་གུ་རྒྱུད། གསེར་འཕྲེང་རྩ་
བརྒྱད་འགུར་ཆུ་སེ་མོ་དོ། གར་ཐབས་དཔུང་རྒྱན་ཤེལ་གྱི་ཟླ་རི་འོད། ཕྱག་གདུབ་
ཞབས་གདུབ་རིན་ཆེན་ཆུན་པོ་རིས། མཛེས་སྡུག་བཀྲ་གསལ་ན་བཟའ་རྒྱན་གྱིས་
བརྒྱན། གཡས་པས་གསེར་གྱི་བུམ་པ་ཐུགས་ཀར་འཛིན། གཡོན་པས་འཕྲུལ་གྱི་མེ་
ལོང་ཀླད་ལ་བསྐོར། པད་མའི་གདན་ལ་དཀྱིལ་མོ་ཀྲུང་དུ་བཞུགས། འོད་ཟེར་གཞའ་
ཚོན་སྣ་ལྔས་བསྐོར་བར་བསྒོམ། དེའི་ཕྱི་རིམ་པད་མ་འདབ་བརྒྱད་ལ། གཡུང་དྲུང་
སྐྱེ་འགག་མེད་པའི་ཡེ་གཤེན་བརྒྱད། སྐུ་མདོག་ཕྱག་རྒྱ་མཛེས་པའི་དོན་དང་ལྡན།
ཡུམ་དང་སྲས་ཀྱི་ཚུལ་དུ་བཞེངས་ནས་བཞུགས། པད་མའི་སྙིང་པོ་འདབ་མས་
འཁོར་བ་བཞིན། གཙོ་ལ་འཁོར་གྱིས་བསྐོར་བ་བསྒོམ་པར་བྱའོ། ། ཕོ་བྲང་ཡིད་འོང་
ཤར་ཕྱོགས་ཀྱི། རྣམ་དག་པད་མའི་ལྟེ་བ་ལ། ནམ་ཀའི་བ་མོ་བསྣོལ་བའི་ཁྲི་སྟེང་ན།
ཤེལ་གྱི་པད་མའི་གདན་སྟེངས་སུ། ཡི་གེ་མ་དཀར་འོད་ཟེར་འཕྲོ་བར་བསམ། ཕར་
སྤྲོས་ཚུར་བསྡུ་གོང་དང་མཐུན་པ་ལ། མ་ཞུ་འོད་ཀྱི་ཐིག་ལེ་ཆེན་པོ་གྱུར། ཕྱག་རྒྱ་
ཐལ་མོ་འཕྲད་ལ་སྦྱར་ཏེ་མཐེ་བོང་གཉིས། རྩེ་མོ་ལྟེ་བ་སྤྲད་སྟེ་བཅའ་བར་བྱ། འོད་
ལས་སྤྲོ་བསྡུ་ལ་སོགས་གོང་དང་མཐུན། འོད་ཀྱི་ཐིག་ལེ་ཞུ་ནས་གོང་བུ་ལ། ཨོཾ་མ་མ་
བེ་ཡ་ལི་ཨེ་མ་ཧོ། ཞེས་པའི་སྙིང་པོ་ལན་གསུམ་བརྗོད་པ་ཡི། དེ་ལ་འོད་ཀྱི་ལྷ་མོ་
མདངས་ལྡན་ནི། སྐུ་མདོག་ཤེལ་དཀར་ཕྱིས་པ་འདྲ་བའི་མདོག །དབུ་ལ་རིན་ཆེན་
ཤེལ་གྱི་ཐོད་ལྡེང་ཅན། ཤེལ་འཕྲེང་རྩ་བརྒྱད་མགུལ་ཆུ་སེ་མོ་དོ། ཕྱག་གཡས་བ་ག་
ཀློང་གི་ཐིག་ལེ་འཛིན། གཡོན་ནས་སྲིད་པའི་རྒྱུ་ལེན་ས་བོན་བསྣམས། བ་མོའི་
གདན་ལ་རང་བཞིན་བཞུགས་པར་བསམ། དེའི་ཕྱི་རིམ་པད་མ་འདབ་བརྒྱད་ལ།
སྲིད་པ་རྒྱུ་ལས་གྲུབ་པའི་ཡེ་གཤེན་བརྒྱད། སྐུ་མདོག་ཕྱག་མཚན་སོ་སོར་གསལ་བ་
ལ། ཡུམ་ལ་སྲས་ཀྱིས་བསྐོར་བའི་ཚུལ་དུ་བསྒོམ། ཤར་ཕྱོགས་དགའ་བའི་ཕོ་བྲང་ལྟེ་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བ་ལ། གཡུ་འབྲུག་སྔོན་མོ་བསྣོལ་བའི་ཁྲི་སྟེང་ན། རྣམ་དག་པད་མའི་གདན་སྟེངས་
སུ། ཡི་གེ་མ་དཀར་འོད་ཀྱི་ས་བོན་ལ། སྤྲོ་བསྡུས་མ་ཞུ་འོད་ཀྱི་དྲྭ་བར་གྱུར། ཕྱག་རྒྱ་
གཡས་ཀྱིས་གཡོན་གྱི་མཐེ་བོང་འཁྱུད། སོར་མོ་བཞིའི་རྩེ་མོ་གནམ་དུ་བསྟན། སྤྲོ་
བསྡུ་དྲྭ་བ་འོད་དུ་ཞུ། ཨོཾ་མ་མ་ཡེ་མུ་ཡ་ལི་ཨེ་མ་ཧོ། ཞེས་བརྗོད་ཡུམ་ཆེན་ཐབས་ཀྱི་
བྱམས་མ་ནི། སྐུ་མདོག་དྲི་མེད་ཤེལ་དཀར་དག་པ་ལ། རིན་ཆེན་རྣམ་དག་འོད་ཀྱི་
ཐོད་ལྡིང་ཅན། རྣམ་དག་འཕྲེང་བས་མགུར་ཆུ་སེ་མོ་དོ། གཡས་པས་སྒྱུ་འཕྲུལ་དྲ་བ་
འཕྲག་ལ་འགེལ། གཡོན་པས་ཀློག་དམར་འོད་ཀྱི་ཞགས་པ་ལྡོག །འབྲུག་མོའི་གདན་
ལ་ཐབས་ཆེན་མཆོག་བཞུགས། དེའི་ཕྱི་རིམ་པད་མའི་འདབ་མ་ལ། འཁོར་བ་གཏིང་
ནས་སྤངས་པའི་ཡེ་གཤེན་བརྒྱད། སྐུ་མདོག་ཕྱག་མཚན་སལེ་གསལ་བར་བསྒོམ།
བྱང་ཤར་དགའ་བའི་ཕོ་བྲང་ལྟེ་བ་ལ། ཐུགས་རྗེ་ཉི་ཟླ་བརྩེགས་པའི་ཁྲི་གདན་ལ། མ་
དཀར་འོད་ཟེར་ཕྱོགས་བཅུ་འཕྲོ་བ་ལ། སྤྲོ་བསྡུ་དོན་བྱས་མ་ཉིད་འོད་དུ་ཞུ། འོད་
ལས་ནོར་བུ་རིན་ཆེན་འོད་དུ་འབར། ཕྱག་རྒྱ་ཁུ་ཚུར་གཡས་གཡོན་རབ་བརྩེགས་ཏེ།
མཐེབ་མཛུབ་རྩེ་སྤྲད་ནོར་བུ་རིན་ཆེན་ཚུལ། འོད་ཀྱི་སྤྲོ་བསྡུས་རིན་ཆེན་འོད་དུ་ཞུ།
ཨོཾ་མ་མ་སལེ་ཨེ་ཕུ་ཡེ་ཨེ་མ་ཧོ། སྔགས་ཀྱི་བསྐུལ་ནས་ཐུགས་རྗེ་བྱམས་མ་ནི། སྐུ་
མདོག་དམར་ལྗང་མཛེས་པའི་རྒྱན་དང་ཆས། རིན་ཆེན་མཛེས་པའི་ཐོར་གཙུག་དབུ་
ལ་བརྒྱན། རིན་ཆེན་འཕྲེང་བ་བརྒྱ་རྩ་སེ་མོ་དོ། གཡས་པས་ནོར་བུ་གཡོན་པས་
ཞགས་པ་ལྡོག ། ཉི་ཟླའི་གདན་ལ་སྙོམ་པའི་ཐུགས་རྗེས་བཞུགས། དེའི་ཕྱི་རིམ་པད་
མའི་འདབ་མ་ལ། གཙུག་ཕུད་ཐོབ་པའི་ཡེ་གཤེན་ཆེན་པོ་བརྒྱད། སྐུ་མདོག་ཕྱག་
མཚན་ས་ལེ་གསལ་བར་བསྒོམ། བྱང་ཕྱོགས་དགའ་བའི་ཕོ་བྲང་ལྟེ་བ་ལ། རུ་སྦལ་
སྔོན་མོ་བསྣོལ་བའི་ཁྲི་གདན་ལ། མ་དཀར་ས་བོན་འོད་དང་ལྡན་པ་ལས། ཕར་
འཕྲོས་ཚུར་བསྡུ་མ་ཉིད་འོད་དུ་ཞུ། འོད་ལས་ཤེལ་གྱི་སྒོང་རྡོ་དག་པར་གྱུར། ཕྱག་རྒྱ་
168

མདོ་སྡེ། གཡུང་དྲུང་ལས་དག་རྒྱུད། །
གཡས་པའི་ཐལ་མོ་ཁ་སྦྱར་ལ། གཡོན་པས་ཁུ་ཚུར་བཅང་སྟེ་དཔུང་ཁར་བཟུང་། དེ་
ལས་སྤྲོ་བསྡུས་སྒོང་རྡོ་འོད་དུ་ཞུ། ཨོཾ་མ་མ་དེ་ཡ་ན་ཤོ་ཨེ་མ་ཧོ། ཞེས་བརྗོད་འོད་
ལས་བསམ་གཏན་བྱམས་མའི་སྐུ། སྐུ་མདོག་ག་ལྗང་གཡུའི་སྙིང་པོ་ལ། དབུ་ལ་རིན་
ཆེན་གཡུའི་ཅོག་ཞུ་གསོལ། གཡུ་འཕྲེང་རྩ་བརྒྱད་འགུལ་ཆུ་སེ་མོ་དོ། གཡས་པས་
ཤེལ་གྱི་སྒོང་རྡོ་མཁའ་ལ་སྒྱུར། གཡོན་པས་རིན་ཆེན་གསེར་གྱི་ཕུར་པ་འཛིན། རུ་
སྦལ་གདན་ལ་མཉམ་བཞག་ཚུལ་དུ་བཞུགས། ཕྱི་རིམ་པད་མ་མཛེས་པའི་གདན་
སྟེང་ནས། མྱ་ངན་སྡུག་བསྔལ་སངས་པའི་གཤེན་བརྒྱད་སྟེ། སྐུ་མདོག་ཕྱག་མཚན་
སལེ་གསལ་བར་བསྒོམ། བྱང་ཕྱོགས་དགའ་བའི་ཕོ་བྲང་ལྟེ་བ་ལ། ལྕགས་ཀྱི་བྱ་ཁྲ་
བསྣོལ་བའི་ཁྲི་གདན་ལ། མ་དཀར་ས་བོན་འོད་དང་ལྡན་པར་བསྒོམ། སྤྲོ་དང་བསྡུ་
བ་མ་ཉིད་འོད་དུ་ཞུ། འོད་ལ་ཐུགས་རྗེ་སྤྲིན་གྱི་བ་དན་གྱུར། ཕྱག་རྒྱ་ཐལ་མོ་ཁ་སྦྱར་
མཐེ་བོང་བསྣོལ། མདུན་གྱི་བར་སྣང་དག་ལ་བསྒྱུར་བར་བྱ། དེའི་སྤྲོས་བསྡུས་བ་
དན་འོད་དུ་ཞུ། ཨོཾ་མ་མ་ཡི་ར་དེ་ཨེ་མ་ཧོ། ལན་གསུམ་བརྗོད་པའི་བརྩོན་འགྲུས་
བྱམས་མར་སྐུ། སྐུ་མདོག་ལྗང་ཁུ་མཛེས་པའི་རྒྱན་དང་ལྡན། དབུ་ལ་བསེའི་ཐོད་
ལྡེང་ལན་ཕྲན་ཅན། རྣམ་དག་འཕྲེང་བ་རྩ་བརྒྱད་སེ་མོ་དོ། གཡས་པས་བ་དན་
གཡོན་པས་འཁོར་ལོ་འཛིན། བྱ་ཁྲའི་གདན་ལ་གསལ་འཁྱུག་ཚུལ་དུ་བཞུགས། ཕྱི་
རིམ་པད་འདབ་མཛེས་པའི་གདན་སྟེང་ན། བཀའ་རྟགས་ཡོངས་སུ་འཛིན་པའི་ཡེ་
གཤེན་བརྒྱད། སྐུ་མདོག་ཕྱག་མཚན་མ་འདྲེས་གསལ་བར་བསྒོམ། བྱང་ནུབ་དགའ་
བའི་ཕོ་བྲང་ལྟེ་བ་ལ། གཏུམ་མོ་དོམ་ནག་མཛེས་པའི་ཁྲི་གདན་ལ། མ་དཀར་ས་
བོན་མཛེས་པའི་འོད་དང་ལྡན། སྤྲོ་བསྡུ་ལས་ཀྱིས་མ་ཉིད་འོད་དུ་ཞུ། འོད་ལས་ལེབ་
རྒན་འོད་གྱི་བ་དན་གྱུར། ཕྱག་རྒྱ་མཐེ་བོང་བསྣོལ་སྟེ་སོར་མོ་ནི། གཡས་གཡོན་
བསྣོལ་སྟེ་མཁའ་ལ་ཕྱར་བའོ། །སྤྲོས་བསྡུ་བ་དན་འོད་ཞུ་གོང་བུ་ལས། ཨོཾ་མ་མ་ཙ་ལ་
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཨེ་མ་ཧོ། ལན་གསུམ་བརྗོད་པས་དབལ་སོ་ཡ་མའི་ཡུམ། སྐུ་མདོག་དམར་ལྗང་འོད་
ཀྱི་རྒྱན་དང་ལྡན། དབུ་ལ་དབལ་གྱི་མེ་རི་འོད་དུ་འབར། ཁྲོ་ཆུའི་འཕྲེང་བ་དོ་ཤལ་སེ་
རལ་ཁ། གཡས་པས་བ་དན་གཡོན་པས་པྲ་ཕུད་འཛིན། དོམ་གྱི་གདན་ལ་དྲེགས་
པའི་ཚུལ་དུ་བཞུགས། ཕྱི་རིམ་པད་མ་མཛེས་པའི་གདན་སྟེངས་སུ། བྱ་རུ་ཐོབ་པའི་
གཤེན་བརྒྱད་དོན་ལྡན་བརྒྱད། སྐུ་མདོག་ཕྱག་མཚན་སལེ་གསལ་བར་བསྒོམ། ནུབ་
ཕྱོགས་དགའ་བའི་ཕོ་བྲང་ལྟེ་བ་ལ། ཤེལ་གྱི་བྱ་རྒོད་བསྣོལ་བའི་ཁྲི་སྟེང་ལ། མ་དཀར་
ས་བོན་འོད་ཟེར་འཕྲོ་བ་ལས། སྤྲོ་བསྡུས་དོན་བྱས་མ་ཉིད་འོད་དུ་ཞུ། འོད་ལས་ཧ་
ལོ་མེ་ཏོག་འབར་བར་གྱུར། ཕྱག་རྒྱ་མཐེ་བོང་བསྣོལ་ཏེ་སོར་མོ་བཅུ། ནམ་མཁར་ཁ་
གདང་མེ་ཏོག་ཚུལ་དུ་བཞུགས། སྤྲོ་བསྡུས་དོན་བྱས་ཧ་ལོ་འོད་དུ་ཞུ། ཨོཾ་མ་མ་སང་
ལམ་ཨེ་མ་ཧོ། ལན་གསུམ་བརྗོད་པས་སྨོན་ལམ་བྱམས་མ་ཡུམ། སྐུ་མདོག་དམར་མོ་
མེའི་སྙིང་པོ་འདྲ། དབུ་ལ་རིན་ཆེན་བྱུ་རུའི་ཐོད་ལྡིང་ཅན། བྱུ་རུའི་དོ་ཤལ་འཕྲེང་བ་
སེ་རལ་ཁ། གཡས་པས་ཧ་ལོ་གཡོན་པས་བུམ་པ་འཛིན། བྱ་རྒོད་གདན་ལ་གྲུབ་པའི་
ཚུལ་དུ་བཞུགས། ཕྱི་རིམ་པད་མ་མཛེས་པའི་གདན་སྟེངས་སུ། བུམ་པ་ཐོབ་པའི་ཡེ་
གཤེན་དབང་གཤེན་བརྒྱད། སྐུ་མདོག་ཕྱག་མཚན་མཛེས་པར་གསལ་བར་བསྒོམ།
ནུབ་ཕྱོགས་ཉམས་དགའ་དབུས་ཀྱི་ལྟེ་བ་ལ། སྟོབས་ལྡན་གླང་ཆེན་བསྣོལ་བའི་ཁྲི་
གདན་ལ། ཡིག་གེ་མ་དཀར་ས་བོན་ཡིག་འབྲུ་ལས། འོད་ཟེར་སྤྲོ་བསྡུ་མ་ཉིད་འོད་
དུ་ཞུ། འོད་ལས་སེང་གེའི་རུ་མཚོན་དག་དུ་བསྒོམ། ཐལ་མོ་གཡས་གཡོན་བསྣོལ་
མར་དཔུང་འགོར་ཕྱར། སྤྲོ་བསྡུའི་རྫུ་འཕྲུལ་རུ་མཚོན་འོད་དུ་ཞུ། ཨོཾ་མ་མ་དི་རོ་ཨེ་
མ་ཧོ། ལན་གསུམ་བརྗོད་པས་སྟོབས་ཀྱི་བྱམས་མའི་ཡུམ། སྐུ་མདོག་དམར་མོ་
མཛེས་པའི་འོད་དང་ཆས། དབུ་ལ་ཤེལ་དཀར་འོད་ཀྱི་ཐོད་རྡེང་ཅན། དུང་འཕྲེང་
རྩ་བརྒྱད་འགུར་ཆུ་སེ་རལ་ཁ། བ།གཡས་པས་རུ་མཚོན་གཡོན་པས་གབ་རྩེ་འཛིན།
170

མདོ་སྡེ། གཡུང་དྲུང་ལས་དག་རྒྱུད།
བན་གླང་གདན་ལ་བརྗིད་པའི་ཚུལ་གྱིས་བཞུགས། དེའི་ཕྱི་རིམ་འདབ་བརྒྱད་པད་
མ་ལ། དབང་དང་ལྡན་པའི་ཡེ་ཤེས་ཐུབ་པ་བརྒྱད། སྐུ་མདོག་ཕྱག་མཚན་གསལ་སལ་་
བར་སལེ་བསྒོམ། ལྷོ་ནུབ་དགའ་བའི་ཕོ་བྲང་ལྟེ་བ་ལ། རིན་ཆེན་རྨ་བྱ་མཛེས་པའི་ཁྲི་
གདན་ལ། ཡིག་འབྲུའི་ས་བོན་མ་དཀར་འོད་སྤྲོས་པས། སྤྲོས་བསྡུས་དོན་བྱས་མ་
ཉིད་འོད་དུ་ཞུ། འོད་ལས་སྒྲོན་མ་སལེ་གསལ་བར་གྱུར། ཕྱག་རྒྱ་ཐལ་མོ་སྦྱར་ཏེ་སོར་
མོ་སོ་སོར་བསྣོལ། འོད་ཀྱི་སྤྲོ་བསྡུའི་སྒྲོན་མ་འོད་དུ་ཞུ། ཨོཾ་མ་མ་བ་དེ་ཨ་ཨེ་མ་ཧོ།
སྔགས་ཀྱིས་སྐུ་བསྐྱེད་བཟོད་པ་བྱམས་མའི་ཡུམ། སྐུ་མདོག་སྔོ་ལྗང་རིན་ཆེན་མ་ག་ཏ།
དབུ་ལ་རིན་ཆེན་འབར་བའི་ཐོར་ཚུགས་ཅན། རིན་ཆེན་འཕྲེང་བ་རྩ་བརྒྱད་སེ་རལ་
ཁ། གཡས་པས་མེ་ལོང་གཡོན་པས་ཆུ་འཛིན་དོ། རྨ་བྱའི་གདན་ལ་བདེ་བའི་ཚུལ་དུ་
བཞུགས། དེའི་ཕྱི་རིམ་པད་མའི་གདན་བརྒྱད་ལ། བདེ་བ་སྟོན་པའི་ཡེ་གཤེན་དགའ་
བ་བརྒྱད། སྐུ་མདོག་ཕྱག་མཚན་སལེ་མཛེས་པར་བསྒོམ། ལྷོ་ཕྱོགས་དགའ་བའི་ཕོ་
བྲང་ལྟེ་བ་ལ། མཁའ་ལྡིང་ཤང་ཤང་བསྣོལ་བའི་ཁྲི་གདན་ལ། ཡིག་འབྲུ་མ་དཀར་
འོད་ཀྱི་གཞི་མ་ལ། ཕར་སྤྲོས་ཚུར་བསྡུས་དོན་གྱི་མ་ཉིད་ལ། དེ་ལས་རིན་ཆེན་ལྗོན་
པ་དག་དུ་གྱུར། ཕྱག་རྒྱ་གཡས་ཀྱི་སོར་མོ་མདུན་དུ་གདེངས། གཡོན་པས་ཁུ་ཚུར་སྐུ་
རུ་གཏད་པར་བྱ། སྤྲོ་བསྡུ་ལས་བྱས་ལྗོན་ཤིང་འོད་དུ་ཞུ། ཨོཾ་མ་མ་དེ་མ་ཤི་ལ་ཨེ་མ་
ཧོ། སྔགས་ཀྱིས་བསྐུལ་བས་ཚུལ་ཁྲིམས་བྱམས་མའི་ཡུམ། སྐུ་མདོག་མཐིང་ཁ་མི་
འགྱུར་འོད་ཟེར་འབར། དབུ་ལ་རིན་ཆེན་མུ་མེན་ཐོར་ཙུག་ཅན། མུ་མེན་འཕྲེང་བ་
རྩ་བརྒྱད་སེ་མོ་དོ། གཡས་པས་ལྗོན་ཤིང་གཡོན་པས་དར་དཔྱང་འཛིན། ཤང་ཤང་
གདན་ལ་སྤྱོད་པའི་ཚུལ་གྱིས་བཞུགས། དེའི་ཕྱི་རིམ་པད་མའི་གདན་སྟེངས་སུ། ཚད་
མེད་ཨ་ལས་གྲུབ་པའི་ཡེ་གཤེན་བརྒྱད། སྐུ་མདོག་ཕྱག་མཚན་མ་འདྲེས་གསལ་བར་
བསྒོམ། ལྷོ་ཕྱོགས་དགའ་བའི་ཕོ་བྲང་ལྟེ་དབུས་སུ། ཁྲུང་ཁྲུང་དཀར་མོ་བསྣོལ་བའི་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཁྲི་གདན་ལ། ཡི་གེ་མ་དཀར་འོད་ཀྱི་ས་བོན་དུ། སྤྲོ་བསྡུས་དོན་བྱས་མ་ཉིད་འོད་དུ་
ཞུ། འོད་ལས་གཡུའི་གཡུང་དྲུང་མཛེས་པར་གྱུར། ཕྱག་རྒྱ་གཡས་གཡོན་ཕྱག་གཉིས་
ལྟོ་བར་སྟེ། སོར་བཅུ་སོ་སོར་བསྣོལ་སྟེ་ཡིད་བཀུག་བྱ། སྤྲོས་དང་བསྡུ་བ་གཡུང་དྲུང་
འོད་དུ་ཞུ། ཨོཾ་མ་མ་དེ་ཛ་དྲུང་ཨེ་མ་ཧོ། བརྗོད་པས་གཡུང་དྲུང་ལྷ་མོ་སྲིད་གསུམ་
མགོན། སྐུ་མདོག་སྔོན་མོ་གཡུའི་འོད་ལྟར་འཚེར། དབུ་ལ་གཡུ་ཕྲན་འོད་འབར་ཞུ་
ཤམ་ཅན། རིན་ཆེན་འཕྲེང་བ་བརྒྱ་རྩ་སེ་མོ་དོ། གཡས་པས་གཡབ་དར་གཡོན་པས་
རྨ་བྱ་མཛེས། ཁྲུང་ཁྲུང་གདན་ལ་འགྱུར་བ་མེད་པར་བཞུགས། དེའི་ཕྱི་རིམ་པད་མ་
འདབ་བརྒྱད་ལ། རྨད་དུ་བྱུང་བའི་ཡེ་གཤེན་དག་པ་བརྒྱད། སྐུ་མདོག་ཕྱག་མཚན་
ཝ་ལེ་གསལ་བར་བསྒོམ། ལྷོ་ཤར་དགའ་བའི་ཕོ་བྲང་ལྟེ་དབུས་སུ། རྩོས་མོ་ཁ་དཀར་
བསྣོལ་བའི་ཁྲི་གདན་ལ། ཡིག་འབྲུ་མ་དཀར་འོད་ཀྱི་ས་བོན་ལས། ཕར་སྤྲོས་དོན་
བྱས་ཚུར་བསྡུས་མ་ཉིད་འོད་དུ་ཞུ། འོད་ལས་སྤྲུལ་པའི་མདའ་དར་འཛིན་པ་བསྒོམ།
ཕྱག་རྒྱ་གཡས་ཀྱིས་གཡོན་མནན་ལ། འཁོར་ལོའི་ཚུལ་དུ་གཤེགས་པས་མདའ་དར་
རོ། །ཨོཾ་མ་མ་ཚ་ལ་བག་ཏེ་ཨེ་མ་ཧོ། ཞེས་བརྗོད་པས་སྔགས་ཀྱིས་སྐུ་བསྐྱེད་ལ། སྲིད་
པའི་ལྷ་མོ་རྫུ་འཕྲུལ་འཕྲུལ་མོ་ཆེ། སྐུ་མདོག་དཀར་མོའི་རང་བཞིན་དྲི་མེད་ལ། དབུ་
ལ་དུང་གི་སྲོག་ཞུ་འོད་འབར་གསོལ། དུང་འཕྲེང་རྩ་བརྒྱད་མགུར་ཆུ་སེ་མོ་དོ།
གཡས་པས་མདའ་དར་གཡོན་པས་འཕྲུལ་ཆ་བསྣམས། རྩོས་མོའི་གདན་ལ་རྫུ་
འཕྲུལ་ཐབས་ཀྱི་བཞུགས། ཕྱི་རིམ་པད་མ་འདབས་བརྒྱད་བདན་སྟེངས་སུ། རྫུ་
འཕྲུལ་ཐབས་དང་ལྡན་པའི་ཡེ་གཤེན་བརྒྱད། སྐུ་མདོག་ཕྱག་མཚན་རང་རྟགས་དོན་
དང་ལྡན། ཡུམ་ལ་སྲས་ཀྱིས་གཡས་སུ་བསྐོར་བར་བསྒོམ། མ་དཀར་འོད་ཀྱི་ས་བོན་
བཅུ་གཉིས་ལ། ནང་འཁོར་ལྷ་མོ་བཅུ་གཉིས་དེ་ལྟར་བསྐྱེད། མ་དམར་མདངས་
དང་ཆས་པ་ཉི་ཤུ་ལས། ཕྱི་འཁོར་ལྷ་མོ་ཉི་ཤུ་བསྐྱེད་པར་བྱ། ཤར་ཕྱོགས་གླིང་ཆེན་
172

མདོ་སྡེ། གཡུང་དྲུང་ལས་དག་རྒྱུད།།
འབྱམས་དབུས་ལྟེ་བ་ལ། ཅང་ཤེས་རྟ་པོ་བསྣོལ་བའི་ཁྲི་གདན་ལ། ཡི་གེ་མ་དམར་
མདངས་ལྡན་ཆས་པ་ལ། འོད་ཟེར་ཕར་འཕྲོས་སྟོང་གསུམ་འཇིག་རྟེན་དུ། འཁོར་
བའི་སེམས་ཅན་མ་ལུས་སྡིག་སྒྲིབ་སྦྱངས། སླར་འདུས་མ་ལ་ཐིམ་པས་འོད་དུ་ཞུ།
འོད་ལས་རྫུ་འཕྲུལ་ཞགས་པར་གྱུར། ཁུ་ཚུར་གཉིས་བཅང་མཐེ་བོང་གཉིས་གནམ་
དུ་བསྟན། འོད་ཟེར་ཕར་སྤྲོས་ཕྱོགས་བཅུའི་ཞིང་ཁམས་སུ། བདེར་གཤེགས་རྣམས་
ཀྱི་ཐུགས་དམ་རྒྱུད་ནས་བསྐུལ། སླར་འདུས་ཐིམ་པས་ཞགས་པ་འོད་དུ་ཞུ། ཨོཾ་མ་མ་
དྷ་མ་ཡེ། ཞེས་པས་ལན་གསུམ་བརྗོད་པ་ཡི། འོད་ལས་ཡེ་ཤེས་ལྷ་མོ་ཤེལ་མདོག་མ།
སྐུ་མདོག་ཤེལ་དཀར་དག་པས་གངས་རི་འདྲ། དབུ་ལ་ཉི་ཟླ་བརྩེག་པའི་ཐོད་རྡིངས་
ཅན། གཡས་པས་ཞགས་པ་གཡོན་པས་འཁོར་ལོ་འཛིན། ཅང་ཤེས་གདན་ལ་པད་
མའི་ཚུལ་དུ་བཞུགས། ཕྱི་རིམ་མི་འགྱུར་པད་མ་འདབ་བརྒྱད་ལ། ཡེ་གཤེན་ཤེས་
རབ་རྣོ་བའི་གཤེན་བརྒྱད་ནི། སྐུ་མདོག་ཕྱག་མཚན་རྒྱན་དང་ཆས་པར་བསྒོམ། ཤར་
ཕྱོགས་མི་འགྱུར་གཡུང་དྲུང་དབུས་ཀྱི་ལྟེ་བ་ལ། ཆུ་སྲིན་གདུག་པ་བསྣོལ་བའི་ཁྲི་
གདན་ལ། ཡི་གེ་མ་དམར་མདངས་དང་ལྡན་པ་ལ། ཕར་སྤྲོས་སྒྲིབ་སྦྱོང་ཚུར་འདུས་
མ་ཉིད་འོད་དུ་ཞུ། འོད་ལས་སྲིད་པའི་ཚད་འཛིན་སྒྲོམ་བུ་གྱུར། ཕྱག་རྒྱ་ཐལ་མོ་ཁང་
སྟོང་གཡས་གཡོན་སྒྱུར། ཕར་འཕྲོ་རྒྱུད་བསྐུལ་ཚུར་བསྡུས་སྒྲོམ་བུ་ཞུ། ཨོཾ་མ་མ་ཡང་
ནི་ཡེ། ཞེས་བཟླས་སྲིད་པའི་ལྷ་མོ་གཡུང་དྲུང་རྒྱལ། སྐུ་མདོག་སེར་མོ་གསེར་གྱི་སྙིང་
པོ་འདྲ། དབུ་སྐྲ་རིན་ཆེན་གཡུའི་ལྕང་ལོ་བཞིན། གཡས་པས་སྒྲོམ་བུ་གཡོན་པས་བྱ་
ཁྲ་འཛིན། ཆུ་སྲིན་གདན་ལ་མི་འགྱུར་བརྟན་པར་བཞུགས། ཕྱི་རིམ་འོད་ལྡན་པད་
མའི་གདན་སྟེང་ན། ཕོ་བྲང་སྲིད་པ་བསྐྱེད་པའི་གཤེན་བརྒྱད་ནི། སྐུ་མདོག་རྒྱན་
དང་ཕྱག་མཚན་གསལ་བར་བསྒོམ། ཤར་ཕྱོགས་མངོན་དགའི་ཕོ་བྲང་ལྟེ་དབུས་སུ།
འོད་གསལ་འབར་བ་མཚལ་ཁྲིའི་གདན་སྟེངས་སུ། ཡི་གེ་མ་དམར་མདངས་དང་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལྡན་པ་ལ། སྤྲོ་བསྡུས་དོན་བྱས་མ་དེ་འོད་དུ་ཞུ། འོད་ལས་ཆུ་ཤེལ་ཚོན་གང་བ་རུ་
གྱུར། ཕྱག་རྒྱ་ཁུ་ཚུར་སྤྲད་དེ་གུང་མོ་གཉིས། རྩེ་མོ་སྤྲད་ལ་གནམ་དུ་བསྟན་པར་
བཅས། སྤྲོ་བསྡུའི་ལས་ཀྱི་སྒྲོན་མ་འོད་དུ་ཞུ། ཨོཾ་མ་མ་ད་ར་ཡེ། ཞེས་བརྗོད་བསྐུལ་
པས་ལྷ་མོ་ཀུན་གསལ་ཡུམ། སྐུ་མདོག་དཀར་ལ་འོད་ཟེར་འོད་དུ་འབར། དབུ་ལ་
རིན་ཆེན་སྣ་ལྔའི་ཐོད་ཇིང་ཅན། གཡས་པས་སྒྲོན་མ་གཡོན་པས་བུམ་པ་འཛིན།
མཚལ་འོད་ལྡན་ལ་མི་སྤྱོད་བརྟན་པར་བཞུགས། ཕྱི་རིམ་མཛེས་པའི་གདན་གྱི་པད་
མ་ལ། རྐ་བ་ཐུབ་པར་མཛད་པའི་ཡེ་གཤེན་བརྒྱད། སྐུ་མདོག་རྒྱན་དང་ཕྱག་མཚན་
གསལ་བར་བསྒོམ། ཤར་ཕྱོགས་སྒྲ་རྒྱལ་ཞིང་ཁམས་ལྟེ་བ་ལ། ཆུ་ཟླ་འཁྱིལ་བ་མཛེས་
པའི་གདན་ཐོག་ན། ཡིག་གེ་མ་དམར་མདངས་ལྡན་འོད་ཟེར་ལས། སྤྲོས་དང་
བསྡུས་པས་མ་ཉིད་འོད་དུ་ཞུ། འོད་ལས་ཤར་གྱི་གཤང་ཆུང་ཚོན་གང་གྱུར། ཕྱག་རྒྱ་
མཐེ་བོང་ནང་བཀུག་ཚིགས་སྤྲད་པའོ། ། ཨོཾ་མ་མ་སང་སང་དེ་ཤོ་ཡེ། ཞེས་པའི་སྔགས་
ཀྱི་སྒྲ་སྙན་ཤོལ་མོ་ཡུམ། སྐུ་མདོག་ཤེལ་འོད་དག་པའི་འོད་ལྡན་ལ། དབུ་ལ་གཡུའི་
ཅོད་པཎ་མཛེས་པར་བརྒྱན། གཡས་པས་གཤང་ཆེན་གཡོན་པས་ཕྱག་རྒྱ་སྟོན། ཆུ་
ཟླའི་གདན་ལ་མི་གཡོ་བརྟན་པར་བཞུགས། དེའི་ཕྱི་རིམ་པད་མའི་གདན་ཐོག་ན།
ནམ་མཁའ་གཡུ་ལས་གྲུབ་པའི་ཡེ་གཤེན་བརྒྱད། སྐུ་མདོག་རྒྱན་དང་ཕྱག་མཚན་
གསལ་བར་བསྒོམ། བྱང་ཕྱོགས་གླིང་ཆེན་རབ་འབྱམས་ལྟེ་བ་ལ། རིན་ཆེན་གཡུའི་
པད་མའི་ཁྲི་སྟེང་ན། མ་དམར་བྱི་རུའི་མདོག་འདྲ་འོད་འཕྲོས་པས། ཕར་འཕྲོས་ཚུར་
འདུས་མ་ཉིད་འོད་དུ་ཞུ། དེ་ལ་མཚལ་གྱི་པད་མ་འདབ་བརྒྱད་གྱུར། ཕྱག་རྒྱ་མཐེ་
བོང་གཉིས་ནི་ནང་དུ་བཀུག །སོར་མོ་བརྒྱད་ནི་རྩེ་སྤྲད་ཚིགས་བཀུམ་བྱ། དེའི་སྤྲོ་
བསྡུ་པད་མ་འོད་དུ་ཞུ། ཨོཾ་མ་མ་ཞི་པད་མ་ལ། སྔགས་ཀྱིས་སྐུར་བསྐྱེད་ལྷ་མོ་པད་
མ་ཅན། སྐུ་མདོག་སྔོན་མོ་རིན་ཆེན་གཡུ་འོད་འཕྲོ། དབུ་ལ་ཤེལ་གྱི་ཐོད་རྡེང་མཛེས་
174

མདོ་སྡེ། གཡུང་དྲུང་ལས་དག་རྒྱུད།
པས་བརྒྱན། ཕྱག་མཚན་དབང་གི་པད་མ་འདབ་བརྒྱད་འཛིན། གཡུའི་པད་མའི་
གདན་ལ་འཁྱིལ་བར་བཞུགས། ཕྱི་རིམ་པད་མ་མཛེས་པའི་གདན་སྟེང་ན། འཕྲེང་བ་
ཐོབ་པའི་ཡེ་གཤེན་ཆེན་པོ་བརྒྱད། སྐུ་མདོག་རྒྱན་དང་ཆ་ལུགས་གསལ་བར་བསྒོམ།
བྱང་ཕྱོགས་རྣམ་པར་དག་པའི་ལྟེ་བ་ལ། མེ་རི་འབར་བ་འོད་ཀྱི་ཁྲི་གདན་ལ། མ་
དམར་འོད་དང་ཆས་ཏེ་གནས་པ་ལ། སྤྲོ་བསྡུས་དོན་བྱས་མ་ཉིད་འོད་དུ་ཞུ། འོད་
ལས་མི་ནུབ་རྒྱལ་མཚན་གཅིག་ཏུ་གྱུར། ཕྱག་རྒྱ་ཁུ་ཚུར་གཡས་པ་བརྩེག་བྱས་སྟེ།
གཡས་ཕྱོགས་འཕྲག་པའི་སྟེང་དུ་བཟུང་བར་བྱ། སྤྲོས་བསྡུས་བསྐུལ་བྱས་རྒྱལ་མཚན་
འོད་དུ་ཞུ། ཨོཾ་མ་མ་མུ་ལ་ཡེ། སྔགས་ཀྱིས་སྐུར་བསྐྱེད་ཡུམ་ཆེན་རྒྱལ་མཚན་མ། སྐུ་
མདོག་ལྗང་ཁུ་འོད་དུ་འབར་བ་ལ། རིན་ཆེན་མཛེས་པ་གསེར་གྱི་ཐོད་རྡེང་ཅན།
ཕྱག་མཚན་མི་ནུབ་རྒྱལ་མཚན་བསྣམས་པ་ཅིག །མེ་རི་འབར་བའི་གདན་ལ་
བཞུགས་པར་བསམ། དེའི་ཕྱི་རིམ་མཛེས་པའི་པད་གདན་ལ། བཀའ་རྟགས་ཐོབས་
པའི་ཡེ་གཤེན་ཆེན་པོ་བརྒྱད། སྐུ་མདོག་འོད་ཟེར་ཕྱག་མཚན་ཆས་པར་བསྒོམ། བྱང་
ཕྱོགས་ལས་ཀྱི་འཇིག་རྟེན་ལྟེ་བ་ལ། རིན་ཆེན་འཁོར་ལོ་སྤྲུལ་པའི་ཁྲི་གདན་ལ། མ་
དམར་འོད་དང་ཆས་ཏེ་གནས་པ་ལ། སྤྲོ་དང་བསྡུས་པའི་ཚུལ་གྱིས་མ་ཉིད་ཞུ། དེ་
ལ་ནོར་བུ་རིན་ཆེན་འབར་བར་གྱུར། ཕྱག་རྒྱ་མཛུབ་གཉིས་མཐེ་བོང་འོག་དུ་གཞུག །
སོར་མོ་དྲུག་པོ་རྩེ་སྤྲད་གྱེན་ལ་བསླང་། སྤྲོ་བསྡུས་སྐུལ་སྟེ་རིན་ཆེན་འོད་དུ་ཞུ། ཨོཾ་མ་
མ་ཨ་པར་རད་ན་ཡེ། སྔགས་ཀྱིས་བསྐུལ་པས་ཡུམ་ཆེན་གཏེར་འཛིན་མ། སྐུ་མདོག་
མཐིང་ཀ་རིན་ཆེན་བེ་དུར་རྒྱ། དབུ་ལ་ཤེལ་དཀར་འོད་ཀྱི་ཐོད་རྡེང་ཅན། ཕྱག་ན་
ནོར་བུ་རིན་ཆེན་གཏེར་བརྒྱད་འཛིན། འཁོར་ལོ་སྤྲུལ་པའི་གདན་ལ་བཞུགས་པར་
བསམ། ཕྱི་རིམ་པད་གདན་མཛེས་པ་བརྒྱད་ལ་ནི། མཚན་རྟགས་ཐོབས་པའི་ཡེ་
གཤེན་ཆེན་པོ་བརྒྱད། སྐུ་མདོག་འོད་ཟེར་ཕྱག་མཚན་སལེ་བསྒོམ། བྱང་ཕྱོགས་གར་
175

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གྱི་འཇིག་རྟེན་ལྟེ་དབུས་སུ། ཕྱག་རྒྱ་སྤྲུལ་པ་བཞིའི་ཁྲི་གདན་ལ། ཡིག་འབྲུ་མའི་ས་
བོན་དམར་མོ་ལས། ཕར་སྤྲོས་ཚུར་བསྡུས་མ་ཉིད་འོད་དུ་ཞུ། འོད་ལས་གསེར་གྱི་པི་
ཝང་ཅིག་དུ་གྱུར། ཕྱག་རྒྱ་གཡས་གཡོན་སོར་མོ་བསྣོལ་ནས་ནི། མཐེ་བོང་གཉིས་
གཤིབས་མཆུ་ལ་རེག་ཙམ་ཚུལ། སྤྲོ་བསྡུས་བསྐུལ་ནས་དེ་ཉིད་འོད་དུ་ཞུ། ཨོཾ་མ་མ་
དེ་བ་ག་ཏེ་ཡ། སྔགས་ཀྱིས་བསྐུལ་བསྐྱེད་ཡུམ་ཆེན་གར་ཐབས་མ། སྐུ་མདོག་དམར་
ལྗང་མཛེས་པའི་རྒྱན་དང་ལྡན། དབུ་ལ་རིན་ཆེན་མུ་མེན་ཐོར་ཙུག་ཅན། ཕྱག་ན་
རིན་ཆེན་གསེར་གྱི་པི་ཝང་འཛིན། ཕྱག་རྒྱ་བཞིའི་གདན་ལ་བཞུགས་པར་བསམ། ཕྱི་
རིམ་པད་མ་རིན་ཆེན་འདབ་བརྒྱད་ལ། ངོ་མཚར་སྟོན་པའི་ཡེ་གཤེན་ཆེན་པོ་བརྒྱད།
སྐུ་མདོག་འོད་ཟེར་ཕྱག་མཚན་སལེ་བསྒོམ། ནུབ་ཕྱོགས་གླིང་ཆེན་རབ་འབྱམས་ལྟེ་བ་
ལ། མེ་རི་འོད་འབར་གསལ་བའི་ཁྲི་སྟེང་ལ། ཡི་གེ་མ་དམར་འོད་དང་ལྡན་པ་ལས།
སྤྲོ་བསྡུས་དོན་བྱས་མ་དེ་འོད་དུ་ཞུ་བ་ལས། འོད་ལས་རིན་ཆེན་དབལ་གྱི་བཱ་དུར་
གྱུར། ཕྱག་རྒྱ་གཡས་གཡོན་ཁུ་ཚུར་བཅང་ནས། མཐེ་བོང་གཤིབ་ནས་རྩེ་མོ་ཐུགས་
ཀར་གཏད། སྤྲོ་དང་བསྡུ་བའི་དཔལ་བེའུ་འོད་དུ་ཞུ། ཨོཾ་མ་མ་ཨ་དཀར་བའི་དུ་ཡེ།
སྔགས་དེས་བསྐུལ་བས་ཡུམ་ཆེན་དཔལ་བེའུ་མ། སྐུ་མདོག་དམར་པོ་འོད་འབར་
གཟི་བྱིན་ཆེ། དབུ་ལ་ཤེལ་གྱི་ཅོད་པན་འོད་དང་ཆས། ཕྱག་མཚན་དཔལ་གྱི་འགུར་
བེའུ་འཛིན་པའོ། ། མེ་འོད་འབར་བའི་གདན་ལ་ཡང་དག་པར་བཞུགས། ཕྱི་རིམ་
པད་མ་མཛེས་པའི་གདན་ཐོག་ན། མཚན་དང་ལྡན་པའི་ཡེ་གཤེན་ཡིད་འོང་བརྒྱད།
སྐུ་མདོག་རྒྱན་དང་ཕྱག་མཚན་སལེ་སྒོམ། ནུབ་ཕྱོགས་མངོན་དགའི་འཇིག་རྟེན་ལྟེ་
བ་ལ། རིན་ཆེན་བཱི་དུར་རྒྱའི་ཁྲི་གདན་ལ། མ་དམར་ས་བོན་འོད་དང་ལྡན་པ་ལ།
ཕར་འཕྲོས་ཚུར་བསྡུས་མ་ཉིད་འོད་དུ་ཞུ། འོད་ལས་རིན་ཆེན་གདུགས་ཆུང་སེན་
གང་གྱུར། ཕྱག་རྒྱ་ཐལ་མོ་འཕྲད་ལ་བསྣོལ་བརྩེག་ཏེ། མཐེ་བོང་གཉིས་ཀྱི་རྩེ་སྤྲད་སྤྱི་
176

མདོ་སྡེ། གཡུང་དྲུང་ལས་དག་རྒྱུད།
བོར་གཏད། སྤྲོ་བསྡུས་བསྐུལ་ནས་འོད་དུ་ཞུ་བ་ལ། ཨོཾ་མ་མ་གུ་རོ་པུ་རྣ་ཡེ། ཞེས་
བརྗོད་ཡུམ་ཆེན་ལྷ་མོ་གདུགས་ཅན་མ། སྐུ་མདོག་དཀར་མོ་འོད་ཀྱི་རང་བཞིན་ལ།
དབུ་ལ་རིན་ཆེན་འོད་ཀྱི་ཐོར་ཙུག་ཅན། གཡས་པས་གདུགས་ཕྱིར་གཡོན་པས་ནོར་
བུ་འཛིན། བེ་དུར་འོད་ཀྱི་གདན་ལ་བཞུགས་པར་བསམ། ཕྱི་རིམ་པད་མ་མཛེས་
པའི་གདན་ཐོག་ན། འོད་དང་ལྡན་པའི་ཡེ་གཤེན་གསལ་བ་བརྒྱད། སྐུ་མདོག་འོད་
དང་ཕྱག་མཚན་གསལ་བར་བསྒོམ། ནུབ་ཕྱོགས་བདེ་ལྡན་ཕོ་བྲང་ལྟེ་བ་ལ། གེ་སར་
སྡོང་པོ་རྒྱས་པའི་ཁྲི་གདན་ལ། མ་དམར་འོད་ཟེར་འཕྲོས་པའི་ས་བོན་ལ། ཕར་
འཕྲོས་དོན་བྱས་ཚུར་འདུས་འོད་དུ་ཞུ། འོད་ལས་རིན་ཆེན་གསེར་གྱི་བུམ་པ་རུ་གྱུར། །
ཕྱག་རྒྱ་སོར་མོ་བསྣོལ་ནས་ཁུ་ཚུར་བཅང་། མཐེབ་ཆུང་གཤིབ་ནས་རྩེ་མོ་མཁའ་ལ་
བསྟན། སྤྲོ་དང་བསྡུ་བའི་དོན་གཉིས་འོད་དུ་ཞུ། ཨོཾ་མ་མ་ཨ་དཀར་སང་ངེ་ཡེ།
སྔགས་ཀྱིས་སྐུ་བསྐྱེད་གཙང་མའི་ལྷ་མོ་ཡུམ། སྐུ་མདོག་དམར་ལྗང་མཛེས་པའི་རྒྱན་
དང་ཆས། དབུ་ལ་གཡུའི་ཐོར་ཙུག་འོད་དུ་འབར། གཡས་པས་རིན་ཆེན་ཤུག་པ་
གཡོན་པས་བུམ་པ་འཛིན། གེ་སར་པད་མའི་གདན་ལ་བཞུགས་པར་བསམ། ཕྱི་
རིམ་པད་མ་འདབ་བརྒྱད་གདན་སྟེང་ན། སྲིད་པ་མི་འགྱུར་བའི་ཡེ་གཤེན་བརྒྱད།
སྐུ་མདོག་འོད་ཟེར་ཕྱག་མཚན་འཛིན་པར་བསྒོམ། ནུབ་ཕྱོགས་སྨན་དང་ལྡན་པའི་ལྟེ་
བ་ལ། ཉི་ཟེར་འོད་འཕྲོ་འབར་བའི་ཁྲི་གདན་ལ། ཡི་གེ་མ་དམར་འོད་དང་ལྡན་པ་
ལས། འོད་ཟེར་སྤྲོས་བསྡུས་མ་ཉིད་འོད་དུ་ཞུ། འོད་ལས་ཤེལ་གྱི་ཇ་ལེན་མཛེས་པར་
གྱུར། གུང་མོ་གཉིས་ཀྱི་རྩེ་མོ་ནང་དུ་དགུག །མཐེ་བོང་གཉིས་ཀྱིས་མནན་ལ་མདུན་
དུ་ཕྱར། སྤྲོ་བསྡུས་བསྐུལ་བྱས་དེ་ཉིད་འོད་དུ་ཞུ། ཨོཾ་མ་མ་གཡུ་འབྲང་ཡེ། ཞེས་
བརྗོད་པས་ཡུམ་ཆེན་ལྷ་མོ་བཅུད་བསྡུས་མ། སྐུ་མདོག་དམར་སེར་བརྗིད་པའི་ཆས་
དང་ལྡན། དབུ་ལ་ཤེལ་འོད་འབར་བའི་ཐོར་ཚུགས་ཅན། གཡས་པས་ཇ་ལེན་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཡོན་པས་བུམ་པ་འཛིན། ཉི་ཟེར་གདན་ལས་མ་གཡོས་དགོངས་པ་བཞུགས། དེའི་
ཕྱི་རིམ་གདན་གྱི་པད་མ་ལ། ཀུན་དགའ་གཏོ་ལས་གྲུབ་པའི་ཡེ་གཤེན་བརྒྱད། སྐུ་
མདོག་འོད་ཟེར་ཕྱག་མཚན་གསལ་བར་བསྒོམ། ལྷོ་ཕྱོགས་གླིང་ཆེན་འབྱམས་ཡས་ལྟེ་
བ་ལ། རིན་ཆེན་ཤེལ་འོད་འབར་བའི་ཁྲི་གདན་ལ། མ་དམར་འོད་དང་ལྡན་པའི་ས་
བོན་ལས། སྤྲོ་བསྡུའི་ལས་བྱས་མ་དེ་འོད་དུ་ཞུ། འོད་ལས་དུང་ཚུགས་གཡས་སུ་
འཁྱིལ་བར་འགྱུར། ཕྱག་རྒྱ་མཐེ་བོང་མཐེ་ཆུང་ནང་དུ་བཀུག་སྟེ། སོར་མོ་དྲུག་པོ་རྩེ་
སྤྲད་མདུན་དུ་བཞག །སྤྲོ་དང་བསྡུས་བས་བསྐུལ་སྟེ་འོད་དུ་ཞུ། ཨོཾ་མ་མ་ཀ་རི་ལྷང་
ལྷང་ཡེ། ཞེས་བརྗོད་ཡུམ་ཆེན་ལྷ་མོ་དུང་ཅན་མ། སྐུ་མདོག་སྔོན་མོ་གཡུའི་རང་
བཞིན་ལ། དབུ་ལ་རིན་ཆེན་གཡུའི་ཞུ་ཤམ་ཅན། ཕྱག་གཡས་དུང་པོ་ཨང་གྲགས་སྒྲ་
ཆེན་འཛིན། ཤེལ་འོད་གདན་ལ་མི་གཡོ་བརྟན་པར་བཞུགས། ཕྱི་རིམ་པད་མ་
མཛེས་པའི་གདན་སྟེང་ན། ལྷ་སྲས་ཡིད་ལ་བསྐྱེད་པའི་ཡེ་གཤེན་བརྒྱད། སྐུ་མདོག་
རྒྱན་དང་ཕྱག་མཚན་གསལ་བར་བསྒོམ། ལྷོ་ཕྱོགས་དགའ་བའི་འཇིག་རྟེན་ལྟེ་བ་ལ།
གསེར་འོད་སྤྲུལ་པ་འཁོར་ལོའི་ཁྲི་གདན་ལ། མ་དམར་འོད་དང་ལྡན་པའི་ས་བོན་ལ།
སྤྲོ་བསྡུས་དོན་བྱས་མའི་ས་བོན་ཞུ། འོད་ལས་གསེར་གྱི་འཁོར་ལོ་རྩིབས་བརྒྱད་གྱུར།
ཕྱག་རྒྱ་ཐལ་མོ་ལྟོ་སྦྱར་ཕན་ཚུན་བསྣོལ། མཐེ་བོང་གཉིས་ནི་གང་གང་འཁྱུད་པའོ། །
སྤྲོ་བསྡུས་བསྐུལ་བས་འོད་དུ་ཞུ་བ་ལ། ཨོཾ་མ་མ་ཧ་ནི་རྩ་རམ་ཡེ། ཞེས་བརྗོད་ཡུམ་
ཆེན་ལྷ་མོ་འཁོར་ལོ་མ། སྐུ་མདོག་སྔོན་མོ་རྒྱན་དང་ཆས་པ་ལ། དབུ་ལ་དུང་གི་ཐོར་
ཙུག་འོད་དུ་འབར། ཕྱག་ན་རིན་ཆེན་གསེར་རྔ་འཁོར་ལོ་འཛིན། གསེར་འོད་གདན་
ལ་མ་ཡེངས་བཞུགས་པར་བསམ། ཕྱི་རིམ་པད་མ་འདབ་བརྒྱད་གདན་སྟེང་ན།
འཇིག་རྟེན་དབང་དུ་བསྒྱུར་བའི་ཡེ་གཤེན་བརྒྱད། སྐུ་མདོག་རྒྱན་དང་ཕྱག་མཚན་
མཛེས་པར་བསྒོམ། ལྷོ་ཕྱོགས་ཡོན་ཏན་ཞིང་གི་ལྟེ་བ་ལ། རིན་ཆེན་འོད་དུ་འབར་
178

མདོ་སྡེ། གཡུང་དྲུང་ལས་དག་རྒྱུད།
བའི་ཁྲི་གདན་ལ། མ་དམར་འོད་དང་ལྡན་པའི་ས་བོན་ལ། སྤྲོས་བསྡུས་བསྐུལ་ནས་
མ་ཉིད་འོད་དུ་ཞུ། འོད་ལས་ཐུགས་རྗེ་ཤེལ་གྱི་ལྕགས་ཀྱུར་གྱུར། གཡས་གྱི་མཐེ་ཆུང་
གཡོན་གྱི་ཆང་པར་བཅུག །གཡས་ཀྱི་མཐེ་མོ་བཅངས་ལ་འཛུབ་མོ་དགུག ། སྤྲོ་བསྡུའི་
བསྐུལ་ནས་དེ་ཉིད་འོད་དུ་ཞུ། ཨོཾ་མ་མ་བ་ག་བག་ཏེ་ཨ་འགུ་ཡེ། ཞེས་བརྗོད་ཡུམ་
ཆེན་ལྷ་མོ་ལྕགས་ཀྱུ་མ། སྐུ་མདོག་སྔོན་མོ་རྒྱན་དང་ཆས་ནས་ནི། དབུ་ལ་རིན་ཆེན་
མུ་མེན་ཐོར་ཚུགས་ཅན། གཡས་པས་ལྕགས་ཀྱུ་གཡོན་ན་ཞལ་ཟས་འཛིན། རིན་
ཆེན་གདན་ལ་དཀྱིལ་མོ་ཀྲུང་དུ་བཞུགས། ཕྱི་རིམ་པད་མའི་གདན་མཛེས་བརྒྱད་ལ་
ནི། སྟེང་འོག་ཕྱོགས་མཚམས་སྐྱོང་བའི་ཡེ་གཤེན་བརྒྱད། སྐུ་མདོག་འོད་དང་ཕྱག་
མཚན་སལེ་བསྒོམ། ལྷོ་ཕྱོགས་དྲི་ཞིམ་འཇིག་རྟེན་ལྟེ་བ་ལ། མུ་ཏིག་མཛེས་པའི་འོད་
ཀྱི་ཁྲི་གདན་ལ། ཡིག་གེ་མ་དམར་འོད་དང་ལྡན་པ་ལ། སྤྲོ་དང་བསྡུས་པས་དོན་
བྱས་མ་དེ་ཞུ། དེ་ལས་རིན་ཆེན་མཛེས་པའི་ག་འུར་གྱུར། ཕྱག་རྒྱ་གཡོན་པའི་སོར་མོ་
མཁའ་ལ་ཕྱར། གཡས་པས་སོར་མོ་བཞི་བཀུག་སྟེང་ནས་དབུབ། མཐེ་བོང་བསླངས་
སྟེ་གྱེན་ལ་བསྟན་པར་བྱ། སྤྲོ་བསྡུས་ལས་ཀྱིས་དེ་ཉིད་འོད་དུ་ཞུ། ཨོཾ་མ་མ་ཐིམ་ཐིམ་
བུན་ནེ་ཡེ་སྭཱཧཱ། ཞེས་པས་ཡུམ་ཆེན་ལྷ་མོ་ངད་ལྡན་མ། སྐུ་མདོག་མཐིང་ཁ་འོད་
ཟེར་འབར་བ་ལ། དབུ་ལ་རིན་ཆེན་དུང་གི་ཐོར་ཙུག་ཅན། གཡས་པས་སྣང་གསལ་
གཡོན་པས་རྨ་བྱ་འཛིན། མུ་ཏིག་མཛེས་པའི་གདན་ལ་བཞུགས་པར་བསམ། ཕྱི་རིམ་
འདབ་བརྒྱད་པད་མའི་གདན་སྟེང་ལ། ཕྱོགས་མཚམས་མ་ལུས་སྐྱོང་བའི་ཡེ་གཤེན་
བརྒྱད། སྐུ་མདོག་འོད་ཟེར་ཕྱག་མཚན་གསལ་བར་བསྒོམ། ལྷོ་ཤར་དགའ་བའི་ཕོ་
བྲང་ལྟེ་བ་ལ། ཆུ་རིས་སྔོན་པོ་མཛེས་པའི་ཁྲི་གདན་ལ། མ་དམར་འོད་དང་ལྡན་པའི་
ས་བོན་ལས། སྤྲོ་བསྡུ་བྱས་པས་མ་ཉིད་འོད་དུ་ཞུ། དེ་ཡི་འོད་དང་ཟེར་ལས་གསེར་
ཉ་མཛེས་པར་གྱུར། ཕྱག་རྒྱ་མཛུབ་མོ་གཉིས་འཁྱུད་གྱེན་ལ་བསླང༌། མཐེ་བོང་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གཉིས་ནི་ཆགས་པར་བྱ། སྤྲོ་དང་བསྡུས་པ་དེ་ཉིད་འོད་དུ་ཞུ། ཨོཾ་མ་མ་སྐྱེ་རྩ་ད་ར་
ཡེ། ཞེས་པས་ཡུམ་ཆེན་ལྷ་མོ་ཉ་ཅན་མ། སྐུ་མདོག་སྔོན་པོ་རྒྱན་དང་ཆས་པ་ལ།
དབུ་ལ་རིན་ཆེན་ཤེལ་གྱི་ཐོར་ཙུག་ཅན། ཕྱག་ན་འགྱུར་མེད་རིན་ཆེན་གསེར་ཉ་
འཛིན། ཆུ་རིས་གདན་ལ་མ་གཡོས་མཉམ་པར་བཞུགས། ཕྱི་རིམ་པད་གདན་པད་
མའི་ལྟེ་བ་ལ། མི་བཟད་ལྷ་སྲིན་དབང་བསྒྱུར་ཡེ་གཤེན་བརྒྱད། སྐུ་མདོག་འོད་ཟེར་
ཕྱག་མཚན་གསལ་བར་བསྒོམ། བྱང་ཤར་དགའ་བའི་ཕོ་བྲང་ལྟེ་བ་ལ། གསེར་ལོ་མེ་
ཏོག་མཛེས་པའི་ཁྲི་གདན་ལ། ཡིག་འབྲུ་མ་དམར་འོད་ཀྱི་ས་བོན་ལས། སྤྲོ་བསྡུས་
བསྐུལ་ནས་དོན་བྱས་མ་དེ་འོད་དུ་ཞུ། དེ་ལས་བདུད་རྩི་འོད་ཀྱི་བུམ་པར་གྱུར། མཐེ་
བོང་མཐེ་ཆུང་རྩེ་སྤྲད་ནང་དུ་བཀུག །སོར་མོ་དྲུག་པོ་རྩེ་སྤྲད་གནམ་དུ་སྦྲེངས། སྤྲོ་
བསྡུས་བསྐུལ་བས་དེ་ཉིད་འོད་དུ་ཞུ། ཨོཾ་མ་མ་དི་རོ་ཏ་ལི་ཡ། ཞེས་བརྗོད་ཡུམ་ཆེན་
ལྷ་མོ་བུམ་པ་འཛིན། སྐུ་མདོག་སེར་མོ་རྒྱན་དང་ཆས་པ་ལ། དབུ་ལ་རིན་ཆེན་
གཡུའི་ཞུ་ཤམ་གསོལ། ཕྱག་ན་བདུད་རྩི་བུམ་པ་རབ་ཏུ་བརྒྱན། གསེར་མདོག་འོད་
ཀྱི་གདན་ལ་བཞུགས་པར་གྱུར། ཕྱི་རིམ་རིན་ཆེན་པད་མ་འདབ་བརྒྱད་ལ། ཕྱྭ་ཚེ་
གྲུབ་པའི་ཡེ་གཤེན་ཆེན་པོ་བརྒྱད། སྐུ་མདོག་འོད་ཟེར་ཕྱག་མཚན་གསལ་བར་
བསྒོམ། བྱང་ནུབ་དགའ་བའི་ཕོ་བྲང་ལྟེ་བ་ལ། བཀྲ་གསལ་སྟག་མོ་བསྣོལ་བའི་ཁྲི་
སྟེང་ནས། མ་དམར་ས་བོན་འོད་དང་ལྡན་པ་ལས། སྤྲོས་བསྡུས་དོན་བྱས་མ་དེ་འོད་
དུ་ཞུ། དེ་ལ་དུག་འདུལ་སྦྲུལ་གྱི་ཞགས་པར་གྱུར། ཕྱག་རྒྱ་སྲིན་ལག་གཉིས་བཀུག་
ནང་དུ་བསྣོལ། མཐེ་བོང་གཉིས་ནི་ཕྱིར་ལ་འགྱེད་དེ་གདེངས། སྤྲོ་བསྡུ་བསྐུལ་བས་
ཞགས་པ་འོད་དུ་ཞུ། ཨོཾ་མ་མ་ན་ག་གེ་མིན་སྤུངས་སོ་ཡེ། ཞེས་པས་ཡུམ་ཆེན་དུག་
འདུལ་རེ་ཤག་མ། སྐུ་མདོག་དམར་ནག་རྒྱན་དང་ཆས་པ་ལ། དབུ་ལ་ཁྲོ་ཆུས་ཐོད་
ཕྲེང་འབར་བས་བརྒྱན། ཕྱག་ན་སྦྲུལ་ནག་གདུག་པའི་ཞགས་པ་བསྣམ། སྟག་མོའི་
180

མདོ་སྡེ། གཡུང་དྲུང་ལས་དག་རྒྱུད།
གདན་ལ་མ་བཅོས་བརྟན་པར་བཞུགས། ཕྱི་རིམ་པད་མའི་གདན་བརྒྱད་མཛེས་པ་
ལ། དྲེགས་པ་དབལ་གྱི་རྒྱལ་པོ་གཤེན་བརྒྱད་ནི། སྐུ་མདོག་ཕྱག་མཚན་མཛེས་པར་
བསྒོམ་པར་བྱ། ལྷོ་ནུབ་དགའ་བའི་ཕོ་བྲང་ལྟེ་དབུས་སུ། འདོད་འཇོ་བ་མོ་བསྣོལ་
བའི་ཁྲི་གདན་ལ། མ་དམར་འོད་ཀྱི་ཡིག་འབྲུ་ས་བོན་ལ། འོད་ཟེར་ཕར་སྤྲོས་སེམས་
ཅན་སྡིག་སྒྲིབ་སྦྱངས། ཚུར་འདུས་མ་ལ་ཐིམ་པས་འོད་དུ་ཞུ། འོད་ལས་རིན་ཆེན་
ཤེལ་གྱི་འཕྲེང་བ་གྱུར། ཕྱག་རྒྱ་ཐལ་མོ་རྒྱབ་སྤྲད་འཁྲིག་མ་བསྣོལ། སོར་མོ་ཡིད་
བཀུག་སྟེང་འོག་བསྟན་པར་བྱ། ཕར་འཕྲོས་རྒྱུད་བསྐུལ་ཚུར་འདུས་དེ་ཉིད་ལ། ཨོཾ་
མ་མ་ཐིམ་ཐིམ་ཏ་ནམ་ཡེ། ཞེས་བརྗོད་ཡུམ་ཆེན་སྦྱིན་པ་བྱམས་མ་ནི། སྐུ་མདོག་
སྔོན་མོ་མཛེས་པའི་རང་བཞིན་ལས། དབུ་ལ་ཤེལ་འོད་མཛེས་པའི་ཐོར་ཙུག་ཅན།
གཡས་པས་ཞལ་ཟས་གཡོན་པས་བགྲང་འཕྲེང་འཛིན། འདོད་འཇོའི་གདན་ལ་
དཀྱིལ་ཀྲུང་ཚུལ་དུ་བཞུགས། ཕྱི་རིམ་མཛེས་ལྡན་པད་མ་འདབ་བརྒྱད་ལ། མ་
ཆགས་སྦྱིན་པ་འགྱེད་པའི་ཡེ་གཤེན་བརྒྱད། སྐུ་མདོག་རྒྱན་དང་ཕྱག་མཚན་མཛེས་
པ་ལ། ཉི་མའི་སྙིང་པོ་འོད་ཀྱི་འཁོར་བ་བཞིན། སྲས་རྣམས་ཡུམ་ལ་བསྐོར་ཏེ་གནས་
པར་བསྒོམ། ཕོ་བྲང་སྒོ་བཞི་སྒོ་མ་བཞིར་བསྐྱེད་པ། ཆུ་ལ་ཉ་ལྡང་བའི་ཚུལ་བཞིན་དུ།
སྐད་ཅིག་ཙམ་ལས་སལེ་གསལ་བར་བསྒོམ། ཤར་སྒོ་ཐུགས་རྗེ་དཀར་མོ་ལྕགས་ཀྱུ་མ།
སྐུ་མདོག་དཀར་མོ་མཛེས་པའི་རྒྱན་དང་ཆས། གཡས་པས་ལྡེ་མིག་གཡོན་ན་ལྕགས་
ཀྱུ་འཛིན། བྱང་སྒོ་རྫུ་འཕྲུལ་གླང་ར་གཤང་ཐོགས་མ། སྐུ་མདོག་དམར་ལྗང་རྒྱན་
དང་ཆས་པ་ལ། སརM5གཡས་པས་ཐར་འཕྱར་གཡོན་ན་གཤང་ཆུང་འཛིན། ནུབ་སྒོ་ལི་
བར་དམར་མོ་ཁ་ཤག་མ། སྐུ་མདོག་དམར་སེར་འོད་དུ་འབར་བ་ལ། གཡས་པས་བ་
དན་གཡོན་པས་ལྕགས་སྒྲོགས་འཛིན། ལྷོ་སྒོ་མཐུ་ཆེན་ནག་མོ་གཟེ་ཞགས་ཅན། སྐུ་
མདོག་མཐིང་ནག་བརྗིད་དང་ལྡན་པ་ལ། གཡས་པས་ཡི་གེ་གཡོན་པས་ཞགས་པ་
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཛིན། དུས་བཞི་དབང་བསྒྱུར་སྒོ་བཞི་བསྲུང་བར་བསྒོམ། ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། གཞལ་ཡས་དཀྱིལ་འཁོར་བསྐྱེད་པ་
དང་། ལྷ་བསྒོམ་པའི་ལེའུ་སྟེ་དགུ་པའོ།། །། །
༧ མངའ་བདག་གཙོ་བོར་གྱུར་པའི་ཐུགས་ཁ་ནས། ཡེ་ཤེས་འོད་ཟེར་སྣ་ཚོགས་
ཕྱོགས་བཅུར་སྤྲོས། འོག་མིན་དབྱིངས་ཀྱི་ཕོ་བྲང་གཞལ་ཡས་ནས། དུས་སུམ་བདེར་
གཤེགས་སྲས་ཡུམ་འཁོར་བཅས་དང་། ཕྱོགས་བཅུའི་ཞིང་ཁམས་བདེར་གཤེགས་མ་
ལུས་རྣམས། འོད་ཟེར་ལྕགས་ཀྱུ་གྱུར་བས་སྤྱན་དྲངས་ནས། བདག་གིས་བསྐྱེད་པའི་
ཏིང་འཛིན་ལྷ་ཚོགས་ལ། ལན་ཚྭ་ཆུ་ལ་ཐིམ་པའི་ཚུལ་བཞིན་ནམ། མར་མེ་གཅིག་
ལ་གཅིག་བསྣོན་ཚུལ་བཞིན་དུ། དབྱེ་ཡི་མི་ཕྱེད་གཉིས་སུ་མེད་པ་ལས། ཐུགས་
རྗེའི་བྱིན་བརླབས་སྣ་ཚོགས་འབྱུང་བར་བསམ། བདག་དང་སེམས་ཅན་སྒྲིབ་སྦྱོང་
ཚོགས་བསོགས་ཕྱིར། ཏིང་འཛིན་མཆོད་པའི་བྱེ་བྲག་སྣ་ཚོགས་པས། ནམ་མཁའ་
གང་བ་ཡིད་ཀྱིས་བཤམས་ཤིང་དབུལ། དེ་ནས་མངའ་བདག་གཤེན་རབ་སྐུ་གསལ་
བ། ཐུགས་ཁར་ཡེ་ཤེས་སེམས་དཔའ་ཚོན་གང་གྱུར། དེའི་ཐུགས་ཁར་ཉི་མའི་དཀྱིལ་
འཁོར་བསྒོམ། ཉི་མའི་དབུས་སུ་པད་མ་འདབ་བཞི་ལ། པད་མའི་ལྟེ་བར་ཡི་གེ་
ༀ་བསམ་ཞིང་། པད་མའི་ཕྱི་རིམ་ཡུལ་རྣམས་རྩ་བའི་སྔགས། མགོ་བོ་ཕྱིར་བསྟན་
གཡས་བསྐོར་ཚུལ་དུ་གནས། འོད་ཀྱི་ཡིག་འབྲུ་ཤིན་ཏུ་འཕྲ་ལ་དོད། མ་འདྲེས་
གསལ་བས་འབོག་འབོག་འཛག་འཛག་འདྲ། འོད་ཀྱི་འཕྲེང་བས་ཡོངས་སུ་བསྐོར་
བར་བསྒོམ། དེ་ནས་བདག་གིས་བཟླས་པའི་སྔགས་བཟླས་པས། ཐུགས་ཁའི་འོད་
ཟེར་འགུར་གྱི་བུམ་པ་ཐོན། པད་མའི་འདབ་བརྒྱད་ལྗགས་ཀྱི་རྩེ་ལ་ཐོན། འོད་ཟེར་
ཕར་སྤྲོས་བདེར་གཤེགས་ཕོ་བྲང་དུ། མཉེས་པའི་མཆོད་པ་བདུད་རྩིའི་ཆར་དུ་འབབ།
བདེར་གཤེགས་སྲས་ཡུམ་ཐུགས་རྗེའི་རྒྱུད་བསྐུལ་ནས། འགྲོ་དྲུག་འཁོར་བའི་སེམས་
182

མདོ་སྡེ། གཡུང་དྲུང་ལས་དག་རྒྱུད། །
ཅན་ཉོན་མོངས་ཀྱི། ལས་དང་བག་ཆགས་སྡིག་སྒྲིབ་བྱང་བར་བསྒོམ། སླར་འདུས་
སྐུ་གསུང་ཐུགས་ཀྱི་དངོས་གྲུབ་བཅུད། བདག་ལ་འདུས་པས་སྒྲིབ་སྦྱོང་ཚོགས་རྫོགས་
ནས། རང་གྲོལ་རང་དག་འབྲས་བུ་ཐོབ་པར་བསམ། བཟླས་བརྗོད་སྔགས་ཀྱི་རིམ་
པ་བསྟན་པ་ནི། ཨོཾ་མ་བ་མ་དེ་མ་ཧི་མོ་ཧ། ཨེ་མ་ཧོ། མ་ཧི་རུ་པ་ཡེ་ཏ་འདུ་འདུ་ཡེ་
སཱཧཱ། ཨོཾ་མ་མ་བྷེ་ཡ་ལི་ཨ་ཧ་ཧི་ཁང་མང་རམ་ཡང་སཱཧཱ། ཨོཾ་མ་མ་ཡེ་མུ་ཡ་ལི་ཕྱེད་
ཕྱོད་རམ་དེ་མ་རི་ར་མུ་ཡ་ཁཾ་སྭཱཧཱ། ཨོཾ་མ་མ་སལེ་ཨེ་ཕུ་ཡེ་ཡང་ནི་འདུ་རཾ་དེ་འདུ་
སཱཧཱ། ཨོཾ་མ་མ་དེ་ཡ་ན་ཤོ་ཨ་ཧ་ཧི་ཧོ་རམ་སྭཧཱ། ཨོཾ་མ་མ་ཡི་ར་དེ་ཤོ་ཡང་འདུ་ལམ་
ཡང་འདུ་བ་ར་དེ་བ་ཡེ་སྭཱཧཱ། ཨོཾ་མ་མ་ཙ་ལ་སྟི་ཏ་གེ་ཞི་རམ་ལི་ཡང་ནི་ཐུན་སཱཧཱ། ཨོཾ་
མ་མ་སང་སང་ལཾ་ལཾ་ཧཱུཾ་ན་ག་ལི་གྷ་རྗེ་ཁྱོད་སྤྱོད་ཕུར་འདུ་འདུ་སཱཧཱ། ཨོཾ་མ་མ་དེ་རོ་
ཕྱོད་ཕྱོད་སལེ་འདུ་ཨེ་ཧི་ཡང་དེ་སྭཱཧཱ། ཨོཾ་མ་མ་ཨ་ཨོཾ་ཧ་ཧེ་ཛ་ལ་དེ་རམ་འདུ་སཱཧཱ།
ཨོཾ་མ་མ་དེ་མང་མུ་ལ་ཙན་ཏྲ་ཨ་བེ་ཤ་ར་འདུ་སཱཧཱ། ཨོཾ་མ་མ་དེ་ཛ་བེ་ཤ་ར་མ་འདུ་
ཏ་ཐ་ག་ཏོ་རམ་སཱཧཱ། ཨོཾ་མ་མ་ཚ་ལ་བག་དེ་ཤ་ར་འདུ་ཞི་ཞི་རང་རང་ས་མ་ཡ་ཕྱོད་
ཕྱོད་རམ་ལ་འདུ། ཨོཾ་མ་མ་མ་འདུ་འདུ། ཨོཾ་མ་མ་འདུ་འདུ་དྷ་མ་ཡེ་སྭཱཧཱ། ཨོཾ་ཙ་ཀྲ་
ཡེ། ཨོཾ་མན་འདུ་ཡེ། ཨོཾ་དེ་བ་ཡེ། ཨོཾ་མུ་ཕྱོད་ཡེ། ཨོཾ་པ་ར་ཡེ། ཨོྃ་ཕྱོད་ཕྱོད་ཡེ། ཨོཾ་
འདུ་འདུ་ཡེ་སྭཱཧཱ། ཨོཾ་མ་མ་ཡང་ནི་ལེག་འདུ་ཡེ་སྭཱཧཱ། ཨོཾ་ཏྲ་ཡ་ནི་འདུ། མ་འདའ་
ཡང་ནི་འདུ། མང་ཡང་ནི་འདུ། ཧ་ཧི་ཡང་ནི་འདུ། ཨ་ཨོ་ཡང་ནི་འདུ། ད་དུ་ཞི་ཞི་
ཡང་ནི་འདུ། ཨ་ཀ་དེ་བ་ཡང་ནི་འདུ་སྭཱཧཱ། ཨོཾ་མ་མ་ད་ར་མུ་ཁེར་ཡེ་སྭཱཧཱ། ཕྱོད་ཕྱོད་
རམ་སང་སང་སེང་སེང་ཡེ་སྭཱཧཱ། ཕྱོད་ཕུར་མ་ཧ་ཧོ་ཞི་ཞི་ཡེ། དར་བ་དར་རེ་ཡེ། མུ་
ཏིང་ད་ར་ཡམ། མ་ཏང་ད་ར་ལམ། ཨ་བ་འདུ་འདུ་ཡེ་སྭཱཧཱ། ཨོཾ་མ་མ་སང་སང་དེ་
གླང་སཱཧཱ། པི་ཡང་འདུ། ཐ་རམ་འདུ། དེ་ཆུ་འདུ། ཁ་རམ་འདུ། ཁྱོད་སང་འདུ། པྲ་
མོར་ཤ་འདུ། དེ་རྒྱ་འདུ། ཨ་ས་མེ་འདུ་སྭཱཧཱ། ཨོཾ་མ་མ་ཞི་ལ་པདྨ་འདུ་སཱཧཱ། དེ་མ་ཡེ།
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འདའ་འདའ་ཡེ། ཨ་འདུ་ཡེ། ཕྱོད་ཕྱོད་ཡེ། མོ་ར་ཡེ། ས་མན་འདུ་ཡ། ཨ་དེ་བ་ཡེ།
ཨ་ཨོཾ་ཡེ་སྭཱཧཱ། ཨོཾ་མ་མ་མུ་ཡེ་པྲ་ཕུད་ཡེ་སྭཱཧཱ། ཡེ་ཡེ་འདུ། པྲ་ཤ་སད་འདུ། དེ་བ་
ཡེ་འདུ། ཨ་པར་ཤ་ནི་འདུ། ལི་ཤ་ཡ་འདུ། སང་སང་དེ་བ་འདུ། ས་ལེ་འོད་དེ་འདུ།
ཨ་དེ་མན་འདུ་སྭཱཧཱ། ཨོཾ་མ་མ་ཨ་པར་རད་ན་དེ་འདུ་སཱཧཱ། ལྷང་ངེ་འདུ། ཀང་ཀ་
རི་འདུ། ཧ་དེ་འདུ། སལེ་དེ་བ་འདུ། ཙ་ཀྲུ་མ་མིག་འདུ། ཨ་འདྲི་དེ་བ་འདུ། པར་
བན་དེ་བ་འདུ། ཨ། ཨོཾ་འདུ་སཱཧཱ། ཨོཾ་མ་མ་དེ་བ་མུ་ཏྲ་ཡེ་སྭཱཧཱ། རྒྱུ་ཨོད་དེ་བ་ཤན་
ཏ་རིན་འདུ། སང་སང་དེ་བ་ཤིན་ཏ་རིན་འདུ། ཙ་ཀྲ་དེ་བ་འདུ། ཤིན་ཏ་རིན་འདུ།
སད་འདའ་དེ་བ་ཤན་ཏ་རིན་འདུ། སལེ་དེ་བ་ཤིན་ཏ་རིན་འདུ། བི་རྒྱ་དེ་བ་ཤིན་ཏ་
རིན་འདུ། འི་ཆུ་དེ་བ་ཤིན་ཏ་རིན་འདུ། ལ་ཏྲ་དེ་བ་ཤིན་ཏ་རིན་འདུ། ཨོཾ་མ་མ་ཨ་
དཀར་གཤའ་ཡ་ནི་སྭཱཧཱ། སལེ་ཡེ་འདུ། མ་ཏང་ཡེ་འདུ། འདའ་ཤ་ཡེ་འདུ། ཏ་སང་
སང་ངེ་ཡེ་འདུ། སལེ་འོད་དེ་འདུ། ཧུམ་ནི་ཡེ་འདུ། ཀ་ཤ་ནི་འདུ། ཨ་དེ་བ་ཡེ་སྭཱཧཱ།
ཨོཾ་མ་མ་ཨ་དཀར་གུ་རོ་ཤེ་ཙུ་དུ་པུ་ཙམ་ཡེ་སྭཱཧཱ། ཤན་དེ་ཡེ་འདུ། ཨ་པྲ་ཡེ་འདུ། མོ་
ཧ་ཡེ་འདུ། སྤྱོད་ཕུར་ཡེ་འདུ། བེ་ཤ་ར་ཡེ་འདུ། ཏི་ཀ་ཡེ་འདུ། ཏི་སྟ་ཡེ་འདུ། ཨ་
ཡང་དེ་འདུ་སཱཧཱ། ཨོཾ་མ་མ་ཨ་དཀར་ཤ་ཡ་ནི་ཏ་ཀྱོ་འདུ་སཱཧཱ། ཨ་པྲ་ཡེ་འདུ། མ་ཧ་
ཡེ་འདུ། ཕྱོད་སང་དེ་བ་འདུ། པཎ་ཙ་དེ་བ་འདུ། ཞི་ལ་དེ་བ་འདུ། ལ་སང་དེ་བ་
འདུ། ཛ་ཡ་དེ་བ་འདུ། ད་ར་དེ་བ་འདུ་སཱཧཱ། ཨོཾ་མ་མ་གཡུ་འབྲང་དེ་བ་ཡེ་འདུ། དེ་
ཤ་བེ་ཡ་འདུ། མན་འདའ་བ་ཡེ་འདུ། རྩེ་ན་བ་ཡེ་འདུ། ཡ་ཏ་བ་ཡེ་འདུ། ཁྱོད་སང་
བ་ཡེ་འདུ། ཐོ་ཡེ་བ་ཡེ་འདུ། འགུ་མན་ཡེ་འདུ། ཤ་རི་ཕྱོད་པ་ཡེ་འདུ་སཱཧཱ། ཨོཾ་མ་མ་
ལྷང་ལྷང་ཨུ་མུར་ཡེ་འདུ་སཱཧཱ། ཨ་ད་དུ་ཡེ་འདུ། པྲ་ཤ་ད་དུ་ཡེ་འདུ། ཨ་པར་ད་དུ་
ཡེ་འདུ། བ་ར་ད་དུ་ཡེ་འདུ། ཀ་ཤ་ད་དུ་ཡེ་འདུ། མོ་ར་ད་དུ་ཡེ་འདུ། སྤྱོད་ཕྱོད་ད་
དུ་ཡེ་འདུ། ཨ་ནི་ད་དུ་ཡེ་འདུ་སྭཱཧཱ། ཨོཾ་མ་མ་ཧ་ནི་ཙ་ཀྲ་རམ་འདུ་སཱཧཱ། ཏྲག་ཤལ་
184

མདོ་སྡེ། གཡུང་དྲུང་ལས་དག་རྒྱུད།
ཧ་ནི་འདུ། ཐ་རམ་ཧ་ནི་འདུ། དེ་ཅོ་ཧ་ནི་འདུ། མུ་རོན་ཧ་ནི་འདུ། མུ་ཀ་ཧ་ནི་འདུ།
ཙ་ལ་ཧ་ནི་འདུ། ཏྲ་མ་ཧ་ནི་འདུ། དེ་ཤ་ཧ་ནི་འདུ་སཱཧཱ། ཨོཾ་མ་མ་བ་ག་སྟེ་ཨ་འགུ་
འདུ་སཱཧཱ། ན་ག་ཤན་ཏེ་འདུ། བ་ཤ་ར་ཡེ་འདུ། ཨ་ས་མ་ཡེ་འདུ། ཕྱོད་སང་དེ་བ་
ཡེ་འདུ། མན་ད་ར་ཙ་འདུ། ཛ་ལ་དེ་ཆུ་འདུ། འཕན་ཤ་པེ་དེ་འདུ་སཱཧཱ། གེ་ཡོ་འུབ་
འདུ་སྭཱཧཱ། ཨོཾ་མ་མ་ཐིམ་ཐིམ་དེ་རི་མུན་ནེ་ཡེ་སྭཱཧཱ། གསལ་བཀྲ་ཧ་དེ་འདུ། ཡང་
བ་ཧ་དེ་འདུ། འདའ་ཤ་ཧ་དེ་འདུ། ཏྲག་ཤ་ཧ་དེ་འདུ། བི་རི་ཧ་དེ་འདུ། དེ་ཙ་ཧ་
དེ་འདུ། རྦད་ཁང་ཧ་དེ་འདུ། ཏིང་ཤོ་ཧ་དེ་འདུ་སཱཧཱ། ཨོཾ་མ་མ་སྐྱེ་ཙ་དེ་ར་ཡེ་འདུ་
སཱཧཱ། ཐིས་སོ་སྟག་སོ་འདུ་འདུ་ཡེ་སྭཱཧཱ། ནུར་ནུར་ཐིམ་ཐིམ་འདུ་འདུ་སཱཧཱ། མུ་རན་
གྱི་བདེ་འདུ་འདུ་སཱཧཱ། ཀུ་ཏྲ་ཉག་འདུ་འདུ་སཱཧཱ། མུར་ཟངས་ཤོ་ཤོ་ན་ག་ར་ཙ་འདུ་
འདུ་སཱཧཱ། གུ་རོ་ཧྲབ་པོ་འདུ་འདུ་སཱཧཱ། ཤི་ནི་ཨ་དར་བ་འདུ་འདུ་སཱཧཱ། ཁམ་མུ་ཏྲི་
འདུ་འདུ་སཱཧཱ། ཨོཾ་མ་མ་དི་རོ་རི་ནམ་བྲུམ་ཡེ་འདུ་འདུ་སྭཱཧཱ། ཤེ་ཙུ་དེ་བ་འདུ་འདུ་ཡེ་
སཱཧཱ། ཡང་ཡང་དེ་ཙ་འདུ་འདུ་ཡེ་སྭཱཧཱ། ཡེ་ཡེ་དམ་དམ་འདུ་འདུ་ཡེ་སྭཱཧཱ། རྒྱ་དེ་མུ་
རིན་འདུ་འདུ་སཱཧཱ། ཁང་ཐད་སྤར་སྙ་འདུ་ཡེ་འདུ་སཱཧཱ། ཐུན་བྱོ་བྱོ་མ་ར་མུག་ཐིམ་ཡེ་
སཱཧཱ། རྐྱེལ་དེ་རི་ཙིར་འདུ་འདུ་ཡེ་སྭཱཧཱ། ཨ་ཏིང་ཧྲིང་ཙར་འདུ་འདུ་ཡེ་སྭཱཧཱ། ཨོཾ་མ་
མ་གེ་མིན་སྤུངས་སོ་མུར་ཟངས་འདུ་འདུ་ཡེ་སྭཱཧཱ། དྲག་ཤ་རམ་འདུ་འདུ་ཡེ་སྭཱཧཱ། མུ་
ཡེ་ཁམས་འདུ་འདུ་ཡེ་སྭཱཧཱ། ཐོ་ཡེ་ཁང་འདུ་འདུ་ཡེ་སྭཱཧཱ། དང་ར་ཧེབ་བཅུ་འདུ་འདུ་
ཡེ་སྭཱཧཱ། ཏིང་ནི་ཤོ་རན་འདུ་འདུ་ཡེ་སྭཱཧཱ། དེ་ཤོ་མ་རང་འདུ་འདུ་ཡེ་སྭཱཧཱ། དུ་ཡུན་
ནན་འདུ་འདུ་ཡེ་སྭཱཧཱ། སྟག་ཤ་ཧྲམ་རམ་འདུ་འདུ་ཡེ་སྭཱཧཱ། ཨོཾ་མ་མ་ཐིམ་ཐིམ་ཡེ་
སཱཧཱ། ཏིང་ངེ་ཐིམ་ཐིམ་འདུ་སཱཧཱ། ཧུན་ཤིན་ཐིམ་ཐིམ་འདུ་སཱཧཱ། ནེ་ར་ཐིམ་ཐིམ་འདུ་
སཱཧཱ། ཨ་ནི་ཧི་ཐིམ་ཐིམ་འདུ་སྭཱཧཱ། ཨ་ཧ་ར་ཐིམ་ཐིམ་འདུ་ཡེ་སྭཱཧཱ། ཤོ་ན་ག་དེ་ཐིམ་
ཐིམ་འདུ་སཱཧཱ། ལ་ཧེ་ཐིམ་ཐིམ་འདུ་སཱཧཱ། ལི་ཐུན་ཐིམ་ཐིམ་འདུ་སྭཱཧཱ། ཨོཾ་ཁ་ཤོ་དེ་རོ་
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ནན་སཱཧཱ། ཨོཾ་ཁ་རི་གླང་ཆེན་ནན་སཱཧཱ། ཨོཾ་ཁ་པ་ཐུན་ཙེ་ནན་སཱཧཱ། ཨོཾ་ཁ་རི་འུབ་ཙེ་
ནན་སཱཧཱ། ཨོཾ་མ་བ་མ་དེ་འདུ་སཱཧཱ། ཨ་དཀར་ཤ་ནི་པར་ཤ་ནི་སཱཧཱ། ན་མོ་འབུ་ཏ་ས་
མུན་ཏ་སྭཱཧཱ། ཨ་དར་བ་དར་དུ་བི་ཤོ་ཏ་ནི། ན་མ་ན་རི་དི། ཨ་རྒྱ་ནི་ཙན་ཏ་ཀ་ར་ནི་
འགོ་ཅི་ཀུ་ཤུ་ཏིང་དུ་ཞི་སཱཧཱ། ཞེས་པས་ལྷ་རྣམས་མ་ལུས་སྙིང་པོའི་དོན། ཏིང་འཛིན་
སྤྲོས་བསྡུས་དགོངས་པའི་དོན་ལྡན་པས། སྙིང་པོ་གྲངས་སུ་བཟུངས་ཞིང་ཡུམ་རྣམས་
ལ། སྟོང་ངམ་བརྒྱ་རྩ་བརྒྱད་ཀྱི་གྲངས་སུ་བཟླས། སྒོ་མ་བཞི་ལ་ལྔ་བཅུ་ལྔ་བཅུ་
བཟླས། བག་ཆགས་སྦྱངས་པ་ཅི་ནུས་དུས་མེད་བཟླས། ཞེས་གསུངས་སོ། །གཡུང་
དྲུང་ལས་རྣམ་པར་དག་པའི་རྒྱུད་ལས། ལྷ་རྣམས་ཀྱི་སྙིང་པོ་མ་ནོར་བ་བསྟན་པའི་
ལེའུ་སྟེ་བཅུ་པའོ། །། །
༧ ད་ཕྲིན་ལས་མཁན་གྱིས་མཛད་པའི་རིམ་པ་ནི། ཕྲིན་ལས་ཀུན་ལ་གོམས་ཤིང་
འབྱོངས་པ་ཡིས། དག་པའི་ཁྲུས་བྱས་མཛེས་པའི་རྒྱན་གསོལ་ནས། ཐོག་མར་སྡིག་
པ་བཤགས་ཅིང་སྐྱབས་འགྲོ་བྱ། སྨན་པའི་ལུས་དབུལ་བྱང་ཆུབ་མཆོག་སེམས་བསྐྱེད།
བར་ཆོད་བགེགས་ཀྱི་མི་ཚུགས་བྱ་བའི་ཕྱིར། བསྲུངས་བ་སྔགས་དང་ཕྱག་རྒྱའི་གོ་ཆ་
བགོ །མཚམས་བཅད་གགས་བསལ་བར་ཆོད་མེད་པར་བྱ། གཙང་མའི་རྫས་ཀྱིས་
དག་གཙང་བསངས་པའོ། །གཙང་མའི་ཆས་ལྡན་ཁྱེའུ་ཆུང་མཛེས་པ་བཞིས། ཕྱོགས་
བཞི་དག་ནས་གུས་པས་མཆོད་པ་འབུལ། དང་པོ་གདན་འབུལ་གདན་ལ་རྣམ་པ་
བཞི། ཡོན་ཏན་མཐར་ཕྱིན་ཐུགས་རྗེའི་རྟགས་ཀྱི་གདན། འབྱུང་བ་རྒྱུ་ལས་རིན་ཆེན་
འོད་ཀྱི་གདན། ཐབས་དང་ཤེས་རབ་མཚོན་བྱེད་དོན་གྱི་གདན། སྐྱོན་མེད་མཛེས་
པའི་ཡིད་དུ་འོང་བའི་གདན། ཡོན་ཏན་མཐར་ཕྱིན་རྟགས་ཀྱི་གདན་བཤད་པ། མི་
འཇིགས་བཞི་དང་ལྡན་པ་སེང་གེའི་གདན། ཐམས་ཅད་བསྐྱེད་པ་ནམ་མཁའ་བ་
མོ་ཆེའི་གདན། ཐབས་ལ་འགག་པ་མེད་པ་འབྲུག་མོའི་གདན། ཐུགས་རྗེ་ཀུན་ལ་
186

མདོ་སྡེ། གཡུང་དྲུང་ལས་དག་རྒྱུད།
སྙོམས་པ་ཉི་ཟླའི་གདན། ཏིང་འཛིན་དོན་ལ་གནས་པ་རུ་སྦལ་གདན། མྱུར་མགྱོགས་
ཐོགས་ཆགས་མེད་པ་བྱ་ཁྲིའི་གདན། མ་རུང་དྲེགས་པ་འདུལ་བ་དོམ་གྱི་གདན། མི་
དགེ་བའི་ལས་རྣམས་སྤངས་པའི་བྱ་རྒོད་གདན། སྟོབས་བཅུའི་དོན་དང་ལྡན་པ་
གླང་ཆེན་གདན། དབང་ཐོབ་ཉམས་ང་མེད་པ་རྨ་བྱའི་གདན། ཕྲིན་ལས་ཉམས་ང་
མེད་པ་ཤང་ཤང་གདན། འགྱུར་མེད་དོན་ལ་མི་ཡེངས་ཁྲུང་ཁྲུང་གདན། རྫུ་འཕྲུལ་
ཐབས་ལ་མཁས་པ་གཙོས་མོའི་གདན། རྫུ་འཕྲུལ་ཤུགས་དང་ལྡན་པ་རྟའི་གདན།
མི་འགྱུར་རྩེ་གཅིག་གནས་པ་ཆུ་སྲིན་གདན། གསལ་ལ་ནུབ་པ་མེད་པ་རིན་ཆེན་
མཚལ་གྱི་གདན། གསལ་ལ་ངོས་བཟུང་མེད་པ་ཆུ་ཟླའི་གདན། དུས་གསུམ་འགྱུར་
བ་མེད་པ་གསེར་འོད་གདན། དངོས་སྣང་མཚན་མ་འཇོམས་པ་མེ་རིའི་གདན།
འདོད་དགུ་ལོངས་སྤྱོད་སྒྱུར་བ་འཁོར་ལོའི་གདན། སྣ་ཚོགས་ཅིར་ཡང་འཆར་བ་ཕྱག་
རྒྱའི་གདན། རྣམ་རྟོག་འཁྲུལ་པ་བསྲེགས་པ་མེ་འོད་གདན། མཁའ་ལྟར་ཁྱབ་པ་བེ་
དུ་རྒྱའི་གདན། སྐྱོན་གྱིས་མ་གོས་གེ་སར་སྡོང་པོའི་གདན། ཀུན་ཁྱབ་འདུས་པ་ཉི་
ཟེར་འབར་བའི་གདན། དྲི་མེད་དག་པ་ཤེལ་འོད་འབར་བའི་གདན། མི་བསྐྱོད་དོན་
ལས་རྫུ་འཕྲུལ་གསེར་འོད་གདན། དགོས་འདོད་ཀུན་འབྱུང་རིན་ཆེན་འོད་ཀྱི་གདན།
ཀུན་ལ་ཚིམ་མཛད་མུ་ཏིག་འོད་ཀྱི་གདན། བཅུད་ཀྱིས་ཀུན་གསོ་ཆུ་རིས་འོད་ཀྱི་
གདན། ཡོན་ཏན་རྒྱས་པ་གསལ་ལོ་མེ་ཏོག་གདན། དུག་འདུལ་ཀུན་ལ་དཔའ་བའི་
སྟག་མོའི་གདན། ཀུན་གྱི་རེ་བསྐངས་འདོད་འཇོ་བ་མོའི་གདན། འབྱུང་བ་རིན་ཆེན་
རྒྱུའི་གདན་བཤད་པ། འབྱུང་བ་ས་ཆུ་མེ་རླུང་སྙིང་པོ་ལས། རྣམ་དག་མུ་ཏིག་རིན་
ཆེན་གསེར་དང་གཡུ། དུང་དང་མེན་ཤེལ་བྱི་རུ་ཟངས་དང་ལྕགས། གཡུང་དྲུང་
འཁོར་ལོ་པད་མ་རིན་ཆེན་རྒྱན། གཅལ་བཀྲམ་ཚོམ་བུ་ཕྱག་རྒྱ་མཛེས་པའི་གདན།
ཐབས་དང་ཤེས་རབ་མཚོན་ཕྱིར་ཉི་ཟླའི་གདན། སྐྱོན་གྱིས་མ་གོས་མཛེས་པ་པད་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མའི་གདན། དབུལ་བའི་གནས་དང་གདན་གྱི་ངོ་བོ་དང་། བདག་གི་སྒྲིབ་པ་གནས་
སུ་དག་པའི་ཕྱིར། གདན་རྣམས་འབུལ་ཞིང་སྙན་གསན་དབབ་པར་བྱའོ། །ཞེས་
གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། གདན་འབུལ་བའི་
ལེའུ་སྟེ་བཅུ་གཅིག་པའོ། །། །
༧ འཕྲིན་ལས་མཁས་པའི་ཁྱེའུ་གཙང་མ་བཞི། འཁོར་གཡོག་ལྷ་དང་ལྷ་མོ་ཆས་
པ་ཡིས། མཚལ་གྱི་སྣང་མ་སྤོས་ཀྱི་དུད་ཕྱུང་ཞིང་། མཛེས་པ་གཡབ་དར་རྔ་གཤང་
དུང་གླིང་སྒྲ། ཕྱོགས་བཞིར་བསྐོར་ཞིང་མཛེས་པའི་མེ་ཏོག་གཏོར། གུས་པས་ཕྱག་
བཙལ་དད་པས་སྤྱན་འདྲེན་པ། རང་བཞིན་དབྱིངས་ནས་ཏིང་འཛིན་དཀྱིལ་འཁོར་
དང༌། སྤྱན་དྲངས་སྟ་བོན་དག་ལ་བཞུགས་པ་རྣམས། རྡུལ་ཚོན་དཀྱིལ་འཁོར་དག་
དུ་སྤྱན་དྲང་ངོ༌། །བདེར་གཤེགས་སྲས་ཡུམ་འཁོར་དང་བཅས་པ་རྣམས། འགྲོ་དྲུག་
ཐུགས་རྗེས་བཟུང་བའི་དོན་སླད་དུ། སྐྱེ་འགག་མེད་པ་ནམ་མཁའི་ངང་ཚུལ་ལས།
ཤེས་རབ་གསལ་བར་བདེར་གཤེགས་བསྐྱེད་པའི་ཡུམ། ཤེས་རབ་གཙོ་མོ་སྲས་ཡུམ་
འཁོར་དང་བཅས། རྡུལ་མཚོན་དབུས་ཀྱི་གཙོ་མོར་སྤྱན་དྲང་ངོ༌། །བ་གའི་ཀློང་ནས་
སྣ་ཚོགས་བསྐྱེད་པའི་ཡུམ། འོད་ཀྱི་ལྷ་མོ་སྲས་ཡུམ་འཁོར་དང་བཅས། རྡུལ་མཚོན་
ཤར་གྱི་གཙོ་མོར་སྤྱན་དྲང་ངོ༌། ། མ་ཆགས་ཐབས་ཀྱི་ཐམས་ཅད་བསྐྱེད་པའི་ཡུམ།
ཐབས་ཀྱི་བྱམས་མ་སྲས་ཡུམ་འཁོར་དང་བཅས། རྡུལ་ཚོན་ཤར་གླིང་གཙོ་མོར་སྤྱན་
དྲང་ངོ༌། །ཐུགས་རྗེའི་བདག་ཉིད་ཀུན་ལ་སྙོམས་པའི་ཡུམ། ཐུགས་རྗེ་བྱམས་མ་སྲས་
ཡུམ་འཁོར་དང་བཅས། བྱང་ཤར་གླིང་གི་གཙོ་མོ་སྤྱན་དྲང་ངོ་། །ཏིང་འཛིན་ངང་
ལ་མི་གཡོ་འགྱུར་མེད་ཡུམ། བསམ་གཏན་བྱམས་མ་སྲས་ཡུམ་འཁོར་དང་བཅས།
རྡུལ་ཚོན་བྱང་གླིང་གཙོ་མོར་སྤྱན་དྲང་ངོ༌། །ཐོགས་མེད་མྱུར་མགྱོགས་བརྩོན་འགྲུས་
བསྐྱེད་པའི་ཡུམ། བརྩོན་འགྲུས་བྱམས་མ་སྲས་ཡུམ་འཁོར་དང་བཅས། རྡུལ་མཚོན་
188

མདོ་སྡེ། གཡུང་དྲུང་ལས་དག་རྒྱུད།
བྱང་གླིང་གཙོ་མོར་སྤྱན་དྲང་ངོ༌། །རྣོ་དབལ་ཤུགས་ཀྱི་སྐྱེ་ཤི་གདར་གཅོད་ཡུམ།
དབལ་སོ་ཡ་མ་སྲས་ཡུམ་འཁོར་དང་བཅས། བྱང་ནུབ་གླིང་གི་གཙོ་མོར་སྤྱན་དྲང་
ངོ༌། །སྨོན་ལམ་མི་འགྱུར་རེ་དོགས་མེད་པ་ཡི། སྨོམ་ལམ་བྱམས་མ་སྲས་ཡུམ་འཁོར་
དང་བཅས། རྡུལ་མཚོན་ནུབ་གླིང་གཙོ་མོར་སྤྱན་དྲང་ངོ༌། །སྟོབས་ཆེན་ཤུགས་ཀྱི་
བརྩོལ་མེད་ལྷུན་གྲུབ་ཡུམ། སྟོབས་ཀྱི་བྱམས་མ་སྲས་ཡུམ་འཁོར་དང་བཅས། རྡུལ་
མཚོན་ནུབ་གླིང་གཙོ་མོར་སྤྱན་དྲང་ངོ༌། །བཟོད་པའི་མཆོག་གྱུར་བྱུང་ཚོར་མེད་པའི་
ཡུམ། བཟོད་པ་བྱམས་མ་སྲས་ཡུམ་འཁོར་དང་བཅས། ལྷོ་ནུབ་གླིང་གི་གཙོ་མོར་
སྤྱན་དྲང་ངོ༌། །ཚུལ་ཁྲིམས་དོན་ལྡན་ཞིག་རལ་མེད་པའི་ཡུམ། ཚུལ་ཁྲིམས་བྱམས་མ་
སྲས་ཡུམ་འཁོར་དང་བཅས། རྡུལ་ཚོན་ལྷོ་གླིང་གཙོ་མོར་སྤྱན་དྲང་ངོ༌། །སྲིད་གསུམ་
མི་འགྱུར་གཡུང་དྲུང་ཕྱག་རྒྱའི་ཡུམ། གཡུང་དྲུང་ལྷ་མོ་སྲས་ཡུམ་འཁོར་དང་བཅས།
རྡུལ་ཚོན་ལྷོ་གླིང་གཙོ་མོར་སྤྱན་དྲང་ངོ༌། ། རྫུ་འཕྲུལ་ཐབས་ཀྱི་སྲིད་གསུམ་དབང་
སྒྱུར་ཡུམ། སྲིད་པའི་ལྷ་མོའི་སྲས་ཡུམ་འཁོར་དང་བཅས། ལྷོ་ཤར་གླིང་གི་གཙོ་མོར་
སྤྱན་དྲང་ངོ༌། །ཡེ་ཤེས་མ་སྒྲིབ་མཁའ་ལྟར་གསལ་བའི་ཡུམ། ཡེ་ཤེས་ལྷ་མོ་སྲས་ཡུམ་
འཁོར་དང་བཅས། ཤར་ཕྱོགས་རབ་འབྱམས་གླིང་ལ་སྤྱན་དྲང་ངོ༌། །མི་འགྱུར་གཡུང་
དྲུང་བདུད་ལས་རྒྱལ་བའི་ཡུམ། སྲིད་པའི་ལྷ་མོ་སྲས་ཡུམ་འཁོར་དང་བཅས། ཤར་
ཕྱོགས་མི་འགྱུར་གླིང་ལ་སྤྱན་དྲང་ངོ༌། ། མ་རྨོངས་རིག་པ་ཀུན་ལ་གསལ་བའི་ཡུམ།
རིག་པ་ཀུན་གསལ་སྲས་ཡུམ་འཁོར་དང་བཅས། ཤར་ཕྱོགས་མངོན་དགའི་གླིང་ལ་
སྤྱན་དྲང་ངོ༌། ། སྒྲ་སྙན་དངོས་མེད་ཡུལ་ལས་འདས་པའི་ཡུམ། སྒྲའི་ལྷ་མོ་སྲས་ཡུམ་
འཁོར་དང་བཅས། ཤར་ཕྱོགས་སྒྲ་རྒྱལ་གླིང་ལ་སྤྱན་དྲང་ངོ༌། །པད་མོའི་གདན་ལ་
བཀྲ་ཤིས་འབྱུང་བའི་ཡུམ། པད་མའི་ལྷ་མོ་སྲས་ཡུམ་འཁོར་དང་བཅས། བྱང་ཕྱོགས་
རབ་འབྱམས་གླིང་ལ་སྤྱན་དྲང་ངོ༌། །དུས་གསུམ་མི་ནུབ་བདུད་ལས་རྒྱལ་མཚན་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡུམ། རྒྱལ་མཚན་ལྷ་མོ་སྲས་ཡུམ་འཁོར་དང་བཅས། བྱང་ཕྱོགས་མངོན་དགའི་གླིང་
ལ་སྤྱན་དྲང་ངོ༌། །དགོས་འདོད་རིན་ཆེན་གཏེར་ལྡན་འབྱུང་བའི་ཡུམ། གཏེར་འཛིན་
ལྷ་མོ་སྲས་ཡུམ་འཁོར་དང་བཅས། བྱང་ཕྱོགས་ལས་ཀྱི་གླིང་ལ་སྤྱན་དྲང་ངོ༌། །ཕྱག་
གི་དབང་བསྒྱུར་དོན་ལ་རྒྱས་འདེབས་ཡུམ། གར་གྱི་ལྷ་མོ་སྲས་ཡུམ་འཁོར་དང་
བཅས། བྱང་ཕྱོགས་གར་གྱི་གླིང་ལ་སྤྱན་དྲང་ངོ༌། །ཐུགས་ཉིད་མ་གཡོས་དམིགས་
སུ་མེད་པའི་ཡུམ། དཔལ་བེའུ་ལྷ་མོ་སྲས་ཡུམ་འཁོར་དང་བཅས། ནུབ་ཕྱོགས་རབ་
འབྱམས་གླིང་ལ་སྤྱན་དྲང་ངོ་། །དབུ་རྒྱན་ཐོད་སྡིངས་སྲོག་ལས་སྤྲུལ་པའི་ཡུམ། ལྷ་
མོ་གདུགས་ཅན་སྲས་ཡུམ་འཁོར་དང་བཅས། ནུབ་ཕྱོགས་མངོན་དགའི་གླིང་ལ་སྤྱན་
དྲང་ངོ༌། །ཉོན་མོངས་སྐྱོན་མེད་དག་པ་ཁྲུས་ཀྱི་ཡུམ། ཁྲུས་ཀྱི་ལྷ་མོ་སྲས་ཡུམ་འཁོར་
དང་བཅས། ནུབ་ཕྱོགས་བདེ་ལྡན་གླིང་ལ་སྤྱན་དྲང་ངོ༌། །འབར་བའི་ལྗགས་ཀྱིས་
སྣང་སྲིད་བཅུད་བསྡུས་ལ། བདུད་རྩིའི་ལྷ་མོ་སྲས་ཡུམ་འཁོར་དང་བཅས། ནུབ་
ཕྱོགས་སྨན་ལྡན་གླིང་ལ་སྤྱན་དྲང་ངོ༌། །ཚངས་པའི་དབྱངས་ཀྱིས་མྱ་ངན་སངས་པའི་
ཡུམ། གསུང་གི་ལྷ་མོ་སྲས་ཡུམ་འཁོར་དང་བཅས། ལྷོ་ཕྱོགས་རབ་འབྱམས་གླིང་ལ་
སྤྱན་དྲང་ངོ༌། །རྫུ་འཕྲུལ་ཞབས་ཀྱིས་དབང་སྒྱུར་འཁོར་ལོ་བསྒྱུར། འཁོར་ལོའི་ལྷ་མོ་
སྲས་ཡུམ་འཁོར་དང་བཅས། ལྷོ་ཕྱོགས་མངོན་དགའི་གླིང་ལ་སྤྱན་དྲང་ངོ༌། །ཐུགས་
རྗེའི་ལྕགས་ཀྱུས་འཁོར་བ་འདྲེན་པའི་ཡུམ། སྤྲུལ་པའི་ལྷ་མོ་སྲས་ཡུམ་འཁོར་དང་
བཅས། ལྷོ་ཕྱོགས་ཡོན་ཏན་གླིང་ལ་སྤྱན་དྲང་ངོ༌། །དྲི་ཞིམ་སྤོས་ཀྱི་ལྷ་མོ་རྒྱུད་བསྐུལ་
ཡུམ། སྤོས་ཀྱི་ལྷ་མོ་སྲས་ཡུམ་འཁོར་དང་བཅས། ལྷོ་ཕྱོགས་དྲི་ཞིམ་གླིང་ལ་སྤྱན་དྲང་
ངོ༌། །འགྱུར་མེད་གསེར་ཉས་མཛེས་པ་ཕྱག་གི་ཡུམ། ཕྱག་གི་ལྷ་མོ་སྲས་ཡུམ་འཁོར་
དང་བཅས། ལྷོ་ཤར་དགའ་ལྡན་གླིང་ལ་སྤྱན་དྲང་ངོ༌། །མགུར་གྱི་བུམ་པས་བདུད་
རྩི་གསོ་བའི་ཡུམ། བུམ་པའི་ལྷ་མོ་སྲས་ཡུམ་འཁོར་དང་བཅས། བྱང་ཤར་དགའ་
190

མདོ་སྡེ། གཡུང་དྲུང་ལས་དག་རྒྱུད། །
ལྡན་གླིང་ལ་སྤྱན་དྲང་ངོ༌། །ཀླུ་བདུད་དུག་འདུལ་སྦྲུལ་ཞག་འཛིན་པའི་ཡུམ། རེ་
ཤག་ནག་མོ་སྲས་ཡུམ་འཁོར་དང་བཅས། བྱང་ནུབ་མངོན་དགའི་གླིང་ལ་སྤྱན་དྲང་
ངོ༌། །དམིགས་མེད་སྦྱིན་པ་རྒྱ་ཆེར་འགྱེད་པའི་ཡུམ། སྦྱིན་པ་བྱམས་མ་སྲས་ཡུམ་
འཁོར་དང་བཅས། ལྷོ་ནུབ་དགའ་བའི་གླིང་ལ་སྤྱན་དྲང་ངོ༌། ། སྐྱེ་རྒས་ན་འཆིའི་
བདུད་ལ་སྒྲོལ་མཛད་པའི། སྒོ་བཞིར་སྒོ་མ་བཞི་ཡང་སྤྱན་དྲང་ངོ༌། །རིན་ཆེན་གསེར་
གྱི་ས་གཞི་བདེ་ལེགས་ལ། རྡུལ་ཚོན་དཀྱིལ་འཁོར་གཞའ་ཚོན་བྲི་ལེགས་པའི། ཕོ་
བྲང་ཡིད་འོང་མཛེས་པའི་གཞལ་ཡས་ཁང་། གཤེན་རབ་ཐུགས་ལ་སྤྲུལ་པའི་གདན་
སྟེངས་སུ། དུས་གསུམ་བདེར་གཤེགས་སྲས་ཡུམ་བཅས་པ་རྣམས། འགྲོ་དྲུག་དོན་ལ་
ཐུགས་རྗེས་དགོངས་ནས་ནི། དགྱེས་པའི་ཚུལ་གྱིས་གཉིས་མེད་བརྟན་པར་བཞུགས།
ཚིགས་སུ་བརྗོད་པས་གདན་དང་ཡུམ་དུ་སྤྲད། ཐུགས་རྗེས་བྱིན་གྱིས་རློབས་ལ་
གསལ་བར་གདབ། ཅེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་
ལས། སྤྱན་དྲངས་པ་དང་བཞུགས་སུ་གསོལ་བའི་ལེའུ་སྟེ་བཅུ་གཉིས་པའོ། །། །
༧ ཕྲིན་ལས་དོན་ལ་མཁས་པའི་ཁྱེའུ་ཆུང་གིས། ཕྱོགས་བཞི་ཀུན་ནས་མཛེས་པའི་
མདངས་ཕྱུང་ལ། མཆོད་པའི་བྱེ་བྲག་བླ་ན་མེད་པའི་སྤྲིན། རིན་ཆེན་སྣ་ཚོགས་རོལ་
མོའི་བྱེ་བྲག་ཀུན། ཟད་མེད་གཏེར་གྱིས་གང་བར་བཤམས་ཤིང་སྤྲུལ། མི་དགེ་སྡིག་
པའི་བག་ཆགས་སྦྱངས་པ་དང༌། བསོད་ནམས་ཡེ་ཤེས་ཚོགས་ཆེན་བསགས་པའི་
ཕྱིར། བདེར་གཤེགས་རྣམས་ལ་མཉེས་པའི་མཆོད་པ་འབུལ། མཛེས་པའི་མེ་ཏོག་
རིན་ཆེན་ཆར་དུ་དབབ། ཕྱོགས་མཚམས་ཀུན་ནས་མོས་པས་དགྱེས་པར་བསྐྱེད།
ཟད་མེད་མཆོད་པའི་སྤྲིན་དུ་བྱིན་གྱིས་བརླབས། ཁྱེའུ་ཆུང་དང་བུ་མོ་གཙང་མ་མང་
པོ་རྣམས། ཁྲུས་དང་དབྱུང་ལ་མཛེས་པའི་གོས་གོན་ལ། ལུས་ངག་ཡིད་གསུམ་དད་
པའི་སེམས་ལྡན་པས། ཡན་ལག་སྨད་ལྔས་ས་ལ་གཏུགས་བྱས་པས། ཕྱོགས་བཞི་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དག་ནས་ཡོངས་སུ་བསྐོར་ནས་ནི། བདེར་གཤེགས་མཚན་ནས་བརྗོད་ཅིང་མཚན་
ཕྱག་བཙལ། མི་སྐྱེ་མི་འགག་ནམ་ཀའི་རང་བཞིན་ཅན། ཤེས་རབ་གསལ་བ་ཀུན་གྱི་
ཡུམ་ཅིག་མ། སྐྱེ་མེད་དབྱིངས་ནས་གསལ་བའི་འོད་འབྱུང་ཞིང་། ཐམས་ཅད་ཀུན་
གྱི་མགོན་དུ་གྱུར་པ་མོ། ། ས་ཏྲིག་ཨེར་སངས་སྐུ་ལ་ཕྱག་འཚལ་ལོ། །བ་གའི་ཀློང་ནས་
སྣ་ཚོགས་གཞི་འཛིན་མ། འོད་ཀྱི་ལྷ་མོའི་སྐུ་ལ་ཕྱག་འཚལ་ལོ། །མ་ཆགས་པད་མ་
གཉིས་མེད་ཐབས་ལྡན་པའི། ཐབས་ཀྱི་བྱམས་མའི་སྐུ་ལ་ཕྱག་འཚལ་ལོ། །ཐུགས་རྗེའི་
གཙོ་མོ་ཐུགས་རྗེའི་བདག་ཉིད་ཅན། ཐུགས་རྗེ་བྱམས་མའི་སྐུ་ལ་ཕྱག་འཚལ་ལོ། །
འགྱུར་མེད་ཏིང་འཛིན་མི་འཁྲུལ་བསམ་གཏན་མཆོག །བསམ་གཏན་བྱམས་མའི་སྐུ་
ལ་ཕྱག་འཚལ་ལོ། །ཐོགས་མེད་བརྩོན་འགྲུས་གསལ་འཁྱུག་འོད་དང་ལྡན། བརྩོན་
འགྲུས་བྱམས་མའི་སྐུ་ལ་ཕྱག་འཚལ་ལོ། །རྣོ་དབལ་དྲག་ཤུལ་སྐྱེ་ཤིའི་རྩ་བ་ཆོད།
དབལ་སོ་ཡ་མའི་སྐུ་ལ་ཕྱག་འཚལ་ལོ། །བྱམས་སྙོམས་སྨོན་ལམ་མི་འགྱུར་རེ་དོགས་
མེད། སྨོན་ལམ་བྱམས་མའི་སྐུ་ལ་ཕྱག་འཚལ་ལོ། །མ་བརྩལ་ལྷུན་གྲུབ་རྩལ་ཆེན་
སྟོབས་དང་ལྡན། སྟོབས་ཀྱི་བྱམས་མའི་སྐུ་ལ་ཕྱག་འཚལ་ལོ། །བདེ་ལྡན་བཟོད་པ་
འགོག་པའི་བྱུང་ཚོར་མེད། བཟོད་པ་བྱམས་མའི་སྐུ་ལ་ཕྱག་འཚལ་ལོ། ། མི་གཡོ་མི་
འཁྲུགས་སྤྱོད་ཚུལ་ཁྲིམས་དང་ལྡན། ཚུལ་ཁྲིམས་བྱམས་མའི་སྐུ་ལ་ཕྱག་འཚལ་ལོ། །
འགྱུར་མེད་གཡུང་དྲུང་སྲིད་གསུམ་ཕྱག་རྒྱའི་བདག །གཡུང་དྲུང་ལྷ་མོའི་སྐུ་ལ་ཕྱག་
འཚལ་ལོ། །རྫུ་འཕྲུལ་ཐབས་ཆེན་སྲིད་གསུམ་གཙོ་མོ་སྟེ། སྲིད་པའི་ལྷ་མོའི་སྐུ་ལ་ཕྱག་
འཚལ་ལོ། །གསལ་བའི་ཡེ་ཤེས་མ་སྒྲིབ་མཁའ་ལ་གསལ། ཡེ་ཤེས་ལྷ་མོའི་སྐུ་ལ་ཕྱག་
འཚལ་ལོ། །སྲིད་གསུམ་མི་འགྱུར་གཡུང་དྲུང་བདུད་ལས་རྒྱལ། སྲིད་པ་གཡུང་དྲུང་
ལྷ་མོའི་སྐུ་ལ་ཕྱག་འཚལ་ལོ། །མ་རྨོངས་རིག་པ་གསལ་བའི་གཙོ་མོ་སྟེ། རིག་པའི་ལྷ་
མོའི་སྐུ་ལ་ཕྱག་འཚལ་ལོ། །དངོས་མེད་སྒྲ་སྙན་སྣང་བའི་ཡུལ་ལས་འདས། སྒྲ་སྙན་
192

མདོ་སྡེ། གཡུང་དྲུང་ལས་དག་རྒྱུད།
ལྷ་མོའི་སྐུ་ལ་ཕྱག་འཚལ་ལོ། །བཀྲ་གསལ་པད་མ་གདན་མཆོག་ལྷུན་ལ་རྫོགས།
པད་མའི་ལྷ་མོའི་སྐུ་ལ་ཕྱག་འཚལ་ལོ། །གསལ་བ་འོད་ལྡན་མི་ནུབ་རྒྱལ་མཚན་སྐུ།
རྒྱལ་མཚན་ལྷ་མོའི་སྐུ་ལ་ཕྱག་འཚལ་ལོ། །ཡིད་བཞིན་ནོར་བུ་རིན་ཆེན་གཏེར་བརྒྱད་
འཆང་། གཏེར་འཛིན་ལྷ་མོའི་སྐུ་ལ་ཕྱག་འཚལ་ལོ། །ཕྱག་རྒྱ་གར་ཐབས་གཉིས་མེད་
དོན་ལ་བསྒྱུར། གར་གྱི་ལྷ་མོའི་སྐུ་ལ་ཕྱག་འཚལ་ལོ། །ཐུགས་ཉིད་མི་གཡོ་མཚན་
མའི་ཡུལ་ལས་འདས། ཐུགས་ཀྱི་ལྷ་མོའི་སྐུ་ལ་ཕྱག་འཚལ་ལོ། །དབུ་རྒྱན་ཐོད་སྡིངས་
ཞུ་ཤམ་སྲོག་དང་ཆས། དབུའི་ལྷ་མོའི་སྐུ་ལ་ཕྱག་འཚལ་ལོ། །སྐྱོན་རྣམས་གཞི་བཅོམ་
དག་པ་ཁྲུས་ཀྱི་ཆུ། ཁྲུས་ཀྱི་ལྷ་མོའི་སྐུ་ལ་ཕྱག་འཚལ་ལོ། ། རོ་ལེན་བཅུད་བསྡུས་ལེབ་
རྒན་འབར་བའི་ལྗགས། བདུད་རྩི་ལྷ་མོའི་སྐུ་ལ་ཕྱག་འཚལ་ལོ། །སྒྲ་རྒྱལ་དུང་ཅན་མྱ་
ངན་མེད་པའི་གསུང་། གསུང་གི་ལྷ་མོའི་སྐུ་ལ་ཕྱག་འཚལ་ལོ། །དབང་བསྒྱུར་འཁོར་
ལོ་ཐུགས་རྗེ་སྤྲུལ་པའི་ཞབས། འཁོར་ལོ་ལྷ་མོའི་སྐུ་ལ་ཕྱག་འཚལ་ལོ། །ཐུགས་རྗེ་
ལྕགས་ཀྱུས་ཉོན་མོངས་འདམ་ནས་འདྲེན། སྤྲུལ་པའི་ལྷ་མོའི་སྐུ་ལ་ཕྱག་འཚལ་ལོ། །
དྲི་ཞིམ་ངད་ལྡན་རྒྱུད་མེད་ཤངས་ལ་ཐིམ། སྤོས་ཀྱི་ལྷ་མོའི་སྐུ་ལ་ཕྱག་འཚལ་ལོ། །
འཇིགས་མེད་ཕྱག་ན་རིན་ཆེན་གསེར་གྱི་ཉ། ཕྱག་གི་ལྷ་མོའི་སྐུ་ལ་ཕྱག་འཚལ་ལོ། །
རྒྱུན་མེད་ཕྱྭ་ཚེ་བདུད་རྩི་བུམ་པའི་མགུར། མགུར་གྱི་ལྷ་མོའི་སྐུ་ལ་ཕྱག་འཚལ་ལོ། །
དུག་འདུལ་ནག་མོ་རེ་ཤག་ཡོངས་ཀྱི་གཙོ། མཐུ་བྱིན་རྒྱལ་མོའི་སྐུ་ལ་ཕྱག་འཚལ་ལོ། །
དམིགས་མེད་སྦྱིན་པས་མ་གོད་ཡོངས་ལ་འགྱེད། སྦྱིན་པ་བྱམས་མའི་སྐུ་ལ་ཕྱག་
འཚལ་ལོ། །ཡང་དག་ཐུགས་ལ་བསྐྱེད་པའི་སྲས་རྣམས་ནི། སྐྱེ་འགག་མེད་པའི་རྒྱུད་
ལ་ཕྱག་འཚལ་ལོ། །རྒྱུ་ལས་གྲུབ་པའི་རྒྱུད་ལ་ཕྱག་འཚལ་ལོ། །འཁོར་བ་སྤངས་པའི་
རྒྱུད་ལ་ཕྱག་འཚལ་ལོ། །གཙུག་ཕུད་ཐོབ་པའི་རྒྱུད་ལ་ཕྱག་འཚལ་ལོ། །མྱ་ངན་མེད་
པའི་རྒྱུད་ལ་ཕྱག་འཚལ་ལོ། །བཀའ་རྟགས་འཛིན་པའི་རྒྱུད་ལ་ཕྱག་འཚལ་ལོ། ། བྱ་རུ་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཐོབ་པའི་རྒྱུད་ལ་ཕྱག་འཚལ་ལོ། །བུམ་པ་ཐོབས་པའི་རྒྱུད་ལ་ཕྱག་འཚལ་ལོ། །
དབང་དང་ལྡན་པའི་རྒྱུད་ལ་ཕྱག་འཚལ་ལོ། །བདེ་བ་སྟོན་པའི་རྒྱུད་ལ་ཕྱག་འཚལ་
ལོ། །ཚད་མེད་ཨ་གཤེན་རྒྱུད་ལ་ཕྱག་འཚལ་ལོ། །རྨད་དུ་བྱུང་བའི་རྒྱུད་ལ་ཕྱག་
འཚལ་ལོ། །རྫུ་འཕྲུལ་ལྡན་པའི་རྒྱུད་ལ་ཕྱག་འཚལ་ལོ། །ཡེ་ཤེས་རྣོན་པོའི་རྒྱུད་ལ་
ཕྱག་འཚལ་ལོ། །ཕོ་བྲང་བསྐྱེད་པའི་རྒྱུད་ལ་ཕྱག་འཚལ་ལོ། །རྐ་བ་ཐུབ་པའི་གཤེན་
ལ་ཕྱག་འཚལ་ལོ། །ནམ་ཀ་གཡུའི་རྒྱུད་ལ་ཕྱག་འཚལ་ལོ། །འཕྲེང་བ་ཐོབས་པའི་རྒྱུད་
ལ་ཕྱག་འཚལ་ལོ། །བཀའ་རྟགས་ཐོབས་པའི་གཤེན་ལ་ཕྱག་འཚལ་ལོ། །མཚན་
རྟགས་ཐོབ་པའི་རྒྱུད་ལ་ཕྱག་འཚལ་ལོ། །ངོ་མཚར་སྟོན་པའི་རྒྱུད་ལ་ཕྱག་འཚལ་ལོ། །
མཚན་དང་ལྡན་པའི་རྒྱུད་ལ་ཕྱག་འཚལ་ལོ། །འོད་ལ་ལྡན་པའི་རྒྱུད་ལ་ཕྱག་འཚལ་
ལོ། །སྲིད་པ་མི་འགྱུར་རྒྱུད་ལ་ཕྱག་འཚལ་ལོ། །ཀུན་དགའ་གཏོའི་རྒྱུད་ལ་ཕྱག་འཚལ་
ལོ། །ལྷ་གསས་ཡིད་ཀྱི་རྒྱུད་ལ་ཕྱག་འཚལ་ལོ། །འཇིག་རྟེན་དབང་སྒྱུར་རྒྱུད་ལ་ཕྱག་
འཚལ་ལོ། །སྟེང་འོག་སྐྱོང་བའི་རྒྱུད་ལ་ཕྱག་འཚལ་ལོ། །ཕྱོགས་མཚམས་སྐྱོང་བའི་
རྒྱུད་ལ་ཕྱག་འཚལ་ལོ། ། ལྷ་སྲིན་དབང་བསྒྱུར་རྒྱུད་ལ་ཕྱག་འཚལ་ལོ། ། ཕྱྭ་ཚེ་གྲུབ་
པའི་རྒྱུད་ལ་ཕྱག་འཚལ་ལོ། །དྲེགས་པ་དབལ་གྱི་རྒྱུད་ལ་ཕྱག་འཚལ་ལོ། །སྦྱིན་པ་
འགྱེད་པའི་གཤེན་ལ་ཕྱག་འཚལ་ལོ། །ཡེ་གཤེན་ཡེ་ཤེས་ཐིག་ལེ་ལ་ཕྱག་འཚལ་ལོ། །
ཡེ་གཤེན་གཡུང་དྲུང་འོད་གསལ་ལ་ཕྱག་འཚལ་ལོ། །ཡེ་གཤེན་ཞི་དལ་ཀུན་སྙོམས་
ལ་ཕྱག་འཚལ་ལོ། །ཡེ་གཤེན་བྱམས་པ་འབྱམ་པ་ལ་ཕྱག་འཚལ་ལོ། །ཡེ་གཤེན་འོད་
མ་རིང་སེལ་ལ་ཕྱག་འཚལ་ལོ། །ཡེ་གཤེན་གསལ་བ་འོད་ལྡན་ལ་ཕྱག་འཚལ་ལོ། །ཡེ་
གཤེན་བྱམས་པ་སྤོས་ངད་ལ་ཕྱག་འཚལ་ལོ། །ཡེ་གཤེན་བདུད་རྩི་གྲུབ་པ་ལ་ཕྱག་
འཚལ་ལོ། །ཡེ་གཤེན་ཡེ་ཤེས་རྒྱལ་བ་ལ་ཕྱག་འཚལ་ལོ། །ཡེ་གཤེན་མཁའ་གཤེན་
རྒྱལ་བ་ལ་ཕྱག་འཚལ་ལོ། ། ཡེ་གཤེན་མུ་ཆོ་ལྡེམ་དྲུག་ལ་ཕྱག་འཚལ་ལོ། ། ཡེ་གཤེན་ཁྲི་
194

མདོ་སྡེ། གཡུང་དྲུང་ལས་དག་རྒྱུད།
བཞི་ནམ་ཏིང་ལ་ཕྱག་འཚལ་ལོ། །ཡེ་གཤེན་བ་རབ་གླིང་བཞི་ལ་ཕྱག་འཚལ་ལོ། །ཡེ་
གཤེན་བ་རབ་གླིང་རྩོལ་ལ་ཕྱག་འཚལ་ལོ། །ཡེ་གཤེན་ཁྲི་མང་གཤེན་ཆེན་ལ་ཕྱག་
འཚལ་ལོ། ། ཡེ་གཤེན་ལྡེ་བོ་གསུང་ཆེན་ལ་ཕྱག་འཚལ་ལོ། །ཡེ་གཤེན་དགའ་བ་དོན་
ལྡན་ལ་ཕྱག་འཚལ་ལོ། ། ཡེ་གཤེན་བདུད་རྩི་མཉམ་སྦྱོར་ལ་ཕྱག་འཚལ་ལོ། །ཡེ་
གཤེན་བདུད་རྩི་རྒྱུན་མེད་ལ་ཕྱག་འཚལ་ལོ། ། ཡེ་གཤེན་གསང་བ་ངང་རིང་ལ་ཕྱག་
འཚལ་ལོ། །ཡེ་གཤེན་འཕྲུལ་གྱི་སྣང་ལྡན་ལ་ཕྱག་འཚལ་ལོ། །ཡེ་གཤེན་ལྕེ་རྒྱལ་པར་
ཏི་ལ་ཕྱག་འཚལ་ལོ། ། ཡེ་གཤེན་ཏི་སངས་རང་ཞི་ལ་ཕྱག་འཚལ་ལོ། །ཡེ་གཤེན་སྣང་
བའི་མདོག་ཅན་ལ་ཕྱག་འཚལ་ལོ། །སྟོན་པ་ཡེ་གཤེན་གཙུག་ཕུད་ལ་ཕྱག་འཚལ་ལོ། །
ཡེ་གཤེན་འཕྲུལ་དགའ་གཙུག་ཕུད་ལ་ཕྱག་འཚལ་ལོ། ། ཡེ་གཤེན་དགའ་བ་གཙུག་
ཕུད་ལ་ཕྱག་འཚལ་ལོ། །ཡེ་གཤེན་སྣང་ལྡན་གཙུག་ཕུད་ལ་ཕྱག་འཚལ་ལོ། །ཡེ་
གཤེན་རིན་ཆེན་གཙུག་ཕུད་ལ་ཕྱག་འཚལ་ལོ། །ཡེ་གཤེན་གཡུང་དྲུང་གཙུག་ཕུད་ལ་
ཕྱག་འཚལ་ལོ། ། ཡེ་གཤེན་སྲིད་པའི་གཙུག་ཕུད་ལ་ཕྱག་འཚལ་ལོ། །ཡེ་གཤེན་སྟོབས་
ཀྱི་གཙུག་ཕུད་ལ་ཕྱག་འཚལ་ལོ། ། ཡེ་གཤེན་དྲ་ལ་རབས་འབྱམས་ལ་ཕྱག་འཚལ་ལོ། །
ཡེ་གཤེན་གྲ་བྱིན་སྤུངས་པ་ལ་ཕྱག་འཚལ་ལོ། །ཡེ་གཤེན་རིན་ཆེན་སྤུངས་པ་ལ་ཕྱག་
འཚལ་ལོ། ། ཡེ་གཤེན་ཚངས་པ་གསལ་ལོན་ལ་ཕྱག་འཚལ་ལོ། ། ཡེ་གཤེན་ཐུགས་རྗེ་
དྲང་སྣང་ལ་ཕྱག་འཚལ་ལོ། ། ཡེ་གཤེན་པད་མ་འཁྱིལ་པ་ལ་ཕྱག་འཚལ་ལོ། ། ཡེ་
གཤེན་བྱམས་པ་སྒྲིབ་སེལ་ལ་ཕྱག་འཚལ་ལོ། །ཡེ་གཤེན་མྱ་ངན་མེད་པའི་དཔལ་ལ་ལ་
ཕྱག་འཚལ་ལོ། ། ཡེ་གཤེན་ཐུགས་ཀྱི་བཀའ་སྒྲོམ་འཛིན་ལ་ཕྱག་འཚལ་ལོ། །ཡེ་གཤེན་
གློག་གི་སྒྲོན་མ་འཛིན་ལ་ཕྱག་འཚལ་ལོ། །ཡེ་གཤེན་མན་ངག་འཆོར་མེད་ལ་ཕྱག་
འཚལ་ལོ། ། ཡེ་གཤེན་དོན་ལ་འགྱུར་མེད་ལ་ཕྱག་འཚལ་ལོ། །ཡེ་གཤེན་སྐྱེ་མེད་སའི་
སྙིང་བདག་ལ་ཕྱག་འཚལ་ལོ། ། ཡེ་གཤེན་ཐུགས་རྗེ་འདྲེན་མཛད་ལ་ཕྱག་འཚལ་ལོ། །
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡེ་གཤེན་ཐོགས་མེད་ལྷུན་གྲུབ་ལ་ཕྱག་འཚལ་ལོ། །ཡེ་གཤེན་མི་ཕམ་བདུད་ལ་རྒྱལ་
ལ་ཕྱག་འཚལ་ལོ། །ཡེ་གཤེན་འགྱུར་མེད་གསེར་གྱི་བྱ་རུ་ཅན་ལ་ཕྱག་འཚལ་ལོ། །ཡེ་
གཤེན་ཐབས་ཆེན་དུང་གི་བྱ་རུ་ཅན་ལ་ཕྱག་འཚལ་ལོ། ། ཡེ་གཤེན་མཛེས་པ་གཡུའི་
བྱ་རུ་ཅན་ལ་ཕྱག་འཚལ་ལོ། །ཡེ་གཤེན་སྟོབས་ལྡན་ཁྲོ་ཆུའི་བྱ་རུ་ཅན་ལ་ཕྱག་འཚལ་
ལོ། །ཡེ་གཤེན་དྲི་མེད་ཤེལ་གྱི་བྱ་རུ་ཅན་ལ་ཕྱག་འཚལ་ལོ། །ཡེ་གཤེན་ཕྲིན་ལས་
ལྕགས་ཀྱི་བྱ་རུ་ཅན་ལ་ཕྱག་འཚལ་ལོ། །ཡེ་གཤེན་ཚོར་བྱེད་ཟངས་ཀྱི་བྱ་རུ་ཅན་ལ་
ཕྱག་འཚལ་ལོ། །ཡེ་གཤེན་སྲིད་གསུམ་ཁྱུང་གི་བྱ་རུ་ཅན་ལ་ཕྱག་འཚལ་ལོ། ། ཡེ་
གཤེན་རིན་ཆེན་མྱུ་གུ་ལ་ཕྱག་འཚལ་ལོ། ། ཡེ་གཤེན་འདོད་པ་དགུ་འགྱུར་ལ་ཕྱག་
འཚལ་ལོ། །ཡེ་གཤེན་ཐུགས་རྗེའི་བདེ་རྒྱལ་ལ་ཕྱག་འཚལ་ལོ། ། ཡེ་གཤེན་མེ་ཏོག་སྙིང་
པོ་ལ་ཕྱག་འཚལ་ལོ། །ཡེ་གཤེན་སྤོས་ཀྱི་གླང་པོ་ལ་ཕྱག་འཚལ་ལོ། །ཡེ་གཤེན་སྤངས་
ལ་ནམ་གཤེན་ལ་ཕྱག་འཚལ་ལོ། ། ཡེ་གཤེན་ཀླུ་རྒྱལ་རིག་འཛིན་ལ་ཕྱག་འཚལ་ལོ། །
ཡེ་གཤེན་རིན་ཆེན་འོད་འཕྲོ་ལ་ཕྱག་འཚལ་ལོ། ། ཡེ་གཤེན་ཁྲི་འོད་རྒྱལ་པོ་ལ་ཕྱག་
འཚལ་ལོ། ། ཡེ་གཤེན་འདུལ་གཤེན་ཁུ་བྱུག་ལ་ཕྱག་འཚལ་ལོ། ། ཡེ་གཤེན་གསེར་འོད་
མདངས་ཅན་ལ་ཕྱག་འཚལ་ལོ། །ཡེ་གཤེན་བདུད་རྩི་རྒྱལ་བ་ལ་ཕྱག་འཚལ་ལོ། ། ཡེ་
གཤེན་བདུད་རྩི་སྙིང་པོ་ལ་ཕྱག་འཚལ་ལོ། །ཡེ་གཤེན་དབང་བསྒྱུར་རྒྱས་འདེབས་ལ་
ཕྱག་འཚལ་ལོ། ། ཡེ་གཤེན་ཡེ་ཤེས་རླུང་འདབས་ལ་ཕྱག་འཚལ་ལོ། ། ཡེ་གཤེན་འཁོར་
ལོ་བདེ་སྐྱོད་ལ་ཕྱག་འཚལ་ལོ། །ཡེ་གཤེན་ཕྱག་རྒྱ་བསྣོལ་མ་སྟོན་ལ་ཕྱག་འཚལ་ལོ། །
ཡེ་གཤེན་རྫུ་འཕྲུལ་ཁྲོ་ཉེར་སྟོན་ལ་ཕྱག་འཚལ་ལོ། ། ཡེ་གཤེན་བདེ་རྒྱལ་གཤེན་ལམ་
སྟོན་ལ་ཕྱག་འཚལ་ལོ། ། ཡེ་གཤེན་དགའ་བའི་གཟི་མདྭངས་སྟོན་ལ་ཕྱག་འཚལ་ལོ། །
ཡེ་གཤེན་གསལ་བའི་སྒྲོན་མ་ཅན་ལ་ཕྱག་འཚལ་ལོ། །ཡེ་གཤེན་ཡི་གེ་ཨ་དཀར་སྟོན་
ལ་ཕྱག་འཚལ་ལོ། ། ཡེ་གཤེན་འཕྲུལ་གྱི་ལྡེ་མིག་སྟོན་ལ་ཕྱག་འཚལ་ལོ། ། ཡེ་གཤེན་
196

མདོ་སྡེ། གཡུང་དྲུང་ལས་དག་རྒྱུད།
འོད་ཀྱི་ཐིག་ལེ་སྟོན་ལ་ཕྱག་འཚལ་ལོ། །ཨ་གཤེན་དགའ་བ་ཆེན་པོའི་དཔལ་ལ་ཕྱག་
འཚལ་ལོ། །ཨ་གཤེན་བྱམས་པ་ཆེན་པོའི་དཔལ་ལ་ཕྱག་འཚལ་ལོ། །ཨ་གཤེན་སྙིང་
རྗེ་ཆེན་པོའི་དཔལ་ལ་ཕྱག་འཚལ་ལོ། །ཨ་གཤེན་བཏང་སྙོམས་ཆེན་པོའི་དཔལ་ལ་
ཕྱག་འཚལ་ལོ། །ཨ་གཤེན་པད་མོའི་དཔལ་ལ་ཕྱག་འཚལ་ལོ། །ཨ་གཤེན་མྱ་ངན་
མེད་པའི་དཔལ་ལ་ཕྱག་འཚལ་ལོ། །ཨ་གཤེན་བདེ་བ་ཆེན་པོའི་དཔལ་ལ་ཕྱག་འཚལ་
ལོ། །ཨ་གཤེན་དོན་དམ་ཆེན་པོའི་དཔལ་ལ་ཕྱག་འཚལ་ལོ། ། ཡེ་གཤེན་ཏོག་གི་རྨད་
དུ་བྱུང་བའི་དཔལ་ལ་ཕྱག་འཚལ་ལོ། །ཡེ་གཤེན་ཐབས་ཀྱི་རྨད་དུ་བྱུང་བ་ལ་ཕྱག་
འཚལ་ལོ། །ཡེ་གཤེན་དབང་གི་རྨད་དུ་བྱུང་བ་ལ་ཕྱག་འཚལ་ལོ། ། ཡེ་གཤེན་ཚེའི་
རྨད་དུ་བྱུང་བ་ལ་ཕྱག་འཚལ་ལོ། ། ཡེ་གཤེན་བདུད་ལས་རྨད་དུ་བྱུང་བ་ལ་ཕྱག་
འཚལ་ལོ། །ཡེ་གཤེན་ངོ་མཚར་རྨད་དུ་བྱུང་བ་ལ་ཕྱག་འཚལ་ལོ། ། ཡེ་གཤེན་རིག་
པའི་རྨད་དུ་བྱུང་བ་ལ་ཕྱག་འཚལ་ལོ། ། ཡེ་གཤེན་གཡུང་དྲུང་ཁྱིམ་ལས་རྨད་དུ་བྱུང་
བ་ལ་ཕྱག་འཚལ་ལོ། །ཡེ་གཤེན་གཡུང་དྲུང་འཁྲུལ་གྱི་གོ་བན་འགྱེད་ལ་ཕྱག་འཚལ་
ལོ། །ཡེ་གཤེན་འཕྲུལ་གྱི་ཕོ་མ་རོལ་ཆེན་ལ་ཕྱག་འཚལ་ལོ། །ཡེ་གཤེན་འཕྲུལ་གྱི་ཡི་གེ་
བཀོད་པ་ལ་ཕྱག་འཚལ་ལོ། །ཡེ་གཤེན་འཕྲུལ་གྱི་སྣང་ལེ་གྱེར་པོ་ལ་ཕྱག་འཚལ་ལོ། །
ཡེ་གཤེན་འཕྲུལ་གྱི་གནམ་ཆར་རོལ་པ་འབེབས་ལ་ཕྱག་འཚལ་ལོ། །ཡེ་གཤེན་འཕྲུལ་
གྱི་རྔ་གཤང་སྒྲ་རྒྱལ་ཅན་ལ་ཕྱག་འཚལ་ལོ། ། ཡེ་གཤེན་འཕྲུལ་གྱི་ལབ་མ་འཛིན་ལ་
ཕྱག་འཚལ་ལོ། །ཡེ་གཤེན་འཕྲུལ་གྱི་ཐབས་ཆེན་སྣ་ཚོགས་ལ་ཕྱག་འཚལ་ལོ། །ཡེ་
གཤེན་ཡེ་ཤེས་རལ་ཀྱུ་ཟླ་བ་ལ་ཕྱག་འཚལ་ལོ། །ཡེ་གཤེན་རྣོན་པོ་ཉི་མའི་འཁོར་ལོ་
ཅན་ལ་ཕྱག་འཚལ་ལོ། ། ཡེ་གཤེན་རྣོན་པོ་ཐུགས་རྗེ་སྟོབས་ལྡན་ལ་ཕྱག་འཚལ་ལོ། །
ཡེ་གཤེན་རྣོན་པོ་ཐར་ལམ་བདེ་བྱེད་ལ་ཕྱག་འཚལ་ལོ། ། ཡེ་གཤེན་རྣོན་པོ་བྱམས་པ་
བདེ་སྒྲོལ་ལ་ཕྱག་འཚལ་ལོ། ། ཡེ་གཤེན་རྣོན་པོ་དོན་ལ་དཔེ་རྨང་ལ་ཕྱག་འཚལ་ལོ། །
197

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡེ་གཤེན་རྣོན་པོ་སྤྱི་རྒྱ་བརླབས་ཆེན་འཛིན་ལ་ཕྱག་འཚལ་ལོ། ། ཡེ་གཤེན་རྣོན་པོ་ཏིང་
འཛིན་རྒྱལ་པོ་ལ་ཕྱག་འཚལ་ལོ། ། ཡེ་གཤེན་མཚལ་གྱི་སྟེགས་བུ་སྐྱེད་ལ་ཕྱག་འཚལ་
ལོ། ། ཡེ་གཤེན་སྐྱེ་བ་མང་ཙམ་བསྐྱེད་ལ་ཕྱག་འཚལ་ལོ། ། ཡེ་གཤེན་ཉི་མ་རབ་གསལ་
བསྐྱེད་ལ་ཕྱག་འཚལ་ལོ། ། ཡེ་གཤེན་སལེ་ལྗོན་ཕྱུག་སྐྱེད་ལ་ཕྱག་འཚལ་ལོ། །ཡེ་
གཤེན་མུ་མཚོ་དིང་བ་བསྐྱེད་ལ་ཕྱག་འཚལ་ལོ། །ཡེ་གཤེན་ཚེ་རྟགས་ཡི་གེ་བསྐྱེད་ལ་
ཕྱག་འཚལ་ལོ། །ཡེ་གཤེན་འཕྲུལ་གྱི་གཤེན་སྔགས་བསྐྱེད་ལ་ཕྱག་འཚལ་ལོ། །ཡེ་
གཤེན་འཁོར་ལོ་ཚོགས་ཆེན་སྐྱེད་ལ་ཕྱག་འཚལ་ལོ། །ཡེ་གཤེན་ཐུམ་ཐུམ་བརྣལ་མེད་
ལ་ཕྱག་འཚལ་ལོ། །ཡེ་གཤེན་བ་རབ་གྱེར་མེད་ལ་ཕྱག་འཚལ་ལོ། ། ཡེ་གཤེན་འོད་དུ་
གསལ་བ་ལ་ཕྱག་འཚལ་ལོ། །ཡེ་གཤེན་འོད་ཟེར་རིག་པའི་རྒྱལ་པོ་ལ་ཕྱག་འཚལ་ལོ། །
ཡེ་གཤེན་འོད་ཀྱི་མཐོང་གྲགས་ལ་ཕྱག་འཚལ་ལོ། ། ཡེ་གཤེན་ཐུགས་རྗེ་རྒྱུན་མེད་ལ་
ཕྱག་འཚལ་ལོ། །ཡེ་གཤེན་འོད་ཀྱི་རྒྱལ་པོ་ལ་ཕྱག་འཚལ་ལོ། །ཡེ་གཤེན་དྲང་སྲོང་
རྒྱལ་བ་ལ་ཕྱག་འཚལ་ལོ། ། ཡེ་གཤེན་ཁ་སྟེ་མུ་ཡ་ལ་ཕྱག་འཚལ་ལོ། །ཡེ་གཤེན་འོལ་
དྲུག་ཐང་པོ་ལ་ཕྱག་འཚལ་ལོ། ། ཡེ་གཤེན་འཆིང་དྲུག་རྩོལ་པོ་ལ་ཕྱག་འཚལ་ལོ། ། ཡེ་
གཤེན་ཁ་དྲུག་ལེགས་པ་ལ་ཕྱག་འཚལ་ལོ། ། ཡེ་གཤེན་གཡུ་གཤེན་མང་རྒྱལ་ལ་ཕྱག་
འཚལ་ལོ། །ཡེ་གཤེན་གཡུ་གཤེན་མཐོང་གྲགས་ལ་ཕྱག་འཚལ་ལོ། །ཡེ་གཤེན་གཡུ་
གཤེན་ཟིན་པ་ལ་ཕྱག་འཚལ་ལོ། ། ཡེ་གཤེན་གཡུ་གཤེན་ཐིམ་པ་ལ་ཕྱག་འཚལ་ལོ། །
ཡེ་གཤེན་ཐུགས་དམ་ཚད་མེད་ལ་ཕྱག་འཚལ་ལོ། ། ཡེ་གཤེན་ཐུགས་དམ་རྒྱུད་བསྐུལ་
ལ་ཕྱག་འཚལ་ལོ། །ཡེ་གཤེན་ཐུགས་དམ་བདེ་སྤྱོད་ལ་ཕྱག་འཚལ་ལོ། །ཡེ་གཤེན་
ཐུགས་དམ་དཔག་མེད་ལ་ཕྱག་འཚལ་ལོ། ། ཡེ་གཤེན་ཐུགས་དམ་རྒྱུན་འཇུག་ལ་ཕྱག་
འཚལ་ལོ། ། ཡེ་གཤེན་ཐུགས་དམ་བྱམས་སྙོམས་ལ་ཕྱག་འཚལ་ལོ། ། ཡེ་གཤེན་ཐུགས་
དམ་གཟུངས་ཅན་ལ་ཕྱག་འཚལ་ལོ། ། ཡེ་གཤེན་ཐུགས་དམ་ཡོངས་སུ་དག་པ་ལ་
198

མདོ་སྡེ། གཡུང་དྲུང་ལས་དག་རྒྱུད།
ཕྱག་འཚལ་ལོ། །ཡེ་གཤེན་ཚེའི་བཀའ་རྟགས་ཅན་ལ་ཕྱག་འཚལ་ལོ། །ཡེ་གཤེན་རྨད་
ཀྱི་བཀའ་རྟགས་ཅན་ལ་ཕྱག་འཚལ་ལོ། །ཡེ་གཤེན་སྐོས་ཀྱི་བཀའ་རྟགས་ཅན་ལ་ཕྱག་
འཚལ་ལོ། །ཡེ་གཤེན་མན་ངག་བཀའ་རྟགས་ཅན་ལ་ཕྱག་འཚལ་ལོ། ། ཡེ་གཤེན་ལུང་
གི་བཀའ་རྟགས་ཅན་ལ་ཕྱག་འཚལ་ལོ། ། ཡེ་གཤེན་རྒྱུད་ཀྱི་བཀའ་རྟགས་ཅན་ལ་ཕྱག་
འཚལ་ལོ། །ཡེ་གཤེན་རིག་པའི་བཀའ་རྟགས་ཅན་ལ་ཕྱག་འཚལ་ལོ། །ཡེ་གཤེན་བདེ་
བའི་བཀའ་རྟགས་ཅན་ལ་ཕྱག་འཚལ་ལོ། ། ཡེ་གཤེན་ཐུགས་རྗེའི་མཚན་རྟགས་ཅན་
ལ་ཕྱག་འཚལ་ལོ། །ཡེ་གཤེན་གསུང་གི་མཚན་རྟགས་ཅན་ལ་ཕྱག་འཚལ་ལོ། ། ཡེ་
གཤེན་ཕྱག་གི་མཚན་རྟགས་ཅན་ལ་ཕྱག་འཚལ་ལོ། ། ཡེ་གཤེན་ཐུགས་ཀྱི་མཚན་
རྟགས་ཅན་ལ་ཕྱག་འཚལ་ལོ། ། ཡེ་གཤེན་སྤྱན་གྱི་མཚན་རྟགས་ཅན་ལ་ཕྱག་འཚལ་
ལོ། ། ཡེ་གཤེན་སྐུའི་མཚན་རྟགས་ཅན་ལ་ཕྱག་འཚལ་ལོ། །ཡེ་གཤེན་ལྗགས་ཀྱི་མཚན་
རྟགས་ཅན་ལ་ཕྱག་འཚལ་ལོ། །ཡེ་གཤེན་དོན་གྱི་མཚན་རྟགས་ཅན་ལ་ཕྱག་འཚལ་
ལོ། ། ཡེ་གཤེན་ཐབས་ལ་མཁས་པའི་སྐྱེས་བུ་ལ་ཕྱག་འཚལ་ལོ། །ཡེ་གཤེན་འཁོར་བ་
མེད་པའི་མཆོག་ལ་ཕྱག་འཚལ་ལོ། ། ཡེ་གཤེན་འཁོར་བ་རྒྱུན་གཅོད་ལ་ཕྱག་འཚལ་
ལོ། ། ཡེ་གཤེན་འཁོར་བ་འདམ་ནས་འདྲེན་ལ་ཕྱག་འཚལ་ལོ། ། ཡེ་གཤེན་མ་རིག་
མུན་པ་སེལ་ལ་ཕྱག་འཚལ་ལོ། ། ཡེ་གཤེན་དག་པ་སྒྲིབ་སེལ་ལ་ཕྱག་འཚལ་ལོ། །ཡེ་
གཤེན་གཡུང་དྲུང་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །ཡེ་གཤེན་ཐབས་ཀྱི་དགྲ་
འདུལ་ལ་ཕྱག་འཚལ་ལོ། ། ཡེ་གཤེན་རིན་ཆེན་དམ་པའི་ཏོག་ལ་ཕྱག་འཚལ་ལོ། །ཡེ་
གཤེན་རིན་ཆེན་ཟླ་འོད་ལ་ཕྱག་འཚལ་ལོ། །ཡེ་གཤེན་རིན་ཆེན་ཞལ་མདོག་གཡུའི་
མཚན་དང་ལྡན་པ་ལ་ཕྱག་འཚལ་ལོ། །ཡེ་གཤེན་རིན་ཆེན་གྲགས་པ་སྟོབས་ཀྱི་བདག་
ལ་ཕྱག་འཚལ་ལོ། ། ཡེ་གཤེན་རིན་ཆེན་ཚངས་པའི་དབྱངས་ཅན་ལ་ཕྱག་འཚལ་ལོ། །
ཡེ་གཤེན་རིན་ཆེན་ཤེལ་མདོག་ཅན་ལ་ཕྱག་འཚལ་ལོ། ། ཡེ་གཤེན་རིན་ཆེན་དུང་གི་
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཐོར་ཚུག་ཅན་ལ་ཕྱག་འཚལ་ལོ། ། ཡེ་གཤེན་རིན་ཆེན་སྲིད་གསུམ་མི་འཁྲུག་པ་ལ་
ཕྱག་འཚལ་ལོ། ། ཡེ་གཤེན་ཚད་མེད་འོད་ལྡན་ལ་ཕྱག་འཚལ་ལོ། ། ཡེ་གཤེན་གསལ་
བ་འོད་ལྡན་ལ་ཕྱག་འཚལ་ལོ། །ཡེ་གཤེན་བདུད་རྩི་འོད་ལྡན་ལ་ཕྱག་འཚལ་ལོ། ། ཡེ་
གཤེན་ཐུགས་རྗེ་འོད་ལྡན་ལ་ཕྱག་འཚལ་ལོ། །ཡེ་གཤེན་བྱམས་པའི་འོད་ལྡན་ལ་ཕྱག་
འཚལ་ལོ། །ཡེ་གཤེན་གཟི་བརྗིད་འོད་ལྡན་ལ་ཕྱག་འཚལ་ལོ། །ཡེ་གཤེན་བདེ་བའི་
འོད་ལྡན་ལ་ཕྱག་འཚལ་ལོ། །ཡེ་གཤེན་དོན་གྱི་འོད་ལྡན་ལ་ཕྱག་འཚལ་ལོ། །ལྷ་
གཤེན་ཡ་བོ་ཡང་གྲགས་ལ་ཕྱག་འཚལ་ལོ། །ལྷ་གཤེན་ཡོངས་སུ་དག་པ་ལ་ཕྱག་
འཚལ་ལོ། །སྲིད་གཤེན་དང་གཙུག་རྒྱལ་བ་ལ་ཕྱག་འཚལ་ལོ། །སྲིད་གཤེན་ཤོང་དྲུག་
ཐང་པོ་ལ་ཕྱག་འཚལ་ལོ། །སྲིད་གཤེན་ཐོད་ཀར་ལྡེམ་པ་ལ་ཕྱག་འཚལ་ལོ། །སྲིད་
གཤེན་བ་ནམ་ཚལ་དྲུག་ལ་ཕྱག་འཚལ་ལོ། །སྲིད་གཤེན་ནམ་ཚ་དིང་པ་ལ་ཕྱག་
འཚལ་ལོ། །སྲིད་གཤེན་གཟུ་དཔང་རྒྱལ་པོ་ལ་ཕྱག་འཚལ་ལོ། ། ཡེ་གཤེན་གཡུ་ལོ་
གཏོ་ཆེན་ལ་ཕྱག་འཚལ་ལོ། ། ཡེ་གཤེན་རྨ་ལོ་དར་དཔྱང་ལ་ཕྱག་འཚལ་ལོ། །ཡེ་
གཤེན་གཏོ་བུ་འབུམ་སྲས་ལ་ཕྱག་འཚལ་ལོ། ། ཡེ་གཤེན་ཁ་རྒྱལ་གཏོ་ཚོལ་ལ་ཕྱག་
འཚལ་ལོ། ། ཡེ་གཤེན་དགུང་ལྡེམ་ཆེན་པོ་ལ་ཕྱག་འཚལ་ལོ། ། ཡེ་གཤེན་ཐོད་དེ་བོན་
བོན་ལ་ཕྱག་འཚལ་ལོ། ། ཡེ་གཤེན་ཐོ་དོ་དོས་དྲག་ལ་ཕྱག་འཚལ་ལོ། ། ཡེ་གཤེན་ཡིད་
དྲག་བརྩོན་པ་ལ་ཕྱག་འཚལ་ལོ། །ཡེ་གཤེན་ལྷ་བུ་དོན་དོན་ལ་ཕྱག་འཚལ་ལོ། ། ཡེ་
གཤེན་ལྷ་བུ་བཀའ་ལེགས་ལ་ཕྱག་འཚལ་ལོ། །ཡེ་གཤེན་ལྷ་བུ་དོན་སྙེད་ལ་ཕྱག་
འཚལ་ལོ། ། ཡེ་གཤེན་ལྷ་བུ་ཕྱག་དཀར་ལ་ཕྱག་འཚལ་ལོ། ། ཡེ་གཤེན་འཕྲུལ་གྱི་རྒྱལ་
པོ་ལ་ཕྱག་འཚལ་ལོ། ། ཡེ་གཤེན་ཀུ་བྱི་མང་རྐེ་ལ་ཕྱག་འཚལ་ལོ། །ཡེ་གཤེན་ཁྲི་གཤེན་
རྒྱལ་བ་ལ་ཕྱག་འཚལ་ལོ། ། ཡེ་གཤེན་འབྲིང་ཐང་སྣར་བ་ལ་ཕྱག་འཚལ་ལོ། །ཡེ་
གཤེན་སྐྱི་འདང་ངར་གྱི་རྗེ་ལ་ཕྱག་འཚལ་ལོ། །ཡེ་གཤེན་གྲུ་གྲུ་སྐྱོལ་པོ་ལ་ཕྱག་འཚལ་
200

མདོ་སྡེ། གཡུང་དྲུང་ལས་དག་རྒྱུད།
ལོ། ། ཡེ་གཤེན་རྒྱལ་བོན་ཐོད་དཀར་ལ་ཕྱག་འཚལ་ལོ། །ཡེ་གཤེན་མི་མགོན་རྒྱལ་པོ་
ལ་ཕྱག་འཚལ་ལོ། ། ཡེ་གཤེན་བྱུང་རུམ་སྐྱོལ་པོ་ལ་ཕྱག་འཚལ་ལོ། །ཡེ་གཤེན་ཆབ་
ལྕགས་ཉུར་བ་ལ་ཕྱག་འཚལ་ལོ། །ཡེ་གཤེན་བསམ་པ་ཡེ་ཏན་ལ་ཕྱག་འཚལ་ལོ། ། ཡེ་
གཤེན་ཟོ་བོ་བཙན་པ་ལ་ཕྱག་འཚལ་ལོ། ། ཡེ་གཤེན་དབྱར་སྙན་གྱིམ་བུ་ལ་ཕྱག་
འཚལ་ལོ། ། ཡེ་གཤེན་ཐང་ཐང་ཁྲོལ་བ་ལ་ཕྱག་འཚལ་ལོ། ། ཡེ་གཤེན་གསེར་གྱི་
མདོག་ཅན་ལ་ཕྱག་འཚལ་ལོ། །ཡེ་གཤེན་གྱེར་ཡུག་ཐང་པོ་ལ་ཕྱག་འཚལ་ལོ། །ཡེ་
གཤེན་དྲོ་བཞུར་ལེགས་པ་ལ་ཕྱག་འཚལ་ལོ། །ཡེ་གཤེན་དག་པ་ཐོད་དཀར་ལ་ཕྱག་
འཚལ་ལོ། ། ཡེ་གཤེན་ཐང་པ་གྲུ་སྐྱོལ་ལ་ཕྱག་འཚལ་ལོ། ། ཡེ་གཤེན་བ་ནམ་སྐྱོལ་པོ་ལ་
ཕྱག་འཚལ་ལོ། །ཡེ་གཤེན་གུ་གེ་ཐང་པོ་ལ་ཕྱག་འཚལ་ལོ། །ཡེ་གཤེན་ངས་པོ་ཕྱུར་བ་
ལ་ཕྱག་འཚལ་ལོ། །ཡེ་གཤེན་མཐོན་གྱི་དབུ་དཀར་ལ་ཕྱག་འཚལ་ལོ། ། ཡེ་གཤེན་ཁྲི་
བཞི་རྒྱལ་བ་ལ་ཕྱག་འཚལ་ལོ། ། ཡེ་གཤེན་འབྲིང་དྭངས་སྣར་བ་ལ་ཕྱག་འཚལ་ལོ། །
ཡེ་གཤེན་ལ་ཚ་ཁུག་པ་ལ་ཕྱག་འཚལ་ལོ། ། ཡེ་གཤེན་རོག་པ་ཐུགས་ཀར་ལ་ཕྱག་
འཚལ་ལོ། །ཡེ་གཤེན་ཤོང་མེར་ཐང་པོ་ལ་ཕྱག་འཚལ་ལོ། ། ཡེ་གཤེན་གྱེར་མཁས་
བཙན་པ་ལ་ཕྱག་འཚལ་ལོ། ། ཡེ་གཤེན་མེ་འབྲང་དྲི་ཚོར་ལ་ཕྱག་འཚལ་ལོ། ། ཡེ་
གཤེན་གསང་བ་ཧོས་ལེགས་ལ་ཕྱག་འཚལ་ལོ། །ཡེ་གཤེན་ལྗིས་པ་མཐིང་ནམ་ལ་ཕྱག་
འཚལ་ལོ། །ཡེ་གཤེན་རྔ་ཞི་ཁོམ་རང་ལ་ཕྱག་འཚལ་ལོ། ། ཡེ་གཤེན་མུན་པ་ཁྲུ་རན་ལ་
ཕྱག་འཚལ་ལོ། ། ཡེ་གཤེན་ནག་པོ་ཀུན་འདུལ་ལ་ཕྱག་འཚལ་ལོ། །ཡེ་གཤེན་སྐྱིན་
འདང་མི་ཕུད་ལ་ཕྱག་འཚལ་ལོ། །ཡེ་གཤེན་གྱུ་ར་གྱུར་ཆུང་ལ་ཕྱག་འཚལ་ལོ། །ཡེ་
གཤེན་ཐེ་ག་ཐེག་ལེགས་ལ་ཕྱག་འཚལ་ལོ། ། ཡེ་གཤེན་ཟུང་ཁྲི་བཙན་པ་ལ་ཕྱག་
འཚལ་ལོ། །ཡེ་གཤེན་རྒྱུད་ལ་རོལ་པོ་ལ་ཕྱག་འཚལ་ལོ། ། ཡེ་གཤེན་ཁ་ཐད་ཡེ་ཐད་ལ་
ཕྱག་འཚལ་ལོ། །ཡེ་གཤེན་ཟོར་གྱི་རེག་ཆོད་ལ་ཕྱག་འཚལ་ལོ། །ཡེ་གཤེན་ཡེ་སྲིད་
201

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཕྲུལ་གྱི་རྒྱལ་པོ་ལ་ཕྱག་འཚལ་ལོ། །ཡེ་གཤེན་གཡུང་དྲུང་ཚེའི་རྒྱལ་པོ་ལ་ཕྱག་
འཚལ་ལོ། ། ཡེ་གཤེན་དབལ་གྱི་རྒྱལ་པོ་མི་བཟད་ཁྲོ་ཆུའི་ཟར་བུ་ཅན་ལ་ཕྱག་འཚལ་
ལོ། །ཡེ་གཤེན་དབལ་གྱི་རྒྱལ་པོ་མི་བཟད་དྲག་པོའི་ཙོ་དབལ་འཛིན་ལ་ཕྱག་འཚལ་
ལོ། ། ཡེ་གཤེན་དབལ་གྱི་རྒྱལ་པོ་མི་བཟད་ཐོག་ཐོག་ངར་གྱི་རྗེ་ལ་ཕྱག་འཚལ་ལོ། ། ཡེ་
གཤེན་དབལ་གྱི་རྒྱལ་པོ་མི་བཟད་དུང་ཡུག་དཀར་པོ་ལ་ཕྱག་འཚལ་ལོ། །ཡེ་གཤེན་
དབལ་གྱི་རྒྱལ་པོ་མི་བཟད་ཁྲི་གཤེན་རྒྱལ་བ་ལ་ཕྱག་འཚལ་ལོ། ། ཡེ་གཤེན་དབལ་གྱི་
རྒྱལ་པོ་མི་བཟད་རླུང་གི་འདབས་མ་ཅན་ལ་ཕྱག་འཚལ་ལོ། །ཡེ་གཤེན་དབལ་གྱི་
རྒྱལ་པོ་མི་ཟད་དགྲ་འདུལ་ཆེན་པོ་ལ་ཕྱག་འཚལ་ལོ། ། ཡེ་གཤེན་དབལ་གྱི་རྒྱལ་པོ་མི་
བཟད་སྟག་ལ་མེ་འབར་ལ་ཕྱག་འཚལ་ལོ། ། ཡེ་གཤེན་མ་གོད་ཡོངས་སུ་འགྱེད་པ་ལ་
ཕྱག་འཚལ་ལོ། །ཡེ་གཤེན་མིང་གི་ཕྲེང་བ་ཅན་ལ་ཕྱག་འཚལ་ལོ། །ཡེ་གཤེན་མེ་ཏོག་
ཕྲེང་བ་འགྱེད་ལ་ཕྱག་འཚལ་ལོ། །ཡེ་གཤེན་གཡུང་དྲུང་གར་གྱི་རྒྱལ་པོ་ལ་ཕྱག་
འཚལ་ལོ། །ཡེ་གཤེན་མི་བཟད་བློ་གྲོས་རྒྱལ་པོ་ལ་ཕྱག་འཚལ་ལོ། ། ཡེ་གཤེན་རིག་
འཛིན་ཀླུའི་སྙིང་པོ་ལ་ཕྱག་འཚལ་ལོ། །ཡེ་གཤེན་སྟོབས་ཆེན་སྟག་འགྲོས་རྒྱལ་པོ་ལ་
ཕྱག་འཚལ་ལོ། །ཡེ་གཤེན་གར་ཞ་སྔགས་ཀྱི་རྒྱལ་པོ་ལ་ཕྱག་འཚལ་ལོ། །ཤར་ཕྱོགས་
ཀྱི་སྒོ་མ་ཐུགས་རྗེ་དཀར་མོ་ལྕགས་ཀྱུ་མ་ལ་ཕྱག་འཚལ་ལོ། །བྱང་ཕྱོགས་ཀྱི་སྒོ་མ་རྫུ་
འཕྲུལ་སྔོན་མོ་གཤང་ཐོགས་མ་ལ་ཕྱག་འཚལ་ལོ། །ནུབ་ཕྱོགས་ཀྱི་སྒོ་མ་ལེ་བར་
དམར་མོ་ལྕགས་སྒྲོགས་འཛིན་ལ་ཕྱག་འཚལ་ལོ། ། ལྷོ་ཕྱོགས་ཀྱི་སྒོ་མ་མཐུ་ཆེན་ནག་
མོ་གཟེ་ཞགས་ཅན་ལ་ཕྱག་འཚལ་ལོ། །ཞེས་གསུངས་སོ། །གཡུང་དྲུང་ལས་རྣམ་པར་
དག་པའི་རྒྱུད་ལས། དགྱེས་པར་བསྐྱེད་ཅིང་ཕྱག་བཙལ་བའི་ལེའུ་སྟེ་བཅུ་གསུམ་
པའོ། །། །
༧ ལུས་ངག་ཡིད་གསུམ་གུས་གདུང་མོས་པའི། པུས་བཙུག་ཐལ་མོ་སྦྱར་བར་བྱས་
202

མདོ་སྡེ། གཡུང་དྲུང་ལས་དག་རྒྱུད།
ན་ནི། མི་དགེ་སྡིག་པའི་ལས་རྣམས་ཅི་བགྱིས་པ། ཤིན་དུ་གནོང་ཞིང་འགྱོད་པའི་
སྒོ་ནས་སུ། དེ་དག་མ་ལུས་སོ་སོར་བཤགས་བགྱིས་སོ། །དུས་སུམ་བདེར་གཤེགས་
སྲས་ཡུམ་འཁོར་བཅས་རྣམས། ཕྱོགས་བཅུ་ཀུན་ནས་བདག་ལ་དགོངས་སུ་གསོལ།
བདག་དང་མཐའ་ཡས་སེམས་ཅན་ཐམས་ཅད་ཀུན། ཐོག་མ་མེད་ནས་མ་རིག་
འཁྲུལ་པ་ཡིས། ལས་ཀྱི་དབང་གིས་འཁོར་བའི་ས་ལ་གནས། སྐྱེ་ཤི་ཁ་བརྒྱུད་ཤའི་
གདོས་པ་ཅན། ཇི་སྙེད་བསགས་པའི་བག་ཆགས་མུན་པ་འདྲ། གཉིས་སྒྲིབ་མུན་པའི་
ཚོགས་ལ་གསལ་བ་མེད། ཐོག་མ་དུས་མཐའ་ཅི་ཡང་མེད་པ་ནས། ད་ལྟ་དུས་འདི་
སྐྱེས་པ་ཕན་ཆད་དུ། མི་དགེ་སྡིག་པའི་ལས་རྣམས་ཅི་བགྱིས་པ། བདེ་བར་གཤེགས་
པ་ཁྱེད་ཀྱི་སྤྱན་ལམ་དུ། མི་འཆབ་གནོང་པའི་སེམས་ཀྱིས་མཐོལ་ལོ་བཤགས། ཁྱེད་
ཀྱི་ཐུགས་རྗེས་ཀུན་ཀྱང་བྱང་བར་མཛོད། མི་དགེ་བཅུའི་ལས་རྣམས་ཅི་བགྱིས་པ།
ལུས་ཀྱི་སྒོ་ནས་སྲོག་གཅོད་དང་། མི་གཙང་སྤྱོད་པ་དང༌། མ་བྱིན་པར་བླང་པ་དང་།
ངག་གི་སྒོ་ནས་རྫུན་དང་། འཕྲ་མ་དང་། ཚིག་རྩུབ་མོ་སྨྲ་བ་དང་། ངག་འཁྱལ་བ་
དང་། ཡིད་ཀྱི་སྒོ་ནས་མནར་སེམས་དང་། གནོད་སེམས་དང་། ལོག་པར་ལྟ་བ་
ལ་སོགས་སྟེ། མི་དགེ་བ་བཅུའི་ལས་བགྱིས་པ། བགྱིད་དུ་བརྩལ་བའམ་བགྱིད་པ་
ལ་རྗེས་སུ་ཡིད་རང་པ་འམ། ཅི་བགྱིད་པ་ཐམས་ཅད། མི་འཆབ་བོ། ། མི་སྦེད་དོ། །
གནང་ངོ་འགྱོད་དོ། །མཐོལ་ལོ་བཤགས་སོ། །གཞན་ཡང་ལྕི་བ་བཞི་དང་། ལོག་
པ་བརྒྱད་དང་། མཚམས་མེད་ལྔ་དང་། དེ་དང་ཉེ་བ་ལྔ་ལས་སོགས་ཏེ། མི་དགེ་
སྡིག་པའི་ལས་རྣམས་ཅི་བགྱིས་པའམ། མི་འཆབ་གནོང་འགྱོད་སེམས་ཀྱིས་མཐོལ་
ལོ་བཤགས། ཁྱེད་ཀྱི་ཐུགས་རྗེས་མ་ལུས་སྦྱང་དུ་གསོལ། ཞེ་སྡང་དབང་གིས་བསད་
བཅད་སྲོག་ལ་འབགས། གཏི་མུག་དབང་གིས་དགེ་སྡིག་ངོ་མ་མཚལ། ང་རྒྱལ་
དབང་གིས་བདེན་པའི་ཚིག་ལས་འདས། འདོད་ཆགས་དབང་གིས་མི་དབང་ནོར་
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལ་སྤྱོད། ཕྲག་དོག་དབང་གིས་ཕ་རོལ་ཡོན་ཏན་སྨད། དེ་ཚེ་སྡིག་པའི་ལས་རྣམས་
ཅི་བགྱིས་པ། མི་དགེ་སྡིག་པའི་ལས་རྣམས་སོ་སོར་བཤགས། དགེ་བ་ཀུན་གྱི་རྗེས་སུ་
འབྲེང་བར་བགྱིས། དགེ་བ་ཀུན་གྱི་རྗེས་སུ་འབྲེང་ནས་ཀྱང་། དགེ་བ་དེ་དག་ལ་ནི་
བདག་ཡིད་རང་། ཁྱེད་ཀྱི་ཐུགས་རྗེས་ཀུན་ཀྱང་བྱང་བར་མཛོད། མར་མེ་ལ་སོགས་
མཆོད་པ་ལྔའི་རྫས། ཚིག་བཤད་སྔགས་དང་ཕྱག་རྒྱའི་ཏིང་འཛིན་དང་། བདེར་
གཤེགས་རྣམས་ལ་བསྔོ་ཞིང་དབུལ་བར་བགྱིའོ། །མཆོད་པ་རྣམ་ལྔ་བར་མཚམས་
ཀུན་ཏུ་འཇུག །ཅེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། །
སྡིག་པ་བཤགས་པ་དང་མཆོད་པ་འབུལ་བའི་ལེའུ་སྟེ་བཅུ་བཞི་པའོ།། །།
༧ སྐུ་བསྟོད་མཆོད་པ་འབུལ་བའི་རིམ་པ་ནི། ཕྲིན་ལས་མཁས་པ་གཙང་མའི་
ཆས་ལྡན་པས། མཛེས་པ་ཁྲི་ལ་བཞུགས་ནས་སྐུ་བསྟོད་དེ། གཡས་པས་གཤང་
དཀྲོལ་གཡོན་པས་འཁོར་ལོ་བསྒྱུར། ཐུགས་ཉིད་མི་བསྙེལ་གཟུངས་དང་ལྡན་པ་
ཡིས། ཆོ་གའི་རིམ་པ་མ་ནོར་གཞུང་བཞིན་བརྗོད། མཆོད་གཡོག་ཁྱེའུ་དང་བུ་མོ་
གཙང་མ་ཡིས། ཆུ་གཙང་དགུ་འམ་ཡང་ན་རིན་ཆེན་སྣོད། རྩི་སྨན་སྣ་ཚོགས་རྫས་
དང་ཆུ་གཙང་སྦྱར། རིན་ཆེན་བཟེད་ཞལ་དག་དུ་སྦྲིང་བྱས་ཞིང་། ལྷའི་གྲངས་དང་
སྦྱར་ཏེ་དབུལ་བར་བྱ། དཀྱིལ་འཁོར་དབུས་ཕྱོགས་ཡིད་འོང་འཇིག་རྟེན་ན། པད་
མ་བརྒྱ་དང་བཅུ་གཉིས་གནས་པ་ནི། གསང་བ་ཡུམ་གྱི་གཞལ་ཡས་ཁང་། འཇིག་
རྟེན་གཏོས་ནི་སྟོང་གི་སྤྱི་ཕུད་དོ། །བར་མ་དགའ་བའི་འཇིག་རྟེན་བཅུ་གཉིས་ན།
པད་མ་སུམ་བརྒྱ་སུམ་ཅུ་རྩ་དྲུག་ནི། ནང་འཁོར་ལྷ་མོ་བཅུ་གཉིས་གཞལ་ཡས་ཁང་།
འཇིག་རྟེན་གཏོས་ནི་སྟོང་གསུམ་བར་མའོ། །ཕྱི་རིམ་རབ་འབྱམས་འཇིག་རྟེན་ཉི་
ཤུ་ན། པད་མ་ལྔ་བརྒྱ་དྲུག་བཅུར་གནས་པ་ནི། ཕྱི་འཁོར་ལྷ་མོ་ཉི་ཤུའི་གཞལ་ཡས་
ཁང༌། འཇིག་རྟེན་གཏོས་ནི་སྟོང་གསུམ་རབ་འབྱམ་མོ། །དེ་ལྟར་པད་མ་སྟོང་དང་
204

མདོ་སྡེ། གཡུང་དྲུང་ལས་དག་རྒྱུད།
རྩ་བརྒྱད་དབུས། རྩལ་ཆེན་སེང་གེ་བསྣོལ་བའི་ཁྲི་སྟེང་ནས། ཉི་ཟླ་པད་མ་མཛེས་
པའི་གདན་སྟེང་ན། ཡུམ་ཆེན་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་
ལ། དབུ་ལ་གཡུའི་ཐོད་ལྡིང་ཐོར་གཙུག་ཅན། སྒྲ་རྒྱལ་སྙན་ཆ་གསེར་གཡུ་ལུ་གུ་རྒྱུད།
གསེར་ལ་གཡུའི་རྒྱན་ཆས་བརྒྱན་པ་ནི། ཆེ་བའི་ཡོན་ཏན་ཁྱད་པར་འཕགས་པའི་
དོན། གསེར་འཕྲེང་རྩ་བརྒྱད་འགུར་ཆུ་སེ་མོ་དོ། གར་ཐབས་དཔུང་རྒྱན་ཤེལ་གྱི་ཟླ་
རིས་འོད། Vཕྱག་གདུབ་ཞབས་གདུབ་རིན་ཆེན་ཆུན་པོ་རིས། མཛེས་སྡུག་དར་གྱི་སྟོད་
གཡོག་སྨད་ཀྱིས་རྒྱན། རིན་ཆེན་སྣ་ཚོགས་མཛེས་པའི་སྐུ་ཆིངས་ཅན། ཞི་བའི་རྒྱན་
བཅུས་སྐུ་ལ་རྫོགས་པར་བརྒྱན། གཡས་ན་རིན་ཆེན་གསེར་བུམ་ཐུགས་ཁར་འཛིན་
པ་ནི། བོན་ཉིད་མི་འགྱུར་དགོངས་པ་གསལ་བའི་དོན། གཡོན་ན་འཕྲུལ་གྱི་མེ་ལོང་
བསྣམས་པ་ནི། སྣང་སྲིད་ཇི་སྙེད་ས་ལེ་མཁྱེན་པའི་བརྡ་། ཕྱོགས་བཅུའི་གཤེན་རབ་
ཐམས་ཅད་བསྐྱེད་པའི་ཡུམ། ཤེས་རབ་གསལ་བའི་ཡུམ་ལ་ཕྱག་འཚལ་ལོ། །སྐྱེ་མེད་
དབྱིངས་ནས་སྐྱེ་བའི་ཆོ་འཕྲུལ་དུ། ཐུགས་ལས་བསྐྱེད་པའི་ཡེ་གཤེན་གསས་མཆོག་
བརྒྱད། མཉེན་ལྕགས་འཁྲིལ་ལྡེམ་གཞོན་ནུའི་ཚུལ་དང་ལྡན། སྐུ་མདོག་འོད་ཟེར་
གསལ་འཕྲོ་འཚེར་བ་དང་། ཞི་བ་ལྷའི་ཚུལ་དང་ལྡན་པ་ལ། རྒྱན་དང་ཆས་ཀྱིས་སྐུ་
ལ་རབ་ཏུ་བརྒྱན། ཕྱག་རྒྱ་ཕྱག་མཚན་དོན་རྟགས་མཐུན་པ་འཛིན། ཡེ་གཤེན་རྣམས་
ལ་བསྟོད་ཅིང་མཆོད་པ་འབུལ། སྔགས་ཀྱིས་བསྐུལ་ལ་མཉེས་ཤིང་ཚིམ་པར་བྱས། ཕྱི་
རིམ་ཕོ་བྲང་སུམ་བཅུ་རྩ་གཉིས་ནས། བརྗིད་པའི་ཁྲི་ལ་མཛེས་པའི་གདན་སྟེངས་
སུ། ཡུམ་ཆེན་སུམ་བཅུ་རྩ་གཉིས་གཙོ་མོར་ཚུལ། སྐུ་མདོག་རྣམས་ནི་མ་འདྲེས་སོ་
སོར་གསལ། མཛེས་པའི་རྒྱན་གྱིས་སྐུ་ལ་ལེགས་པར་བརྒྱན། ཕྱག་མཚན་དོན་རྟགས་
ངེས་པར་མཚོན་པ་རྣམས། ཡུམ་རྣམས་མཚན་ནས་བརྗོད་ཅིང་བསྟོད་མཆོད་འབུལ།
འཁོར་གྱི་ཡེ་གཤེན་བརྒྱད་བརྒྱད་གནས་པ་ནི། སྐུ་མདོག་འོད་ཟེར་ཚུལ་དང་མཐུན་
205

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པ་ལས། རྒྱན་ཆས་མཛེས་ཤིང་རྟགས་ཀྱི་ཕྱག་མཚན་བསྣམས། དེ་རྣམས་ཀུན་ལ་
ཕྱག་འཚལ་མཆོད་པ་འབུལ། སྔགས་ཀྱི་དབང་བསྐུར་མནོས་ཅིང་དངོས་གྲུབ་ཐོབ།
ཡུམ་ཆེན་སུམ་ཅུ་རྩ་གསུམ་གནས་པ་དང་། ཡེ་གཤེན་གཉིས་བརྒྱ་དྲུག་ཅུ་རྩ་བཞི་
དང་། རྫུ་འཕྲུལ་སྒོ་མ་བཞི་དང་བཅས་པ་ལ། རེ་རེ་དག་ལ་བསྟོད་ཅིང་མཆོད་པ་
འབུལ། ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། དཀྱིལ་
འཁོར་རྩ་བའི་ལྷ་ལ་སྐུ་བསྟོད་ཅིང་མཆོད་པ་འབུལ་བའི་ལེའུ་སྟེ་བཅོ་ལྔ་པའོ།། །། །
༧ བདེར་གཤེགས་སྲས་ཡུམ་འཁོར་དང་བཅས་པ་ལ། མཚན་དོན་སྤྱི་བསྡུའི་
སྒོ་ནས་མཆོད་པ་ནི། དུས་གསུམ་བདེར་གཤེགས་སྲས་ཡུམ་འཁོར་བཅས་རྣམས།
དབྱིངས་ནས་སྤྱན་དྲངས་གཉིས་མེད་སྟོབས་ཆེན་གྱིས། ཐུགས་རྗེ་འགྲོ་བའི་མགོན་
དུ་གྱུར་པ་ལ། གུས་པས་ཕྱག་བཙལ་རྣམ་ལྔའི་མཆོད་པ་འབུལ། ཡུམ་རྣམས་མཚན་
འདོན་སྲས་རྣམས་སྤྱི་བསྡུས་ལ། གུས་པས་ཕྱག་འཚལ་བསྟོད་ཅིང་མཆོད་པ་འབུལ།
ཤེས་རབ་གསལ་བ་ཀུན་གྱི་ཡུམ་ཅིག་མ། སྐྱེ་འགག་མེད་པའི་སྲས་བརྒྱད་འཁོར་
དང་བཅས། བ་གའི་ཀློང་ནས་སྣ་ཚོགས་གཞི་འཛིན་ཡུམ། རྒྱུ་ལས་གྲུབ་པའི་གཤེན་
བརྒྱད་འཁོར་དང་བཅས། མ་ཆགས་པདྨ་གཉིས་མེད་ཐབས་ཀྱི་ཡུམ། འཁོར་བ་
སྤོང་པའི་གཤེན་བརྒྱད་འཁོར་དང་བཅས། ཐུགས་རྗེའི་གཙོ་མོ་ཐུགས་རྗེ་བྱམས་མའི་
ཡུམ། གཙུག་ཕུད་ཐོབ་པའི་གཤེན་བརྒྱད་འཁོར་དང་བཅས། འགྱུར་མེད་ཏིང་འཛིན་
བསམ་གཏན་བྱམས་མའི་ཡུམ། མྱ་ངན་མེད་པའི་གཤེན་བརྒྱད་འཁོར་དང་བཅས།
ཐོགས་མེད་གསལ་འཁྱུག་བརྩོན་འགྲུས་བྱམས་མའི་ཡུམ། བཀའ་རྟགས་འཛིན་པའི་
སྲས་བརྒྱད་འཁོར་དང་བཅས། དུས་གསུམ་དབལ་སོས་གཅོད་པ་ལྷ་མོ་ཡུམ། བྱ་རུ་
ཐོབས་པའི་གཤེན་བརྒྱད་འཁོར་དང་བཅས། སྨོན་ལམ་མི་འགྱུར་རེ་དོགས་མེད་པའི་
ཡུམ། བུམ་པ་ཐོབ་པའི་གཤེན་བརྒྱད་འཁོར་དང་བཅས། མ་བརྩལ་ལྷུན་གྲུབ་བརྩལ་
206

མདོ་སྡེ། གཡུང་དྲུང་ལས་དག་རྒྱུད། །
ཆེན་སྟོབས་ཀྱི་ཡུམ། དབང་དང་ལྡན་པའི་གཤེན་བརྒྱད་འཁོར་དང་བཅས། བདེ་
ལྡན་འགོག་པ་བཟོད་པ་བྱམས་མའི་ཡུམ། བདེ་བ་སྟོན་པའི་གཤེན་བརྒྱད་འཁོར་དང་
བཅས། མི་གཡོ་མི་འཁྲུལ་ཚུལ་ཁྲིམས་བྱམས་མའི་ཡུམ། ཚད་མེད་ཨ་གཤེན་བརྒྱད་
ཀྱི་འཁོར་དང་བཅས། འགྱུར་མེད་གཡུང་དྲུང་སྲིད་གསུམ་ཕྱག་རྒྱའི་ཡུམ། རྨད་དུ་
བྱུང་བའི་གཤེན་བརྒྱད་འཁོར་དང་བཅས། རྫུ་འཕྲུལ་ཐབས་ཆེན་སྲིད་གསུམ་གཙོ་མོ་
ཡུམ། རྫུ་འཕྲུལ་ལྡན་པའི་གཤེན་བརྒྱད་འཁོར་དང་བཅས། ཡེ་གཤེན་མ་སྒྲིབ་མཁའ་
ལྟར་གསལ་བའི་ཡུམ། ཡེ་གཤེན་རྣོན་པོའི་གཤེན་བརྒྱད་འཁོར་དང་བཅས། སྲིད་
གསུམ་མི་འགྱུར་གཡུང་དྲུང་སྲིད་པའི་ཡུམ། ཕོ་བྲང་བསྐྱེད་པའི་གཤེན་བརྒྱད་འཁོར་
དང་བཅས། མ་རྨོངས་རིག་པ་གསལ་བ་ལྷ་མོའི་ཡུམ། རྐ་བ་ཐོབ་པའི་གཤེན་བརྒྱད་
འཁོར་དང་བཅས། དངོས་མེད་སྒྲ་སྙན་སྟོང་གསུམ་གོ་བའི་ཡུམ། ནམ་མཁའ་གཡུའི་
གཤེན་བརྒྱད་འཁོར་དང་བཅས། བཀྲ་གསལ་པད་མ་བདན་ལ་རྫོགས་པའི་ཡུམ།
འཕྲེང་བ་ཐོབ་པའི་གཤེན་བརྒྱད་འཁོར་དང་བཅས། གསལ་བ་འོད་ལྡན་མི་ནུབ་རྒྱལ་
མཚན་ཡུམ། བཀའ་རྟགས་ཐོབ་པའི་གཤེན་བརྒྱད་འཁོར་དང་བཅས། ཡིད་བཞིན་
ནོར་བུ་རིན་ཆེན་གཏེར་འཛིན་ཡུམ། མཚན་རྟགས་ཐོབས་པའི་གཤེན་བརྒྱད་འཁོར་
དང་བཅས། ཕྱག་རྒྱ་གར་ཐབས་དོན་ལ་སྒྱུར་བའི་ཡུམ། ངོ་མཚར་སྟོན་པའི་གཤེན་
བརྒྱད་འཁོར་དང་བཅས། ཐུགས་ཉིད་མི་གཡོ་ཡུལ་ལས་འདས་པའི་ཡུམ། མཚན་
དང་ལྡན་པའི་གཤེན་བརྒྱད་འཁོར་དང་བཅས། དབུ་རྒྱན་ཐོད་སྡིངས་ལྷ་མོ་གདུགས་
འཛིན་ཡུམ། འོད་དང་ལྡན་པའི་གཤེན་བརྒྱད་འཁོར་དང་བཅས། སྐྱོན་རྣམས་གཞི་
བཅོམ་དག་པའི་ཁྲུས་ཀྱི་ཡུམ། སྲིད་པ་མི་འགྱུར་གཤེན་བརྒྱད་འཁོར་དང་བཅས།
ལེབ་རྒན་ལྗགས་ཀྱི་རོ་ལེན་བཅུད་བསྡུས་ཡུམ། ཀུན་དགའ་གཏོའི་གཤེན་བརྒྱད་
འཁོར་དང་བཅས། སྒྲ་རྒྱལ་དུང་ཆེན་མྱ་ངན་མེད་པའི་ཡུམ། ལྷ་སྲས་ཡིད་ཀྱི་གཤེན་
207

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བརྒྱད་འཁོར་དང་བཅས། དབང་བསྒྱུར་འཁོར་ལོ་ཐུགས་རྗེ་སྤྲུལ་པའི་ཡུམ། འཇིག་
རྟེན་དབང་བསྒྱུར་གཤེན་བརྒྱད་འཁོར་དང་བཅས། ཐུགས་རྗེའི་ལྕགས་ཀྱུས་ཉོན་
མོངས་འདྲེན་པའི་ཡུམ། སྟེང་འོག་སྐྱོང་བའི་གཤེན་བརྒྱད་འཁོར་དང་བཅས། དྲི་
ཞིམ་ངད་ལྡན་རྒྱུན་མེད་སྤོས་ཀྱི་ཡུམ། ཕྱོགས་མཚམས་སྐྱོང་བའི་གཤེན་བརྒྱད་འཁོར་
དང་བཅས། འཇིགས་མེད་ཕྱག་གི་རིན་ཆེན་གསེར་ཉའི་ཡུམ། ལྷ་སྲིན་དབང་སྒྱུར་
གཤེན་བརྒྱད་འཁོར་དང་བཅས། རྒྱུན་མེད་ཕྱ་ཚེའི་བདུད་རྩི་བུམ་པའི་ཡུམ། ཕྱ་ཚེ་
གྲུབ་པའི་གཤེན་བརྒྱད་འཁོར་དང་བཅས། རེ་ཤག་ནག་མོ་དུག་འདུལ་མཐུ་བྱིན་
ཡུམ། དྲག་ཤུལ་དབལ་གྱི་གཤེན་བརྒྱད་འཁོར་དང་བཅས། དམིགས་མེད་སྦྱིན་པས་
ཡོངས་ལ་ཁྱབ་པའི་ཡུམ། སྦྱིན་པ་འགྱེད་པའི་གཤེན་བརྒྱད་འཁོར་དང་བཅས། སྲས་
ཡུམ་མ་ལུས་འཁོར་དང་བཅས་པ་ལ། ཕྱག་འཚལ་བསྟོད་ལ་མཆོད་པ་འབུལ་བར་
བྱ། ཐོགས་མེད་རྩལ་སྟོབས་བཞི་དང་ལྡན་པ་ཡི། འཁོར་བའི་འཕྲང་སྒྲོལ་མི་འཇིགས་
གནས་སུ་འདོན། རྫུ་འཕྲུལ་སྒོ་མ་ཆེན་མོ་བཞི་རྣམས་ལ། ཕྱག་འཚལ་བསྟོད་ལ་
མཆོད་པ་འབུལ་བར་བྱ། ཨོཾ་མ་བ་མ་དེ་འདུ་སཱཧཱ། ཨ་དཀར་ཤ་ཡ་ནི་སྤར་ཤ་ཡེ་སྭཱཧཱ།
ན་མོ་འབུ་ཏ་ས་མུན་ཏ་ཨ་དར་བར་དར་དུ་ན་མ་ན་རེ་དེ། ཨ་རྒྱ་ཙན་ཏ་སངས་ཀ་
ར་ནི་སཱཧཱ། ཞེས་པས་སྔགས་བརྗོད་བག་ཆགས་སྡིག་སྒྲིབ་སྦྱོང་ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། མཚན་དོན་སྤྱི་བསྡུས་ཀྱི་སྒོ་ནས་
བསྟོད་ཅིང་མཆོད་པ་དབུལ་བའི་ལེའུ་སྟེ་བཅུ་དྲུག་པའོ།། །། །
༧ འགྲོ་དྲུག་ཐུགས་རྗེས་བཟུང་ཞིང་ཕྲིན་ལས་བཅོལ། དུས་གསུམ་བདེར་གཤེགས་
འཁོར་དང་བཅས་པ་ལ། བདག་དང་མཐའ་ཡས་སེམས་ཅན་ཐམས་ཅད་ཀྱི། གུས་
པས་ཕྱག་འཚལ་སྐྱབས་སུ་འགྲོ་བར་བྱ། གཞལ་ཡས་ཕོ་བྲང་མཛེས་སྡུག་བཀོད་པ་
འདིར། མཆོད་པའི་ལོངས་སྤྱོད་ཟད་མེད་གཏེར་ཆེན་འབུལ། བཞེས་ནས་ཐུགས་
208

མདོ་སྡེ། གཡུང་དྲུང་ལས་དག་རྒྱུད།
རྗེས་འཛིན་པར་གསོལ་བ་འདེབས། ཚད་མེད་བཞི་ཡི་ཐུགས་དང་འདིར་གཤེགས་ལ།
ཀུན་ལ་བརྩེ་གདུང་ཐུགས་རྗེས་འཛིན་པ་དང་། དད་བསྐྱེད་ངང་ལས་མཉམ་པ་ཕྲིན་
ལས་བཅོལ། ཡེ་ཤེས་གཉེན་པོ་ལྔ་དང་འདིར་གཤེགས་ལ། དུག་ལྔ་རགས་པ་ཞི་བར་
ཕྲིན་ལས་བཅོལ། བླ་མེད་ཕྱིན་བཅུའི་ཐུགས་དང་འདིར་གཤེགས་ལ། ཆགས་པའི་
སེམས་སྤང་གདུལ་དཀའ་ཐུལ་བ་དང་། དགྲ་ཚོགས་ཞི་ཞིང་བཏང་སྙོམས་མེད་པ་
དང༌། སྡུག་བསྔལ་ཞི་དང་འཁོར་བའི་ཆུ་རྒྱུན་གཅོད། དབྱེ་བསྲེ་མེད་ཅིང་ཡོངས་སུ་
སྨིན་པ་དང་། ཕྱིན་ཅི་ལོག་གི་བཅིང་པ་དགྲོལ་བ་དང་། བླ་མེད་འབྲས་བུ་ཐོབ་པར་
ཕྲིན་ལས་བཅོལ། ཡོན་ཆབ་སྦྲེང་ཞིང་སྙིང་པོ་ལན་གསུམ་བཟླས། ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། ཕྲིན་ལས་བཅོལ་བའི་ལེའུ་སྟེ་བཅུ་
བདུན་པའོ། །། །
༧ བདག་དང་མཐའ་ཡས་སེམས་ཅན་ཐམས་ཅད་ཀུན། བདེ་ལེགས་ཕུན་སུམ་
ཚོགས་པར་ཐོབ་བྱའི་ཕྱིར། རྩ་བ་ཡུམ་ཀྱི་དཀྱིལ་འཁོར་ལྷ་ཚོགས་ཀྱི། ཆེ་བའི་ཡོན་
ཏན་བཀྲ་ཤིས་བརྗོད་པར་བྱའོ། །མི་སྐྱེ་མི་འགག་ནམ་མཁའི་རང་བཞིན་ཅན། སྐྱེ་
མེད་དབྱིངས་ནས་བཀྲ་ཤིས་ཀུན་འབྱུང་པ། ས་ཏྲིག་ཨེར་སངས་བཀྲ་ཤིས་གང་
ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག ། སྐྱེ་མེད་དབྱིངས་ནས་
གསལ་བའི་འོད་ཕྱུང་ཞིང་། བ་གའི་ཀློང་ནས་བཀྲ་ཤིས་ཀུན་འབྱུང་བ། འོད་ཀྱི་ལྷ་
མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །
མ་ཆགས་པད་མ་གཉིས་མེད་ཐབས་དང་ལྡན། རྫུ་འཕྲུལ་ཐབས་ཀྱི་བཀྲ་ཤིས་ཀུན་
འབྱུང་བ། ཐབས་ཀྱི་བྱམས་མའི་བཀྲ་ཤིས་གང་ལགས་པ། དིང་འདིར་གསལ་ཞིང་
བཀྲ་ཤིས་བདེ་ལེགས་ཤོག །ཐུགས་རྗེ་གཙོ་མོ་ཐུགས་རྗེའི་བདག་ཉིད་ཅན། ཐུགས་
རྗེའི་ཀློང་ནས་བཀྲ་ཤིས་ཀུན་འབྱུང་བ། ཐུགས་རྗེ་བྱམས་མའི་བཀྲ་ཤིས་གང་ལགས་
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །འགྱུར་མེད་ཏིང་འཛིན་
གཡུང་དྲུང་བསམ་གཏན་མཆོག །ཏིང་འཛིན་ཀློང་ནས་བཀྲ་ཤིས་ཀུན་འབྱུང་བ།
བསམ་གཏན་བྱམས་མའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་
བདེ་ལེགས་ཤོག །ཐོགས་མེད་བརྩོན་འགྲུས་གསལ་འཁྱུག་འོད་དང་ལྡན། བརྩོན་
འགྲུས་མྱུར་མགྱོགས་བཀྲ་ཤིས་ཀུན་འབྱུང་བ། བརྩོན་འགྲུས་བྱམས་མའི་བཀྲ་ཤིས་
གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །རྣོ་དབལ་དྲག་
ཤུལ་སྐྱེ་ཤི་རྩད་ནས་གཅོད། དུག་གསུམ་རྩ་གཅོད་བཀྲ་ཤིས་ཀུན་འབྱུང་བ། དབལ་
སོ་རྒོན་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་
ཤོག །བྱམས་སྙོམས་སྨོན་ལམ་མི་འགྱུར་རེ་དོགས་མེད། དོགས་མེད་སྨོན་ལམ་བཀྲ་
ཤིས་ཀུན་འབྱུང་བ། སྨོན་ལམ་བྱམས་མའི་བཀྲ་ཤིས་གང་ལགས་པ། དེང་འདིར་
གསལ་ཞིང་བཀྲ་ཤིས་བདེ་ལེགས་ཤོག ། མ་རྩལ་ལྷུན་གྲུབ་བཀྲ་ཤིས་སྟོབས་དང་ལྡན།
རྩལ་ཤུགས་སྟོབས་ཀྱི་བཀྲ་ཤིས་ཀུན་འབྱུང་བ། སྟོབས་ཀྱི་བྱམས་མའི་བཀྲ་ཤིས་གང་
ལགས་པ། དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །བདེ་ལྡན་བཟོད་པ་
འགོག་པའི་བྱུང་ཚོར་མེད། བཟོད་ཐོབ་རྒྱལ་པོ་བཀྲ་ཤིས་ཀུན་འབྱུང་བ། བཟོད་པ་
བྱམས་མའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་
ཤོག ། མི་གཡོ་མི་འཁྲུག་སྤྱོད་ཚུལ་ཁྲིམས་དང་ལྡན། མི་གཡོ་སྤྱོད་པའི་བཀྲ་ཤིས་ཀུན་
འབྱུང་བ། ཚུལ་ཁྲིམས་བྱམས་མའི་བཀྲ་ཤིས་གང་ལགས་པ། དིང་འདིར་གསལ་ཞིང་
བཀྲ་ཤིས་བདེ་ལེགས་ཤོག །འགྱུར་མེད་གཡུང་དྲུང་སྲིད་གསུམ་ཕྱག་རྒྱའི་བདག །
མི་འགྱུར་གཡུང་དྲུང་བཀྲ་ཤིས་ཀུན་འབྱུང་བ། གཡུང་དྲུང་ལྷ་མོའི་བཀྲ་ཤིས་གང་
ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །རྫུ་འཕྲུལ་ཐབས་ཆེན་
སྲིད་གསུམ་གཙོ་མོ་མཛད། སྲིད་པ་གསུམ་གྱི་བཀྲ་ཤིས་ཀུན་འབྱུང་བ། རྫུ་འཕྲུལ་ལྷ་
210

མདོ་སྡེ། གཡུང་དྲུང་ལས་དག་རྒྱུད།
མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །
གསལ་བའི་ཡེ་གཤེན་མ་སྒྲིབས་མཁའ་ལ་གསལ། ཡེ་ཤེས་འོད་ཀྱི་བཀྲ་ཤིས་ཀུན་
འབྱུང་བ། ཡེ་ཤེས་ལྷ་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་
ཤིས་བདེ་ལེགས་ཤོག །སྲིད་གསུམ་མི་འགྱུར་གཡུང་དྲུང་བདུད་ལས་རྒྱལ། བདུད་
ལས་རྒྱལ་བའི་བཀྲ་ཤིས་ཀུན་འབྱུང་བ། སྲིད་པའི་ལྷ་མོའི་བཀྲ་ཤིས་གང་ལགས་པ།
དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །མ་རྨོངས་རིག་པ་གསལ་བའི་
གཙོ་མོ་སྟེ། སྣ་ཚོགས་གཟུགས་ཀྱི་བཀྲ་ཤིས་ཀུན་འབྱུང་བ། རིག་པའི་ལྷ་མོའི་བཀྲ་
ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །དངོས་མེད་
སྒྲ་སྙན་སྣང་བའི་ཡུལ་ལས་འདས། སྣ་ཚོགས་སྒྲའི་བཀྲ་ཤིས་ཀུན་འབྱུང་བ། སྒྲ་སྙན་
ཤོལ་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་
ཤོག །བཀྲ་གསལ་པད་མ་གདན་མཆོག་ལྷུན་ལ་རྫོགས། པད་མའི་ཀློང་ནས་བཀྲ་
ཤིས་ཀུན་འབྱུང་བ། ལྷ་མོ་པད་མ་ཅན་གྱི་བཀྲ་ཤིས་གང་ལགས་པ། དིང་འདིར་
གསལ་ཞིང་བཀྲ་ཤིས་བདེ་ལེགས་ཤོག །གསལ་བ་འོད་ལྡན་མི་ནུབ་རྒྱལ་མཚན་
སྐུ། སྐུའི་རྒྱུད་ལས་བཀྲ་ཤིས་ཀུན་འབྱུང་བ། ལྷ་མོ་རྒྱལ་མཚན་བཀྲ་ཤིས་གང་ལགས་
པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །ཡིད་བཞིན་ནོར་བུ་རིན་ཆེན་
གཏེར་བརྒྱད་འཆང་། འདོད་དགུ་ཡིད་ལ་བཀྲ་ཤིས་ཀུན་འབྱུང་བ། གཏེར་འཛིན་
རྒྱལ་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་
ཤོག །ཕྱག་རྒྱ་གར་ཐབས་གཉིས་མེད་དོན་ལ་སྒྱུར། མཉམ་ཉིད་ཐུགས་ལས་བཀྲ་ཤིས་
ཀུན་འབྱུང་བ། གར་གྱི་ལྷ་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་
བཀྲ་ཤིས་བདེ་ལེགས་ཤོག །ཐུགས་ཉིད་མི་གཡོ་མཚན་མའི་ཡུལ་ལས་འདས། དངོས་
མེད་ཐུགས་ལ་བཀྲ་ཤིས་ཀུན་འབྱུང་བ། ལྷ་མོ་དཔལ་དབྱེ་མའི་བཀྲ་ཤིས་གང་ལགས་
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །དབུ་རྒྱན་ཐོད་ལྡིང་ཞུ་ཤམས་
སྲོག་དང་ཆས། སྤྱི་གཙུག་ཚེའི་བཀྲ་ཤིས་ཀུན་འབྱུང་བ། ལྷ་མོ་གདུགས་ཅན་མའི་
བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །སྐྱོན་
རྣམས་གཞི་བཅོམ་དག་པ་ཁྲུས་ཀྱི་ཆུ། ཉོན་མོངས་སྒྲིབ་སེལ་བཀྲ་ཤིས་ཀུན་འབྱུང་
བ། གཙང་མའི་ལྷ་མོའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་
བདེ་ལེགས་ཤོག །རོ་ལེན་བཅུད་སྡུད་ལེབ་རྒན་འབར་བའི་ལྗགས། བདུད་རྩི་བཅུད་
ཀྱི་བཀྲ་ཤིས་ཀུན་འབྱུང་བ། བདུད་རྩི་ལྷ་མོའི་བཀྲ་ཤིས་གང་ལགས་པ། དིང་འདིར་
གསལ་ཞིང་བཀྲ་ཤིས་བདེ་ལེགས་ཤོག ། སྒྲ་རྒྱལ་དུང་ཅན་མྱ་ངན་མེད་པའི་གསུང་།
དངོས་མེད་གསུང་ལ་བཀྲ་ཤིས་ཀུན་འབྱུང་བ། ལྷ་མོ་དུང་ཅན་མའི་བཀྲ་ཤིས་གང་
ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །དབང་སྒྱུར་འཁོར་
ལོ་ཐུགས་རྗེ་སྤྲུལ་པའི་ཞབས། རྫུ་འཕྲུལ་འཁོར་ལོའི་བཀྲ་ཤིས་ཀུན་འབྱུང་བ། ལྷ་
མོ་འཁོར་ལོ་མའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་
ལེགས་ཤོག །ཐུགས་རྗེའི་ལྕགས་ཀྱུས་ཉོན་མོངས་འདམ་ནས་འདྲེན། གནས་སུ་འདྲེན་
པའི་བཀྲ་ཤིས་ཀུན་འབྱུང་བ། ལྷ་མོ་ལྕགས་ཀྱུ་མའི་བཀྲ་ཤིས་གང་ལགས་པ། དིང་
འདིར་གསལ་ཞིང་བཀྲ་ཤིས་བདེ་ལེགས་ཤོག །དྲི་ཞིམ་ངད་ལྡན་རྒྱུན་མེད་ཤངས་ལ་
ཐིམ། སྣ་ཚོགས་དྲིའི་བཀྲ་ཤིས་ཀུན་འབྱུང་བ། སྤོས་ཀྱི་ལྷ་མོའི་བཀྲ་ཤིས་གང་ལགས་
པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །འཇིགས་མེད་ཕྱག་ལ་རིན་
ཆེན་གསེར་གྱི་ཉ། ཉམས་ང་མེད་པའི་བཀྲ་ཤིས་ཀུན་འབྱུང་བ། ལྷ་མོ་ཉ་ཅན་མའི་
བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །རྒྱུན་
མེད་ཕྱ་ཚེའི་བདུད་རྩི་བུམ་པའི་མགུར། ཕུན་སུམ་ཚོགས་པའི་བཀྲ་ཤིས་ཀུན་འབྱུང་
བ། ལྷ་མོ་བུམ་པའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་
212

མདོ་སྡེ། གཡུང་དྲུང་ལས་དག་རྒྱུད།
བདེ་ལེགས་ཤོག །དུག་འདུལ་རེ་ཤག་ནག་མོའི་ཡོངས་ཀྱི་གཙོ། མཐུ་བྱིན་ཀླུའི་བཀྲ་
ཤིས་ཀུན་འབྱུང་བ། ནག་མོ་རེ་ཤག་མའི་བཀྲ་ཤིས་གང་ལགས་པ། དིང་འདིར་
གསལ་ཞིང་བཀྲ་ཤིས་བདེ་ལེགས་ཤོག །དམིགས་མེད་སྦྱིན་པས་མ་གོད་ཡོངས་ལ་
ཁྱབ། ལོངས་སྤྱོད་གཏེར་གྱི་བཀྲ་ཤིས་ཀུན་འབྱུང་བ། སྦྱིན་པ་བྱམས་མའི་བཀྲ་ཤིས་
གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །ཐབས་དང་ཤེས་
རབ་རྫུ་འཕྲུལ་ལྡན་པའི་སྐུ། ཐུགས་རྗེ་དབང་གི་བཀྲ་ཤིས་ཀུན་འབྱུང་བ། ཡེ་གཤེན་
རྣམས་ཀྱི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་
ཤོག །ཕྱག་དང་ཞབས་ལ་སྤྲུལ་པ་བཞི་ལྡན་པའི། ཐར་ལམ་འབྱེད་པའི་བཀྲ་ཤིས་
ཀུན་འབྱུང་བ། སྒོ་མ་བཞིའི་བཀྲ་ཤིས་གང་ལགས་པ། དིང་འདིར་གསལ་ཞིང་བཀྲ་
ཤིས་བདེ་ལེགས་ཤོག །ཡོན་ཏན་མཆོག་ལྔ་བཀྲ་ཤིས་འདི་དག་ལ། ཡོན་ཏན་ལས་ནི་
དགོས་འདོད་མ་ལུས་འབྱུང་། བཀྲ་ཤིས་ཀྱིས་ནི་བདེ་ལེགས་ཐམས་ཅད་འགྲུབ། ཡོན་
ཏན་དོན་བརྗོད་བཀྲ་ཤིས་མཆོད་པ་འབུལ། ཐུགས་རྗེའི་སྟོབས་ཀྱི་བྱིན་བརླབ་སྣ་
ཚོགས་འབྱུང༌། ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས།
བཀྲ་ཤིས་མཆོད་པ་ཕུལ་བའི་ལེའུ་སྟེ་བཅོ་བརྒྱད་པའོ།། །། །
༧ ཐམས་ཅད་ཀུན་འབྱུང་ངོ་མཚར་བཀྲ་ཤིས་མཆོག །ལྷ་མོ་སུམ་བཅུ་རྩ་བདུན་
འཁོར་དང་བཅས་པ་ལ། ཡོན་ཏན་བརྗོད་ཅིང་བཀྲ་ཤིས་མཆོད་པ་འབུལ། ལྷའི་
གཞལ་ཡས་བཀྲ་ཤིས་བདེ་ཆེན་འདིར། བླ་མེད་མཆོད་པའི་སྤྲིན་གྱི་རྒྱན་བཤམས་
ཤིང་། བདུད་རྩིའི་ཆུ་བོ་འབབས་པའི་རྒྱུན་བཞིན་དུ། མཆོད་པའི་རྒྱུན་ཀྱང་ཡོངས་སུ་
མི་འཆད་ཅིང་། བཀྲ་ཤིས་གཙང་མའི་མཆོད་ཡོན་འདི་འབུལ་བ། ཐུགས་རྗེའི་ངང་
གི་དགོངས་ནས་བཞེས་སུ་གསོལ། ཅེས་བརྗོད་ཅིང་། ཚིག་གིས་བར་སྐབས་མཚོན་ཏེ་
དབུལ། བླ་མེད་ཕྱིན་བཅུའི་གནས་སུ་དག་པའི་ཡུམ། འདས་པའི་ལྷ་མོ་ཆེན་མོ་བཅུ་
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རྣམས་ལ། བཀྲ་ཤིས་མཆོད་པས་སྐྱེས་ཤིང་ཚིམས་པར་བསྔོ། བདུད་བཞི་དུག་གསུམ་
གཏིང་ནས་འཇོམས་པའི་ཡུམ། སྲིད་པའི་ལྷ་མོ་ཆེན་མོ་བདུན་རྣམས་ལ། བཀྲ་ཤིས་
མཆོད་པས་མཉེས་ཤིང་ཚིམ་པར་བྱ། རྣམ་ཤེས་ཡུམ་བརྒྱད་གནས་སུ་དག་པའི་ཡུམ།
ཡེ་ཤེས་ལྷ་མོ་ཆེན་མོ་བརྒྱད་རྣམས་ལ། བཀྲ་ཤིས་མཆོད་པས་མཉེས་ཤིང་ཚིམ་པར་བྱ།
བདེ་བར་གཤེགས་པའི་སྐུའི་གནས་བརྒྱད་ན། བཀྲ་ཤིས་ཡོན་ཏན་བཀའ་རྟགས་
བརྒྱད་འཛིན་པ། བཀྲ་ཤིས་ལྷ་མོ་ཆེན་མོ་བརྒྱད་རྣམས་ལ། བཀྲ་ཤིས་མཆོད་པས་
མཉེས་ཤིང་ཚིམ་པར་བྱ། ཕྱག་དང་ཞབས་ལ་རྫུ་འཕྲུལ་བཞི་དང་ལྡན། འཁོར་བའི་
འཕྲང་སྒྲོལ་མི་འཇིགས་བདེ་བར་སྐྱིལ། རྫུ་འཕྲུལ་སྒོ་མ་ཆེན་མོ་བཞི་རྣམས་ལ། བཀྲ་
ཤིས་མཆོད་པས་སྐྱེས་ཤིང་ཚིམ་པར་བྱའོ། ། ཡེ་གཤེན་སུམ་བརྒྱ་དྲུག་ཅུ་རྩ་བཞི་ལ།
ཡོན་ཏན་བརྗོད་ཅིང་བཀྲ་ཤིས་མཆོད་པ་འབུལ། ལྷའི་གཞལ་ཡས་བཀྲ་ཤིས་བདེ་
ཆེན་འདིར། བླ་མེད་མཆོད་པ་སྤྲིན་གྱི་རྒྱན་བཤམས་ཤིང་། བདུད་རྩིའི་ཆུ་བོ་འབབ་
པའི་རྒྱུན་བཞིན་དུ། མཆོད་པའི་རྒྱུན་ཀྱང་ཡོངས་སུ་མི་འཆད་ཅིང༌། བཀྲ་ཤིས་
གཙང་མའི་མཆོད་ཡོན་འདི་འབུལ་གྱི། ཐུགས་རྗེས་ངང་གི་དགོངས་ནས་བཞེས་སུ་
གསོལ། ཚིག་གིས་བར་མཚམས་སྦྱར་ལ་མཆོད་པ་འབུལ། ཡོན་ཏན་དོན་བརྗོད་
མཚན་དོན་མཆོད་པ་འབུལ། ཡང་དག་མཁའ་ལ་དོན་རྫོགས་པ། ཡེ་གཤེན་ཡེ་ཤེས་
ཐིག་ལེ་དང༌། ས་བཅུ་ཟིལ་གྱིས་གནོན་པ་ཡི། ཡེ་གཤེན་གཡུང་དྲུང་འོད་གསལ་
དང༌། མི་གཡོ་མཉམ་པར་བཞུགས་པའི། ཡེ་གཤེན་ཞི་དལ་ཀུན་སྙོམས་དང༌།
ཐུགས་རྗེ་ངང་དང་ལྡན་པ་ཡི། ཡེ་གཤེན་བྱམས་མ་འབྱམས་པ་དང་། དཀོན་པ་ད་
བཟོད་འབྱུང་པ་ཡི། ཡེ་གཤེན་འོད་མ་རིང་སེལ་དང་། འོད་ཟེར་ཕྱོགས་བཅུར་འཕྲོ་
བ་ཡི། ཡེ་གཤེན་གསལ་བ་འོད་ལྡན་དང་། དྲི་ཞིམ་སྤོས་ཀྱི་ཐིམས་མཛད་པའི། ཡེ་
གཤེན་བྱམས་པ་སྤོས་ངད་དང་། ཉོན་མོངས་ཐུགས་རྗེས་གསོས་མཛད་པ། ཡེ་
214

མདོ་སྡེ། གཡུང་དྲུང་ལས་དག་རྒྱུད།
གཤེན་བདུད་རྩི་གྲུབ་པ་སྟེ། སྐྱེ་འགག་མེད་པའི་གཤེན་བརྒྱད་ལ། བཀྲ་ཤིས་གཙང་
མའི་མཆོད་པ་འབུལ། ཡེ་ཡོད་རྒྱུ་ལས་གྲུབ་པ་ཡི། ཡེ་གཤེན་གྲུབ་པ་རྒྱལ་བ་དང་།
མཁའ་ལ་མི་ཕམ་མགོན་མཛད་པའི། ཡེ་གཤེན་ཁ་གཤེན་རྒྱལ་བ་དང་། མུ་མེད་ཀློང་
ནས་སྐུ་བཞེངས་པའི། ཡེ་གཤེན་མུ་ཆོ་ལྡེམ་དྲུག་དང་། སྣང་བྱེད་འོད་ལས་གྲུབ་པའི།
ཡེ་གཤེན་ཁྲི་བཞི་ནམ་ཏིང་དང༌། ཐིག་ཆེན་ས་ལས་གྲུབ་པ་ཡི། ཡེ་གཤེན་བ་རབ་
གླིང་བཞི་དང༌། སྟོབས་ལྡན་རླུང་ལས་གྲུབ་པ་ཡི། ཡེ་གཤེན་བ་རབ་གླིང་རྩོལ་དང་།
ཀུན་སྒྲོལ་མེ་ལས་གྲུབ་པ་ཡི། ཡེ་གཤེན་ཁྲི་རྨང་གཤེན་ཆེན་དང་། རླན་བྱེད་ཆུ་ལས་
གྲུབ་པ་ཡི། ཡེ་གཤེན་ལྡེ་བོ་གསུང་ཆེན་དང་། རྒྱུ་ལས་གྲུབ་པའི་གཤེན་བརྒྱད་ལ།
བཀྲ་ཤིས་གཙང་མའི་མཆོད་པ་འབུལ། སྟོང་གསུམ་དོན་གྱི་རབ་དགའ་བའི། ཡེ་
གཤེན་དགའ་བ་དོན་ལྡན་དང་། མ་ཆགས་ཐབས་ཀྱི་བདུད་འདུལ་བའི། ཡེ་གཤེན་
བདུད་རྩི་སྙོམས་སྦྱོར་དང་། མི་མཛད་གཏེར་ལ་མངའ་སྙེམས་པ། ཡེ་གཤེན་བདུད་
རྩི་རྒྱུན་མེད་དང་། ཐུགས་རྗེ་ངང་ལ་ལྡན་པ་ཡི། ཡེ་གཤེན་གསང་བ་ངང་རིང་དང་།
འཕྲུལ་སྣང་འོད་དང་ལྡན་པ་ཡི། ཡེ་གཤེན་འཕྲུལ་གཤེན་སྣང་ལྡན་དང་། བར་སྣང་
མཁའ་ལ་སྒྲ་སྒྲོགས་པའི། ཡེ་ཤེས་ལྕེ་རྒྱལ་བར་བན་དང༌། གཏི་མུག་མུན་པ་སེལ་
བྱེད་པའི། ཡེ་གཤེན་ཏི་སངས་རང་ཞི་དང༌། བདུད་བཞི་ཟིལ་གྱིས་གནོན་བྱེད་པ་ཡི། །
ཡེ་གཤེན་སྣང་བ་མདོག་ཅན་དང་། འཁོར་བ་སྤངས་པའི་གཤེན་བརྒྱད་ལ། བཀྲ་
ཤིས་གཙང་མའི་མཆོད་པ་འབུལ། རང་འབྱུང་གདོད་ནས་རྣམ་དག་པ་ཡི། སྟོན་པ་
ཡེ་གཤེན་གཙུག་ཕུད་དང༌། རྫུ་འཕྲུལ་ཐབས་དང་དོན་ལྡན་པའི། ཡེ་གཤེན་འཕྲུལ་
དགའ་གཙུག་ཕུད་དང་། སྣང་སྲིད་ཡོངས་ལ་ཕན་འདོགས་པའི། ཡེ་གཤེན་དགའ་
འགྱུར་གཙུག་ཕུད་དང༌། གཟི་བརྗིད་འོད་དང་ལྡན་པ་ཡི། ཡེ་གཤེན་སྣང་ལྡན་
གཙུག་ཕུད་དང་། ཡིད་བཞིན་ནོར་བུས་དབུ་རྒྱན་པའི། ཡེ་གཤེན་རིན་ཆེན་གཙུག་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཕུད་དང༌། སྲིད་གསུམ་དོན་གྱི་མི་འཁྲུག་པའི། ཡེ་གཤེན་གཡུང་དྲུང་གཙུག་ཕུད་
དང༌། བ་གའི་ཀློང་ནས་གཞི་འཛིན་པའི། ཡེ་གཤེན་སྲིད་པ་གཙུག་ཕུད་དང་།
གནམ་ལྕགས་ཨུར་མོས་དབུ་བརྒྱན་པའི། ཡེ་གཤེན་སྟོབས་ཀྱི་གཙུག་ཕུད་དང་།
གཙུག་ཕུད་ཐོབས་པའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ།
གླིང་ཆེན་ཤར་དུ་སྒྲ་སྒྲོགས་པ་ཡི། ཡེ་གཤེན་གྲྭ་ལ་རབ་འབྱམས་དང༌། ཐུགས་ཀྱི་
བཀའ་རྡེའུ་ཤོད་སྤུངས་པའི། ཡེ་གཤེན་གྲྭ་ལ་བྱིན་སྤུངས་དང་། ཐུགས་དམ་རིན་
ཆེན་བེ་དུ་རྒྱ། ཡེ་གཤེན་རིན་ཆེན་འོད་འཕྲོ་དང་། གཙང་མའི་ལྷ་རྣམས་མངོན་སྤྲུལ་
པའི། ཡེ་གཤེན་ཚངས་པ་གསས་ལོན་དང༌། རྫུ་འཕྲུལ་དྲ་བས་སྐུ་རྒྱན་པའི། ཡེ་
གཤེན་ཐུགས་རྗེ་དྲང་སྣང་དང་། ཐབས་དང་ཤེས་རབ་ཀློང་འབྲེལ་བའི། ཡེ་གཤེན་
པད་མ་འཁྱིལ་པ་དང་། ཉི་མའི་དཀྱིལ་ནས་སྐུ་སྟོན་པའི། ཡེ་གཤེན་བྱམས་པ་གྲིབ་
སེལ་དང༌། ཐབས་ཀྱིས་འཁོར་བའི་རྒྱུན་གཅོད་པའི། ཡེ་གཤེན་མྱ་ངན་མེད་པ་སྟེ།
མྱ་ངན་མེད་པའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། མན་
ངག་ཐུགས་ལ་མདོ་འདུས་པ། ཡེ་གཤེན་ཐུགས་ཀྱི་བཀའ་སྒྲོམ་འཛིན། ཏིང་འཛིན་
མྱུར་མགྱོགས་གསལ་འཁྱུག་པའི། ཡེ་གཤེན་ཀློག་གི་སྒྲོན་མ་འཛིན། ཐུགས་དམ་མན་
ངག་འཆོར་མེད་པའི། ཡེ་གཤེན་རྫུ་འཕྲུལ་དྲྭ་བ་འཛིན། དོན་ལ་འགྱུར་མེད་རྒྱས་
འདེབས་པའི། ཡེ་གཤེན་བཀའ་རྟགས་ཕྱག་རྒྱ་འཛིན། སྐྱེ་མེད་ས་ལ་བཀོད་པ་ཡི།
ཡེ་གཤེན་འགྱུར་མེད་གཡུང་དྲུང་འཛིན། ཉོན་མོངས་འདམ་ནས་འདྲེན་མཛད་པ་ཡི།
ཡེ་གཤེན་ཐུགས་རྗེའི་ལྕགས་ཀྱུ་འཛིན། ཐོགས་མེད་ལྷུན་གྱིས་གྲུབ་པ་ཡི། ཡེ་གཤེན་
ལས་ཀྱི་འཁོར་ལོ་འཛིན། བདུད་ལས་རྒྱལ་བའི་རྟགས་འབྱིན་པ། ཡེ་གཤེན་རྒྱལ་
མཚན་འཛིན་པ་སྟེ། བཀའ་རྟགས་འཛིན་པའི་གཤེན་བརྒྱད་ལ། བཀྲ་ཤིས་གཙང་
མའི་མཆོད་པ་འབུལ། དུས་གསུམ་མཐུའི་མངའ་སྙེམས་པའི། འགྱུར་མེད་གསེར་
216

མདོ་སྡེ། གཡུང་དྲུང་ལས་དག་རྒྱུད།
གྱིས་བྱ་རུ་ཅན། རྫུ་འཕྲུལ་མཐུའི་མངའ་བསྙེམས་པའི། ཐབས་ཆེན་དུང་གི་བྱ་རུ་ཅན།
ནམ་མཁའི་དཀྱིལ་ནས་དབང་བསྒྱུར་བའི། མཛེས་པ་གཡུའི་བྱ་རུ་ཅན། སྟོབས་ཆེན་
ཤུགས་དང་ལྡན་པ་ཡི། སྟོབས་ལྡན་ཁྲོ་ཆུའི་བྱ་རུ་ཅན། རྣམ་པར་དག་དང་མཐུ་ལྡན་
པ་ཡི། དྲི་མེད་ཤེལ་གྱི་བྱ་རུ་ཅན། མ་བརྩལ་མཐུ་རྣམས་ལྷུན་གྲུབ་པའི། ཕྲིན་ལས་
ལྕགས་ཀྱི་བྱ་རུ་ཅན། ཐབས་ཆེན་མཐུའི་དོན་ཚོར་བའི། ཚོར་བྱེད་ཟངས་ཀྱི་བྱ་རུ་
ཅན། སྲིད་གསུམ་བརླབས་ཀྱིས་གཅོད་མཛད་པའི། ཁྱུང་གི་བྱ་རུ་ལྡན་པ་སྟེ། བྱ་རུ་
ཐོབ་པའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། མ་རིག་ཐ་བ་
འཇོམས་བྱེད་པའི། ཡེ་གཤེན་རིན་ཆེན་མྱུ་གུ་དང༌། ཡིད་བཞིན་ནོར་བུའི་སྐུ་བརྒྱན་
པའི། ཡེ་གཤེན་འདོད་པ་དགུ་འགྱུར་དང༌། དོན་གྱིས་ཀུན་ལ་ཁྱབ་བྱེད་པའི། ཡེ་
གཤེན་ཐུགས་རྗེ་བདེ་རྒྱལ་དང་། ཀླུ་རྒྱལ་འཇོག་དང་གནས་གཅིག་པའི། ཡེ་གཤེན་
མེ་ཏོག་སྙིང་པོ་དང་། དྲི་ཞིམ་ཐུགས་དམ་རྒྱུད་བསྐུལ་བའི། ཡེ་གཤེན་སྤོས་ཀྱི་གླང་པོ་
དང༌། བདུད་རྩི་ཆུའི་སྒྲིབ་སེལ་བའི། ཡེ་ཤེས་སྤང་ལ་ནམ་གཤེན་དང་། བདེ་བའི་
ཚུལ་ལས་དོན་རྒྱས་པ། ཡེ་གཤེན་ཀླུ་རྒྱལ་རིག་འཛིན་དང༌། གཙང་མའི་ཀླུ་རྣམས་
དབང་བསྒྱུར་བའི། ཡེ་གཤེན་རིན་ཆེན་སྲོག་ཅན་ཏེ། བུམ་པ་ཐོབས་པའི་གཤེན་
བརྒྱད་ལ། བཀྲ་ཤིས་གཙང་མའི་མཆོད་པ་འབུལ། ཉི་མའི་འོད་དང་ཚུལ་འཛིན་པའི།
ཡེ་གཤེན་ཁྲི་འོད་རྒྱལ་པོ་དང༌། གསོན་གཤིན་འཚམས་ཀྱི་བརྡའ་སྤྲོད་པའི། ཡེ་
གཤེན་འདུལ་གཤེན་ཁུ་བྱུག་དང༌། གཟི་བརྗིད་འོད་དང་ལྡན་པ་ཡི། ཡེ་གཤེན་
གསལ་འོད་མདངས་ཅན་དང་། འཁོར་བའི་མཐའ་ལས་དོན་རྒྱལ་བའི། ཡེ་གཤེན་
བདུད་རྩི་རྒྱལ་བ་དང༌། དོན་དམ་སྤྲུལ་པའི་འབྲས་བུ་ཅན། ཡེ་གཤེན་བདུད་རྩི་སྙིང་
པོ་དང༌། རང་དབང་མངོན་དུ་གྱུར་པ་ཡི། ཡེ་གཤེན་དབང་བསྒྱུར་རྒྱས་འདེབས་
དང་། སྟོབས་ཆེན་ཀུན་ལ་ཁྱབ་པ་ཡི། ཡེ་གཤེན་རླུང་གི་འདབས་མ་ཅན། མི་བདེ་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དགྲ་དང་བྲལ་མཛད་པའི། ཡེ་གཤེན་འཁོར་ལོ་བདེ་སྤྱོད་དང་། དབང་དང་ལྡན་
པའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། ཐམས་ཅད་དོན་ལ་
མཉམ་སྦྱོར་པའི། ཡེ་གཤེན་ཕྱག་རྒྱ་བསྣོལ་མ་སྟོན། སྐྱེ་ཤི་འཁོར་བ་རྩད་གཅོད་པའི།
ཡེ་གཤེན་རྫུ་འཕྲུལ་ཁྲོ་གཉེར་སྟོན། འཁོར་མེད་དོན་ལ་བདེ་རྒྱས་པ་ཡི། ཡེ་གཤེན་
བདེ་རྒྱས་གཤེན་ལམ་སྟོན། སྟོང་གསུམ་དོན་གྱིས་ཚིམ་མཛད་པའི། ཡེ་གཤེན་དགའ་
བའི་གཟི་མདངས་སྟོན། མ་རིག་མུན་པ་ཀུན་སེལ་བའི། ཡེ་གཤེན་གསལ་བའི་སྒྲོན་
མ་སྟོན། རིག་པ་སྡིང་དུ་གྱུར་པ་ཡི། ཡེ་གཤེན་ཡེ་གེ་ཨ་དཀར་སྟོན། ཐབས་དང་རྫུ་
འཕྲུལ་ཆེར་ལྡན་པའི། ཡེ་གཤེན་འཕྲུལ་གྱི་ལྡེ་མིག་སྟོན། སྐྱེ་མེད་བོན་ལ་གསལ་
འདེབས་པའི། ཡེ་གཤེན་ཐིག་ལེ་སྟོན་པ་སྟེ། བདེ་བ་སྟོན་པའི་གཤེན་བརྒྱད་ལ། བཀྲ་
ཤིས་གཙང་མའི་མཆོད་པ་འབུལ། ཀུན་དགའ་གསང་བའི་དོན་གྲུབ་པའི། ཨ་གཤེན་
དགའ་བ་ཆེན་པོའི་དཔལ། ཀུན་ལ་བྱམས་སྙོམས་ལྡན་པ་ཡི། ཨ་གཤེན་ཆེན་པོ་
བྱམས་པའི་དཔལ། དཔག་དུ་མེད་པའི་ཐུགས་རྗེ་ཅན། ཨ་གཤེན་སྙིང་རྗེ་ཆེན་པོའི་
དཔལ། མཚན་མ་མེད་དང་བདེ་ལྡན་པའི། ཨ་གཤེན་ཚད་མེད་ཆེན་པོའི་དཔལ།
ཐབས་དང་ཤེས་རབ་གཉིས་མེད་པའི། ཨ་གཤེན་པད་མའི་དམ་པའི་དཔལ། འཁོར་
བ་སྤངས་ནས་བདེ་ལྡན་པའི། ཨ་གཤེན་མྱ་ངན་མེད་པའི་དཔལ། བཟོད་ཐོབ་རྒྱལ་
པོ་བདེ་ལྡན་པ། ཨ་གཤེན་བདེ་བ་ཆེན་པོའི་དཔལ། གཉིས་མེད་དོན་ལས་མི་གཡོ་
བའི། ཨ་གཤེན་དོན་གྱི་དཔལ་ཡིན་ཏེ། ཚད་མེད་ཨ་གཤེན་བརྒྱད་རྣམས་ལ། བཀྲ་
ཤིས་གཙང་མའི་མཆོད་པ་འབུལ། མི་ནུབ་རྒྱལ་མཚན་རྟགས་ཅན་ཏེ། ཏོག་གི་རྨད་
དུ་བྱུང་བ་དང་། རིན་ཆེན་འཁོར་ལོ་དབང་བསྒྱུར་བའི། ཐབས་ཀྱི་རྨད་དུ་བྱུང་བ་
དང༌། ཞལ་མཆོག་གཡུའི་མཚན་ཅན་ཏེ། དབང་གི་རྨད་དུ་འབྱུང་བ་དང་། སྤྱི་
གཙུག་ཨུ་དུ་འབར་བས་བརྒྱན། ཚེའི་རྨད་དུ་བྱུང་བ་དང་། གདུལ་དཀའི་རྒྱལ་པོ་
218

མདོ་སྡེ། གཡུང་དྲུང་ལས་དག་རྒྱུད།
དྲུག་བཅོམ་ནས། བདུད་ལས་རྨད་དུ་བྱུང་བ་དང་། རིན་ཆེན་ཤེལ་འོད་འབར་བའི་
མགོན། ངོ་མཚར་རྨད་དུ་བྱུང་བ་དང་། ཡིད་ལས་སྤྲུལ་པའི་ཁྱེའུ་ཆུང་སྟེ། རིག་པའི་
རྨད་དུ་བྱུང་བ་དང་། ཁྱིམ་ལས་རྨད་དུ་བྱུང་བ་ནི། གཙུག་གཤེན་དོན་ལས་རྒྱལ་བ་
སྟེ། རྨད་དུ་བྱུང་བའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། གོ་
བོན་རྙིང་གི་ཀློག་ལྟར་འཁྱུག ། ཡེ་གཤེན་འཁྲུལ་གྱི་གོ་བན་འགྱེད། མ་ཆགས་ཐབས་
ཀྱི་རོལ་པའི་བདག །འཕྲུལ་གྱི་ཕོ་མ་རོལ་ཆེན་དང༌། སྐྱེ་མེད་གསུང་གི་སྒྲ་རྒྱལ་ཅན།
འཕྲུལ་གྱི་ཡི་གེ་བཀོད་པ་དང་། སྣང་སྲིད་ས་ལེ་གཟིགས་པ་ཡི། འཕྲུལ་གྱི་སྣང་ལེ་
གྱེར་པོ་དང་། རྫུ་འཕྲུལ་ཐབས་ཀྱི་ཐུགས་རྗེ་ཅན། འཕྲུལ་གྱི་གནམ་ཆར་རོལ་པ་
འབེབས། བར་སྣང་མཁའ་ལ་སྒྲ་སྒྲོགས་པའི། འཕྲུལ་གྱི་རྔ་གཤང་སྒྲ་རྒྱལ་ཅན། མི་
མངོན་དབྱིངས་ནས་རྫུ་འཕྲུལ་སྟོན། འཕྲུལ་གྱི་མིག་གི་ལམ་མ་འཛིན། འཕྲུལ་ཆ་
ཡོངས་ལ་དབང་བསྒྱུར་བའི། འཕྲུལ་གྱི་ཐབས་ཆེན་སྣ་ཚོགས་སྟེ། རྫུ་འཕྲུལ་ལྡན་པའི་
གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། འཁོར་བའི་ཆུ་རྒྱུན་གཅོད་
མཛད་པའི། ཡེ་ཤེས་རལ་ཀྱུ་ཟླ་བ་ཅན། མུན་པའི་ཐ་རམ་གཤོག་བྱེད་པའི། ཡེ་
གཤེན་ཉི་མའི་འཁོར་ལོ་དང་། ཉོན་མོངས་བདུད་རྣམས་འདུལ་བ་ཡི། ཡེ་གཤེན་
ཐུགས་རྗེའི་སྟོབས་ལྡན་དང་། འཁོར་བའི་འདམ་ནས་འདྲེན་བྱེད་པའི། ཡེ་ཤེས་ཐར་
ལམ་བདེ་འབྱེད་དང་། བྱམས་དང་ཐུགས་རྗེའི་བདག་ཉིད་ཅན། ཡེ་གཤེན་བྱམས་པ་
བདེ་སྒྲོལ་དང༌། ཐུགས་དམ་མི་བསྙེལ་གཟུངས་མངའ་བའི། ཡེ་ཤེས་དོན་ལ་དཔེ་
རྨང་དང་། འགྱུར་མེད་རིག་པས་ལ་གཅོད་པའི། ཡེ་ཤེས་ཏིང་འཛིན་རྒྱལ་པོ་དང་།
རྟོག་པའི་དྲ་བ་འདྲ་བྱེད་པ། ཡེ་ཤེས་སྤྱི་རྒྱ་བརླབས་གཅོད་དང་། ཡེ་ཤེས་རྣོན་པོ་
གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། ཁྲི་འཕང་ཡང་གང་སླེབས་
པའི་བདག ། ཡེ་གཤེན་མཚལ་གྱི་སྟེགས་བུ་བསྐྱེད། མན་ངག་དོན་ལ་འདུས་པ་ཡི།
219

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཡེ་གཤེན་སྐྱེ་བ་མང་ཙམ་བསྐྱེད། མ་རིག་མུན་པའི་གོ་སེལ་བའི། ཡེ་ཤེས་ཉི་མ་རབ་
གསལ་བསྐྱེད། བདུད་རྩི་རྒྱལ་མཚོར་སྐྱིལ་མཛད་པའི། ཡེ་གཤེན་སལེ་ལྗང་ཕྱུགས་
དང༌། གཤེན་རབ་བླ་མའི་མཚོ་སྐྱིལ་བའི། ཡེ་གཤེན་མུ་ཆོས་དེང་པ་སྐྱེད། སྣང་ལ་
རང་བཞིན་དངོས་མེད་པའི། ཡེ་གཤེན་ཚེ་རྟགས་ཡི་གེ་བསྐྱེད། དགྲ་དང་བགེགས་
ལ་རྟགས་འབྱིན་པའི། ཡེ་གཤེན་འཕྲུལ་གྱི་གཤེན་སྔགས་བསྐྱེད། ས་བཅུ་ཟིལ་གྱིས་
གནོན་པ་ཡི། ཡེ་གཤེན་ཚོགས་ཆེན་བསྐྱེད་པ་སྟེ། ཕོ་བྲང་བསྐྱེད་པའི་གཤེན་བརྒྱད་
ལ། བཀྲ་ཤིས་གཙང་མའི་མཆོད་པ་དབུལ། བཏང་སྙོམས་ལེ་ལོ་མི་མངའ་བའི།
དམུ་རྗེ་ཐུམ་ཐུམ་བརྣལ་མེད་དང་། མི་གསུང་གསུང་པ་རྒྱ་ཆེ་བའི། སྟང་ཆེན་དམུ་
ར་གྱེར་མེད་དང་། སྣང་གསལ་སྒྲོན་མས་མུན་སེལ་བའི། ཡེ་ཤེས་འོད་དུ་གསལ་བ་སལ་
དང༌། ཟིལ་ངར་ཆབ་ཀྱིས་ཀུན་གསོ་བའི། འོད་ཟེར་རིག་པའི་རྒྱལ་པོ་དང་། མ་
མཐོང་མཐོང་བའི་སྒྲ་རྒྱལ་བའི། རྣམ་ཤེས་འོད་ཀྱི་མཐོང་གྲགས་དང་། དུས་གསུམ་
ཚད་མེད་བཞི་ལྡན་པའི། ཐུགས་རྗེ་ཆུ་ཞགས་རྒྱུན་མེད་དང༌། འཁོར་བའི་མུན་ལས་
ཐར་རྒྱལ་བའི། ཐུགས་རྗེ་འོད་ཀྱི་གཏོ་རྒྱལ་དང་། འཁོར་བ་སྤངས་ནས་བདེ་སྦྱོར་
བའི། ཡེ་གཤེན་དྲང་སྲོང་རྒྱལ་བ་སྟེ། རྐ་བ་ཐུབ་པའི་གཤེན་བརྒྱད་ལ། བཀྲ་ཤིས་
གཙང་མའི་མཆོད་པ་དབུལ། ནམ་མཁའི་མུ་ལ་ཞལ་འཛུབ་པའི། ཡེ་གཤེན་ཁ་སྟེ་མུ་
ཡ་དང༌། ནམ་མཁའི་དཀྱིལ་ནས་འཕྱོ་ཞིང་འོལ། ཡེ་གཤེན་འོལ་དྲུག་ཐང་པོ་དང་།
ས་མཁན་མ་མོ་སྤྲུལ་པའི་སྲས། ཡེ་གཤེན་ཆིང་དྲུག་རྩོལ་པོ་དང་། མཁའ་ལས་ཐུགས་
རྗེ་དྲུག་འགྱེད་པའི། ཡེ་གཤེན་ཁ་དྲུག་ལེགས་པ་དང་། གཡུ་རྒྱལ་མོང་གི་ནབ་ཟ་ཅན།
ཡེ་གཤེན་གཡུ་གཤེན་མང་རྒྱལ་དང༌། གཟི་བརྗིད་མཐོང་བར་མི་བྲལ་བའི། ཡེ་
གཤེན་གཡུ་གཤེན་མཐོང་གྲགས་དང་། ལྷ་དང་མིའི་ཕྲིན་ལས་མཛད། ཡེ་གཤེན་
གཡུ་གཤེན་ཟིན་པ་དང་། མན་ངག་ཐུགས་ལས་བསྡུས་པ་ཡི། ཡེ་གཤེན་གཡུ་གཤེན་
220

མདོ་སྡེ། གཡུང་དྲུང་ལས་དག་རྒྱུད།
ཐིམས་པ་སྟེ། ནམ་མཁའི་གཡུའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་
འབུལ། དཔག་དུ་མེད་པའི་ཐུགས་རྗེ་ཅན། ཡེ་གཤེན་ཐུགས་དམ་ཚད་མེད་དང་།
ཐུགས་རྗེས་དགོངས་ནས་ཕྲིན་ལས་མཛད། ཡེ་གཤེན་ཐུགས་དམ་ཚད་མེད་དང༌།
བཟོད་ཐོབས་རྒྱལ་པོའི་ཐུགས་རྗེ་ཅན། ཡེ་གཤེན་ཐུགས་དམ་བདེ་སྤྱོད་དང་། བཞི་
ལྡན་ཐུགས་རྗེའི་མཆོག་མངའ་བའི། ཡེ་གཤེན་ཐུགས་དམ་དཔག་མེད་དང་། ཟག་
པ་མེད་པའི་ཐུགས་རྗེ་ཅན། ཡེ་གཤེན་ཐུགས་དམ་རྒྱུད་བསྐུལ་དང་། མི་གཡོ་མཉམ་
པའི་ཐུགས་རྗེ་ཅན། ཡེ་གཤེན་ཐུགས་དམ་བྱམས་སྙོམས་དང༌། དོན་ལ་འཆོར་མེད་
ཐུགས་རྗེ་ཅན། ཡེ་གཤེན་ཐུགས་དམ་གཟུངས་ཅན་དང་། ཐམས་ཅད་ཐུགས་རྗེས་
འདྲེན་པའི་བདག །ཡེ་གཤེན་ཡོངས་སུ་དག་པ་སྟེ། འཕྲེང་བ་ཐོབས་པའི་གཤེན་
བརྒྱད་ལ། བཀྲ་ཤིས་གཙང་མའི་མཆོད་པ་འབུལ། རིན་ཆེན་འགྱུར་མེད་གཡུང་དྲུང་
སྟེ། ཡེ་གཤེན་ཚེའི་བཀའ་རྟགས་ཅན། རིན་ཆེན་མི་ནུབ་རྒྱལ་མཚན་ཏེ། ཡེ་གཤེན་
རྨད་ཀྱི་བཀའ་རྟགས་ཅན། རིན་ཆེན་གསེར་གྱི་ཆགས་ཤིང་སྟེ། ཡེ་གཤེན་སྐོས་ཀྱི་
བཀའ་རྟགས་ཅན། རིན་ཆེན་ཤེལ་གྱི་ཕྲེང་བ་སེ་མོ་དོ། ཡེ་གཤེན་མན་ངག་བཀའ་
རྟགས་ཅན། སྤྱི་གཙུག་གསེར་གྱི་པོ་ཏི་སྟེ། ཡེ་གཤེན་ལུང་གི་བཀའ་རྟགས་ཅན། རིན་
ཆེན་རྔ་གཤང་སེ་རལ་ཁ། ཡེ་གཤེན་རྒྱུད་ཀྱི་བཀའ་རྟགས་ཅན། རིན་ཆེན་གསལ་
བའི་སྒྲོན་མེ་སྟེ། ཡེ་ཤེས་རིག་པའི་བཀའ་རྟགས་ཅན། གཡུ་པད་གྱེན་ལ་འཁྱིལ་པ་སྟེ།
ཡེ་གཤེན་བདེ་བའི་བཀའ་རྟགས་ཅན། བཀའ་རྟགས་ཐོབ་པའི་གཤེན་བརྒྱད་ལ།
བཀྲ་ཤིས་རྩང་མའི་མཆོད་པ་འབུལ། ཐུགས་རྗེ་རིན་ཆེན་ལྕགས་ཀྱུའི་བདག །ཡེ་
གཤེན་ཐུགས་རྗེའི་མཚན་རྟགས་ཅན། རིན་ཆེན་དང་པོ་ཨང་གྲགས་སྟེ། ཡེ་གཤེན་
གསུང་གི་མཚན་རྟགས་ཅན། རིན་ཆེན་གསེར་གྱི་ཉ་མོ་སྟེ། ཡེ་གཤེན་ཕྱག་གི་མཚན་
རྟགས་ཅན། རིན་ཆེན་དཔལ་གྱི་མགུར་བེའུ་སྟེ། ཡེ་གཤེན་ཐུགས་ཀྱི་མཚན་རྟགས་
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཅན། རིན་ཆེན་པད་མོ་མཛེས་པ་སྟེ། རིག་པ་སྤྱན་གྱིས་མཚན་རྟགས་ཅན། རིག་པ་
མི་ནུབ་རྒྱལ་མཚན་དང༌། ཡེ་གཤེན་སྐུའི་མཚན་རྟགས་ཅན། རིན་ཆེན་རླུང་གི་བ་
དན་ཏེ། ཡེ་གཤེན་ལྗགས་ཀྱི་མཚན་རྟགས་ཅན། རིན་ཆེན་ཡི་གེ་ཨ་དཀར་ཏེ། ཡེ་
གཤེན་དོན་གྱི་མཚན་རྟགས་ཅན། མཚན་རྟགས་ཐོབས་པའི་གཤེན་བརྒྱད་ལ། བཀྲ་
ཤིས་གཙང་མའི་མཆོད་པ་འབུལ། གཡུང་དྲུང་རྒྱབ་ཀྱི་བསྣོལ་མ་སྟེ། ཡེ་གཤེན་ཐབས་
མཁས་སྐྱེས་བུ་དང་། ཀླུ་དང་དབྱངས་ལ་མཁས་པ་སྟེ། ཡེ་གཤེན་འཁོར་བའི་མྱ་ངན་
སངས། ཡེ་གཤེན་རལ་ཀྱུ་རྣོ་བ་སྟེ། ཡེ་གཤེན་འཁོར་བའི་རྒྱུན་གཅོད་དང་། ཐབས་
ཀྱི་ཞགས་པ་སྐྱོང་བ་སྟེ། ཡེ་གཤེན་འཁོར་བ་འདམ་ནས་འདྲེན། ཡེ་གཤེན་འཁོར་བ་
འདེག་པ་སྟེ། ཡེ་གཤེན་མ་རིག་མུན་སེལ་དང་། བདུད་རྩི་ཆུ་རྒྱུན་སྦྲིང་པ་སྟེ། ཡེ་
གཤེན་བག་ཆགས་སྒྲིབས་སེལ་དང༌། གཤེན་འགྲོས་གོམ་གསུམ་བསྒྲོད་པ་སྟེ། ཡེ་
གཤེན་གཡུང་དྲུང་སྟོབས་ཀྱི་བདག ། རྫུ་འཕྲུལ་དྲྭ་བ་ཐོགས་པ་སྟེ། ཡེ་གཤེན་དགྲ་
བགེགས་འདུལ་བ་དང་། ངོ་མཚར་སྟོན་པའི་གཤེན་བརྒྱད་ལ། བཀྲ་ཤིས་གཙང་མའི་
མཆོད་པ་འབུལ། རིན་ཆེན་ཏོག་གི་རྒྱལ་མཚན་ཏེ། དབུའི་མཚན་དང་ལྡན་པ་དང་།
རིན་ཆེན་ཆུ་ཟླའི་འོད་ཟེར་ཅན། སྤྱན་གྱི་མཚན་དང་ལྡན་པ་དང་། རིན་ཆེན་གཡུ་
དང་བཱ་དུ་རྒྱ། ཞལ་མདོག་གཡུའི་མཚན་དང་ལྡན། རིན་ཆེན་དྲག་པ་སྟོབས་ཀྱི་
བདག །སྟོབས་ཀྱི་མཚན་དང་ལྡན་པ་དང་། རིན་ཆེན་ཚངས་པའི་དབྱངས་ཅན་ཏེ།
གསུང་གི་མཚན་དང་ལྡན་པ་དང་། རིན་ཆེན་ཤེལ་འོད་འབར་བའི་མདོག །
མདངས་ཀྱི་མཚན་དང་ལྡན་པ་དང་། རིན་ཆེན་དུང་གི་ཐོར་ཙུགས་ཅན། གཙུག་གི་
མཚན་དང་ལྡན་པ་དང་། རིན་ཆེན་སྲིད་གསུམ་མི་འཁྲུག་པ། ཐུགས་ཀྱི་མཚན་དང་
ལྡན་པ་དང་། མཚན་དང་ལྡན་པའི་གཤེན་བརྒྱད་ལ། བཀྲ་ཤིས་རྩང་མའི་མཆོད་པ་
འབུལ། ཐུགས་རྗེ་ནམ་མཁའི་རང་བཞིན་ཅན། ཡེ་གཤེན་ཚད་མེད་འོད་ལྡན་དང་།
222

མདོ་སྡེ། གཡུང་དྲུང་ལས་དག་རྒྱུད། །
ཐམས་ཅད་མཁྱེན་པའི་ཡེ་ཤེས་ཅན། ཡེ་གཤེན་གསལ་བའི་འོད་ལྡན་དང་། དུས་
གསུམ་རྩ་བ་གཅོད་མཛད་པའི། ཡེ་གཤེན་བདུད་རྩི་འོད་ལྡན་དང་། ཉོན་མོངས་
གསོ་ཞིང་བདུད་འདུལ་བ། ཡེ་གཤེན་ཐུགས་རྗེ་འོད་ལྡན་དང་། ཐུགས་རྗེ་བྲི་བཀོལ་
མི་མངའ་བའི། ཡེ་གཤེན་བྱམས་པ་འོད་ལྡན་དང༌། ཚད་མེད་ལྷུན་ལ་རྫོགས་པའི།
ཡེ་གཤེན་གཟི་བརྗིད་འོད་ལྡན་དང་། གཡུང་དྲུང་ས་ལ་བདེ་བཀོད་པ། ཡེ་གཤེན་
བདེ་བ་དོན་རྒྱས་དང་། ཡང་དག་གྲུབ་པའི་འབྲས་བུ་ཅན། ཡེ་གཤེན་དོན་གྱི་འོད་
ལྡན་དང༌། འོད་དང་ལྡན་པའི་གཤེན་བརྒྱད་ལ། བཀྲ་ཤིས་རྩང་མའི་མཆོད་པ་
འབུལ། ཐུགས་རྗེའི་ལྷ་དང་བརྡའ་འཕྲད་པའི། ལྷ་གཤེན་ཡ་བོ་སྤོངས་གྲགས་དང་།
མི་རྟོགས་ཐུགས་རྗེའི་ཕྲིན་ལས་ཅན། ལྷ་གཤེན་ཡོངས་སུ་དག་པ་དང་། ནམ་མཁའི་
དཀྱིལ་ནས་སྒྲ་སྒྲོགས་པ། སྲིད་གཤེན་དང་གཙུག་རྒྱལ་བ་དང་། ས་གཞིའི་དཀྱིལ་
ནས་སྐུ་བཞེངས་པ། སྲིད་གཤེན་ཤོང་དྲུག་ཐང་པོ་དང་། གདགས་རི་དཀར་ལ་
བཞུགས་པ་སྟེ། སྲིད་གཤེན་ཐོད་དཀར་ལྡེམ་པ་དང་། སྲིབ་རི་ནག་ལ་བཞུགས་པ་སྟེ།
སྲིད་གཤེན་བ་ནམ་ཚོལ་དྲུག་དང་། ཆུ་བོ་གཞུང་ལ་བཞུགས་པ་ཡི། སྲིད་གཤེན་ནམ་
ཚ་དིང་བ་དང་། རི་རབ་ཟོམ་ལ་བཞུགས་པ་སྟེ། སྲིད་གཤེན་གཟུ་དཔང་རྒྱལ་པོ་
དང༌། སྲིད་པ་མི་འགྱུར་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ།
སྣང་སྲིད་སལེ་གསལ་བའི། ཡེ་གཤེན་གཡུ་ལོ་གཏོ་ཆེན་དང་། རྨེའུ་མི་ལ་དབང་
བསྒྱུར་བའི། ཡེ་གཤེན་རྨ་ལོ་དར་འཕྱང་དང་། གཤེན་རབ་ཐུགས་ཀྱི་གསས་བུ་སྟེ།
ཡེ་གཤེན་གཏོ་བུ་འབུམ་སྲས་དང་། སྣང་སྲིད་གཏོའི་མངའ་བདག་པོ། ཡེ་གཤེན་ཁྲི་
རྒྱལ་གཏོ་ཚོལ་དང༌། སྤྲིན་དང་ནམ་མཁའི་མཐོང་བྱེད་པའི། ཡེ་གཤེན་ཆུང་ལྡེམ་
ཆེན་པོ་དང་། གཤེན་རབ་ཡིད་ཀྱི་སྟོན་པ་སྟེ། ཡེ་གཤེན་ཐོ་ཐོ་བོན་བོན་དང་། དགྲ་
བདུད་དོས་ཀྱི་གཅོད་པ་ཡི། ཡེ་གཤེན་ཐོ་ཐོ་དོས་གྲག་དང་། ཡིད་དང་སེམས་ཀྱིས་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མངའ་ཞུ་ཅན། ཡེ་གཤེན་ཡིད་དྲག་བཙན་པ་སྟེ། ཀུན་རྒ་གཏོའི་གཤེན་བརྒྱད་ལ།
བཀྲ་ཤིས་རྩང་མའི་མཆོད་པ་འབུལ། ལྷ་རི་སྤོ་མཐོན་རྩེ་འཛིན་པ། ཡེ་གཤེན་ལྷ་བུ་
དོན་དོན་དང་། ཕྱ་དང་སྐོས་ཀྱི་སྲས་པོ་སྟེ། ཡེ་གཤེན་ལྷ་བུ་བཀའ་ལེགས་དང༌།
ཤེལ་བྲག་ལྷ་ལ་རྫོང་བཅའ་བ། ཤེལ་བྲག་ལྷ་བུ་དོན་སྙིང་དང༌། ཡུམ་ཀྱི་བཀའ་
རྟགས་དུང་ཆེན་འཛིན། ཡེ་གཤེན་ལྷ་བུ་ཕྱགས་དཀར་དང་། ཤེས་བཞི་གནམ་ལ་
སྟོན་པ་ཡི། ཡེ་གཤེན་འཕྲུལ་གྱི་རྒྱལ་པོ་དང་། མཐོང་བརྒྱད་ས་ལ་སྨིན་པ་ཡི། ཡེ་
གཤེན་ཀུ་བྱི་མང་ཀེ་དང༌། ཡང་དག་ཐུགས་ཀྱི་སྤྲུལ་པ་ཅན། ཡེ་གཤེན་ཁྲི་གཤེན་
རྒྱལ་བ་དང་། མི་དང་ལྷའི་གཤེན་པོ་ནི། ཡེ་གཤེན་བྲིམ་དང་སྣལ་བ་སྟེ། ལྷ་སྲས་
ཡིད་ཀྱི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། བསྐལ་པའི་མཐའ་
ལས་རྒྱལ་བ་ཡི། སྐྱིན་འདང་ངར་གྱི་རྗེ་བོ་དང་། ཐར་པར་མཛད་ཅིང་ཉོན་མོངས་
སེལ། གནམ་གཤེན་གྲུ་གྲུ་སྐྱོལ་པོ་དང་། བདུད་ལས་རྒྱལ་བའི་གཤེན་པོ་སྟེ། ཡེ་
གཤེན་རྒྱལ་བོན་ཐོད་དཀར་དང་། སྨྲ་བུ་མི་ལ་ཁ་འཛིན་པ། ཡེ་གཤེན་མི་མགོན་
རྒྱལ་པོ་དང་། ཐམས་ཅད་ཡོངས་ལ་དབང་བསྒྱུར་བའི། ཡེ་གཤེན་བྱུང་རུམ་སྐྱོལ་པོ་
དང༌། འཆི་བདག་བདུད་ལ་དབང་བསྒྱུར་བའི། ཡེ་གཤེན་ཆབས་ལྕགས་མྱུར་བ་
དང་། གབ་པ་དམུ་ལ་དབང་བསྒྱུར་བའི། ཡེ་གཤེན་བསམ་པ་ཡེ་ཐན་དང་། གཉན་
པོ་འཚམས་ལ་དབང་བསྒྱུར་བའི། ཡེ་གཤེན་ཟོ་བོ་བཙན་པ་སྟེ། འཇིག་རྟེན་དབང་
བསྒྱུར་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་འབུལ། ཀླུ་རྣམས་སྐྱོང་ཞིང་
དགའ་བདེ་འགྲུབ། ཡེ་གཤེན་གཡར་གཉེན་གྱིམ་བུ་དང་། གཉན་རྣམས་སྐྱོན་ཞིང་
སྙིང་པོ་མཆོག །ཡེ་གཤེན་ཐང་ཐང་ཁྲོལ་བ་སྟེ། ས་བདག་སྐྱོང་ཞིང་གཏེར་སྒོ་སྡོམས།
ཡེ་གཤེན་གསེར་གྱི་མདོག་ཅན་དང་། མཁའ་ལ་ལྡིང་ཞིང་ཚ་གྲང་སྙོམས། ཡེ་གཤེན་
གྱེར་ཡུག་ཐང་པོ་དང་། ཉི་མ་སྐྱོང་ཞིང་དྲོད་འབེབས་པ། ཡེ་གཤེན་གྲོ་བཞུར་ལེགས་
224

མདོ་སྡེ། གཡུང་དྲུང་ལས་དག་རྒྱུད།
པ་དང་། ཆུ་ཟླ་སྐྱོང་ཞིང་བསིལ་འབེབས་པའི། ཡེ་གཤེན་དག་པ་ཐོད་དཀར་དང་།
གཟའ་སྐར་སྐྱོང་ཞིང་ཁོས་འདིས་པའི། ཡེ་གཤེན་ཐང་པ་གྲུ་སྐྱོལ་དང་། སྤྲིན་ཚོགས་
སྡུད་ཅིང་ཆར་འབེབས་པའི། ཡེ་གཤེན་བ་ཐུལ་སྐྱོལ་པོ་སྟེ། སྟེང་འོག་སྐྱོང་བའི་གཤེན་
བརྒྱད་ལ། བཀྲ་ཤིས་གཙང་མའི་མཆོད་པ་འབུལ། གཞའ་ཚོན་བྲི་ཞིང་བཀྲ་གསལ་
སྟོན། ཡེ་གཤེན་གུ་གེ་ཐང་པོ་དང་། བ་དན་ཕྱར་ཞིང་རླུང་ཚོད་འཛིན། ཡེ་གཤེན་
ངས་པ་ཕྱུར་བ་དང་། དལ་ཁ་གཅོད་ཅིང་རིམ་ཁ་སྒྱུར། ཡེ་གཤེན་འཐོན་ཀྱི་དབུ་
དཀར་དང་། ཟེར་ཁ་སྐྱོང་ཞིང་ཆོ་དགུ་མཆོད། ཡེ་གཤེན་ཁྲི་བཞིན་རྒྱལ་བ་དང༌།
གཙང་སྦྲ་ཆེ་ཞིང་སྨན་ཚོགས་སྐྱོངས། ཡེ་གཤེན་འབྲི་དང་སྣལ་བ་དང༌། སྐོས་དྲུག་
སྐྱོང་ཞིང་གཟེད་ཁ་སྒྱུར། ཡེ་གཤེན་ལ་ཚ་ཁུག་པ་དང་། དྲི་ཐོ་འཛུགས་ཤིང་དྲི་འགབ་
གཅོད། ཡེ་གཤེན་རིག་པ་ཐུགས་དཀར་དང༌། ཕྱོས་མོ་གླིང་ལ་དབང་བསྒྱུར་བའི།
ཡེ་གཤེན་ཤང་མེར་ཐང་པོ་དང་། ཕྱོགས་མཚམས་སྐྱོང་བའི་གཤེན་བརྒྱད་ལ། བཀྲ་
ཤིས་གཙང་མའི་མཆོད་པ་དབུལ། བདུད་མོ་སྐྱོང་ཞིང་ས་སྒོ་འགེགས། ཡེ་གཤེན་གྱེར་
མཁས་བཙན་པ་དང༌། དྲི་ཟ་སྐྱོང་ཞིང་སྦྱིན་པ་འགྱེད། ཡེ་གཤེན་མེ་འབྲང་དྲི་ཚོར་
དང་། གནོད་སྦྱིན་སྐྱོངས་ཤིང་རླུང་སྒོ་འགོགས། ཡེ་གཤེན་གསང་བ་ཧོས་ལེགས་དང་།
གདོན་རྣམས་སྐྱོངས་ཤིང་མཐུ་ལྡན་པའི། ཡེ་གཤེན་ལྗིས་པ་ཐེག་ནམ་དང༌། ཀླུ་
དབང་སྐྱོངས་ཤིང་གདུག་པ་འགྱིལ། ཡེ་གཤེན་ར་ཞི་ཁོམ་རོག་དང༌། སྲིད་ཁ་གཅོད་
ཅིང་ལྟས་ངན་སྒྱུར། ཡེ་གཤེན་མུན་པ་ཕྲུ་རན་དང༌། གཤིན་རྗེ་འདུལ་ཞིང་བརྡའ་
སྤྲོད་པའི། ཡེ་གཤེན་ནག་པ་ཀུན་འདུལ་དང་། བགེགས་རྣམས་འདུལ་ཞིང་སྟོབས་
ལྡན་པའི། ཡེ་གཤེན་སྐྱིན་འདང་མི་ཕུད་དང་། ལྷ་སྲིན་དབང་བསྒྱུར་གཤེན་བརྒྱད་
ལ། བཀྲ་ཤིས་གཙང་མའི་མཆོད་པ་འབུལ། མི་ཕྱ་ལྡན་ཞིང་ཚེ་བསྲིང་པ། ཡེ་གཤེན་
གྱུ་ར་གྱུར་ཆུང་དང༌། གཡང་ཚེ་སྐྱོབ་ཅིང་བྱིན་འབེབས་པ། ཡེ་གཤེན་ཐིག་ག་ཐིག་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལེགས་དང་། ཉན་ཁར་ལྷ་ལས་འཛུགས་པ་སྟེ། ཡེ་གཤེན་ཟུང་ཁྲི་བརྩན་པ་དང༌།
བདག་དང་གཞན་གྱི་དཔལ་བསྐྱེད་པའི། ཡེ་གཤེན་རྒྱུད་ལ་རོལ་པ་དང་། ཀླུ་དང་
ཁམས་ཀྱི་གཤེན་པོ་སྟེ། ཡེ་གཤེན་ཁ་ཐན་ཡེ་ཐན་དང༌། དགྲ་དང་བདུད་ལས་བྱོལ་
འདེབས་པའི། ཡེ་གཤེན་ཟོར་གྱི་རིག་ཆོད་དང་། ཕྱ་གཡང་སྤེལ་ཞིང་འགུག་པ་སྟེ།
ཡེ་གཤེན་ཡེ་བསྲིད་རྒྱལ་པོ་དང་། ཚེ་སྲོག་གཡུང་དྲུང་བླ་འཛིན་པ། ཡེ་གཤེན་ཚེའི་
རྒྱལ་པོ་དང་། ཕྱི་ཚེ་བསྒྲུབ་པའི་གཤེན་བརྒྱད་ལ། བཀྲ་ཤིས་གཙང་མའི་མཆོད་པ་
འབུལ། དྲག་ཤུལ་དབང་དང་ལྡན་པ་སྟེ། མི་བཟད་ཁྲོ་ཆུའི་ཟར་བུ་ཅན། དགྲ་དང་
བདུད་ལས་རྒྱལ་བ་སྟེ། མི་བཟད་དྲག་པོ་གཙོ་དབལ་འཛིན། ཉམ་ང་མེད་པའི་དྲག་
ཤུལ་ཅན། མི་བཟད་ཐོགས་ཐོགས་ངར་གྱི་རྗེ། བར་སྣང་མཁའ་ལ་གློག་འགྱུ་བའི། མི་
བཟད་དུང་ཡུག་དཀར་པོ་དང་། འཁྲིག་དང་ཐབས་ཀྱི་སྲས་པོ་སྟེ། མི་བཟད་ཁྲི་
གཤེན་རྒྱལ་བ་དང་། མེ་ཆུ་སྐོར་པའི་རྒྱལ་པོ་སྟེ། མི་བཟད་རླུང་གི་འདབས་མ་ཅན།
རྣོ་དབལ་སྔགས་ཀྱི་རྒྱལ་པོ་སྟེ། མི་བཟད་དགྲ་འདུལ་ཆེན་པོ་དང་། གཤེན་རབ་
ཐུགས་ཀྱི་སྤྲུལ་པ་ནི། མི་བཟད་སྟག་ལ་མེ་འབར་སྟེ། དབལ་གྱི་རྒྱལ་པོ་གཤེན་བརྒྱད་
ལ། བཀྲ་ཤིས་རྩང་མའི་མཆོད་པ་འབུལ། སྦྱིན་པ་དམ་པའི་མཆོག་ལྡན་པའི། ཡེ་
གཤེན་མ་གོད་ཡོངས་སུ་འགྱེད། ཟག་པ་མེད་པའི་མཆོག་ལྡན་པ། ཡེ་གཤེན་མིང་གི་
འཕྲེང་བ་འགྱེད། ཐུགས་རྗེས་དགོངས་པའི་བྱིན་བརླབས་ཅན། ཡེ་གཤེན་མེ་ཏོག་
འཕྲེང་བ་འགྱེད། སྤྲུལ་པ་སྟོང་གསུམ་རབ་གང་བའི། ཡེ་གཤེན་གར་གྱི་རྒྱལ་པོ་དང་།
འཁྲུལ་པ་མེད་ཅིང་ཡོངས་དང་མཐུན། ཡེ་གཤེན་བློ་གྲོས་རྒྱལ་པོ་དང༌། ཐམས་ཅད་
སྐྱོང་བའི་བསམ་གཏན་ཅན། ཡེ་གཤེན་ཏིང་འཛིན་རྒྱལ་པོ་དང་། གཞན་ཡང་ལྷའི་
ཁང་འབུམས་པ། ཡེ་གཤེན་སྟོབས་ཆེན་སྟག་འགྲོས་དང་། ཐབས་ཀྱིས་གདུག་པའི་
གནད་འཇིལ་པའི། གར་ཞ་སྔགས་ཀྱི་རྒྱལ་པོ་དང་། སྦྱིན་པ་འགྱེད་པའི་གཤེན་
226

མདོ་སྡེ། གཡུང་དྲུང་ལས་དག་རྒྱུད།
བརྒྱད་ལ། བཀྲ་ཤིས་གཙང་མའི་མཆོད་པ་འབུལ། ཡོན་ཆབ་དབུལ་ཞིང་སྙིང་པོ་
བཟླས། ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། ཡོན་
ཏན་བརྗོད་ཅིང་བཀྲ་ཤིས་ཀྱི་མཆོད་པ་དབུལ་བའི་ལེའུ་སྟེ་བཅུ་དགུ་པའོ། །། །
༧ གཙང་རིགས་མགོན་པོ་འཇིག་རྟེན་སྐྱོང་བ་རྣམས། དད་པས་ཡོན་ཏན་མགྲོན་
དུ་སྤྱན་དྲང་ལ། བླ་མེད་མཆོད་ཡོན་དབུལ་ཞིང་བསྟོད་པ་བྱ། ལྷ་དབང་རྒྱལ་པོ་
རྒྱལ་ཆེན་བཞི་རྣམས་ལ། ལྷ་ཆེན་བརྒྱད་དང་ཀླུ་ཆེན་བརྒྱད་ལས་སོགས། གཟའ་
དང་རྒྱུན་སྐར་ཉི་ཤུ་བརྒྱད། ཕྱོགས་སྐྱོངས་བཅུ་དང་གནོད་སྦྱིན་སྡེ་དཔོན་ཚོགས།
དཔལ་མགོན་བདུན་བཅུ་མ་ལུས་འཁོར་དང་བཅས། ཞེ་ས་རིམ་འགྲོ་མཆོག་སྐྱེད་
ལ། བླ་མེད་མཆོད་པ་སྤྲིན་གྱི་ལོངས་སྤྱོད་འདི། ཚིག་གིས་བསྐུལ་བསྟོད་སྔགས་ཀྱི་
བརྡའ་སྦྱར་ནས། ཟད་མེད་རིན་ཆེན་གཏེར་གྱིས་གང་བ་ལ། འདོད་དགུ་བདུད་རྩིའི་
ཆར་དུ་བབས་པར་བསྔོ། ཕྱོགས་བཅུའི་ཡོངས་སུ་ཞིང་ཁམས་སྐྱོང་བ་དང་། བོན་
གྱི་བསྟན་པ་སྲུང་བའི་ཕྲིན་ལས་བཅོལ། ལོག་འདྲེན་བར་ཆོད་བྱེད་པའི་བགེགས་ཀྱི་
ཚོགས། པ།དམིགས་པ་ལན་ཆགས་མགྲོན་དུ་སྤྱན་དྲངས་ལ། གླུད་དང་འདོད་ཡོན་
གཏོར་མ་དབུལ་ཞིང་མཆོད། ལྷ་དང་ལྷ་མེན་བདུད་དང་རྒྱལ་པོ་དང༌། ཀླུ་དང་
བགེགས་རིགས་དྲི་ཟ་གནོད་སྦྱིན་དང༌། ལྷ་སྲིན་སྡེ་བརྒྱད་སྟོང་ཕྲག་བརྒྱ་བཅུའི་
གདོན། མ་རུང་དྲེགས་པ་དོས་དྲག་ཐམས་ཅད་ལ། དབང་པོ་ལྔ་ལས་ལོངས་སྤྱོད་
མཁོས་དགུར་ལྡན། སྟོང་གསུམ་རིན་ཆེན་གཏེར་གྱིས་གང་བར་སྤྲུལ། མི་བཟད་
ལོངས་སྤྱོད་རིན་ཆེན་གཏེར་གྱི་བདག །ཚིག་གིས་བསྐུལ་ཞིང་སྔགས་ཀྱིས་བརྡའ་
སྦྱོར་ནས། མཆོད་པའི་ལོངས་སྤྱོད་དགོས་འདོད་ཚངས་པར་བསྔོ། ཉོན་མོངས་ལོག་
ལྟ་གདུག་པའི་ཡིད་ཞི་ནས། དགའ་བདེ་ཞི་བའི་ངང་ལ་གནས་པར་སྨོན། རྒྱུ་དྲུག་
སེམས་ཅན་སྡུག་བསྔལ་ལས་ཀྱིས་འདུས། ཐུགས་རྗེས་སྙིང་རྗེའི་མགྲོན་དུ་སྤྱན་དྲངས་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལ། དམིགས་མེད་སྦྱིན་པའི་གཏོར་མ་རྒྱ་ཆེན་འདི། ལྷ་དང་ལྷ་མེན་མི་དང་བཅས་
པ་དང་། བྱོལ་སོང་ཡི་དྭགས་དམྱལ་བ་ལས་སོགས་པའི། མི་བདེ་སྡུག་བསྔལ་དབང་
གིས་གདུངས་པ་ལ། འདོད་པའི་ཟས་དང་མཐུན་པའི་རྫས་དང་འཕྲད། ཅི་འདོད་
རེ་བ་ཡིད་བཞིན་བསྐང་བར་གྱུར། ཟས་མེད་ལོངས་སྤྱོད་འདོད་དགུ་ཚངས་པ་འདི།
ཚིག་དང་སྔགས་ཀྱིས་བསྐུལ་ནས་བསྔོ་ཞིང་སྦྱིན། མི་བདེ་སྡུག་བསྔལ་ཀུན་ལས་བྲལ་
ནས་ནི། རྟག་ཏུ་བདེ་སྐྱིད་ཕུན་སུམ་ཚོགས་པར་སྨོན། ཞེས་གསུངས་སོ། །གཡུང་
དྲུང་ལས་རྣམ་པར་དག་པའི་རྒྱུད་ལས། མཆོད་གཏོར་ཆ་གསུམ་གཏོང་བའི་ལེའུ་སྟེ་
ཉི་ཤུ་པའོ།། །།
༧ མཆོད་གཏོར་ཆ་དགུ་བསྔོ་སྦྱང་བྱ་བ་ནི། རང་བཞིན་ཆ་ལུགས་ལྔ་དང་ལྡན་
པའི། མི་དམིགས་ཏིང་ངེ་འཛིན་གྱིས་བྱིན་གྱིས་བརླབས། མཆོད་པའི་རྫས་རྣམས་
དག་ཅིང་ཚངས་པར་བྱ། དེ་ནས་སྤེལ་ཞིང་སྣང་སྲིད་གང་བར་སྤྲུལ། སྐབས་དང་
རིམ་ཀྱིས་བཏེག་ཅིང་བསྔོ་ལ་དགྱེས། མཆོད་པ་ཡས་མཆོད་མས་དགྱེས་སྟེ། མགྲོན་
རྣམས་མཐའ་ནས་དགྱེས་པའི་ཚུལ་བཞིན་ནོ། །མཆོད་གཏོར་བྱིན་གྱིས་བརླབས་པའི་
རིམ་པ་ནི། དགོངས་པ་མི་དམིགས་ཡེ་ཤེས་ཆེན་པོ་དང་། ཕྱག་རྒྱ་མི་དམིགས་ཡེ་
ཤེས་ཆེན་པོ་དང༌། བཟླས་བརྗོད་མི་དམིགས་ཡེ་ཤེས་ཆེན་པོ་གསུམ། མི་དམིགས་
པའི་ཚུལ་གྱིས་བྱིན་གྱིས་བརླབས་པོ། དགོངས་པ་མི་དམིགས་པའི་ཡེ་ཤེས་ཆེན་པོ་
ནི། སེམས་ཀྱི་དྲན་རྟོག་བྱུང་ཚོར་ཐམས་ཅད་ནི། ཡེ་ནས་འཁྲུལ་མེད་ཐུགས་ལས་
མ་གཡོས་པས། གཉིས་མེད་ཐུགས་དང་ལྡན་པར་བྱིན་གྱིས་བརླབས། ཕྱག་རྒྱ་མི་
དམིགས་ཡེ་ཤེས་ཆེན་པོ་ནི། ཕྱག་གིས་ཇི་ལྟར་མཛད་ཅིང་བསྒྱུར་བ་རྣམས། འགྱུར་
མེད་གཡུང་དྲུང་སྐུ་ལས་མ་གཡོས་པས། ཕྱག་རྒྱའི་སྐུ་དང་ལྡན་པར་བྱིན་གྱིས་
བརླབས། བཟླས་བརྗོད་མི་དམིགས་ཡེ་ཤེས་ཆེན་པོ་ནི། ངག་གི་གསུང་གླེང་ཅི་ལྟར་
228

མདོ་སྡེ། གཡུང་དྲུང་ལས་དག་རྒྱུད།
བརྗོད་པ་རྣམས། རང་བཞིན་མེད་པའི་གསུང་ལས་མ་གཡོས་པས། བདེན་པའི་
གསུང་དང་ལྡན་པར་བྱིན་གྱིས་བརླབས། དེ་ལྟར་ཤེས་ཤིང་རྟོགས་པར་གྱུར་བའི་
ན། མཆོད་གཏོར་ཆ་དགུ་རྔོས་སུ་སྣང་བ་ནི། འགྱུར་བ་མེད་པའི་བོན་སྐུར་བྱིན་གྱིས་
བརླབས། སྒྱུ་མའི་ཚུལ་དུ་སྣང་ལ་རང་བཞིན་མེད་པར། གཡུང་དྲུང་བོན་གྱི་གསུང་
དུ་བྱིན་གྱིས་བརླབས། དབྱེའི་མི་ཕྱེད་དོན་ལ་གཅིག་པ་ནི། མཉམ་པ་ཉིད་ཀྱི་ཐུགས་
སུ་བྱིན་གྱིས་བརླབས། རྫས་རྣམས་དག་ཅིང་ཚངས་པར་བྱ་བ་ནི། ཏིང་འཛིན་ཕྱག་
རྒྱ་སྔགས་ཀྱིས་དག་པ་དང་། རྫས་ཀྱི་དག་ཅིང་ཚངས་པར་བྱའོ། །ཏིང་ངེ་འཛིན་གྱིས་
དག་པར་བྱ་བ་ནི། ཡེ་ཤེས་ཆུ་བོར་རྒྱུན་གྱིས་ཏིང་ངེ་འཛིན། ཅི་ཡང་དྲི་མེད་དག་ཅིང་
གཙང་བར་བསམ། ཀློག་གི་སྒྲོན་མ་འོད་ཀྱི་ཏིང་འཛིན་གྱིས། རྡུལ་དང་སྙིགས་མ་
མེད་ཅིང་དག་པར་བསམ། ཡིག་འབྲུ་ཨ་དཀར་འོད་ཀྱི་ཏིང་འཛིན་གྱིས། སྣོད་བཅུད་
མེད་པ་རིན་ཆེན་དངུལ་ཕྱིས་ལྟར། དཀར་ལ་དག་ཅིང་བདུད་རྩི་ཆེན་པོར་བསམ།
སྔགས་དང་ཕྱག་རྒྱས་དུས་གཅིག་དབང་བསྐུལ་བས། ཕྱག་རྒྱ་སོར་མོ་བཅུའི་རྩེ་མོ་
འཕྲད་ལ་བསྣོལ། མདུན་གྱི་བར་སྣང་ལ་བསྒྱུར་སྔགས་འདི་བརྗོད། ཨོཾ་ཨཀྱོ་མ་ལ་གུ་
དུན་ནི། ཨོཾ་ཨཀྱོ་ཏིང་ལ་གུ་དུན་ནི། ཨཀྱོ་ཚང་ལ་གུ་དུན་ནི་ས་ལེ་སང་ངེ་སྭཱཧཱ། རྫས་
ཀྱིས་དག་པར་བྱ་བ་ནི། སུམ་བརྒྱ་དྲུག་བཅུ་འཕྲད་ཀྱི་ཚན། རིན་ཆེན་དུང་ཕོར་སྣོད་
དུ་བལྟམ། གནམ་ཤུག་ལོ་མས་ཡོངས་སུ་གཏོར། ཨོཾ་ཤུན་དྷོ་གུ་ཤུན་དྷོ་ས་ལེ་སང་ངེ་
སཱཧཱ། ཞེས་བརྗོད་དག་ཅིང་ཚངས་བར་བྱའོ། །
དེ་ནས་མཆོད་གཏོར་སྤེལ་ཞིང་སྣང་སྲིད་གང་བར་བྱ་སྟེ། མཆོད་གཏོར་ཆེ་དགུ་
ནི། གླིང་བཞི་རིན་པོ་ཆེ་ལ་གྲུབ་པ། ཉི་ཟླ་ཟུང་རེས་བསྐོར་བ་དགུ་ལ། གླིང་ཕྲ་མོ་
གྲངས་མེད་པས་བརྒྱན་པ་དགུ་རུ་དམིགས་ལ། དེའི་རྣམས་ཀྱི་ནང་ནས་རིན་པོ་ཆེ་
གསེར་གྱི་མེ་ཏོག་དང༌། ཡིད་བཞིན་གྱི་ནོར་བུ་དང་། བདའ་དགུའི་རོ་མཆོག་དང་།
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཛེས་དགུའི་རྫས་དང་། སྡུག་དགུའི་རོལ་མོ་དང༌། སྙན་དགུའི་སྒྲ་དང་། ཞིམ་
དགུའི་དྲི་དང་། ལྷའི་ནམ་བཟའ་དར་དཔྱང་དང་། འགྲོ་མགྱོགས་དང་། སྟོབས་ཆེན་
དང་། འདོད་འཇོའི་བ་དང་བལྟ་ན་སྡུག་པ་ལས་སོགས་པས་གང་བར་དམིགས་ཏེ།
སོ་སོའི་མགྲོན་རྣམས་ཀྱི་རང་རང་གི་འཐད་ཕྱོགས་ཀྱི་རྫས་དང་། མཐུན་པའི་ཡོ་བྱད་
དང་། དགའ་བདེར་ལོངས་སྤྱོད་དུ་ཡོད་པར་བསམ། ཕྱག་རྒྱ་ཐལ་མོ་ཁང་སྟོང་སྦྱར་
སྟེ། མདུན་གྱི་བར་སྣང་ལ་བསྒྱུར་ལ་སྔགས་འདི་བརྗོད། ཨོཾ་མུ་ལིང་ནེ་ཏིང་སྐྱེ་སླས་ཞི་
མར་ལ་རང་ཞི་ཏིང་ཞི་ནོ། སད་ལ་གྱེར་རོ་སྤུངས་ཀྱིན་ནོ། །དེ་ཤོ་ཐོར་ཐོར་ཐིམ་ཐིམ་
པྲ་མོ་ཧ། ཞེས་བརྗོད་དོ། །
ད་ནི་མཆོད་གཏོར་སོ་སོར་བསྔོ་ལ་དགྱེ་བ་ནི། གཏོར་མཆོད་ཐ་མ་བཏེག་ལ་ཕྱག་
རྒྱ་ཐལ་མོ་སྦྱར་ལ་མཐེ་བོང་སྙིང་ཁར་གཏད་ལ། ཚིག་བཤད་འདི་བརྗོད་དོ། །ༀ་
བདག་གི་ཏིང་འཛིན་སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་ནི། སྣང་སྲིད་ལྷའི་
གཞལ་ཡས་ཀུན། རིན་ཆེན་གཏེར་གྱི་གང་བར་གྲུབ། མཆོད་པའི་སྤྲིན་དུ་བྱིན་གྱིས་
བརླབས། དབང་པོ་ལྔ་ལ་ལོངས་སྤྱོད་འགྱེད། སྙིང་རྗེའི་མགྲོན་དུ་གྱུར་པའི། རིགས་
དྲུག་སེམས་ཅན་ཐམས་ཅད་ལ། འདོད་པའི་ཡོན་ཏན་ཐམས་ཅད་ནི། མཛེས་དགུར་
ལྡན་སྟེ་ཐིམ་འགྱུར་ཅིག །སྡུག་བསྔལ་ཀུན་ལས་ཐར་འགྱུར་ཅིག །བདེ་བའི་འབྲས་
བུ་ཐོབས་འགྱུར་ཅིག །ཨོཾ་ཨ་པར་ཐོར་ཐོར་ཐིམ་ཐིམ་པྲ་མོ་ཧ། ནི་པར་ཐོར་ཐོར་ཐིམ་
ཐིམ་ཕྲ་མོ་ཧ། སུ་པར་ཐོར་ཐོར་ཐིམ་ཐིམ་པྲ་མོ་ཧ། ཏྲི་པར་ཐོར་ཐོར་ཐིམ་ཐིམ་པྲ་མོ་
ཧ། པྲི་པར་ཐོར་ཐོར་ཐིམ་ཐིམ་པྲ་མོ་ཧ། དུ་པར་ཐོར་ཐོར་ཐིམ་ཐིམ་པྲ་མོ་ཧ། ཞེས་
བརྗོད་གཏོར་མ་ཆུ་ལ་སྦྱངས་ཞིང་གཏང་།
དེ་ནས་མཆོད་གཏོར་བརྒྱད་པ་བཏེག་སྟེ། ཕྱག་རྒྱ་སྲིན་ལག་ནང་དུ་བཀུག་
ལ། སོར་མོ་བརྒྱད་ཀྱི་རྩེ་མོ་ནམ་མཁའ་ལ་བསྟན་ཏེ། ཚིག་བཤད་འདི་སྐད་བརྗོད།
230

མདོ་སྡེ། གཡུང་དྲུང་ལས་དག་རྒྱུད།
བདག་གི་ཏིང་འཛིན་སྟོབས་མཆོག་ནི། དེ་བཞིན་ཉིད་ཀྱི་སྟོབས་ཀྱིས་ནི། སྣང་སྲིད་
ལྷའི་གཞལ་ཡས་ཀུན། རིན་ཆེན་གཏེར་གྱིས་གང་བར་གྲུབ། མཆོད་པའི་སྤྲིན་དུ་
བྱིན་གྱིས་བརླབས། དབང་པོ་ལྔའི་ལོངས་སྤྱོད་འགྱེད། ལན་ཆགས་མགྲོན་དུ་གྱུར་
པའི། ལྷ་སྲིན་སྡེ་བརྒྱད་ཐམས་ཅད་ཀུན། ཞེ་སྡང་གདུག་པའི་མཚོན་བོར་ལ། ཐུགས་
རྗེ་བྱམས་པའི་མཆོད་ཡོན་ལོང་། གདུག་པའི་སེམས་ནི་ཞི་འགྱུར་ཅིག །འདོད་ཆགས་
ཚ་བའི་ཡིད་བོར་ན། ཐུགས་རྗེ་སྦྱིན་པའི་མཆོད་ཡོན་ལོང་། འདོད་པའི་སེམས་ནི་ཞི་
འགྱུར་ཅིག །ང་རྒྱལ་ཁོང་ཁྲོའི་རི་བོར་ལ། ཐུགས་རྗེ་ཞི་བའི་མཆོད་ཡོན་ལོང་། འཁྲོ་
གཏུམ་སེམས་ནི་ཞི་འགྱུར་ཅིག །ཕྲག་དོག་རྩོད་པའི་གཞི་བོར་ལ། ཐུགས་རྗེ་ཡངས་
པའི་མཆོད་ཡོན་ལོང་། སྨོད་པའི་སེམས་ནི་ཞི་འགྱུར་ཅིག །གཏི་མུག་མུན་པའི་ཚོགས་
བོར་ལ། ཐུགས་རྗེ་རིག་པའི་མཆོད་ཡོན་ལོང་། མུན་པའི་ཚོགས་ནི་གསལ་འགྱུར་
ཅིག །གནོད་པའི་ཡིད་དང་བྲལ་ནས་ནི། སྐྱོབ་པའི་སེམས་དང་ལྡན་འགྱུར་ཅིག །ཨོཾ་
སད་དོ་ཐོར་ཐོར་ཐིམ་ཐིམ་པྲ་མོ་ཧ། སད་མིན་ཐོར་ཐོར་ཐིམ་ཐིམ་པྲ་མོ་ཧ། གེ་ཡོ་
ཐོར་ཐོར་ཐིམ་ཐིམ་པྲ་མོ་ཧ། ཝེར་རོ་ཐོར་ཐོར་ཐིམ་ཐིམ་པྲ་མོ་ཧ། མུར་ཟངས་ན་ག་
ཐོར་ཐོར་ཐིམ་ཐིམ་པྲ་མོ་ཧ། གྱ་ཀུན་གྲ་གེ་ཐོར་ཐོར་ཐིམ་ཐིམ་ཕྲ་མོ་ཧ། ཤིམ་རྩེ་ཐོར་
ཐོར་ཐིམ་ཐིམ་པྲ་མོ་ཧ། ཨ་ནེ་ཐོར་ཐོར་ཐིམ་ཐིམ་པྲ་མོ་ཧ། ཞེས་བརྗོད་གཏོར་མ་མེ་
ལ་གཏང་བར་བྱ།
དེ་ནས་མཆོད་གཏོར་བདུན་པ་བཏེག་སྟེ། ཕྱག་རྒྱ་འཛུབ་མོ་གཉིས་ནང་དུ་བཀུག །
མཐེ་བོང་གཉིས་ཀྱིས་ཚིགས་མནན་ལ། སོར་མོ་དྲུག་གི་རྩེ་མོ་བསྣོལ་ལ། ཚིག་འདིས་
བསྔོ་བར་བྱ། འཇིག་རྟེན་སྐྱོང་བར་ཞལ་བཞེས་པ། ཐམས་ཅད་ཀུན་ལ་ཕན་འདོག་
པའི། མགོན་དུ་གྱུར་ལ་ཕྱག་འཚལ་ལོ། །བདག་གི་ཏིང་འཛིན་སྟོབས་དང་ནི། དེ་
བཞིན་ཉིད་ཀྱི་སྟོབས་ཀྱི་ནི། སྣང་སྲིད་ལྷའི་གཞལ་ཡས་ཀུན། མཆོད་པའི་སྤྲིན་དུ་བྱིན་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གྱིས་བརླབས། དབང་པོ་ལྔ་ལ་ལོངས་སྤྱོད་འགྱེད། ཡོན་ཏན་མགྲོན་དུ་གྱུར་པ་ཡི།
དཔལ་མགོན་བདུན་ཅུ་འཁོར་བཅས་ལ། ཞེ་ས་རིམ་འགྲོ་མཆོག་བསྐྱེད་སྟེ། བླ་མེད་
མཆོད་པའི་སྤྲིན་དུ་རྒྱན་འདི་དག །དམིགས་ནས་ཁྱེད་ལ་འབུལ་ལགས་ཀྱི། མཆོད་པ་
ཁྱེད་ཀྱི་ཕོ་བྲང་དུ། ཡོན་ཏན་ཕུན་སུམ་འཚོགས་པ་དང་། འདོད་དགུའི་ཡིད་བཞིན་
འབྱུང་བའི། བདུད་རྩིའི་ཆར་དུ་འབབ་འགྱུར་ཅིག །ཕྱོགས་བཅུའི་འཇིག་རྟེན་མཐའ་
དག་དུ། ཁྱེད་ཀྱི་ཐུགས་རྗེས་སྐྱོང་དུ་གསོལ། བསྟན་པ་ཡོངས་སུ་བསྲུང་དུ་གསོལ།
བསམ་པ་ཡིད་བཞིན་གྲུབ་པར་མཛོད། ཨོཾ་ཨ་པྲ་ཐིམ་ཐིམ་ཡེ་སྭཱཧཱ། ན་ག་ར་ཙ་ཐིམ་
ཐིམ་ཡེ་སྭཱཧཱ། ཨ་དུར་བེ་གྲུབ་ཤ་ཐིམ་ཐིམ་ཡེ་སྭཱཧཱ། ཝེར་ཞི་འདུ་ཐིམ་ཐིམ་ཡེ་སྭཱཧཱ།
ཉི་རི་བྷ་ར་ཐིམ་ཐིམ་ཡེ་སྭཱཧཱ། ཝེར་ཞི་པྲ་ན་ཐིམ་ཐིམ་ཡེ་སྭཱཧཱ། ཞེས་བརྗོད་ཅིང་གཏོར་
མ་བར་སྣང་ཁམས་ལ་གཏང༌། །
མཆོད་གཏོར་དབུས་མ་བཞི་དུས་གཅིག་དུ་བཏེག་སྟེ། ཕྱག་རྒྱ་མཐེབ་འོང་གཉིས་
བསྒྲིལ་ལ། སོར་མོ་བརྒྱད་ནམ་མཁའ་ལ་གདེངས་སྟེ། ཚིགས་སུ་འདི་སྐད་བརྗོད་
དོ། །བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ནས། ཐབས་ལ་མཁས་པའི་
སྐྱེས་བུ་གཞན་བཞིན་དུ། རིག་པ་གསལ་བའི་སྐྱེས་བུ་བདག་ཉིད་ཀྱང་། གཞའ་ཚོན་
བྲི་ལེགས་ཡོངས་སུ་བཀོད་འདྲ་བའི། ཕོ་བྲང་ཡིད་འོང་ལྷའི་གཞལ་ཡས་དང་། བླ་
མེད་མཆོད་པའི་སྤྲིན་གྱི་རྒྱན་བཤམས་ནས། བདུད་རྩི་ཆུ་བོ་འབབས་པའི་རྒྱུན་བཞིན་
དུ། མཆོད་པའི་རྒྱུན་ཀྱང་ཡོངས་སུ་མི་འཆད་ཅིང་། བླ་མེད་བཀྲ་ཤིས་མཆོད་པ་འདི་
དག་ནི། གསོལ་མཆོད་དམིགས་པའི་མགྲོན་དུ་གྱུར་པ་ཡི། བདེར་གཤེགས་གསས་
ཡུམ་འཁོར་དང་བཅས་པ་ལ། སྲི་ཞུའི་ཚུལ་གྱིས་མཆོད་ཅིང་འབུལ་ལགས་ཀྱིས།
མཆོད་གནས་བླ་མ་ཁྱེད་ཀྱི་ཕོ་བྲང་དུ། མཆོད་པའི་སྤྲིན་དུ་དར་ཞིང་རྒྱས་འགྱུར་
ཅིག །ཐུགས་རྗེ་གཉིས་མེད་དོན་དང་ལྡན་པ་ཡི། བརྩེ་སེམས་གདུང་བས་བདག་ལ་
232

མདོ་སྡེ། གཡུང་དྲུང་ལས་དག་རྒྱུད།
དགོངས་སུ་གསོལ། བཀྲ་ཤིས་བདེ་ལེགས་ཕུན་སུམ་འཚོགས་འགྱུར་ཅིག །སེམས་
ཅན་རེ་བ་ཡིད་བཞིན་བསྐོང་གྱུར་ཅིག །ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ། མ་ཧི་རུ་
པ་ཡེ་ཏ་འདུ་འདུ་ཡེ་སྭཱཧཱ། ཨོཾ་ཨ་པར་ཐོར་ཐོར་ཐིམ་ཐིམ་ཡེ་སྭཱཧཱ། ཨོཾ་ཡང་ཐོར་ཐོར་
ཐིམ་ཐིམ་ཡེ་སྭཱཧཱ། ཨོཾ་རམ་ཐོར་ཐོར་ཐིམ་ཐིམ་ཡེ་སྭཱཧཱ། ཨོཾ་མང་ཐོར་ཐོར་ཐིམ་ཐིམ་ཡེ་
སཱཧཱ། ཨོཾ་ཁང་ཐོར་ཐོར་ཐིམ་ཐིམ་ཡེ་སྭཱཧཱ། ཨོཾ་རྦང་ཐོར་ཐོར་ཐིམ་ཐིམ་ཡེ་སྭཱཧཱ། ཞེས་
བརྗོད་གཏོར་མ་བཞི་ཕྱོགས་བཞིར་གཏང་བར་བྱའོ། ། །
དེ་ནས་ཡང་མཆོད་གཏོར་གཉིས་པ་བཏེག་ལ། ཕྱག་རྒྱ་ཐར་མོ་སྦྱར་ཏེ་ཐུགས་ཀར་
བཞག །ཚིགས་བཤད་འདི་སྐད་བརྗོད། ཨོཾ་མི་སྐྱེ་མི་འགག་ནམ་མཁའི་རང་བཞིན་
ཅན། ་ཐུགས་ཉིད་མི་གཡོ་མཚན་མ་ཅིར་མི་འབྱུང་། སྤྲུལ་པ་བྱེ་བ་ཕྲག་བརྒྱ་གྲངས་
མང་ཡང་། དོན་དམ་བདེ་ཆེན་ངང་ལས་མ་གཡོས་ཀྱང་། སྨྲ་བསམ་ཚིག་ལས་
འདས་ཏེ་བརྗོད་དུ་མེད། ཨོཾ་དུས་སུམ་བདེར་གཤེགས་མ་ལུས་འཁོར་དང་བཅས།
འགྱུར་མེད་གཡུང་དྲུང་དབྱིངས་ནས་མི་གཡོ་ཡང་། བདག་གིས་སྨོན་ལམ་གདུང་
བའི་རྒ་ཚིག་གིས། སྤྲུལ་པ་མྱུར་མགྱོགས་ཐང་ཙམ་འདིར་གཤེགས་ལ། དག་ཅིང་
གཙང་མར་སྤྲུལ་ཅིང་བཤམས་པ་ཡི། བླ་མེད་མཆོད་པའི་སྤྲིན་གྱི་རྒྱན་འདི་དག །
ཐུགས་རྗེའི་བྱིན་གྱིས་བརློབས་ལ་བཞེས་སུ་གསོལ། ཨོཾ་ཨ་ཧ་ཧ་ཧེ་ཧེ་ཕྱོད་ཕུར་སལེ་ཧ་
ལོ་སེང་། ཞེས་བརྗོད་མཆོད་གཏོར་ནམ་མཁའ་དག་ལ་གཏང་ངོ༌། ། །
དེ་ནས་མཆོད་གཏོར་དང་པོ་བཏེག་ལ། མི་དམིགས་པ་ཡེ་ཤེས་ཆེན་པོ་ཏིང་ངེ་
འཛིན་ལ་གསལ་བར་གནས་པས། བདེ་བ་ཆེན་པོ་བོན་གྱི་སྐུ་ལ་ཐིམ་པར་བྱའོ། །
ཚིགས་བཤད་འདི་བརྗོད་དོ། །གཡོ་བ་མེད་པ་གཡུང་དྲུང་བོན་གྱི་སྐུ། མཚན་མ་མེད་
པ་གཡུང་དྲུང་བོན་གྱི་སྐུ། ངོས་བཟུང་མེད་པ་གཡུང་དྲུང་བོན་གྱི་སྐུ། སྨྲ་བསམ་མེད་
པ་གཡུང་དྲུང་བོན་གྱི་སྐུ། བརྗོད་དུ་མེད་པ་གཡུང་དྲུང་བོན་གྱི་སྐུ། སྐུ་ལྔ་རྣམ་དག་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རང་བཞིན་མེད་པའི་དབྱིངས། དམིགས་པའི་རྟེན་དུ་བཅས་པའི་རྫས་འདི་དག །
བྱུང་ཡང་དེའི་ངང་ལས་བྱུང་བ་སྟེ། གནས་ཀྱང་དེའི་ངང་ལས་གནས། ཐིམ་ཀྱང་
དེའི་ངང་ལ་ཐིམ། ཀུན་ཀྱང་དེ་བཞིན་ཉིད་ལ་ཐིམ་གྱུར་ཅིག ། ཨཱ་ཨཱ་ཨཱ། ཞེས་བརྗོད་
གཏོར་མ་གང་གནས་ས་དེར་སྤུངས་ལ་བཞགས། ཞེས་གསུངས་སོ། །གཡུང་དྲུང་
ལས་རྣམ་པར་དག་པའི་རྒྱུད་ལས། མཆོད་གཏོར་ཆ་དགུ་བསྔོ་ཞིང་གཏོང་བའི་ལེའུ་
སྟེ་ཉི་ཤུ་རྩ་གཅིག་པའོ།། །། །
༧ བདག་དང་ཡོན་བདག་ཕོ་མོ་དང་། དག་པའི་ཁྲུས་བྱས་མེ་ཏོག་ཐོགས་ནས་ནི།
དཀྱིལ་འཁོར་སྒོ་དབྱེ་འཇུག་པའི་ཆོ་ག་བྱ། ཡུམ་གྱི་གཞལ་ཡས་ཕོ་བྲང་ཤར་སྒོ་འདི།
མངོན་རྟོགས་རིག་པ་ཤར་བའི་སྒོ་ཞེས་བྱ། ཐུགས་རྗེ་ཐབས་ཀྱིས་ཐར་པ་ཐོབ་པའི་
སྒོ། འབྱུང་བ་ས་ལ་རིན་ཆེན་གསེར་གྱི་སྒོ། ཤ་ལས་གནས་དག་གཏི་མུག་གྲོལ་བའི་
སྒོ། དུས་གསུམ་ཀུན་ཏུ་འགྱུར་བ་མེད་པའི་སྒོ། ཐུགས་རྗེ་ལྕགས་ཀྱུ་མ་ཡིས་སྒོ་ཕྱེས་
ནས། སྔོན་གྱི་དེ་བཞིན་གཤེགས་པ་ཐམས་ཅད་ཀྱང་། སྒོ་འདིར་ཞུགས་ནས་བླ་མེད་
འབྲས་བུ་ཐོབས། དིང་གི་ཡོན་བདག་འཁོར་དང་བཅས་པ་ཡང་། ཤར་ཕྱོགས་རིག་
པ་ཤར་བའི་སྒོར་ཞུགས་ནས། ཡུམ་གྱི་ཞལ་མཐོང་འབྲས་བུ་ཐོབ་འགྱུར་ཅིག །ཡུམ་གྱི་
གཞལ་ཡས་ཕོ་བྲང་བྱང་སྒོ་འདི། བག་ཆགས་སྒྲིབ་པ་བྱང་བའི་སྒོ་ཞེས་བྱ། རྫུ་འཕྲུལ་
ཐབས་ཀྱི་ཐར་པ་ཐོབ་པའི་སྒོ། འབྱུང་བ་རླུང་ལས་རིན་ཆེན་གཡུའི་སྒོ། དབུགས་ལས་
གནས་དག་ང་རྒྱལ་ཞི་བའི་སྒོ། དུས་གསུམ་འགྱུར་མེད་རྣམ་པར་བྱང་བའི་སྒོ། རྫུ་
འཕྲུལ་གཤང་ཆུང་མ་ཡིས་སྒོ་ཕྱེས་ནས། སྔོན་གྱི་དེ་བཞིན་གཤེགས་པ་ཐམས་ཅད་
ཀྱང་། སྒོ་འདིར་ཞུགས་ནས་བླ་མེད་འབྲས་བུ་ཐོབ། དིང་གི་ཡོན་བདག་འཁོར་དང་
བཅས་པ་ལ། བྱང་ཕྱོགས་སྒྲིབ་པ་བྱང་བའི་སྒོར་ཞུགས་པས། ཡུམ་གྱི་ཞལ་མཐོང་
འབྲས་བུ་ཐོབ་འགྱུར་ཅིག ། 
མཡུམ་གྱི་གཞལ་ཡས་ཕོ་བྲང་ནུབ་སྒོ་འདི། མ་རིག་མུན་པ་
234

མདོ་སྡེ། གཡུང་དྲུང་ལས་དག་རྒྱུད། །
ནུབ་པའི་སྒོ་ཞེས་བྱ། རིག་པ་ཐབས་ཀྱི་ཐར་པ་ཐོབ་པའི་སྒོ། འབྱུང་བ་མེ་ལ་རིན་ཆེན་
ཟངས་ཀྱི་སྒོ། དྲོད་ལས་གནས་དག་འདོད་ཆགས་སྦྱིན་པའི་སྒོ། དུས་གསུམ་འགྱུར་
བ་མེད་པ་རྟགས་ཀྱི་སྒོ། ལེ་བར་ལྕགས་སྒྲོག་མ་ཡིས་སྒོ་ཕྱེས་ནས། སྔོན་གྱི་དེ་བཞིན་
གཤེགས་པ་ཐམས་ཅད་ཀྱང་། སྒོ་འདིར་ཞུགས་ནས་བླ་མེད་འབྲས་བུ་ཐོབ། དིང་གི་
ཡོན་བདག་འཁོར་དང་བཅས་པ་ཡང་། ནུབ་ཕྱོགས་མ་རིག་མུན་པ་ནུབ་པའི་སྒོར་
ཞུགས་ནས། ཡུམ་གྱི་ཞལ་མཐོང་འབྲས་བུ་ཐོབ་གྱུར་ཅིག །ཡུམ་གྱི་གཞལ་ཡས་ཕོ་
བྲང་ལྷོ་སྒོ་འདི། ཐུགས་རྗེ་དབང་རྣམས་ལྷོས་པའི་སྒོ་ཞེས་བྱ། གྲུབ་པ་ཐབས་ཀྱི་ཐར་
པ་ཐོབ་པའི་སྒོ། འབྱུང་བ་ཆུ་ལ་རིན་ཆེན་ལྕགས་ཀྱི་སྒོ། ཁྲག་ལས་གནས་དག་ཕྲག་
དོག་ཡངས་པའི་སྒོ། དུས་གསུམ་འགྱུར་བ་མེད་པའི་དོན་གྱི་སྒོ། མཐུ་ལྡན་ཞགས་
པ་མ་ཡིས་སྒོ་ཕྱེས་ནས། སྔོན་གྱི་དེ་བཞིན་གཤེགས་པ་ཐམས་ཅད་ཀྱང་། སྒོ་འདིར་
ཞུག་ནས་བླ་མེད་འབྲས་བུ་ཐོབ། དིང་གི་ཡོན་བདག་འཁོར་དང་བཅས་པ་ཡང་། ལྷོ་
ཕྱོགས་དབང་རྣམས་ལྷོས་པའི་སྒོར་ཞུགས་ནས། ཡུམ་གྱི་ཞལ་མཐོང་འབྲས་བུ་ཐོབ་
གྱུར་ཅིག །ཞེས་པས་སྒོ་དབྱེ་ཕྱག་བཙལ་མེ་ཏོག་གཏོར། དད་པས་འཇུག་ཅིང་དཔོན་
གསས་ལ་གསོལ་བ་འདེབས། དབང་གི་ཡོན་འབུལ་མེ་ཏོག་སོན་ཤིན་དོར། དཔོན་
གྱིས་ལེན་བརྩལ་དམིགས་དབྱེ་ལྷ་ངོ་བསྟན། བྱང་ཆུབ་སེམས་བཟུང་ཚུལ་ཁྲིམས་
སྡོམས་པ་འབོག །འགྲོ་བའི་དོན་དུ་བྱང་ཆུབ་སེམས་བསྐྱེད་ཅིང་། དགེ་བཅུའི་དོན་
ལྡན་རྩ་བའི་ཚུལ་ཁྲིམས་སྲུང༌། བྱང་ཆུབ་སེམས་ནི་ནམ་ཡང་སྤང་མི་འགྱུར། ཡིད་
དམ་ལྷ་ནི་རྟག་ཏུ་བརྗེད་མི་རུང་། སློབ་དཔོན་ཡིད་དམ་ལྷ་བཞིན་རྒྱུན་དུ་བཀུར།
མཆེད་གྲོགས་ཀུན་དང་བརྩེ་ཞིང་མཐུན་པར་བྱ། མི་ནག་ཉམས་པ་ཀུན་དང་མི་
འགྲོགས་ཤིང་། དམན་པའི་རྫས་རྣམས་ལྷ་ལ་དབུལ་མི་བྱ། བསྟོད་མཆོད་བཟླས་
བརྗོད་ཟུར་ལ་ཆགས་པར་བརྗོད། ཁྲུས་དང་གཙང་སྦྲ་དུས་སུ་བྱ་བ་དང་། ཤ་ཆང་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྒོ་བཙོང་དག་གི་ཁ་ཟས་སྤང་། སྐུ་གཟུགས་གྲིབ་མ་དག་ལས་མི་འགོམ་ཞིང་། སློབ་
དཔོན་གདན་དང་ཁྲི་ལ་འདུག་མི་བྱ། སྦྱིན་པ་རྣམ་བཞི་རྒྱུན་དུ་གཏོང་བྱ་ཞིང་། འགྲོ་
བའི་དོན་དུ་ཕྱོགས་རིས་མེད་པར་སྤྱད། འདི་ལྟར་སྡོམ་པའི་དོན་ལ་རབ་གནས་པས།
དུས་རྣམས་ཀུན་དུ་བཟོད་པ་བསྒོམ་པར་བྱ། བཟོད་ཐོབ་ནས་ནི་ངན་སོང་ལྟུང་མི་
སྲིད། ཅེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། སྒོ་དབྱེ་
ཞིང་འཇུག་པ་དང་སྡོམ་པ་འབོག་པའི་ལེའུ་སྟེ་ཉི་ཤུ་རྩ་གཉིས་པའོ།། །།
༧ ད་ནི་དབང་རྣམས་བསྐུར་བར་བྱ་བ་ཞི། དབང་ལྡན་དབང་གྲལ་རིམ་པ་
བཅས་ནས་ནི། དཔོན་གྱི་གགས་བསལ་བར་ཆོད་བགེག་རྣམས་བསྐྲད། བདག་
གི་སྤྱི་གཙུག་དབུའི་གནས་ལྔ་རུ། བདེར་གཤེགས་རིགས་ལྔ་གཙོ་འཁོར་བཅས་པ་
ཡིས། བདག་ལ་དབང་བསྐུར་བྱིན་གྱིས་བརླབས་པར་བསམ། བདག་ཉིད་ལས་ཀྱི་
སེམས་དཔའ་གྱུར་པ་ཡིས། དབང་རྣམས་མ་ལུས་ཆུ་ལ་བརྟེན་ཏེ་བསྐུར། དབང་གི་
ཆུ་བོ་ཡོངས་སུ་འབབས་འགྱུར་ཅིག །དེ་བཞིན་ཆུ་ཡང་རྣམ་པ་བཞི་ཡིན་ཏེ། དག་
ཅིང་གཙང་བར་བྱེད་པ་ཁྲུས་ཀྱི་ཆུ། རྫས་དང་རྟེན་འབྲེལ་འཚོགས་པའི་དངོས་གྲུབ་
ཆུ། བཟླས་བརྗོད་འཕྲོ་འདུ་རྫོགས་པས་བྱིན་བརླབས་ཆུ། ཏིང་འཛིན་ལྷ་རྣམས་
སྒོམ་པ་དབང་གི་ཆུ། དེ་ལྟར་དབང་གི་ཆུ་བོ་ཆེན་པོ་བཞི། བུམ་པ་དག་ལ་འདུས་
པས་དབང་བསྐུར་རྫས། ཀུན་གྱིས་སྤྱི་ནས་བསྟིམ་ཞིང་དབང་བསྐུར་རོ། །ཚིག་དང་
སྔགས་ཀྱིས་འདི་བཞིན་བརྗོད་པར་བྱའོ། ། ཨོཾ་བུམ་པ་རི་རབ་ལྷའི་གཞལ་ཡས་ཁང་།
སྦྱིན་པ་བྱམས་མའི་སྐུ་དང་གཉིས་མེད་མཉམ། སེར་སྣ་མི་མངའ་སྦྱིན་པ་ཆེན་པོའི་
མཆོག །ལོངས་སྤྱོད་དབང་ཆེན་ཁྱེད་ཀྱིས་ཐོབ་པར་ཤོག །ཨོཾ་མ་མ་ཐིམ་ཐིམ་ཞི་ཞི་
འདུ། ཨོཾ་ཨ་ཧཱུཾ། ཞེས་བརྗོད་པས། སྤྱི་བོར་དབང་བསྐུར་རོ། ། ༀ་བུམ་པ་རི་རབ་ལྷའི་
གཞལ་ཡས་འདི། ཚུལ་ཁྲིམས་བྱམས་མའི་སྐུ་དང་དབྱེར་མེད་མཉམ། གཡོ་འཁྲུལ་
236

མདོ་སྡེ། གཡུང་དྲུང་ལས་དག་རྒྱུད།
མི་མངའ་ཚུལ་ཁྲིམས་ཆེན་པོའི་མཆོག །ཚུལ་ཁྲིམས་དབང་ཆེན་ཁྱོད་ཀྱིས་ཐོབ་པར་
ཤོག །ཨོཾ་མ་མ་དེ་མ་མུ་ལ་ཙན་ཀྲ་ཧ་ཨོྃ་ཨ་ཧཱུཾ། ཞེས་བསྐུར་རོ། །ༀ་བུམ་པ་རི་རབ་ལྷའི་
གཞལ་ཡས་འདི། བཟོད་པ་བྱམས་མའི་སྐུ་དང་དབྱེར་མེད་མཉམ། དགྲ་ཚོགས་མི་
མངའ་བཟོད་པ་ཆེན་པོའི་དབང་། བཟོད་པའི་དབང་ཆེན་ཁྱེད་ཀྱིས་ཐོབ་པར་ཤོག །
ཨོཾ་མ་མ་ཨ་ཧ་ཧེ་ཛ་ལ། ཨོཾ་ཨ་ཧཱུཾ། ཞེས་བསྐུར་རོ། །ༀ་བུམ་པ་རི་རབ་ལྷའི་གཞལ་
ཡས་འདི། སྟོབས་ཀྱི་བྱམས་མའི་སྐུ་དང་དབྱེར་མེད་པ། ཅི་ལ་ཐོགས་མེད་མི་བཟད་
སྟོབས་ཀྱི་མཆོག །སྟོབས་ཀྱི་དབང་ཆེན་ཁྱོད་ཀྱིས་ཐོབ་པར་ཤོག ། ཨོཾ་མ་མ་དི་རོ་ཕྱོད་
ཕྱོད་ཨོཾ་ཨ་ཧཱུཾ། ཞེས་བསྐུར་རོ། ། ༀ་བུམ་པ་རི་རབ་ལྷའི་གཞལ་ཡས་འདི། སྨོན་ལམ་
བྱམས་མའི་སྐུ་དང་དབྱེར་མེད་མཉམ། རེ་དོགས་མི་མངའ་སྨོན་ལམ་ཆེན་མོའི་
མཆོག །དོགས་མེད་དབང་ཆེན་ཁྱོད་ཀྱིས་ཐོབ་པར་ཤོག །ཨོཾ་ཨ་ཧཱུཾ། མ་མ་སངས་
སངས་ལམ་ལམ་བྲུམ་ཨོཾ་ཨ་ཧཱུཾ། ཞེས་བསྐུར་རོ། །བུམ་པ་རི་རབ་ལྷའི་གཞལ་ཡས་
འདི། བརྩོན་འགྲུས་བྱམས་མའི་སྐུ་དང་དབྱེར་མེད་མཉམ། བཏང་སྙོམས་མི་མངའ་
བརྩོན་འགྲུས་ཆེན་པོའི་མཆོག །ཐོགས་མེད་དབང་མཆོག་ཁྱོད་ཀྱིས་ཐོབ་པར་ཤོག །ཨོཾ་
མ་ཡེ་རུ་པ་དེ་ཤོ་ཡང་འདུ། ཨོཾ་ཨ་ཧཱུཾ། ཞེས་བསྐུར་རོ། ། ༀ་བུམ་པ་རི་རབ་ལྷའི་གཞལ་
ཡས་འདི། བསམ་གཏན་བྱམས་པའི་སྐུ་དང་དབྱེར་མེད་མཉམ། གཡོ་རྩོལ་མི་མངའ་
བསམ་གཏན་ཆེན་པོའི་མཆོག །བསམ་གཏན་དབང་མཆོག་ཁྱོད་ཀྱིས་ཐོབ་པར་ཤོག །
ཨོཾ་མ་མ་དེ་ཡ་ན་ཤོ་ཨོཾ་ཨ་ཧཱུཾ། ཞེས་བསྐུར་རོ། ། ༀ་བུམ་པ་རི་རབ་ལྷའི་གཞལ་ཡས་
འདི། སྙིང་རྗེ་བྱམས་མའི་སྐུ་དང་དབྱེར་མེད་མཉམ། གདུག་རྩུབ་མི་མངའ་ཐུགས་
རྗེ་ཆེན་པོའི་མཆོག །ཐུགས་རྗེ་དབང་མཆོག་ཁྱོད་ཀྱིས་ཐོབ་པར་ཤོག ། ཨོཾ་མ་མ་སལེ་
ཡེ་ཕུ་ཡེ་ༀ་ཨ་ཧཱུཾ། ཞེས་བསྐུར་རོ། ། ༀ་བུམ་པ་རི་རབ་ལྷའི་གཞལ་ཡས་འདི། ཐབས་
ཀྱི་བྱམས་མའི་སྐུ་དང་དབྱེར་མེད་མཉམ། ཆགས་པ་མི་མངའ་ཐབས་ཆེན་བདེ་བའི་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཆོག །ཐབས་ཀྱི་དབང་མཆོག་ཁྱོད་ཀྱིས་ཐོབས་པར་ཤོག །ཨོཾ་མ་མ་མུ་ཡ་ལེ་ཨོཾ་ཨ་ཧཱུཾ།
ཞེས་བསྐུར་རོ། །ༀ་བུམ་པ་རི་རབ་ལྷའི་གཞལ་ཡས་འདི། ས་ཏྲིག་ཨེར་སངས་སྐུ་དང་
དབྱེར་མེད་མཉམ། འཁྲུལ་བ་མི་མངའ་ཤེས་རབ་ཆེན་པོའི་མཆོག །མི་སྐྱེ་མི་འགག་
དབང་མཆོག་ཁྱོད་ཀྱིས་ཐོབ་པར་ཤོག ། ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ། ཨོཾ་ཨ་
ཧཱུྃ། ཞེས་བརྗོད་ཅིང་སྤྱི་བོར་བཞག་ཅིང་དབང་བསྐུར། དབང་རེའི་འོག་ཏུ་ཁྲུས་རེ་བྱ།།
དབང་ཁྲུས་དག་ནི་སྤེལ་མར་བྱ། ༀ་བུམ་པ་རི་རབ་ལྷའི་གཞལ་ཡས་འདི། འོད་ཀྱི་
ལྷ་མོའི་སྐུ་དང་དབྱེར་མེད་མཉམ། མུན་པ་མི་མངའ་འོད་དང་ལྡན་པའི་མཆོག །སྣ་
ཚོགས་གསལ་བའི་དབང་མཆོག་ཐོབ་པར་ཤོག ། ཨོཾ་མ་མ་བེ་ཡ་ལི་ཨོྃ་ཨ་ཧཱུཾ། ཨོཾ་བུམ་
པ་རི་རབ་ལྷའི་གཞལ་ཡས་འདི། དབལ་སོ་ཡ་མའི་སྐུ་དང་དབྱེར་མེད་མཉམ། དུག་
གསུམ་མི་མངའ་དབལ་སོ་རྣོ་བའི་མཆོག །དུག་གསུམ་རྩད་ནས་གཅོད་པའི་དབང་
མཆོག་ཐོབ་པར་ཤོག ། ཨོཾ་མ་མ་ཛ་ལ་ཏི་སྟ་གྱེར་ཞི་རམ། ཨོཾ་ཨ་ཧཱུཾ། བུམ་པ་རི་རབ་
ལྷའི་གཞལ་ཡས་འདི། གཡུང་དྲུང་ལྷ་མོའི་སྐུ་དང་དབྱེར་མེད་མཉམ། འགྱུར་བ་མི་
མངའ་གཡུང་དྲུང་ལྷ་མོའི་མཆོག །དོན་ལ་མི་འགྱུར་དབང་མཆོག་ཐོབ་པར་ཤོག ། ཨོཾ་
མ་མ་ཛ་དེ་བི་ཤ་ར་མ་ར་འདུ་ༀ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། སྲིད་
པའི་ལྷ་མོའི་སྐུ་དང་དབྱེར་མེད་མཉམ། ཐབས་མེད་བྲལ་ནས་རྫུ་འཕྲུལ་ལྡན་པའི་
མཆོག །སྲིད་པ་འཕྲུལ་ལྡན་དབང་མཆོག་ཐོབ་པར་ཤོག ། ཨོཾ་མ་མ་ཚལ་བ་དེ་ཤ་ར་
འདུ་ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། ཡེ་ཤེས་ལྷ་མོའི་སྐུ་དང་དབྱེར་
མེད་མཉམ། གཏི་མུག་མི་མངའ་ཡེ་ཤེས་ཆེན་པོའི་མཆོག །མ་སྒྲིབ་ཡེ་ཤེས་གསལ་
བའི་དབང་ཐོབ་པར་ཤོག །ཨོཾ་མ་མ་དྷ་རྨ་ཡེ་ༀ་ཨ་ཧཱུཾ། བུམ་པ་རི་རབ་ལྷའི་གཞལ་
ཡས་འདི། སྲིད་པའི་ལྷ་མོའི་སྐུ་དང་དབྱེར་མེད་མཉམ། བདུད་ལས་རྒྱལ་ཞིང་འགྱུར་
བ་མེད་པའི་མཆོག །བདུད་ལས་རྒྱལ་བའི་དབང་མཆོག་ཐོབ་པར་ཤོག །ཨོཾ་མར་མར་
238

མདོ་སྡེ། གཡུང་དྲུང་ལས་དག་རྒྱུད།
ཡང་ཡང་། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། མཐུ་བྱིན་རྒྱལ་མོའི་སྐུ་
དང་དབྱེར་མེད་མཉམ། དུག་ལྔ་མི་མངའ་མཐུ་དང་ལྡན་པའི་མཆོག །མཐུའི་དབང་
མཆོག་ཁྱོད་ཀྱིས་ཐོབ་པར་ཤོག ། ཨོཾ་མ་མ་གྱེར་མིན་སྤུངས་སོ་མུར་ཟངས་འདུ་འདུ་
ཨོཾ་ཨ་ཧཱུཾ། ཞེས་པས་སྲིད་པའི་ལྷ་མོ་བདུན་གྱི་དབང་བསྐུར་རོ། །བུམ་པ་རི་རབ་ལྷའི་
གཞལ་ཡས་འདི། ཀུན་རིག་གསལ་མའི་སྐུ་དང་དབྱེར་མེད་མཉམ། རྨོངས་པ་མི་
མངའ་གསལ་བ་ཆེན་པོའི་མཆོག །ཀུན་ཀ་རིག་པའི་དབང་མཆོག་ཐོབ་པར་ཤོག །
ཨོཾ་མ་མ་ད་ར་ཡེ་ཕྱོད་ཕྱོད་རམ་ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། སྒྲ་
སྙན་ཤོལ་མོའི་སྐུ་དང་དབྱེར་མེད་མཉམ། འགག་འཛེར་མི་མངའ་སྒྲ་དང་ལྡན་པའི་
མཆོག །རྔོས་མེད་སྒྲ་དབང་ཁྱོད་ཀྱིས་ཐོབ་པར་ཤོག ། ཨོཾ་མ་མ་སངས་སངས་ཡེ་དེ་བི་
ཡང་འདུ་ༀ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་ཁང་། གཏེར་འཛིན་རྒྱལ་མོའི་
སྐུ་དང་དབྱེར་མེད་མཉམ། དབུལ་འཕོང་མི་མངའ་གཏེར་དང་ལྡན་པའི་མཆོག །
ལོངས་སྤྱོད་གཏེར་གྱི་དབང་མཆོག་ཐོབ་པར་ཤོག ། ཨོཾ་མ་མ་ཨ་པར་དེ་འདུ། ཨོཾ་ཨ་ཧཱུཾ།
བུམ་པ་རི་རབ་ལྷའི་གཞལ་ཡས་འདི། གར་གྱི་ལྷ་མོའི་སྐུ་དང་དབྱེར་མེད་མཉམ། སོ་
སོར་མི་མཉམ་གཉིས་སུ་མེད་པའི་མཆོག །དོན་ལ་སྒྱུར་བའི་དབང་མཆོག་ཐོབ་པར་
ཤོག །ཨོཾ་མ་མ་དེ་བ་ཤན་ཏ་ལ་ཨོྃ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། ལྷ་མོ་
གཙང་མའི་སྐུ་དང་དབྱེར་མེད་མཉམ། ཉོན་མོངས་མི་མངའ་སྐྱོན་བཞི་བཅོམ་པའི་
མཆོག །ཉེས་སྐྱོན་འཇོམས་པའི་དབང་མཆོག་ཐོབ་པར་ཤོག ། ཨོཾ་མ་མ་ཨ་དཀར་ཤ་
ནི་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། བདུད་རྩི་རྒྱལ་མོའི་སྐུ་དང་
དབྱེར་མེད་མཉམ། སྐྱེ་འཆི་མི་མངའ་རོ་མཆོག་ལྡན་པའི་མཆོག །བདུད་རྩི་བཅུད་ཀྱི་
དབང་མཆོག་ཐོབ་པར་ཤོག ། ཨོཾ་མ་མ་གཡུ་འབྲང་ཡེ་འདུ། ཨོཾ་ཨ་ཧཱུཾ། བུམ་པ་རི་རབ་
ལྷའི་གཞལ་ཡས་འདི། སྤོས་ཀྱི་ལྷ་མོའི་སྐུ་དང་དབྱེར་མེད་མཉམ། དུག་ལྔ་མི་མངའ་
239

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ངད་དང་ལྡན་པའི་མཆོག །དྲི་ཡི་ཐིམས་པའི་དབང་མཆོག་ཐོབ་པར་ཤོག ། ཨོཾ་མ་མ་
ཐིམ་ཐིམ་ཡེ་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། ཐུགས་རྗེ་ལྕགས་
ཀྱུ་མ་དང་དབྱེར་མེད་མཉམ། རྒྱུན་ཆད་མི་མངའ་ཐུགས་རྗེས་འདྲེན་པའི་མཆོག །
ཐུགས་རྗེས་འདྲེན་པའི་དབང་མཆོག་ཐོབ་པར་ཤོག །ཨོཾ་མ་མ་བ་ག་བག་ཏེ་འདུ། ཨོ་
ཨ་ཧཱུཾ། ཞེས་པས་དེས་ཡེ་ཤེས་ཀྱི་ལྷ་མོ་བརྒྱད་ཀྱིས་དབང་བསྐུར་བར་བྱའོ། །བུམ་
པ་རི་རབ་ལྷའི་གཞལ་ཡས་འདི། བཀྲག་གསལ་ལྷ་མོའི་སྐུ་དང་དབྱེར་མེད་མཉམ།
འདམ་གྱིས་མ་གོས་བཀྲ་གསལ་པད་མའི་མཆོག །ལྷུན་གྱིས་རྫོགས་པའི་དབང་མཆོག་
ཐོབ་པར་ཤོག ། ཨོཾ་མ་མ་ཞི་ཞི་འདུ་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་
འདི། སྐུའི་ལྷ་མོའི་སྐུ་དང་དབྱེར་མེད་མཉམ། འགྱུར་བ་མི་མངའ་འོད་དང་ལྡན་
པའི་མཆོག །བདུད་ལས་རྒྱལ་བའི་དབང་མཆོག་ཐོབ་པར་ཤོག །ཨོཾ་མ་མ་ཡེ་ཡེ་
འདུ་ༀ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། དབུའི་ལྷ་མོའི་སྐུ་དང་དབྱེར་
མེད་མཉམ། ནུབ་པ་མེད་པ་གདུགས་དང་ལྡན་པའི་མཆོག །སྤྱི་གཙུག་ཚེའི་དབང་
མཆོག་ཐོབ་པར་ཤོག ། ཨོཾ་མ་མ་གུ་རུ་ཤན་ཏེ་ཡེ་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་
གཞལ་ཡས་འདི། གསུང་གི་ལྷ་མོའི་སྐུ་དང་དབྱེར་མེད་མཉམ། མྱ་ངན་མི་མངའ་
རང་བཞིན་མེད་པའི་མཆོག །གསུང་གི་དབང་མཆོག་ཁྱོད་ཀྱིས་ཐོབ་པར་ཤོག །
ཨོཾ་མ་མ་ལྷང་ལྷང་ཡེ་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། འཁོར་
ལོ་ལྷ་མོའི་སྐུ་དང་དབྱེར་མེད་མཉམ། དབང་གཞན་མི་མངའ་རྫུ་འཕྲུལ་ལྡན་པའི་
མཆོག །རྫུ་འཕྲུལ་ཞབས་ཀྱི་དབང་མཆོག་ཐོབ་པར་ཤོག ། ཨོཾ་མ་མ་ཧ་ར་ནི་རམ་འདུ།
ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། ཐུགས་ཀྱི་ལྷ་མོའི་སྐུ་དང་དབྱེར་
མེད་མཉམ། འཁྲུལ་པ་མི་མངའ་མཚན་དང་ལྡན་པའི་མཆོག །མཉམ་པ་ཉིད་ཀྱི་
དབང་མཆོག་ཐོབ་པར་ཤོག །ཨོཾ་མ་མ་ཨ་དཀར་ཤ་ཡ་ནི་འདུ། ཨོཾ་ཨ་ཧཱུཾ། བུམ་པ་རི་
240

མདོ་སྡེ། གཡུང་དྲུང་ལས་དག་རྒྱུད།
རབ་ལྷའི་གཞལ་ཡས་འདི། མགུར་གྱི་ལྷ་མོའི་སྐུ་དང་དབྱེར་མེད་མཉམ། ཆད་པ་མི་
མངའ་རྒྱུན་དུ་གནས་པའི་མཆོག །ཚེའི་དབང་མཆོག་ཁྱེད་ཀྱིས་ཐོབ་པར་ཤོག །ཨོཾ་མ་
མ་དི་རོ་རིང་ནམ་ཡེ་འདུ། ཨོཾ་ཨ་ཧཱུཾ། བུམ་པ་རི་རབ་ལྷའི་གཞལ་ཡས་འདི། ཕྱག་གི་ལྷ་
མོའི་སྐུ་དང་དབྱེར་མེད་མཉམ། འཇིགས་པ་མི་མངའ་སྟོབས་དང་ལྡན་པའི་མཆོག །
རིན་ཆེན་ཕྱག་ཉའི་དབང་ཆེན་ཐོབ་པར་ཤོག །ཨོཾ་མ་མ་སྐྱེ་ཚ་འདུ་འདུ་ཡེ། ཨོཾ་ཨ་
ཧཱུྃ། ཞེས་པས་བཀྲ་ཤིས་ཀྱི་ལྷ་མོ་བརྒྱད་ཀྱིས་དབང་བསྐུར་བའོ། །འཁོར་བའི་གནས་
སྒྲོལ་འཇིག་མེད་གནས་སུ་སྐྱེལ། སྒོ་མ་བཞིའི་དབང་མཆོག་ཐོབ་པར་ཤོག ། ཨོཾ་ཨ་ཧཱུཾ།
ཞེས་བུམ་པ་སུམ་ཅུ་རྩ་གསུམ་གྱི་དབང་བསྐུར་བས་རྩ་བའི་དབང་ཞེས་གསུངས་སོ། །
གཡུང་དྲུང་ལས་རྣམ་པར་དག་པའི་རྒྱུད་ལས། བུམ་པ་ཡུམ་རྣམས་ཀྱི་དབང་བསྐུར་
བའི་ལེའུ་སྟེ་ཉི་ཤུ་རྩ་གསུམ་པའོ། །། །
༧ ཉན་པ་ལས་སོགས་སོ་སོའི་གང་ནོད་དབང་། དང་པོ་ཉན་པའི་དབང་ལ་འདི་
སྐད་བརྗོད། ཤེས་པ་རྣམ་གསུམ་རང་རྒྱུད་དག་པ་ཡི། ཤེས་པའི་རྒྱུད་རྣམས་ཡོངས་
སུ་དགྲོལ་བའི་ཕྱིར། བདེ་བར་གཤེགས་པའི་བཀའ་ལུང་བྱིན་བརླབས་ལས། དམ་
པའི་རྗེས་སུ་གང་འཇུག་སུ་ཉན་པ། གསང་བ་ཐུགས་ཀྱི་མན་ངག་སྙིང་ཁུ་དང་།
ཐེག་པ་ཕྱི་ནང་བོན་རྣམས་མཐའ་དག་ཀུན། རྣ་བའི་དབང་པོས་ཐོས་པར་ཉན་པ་
དང་། ཤེས་རབ་བློ་ཡིས་མི་བརྗེད་འཛིན་པ་དང་། ཉན་པའི་དབང་མཆོག་ཁྱོད་ཀྱིས་
ཐོབ་པར་ཤོག །ཕྲིན་ལས་ཆོ་ག་མཁན་གྱིས་དབང་བསྐུར་བ། ༀ་འགྲོ་བ་ཀུན་གྱི་ཐར་
པའི་ལམ་སྟོན་པའི། ངན་སོང་གནས་སྤངས་ཐར་པའི་ཕྲིན་ལས་མཛད། ཐམས་ཅད་
འདུས་པའི་ཕྲིན་ལས་མཁན་དུ་བསྐོས། ཤེས་རབ་མ་ལུས་རྫོགས་པར་བྱ་བ་དང༌།
མཆོད་པ་དུས་དྲུག་གནས་སུ་སྟོབས་པ་དང་། ལས་བྱང་གཞུང་དུ་སྲོང་བའི་དབང་
ཐོབ་ཤོག །དེ་ནས་བཤད་ཅིང་སྟོན་པའི་དབང་བསྐུར་བ། ཨོཾ་སྐུ་གསུང་ཐུགས་ཀྱི་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྤྲུལ་པ་རྣམ་གསུམ་ལས། གསུང་རབ་རྒྱ་མཚོ་གཡུང་དྲུང་བོན་གྱི་མཛོད། བོན་གྱི་
ཆར་འབེབས་འགྲོ་བའི་རྒྱུད་བཀྲོལ་ནས། ཐེག་པའི་བྱེ་བྲག་མ་འདྲེས་འཆད་ཅིང་སྟོན།
སྣོད་ལྡན་སློབ་མའི་ཤེས་པའི་རྒྱུད་ཁྲོལ་ནས། བོན་ཉིད་དོན་རྟོགས་བདེན་པའི་ལས་
མཛད་པ། གཡུང་དྲུང་བོན་རྣམས་འཆད་པའི་དབང་ཐོབ་ཤོག །གཞན་ཡང་ཕྱི་ནང་
ལས་རྒྱུད་མཐའ་དག་ཀུན། དབང་ཐོབ་ནས་ནི་བྱ་ཞིང་བརྩལ་བའོ། །ལོངས་སྤྱོད་
གཏེར་གྱི་དབང་བསྐུར་འདི་སྐད་བརྗོད། ཨོཾ་བོན་ཉིད་དབྱིངས་ནས་ལོངས་སྤྱོད་སྣ་
ཚོགས་པ། བདེ་བ་ཆེན་པོའི་ལོངས་སྤྱོད་རྫོགས་པའི་རྫས། གང་ཡང་མ་སྤང་ཐམས་
ཅད་མ་ལུས་གྲུབ། གང་ཡང་མ་སྤང་ཐམས་ཅད་གྲུབ་པ་ཡི། དབང་མཆོག་དམ་པ་
དེ་ཡང་ཐོབ་པར་ཤོག ། ཨོཾ་སད་དོ་དྲུང་མུ་མུར་ཁ་ཟངས་སུ་སལེ་སངས་ངེ་ཧཱུཾ་ཧཱུཾ། དེ་
ནས་ཕྱག་རྒྱ་དག་གིས་དབང་བསྐུར་བ། གཡུང་དྲུང་རྒྱ་གྲམ་མི་ཤིག་ཕྱག་རྒྱའི་མ།
དབང་བསྒྱུར་འཁོར་ལོ་སྤྲུལ་པའི་ཕྱག་རྒྱ་བཅའ། དབང་བསྐུར་ཚིག་ཏུ་བརྗོད་པ་འདི་
དག་གོ །འཁྲུལ་པས་མི་ཤིག་ཤེས་རབ་ཆེན་པོའི་གོ །དུག་ལྔས་མི་འཇིགས་ཡེ་ཤེས་
ལྔའི་གོ །ཅིས་ཀྱང་མི་ཚུགས་སྔགས་དང་ཕྱག་རྒྱའི་གོ །ཕྱག་རྒྱ་ཆེན་པོ་འདི་ཡི་དབང་
བསྐུར་བས། སྲ་བརྟན་གཡུང་དྲུང་གོ་ཆའི་དབང་ཐོབ་ཤོག ། ཨོཾ་དྲུང་མུ་ཧ་ར་ཉི་རི་
འབར་ར་ཏྲང་། ཞེས་པས་དབང་བསྐུར་རོ། །རྒྱན་ཆ་རིགས་ཀྱིས་དབང་བསྐུར་བ་
ནི། ཨོཾ་བོན་ཉིད་ཅིར་ཡང་སྣང་ལ་ལོངས་སྤྱོད་རྒྱན། བདེར་གཤེགས་རིགས་ལྔའི་དབུ་
རྒྱན་འདི་བཅིང་པས། ཡེ་ཤེས་ལྔ་དང་རིགས་ལྔ་དབྱེར་མེད་པས། རིགས་ལྔའི་དབུ་
རྒྱན་དབང་མཆོག་ཐོབ་པར་ཤོག ། ཨོ་ཕུ་ད་ར་མར་ལ་གུ་དུམ་ཉི་རི་འབར་ར་ཏྲང་།
སྙན་ཆ་དག་གིས་དབང་བསྐུར་ཚིག་འདི་བརྗོད། བོན་ཉིད་ཅིར་ཡང་སྣང་བའི་
ལོངས་སྤྱོད་རྒྱན། ནང་རྟགས་ཕྱིར་བསྟན་རིན་ཆེན་སྙན་ཆ་འདི། གསང་བ་ལྔ་ལྡན་
རིན་ཆེན་འོད་དུ་འབར། བདེ་བར་གཤེགས་པ་ཀུན་གྱི་རྟགས་ཡིན་པས། སྙན་གྱི་
242

མདོ་སྡེ། གཡུང་དྲུང་ལས་དག་རྒྱུད།
བོན་རྣམས་ཐོབ་པའི་དབང་ཐོབ་ཤོག །ཨོཾ་ར་ཙེ་ཆ་ཚེ་གྲ་དྲང་ཤོ་ཉི་རི་འབའ་ར་ཏྲང༌།
གསང་བ་འགུར་ཆུས་དབང་བསྐུར་འདི་བརྗོད་དོ། ། ༀ་བོན་ཉིད་ཅིར་ཡང་སྣང་བའི་
ལོངས་སྤྱོད་རྒྱན། ནང་རྟགས་ཕྱིར་བསྟན་རིན་ཆེན་མགུར་ཆུ་འདི། ཡོན་ཏན་མཐར་
ཕྱིན་མཁྱེན་པའི་སྐུ་ཐོབ་པ། མགུར་ཆུ་རིན་ཆེན་འབར་བའི་དབང་ཐོབ་ཤོག ། ཨོཾ་ཏྲ་
ཁང་དྲུང་མུ་ཉི་རི་བྷ་ར་ཏྲང་། རིན་ཆེན་འཕྲེང་བའི་དོ་ཤལ་དབང་བསྐུར་བ། ཨོ་
བོན་ཉིད་ཅི་ཡང་སྣང་བའི་ལོངས་སྤྱོད་རྒྱན། ནང་རྟགས་ཕྱིར་བསྟན་ཕྲེང་བའི་དོ་
ཤལ་འདི། ཆེ་བའི་ཡོན་ཏན་རྒྱལ་རྟགས་རིན་ཆེན་ཕྲེང་། དོ་ཤལ་མཛེས་པའི་རྒྱན་གྱི་
དབང་ཐོབ་ཤོག ། ཨོཾ་ཏིང་ཀྲ་མང་སང་ཚིམ་ཉི་རི་འབར་ར་ཏྲང་། དཔུང་རྒྱན་དག་
གིས་དབང་བསྐུར་ཚིག་འདི་བརྗོད། ཨོཾ་བོན་ཉིད་ཅིར་ཡང་སྣང་བའི་ལོངས་སྤྱོད་རྒྱན།
ནང་རྟགས་ཕྱིར་བསྟན་རིན་ཆེན་དཔུང་རྒྱན་འདི། མི་འཇིགས་བཞི་ལས་མངའ་
སྙེམས་རྒྱལ་བའི་རྟགས། རིན་ཆེན་མཛེས་པའི་དབང་རྣམས་ཐོབ་པར་ཤོག ། ཨོཾ་དུར་
བེ་ཚ་སླ་རིམ་མར་ཏྲི་ཉི་རི་བྷ་ར་ཏྲང༌། ཕྱག་གདུབ་མཛེས་པའི་རྒྱན་གྱི་དབང་བསྐུར་
བས། ༀ་བོན་ཉིད་ཅིར་ཡང་སྣང་བའི་ལོངས་སྤྱོད་རྒྱན། ནང་རྟགས་ཕྱིར་བསྟན་རིན་
ཆེན་ཕྱག་གདུབ་འདི། མཛེས་པའི་གདུབ་གུ་ཡིད་དུ་འོང་བའི་རྒྱན། ཀུན་ལས་མཛེས་
པའི་རྟགས་ཀྱི་དབང་ཐོབ་ཤོག །ཨོཾ་བུང་མར་ཞི་ཡ་མ་ཡི་ཉི་རི་བྷ་ར་ཏྲང༌། ཞབས་
གདུབ་དག་གིས་དབང་བསྐུར་བརྗོད་པ་ནི། ཨོཾ་བོན་ཉིད་ཅིར་ཡང་སྣང་བའི་ལོངས་
སྤྱོད་རྒྱན། ནང་རྟགས་ཕྱིར་བསྟན་རིན་ཆེན་ཞབས་གདུབ་འདི། འཁོར་བའི་རྒྱུན་
གཅོད་ངོ་མཚར་རྟགས་ཀྱི་རྒྱན། རྫུ་འཕྲུལ་དབང་བསྒྱུར་རྒྱན་གྱི་དབང་ཐོབ་ཤོག ། ཨོཾ་
ཏད་ཁེར་མར་ཟངས་ཡ་མ་ཉི་རི་བྷ་ར་ཏྲང་། དར་གྱི་སྟོད་གཡོག་མཛེས་པའི་དབང་
བསྐུར་བ། ༀ་བོན་ཉིད་ཅིར་ཡང་སྣང་བའི་ལོངས་སྤྱོད་རྒྱན། ནང་རྟགས་ཕྱིར་བསྟན་
རིན་ཆེན་སྟོད་གཡོགས་འདི། ཐུགས་རྗེའི་བྱིན་རླབས་དབང་དང་ལྡན་པའི་རྟགས།
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དར་དཀར་ཅོག་ཞུ་ཕྱག་རྒྱའི་དབང་ཐོབ་ཤོག ། ཨོཾ་དི་རོ་ད་དོད་སླ་ཞི་ནི་ཉི་རི་བྷ་ར་
ཏྲང་། བ་ཏི་ཀས་མ་ཧྲལ་གྱིས་དབང་བསྐུར་བ། ཨོ་བོན་ཉིད་ཅིར་ཡང་སྣང་བའི་
ལོངས་སྤྱོད་རྒྱན། ནང་རྟགས་ཕྱིར་བསྟན་རིན་ཆེན་ཀས་མ་ཧྲལ། མཁྱེན་པའི་བྱེ་བྲག་
མ་འདྲེས་གསལ་བའི་རྟགས། རིན་ཆེན་ཤམ་ཐབས་བ་ཏིའི་དབང་ཐོབ་ཤོག ། ཨོཾ་ཧེབ་
ཏ་ལ་ཨེ་བམ་རལ་ཤི་ཤོན་ཉི་རི་འབར་ར་ཏྲང་འདུ། དར་དཔྱང་མཛེས་པའི་རྒྱན་གྱིས་
དབང་བསྐུར་བ། ༀ་བོན་ཉིད་ཅིར་ཡང་སྣང་བའི་ལོངས་སྤྱོད་རྒྱན། ནང་རྟགས་ཕྱིར་
བསྟན་དར་དཔྱང་ཁ་དོག་གསུམ། བོན་གྱི་རྒྱལ་སྲིད་ཀུན་འདུལ་ཕྲིན་ལས་བཞི། དར་
དཔྱང་དབང་མཆོག་དམ་པ་ཐོབ་པར་ཤོག ། ཨོཾ་སྐྱེལ་མིན་སད་མར་ཏིང་ཤོ་མར་ཤོན་
ཉི་རི་འབར་ར་ཏྲང་། ཕྱག་ཆ་སྣ་ཚོགས་རྫས་ཀྱིས་དབང་བསྐུར་བ། ༀ་བོན་ཉིད་ཅིར་
ཡང་སྣང་བའི་ལོངས་སྤྱོད་རྒྱན། གཡུང་དྲུང་འཁོར་ལོ་པད་མ་རིན་པོ་ཆེ། རལ་གྲི་
བོན་གྱི་སྒྲ་སྒྲོགས་རྔ་གཤང་འདི། དུས་གསུམ་བདེར་གཤེགས་ཕྱག་མཚན་དབང་ཐོབ་
ཤོག ། ཨོཾ་ཁྲི་ཙ་རོ་མ་ལྗི་ཆེམ་ཉི་རི་འབར་ར་ཏྲང་། བདན་ཁྲི་བསྟན་པའི་སྟོབས་ཀྱིས་
དབང་བསྐུར་བ། ༀ་བོན་ཉིད་ཅིར་ཡང་སྣང་བའི་ལོངས་སྤྱོད་རྒྱན། ནང་རྟགས་ཕྱིར་
བསྟན་རིན་ཆེན་གདན་ཁྲི་འདི། མི་འཇིགས་སྟོབས་དང་རྫུ་འཕྲུལ་ལྡན་པ་ཡི། དག་
པ་བླ་ན་མེད་པའི་དབང་ཐོབ་ཤོག །ཨོཾ་ཚར་ཚར་སངས་ཁོད་དེ་ཤོ་ཧ་ཏི་ཀུ་ཧྲངས་
ནི་ཉི་རི་བྷ་ར་ཏྲང༌། ཞེས་པས་དབང་རྣམས་རྫོགས་པར་བསྐུར་ཞེས་གསུངས་སྤྲོ། །
གཡུང་དྲུང་ལས་རྣམ་པར་དག་པའི་རྒྱུད་ལས། དབང་རྣམས་རྫོགས་པར་བསྐུར་བའི་
ལེའུ་སྟེ་ཉི་ཤུ་རྩ་བཞི་པའོ། །། །
༧ དབང་བསྐུར་ཁྲུས་ནི་བྱ་བའི་རིམ་པ་ནི། བུམ་པ་སུམ་ཅུ་རྩ་གསུམ་ཁྲུས་ཀྱི་ཆུ།
དབང་རེའི་འོག་ཏུ་ཁྲུས་རེ་བྱ་བར་བཤད། ཚིག་ཏུ་འདི་བརྗོད་ཁྲུས་ནས་དབྱུང་བར་
བྱའོ། ། ཡེ་ནས་དམིགས་མེད་དག་པ་ལ། སྐུ་ཁྲུས་གསོལ་དང་མི་འཚལ་སྟེ། བདག་
244

མདོ་སྡེ། གཡུང་དྲུང་ལས་དག་རྒྱུད།
དང་མཐའ་ཡས་སེམས་ཅན་རྣམས། མ་རྟོགས་འདོད་ཆགས་སྒྲིབ་པ་ཅན། འདོད་
ཆགས་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། འདོད་
ཆགས་རྣམ་སྨིན་དག་འགྱུར་ཅིག ། ཨོཾ་ཤུན་དོ་གུན་ཤུན་དོ་སལེ་སང་ངེ་སཱཧཱ། ཡེ་ནས་
མི་གཡོ་དག་པ་ལ། སྐུ་ཁྲུས་གསོལ་དང་མི་འཚལ་སྟེ། བདག་དང་མཐའ་ཡས་སེམས་
ཅན་རྣམས། མ་རྟོགས་གཡོ་འཁྲུལ་སྒྲིབ་པ་ཅན། གཡོ་འཁྲུལ་སྒྲིབ་པ་བསལ་བའི་ཕྱིར།
གཙང་མའི་ཁྲུས་ཆབ་འདི་གསོལ་གྱིས། གཡོ་འཁྲུལ་རྣམ་སྨིན་དག་འགྱུར་ཅིག །
ༀ་ཤུན་དོ་གུ་ཤུན་དོ་ས་ལེ་སང་ངེ་སཱཧཱ། ཡེ་ནས་བཟོད་ཐོབ་དག་པ་ལ། སྐུ་ཁྲུས་
གསོལ་དང་མི་འཚལ་སྟེ། བདག་དང་མཐའ་ཡས་སེམས་ཅན་རྣམས། མ་རྟོགས་དགྲ་
ཚོགས་སྒྲིབ་པ་ཅན། དགྲ་ཚོགས་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་
གསོལ་གྱིས། དགྲ་ཚོགས་རྣམ་སྨིན་དག་འགྱུར་ཅིག །ཨོཾ་ཤུད་དོ་གུ་ཤུད་དོ་སལེ་སང་
ངེ་སྭཱཧཱ། ཡེ་ནས་སྟོབས་དང་ལྡན་པ་ལ། སྐུ་ཁྲུས་གསོལ་དང་མི་འཚལ་སྟེ། བདག་
དང་མཐའ་ཡས་སེམས་ཅན་རྣམས། མ་རྟོགས་ཤུགས་མེད་སྒྲིབ་པ་ཅན། ཤུགས་མེད་
སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ཤུགས་མེད་རྣམ་
སྨིན་དག་འགྱུར་ཅིག ། ཨོཾ་ཤུད་དྷོ་ཤུན་རྡོ་སལེ་སང་ངེ་ཡེ་སྭཱཧཱ། ཡེ་ནས་དོགས་མེད་
དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་
རྣམས། མ་རྟོགས་རེ་དོགས་སྒྲིབ་པ་ཅན། རེ་དོགས་སྒྲིབ་པ་བསལ་བའི་ཕྱིར། གཙང་
མའི་ཁྲུས་ཆབ་འདི་གསོལ་གྱིས། རེ་དོགས་རྣམ་སྨིན་དག་འགྱུར་ཅིག ། ཨོཾ་ཤུན་རྡོ་གུ་
ཤུན་དོ་སལེ་སང་ངེ་ཡེ་སྭཱཧཱ། ཡེ་ནས་ཐོགས་མེད་དག་པ་ལ། སྐུ་ཁྲུས་གསོལ་དང་མི་
འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་ལེ་ལོའི་སྒྲིབ་པ་
ཅན། ལེ་ལོའི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ལེ་
ལོའི་རྣམ་སྨིན་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མི་འཁྲུག་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་
སེམས་ཅན་རྣམས། མ་རྟོགས་གཡོ་རྩོལ་སྒྲིབ་པ་ཅན། གཡོ་རྩོལ་སྒྲིབ་པ་བསལ་བའི་
ཕྱིར། གཙང་མའི་ཁྲུས་ཆབ་འདི་གསོལ་གྱིས། གཡོ་རྩོལ་སྒྲིབ་པ་དག་འགྱུར་ཅིག ། ཨོཾ་
ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་བྱམས་སྙོམས་དག་པ་ལ། སྐུ་ཁྲུས་
གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་
བདག་ཕྱོགས་སྒྲིབ་པ་ཅན། བདག་ཕྱོགས་སྒྲིབ་པ་བསལ་བའི་ཕྱིར། གཙང་མའི་ཁྲུས་
ཆབ་འདི་གསོལ་གྱིས། བདག་ཕྱོགས་སྒྲིབ་པ་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་
སལེ་སང་ངེ་ཡེ་སྭཱཧཱ། ཡེ་ནས་མ་ཆགས་དག་པ་ལ། སྐུ་ཁྲུས་གསོལ་དང་མི་འཚལ་ཏེ།
བདག་དང་མཐའ་ཡས་སེམས་ཅན་རྣམས། མ་རྟོགས་སེམས་ཅན་སྒྲིབ་པ་ཅན། མ་
རྟོགས་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ཆགས་
སེམས་རྣམ་སྨིན་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་
ཤེས་རབ་ལྡན་པ་ལ། སྐུ་ཁྲུས་གསོལ་དང་མི་འཚལ་སྟེ། བདག་དང་མཐའ་ཡས་
སེམས་ཅན་རྣམས། མ་རྟོགས་འཁྲུལ་པའི་སྒྲིབ་པ་ཅན། འཁྲུལ་པའི་སྒྲིབ་པ་གསལ་
བའི་ཕྱིར། གཙང་མའི་ཁྲུས་ཆབ་འདི་གསོལ་བས། འཁྲུལ་པའི་སྒྲིབ་པ་དག་འགྱུར་
ཅིག ། ཨོཾ་ཤུན་རྡོ་གུ་ཤུན་དོ་སལེ་སང་ངེ་ཡེ་སྭཱཧཱ། ཞེས་པས་འདས་པའི་ལྷ་མོ་བཅུའི་
དབང་ཁྲུས་སོ། །ཡེ་ནས་སྐྱེ་མེད་དག་པ་ལ། སྐུ་ཁྲུས་གསོལ་དང་མི་འཚལ་སྟེ།
བདག་དང་མཐའ་ཡས་སེམས་ཅན་རྣམས། མ་རྟོགས་སྐྱེ་འགག་སྒྲིབ་པ་ཅན། སྐྱེ་
འགག་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། སྐྱེ་འགག་
རྣམ་སྨིན་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་སྐྱེ་ཤི་
རྩད་གཅོད་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་
སེམས་ཅན་རྣམས། མ་རྟོགས་དུས་གསུམ་སྒྲིབ་པ་ཅན། དུས་གསུམ་སྒྲིབ་པ་བསལ་
246

མདོ་སྡེ། གཡུང་དྲུང་ལས་དག་རྒྱུད།
བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། འཁོར་བའི་རྣམ་སྨིན་དག་འགྱུར་
ཅིག །ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་འགྱུར་མེད་དག་པ་ལ། སྐུ་
ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་
འགྱུར་བའི་སྒྲིབ་པ་ཅན། འགྱུར་བའི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་
འདི་གསོལ་གྱིས། འགྱུར་བའི་སྒྲིབ་པ་དག་འགྱུར་ཅིག ། ཨོཾ་ཤུན་རྡོ་གུ་ཤུན་དོ་སལེ་
སང་ངེ་ཡེ་སྭཱཧཱ། ཡེ་ནས་རྫུ་འཕྲུལ་ལྡན་པ་ལ། སྐུ་ཁྲུས་གསོལ་དང་མི་འཚལ་ཏེ།
བདག་དང་མཐའ་ཡས་སེམས་ཅན་རྣམས། མ་རྟོགས་ཐབས་མེད་སྒྲིབ་པ་ཅན།
ཐབས་མེད་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ཐབས་
མེད་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་སལེ་སང་ངེ་ཡེ་སྭཱཧཱ། ཡེ་ནས་
ཤེལ་མདོག་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་
སེམས་ཅན་རྣམས། མ་རྟོགས་གཏི་མུག་སྒྲིབ་པ་ཅན། གཏི་མུག་སྒྲིབ་པ་བསལ་བའི་
ཕྱིར། གཙང་མའི་ཁྲུས་ཆབ་འདི་གསོལ་གྱིས། གཏི་མུག་རྣམ་སྨིན་དག་འགྱུར་ཅིག །
ༀ་ཤུན་དྷོ་གུ་ཤུན་སལེ་སང་ངེ་ཡེ་སྭཱཧཱ། ཡེ་ནས་བདུད་ལས་རྒྱལ་ཞིང་དག་པ་ལ། སྐུ་
ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་
བདུད་ཀྱི་སྒྲིབ་པ་ཅན། བདུད་ཀྱི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་
འདི་གསོལ་གྱིས། བདུད་སྒྲིབ་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་དྷོ་སལེ་
སང་ངེ་ཡེ་སྭཱཧཱ། ཡེ་ནས་དུག་འདུལ་དག་པ་ལ། སྐུ་ཁྲུས་གསོལ་དང་མི་འཚལ་ཏེ།
བདག་དང་མཐའ་ཡས་སེམས་ཅན་རྣམས། མ་རྟོགས་དུག་ལྔའི་སྒྲིབ་པ་ཅན། དུག་
ལྔའི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། དུག་ལྔའི་རྣམ་
སྨིན་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཞེས་པས་སྲིད་པའི་
ལྷ་མོ་བདུན་གྱི་དབང་ཁྲུས་ཧཱུཾ། །ཡེ་ནས་མ་རྨོངས་དག་པ་ལ། སྐུ་ཁྲུས་གསོལ་དང་མི་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཚལ་ཏེ། བདག་དང་མཐའ་ཡས་སེམས་ཅན་གྱིས། མ་རྟོགས་མུན་ནག་སྒྲིབ་པ་ཅན།
མུག་ནག་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། མུན་ནག་
རྣམ་སྨིན་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་སྒྲ་
སྙན་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་
ཅན་རྣམས། མ་རྟོགས་ར་ཙེའི་སྒྲིབ་པ་ཅན། ར་ཙེའི་སྒྲིབ་པ་བསལ་བའི་ཕྱིར། གཙང་
མའི་ཁྲུས་ཆབ་འདི་གསོལ་གྱིས། སྒྲའི་རྣམ་སྨིན་དག་འགྱུར་ཅིག ། ཨོཾ་ཤུན་རྡོ་གུ་ཤུན་
དྷོ་སལེ་སང་ངེ་ཡེ་སྭཱཧཱ། ཡེ་ནས་གཏེར་འཛིན་དག་པ་ལ། སྐུ་ཁྲུས་གསོལ་དང་མི་
འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་དབུལ་འཕོང་སྒྲིབ་
པ་ཅན། དབུལ་འཕོང་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་
གྱིས། དབུལ་འཕོང་སྒྲིབ་པ་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་
སཱཧཱ། ཡེ་ནས་གཉིས་མེད་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་
མཐའ་ཡས་སེམས་ཅན་རྣམས། མ་རྟོགས་སོ་སོའི་སྒྲིབ་པ་ཅན། སོ་སོའི་སྒྲིབ་པ་
བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། སོ་སོའི་རྣམ་སྨིན་དག་
འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་གཙང་ཞིང་དག་པ་
ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས།
མ་རྟོགས་ཉོན་མོངས་སྒྲིབ་པ་ཅན། ཉོན་མོངས་སྒྲིབ་པ་བསལ་བའི་ཕྱིར། གཙང་མའི་
ཁྲུས་ཆབ་འདི་གསོལ་གྱིས། སྒྲིབ་པའི་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་
དྷོ་སལེ་སང་ངེ་ཡེ་སྭཱཧཱ། ཡེ་ནས་བཅུད་དང་ལྡན་པ་ལ། སྐུ་ཁྲུས་གསོལ་དང་མི་
འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་རོ་མཆོག་སྒྲིབ་པ་
ཅན། རོ་མཆོག་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། རོ་
མཆོག་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་
248

མདོ་སྡེ། གཡུང་དྲུང་ལས་དག་རྒྱུད། །
ངད་ལྡན་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་
སེམས་ཅན་རྣམས། མ་རྟོགས་དྲིའི་སྒྲིབ་པ་ཅན། དྲིའི་སྒྲིབ་པ་བསལ་བའི་ཕྱིར།
གཙང་མའི་ཁྲུས་ཆབ་འདི་གསོལ་བ། དྲིའི་རྣམ་སྨིན་དག་འགྱུར་ཅིག ། ཨོཾ་ཤུན་དྷོ་གུ་
ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་གནས་འདྲེན་དག་པ་ལ། སྐུ་ཁྲུས་གསོལ་དང་
མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་གནས་ཀྱི་སྒྲིབ་
པ་ཅན། གནས་ཀྱི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས།
གནས་ཀྱི་སྒྲིབ་པ་དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཞེས་
པས་ཡེ་ཤེས་ཀྱི་ལྷ་མོ་བརྒྱད་ཀྱི་དབང་ཁྲུས་སོ། །ཡེ་ནས་བཀྲ་གསལ་དག་པ་ལ། སྐུ་
ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་
མདངས་ཀྱི་སྒྲིབ་པ་ཅན། མདངས་ཀྱི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་
འདི་གསོལ་གྱིས། མདངས་ཀྱི་རྣམ་སྨིན་དག་འགྱུར་ཅིག ། ཨོཾ་ཤུན་རྡོ་གུ་ཤུན་དྷོ་སལེ་
སང་ངེ་ཡེ་སྭཱཧཱ། ཡེ་ནས་སྐུ་རྒྱུད་དག་པ་ལ། སྐུ་ཁྲུས་གསོལ་དང་མི་འཚལ་ཏེ།
བདག་དང་མཐའ་ཡས་སེམས་ཅན་རྣམས། མ་རྟོགས་ལུས་ཀྱི་སྒྲིབ་པ་ཅན། ལུས་ཀྱི་
སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ལུས་སྒྲིབ་རྣམ་སྨིན་
དག་འགྱུར་ཅིག ། ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་སྤྱི་གཙུག་དག་
པ་ལ། སྐུ་ཁྲུས་གསོལ་དང་མི་འཚལ་སྟེ། བདག་དང་མཐའ་ཡས་སེམས་ཅན་རྣམས།
མ་རྟོགས་པུ་ཙམ་སྒྲིབ་པ་ཅན། པུ་ཙམ་སྒྲིབ་པ་བསལ་བའི་ཕྱིར། གཙང་མའི་ཁྲུས་
ཆབ་འདི་གསོལ་བས། པུ་ཙམ་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་དྷོ་སལེ་
སང་ངེ་ཡེ་སྭཱཧཱ། ཡེ་ནས་སྒྲ་རྒྱལ་དག་པ་ལ། སྐུ་ཁྲུས་གསོལ་དང་མི་འཚལ་ཏེ།
བདག་དང་མཐའ་ཡས་སེམས་ཅན་རྣམས། མ་རྟོགས་ངག་གི་སྒྲིབ་པ་ཅན། ངག་གི་
སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ངག་གི་རྣམ་སྨིན་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
དག་འགྱུར་ཅིག ། ཨོཾ་ཤུན་རྡོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་དབང་བསྒྱུར་
དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་
རྣམས། མ་རྟོགས་གཞན་དབང་སྒྲིབ་པ་ཅན། གཞན་དབང་སྒྲིབ་པ་བསལ་བའི་ཕྱིར།
གཙང་མའི་ཁྲུས་ཆབ་འདི་གསོལ་གྱིས། གཞན་དབང་རྣམ་སྨིན་དག་འགྱུར་ཅིག ། ཨོཾ་
ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་ཐུགས་ཉིད་དག་པ་ལ། སྐུ་ཁྲུས་
གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་ཡིད་
ཀྱི་སྒྲིབ་པ་ཅན། ཡིད་ཀྱི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་གསོལ་
གྱིས། ཡིད་ཀྱི་རྣམ་སྨིན་དག་འགྱུར་ཅིག །ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ།
ཡེ་ནས་རྒྱུན་མེད་དག་པ་ལ། སྐུ་ཁྲུས་གསོལ་དང་མི་འཚལ་ཏེ། བདག་དང་མཐའ་
ཡས་སེམས་ཅན་རྣམས། མ་རྟོགས་ཆད་པའི་སྒྲིབ་པ་ཅན། ཆད་པའི་སྒྲིབ་པ་བསལ་
བའི་ཕྱིར། གཙང་མའི་ཁྲུས་ཆབ་འདི་གསོལ་གྱིས། ཆད་པའི་སྒྲིབ་པ་དག་འགྱུར་ཅིག །
ཨོཾ་ཤུན་དྷོ་གུ་ཤུན་དྷོ་སལེ་སང་ངེ་ཡེ་སྭཱཧཱ། ཡེ་ནས་ཕྱག་མཚན་དག་པ་ལ། སྐུ་ཁྲུས་
གསོལ་དང་མི་འཚལ་ཏེ། བདག་དང་མཐའ་ཡས་སེམས་ཅན་རྣམས། མ་རྟོགས་ཉམ་
ངའི་སྒྲིབ་པ་ཅན། ཉམ་ངའི་སྒྲིབ་པ་བསལ་བའི་ཕྱིར། གཙང་མའི་ཁྲུས་ཆབ་འདི་
གསོལ་གྱིས། ཉམ་ངའི་རྣམ་སྨིན་དག་འགྱུར་ཅིག །ཨོཾ་ཤུན་རྡོ་གུ་ཤུན་རྡོ་སལེ་སང་ངེ་
ཡེ་སྭཱཧཱ། ཞེས་པས་བཀྲ་ཤིས་ཀྱི་ལྷ་མོ་བརྒྱད་ཀྱི་དབང་ཁྲུས་སོ། །བུམ་པ་རི་རབ་ཡུམ་
གྱི་དབང་བསྐུར་ནས། གཙང་ཞིང་དག་པའི་ཆུའི་ཁྲུས་གསོལ་སྟེ། དང་པོར་ཡུམ་ལ་
ཁྲུས་གསོལ་དེ་ནས་མི་རྣམས་བཀྲུ། ཞེས་གསུངས་སོ། །གཡུང་དྲུང་ལས་རྣམ་པར་
དག་པའི་རྒྱུད་ལས། སྐུ་ཁྲུས་གསོལ་བའི་ལེའུ་སྟེ་ཉི་ཤུ་རྩ་ལྔ་པའོ། །། །
༧ དེ་ནས་ཁྲུས་རྫོགས་ནས་སྨོན་ལམ་གདབ་པར་ཡང་། དགེ་བའི་ལས་རྣམས་མ་
ལུས་ཐམས་ཅད་རྫོགས་སོ། །ཉམས་པ་མེད་པ་གནས་སུ་ཕྱིན་པའི་ཕྱིར། བུམ་པ་ཡུམ་
260

མདོ་སྡེ། གཡུང་དྲུང་ལས་དག་རྒྱུད།
གྱིས་སྨོན་ལམ་གདབ་པར་བྱ། ན་མོ་བུམ་པ་འདི་ནི་ཡུམ་གྱི་རང་བཞིན་ལས། མི་
གཡོ་ཀུན་བསྐྱེད་གཡུང་དྲུང་བཟང་མོའི་ཚུལ། སྐྱེ་དགུའི་ཚེ་འཕེལ་ཀློང་ཡང་བ་གའི་
ཡུམ། ཡོན་ཏན་ཀུན་འབྱུང་རིན་ཆེན་གཏེར་གྱི་ཀློང་། རོ་ལེན་བཅུད་སྡུད་བདུད་རྩི་
སྨན་གྱི་སྣོད། ཕོ་བྲང་ཡིད་འོང་ལྷའི་གཞལ་ཡས་ཁང༌། ཟད་མེད་ཀུན་འདུས་
དབྱིངས་ཉིད་མི་དོག་པ། མཚན་མ་མེད་པའི་ཡུམ་ལ་ཕྱག་འཚལ་ལོ། །ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་སྦྱིན་པ་བྱམས་མ་དང་དབྱེར་མེད་པ་ལགས་ཏེ།
དམིགས་མེད་སྦྱིན་པ་མ་གོད་ཡོང་ལ་ཁྱབ་ཞེས་བྱ་སྟེ། ལོངས་སྤྱོད་གཏེར་གྱི་ཐུགས་
རྗེས་བྱིན་བརླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་
གཡུང་དྲུང་གི་དོན་དང་ལྡན་སྟེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་
པར་སངས་རྒྱས་པར་གྱུར་ཅིག ། ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་
ཆེན་མོ་དུག་འདུལ་རེ་ཤག་མ་དང་དབྱེར་མེད་པ་ལགས་ཏེ། དུག་འདུལ་ནག་མོ་རེ་
ཤགས་ཡོངས་ཀྱི་གཙོ་ཞེས་བྱ་སྟེ། མཐུ་བྱིན་དང་ལྡན་པའི་ཐུགས་རྗེ་བྱིན་བརླབས་
ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་
དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་
གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་བུམ་པ་མ་དང་
དབྱེར་མེད་པ་ལགས་ཏེ། རྒྱུན་མེད་ཕྱ་ཚེའི་བདུད་རྩིའི་བུམ་པའི་མགུར་ཞེས་བྱ་སྟེ།
ཕུན་སུམ་ཚོགས་པའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་
སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་
དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་
གཞལ་ཡས་ཁང་འདི་ནི། ཡུམ་ཆེན་མོ་ཉ་ཅན་མ་དང་དབྱེར་མེད་པ་ལགས་ཏེ།
འཇིག་མེད་ཕྱག་ན་རིན་ཆེན་གསེར་གྱི་ཉ་ཞེས་བྱ་སྟེ། ཉམ་ང་མེད་པའི་ཐུགས་རྗེའི་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་
དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་
སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་
ངད་ལྡན་མ་དང་དབྱེར་མེད་པ་ལགས་ཏེ། དྲི་ཞིམ་ངད་ལྡན་རྒྱུན་མེད་ཤངས་ལ་ཐིམ་
ཞེས་བྱ་སྟེ། སྣ་ཚོགས་དྲིའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་
སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་
དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་
གཞལ་ཡས་ཁང་འདི་ནི། ཡུམ་ཆེན་མོ་ལྕགས་ཀྱུ་མ་དང་དབྱེར་མེད་པ་ལགས་ཏེ།
ཐུགས་རྗེ་ལྕགས་ཀྱུས་ཉོན་མོངས་འདམ་ནས་འདྲེན་ཞེས་བྱ་སྟེ། གནས་སུ་འདྲེན་པའི་
ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད།
བོན་གཡུང་དྲུང་གི་དོན་དང་ལྡན་སྟེ། སྐྱེ་བ་མེད་པ་གཡུང་དྲུང་གི་དབྱིངས་སུ།
མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི།
ཡུམ་ཆེན་མོ་འཁོར་ལོ་མ་དང་དབྱེར་མེད་པ་ལགས་ཏེ། དབང་བསྒྱུར་འཁོར་ལོ་སྤྲུལ་
པའི་ཞབས་ཞེས་བྱ་སྟེ། རྫུ་འཕྲུལ་འཁོར་ལོའི་ཐུགས་རྗེའི་བྱིན་རླབས་ཀྱིས། བདག་
དང་མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ།
སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་
མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་དུང་ཅན་མ་དང་དབྱེར་མེད་
པ་ལགས་སྟེ། སྒྲ་རྒྱལ་དུང་ཅན་མྱ་ངན་མེད་པའི་གསུང་ཞེས་བྱ་སྟེ། རྔོས་མེད་སྒྲའི་
ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད།
བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ།
མངོན་པར་སངས་རྒྱས་པར་གྱུར་ཅིག ། ན་མོ་བུམ་པ་ལྷའི་གཞལ་ཡས་ཁང་འདི་ནི།
252

མདོ་སྡེ། གཡུང་དྲུང་ལས་དག་རྒྱུད། །
ཡུམ་ཆེན་བཅུད་བསྡུད་མ་དང་དབྱེར་མེད་པ་ལགས་ཏེ། རོ་ལེན་བཅུད་བསྡུད་ལེབ་
བརྒན་འབར་བའི་ལྗགས་ཞེས་བྱ་སྟེ། བདུད་རྩིའི་བཅུད་ཀྱི་ཐུགས་རྗེའི་བྱིན་རླབས་
ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་
དང་ལྡན་སྟེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་
གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་གཙང་མ་དང་
དབྱེར་མེད་པ་ལགས་ཏེ། སྐྱོན་རྣམས་གཞི་བཅོམ་དག་པ་ཁྲུས་ཀྱི་ཆུ་ཞེས་བྱ་སྟེ། ཉོན་
མོངས་སྒྲིབ་པ་སེལ་བའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་
སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་
དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་
གཞལ་ཡས་ཁང་འདི་ནི། ཡུམ་ཆེན་མོ་གདུགས་ཅན་མ་དང་དབྱེར་མེད་པ་ལགས་སྟེ།
དབུ་རྒྱན་ཐོད་སྡིངས་རིན་ཆེན་པྲོག་ཞུ་དང་ཆས་ཞེས་བྱ་སྟེ། སྤྱི་གཙུག་ཚེའི་ཐུགས་
རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་
གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་
པར་སངས་རྒྱས་པར་གྱུར་ཅིག ། ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་
ཆེན་མོ་དཔལ་དབྱེ་མ་དང་དབྱེར་མེད་པ་ལགས་ཏེ། ཐུགས་ཉིད་མི་གཡོ་མཚན་མའི་
ཡུལ་ལས་འདས་ཞེས་བྱ་སྟེ། དངོས་མེད་ངང་གིས་ཐུགས་རྗེའི་བྱིན་རླབས་ཀྱིས།
བདག་དང་མཐའ་ཡས་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་
ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །
ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་ཕྱག་རྒྱ་མ་དང་དབྱེར་མེད་
པ་ལགས་ཏེ། ཕྱག་རྒྱ་གར་ཐབས་གཉིས་མེད་ཐུགས་ལ་སྒྱུར་ཞེས་བྱ་སྟེ། མཉམ་པ་
ཉིད་གཉིས་སུ་མེད་པའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་
དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་
གཞལ་ཡས་ཁང་འདི་ནི། ཡུམ་ཆེན་མོ་གཏེར་འཛིན་མ་དང་དབྱེར་མེད་པ་ལགས་ཏེ།
ཡིད་བཞིན་ནོར་བུ་རིན་ཆེན་བརྒྱད་གཏེར་འཆང་ཞེས་བྱ་སྟེ། འདོད་དགུ་འབྱུང་བའི་
ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་སེམས་ཅན་ཐམས་ཅད། བོན་
གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་
པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་
ཆེན་མོ་རྒྱལ་མཚན་མ་དང་དབྱེར་མེད་པ་ལགས་ཏེ། གསལ་བ་འོད་ལྡན་མི་ནུབ་རྒྱལ་
མཚན་སྐུ་ཞེས་བྱ་སྟེ། སྐུའི་རྒྱུད་ཀྱི་ཐུགས་རྗེའི་བྱིན་རླབས་ཀྱིས། བདག་དང་མཐའ་
ཡས་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་
གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་ཆེན་མོ་པད་མ་ཅན་དང་དབྱེར་མེད་པ་ལགས་ཏེ།
བཀྲ་གསལ་པད་མའི་གདན་མཆོག་ལྷུན་ལ་རྫོགས་ཞེས་བྱ་སྟེ། པད་མའི་ཀློང་གི་
ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད།
བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ།
མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི།
ཡུམ་ཆེན་མོ་སྒྲ་སྙན་ཤོལ་མོ་དང་དབྱེར་མེད་པ་ལགས་ཏེ། རྔོས་མེད་སྒྲ་སྙན་སྣང་
བའི་ཡུལ་ལས་འདས་ཞེས་བྱ་སྟེ། སྣ་ཚོགས་སྒྲའི་ཐུགས་རྗེའི་བྱིན་རླབས་ཀྱིས། བདག་
དང་མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ།
སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་
མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་ཀུན་གསལ་མ་དང་དབྱེར་
254

མདོ་སྡེ། གཡུང་དྲུང་ལས་དག་རྒྱུད།།
མེད་པ་ལགས་ཏེ། མ་རྨོངས་རིག་པ་གསལ་བའི་གཙོ་མོ་ཞེས་བྱ་སྟེ། སྣ་ཚོགས་
གཟུགས་སུ་གསལ་བའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་
སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་
དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་
གཞལ་ཡས་ཁང་འདི་ནི། ཡུམ་ཆེན་མོ་སྲིད་པའི་ལྷ་མོ་གཡུང་དྲུང་རྒྱལ་དང་དབྱེར་
མེད་པ་ལགས་ཏེ། སྲིད་གསུམ་མི་འགྱུར་གཡུང་དྲུང་བདུད་ལས་རྒྱལ་ཞེས་བྱ་སྟེ།
འཆི་བདག་བདུད་ལས་རྒྱལ་བའི་ཐུགས་རྗེའི་བྱིན་རླབས་ཀྱིས། བདག་དང་མཐའ་
ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་
པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་ཆེན་མོ་ཤེལ་མདོག་མ་དང་དབྱེར་མེད་པ་ལགས་
ཏེ། གསལ་བ་ཡེ་ཤེས་མ་སྒྲིབ་མཁའ་ལ་ཤར་ཞེས་བྱ་སྟེ། ཡེ་ཤེས་འོད་ཀྱི་ཐུགས་རྗེའི་
བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་
དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་
སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། སྲིད་པའི་ལྷ་
མོ་འཕྲུལ་མོ་ཆེ་དང་དབྱེར་མེད་པ་ལགས་ཏེ། རྫུ་འཕྲུལ་ཐབས་ཆེན་སྲིད་གསུམ་གཙོ་
མོ་ཞེས་བྱ་སྟེ། སྲིད་པ་གསུམ་གྱི་ཐུགས་རྗེའི་བྱིན་རླབས་ཀྱིས། བདག་དང་མཐའ་
ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་
པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་
ལྷའི་གཞལ་ཡས་ཁང་འདི་ནི། གཡུང་དྲུང་ལྷ་མོ་སྲིད་གསུམ་མགོན་དང་དབྱེར་མེད་
པ་ལགས་ཏེ། འགྱུར་མེད་གཡུང་དྲུང་སྲིད་གསུམ་ཕྱག་རྒྱའི་བདག་ཅེས་བྱ་སྟེ། མི་
འགྱུར་གཡུང་དྲུང་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་
255

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་
དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་
ཁང་འདི་ནི། ཡུམ་ཆེན་མོ་ཚུལ་ཁྲིམས་བྱམས་མ་དང་དབྱེར་མེད་པ་ལགས་ཏེ། མི་
གཡོ་མི་འཁྲུལ་སྤྱོད་ཚུལ་ཁྲིམས་དང་ལྡན་ཞེས་བྱ་སྟེ། མི་གཡོ་སྤྱོད་པའི་ཐུགས་རྗེའི་
བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་
དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་
སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་
བཟོད་པ་བྱམས་མ་དང་དབྱེར་མེད་པ་ལགས་ཏེ། བདེ་ལྡན་བཟོད་པ་འགོགས་པའི་
རྒྱུ་ཚོར་མེད་ཞེས་བྱ་སྟེ། བཟོད་ཐོབ་རྒྱལ་པོ་ཐུགས་རྗེའི་བྱིན་རླབས་ཀྱིས། བདག་དང་
མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་
བ་མེད་པ་གཡུང་དྲུང་གི་དབྱིངས་སུས། མངོན་པར་སངས་རྒྱས་པར་གྱུར་ཅིག །ན་
མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་སྟོབས་ཀྱི་བྱམས་མ་དང་དབྱེར་
མེད་པ་ལགས་ཏེ། མ་བརྩལ་ལྷུན་གྲུབ་རྩལ་ཆེན་སྟོབས་དང་ལྡན་ཞེས་བྱ་སྟེ། མི་
བཟད་སྟོབས་ཀྱི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་
ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་
དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་
ཁང་འདི་ནི། ཡུམ་ཆེན་མོ་སྨོན་ལམ་བྱམས་མ་དང་དབྱེར་མེད་པ་ལགས་ཏེ། བྱམས་
སྙོམ་སྨོན་ལམ་མི་འགྱུར་རེ་དོགས་མེད་ཞེས་བྱ་སྟེ། རེ་དོགས་མེད་པའི་ཐུགས་རྗེའི་
བྱིན་རླབ་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་གཡུང་
དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་
སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་
256

མདོ་སྡེ། གཡུང་དྲུང་ལས་དག་རྒྱུད།
དབལ་སོ་ཡ་མ་དང་དབྱེར་མེད་པ་ལགས་ཏེ། རྣོ་དབལ་དྲག་ཤུལ་སྐྱེ་ཤི་རྩད་ནས་
གཅོད་ཞེས་བྱ་སྟེ། སྐྱེ་ཤི་རྩད་གཅོད་ཐུགས་རྗེའི་བྱིན་རླབས་ཀྱིས། བདག་དང་མཐའ་
ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་སྟེ། སྐྱེ་བ་མེད་
པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་ཆེན་མོ་བརྩོན་འགྲུས་བྱམས་མ་དང་དབྱེར་མེད་
པ་ལགས་ཏེ། ཐོགས་མེད་བརྩོན་འགྲུས་གསལ་འཁྱུགས་འོད་དང་ལྡན་ཞེས་བྱ་སྟེ།
བརྩོན་འགྲུས་མྱུར་དུ་འགྲུབ་པའི་ཐུགས་རྗེའི་བྱིན་རླབས་ཀྱིས། བདག་དང་མཐའ་
ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་
པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག ། ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་ཆེན་མོ་བསམ་གཏན་བྱམས་མ་དང་དབྱེར་མེད་
པ་ལགས་ཏེ། འགྱུར་མེད་ཏིང་འཛིན་མི་འགྱུར་བསམ་གཏན་མཆོག་ཅེས་བྱ་སྟེ།
བསམ་གཏན་མི་འཁྲུག་པའི་ཐུགས་རྗེའི་བྱིན་བརླབས་ཀྱིས། བདག་དང་མཐའ་ཡས་
པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་
གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་མོ་བུམ་པ་
ལྷའི་གཞལ་ཡས་ཁང་འདི་ནི། ཡུམ་ཆེན་མོ་ཐུགས་རྗེ་བྱམས་མ་དང་དབྱེར་མེད་པ་
ལགས་སྟེ། ཐུགས་རྗེའི་གཙོ་མོ་ཐུགས་རྗེའི་བདག་ཉིད་ཅན་ཞེས་བྱ་སྟེ། ཀུན་ལ་ཁྱབ་
པའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་
ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ།
མངོན་པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི།
ཡུམ་ཆེན་མོ་ཐབས་ཀྱི་བྱམས་མ་དང་དབྱེར་མེད་པ་ལགས་ཏེ། མ་ཆགས་པད་མ་
གཉིས་མེད་ཐབས་དང་ལྡན་ཞེས་བྱ་སྟེ། གཉིས་མེད་ཀློང་དུ་འབྲེལ་བའི་ཐུགས་རྗེའི་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བྱིན་བརླབས་ཀྱིས། བདག་དང་མཐའ་ཡས་པའི་སེམས་ཅན་ཐམས་ཅད། བོན་
གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་
པར་སངས་རྒྱས་པར་གྱུར་ཅིག །ན་མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་
ཆེན་མོ་མདངས་ལྡན་མ་དང་དབྱེར་མེད་པ་ལགས་ཏེ། བ་གའི་ཀློང་ནས་སྣ་ཚོགས་
གཞི་འཛིན་མ་ཞེས་བྱ་སྟེ། སྐྱེ་མེད་དབྱིངས་ཀྱི་ཐུགས་རྗེའི་བྱིན་བརླབས་ཀྱིས། བདག་
དང་མཐའ་ཡས་པའི་སེམས་ཅན་ཐམས་ཅད། བོན་གཡུང་དྲུང་གི་དོན་དང་ལྡན་སྟེ།
སྐྱེ་བ་མེད་པ་གཡུང་དྲུང་གི་དབྱིངས་སུ། མངོན་པར་སངས་རྒྱས་པར་གྱུར་ཅིག །ན་
མོ་བུམ་པ་ལྷའི་གཞལ་ཡས་ཁང་འདི་ནི། ཡུམ་ཆེན་མོ་ས་ཏྲིག་ཨེར་སངས་དང་དབྱེར་
མེད་པ་ལགས་ཏེ། མི་སྐྱེ་མི་འགག་ནམ་མཁའི་རང་བཞིན་ཅན་ཞེས་བྱ་སྟེ། ཤེས་རབ་
གསལ་བའི་ཐུགས་རྗེའི་བྱིན་རླབས་ཀྱིས། བདག་དང་མཐའ་ཡས་པའི་སེམས་ཅན་
ཐམས་ཅད། བོན་གཡུང་དྲུང་གི་དོན་དང་ལྡན་ཏེ། སྐྱེ་བ་མེད་པ་གཡུང་དྲུང་གི་
དབྱིངས་སུ། མངོན་པར་སངས་རྒྱས་པར་གྱུར་ཅིག །ཞེས་པས་སྨོན་ལམ་ཡོངས་སུ་
རྫོགས་པར་གདབ། དགེ་བའི་ལས་མཐའ་སྨོན་ལམ་དག་གིས་བསྡུ། ཞེས་གསུངས་
སོ། །གཡུང་དྲུང་ལས་རྣམ་པར་དག་པའི་རྒྱུད་ལས། བུམ་པ་སུམ་ཅུ་རྩ་གསུམ་གྱིས་
སྨོན་ལམ་མ་འདྲེས་པར་གདབ་པའི་ལེའུ་སྟེ་ཉི་ཤུ་རྩ་དྲུག་པའོ།། །། །
༧ དེ་ནས་ལྷ་བསྐྱེད་དཀྱིལ་འཁོར་བསྡུས་བ་ཡང་། འགྲོ་བའི་དོན་ཕྱིར་དཀྱིལ་
འཁོར་རྡུལ་ཚོན་དུ། ཏིང་འཛིན་སྟོབས་ཀྱིས་གཙོ་འཁོར་བསྐྱེད་པ་ལ། རང་བཞིན་
དབྱིངས་ནས་སྤྱན་དྲངས་གཉིས་མེད་ཐིམ། པད་མའི་གདན་ལས་འགྲོ་དོན་སྨིན་པར་
མཛོད། འགྲོ་དྲུག་ཐུགས་རྗེས་འཛིན་པར་བྱིན་རླབས་བདག །རང་བཞིན་དབྱིངས་
ནས་སྤྱན་དྲང་བྱོན་པ་རྣམས། ངང་པས་ཆུ་ལས་འོ་མ་ཕྱེ་བ་བཞིན། རང་བཞིན་
དབྱིངས་ཀྱི་གནས་སུ་གཤེགས་སུ་གསོལ། ཏིང་འཛིན་རིག་པས་བསྐྱེད་པའི་གཙོ་
258

མདོ་སྡེ། གཡུང་དྲུང་ལས་དག་རྒྱུད། །
འཁོར་རྣམས། ཉི་ཟེར་མ་ལས་འདུས་པའི་ཚུལ་བཞིན་དུ། རིག་པ་བྱང་ཆུབ་སེམས་
ཉིད་ངང་དུ་བསྡུ། རྡུལ་ཚོན་པད་མར་བསྡུས་པའི་ལེའུ་ཚེ་གདན། འདུས་བྱས་
དཀྱིལ་འཁོར་མི་རྟག་སྐད་ཅིག་མ། ས་ཚོན་སྣ་ལྔ་འབྱུང་བ་ལྔ་ལ་ཐིམ། འབྱུང་བ་ལྔ་
ཉིད་ནམ་མཁའི་དབྱིངས་སུ་ཐིམ། ནམ་མཁའ་ཉིད་ཀྱང་བོན་ཉིད་དབྱིངས་སུ་ཐིམ།
ཐམས་ཅད་དབྱེར་མི་ཕྱེད་པ་མཉམ་པའི་ངང་། མ་བཅོས་ཐིག་ལེ་གཅིག་ལ་བཞག་
པར་བྱའོ། །ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། ལྷ་
བསྐྱེད་ཅིང་དཀྱིལ་འཁོར་བསྡུ་བའི་ལེའུ་སྟེ་ཉི་ཤུ་རྩ་བདུན་པའོ།། །། །
༧ དེ་ནས་ཡང་ཡིད་ཀྱི་ཁྱེའུ་ཆུང་གིས། སྟོན་པ་ལ་བསྐོར་བ་མང་དུ་བྱས་ནས།
ལྷའི་མེ་ཏོག་མང་པོ་སྐུ་ལ་གཏོར་ཞིང་ཆར་འབེབས་པའོ། །སྟོན་པའི་ཞབས་ལ་སྤྱི་
བོས་ཕྱག་བཙལ་ནས། འདི་སྐད་ཅེས་ཞུས་སོ། །ཀྱི་སྟོན་པའི་སྒྲོན་མ་འགྲོ་བ་ཡོངས་
ཀྱི་མགོན། མ་འོངས་ཕྱི་རབས་རྣམས་ཀྱི་དོན་ཕྱིར་དུ། ཕྲིན་ལས་བསྡུས་དང་ཡང་
སྙིང་ཇི་ལྟར་བུ། བཀྲ་ཤིས་མཆོད་སྦྱིན་རིམ་པ་ཇི་ལྟར་ལགས། སྟོན་པའི་ཐུགས་རྗེས་
འཁོར་ལ་བཤད་དུ་གསོལ། ཅེས་ཞུས་སོ། །དེ་ནས་སྟོན་པས་འཁོར་ལ་བཀའ་སྩལ་པ།
ཉོན་ཅིག་གཡུང་དྲུང་སེམས་དཔའི་འཁོར་རྣམས་ཀུན། སེམས་ཅན་སྒྲིབ་སྦྱོང་བསོད་
ནམས་བསགས་པ་དང་། བླ་མེད་འབྲས་བུ་ཐོབ་པར་བྱ་བའི་ཕྱིར། ཡུམ་གྱི་ཕྲིན་
ལས་བསྡུས་པ་ངས་བཤད་དོ། །ཐོག་མར་དད་པ་བརྩོན་འགྲུས་ལྡན་པ་ཡི། གཤེན་
རབ་བླ་མ་དག་ལ་ཞུ་དོན་གསོལ། བླ་མས་དཀྱིལ་འཁོར་ལྷ་ལ་གསོལ་བ་གདབ། ལོ་
ཟླ་གཟའ་སྐར་ཚེས་གྲངས་འཛོམས་པ་ལ། མཆོད་པའི་གནས་བརྩལ་ས་བསླང་བྱིན་
གྱིས་བརླབས། མཆོད་པ་ལྔ་དང་མངོན་ཆ་གསེར་སྐྱེམས་ཀྱིས། བདེ་བར་གཤེགས་
དང་ས་བདག་ཀླུ་གཉེན་དང་། ལྷ་སྲིན་སྡེ་བརྒྱད་རྣམས་ལ་མཆོད་སྦྱིན་བྱ། མཁྱེན་
པར་གསོལ་ཞིང་བཀའ་བསྒོ་བདེན་པ་བདར། ས་བསྡུས་ས་སྦྱངས་ས་བཅད་དཀྱིལ་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
འཁོར་བཞེངས། འདོམ་གང་མདའ་རེ་ངོས་རེ་ཡོད་པ་ལ། ཕྱོགས་བཞིར་ཚད་མཉམ་
མཚམས་བཞིར་ཕུར་པ་གདབ། དཔངས་སུ་ཆག་ཚད་དྲུག་དང་ལྡན་པར་བྱ། དེ་
ལ་བྱི་དོར་ལེགས་པར་བྱས་ནས་ནི། ཆུ་གཙང་སྨན་དང་འོ་མས་ཆག་ཆག་གདབས།
ཐིག་སྐུད་ཚད་ནི་དཀྱིལ་འཁོར་ཉིས་འགྱུར་རོ། །ཐིག་མཁན་ཐིག་གཡོག་ཏིང་འཛིན་
ལྡན་པ་ཡིས། ཐིག་ལ་བྱིན་བརླབས་ཐིག་མཚམས་གཅད་བྱ་ཞིང༌། ཐིག་ཆོག་བྱ་
ཞིང་ཐིག་རྣམས་མ་འཁྲུལ་གདབ། མཐའ་ཐིག་ཚངས་ཐིག་འགྲུས་ཐིག་ཟུར་མཉམ་
པ། ཐིག་ཆེན་བཞི་གདབ་ཕོ་བྲང་ལིང་ཚེ་དགུ། ཐིག་ཆེན་སུམ་ཐིག་ཆག་གང་ངོ༌། །
འགྲུས་ཐིག་གཤགས་ཐིག་ཕྲ་མོ་བཅུ་དྲུག་དང༌། སྐོར་ཐིག་ལས་སོགས་མ་འདྲེས་ཚང་
པར་གདབས། གདན་དང་ས་ཚོན་བྱིན་བརླབས་ཁ་ལྕེ་དག་པར་བྱའོ། །སྤྱན་དྲང་
ཕྱག་བཙལ་སྡིག་བཤགས་སྙན་གསན་དབབས། སློབ་དཔོན་སློབ་བུ་ཡོན་བདག་ཕོ་མོ་
རྣམས། ཁྲུས་ནས་དབྱུང་ཞིང་དགོས་དགུ་རྫས་རྣམས་བསོག །བར་ཆད་གག་བསལ་
ཉན་གཟུགས་ཕྱ་ཚེ་གཟུངས། ལྷ་དང་མགྲོན་དང་རྫས་དང་ཡོ་བྱད་དང༌། མཁན་
སློབ་ཡོན་བདག་ཕོ་མོ་རྣམས། ཏིང་འཛིན་སྟ་གོན་ངང་ལ་གནས་པར་བྱའོ། །དེ་
ནི་དཀྱིལ་འཁོར་བྲི་བའི་རིམ་པ་ནི། དབུས་ཀྱི་ཕོ་བྲང་ཟུར་ཐིག་གཡས་གཡོན་དང་།
ཟླུམ་ཐིག་གཉིས་བསྐོར་པད་མ་འདབ་བརྒྱད་བྲིས། ཕྱོགས་འཚམས་བརྒྱད་ཀྱང་དེ་
དང་མཐུན་པར་བྲི། པད་མའི་ལྟེ་བ་རྣམས་ནི་དཀར་པོ་བྱ། པད་མའི་ཁ་དོག་ཕྱོགས་
ཀྱི་གླིང་དང་མཐུན། པད་སྤྱན་དམར་པོ་གྲུ་ཆད་སེར་པོ་བྱ། ཐིག་ཆེན་བཞི་ནི་གཡུང་
དྲུང་ཐིམ་པར་བྲི། སྣམ་བུ་སྒོ་དང་སྒོ་ཁྱུད་རྒྱན་རྣམས་ཀུན། དཀྱིལ་འཁོར་ཆེན་པོ་
ཉིད་དང་མཐུན་པར་བྲི། མ་འདལ་བཤམ་ཤིང་མཆོད་པའི་རྫས་རྣམས་དགྲམ། བུམ་
པ་བཅའ་ཞིང་རྒྱན་རྫས་བྱིན་གྱིས་བརླབས། དཀྱིལ་འཁོར་དག་ལ་དགོད་པའི་ཆོ་ག་
བྱ། དཀྱིལ་འཁོར་མངའ་བདག་མཆོད་པའི་ཕྲིན་ལས་མཁན། རྒྱན་དང་ཆ་ལུགས་
260

མདོ་སྡེ། གཡུང་དྲུང་ལས་དག་རྒྱུད།
དགོངས་སྤྱོད་སོ་སོར་གསལ། སློབ་དཔོན་རང་བཞིན་ཆ་ལུགས་ལྔ་ལྡན་པས། ཏིང་
འཛིན་རྣམ་གསུམ་རིམ་པར་གསལ་བར་བསྒོམ། བདག་གི་ཐུགས་ཁའི་ཡིག་འབྲུ་ས་
བོན་ལས། འོད་ཟེར་སྤྲོ་བསྡུས་བདག་གཞན་སྡིག་སྒྲིབ་སྦྱངས། ཡེ་ཤེས་སེམས་དཔའ་
སྤྱན་དྲངས་དམ་ཚིག་སེམས་དཔའ་བསྐྱེད། གཉིས་སུ་མེད་པའི་ལས་ཀྱི་སེམས་དཔའ་
བསྒོམ། དོན་རྟགས་ཁྲི་དང་ཉི་ཟླ་པད་མའི་གདན། ཡིག་འབྲུ་ཕྱག་མཚན་སྤྲུལ་པའི་
འཕྲོ་འདུ་ལས། སྔགས་ཀྱིས་སྐུར་བསྐྱེད་ཕྱག་རྒྱས་བདའ་མཚོན་ནོ། ། རྩ་བའི་ཡུམ་
བཅུ་འཁོར་དང་བཅས་པ་བསྐྱེད། དབུས་ཀྱི་ཕོ་བྲང་ལྟེ་བ་གཉིས་ལ་ནི། ས་ཏྲིག་ཨེར་
སངས་ཐབས་ཀྱི་བྱམས་མ་བསྐྱེད། ཤར་དུ་ཐུགས་རྗེ་བྱམས་མ་སྐྱེད་བྱ་ཞིང་། བྱང་ཤར་
གླིང་ལ་བསམ་གཏན་བྱམས་མའོ། །བྱང་གླིང་དག་ལ་བརྩོན་འགྲུས་བྱམས་མའོ། །བྱང་
ནུབ་གླིང་ལ་སྨོན་ལམ་བྱམས་མའོ། །ནུབ་ཀྱི་གླིང་ལ་སྟོབས་ཀྱི་བྱམས་མ་དང་། ལྷོ་
ནུབ་ལ་ནི་བཟོད་པ་བྱམས་མ་བསམ། ལྷོའི་གླིང་ལ་ཚུལ་ཁྲིམས་བྱམས་མ་དང་། ཤར་
ལྷོ་དག་ཏུ་སྦྱིན་པ་བྱམས་མ་ནི། སྐུ་མདོག་ཕྱག་མཚན་རྒྱན་རྣམས་རྫོགས་པར་བསྐྱེད།
སྲས་རྣམས་ཡུམ་ལ་བསྐོར་ཏེ་གནས་པར་སྒོམས། གཉིས་མེད་སྐུར་གསལ་སྙིང་པོ་
བཟླས་བརྗོད་བྱ། ཕྲིན་ལས་མཁན་དང་མཆོད་པ་མཆོད་གཡོག་རྣམས། གཙང་མའི་
ཁྲུས་བྱས་མེ་ཏོག་ཐོགས་ནས་ནི། གདན་དབུལ་སྤྱན་དྲང་བཞུགས་སུ་གསོལ་བ་དང་།
དགྱེས་པ་བསྐྱེད་ཅིང་ཕྱག་འཚལ་སྡིག་པ་བཤགས། མཆོད་པ་ལྔ་དང་སྐུ་བསྟོད་
མཆོད་ཡོན་དབུལ། མཆོད་བསྟོད་ཆོ་ག་ཡན་ལག་རྫོགས་པར་བྱས། དེ་ནས་སྒོ་དབྱེ་
འཇུག་པའི་ཆོ་ག་ནི། དབང་ནོད་པ་དང་དབང་བསྐུར་ཁྲུས་ནས་དབྱུང༌། བུམ་པ་
ཡུམ་གྱི་སྨོན་ལམ་རྫོགས་པར་གདབ། ལྷ་བསྐྱོད་གདན་བསྐྱོད་དཀྱིལ་འཁོར་ཡོངས་
སུ་བསྡུ། ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། ཡུམ་གྱི་
ཕྲིན་ལས་བསྡུས་པར་བསྟན་པའི་ལེའུ་སྟེ་ཉི་ཤུ་རྩ་བརྒྱད་པའོ །།
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
༧ ཡང་སྙིང་གྱུར་པ་ཡུམ་རྣམས་གཙོ་མོ་སྟེ། བླ་ན་མེད་པའི་ཕྱིན་པ་སྙིང་པོའི་དོན།
ཤེས་རབ་ཀྱིས་ནི་ཡོངས་སུ་སྒྲུབ་པར་བྱེད། ཤེས་རབ་མཐར་ཕྱིན་གཙོ་མོ་ཡུམ་ཆེན་
གྱི། སྒྲུབ་ཐབས་ཉམས་སུ་བླང་ཞིང་བསྐྱེད་པའི་ཐབས། དད་པ་ཆེ་ཞིང་སྙིང་རྗེ་ལྡན་
པ་ཡི། འགྲོ་བའི་དོན་དུ་བྱང་ཆུབ་སེམས་བསྐྱེད་དེ། མི་རྟོག་འདུ་ཤེས་ཡིད་ལ་བསྒོམ་
པར་བྱའོ། །རྒྱུའི་ཏིང་འཛིན་གཟུགས་སུ་སྣང་བའི་ཕུང་པོ་འདི། མི་གཙང་རྫས་ཀྱིས་
གང་ཞིང་བརྩོགས་པ་དང་། སྡུག་བསྔལ་ཀུན་གྱི་གཞི་མ་ཡིན་པར་ཤེས། ཉེན་སྐྱོན་
མང་ཞིང་བག་ཆགས་ངན་པ་སོགས། ལུས་དང་ཁ་ཟས་སྤང་ཞིང་ཅི་ལ་ཆགས་སུ་མེད།
ཅི་ཡང་ལོང་མེད་ཤི་བར་འདུ་ཤེས་པས། བླ་མེད་ཤེས་རབ་ཡུམ་དེ་འབད་དེ་སྒྲུབ།
ཤེས་རབ་གྲོལ་བས་ངན་འགྲོའི་སྡུག་བསྔལ་སངས། དེ་དོན་དེ་ཉིད་བསྒྲུབ་པར་བྱ་
བའི་ཕྱིར། དབེན་ཞིང་རྒྱང་གྲགས་དག་ལས་འཕགས་པའི་གནས། བཀྲ་ཤིས་ཉམས་
དགའ་ཡིད་དང་མཐུན་པ་རུ། སྡིག་པ་བཤགས་ཤིང་ཚོགས་བསོགས་ཡན་ལག་བྱ།
བར་ཆོད་འགལ་རྐྱེན་མེད་པར་སྨོན་ལམ་གདབ། ཁྲུས་དང་གཙང་སྦྲ་རྒྱུན་དུ་བྱ་བ་
དང་། ཤ་ཆང་སྒོག་གཙང་དུས་མིན་ཁ་ཟས་སྤོངས། གཤེན་རབ་བླ་མ་རྒྱུན་དུ་དྲན་
པར་བྱ། དེ་ནས་མཎྜལ་བཤམས་ཞིང་དབུལ་བ་ནི། ཤིན་ཏུ་མཉེན་འཇམ་སྐྱིན་པའི་
ས་དག་ལ། ཁྲུ་གང་དབུས་ནས་གཅལ་ཏེ་ཟླུམ་པོར་བསྐོར། མཛེས་ཤིང་དོད་པ་མེ་
ལོང་ལྟ་བུ་བྱས། ཆག་ཆག་བྱི་དོར་ནན་ཏན་ལྡན་པ་ཡི། བའི་རྣམ་ལྔས་བྱུག་ཅིང་རྒྱལ་
ནུལ་བྱ། བའི་རྣམ་ལྔས་ཚད་དང་མཐུན་པར་སྦྱར། མཎྜལ་བསྐུས་ནས་ཁྱབ་པ་མར་
གྱི་ཚད། ལྕི་བ་རྔོས་པོ་དེ་ནི་ཉི་ཤུའི་འགྱུར། བའི་ཆུ་འོང་སྲང་གི་ཉི་ཤུ་འགྱུར། འོ་མ་དེ་
ནི་དེ་བཞིན་ཞོ་དག་ཀྱང་། མར་གྱི་ཆ་བས་སུམ་འགྱུར་དག་དུ་སྐྱེད། དེ་རྣམས་མཉེན་
ཞིང་ཚགས་ལ་བཙག་པ་ཡང་། ཞག་གསུམ་བར་དུ་བཙག་ཅིང་རས་སུ་གཞུག །
ཉི་མ་གཉིས་ཤིང་ལན་རེ་བྱུག་པ་ནི། ཉི་མ་བདུན་གྱི་བར་དུ་རིམ་པ་ཡིས། མར་གྱི་
262

མདོ་སྡེ། ། གཡུང་དྲུང་ལས་དག་རྒྱུད། །
ལག་སྣུབ་བྱུག་ཅིང་ལག་ཤས་བསྐུས། རམས་དང་གླ་རྩི་འཛ་ཏི་གུར་ཀུམ་གྱི། འདིར་
གུར་བྱས་ཏེ་མར་དང་སྦྱར་ལ་བྱུག །མཉེན་ཅིང་བྱུག་ཏེ་མདངས་དང་ལྡན་པར་
བྱ། མཎྜལ་དབུས་སུ་མེ་ལོང་དུང་ཁེད་སྟེ། རིན་ཆེན་གསེར་གཡུའི་སྤེལ་སྟེ་དགོད་
པར་བྱ། དེ་ནས་མཐོ་གང་ཕྱིར་ལ་དགྱེ་བ་རུ། ཤག་ཚེ་བཞི་བསྣོལ་རྒྱ་གྲམ་ཆ་བརྒྱད་
ནི། ཕྱོགས་མཚམས་བརྒྱད་ཀྱི་ཐད་དུ་འགོད་པར་བྱ། དེའི་ཕྱི་ནང་བར་མཚམས་དག་
དུ་ཡང་། འབྲུ་དང་མེ་ཏོག་མཛེས་པའི་ཚོམ་བུ་དགོད། དེ་ལྟར་བཤམས་ནས་མཎྜལ་
དབུལ་བ་ནི། དུས་གསུམ་བདེར་གཤེགས་སྲས་ཡུམ་འཁོར་བཅས་རྣམས། ཏིང་ངེ་
འཛིན་གྱི་མདུན་དུ་སྤྱན་དྲངས་ལ། གཞའ་ཚོན་དཀྱིལ་འཁོར་ལྟ་བུར་བཞུགས་པར་
བསམ། བདག་ཅག་འདི་དང་འདི་ཞེས་བྱ་བ་ཀུན། ཐོག་མའི་དུས་མཐའ་ཅི་ཡང་
མེད་པ་ནས། ད་ལྟ་ལུས་འདི་བླང་པ་ཡན་ཆད་དུ། སྡིག་པ་མི་དགེའི་ལས་རྣམས་ཅི་
བགྱིས་པ། མི་འཆབ་གནོང་འགྱོད་སེམས་ཀྱིས་མཐོལ་ལོ་བཤགས། དུས་འདི་ནས་
བཟུང་ནས་འབྲས་བུ་གྲུབ་གྲུབ་ཏུ། བདེར་གཤེགས་སྲས་ཡུམ་རྣམས་ལ་སྐྱབས་སུ་
མཆིའོ། །ཀུན་གྱིས་བླ་མེད་འབྲས་བུ་ཐོབ་བྱའི་ཕྱིར། འགྲོ་བའི་དོན་དུ་བྱང་ཆུབ་སེམས་
བསྐྱེད་དོ། །དངོས་སུ་འབྱོར་དང་ཡིད་ཀྱི་རབ་སྤྲུལ་པའི། བླ་མེད་མཆོད་པའི་བྱེ་བྲག་
སྣ་ཚོགས་དང༌། ཡོན་ཏན་མཆོག་གྱུར་མཛེས་པའི་མཎྜལ་འདི། བདེར་གཤེགས་
སྲས་ཡུམ་རྣམས་ལ་འབུལ་ལགས་ཀྱི། ཐུགས་རྗེས་བྱིན་གྱིས་བརློབས་ལ་བཞེས་སུ་
གསོལ། བླ་མེད་འབྲས་བུ་མྱུར་དུ་ཐོབ་འགྱུར་ཅིག །ཨོཾ་མ་བ་མ་དེ་མ་ཧི་མོ་ཧ་ཨེ་མ་
ཧོ། ཨ་ཨད་མ་མ་དྷ་ལ་ཨ༔ དེས་ནི་མཎྜལ་དབུལ་ཞིང་བསོད་ནམས་བསག །བདག་
ཉིད་སྣོད་དང་ལྡན་པར་བྱས། སྤྱི་བོའི་གཙུག་ཏུ་ཡི་གེ་རམ་བསམ་སྟེ། རམ་ལས་
འོད་འཕྲོས་རིགས་དྲུག་སེམས་ཅན་གྱིས། ལས་དང་ཉོན་མོངས་བག་ཆགས་སྡིག་
སྒྲིབ་སྦྱངས། སླར་འདུས་རམ་ཞུ་ཡེ་ཤེས་འོད་དཔུང་གིས། བདག་གི་ལུས་ངག་ཡིད་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
གསུམ་སྡིག་སྒྲིབ་སྦྱངས། སྦྱངས་ཤིང་དག་པས་ཤེལ་སྒོང་ལྟ་བུར་གསལ། དེ་ལྟར་
བདག་ཉིད་སྣོད་དུ་རུང་བ་ཡིས། རིན་ཆེན་མཛེས་པའི་བུམ་པ་དག་ཏུ་ནི། རིན་ཆེན་
སྨན་དང་སྙིང་པོ་སྤོས་དང་འབྲུ། དཀར་གསུམ་མངར་གསུམ་ཆུ་གཙང་དག་གིས་
དགང་། ཁ་རྒྱན་འགུལ་ཆིངས་མཛེས་པའི་གཟུངས་ཐག་གདགས། མ་འཇིའི་སྟེང་དུ་
མཎྜལ་དབུས་སུ་གཞག །དར་རས་དག་ལ་ཡུམ་གྱི་སྐུ་གཟུགས་ནི། ཤིན་ཏུ་མཁས་
པས་མཛེས་ཅིང་དོད་པར་བྲི། སྤྱན་དབྱེ་ལ་སོགས་རབ་ཏུ་གནས་པར་བྱ། དམིགས་
པའི་རྟེན་དུ་གཟུགས་ཤིང་མདུན་དུ་དགྲམ། མར་མེ་ལ་སོགས་མཆོད་པ་ལྔའི་རྫས།
བརྒྱའམ་སྟོང་ངམ་རྣམ་གྲངས་མང་པོར་བཤམས། དཀར་གསུམ་མངར་གསུམ་སྤྱན་
གཟིགས་སྣ་ཚོགས་དང་། ཕྱེ་མ་འཕུར་མ་སིལ་སྙན་འཕྲེང་བ་དང་། དར་དཔྱང་
ལྷབ་ལྷུབ་བླ་རེ་ཡོལ་བ་ཡིས། ཕྱོགས་མཚམས་ཀུན་ནས་མཛེས་པའི་རབ་ཏུ་བརྒྱན།།
ལོངས་སྤྱོད་རྫས་རྣམས་དེ་ལྟར་འཚོགས་པ་དང་། བར་ཆོད་བསལ་ཕྱིར་བགེགས་
རྣམས་བཀྲད་པར་བྱ། དེ་ནས་རྣམ་པར་མི་རྟོག་ཡུན་རིང་བསྒོམ། ཚད་མེད་བཞི་
བསམ་སེམས་ཅན་ཐུགས་རྗེས་གཟུངས། བདག་ཉིད་དམ་ཚིག་དོན་ལ་གནས་པ་ཡིས།
དམ་ཚིག་ཕྱག་རྒྱ་སྙིང་ཁར་བཅས་ནས་ནི། ཡེ་ཤེས་སེམས་དཔའ་མདུན་དུ་སྤྱན་
དྲངས་སྟེ། གཉིས་སུ་མེད་པར་ལས་ཀྱི་སེམས་དཔར་གྱུར། སྐྱེ་མེད་ཡི་གེ་ཐུགས་ཀྱི་ངོ་
བོ་ལས། གསེར་གྱི་ཡིག་འབྲུ་བ་ཞིག་འཕྲོས་པ་ལས། འོད་འཕྲོས་དོན་བྱས་ཕྱག་མཚན་
བུམ་པར་གྱུར། སྤྲོ་བསྡུ་རྒྱུད་བསྐུལ་འོད་ཀྱི་གོང་བུར་ལས། སྔགས་དང་ཕྱག་རྒྱས་
མཚོན་ཏེ་སྐུ་བསྐྱེད་པ། ཡུམ་ཆེན་ས་ཏྲིག་ཨེར་སངས་ནི། སྐུ་མདོག་གསེར་གྱི་སྙིང་པོ་
འདྲ། དབུ་རྒྱན་སྙན་ཆ་རིན་ཆེན་གཡུ་ལས་གྲུབ། མགུར་ཆུ་དོ་ཤལ་གསེར་འཕྲེང་སེ་
རལ་ཁ། དཔུང་རྒྱན་ཤེལ་ལས་ཟླ་རིས་མཛེས་པས་བརྒྱན། ཕྱག་གདུབ་ཞབས་གདུབ་
རིན་ཆེན་ཆུན་པོ་རིས། མཛེས་པ་དར་གྱིས་སྟོད་གཡོག་སྨད་བཀྲིས་བརྒྱན། གཡས་ན་
264

མདོ་སྡེ། གཡུང་དྲུང་ལས་དག་རྒྱུད། །
བུམ་པ་གཡོན་ན་མེ་ལོང་བསྣམས། སེང་གེའི་ཁྲི་ལ་ཉི་ཟླའི་གདན་སྟེངས་སུ། མཉམ་
བཞག་ཞབས་ནི་དཀྱིལ་ཀྲུང་བཞུགས་པ་ལ། གཞའ་ཚོན་འོད་ལྔས་ཡོངས་སུ་བསྐོར་
བར་བསྒོམ། གཡུང་དྲུང་སྐྱེ་འགག་མེད་པའི་ཡེ་གཤེན་བརྒྱད། ཆུ་ལས་ཆུ་བུར་རྡོལ་
བའི་ཚུལ་བཞིན་དུ། ཕྱོགས་མཚམས་བརྒྱད་ན་དེ་ལྟར་གནས་པར་བསྒོམ། དུས་
གསུམ་བདེར་གཤེགས་སྲས་ཡུམ་མ་ལུས་ཀུན། རང་བཞིན་ཤུགས་ཀྱིས་གནས་ཤིང་
གསལ་བར་བསམ། ཉི་མའི་སྙིང་པོ་འོད་ཀྱི་གང་བ་བཞིན། ཕྱོགས་བཅུ་འཇིག་རྟེན་
ཁམས་ཀྱི་བདེར་གཤེགས་རྣམས། ཤེས་རབ་ཡུམ་ལས་ཐམས་ཅད་བསྐྱེད་ཅིང་འབྱུང་།
གཙོ་མོ་ཡུམ་བསྒོམ་བདེར་གཤེགས་ཀུན་བསྐྱེད་ཡིན། ཆུ་གང་ཆགས་པ་ཟླ་བ་སྣང་བ་
བཞིན། སྣང་བ་གང་དམིགས་ཡུམ་གྱི་སྐུ་རུ་བསྒོམ། དེ་ལས་ཕྲིན་ལས་དག་ལ་འཇུག་
པ་ནི། བདན་དབུལ་སྤྱན་དྲངས་བཞུགས་སུ་གསོལ་བ་དང་། དགྱེས་པ་བསྐྱེད་ཅིང་
ཕྱག་བཙལ་སྡིག་པ་བཤགས། མཆོད་པ་དབུལ་ཞིང་སྙིང་པོ་བཟླས་བརྗོད་བྱ། སྐུ་
བསྟོད་ཆོ་གའི་ཡན་ལག་རྫོགས་པར་བྱ། གསོལ་བ་གདབ་ཅིང་དགེ་བའི་རྩ་བར་བསྔོ།
ཞེས་གསུངས་སོ། །གཡུང་དྲུང་ལས་རྣམ་པར་དག་པའི་རྒྱུད་ལས། ཡང་སྙིང་གཙོ་མོ་
བསྒྲུབ་པའི་ལེའུ་སྟེ་ཉི་ཤུ་རྩ་དགུ་པའོ།། །། །
༧ བཀྲ་ཤིས་ཆོ་ག་བསྒྲུབ་པ་བྱ་བ་དང༌། ཡུལ་དང་ཕྱུག་གླས་རི་ཁྲོད་དགོན་པ་
དང༌། གྲོང་དང་གྲོང་རྡལ་ལྗོངས་དང་སྐྱེད་མོ་ཚལ། ལོ་ཟླ་གཟའ་སྐར་ཚེས་གྲངས་
ངན་པ་དང་། འཁོར་དང་ལོངས་སྤྱོད་ལས་སོགས་བཀྲ་མི་ཤིས། དེ་དག་ཐམས་ཅད་
སེལ་བར་བྱ་བའི་ཕྱིར། བཀྲ་ཤིས་ཡུམ་གྱི་ཆོ་ག་བསྒྲུབ་པར་བྱ། གང་དང་གང་ཡང་
བསྒྲུབ་པའི་གནས་དེ་རུ། སྡིག་པ་བཤགས་ཤིང་མཆོད་སྦྱིན་གཏང་བར་བྱ། ཟང་ཟིང་
ཡས་དང་བོན་གྱི་སྦྱིན་པ་དགྱེ། དེ་ནས་རྒྱུ་སྐར་རྒྱལ་དུ་ཤེས་པ་ལ། གཙང་མའི་ས་ལ་
མཎྜལ་བརྩེགས་པར་བྱ། མདའ་གང་གྲུ་བཞི་མཛེས་ཤིང་དོད་པར་བརྩེགས། སྨན་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
སྤོས་མེ་ཏོག་རིན་ཆེན་ཕྱེ་མ་དང་། ཆུ་གཙང་འོ་མར་སྦྱར་བས་ཆག་ཆག་གདབ། རིག་
པས་ཐིག་གདབ་དཀྱིལ་འཁོར་བྲི་བ་ནི། དབུས་ཀྱི་ལྟེ་བ་ཟླུམ་པོ་དཀར་པོ་བྲི། དེའི་
ཕྱི་རིམ་མཛེས་པའི་པད་མ་བརྒྱད། ཁ་དོག་ཕྱོགས་དང་མཐུན་པར་དག་བྱས་ལ། མུ་
ཁྱུད་ཟླུམ་པོ་གཡུང་དྲུང་ར་བས་བསྐོར། གྲུ་ཆད་ལྷ་རྣམས་སྒོ་རྒྱན་སྒོ་དང་བྲིས།
པད་མའི་སྟེང་དུ་བཀྲ་ཤིས་རྟགས་བརྒྱད་དགོད། ཤར་དུ་བུམ་པ་བྱང་ཤར་པད་མ་
བྲི། བྱང་དུ་རྒྱལ་མཚན་བྱང་ནུབ་དཔལ་དབྱེ་བྲི། ནུབ་ཏུ་གདུགས་དང་ལྷོ་ནུབ་དུང་
ཆེན་བྲི། ལྷོ་རུ་འཁོར་ལོ་ལྷོ་ནུབ་གསེར་ཉ་དགོད། མཁས་ཤིང་གོམས་པས་དཀྱིལ་
འཁོར་མཛེས་པར་བྲི། རྫས་རྣམས་བཤམས་ཤིང་དགོད་པར་བསྟན་པ་ནི། བཀྲ་
ཤིས་བུམ་པ་ལེགས་པར་བཅས་ནས་ནི། མ་འདལ་དབུས་སུ་བརྟན་པར་བཞུགས་སུ་
གསོལ། པད་མ་བརྒྱད་ལ་བཀྲ་ཤིས་ལྷ་མོ་བརྒྱད། ཤིན་ཏུ་མཁས་པས་བྲིས་ལ་དགོད་
པར་བྱ། མར་མེ་མེ་ཏོག་ལ་སོགས་མཆོད་པའི་རྫས། ཇི་ཙམ་འབྱོར་བ་བཤམས་ཤིང་
དགོད་པར་བྱ། བཀྲ་ཤིས་རྫས་སུ་དཀར་གསུམ་མངར་གསུམ་དང་། རིན་ཆེན་སྨན་
དང་སྙིང་པོ་རྣམ་ལྔ་དང་། འབྲང་རྒྱས་ཡུ་ཏི་རྩི་བཅུད་མར་ཁུ་དང༌། འབྲུ་དང་མེ་
ཏོག་ཤིང་ཐོག་བཅུད་རྣམས་ནི། མཛེས་པའི་སྣོད་བཀང་ཕྱོགས་མཚམས་ཡོངས་ནས་
བསྐོར། བིལ་བའི་ཤིང་དང་དུད་བའི་རྩྭ་དག་དང༌། ལི་ཁྲིའི་སྨན་དང་འགྲི་ཧང་
བདུད་རྩི་དང་། མེ་ལོང་འོད་དང་དུང་པོ་ཨང་གྲགས་དང་། གཙང་མའི་ཞོ་དང་
ཉུངས་དཀར་རྒྱལ་པོ་རྣམས། སྟོན་པས་བྱིན་བརླབས་བཀྲ་ཤིས་རྫས་སུ་བཤམས། ཕྲུ་
ཚེ་བཅའ་ཞིང་ཉན་མཁར་ལྷ་ལ་གཟུགས། དཀྱིལ་འཁོར་ཟུར་བཞི་ཀ་བ་བཞི་བཙུགས་
པ། རྒྱལ་པོ་ཆེན་པོ་བཞི་ཡི་ཞལ་བྲིས་གདག །བར་ཐག་ཚོན་སྐུད་སྣ་ལྔའི་སྐུད་པས་
བསྐོར། སྤོས་དང་མེ་ཏོག་སིལ་སྙན་འཕྲེང་བ་གདག །དར་གྱི་གུར་དབུབ་དར་
དཔྱངས་མཛེས་པས་བརྒྱནV།
 ། རལ་གྲི་བཞིའི་འགུལ་དུ་མེ་ལོང་བཞི་གདག་ལ། དཀྱིལ་
266

མདོ་སྡེ། གཡུང་དྲུང་ལས་དག་རྒྱུད།
འཁོར་སྒོ་བཞི་དག་དུ་དགོད་པར་བྱ། ཟུར་བཞི་དག་དུ་མདའ་དར་བཞི་ཡང་དགོད།
དེ་ལྟར་རྫས་དང་རྒྱན་རྣམས་བཀོད་པ་དང་། མཆོད་པའི་གགས་བསལ་ཕྱོགས་
བཞིར་ཉུང་དཀར་བྲིམ། རྒྱལ་ཆེན་བཞི་ལ་སྐུ་བསྟོད་འཕྲིན་ལས་བཅོལ། གསེར་
སྐྱེམས་གཏང་ཞིང་སྤོས་ཕོར་བཞི་ཡང་བལྟམ། སློབ་དཔོན་བདེ་བའི་སྟན་ལ་འདུག་
ནས་ནི། རྣམ་པར་མི་རྟོག་ཏིང་འཛིན་ཡུན་རིང་བསྒོམ། ཚད་མེད་བཞི་ལྡན་བདག་
གི་ཐུགས་ཀ་ནས། བསྐྱེད་པའི་ས་བོན་ཡིག་འབྲུ་མ་བརྒྱད་འཕྲོས། སྤྲོ་དང་བསྡུ་བ་
ཡོངས་སུ་རྫོགས་པ་ལ། སྟོན་པའི་སྐུ་ལ་བཀྲ་ཤིས་རྟགས་འཛིན་པ། བཀྲ་ཤིས་ལྷ་མོ་
ཡུམ་བརྒྱད་གསལ་བར་བསྒོམ། བཀྲ་ཤིས་ལྷ་མོ་བརྒྱད་ཀྱི་བཀའ་འཁོར་ན། ཡོན་ཏན་
རྟགས་དང་ལྡན་པའི་ཡེ་གཤེན་རྣམས། གཙོ་མོ་ཡུམ་རེ་ལ་ནི་བརྒྱད་བརྒྱད་བསྐོར།
གེ་སར་སྡོང་པོའི་ཚུལ་བཞིན་གནས་པར་བསྒོམ། ཕྲིན་ལས་དག་ལ་མཁས་པའི་ཁྱེའུ་
ཆུང་གིས། གཙང་མའི་ཁྲུས་བྱས་མཛེས་པའི་རྒྱན་གོན་ལ། དྲི་ཆབ་སྐྱོབ་མོར་གསལ་
ལ་ཕྱོགས་མཚམས་གཏོར། ཚན་ཆས་སྤོས་ཀྱིས་ལྷ་ཀླུ་རྒྱན་རྫས་བསང་། མཛེས་པའི་
བདན་དབུལ་མེ་ཏོག་གཏོར་བ་དང༌། དབྱིངས་ནས་སྤྱན་དྲངས་གདན་ལ་བཞུགས་
སུ་གསོལ། དགྱེས་པ་བསྐྱེད་ཅིང་གུས་པས་མཚན་ཕྱག་འཚལ། སྡིག་པ་བཤགས་ལ་
མཉེས་པའི་མཆོད་པ་དབུལ། བཀྲ་ཤིས་སྙིང་པོ་བཟླས་བརྗོད་གྲངས་སུ་བཟུངས།
སྐུ་བསྟོད་ཕྲིན་ལས་བཅོལ་ཞིང་ཡོན་ཆབ་དབུལ། མཆོད་གཏོར་བསྔོ་ཞིང་ཕྱོགས་
མཚམས་ཀུན་དུ་གཏང་། ཕྱྭ་གཡང་འགུག་ཅིང་བསྐྱབ་པའི་ཆོ་ག་བྱ། རྫས་ཀྱི་དབང་
བསྐུར་བཀྲ་ཤིས་ཚིག་བཤད་བརྗོད། ཁྲུས་ནས་དབྱུང་ཞིང་བུམ་ཆུ་ཕྱོགས་མཚམས་
གཏོར། གང་དུ་དམིགས་པའི་ཡུལ་དང་གནས་དེ་རུ། བཀྲ་ཤིས་རྟགས་ཀྱི་ཕྱག་རྒྱ་
བརྒྱད་དགོད་དོ། །དེས་ནི་ཐམས་ཅད་བཀྲ་ཤིས་བདེ་ལེགས་འགྱུར། ཞེས་གསུངས་
སོ། །གཡུང་དྲུང་ལས་རྣམ་པར་དག་པའི་རྒྱུད་ལས། བཀྲ་ཤིས་ཀྱི་ལྷ་མོ་བརྒྱད་ཀྱིས་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཐམས་ཅད་བཀྲ་ཤིས་པར་བྱ་བའི་ལེའུ་སྟེ་སུམ་བཅུ་པའོ།། །།
༧ འགྲོ་དྲུག་སེམས་ཅན་སྡུག་བསྔལ་བསལ་བ་དང་། རྐྱེན་བཟློག་སྒྲིབ་སྦྱངས་
བསོད་ནམས་འཕེལ་འགྱུར་བའི། རྒྱུ་ཆུང་འབྲས་བུ་ཆེ་བའི་མཆོད་སྦྱིན་འདི། བདག་
གཞན་དོན་དུ་འབད་ཅིང་བརྩོན་པར་བྱ། དད་པ་མཆོག་དང་ལྡན་པའི་སྐྱེས་བུ་ཡིས།
ཡི་དམ་ལྷ་དང་སློབ་དཔོན་དྲུང་དག་དུ། ལུང་ནོད་དུས་བཟུང་རབ་འབྲིང་ཐ་མའི་
དུས། ཇི་ལྟར་འབྱོར་ཅིང་གྲུབ་པར་ཁས་བླངས་ཏེ། རྒྱུ་དང་ཡོ་བྱད་དག་གི་འཚོགས་
པར་བཤམས། རྒྱུ་ནི་ཆུ་གཙང་རྩེ་ནས་འབབ་པའམ། རྒྱ་མཚོ་ལུ་མ་གཙང་མའི་ཆུ་
ལ་བྱ། ཡོ་བྱད་རྫས་རྣམས་མ་ལུས་མ་སྨེ་བ། སྨན་སྤོས་སུམ་བརྒྱ་དྲུག་ཅུ་ཡོད་ན་
རབ། སྨན་ལྔ་སྤོས་ལྔ་རིན་ཆེན་སྙིང་པོ་ལྔ། འབྲུ་ལྔ་དཀར་གསུམ་མངར་གསུམ་མེ་
ཏོག་རྫས། སྣ་ཚོགས་ལོངས་སྤྱོད་ཇི་ལྟར་འབྱོར་པར་བཤམས། ཐ་མ་ཆུ་གཙང་ལྷུམ་
ལྕོགས་གང་དག་དང་། མེ་ཏོག་མཛེས་པ་སྤར་བ་གང་བསོགས་ནས། རྒྱུ་དང་ཡོ་བྱད་
འཚོགས་པར་བྱིན་གྱིས་བརླབས། རིན་པོ་ཆེའམ་རིན་ཆེན་རྒྱན་པའི་སྣོད། དྲི་མེད་
དག་གཙང་མཛེས་པའི་ནང་དུ་བཙལ། ཅ་ཏ་ར་འམ་འཁྲུལ་འཁོར་ཁྲི་ལ་བཞགས།
ལས་གསུམ་རྣམ་པར་དག་པའི་སྒོ་ནས་འཇུག །ཕྱག་རྒྱ་སྔགས་དང་ཏིང་འཛིན་སྤྲོ་
བསྡུ་བྱ། ལུས་ཀྱི་ཆ་ལུགས་ལྔ་དང་ལྡན་པར་བཅའ། ངག་གི་སྙིང་པོ་འབྲུ་དང་བཟླས་
བརྗོད་བྱ། ཡིད་ཀྱི་ཏིང་འཛིན་རྣམ་གསུམ་རིམ་པར་སྒོམ། རྣམ་པར་མི་རྟོག་གཟུང་
འཛིན་ཀུན་དང་བྲལ། ཚད་མེད་བཞི་ལྡན་ཐུགས་རྗེ་ཀུན་ལ་ཁྱབ། རྒྱུའི་ཏིང་འཛིན་
ལ་ཡང་གསུམ་ཡིན་ཏེ། བདག་ཉིད་བྱིན་བརླབས་མཆོད་ཡུལ་བྱིན་བརླབས་དང་།
མཆོད་པ་རྔོས་ཉིད་བྱིན་གྱིས་བརླབས་པའོ། །དང་པོ་བདག་ཉིད་བྱིན་གྱིས་བརླབ་པ་
ནི། ལྷ་ལྔ་གསལ་བར་བསྒོམ་ཞིང་བྱིན་གྱིས་བརླབས། ཡིག་འབྲུ་ཨ་དང་མཉམ་པའི་
ཕྱག་རྒྱ་ལས། ཨ་མུ་ཡེ་ཨ་དཀར་ཨ་ནི་ཨ། ཨེ་ཧ་ཧི་ལོ་སྔ་ཏི་པང་ཡེ་འདུ། བསྐྱེད་པའི་
268

མདོ་སྡེ། གཡུང་དྲུང་ལས་དག་རྒྱུད།
བསྔགས་བརྗོད་ཨ་ལས་ཡི་དམ་ལྷ། གཤེན་ལྷ་འོད་དཀར་ཡོན་ཏན་རྫོགས་པའི་ལྷ།
བདག་ལ་དབང་བསྐུར་བྱིན་གྱིས་བརླབ་པ་རུ། མདུན་གྱི་བར་སྣང་དག་ལ་བཞུགས་
པར་བསམ། ཡིག་འབྲུ་ཨོཾ་དང་མཐེ་བོང་སྙིང་ཁར་གཏད། ཨོཾ་ཨ་དཀར་སལེ་འོད།
ཨེ་ཧ་ཧི་ཕྱེད་ཕུར་ཧ་ལོ་སེང་། བསྐྱེད་པའི་སྔགས་བརྗོད་ཨོཾ་ལས་དམ་ཚིག་ལྷ། ཐུགས་
ཀྱི་དཀྱིལ་ན་ཡེ་ཤེས་ཚོན་གང་འོད། གཤེན་ལྷའི་སྐུར་གསལ་མདུན་རྒྱབ་མེད་པར་
གཟིགས། རང་སེམས་དག་པས་དམ་ཚིག་ལྷ་རུ་བསྒོམ། ཡི་གེ་ཧཱུཾ་དང་ཕྱག་རྒྱ་སོར་མོ་
བསྣོལ། ཧཱུྃ་ཉེ་ལོ་ཡི་གེ་སང་ནི་མར་མར་ཧོ་མར་འཕྲོ། བསྐྱེད་པའི་སྔགས་བརྗོད་ཧཱུྃ་
ལས་ལས་ཀྱི་ལྷ། གཡུང་དྲུང་ཚེའི་རྒྱལ་པོ་མགྲིན་པར་བསྒོམ། ཡི་དམ་ལྷ་དང་དམ་
ཚིག་སེམས་དཔའ་གཉིས། གཉིས་མེད་གཅིག་གི་ངང་དུ་ཐིམས་བྱས་ནས། མ་དག་
དག་ཅིང་མ་འཕེལ་འཕེལ་བར་བྱེད། མ་ཐོབ་ཐོབ་དང་མ་ཚིམ་ཚིམ་པར་བྱེད། འགོ་
བཞུག་མཐར་རུ་འབྱིན་པ་ལས་ཀྱི་ལྷ། ཡི་གེ་རམ་དང་ཕྱག་རྒྱ་ཐལ་སྦྱར་ལ། སྲིན་
ལག་ནང་བཀུག་མཐེ་བོང་སྤྱི་བོར་གཏད། རམ་ཨ་མར་མོ་ལྗི་ཆེམས། དམུ་ཧ་ར་ཏི་
སྟ་ཡེ་འདུ། བསྐྱེད་པའི་སྔགས་བརྗོད་རམ་ལས་དབང་གི་ལྷ། གཡུང་དྲུང་ཡེ་དབང་
རྒྱལ་པོ་སྤྱི་བོར་བསམ། བདག་དང་སེམས་ཅན་ཀུན་ལ་དབང་བྱིན་ནས། བདེ་བར་
གཤེགས་པའི་ལས་དང་སྤྱོད་པ་ཡི། ཇི་ལྟར་མོས་པ་བཞིན་དུ་དབང་བསྐུར་ཞིང་།
འཐབ་རྩོད་འཕམ་རྒྱལ་མེད་པ་དབང་གི་ལྷ། ཡི་གེ་ཨ་དང་ཨའི་ཕྱག་རྒྱ་ལས། ཨ་
ཡཾ་རཾ་མ་ཁོ་བྲུ་རི་ཏི་གར་མ་ལ་ཧོ། བསྐྱེད་པའི་སྔགས་བརྗོད་ཨ་ལས་ཡི་གེའི་ལྷ། ཡེ་
བསྲིད་འཕྲུལ་གྱི་རྒྱལ་པོ་ལྟེ་བར་བསྒོམ། སྲིད་པ་ཆགས་ཤིང་སྤྲུལ་པས་ཡི་གེའི་ལྷ། དེ་
ལྟར་ལྷ་ལྔས་རང་ལུས་བྱིན་གྱིས་བརླབ། མཆོད་ཡུལ་བྱིན་གྱིས་བརླབ་པར་བྱ་བ་ནི།
ཡི་གེའི་ལྷ་ལས་རྒྱུའི་ས་བོན་ཕྲོས། ཨ་ཡཾ་རཾ་མཾ་ཁཾ་ཧཱུྃ་ཡི་གེ་ལས། ནམ་མཁའ་རླུང་དང་
མེ་ཆུ་གསེར་གྱི་ས། དབང་ཆེན་དཀྱིལ་འཁོར་འབྱུང་བ་རིམ་གྱིས་གསལ། དེ་སྟེང་ཧཱུཾ་
269

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལས་རིན་ཆེན་གཞལ་ཡས་ཁང་། སྣ་ལྔ་བྲིས་ལེགས་གཞའ་ཚོན་བཀོད་པ་འདྲ། ཕོ་
བྲང་ཡིད་འོང་མཛེས་པའི་རྒྱན་གྱིས་བརྒྱན། ཡངས་དོག་མེད་པའི་གཞལ་ཡས་ཁང་།
པད་མ་སྟོང་ལྡན་མཛེས་པའི་གདན་སྟེངས་སུ། དུས་གསུམ་བདེ་གཤེགས་མ་ལུས་
ཐམས་ཅད་ལ། གཙོ་ལ་འཁོར་དུ་རིམ་གྱིས་བཞུགས་པར་བསམ། འཇིག་རྟེན་སྐྱོང་
བའི་གཙང་རིགས་མགོན་པོ་རྣམས། ཕྱོགས་བཅུ་ཡོངས་ནས་འདུ་ཞིང་འཁོར་བར་
བསམ། ལྷ་སྲིན་སྡེ་བརྒྱད་བགེགས་རིགས་སྟོང་ཕྲག་བརྒྱ། རིགས་དྲུག་སེམས་ཅན་
ཉོན་མོངས་སྙིང་རྗེའི་མགྲོན། རང་བཞིན་ཤུགས་ལས་ཐམས་ཅད་གནས་པར་བསམ།
དེ་བཞིན་ཏིང་འཛིན་སྔགས་དང་ཕྱག་རྒྱ་གསུམ། མི་དམིགས་ཡེ་ཤེས་ཆེན་པོར་བྱིན་
གྱིས་རླབས། དགོངས་པ་མི་དམིགས་ཡེ་ཤེས་ཆེན་པོ་ལྔ། སྙིང་པོ་མི་དམིགས་ཡེ་ཤེས་
ཆེན་པོ་དང་། ཕྱག་རྒྱ་མི་དམིགས་ཡེ་ཤེས་ཆེན་པོ་ནི། སྐུ་གསུང་ཐུགས་ཀྱི་ངང་ལ་མ་
གཡོས་པས། ཐམས་ཅད་སྐུ་གསུང་ཐུགས་སུ་བྱིན་གྱིས་བརླབ། དེ་ལྟར་ཏིང་འཛིན་
དགོངས་སྤྱོད་དག་པ་ཡིས། མཆོད་གཏོར་ཆ་དགུ་དངོས་སྣང་གཡུང་དྲུང་བོན་གྱི་
སྐུ། སྒྱུ་མའི་ཚུལ་སྣང་གཡུང་དྲུང་བོན་གྱི་གསུང་། དེ་དོན་དབྱེར་མེད་མི་རྟོག་བོན་
གྱི་ཐུགས། འདོད་དགུ་བསྐང་བར་ལེགས་པའི་ཡོན་ཏན་མཆོག །བདག་དོན་གཞན་
དོན་མཐར་ཕྱིན་ཕྲིན་ལས་གྲུབ། དེ་དག་ལྔ་དང་ལྡན་པར་བྱིན་གྱིས་རླབས། མཆོད་
པ་རྔོས་ཉིད་བྱིན་གྱི་རླབས་པ་ནི། དང་པོ་དག་ཅིང་ཚངས་པར་སྦྱངས་པ་དང་། སྤེལ་
ཞིང་སྣང་སྲིད་གང་བར་བྱ་བའོ། །དག་ཅིང་ཚངས་བར་བྱ་བ་རྣམ་པ་བཞི། ཏིང་
འཛིན་སྔགས་དང་ཕྱག་རྒྱ་རྫས་ཀྱིས་སོ། །ཐོག་བབས་མྱུར་མགྱོགས་ཏིང་འཛིན་རྣམ་
པ་གསུམ། ཡེ་ཤེས་ཆུ་བོ་རྒྱུན་གྱི་ཏིང་འཛིན་གྱིས། སྣོད་རྣམས་དྲི་མེད་ཤིན་ཏུ་དག་
པར་བསམ། གློག་གི་སྒྲོན་མ་ལྟ་བུའི་ཏིང་འཛིན་གྱིས། བཅུད་རྣམས་རྡུལ་དང་རྙོག་
མེད་གསལ་བར་བསམ། ཨ་དཀར་འོད་དུ་འབར་བའི་ཏིང་འཛིན་གྱིས། སྣོད་བཅུད་
270

མདོ་སྡེ། གཡུང་དྲུང་ལས་དག་རྒྱུད།
མེད་པར་རིན་ཆེན་རྡུལ་ཕྱིས་ལྟར། sདཀར་ཞིང་དག་པས་བདུད་རྩིའི་རྒྱ་མཚོར་བསམ།
ཕྱག་རྒྱ་དབང་བསྒྱུར་འཁོར་ལོ་ཞེས་བྱ་སྟེ། སོར་མོ་བཅུའི་རྩེ་མོ་འཕེལ་ལ་བསྣོལ།
མདུན་གྱི་བར་སྣང་མཁའ་ལ་བསྒྱུར་བར་བྱ། སྔགས་ནི་རྩང་དག་མི་གཙང་སེལ་བར་
བྱ། ཨོཾ་ཨཀྱོ་མར་ལ་གུ་དུན་ནི། ཨཀྱོ་ཏིང་ལ་གུ་དུན་ནི། ཨཀྱོ་ཚངས་ལ་གུ་དུན་ནི།
སལེ་སང་ངེ་སྭཱཧཱ། ཞེས་པ་གསུངས་མཆོད་གཏོར་ཀུན་ལ་བརྗོད། རྫས་ཀྱིས་དག་ཅིང་
ཚངས་བར་བྱ་བ་ཡང་། སུམ་བརྒྱ་དྲུག་ཅུའི་སྤོས་དང་ཆུ་གཙང་སྦྱར། རིན་ཆེན་དུང་
ཕོར་ནང་དུ་བརྩལ་ནས་ནི། གནམ་ཤུག་ལོ་མས་ཡོངས་སུ་ཁྱབ་པར་གཏོར། རྣམ་
པར་དག་པའི་སྔགས་འདི་ལན་བདུན་བརྗོད། ཨོཾ་ཨཀྱོ་ཤུན་དོ་གུ་དུན་སལེ་སང་ངེ་
སཱཧཱ། ཐམས་ཅད་དག་ཅིང་ཚངས་པར་བྱེད་པའོ། །སྤེལ་ཞིང་སྣང་སྲིད་གང་པར་བྱ་
བ་ནི། ཏིང་ངེ་འཛིན་དང་ཕྱག་རྒྱ་སྔགས་ཀྱིས་སྤེལ། ཏིང་འཛིན་མཆོད་པའི་གཏོར་མ་
ཆ་རེ་ལ། གླིང་བཞི་རི་རབ་རིན་པོ་ཆེ་ལས་གྲུབ། གླིང་ཕྲན་བརྒྱད་བརྒྱད་གླིང་གཡོག་
དག་དང་ལྡན། ཉི་ཟླ་ཟུང་རེས་བསྐོར་དང་དོན་བྱེད་པ། མཐའ་མ་ལྕགས་རིས་
བསྐོར་བ་གྲངས་མེད་བསམ། ནང་ན་རིན་ཆེན་སྣ་ཚོགས་གསེར་ཕྲེང་སྣ་ཚོགས་དང་།
མེ་ཏོག་སྣ་ཚོགས་གསེར་གྱི་མེ་ཏོག་དང་། མཛེས་དགུའི་རྫས་དང་སྡུག་དགུའི་རོལ་མོ་
དང་། སྙན་དགུའི་སྒྲ་དང་ཞིམ་དགུའི་དྲི་ལས་སོགས། བདའ་དགུའི་རོ་མཆོག་འཇམ་
དགུའི་རེག་བྱ་དང་། ལྷའི་ན་བཟའ་དར་དཔྱང་ལྷབ་ལྷུབ་དང་། འཐད་དགུའི་བོན་
དང་ཡིད་བཞིན་ནོར་བུ་དང་། འགྲོ་མགྱོགས་སྟོབས་ཆེན་བལྟ་ན་སྡུག་ལ་སོགས། སྣ་
ཚོགས་ལོངས་སྤྱོད་རྫས་ཀྱིས་གང་བར་དམིགས། སོ་སོ་དམིགས་ནས་སྤྱན་དྲང་མགྲོན་
རྣམས་ཀྱི། བླ་མེད་མཆོད་པའི་སྤྲིན་དུ་བདུད་རྩིའི་ཆར། རང་རང་མཐུན་རྫས་འཐད་
ཕྱོགས་ཟས་དང་ནོར། འདོད་དགུའི་ལོངས་སྤྱོད་དགའ་བདེ་སྤྱོད་པར་བསམ། ཕྱག་
རྒྱ་ཐལ་མོ་ཁོང་སྟོང་གའུའི་ཚུལ། མདུན་གྱི་བར་སྣང་ལ་བཞག་སྔགས་འདི་བརྗོད།
271

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ཨོཾ་མུ་ལིང་ནེ་ཏིང་སྐྱེ་སླས་ཞི། མར་ལ་རང་ཞི་ཏིང་ཞི་ནོ། །སད་ལ་གྱེར་རོ་སྤུངས་ཀྱིན་
ནོ། །དེ་ཤོ་ཐོར་ཐོར་ཐིམ་ཐིམ་པྲ་མོ་ཧ། ཞེས་པ་ལན་གསུམ་གསུམ་བཟླས་སྟེ་སྤེལ་
བར་བྱ། སྦྱངས་ཞིང་སྤེལ་བ་མཆོད་གཏོར་ཀུན་ལ་འཇུག །ཅེས་གསུངས་སོ། །གཡུང་
དྲུང་ལས་རྣམ་པར་དག་པའི་རྒྱུད་ལས། མཆོད་གཏོར་བཤམ་ཞིང་བཅའ་བ་དང་།
བྱིན་གྱིས་བརླབ་པའི་ལེའུ་སྟེ་སོ་གཅིག་པའོ།། །།
༧ དེ་ནས་དབུལ་ཞིང་བསྔོ་བ་བྱ་སྟེ། ཏིང་འཛིན་རིག་པས་བསྐྱེད་པའི་གཞལ་
ཡས་སུ། འགྱུར་མེད་གཡུང་དྲུང་དབྱིངས་ཀྱི་འོག་མེན་ནས། དུས་གསུམ་བདེར་
གཤེགས་མ་ལུས་འཁོར་དང་བཅས། གཉིས་མེད་དམ་ཚིག་དོན་གྱིས་སྤྱན་དྲང་ངོ༌། །
དུས་ཀྱི་མཐའ་ལས་མི་འདའ་འདིར་གཤེགས་རྣམས། དགྱེས་པའི་ཚུལ་གྱིས་བརྟན་
པར་བཞུགས་སུ་གསོལ། རྩེ་གཅིག་དད་པའི་མཆོག་གིས་དགྱེས་པར་བསྐྱེད། ལུས་
ངག་ཡིད་གསུམ་གུས་པས་ཕྱག་བཙལ་ཞིང་། མི་དགེ་སྡིག་པའི་ལས་རྣམས་སོ་སོར་
བཤགས། བདེར་གཤེགས་སྤྱི་བསྡུས་མ་ལུས་འཁོར་བཅས་ལ། གཙང་མར་བཤམས་
ཤིང་སྤྲུལ་པའི་མཆོད་ཡོན་དབུལ། སྲི་ཞུའི་མགྲོན་གྱུར་དུས་གསུམ་བདེར་གཤེགས་
ལ། འདོད་པའི་ཡོན་ཏན་བླ་མེད་མཆོད་པའི་སྤྲིན། བདུད་རྩིའི་ཆུ་བོ་འབབ་པའི་
རྒྱུན་བཞིན་དུ། ཟད་མེད་རིན་ཆེན་གཏེར་དུ་སྤྲུལ་ལ་དབུལ། ཡོན་ཏན་མགྲོན་གྱུར་
དཔལ་མགོན་བདུན་ཅུའི་ཚོགས། འཇིག་རྟེན་སྐྱོང་བའི་གཙང་རིགས་མགོན་པོ་ལ།
ཞེ་ས་རིམ་འགྲོ་མཆོག་དུ་སེམས་བསྐྱེད་ལ། ཡོན་ཏན་ཕུན་སུམ་ཚོགས་པའི་མཆོད་
པ་འབུལ། ལན་ཆགས་འདེད་ཅིང་མགྲོན་དུ་གྱུར་པ་ཡི། ལྷ་སྲིན་སྡེ་བརྒྱད་མ་ལུས་
འཁོར་བཅས་ལ། མཐུན་པའི་རྫས་དང་འདོད་པའི་ཡོན་ཏན་ཚོགས། ཅི་འདོད་ཕུན་
སུམ་འཚོགས་པར་སྤྲུལ་ལ་དབུལ། སྙིང་རྗེའི་མགྲོན་གྱུར་རིགས་དྲུག་སེམས་ཅན་ལ།
འདོད་པའི་ཡོན་ཏན་མ་ལུས་ཐམས་ཅད་ཀུན། མཛེས་ཤིང་འཐད་པ་ཡིད་དུ་འོང་
272

མདོ་སྡེ། གཡུང་དྲུང་ལས་དག་རྒྱུད། །
བའི་རྫས། སྡུག་བསྔལ་བྲལ་ནས་རེ་བ་སྐོང་བར་སྦྱིན། མགྲོན་བཞི་ཐིམ་ནས་སེམས་
ཅན་དོན་བྱེད་ནས། མཆོད་ཡོན་ཕུལ་ལ་སྨོན་ལམ་གདབ་པར་བྱ། གཏད་པ་མེད་
པའི་མཆོད་སྦྱིན་རྒྱ་ཆེན་འདིས། སྟོང་གསུམ་ནམ་མཁའི་དབྱིངས་ལྟར་གསལ་འགྱུར་
བའི། དམིགས་མེད་སྦྱིན་པའི་སྨོན་ལམ་རྒྱ་ཆེར་གདབ། སྲིད་གསུམ་རྩེ་ནས་དམྱལ་
བའི་གདར་ཡན་ཆད། ཡེ་ཤེས་སྤྱན་གྱིས་ཇི་སྙེད་གཟིགས་པ་རྣམས། བསམ་གྱིས་མི་
ཁྱབ་བརྗོད་ཀྱིས་མི་ལང་སྟེ། མ་ལུས་མགྲོན་དུ་གྱུར་པ་ཐམས་ཅད་ལ། ཐུགས་རྗེའི་
སྟོབས་དང་སྨོན་ལམ་བྱམས་སྟོབས་ཀྱིས། སྐྱེ་མེད་གཡུང་དྲུང་ས་ལ་བསྐོར་བར་སྨོན།
ཤེས་རབ་རྒྱ་ཆེན་མཆོག་གི་རབ་རྟོགས་ལ། སྐུ་གསུམ་ཞིང་དུ་བསྔོ་ཞིང་ཐིམ་པར་
གཏང་། ཨ་ག་ག་ན་གང་། ཨོཾ་ག་ག་ན་གམ། ཧཱུཾ་ག་ག་ན་གེ། ཨེ་ཧ་ཧི་ག་ག་ན་ཨཱ།
སྙིང་པོའི་དོན་ལ་ཏིང་འཛིན་དགོངས་པ་ཡིན། སྐྱེ་མེད་དབྱིངས་སུ་ཀུན་ཀྱང་རྫོགས་
ཐིམས་ཤིང་། བདག་དོན་ལྷུན་གྲུབ་གཞན་དོན་མཐར་ཕྱིན་འགྱུར། ཞེས་གསུངས་
སོ། །གཡུང་དྲུང་རྣམ་པར་དག་པའི་རྒྱུད་ལས། མཆོད་གཏོར་བསྔོ་ཞིང་བཏང་བའི་
ལེའུ་སྟེ་སོ་གཉིས་པའོ།། །།
༧ དེ་ནས་སྟོན་པས་འཁོར་ལ་བཀའ་སྩལ་པ། ཉོན་ཅིག་འདུས་པའི་འཁོར་
ཚོགས་མ་ལུས་ཀུན། འཕྲུལ་ངག་བདེན་པ་གཡུང་དྲུང་སྟོན་པའི་བཀའ། མ་ནོར་
དོན་ཆེན་འགྲོ་བའི་ཐར་ལམ་འབྱེད། ཉོན་མོངས་སྒྲིབ་སྦྱང་འཁོར་བའི་སྡུག་བསྔལ་
སངས། ཤེས་པའི་རྒྱུད་འགྲོལ་བླ་མེད་འབྲས་བུ་ཐོབ། མི་སྐྱེ་མི་འགགས་འགྱུར་མེད་
གཡུང་དྲུང་བོན། རྒྱུ་དྲུག་སེམས་ཅན་སྡིག་སྒྲིབ་མི་དགེའི་ལས། བྱེ་བྲག་མི་མཐུན་སྣ་
ཚོགས་སྤྱོད་པ་རྣམས། གང་ལ་ཅི་འདུལ་དེ་ལ་དེ་སྟོན་པར། ཉོན་མོངས་ལས་དང་
བག་ཆགས་མ་ལུས་དག །ཐུགས་རྗེས་བྱིན་རླབས་རིམ་པས་བཤད་ཕྱིར་རྒྱུད། དེ་
ཕྱིར་ཁྱེད་ཀྱི་རྒྱུད་འདི་ངེས་པར་ཟུང་། ཞེས་གསུངས་སོ། །དེ་ནས་ཡིད་ཀྱི་ཁྱེའུ་ཆུང་
273

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
ལ་སོགས་འཁོར་རྣམས་ཀུན་གྱིས། སྟོན་པ་ལ་སྐོར་བ་བྱས། མེ་ཏོག་གཏོར། མཆོད་
པ་ཕུལ། ལྷ་ཕྱག་བཙལ། ཐལ་མོ་སྦྱར་ནས། དབྱངས་གཅིག་དུ་སྡེབས་ནས་སྟོན་པ་
ལ་བསྟོད་དོ། །སྟོན་པའི་སྒྲོན་མ་འགྲོ་བ་ཡོངས་ཀྱི་མགོན། བརྗིད་པའི་སྐུ་ལས་འོད་
ཟེར་ཕྱོགས་བཅུར་འགྱེད། མཚན་དང་དཔེ་བྱད་ཡོན་ཏན་ཕུན་སུམ་འཚོགས། སྟོན་
པ་གཤེན་རབ་སྐུ་ལ་ཕྱག་འཚལ་ལོ། །ཞལ་ནས་གསུངས་པའི་འཕྲུལ་ངག་བདེན་པའི་
བོན། མི་ནུབ་རྒྱལ་མཚན་ཀུན་འབྱུང་ཡོན་ཏན་མཛོད། འགྲོ་བའི་རྒྱུད་སྦྱོང་འཁོར་
བ་འདམ་ནས་འདྲེན། དྲི་མེད་རྣམ་དག་བཀའ་ལ་ཕྱག་འཚལ་བསྟོད། ཞེས་མངོན་
པར་བསྟོད་ཅིང་རྗེས་སུ་ཡི་རང་ངོ༌། །གཡུང་དྲུང་ལས་རྣམ་པར་དག་པའི་རྒྱུད་
ལས། རྒྱུད་ཡོངས་སུ་གཏད་ཅིང་མངོན་པར་བསྟོད་པའི་ལེའུ་སྟེ་སུམ་ཅུ་རྩ་གསུམ་
པའོ།། །།གཡུང་དྲུང་ལས་རྣམ་པར་དག་པའི་རྒྱུད་ཅེས་བྱ་བ། རྒྱུན་གྱི་རྒྱུད་དུ་བསྟན་
པ་རྫོགས་སོ། །སྤ་གྲོའི་གཏེར་ཤོག་ལ། བདག་འགར་སྟོན་ཁྲོ་རྒྱལ་གྱིས་དཔེ་བླངས་
ནས་བྲིས་པ་ལགས། བླ་མ་དམ་པ་ཟླ་འོད་དྲིན། ཨུ་ཀྲ་སིག །སྤ་གྲོའི་གཏེར། འགར་
ལ་བབས། བྲུའི་ཞུས། དགེའོ། །
༧ དཔར་བྱང་སྨོན་ཚིག །རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང་། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
274

མདོ་སྡེ། གཡུང་དྲུང་ལས་དག་རྒྱུད།
སྙིང་སྟོབས་དང་། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང་། མཐའ་ཡས་སེམས་
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང་། སྙིང་དུ་སིམས་པའི་ངེས་ཤེས་ལས། འཕྲིན་ལས་གཡེལ་མེད་སྐྱོང་མཛད་པའི།
མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང༌། ལྷག་
སེམས་ནུས་ཤུགས་མཉམ་སྦྲེལ་ངང༌། ལས་དོན་བྱེད་པོ་ཐམས་ཅད་དང་། བསོད་
ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང༌། རིག་གཞུང་ཚེ་སྲོག་
སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་བདག་
བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་འགྱུར་
ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི། རླབས་
ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་ངན་
མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང་། མཐར་ཡང་གདོད་མའི་
ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་སངས་
རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་གནས་
པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་ལྷུན་གྲུབ་
ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་ནས། འགྲོ་
རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་པའི་འབོལ་
རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་བརྟན་ནོར་བུའི་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་ ༢༠༡༣ ༡༢ ༢༥
ཉིན་བྲིས་ཏེ་ཕུལ་བའོ། ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། དབལ་ཁྱུང་
དགོན་པའི་བཀའ་འགྱུར་གྲས་སུ་ཡོད་པའི་འཕྲུལ་པར་ཅན་དང་བྱས་ཏེ། ཁྱུང་པོ་རྩེ་
དྲུག་དགོན་དང་། རྫ་སྨོན་རྒྱལ་དགོན་གྱི་ལག་བྲིས་ཡིག་ནག་དཔེ་རྙིང་ཅན་དང་འདྲ་
བསྡུར་བྱས་ཏེ། ཞུས་པོའི་མཐོང་ཚོད་ཀྱིས་བྲིས་པའི་ཆད་ལྷག་དང་། མངོན་གསལ་
ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་ནའང༌། མ་དཔེ་ལ་གང་བྱུང་གིས་བཅོས་
ཐལ་མ་བྱས་པར་གསུང་རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༤༣
པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་
ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་
276

མདོ་སྡེ། ། གཡུང་དྲུང་ལས་དག་རྒྱུད།
ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་
སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་
བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་
ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་
ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་
མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླིང་
འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་
བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་
མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་
ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་
དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་
ལྡན་ ༣༠༡ རབ་བྱུང་ ༡༧ བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་
༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
277

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར།
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང༌། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
280

བསྒྲིགས་རྗེས་ཀྱི་གཏམ།
རིགས། S 、 རཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན།
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ 
སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
282

༧ བཀྲ་ཤིས་གླིང་བརྟན་མཆོད་པའི་རྟེན།

གསུང་རབ་སྒོ་མཛོད་རིན་པོ་ཆེའི་གླེགས་བམ། 43
52
༦
20
༧ བསྟན་སྲུང་གཙོ་བོ་མ་བདུད་བཙན་རྒྱལ་མཆོག

གསུང་རབ་སྒྲོ་ཡཛོད
ཡིད
པོ་ཆེའི་གླུགས་བམ
གཡུང་དྲུང་ལས་དག
 རིག་པ་ཁུ་བྱུག
བག་བྱུང་རུང་བོད་ཀྱི་བཀའ་བརྟེན་དཔེ་རྙིང་ཕྱོགས་སྒྲིགས་པ་དང་། 

