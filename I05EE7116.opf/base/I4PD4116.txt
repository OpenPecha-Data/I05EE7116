༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W4PD502 ImageGroup: 14PD4116
LCCN: n/a ISBN: 9787542129284
Title:
 གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
Author:
 འོད་ཟེར་སྦྱིན་པ་ཕུན་ཚོགས།
|od zer sbyin pa phun tshogs/
Descriptor: n/a
Original Publication: n/a;n/a
Place: lan kru'u/
Publisher: kan su'u mi rogs dpe skrun khang/
Date: 2015
Volume: 145
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US.

གསུང་རབ་སྙེ་མཛོད་རིན་པོ་ཆེའི་གླེགས་བམ
{145}
སྟག་ཕུར་གནད་བསྒྲིལ། ཟོད་གཏོང་རྒྱུད།
གས
 ར་དྲུང་ཟུང་འབྲེལ་
ཐེག་ཆེན་གཡུང་དྲུང་བོན༽
ཀན་སུའུ་མི་རིགས་དཔེ་སྐྲུན་ཁང་།

ཚེའི 
གེ གསུང་རབ་སྦོ་ཚོ 
གས་བམ
Dabao 
་Jin
Jingllan 
clas
classdoor
 door 
libra
།གསུང་རབ་སྒོ་མཛོད་རིན་པོ་ཆེའི་གླེགས་བམ

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
༄༅། །རབ་འབྱམས་བོན་གྱི་གཏེར་མཛོད་ལས་སྟག་
ཕུར་རྩ་རྒྱུད་གནད་དྲིལ་དང་སྦོད་
རྒྱུད་བཅས་བཞུགས། །
ཀན་སུའུ་མི་རིགས་དཔེ་སྐྲུན་ཁང་།

གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན། །
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག ། ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག 
བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་

༩
།སྲིད་རྒྱལ་ཐུགས་སྒྲུབ་ཀྱི་ཞལ་ཐང་༧ 

« L
༧ 
གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས
༄༅། །
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།།
042 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
(སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ།
003 དྲུང་མུ་བསྐལ་བཟང་། 
གཡུང་དྲུང་ལས་དག་རྒྱུད། །
004 དྲུང་མུ་བསྐལ་བཟང་།
སྟོད། 044 རྣམ་དག་པདྨ་ཀློང་ཡངས།
005 ཁོད་པོ་བསྐལ་བཟང་། 
006 ཁོད་པོ་བསྐལ་བཟང༌། སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང་། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
སྨད། 046 རྣམ་དག་འདུལ་འབུམ།
གོ་ལྡེ་བསྐལ་བཟང་།
ཁྲོ་གཉེར་བསྐལ་བཟང་། 048 རྣམ་དག་འདུལ་འབུམ།
049 ངན་སོང་སྒོ་གཅོད་མདོ། །
) ཁྲོ་གཉེར་བསྐལ་བཟང་།
011 གླིང་གཤེན་བསྐལ་བཟང་། ༼སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ།
012 གླིང་གཤེན་བསྐལ་བཟང་། ༼སྨད། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
མདོ་དྲི་མེད་གཟི་བརྗིད། ། 051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
མདོ་དྲི་མེད་གཟི་བརྗིད། ། གསོ་བྱད་དཔྱད་འབུམ་ཁྲ་བོ།
དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། ། 078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ། ། 079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། ། 080 ཁམས་བསྡུས་དུམ་བུ་གཉིས་པ། བར
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། སྨད
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། 083 བདལ་འབུམ།

གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས
092 བདལ་འབུམ། ། ༼ཐ 130 
ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ། ༼སྟོད 133 
ཀུན་འབུམ་རྩ་རྒྱུད།
ཀླུ་འབུམ། ༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ། བར 135 
ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 
བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138
 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། ། 139 མུ་མེད་བདལ་པ། ཐེག་རིམ།
108 
འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ། 141 ཀུན་བཟང་མཉམ་ཉིད་རྒྱུད།
རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 
གསང་འདུས་ཡབ་རྒྱུད།
121 
བྱང་གཏེར་ཁྲོ་བོའི་རྒྱུད་དྲུག བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད། ཟོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 
མ་རྒྱུད་སངས་རྒྱས་རྒྱུད་གསུམ། འདུལ་བ་གསང་ལུང༌། །
126 ཀུན་བཟང་ལུང་ཆེན། ། 147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། 
མདོ་རྣམ་འགྲེལ་བར་ཏི་ཀ། །
128 ཕ་རྒྱུད་རིག་པ་ཁུ་བྱུག 148 འདུར་རྒྱུད་ཕྱི་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད
། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 
སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།

བས8བྱརྨའཐོམརྒྱ་གརྟསམཇོ། ཐལལལལྟགའཕྱས་
རྩུ རྒྱུགནམཐཱ།ས་ཐཱཐ།ཐ་
རྒྱུཕཐཅསཇཞག་ལ༈ ༈
གཡཐཐཱཐཟོམརྒྱ་ཟཀམཐGམཐཱས༔ ཡཕྱོགལསརྦཟླ།གལ་ཐ༈

སྤྱིའི་དེབ་གྲངས། 145 སྤྱིའི་པོད་གྲངས། 192
1 <<སྟག་ཕུར་རྩ་རྒྱུད་གནད་དྲིལ>>
གཏེར་མ།
གཏེར་སྟོན་ཧཱུྃ་ཆེན་འགྲོ་འདུལ་གླིང་པ།
གཏེར་གནས་ཐང་ལྷ་བཀྲ་ཤིས་གཏེར་རྫོང་།
5 <<རྩ་རྒྱུད་ངེས་པའི་ཐིག་ལེ>>
6 <<དབལ་ཆེན་མེ་ཕྲེང་གི་རྩ་རྒྱུད>>
7 གཏེར་མ།
8 གཏེར་སྟོན་ཧཱུྃ་ཆེན་འགྲོ་འདུལ་གླིང་པ།

དཀར་ཆག
།.… ….…..1
སྟག་ཕུར་རྩ་རྒྱུད་གནད་དྲིལ་གཡུང་དྲུང་སྲོག་ཐིག་མཚོན་ཆེན་རྣོན་པོའོ
དབལ་ཕུར་འབར་ནག་མེ་རི་འཁྱིལ་པ་རིན་ཆེན་གཏེར་མཛོད་ཀྱི་རྒྱུད་བཞུགས། 5
མཁའ་འགྲོ་རྩ་བའི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་བཞུགས།……….15
ལེའུ་དང་པོ། གླེང་བསླང་བ་བསྟན་པ།.. 
.................…....15
བཀའ་ཡི་གནང་བ་ཐོབ་པ་བསྟན་པ།
ལེའུ་གཉིས་པ། 
གསང་བ་དོན་གྱི་སྙིང་པོ་བསྟན་པ།
ལེའུ་གསུམ་པ། 
ལེའུ་བཞི་པ། རྩ་བ་དམ་ཚིག་བསྟན་པ། 
ལེའུ་ལྔ་པ། བསྒྲུབ་པ་གནས་ཀྱི་མཚན་ཉིད་བསྟན་པ།
ལེའུ་དྲུག་པ། བརྟུལ་ཞུགས་ལམ་གྱི་གནས་མཆོག་བསྟན་པ།
ལེའུ་བདུན་པ། དམ་རྫས་བསགས་པ་བསྟན་པ།..
ལེའུ་བརྒྱད་པ། དཀྱིལ་འཁོར་གྱི་དོན་བསྟན་པ།
ལེའུ་དགུ་པ། སྔོན་འགྲོའི་དོན་བསྟན་པ།
ལེའུ་བཅུ་པ། དཀྱིལ་འཁོར་རྒྱན་བཀོད་པར་བསྟན་པ
ལེའུ་བཅུ་གཅིག་པ། བསྐྱེད་པ་སྐྱེ་མེད་ཀྱི་དོན་བསྟན་པ། 
ལེའུ་བཅུ་གཉིས་པ། བསྲུང་བ་འཚམས་བཅད་པའི་དོན་བསྟན་པ།...….…...….….…..33
ལེའུ་བཅུ་གསུམ་པ། བསྐྱེད་རིམ་ཏིང་འཛིན་བསྒོམ་པ་བསྟན་པ།... .............34
ལེའུ་བཅུ་བཞི་པ། སྤྱན་དྲངས་བསྟན་པ།

ལེའུ་བཅོ་ལྔ་པ། གཉིས་སུ་མེད་པར་བཞུགས་སུ་གསོལ་བར་བསྟན་པ།….….....37
ལེའུ་བཅུ་དྲུག་པ། རྩེ་གཅིག་ཕྱག་གི་དོན་བསྟན་པ།
ལེའུ་བཅུ་བདུན་པ། སྡིག་པ་བཤགས་པ་བསྟན་པ།
ལེའུ་བཅོ་བརྒྱད་པ། དཀྱིལ་འཁོར་མཆོད་པ་འབུལ་བའི་རྒྱུད་བསྟན་པ།….…....40
ལེའུ་བཅུ་དགུ་པ། མཆོག་ཏུ་བསྟོད་ཅིང་བསྐུལ་པའི་རྒྱུད་བསྟན་པ།.........45
ལེའུ་ཉི་ཤུ་པ། གསང་བ་གསུང་གི་བཟླས་པ་བསྟན་པ། 
ལེའུ་ཉེར་གཅིག་པ། གསང་བའི་ཕྲུ་གཡང་བླན་པར་བསྟན་པ།........…..….…...53
ལེའུ་ཉེར་གཉིས་པ། གཏོར་མ་འབུལ་བའི་ཕྲིན་ལས་བསྟན་པ།….....…....…...
ལེའུ་ཉེར་གསུམ་པ། གཟེར་མནན་བྲོ་ཆེན་བརྡུང་བར་བསྟན་པ།....
ལེའུ་ཉེར་བཞི་པ། བསྔོ་སྨོན་ལམ་གྱི་མཚམས་སྦྱོར་བསྟན་པ།
ལེའུ་ཉེར་ལྔ་པ། བསྡུ་ཚོགས་གསལ་བའི་དོན་བསྟན་པ།...
ལེའུ་ཉེར་དྲུག་པ། ཚོགས་བསྐང་གི་དོན་བསྟན་པ།.. ........
ལེའུ་ཉེར་བདུན་པ། མཐར་ཕྱིན་ཕྲིན་ལས་རྣམ་པ་བཞི་བསྟན་པ།
ལེའུ་ཉེར་བརྒྱད་པ། དབང་བཞི་ཡོངས་རྫོགས་བསྟན་པ།
ལེའུ་ཉེར་དགུ་པ། བསྲུང་བཟློག་བསད་གསུམ་བསྟན་པ།
ལེའུ་སུམ་ཅུ་པ། གནན་བསྲེག་འཕང་གསུམ་བསྟན་པ།
ལེའུ་སོ་གཅིག་པ། ཟབ་ལམ་གཅོད་ཀྱི་བཀའ་གཏད་པ་བསྟན་པ།…..….....….…..77
ལེའུ་སོ་གཉིས་པ། འཁོར་ལ་གཏད་ཅིང་ཡིད་རང་བསྟོད་པ་ཕུལ་བ་བསྟན་པ།………..78
གསང་ཆེན་སྙིང་ཐིག་ལས་རྩ་རྒྱུད་ངེས་པའི་ཐིག་ལེ་བཞུགས
ས།
།......…….……..............81
དབལ་ཆེན་མེ་ཕྲེང་ཆེན་པོའི་རྩ་རྒྱུད་ཡང་ཏིག་རདྨའི་ཕྲེང་བ་བཞུགས།… ... ...95
ཆེ་མཆོག་དྲན་པ་ཡང་གསང་དྲག་པོའི་རྒྱུད་དབང་དྲག་འབར་བའི་འཕྲེང་བ་བཞུགས།

.........103 .
བྲག་བཙན་དམར་པོའི་རྒྱུད་སྤུ་གྲི་རེག་གཅོད་ཞེས་བྱ་བ་བཞུགས།………………….133
ལེའུ་དང་པོ། ལོ་རྒྱུད་ཀྱི་གླེང་གཞི་བསྟན་པ།.. 
.......................….........133
....….........137
ལེའུ་གཉིས་པ། ལོ་རྒྱུས་རིམ་པ་བསྟན་པ།..
ལེའུ་གསུམ་པ། བགབ་འདྲེ་མནན་ཐབས་བསྟན་པ།.…....…...........…....138
ལེའུ་གཉིས་པ།(བཞི་པ) བྲག་བཙན་དམར་པའི་བསྒྲུབ་པའི་རྒྱུད་བསྟན་པ།… ..139
འཇིགས་བྱེད་གཤིན་རྗེ་ནག་པོའི་གསང་རྒྱུད་དུག་མཚོ་ཁོལ་མའི་ལོ་རྒྱུས་བཞུགས།
............147
.. ..159
སྐྱེས་བུ་ལས་གིང་དཀར་པོའི་རྫུ་འཕྲུལ་སྐུ་ལྔའི་སྲོག་རྒྱུད་གནད་ཀྱི་ཐེམ་ཡིག 
ལེའུ་དང་པོ། སྔོན་འབྱུང་ལོ་རྒྱུས་དང་དམ་བཏགས་སྲོག་ཡིག་བསྟན་པ།….…..159
ལེའུ་གཉིས་པ། སྐྱེས་བུའི་སྲོག་རྒྱུད་ཀྱི་སྤྱི་སྡོམས་བསྟན་པ།...….............168
ལེའུ་གསུམ་པ། གནས་དང་གྲོགས་ཀྱི་ལེགས་ཉེས་མཚན་ཉིད་བསྟན་པ།…..…..169
ལེའུ་བཞི་པ། དཀྱིལ་འཁོར་བྲི་དང་རྟེན་འཁོར་དང་རྫས་བསགས་མན་ངག་ཡང་
...............…..........…...171
གབ་བསྟན་པ།
ལེའུ་ལྔ་པ། དངོས་གཞིའི་ཏིང་འཛིན་སོ་སོར་བསྟན་པ།..............…...172
ལེའུ་དྲུག་པ། སྐྱེས་བུ་སྐུ་ལྔའི་ཆེ་བ་ཐེག་པའི་མཐོ་དམན་བསྟན་པ།… ….....174
ལེའུ་བདུན་པ། ཕྱི་ནང་གསང་གསུམ་རྟེན་རྫས་དང་ཡོ་བྱད་ཏིང་འཛིན་དམིགས་
པ་སྤྱན་དྲངས་བཞུགས་གསོལ་བསྟན་པ།.…..….…...…..…... 
.. ...................175
ཕྱག་འཚལ་འོས་དང་མི་འོས་ཞུས་པ།.…….........…..….…....….…..177
ལེའུ་བརྒྱད་པ། 
ལེའུ་དགུ་པ། ཕྱི་ནང་བཤགས་པའི་དོན་བསྟན་པ།.. .......178
ཕྱི་ནང་མཆོད་པའི་ཡོན་ཏན་བསྟན་ཅིང་རྟེན་འཛུགས་མཆོད་ཅིང་
ལེའུ་བཅུ་པ། 

བསྐངས་བའི་མན་ངག་བསྟན་པ།.… ………..….....…. .....................178
ལེའུ་བཅུ་གཅིག གསང་བ་འཛབ་ཀྱི་སྒོམ་རིམ་བསྟན་པ། 
.……….....179
ལེའུ་བཅུ་གཉིས་པ། 
སྔགས་འགྲིག་སྲོག་གནས་བསྟན་པ། .....180
ལེའུ་བཅུ་གསུམ་པ། འབོད་སྦད་བསད་དང་ཞི་རྒྱས་དབང་དྲག་གི་འགྲུབ་པའི་
རྟགས་ཚད་འཆར་ཚུལ་བསྟན་པ། 
..........182
ལེའུ་བཅུ་བཞི་པ། སྒྲུབ་རྟགས་མཚན་ངན་རྟགས་ལྡོག་ཚུལ་བསྟན་པ།…….….… 183
ལེའུ་བཅོ་ལྔ་པ། 
ལས་བཅོལ་སྨོན་ཚིག་མཐར་བསྡུ་ཤིས་པའི་དོན་བསྟན་པ
།………..185
ལེའུ་བཅུ་དྲུག་པ། མནན་པའི་མན་ངག་ཡང་གབ་ཀྱི་དོན་བསྟན་པ།…….….….….…..186
ལེའུ་བཅུ་བདུན་པ། སྲེགས་པའི་མན་ངག་བསྟན་པ། 
................187
ལེའུ་བཅོ་བརྒྱད་པ། སྦད་བསད་བཟློགས་པའི་འཁོར་ལོའི་བསྟན་པ།… .…....187
ལེའུ་བཅུ་དགུ་པ། སྲུང་བཟློག་ཞི་རྒྱས་དབང་དྲག་གི་འཁོར་ལོ་བསྟན་པ།.… .…..188
ལེའུ་ཉི་ཤུ་པ། ནོར་དང་དབང་དང་སྲིའུ་གསོ་བའི་མན་ངག་བསྟན་པ།………..189
ལེའུ་ཉེར་གཅིག་པ། གསང་བསྒྲུབ་དང་གསང་བའི་དམ་ཚིག་གནད་བསྡུས་
བསྟན་པ། 
 ...........................190
ལེའུ་ཉེར་གཉིས་པ། འཁོར་རྣམས་ཀྱིས་བསྟོད་པ་ཕུལ་བ་བསྟན་པ།……..…...192
ལེའུ་ཉེར་གསུམ་པ། 
ཕུང་བོན་མགོ་དམར་ནས་རྒྱས་གདབ་ཅིང་བརྒྱུད་པ་བསྟན་
པ།
༌་.……………………….….…………..….……………….……..….…….…….….…..…….…....193
ལེའུ་ཉེར་བཞི་པ། རིག་འཛིན་དྲན་པ་ནམ་མཁའ་ནས་སྲས་ཚེ་དབང་རིག་འཛིན་
ལ་བརྒྱུད་ཅིང་གདམས་པ་བསྟན་པ། 
..193
ལེའུ་ཉེར་ལྔ་པ། 
ཚེ་དབང་ཡབ་ཡུམ་ནས་སྦས་ཤིང་རྒྱས་གདབས་བསྟན་པ
།.….….194
ཞུས་སྒྲིག་ཚན་པའི་གསལ་བཤད། 
...……....……..195

དཀར་ཆག་
མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་བཞུགས།:
.… ……..……… …… .…… …….197
ལེའུ་དང་པོ། གླེང་གཞི་བསྟན་པ། ..............199
ལེའུ་གཉིས་པ། སྲིན་མོ་བཏུལ་ཞིང་སྔགས་ཀྱི་སྲིད་ལུགས་བསྟན་པ།.…....…..202
ལེའུ་གསུམ་པ། བསྙེན་བསྒྲུབ་ལས་ཀྱི་རྩ་ཚིག་སྤྱི་སྡོམ་དུ་བསྟན་པ།
ལེའུ་བཞི་པ། སྔོན་འགྲོ་ཕྱིའི་བསྙེན་པ་གསུམ་བསྟན་པ། .................210
ལེའུ་ལྔ་པ། ཉེ་བ་ནང་གི་བསྙེན་པ་བསྟན་པ།….……...
ལེའུ་དྲུག་པ། བཅའ་གཞི་ལས་ཀྱི་བསྙེན་པ་གསུམ་བསྟན་པ། 
..................216
ལེའུ་བདུན་པ། དཀྱིལ་འཁོར་གཞི་ཡི་བསྒྲུབ་པ་དྲུག་བསྟན་པ།…..…....…....219
ལེའུ་བརྒྱད་པ། ངོ་མཚར་ལམ་གྱི་བསྒྲུབ་པ་དྲུག་བསྟན་པ།….….…...….…..….….…..…...223
ལེའུ་དགུ་པ། མཐར་ཕྱིན་འབྲས་བུའི་བསྒྲུབ་པ་དྲུག་བསྟན་པ།………..….….…..……..
..........230
ལེའུ་བཅུ་པ། གཞིའི་འཕྱང་ཆེན་སྡེ་གསུམ་བསྟན་པ།
.................231
ལེའུ་བཅུ་གཅིག་པ། ལམ་གྱི་འཕྱང་ཆེན་གསུམ་བསྟན་པ།
ལེའུ་བཅུ་གཉིས་པ། འབྲས་འཕྱང་ཆེན་གསུམ་བསྟན་པ། 232
ལེའུ་བཅུ་གསུམ་པ། དོན་དང་ཡོན་ཏན་འབྱུང་ཚུལ་དུ་རྗེས་སུ་གནང་བ་བསྟན།
........234

ལེའུ་བཅུ་བཞི་པ། བསྐང་བ་དང་བསྲུང་བཟློག་བསད་པའི་རྣོ་སོ་བསྟན་པ།..…..
.....……...……....….....……...……....……...….235
ལེའུ་བཅོ་ལྔ་པ། 
འཁོར་རྣམས་ལ་བརྒྱུད་ཡོངས་སུ་གཏད་ཅིང་གཙོ་བོ་ཡབ་ཡུམ་
སྲས་གསུམ་ལ་བསྟོད་པ་བསྟན་པ།........ 
...........237
མ་གཅིག་སྲིད་པའི་རྒྱལ་མོ་ཡང་སྙིང་འདུས་པའི་སྤྱི་དོན་ཁོག་དབུབ་པའི་ལེའུ་
བཞུགས།… …….. .............240
ལེའུ་དང་པོ། སྤྱིར་བསྟན་པའི་ལོ་རྒྱུས་བསྟན་པ།.. 
.............240
བྱེ་བྲག་ཏུ་མ་གཅིག་སྲིད་པའི་རྒྱལ་མོ་ཡང་སྙིང་འདུས་པའི་ལོ་རྒྱུས་བསྟན་པ།
.... .......243
སྒོས་སུ་སྲིད་པའི་རྒྱལ་མོའི་ཡང་སྙིང་འདུས་པའི་རྒྱུད་རིམ་བསྟན་པ
།… ….…...258
མ་མོ་སྲིད་པ་རྒྱལ་མོ་ཡང་སྙིང་འདུས་པའི་རྒྱུ་བརྣག་ཡང་དྲིལ་བཞུགས་པའི་
དབུས་ཕྱོགས། 
.....……………..261
ལེའུ་དང་པོ། དམ་ཚིག་བསྟན་ཅིང་དམ་རྫས་བསགས་པ་བསྟན་པ།.……..…....261
ལེའུ་གཉིས་པ། རྒྱལ་མོའི་ལས་སྦྱོར་ཉི་ཤུ་བསྟན་པ། 
...............264
མ་གཅིག་སྲིད་པ་རྒྱལ་མོ་བཀའ་གསང་དབང་གི་ལྷ་མོའི་རྒྱུད་ཤེ་ཐུན་འབར་
བའི་ཕྲེང་བ།.. 
..........274
སྔོན་འགྲོ་བསྙེན་པའི་སྤྱི་དོན་བསྟན་པ
.............274
དངོས་གཞི་རིམ་པ་བསྟན་པ། 
..............279
མཐར་ཕྱིན་འབྲས་བུ་བསྟན་པ། ...285
མ་མོ་གབ་པ་གནད་ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་བཞུགས།… 287

ལེའུ་དང་པོ། སྒོས་བོད་དུ་བསྟན་པ་དར་ཚུལ་བསྟན་པ།……….……………….…….….…….287
ལེའུ་གཉིས་པ། རྒྱུད་ཀྱི་དབྱེ་བ་བསྟན་པ།…... ....292
........294
ལེའུ་གསུམ་པ། བྱུང་ཁུངས་བསྟན་པ།...….…..…..
ལེའུ་དང་པོ། ཕྲིན་ལས་བཅོལ་བ་བསྟན་པ། .........297
ལེའུ་གཉིས་པ། བཅའ་གཞི་བསྟན་པ། 
.........300
ལེའུ་གསུམ་པ། བསྙེན་བསྒྲུབ་ཀྱི་དོན་ཏིང་འཛིན་རྣམ་གསུམ་གྱི་རྒྱུད་བསྟན་པ།
…….....………...............……......303
ལེའུ་བཞི་པ། འཕྲིན་ལས་སྟོད་ཆའི་དོན་བསྟན་པ། ...........307
ལེའུ་ལྔ་པ། སྙིང་པོ་སྲོག་གི་ལས་བསྟན་པ།..... ........311
...........315
ལེའུ་དྲུག་པ། འཕྲིན་ལས་སྨད་ཆའི་དོན་བསྟན་པ།
..............320
ལེའུ་བདུན་པ། རྒྱུད་མཐར་ཕྱིན་པ་བསྟན་པ།
ལེའུ་ལྔ་པ(བརྒྱད་པ)། རྒྱལ་གཤེན་ཆེན་པོའི་གྱེར་སྤུངས་དྲན་པ་ནམ་མཁའ་ལ་
གཉེར་གཏད་པ་བསྟན་པ་........…......320
......322
ལེའུ་དྲུག་པ(དགུ་པ)། རྒྱུད་མཐར་ཕྱིན་པ་བསྟན་པ།
མ་མོ་སྲིད་པ་རྒྱལ་མོའི་ལས་སྦྱོར་གསང་བའི་རྒྱུད་གསང་ཐིས་ཁོལ་ཕྱུང་བཞུགས།
….………… ..........325
ལེའུ་དང་པོ། ཞི་བའི་ལས་སྦྱོར་བསྟན་པ། 
............325
ལེའུ་གཉིས་པ། རྒྱས་པའི་ལས་ཚོགས་བསྟན་པ། 
…...… ....………..326
ལེའུ་གསུམ་པ། དབང་གི་ལས་སྦྱོར་བསྟན་པ།..
ལེའུ་བཞི་པ། དྲག་པོའི་ལས་སྦྱོར་བསྟན་པ། .............328
ལེའུ་ལྔ་པ། བསྐང་བའི་མདོས་ཆེན་བསྟན་པ།

ལེའུ་དྲུག་པ། སྲུང་བ་མི་འཇིགས་རྫོང་མཁར་བསྟན་པ། 
...............331
ལེའུ་བདུན་པ། ཟློག་པའི་མཚོན་ཆའི་འཁོར་ལོ་བསྟན་པ།….........
.…....332
ལེའུ་བརྒྱད་པ། བསད་པ་བརྣག་པའི་དབལ་འཁོར་བསྟན་པ།: ........…........333
ལེའུ་བརྒྱད་པ་(དགུ་པ)། མནན་པའི་ལས་སྦྱོར་བསྟན་པ། ...........333
ལེའུ་བཅུ་པ། སྲེག་པ་ལས་ཀྱི་མཐར་སྡུད་བསྟན་པ། 
..........334
ལེའུ་བཅུ་གཅིག་པ། 
འཕང་བ་ལས་ཀྱི་སྦྱོར་བ་བསྟན་པ། 
…..…….335
པར་བྱང་སྨོན་ཚིག... 
........335
ཞུས་སྒྲིག་ཚན་པའི་གསལ་བཤདA2
..............337

རབ་འབྱམས་བོན་གྱི་གཏེར་མཛོད་ལས་སྟག་ཕུར་
རྩ་རྒྱུད་གནད་དྲིལ་གཡུང་དྲུང་སྲོག་ཐིག་
མཚོན་ཆེན་རྣོན་པོའོ། །
༄༅། ། ༄༅གཟལཉྫརབྦཾ། དབལ་ཆེན་ཀི་ལ་ཡ་ལ་འདུད༔དབལ་བོན་སྟག་མེ་འབར་
ཕྲེང་གི༔ ཐུགས་ཉིད་ནམ་མཁའི་ཀློང་མཛོད་ལས༔ བོན་གཏེར་ཡང་ཞུན་ཟབ་ཏིག་
སྟེ༔ ཀི་ལ་ཡ་ཡི་རྒྱུད་འདིར་བྱུང་༔ ས་མ་ཡ༔ རྒྱ ཐུན་མོང་མིན་པའི་མཆོག་གསས་
མཁར༔ དབལ་ཕུར་ཕྲིན་ལས་སྒྲུབ་པ་གདབ༔ ཕྱི་ནང་གསང་ཡང་གསང་གི བོན་
རྣམས་ཕུར་པའི་ནང་དུ་གནས༔ བྲག་དམར་མཚོ་གླིང་དུར་ཁྲོད་དང་༔ སྒྲུབ་གནས་
བྱིན་ཆེན་ལ་སོགས་པ༔ བླ་མ་མཆེད་གྲོགས་རྫས་དཀྱིལ་འཁོར༔ ཉེ་བ་འདུ་སྟེ་ཏིང་ངེ་
འཛིན༔ ལྟ་བ་བརྒྱད་ཀྱི་དབལ་ཕུར་བསྒོམ༔ གསལ་ངར་ལྡན་པའི་མངོན་པར་སྤྱོད༔
སྒྲུབ་སྡེ་ཆེན་པོ་ཡན་ལག་བཞི༔ རིག་འཛིན་རྣམ་བཞིའི་གོ་འཕང་བརྙེས༔ རྟོགས་
པས་བདག་རྒྱུད་སྔོན་གྲོལ་ནས༔ སྦྱོར་སྒྲོལ་མནན་བསྲེགས་འཕང་བའི་ལསཿ གྲུབ་
པས་གཞན་རྒྱུད་གྲོལ་བ་བྱེད༔ ས་མ་ཡ༔ རྒྱ༔ དེ་ཡང་དབལ་ཕུར་རྒྱུད་སྡེ་ཀུན༔ རྩ་
བ་དོན་དམ་གཞི་ལ་འདུས༔ རིག་པ་ཡེ་ཤེས་ཕུར་པ་དང་༔ ལྷག་པ་བྱང་ཆུབ་ཕུར་
པ་དང་༔ ཐུགས་རྗེས་སྤྲུལ་པའི་ཕུར་པ་དང་༔ འདུས་བྱས་རྫས་ཀྱི་ཕུར་པའོ༔ འདི་
བཞི་གདབ་པར་བྱ་བ་ལ༔ དམིགས་པར་བྱ་བའི་ཡུལ་བཞི་དང་༔ གདབ་པར་བྱ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བའི་ཐབས་བཞི་དང་༔ འདེབས་པར་བྱ་བའི་གྲོགས་བཞི་དང་༔ ཐེབས་པར་བྱ་
བའི་རྟགས་བཞིའོ༔ གདབ་པ་ཆེན་པོའི་དགོས་ཆེད་བཞི༔ མ་ཐེབས་པ་ཡི་སྐྱོན་ཆེན་
བཞི ཐེབས་ན་ཐེབས་པའི་འབྲས་བུ་བཞི དེ་ལ་དམིགས་པའི་ཡུལ་བཞི་ནི༔ བོན་
གྱི་དབྱིངས་དང་ཡུམ་གྱི་མཁའ༔ འགྲོ་བ་དྲུག་དང་གང་དམིགས་པ༔ གདབ་པར་བྱ་
བའི་ཐབས་བཞི་ནི༔ རིག་པ་ཡེ་ཤེས་ཕུར་པ་ནི༔ བོན་ཉིད་དབྱིངས་སུ་གདབ་པར་
བྱ ལྷག་པར་བྱང་སེམས་ཕུར་པ་ནི༔ ཡུམ་གྱི་མཁའ་ལ་གདབ་པར་བྱ༔ ཐུགས་རྗེ་
སྤྲུལ་པའི་ཕུར་པ་ནི༔ འགྲོ་བ་དྲུག་ལ་གདབ་པར་བྱ༔ འདུས་བྱས་རྫས་ཀྱི་ཕུར་པ་
ནི༔ གང་ལ་དམིགས་ཡུལ་གདབ་པར་བྱ༔ ཐེབས་པར་བྱ་བའི་གྲོགས་བཞི་ནི༔ ཤེས་
རབ་ཏིང་འཛིན་ཚད་མེད་པ༔ ཆོ་ག་བསྙེན་སྒྲུབ་ཡན་ལག་བཞི ཐེབས་པ་ཆེན་
པོའི་རྟགས་བཞི་ནི༔ བོན་གྱི་དབྱིངས་སུ་ཐེབས་པ་ཡིས༔ ཡེ་ཤེས་སྟོང་གསལ་མངོན་
དུ་འཆར༔ ཡུམ་གྱི་མཁའ་ལ་ཐེབས་པ་ཡིས༔ ཐབས་དང་ཤེས་རབ་གཉིས་མེད་
སྦྱོར༔ འགྲོ་བ་དྲུག་ལ་ཐེབས་པ་ཡིས༔ མཁྱེན་བརྩེ་ནུས་པས་ཐུགས་རྗེ་ཟིན༔ གང་
ལ་དམིགས་ཏེ་ཐེབས་པ་ཡིས༔ བསྟན་པའི་སྙིང་པོ་ཚུགས་པའོ༔ དེ་ནས་དགོས་པའི་
ཆེད་བཞི་ནི༔ རིག་པ་ཡེ་ཤེས་ཕུར་པ་དེ༔ བོན་ཉིད་དབྱིངས་སུ་གདབ་པར་བྱ༔ བྱང་
ཆུབ་ཐོབ་པའི་དགོས་པ་ཡོད༔ བྱང་ཆུབ་སེམས་ཀྱི་ཕུར་པ་དེ༔ ཡུམ་གྱི་མཁའ་ལ་
གདབ་པར་བྱ༔ སྲས་སུ་བྱིན་རླབས་དགོས་པ་ཡོད༔ ཐུགས་རྗེ་སྤྲུལ་པའི་ཕུར་པ་
ནི༔ རིགས་དྲུག་འགྲོ་ལ་གདབ་པར་བྱ༔ བྱང་སེམས་དཔྱང་ཐག་ཆད་པ་ལ༔ ཐུགས་
རྗེས་ཟིན་པའི་དགོས་པ་ཡོད༔ འདུས་བྱས་རྫས་ཀྱི་ཕུར་པ་དེ༔ གང་དམིགས་དེ་ལ་
གདབ་པར་བྱ༔ བདུད་ལས་རྒྱལ་བའི་དགོས་པ་ཡོད༔ འདི་བཞིན་མ་ཐེབས་པའི་
སྐྱོན་བཞི རིག་པ་ཡེ་ཤེས་ཕུར་པ་ནི༔ བོན་ཉིད་དབྱིངས་སུ་མ་ཐེབས་ན༔ འཁོར་
བ་ལས་ནི་མི་སྒྲོལ་སྐྱོན༔ བྱང་ཆུབ་སེམས་ཀྱི་ཕུར་པ་ནི༔ ཡུམ་གྱི་མཁའ་ལ་མ་ཐེབས་

སྟག་ཕུར་གནད་དྲིལ།
ན༔ དམ་ཚིག་དཀྱིལ་འཁོར་རྒྱུན་ཆད་སྐྱོན༔ ཐུགས་རྗེ་སྤྲུལ་པའི་ཕུར་པ་ནི༔ རྒྱུ་དྲུག་
ལམ་ལ་མ་ཐེབས་ན༔ འཁོར་བ་གཏན་དུ་འཁྱམས་པའི་སྐྱོན༔ འདུས་བྱས་རྫས་ཀྱི་
ཕུར་པ་ནི༔ དམིགས་པའི་འབེན་ལ་མ་ཐེབས་ན༔ བསྟན་པའི་སྙིང་པོ་མི་ཚུགས་སྐྱོན༔
ཐེབས་པའི་འབྲས་བུ་ཐོབ་པ་བཞི རིག་པ་ཡེ་ཤེས་དབལ་ཕུར་ཆེ༔ བོན་གྱི་དབྱིངས་
སུ་ཐེབས་པའི་དོན༔ འབྲས་བུ་བོན་སྐུ་ཐོབ་པར་འགྱུར༔ བྱང་ཆུབ་སེམས་ཀྱི་དབལ་
ཕུར་ཆེ༔ ཡུམ་གྱི་མཁའ་ལ་ཐེབས་པའི་དོན༔ འབྲས་བུ་རྫོགས་སྐུ་ཐོབ་པར་འགྱུར༔
ཐུགས་རྗེ་སྤྲུལ་པའི་དབལ་ཕུར་ནི༔ འགྲོ་བ་དྲུག་ལ་ཐེབས་པའི་དོན༔ འབྲས་བུ་སྤྲུལ་
སྐུ་ཐོབ་པར་འགྱུར༔ འདུས་བྱས་རྫས་ཀྱི་དབལ་ཕུར་ཆེ༔ གང་དམིགས་བརྣག་ཡུལ་
བཏབ་པའི་དོན༔ འབྲས་བུ་སྐུ་གསུམ་ཐོབ་པར་འགྱུར༔ འདུས་བྱས་རྫས་ཀྱི་ཕུར་པ་
ལ༔ བཏགས་པ་མིང་གི་ཕུར་པ་དང་༔ བྱིན་རླབས་རྟགས་ཀྱི་ཕུར་པ་གཉིས༔ འདུས་
བྱས་མི་རྟག་ཕུར་པ་ནི༔ དུད་འགྲོའི་ཕུར་པ་ལ་སོགས་སོ༔ བྱིན་རླབས་རྟགས་ཀྱི་
ཕུར་པ་བཞི༔ དངུལ་ལམ་དཀར་པོའི་ཤིང་རྣམས་ལ༔ མགོ་བོ་རྒྱ་མདུད་རྩེ་ཟླུམ་
པོ༔ འཇོམས་བྱེད་ཞི་བའི་ཕུར་པ་རུ། གསེར་རམ་སེར་པོའི་ཤིང་རྣམས་ལ༔ མགོ་བོ་
རྒྱ་མདུད་རྩེ་གྲུ་བཞི འབྱོར་བྱེད་རྒྱས་པའི་ཕུར་པ་རུ༔ ཟངས་སམ་དམར་པོའི་ཤིང་
རྣམས་ལ༔ མགོ་བོ་རྒྱ་མདུད་རྩེ་ཟླ་གམ༔ སྡུད་བྱེད་དབང་གི་ཕུར་པ་རུ༔ ལྕགས་
སམ་ནག་པོའི་ཤིང་རྣམས་ལ༔ མགོ་བོ་རྒྱ་མདུད་རྩེ་ཟུར་གསུམ༔ སྒྲོལ་བྱེད་དྲག་
པོའི་ཕུར་པ་རུ༔ དེ་ལྟར་ཕྲིན་ལས་རྣམ་བཞི་ཡི༔ ཞི་བ་འཇིགས་པ་བཅུ་དྲུག་གདབ༔
རྒྱས་པ་འབྱོར་བ་དྲུག་ལ་གདབ༔ དབང་ནི་ཉོན་མོངས་བཞི་ལ་གདབ༔ དྲག་པོ་
དགྲ་བགེགས་གཉིས་ལ་གདབ གདབ་པ་བཞི་པོ་དེ་ལྟར་རོ༔ དེ་ནས་དཀྱིལ་འཁོར་
གསུམ་ལ་བཅ༢ གྲོགས་ནི་བསྙེན་སྒྲུབས་ཡན་ལག་བཞི༔ འབྲས་བུ་སྐུ་ལྔ་ཡེ་ཤེས་
ལཿ དེ་ནི་འབྱུང་བའི་ཕྲིན་ལས་བསྒྲུབ༔ ཕུར་པ་མ་ཐེབས་པ་གསུམ་ཡོད༔ འདོད་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཁམས་གཟུགས་ཁམས་གཟུགས་མེད་གསུམ༔ ཏིང་འཛིན་གསུམ་བསྒོམ་གཟུགས་
ཁམས་ཐེབས༔ དཀྱིལ་འཁོར་གསུམ་བསྒོམ་འདོད་ཁམས་ཐེབསཿ དག་རྫོགས་སྨིན་
པས་གཟུགས་མེད་ཐེབས༔ དེ་ནས་ཤ་ཁྲག་རུས་པ་དང་༔ དབུགས་དང་བཞི་ལ་
ཐེབས་པའོ༔ དེ་བཞིན་ཉིད་ཀྱིས་དབུགས་ལ་ཐེབས༔ ཡེ་ཤེས་སེམས་དཔས་རུས་ལ་
ཐེབས༔ ཁྲོ་བོ་བཅུ་ཡིས་ཁྲག་ལ་ཐེབས༔ དམ་ཚིག་སེམས་དཔའ་ཤ་ལ་ཐེབས༔ ཐོག་
མ་ཀུན་ཏུ་བཟང་པོ་ཡི༔ མེད་པ་ལྔ་ལྡན་ཕུར་པའི་རྒྱུད༔ ལྟ་བ་ཆེན་པོའི་དབྱིངས་ལས་རས་
བྱུང་༔ བར་དུ་ཆེ་མཆོག་མཁའ་འགྱིང་ཁའི༔ ངེས་པ་ལྔ་ལྡན་ཕུར་བུའི་རྒྱུད༔ བསྒོམ་
པ་མ་ཡེངས་ཀློང་ནས་བྱུང་༔ ཐ་མ་སྟག་ལ་མེ་འབར་རྩལ༔ མ་ངེས་ལྔ་ལྡན་ཕུར་བུའི་
རྒྱུད སྤྱོད་པ་ཤུགས་འབྱུང་མཁའ་ལས་བྱུང་༔ ད་ལྟ་རིག་པའི་ཡེ་ཤེས་ཆེ༔ སྐུ་གསུམ་
ལྷུན་གྲུབ་རོལ་པའི་རྒྱུད༔ དགོངས་བརྡ་སྙན་རྒྱུད་གཅིག་རྫོགས་པའི༔ འཁོར་འདས་
དག་མཉམ་ཆེན་པོ་ཡི༔ དབལ་བོན་ཐུགས་ཉིད་བོན་གྱི་དབྱིངས༔ མ་བཅོས་ཐིག་ལེ་
ཉག་གཅིག་ལ༔ རང་བྱུང་རང་ཤར་དབལ་ཕུར་བྱུང་༔ རྒྱུད་སྡེ་མན་ངག་གནད་དྲིལ་
འོ༔ ས་མ་ཡ༔ དབལ་ཕུར་རྩ་རྒྱུད་མན་ངག་མཆོག གནད་བཞི་གཅིག་དྲིལ་ཐུགས་
བཅུད་འདི༔ འོད་ལྡན་མཁའ་འགྲོས་བརྡ་རུ་བཀོད༔ རྒྱལ་ཚབ་བེ་རོས་གཏེར་དུ་
སྦས༔ ལས་འཕྲོ་ཅན་ལ་འཕྲོད་པར་ཤོག༔ རྒྱ་རྒྱ་རྒྱ༔ ཨརྱ་སྟམ༔ ༼སྤ༽ ཞེས་ཧཱུྃ་ཆེན་
འགྲོ་འདུལ་གླིང་པ་རྩལ་གྱིས་རྒྱམ་ཐང་ལྷ་བཀྲ་ཤིས་གཏེར་རྫོང་ནས་རྙེད་པའོ༔ བཀྲ་
ཤིས༔ དགེའོ༔ དགེའོ༔ དགེའོ༔

དབལ་ཕུར་འབར་བ་ནག་པོའི་ཕྲིན་ལས་མེ་རི་
འཁྱིལ་པ་རིན་ཆེན་གཏེར་མཛོད་ཀྱི་
རྒྱུད་བཞུགས་སྩོ། །
༄༅། །གཡུང་དྲུང་ལྷ་ཡི་སྐད་དུ་ན། ཏི་སྟ་ཀ་ལི་དྲགཱ་དེ་པ་སྨར། གང་ཟག་མི་ཡི་
སྐད་དུ་ན། གཡུང་དྲུང་ཡེ་བདལ་གཡུང་དྲུང་སྲིད་པའི་བོན། སྐུ་དང་ཡེ་ཤེས་འཕྲིན་
ལས་རྫོགས་པའི་ལྷ། བདུད་སྲིན་དབལ་གྱི་ཕུར་ནག་ཕྲིན་ལས་རིགས། ཞེ་སྡང་འབར་
བའི་སྐུ་ལ་ཕྱག་འཚལ་ལོ། །དེ་ཡང་འདིར་དབལ་ཕུར་འབར་བ་ནག་པོ་མེ་རི་འཁྱིལ་
པ་རིན་པོ་ཆེའི་གཏེར་མཛོད་ཀྱི་ཞལ་ཕྱེས་ནས་གཏན་ལ་ཕབ་སྟེ། འགྲོ་དོན་མཐར་
ཕྱིན་སྲིད་པའི་སྟོན་པ་དེས། གཡུང་དྲུང་བོན་གྱི་བསྟན་པ་སྤེལ་བ་དང་། བདུད་
སྲིན་མུ་སྟེགས་ཚར་ཐག་གཅོད་པ་དང་། ལས་དང་ཉོན་མོངས་རྣམ་རྟོག་འདུལ་བའི་
ཕྱིར། གྲངས་མེད་ཚོགས་བསགས་གྲངས་མེད་སྒྲིབ་སྦྱངས་ནས། རང་དོན་བོན་སྐུ་
བདེ་ཆེན་མངོན་དུ་གྱུར། གཞན་དོན་རྫོགས་སྐུ་མ་གཡོས་ལྷུན་གྱིས་གྲུབ། ཐུགས་ཉིད་
ཀློང་ནས་ཡིད་ཀྱི་རྫུ་འཕྲུལ་གྱིས། མ་རུང་བདུད་དང་སྲིན་པོ་ཐམས་ཅད་བསྒྲལ། ལྷོ་
ནུབ་དྲག་པོའི་ ཚལ་དུ་མཉམ་པར་གནས། ཕུར་ནག་དྲག་པོའི་ཏིང་འཛིན་ངང་དུ་
བཞུགས། དེ་ཚེ་འདུས་པའི་འཁོར་ལ་བཀའ་སྩལ་པ། ཨེ་མ་རིག་པ་གསལ་ཞིང་ཤེས་
པ་རྣོ། བློ་གྲོས་ཚད་དང་ལྡན་པ་འདུས་པའི་འཁོར། མ་འོངས་འགྲོ་བ་མ་ལུས་འདུལ་
5

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བའི་ཕྱིར། ཞི་བ་མཁའ་འདྲ་གཏིང་དཔག་མེད་པ་རུ། ཐུགས་རྗེ་རྒྱུན་གནས་བཞི་ཡི་
ཚད་མེད་ལྡན། ཁྲོ་བོ་འབྱུང་བ་ལྟ་བུའི་ཆོ་འཕྲུལ་འབྱུང་། མ་རིག་ལོག་པའི་བར་ཆད་
སྔངས་ཤིང་འདུལ། དབལ་ཕུར་ཐོག་སེར་ལྟ་བུའི་སྤྲུལ་པ་གཡོས། མ་རུངས་ཤིན་ཏུ་
གནག་པའི་བདུད་སྲིན་རྣམས། ཐུགས་རྗེས་ཚར་ཐག་བཅད་ཕྱིར་འབར་བའི་ཚུལ།
བདག་གཞན་ཉོན་མོངས་མ་ལུས་རྒྱུད་བསྒྲལ་ནས། རང་དོན་གཅིག་བུའི་སྐོར་རྩེ་མ་
ཡིན་པས། འགྲོ་བ་ཐུན་མོང་སྤྱི་བརྩན་སྒྲུབས་པའི་ཆད། རྟོགས་པས་བདག་བསྒྲལ་
གྲུབ་པས་གཞན་བསྒྲལ་ནས། ཕྱམ་གཅིག་བླ་མེད་འབྲས་བུ་འསྒྲུབ་པའི་དོན། སྔོན་
གྱི་དབལ་བོན་རྣམས་ཀྱི་ཚུལ་བཞིན་དུ། རྗེས་འཇུག་སྐལ་ལྡན་ཡོངས་ཀྱི་དོན་ཆེད་དུ།
ཨེ་མ་ཉམས་སུ་ལེན་རྣམས་ངོ་མཚར་ཆེ། ཅེས་གསུངས་སོ། །དེ་ཡི་ནང་ནས་དབལ་
བོན་སྟག་ལ་མེ་འབར་ཉིད་གདན་ལ་བཞེངས་ནས་དྲག་པོ་མཐིང་གི་ཕུར་པ་འོད་དུ་
འབར་བ་ཞིག་ཕུལ་ནས་གསོལ་པ། གསེར་གྱི་རི་བོ་ལྟ་བུ་བརྗིད་ལྡན་སྐུ། བྱ་རྒྱལ་ཁུ་
བྱུག་ལྟ་བུ་ཚངས་པའི་གསུང་། ཕྱོགས་བདལ་ཉི་མ་ལྟ་བུའི་ཡོན་ཏན་དཔག །དབང་
བསྐུར་འཁོར་ལོ་ལྟ་བུའི་ཕྲིན་ལས་ཅན། དུས་གསུམ་རྒྱལ་བའི་སྐུ་ལ་ཕྱག་འཚལ་
ལོ། ། ཞི་བ་མཁའ་འདྲ་ཀུན་ལ་སྙོམ་མཛད་ཀྱང་། ཁྲོ་བོ་འབྱུང་བ་ལྟ་བུའི་འཕྲིན་ལས་
དབལ། ཕུར་ནག་ཐོག་སེར་ལྟ་བུའི་རྒྱུད་ཀྱི་དོན། མ་རུང་བདུད་སྲིན་ལོག་ལྟ་སྡིག་
ཅན་རྣམས། རང་དོན་སྐོར་རྩེའི་སྨན་བུ་མ་ཡིན་པར། ཐུན་མོང་གཞན་དོན་སྤྱི་
བརྩན་སྒྲུབ་པ་ཡི། ཚར་ཐག་གཅད་ཕྱིར་བདག་ཆག་འཁོར་རྣམས་ལ། ཞིབ་པར་མ་
ལུས་རྩལ་དུ་གསོལ། ཞེས་གསོལ་ནས། དེ་ལ་སྟོན་པས་བཀའ་སྩལ་པ། མ་ཡེངས་
འདུས་པའི་འཁོར་རྣམས་དང་། དབལ་བོན་ཆེན་པོ་ལ་སོགས་ཉོན། ཐོག་སེར་ལྟ་བུའི་
ཕྲིན་ལས་རྒྱུད། ཞིབ་ལ་བསྡུས་པ་བཤད་པར་བྱ། སྔོན་གྱི་དབལ་བོན་ཚུལ་བཞིན་དུ།
སྔོན་འགྲོ་དངོས་གཞི་རྗེས་བྱའོ། །སྔོན་འགྲོ་ལ་ནི་རྣམ་པ་བཅུ། དང་པོ་བོན་རྣམས་

དབལ་ཕུར་འབར་ནག་གི་རྒྱུད། །
ཐམས་ཅད་ཀྱི། སྔོན་དུ་འགྲོ་བ་ཚད་མེད་བཞི། ཚད་མེད་རྣམ་བཞི་མ་སྒོམ་ན། ས་
བོན་མེ་ཡིས་ཚིག་པ་འདྲ། དེ་བས་ཚད་མེད་རྣམ་བཞི་བསྒོམ། རྩ་བ་ཚོགས་ཆེན་
རྫོགས་པའི་བོན། ཆགས་མེད་མཎྜལ་རྒྱ་ཆེན་འབུལ། མཚན་མའི་དྲི་མ་ཁྲུས་ཀྱིས་བབྲ།
ཉོན་མོངས་དྲི་མ་མོས་པས་སྦྱངས། གཉིས་པ་དབང་རྫོགས་ཐོབ་དགོས་ཏེ། སྨིན་
པར་བྱེད་པ་དབང་ཉིད་ཡིན། དཔེར་ན་ཞིང་ས་སྐམ་པོ་ལ། ཆར་གྱི་རླན་དྲོད་འཕྲོད་
པའི་ཚེ། འབྲས་བུ་དྲི་རོ་ནུས་ཅན་སྨིན། སྨིན་བྱེད་དབང་མཆོག་མ་ཐོབ་ན། གསང་
སྔགས་གང་སྒྲུབ་འགྲུབ་དུས་མེད། སྒྲུབ་ཀྱང་འབྲས་བུ་ཐོབ་པ་དཀའ། ཚེ་འདིར་ལྷ་
འདྲེའི་བར་ཆོད་མང་། ཕྱི་མར་མནར་མེད་ལྷུང་ཡང་སྲིད། དེ་ཡང་ཐོག་མར་དཔོན་
གསས་ལ། ཆགས་མེད་ཡོན་གྱིས་མཉེས་པར་བྱེད། དཔོན་གསས་མཉེས་པར་མ་བྱས་
ན། གཅང་ཅན་ནད་ཀྱིས་གདུང་བ་ལ། འཚོ་བྱེད་སྐུ་དྲིན་མ་ཕུལ་ན། ཡི་དམ་བསྙེན་
མཁའ་འགྲོའི་བསྐྱོན་པ་ཡང་ཡང་འབེབས། རིགས་འཛིན་
སྒྲུབ་མཐར་མི་ཕྱིན། 
རྣམས་ཀྱི་བྱིན་རླབས་ཆུང་། ཕོ་ཉ་བྲན་དུ་མི་འཁོར་ཞིང་། རང་ལ་མཐུ་བསྡོག་དྲག་
པོ་བྱེད། ཚེ་འདིར་ན་ཚ་ཟུག་ཟེར་མང་། ཕྱི་མ་ངན་སོང་གཏིང་ཕུལ་འགྲོ། དཔོན་
གསས་མ་མྱེས་སྐྱོན་ལས་བྱུང་། གོ་དང་འདྲ་བའི་དབང་རྫོགས་ཞུ། གོ་དང་འདྲ་བའི་
དབང་ཐོབས་ནས། སྲོག་དང་འདྲ་བའི་དམ་ཚིག་གཅེས། གསུམ་པ་དམ་ཚིག་རིམ་
པ་ནི། གསང་སྔགས་དཀྱིལ་འཁོར་དམ་པ་ལ། ཞུགས་ན་དམ་ཚིག་ཟབ་པས་ན། སྐུ་
ཡི་དམ་ཚིག་ཡིད་དུ་བསྒོམ། གསུང་གི་དམ་ཚིག་ནལ་མ་ཟླ། ཐུགས་ཀྱི་དམ་ཚིག་
རྩེ་གཅིག་བསམ། སྤྱི་དོན་དམ་ཚིག་ཉི་ཤུ་ལ། དུང་དུང་བྲེང་བྲེང་རབ་ཏུ་བསྒོམས།
མུན་པའི་སྒྲོན་མེ་སློབ་དཔོན་ལ། དུག་ལྔའི་དབང་གི་རྫི་མི་འཕྲོ། ཚངས་དུས་བསྒྲོད་
པའི་ས་མཁན་སྟེ། ཐར་ལམ་སྣ་འདྲེན་སློབ་དཔོན་ལ། ལོག་པའི་དབང་གིས་སེམས་
མི་གཏོང་། གསང་སྔགས་དམ་ལྡན་བླ་མ་དེས། གངས་ལ་འཆང་པའི་སེང་གེ་འདྲ། །

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྨད་པའི་ལོག་སྤྱོད་མི་བྱའོ། །སློབ་དཔོན་ཤེས་རབ་གསང་གསུམ་དེ། མེ་རི་འབར་
བའི་སྡོང་པོ་འདྲ། གང་ཡིན་གང་གིས་སྤྱོད་མི་བྱ། ཆུ་བོ་རྒྱུན་འབབ་སྔགས་ཀྱི་སྒྲ།
གཡུར་ཀར་འོག་དུ་བསྒྱུར་མི་བྱ། ཏིང་ངེ་འཛིན་ལ་གནས་པའི་ཚེ། རུ་སྦལ་མཚོ་རུ་
བསྐུམ་འདྲ་བས། ཐུབ་ཆོལ་ཐང་ནས་བྱ་བ་མིན། རུས་མེད་དམུ་ལོང་གཡང་འཁྲིད་
སྤངས། ཅེས་པ་དད་ལྡན་སྐྱེས་བུ་དེར། ལུང་ལོག་གོལ་བར་བཤད་པ་སྤངས། ལྟ་
བ་ཐག་གཅོད་བསྡོམ་པ་དེ། བྱ་རྒྱལ་མཁའ་ལ་ལྡིང་པ་འདྲ། རུ་ཏྲའི་དབང་གི་ཐག་
སྙི་སྤངས། རང་གི་ལྷ་སྲུང་དམ་ཅན་དེ། རྒྱབ་སྐྱོལ་ལག་མི་དཔུངས་སྡེ་འདྲ། ལོངས་
སྤྱོད་ཐང་ཤ་ཆུང་མི་བྱ། དྲེགས་པ་ཕོ་ཉ་ལས་མཁན་དེ། རང་གི་བྲན་འཁོར་གཡོག་
དང་འདྲ། དམ་ཚིག་གཞུང་ལྟར་དཔང་དུ་བཞགས། དམ་བཅའ་གཡུང་དྲུང་བྲག་
ཆེན་དེ། དུས་མིན་ཐོག་གི་བཤིགས་མི་ཆུད། བདུད་རྩི་ཐིག་པ་འབབ་པའི་ཚེ། ལོག་
པའི་རླུང་དམར་འཚུབ་མི་སྐོར། མི་གཙང་ཁྲོན་པའི་མེ་ཏོག་དེ། དུས་མིན་སད་ལ་ཕྱིར་
བ་མིན། ཉོས་པའི་ཤེལ་དཀར་ཕྲེང་བ་དེ། ཤན་པའི་ལག་དུ་འདྲེན་མི་བཅུག །རང་
སེམས་ཡིད་བཞིན་ནོར་བུ་དེ། ཉོན་མོངས་འདབས་རྫབས་ནང་མི་གཡུང་། དཔའ་
བོ་སྔགས་ཀྱི་རྐང་གླིང་དེ། རུ་ཏྲའི་སྐད་ཀྱི་གདོང་མ་བཀགས། མན་ངག་སྤུ་གྲི་བསྣོན་
པོ་དེ། རང་དགར་འཛིན་པའི་ལག་མི་ཕྱིར། རྩལ་ཆེན་སེང་གེའི་འོ་མ་དེ། སྣོད་ངན་
གྱོ་མོའི་ནང་དུ་མིན། འབྲས་དྲུག་མཛོད་ཀྱི་ལྡེ་མིག་དེ། རྐུན་བུའི་ལག་ཏུ་གཏད་མི་
བྱ། པི་ཝཾ་རྒྱུད་ཀྱིས་གླུ་དབྱངས་དེ། ཆང་འཐུང་ཁྲོ་བོའི་རྣམ་པར་སྤངས། ཅང་ཤེས་
རྟ་ཕོ་སྐྱོད་པའི་ཚེ། ཁ་ལོ་མཐུར་དུ་རྒྱུག་མི་བྱ། ཡིད་ལ་རབ་ཏུ་སྒོམས་པའི་རྒྱུ། རང་
སེམས་དཔང་པོ་བཞག་པ་ཡི། གཡོ་སྒྱུ་ཁྲེལ་དང་མ་འདྲེས་པར། དམ་ཚིག་ཉམས་
པ་མི་བྱའོ། །དམ་ཚིག་ཉམས་པའི་འབྲས་བུ་ནི། བདེ་བར་འདོད་ཀྱང་འཁྲུལ་པའི་རྒྱུ།
ས་བོན་མེ་ཡི་ཚིག་པ་ན། འབྲས་བུ་སྨིན་དུ་རེ་མི་བྱ། དམ་མ་ཉམས་པའི་གང་ཟག་

དབལ་ཕུར་འབར་ནག་གི་རྒྱུད།
ནི། ཞིང་ས་བཟང་པོའི་སོ་ནམ་འདྲ། ཅི་བཞིན་འབྲས་བུ་སྨིན་ལེགས་རྒྱས། དེ་ལྟར་
དམ་ཚིག་གཙོ་རུ་བླང་། བཞི་པ་དཔོན་གསས་བསྟན་པ་ལ། བློ་གློས་ཞེ་ལ་ཉེ་ཞོས་
ཁེང་། ཤེས་རྒྱུད་གྱོང་ཁེང་བློ་ཆུང་ཅན། བོན་དང་ངོ་ཚིགས་མི་བཟོད་དེ། འདོད་
ལོག་གཡོ་སྒྱུ་རྒྱུན་ཟོལ་སྨྲ། རིགས་ངན་ཨོ་ཟོབ་སྤང་པའི་རྒྱུ། རིགས་བཟང་ཁུང་བཙུན་
ཐབས་དང་ལྡན། ལག་ལེན་མཁས་ལ་ཤེས་རབ་རྣོ། བཙུན་ཁྲིམས་བག་ཡོད་བློ་གྲོས་ཆེ།
གསང་སྔགས་བོན་ལ་སྦྱངས་སྟོབས་ཅན། ཚུལ་ལྡན་དཔོན་གསས་བླ་མ་བསྟན། ཕྱི་
རབས་རྣལ་འབྱོར་སྐལ་ལྡན་གཤེན། གསང་བ་སྔགས་ལ་གུས་ཆེ་ཞིང༌། མི་ལྡོག་སྟེང་
ཐུབ་བློ་ཅན་དགོས། ལྔ་པ་གནས་ཀྱི་མཚན་ཉིད་ནི། ལྷོ་ནུབ་ཕྱོགས་སུ་དྲག་པོའི་གནས།
རི་བྲག་ཟུར་གསུམ་ཟླ་གམ་དབྱིབས། དམར་རམ་ནག་པོ་གཟར་བའི་སར། སོག་པོ་
ཁྲོས་འདྲའི་གནས་སུ་བཙལ། དྲག་པོའི་ཤིང་རྣམས་སྐྱེ་བའི་སར། རྩེ་ལ་ཤིང་རྣམས་
ཚེར་ཅན་སྐྱེས། ལོགས་ལ་ཤ་ཟན་བྱ་རིགས་འཁོར། ངོག་ལ་མཆེ་ཅན་འགྲོལ་པའི་ས།
རྩ་བ་ཆུ་ནག་ཡོད་པ་ཅན། དྲག་པོའི་ཡོན་ཏན་ཚངས་པའོ། །དྲུག་པ་སྣོད་ལྡན་སློབ་
མ་ནི། མཐུན་གྲོགས་ལྔ་འམ་བདུན་ནམ་གསུམ། དད་པའི་བློ་གྲོས་ཅི་གསུངས་ཉན།
གུས་པའི་ཡིད་གཞུང་རྩེ་གཅིག་ཕྱོགས། བླ་མ་བསྟོད་ཅིང་དམ་ལ་གནས། གཏོང་ཕོད་
ཆེ་ལ་ཤེས་རབ་མྱུར། བློ་གྲོས་ཆེ་ལ་འཛིན་ཆགས་ཆུང་། བསམ་རྒྱུད་བཟང་པོའི་སློབ་
མ་བསྟེན། སྡིག་ཅན་ལམ་ལོག་ཡ་ཆར་ཅན། གྲོགས་མའི་འགྲོགས་པ་སྔགས་པའི་རྒྱུ།
བདུན་པ་དུས་ཚོད་བསྟན་པ་ནི། དུས་ཚོད་ཕག་སྦྲུལ་སྟག་སྤྲེལ་ལོ། །ཐ་ཆུང་བཞི་ཡི་
དགུ་ཡིན་ལ། དམག་དཔོན་མདེའུ་རྩེ་རྟ་ཆུང་ངོ་། ། ཉི་མ་ཕག་དང་སྦྲུལ་ལ་བྱ། དུས་
ནི་ཉིན་གུང་ནམ་གུང་ངོ༌། །བརྒྱད་པ་བྱ་ཆ་ཆེན་པོ་ལ། ཉེ་བ་ནང་གི་བསྙེན་པ་གསུམ།
རྩ་དཀར་གཏོར་མ་སྨན་སྣ་ཡི། གཡེན་ཁམས་སྤྱི་ཡི་ལྷ་འདྲེ་བཅོས། བདེན་པ་བདར་
ལ་ཕྲིན་ལས་བཅོལ། དེ་ནས་ཕྲིན་ལས་རིམ་པའོ། །ས་ཡི་གཞུང་བཞིན་ལེགས་པར་བྱ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དབལ་ཕུར་དངོས་གཞིའི་ཕྲིན་ལས་ནི། མེ་རི་འཁྱིལ་པ་ཅི་བཞིན་བྱ། ཐ་མ་ལས་ལ་
སྦྱོར་བ་ནི། དྲག་པོའི་ལས་ལ་རྣམ་གསུམ་སྟེ། མནན་བསྲེགས་འཕང་ལ་རྣམ་གསུམ་
མོ། །མ་ལུས་ཞིབ་པར་ཕུན་སུམ་འཚོགས། དབལ་བོན་སྟག་ལའི་ཐུགས་ལ་ཞོག །
ཞེས་བཀའ་བསྩལ་ཏོ། །
དེ་ནས་ཡང་དབལ་བོན་སྟག་ལ་ཉིད་ཀྱང་རང་གི་གདན་ལས་བཞེངས་ནས་ལྷ་
ཕྱག་འཚལ་ཏེ་གསོལ་པ། ཨེ་མ་མཚན་དཔེ་དཔལ་འབར་རིན་པོ་ཆེ། འགྱུར་མེད་སྐུ་
ཡི་ལྷུན་པོ་སྐྱེ་འཆི་བྲལ། ཐོག་མཐའ་མེད་པ་བོན་ཉིད་དབྱིངས་ལ་གནས། སྒྱུ་འཕྲུལ་
རོལ་པའི་གང་འདུལ་ཆ་ལུགས་བསྟན། ཚངས་དབྱངས་འགགས་མེད་བརྒྱད་ཁྲི་བཞི་
སྟོང་འབུམ། ལེགས་སྔགས་བཀའ་ཡི་ཆུ་གཏེར་རྒྱུན་མེད་དུ། འབབས་མཁས་ཡེ་ཉིད་
དབྱིངས་ཆེན་ཡི་གེས་དང་། སྐལ་ལྡན་རྒྱུད་བཀྲོལ་བཞི་བཅུ་རྩ་ལྔ་སྤྲོ། མ་བཅོས་སྒྲིབ་
བྲལ་ཡེ་ཤེས་ཆེན་པོའི་ཐུགས། མཉམ་ཉིད་བདལ་པ་ཆེན་པོ་སེམས་ཀྱི་ངང༌། ཀུན་
བཟང་ཐུགས་ལ་ཀ་དག་འཁྲུལ་སྒྲིབས་མེད། མཉམ་མེད་སྐུ་གསུང་ཐུགས་ལ་ཕྱག་
འཚལ་ལོ། །སྟོན་པ་སྤྲུལ་སྐུ་གང་འདུལ་ཐབས་མཁས་སྒོར། མ་འགག་ཕྲིན་ལས་
བརྩལ་མེད་རང་ལ་རྫོགས། རྫོགས་སངས་རྒྱས་པའི་ངོ་བོ་འདུས་པའི་མཆོག །ཉིད་
ཀྱི་ཐུགས་ནི་ནམ་མཁའ་ལྟ་བུ་ལ། ཐུགས་རྗེ་ཆེན་པོའི་ཕྱོགས་དང་རིས་སུ་བྲལ། དེ་
བཞིན་བདག་ཅག་སྐལ་ལྡན་དབལ་ཆེན་ལ། ཕུར་ནག་གསང་བའི་རྒྱུད་དོན་མ་ལུས་
པར། བློ་ཆུང་གྲ་འབྲེལ་མང་ལ་བསྡུས་པ་ཡི། བསྡུས་ལ་ཐོས་ཤིང་གོ་སླ་ཁྱེར་བདེ་
ཞིང༌། རྒྱུད་དོན་མ་ལུས་བདག་ལ་རྩལ་བར་མཁྱེན། ཞེས་ཞུས་སོ། ། དེ་ནས་སྟོན་པ་
ཉིད་ཀྱང་ཁྲོ་བོ་འབྲུག་གསས་ཆེམ་པའི་ཏིང་འཛིན་ལ་བཞེངས་ནས། སྐུ་ཡེ་ཤེས་ཀྱི་
ཕྱག་རྒྱ་ཉི་ཤུ་རྩ་ལྔ་མཛད་ཅིང་། གསུང་དུང་པོ་ཨང་གྲགས་ཀྱི་སྐད་ལྟར་གདང་ཆེ་བ།
ཐུགས་ཉི་མ་དང་ནམ་མཁའ་ལྟ་བུའི་དགོངས་པ་ལ་བཞུགས་ནས་གསུངས་པ། ཨེ་མ་
10

དབལ་ཕུར་འབར་ནག་གི་རྒྱུད། །
སྔགས་བདག་དབལ་བོན་སྟག་མེ་འབར། ཡེ་ནས་དྲག་པོ་གསང་བའི་བདག་ཉིད་ཆེ།
བདེ་གཤེགས་དཀྱིལ་འཁོར་ནམ་མཁའ་སྤྲིན་དཔུངས་ལས། ཕྲིན་ལས་གཤེན་སྤྲུལ་
སྔགས་ཀྱི་གསས་དབབ་པས། ཕྲིན་ལས་ཕུར་པའི་རྒྱུད་དོན་བསྡུས་དོན་ཞིག །བོན་
གྱི་བཅུད་ཕྱུང་བདེན་པའི་ཕྲེང་བ་རྩལ། གསང་བའི་བོན་མཆོག་དབལ་ཕུར་དཀྱིལ་
འཁོར་འདི། དང་པོ་སྐྱེ་མེད་ཡེ་ཤེས་འོད་ཀྱི་ཀློང་། བོན་ཉིད་བདལ་པ་ཕྱོགས་མཐའ་
མེད་པའི་དབུས། གཟུགས་སྐུ་མ་འགགས་མཚན་མའི་ཡུལ་ལས་འདས། ཀུན་སྣང་
འཁོར་ཚོགས་སྤྲོས་བྲལ་མཁའ་ལྟར་དག ། སྐྱེ་འཆི་མཐའ་འདས་དངོས་འཛིན་ཡེ་ནས་
མེད། སྨྲ་བསམ་བརྗོད་བྲལ་མཐར་རྫོགས་ཐ་ཚིག་ཅིག ། དེ་བཞིན་ངང་གནས་བོན་
སྐུ་ཀུན་ཏུ་བཟང་། རྒྱུ་རྐྱེན་མེད་དེ་ཡེ་ཉིད་ཆོ་འཕྲུལ་ལས། གཟུགས་སྐུ་གཉིས་ཏེ་སོ་
སོར་གསལ་བའི་བོན། རང་བཞིན་བདལ་པ་ཆེན་པོའི་རྒྱུད་དག་ཅིང་། བློ་བྱས་གློ་
བུར་འཁྲུལ་པའི་སྒྲིབ་དག་པ། དག་པ་གཉིས་ལྡན་མཁའ་འགྱིང་དཀར་པོ་ཤར། ངེས་
པའི་སྐུ་ནི་མཚན་དཔེ་དཔལ་ཏུ་འབར། ས་བཅུ་ལ་གནས་བདེར་གཤེགས་བསམ་
ཡས་འཁོར། ནུབ་པ་མེད་ཅིང་འཁོར་བ་མ་སྟོང་བར། འགྲོ་བ་དོན་མཛད་སངས་
རྒྱས་ཐུ་བོ་ཆེ། ཐེག་པ་ཆེན་པོའི་འབའ་ཞིག་བདེ་བ་སྒྲུབ། ཉི་ཟླ་ལྟ་བུར་ཡེ་ཤེས་རྫོགས་
པའི་སྐུ། དེ་བཞིན་མ་ངེས་སྤྲུལ་པའི་སྐུ་མཆོག་བདག །ཆ་ལུགས་མ་ངེས་གང་ལ་གང་
འདུལ་སྤྲུལ། ཉན་འཁོར་མ་ངེས་ལྷ་མི་ཀླུ་ལས་སོགས། སྐུ་ཚེ་མ་ངེས་སོ་སོར་ཚད་རེ་
འཛིན། གནས་མཆོག་མ་ངེས་སྟོང་གསུམ་གང་ཡང་འདུལ། བཀའ་བརྒྱུད་མ་ངེས་བློ་
དང་འཚམ་པར་སྒྲུབས། དེ་བཞིན་བདེར་གཤེགས་ཐུགས་རྗེ་ནམ་མཁའི་ངང༌། ཁྲོ་བོ་
ཆེན་པོ་སྤྲིན་དང་ཁུ་རླངས་ལྟར། ཕུར་ནག་ཐོག་སེར་ལྟ་བུའི་སྤྲུལ་པ་འབྱུང་། བདུད་
སྲིན་གདུག་པའི་གཤེད་མ་དྲག་ཆེན་དབལ། ཉམས་སུ་ལེན་ལ་རྣམ་པ་གསུམ་ཡིན་
ཏེ། སྔོན་འགྲོ་དངོས་གཞི་རྗེས་ཀྱི་བྱ་བའོ། །སྔོན་དུ་འགྲོ་ལ་རྣམ་པ་གསུམ་ཡིན་ལ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྔོན་འགྲོ་སྤྱི་དང་ཉེ་བ་ནང་དུ་བསྙེན། བཅའ་གཞི་ལས་ལ་བསྙེན་དང་རྣམ་པ་གསུམ།
སྔོན་འགྲོ་ཕྱི་ལ་རྣམ་པ་དྲུག་ཡིན་ཏེ། དང་པོ་དམ་ཚིག་ཐུབ་ཡིན་སྲུང་བ་དང་།
གཉིས་པ་དཔོན་གསས་བླ་མ་བསྟེན་ཚུལ་ལོ། །གསུམ་པ་མཚན་ལྡན་གནས་ལ་བསྙེན་
པའོ། །བཞི་པ་རིགས་ལྡན་གྲོགས་ཀྱི་ལོ་རྒྱུས་སོ། །ལྔ་པ་དུས་ཚོད་སོ་སོར་སྤྱི་མཐུན་
ཀྱང་། དྲག་སྦྱོར་ཕུན་སུམ་འཚོགས་པའི་དུས་སུ་ཤེས། སྔོན་དུ་སོང་བཞིན་དྲུག་པ་སོ་
སོར་ནི། བསྙེན་དང་སྒྲུབ་པ་ཕྲིན་ལས་ལས་སྦྱོར་ཀྱི། མཆོད་རྫས་སྒྲུབ་རྫས་རྟེན་རྫས་
ལ་སོགས་ཀྱི། མ་འཚོགས་མེད་པ་ཕུན་སུམ་འཚོགས་པར་བསགས། ཁྱད་པར་དྲག་
པོ་ཕུར་ནག་སྒྲུབས་པའི་རྟེན། དབལ་ཕུར་ཚད་དང་ལྡན་པ་བསྒྲུབ་དགོས་ཏེ། དེ་
ཡང་བསྙེན་སྒྲུབ་ལས་སྦྱོར་རྣམ་གསུམ་མོ། །བསྙེན་པའི་རྟེན་ཕུར་ཤེལ་དང་གསེར་རཾ་
སོགས། སྟག་པ་དག་ལ་བཟོ་དབྱིབས་ལེགས་པར་བྱ། སྒྲུབ་པའི་རྟེན་ཕུར་སིང་ལྡིང་
ཙན་དན་སོགས། རང་མཐུན་རྒྱུ་ལ་ཚད་དང་ལྡན་པར་བྱའོ། །ལས་སྦྱོར་མངག་ཕུར་
གྲི་ལྕགས་ཚེར་ནག་དང་། སྐྱེར་པ་ལ་སོགས་རང་འབྱུང་རྒྱུ་ཡིན་རུང་། འབྲིང་ནི་ཁྲོ་
འམ་ལྕགས་དང་གནམ་ལྕགས་སོགས། དེ་ལ་རབ་ཏུ་ཕྱར་གང་འབྲིང་མཐོ་གང་། ཐ་
མ་སོར་མོ་བཞི་པ་ཡིན་པ་སྟེ། དབལ་གྱི་གཞལ་ཡས་རྒྱ་སྤང་དེ་དང་མཚུངས། སོར་
མོ་ཉེར་བཞི་ལ་གྲུ་གང་འདོད། དེ་ཡང་དབལ་ལ་སོར་བཅུ་ཆུ་སྲིན་གཉིས། བཅུམ་
ལ་སོར་བརྒྱད་གང་འོག་རྒྱ་མདུད་ལ། གཉིས་གཉིས་བྱས་པའི་དེ་བཞིན་ཚད་དུ་
ཤེས། དབལ་གྱི་རྒྱལ་ལ་སོར་མོ་བཞི་རུ་འདོད། དེ་ལྟར་རྔམ་པ་བརྗིད་པའི་བརྟེན་
ཕུར་བྱས། གཉིས་པ་ཉེ་བ་ནང་གི་བསྙེན་པ་ལ། རྣམ་པ་གསུམ་སྟེ་དང་པོ་སྔོན་འགྲོ་
ལ། སྒྲིབ་སྦྱངས་བདེར་གཤེགས་ཕྱི་རྒྱུད་ཆོ་ག་བཏངས། བསང་དང་ཆུ་གཏོར་ཉེའུ་
འདོན་ས་ཚྭ་གཏབ། གསུང་རབ་ཀློག་ཤིང་ཚོགས་དང་བསྐངས་བཤགས་བྱ། འབྲས་
དང་རྒུན་འབྲུམ་འབྲུ་ཡི་ཆང་གར་ཡང་། གསེར་སྐྱེམས་གཡུ་སྐྱེམས་བདར་ལ་ཕུད་
2

དབལ་ཕུར་འབར་ནག་གི་རྒྱུད། །
རྒོད་བཤམས། ཡར་གྱི་བདེ་གཤེགས་བླ་མ་ཡི་དམ་དང་། དམ་ཅན་སྲུང་མ་བཀའ་
སྡོད་གཞི་བདག་སྟེ། ཕྱི་ནང་གསང་བའི་གཡེན་ཁམས་ཐམས་ཅད་ལ། བཀའ་བསྒོ་
བདེན་པ་བདར་ལ་ཕུད་དེས་མཆོད། བསྙེན་སྒྲུབས་ལས་སྦྱོར་གྲོགས་སུ་འཕྲིན་ལས་
བཅོལ། གཉིས་པ་ས་ཡི་རིམ་འགྲོ་མ་ལུས་བྱ། དུར་ཁྲོད་དྲག་པོ་དབང་གིས་ས་བླང་ལ།
དང་པོ་ས་བདག་ཙང་ཙང་འཁོར་བ་དང་། ལྷ་མོ་བུམ་ཐོག་ལྕམ་དྲལ་རྣམ་གཉིས་
ཀྱང་། སངས་རྒྱས་བསྟན་པ་ཆགས་པའི་གཞི་ཡིན་པའི། རིན་ཆེན་སྣོད་དུ་གྲུབ་པའི་
བཤོས་ཆ་ལ། སྨན་འབྲུ་མེ་ཏོག་དར་ཟབ་དཀར་མངར་དང་། སྤྱན་གཟིགས་འོ་ཆབ་
རིན་ཆེན་སྣ་ལྔ་ཡིས། བཀྲམ་ལ་དཀྱིལ་འཁོར་ས་ཡི་ཡོན་ཏུ་བརྔན། དེ་ནས་ས་བཙལ་
སྒྲུབས་ཅིང་བསྙམས་སུ་མཉམ། གསུམ་པ་ལའང་གསུམ་སྟེ་ཐིག་དང་མཚོན། དང་
པོ་ཐིག་གི་རིམ་པ་གདབ་པ་ནི། བུ་མེད་བཀྲ་ལ་ཚངས་སྐུད་ལེགས་པར་སྒྲིལ། དེ་
ལ་ཐིག་ཆལ་ཐིག་ཕུར་ལེགས་པར་བཙལ། དེ་ནས་མཐིང་དམར་འབྱམས་ཡས་བྱས་
པའི་སྟེང༌། དང་པོ་དབལ་བོན་ཐུགས་ལས་འདི་ལྟར་བསམ། རང་བཞིན་དཀྱིལ་
འཁོར་དབྱིངས་སུ་བདལ། ཏིང་འཛིན་དཀྱིལ་འཁོར་སེམས་ཀྱི་ལུ་གུ་རྒྱུད། མ་འདྲེས་
སོ་སོར་གསལ་བར་སྒོམས་པར་བྱ། དེ་ནས་རྡུལ་ཚོན་དཀྱིལ་འཁོར་བྲི་བ་ནི། དང་པོ་
རང་ཉིད་དབལ་བོན་ཆེན་པོ་ཡང་། སྟག་ལ་བསམ་ནས་ཐུགས་ལ་འོད་ཟེར་གྱིས། བ་
ཐག་རྐྱང་བ་ལྟ་བུ་ཤར་བ་དེ། ཐིག་གཡོག་ལག་ཏུ་དྲངས་བའི་ཚུལ་བསྒོམ་མོ། །ཐིག་
གཡོག་མཁའ་ཁྱབ་མ་རུ་བསྒོམ་བྱས་ནས། ཐབས་ཤེས་ཐིག་ལེ་དཀར་དམར་འཛག་
པར་བསམ། དང་པོ་ལྷོ་ནུབ་ནས་བྱང་ཤར་འདེབས། མ་ཡོ་མ་འགྲུས་གྲུ་བཞི་མཐའ་
ཐིག་འདེབས། དེ་ནས་ཟླུམ་པོ་བར་མའི་རྒྱུད་ནས་ཕོ་བྲང་ཐིག་བཞི་འདེབས། དེ་ནས་
འགྲུས་ཐིག་གདབ་པར་བྱ། དེ་རྣམས་ཐིག་ཆེན་ཡིན་པས་དམར། སྣམ་གདུང་ཟླུམ་
པོ་ཟུར་གསུམ་དཀར། ཚོན་འགྱེད་ཁ་དོག་གཞུང་ལྟར་སྦྱར། དེ་ལྟར་ས་བོན་རང་
13

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རང་ལས་ལ་ཤེས། རྒྱས་བསྡུས་བློ་ཡི་རིམ་པར་བྲི་བར་བྱ། ས་ཡི་རིམ་འགྲོ་ཕུན་སུམ་
ཚོགས་པར་བྱ། དེ་ནས་བཅའ་གཞི་ལས་སུ་བསྙེན་པ་ནི། རྒྱན་བཀོད་དང་ནི་བསྣན་
པ་རིམ་པ་གསུམ། སོ་སོར་ལས་ལ་སྦྱོར་ཏེ་དེ་ལ་འཇུག ། དེ་བཞིན་དངོས་གཞི་བསྙེན་
པའི་ཁོག་དབུབ་ཅིང་། མཐའ་སྒྱུར་ལས་ཀྱི་དྲག་སྦྱོར་མནན་སྲེགས་འཕང་། སྦྱོར་སྒྲོལ་
རོལ་པ་དབྱེར་མེད་གཅིག་གི་ངང་། སྐུ་གསུམ་ཐིག་ལེ་གཅིག་ཏུ་བསྡུ་བར་བྱ། དེ་ལྟར་
དབལ་གཤེན་སྟག་ལའི་ཐུགས་ལ་ཞོག །ཞེས་གསུངས་སོ། །ཅེས་པའི་ཚུལ་འདི་ནི་མི་
འགྱུར་ཚེ་དབང་གསང་སྔགས་གྲགས་པས་ཕབ་ཏེ་སྤེལ་བ་དགེ། སླར་སྟག་རྩེ་གཡུང་
དྲུང་འཁྱིལ་པའི་གླིང་ནས་ཞལ་བཤུས་གྲུབ་བོ། །འཕེལ་འགྱུར་ཅིག །སརྦ་མངྒ་ལམ།
བཀྲ་ཤིས་པར་ཤོག །
14

མཁའ་འགྲོ་རྩ་བའི་རྒྱུད་འབུམ་གསང་ཆེན་
རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་
བཞུགས་སྩོ། ། །
༄༅། །གཙང་མ་ལྷའི་མཁའ་འགྲོའི་སྐད་དུ། །ཧ་ར་དྷ་ཀི་ནི་སརྦ་ཙིརྟ་པཉྩ་ཏན་
ཏྲ་ར་ཙ་སྨྲར། གང་ཟག་མི་ཡི་སྐད་དུ་ན། ཡེ་ཤེས་མཁའ་འགྲོ་ཐམས་ཅད་ཀྱི་ཐུགས་
ཀྱི་རྩ་བ་རྒྱུད་ཀྱི་རྒྱལ་པོ་ཞེས་བྱ་བ། ཡེ་ཤེས་དབྱིངས་ཀྱི་མཁའ་འགྲོ་རིགས་ལྔ་ལ་ཕྱག་
འཚལ་ལོ། །འདི་སྐད་ཐོས་པ་དུས་ཅིག་ན། བསྐལ་པ་འདི་ཡི་སྔོན་རོལ། སྲིད་པ་འདི་
ཡི་གོང་མ་དེར། ཡེ་ཤེས་དབྱིངས་ཀྱི་རང་བཞིན་ཁེབས་སུ་ཆུབ་མཁའ་འགྲོ་མ་བདེ་བ་
ཆེན་པོ་རྣམས་ནི། མུ་མེད་འབྱམས་ཡས་ཀྱི་ངང་དུ་ཁྱབ་བདལ་སྤྲོས་བྲལ་དུ་གནས་
སོ། །དེའི་ཚེ་དེ་ཡི་དུས་ན། འཇིག་རྟེན་གྱི་དྲེགས་པའི་ཤ་ཟན་གྱི་མཁའ་འགྲོ་མ་རྣམས་
ཀྱིས་རུ་ང་ཞིང་འཕྲག་དོག་སྟེ་ཀིང་ཀང་དང་ཤེད་མ་ལ་སོགས་ཀྱི་ཆོ་འཕྲུལ་སྣ་ཚོགས་
ཀྱིས་འཇིག་རྟེན་གྱི་ཁམས་ཐམས་ཅད་ཕུང་ལ་ཉེ་བར་བྱས་སོ། །དེ་ཡི་ཚེ་དབྱིངས་ཉིད་
ཡེ་ཤེས་མཁའ་འགྲོ་མ་ཀྱེ་མ་འོད་མཚོ་ཀུན་ཏུ་བདག་མེད་མ་དེ་ཡི་བ་གའི་ཀློང་ལས་
ཐམས་ཅད་བསྐྱེད་ཀྱང་འགྲོ་བའི་དོན་དུ་འཇིག་རྟེན་གྱི་མཁའ་འགྲོ་དང་། དྲེགས་པ་
ཐམས་ཅད་འདུལ་བའི་ཕྱིར་དུ། དབྱིངས་ཀྱི་མཁའ་འགྲོ་ཆེན་མོ་ཀུན་ཏུ་བཟང་མོ་
ལ་ཆགས་མེད་ལུས་ཀྱི་མཆོད་པ་འབུལ་ནས་བསྐུལ་པས། དབྱིངས་ཉིད་ཀྱི་མཁའ་
15

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
འགྲོ་མ་དེ་ཡི་ཐུགས་ཀྱི་ཀློང་ནས་འབར་བའི་ཤུགས་ཕྱུང་སྟེ་ཡེ་ཤེས་དང་འཇིག་རྟེན་
གྱི་དྲེགས་པ་དང་། རུ་ང་བ་འཕྲག་དོག་པ་ཐམས་ཅད་དབང་དུ་བསྡུས་ནས་ཐབས་
ཅིག་ཏུ་བཞུགས་སོ། ། ཡེ་ཤེས་ཀྱི་མཁའ་འགྲོ་སྡེ་ལྔ་དང་ཐབས་ཅིག་ཏུ་བཞུགས་སྩོ། །
འབྱུང་ལྔ་བསྐྱེད་པའི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །དུར་
ཁྲོད་བརྒྱད་ཀྱི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། ། ཤ་ཟན་དྲེགས་
པ་འདས་ཀྱི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །ཕྲིན་ལས་ལྔ་ཡི་
སྤྲུལ་པའི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །ཉིད་ལས་མི་ཞན་
པའི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །སྟོབས་ལྡན་དབང་ཆེན་
གྱི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སྤྲོ། །ཆགས་པ་གདུག་སེམས་
ཀྱི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །གྲོགས་མཛད་སྟོབས་ཀྱི་
མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །ཚོགས་བདག་གར་མཁན་
གྱི་མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །དྲག་པོ་མཐུ་ལྡན་གྱི་
མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །འཇིག་རྟེན་དྲགས་བྱེད་ཀྱི་
མཁའ་འགྲོ་མ་རྣམས་དང་ཐབས་ཅིག་ཏུ་བཞུགས་སོ། །དཔལ་མགོན་ཆེན་པོ་བརྒྱད་
དང་ཐབས་ཅིག་ཏུ་བཞུགས་སོ། ། ཀླུ་ཆེན་པོ་བརྒྱད་དང་ཐབས་ཅིག་ཏུ་བཞུགས་
སོ། །གཟའ་ཆེན་པོ་བརྒྱད་དང་ཐབས་ཅིག་ཏུ་བཞུགས་སོ། ། ལྷ་ཆེན་པོ་བརྒྱད་དང་
ཐབས་ཅིག་ཏུ་བཞུགས་སོ། །འཇིག་རྟེན་དཔལ་མགོན་ཆེན་པོ་བརྒྱད་དང་ཐབས་ཅིག་
ཏུ་བཞུགས་སོ། །དབང་མེད་དད་པས་འདུས་པའི་འཁོར་རྣམས་དང་ཐབས་ཅིག་ཏུ་
བཞུགས་སོ། ། མ་རྟོག་བདུང་དང་སྲིན་པོ་དང་ཐབས་གཅིག་ཏུ་བཞུགས་སོ། །རྟེན་
ཅིང་འབྲེལ་བའི་འཁོར་རྣམས་དང་ཐབས་ཅིག་ཏུ་བཞུགས་སོ། །འགྲོ་བ་རིགས་དྲུག་
བར་དོ་དང་བཅས་པ་དང་ཐབས་ཅིག་ཏུ་བཞུགས་སོ། །འཇིག་རྟེན་གྱི་ནམ་མཁའ་
16

རོལ་པ་ཟང་ཐལ་གྱི་རྒྱུད།
ལྡིང་དང་དྲི་ཟ་དང་བཅས་ཏེ་ཐབས་ཅིག་ཏུ་བཞུགས་སོ། །འཁོར་དུ་འདུས་པ་དེ་
དག་གི་ཚོགས་ཐམས་ཅད་དང་ཐབས་ཅིག་ཏུ་བཞུགས་སོ། །དེ་ཡི་ཚེ་དེ་ཡི་དུས་ན་
དབྱིངས་ཉིད་ཀྱི་མཁའ་འགྲོ་ཆེན་མོ་ཀུན་ཏུ་བཟང་མོ་དེས་སྐུ་ཡི་ཆ་ལས་འོད་ཟེར་ཉི་
མའི་དཀྱིལ་འཁོར་ལྟ་བུར་རབ་ཏུ་བཀྱེས་ཏེ་བཀྲམ་པ་དང་། གཟི་བརྗིད་འབར་བའི་
ཚོམ་རྔམ་དང་། དྲག་པོ་དབུགས་རིག་གི་ངར་སྐད་དང་། བོན་ཉིད་སྟོང་པ་ཆེན་པོའི་
ངར་སྐད་དང་། རྩལ་ཆེན་ཐོག་ལྟར་ཆེམ་པའི་ངར་སྒྲ་རྣམས་ཕྱུང་ནས། གཟི་བརྗིད་
དང་། ཐུགས་རྗེ་ཆེན་པོའི་ཀློང་དེ་ལས་བསྐྱེད་ཅིང་གཡས་པའི་ཕྱིར་དུ་སྣང་སྲིད་དང་
འཇིག་རྟེན་ཐམས་ཅད་ཀུན་ཀྱང་གཡོའོ་གཡོའོ་རབ་ཏུ་གཡོའོ། །འུར་འུར་རོ་རབ་ཏུ་
འུར་རོ། །ཐུག་ཐུག་གོ་རབ་ཏུ་ཐུག་གོ །ཆེམ་ཆེམ་མོ་རབ་ཏུ་ཆེམ་མོ། །ལྡིག་ལྡིག་གོ་
རབ་ཏུ་ལྡིག་གོ །འགུལ་འགུལ་ལོ་རབ་ཏུ་འགུལ་ལོ། །མེར་མེར་རོ་རབ་ཏུ་མེར་རོ། །
དེར་དེར་རོ་རབ་ཏུ་དེར་རོ། །ཡེ་ཤེས་ཀྱི་མཁའ་འགྲོ་ལ་སོགས་ལྟ་བ་ཅན་རྣམས་ནི་
ཤིན་དུ་དད་ཅིང་། རབ་ཏུ་འདུད་དོ། །ལྟ་བ་འཁྲུལ་ཅིང་སྤྱོད་པ་ལོག་པ་རུ་ང་ཞིང་།
འཕྲག་དོག་པ་རྣམས་ནི་འདར་ཞིང་བརྒྱལ་ལོ། །དེ་ནས་ཐམས་ཅད་ཐུགས་རྗེས་
གསོས་ཤིང་དབུགས་ཕྱུང་ཏེ་བརྒྱལ་བ་སང་ནས་ཡོད་ཚེ། ཡུམ་ཀྱེ་མ་འོད་མཚོ་ཀུན་
དུ་བདག་མེད་མ་ལ་སོགས་འཁོར་རྣམས་ཀུན་གྱིས་མགྲིན་གཅིག་ཏུ་འདི་ལྟར་བསྟོད་
དོ། ། ཨེ་མ་ཧོ༔ ནམ་མཁའ་མུ་ལ་ཉི་ཤར་བཞིན། གང་འདུལ་སྐྱོབས་པའི་བདག་
ཉིད་ཆེ། དབྱིངས་ཉིད་བདེ་ཆེན་རྒྱལ་མོ་ཆེ། ཕ་རོལ་ཕྱིན་མཛད་ཤེས་རབ་ཡུམ། སྐུ་
ལྔ་ལྷུན་ཚོགས་རྫོགས་པའི་སྐུ། ཡེ་ཤེས་དབྱིངས་ཀྱི་རྒྱལ་མོ་ཆེ། གཡོ་མེད་གཡོ་བའི་
ཤུགས་ཕྱུང་སྟེ། ལས་དག་འདུལ་བའི་ཕྲིན་ལས་ཀྱི། སྣང་བ་རྒྱས་པར་མཛད་ལ་
བསྟོད། ཞེས་སྨྲས་ནས་ཐམས་ཅད་ཀུན་གྱིས་གཙོ་མོ་ཆེན་མོ་དེ་ཡི་སྐུ་ཡི་མདུན་ནས་
གཡས་སུ་བསྐོར་བ་བྱེད། ལྷ་ཕྱག་འཚལ་མཆོད་པ་ཕུལ་ལོ། །མཁའ་འགྲོ་མ་ཐམས་
17

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་ཀྱི་རྒྱུད་ཀྱི་རྒྱལ་པོ་
ལས་གླེང་བསླང་པའི་ལེའུ་སྟེ་དང་པོའོ།། །།
༧ དེ་ཡང་འདུས་པའི་འཁོར་དེ་རྣམས་ཀྱི་ནང་ནས་དབྱིངས་ནས་ཀློང་དུ་ཤར་
ཞིང་རྫོགས་སྐུའི་ངང་ལས་སྤྲུལ་སྐུར་བསྟན་པ་དབྱིངས་ཉིད་སྲིད་པའི་རྒྱལ་མོ་ཡུམ་
ཆེན་ཀྱེ་མ་འོད་མཚོ་ཀུན་དུ་བདག་མེད་མ་དེ་ཡིས་ཆགས་མེད་ལུས་ཀྱི་མན་འདྲལ་
ལ། སྤྲོས་བྲལ་སེམས་ཀྱི་ཚོམ་བུར་རབ་བཀོད་ནས། བརྗོད་བྲལ་ཚངས་པ་ཆེན་པོའི་
གསུང་ཕྱུང་ཏེ་བརྩེ་མོ་ཡུམ་ཆེན་ལ་ཞུས་སམ་གསོལ་པ། དུས་གསུམ་གཟིགས་པའི་
ཐུགས་རྗེ་ནི། བོན་ཉིད་ཀློང་ཆེན་རབ་འབྱམས་ཀྱང་། ལས་དག་འཁོར་རྣམས་འདུས་
པའི་ཕྱིར། སྤྲོས་བྲལ་ཡེ་ཤེས་ཚོགས་འཁོར་མཛད། དེ་ཡང་དུས་གསུམ་ཐམས་ཅད་དུ།
རིགས་ཅན་ལས་དག་འདུལ་བའི་ཕྱིར། མོས་པས་བཟུང་པའི་སྐལ་ལྡན་ལ། འདུས་
པ་བོན་གྱི་སྙིང་པོ་ཀུན། བསྡུས་པའི་དོན་དམ་མ་ལུས་པ། དོན་རྒྱུད་སྨིན་པར་མཛད་
པའི་ཕྱིར། ཐིག་པའི་རྒྱལ་པོ་གསུང་པར་ཞུ། ཞེས་ཞུས་དེ་ལ་བཀའ་སྩལ་པ། ལེགས་
སོ་ལེགས་སོ་སྐལ་ལྡན་ལེགས། འདུས་པའི་འཁོར་ཚོགས་ཐམས་ཅད་ལེགས། གདུལ་
བྱ་རྣམ་པ་གཉིས་ཀྱི་དོན། དྲང་ངེས་གཉིས་ཀྱི་མདོར་བསྡུས་ཏེ། རྩ་རྒྱུད་རོལ་པ་ཟང་
ཐལ་ལ། མཁའ་འགྲོ་རྒྱུད་འབུམ་གསང་བའི་དོན། དགོངས་པ་འདུས་པ་གནད་ཀྱི་
སྙིང་། རིན་པོ་ཆེ་ཡི་བང་མཛོད་ལས། ཁ་ཕྱེས་ཚིམ་མེད་འདོད་འཇོ་ལྟར། ཕུན་སུམ་
ཚོགས་པའི་ཚུལ་དུ་བསྟན། སྐྱུ་རུ་ར་ཡི་རྣམ་པ་ལ། ལག་གི་མཐིལ་དུ་བཞག་པ་ལྟར།
ཀུན་ལ་མ་འདྲེས་སོ་སོར་གསལ། ལྷ་དབང་ལག་གི་ནོར་བུ་ལྟར། དགོས་འདོད་ཀུན་
འབྱུང་རེ་བ་བསྐང་། ཡིད་སྨོན་གང་བརྩམས་འགྲུབ་མྱུར་བ། འཁོར་རྣམས་རྩེ་གཅིག་
ཡིད་ལ་ཟུངས། ངེས་གསུངས་བཀའ་ལ་ཐེ་ཚོམ་མེད། གང་བསྐོར་བདེ་བའི་ཕྲིན་ལས་
ཀྱིས། འཇུག་པ་ཙམ་གྱིས་ལམ་ལ་གནསལམ་ལ་། བརྩོན་པ་ཙམ་ནས་ཐེག་པར་སྦྱར། དམ་
18

རོལ་པ་ཟང་ཐལ་གྱི་རྒྱུད།
བསྲུང་ཟབ་ལམ་དོན་ལ་བསྒྲོད། དེ་ཡང་འཕྲིན་ལས་བཞིར་སྤྱད་ནས། སྦྱོར་སྒྲོལ་
དོན་གཉིས་ཤུགས་ལ་འདེབས། བསྲུང་དང་བསད་དང་གཟིར་དང་དབབ། གཅད་
དང་བསྲེག་དང་བསྒྲལ་དང་འདུར། ཚེ་བསྲིང་སྲོག་འཚོ་དབང་བྱིན་རླབས། ལྷ་
འདྲེ་དབང་འདུས་ཁམས་གསུམ་ཀུན། བཅོད་སྒྲོལ་གཡོ་བ་གནས་སུ་བསྟིམ། བརྟུལ་
ཞུགས་ནུས་པ་ཕུན་ཚོགས་སོ། །འཇིགས་མེད་གདིང་ལྡན་སྐལ་ལྡན་གྱིས། སྤྱོད་ཡུལ་
ཕུན་སུམ་ཚོགས་པ་འདི། དོན་ལྡན་དམ་གནས་ལས་དག་ཀུན། ཀུན་འགྲུབ་ཡིད་
བཞིན་ནོར་བུ་འཆང་། མི་ལྡན་སྐལ་མེད་དམ་ཉམས་ནི། སྙིང་ཁྲག་ཁ་རུ་ལྷུད་གྱུར་
ནས། ན་རག་དམྱལ་ཁམས་བཅོ་བརྒྱད་འགྲིམ། དེ་ཕྱིར་འཁོར་རྣམས་ལེགས་པར་
སོམ། ངེས་གཏད་བཀའ་འདི་དམ་པར་ཆོངས། ཅེས་བཀའ་བསྩལ་ཏོ། །མཁའ་འགྲོ་
མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་ཀྱི་རྒྱུད་ཀྱི་
རྒྱལ་པོ་ལས་བཀའ་ཡི་གནང་པ་ཐོབ་པའི་ལེའུ་སྟེ་གཉིས་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིག་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
མེ་ཏོག་ཀུན་གྱི་རོ་བཅུད་ནི། སྦྲང་མས་གཅིག་ཏུ་བསྡུས་པ་ལྟར། ཕྱི་ནང་བོན་གྱི་
བཅུད་རྣམས་ཀུན། ཡོངས་སུ་བསྡུས་པའི་སྙིང་པོའི་བོན། གསང་བ་མཐར་ཐུག་དོན་
ཡང་བསྟན། དེ་ལ་དུ་མའི་རྣམ་པ་ཡང་། གཅིག་དུ་བསྡུས་ན་སྙིང་པོ་སྟེ། ཧཱུྃ༔ མ་
མ་ཌཀྐི་ཧྲིམཧྲིམཛ༔ དེ་ལྟར་མཁའ་འགྲོ་ཐམས་ཅད་ཀྱི། སྲོག་ཏུ་གྱུར་པའི་སྙིང་
པོ་འདི། ཀུན་དུ་བཟང་མོ་མན་ཆད་ནས། ཤ་ཟན་དང་ནི་གྲོགས་མཛད་ཡན། ཡེ་
ཤེས་བརྟེན་བསྲུང་ཐམས་ཅད་ཀྱི། བྱང་ཆུབ་སེམས་ཀྱི་སྙིང་པོ་ཡིན། རྒྱུན་དུ་ཆགས་
19

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མེད་བཟླས་ནས་ན། བདེ་ཆེན་བ་གའི་ཀློང་ཉིད་དུ། མངོན་འཚང་རྒྱལ་བ་ཐེ་ཚོམ་
མེད། འབྲིང་གིས་དུས་དྲུག་བཟླས་པ་ན། ཕྱག་རྒྱ་ཆེན་པོའི་ས་ལ་གནས། ཐ་མས་
དུས་བཞིར་བཟླས་བྱས་ཚེ། རིགས་པ་འཛིན་པའི་དོན་ཡང་རྟོགས། ཡང་ན་བསྙེན་པ་
བཟླས་པ་ན། ཧཱུྃ༔ མ་མ་ཌཀི་ཧ་རི་ནི་ས་ཙིརྟ་ས་མ་ཡ། ཨ་ཡུ་པུ་ཎྱ་ཛྙཱ་ན་སི་འདི་ཧྲིབ་
ཧྲིབ་ཛ། དེ་ལྟར་ཡིག་འབྲུ་ཉི་ཤུ་བདུན། ཡོངས་སུ་བརྩིས་ན་སུམ་ཅུ་ལྔ། ཀླད་ཀོར་
གཅིག་དང་ཞབས་ཀྱུ་གསུམ། གི་གུ་བརྒྱད་དང་འགྲེང་བུ་གཅིག །ར་བཏགས་གཉིས་
ནི་མ་ནོར་ཐིམ། ངེས་པར་རྣོ་བའི་ཉེ་བསྙེན་འདི། རྒྱུན་དུ་ཡི་དམ་བྱེད་གྱུར་ན། སྐྱེ་
འགག་མེད་པའི་དོན་རྟོགས་ནས། ཕར་ཕྱིན་ཡུམ་གྱི་གོ་འཕང་ཐོབ། དུས་དྲུག་དག་
ཏུ་བཟླས་བྱས་ན། གཤེན་རབ་ལམ་བཞི་ཡོངས་སུ་འབྲེལ། དུས་བཞིར་ཆགས་མེད་
སྨྲ་བཅད་བཟླས། ཕྱག་རྒྱ་ཆེན་པོའི་རིག་འཛིན་འགྱུར། འདི་ནི་རྩ་བའི་བསྙེན་པ་ཡིན།
དོན་རྣམས་ཡོངས་བཟླས་རྩ་བར་བཟུང་། ཚེ་དང་བསོད་ནམས་གོང་དུ་སྤེལ། རྩོལ་
དང་འགུགས་པའི་རྣོ་ངར་བསྐྱེད། འདི་ཉིད་འབུམ་ཕྲག་ཉི་ཤུའི་བར། བཟླས་ན་ཚེ་ཡི་
རིག་འཛིན་ཐོབ། འཛམ་གླིང་དབང་པའི་རྒྱལ་པོར་འགྱུར། བདེ་ཆེན་བོན་གྱི་སྙིང་པོ་
རྫོགས། རྩ་བ་མཆོག་གི་སྙིང་པོའོ། །དྲེགས་པ་སྡེ་བརྒྱད་དབང་དུ་འདུས། དམ་ཅན་
དྲེག་བྱེད་བྲན་དུ་འཁོར། གཡེན་ཁམས་ལྷ་སྲིན་གནས་སུ་ཐེབ། སྲིད་གསུམ་བྱེད་ཕུར་
བར་ཆད་རྡུག །འབྱུང་བ་ལྔ་ནི་དབང་དུ་བསྒྱུར། ཉོན་མོངས་དྲུང་ཤིང་རྩ་བ་བསྐྱིལ།
དེ་བས་འདི་ལ་རབ་ཏུ་བརྩོན། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་
ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་གསང་བ་
དོན་གྱི་སྙིང་པོ་བསྟན་པའི་ལེའུ་སྟེ་གསུམ་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
20

རོལ་པ་ཟང་ཐལ་གྱི་རྒྱུད།
ངག་གི་གསལ་བ་ཆེན་པོའི་སྒོར། རྩེ་ཅིག་དག་གི་སྒོ་ནས་ཉོན། ཕྱི་རབས་ལས་དག་
རིག་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
ཉམས་ཆགས་འཁྲུལ་པ་ངོས་ཟིན་ཅིང་། བག་ཡོད་ཚུལ་དང་ལྡན་བྱའི་ཕྱིར། བསྲུང་
བ་དམ་ཚིག་མདོ་ཙམ་བསྟན། དེ་ལ་དང་པོ་རྩ་བ་ནི། བྱང་ཆུབ་སེམས་ཀྱི་དམ་ཚིག་
གོ །གཉིས་པ་སྐུ་གསུང་ཐུགས་ཀྱི་དོན། གསུམ་པ་ཁྱད་པར་དམ་ཚིག་ལ། སྦྱོར་བ་
དང་ནི་སྒྲོལ་བ་སྟེ། སྤྱད་པར་བྱ་བའི་དམ་ཚིག་ལྔ། ཞེ་སྡང་ལ་སོགས་ཉོན་མོངས་
ལྔ། མི་སྤང་པ་ཡི་དམ་ཚིག་ལྔ། དྲི་ཆབ་དྲི་ཅན་མདངས་ཅན་སོགས། དང་དུ་བླང་
པའི་དམ་ཚིག་ལྔ། མེ་ལོང་མཉམ་ཉིད་སོ་སོར་རྟོགས། ཤེས་པར་བྱ་བའི་དམ་ཚིག་
ལྔ། གཡུང་དྲུང་རིན་ཆེན་པདྨ་སོགས། འགྲུབ་པར་བྱ་བའི་དམ་ཚིག་ལྔ། ཐུན་མོངས་
གསང་བའི་དམ་ཚིག་ནི། ནམ་མཁའ་དྭངས་མའི་༼ མངོས་འཛིན་མེད་པའི་སེམས་ཡལ་ མལ་༽
ཀློང་དཀྱིལ་དུ། གསལ་བའི་ཉི་ཟླ་༼ བཅོས་མ་མི་བྱ།༽ བསྒྲིབ་མི་བྱ། འོད་ཟེར་རང་ལ་
ཆགས་༼བྱང་ཆུབ་སེམས་ལ་བསྐྱེད་པ་ཆོང་ ༽པ་ནི། སྐྱེ་སེར་རླུང་གི་འཚུབས་༼གདུག་སེམས་
སྤོག་པ་མི་འཆང་ ༽མི་བསྐོར། གཡུང་དྲུང་བསྟན་པའི་༼ལྷའི་བསྐྱེད་པ་བཟང་པོ་ ༽ཁང་
བཟང་རྩེར། ལྷ་མའི་ནོར་བུ་ཏོག་ཏུ་༼ སྟོང་པའི་ངང་དུ་ཐོག་མཐར་བཞག་༽བཟང༌། རླབས་
༼ དྲིན་ཅན་རྩ་བའི་བླ་མ་ཡིས་༽གཅོད་བྱ་རྒྱལ་ཁྱུང་ཆེན་ལ། ལོག་པའི་དབང་གི་ཐག་སྙིང་
༼ བསྟན་པ་ལ་འཚེ་བ་མི་བྱ།༽སྤངས། གཡུ་འབྲུག་༼བླ་མའི་བཀའ་མ་བཅག །༽སྔོན་མོའི་ངར་
མ་བཅག །༼ བླ་མའི་གོང་དུ་མི་སྡོད་པ་ ༽སེང་གེ་དཀར་མོ་ལྟག་མི་བཅག །སྨན་༼ བླ་མའི་
དཀོར་དང་མ་འབགས།༽ ལྟར་དུག་གི་ཟས་མི་ཟ། འགྱིང་ཆེན་ཤར་གྱི་གྲིབ་མི་འགོམ། ༼བླ་
མའི་གདན་དང་སྐུའི་གྲིབ་མ་སྔོན་མི་བཅད།༽ བདུད་བླ་མའི་སྐུ་དང་མཛེས་ལ་ངན་སྨད་མི་བྱ།༽རྩི་
ཆུ་བོའི་རྒྱུན་མི་བཅད། ཡིད་བཞིན་ནོར་བུ་བཙལ་སྟོར་སྤོངས་༼ཉམས་ལེན་ཡལ་བར་མི་
དོར།༽ ༼ཐོས་བསམ་ང་རྒྱལ་མི་ཆེ།༽རྒྱ་མཚོའི་གཏིང་དུ་དུག་མི་བསྐུལ། ཙི་ཏའི་དབང་པོ་
བསན
2I

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྒོར་མི་༼གསང་བ་མི་ལ་མི་བསྒྲག་པའོ།༽ འདོན། ནོར་བུ་རིན་ཆེན་འདམ་མི་༼གདམ་ངག་ཟོང་
མི་འཚོངས་༽བསྐྱུར། ཤེལ་གྱི་གོང་བུར་རྡུལ་མི་འདེབས་༼ལྷ་མཆེད་ཐུགས་མི་དཀྲུག།༽ གསང་
སྒོ་གཉེན་པོར་གཟོང་མི་རྒྱས།༼མ་སྲིང་མི་བསླེད།༽ ཟ་མ་ཏོག་ཏུ་དུག་མི་༼སློབ་དཔོན་གྱི་གྲོགས་
མི་སྤྱད།༽སྦྱར། བདུད་རྩིའི་རྒྱལ་ཚུལ་ལྡན་དང་རིགས་ཌཀྐི་མ་མཆེད་ཀྱི་སྤངས་༽པར་དུག་མི་
བསྲེ། རྒྱ་སྟག་ངར་མའི་བདག་བཟུང་ཀྱི་བུད་མེད་མི་སྤྱད་༽མིག་མི་གཅར། གངས་ཀྱི་སེང་
གེ་ལུགས་༼དགེ་སློང་དང་སྒོམ་ཆེན་ཕོ་མོ་ཁྲིམས་མི་དབབ།༽མི་དབབ། སྙིང་གི་ཁྲག་དེ་ཁར་
༼གསང་ལུང་དང་གྲུབ་རྟགས་མི་ལ་མི་སྨྲ།༽མི་འདོན། ནོར་བུ་རིན་ཆེན་རྐུ་མི་རྟེན་རྫས་མི་ལ་མི་
བྱིན་མཐོང་ཡང་མི་བཅུག།༽གཏེར། བདུད་རྩིའི་ཆུ་བོ་རྒྱུན་ལྷ་སྔགས་རྒྱུན་མི་བཅད་༽མི་བཅད།
གསོས་པའི་ཕོ་༼དུས་དྲུག་ཏུ་གཏོར་མ་འབུལ་བ་མི་རིང་༽ཉར་ཕོག་མི་རིང་། སྡིག་རྔམ་ཅན་
དང་ལྟ་ལོག་གྲོགས་ ༽གཅན་སྤྱང་གདུག་པའི་བུ་མི་གསོ། ལྟ་བའི་བུ་ལ་བཞིན་༼དམ་ལྡན་
བརྩོན་འགྲུས་ཅན་བརྟེན།༽མི་བཟློག །དེ་ལྟར་བསྲུང་བྱ་གཉེན་པོ་རྣམས། མིག་སྙིང་སྲོག་
གི་དབང་པོ་ལྟར། བསྲུང་ན་དམ་ཡང་ཡང་དག་ལྡན། ཅེས་གསུངས་སོ། །མཁའ་
འགྲོ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་
རྒྱལ་པོ་ལས་རྩ་བ་དམ་ཚིག་བསྟན་པའི་ལེའུ་སྟེ་བཞི་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིག་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
དམ་ལྡན་དབང་ཐོབ་སྐལ་ལྡན་དེས། སྒྲུབ་པའི་གནས་ཀྱི་མཚན་ཉིད་ནི། ཞི་རྒྱས་
དབང་དང་དྲག་པོ་སྟེ། སྤྱི་མཐུན་རྒྱུན་དང་རྣམ་པ་ལྔ། གནས་མཆོག་མཚན་ཉིད་
ལྡན་གྱུར་ན། དངོས་གྲུབ་མྱུར་བའི་དོན་དུ་ཆེ། ཤར་བལྟས་གངས་བྲག་རི་བོ་སོགས།
22

རོལ་པ་ཟང་ཐལ་གྱི་རྒྱུད།
ཟླུམ་ལ་དཀར་ཤས་ཆེ་བ་དག ། ཆུ་བོ་དལ་འབབས་ལྗོན་ཤིང་འཇིམ། ཞི་བའི་གནས་
ཏེ་ཞི་ལས་འགྲུབ། ལྷོ་དང་ཤར་ལྷོར་བལྟས་པ་དག །གངས་བྲག་རི་བོ་གྲུབ་བཞིའི་
དབྱིབས། རྩི་ཤིང་ཕྱུག་ལ་ཆུ་བོ་རྒྱས། ལོ་ཏོག་འབྲས་བུ་བཅུད་སྨིན་པ། བརྩོན་
འགྲུས་རབ་ལྡན་རྒྱས་པའི་ལས། ལྷོ་ཤར་བྱང་ནུབ་ཁ་བལྟས་པའི། དབྱིབས་ནི་ཟླ་
གམ་དཀར་པོ་འདྲེས། མེ་ཏོག་རྩི་ཤིང་ཐམས་ཅད་འཁྲུངས། རྟེན་འབྲེལ་བཟང་པོས་
བརྒྱན་པའི་ས། བུད་མེད་ཁྱེའུ་གཙང་མཛེས་ཅན། རབ་ཏུ་འདུས་ཞིང་བོན་དར་ལ།
ཚོང་དང་ནོར་ཕྱུགས་འཕེལ་བ་ནི། དབང་གི་ལས་འགྲུབ་དབང་གི་གནས། བྱང་ལྟས་
རི་རོང་ནགས་ཚལ་བསྡུག །དྲག་རྩུབ་རི་རབ་ཀུན་འབར་བ། ཆུ་ཆོ་ཐུག་ཅིང་གཅན་
ཟན་རྒྱུག ། མི་ཡིན་སྐད་འདོན་དྲག་པོའི་གནས། དགྲ་དུག་མེ་ཆུ་གཅན་ཟན་དང་།
རྐུན་བུ་ཐོབ་ཤོར་ཡེ་འགྲོག་དང་། ནད་ངན་ལ་སོགས་མི་མཐུན་པ། མེད་པའི་གནས་
ནི་ཤིན་ཏུ་བསྟེན། ཅེས་གསུང་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་
འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་བསྒྲུབ་པ་གནས་ཀྱི་མཚན་
ཉིད་བསྟན་པའི་ལེའུ་སྟེ་ལྔ་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིག་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
བརྟུལ་ཞུགས་ལམ་གྱི་གནས་མཆོག་ནི། གནས་ཀྱི་བདག་པོ་ངོས་བཟུང་ཤིང་། གནས་
ཀྱི་མཚན་ཉིད་ལེགས་དཔྱད་གཅེས། གནས་བདག་བྱང་ཆུབ་སེམས་དཔའི་རིགས།
དམུ་བདུད་བཙན་དང་ཀླུ་དགེ་བསྙེན། ས་བདག་མངོན་ཏུ་རྒྱུག་པ་སོགས། གནས་
པའི་བདག་པོ་ལེགས་དཔྱད་གཅེས། བྱ་ཁྱུང་འདྲ་བའི་སྙིང་ཁ་ན། ཀླུ་གཉན་ཟིལ་གྱིས་
23

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གནོན་པའི་རིགས། གཡུ་འབྲུག་གུང་འཕྱང་སྐེད་པ་ནི། ས་བདག་དབང་དུ་སྡུད་པའི་
གནས། སེང་གེ་འདྲ་བའི་རིམ་པ་ལ། དམུ་བཙན་ཨར་ལ་གཏད་པའི་ས། གནས་
བདག་བྱང་ཆུབ་སེམས་དཔའི་རིགས། དགེ་སྦྱོར་ཐོག་དུ་ཁེལ་བའི་གནས། དྲེགས་པ་
མངོན་ཏུ་རྒྱུག་པའི་སར། ལོག་ལྟ་ཆམ་ལ་ཕབ་པའི་གནས། རི་བོ་ལྷུན་ལ་བརྗིད་པ་ན།
དགེ་སྦྱོར་མཐའ་རུ་ཕྱིན་པའི་གནས། རྩེ་མོ་བྱུང་རྒྱལ་འདུག་པ་ནི། མཐོ་རིས་བསྒྲོད་
པར་རྒྱས་པའི་གནས། རྐེད་པ་དཀོན་པ་ཕུན་ཚོགས་ནི། འགྲོ་བ་བདེ་སྐྱིད་ཆེ་བའི་
གནས། རྩ་བ་བརྟན་བརྗིད་ཆེ་བ་ནི། འཁོར་བ་ཟིལ་གྱིས་གནོན་པའི་གནས། གཞན་
ཡང་དྲག་པོའི་གནས་རྣམས་སུ། མདོ་བཞི་གང་ནས་གནོན་པ་ཡིན། ཅེས་གསུངས་
སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་
ཐལ་གྱི་རྒྱུད་ཀྱི་རྒྱལ་པོ་ལས་བརྟུལ་ཞུགས་ལམ་གྱི་གནས་མཆོག་བསྟན་པའི་ལེའུ་སྟེ་
དྲུག་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱིས་ཏིང་འཛིན་རྩེ་གཅིག་
གཏོད། ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་
ལས་དག་རིག་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་
ཆེད་དུ་གཉེར། མ་དང་མཁའ་འགྲོ་ཐམས་ཅད་ཀུན། མ་དང་བུ་བཞིན་བརྩེ་བ་
དང་། གྲོགས་དང་མཛའ་ལྟར་གདུང་བྱེད་དོ། །སྲིང་དང་མིང་ལྟར་གཅེས་པ་དང་།
ལུས་དང་གྲིབ་བཞིན་མགོན་པའི་ཆེད། དམ་རྫས་མཆོག་ཏུ་བཙལ་བར་བྱ། དེ་ཡང་
རིན་པོ་ཆེའི་སྣོད། དུང་ངམ་ཤེལ་དང་བ་སོ་ལས། གྲུབ་པའི་གཏོར་གཞོང་རྒྱ་ཆེན་དུ།
དཔྱིད་གསུམ་སྨན་གྱི་བཅའ་བ་ལ། དབྱར་གསུམ་མེ་ཏོག་སྟོན་འབྲུ་ཚོགས། དགུན་
གསུམ་ཤ་ཁྲག་ལ་སོགས་ཏེ། དུས་དང་བསྟུན་པའི་གཏོར་མ་ནི། སྙིང་འདྲར་པདྨའི་
24

རོལ་པ་ཟང་ཐལ་གྱི་རྒྱུད། །
གདན་སྟེང་བཤམས། བླ་རྡོ་གཡུ་དང་ས་བྱུར་གསེར། སྲོག་གི་འཁོར་ལོ་པདྨ་ནི། མ་
བཅོས་ཟངས་ཤོག་དག་གི་ངོས། གསེར་རམ་མཚལ་གྱི་མུ་ཁྱུད་ནི། ལྔ་བསྐོར་དབུས་
སུ་སྲོག་ཡིག་དང་། རྩ་བའི་སྔགས་ལ་ཤམ་བཅས་བྲི། མཚན་ལྡན་འབན་འདའ་རྣམ་
གསུམ་དུ། སྨན་རག་སྙིང་ཕྱེ་སྣ་ཚོགས་བརྩལ། རིན་ཆེན་བུམ་པ་རྣམ་ལྔའི། ལས་
དང་བསྒྲུབ་བུམ་གཉིས་སོགས་ལ། ཆུ་གཙང་འོ་དཀར་སྨན་སྤོས་བལྟམ། མཁའ་
འགྲོའི་རྩ་མཆོག་ཀུ་ཤ་དང་། དུག་འཇོམས་རྨ་བྱའི་སྒྲོ་ཡིས་བརྒྱན། དཀར་དམར་
དར་གྱི་མགུལ་ཆིང་ལ། མཐིང་ཀུན་དག་གི་གཟུངས་ཐག་འཐེན། སྨན་དང་རག་ཏ་
གཏའ་རུ་བཟུངས། སྐུ་བསྙེན་འདྲ་འབག་མཆོད་རྟེན་དང་། རྩ་སྔགས་བརྒྱན་པ་རབ་
གནས་བྱ། ཙ་ཀ་ལི་བཅས་མཆོད་ཡང་སྤུང༌། སྦ་ལྕག་ཚིགས་པ་གསུམ་པ་ལྔ། ཕུར་
པ་བཞི་དང་མེ་ལོང་བཞི། མདའ་དར་བརྒྱད་དང་གྲི་ཁུག་དང་། འབུད་དང་བརྡེབ་
དང་དཀྲོལ་དང་གསིལ། སྒྲ་ཡི་རོལ་མོའི་རེག་བྱེད་དང་། དམར་མཐིང་གཡབ་དར་
གཡང་གཞི་དང༌། ཕྱི་ནང་མཆོད་པ་རྣམ་ལྔ་དང་། བམ་ཆེན་ཚོགས་ཀྱི་འཁོར་ལོ་
དང་། དབུ་རྒྱན་དབང་གོས་ལ་སོགས་པ། མཁོ་བར་གྱུར་པའི་བྱ་ཆ་སོགས། མེད་
དུ་མི་རུང་དམ་རྫས་ཀུན། ལོ་ཟླ་གོང་ནས་ཚོགས་སུ་བཙལ། མ་བསྒྲུབ་གོང་ནས་སྟ་
གོན་བགྱིད། ཅེས་གསུངས་སོ། །མཁའ་འགྲོ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་
གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་དམ་རྫས་བསགས་པའི་ལེའུ་སྟེ་
བདུན་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་
25

གསུང་རབ་སྒོ་མཛོད་རིན་པོ་ཆེའི་གླེགས་བམ། 145145
དུ་གཉེར། སྣོད་བཅུད་ཐབས་ཤེས་འབྲེལ་བའི་ཕྱིར། དཀྱིལ་འཁོར་དག་གི་མཚན་
ཉིད་བཤད། དབྱིངས་དང་ངོ་བོ་ངེས་ཚིག་སྟེ། དབྱེ་ན་ཕྱི་ནང་གསང་བ་གསུམ། ཕྱི་
ཡི་དཀྱིལ་འཁོར་དམ་པ་ནི། རྡུལ་མཚོན་ལག་གིས་བྲིས་པ་དང་། བར་གདུང་སྟེང་
དུ་དབུབ་པ་དང༌། གླེ་སློང་ལུགས་ལྟར་ཕུབ་པ་གསུམ། ནང་གི་དཀྱིལ་འཁོར་དམ་
པ་ནི། མཚོན་བྱེད་ཡུལ་གྱི་དཀྱིལ་འཁོར་དང་། མཚན་མ་གསལ་བའི་དཀྱིལ་འཁོར་
དང་། ཀུན་རྫོབ་རྒྱུ་ཡི་དཀྱིལ་འཁོར་རོ། །གསང་བའི་དཀྱིལ་འཁོར་དམ་པ་ནི། ཏིང་
འཛིན་རིག་པའི་དཀྱིལ་འཁོར་དང་། གསལ་བྱེད་སེམས་ཀྱི་དཀྱིལ་འཁོར་དང་། བོན་
ཉིད་རྟགས་ཀྱི་དཀྱིལ་འཁོར་རོ། ། ངོ་བོ་ལ་ནི་གསུམ་ཡིན་ཏེ། སྣང་སྲིད་སྣོད་ཀྱི་དཀྱིལ་
འཁོར་དུ། འབྱུང་བ་བཞི་ཡིས་བརྒྱན་པ་དང༌། ཕུང་པོ་ལུས་ཀྱི་དཀྱིལ་འཁོར་ན། །
ཁམས་དང་སྐྱེ་མཆེད་བརྒྱན་པ་དང་། དཔེ་དོན་ངེས་པའི་དཀྱིལ་འཁོར་ནི། མཚན་
དཔེ་ཚང་པས་བརྒྱན་པའོ། །ངེས་ཚིག་དཀྱིལ་ནས་ཕྱིར་ལ་བཀྲམ། ཙ་བུ་མཐའ་ནས་
དབུས་སུ་དཔུངས། ཞིང་ཁམས་སྤྱོད་ཡུལ་ཁོར་མོ་ཡུག །བོན་ཉིད་དབྱིངས་ཀྱི་དཀྱིལ་
འཁོར་དང༌། རང་བཞིན་མཁའ་ཡི་དཀྱིལ་འཁོར་དང་། སྤྱོད་ཡུལ་སེམས་ཀྱི་དཀྱིལ་
འཁོར་དང༌། རྡུལ་ཚོན་བྲིས་པའི་དཀྱིལ་འཁོར་དང་། བ་ག་ཡུམ་གྱི་དཀྱིལ་འཁོར་
དང༌། ཐབས་མཆོག་ཚང་པའི་དཀྱིལ་འཁོར་དང་། འཕྲོ་འདུ་སྔགས་ཀྱི་དཀྱིལ་འཁོར་
དང་༌། བསྐྱེད་པ་སྐུ་ཡི་དཀྱིལ་འཁོར་དང་། གསལ་བ་ཡུལ་གྱི་དཀྱིལ་འཁོར་དང༌།
བདག་ཉིད་དོན་གྱི་དཀྱིལ་འཁོར་རོ། །མཚན་མ་ས་ལ་བྲིས་པ་ནི། གསང་མཆོག་ཞིང་
ཁམས་རྫོགས་པའི་དམ། རང་ལུས་རྩ་འཁོར་དྲུག་དང་ལྔ། ཕྱག་རྒྱ་གསལ་བའི་གསང་
ལྡན་དལ། རིག་མ་བརྟེན་པའི་དཀྱིལ་འཁོར་ནི། ཕྱག་རྒྱ་ཨེ་དབྱིངས་རྒྱ་བའི་དལ།
ཐབས་ཤེས་སྙོམས་པར་འཇུག་པ་ནི། རིག་པའི་རྩལ་དབང་ཐོབ་པའི་དལ། རྡུལ་
མཚོན་ས་ལ་བྲིས་པ་ནི། མཚན་མ་མཚན་མེད་དོན་སྟོན་གྱི། གདུལ་བྱ་འདུལ་བའི་
26

རོལ་པ་ཟང་ཐལ་གྱི་རྒྱུད།
ཐབས་བསྟན་དོན། གནད་ཀྱི་སྙིང་པོ་གུར་དུ་རོལ། ཅེས་གསུངས་སོ། །མཁའ་འགྲོ་
མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་
རྒྱལ་པོ་ལས་དཀྱིལ་འཁོར་ཀྱི་དོན་བསྟན་པའི་ལེའུ་སྟེ་བརྒྱད་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས་འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་
དུ་གཉེར། དཀྱིལ་འཁོར་དོན་རྟོགས་སྐལ་ལྡན་གྱིས། ལྷ་ཡི་སྙིང་པོ་རྟོགས་འདོད་
ཚེ། སྔོན་ཏུ་འགྲོ་བ་འདི་དག་བྱ། མདོ་རྒྱུད་པང་ཀོང་ས་ཚྭ་བཏབ། མཆོད་གཏོར་ཆ་
གསུམ་ཉེའུ་འདོན། ཡར་མཆོད་མར་སྦྱིན་ཅི་མང་བསོགས། ས་བསླང་གནས་བདག་
ཡོན་གྱིས་བརྔན། དཀྱིལ་འཁོར་ལ་སོགས་རིམ་པར་བརྩེགས། ལོ་ཀ་སརྦ་རདྨ་ཧཱུྃ།
རདྨ་མུ་ཡེ་རྒྱ་རྒྱ། མུ་ཡེ་ཤུ་འདོ་ཧ་ར་ལམ་ལམ། མ་མ་ཌཀྐི་ཧ་ར་ཁི་ཁར་ཧཱུྃ། ཧ་ར་
རཊྚ་ཧ་རི་ནི་ས་མན་འདྲལ་བྲོ་འདུ། དང་པོ་ས་བསླང་བསྔགས་ཡིན་ཏེ། འབྲུ་མ་དགུ་
དང་བསྡོམ་འབྲུ་བདུན། ན་རོ་ཞབས་ཀྱུ་ར་ཡིས་མཚན། དེ་དག་མི་ནོར་ཐིམ་དུ་ཡིན།
དེ་དུས་ཚིག་གི་བྱེ་བྲག་ནི། ཨོཾ་དེང་གི་གཙང་མའི་གནས་འདི་རུ། གླིང་བཞིའི་ས་ལ་
དབང་བསྒྱུར་བའི། ས་བདག་ལྕམ་དྲལ་འཁོར་དང་བཅས། འདིར་གཤེགས་འདིར་
བྱོན་ཐ་ཚིག་ཅན། བརྔན་ཡོན་མཆོད་པ་རྒྱ་ཆེན་འབུལ། བཞེས་ཏེ་ས་ཡི་དངོས་གྲུབ་
སྩོལ། བསྟན་པ་རྒྱས་པར་མཛད་དུ་གསོལ། ཅེས་བྱ་ལ་སྨན་འབྲུ་དར་ཟབ་དང་།
རིན་པོ་ཆེ་ཀུན་ས་ཡོན་འབུལ། གཉིས་པ་ས་གཏེར་སྔགས་ཡིན་ཏེ། འབྲུ་མ་དགུ་དང་
བསྡོམ་འབྲུ་དྲུག །ན་རོ་ཞབས་ཀྱུ་རེ་ཡིས་གདབ། ར་ཡ་གཉིས་དང་ལྡན་པ་ནི། དེ་
དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི། ཨོཾ་ས་གཞི་རིན་ཆེན་སྙིང་པོ་ལ།
27

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རིན་ཆེན་གཏེར་གྱི་བཅུད་འདི་གཞུག །འཇིག་རྟེན་ཁམས་ཀུན་བདེ་བ་དང་། བདག་
ཅག་ས་བཅུད་དཔག་མེད་སྩོལ། ཅེས་བྱ་དཀྱིལ་འཁོར་ས་བསྐོར་བའི། དོང་དུ་རིན་
ཆེན་སྣ་ཚོགས་དང༌། འབྲུ་ལ་སྔགས་གདབ་བླུག་ལ་གཅོངས། གསུམ་པ་སྦྱར་བརྡུང་
བཞི་པའི་སྔགས། འབྲུ་མ་བཅུ་དྲུག་བསྡོམ་འབྲུ་བརྒྱད། འགྲེང་བུ་ན་རོ་རེ་རེས་གདབ།
ཞབས་ཀྱུ་གཉིས་དང་ལྡན་པར་མཚན། དེ་དག་མི་ནོར་ཐིམ་དུ་ཡིན། དེ་དུས་ཚིག་གི་
བྱེ་བྲག་ནི། ཧཱུཾ་སེམས་ཅན་བློ་ཡི་གྱོང་ཁེང་འདུལ་བ་དང་། མ་སྲིང་མཁའ་འགྲོ་བསྒྲུབ་
པའི་གནས་ཆེན་པོ། གསེར་གྱི་ས་གཞི་ཡེ་ནས་བརྡུང་བར་བྱ། བྱང་ཆུབ་སེམས་ཀྱི་ཨ་
རྒའི་ཆག་ཆག་འདེབས། མན་འདལ་ཆེན་པོ་ཡེ་ནས་བརྡལ། ཅེས་བྱས་དཀྱིལ་འཁོར་
ས་བསླང་ནས། བརྡུང་ལ་སྨན་སྤོས་གཙང་ཆུ་ཡིས། ཆག་ཆག་འདེབས་ཤིང་དཀྱིལ་
འཁོར་བརྩེགས། བཞི་པ་ཐིག་གི་སྔགས་ཡིན་ལ། འབྲུ་མ་བཅུ་གཅིག་བསྡོམ་འབྲུ་
དགུ། གི་གུ་གཉིས་དང་ཞབས་ཀྱུ་རེ། དེ་དག་མ་ནོར་ཐིམ་དུ་ཡིན། དེ་དུས་ཚིག་གི་
བྱེ་བྲག་ནི། ཧཱུྃ་མ་སྲིང་མཁའ་འགྲོ་བདེ་སྟོང་ཡེ་ཤེས་ཀྱི། གསལ་བའི་ཐིག་ཆེན་བོན་
ཉིད་དབྱིངས་ནས་སྤྲོས། བརྩེ་གདུང་དམ་ཚིག་ལུ་གུ་རྒྱུད་ཀྱི་སྦྲེལ། མཁྱེན་བརྩེའི་ཐེག་
ཆེན་བར་སྣང་མཁའ་ལ་སྤྲོས། འཁོར་འདས་བོན་ཀུན་ཁྱབ་བདལ་མཉམ་པ་ཉིད།
མཚན་མའི་ཐིག་ཆེན་ས་གཞི་ཡང་ལ་གདབ། བོན་ཉིད་ཕོ་བྲང་ཆེན་པོར་ལྷུན་གྱིས་
གྲུབ། ཅེས་བྱ་ཐིག་ཆེན་ཐིག་ཕྲན་ཀུན། དཀྱིལ་འཁོར་སྤྱི་དང་མཐུན་པ་སྟེ། ཕྱི་ནང་
སྒོ་བརྒྱད་ལྡན་པར་བྱ། ལྕགས་རི་མུ་ཁྱུད་ཁྲི་ལེར་བསྐོར། གསུམ་མཚོན་བཀྱེའི་སྔགས་
ཡིན་ཏེ། འབྲུ་མ་བཅུ་བདུན་བསྡོམས་འབྲུ་ནི། བཅུ་གཉིས་ལྡན་ཏེ་གུག་ཞབས་གཉིས།
དེ་དུས་དཀྱིལ་འཁོར་མཚོན་བཀྱེས་ལ། མ་འདྲེས་མ་ནོག་པ་ཡང་ཡིན། བཀྲག་ལ་
ཀྱེར་བ་ཡིན་ཡང་ན། ལང་ལིང་ཁལ་ཁོལ་ཡང་མ་ཡིན། འདུ་ལ་སིག་པ་ཡང་མ་ཡིན།
མཛེས་ལ་འཚམས་པ་དག་ཏུ་བྱ། དེ་ལྟར་བཅའ་བ་གཞི་བཟུངས་ནི། སྔོན་དུ་འགྲོ་
28

རོལ་པ་ཟང་ཐལ་གྱི་རྒྱུད།
བ་མཆོག་ཏུ་སྔགས། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་
ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་སྔོན་འགྲོའི་དོན་
བསྟན་པའི་ལེའུ་སྟེ་དགུ་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་ཅིག་དག་གི་སྒོ་ནས་ཉོན། ཕྱི་རབས་ལས་དག་
རིགས་ཅན་ཀུན། བརྟུལ་ཞུག་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
སྔོན་འགྲོ་བཅའ་བའི་གཞི་ཚར་ནས། བསྒྲུབ་པ་རྟེན་གྱི་རིམ་པ་སྤྲོ། དཀྱིལ་འཁོར་དག་
གི་དབུས་ཕྱོགས་སུ། མ་འཇིལ་རིན་ཆེན་རྐང་གསུམ་བཀོད། རདྨ་གྷ་ཌ་ལ་ཧཱུཾ་ཏིཥྛ ་
ལྷན། མ་མ་ཌ་ཀི་པྲ་ཕུད་བྲུ་འདུ་ཏིཥྛ་ལྷན། གུ་ཧྱ་ས་མ་ཡ་ལྷན། ར་ལ་ཨ་ཨཾ། ཧཱུཾ་
ཟད་རདྨ་ཨ་ལ་ལ་ཧོ༔ དང་པོ་མ་འཇིལ་འགོད་སྔགས་ཏེ། འབྲུ་མ་བཅུ་བཞི་བསྡོམ་
འབྲུ་དགུ། གུག་ཞབས་རེ་ཡིས་ཉེ་བར་མཚོན། དེ་ནས་རིན་ཆེན་བུམ་པ་ཡང་། ཁ་
རྒྱན་མགུལ་ཆིང་གཟུངས་ཐག་དང་། སྨན་སྤོས་ལ་སོགས་ནང་བཅུད་དང༌། གཙང་
ཆུ་འོ་དཀར་གསང་བཅུད་རྣམས། ཚང་ནས་རྩ་བའི་སྙིང་པོ་ཡང་། བསྒྲུངས་ལ་
བླུགས་ཏེ་ཁ་རྒྱན་གསོལ། གཉིས་པ་བཀོད་པའི་སྔགས་ཡིན་ཏེ། འབྲུ་མ་བཅུ་དྲུག་
བསྡོམ་འབྲུ་ནི། བཅུ་གཅིག་གི་གུ་གཉིས་ཀྱིས་བརྟེན། ཞབས་བཅུ་གསུམ་དང་ར་
བཏགས་གཅིག །དེ་དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི། ཧོ༔ བུམ་
པ་རིན་ཆེན་གཞལ་ཡས་ཁང་། བདེ་ཆེན་མཁའ་སྤྱོད་གྲུབ་པའི་ཁྱོན། མ་སྲིང་མཁའ་
འགྲོ་བསྒྲུབ་པའི་ཕྱིར། རྟེན་གྱི་དམ་པ་མཆོག་ཏུ་སྔགས། ཕོ་བྲང་ཆེན་པོ་འགྲུབ་པར་
ཤོག །ཧོ༔ འདི་ནི་བུམ་པ་ལྷ་ཡི་གཞལ་ཡས་ཁང་། ནང་ནི་རིན་འབྲུ་སྙིང་པོ་སྨན་
སྤོས་ལྔ། ཐབས་ཤེས་བརྒྱད་ལྡན་མ་སྲིང་མཁའ་འགྲོའི་ཚོགས། དུས་གསུམ་འདུ་
29

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབྲལ་མེད་པར་བསྒྲུབ་པའི་ཕྱིར། བུམ་པ་འདི་ཡི་བཅུད་དུ་བརྩལ་བར་བྱ། ཕྱི་ནི་
བུམ་པ་མཁའ་སྤྱོད་གཞལ་ཡས་ཁང་། ནང་ནི་མ་སྲིང་མཁའ་འགྲོའི་ལྷ་ཚོགས་བརྟེན།
དབྱེར་མེད་རང་གྲུབ་རིན་ཆེན་བུམ་བཟང་འདི། དཀྱིལ་འཁོར་འདི་ཡི་དབུས་སུ་
བཞུགས་སུ་གསོལ། ཅེས་འགོད་ཡོ་བྱད་རྟེན་རྫས་ནི། ཧོ་གཡས་སུ་མཚན་ལྡན་འབན་
འདའ་བདུད་རྩི་འཁྱིལ། གཡོན་དུ་ཤེས་རབ་ཞལ་བུ་རབ་གཡོ། མདུན་དུ་གནམ་
ལྕགས་གྲི་ཁུག་ལྷབ་ལྷུབ་འཕུར། རྒྱབ་ཏུ་འབྲུ་སྣའི་གཏོར་མ་བརྗིད་དང་ལྡན། མ་
སྲིང་མཁའ་འགྲོ་བརྟེན་པའི་དམ་རྫས་པ། དཀྱིལ་འཁོར་འདི་ཡི་དབུས་བཞིར་འགོད་
པར་བྱའོ། ། ཧོ༔ ལྷོ་ཤར་ཐོད་ཆེན་གསེར་གྱི་དྷ་རུ་འཁྲོལ། ལྷོ་ནུབ་སྦ་ལྕག་སྣ་ཚོགས་
དར་གྱིས་བརྒྱན། བྱང་ནུབ་སྣང་གསལ་མེ་ལོང་སྲོག་ཡིག་བཀྲ། བྱང་ཤར་གནམ་
ལྕགས་དབལ་ཕུར་ངར་དང་ལྡན། དབུས་སུ་སྣ་ཚོགས་མདའ་དར་རྒྱན་གྱིས་སྤུངས།
མ་སྲིང་མཁའ་འགྲོ་བསྒྲུབ་པའི་རྫས་དམ་པ། དཀྱིལ་འཁོར་འདི་ཡི་ཕྱོགས་བཞིར་
དབུས་ལྔར་བཀོད། ཧོ་མཛེས་པའི་སྐུ་བརྙེན་སྐུ་ཡི་རྟེན། དྲིལ་བུ་གཡེར་ཁ་གསུང་གི་
རྟེན། ཙ་ཀྲ་ངར་ལྡན་ཐུགས་ཀྱི་རྟེན། རུས་རྒྱན་སྙན་ཆ་ཡོན་ཏན་རྟེན། ཕྱག་མཚན་
སྣ་ཚོགས་ཕྲིན་ལས་རྟེན། རྟེན་ལ་བཞུགས་ཤིག་མཁའ་འགྲོའི་ཚོགས། མཁའ་འགྲོའི་
ཚོགས་ཀྱིས་བདག་ལ་སྐྱོབས། ཅེས་ཀྱིས་ཚིག་གིས་རྟེན་རྣམས་བཀོད། གཡས་སུ་
མཚན་ལྡན་ཐོད་པ་ནི། འབྲུ་དགུའི་ཆང་གིས་ལེགས་པར་བཀང་། དར་ཟབ་སྔོན་པོའི་
ཁ་གཡང་བཀའ། གཡོན་དུ་མ་ཐོད་མཚན་ལྡན་དུ། དུད་འགྲོའི་གསོན་ཁྲག་དབྱིག་གི་
མཚལ། ཕྱི་ནང་རག་ཏ་ཚང་པར་བླུག །སྔོན་དུ་གནམ་ལྕགས་གྲི་ཁུག་བསྟན། རྒྱབ་
ཏུ་མཁའ་འགྲོའི་གཏོར་མ་བཞག །གཞན་ཡང་སྙིང་ཕྱེ་ལ་སོགས་པ། དཀྱིལ་འཁོར་
རྫས་ནི་ཕྱི་དང་ནང་། གསང་བ་ཡང་གསང་སྐུ་གསུང་ཐུགས། ཡོན་ཏན་ཕྲིན་ལས་
ལ་སོགས་པ། ཐམས་ཅད་འཚོགས་པར་ལེགས་བསགས་ཤིང་། གསུམ་པ་རྒྱལ་མཚན་
30

རོལ་པ་ཟང་ཐལ་གྱི་རྒྱུད།
བཀོད་སྔགས་ཏེ། འབྲུ་མ་དགུ་དང་བསྡོམ་འབྲུ་བདུན། མི་ནོར་ཐིམས་ཡིན་བཞི་པ་
ནི། ཡོལ་བ་བྲེ་བའི་སྔགས་ཡིན་ཏེ། འབྲུ་བདུད་བསྡོམ་འབྲུ་ལྔ་དང་ནི། ཞབས་ཀྱུ་
གཅིག་གིས་ངེས་པར་མཚོན། དེ་དག་མི་ནོར་ཐིམ་དུ་ཡོད། དེ་དུས་ཚིག་གི་བྱེ་བྲག་
ནི། ཧོ་མཛེས་ལྡན་རྨ་བྱའི་གདུགས་ཆེན་སྟེང་དུ་དབུབ། འཇའ་ཚོན་སྣ་ལྔའི་ཡོལ་
བ་ཕྱོགས་ཀུན་བྲེ། རིན་ཆེན་ཟ་ར་ཚགས་སུ་འཕྲུལ། སྣ་ཚོགས་མཛེས་པའི་མེ་ཏོག་
མཚམས་སུ་བཀྲམ། བཀྲ་གསལ་སྟག་གི་རྒྱལ་མཚན་ཕྱོགས་བཞིར་ཕྱར། དཀྱིལ་
འཁོར་མཛེས་པའི་རྒྱན་དུ་དགོད་པར་བྱ། དེ་བཞིན་ཡོལ་བས་ཡོངས་སུ་བསྐོར། ལྔ་
པ་སྤྱན་གཟིགས་མཆོད་པའི་སྔགས། འབྲུ་མ་བཅུ་གཅིག་བསྡོམ་འབྲུ་བརྒྱད། ན་རོ་
ཞབས་ཀྱུ་རེ་ཡིས་མཚོན། དེ་དག་མི་ནོར་ཐམ་དུ་ཡིན། དེ་ནས་ཚིག་གིས་བྱེ་བྲག་ནི།
ཧོ་དབུས་སུ་བསོད་ནམས་ཚོགས་ཀྱི་ཕུང་པོ་བརྗིད། གཡས་སུ་དབང་པོ་ལྔའི་མེ་ཏོག་
བཀྲ། གཡོན་དུ་གཙང་མཛེས་བལ་གྱི་འཁོར་ལོ་འབར། དབུས་སུ་འབྲུ་སྣའི་དབལ་
གཏོར་བརྗིད་དང་ལྡན། གཡས་སུ་བདུད་རྩིའི་རྦ་ཀློང་རྒྱ་མཚོ་མེར། གཡོན་དུ་དམར་
ཆེན་རག་ཏའི་རྒྱ་མཚོ་བསྐྱིལ། གཞན་ཡང་རྣམ་ལྔ་རྣམ་བརྒྱད་གཏེར་དང་ལྡན།
རིན་ཆེན་མཎྜལ་ཞིང་ཆེན་གཡང་གཞི་དང་། མི་རྐང་གླིང་བུ་འབན་ཚོགས་སོགས།
དཀྱིལ་འཁོར་ལྷ་ཡི་སྤྱན་གཟིགས་མཆོད་པའི་ཚོགས། གྲངས་དང་ཐུན་བཅས་ཕྱོགས་
མཚམས་ཀུན་དུ་བཀྲམ། ཅེས་ཀྱིས་མཆོད་རྫས་ཡོངས་སུ་འགོད། གཞན་ཡང་རྟེན་
ཀུན་འཚོགས་པར་བཀོད། མཁའ་འགྲོ་བསྒྲུབ་པའི་རྟེན་ཚང་ན། ཙན་དན་དྲི་གཉིས་
འགྲོགས་ལྟར་གནས། ཟབ་ལམ་བྱང་ཆུབ་ལམ་ལ་མྱུར། ཅེས་གསུངས་སོ། །མཁའ་
འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་
རྒྱུད་ཀྱི་རྒྱལ་པོ་ལས་དཀྱིལ་འཁོར་རྒྱན་བཀོད་པར་བསྟན་པའི་ལེའུ་སྟེ་བཅུ་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
3

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ངག་གི་གསལ་བ་ཆེན་པོའི་སྒོར། རྩེ་
གཅིག་དག་གི་སྒོ་ནས་ཉོན། ཕྱི་རབས་ལས་དག་རིག་ཅན་ཀུན། བརྟུལ་ཞུགས་རོལ་
པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར། བསྒྲུབ་བྱེད་ལས་ཀྱི་སྐལ་ལྡན་དེས།
དཀྱིལ་འཁོར་རྫས་བཅས་འཚོགས་པའི་སྟེང་། དང་པོ་ལྷ་ཚོགས་བསྐྱེད་པ་ནི། བུམ་
པ་གཏོར་མ་གཏད་པ་ཕྱི་ཡི་ཚུལ། དམིགས་མེད་ཀ་དག་ཀློད་པ་ནང་གི་ཚུལ། བདག་
རྫོགས་གསལ་སྟོང་འཐེབ་པ་གསང་བའི་ཚུལ། དེ་སྐད་སྐྱེ་མེད་ངང་ཚུལ་ཉམས་རྩལ་
ལ། བརྟུལ་ཞུགས་སྟོབས་ལྡན་རྣལ་འབྱོར་དེས། སྐྱེ་ཤིའི་འཇིགས་པ་ཁོང་ནས་བསྟོན།
འཁོར་བའི་སྡུག་བསྔལ་ཁ་ལ་འདོན། གཡུང་དྲུང་ཐེག་པ་རྩེ་གཅིག་ལྟར། བོན་ཉིད་
རབ་འབྱམས་རྒྱ་མཚོར་སམ། ཆོས་ཚུལ་བརྒྱད་པོ་རྒྱབ་ཏུ་བོར། ཚེ་གཅིག་ལུས་གཅིག་
བློ་གཏད་དེ། སྐྱེ་མེད་ལ་ཆེན་བཟླ་ལ་འཆའ། རི་དྭགས་རྨས་མ་ལྟ་བུ་ཡི། རྣམ་པར་
བསམ་སྟེ་སྐད་གཅིག་ཡང་། མི་ཡེང་ཐེག་ཆེན་བོན་ལ་རྩམ། བློ་ཡིས་བླ་མེད་དོན་ལ་
སྦྱོངས། དུས་གསུམ་རྟོགས་པས་མ་སླད་ཅིང་། མཐའ་བྲལ་དོན་གྱི་གནས་ལུགས་དེས།
གནས་ལུགས་སྟེང་དུ་ལེགས་པར་བཞག །དྲན་ཤེས་མ་བཅོས་ཀད་དེ་བ། ཆུ་རྒྱུན་ལྟ་
བུར་བསྒོམ་པར་བྱ། ཆུ་རྒྱུན་ལྟ་བུར་བསྒོམས་པ་ཡི། དྲན་རྟོག་རྔ་རྒོད་རྩྭ་བཞིན་ཞི།
རྟོག་པའི་དྲི་མ་རྒྱུན་ཆད་ནས། རྟོག་མེད་ཡེ་ཤེས་ཤུགས་སུ་འབྱུང་། སྤྲིན་བྲལ་ནམ་
མཁའི་ངོགས་བཞིན་ཏུ། འདུས་བྱས་རྟོག་པའི་དྲི་མ་ཞི། རང་འབྱུང་ཡེ་ཤེས་ལྷག་གེར་
གནས། གཡོ་མེད་རྒྱ་མཚོའི་རང་མདངས་ལྟ། དགག་སྒྲུབ་ཟད་པའི་ཤེས་པ་གསལ།
ཞི་བར་གནས་ལ་མཉེས་པར་བཞག །ལྷག་གེར་མཐོང་དེར་འཛིན་མེད་ལྟ། རང་
རིག་ཀ་དག་སྒྲིབ་མེད་དེ། གཅེར་བུའི་རང་མདངས་འབར་བར་འགྱུར། སྟོང་གསལ་
ཡེ་ཤེས་ཆེན་པོ་ནི། ཚོར་མྱོང་མེད་དེ་ཁྱབ་གཅིག་བདལ། འཁོར་འདས་མ་བཅོས་
བླང་དོར་བྲལ། ལྟ་སྒོམ་སྤྱོད་གསུམ་བློ་ལས་འདས། སྣང་གསལ་དྲན་རིག་ཀུན་ཀ་
32

རོལ་པ་ཟང་ཐལ་གྱི་རྒྱུད།
སྟོང་། ཀུན་རྫོབ་སྣང་བའི་རྫས་ཕུག་འདིབ། སྙེམ་རྟོག་འཁྲུལ་པའི་སྒོང་རྒྱ་རལ། ཀུན་
བཟང་ཁྱུང་ཆེན་ནམ་མཁར་ལྡིང་། འཁོར་འདས་བློ་སྒྲིབ་སྤྱི་རྒྱ་གཅོད། འབྱུང་འཇུག་
བླ་མེད་དཀྱིལ་འཁོར་རྫོགས། དེ་སྟེང་ལྷ་ཡི་དཀྱིལ་འཁོར་བསྒོམ། རྒྱུད་དང་མཐུན་
པ་རྫོགས་པར་གནད། འཁོར་ལོ་ཡེ་ཤེས་རོལ་པ་ཡི། བསྐྱེད་པའི་ལས་རིམ་ཀུན་ནས་
རྫོགས། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་
གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་བསྐྱེད་པ་སྐྱེ་མེད་ཀྱི་དོན་བསྟན་
པའི་ལེའུ་སྟེ་བཅུ་གཅིག་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ངག་གི་གསལ་བ་ཆེན་པོའི་སྒོར། རྩེ་
གཅིག་དག་གི་སྒོ་ནས་ཉོན། ཕྱི་རབས་ལས་དག་རིག་ཅན་ཀུན། བརྟུལ་ཞུགས་རོལ་
པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར། དེ་ལྟར་སྐྱེ་མེད་དོན་བསྒོམ་པའི།
བརྟུལ་ཞུགས་སྟོབས་ལྡན་རྣལ་འབྱོར་དེས། བསྲུང་བ་མཚམས་ཀྱི་དོན་དུ་བསྡམ། མ་
མ་ཌཀྐི་ཨུ་ཡ། མ་ར་ཡ། ཀུན་ཀྲ་གྲན་ལ། རྦད་རྦད། འདི་ནི་བསྲུང་བ་མཚམས་
སྔགས་ཏེ། འབྲུ་མ་ཉི་ཤུ་བསྡོམ་འབྲུ་ནི། བཅོ་ལྔ་མ་ནོར་ཐིམ་དུ་གདབ། དེ་དུས་ཕཊ་
ཀྱིས་རིག་གསལ་གདབ། རྔ་གཤང་དུང་གླིང་རོལ་མོའི་རིགས། གདུང་བ་ངར་གྱི་
དབྱངས་རིང་བཅས། ནམ་མཁའི་འབྲུག་ལྟར་བསྒྲགས་བྱས་ནས། ཧཱུྃ༔ ཧཱུྃ༔ སྣང་སྲིད་
ཐམས་ཅད་མཁའ་སྤྱོད་ཞིང་གི་ཁྱོན། ཇི་སྣང་ཐམས་ཅད་མ་དང་མཁའ་འགྲོ་མ། སྒྲ་
གྲགས་ཐམས་ཅད་བརྡ་སྐད་སྔགས་ཀྱི་སྒྲ། དྲན་རྟོགས་ཐམས་ཅད་ཟབ་ལམ་དགོངས་
པའི་དོན། མ་རྟོག་ལོག་པའི་བགེགས་རིགས་མི་མངའ་ཡང་། གལ་ཏེ་སྣང་སེམས་
བཅོས་མའི་སླད་པའི་བགེགས། སྡོང་ཟླ་རྒྱབ་བརྟན་ལྷ་འདྲེ་ཉམས་སོད་འདྲེ། ཞི་བའི་
བོན་ལ་མི་ཉན་ལོག་སྲེད་ཅན། དྲག་པོ་ཁྲོས་པའི་བསྒྲལ་ལས་འདའ་བ་རྣམས། འདི་
33

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རུ་མ་འདུག་གཞན་ལ་སོ་སོར་དིངས། མི་འགྲོ་འདུག་ན་མཁའ་འགྲོ་ཆེན་མོ་ངས།
སྣང་སྲིད་འཁོར་འདས་གཟུགས་ཅན་གཟུགས་མེད་ཀྱིས། རང་ཤར་རོལ་པའི་རྩལ་
གྱིས་ཐབས་གཅིག་བསྒྲལ། བརྗོད་བྲལ་ཡེ་ཤེས་ཟབ་ལམ་རྒྱ་ཡིས་འདེབས། ཅེས་བྱ་
ལ་ཚོ་གཅིག་དང་ཡུངས་ཀར་བྲེམ། དགེ་བ་བར་ཆད་བྱེད་པའི་གདོན་བགེགས་ནི།
དགེ་བ་བཅུ་ལ་རློམ་བྱེད་པའི། མི་དགེ་བཅུ་ཡི་སྣ་འདྲེན་པའི། དགྲ་བགེགས་གདོན་
གསུམ་ཐམས་ཅད་ཀུན། ཁྲོས་མ་ཆེན་མོའི་ཞལ་མཐོང་ནས། མཐའ་ཡི་མུན་པར་བྲོས་
པར་བསམ། གལ་ཏེ་དེ་ལ་འདས་པ་རྣམས། བྱ་སྒྲོ་མེ་ཡིས་བཅོམ་པ་ལྟར། ཐམས་
ཅད་རག་རག་འཚིག་པར་བསམ། དེ་ནི་དྲག་པོའི་བསྲུང་མཚམས་བཅད། ཅེས་
གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་
རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་བསྲུང་བ་འཚམས་བཅད་པའི་དོན་བསྟན་
པའི་ལེའུ་སྟེ་བཅུ་གཉིས་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ངག་གི་གསལ་བ་ཆེན་པོའི་སྒོར། རྩེ་
གཅིག་དག་གི་སྒོ་ནས་ཉོན། ཕྱི་རབས་ལས་དག་རིགས་ཅན་ཀུན། བརྟུལ་ཞུགས་
རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར། སྲུང་བ་མཚམས་ཀྱི་དོན་ལྡན་
ནས། ཏིང་འཛིན་བསྒོམ་པའི་སྟོབས་ལ་འཇུག །འདུ་ཤེས་གསུམ་ལ་གང་གཏད་
ཀྱང་། རང་ཉིད་བདེ་བའི་གདན་ལ་འདུག །ཞལ་ཕྱོགས་དཀྱིལ་འཁོར་རྟེན་ལ་བལྟ།
དང་པོ་ཀ་དག་ངང་ལ་བཞག །དེ་ནས་ཚད་མེད་རྣམ་པ་བཞི། རིམ་པར་བསྒོམ་
ལ་ངོ་བོ་སྐྱོང་། དེ་ཡང་གནས་ལུགས་འདི་ལྟར་ཏེ། བདག་ཉིད་སྐད་ཅིག་ཡོངས་སུ་
གྱུར་པ་ལས། སྟོང་པ་ཆེན་པོ་སྟོང་ཆེན་རང་བཞིན་ཨ། ངང་ལས་མ་གཡོས་སྤྲུལ་པའི་
ཧཱུྃ༔དམར་པོ། རླུང་རིག་དབྱེར་མེད་ངང་ལ་དར་ཙམ་བཞག །བཞག་པའི་གསལ་ཆ་
34

རོལ་པ་ཟང་ཐལ་གྱི་རྒྱུད། །
ཧཱུྃ་ལ་ཤེས་པ་གཏད། དེ་ནས་ཕཌ་ཀྱིས་རང་ཉམས་གསལ་ཡང་འདེབས། ཕུང་པོ་མི་
དམིགས་སྟོང་པའི་རང་བཞིན་ལས། འོག་ཏུ་པཾ་ཨ་མ་བཻ་རིམ་པའི་གདན། རིག་པ་
ཕཌཀྱིས་ཧཱུཾ་དང་གྲི་ཁུག་གཉིས། ཟུང་ལྡན་བསམ་པའི་ཧཱུཾ་ནི་མ་ཧུ་བཟླས། ཧཱུྃ་གིས་
འཁོར་འདས་ཐམས་ཅད་ཁྱབ་པར་བསམ། ཁྱབ་པ་འདུས་བཅུད་བདག་ཉིད་ཌཀྐི་མ།
ཡུམ་ཆེན་ཀྱེ་མ་འོད་མཚོ་དམར་ལ་གསལ། ཕྱག་གཡས་གྲི་ཁུག་གཡོན་པས་ཐོད་ཁྲག་
གསོལ། མཆེན་དུ་ཁ་ཊཾ་དུར་ཁྲོད་ཆས་ཡང་རྫོགས། གནས་ལྔར་མཁའ་འགྲོ་ལྔ་དང་
བཞག་རྐང་བརྒྱད། དུར་ཁྲོད་བརྒྱད་སོགས་མཁའ་འགྲོ་ཐམས་ཅད་བསྐྱེད། གནས་
ལྔར་ས་ཧ་མ་ནི་རི་ལྔ་ནི། པདྨ་ཉི་ཟླ་བོ་སྟེང་རེ་རེ་བསམ། བཞག་ལས་བརྒྱད་ལ། ཀོ་
ཀོ་ཀོ་ཀོ་ཀོ་ཀོ་ཀོ་ཀོ་བརྒྱད། དུར་ཁྲོད་བརྒྱད་ཀྱི་ཡོན་ཏན་རྫོགས་ནས། དེ་དག་ལ། མ་
མ་མ་མ་མ་མ་མ་མ། ལས། མཁའ་འགྲོ་བརྒྱད་དང་ཧྲི་བརྒྱད་དཔའ་བོ་བརྒྱད། ཧཱུྃ་
བརྒྱད་དཔའ་མོ་བརྒྱད་དང་ལྷ་མོ་བརྒྱད། དེ་དག་སྐུ་བརྒྱན་འོད་རྫོགས་ཕྲིན་ལས་
མངའ། འཁོར་དང་མཛད་པ་བསམ་ཡས་སྒྱུ་མའི་གར། ངོ་མཚར་རྨད་བྱུང་སེམས་
དཔའ་རྣམ་གསུམ་གྱི། རང་བཞིན་དེས་ནི་འགྲོ་དོན་ལྷུན་གྱིས་གྲུབ། ཡོད་མེད་མཐའ་
འདས་ངོ་བོ་དབྱེར་མེད་དབྱིངས། སྤྲོས་མེད་སྤྲོས་པའི་ལྷ་ནི་བརྟེན་པར་བྱས། ཞེས་
ཀྱིས་གསལ་ཀྱང་ལྷམ་མེར་གདབ། ཅེས་གསུངས་སོ། །མཁའ་འགྲོ་མ་ཐམས་ཅད་
ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་
བསྐྱེད་རིམ་ཏིང་འཛིན་བསྒོམ་པ་བསྟན་པའི་ལེའུ་སྟེ་བཅུ་གསུམ་པའོ། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ངག་གི་གསལ་བ་ཆེན་པོའི་སྒོར། རྩེ་
གཅིག་དག་གི་སྒོ་ནས་ཉོན། ཕྱི་རབས་ལས་དག་རིགས་ཅན་ཀུན། བརྟུལ་ཞུགས་རོལ་
པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར། ཏིང་འཛིན་མངོན་ཏུ་གྲུབ་གྱུར་
35

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནས། སྤྱན་དྲངས་གཉིས་སུ་མེད་པར་བྱ། དེ་ཡང་སྔགས་ནི་འདི་ལྟར་ཏེ། མ་མ་ཌཀྐི་
ནི་ཛ་ཧཱུྃ༔ ས་མ་ཡ་ཛ་ཛ། ཅེས་འབྲུ་མ་བཅུ་བཞི་སྟེ། བསྡོམ་འབྲུ་བཅུ་གཉིས་ཞབས་
ཀྱུ་གཅིག །གི་གུ་གཉིས་ནི་མི་ནོར་ཐིམ། དེ་དག་མི་ནོར་ཐིམ་དུ་ཡིན། དེ་དུས་ཚིག་
གི་བྱེ་བྲག་ནི། སྤོས་དཀར་ཚིལ་ཆེན་དུད་པ་དང་། མཁའ་འགྲོ་དགྱེས་པར་བྱེད་པའི་
སྒྲ། རོལ་མོའི་བྱེ་བྲག་ཅི་རིག་དང་། ལེ་བརྒན་དབང་གི་གཡབ་དར་དང་། གདུང་བ་
ཚིག་གིས་བརྡའ་སྦྱང་སྟེ། ཧཱུྃ༔ མཁའ་སྤྱོད་བདེ་ཆེན་ཡངས་པའི་ཕོ་བྲང་ནས། བརྩེ་
གདུང་གྲོགས་མཛད་མ་སྲིང་མཁའ་འགྲོའི་ཚོགས། ཐུགས་རྗེ་ཆེན་པོའི་དབྱིངས་
ནས་ཉེར་གསོན་ལ། གསང་ཆེན་ཚོགས་ཆེན་གཞལ་ཡས་འདིར་དགོངས་ཤིག །ཧཱུྃ༔
མཁའ་སྤྱོད་དག་པ་ཆེན་པོའི་ཞིང་ཁམས་ནས། དབྱིངས་ཀྱི་ཡུམ་ཆེན་ཀྱེ་མ་འོད་མཚོ་
ཡང་། དེ་བཞིན་རིགས་ཀྱི་མཁའ་འགྲོ་འཁོར་དང་བཅས། གསང་ཆེན་བསྒྲུབ་གནས་
འདི་རུ་གཤེགས་སུ་གསོལ། ཕྱོགས་བཞིར་རིགས་རྟགས་འབར་བའི་མཁའ་སྤྱོད་ནས།
རིགས་བཞི་ཌཀྐི་ཡེ་ཤེས་རང་གཟུགས་ཅན། རིགས་བཞི་རིགས་ཀྱི་མཁའ་འགྲོ་འཁོར་
དང་བཅས། གསང་ཆེན་བསྒྲུབ་གནས་འདི་རུ་གཤེགས་སུ་གསོལ། གནས་བརྒྱད་
དུར་ཁྲོད་འབར་བའི་ཚོགས་ཁང་ནས། གནས་བརྒྱད་རིགས་ཀྱི་མཁའ་འགྲོ་འཁོར་
དང་བཅས། གསང་ཆེན་ཚོགས་ཁང་འདི་རུ་གཤེགས་སུ་གསོལ། བདུད་བཞི་བར་
ཆད་སེལ་བའི་གནས་མཆོག་ནས། སྒོ་བཞི་ཌཀྐི་ལས་མཛད་ཌཀྐི་མ། ཕྲིན་ལས་རིགས་
ཀྱི་ཌཱཀྐི་འཁོར་དང་བཅས། ཚོགས་ཆེན་དུར་ཁྲོད་འདི་རུ་གཤེགས་སུ་གསོལ། གཞན་
ཡང་ཞིང་སྐྱོང་དཔའ་བོ་གཟའ་དང་ཀླུ། ཕྲ་མེན་མཁའ་འགྲོ་འཁོར་དང་བཅས་པ་
སོགས། རིགས་ཀྱི་སྤྲུལ་པའི་ལྷ་ཚོགས་སྲུང་མ་བཅས། དུར་ཁྲོད་ཚོགས་ཁང་འདི་
རུ་གཤེགས་སུ་གསོལ། གར་སྟབས་བྲོ་དང་བཅས་ཏེ་གཤེགས་སུ་གསོལ། གད་རྒྱང་
གླུ་དང་བཅས་ཏེ་གཤེགས་སུ་གསོལ། བརྡའ་སྐད་སྒྲ་དང་བཅས་ཏེ་གཤེགས་སུ་
36

རོལ་པ་ཟང་ཐལ་གྱི་རྒྱུད།
གསོལ། མཛེས་སྡུག་མདངས་དང་བཅས་ཏེ་གཤེགས་སུ་གསོལ། བརྩེ་གདུང་ཐུགས་
དང་བཅས་ཏེ་གཤེགས་སུ་གསོལ། དགྱེས་འཛུམ་བཞིན་དང་ཆས་ཏེ་གཤེགས་སུ་
གསོལ། དངོས་གྲུབ་བྱིན་དང་ཆས་ཏེ་གཤེགས་སུ་གསོལ། ཕྲིན་ལས་སྟོབས་དང་ཆས་
ཏེ་གཤེགས་སུ་གསོལ། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་
ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་སྤྱན་དྲངས་བསྟན་
པའི་ལེའུ་སྟེ་བཅུ་བཞི་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ངག་གི་གསལ་བ་ཆེན་པོའི་སྒོར། རྩེ་
གཅིག་དག་གི་སྒོ་ནས་ཉོན། ཕྱི་རབས་ལས་དག་རིགས་ཅན་ཀུན། བརྟུལ་ཞུགས་
རོལ་པ་ཆེན་པོ་ཡི། ཐར་པ་བགྲོད་པའི་ཆེད་དུ་གཉེར། དཀྱིལ་འཁོར་ལྷ་ཚོགས་སྤྱན་
དྲངས་ཀྱང༌། བསྒྲུབ་པའི་རྣལ་འབྱོར་སྐལ་ལྡན་དེས། འདི་ནི་བྱང་ཆུབ་སྙིང་པོའི་
བར། འབྲལ་མེད་བསྒྲུབ་བཞིན་འགྲུབ་འགྱུར་ནས། སྐྱེ་འགག་མེད་པར་ཚང་རྒྱ་
ཕྱིར། བརྟན་པར་བཞུགས་པའི་སྔགས་དག་ནི། མ་མ་ཌཀྐི་བཾ་ཧོ༔ ས་མ་ཡ། ཏིཥྚ་
ལྷན། ཅེས་ནི་འབྲུ་མ་བཅུ་དྲུག་སྟེ། བསྡོམ་པའི་འབྲུ་མ་བཅུ་གཉིས་མངའ། གུ་གཉིས་
ན་རོ་གཅིག་གིས་མཚོན། དེ་དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི།
རྩེ་གཅིག་མོས་པ་ཆེན་པོ་ཡིས། འབྲུ་དང་མེ་ཏོག་སྣ་ཚོགས་ཀྱང་། ལྷ་སྟེགས་དཀྱིལ་
འཁོར་ཕྱོགས་སུ་གཏོར། གདུང་བ་ཆེན་པོ་དུང་དུང་གིས། ཧཱུྃ༔ སྐུ་གསུང་རང་རྩལ་སྒྱུ་
འཕྲུལ་བྱོན་པའི་ལྷ། གཉིས་མེད་དམ་ཡེ་བསྲེ་བའི་སེམས་དཔའ་ཆེ། བརྩེ་གདུང་རོལ་
པའི་བྱང་ཆུབ་ཐུགས་རྗེ་ཡི། རྗེས་བཟུང་ཟབ་ལམ་དངོས་གྲུབ་སྩལ་དུ་གསོལ། ཅེས་
ཀྱི་ཚིག་གིས་གཞལ་བྱ་སྔོ། མདུན་ཁར་བསྐྱེད་པའི་ལྷ་དང་ནི། དཀྱིལ་འཁོར་བཅས་
པ་ཐམས་ཅད་ཀྱང་། དཀྱིལ་འཁོར་རྟེན་ལ་བསྐྱེད་པ་དང་། འདྲེན་ཏེ་བདག་ཉིད་
37

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐུགས་ཀྱིས་བཟུངས། མོས་པ་འབྲལ་བ་མི་བྱ་དཔོང་། གདུང་ཤུགས་དྲག་པོའི་བསྐུལ་
པའོ། །ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་
གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་གཉིས་སུ་མེད་པར་བཞུགས་སུ་
གསོལ་བར་བསྟན་པའི་ལེའུ་སྟེ་བཅོ་ལྔ་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་
པ་ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱིས་ཏིང་འཛིན་རྩེ་གཅིག་
གཏོད། ངག་གི་གསལ་བ་ཆེན་པོའི་སྒོར། རྩེ་གཅིག་དག་གིས་སྒོ་ནས་ཉོན། ཕྱི་རབས་
ལས་དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་
ཆེད་དུ་གཉེར། རྟེན་དུ་བཙུག་པའི་ལྷ་དེ་ལ། ཤུགས་དང་ངེས་འབྱུང་སྐལ་ལྡན་གྱི།
སྒྲིབ་པ་སྦྱོང་ཕྱིར་ཕྱག་གིས་འདུད། མ་མ་ཌཀྐི་ནི་གུ་དུན་ཧྲུན། འབྲུ་མ་བཅུ་སྟེ་བསྡོམ་
འབྲུ་བརྒྱད། གི་གུ་གཉིས་དང་ཞབས་ཀྱུ་གསུམ། དེ་དག་མི་ནོར་ཐིམ་དུ་ཡིན། དེ་
དུས་ཚིག་གི་བྱེ་བྲག་ནི། སྒོ་གསུམ་རྩེ་གཅིག་སྒྲིབ་བྱང་ནས། ལུས་ཀྱི་ཡན་ལག་ལྔ་ཕྱག་
དང་། ཡིད་ཀྱི་ཡན་ལག་བཞི་ཕྱག་དང་། ངག་གི་ཡན་ལག་བདུན་ཕྱག་གྱིས། སྙན་
པ་དབྱངས་ཀྱིས་འདི་ལྟར་བཟླས། ཨེ་མ་ཧོ༔ བདེ་སྟོང་ཟུང་འཇུག་རོལ་པའི་དགའ་
དབང་མ། མཁའ་སྤྱོད་ཚོགས་ཀྱི་རྗེ་མོ་རྣལ་འབྱོར་ཆེ། ཟབ་ལམ་ཡེ་ཤེས་སྤྲིན་སྙེག་
ཀྱེ་མ་འོད། བདག་ལུས་དཔག་མེད་སྤྲུལ་པའི་སྒོ་གསུམ་གྱིས། གུས་པས་ཕྱག་འཚལ་
དྭངས་པས་སྐྱབས་སུ་མཆིའོ། །རིགས་བཞི་མཁའ་སྤྱོད་ཚོགས་དཔོན་དགའ་དབང་མ།
རྣམ་རོལ་རིགས་རྟགས་བཞི་ཡི་ཕྱག་རྒྱ་བསྒྱུར། མེ་ལོང་མཉམ་ཉིད་ནན་ཏན་བྱ་བ་
གྲུབ། རང་གཟུགས་ཞིང་གི་བདག་མོ་སྡེ་བཞི་ལ། བདག་ལུས་དཔག་མེད་སྤྲུལ་པའི་
སྒོ་གསུམ་གྱིས། གུས་པས་ཕྱག་འཚལ་དྭངས་པས་སྐྱབས་སུ་མཆིའོ། །ལྟ་དམན་སྐྱི་ཤ་
གཟིང་པའི་སྤྲོ་བསྡུའི་ངང་། སྐལ་ལྡན་བདེ་ཉམས་སྤོར་བའི་ཚོགས་བདག་མོ། ཞིང་
38

རོལ་པ་ཟང་ཐལ་གྱི་རྒྱུད།
དང་ཞིང་རྒྱན་རྟེན་ལ་ངོ་མཚར་བཞིན། ལྟར་མི་བཟོད་པའི་ཁྱད་པར་ཆེ་མངའ་བའི།
ཚོགས་བདག་ཚོགས་རྗེ་ཚོགས་སྐྱོང་ཚོགས་རྒྱལ་ལ། བདག་ལུས་དཔག་མེད་སྤྲུལ་པའི་
སྒོ་གསུམ་གྱིས། གུས་པས་ཕྱག་འཚལ་དྭངས་པས་སྐྱབས་སུ་མཆིའོ། །འཕྲིན་ལས་བཞི་
ལྡན་ལོག་རྟོག་མཐའ་སེལ་མཛད། ཞིང་སྐྱོང་ཕྲ་མེན་ལས་བྱེད་སྒོ་མ་སོགས། གནས་
བརྒྱད་དཔའ་བོ་རིག་འཛིན་མཁའ་འགྲོ་མ། ཚོགས་མཆོག་ཞིང་གི་བདག་ཉིད་འཁོར་
བཅས་ལ། བདག་ལུས་དཔག་མེད་སྤྲུལ་པའི་སྒོ་གསུམ་གྱིས། གུས་པས་ཕྱག་འཚལ་
དྭངས་པས་སྐྱབས་སུ་མཆིའོ། །ཅེས་པས་དཀྱིལ་འཁོར་ལྷ་ཚོགས་ལ། སྒོ་གསུམ་ཡན་
ལག་རབ་ལྡན་པས། རང་གཙོར་བླངས་ཏེ་མཁའ་མཉམ་གྱི། དེ་འདྲར་ཕྱག་གིས་བར་
ཆད་སོགས། གཉིས་སྒྲིབ་འབྱོང་བའི་མདུན་ཆེར་བསྐྱེད། ཅེས་གསུངས་སོ། །མཁའ་
འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་
རྒྱུད་ཀྱི་རྒྱལ་པོ་ལས་རྩེ་གཅིག་ཕྱག་གི་དོན་བསྟན་པའི་ལེའུ་སྟེ་བཅུ་དྲུག་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། བརྩེ་བས་འདུད་པའི་སྐལ་ལྡན་དེས། སྡིག་པ་བཤགས་པའི་དོན་བསྟན་ཏེ།
དེ་ལ་སྟོབས་མཆོག་བཞི་ཆེར་བསྐྱེད། དང་པོ་བསྐྱེད་པ་རྟེན་གྱི་སྟོབས། ལྷ་ཚོགས་
གཙོ་འཁོར་ཞིང་ཁམས་བཅས། དཀྱིལ་འཁོར་ཡོངས་སུ་རྫོགས་བྱེད་དེ། རྟེན་ཏུ་
བསྐྱེད་པ་མཆོག་ཏུ་ངེས། གཉིས་པ་སྔགས་ཀྱི་བཟླས་པའི་སྟོབས། མ་མ་ཌཀྐི་ཨུ་དུག་
གཤའ་ཡ་ནི་སལ་སལ་སཱཧཱ། འབྲུ་མ་བཅུ་དྲུག་སྡོམ་འབྲུ་ནི། བཅུ་གཉིས་ངེས་ཏེ་གུག་
ཞབsཞབས་གཉིས། མི་ནོར་ཐིམ་གྱི་མཚན་མས་གདབ། གསུམ་པ་གནོང་འགྱོད་བཤགས་
39

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་སྟོབས། སྐྱེ་བ་གོང་ནས་ད་ལྟའི་བར། བདག་ནི་ས་འདིའི་སྡིག་པོ་ཆེ། སྡིག་པ་
འདི་དག་རབ་འགྱོད་དོ། །སྦས་གསང་མེད་པར་རྩེ་གཅིག་འདོན། སྐྱབས་ནི་ཁྱོད་
ལས་མ་མཆིས་པས། དྲུང་ནས་འབྱིན་པའི་ཐུགས་རྗེས་གཟིགས། སྔར་བྱས་བཤགས་
ཏེ་ད་ཡང་བསྡོམ། བཞི་པ་སྨོན་ལམ་ཚིག་གི་སྟོབས། གདུང་བའི་དབྱངས་དང་སྦྱར་
བྱེད་ནས། ཧོ༔ ཀུན་ནས་གང་བ་ཉི་མའི་དཀྱིལ་འཁོར་ལ། མཁྱེན་བརྩེ་འོད་ཀྱིས་
ཁྱབ་པར་མཛད་བྱེད་དེ། བདག་སོགས་ཐོག་མེད་བསག་པའི་སྡིག་ལྟུང་ནས། རི་བོ་
ཆུ་རླུང་རྡུལ་སྙེད་དེ་དག་གང་། སྟོབས་མཆོག་བཞི་སྦྱར་བཟོད་ཚངས་ཚངས་པར་
བཤགས། བྱང་དག་ཚངས་པའི་དངོས་གྲུབ་སྩལ་དུ་གསོལ། ཉེས་པ་མ་ལུས་སོར་
ཆུད་ནས། ཉོན་མོངས་སྡིག་སྒྲིབ་སྤ་སྐོང་སྟེ། དག་ཚངས་ཡེ་ཤེས་གསོལ་བར་འདུན།
ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་
ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་སྡིག་པ་བཤགས་པའི་ལེའུ་སྟེ་བཅུ་
བདུན་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་
པ་ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་
གཏོད། ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་
ལས་དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་
ཆེད་དུ་གཉེར། སྡིག་སྒྲིབ་འབྱང་གི་སྒྲུབ་གཤེན་གྱིས། དཀྱིལ་འཁོར་ལྷ་ཚོགས་མཉེས་
པའི་ཕྱིར། ཚོགས་བསགས་མཆོད་པ་རྒྱ་ཆེར་འབུལ། དེ་ལྟར་ཕྱི་ནང་གསང་གསུམ་
སྟེ། ཨ་ཨཱི་ཧཱུྃ༔ རཾ་ཡཾ་ཡཾ་དྲུང་ཟད་རདྨ་ལ་ཁ་ཁ་ཁཱ་ཧི། ཧཱུཾ་བཱ་ཧཱུཾ་ཧཱུཾ་བ་བཱ་དེ་ན་ར་ས་ཡ་
ན་གཡུ་འབྲང་བདུད་རྩི་མ་མ་ཧཱུཾ་འདུ། ཧཱུྃ་ཧཱུྃ་བ་བཱ་དེ་ན་མ་མ་ཧཱུཾ་ཁ་ཐིམ་ཐིམ་ཡེ་སྭཱཧཱ།
མ་མ་གུ་བྱ་ཌཀྐི་རདྨ་སི་ཏི་ཧཱུྃ་ཧཱུྃ༔ མ་མ་གུ་བྱ་ཌཀྐི་རདྨ་ཧ་ར་ཐིམ་ཐིམ་ཡེ་སྭཱཧཱ། མ་
40

རོལ་པ་ཟང་ཐལ་གྱི་རྒྱུད།
མ་གུ་བྱ་ཌཀྐི་ནི་ཀེང་ནི་རི་ཏི་ཏིང་མུར་པཉྩ་ལ་ཁ་རཾ་ཁ་ཧི། མ་མ་གུ་ཧྥེ་ཌཀྐི་ཨ། མ་
མ་ཌཀྐི་མུན་ཏྲ་སརྦ་ལ་ཧོ༔ དང་པོ་སྦྱང་སྤེལ་སྔགས་ཡིན་པས། འབྲུ་དྲུག་གླད་ཀོར་
ལྔ་དང་ནི། ན་རོ་ཞབས་ཀྱུ་རེ་ཡི་ཐིམ། དེ་དུས་སྣོད་བཅུད་སྤེལ་བྱས་ནས། བསྐལ་
པ་གསུམ་གྱི་འཕྲོ་འདུས་སྦྱོངས། དེ་དག་མཆོད་པ་ཀུན་ལ་འགྲོ། དེ་ནས་གཉིས་པ་
མཆོད་པའི་སྔགས་ཡིན་ཏེ། འབྲུ་མ་བཅུ་གསུམ་སྡོམ་འབྲུ་བཅུ། གུག་ཞབས་རེས་
ནི་ངེས་པར་མཚོན། དེ་དུས་གསལ་བའི་ཚིག་འདིས་སྦྱར། ཧཱུྃ༔ བདེ་ཆེན་དབྱིངས་
ཕྱུག་ཌཱཀྐིའི་དཀྱིལ་འཁོར་ལ། མར་མེ་མེ་ཏོག་ལྷ་སངས་བདུག་པའི་སྤོས། བདུད་
རྩི་ཡོན་ཆབ་ལ་སོགས་ཕྱི་ལས་སྤྲུལ། མིག་སྙིང་ལྕེ་སྣ་རྣ་བ་དབང་པོ་ནང་། དངོས་
ཡིད་རྒྱ་མཚོའི་མཁའ་འགྲོའི་ཚོགས་ལ་འབུལ། བརྟུལ་ཞུགས་རོལ་པ་ཆེན་པོའི་དངོས་
གྲུབ་སྩོལ། གསུམ་པ་སྨན་གྱི་སྔགས་ཡིན་ཏེ། དང་པོ་ཀ་ན་འཇུག་པའི་ཚེ། བྲོ་ནི་
འབྲུ་གཉིས་བསྡོམ་པ་གཅིག །ཞབས་ཀྱུ་གཅིག་དང་ཕྱེད་པས་མཚན། དེ་དུས་སྣོད་
ནི་རྒྱ་ཆོས་སྤེལ། གཉིས་པ་བཱ་ནི་འབྲུ་ཕྱེད་གཉིས། དེ་དུས་བཅུད་ཀྱང་དཔག་མེད་
བསྐྱེད། གསུམ་པ་བདུད་རྩི་སྤེལ་སྔགས་ཏེ། འབྲུ་མ་ཉི་ཤུ་རྩ་ལྔ་སྟེ། བསྡོམ་འབྲུ་བཅོ་
བརྒྱད་ཞབས་ཀྱུ་དྲུག །གུག་འགྲེང་ར་བཏགས་རེ་རེས་མཚོན། ཀླད་སྐོར་གཅིག་གིས་
མདོར་བསྟན་ཏེ། བཞི་པ་བདུད་རྩི་འབུལ་སྔགས་ནི། འབྲུ་མ་བཅུ་དགུ་བསྡོམས་པའི་
འབྲུ། བཅོ་ལྔ་གུག་འགྲེང་གཉིས་རེ་ཐིམ། ཞབས་ཀྱུ་གསུམ་དུ་ངེས་པར་བསྟན། དེ་
དུས་དབྱངས་དང་ཆས་པ་རུ། ཧཱུྃ༔ དམ་རྫས་རྩ་བརྒྱད་ར་ས་ཡ་ནའི་སྨན། མཚན་
ལྡན་ཐོད་མཆོག་པདྨའི་ནང་དུ་བསྐྱིལ། གསང་བདག་དཔའ་བོ་ཆེན་པོའི་ཕྱག་ཏུ་
བཞེས། པད་སྐོར་བར་སྣང་འཐོར་བའི་དཔའ་བོ་སྨན། དཔག་མེད་ཆུ་བརྡུལ་མཆོད་
སྤྲིན་རྒྱ་མཚོ་འདི། རྩ་རྒྱུད་གསང་ཆེན་རོལ་པ་ཟང་ཐལ་གྱི། གསང་བ་མཐར་ཐུག་
དཀྱིལ་འཁོར་ཚོགས་ལ་འབུལ། དགྱེས་པའི་རྣམ་རོལ་ཐུགས་དམ་བསྐངས་གྱུར་
41

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནས། སོ་སོར་ཉེས་པའི་དངོས་གྲུབ་བདག་སྩོལ་མཛོད། དེ་བཞིན་སོ་སོར་འབུལ་
བ་ལ། རྒྱས་པར་བཀྲོལ་བའི་ཚིག་བརྗོད་པ། ཧོ༔ དམ་རྫས་དཔའ་བོ་གཡུ་འབྲང་
བདུད་རྩི་སྨན། རྩ་བརྒྱད་སྟོང་ལྡན་ར་ས་ཡ་ན་འདི། ཡེ་ཉིད་ཀུན་ཏུ་བཟང་པོ་ཡབ་
ཡུམ་དང༌། དགོངས་པ་བརྒྱུད་པའི་བླ་མ་འཁོར་བཅས་ལ། བདུད་རྩི་རོལ་པ་ཆེན་
པོའི་ངང་དུ་འབུལ། དགྱེས་པར་བཞེས་ལ་ཐུགས་དམ་བསྐངས་གྱུར་ནས། འཇའ་
ལུས་ཚེ་འདིར་གྲུབ་པའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་
རྩི་སྨན། རྩ་བརྒྱད་སྟོན་ལྡན་ར་ས་ཡ་ན་འདི། ཡུམ་ཆེན་ཐུགས་རྗེ་བྱམས་མ་ཆེན་མོ་
དང་། གསས་མཁར་གསང་བའི་ལྷ་ཚོགས་འཁོར་བཅས་ལ། བདུད་རྩི་རོལ་པ་ཆེན་
པོའི་ངང་དུ་འབུལ། དགྱེས་པར་བཞེས་ལ་ཐུགས་དམ་བསྐངས་གྱུར་ནས། དགོངས་
པ་དོན་དང་ལྡན་པའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་རྩི་
སྨན། རྩ་བརྒྱད་སྟོང་ལྡན་ར་ས་ཡ་ན་འདི། སྐལ་པ་བཟང་མོ་འགྲོ་བ་འདྲེན་མཛད་
ཡུམ། ལྷ་སྨན་མཁའ་འགྲོ་མ་མོ་འཁོར་བཅས་ལ། བདུད་རྩི་རོལ་པ་ཆེན་པོའི་ངང་དུ་
འབུལ། དགྱེས་པར་བཞེས་ལ་ཐུགས་དམ་བསྐངས་གྱུར་ནས། ཟབ་ལམ་ཡེ་ཤེས་རོལ་
པའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་རྩི་སྨན། རྩི་བརྒྱད་
སྟོང་ལྡན་ར་ས་ཡ་ན་འདི། ཡུམ་ཆེན་དགའ་དབང་ཀྱེ་མ་འོད་མཚོ་དང་། དེ་བཞིན་
རིགས་ཀྱི་མཁའ་འགྲོ་འཁོར་བཅས་ལ། བདུད་རྩི་རོལ་པ་ཆེན་པོའི་ངང་དུ་འབུལ།
དགྱེས་པར་བཞེས་ལ་ཐུགས་དམ་བསྐངས་གྱུར་ནས། ཐབས་ཤེས་དབྱེར་མེད་རོལ་
པའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་
སྟོང་ལྡན་ར་ས་ཡ་ན་འདིས། བདེ་ཆེན་དཀར་མོ་གཡུང་དྲུང་རིགས་ཀྱི་གཙོ། གཡུང་
དྲུང་རིགས་ཀྱི་མཁའ་འགྲོ་འཁོར་བཅས་ལ། བདུད་རྩི་རོལ་པ་ཆེན་པོའི་ངང་དུ་འབུལ།
དགྱེས་པར་བཞེས་ལ་ཐུགས་དམ་བསྐངས་གྱུར་ནས། དབྱིངས་ཤེས་དབྱེར་མེད་ཐིག་
42

རོལ་པ་ཟང་ཐལ་གྱི་རྒྱུད།
ལེའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་
སྟོང་ལྡན་ར་ས་ཡ་ན་འདི། ཕྲིན་ལས་མཐར་ཕྱིན་རིན་ཆེན་རིགས་ཀྱི་གཙོ། རིན་ཆེན་
རིགས་ཀྱི་མཁའ་འགྲོ་འཁོར་བཅས་ལ། བདུད་རྩི་རོལ་པ་ཆེན་པོའི་ངང་དུ་འབུལ།
དགྱེས་པར་བཞེས་ལ་ཐུགས་དམ་བསྐངས་གྱུར་ནས། མཁའ་ཀློང་དབྱེར་མེད་ཐིག་
ལེའི་དངོས་གྲུབ་སྩོལ། དམ་རྫས་དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་
སྟོང་ལྡན་ར་ས་ཡ་ན་འདི། དམར་མོ་སྒྲ་སྒྲོགས་པདྨ་རིགས་ཀྱི་གཙོ། པདྨ་རིགས་ཀྱི་
མཁའ་འགྲོ་འཁོར་བཅས་ལ། བདུད་རྩི་རོལ་པ་ཆེན་པོའི་ངང་དུ་འབུལ། དགྱེས་པར་
བཞེས་ལ་ཐུགས་དམ་བསྐངས་གྱུར་ནས། བདེ་སྟོང་དབྱེར་མེད་ཐིག་ལེའི་དངོས་གྲུབ་
སྩོལ། དམ་རྫས་དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་སྟོང་ལྡན་ར་ས་ཡ་ན་
འདི། དཔའ་མོ་དོན་གྲུབ་ལས་ཀྱི་རིགས་ཀྱི་གཙོ། ལས་ཀྱི་རིགས་ཀྱི་མཁའ་འགྲོ་འཁོར་
བཅས་ལ། བདུད་རྩི་རོལ་པ་ཆེན་པོའི་ངང་དུ་འབུལ། དགྱེས་པར་བཞེས་ལ་ཐུགས་
དམ་བསྐངས་གྱུར་ནས། འཁོར་འདས་དབྱེར་མེད་ཐིག་ལེའི་དངོས་གྲུབ་སྩོལ། དམ་
རྫས་དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་སྟོང་ལྡན་ར་ས་ཡ་ན་འདི། དུར་
ཁྲོད་གནས་བརྒྱད་དཔའ་བོ་མཁའ་འགྲོ་ལ། ཞིང་སྐྱོང་ལས་བྱེད་འཁོར་དང་བཅས་
པས་བསྐོར། བདུད་རྩི་རོལ་པ་ཆེན་པོའི་ངང་དུ་འབུལ། དགྱེས་པར་བཞེས་ལ་ཐུགས་
དམ་བསྐངས་གྱུར་ནས། གསང་ཆེན་ཡེ་ཤེས་རོལ་པའི་དངོས་གྲུབ་སྩོལ། དམ་རྫས་
དཔའ་བོ་གཡུ་འབྲང་བདུད་རྩི་སྨན། རྩ་བརྒྱད་སྟོང་ལྡན་ར་ས་ཡ་ན་འདི། སྒོ་བཞི་
སྲུང་མ་འགྱོགས་མ་ཡུམ་བཞི་ལ། རིགས་འཛིན་མཁའ་འགྲོ་གྲངས་མེད་བསམ་འདས་
བསྐོར། བདུད་རྩི་རོལ་པ་ཆེན་པོའི་ངང་དུ་འབུལ། དགྱེས་པར་བཞེས་ལ་ཐུགས་དམ་
བསྐངས་གྱུར་ནས། སྐྱེ་བཞི་རྦ་ལས་བསྒྲལ་བའི་དངོས་གྲུབ་སྩོལ། ཅེས་ཀྱི་རྩ་བའི་ལྷ་
ལ་འབུལ། བརྒྱུད་པའི་དཔོན་གསས་རིག་འཛིན་དང་། དབེན་རིའི་སྲུང་མ་ཐམས་
43

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཅད་ཀྱང༌། རྒྱས་པར་སྦྱར་ཚེ་སོ་སོར་འབུལ། ལྔ་པ་དངོས་གྲུབ་རོལ་པའི་སྔགས།
འབྲུ་མ་བཅོ་ལྔ་བསྡོམ་འབྲུ་ནི། བཅུ་གཉིས་གུག་ཞབས་གསུམ་པ་དང་། ཡ་བཏགས་
གཅིག་གིས་མཚན་བྱེད་དོ། ། ཀླད་ཀོར་གཉིས་སུ་གསལ་བའོ། །དེ་དུས་གསལ་བ་
ཆེན་པོའི་ཚིག ། ཡེ་ཤེས་དབྱིངས་ནས་འགྲོ་བའི་དཔལ་གྱུར་མ། མཁའ་འགྲོ་གསང་བ་
མཆོག་གི་དངོས་གྲུབ་སྩོལ། ཟབ་ལམ་རིག་འཛིན་མཆོག་གི་དངོས་གྲུབ་སྩོལ། བརྟུལ་
ཞུགས་རེ་དོགས་བྲལ་བའི་དངོས་གྲུབ་སྩོལ། ཉམས་དགོངས་གདིང་དང་ལྡན་པའི་
དངོས་གྲུབ་སྩོལ། ལམ་གོམ་ཐ་མལ་མཆོད་པའི་དངོས་གྲུབ་སྩོལ། བཞི་པ་གཏོར་
མ་འབུལ་སྔགས་ལ། འབྲུ་མ་བཅོ་བརྒྱད་བསྡོམ་འབྲུ་ནི། བཅོ་ལྔ་གི་གུ་གསུམ་དང་
འགྲིང་བུ་གཉིས། ཞབས་ཀྱུ་ཡ་ཏ་རེ་རེས་ཐིམ། དེ་དག་མི་ནོར་ཐིམ་དུ་ཡིན། དེ་
དུས་ཚིག་གི་བྱེ་བྲག་ནི། ཧཱུྃ༔ སྟོང་གསུམ་བཅུད་བསྡུས་འབྲུ་བཅུད་དབལ་གཏོར་ལ།
འཇིག་རྟེན་འབྱུང་བའི་ཚེ་བཀྲག་ལྡན་པ་འདི། གསང་ཆེན་རོལ་པའི་དཀྱིལ་འཁོར་
ལྷ་ལ་འབུལ། མཉེས་པར་དངོས་གྲུབ་དོན་གཉིས་འགྲུབ་པར་སྩོལ། འཇིགས་མེད་
གདིང་གི་ས་ལམ་ཉེར་སྤྲོས་ཤིག །ལྔ་པ་དམར་མཆོད་སྔགས་ཡིན་ཏེ། འབྲུ་མ་ཉི་ཤུ་
རྩ་བཞི་སྟེ། བསྡོམ་འབྲུ་ཉི་ཤུ་གི་གུ་བདུན། ཞབས་ཀྱུ་གཉིས་དང་འགྲེང་བུ་གཅིག །
ཡ་བཏག་གཅིག་གིས་དོན་སྦྱར་སྟེ། དེ་དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་
བྲག་ནི། ཧཱུྃ༔ ཁམས་གསུམ་ཡོངས་སུ་ཁྱབ་པའི་བྷན་དྷའི་ནང་། སྲིད་གསུམ་སྐྱེ་འགྲོ་
རྩད་ནས་གཅོད་བྱས་ཏེ། དུག་གསུམ་ཉོན་མོངས་བཅུད་བསྡུས་མཚན་མའི་རྫས།
ཤ་ཁྲག་རུས་པའི་ཕུང་པོ་རྒྱ་ཆེན་འདི། གསང་ཆེན་རོལ་པ་ཟང་ཐལ་དཀྱིལ་འཁོར་
གྱི། མ་དང་མཁའ་འགྲོའི་ཚོགས་ལ་འབུལ། དུག་གསུམ་ངར་ལྡན་སྤངས་བླང་རྒྱུ་
བྲལ་བའི། དགོངས་པ་མཐའ་བྲལ་བརྟུལ་ཞུགས་དངོས་གྲུབ་སྩོལ། དྲུག་པ་གསང་
མཆོད་སྔགས་ཡིན་ཏེ། འབྲུ་བདུན་བསྡོམ་འབྲུ་བཅས་པའོ། །གུག་འགྲེང་ཞབས་ཀྱུ་
44

རོལ་པ་ཟང་ཐལ་གྱི་རྒྱུད།།
ཡ་བཏགས་རེ། དེ་དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི། ཧཱུྃ མཐའ་
བཞི་འཁྲུལ་བརྒྱད་སྤངས་བླང་མཐའ་དང་བྲལ། རེ་དོགས་ཉམས་ང་འཇིགས་མེད་
གདིང་དང་ལྡན། གསལ་སྟོང་ལྷུན་གྲུབ་ཡེ་ལྟས་ཡེ་གསལ་འདིས། ཟབ་ལམ་མཁའ་
འགྲོ་འབུམ་གྱི་དགོངས་གསང་སྟེ། འགྲོ་འོང་བཅོས་བསླད་བྲལ་བའི་ངང་དུ་འབུལ།
རང་གྲོལ་གདོད་མ་ཀ་དག་སྐུ་གསུམ་ངང་། ལྟ་བ་ལྟ་བྱེད་མི་སྣང་བར་སྣང་ཁྱོན།
བསྒོམ་པ་གཟའ་གཏད་བྲལ་བ་ནམ་མཁའི་མཐའ། སྤྱོད་པ་རྩིས་གདབ་བྲལ་བ་རང་
ཤར་བློ། འབྲས་བུ་རྩོལ་བ་ཟད་པའི་དོན་གཉིས་འགྲུབ། དམ་ཚིག་བརྟུལ་ཞུགས་ཆེན་
པོར་འགྲུབ་གྱུར་ཅིག །བདུན་པ་ཡང་སྔགས་ཡིན་ཏེ། འབྲུ་མ་བཅུ་གཅིག་བསྡོམ་འབྲུ་
དགུ། ན་རོ་གུག་ཞབས་ར་འགྲེང་རེ། དེ་དག་མི་ནོར་ཐེམ་དུ་ཡིན། དེ་དུས་ཚིག་གི་བྱེ་
བྲག་ནི། ཧཱུྃ༔ རྩ་གསུམ་སྐུ་གསུམ་སྡོང་པོ་རབ་ཏུ་རྒྱས། འཁོར་ལོ་ལྔ་ལྡན་བརྒྱ་དང་
བརྒྱད་ཅུ་བརྒྱད། རང་གསལ་ཐར་ལམ་འཕྲིན་ལས་གཡོ་བ་ཅན། རྔུབ་དགང་གཞིལ་
འཕེན་ཉམས་ལྡན་མྱུར་ལམ་ཆེ། ཨ་ཧམ་འབར་འཛག་ཟབ་ལམ་ཐིག་ལེ་བཅས།
དགའ་བཞི་སྙོམས་འཇུག་ས་ལམ་བདེ་བ་ཆེ། རིགས་ལྡན་རིགས་ཀྱི་མི་མོར་སྦྱོར་བའི་
ཉམས། ལྷ་སྐུ་གསལ་གདབ་བདེ་བ་ཆེན་པོ་འདི། གསང་ཆེན་རོལ་པ་ཟང་ཐལ་ལྷ་
ལ་འབུལ། ཟབ་ལམ་མགྱོགས་བྱེད་མཁའ་སྤྱོད་རང་ཐོབ་མཛོད། ཅེས་ཀྱིས་བདེ་ཆེན་
མཆོག་ཏུ་སྐྱེལ། མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་
རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་དཀྱིལ་འཁོར་མཆོད་པ་འབུལ་བའི་རྒྱུད་
བསྟན་པའི་ལེའུ་སྟེ་བཅོ་བརྒྱད་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
45

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པར་བསྒྲོད་པའི་ཆེད་དུ་
གཉེར། མཁའ་འགྲོ་བསྒྲུབ་པའི་དཀྱིལ་འཁོར་དུ། ཞུག་སྟེ་བསྒྲུབ་པའི་གཞུང་ཚར་
ནས། དབང་དང་ལས་སྦྱོར་བྱ་བའི་ཕྱིར། མཆོག་ཏུ་བསྟོད་ཅིང་བསྐུལ་བར་བྱ། རྒྱུད་
ཀྱི་དཀྱིལ་འཁོར་ལྷ་ཚོགས་ཀུན། ཏིང་འཛིན་ཡིད་ཀྱིས་གསལ་གདབ་ནས། ཁྱེད་ཀྱི་
ཡོན་ཏན་ཅི་སྙེད་དག །རང་ལ་འཐོབ་པའི་མོས་པ་ཡི། མཁའ་འགྲོ་མཉེས་པའི་རོལ་
མོའི་རིགས། ཏིང་འཛིན་དགོངས་པའི་ངར་ཆེན་དང་། བམ་ཆེན་ཚོགས་ཀྱི་འཁོར་ལོ་
དང༌། འདོད་ཡོན་མཆོད་པའི་ཡོ་བྱད་ཀུན། བཀྲམ་སྟེ་སྦྲེམ་ལ་གདུང་ཤུགས་ཀྱིས།
དམ་ཚིག་འདྲེས་པའི་སྐལ་ལྡན་ཀུན། འཚོགས་ནས་ཚིག་ལ་འཇུག་པར་བྱ། ཧཱུྃ༔
གསང་ཆེན་རོལ་པ་མཁའ་སྤྱོད་གསང་བའི་ཁྱོན། གསང་མཆོག་ཕོ་བྲང་གསང་བ་
མཐར་ཐུག་གནས། ཚོགས་ཀྱི་རིག་འཛིན་ཚོགས་རྗེ་ཚོགས་བདག་ནི། ཀུན་དུ་བཟང་
མོ་དེ་བཞིན་དབྱིངས་ཀྱི་ཡུམ། ཤེས་རབ་ཕར་ཕྱིན་སྐལ་བཟང་འབྱུང་བའི་གནས།
བསྐལ་པ་བཟང་མོ་བོན་ཉིད་དབྱིངས་ཀྱི་ཡུམ། ཐུགས་རྗེ་ཀུན་གྲོལ་ཡོན་ཏན་རྫོགས་
པའི་སྐུ། ཀྱེ་མ་འོད་མཚོ་སྤྲུལ་སྐུ་ངོ་མཚར་ཅན། ཐུགས་ཉིད་ཅིག་བསྡུས་ཡུམ་ཆེན་
དགའ་དབང་མ། རྩེ་གཅིག་སྒོ་གསུམ་གུས་པས་བདག་བསྟོད་དོ། ། ཧཱུྃ༔ ཡུམ་ཆེན་
དགའ་དབང་ཀྱེ་མ་འོད་མཚོ་ནི། བོན་ཉིད་དབྱིངས་ལས་མཚན་མར་མ་སྤྲོས་ན། ཆ་
ལུགས་མཛད་ཚུལ་བརྗོད་བྱ་མ་མཆིས་ཀྱང་། གདུལ་བྱའི་དཔལ་དུ་འགྲོ་བ་འདུལ་
བའི་ཚུལ། སྐུ་མདོག་ཆ་ལུགས་རྨད་བྱུང་ལོངས་སྤྱོད་རྫོགས། ཀྱེ་མ་འོད་མཚོའི་སྐུ་ལ་
ཕྱག་འཚལ་ལོ། །དབྱིངས་ཉིད་ཡུམ་ཆེན་ཀྱེ་མ་འོད་མཚོ་ནི། སྐུ་མདོག་དམར་གསལ་
ཆགས་དབང་ལང་ཚོ་ཅན། ཞལ་གཅིག་ཕྱག་གཉིས་ཡེ་ཤེས་དགའ་དབང་མ། ཁྲོ་
འཛུམ་ཉམས་ལྡན་ཡེ་ཤེས་རྗེས་ཆགས་བརྩེ་གདུང་མཛད། ཕྱག་གཡས་བདག་འཛིན་
རྩད་གཅོད་གྲི་ཁུག་ཕྱར། གཡོན་པས་གསང་སེམས་བཅུད་ལྡན་ཡོལ་ཆེན་ནི། ཟུང་
46

རོལ་པ་ཟང་ཐལ་གྱི་རྒྱུད།
འཇུག་རོ་གཅིག་ཚུལ་གྱིས་ཐུགས་ཀར་འཆང་། དབུ་སྐྲ་སྨུག་མདངས་ཕྱེད་མདུད་
ནོར་བུས་སྤྲས། བོན་ཉིད་འགྱུར་མེད་དགོས་འདོད་ལྷུན་གྲུབ་བརྡ་། ཕྱེད་མར་བསྐྱིལ་
བས་བསྒྲུབ་མཆོག་རྗེས་སུ་སྐྱོང་། ཐོད་སྐམ་ཐོད་རློན་རུས་རྒྱན་ཁྲོལ་བུར་བྱས། དུས་
གསུམ་རྒྱལ་བའི་བསྐྱེད་མ་ཡུམ་ཆེན་ནི། ཚོགས་རྗེ་ཚོགས་བདག་ཚོགས་ཀྱི་དབང་
ཕྱུག་མ། རིན་ཆེན་སྙན་རྒྱན་དར་གྱི་དཀྱུས་མོ་བྱས། འདོད་པའི་ནུ་བུར་དོན་གཉིས་
དངོས་གྲུབ་རྫོགས། གསང་བའི་བ་ག་ཆག་ཟླུམ་དམར་ལ་དམ། ལོག་རྟོག་མཚན་
མའི་བག་ཆགས་དབྱིངས་སུ་སངས། རྡོ་རྗེའི་སྐུ་སྐད་ཕྲ་ལ་དགའ་བཞིན་སྟེར། ཞབས་
གཡས་བསྐུམས་པས་དུས་མཚན་དགག་པའི་ཚུལ། གསང་བའི་དམ་ཚིག་ཨུ་ཡ་བྷ་ཏྲ་
སྡོམ། ཞབས་གཡོན་བརྐྱངས་པའི་གར་གྱིས་རོལ་པ་ནི། ན་རག་སྐྱེ་བཞིའི་ཆུ་བོ་གཅོད་
པའི་བརྡ་། མཆན་ཏུ་དཔའ་བོ་ཁ་ཊཾ་བཅུག་ལ་བཞེངས། ཐབས་མཆོག་སྦས་པའི་
གསང་བ་ཡེ་ཤེས་ཀྱི། བདེན་གཉིས་བོན་ཉིད་འཁོར་ལོའི་ཁྱབ་པར་མཛད། རྩ་གསུམ་
སྐུ་གསུམ་དོན་ལྡན་དུས་གསུམ་དོན། ཟླ་རྡོར་བླ་མེད་བུམ་བཟང་དགོས་འདོད་
འབྱུང༌། ཌར་སིལ་ཅོད་པཎ་སྙན་གྲགས་བསྟན་པ་རྒྱས། ཙན་དན་སྲོག་ཤིང་དམ་
ཚིག་གཞུང་ཤིང་དྲང༌། བདག་འཛིན་འཁོར་ཆགས་རྩད་གཅོད་སྟི་རའི་གདན། ཟླ་ཉི་
པད་མ་གདན་པས་འཁོར་འདས་ཁེབ། རང་འོད་འཇའ་འོད་མེ་དཔུང་གུར་ཡོལ་
དཀྲིགས། གསང་མཆོག་མཐར་ཐུག་མཁའ་འགྲོ་ཡོངས་ཀྱི་གཙོ། ཞེ་སྡང་བདུད་
བཅོམས་སྟོང་ཉིད་ཡེ་ཤེས་སྐུ། བམ་ཆེན་ཚོགས་གཏོར་འདོད་ཡོན་རྒྱ་ཆེན་འབུལ། རྩེ་
གཅིག་སྒོ་གསུམ་གུས་པ་ཆེན་པོས་བསྟོད། ཐབས་ཤེས་དབྱེར་མེད་ཐིག་ལེའི་དངོས་
གྲུབ་སྩོལ། ཉམས་དགོངས་བརྟུལ་ཞུགས་གདེང་དང་ལྡན་པ་དང༌། རེ་དོགས་མཐའ་
བྲལ་རེ་བསྙོམས་ངར་ལྡན་པའི། བརྩེ་གདུང་ཐུགས་རྗེས་དབྱིངས་ནས་བྱིན་གྱིས་
རློབས། ཧཱུྃ༔ ཤར་ཕྱོགས་གཡུང་དྲུང་རིགས་ཀྱི་མཁའ་སྤྱོད་ཀྱི། མངོན་པར་དགའ་བའི་
47

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
གསང་མཆོག་ཞིང་ཁམས་ན། བདེ་ཆེན་དཀར་མོ་དཀར་འབར་ལོངས་སྤྱོད་རྫོགས།
ཞལ་གཅིག་ཕྱག་གཉིས་ཕྱག་གཡས་གྲི་ཁུག་དང་། གཡོན་པས་ཡོལ་ཆེན་ཁ་ཊཾ་ཀ་ལ་
བཞེངས། ཞབས་གཉིས་བརྐྱངས་བསྐུམས་ཕྱག་རྒྱ་ལྔ་རྫོགས་སྐུ། སྟི་ར་ཟླ་ཉི་པདྨའི་
གདན་ལ་བཞུགས། འཇའ་འོད་མེ་དཔུང་གུར་དུ་ཁྲོ་འཛུམ་མཉམས། གཡུང་དྲུང་
རིགས་ཀྱི་མཁའ་འགྲོ་ཡོངས་ཀྱི་གཙོ། གཏི་མུག་བདུད་བཅོམས་མེ་ལོང་ཡེ་ཤེས་སྐུ།
བམ་ཆེན་ཚོགས་གཏོར་འདོད་ཡོན་རྒྱ་ཆེན་འབུལ། རྩེ་གཅིག་སྒོ་གསུམ་གུས་པ་ཆེན་
པོས་བསྟོད། དབྱིངས་ཡེ་དབྱེར་མེད་རོལ་པའི་དངོས་གྲུབ་སྩོལ། ཉམས་དགོངས་
བརྟུལ་ཞུགས་གདེང་དང་ལྡན་པ་དང་། རེ་དོགས་མཐའ་བྲལ་རོ་སྙོམས་ངར་ལྡན་
པའི། བརྩེ་གདུང་ཐུགས་རྗེས་དབྱིངས་ནས་བྱིན་གྱིས་རློབས། ཧཱུྃ༔ ལྷོ་ཕྱོགས་རིན་ཆེན་
རྒྱས་པའི་མཁའ་སྤྱོད་ཀྱི། དཔལ་ལྡན་མཛེས་པའི་གསང་ཆེན་ཞིང་ཁམས་ནས། ཕྲིན་
ལས་མཐར་ཕྱིན་སྔོན་མོ་ལོངས་སྤྱོད་རྫོགས། ཞལ་གཅིག་ཕྱག་གཉིས་ཕྱག་གཡས་གྲི་
ཁུག་དང་། གཡོན་པས་ཡོལ་ཆེན་ཁ་ཊཾ་ཀ་ལ་བཞེངས། ཞབས་གཉིས་བརྐྱངས་
བསྐུམས་ཕྱག་རྒྱ་ལྔ་རྫོགས་སྐུ། སྟི་ར་ཟླ་ཉི་པདྨའི་གདན་ལ་བཞུགས། འཇའ་འོད་མེ་
དཔུང་གུར་དུ་ཁྲོ་འཛུམ་ཉམས། རིན་ཆེན་རིགས་ཀྱི་མཁའ་འགྲོ་ཡོངས་ཀྱི་གཙོ།
འཕྲག་དོག་བདུད་བཅོམ་བྱ་གྲུབ་ཡེ་ཤེས་སྐུ། བམ་ཆེན་ཚོགས་གཏོར་འདོད་ཡོན་རྒྱ་
ཆེན་འབུལ། རྩེ་གཅིག་སྒོ་གསུམ་གུས་པ་ཆེན་པོས་བསྟོད། མཁའ་སྤྱོད་དབྱེར་མེད་
བདེ་བའི་དངོས་གྲུབ་སྩོལ། ཉམས་དགོངས་བརྟུལ་ཞུགས་གདེང་དང་ལྡན་པ་དང་།
རེ་དོགས་མཐའ་བྲལ་རོ་སྙོམས་ངར་ལྡན་པའི། བརྩེ་གདུང་ཐུགས་རྗེས་དབྱིངས་ནས་
བྱིན་གྱིས་རློབས། ཧཱུྃ༔ ནུབ་ཕྱོགས་པདྨ་དབང་གི་མཁའ་སྤྱོད་ཀྱི། བདེ་བ་ཅན་གྱི་
གསང་ཆེན་ཞིང་ཁམས་ན། དམར་མོ་སྒྲ་སྒྲོགས་དམར་མོ་ལོངས་སྤྱོད་རྫོགས། ཞལ་
གཅིག་ཕྱག་གཉིས་ཕྱག་གཡས་གྲི་ཁུག་དང༌། གཡོན་པས་ཡོལ་ཆེན་ཁ་ཊཾ་ཀ་ལ་
48

རོལ་པ་ཟང་ཐལ་གྱི་རྒྱུད།
བཞེངས། ཞབས་གཉིས་བརྐྱངས་བསྐུམས་ཕྱག་རྒྱ་ལྔ་རྫོགས་སྐུ། སྟི་ར་ཟླ་ཉི་པདྨའི་
གདན་ལ་བཞུགས། འཇའ་འོད་མེ་དཔུང་གུར་དུ་ཁྲོ་འཛུམ་ཉམས། པདྨ་རིགས་ཀྱི་
མཁའ་འགྲོ་ཡོངས་ཀྱི་གཙོ། འདོད་ཆགས་བདུད་བཅོམ་སོར་རྟོགས་ཡེ་ཤེས་སྐུ། བམ་
ཆེན་ཚོགས་གཏོར་འདོད་ཡོན་རྒྱ་ཆེན་འབུལ། རྩེ་གཅིག་སྒོ་གསུམ་གུས་པ་ཆེན་པོས་
བསྟོད། འཁོར་འདས་དབྱེར་མེད་དོན་གཉིས་དངོས་གྲུབ་སྩོལ། ཉམས་དགོངས་
བརྟུལ་ཞུགས་གདེང་དང་ལྡན་པ་དང་། རེ་དོགས་མཐའ་བྲལ་རོ་སྙོམས་ངར་ལྡན་
པའི། བརྩེ་གདུང་ཐུགས་རྗེའི་དབྱིངས་ནས་བྱིན་གྱིས་རློབས། ཧཱུྃ བྱང་ཕྱོགས་འཁོར་
ལོ་དྲག་པོའི་མཁའ་སྤྱོད་ཀྱི། ལས་རབ་རྫོགས་པའི་གསང་ཆེན་ཞིང་ཁམས་ན། དཔའ་
མོ་དོན་གྲུབ་ལྗང་འབར་ལོངས་སྤྱོད་རྫོགས། ཞལ་གཅིག་ཕྱག་གཉིས་ཕྱག་གཡས་གྲི་
ཁུག་དང་། གཡོན་པས་ཡོལ་ཆེན་ཁ་ཊཾ་ཀ་ལ་བཞེངས། ཞབས་གཉིས་བརྐྱངས་
བསྐུམས་ཕྱག་རྒྱ་ལྔ་རྫོགས་སྐུ། སྟི་ར་ཟླ་ཉི་པདྨའི་གདན་ལ་བཞུགས། འཇའ་འོད་མེ་
དཔུང་གུར་དུ་ཁྲོ་འཛུམ་ཉམས། འཁོར་ལོ་རིགས་ཀྱི་མཁའ་འགྲོ་ཡོངས་ཀྱི་གཙོ། ང་
རྒྱལ་བདུད་འཇོམས་མཉམས་ཉིད་ཡེ་ཤེས་སྐུ། བམ་ཆེན་ཚོགས་གཏོར་འདོད་ཡོན་རྒྱ་
ཆེན་འབུལ། རྩེ་གཅིག་སྒོ་གསུམ་གུས་པ་ཆེན་པོས་བསྟོད། དོན་དམ་དབྱེར་མེད་བདེ་
བའི་དངོས་གྲུབ་སྩོལ། ཉམས་དགོངས་བརྟུལ་ཞུགས་གདེང་དང་ལྡན་པ་དང་། རེ་
དོགས་མཐའ་བྲལ་རོ་བསྙོམས་ངར་ལྡན་པའི། བརྩེ་གདུང་ཐུགས་རྗེའི་དབྱིངས་ནས་
བྱིན་གྱིས་རློབས། ཧུ ཚད་མེད་ཐུགས་རྗེ་བཞི་ཡི་སྒོ་བཞི་ནི། དུས་བཞི་རྒྱལ་མོ་སྲིད་
པའི་བདུད་བཞི་བཅིངས། དཀར་ལྗང་དམར་སྔོ་ལྕགས་ཀྱུ་རྔ་གཤང་དང་། ལྕགས་
སྒྲོག་ཞགས་པ་ཐོད་ཞལ་བསྣམས་པ་ཅན། འགུགས་འཆིང་བསྡོམ་མྱོས་སྟོབས་ཀྱི་ཁ་ཊཾ་
ཀ། ཕྲིན་ལས་རིགས་ཀྱི་ལས་མཛད་འཁོར་དང་བཅས། གུས་པས་བདག་བསྟོད་ཟབ་
ལམ་སྣང་བ་སྤོར། ཚོགས་གཏོར་དམ་རྫས་འདོད་ཡོན་རྒྱ་ཆེན་འབུལ། རྩེ་གཅིག་སྒོ་
49

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གསུམ་གུས་པ་ཆེན་པོས་བསྟོད། ངེས་འབྱུང་བློ་འདས་ཆེན་པོའི་དངོས་གྲུབ་སྩོལ། ཧཱུྃ
གསང་མཆོག་རྒྱལ་པོའི་ཞིང་ཁམས་མཁའ་སྤྱོད་ཁྱོན། དེ་ཡི་ཕྱི་རིམ་བར་འཁྱམས་ཞིང་
ཁམས་ཀྱི། གསང་ཆེན་བཀོད་པའི་དུར་ཁྲོད་ཆེན་པོ་སྟེ། ཤར་ཕྱོགས་གཡུང་དྲུང་
རིགས་ཀྱི་ཚོགས་ཁང་ན། ཚོགས་བདག་མཁའ་འགྲོ་འོད་ལྡན་སྐུ་མདོག་དཀར། ཕྱག་
མཚན་གཡུང་དྲུང་ཐོད་ཁྲག་ཞིང་ཆེན་མནབ། རྫུ་འཕྲུལ་རིགས་ཀྱི་མཁའ་འགྲོ་འཁོར་
དང་བཅས། ཞིང་དང་ཞིང་རྒྱན་ཞིང་བདག་བཅས་ལ་བསྟོད། ཚོགས་གཏོར་དམ་
རྫས་འདོད་ཡོན་རྒྱ་མཚོ་འབུལ། རྫུ་འཕྲུལ་མངོན་དུ་གྱུར་པའི་དངོས་གྲུབ་སྩོལ། ཧཱུྃ
གསང་ཆེན་བཀོད་པའི་དུར་ཁྲོད་ཆེན་པོ་སྟེ། ལྷོ་ཕྱོགས་རིན་ཆེན་རྒྱས་པའི་ཚོགས་
ཁང་ན། ཚོགས་བདག་མཁའ་འགྲོ་དཔའ་མོ་བདུད་འདུལ་སྔོ། ཕྱག་མཚན་རིན་ཆེན་
ཐོད་ཁྲག་ཞིང་ཆེན་མནབ། ཕྲིན་ལས་རིགས་ཀྱི་མཁའ་འགྲོ་འཁོར་དང་བཅས། ཞིང་
དང་ཞིང་རྒྱན་ཞིང་བདག་བཅས་ལ་བསྟོད། ཚོགས་གཏོར་དམ་རྫས་འདོད་ཡོན་རྒྱ་
མཚོ་འབུལ། ཕྲིན་ལས་ལྷུན་གྱིས་གྲུབ་པའི་དངོས་གྲུབ་སྩོལ། ཧཱུྃ གསང་ཆེན་བཀོད་
པའི་དུར་ཁྲོད་ཆེན་པོ་སྟེ། ནུབ་ཕྱོགས་པདྨ་དབང་གི་ཚོགས་ཁང་ན། ཚོགས་བདག་
མཁའ་འགྲོ་དབང་ཕྱུག་དོན་འབར་དམར། ཕྱག་མཚན་པདྨ་ཐོད་ཁྲག་ཞིང་ཆེན་
མནབ། ལས་བྱེད་རིགས་ཀྱི་མཁའ་འགྲོ་འཁོར་དང་བཅས། ཞིང་དང་ཞིང་རྒྱན་ཞིང་
བདག་བཅས་ལ་བསྟོད། ཚོགས་གཏོར་དམ་རྫས་འདོད་ཡོན་རྒྱ་མཚོ་འབུལ། ལས་
བཞི་ཡོངས་སུ་འགྲུབ་པའི་དངོས་གྲུབ་སྩོལ། ཧཱུྃ གསང་ཆེན་བཀོད་པའི་དུར་ཁྲོད་
ཆེན་པོ་ཏེ། བྱང་ཕྱོགས་འཁོར་ལོ་དྲག་པོའི་ཚོགས་ཁང་ན། ཚོགས་བདག་མཁའ་འགྲོ་
དངོས་གྲུབ་བཅུད་བསྡུས་ལྗང༌། ཕྱག་མཚན་འཁོར་ལོ་ཐོད་ཁྲག་ཞིང་ཆེན་མནབ།
ལས་ཀྱི་རིགས་ཀྱི་མཁའ་འགྲོ་འཁོར་དང་བཅས། ཞིང་དང་ཞིང་རྒྱན་ཞིང་བདག་
བཅས་ལ་བསྟོད། ཚོགས་གཏོར་དམ་རྫས་འདོད་ཡོན་རྒྱ་མཚོ་འབུལ། ལས་རྣམས་
50

རོལ་པ་ཟང་ཐལ་གྱི་རྒྱུད།
མྱུར་དུ་འགྲུབ་པའི་དངོས་གྲུབ་སྩོལ། ཧཱུྃ གསང་མཆོག་བཀོད་པའི་དུར་ཁྲོད་ཆེན་པོ་
ཏེ། ལྷོ་ཤར་འཇིགས་བྱེད་རོལ་པའི་ཚོགས་ཁང་ན། ཚོགས་བདག་མཁའ་འགྲོ་ཉི་མ་
འོད་མཛེས་སེར། ཕྱག་མཚན་ལྕགས་ཀྱུ་ཐོད་ཁྲག་ཞིང་ཆེན་མནབ། བསྟན་སྲུང་
རིགས་ཀྱི་མཁའ་འགྲོ་འཁོར་དང་བཅས། ཞིང་དང་ཞིང་རྒྱན་ཞིང་བདག་བཅས་ལ་
བསྟོད། ཚོགས་གཏོར་དམ་རྫས་འདོད་ཡོན་རྒྱ་མཚོ་འབུལ། བདུད་དཔུང་ཡོངས་སུ་
འདུལ་བའི་དངོས་གྲུབ་སྩོལ། ཧཱུྃ གསང་ཆེན་བཀོད་པའི་དུར་ཁྲོད་ཆེན་པོ་ཏེ། ལྷོ་
ནུབ་དྲག་བྱེད་འབར་བའི་ཚོགས་ཁང་ན། ཚོགས་བདག་མཁའ་འགྲོ་སྟག་གདོང་
དམར་སྨུག་མདངས། ཕྱག་མཚན་རལ་གྲི་ཐོད་ཁྲག་ཞིང་ཆེན་མནབ། ཤ་ཟན་རིགས་
ཀྱི་མཁའ་འགྲོ་འཁོར་དང་བཅས། ཞིང་དང་ཞིང་རྒྱན་ཞིང་བདག་བཅས་ལ་བསྟོད།
ཚོགས་གཏོར་དམ་རྫས་འདོད་ཡོན་རྒྱ་མཚོ་འབུལ། དམ་ཉམས་དགྲ་བགེགས་སྒྲོལ་
བའི་དངོས་གྲུབ་སྩོལ། ཧཱུྃ༔ གསང་ཆེན་བཀོད་པའི་དུར་ཁྲོད་ཆེན་པོ་སྟེ། བྱང་ནུབ་
རབ་ཏུ་རྒྱུ་བའི་ཚོགས་ཁང་ན། ཚོགས་བདག་མཁའ་འགྲོ་དྲག་བྱེད་སེར་ནག་འབར།
ཕྱག་མཚན་ཏྲི་ཤུལ་ཐོད་ཁྲག་ཞིང་ཆེན་མནབ། ལས་བྱེད་རིགས་ཀྱི་མཁའ་འགྲོ་འཁོར་
དང་བཅས། ཞིང་དང་ཞིང་རྒྱན་ཞིང་བདག་བཅས་ལ་བསྟོད། ཚོགས་གཏོར་དམ་
རྫས་འདོད་ཡོན་རྒྱ་མཚོ་འབུལ། དོན་གཉིས་དོན་དུ་འབྱང་པའི་དངོས་གྲུབ་སྩོལ། ཧཱུྃ༔
གསང་ཆེན་བཀོད་པའི་དུར་ཁྲོད་ཆེན་པོ་སྟེ། བྱང་ཤར་དྲེགས་པ་རྒྱུག་བྱེད་ཚོགས་
ཁང་ན། ཚོགས་བདག་མཁའ་འགྲོ་གཟི་བྱིན་དམར་ལ་སྨུག །ཕྱག་མཚན་གྲི་ཁུག་ཐོད་
ཁྲག་ཞིང་ཆེན་མནབ། གྲོགས་མཛད་རིགས་ཀྱི་མཁའ་འགྲོ་འཁོར་དང་བཅས། ཞིང་
དང་ཞིང་རྒྱན་ཞིང་བདག་བཅས་ལ་བསྟོད། ཚོགས་གཏོར་དམ་རྫས་འདོད་ཡོན་རྒྱ་
མཚོ་འབུལ། མཆོག་དང་ཐུན་མོང་དངོས་གྲུབ་སྩལ་དུ་གསོལ། ཧཱུྃ༔ གསང་ཆེན་དུར་
ཁྲོད་ཆེན་པོའི་སྒོ་བཞི་ནས། ལམ་བཞིའི་བདག་པོ་རྒྱལ་པོ་ཆེན་པོ་བཞི། དཔལ་
61

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མགོན་བོན་སྐྱོང་བསྟན་སྲུང་སྤྲུལ་པ་བཅས། འབྱུང་པོ་བགེགས་རིགས་མཐའ་བའི་
ཚོགས་རེ་དང་། ཚོགས་གཏོར་འདོད་ཡོན་སྦྱིན་པ་རྒྱ་ཆེན་འབུལ། ཟབ་ལམ་གསང་
ཆེན་རོལ་པའི་བསྟན་པ་འདི། འཇིག་རྟེན་ཁམས་ཀུན་རྒྱས་པར་མཛད་དུ་གསོལ། ཧཱུྃ༔
གསང་ཆེན་རོལ་པ་ཟང་ཐལ་དཀྱིལ་འཁོར་ལྷ། བརྩེ་གདུང་ཐུགས་རྗེའི་ཐབས་ཀྱིས་
འདིར་དགོངས་ལ། བདག་ཅག་གསང་སེམས་བསྒྲུབ་པའི་རྣལ་འབྱོར་གྱིས། འགལ་
རྐྱེན་སོལ་ལ་མཐུན་རྐྱེན་སྣ་ཚོགས་སྒྲུབས། ཚེ་སྲོག་མདངས་ལ་རྐུ་བའི་བག་ཉལ་སྒྲོལ།
འཕྲིན་ལས་བར་ཆད་བརྩམས་པའི་དམ་སྲི་ཐུལ། བསམ་དོན་ལོག་པར་བཀྲ་བའི་
འབྱུང་པོ་སོད། རི་འགྲིམ་རྣལ་འབྱོར་ཡོངས་ཀྱི་སྡོང་གྲོགས་མཛོད། ལམ་བསྒྲོད་དོན་
བརྩོན་ས་ལམ་ཉམས་རྟོགས་སྤོར། མངའ་ཟ་ལྟ་ལོག་ཉམས་པའི་ཁ་དབུགས་ལོངས།
གསང་སེམས་བསྟན་པའི་དགྲ་བོའི་སྲོག་རྩ་ཆོད། ལྟ་བ་བལྟ་བྱེད་བྲལ་བའི་ངོ་བོ་
གསོལ། བསྒོམ་པ་ཡེང་དུ་མེད་པའི་རྒྱ་ཡིས་ཐོབ། སྤྱོད་པ་གང་ཤར་རང་གྲོལ་བརྟུལ་
ཞུགས་སློབས། འབྲས་བུ་རྩལ་བ་ཟད་པའི་དངོས་གྲུབ་འབྱིན། དམ་ཚིག་བསྲུང་དུ་
མེད་པའི་བདག་པོ་མཛོད། ཡེ་ཤེས་ལམ་དུ་འཆང་བའི་དོན་གཉིས་སྩོལ། སྣང་
སེམས་ཟབ་ལམ་ཉོན་མོངས་ཐོག་ཏུ་གཅོད། ཆུ་བཞིའི་རྦ་སྒྲོལ་སྐྱེ་བཞིའི་གཡང་ཟ་
བྲལ། འཁོར་བར་ཞེན་ལོག་སྒྱུ་ལུས་གཅེས་སྤྲས་བོར། རྐྱེན་ངན་ཉམས་སོད་རེ་དོགས་
བདུད་ལས་རྒྱལ། མཐའ་བྲལ་ཆེན་པོའི་དངོས་གྲུབ་སྩལ་དུ་གསོལ། མཁའ་འགྲོ་མ་
ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་
རྒྱལ་པོ་ལས་མཆོག་ཏུ་བསྟོད་ཅིང་བསྐུལ་པའི་རྒྱུད་དོན་བསྟན་པའི་ལེའུ་བཅུ་དགུ་
པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
52

རོལ་པ་ཟང་ཐལ་གྱི་རྒྱུད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གིས་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། བསྟོད་བསྐུལ་འགྲུབ་པའི་རྣལ་འབྱོར་གྱིས། གསང་ཆ་གསུང་གི་འཛབ་འདི་
བཟླས། རང་ལུས་ངང་ལས་འཕྲོ་འདུ་ནི། རང་ཉིད་མཁའ་འགྲོ་ཀྱེ་མ་འོད་མཚོ་བསྐྱེད།
ཐུགས་རྩི་རྟ་དམར་པོའི་མཛོད་དབུས་སུ་འོག་ཏུ་ཉི་མ་དམར་སེར་གྱི་འཁོར་ལོ་རྩིབས་
བཞི་པ། སྟེང་དུ་ཟླ་བ་དཀར་གསལ་གྱི་འཁོར་ལོ་རྩིབས་བཞི་པ། དེ་གཉིས་ལྟེ་བ་ལ་
ཧཱུྃ༔དཀར་དམར་རེ་རེ་མགོ་རྩེ་སྤྲོད་དུ་བསྟན་པ། དེ་རྒྱབ་རྩིབས་བཞི་ལ་མ་བཞི་མགོ་
བོ་བསྣོལ་ཐབས་སུ་བསྟན་པ་དབུས་ཀྱི་ཧཱུྃ་ལ་རྩ་བའི་སྔགས་ཀྱིས་སྟེང་གཡས་འོག་
གཡོན་དུ་བསྟན་པ་འཁོར་བས་མཁའ་སྤྱོད་ཞིང་ཁམས་རྒྱ་མཚོའི་མཁའ་འགྲོའི་ཐུགས་
དམ་རྒྱུད་རབ་ཏུ་བསྐུལ་ཏེ། ཅི་འདོད་ཐམས་ཅད་འགྲུབ་པར་བསམ་པའི་ངང་ལས།
ལས་བཞི་བཟླས་པའི་ཅི་ལ་སྔགས་ནི། ཧཱུྃ༔ མ་མ་ཌཀྐི་ཧྲིབ་ཧྲིབ་ཛ་ཛ། འབུམ་ཕྲག་
བཅོ་ལྔར་བཟླས་ལ་འཛབ་འབུལ་བ་ནི། ཧཱུྃ༔ མཁའ་ཁྱབ་སྟོང་གསལ་རང་གཟུགས་
མཁའ་འགྲོའི་ཚོགས། སྙིང་པོ་འཛབ་དང་འཕྲོ་འདུས་མཆོད་པ་འབུལ། ཐོག་མེད་
བདེ་ཆེན་འདྲེན་པའི་དངོས་གྲུབ་ནི། དོན་གྱི་ལྷུན་གྱི་གྲུབ་པར་མཛད་དུ་གསོལ། དེ་
ལྟར་འབུལ་བའི་མཐུ་སྟོབས་དེས། སྐྱེ་འགག་བྲལ་བའི་ལྷ་ཚོགས་དང་། བདག་ཉིད་
སྒྲུབ་གཤེན་སྐལ་ལྡན་གཉིས། བདེ་སྟོང་ངང་དུ་དམ་ཚིག་བསྲེ། རྟགས་ཚད་གྲངས་
སུ་ཐེབ་པར་བྱ། ཕྱག་རྒྱ་ཆེན་པོ་ཡེ་སངས་རྒྱས། ཅེས་གསུངས་སོ། །མཁའ་འགྲོ་མ་
ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་
རྒྱལ་པོ་ལས་གསང་བ་གསུང་གི་བཟླས་པ་བསྟན་པའི་ལེའུ་སྟེ་ཉི་ཤུ་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
53

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་
དུ་གཉེར། བཟླས་བརྗོད་རྟགས་ཚད་གྲུབ་པའི་དུས། ལྷ་ཚོགས་མངོན་དུ་འགྲུབ་པ་
ཡིན། ལྷ་ཚོགས་འགྲུབ་པའི་དངོས་རྫོགས་ནས། རྗེས་བྱ་ངེས་པར་བསྟོན་པའི་བརྒྱུད།
གསང་བའི་དངོས་གྲུབ་ཞུ་བ་ནི། ཕྱ་གཡང་ཟིལ་ཐིག་རྫས་མཆོག་ནི། དངོས་གྲུབ་
གཡང་གི་ལྟར་དུ་བཅའ། དེ་ཡང་དང་པོ་སྔགས་བཟླས་པ། ཨ་ཡཾ་རཾ་མཾ་ཁཾ་ཧཱུཾ་ཧ་ར་མུ་
ཡེ་གཉའ་ན་ཨ་ཧྲི་འདུ། འབྲུ་མ་ཉི་ཤུ་རྩ་གཅིག་སྟེ། བསྡོམ་འབྲུ་བཅོ་ལྔ་གུག་འགྲེང་ར།
རེ་རེས་མཚན་ཏེ་ཞབས་ཀྱུ་གསུམ། ཀླད་ཀོར་གསུམ་གྱིས་ངེས་པར་ཐིམ། དེ་དག་མི་
ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི། མཁའ་འགྲོ་དཀྱིལ་འཁོར་ཐུགས་ལས་
འོད་ཟེར་མཐིང་ཀ་དང་། ཡིག་འབྲུ་ཧཱུཾ་གི་རྣམ་པ་བྱུང་། མགྲིན་ནས་འོད་ཟེར་དམར་
པོ་དང་། ཡི་གེ་ཨོཾ་གྱི་རྣམ་པ་འབྱུང་། སྤྱི་བོ་ནས་ཡི་གེ་འོད་ཟེར་དཀར། ཡི་གེ་ཨ་ཡི་
རྣམ་པ་བྱུང་། རང་གི་གནས་གསུམ་ཐིམ་པའི་ཚེ། སྐུ་གསུམ་ཐུགས་ལས་གྲུབ་པ་ཡི།
ཚོགས་གཉིས་དངོས་གྲུབ་ཐོབ་པར་བསམ། ཨོ། གསང་བ་ཡེ་ཤེས་ཕྱ་གཡང་དངོས་
གྲུབ་ནི། རྫས་དང་རྟེན་སོགས་དོན་གཉིས་ཕུན་ཚོགས་དོན། ལྷ་མཆོག་ཉིད་ནི་བདག་
དང་གཉིས་སུ་མེད། གཉིས་མེད་ཚེ་ནོར་ཁྱུ་གཡང་དངོས་གྲུབ་སྩོལ། ཅེས་བླན་གསང་
བའི་དངོས་གྲུབ་འཐོབ། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་
ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་གསང་བའི་ཕྲུ་
གཡང་བླན་པར་བསྟན་པའི་ལེའུ་སྟེ་ཉེར་གཅིག་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་ལྡན་
54

རོལ་པ་ཟང་ཐལ་གྱི་རྒྱུད།
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པར་བསྒྲོད་པའི་ཆེད་དུ་
གཉེར། རང་ཉིད་དངོས་གྲུབ་གཉིས་ཐོབ་ནས། སྐབས་ཀྱི་གཏོར་མ་འབུལ་བར་བྱ།
མ་མ་ཌཀྐི་ཧྲིང་ལ་ཁཱ་ཁཱ་ཐིམ་ཐིམ་ཡེ་སྭཱཧཱ། མ་མ་སེང་སེང་ཨེ་དམ་བྷ་ལིང་ཏ་ལ་ཁ་
ཁ་ཁཱ་ཧི་ཁཱ་ཧི། དང་པོ་དཀྱིལ་འཁོར་ལྷ་ཚོགས་ལ། གཏོར་མ་འབུལ་བའི་སྔགས་ཡིན་
ཏེ། འབྲུ་མ་བཅུ་དྲུག་བསྡོམས་པའི་འབྲུ། བཅུ་གསུམ་གི་གུ་བཞི་དང་ནི། ར་བཏགས་
འགྲེང་བུ་གཅིག་གིས་མཚན། དེ་དག་མི་ནོར་ཐིམ་དུ་ཡིན། དེ་དུས་ཚིག་གི་བྱེ་བྲག་ནི།
རྟེན་གྱི་གཏོར་མ་མཆོད་པས་མཆོད། འབུལ་བའི་གཏོར་མ་ཁྲི་རུ་བཏེགས། བདུད་
རྩིའི་རྒྱ་མཚོར་བྱིན་གྱིས་བརླབས། གསལ་དག་ཚིག་ནི་འདི་ལྟར་བཟླས། ཨོཾ་གསང་
བ་མཐར་ཐུག་ཚོགས་ཀྱི་དཀྱིལ་འཁོར་ན། མ་རྒྱུད་གསང་ཆེན་རོལ་པ་ཟང་ཐལ་
གྱི། གསང་བའི་དཀྱིལ་འཁོར་ལྷ་ཚོགས་འཁོར་བཅས་རྣམས། འདིར་གཤེགས་གསང་
སྔགས་མཐུན་གཏོར་རྒྱ་ཆེན་ནི། སྲིད་གསུམ་བཅུད་བསྡུས་ཁམས་གསུམ་དྭངས་མས་
བྲན། མི་བཟད་འཁོར་ལོའི་རྣམ་རོལ་འདི་བཞེས་ཤིང་། གསང་བ་མཆོག་གི་དངོས་
གྲུབ་མཐར་ཐུག་སྩོལ། གསང་བ་བཞི་རྫོགས་དོན་ཡང་འགྲུབ་པར་མཛོད། གཉིས་
པ་བརྟན་མའི་སྡེ་ཚོགས་སོགས། ཁ་ཉུལ་དམ་ཅན་རྣམས་ཀྱི་སྔགས། འབྲུ་མ་ཉི་ཤུ་རྩ་
གཅིག་ལ། བསྡོམ་འབྲུ་བཅུ་དྲུག་གུག་འགྲེང་ནི། གསུམ་གསུམ་དག་གིས་ངེས་པར་
མཚན། དེ་དག་མི་ནོར་ཐིམ་དུ་ཡོད། དེ་དུས་ཚིག་གི་བྱེ་བྲག་ནི། ཧོ གསང་མཆོག་
ཚོགས་ཁང་བསྲུང་མའི་དམ་ཅན་ནི། ལྷ་སྨན་བརྟན་སྐྱོང་རྗེ་བློན་འབངས་འཁོར་
གཡོག །འདིར་གཤེགས་བདུད་རྩིའི་ཕ་འབབ་འདི་བཞེས་ལ། གསང་བ་མཆོག་གི་
ཕྲིན་ལས་རྒྱས་པར་མཛོད། ཅེས་ཀྱིས་གཏོར་གཞོང་བཤལ་ཆུ་སྦྱིན། ཅེས་གསུངས་
སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་
ཐལ་གྱི་རྒྱུད་ཀྱི་རྒྱལ་པོ་ལས་གཏོར་མ་འབུལ་བའི་ཕྲིན་ལས་བསྟན་པའི་ལེའུ་སྟེ་ཉེར་
55

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གཉིས་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
ཚོགས་ཞིང་ཐམས་ཅད་ཚོགས་འབུལ་རྗེས། འགབ་ལ་བར་ཆད་སེལ་བའི་ཕྱིར། སྡོག་
མེད་བྲོ་ཡིད་རྒྱ་གདབ་སྟེ། མ་མ་མུ་ཡེ་ཤག་དུལ་ནན། འབྲུ་མ་བཅུ་ལ་བསྡོམ་འབྲུ་
བདུན། དེ་དག་མི་ནོར་ཐིམ་དུ་ཡོད། དེ་དུས་ཚིག་གི་བྱེ་བྲག་ནི། རྣལ་འབྱོར་ཚེ་སྲོག་
རྐུ་བ་དང་། གསང་བའི་ཐིག་ལེ་འཕྲོག་པ་དང༌། སྒྲུབ་ལ་བར་དུ་གཅོད་པའི་ཚོགས།
བཀུགས་ཏེ་གཏོར་གཞོང་འོག་ཏུ་མནན། རང་ཉིད་རི་རབ་རྒྱ་མཚོ་དང་། གསེར་གྱི་
མཆོད་རྟེན་ལྟ་བུའི་སྐུ། ང་རྒྱལ་བསྐྱེད་ལ་ཚིག་འདིས་བསྐུལ། ཧཱུྃ༔ དུར་ཁྲོད་ཚོགས་
ཁང་འབར་བ་ཡི། གཏོར་གཞོང་རི་རབ་འབར་བའི་འོག ། ལོག་ལྟ་བསྟིམ་པའི་ཕུང་
པོ་སྟེང་། ཡེ་ཤེས་རོལ་པའི་བྲོ་བརྡུངས་པས། དགྲ་དང་དུག་ལྔ་རྡུལ་དུ་རློག །ཅེས་
གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་
རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་གཟིར་མནན་བྲོ་ཆེན་བརྡུང་བར་བསྟན་པའི་
ལེའུ་སྟེ་ཉེར་གསུམ་པའོ། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། བྲོ་ཆེན་བརྡུངས་པའི་རྒྱབ་རོལ་དུ། བསྔོ་བ་སྨོན་ལམ་མཚམས་སྦྱོར་བྱ། དེ་
56

རོལ་པ་ཟང་ཐལ་གྱི་རྒྱུད།
ཡང་རྣམ་དག་དགོངས་པ་ཡིས། དུས་གསུམ་དགེ་ཚོགས་ཅི་བསགས་པ། དམིགས་
སུ་མེད་པར་བསྔོ་བ་ནི། ན་མོ་དུས་གསུམ་བསག་པའི་རྣམ་དཀར་དགེ་བ་གང་། རྒྱུ་
རྐྱེན་གསུམ་གྱིས་ཁྱབ་པར་བསྔོ་བྱས་ནས། འགྲོ་བའི་གཉིས་སྒྲིབ་ཚོགས་ངན་རབ་བྱང་
སྟེ། ས་ལམ་ཡོན་ཏན་མ་ལུས་རྫོགས་པར་ཤོག །རེ་དོགས་མེད་པར་རྣམ་དག་སྒོར།
ཧོ༔ གསང་བའི་དོན་གྱིས་ཟབ་ལམ་ལྷར་འགྲུབ་ནས། རོལ་པ་ཟང་ཐལ་དགོངས་པ་
ལེགས་ཞུགས་ནས། བདག་གཞན་དོན་འགྲུབ་ཚོགས་གཉིས་རབ་རྫོགས་ནས། སྲིད་
མཚོར་བསྒྲལ་བའི་སྟོན་པ་བདག་ཉིད་བགྱིད། ཅེས་མཁའ་འགྲོ་མ་ཐམས་ཅད་ཀྱི་རྩ་
བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་བསྔོ་
སྨོན་ལམ་གྱིས་མཚམས་སྦྱོར་བསྟན་པའི་ལེའུ་སྟེ་ཉེར་བཞི་པའོ། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་
དུ་གཉེར། དགེ་ཚོགས་བསྔོ་སྨོན་མཚམས་སྦྱོར་ནས། བསྡུས་ཆོག་རིམ་པ་འདི་ལྟར་
བྱ། མ་མ་ཛ་ཅི་ཧ་ར་ཨ། མ་མ་ཉེ་ལོ་ཧ་ར་ཨ། མ་མ་མུ་ཡེ་ཧ་ར་ཨ། དང་པོ་ཡེ་ཤེས་
དབྱིངས་བསྐྱེད་བསྔགས། འབྲུ་མ་བདུན་དང་གི་གུ་གཅིག །དེ་དུས་ཡེ་ཤེས་སེམས་
དཔའི་ཚོགས། འགྲོ་བའི་དོན་རྣམས་ལྷུན་གྲུབ་ནས། མི་མངོན་དབྱིངས་སུ་གཤེགས་
པར་བསམ། གཉིས་པ་དམ་ཚིག་རང་ལ་བསྡུ། འབྲུ་མ་བདུན་དང་འགྲེང་ན་རོ། དེ་
དུས་རང་ཉིད་མཁའ་འགྲོའི་ཚོགས། རྣལ་འབྱོར་རྒྱུན་དུ་ཞུགས་བྱ་ཡི། གོ་བསྒོ་དཔའ་
བསྐོང་རྟགས་ཀྱང་འཆང་། གསུམ་པ་སྐྱེ་མེད་དབྱིངས་སྔགས་ཏེ། འབྲུ་བདུན་འགྲེང་
བུ་ཞབས་ཀྱུ་རེ། དེ་དུས་སྐྱེ་འགག་མཐའ་བྲལ་བའི། སོ་མ་ངར་ལྡན་དགོངས་པ་
57

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཡི། ཡུམ་ཆེན་དགོངས་ཉམས་ངང་དུ་བཞག །སྤྲོས་བྲལ་འཁོར་འདས་ཡེ་སངས་རྒྱས།
ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་
ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་བསྡུ་ཚོགས་གསལ་བའི་དོན་བསྟན་པའི་
ལེའུ་སྟེ་ཉེར་ལྔ་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་གཉེར།
མཐར་ཐུག་འཕྲིན་ལས་འགྲུབ་པའི་རྒྱབ། ལས་ཀྱི་རིམ་པ་བྱུང་། དང་པོ་ཚོགས་དང་
བསྐང་བ་ལ། ཨ་ཨཱ་ཧཱུྃ༔ རཾ་ཡཾ་མཾ། ཧཱུཾ་མ་མ་ཌཀྐི་ནི་ཛ་ཛ། མ་མ་ཌཀྐི་སིདྷི་ས་མ་ཡ་ཧཱུྃ་
འདུ། དང་པོ་ཚོགས་ཀྱི་སྤེལ་སྔགས་ཏེ། འབྲུ་གསུམ་ན་རོ་ཞབས་ཀྱུ་གཅིག ། དེ་དག་
མ་ནོར་ཐེམ་དུ་ཡིན། དེ་དུས་མཆོག་པའི་ཚོགས་འཁོར་ཡང་། སྣོད་བཅུད་རྒྱ་མཚོ་
དཔག་མེད་སྤེལ། གཉིས་པ་སྦྱང་པའི་སྔགས་ཡིན་ཏེ། འབྲུ་གསུམ་ཐེམ་གཅེས་དེ་ཡི་
དུས། བསྐལ་པ་གསུམ་གྱིས་སྦྱངས་ཞིང་གཙང་། དེ་ནས་མཁའ་འགྲོའི་ལྷ་ཚོགས་ཀུན།
ཚོགས་ཀྱི་ཡོ་བྱད་རྒྱ་ཆེན་པོ། གསལ་དག་ཚིག་དང་ངར་ལྡན་དགོངས། འཕྲོ་འདུ་
གབ་པའི་ཡོངས་སུ་བསྐུལ། གསུམ་པ་བསྐང་བའི་སྔགས་ཡིན་ཏེ། འབྲུ་བརྒྱད་བསྡོམ་
བདུན་གི་གུ་གཉིས། ཞབས་ཀྱུ་གཅིག་གིས་ངེས་པར་མཚན། མ་ནོར་ཡིན་ཏེ་དེ་ཡི་
དུས། ཚོགས་དང་གཏོར་མ་རྒྱ་ཆེན་པོས། ལྷ་ཚོགས་གཙོ་ནས་འཁོར་གྱི་བར། སྤྱན་
དྲངས་ཕྱག་བཤགས་མཆོད་པས་མཆོད། ཐུགས་དམ་རྒྱ་ཆེར་དབྱིངས་སུ་བསྐངས།
བཞི་པ་བཤགས་དང་ཚངས་པའི་སྔགས། འབྲུ་མ་བཅུ་གསུམ་བསྡོམ་པའི་འབྲུ། བཅུ་
གཅིག་གསལ་ལ་གི་གུ་བཞི། ཞབས་ཀྱུ་གཉིས་ནི་མ་ནོར་ཐིམ། དེ་དུས་བསམ་པའི་བྱ་
58

རོལ་པ་ཟང་ཐལ་གྱི་རྒྱུད།
བ་ནི། ཐུགས་དམ་བསྐངས་པའི་ལྷ་ཚོགས་ལ། རང་གིས་ཚེ་རབས་དཔག་མེད་ནས།
བསགས་པའི་ཉེས་པ་ཅི་སྙེད་ཀུན། བསྡུས་ནས་རྩེ་གཅིག་བཤགས་པའི་ཚེ། བྱང་
དག་ཚངས་པས་ཡེ་ཤེས་ཀྱི། དངོས་གྲུབ་མཆོག་ནི་ཐོབ་པར་འདུན། ཅེས་གསུངས་
སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་
ཟང་ཐལ་གྱི་རྒྱུད་ཀྱི་རྒྱལ་པོ་ལས་ཚོགས་བསྐང་གི་དོན་བསྟན་པའི་ལེའུ་སྟེ་ཉེར་དྲུག་
པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། དངོས་གཞིའི་བྱ་བ་གྲུབ་པའི་སྟེང་། མཐར་ཕྱིན་ཕྲིན་ལས་སྣ་ཚོགས་བསྟན།
ཞི་རྒྱས་དབང་དང་དྲག་པོ་ཡིས། དེ་ཡང་དོན་ནི་འདི་ལྟར་ཏེ། མ་མ་སལེ་ཞི་བ་འདུ་
འདུ་ཡེ། དུ་ཏྲི་སུ་རྫི་ཞི་ཞི་མལ་མལ་སཱཧཱ། ཧྲི་མ་མ་ཌཀྐི་ཧྲིབ་ལང་། ཨ་ཡུ་ཛྷ་ན་ཚེ་ཎི་
བྲུ་འདུ་ཛ། ཧཱུཾ་མ་མ་ཛ་ཛ། ཧྲི་ལམ་ནི་ཌཀྐི་ཧ་རི་ཎི་ས་སརྦ་ཙི་ཏ་ཛ་བྲེང་བྲེང༌། ཨ་ཏྲི་
ཎི་ཛ་པུ ཙྩེ་སི་དྷི་ཛ་ཛ་ཧཱུྃ་ཧཱུྃ༔ བསྭོ་མ་མ་བྷུར་ཡ་རྦད་རྦད། གྱི་གྲན་ཆེ་གེ་མོའི་སྲོག་ལ་
མཱ་ར་ཡ་རྦད་རྦད། ཤུག་ཡ་ཤུག་ཡ་མཱ་ར་ཡ་རྦད་རྦད། སྟམ་ཡ་སྟམ་ཡ་མཱ་ར་ཡ་རྦད་
རྦད། ཏྲི་ཧུར་མཱ་ར་ཡ་རྦད་བྷོ། ཨ་ཏྲི་མཱ་ར་ཡ་རྦད་བྷོ། ཡ་ཏྲི་མཱ་ར་ཡ་རྦད་བྷོ། མ་ཏྲི་
མཱ་ར་ཡ་རྦད་བྷོ། དུ་ཏྲི་མཱ་ར་ཡ་རྦད་བྷོ། རུ་ཏྲི་མཱ་ར་ཡ་རྦད་བྷོ། ཙ་ཏྲི་མཱ་ར་ཡ་རྦད་
བྷོ། ཤ་ཏྲི་མཱ་ར་ཡ་རྦད་བྷོ། ན་ཏྲི་མཱ་ར་ཡ་རྦད་བྷོ། གྱི་གྲན་བྱད་མའི་སྲོག་ལ་ཐུན་
བློ་རྦད་རྦད། དང་པོ་ཞི་བའི་ལས་ཡིན་ཏེ། སྔགས་འབྲུ་ཉི་ཤུ་རྩ་གསུམ་ལ། བསྡོམ་
འབྲུ་བཅུ་དགུ་གི་གུ་ལྔ། འགྲེང་བུ་གཉིས་ཏེ་ཞབས་ཀྱུ་གཉིས། དེ་དག་མི་ནོར་ཐེམ་
59

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དུ་ཡིན། དེ་དུས་ཞི་བའི་ལས་སྦྱོར་གྱི། ཞི་བའི་གནས་སུ་ཞི་བར་བྱ། དཀྱིལ་འཁོར་
ཞལ་བསྒྱུར་དཀར་པོས་བཀང་། རིགས་ལྔའི་རྒྱལ་མཚན་ཚངས་པར་བསགས། བྱེ་
བ་གཅིག་གི་གྲངས་ཐེམ་ནས། ཚེ་རབས་བསགས་པའི་སྒྲིབ་པ་འབྱང་། རྟགས་ཚད་
སོ་སོར་གཞུང་དུ་སྦྱོར། གཉིས་པ་རྒྱས་པའི་སྔགས་ཡིན་ཏེ། འབྲུ་ནི་བཅུ་དགུ་བསྡོམ་
འབྲུ་ནི། བཅུ་དྲུག་གྲངས་ཏེ་གི་གུ་བཞི། ར་བཏགས་གཉིས་དང་འགྲེང་བུ་གཅིག །དེ་
དག་མི་ནོར་ཐེམ་དུ་ཡིན། དེ་དུས་རྒྱས་པའི་ལས་སྦྱོར་ནི། རྒྱས་པའི་གནས་སུ་རྒྱས་
པ་བྱ། དཀྱིལ་འཁོར་ཞལ་བསྒྱུར་སེར་པོས་བཀང་། ཚེ་ཡི་བུམ་པ་རྒྱན་ལྡན་བཀོད།
ཚེ་མདའ་ཚེ་ཆང་ཚེ་རྫས་བསགས། འབྲང་རྒྱས་ཞལ་དཀར་ཟླ་རྒྱས་བཅའ། འབུམ་
ཕྲག་ལྔ་ཡི་གྲངས་ཐེམ་ནས། འཆི་མེད་ཚེ་ཡི་དངོས་གྲུབ་འཐོབ། རྟགས་ཚད་སོ་སོར་
གཞུང་དུ་སྦྱོར། གསུམ་པ་དབང་གི་སྔགས་ཡིན་ཏེ། སྔགས་འབྲུ་བཞི་བཅུ་རྩ་གཅིག་
ཏེ། བསྡོམ་པའི་འབྲུ་མ་སུམ་བཅུ་བཞི། གི་གུ་བཅུ་བྲི་འགྲེང་བུ་བཞི། ཞབས་ཀྱུ་བཞི་
དང་ར་རྟ་བཞི། དེ་དག་མི་ནོར་ཐེམ་དུ་ཡིན། དེ་དུས་དབང་གི་ལས་སྦྱོར་ལ། དབང་
གི་གནས་སུ་དབང་དུ་བྱ། དཀྱིལ་འཁོར་ཞབ་བསྒྱུར་དམར་པོས་བཀང་། སྲོག་འཁོར་
སྦ་ལྕགས་ཞགས་པ་ལ། བརྟེན་ཏེ་འབུམ་ཕྲག་གསུམ་ཐེབ་ན། ཁམས་གསུམ་དབང་
དུ་འདུ་བར་འགྱུར། རྟགས་ཚད་སོ་སོར་གཞུང་དུ་སྦྱོར། བཞི་པ་དྲག་པོའི་སྔགས་ཡིན་
ཏེ། སྔགས་འབྲུ་བརྒྱ་དང་བརྒྱད་ཅུ་དྲུག །བསྡོམ་པའི་བརྒྱ་དང་རྩ་བདུན་ལ། གི་གུ་
བདུན་དང་ན་རོ་ནི། བཅུ་གསུམ་དག་ལ་ཞབས་ཀྱུ་བདུན། ར་བཏགས་དྲུག་དང་
ཡ་བཏགས་ནི། བཅུ་གཅིག་དག་གི་གྲངས་བྱས་པ། དེ་དག་མི་ནོར་ཐེམ་དུ་ཡིན། དེ་
དུས་དྲག་པོའི་ལས་སྦྱོར་ལ། དྲག་པོའི་གནས་སུ་དྲག་པོར་བྱ། དཀྱིལ་འཁོར་ཞབས་
བསྒྱུར་མཐིང་ཀས་བཀང་། དབལ་གཏོར་དམར་པོ་ཤ་ཡིས་བརྒྱན། ཧོམ་དོང་ནང་དུ་
གྲན་ལིང་བཅུག །དམར་ནག་ཁྲག་རྩང་ཉེར་གཅིག་གཟུགས། སྔགས་འགྲུབ་དྲག་པོའི་

རོལ་པ་ཟང་ཐལ་གྱི་རྒྱུད།
ཐུན་གྱིས་བྲབ། སྔགས་ནི་འབུམ་ཕྲག་ཕྱེད་གཉིས་བཟླས། དེ་ཡིས་དགྲ་བོ་དྲུང་ནས་
བརླག །རྟགས་ཚད་སོ་སོར་གཞུང་དུ་སྦྱོར། ཅེས་གསུངས་སོ། །མཁའ་འགྲོ་མ་ཐམས་
ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་
ལས་མཐར་ཕྱིན་ཕྲིན་ལས་རྣམ་པ་བཞི་བསྟན་པའི་ལེའུ་སྟེ་ཉེར་བདུན་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། མཐར་ཕྱིན་འཕྲིན་ལས་རྩ་བ་ནི། སྨིན་བྱེད་དབང་གི་གཙོ་བོར་བཟུང་། དེ་
ལ་དོན་ནི་འདི་ལྟར་ཏེ། མ་མ་ཤག་དུལ་ཧ་ལ་རྦད་ཡ་ཧྲམ་བྷོ་ཕཊ མ་མ་ཨ་དཀར་
ཤ་ཡ་ནི། ཤག་ཤག་སལེ་སང་ངེ་ཡེ་སྭཱཧཱ། བྲུ་རི་ཏི་གར་མ་ལ་ཧོ༔ ཡ་ཡཾ་རཾ་མཾ་ཁཾ་ཧཱུཾ་
ཤག་སལེ་སང་ངེ་ཡེ་སྭཱཧཱ། རདྨ་བྲུ་ཐ་ཚན་འདུ། ཨེ་མ་ཧོ༔ ཨ་དཀར་སལེ་གཤའ་ཡ་
སལ། མ་མ་ཌཀྐི་ཙི་རྟ་ཇི་ཇི་ཕེམ་ཕེམ་ཧྲིབ་ཧྲིབ། བྲུ་རདྨ་མཎྜལ་ལ་ཨ་བྷི་ཥཉྩི་ཨ་ཧཱུྃ༔
དྲུང་ཟད་རདྨ་ལ་ཨ་བྷི་ཥཉྩ་ཨ་ཧཱུྃ༔ གཡུ་འབྲང་བདུད་རྩི་ལ་ཨ་བྷི་ཥི་ཨ་ཧཱུྃ༔ ཏིང་
མུར་རག་ཏ་ལ་ཨ་བྷི་ཥཉྩ་ཨ་ཧཱུྃ༔ ཨ་ཨཱ་ཧཱུྃ༔ ས་ཧ་ཎི་རི་མ་མ་ཧཱུཾ་མ་མ་ཌཀྐི་ཧ་བྷི་ཥཉྩི་
ཨ་ཧཱུྃ༔ ཨ་དཀར་སད་དོ་མ་མ་ཉེ་ལོ་ཡོ་བསྲོ་ཐུན་བྲུ་ཨ་བྷི་ཥི་འདུ། མ་མ་ཌཀྐི་ཤག་
བྷོ། ཀི་ལ་ཨ་བྷི་ཥཉྩི་ཨ་ཧཱུྃ༔ མ་མ་ཨ་བྷི་ཥི་ཨ་ཧཱུྃ༔ ཧ་ར་མནྡལ་ཏྲ་དེ་པ་ཨ་བྷི་ཥཉྩི་ཨ་
ཧཱུྃ༔ མ་མ་ཌཀྐི་སིདྷི་ཧ་ལ་འདུ་ཨ་བྷི་ཥཉྩི་ཨ་ཧཱུྃ༔ མ་མ་ཌཀྐི་སརྦ་ཙ་རྟ་ཧྲིམ་དེ་ཨ་བྷི་
ཥི་ཨ་ཧཱུྃ༔ པཉྩི་ཙ་ཀྱུ་ཝེར་ཞི་རདྨ་ཡེ་ཨ་བྷི་ཥི་ཨ་ཧཱུྃ༔ མ་མ་འདུ་འདུ་ཨ་བྷི་ཥལྕི་ཨ་
ཧཱུྃ༔ མ་མ་ཨོཾ་ཨ་བྷི་ཥི་ཨ་ཧཱུྃ༔ མ་མ་ཧཱུྃ་ཨ་བྷི་ལྕི་ཨ་ཧཱུྃ༔ ཨ་ཧ་ར་ཁི་ཁར་ཨ་བྷི་ལྕི་ཨ་ཧཱུྃ༔
ཨ་ཨཱ། དང་པོ་མཚམས་བཅད་སྔགས་ཡིན་ཏེ། འབྲུ་མ་བཅུ་དྲུག་བསྡོམ་འབྲུ་བཅུ།

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གུག་ཞབས་ན་རོ་ཡ་བཏགས་རེ། དེ་དག་མི་ནོར་ཐིམ་དུ་གདབ། དེ་དུས་མི་ནོར་ངེས་
པར་བྱ་བའི་ལས། རང་ཉིད་ཁྲོས་མ་ཆེན་མོ་ཡི། ཐུགས་ལས་མེ་མཚོན་ཚ་ཚ་སྤྲོས།
གསུང་ལས་ཧཱུྃ་ཕཊ གྲངས་མེད་བཀྱེ། སྐུ་ལས་ཁྲོ་མོ་མང་པོ་འགྱེད། མཁའ་འགྲོའི་
དབང་ལ་ཞུགས་པ་ཡི། གཡུང་དྲུང་བོན་གྱི་དོན་ནོས་ནས། གཤེན་དམ་གཅིག་གི་
མཆེད་ལྕམ་རྣམས། ཕྱི་ནང་གསང་བའི་དགྲ་བགེགས་བདུད། ཚེ་སྲོག་མདངས་དང་
བསམ་པ་དང་། མཐར་ཕྱིན་འབྲས་བུར་བར་ཆད་བགེགས། ཐུགས་རྗེའི་ཤུགས་ཀྱིས་
བསྒྲལ་བར་བྱ། མ་བསྒྲལ་དེངས་བར་གྱུར་རྣམས་ཀུན། མཐའ་ཡི་མུན་པར་བསྐྲད་
བྱེད་པའི། བསམ་བྱ་ཅི་བཞིན་ཚིག་གིས་བརྗོད། ཉུངས་ཀར་བྲིམ་ལ་གུ་ཁུལ་བདུག །
གཉིས་པ་ཁྲུས་ཀྱི་སྔགས་ཡིན་ཏེ། འབྲུ་མ་བཅོ་བརྒྱད་བསྡོམ་པའི་འབྲུ། བཅུ་གསུམ་
དག་དང་འགྲེང་བུ་གསུམ། ཞབས་ཀྱུ་གཉིས་དང་གི་གུ་གཅིག ། དེ་དག་མི་ནོར་ཐིམ་
དུ་གདབ། དེ་དུས་ངེས་པར་བྱ་བའི་ལས། གསུམ་པ་བོན་གྱི་ཡན་ལག་ལ། དཀོན་
བཞིར་སྐྱབས་འགྲོའི་འཁོར་བ་འགྲོལ། སེམས་བསྐྱེད་རྒྱལ་བའི་བོན་ཡང་བསྒྲུབ། སྡིག་
ལྟུང་ཅི་སྙེད་འགྱོད་དོ་བཤགས། དེ་ནས་མཎྜལ་སྔགས་ཀྱིས་དབུལ། དེ་ཡང་དང་པོ་
འདི་ལྟར་སྟེ། དྲི་མ་སེལ་ཕྱིར་ཕྱི་བའི་སྔགས། འབྲུ་མ་ཉེར་གཅིག་བསྡོམ་པའི་འབྲུ།
བཅུ་གསུམ་འགྲེང་བུ་གསུམ་དུ་མཚན། དེ་དུས་མནྡལ་ལག་གིས་བླངས། གཡས་
གཡོན་ཐེབ་གསུམ་བསྐོར་ལ་ཕྱི། ཕྱི་ནང་དྲི་མ་དག་པར་བསམ། གཉིས་པ་ཚོམ་བུར་
བཀོད་པའི་སྔགས། འབྲུ་བརྒྱད་བསྡོམ་འབྲུ་བདུན་དུ་ཡོད། གུག་གཉིས་ཞབས་ཀྱུ་ན་
རོ་རེ། དེ་དག་མ་ནོར་ཐིམ་དུ་གདབ། དེ་དུས་ངེས་པར་བྱ་བའི་ལས། སྲིད་པའི་རྩེ་མོ་
མན་ཆད་ནས། ན་རག་གདར་སོ་ཡན་ཆད་ཀྱི། བཀོད་པ་དང་ནི་ནང་བཅུད་ཀུན།
དེ་སྲིད་ཡེ་ནས་ཚངས་པར་བསམ། གཉིས་པ་འབུལ་བའི་སྔགས་ཡིན་ཏེ། འབྲུ་མ་
བཅུ་བདུན་བསྡོམ་པའི་འབྲུ། བཅོ་ལྔ་འགྲེང་བུ་གསུམ་དུ་ཡིན། ཞབས་ཀྱུ་གཅིག་གིས་
62

རོལ་པ་ཟང་ཐལ་གྱི་རྒྱུད།
རང་བཞིན་མཛེས། དེ་དག་མ་ནོར་ཐིམ་དུ་གདབ། དེ་དག་ངེས་པར་བྱ་བའི་ལས།
ཇི་སྲིད་འདོད་ཡོན་མ་ལུས་དང་། རང་གི་ལུས་སྲོག་ཡན་ཆད་དུ། མི་ཐང་མེད་པར་
ཚད་མེད་དུ། ལིང་གིས་འབུལ་བ་དེ་བཞིན་བྱེད། བཞི་པ་དངོས་གྲུབ་ཞུ་བའི་སྔགས།
འབྲུ་དགུ་བསྡོམ་འབྲུ་དྲུག་དང་ལྡན། ཞབས་ཀྱུ་གཉིས་སུ་ཐིམ་དུ་ཡོད། དེ་དག་མ་
ནོར་ཐིམ་དུ་གདབ། དེ་དུས་ངེས་པར་བྱ་བ་ལས། སྐྱབས་གནས་དེ་ཡི་དངོས་གྲུབ་
རྣམས། རང་དང་མཁའ་མཉམ་འགྲོ་བས་ཐོབ། ཐམས་ཅད་ཁྱོད་རང་འདྲ་བར་
བསམ། གཉིས་པ་དངོས་གཞིར་བྱ་བ་ལ། དང་པོ་བྱིན་འབེབས་སྔགས་ཡིན་ཏེ། འབྲུ་
མ་བཅུ་དགུ་བསྡོམ་འབྲུ་ནི། བཅུ་གཉིས་གསལ་ལ་གི་གུ་དྲུག །འགྲེང་བུ་ཞབས་ཀྱུ་
གཉིས་རེས་མཚན། དེ་དག་མ་ནོར་ཐིམ་དུ་གདབ། དེ་དུས་ངེས་པར་བྱ་བའི་ལས།
བརྒྱ་སྟོང་གྲངས་བསྒྲགས་རོལ་མོ་བསྒྲགས། དྲི་ཞིམ་སྤོས་མཆོད་ཚིག་གིས་བསྐུལ།
གང་ཟག་ཁུང་གི་བརྒྱུད་པ་དང་། དགོངས་པ་དོན་གྱི་བརྒྱུད་པ་དང་། མཁའ་འགྲོ་
བརྡའ་ཡི་བརྒྱུད་པ་དང་། སྐུ་ལྔ་མཁའ་འགྲོའི་བརྒྱུད་པ་དང་། གནས་བརྒྱད་རིགས་
ཀྱི་བརྒྱུད་པ་དང༌། འཕྲིན་ལས་འགྲོ་འདུལ་བརྒྱུད་པ་དང་། དོན་ནི་ཀུན་བཟང་
བརྒྱུད་པ་ནས། ལས་ལྡན་ཕྱི་རབས་གཤེན་པོའི་བར། གསོལ་བ་འདེབས་ལ་ཐུགས་
རྒྱུད་བསྐུལ། བྱིན་ཆེན་དབབ་ལ་དབང་ཆེན་ཞུ། དངོས་གྲུབ་ལེན་ཏེ་འཕྲིན་ལས་
བཅོལ། གཉིས་པ་སྒོ་དབྱེའི་སྔགས་ཡིན་ཏེ། འབྲུ་བཅུ་བསྡོམ་འབྲུ་བདུན་དང་ནི། གི་
གུ་གཅིག་གིས་མཚོན་པའོ། །དེ་དག་མ་ནོར་ཐིམ་དུ་གདབ། དེ་དུས་ངེས་པར་བྱ་བའི་
ལས། དཀྱིལ་འཁོར་ལྷ་ཡི་ཞལ་བསྟན་ནས། མཐོང་ལམ་བསྒོམ་པ་མཐར་ཕྱིན་ནས།
ཚོགས་སྦྱོར་བླ་མེད་ཐོབ་པར་བསམ། དེ་ནས་སྔོན་འགྲོ་སྟ་གོན་རིགས། མཁའ་འགྲོ་སྤྱི་
འགྲེལ་ལྟར་དུ་ཤེས། དེ་ནས་དབང་བཞི་ཡང་དག་བསྐུར། དང་པོ་ཕྱི་ཡི་དབང་བྱ་བ།
དམ་ལྡན་སློབ་མ་ཉི་ཤུ་ལྔ། འཚོགས་ལ་གསང་དམ་མཆོག་ཏུ་བསྡོམ། དེ་ནས་དང་
63

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པོ་བུམ་པའི་སྔགས། འབྲུ་མ་བཅུ་བདུན་བསྡོམས་པའི་འབྲུ། བཅུ་གཉིས་གུག་ཞབས་
གཉིས་རེའི། དེ་དག་མ་ནོར་ཐེམ་དུ་གདབ། དེ་དུས་ངེས་པར་བྱ་བའི་ལས། ཧོ་ནི་ཕྱི་
ནང་གསང་བ་ཐམས་ཅད་ཀུན་ལ་འདྲེས་པའོ། །ཚིག་ནི་འདི་ལྟར་གསལ་བར་བྱས།
ཧོ༔ རིན་ཆེན་བུམ་པ་ལྷ་ཡི་གཞལ་ཡས་ཁང་། ཁ་རྒྱན་མགུལ་ཆིངས་གཟུངས་ཐག་
ལུ་གུ་རྒྱུད། ནང་བཅུད་མཁའ་གྲོའི་ལྷ་ཚོགས་ལམ་མེར་བཞུགས། སྐལ་ལྡན་སློབ་མ་
རྣམས་ལ་དབང་བསྐུར་བས། བདུད་བཞི་འཁྲུལ་སྣང་རང་སར་གྲོལ་ནས་ཀྱང་། སྡེ་
བརྒྱད་ལོག་པ་བྲན་དུ་འཁོལ་བ་ཡི། དགོངས་པ་མཐའ་བྲལ་རེ་དོགས་གོལ་ས་ཆོད།
སྐྱེ་འགག་གཉིས་མེད་མཆོག་ཐུན་དངོས་གྲུབ་ཐོབ། གཞོན་ནུ་བུམ་པའི་སྐུ་རུ་བརྙེས་
གྱུར་ཅིག །ཅེས་བསྐུར་བུམ་ཆུ་ལྕེ་ལ་བླུད། གཉིས་པ་གཏོར་མའི་སྔགས་ཡིན་ཏེ། འབྲུ་
མ་བཅུ་བཞི་བསྡོམ་འབྲུ་ནི། བཅུ་གཅིག་ཞབས་ཀྱུ་གཉིས་རེའོ། །དེ་དག་མ་ནོར་ཐེམ་
དུ་གདབ། དེ་དུས་ངེས་པར་བྱ་བའི་ལས། ཧོ༔ རིན་ཆེན་འོད་ལྡན་གསང་བའི་བྷན་
དྷའི་ནང་། འབྲུ་སྣའི་གཏོར་མ་ཟུར་དྲུག་ཙི་རྟའི་དབྱིབས། མ་ཚོགས་མཁའ་འགྲོའི་
ཚོགས་དང་དབྱེ་རུ་མེད། འདབ་བཞི་སྐུ་བཞི་བང་རིམ་ཕྱི་ནང་གསང་། སྐུ་ལྔའི་དོན་
འགྲུབ་ཡེ་ཤེས་རང་བཞིན་འདིས། སྐལ་ལྡན་སློབ་མ་རྣམས་ལ་དབང་བསྐུར་བས།
བདུད་བཞི་འཁྲུལ་སྣང་རང་སར་གྲོལ་ནས་ཀྱང་། ཟབ་ལམ་བདེ་ཆེན་འཐོབ་པའི་
དབང་ཐོབ་ཤོག །ཅེས་བསྐུར་གསུམ་པ་བྷན་དྷའི་སྔགས། འབྲུ་མ་བཅོ་བརྒྱད་བསྡོམ་
པའི་བཅུ། ར་བཏགས་གཅིག་དང་ཞབས་ཀྱུ་གསུམ། དེ་དག་མ་ནོར་ཐེམ་དུ་གདབ།
དེ་དུས་ངེས་པར་བྱ་བའི་ལས། ཧོ༔ མཚན་ལྡན་བྷན་དྷ་པདྨ་ཡངས་པའི་སྣོད། གཡུ་
འབྲང་བདུད་རྩི་དཔའ་བོ་ཡབ་ཀྱི་བཅུད། དཀྱིལ་འཁོར་ལྷ་ཚོགས་བསྒྲུབ་པའི་རྟེན་
རྫས་འདིས། སྐལ་ལྡན་སློབ་མ་རྣམས་ལ་དབང་བསྐུར་བས། བདུད་བཞི་འཁྲུལ་སྣང་
རང་སར་གྲོལ་ནས་ཀྱང་། སྡེ་བརྒྱད་ལོག་པ་བྲན་དུ་འཁོར་བ་ཡི། དགོངས་པ་མཐའ་
64

རོལ་པ་ཟང་ཐལ་གྱི་རྒྱུད།
བྲལ་རེ་དོགས་གོལ་ས་ཆོད། སྐྱེ་འགག་གཉིས་མེད་མཆོག་ཐུན་དངོས་གྲུབ་ཐོབ། ཟབ་
ལམ་བདུད་བྲལ་དངོས་གྲུབ་མཆོག་ཐོབ་ཤོག །དེ་ནས་བཞི་པ་རཀྟའི་སྔགས། འབྲུ་མ་
བཅུ་དྲུག་བསྡོམ་པའི་འབྲུ། བཅུ་གཅིག་གི་གུ་གསུམ་གྱིས་མཚན། ཞབས་ཀྱུ་གཉིས་ཀྱི་
མཛེས་པ་ལ། དེ་དག་མ་ནོར་ཐེམ་དུ་གདབ། དེ་དུས་ངེས་པར་བྱ་བའི་ལས། ཧོ༔
ཤེས་རབ་ཡོལ་ཆེན་པཉྩ་ཡངས་པའི་སྣོད། དམར་ཆེན་རཀྟ་ཤེས་རབ་ཡུམ་གྱི་བཅུད།
དཀྱིལ་འཁོར་ལྷ་ཚོགས་བསྒྲུབ་པའི་རྟེན་རྫས་འདི། སྐལ་ལྡན་སློབ་པ་རྣམས་ལ་
དབང་བསྐུར་བས། བདུད་བཞི་འཁྲུལ་སྣང་རང་སར་གྲོལ་ནས་ཀྱང་། སྡེ་བརྒྱད་
ལོག་པ་བྲན་དུ་འཁོལ་བ་ཡི། དགོངས་པ་མཐའ་བྲལ་རེ་དོགས་གོལ་ས་ཆོད། སྐྱེ་
འགག་གཉིས་མེད་མཆོག་ཐུན་དངོས་གྲུབ་ཐོབ། དགའ་བཞི་བདེ་སྟོང་ཡེ་ཤེས་དབང་
ཐོབ་ཤོག །ཅེས་བསྐུར་ལྔའི་གང་ལ་གང་། དཀྱིལ་འཁོར་ཡང་རྫོགས་ལྷ་ཚོགས་ཀྱིས།
དབང་བསྐུར་སྔགས་ཀྱི་གཤམ་དུ་བསྒྱུར། གཉིས་པ་ནང་གི་དབང་བསྐུར་ཏེ། དམ་
ལྡན་སློབ་མ་བཅུ་གསུམ་མོ། །དེ་ལ་ས་བོན་རྣམ་ལྔ་ནི། འབྲུ་ལྔ་ན་ཞབས་རེ་རེ་ལ།
གུག་གཉིས་ཀླད་ཀོར་གཉིས་ཀྱིས་མཚན། འཁོར་ཀྱི་ཚོགས་ལ་མ་གཉིས་ཏེ། འཁོར་ལ་
ཧཱུྃ༔བརྒྱད་རྩ་སྔགས་དང་། དེ་དག་མ་ནོར་ཐེམ་དུ་གདབ། དེ་དུས་ངེས་པར་བྱ་བའི་
ལས། སོ་སོར་སྲོག་གི་དྭངས་མ་ལ། བརྡ་དང་མཚན་པའི་ཚིག་གིས་སྦྱར། དེ་ནས་
གསུམ་པ་གསང་དབང་སྐུར། དམ་ལྡན་སློབ་མ་དགུ་རུ་བསྒྲིགས། དང་པོ་རྟེན་གྱི་
སྔགས་ཡིན་པས། འབྲུ་མ་ཉི་ཤུ་རྩ་བཞི་ལ། བསྡོམ་པ་བཅུ་བདུན་གུག་འགྲེང་རེ།
ཞབས་ཀྱུ་གསུམ་ལ་ན་རོ་བཞི། དེ་དག་མ་ནོར་ཐེམ་དུ་གདབ། དེ་དུས་ངེས་པར་བྱ་
བའི་ལས། སོ་སོར་ཐུགས་ཀྱི་སྲོག་དྭངས་མས། སྐལ་ལྡན་བུ་ལ་དབང་བསྐུར་བས།
སོ་སོར་མཆོག་གི་དོན་རེ་བརྙེས། སོ་སོར་ཕྲིན་ལས་མཆོག་ཐོབ་སྟེ། སོ་སོར་ཉིད་ཀྱིས་
བསྐུར་ཚིག་བྱ། གཉིས་པ་ཕུར་པའི་སྔགས་ཡིན་ཏེ། འབྲུ་མ་ཉི་ཤུ་རྩ་གཉིས་ལ།
66

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བསྡོམ་པ་འབྲུ་བཅོ་ལྔ་གི་གུ་གསུམ། ར་བཏགས་ཞབས་ཀྱུ་རེ་རེ་ཏེ། དེ་དག་མ་ནོར་
ཐེམ་དུ་གདབ། དེ་དུས་ངེས་པར་བྱ་བའི་ལས། ཕྲིན་ལས་འབར་བའི་ཀི་ལ་ཡ།
གདོན་བགེགས་སྙིང་ལ་མ་ར་ཡ། ཕྲིན་ལས་འདུལ་བྱེད་ཕུར་པ་ཡིས། དམ་ལྡན་སློབ་
མར་དབང་བསྐུར་བས། ཕྱི་ནང་གསང་བའི་བར་ཆད་རིགས། རྨེག་མེད་རྩ་བ་
གཏང་ནས་ཀྱང་། ཕྲིན་ལས་ངོ་བོ་ལྷུན་གྲུབ་ཏེ། མཐར་ཕྱིན་དོན་ལ་བཞག་པར་བྱ།
གསུམ་པ་ཕྱག་མཚན་སྔགས་ཡིན་ཏེ། འབྲུ་བཅུ་བསྡོམ་འདི་ན་མ་དཔེ་ལས་ཤོག་སྡེབ་གཅིག་
ཚང་མི་འདུག༽སློབ་མར་དབང་བསྐུར་བས། ཕྱི་ནང་གསང་བའི་བར་ཆད་རིགས། རྨེང་
མེད་རྩ་བ་གཏོང་ནས་ཀྱང་། དོན་གཉིས་ལྷུན་གྲུབ་རྒྱལ་པོ་ཡིས། སྣང་ཁམས་འཇིག་
རྟེན་རབ་སྡུད་དེ། སྐྱེ་མེད་ངང་དུ་འགུགས་པ་དང་། ཡེ་དབང་བསྒྱུར་བའི་དོན་ཐོབ་
བཞག །དྲུག་པ་སྙིང་ཕྱིའི་སྔགས་ཡིན་ཏེ། འབྲུ་མ་ཉི་ཤུ་རྩ་གཅིག་ཏེ། བསྡོམ་པའི་
བཅུ་དྲུག་གི་གུ་ལྔ། འགྲེང་ཞབས་རེ་ལ་བརྟེན་པ་སྟེ། དེ་དག་མ་ནོར་ཐེམ་དུ་གདབ།
དེ་དུས་ངེས་པར་བྱ་བའི་ལས། མ་སྲིང་མཁའ་འགྲོའི་སྲོག་སྙིང་གིས་དབང་དང་དོན་
ཀུན་ཐོབ་པར་མོས། བདུན་པ་ཅོད་པཎ་སྔགས་ཡིན་ཏེ། འབྲུ་མ་བཅུ་དགུ་བསྡོམ་
འབྲུ་ནི། བཅོ་ལྔ་གི་གུ་གཉིས་དང་ནི། འགྲེང་ཞབས་གཉིས་རེས་ངེས་པར་མཚན། དེ་
དག་མ་ནོར་ཐིམ་དུ་གདབ། དེ་དུས་ངེས་པར་བྱ་བའི་ལས། གསང་སེམས་བོན་གྱི་
རྒྱལ་མཚན་ཉིད། མི་ནུབ་གཡུང་དྲུང་གསས་མཁར་དུ། ཀུན་ཏུ་འཛུགས་པའི་རྟེན་
འབྲེལ་བསྐུར། བཞི་པ་ཡང་གསང་དབང་བསྐུར་ཏེ། དམ་ལྡན་སློབ་མ་ལྔའམ་གསུམ།
དཀྱིལ་འཁོར་ཡོངས་རྫོགས་བསྟན་པའི་སྔགས། འབྲུ་མ་བཅུ་གསུམ་བསྡོམ་འབྲུ་བཅུ།
གི་གུ་གཉིས་དང་ཞབས་ཀྱུ་གསུམ། དེ་དག་མ་ནོར་ཐེམ་དུ་གདབ། དེ་དུས་ངེས་པར་
བྱ་བའི་ལས། དཀྱིལ་འཁོར་རྒྱ་ཆེན་སྟོན་འཁོར་བཅས། གླེགས་བམ་གསང་ཆས་
ཐམས་ཅད་ཀུན། སྐལ་ལྡན་དག་ལ་ངོ་སྤྲད་དེ། དང་པོ་ཀུན་བཟང་ཀློང་ཉིད་ནས།
66

རོལ་པ་ཟང་ཐལ་གྱི་རྒྱུད། །
ཕྱི་ཕྱི་སྐལ་ལྡན་བརྒྱུད་ཀྱི་བར། བརྒྱུད་པ་ཟམ་མ་ཞིག་པར་རུ། ད་ལྟ་ཁྱོད་ལ་གཏད་
བགྱིས་པས། བསྟན་འགྲོ་ཕན་པ་བདེ་བསྒྲུབ་དེ། སྲོག་གི་དབང་པོ་འཆོར་གྱི་བར།
ཁས་བླངས་དམ་བཅའ་མི་བསྙིལ་བ། ཐ་མ་ལོ་དུས་ཟླ་དུས་ལ། ཚོགས་དང་གཏོར་མ་
འབུལ་ཅེས་བགྱི། དེ་ནས་གཉིས་པ་རིམ་བཞིན་དུ། འབྲུ་གསུམ་ན་ཞབས་རེ་ལྡན་པ།
གནས་གསུམ་བྱིན་གྱིས་བརླབ་པར་བྱ། བདུད་རྩི་རཀྟ་ལི་ཁྲི་ཡིས། སློབ་དཔོན་སྲིན་
མོས་ཐིག་ལེས་བྱ། གསུམ་པ་ངོ་སྤྲོད་དམར་ཁྲིད་སྔགས། འབྲུ་མ་བཅུ་གསུམ་བསྡོམ་
འབྲུ་ནི། བཅུ་གསུམ་གི་གུ་གསུམ་དང་། ཞབས་ཀྱུ་གཅིག་གིས་རང་བཞིན་མཚོན།
དེ་དག་མ་ནོར་ཐེམ་དུ་གདབ། དེ་དུས་ངེས་པར་བྱ་བའི་ལས། འོད་གསལ་གཉུག་མ་
ཆེན་པོའི་དོན། རྟག་མེད་དཔེ་འདས་ཆེན་པོར་སྤྲད། རྗེས་སུ་སྲུང་མ་རྒྱ་མཚོ་ཡི།
སྲོག་གམ་འདྲེན་ལ་བཀའ་ཡིས་གཏད། དངོས་གྲུབ་རོལ་པའི་དགའ་སྟོན་ནི། ལྟ་
དངོས་གཉིས་ཀྱི་འགྲོ་ནས་ཤེས། དབང་བཞི་རྫོགས་པའི་སྐལ་ལྡན་དེས། གཞན་གྱིས་
ལོ་བསྒྲུབས་བས་དེས་ཟླ་བསྒྲུབ། མྱུར་ཅིང་བར་ཆད་ཀུན་སེལ་བྲལ། ཟབ་མོའི་དོན་
ནི་མཐར་ཕྱིན་གནད། མཐར་ཐུག་བ་གའི་ཀློང་ཉིད་དུ། རྫོགས་འཚང་རྒྱ་བར་ཐེ་ཚོམ་
མེད། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་
གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་དབང་བཞི་ཡོངས་རྫོགས་བསྟན་
པའི་ལེའུ་སྟེ་ཉེར་བརྒྱད་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། དབང་བཞི་རྫོགས་པའི་སྐལ་ལྡན་དེས། ལས་སྦྱོར་མཐའ་རུ་ཕྱིན་དགོངས་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པས། སྲུང་ཟློག་བསད་ལ་འཇུག་པར་བྱ། དང་པོ་བསྲུང་བར་བྱ་བ་ལ། རང་དང་
གཞན་ཏེ་དང་པོ་ནི། རང་ཉིད་བསྲུང་བར་བྱ་བའི་ཕྱིར། སྨན་ཤོག་དྲི་བཟང་སྨན་
དགུས་བྱུག ། མུ་ཁྱུད་རིམ་པ་ལྔ་རུ་བསྐོར། དང་པོ་སྲོག་ཡིག་རྩ་ལྔ་བྲི། དེ་རྒྱབ་རྩིབས་
བཞི་སྲོག་ཤིང་ལ། ཡེ་ཤེས་ལྔ་ལྡན་སྔགས་ཀྱིས་བསྐོར། དེ་རྒྱབ་རྩ་སྔགས་བསྙེན་
སྒྲུབ་ཤམ། འཆང་མིང་སྤེལ་ལ་མཁའ་འགྲོ་ལྔས། སྲུངས་ཤིག་བསྒྱུར་ལ་དེ་རྒྱབ་
དུ། དེ་རྒྱབ་གནས་བརྒྱད་སྔགས་དང་ནི། སོ་སོར་སྲུངས་ཤིག་གོང་བཞིན་ནོ། ། ཕྱི་
རིམ་གཡུང་དྲུང་ར་བ་སྤེལ། གཞན་བསྲུང་གོང་ལྟར་བྲི་བ་ལ། འཆང་མིང་བསྒྱུར་
ལ་སྤེལ་བ་ཡིན། གཉིས་པ་བཟློག་པའི་བྱ་བ་ལ། ཁྲོ་ལྕགས་མཁར་བའི་སྣོད་ནང་
དུ། དྲག་པོའི་ས་ཡི་ཟུར་གསུམ་བྱ། སྟེང་དུ་འབྲུ་ནག་ཁྲག་གིས་སྦྲུས། གཏོར་མ་ལྷ་
ཡི་གྲངས་ལྟར་བཞག །འདོད་ཡོན་ཕུན་སུམ་འཚོགས་པར་བཀྲམ། རྩེ་ལ་མཐིང་
ནག་དར་གདུགས་དབུབ། ཁ་དོག་བརྒྱད་ཀྱི་དར་གྱི་སྦྲང་། ལྷ་སྐུ་གཙང་མའི་ཙཀ་
ལི་བཙུག །སྔགས་ཀྱི་བྱང་བུ་སོ་སོར་གཟུགས། གཅན་ཟན་གདུག་པའི་གཡང་བཞིའི་
སྟེང་། ཅ་ཏ་ར་ཡི་ཁ་རུ་བསྐྱོན། དེ་ནས་སྔགས་ཀྱི་བྱ་བ་ནི། ཕཊ ཕཊ ཧཱུཾ་མ་མ་
ཊཀྐི་ཧ་རི་ཎི་ས་ཙི་རྟ་ས་མ་ཡ་ཛ་ལ་ཧཱུྃ་ཧྲིབ། གྲན་ཙེ་མ་ར་ཡ་ཟློག་ཟློག །མ་མ་ཛ་
ཧཱུྃ་བཾ་ཧོ༔ མ་མ་ཧྲུན་ལ་གཤའ་ཡ་ནི། མ་མ་ཌཀྐི་ཧཱུཾ་ཟད་ལ་ཁ་ཧི། མ་མ་ཌཀྐི་ཨ་མི་
ཏ་ལ་ཁ་ཧི། མ་མ་ཌཀྐི་བོང་ངེ་ལ་ཁ་ཧི། བྷ་ལིང་ཏ་ལ་ཁཱ་ཧི། མ་མ་ཌཀྐི་ཀེང་ནི་རི་
ཏི་ལ་ཁ་ཧི། མ་མ་ཌཀྐི་དུ་སམ་ལ་ཁ་ཧི། མ་མ་ཌཀྐི་ཏིང་མུར་ལ་ཁ་ཧི། མ་མ་ཌཀྐི་
ཀེང་ཀ་ལ་ཁ་ཧི། བྷ་ལིང་ཏ་ལ་ཁ་ཧི། དེ་ཡང་དོན་ནི་འདི་ལྟར་ཏེ། དང་པོ་གཉིས་
གཞི་གསལ་གདབ་གནད། གཉིས་པ་འབྲུ་མ་སུམ་ཅུ་ཅན། བསྡོམ་ལ་ཉི་ཤུ་རྩ་གསུམ་
སྟེ། ན་ཞབས་གཉིས་རེ་གུག་ལྔ་དང་། འགྲེང་བུ་ར་བཏགས་གཅིག་གི་མཚན། དེ་
དག་མ་ནོར་ཐེམ་དུ་གདབ། དེ་དུས་གསལ་ཐེམ་འཕྲོ་འདུས་བསྐུལ། དག་གསལ་

རོལ་པ་ཟང་ཐལ་གྱི་རྒྱུད། །
བརྒྱ་སྟོང་གྲངས་བརྗོད་པས། ཕ་རོལ་སྦྱོད་གཏོང་མ་ལུས་བཟློག །གསུམ་པ་འབྲུ་
དྲུག་ན་ཞབས་རེ། དེ་དག་མ་ནོར་ཐེམ་དུ་གདབ། དེ་དུས་སྤོས་དང་ཚིལ་བསྲེགས་
ལ། ང་རོ་དབྱངས་ཀྱིས་འདི་ལྟར་བྱས། ཧཱུྃ༔ དབྱིངས་ཆེན་བཀོད་པའི་བདེ་ཆེན་
ཞིང་། གསང་ཆེན་མཐར་ཐུག་མཁའ་སྤྱོད་ནས། ཡུམ་ཆེན་ཀྱེ་མ་འོད་མཚོ་ནི། དགྲ་
དང་བགེགས་ལ་ཁྲོས་པ་ཡི། ཁྲོས་མ་ནག་མོ་འཁོར་དང་བཅས། བཟློག་བྱེད་ལས་ལ་
གཤེགས་སུ་གསོལ། དམ་རྫས་རྟེན་ལ་བཞུགས་སུ་གསོལ། བཞི་པ་འབྲུ་བཅུ་བསྡོམ་
པ་བདུན། གུག་ཞབས་རེ་རེ་ཕྱག་འཚལ་སྐྱབས། སྡིག་པ་བཤགས་པའི་དོན་དང་
སྦྱར། ལྔ་པ་འབྲུ་མ་སོ་བདུན་ལ། བསྡོམ་པ་ཉེར་བདུན་གི་གུ་བདུན། ན་རོ་བཞི་དང་
ཞབས་ཀྱུ་གསུམ། ར་བཏགས་གཅིག་གིས་མཚོན་པ་དེ། སྣ་ཚོགས་མཆོད་པ་འབུལ་
བྱེད་དོ། །དེ་ནས་གཙོ་དང་འཁོར་བཅས་ཏེ། བསྐུལ་པ་དྲག་སྦྱོར་འཕྲིན་ལས་བཅོལ།
དམ་རྫས་རག་ཏ་དམར་གྱིས་སྦྲེང་། བཟློག་བསྒྱུར་དྲག་པོའི་ལས་ཀྱིས་བྱ། གསུམ་པ་
བསད་པའི་ལས་སྦྱོར་ནི། སྙན་གསན་གཟུ་དཔོན་དྲག་པོར་བྱ། དྲག་པོའི་གནས་སུ་
དཀྱིལ་འཁོར་བརྩེགས། ཞབས་བསྒྱུར་འབྲུབ་ཁུང་ཟུར་གསུམ་བུ། ནང་དུ་དུར་ཁྲོད་
རོ་སོལ་བྱུག །སྲི་རྩང་ཁ་དམར་བརྒྱ་རྩ་བཙུག །དགྲ་གཟུགས་སྐྱེ་མཆེད་དོད་པར་བྱ།
བླ་དྭགས་མིང་རུས་སྔགས་ཡིག་བྲི། རྒྱས་པ་དཔེའུ་ཆུང་ལྟར་དུ་ཤེས། ལིང་ག་སུམ་
ཅུ་རྩ་དགུ་བྱ། མནན་ལིང་བཅུ་གསུམ་བསྲེག་ལིང་དང་། བསྟབ་ལིང་བཅས་ཏེ་བཅུ་
གསུམ་རེ། བྱ་བ་དེ་ནས་བྱ་བ་ནི། གྱི་གྲན་མ་ར་ཡ་ལྷ་དང་ཕྱེས། ཧྲིམ་ཙེ་མ་ར་ཡ་ལྷ་
དང་ཕྱེས། གྲན་རྩེ་མ་ར་ཡ་ལྷ་དང་ཕྱེས། རག་མ་ར་ཡ་ལྷ་དང་ཕྱེས། སྲོག་ལ་རྦད་
རྦད། མ་མ་ཌཀྐི་ཛ་ཛ་ཧྲིམ། གྱི་གྲན་ཆེ་གེ་མོ་ཎི་ཁུག་ཁུག །སྲོག་ལ་རྦད་རྦད། སྲོག་
བསྭོ་མ་མ་ཤེས་ལ་ཧྲིམ་ཉེ་ལོ་ཡོ་ཧྲིམ་ཧྲིམ། གྱི་གྲན་
རྩ་ལ་ཨ་གུ་ཤ་ཡ་ཛ་ཛ་ཁུག་ཁུག །
ཆེ་གེ་མོའི་སྲོག་ལ་རྦད་རྦད་བྷོ། སྲོག་ལ་རླུག །སྙིང་ལ་བྷོ། དྲག་མོ་རག་གྱི་གྲན་ཆེ་
60

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གེ་མོའི་སྙིང་ལ་རྦད་བྷོ། རྩ་ཤུ་སྤུ་རམ་མོ་ཤོ་ཤ་ཡ། གྱི་གྲན་ཆེ་གེ་མོའི་སྲོག་རྩ་ལ་རྦད་
རྦད་བྷོ། སྲོག་ལ་རླུག །སྙིང་ལ་བྷོ། སྙིང་རྩ་ཡ་ཡ། ཐུམ་རིལ་རྦད། བློ་ཐུན་བྷོ་ཐུན་བྷོ།
གྱི་གྲན་གྱི་ཤ་ཁྲག་ལ་ཁ་རཾ་ཁ་ཧི། དེ་ཡང་དོན་ནི་འདི་ལྟར་ཏེ། དང་པོར་ལྷ་དབྱེའི་
སྔགས་ཡིན་ལ། འབྲུ་མ་དྲུག་ཅུ་རེ་བཞི་ཏེ། བསྡོམ་པའི་འབྲུ་ནི་བཞི་བཅུ་ལྔ། འགྲེང་
བུ་བདུན་ལ་གི་གུ་གཉིས། ཡ་བཏགས་དྲུག་དང་ར་བཏགས་དྲུག །དེ་དག་མ་ནོར་
ཐེམ་དུ་གདབ། དེ་དུས་ངེས་པར་བྱ་བའི་ལས། དྲག་པོའི་སྔགས་དེ་ལྷ་དབྱེའི་ཕྱིར།
བརྒྱ་དང་རྩ་གཅིག་དག་ཏུ་བཟླས། སྒྲུབ་གཤེན་སྣ་བུག་གཡས་གཡོན་དུ། དྲི་བཟང་
སྨན་གྱི་ལེགས་པར་བཀགས། དེ་ནས་ལྷ་དབྱེ་རྫས་ལྔ་ཡིན། ལིང་ག་བདུག་ལ་ངག་
ཏུ་ཡང་། ལྷ་ལྔར་དབྱེ་བའི་ཚིག་བཅས་བརྗོད། གཉིས་པ་འགུག་པའི་སྔགས་ཡིན་ཏེ།
འབྲུ་མ་སུམ་ཅུ་སོ་བརྒྱད་དེ། བསྡོམ་འབྲུ་ཉི་ཤུ་རྩ་དྲུག་གོ །གི་གུ་ལྔ་པ་ཞབས་ཀྱུ་ལ།
ར་བཏགས་གསུམ་ལ་ཡ་བཏགས་གཅིག ། དེ་དག་མ་ནོར་ཐེམ་དུ་གདབ། དེ་དུས་
ངེས་པར་བྱ་བའི་ལས། བསྒྲུབ་གནས་ཕྱི་ལོགས་དག་ནས་སུ། དྲག་པོའི་སྔགས་དང་
བརྒྱ་རྩ་གཅིག །བཟླས་ཏེ་གཙོ་བོ་ཐུགས་ཀ་ནས། ཛ་ཧཱུཾ་བཾ་གྱི་འཕྲོ་འདུ་ཡིས། དབང་
པོ་དྲུག་ལ་སོགས་པ་ནས། འདུ་འཕྲོས་གྱི་གྲན་བཀུག་པར་བྱ། ལིང་ག་དག་ལ་དངོས་
སུ་བསྟིམ། བྲོས་ལམ་བཅད་ལ་ཧོམ་དུ་བཅུག །གསུམ་པ་གསད་པའི་སྔགས་ཡིན་ཏེ།
དྲག་པོའི་སྔགས་འབྲུ་བརྒྱ་ཐམ་པ། བསྡོམ་ན་དྲུག་ཅུ་ཐེམ་པ་ལ། གི་གུ་བཅུ་ཐེམ་ན་རོ་
ནི། བཅུ་བཞི་འགྲེང་བུ་གསུམ་དུ་ནི། ཞབས་ཀྱུ་དྲུག་དང་ར་བཏགས་ནི། བཅུ་གཅིག་
ཡ་བཏགས་བརྒྱད་སོགས་ཀྱིས། མཚོན་པ་མི་ནོར་ཐེམ་དུ་བྱ། དེ་དུས་ངེས་པར་བྱ་
བའི་ལས། ཐུན་སྣ་དག་ལ་སྔགས་གདབ་ནས། ཐུན་དང་མཚོན་རྣམས་ཐམས་ཅད་
བརྡེག །བཞི་པ་བསྟབ་པའི་སྔགས་ཡིན་ཏེ། འབྲུ་མ་བཅུ་གསུམ་བསྡོམ་པའི་འབྲུ། གི་
གུ་གསུམ་དང་ར་བཏགས་གཉིས། ཡ་བཏགས་གཅིག་གིས་མཚོན་པ་ནི། དེ་དག་མ་
70

རོལ་པ་ཟང་ཐལ་གྱི་རྒྱུད།
ནོར་ཐིམ་དུ་གདབ། དེ་དུས་ངེས་པར་བྱ་བའི་ལས། སྔ་གྲོ་དཀྱིལ་འཁོར་ལྷ་ཚོགས་
བསྙེན། ཉིན་གུང་བསྐང་ལ་གཏོར་མ་འབུལ། དགོང་མོ་དྲག་པོའི་བཟློག་བསྒྱུར་བྱ།
སྲོད་ལ་བསད་པའི་ལས་སྦྱོར་འཇུག །ཐོ་རངས་ལིང་ག་དུམ་བུར་བསྟབ། སྒྲུབ་གཤེན་
ཕྱག་གིས་བླངས་བྱས་ནས། མཐེབ་སྲིན་མཛུབ་མོས་སོ་སོར་འབུལ། བསྟབ་སྔགས་རེ་
རེའི་ཤམ་བུར་སྦྱར། བདེ་ཆེན་ངང་དུ་རྒྱ་ཡིས་གདབ། ཅེས་གསུངས་སོ། །མཁའ་འགྲོ་
མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་
རྒྱལ་པོ་ལས་བསྲུང་བཟློག་བསད་གསུམ་བསྟན་པའི་ལེའུ་སྟེ་ཉེར་དགུ་པའོ།། །།
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་དག་
རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། བསྲུང་བཟློག་བསད་པའི་ལས་གྲུབ་རྒྱབ། མནན་བསྲེག་འཕང་གསུམ་ཤེས་
དགོངས་ཏེ། དང་པོ་གཟུ་དཔང་གསེར་སྐྱེམས་གཏོར། དེ་ནས་སྔགས་ནི་འདི་ལྟར་ཏེ།
མ་མ་བྷོ་ནན། གྱི་གྲན་ཆེ་གེ་མོ་རང་ནན། སྟམ་པ་ཡ་ནན། མཱ་ར་ཡ་ནན། ནན།
འབྲུ་མ་ཉི་ཤུ་རྩ་བདུན་ལ། བསྡོམ་འབྲུ་བཅུ་བདུན་དཔུངས་པ་སྟེ། གི་གུ་ན་རོ་ར་
བཏགས་ཏེ། ཡ་བཏགས་གཉིས་ནི་ཐེམ་དུ་བྱས། དེ་དུས་ངེས་པར་བྱ་བའི་ལས། ལིང་
ག་ཐུན་རྫས་ཆ་ཅིག་དེ། གཡག་རུ་ཁྱི་ཐོད་གང་ཡིན་བཅུག །ཕུང་རེས་བཏུམས་ལ་ཁྱི་
ར་ཡི། སྐུད་པ་ཕྱིར་འཁལ་ཐག་པ་ནི། རྒྱ་གྲམ་བཅིངས་པར་བྱས་གྱུར་ན། སྔགས་དེ་
སྟོང་ཕྲག་དག་གིས་བསྒྱུར། དྲག་པོའི་ས་འམ་ལུང་གསུམ་མདོ། མཚོ་གཉན་ཆུ་
གཉན་དག་ལ་གཏད། དམོད་བོར་བདེན་བཙུག་ལ་སོགས་བྱ། རྒྱས་གདབ་ལ་སོགས་
ལེགས་པར་བཅོལ། གཉིས་པ་བསྲེགས་པའི་ལས་སྦྱོར་ནི། དོན་དུ་བསྟན་པ་འདི་ལྟར་
71

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཏེ། ཨག་ནི་ར་བ་རཾ་རཾ། ས་མ་ཡ་ཛ་ཛ༔ ཧཱུྃ༔ མ་མ་ཌཀྐི་ཧྲིམ་ཛ། ཨག་ནེ་ར་ཙ་རཾ་རཾ་
ཚང་སྟང་ནི་རཾ་ཨ་ཏེ་ཨ་ཡེ་ཧྲི་མར་ཚངས། ཉེ་ལོ་དུན་ལ་དད་མར་ཚངས། ཀང་ཙེག་
རཾ་ལ་ལི་མར་ཚངས། མ་མ་ཌཀྐི་ཨག་ནི་ར་ཙ་ཛྭ་ལ་རཾ་རཾ། ཤི་ཤོན་རདྨ་མུ་ལ་སྤུངས་
འདུ། སརྦ་རདྨ་སྤུངས་ལྷན་བཻ་ཧོ༔ ཧེ་ཨ་ཏི་པ་ཧོ༔ དུ་ཏྲི་སུ་ནི་ནག་པོ་ཛྭ་ལ་རཾ་རཾ།
ནི་ཏིང་ཛ་ལ་རཾ། ཨིན་ཏིང་ཛྭ་ལ་རཾ། ནི་རཾ་ཛྭ་ལ་རཾ། ཧཱུཾ་ཟད་ཛྭ་ལ་རཾ། ཤིན་ཤོན་ཛ་
ལ་རཾ། ནི་རཾ་ཛྭ་ལ་རཾ། དད་དོད་ཛྭ་ལ་རཾ། རདྨ་ཛྭ་ལ་རཾ། ཧེ་པ་ཛ་ལ་རཾ། པུ་རད་ཛ་
ལ་རཾ་། གྷཎ་ཛྭ་ལ་རཾ། ཨ་མྲྀ་ཏེ་ཛྭ་ལ་རཾ། མེ་ཤུག་ཛྭ་ལ་རཾ། ཤག་ཏེ་ཤུག་ཏི་ཛྭ་ལ་རཾ།
བྲོ་རདྨ་ཛྭ་ལ་རཾ། པ་དུར་ཛ་ལ་རཾ། ཕཊཕཊཕཊ ཨ། མ་མ་ཌཀྐི་ས་མ་ཡ་ཛ་ཛ།
སྡིག་སྒྲིབ་དུ་ཏྲི་སུ་ཎི་ཛྭ་ལ་རཾ། པུཎྱ་ཛྙཱ་ན་སི་དྷི་ཏི་འདུ། ཨ་ཏྲི་ཎི་ཛ་པ་ཤམ་ཀུ་རུ་ཧཱུྃ༔
སྲོག་ལ་མ་ར་ཡ་ཛྭ་ལ་རཾ། ཕཊsཕཊཕཊ༔ 。
 ཛ་ལ་རཾ། ཕཊཕཊཕཊ༔
。
ཕཊཕཊ3ཕཊ དེ་ལྟར་ལས་བཞི་གང་ཡིན་ཏེ། ལས་དང་སྦྱར་ཞིང་སྟ་གོན་ཏོ། །
རྫས་དང་བྱང་བཅས་སོ་སོར་སྩལ། ལོ་ཟླའི་སྟ་གོན་བྱ། དེ་ལ་དང་པོ་སྤྱན་འདྲེན་
སྔགས། འབྲུ་མ་བཅུ་གཉིས་བསྡོམས་པའི་འབྲུ། བཅུ་གཅིག་འགྲེང་བུ་གཅིག་གིས་
ཐེམ། དེ་དུས་ངེས་པར་གཏང་རག་ནི། ཧོ༔ དཀྱིལ་འཁོར་ཆེན་པོའི་ལྷོ་ཤར་དགའ་
ལྡན་གྱི། གཞལ་ཡས་རིན་ཆེན་འབར་བའི་གནས་མཆོག་ནས། སྐུ་གསུམ་མེ་ལྷ་ངོ་
མཚར་རྒྱས་པའི་ལྷ། བཞི་བཅུ་རྩ་གཉིས་འཁོར་དང་བཅས་པ་རྣམས། སེམས་ཅན་
འགྲོ་བའི་དོན་དུ་ཐུགས་དགོངས་ལ། སྤྱན་འདྲེན་འབར་བའི་གནས་འདིར་གཤེགས་
སུ་གསོལ། བག་ཆགས་སྡིག་སྒྲིབ་རྐྱེན་ངན་བསྲེག་པ་དང་། ཉམས་པ་ཞི་བའི་དཔུང་
དུ་མཛད་པར་མཛོད། སེམས་ཅན་འགྲོ་བའི་དོན་དུ་ཐུགས་བསྐུལ་ལ། ཧོམ་དང་
དཀྱིལ་འཁོར་དེ་ལ་སྤྱན་འདྲེན་བྱ། གཉིས་པ་མེ་བསྙེན་སྔགས་ཡིན་པས། བརྒྱ་དང་
རྩ་བརྒྱད་བར་དུ་བཟླས། འབྲུ་མ་ཉི་ཤུ་རྩ་བཞི་ལ། བསྡོམ་འབྲུ་བཅོ་བརྒྱད་གུག་
72

རོལ་པ་ཟང་ཐལ་གྱི་རྒྱུད།
འགྲེང་གཉིས། ཞབས་ཀྱུ་ར་བཏགས་རེ་རེས་མཚན། དེ་ནི་ཐིམ་ཡིན་བྱ་བ་ནི། མེ་ཡི་
ལྷ་དང་འདུ་འཕྲོའི་ངང་། བརྒྱ་དང་རྩ་བརྒྱད་དག་ཏུ་བཟླ། གཉིས་པ་སྐུ་གསུམ་
ཐུགས་ཀྱི་སྔགས། འབྲུ་མ་སོ་ལྔ་བསྡོམ་འབྲུ་ནི། ཉེར་གཅིག་འགྲེང་བུ་བཞི་དང་ནི།
ན་རོ་རེ་དང་གུག་ཞབས་རེ། རེ་ཡིས་མཚན་པོར་ཐེམ་དུ་གདབ། ཧོ༔ བསྲེག་བྱེད་
རིན་ཆེན་འབར་བའི་གཞལ་ཡས་ན། སྤྱན་འདྲེན་འབྱོན་པའི་ལྷ་ནི་བཞི་བཅུ་གཉིས།
ཁྱོད་ནི་འགྲོ་བ་ཡོངས་ཀྱི་སྒྲིབ་སྦྱོང་ཞིང་། དམ་ལོག་འབྱུང་པོ་འཕར་ལྡང་འགྱུར་ལྡོག་
ཅན། བསྲེག་ཕྱིར་ལས་བཞི་རྒྱུན་ལྔ་ཕྲིན་ལས་བསྟན། ཡེ་ནས་འབྱོན་པའི་རྒྱུ་ནི་མི་
མངའ་སྟེ། དེ་རིང་གསང་ཆེན་རོལ་པ་ཟང་ཐལ་གྱི། ལས་སྦྱོར་ཆེན་པོ་མཐའ་རུ་ཕྱིན་
པའི་ཕྱིར། ལས་བཞི་རྒྱུན་ལྔའི་མེ་ཆེན་སྤར་དུ་གསོལ། ལས་བཞིའི་ཕྲིན་ལས་མཐའ་རུ་
ཕྱིན་པར་མཛོད། ཅེས་བསྣུན་དེ་ནས་གཟི་བྱིན་བསྐྱེད། བཞི་པ་བྱོན་ལྡན་འབུལ་
སྔགས་ནི། འབྲུ་ནི་བཅུ་གསུམ་སྡོམ་འབྲུ་ནི། བཅུ་གཉིས་གུག་འགྲེང་རེ་ཡིས་མཚན།
ལས་བཞིའི་འཕྲིན་ལས་ལྷུན་གྱིས་གྲུབ་པའི། ཚིག་བསྣུན་མཆོད་པ་དེ་མཚོན་འབུལ།
ལྔ་པ་ཟིལ་གནོན་སྔགས་ཡིན་ཏེ། འབྲུ་མ་བཅུ་གསུམ་བསྡོམ་འབྲུ་ནི། བརྒྱད་ལ་གི་གུ་
ན་རོ་རེ། ཞབས་ཀྱུ་གསུམ་ནི་ངེས་པར་མཚོན། སྣ་ཚོགས་དར་ཟབ་ཚང་མ་ནི། ལྷ་
མདའ་སྒྲོ་དཀར་མགུལ་དུ་བཏག །འབར་བ་མེ་ལ་དབང་ཡང་བསྐུར། གདུག་རྩུབ་
ཟིལ་གྱིས་གནོན་ཚུལ་བྱ། དྲུག་པ་བཞུགས་གསོལ་སྔགས་ལ་ནི། འབྲུ་མ་བཅུ་བཞི་
བསྡོམ་པར་བརྒྱད། ན་ཞབས་རེས་ནི་ངེས་པར་མཚོན། དེ་དུས་མེའི་ལྷ་ཚོགས་ཀུན།།
མ་རུང་དྲོད་བདེ་བསིལ་གསལ་བར། གཉིས་མེད་བརྟན་ལ་བཞུགས་པར་བྱ། བདུན་
པ་ཕྱག་གི་སྔགས་ཡིན་ཏེ། འབྲུ་བཞི་སྟེང་བུ་རེ་ཡི་ཐེམ། དེ་དུས་གུས་པས་ཕྱག་འཚལ་
ནས། མོས་པས་སྐྱབས་སུ་འགྲོ་བར་བསམ། བརྒྱད་པ་བཤགས་སྔགས་བཅུ་གཅིག་ཏེ།
བསྡོམ་པའི་འབྲུ་ནི་བཅུ་བཏགས་ཏེ། གུག་ཞབས་གཉིས་གཉིས་ར་བཏགས་རེ། དེ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དུས་སྡིག་ལས་ཐམས་ཅད་བཤགས། རྫས་ནི་ཏིལ་སོགས་མེ་རུ་བསྲེགས། དགུ་པ་
མཆོད་པ་སྔགས་ཡིན་ཏེ། དང་པོ་དྲུག་ནི་སྒྲོན་མེའི་སྔགས། གཉིས་པ་བདུན་ནི་སྒྲ་
དབྱངས་སྔགས། གསུམ་པ་ལྔ་ནི་དྲི་ཡི་སྔགས། བཞི་པ་ལྔ་ནི་ལྷ་སངས་སྔགས། ལྔ་པ་
བདུན་ནི་ཟ་འོག་སྔགས། དྲུག་པ་ལྔ་ནི་མེ་ཏོག་སྔགས། བདུན་པ་དྲུག་ནི་བོན་གྱི་
སྔགས། བརྒྱད་པ་དྲུག་ནི་གཏེར་གྱི་སྔགས། དེ་ནི་མཆོད་རྫས་སྔགས་འགྲེགས་ལ། དེ་
ནས་བསྲེགས་རྫས་ནང་ཚན་ནས། རློན་རྫས་སྔགས་དང་རྐམ་རྫས་སྔགས། དང་པོ་
རློན་རྫས་སྔགས་འགྲེགས་ནི། དང་པོ་ལྔ་ནི་དཀར་ཕྲོམ་སྔགས། གཉིས་པ་དྲུག་ནི་
མངར་གསུམ་སྔགས། གསུམ་པ་བདུན་ནི་དམར་ཕྲོམ་སྔགས། བཞི་པ་བདུན་ནི་
བདུད་རྩིའི་སྔགས། དེ་ནས་སྐམ་རྫས་སྔགས་འགྲིགས་ནི། དང་པོ་དྲུག་ནི་ཡམ་ཤིང་
སྔགས། གཉིས་པ་དགུ་ནི་ཤག་ཤུགས་སྔགས། གསུམ་པ་བརྒྱད་ནི་འབྲུ་མཆེན་སྔགས།
བཞི་པ་བདུན་ནི་དུར་བའི་སྔགས། དེ་ལྟར་དེ་དག་རེ་བཞིན་དུ། སྔགས་དང་ཚིག་
གིས་སོ་སོར་འབུལ། དེ་ནས་ལས་བཞི་གང་བརྩམ་ཡང་། ཞི་རྒྱས་འགྲེལ་ལ་དབང་
དྲག་འགྲེལ། ཕྲིན་བཅོལ་བསྔོ་སྨོན་གུན་དུ་འགྲོ། གསུམ་པ་འཕང་བའི་ལས་སྦྱོར་ལ།
དང་པོ་སྔགས་ནི་འདི་ལྟ་སྟེ། བློ་མ་མ་ཌཀྐི་ནི་བློ་རྦད། རྩ་བཞི་ལ་བྱོ་རྦད། ཤོ་རགྷ་ལ་
གྲན་རྩེ་མ་ར་ཡ་རྦད་རྦད། མ་ར་ཡ་མ་མ་རག་མ་བློ། རག་མ་བྱོ། བུ་ཁ་མ་ཧཱུཾ། ཙན་
R R
]
 བྷོ
s
སྦྱོཙྪིདྡྷོ ཙྩེ་བློ་བྷོཉྙོ $བྷོདྡྷོ ཙྪིཙྪབློབྷཾ དང་པོ་ཟོར་སྔགས་གདབ་པ་སྟེ། གང་
བྱེད་ཐུན་རྫས་དྲག་པོ་ལ། དྲག་པོའི་སྔགས་ནི་སྟོང་རྩར་གདབ། འདི་ནི་གབ་དང་
སྦས་ཐེམ་པས། མ་ནོར་ཐེམ་གྱིས་གདབས་པ་མེད། དེ་ནས་དྲག་པོའི་སྔགས་རྒོད་
ཀྱིས། ཟོར་དུ་བསྒྲུབས་པས་ཟོར་འཕེལ་ཚེ། དང་པོ་གཟུ་དཔོན་མཁྱེན་པ་གསོལ། ཧཱུྃ
བརྩེ་གདུང་གྲོགས་མཛད་མ་སྲིང་མཁའ་འགྲོའི་ཚོགས། མ་གཡེལ་མི་མངོན་དབྱིངས་
74

རོལ་པ་ཟང་ཐལ་གྱི་རྒྱུད། །
ནས་སྐུ་བཞེངས་ལ། ཀློང་འདིར་དམ་ཉམས་སྒྲོལ་བའི་ཁྲོས་མ་ཆེ། དོ་ནུབ་ལས་སྦྱོར་
དྲག་པོའི་ཟོར་སྐྱོང་ནི། བརྟེན་ནོ་གཟུ་དཔོན་ལས་ལ་མ་གཡེལ་ཅིག ། གསེར་སྐྱེམས་
བདུད་རྩིའི་ཨརྒྱུ་འདི་བཞེས་ལ། དབལ་གཏོར་དྲག་པོའི་དཔུང་ཆེན་མ་ཞན་ཅིག །
དབེན་རིའི་དཔལ་མགོན་ས་བདག་ཀླུ་གཉན་ཀུན། གསེར་སྐྱེམས་བདུད་རྩིའི་ཨརྒྱུ་
འདི་བཞེས་ལ། དབལ་གཏོར་དྲག་པོའི་དཔུང་ཆེན་མ་ཞན་ཅིག །གར་འདུག་ཡུལ་ལྷ་
གཞི་བདག་ཟོ་དོར་སྲོ། གསེར་སྐྱེམས་བདུད་རྩིའི་ཨརྒྱུ་འདི་བཞེས་ལ། དབལ་གཏོར་
དྲག་པོའི་དཔུང་ཆེན་མ་ཞན་ཅིག །ཟོར་ལམ་གནས་པའི་ལྷ་འདྲེ་མི་གསུམ་པོ། ཡིད་
ལ་བརྣག་པའི་དམིགས་བྱ་མ་གཏོགས་པ། གཡས་གཡོན་སྐུ་བཟུལ་སྟེང་འོག་སླར་ལ་
བྱོལ། བདག་ལ་རྒྱབ་སྟེན་མཐུན་པའི་སྡོང་གྲོགས་མཛོད། གསེར་སྐྱེམས་བཤམ་ལ་
བདེན་པ་བདར། དེ་ནས་དང་པོ་གཏོར་ཟོར་འཕང་། དབལ་གཏོར་སྒྲུབ་གཤེན་ཕྱག་
ཏུ་བཞེས། ཧོ དབྱིངས་ཆེན་མཁའ་འགྲོ་གཟུ་དང་དཔང་། རིགས་ལྔའི་མཁའ་འགྲོ་
གཟུ་དང་དཔང༌། གནས་བརྒྱད་མཁའ་འགྲོ་གཟུ་དང་དཔང༌། སྒོ་བཞིའི་ཞིང་སྐྱོང་
གཟུ་དང་དཔང་། རྩ་རྒྱུད་བླ་མ་གཟུ་དང་དཔང་། ཡུལ་ལྷ་གཞི་བདག་གཟུ་དང་
དཔང་། གཟུ་དཔང་གསོལ་བའི་ལྷ་ཚོགས་རྣམས། བསྲང་ཆེན་མདོ་ལ་ཐུགས་ལགས་
པས། དམག་གི་བྱོལ་ཁ་བསྟན་པའི་ཕྱིར། དམ་ཉམས་དགྲ་བོ་འདི་ལ་ཁྲོས། ཧོ
གཏོར་ཟོར་དྲག་པོའི་མཚོན་ཆ་འདི། དང་པོ་སྟེང་དུ་ཡལ་ལ་བཀྱགས། སྟེང་དུ་ཡལ་
ལ་མི་བཀྱགས་རྒྱུའི། སྔོན་དབལ་ཆེན་ཁྲོ་བོའི་ཐུགས་ཀ་ནས། རྫས་སྔགས་མན་ངག་
རྣམ་གསུམ་ཤར། དྲག་པོ་རྫས་ཀྱི་སྦྱོར་བ་ཡིན། དེ་ཕྱིར་ཡལ་ལ་བཀྱགས་ཙམ་ནས།
དུས་གསུམ་བདེར་གཤེགས་སྐུ་བཞེངས་ལ། དམ་ཉམས་དགྲ་བོ་བརླག་པར་མཛོད།
དེ་ནས་གདོང་ལ་ལེན་གསུམ་གཏོད། གདོང་ལ་ལེན་གསུམ་མི་བཏོད་རྒྱུའི། སྔོན་
དབལ་བོན་སྔགས་བདག་མེ་འབར་གྱིས། དབལ་མོ་གནད་ལ་མ་ཕེབས་པས། གཏོར་
75

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མ་གདོན་ལ་བསྟོད་བསྟོད་པས། དབལ་མོ་དམ་ཅན་གནད་ལ་ཕེབས། དེ་ཕྱིར་སྔོན་
གྱི་རྟེན་འབྲེལ་ལྟར། གདོང་གཉིས་ལེན་གསུམ་བསྟོད་པར་བྱ། ཐ་མ་གཏོར་མ་སྨད་
ཅིང་དབབ། གཏོར་མ་སྨད་ཅིང་མི་དབབ་རྒྱུའི། སྔོན་དབལ་བུ་ངལ་ཚ་སྐྱོལ་པོ་ཡིས།
གཏིང་ཁམས་ས་བདག་ཁ་གནོན་དུ། གཏོར་མ་སྨད་ཅིང་དབབ་བྱས་པས། གསང་
ཕུར་སྡེ་བཞིའི་ཕྲིན་ལས་གྲུབ། དེ་ཕྱིར་སྨད་ཅིང་ཐ་མ་དབབ། ཧོ༔ དམ་ཉམས་སྡང་
བའི་དགྲ་བོ་དང་། སྡིག་ཅན་ཉམས་པའི་གཤེད་པོ་དང་། བོན་ལ་ལྟ་བ་ལོག་པ་དང་།
གཤེན་ལ་གཤེ་སྐུར་འདེབས་པ་དང་། དམ་ཚིག་ཁ་འབྱམས་ཡལ་བའི་སྡེར། དྲག་པོ་
མཚོན་ཆའི་གཏོར་ཟོར་འདི། རྟེན་འབྲེལ་རྫས་ཀྱི་ཀུན་རྫོབ་དང་། སྔགས་ཚིག་བདེན་
པའི་ནུས་མཐུ་དང་། རྣལ་འབྱོར་དགོངས་པའི་བྱིན་རླབས་ཀྱིས། དོ་ནུབ་བརྣགས་
པའི་དགྲ་ལ་འཕེན། གཟུགས་ཕུང་ཐལ་བ་རྡུལ་དུ་རློག །རྩ་བ་གདུང་རྒྱུད་མཐའ་
ནས་སྐོམས། བཅོལ་པའི་འཕྲིན་ལས་གྲུབ་པར་མཛོད། ཅེས་ཀྱིས་གཏོར་མ་དགྲ་
ཕྱོགས་འཕེན། དེ་ནས་རྗེས་གཅོད་མེ་ཟོར་འདི། ཕཊཕཊཕཊaཀྱིས་གསལ་གདབ་
ལ། ཕཊ༔ ཕཊ༔ ཕཊ ཀྱིས་དབུལ་བཟུངས་ནས། ཕྱོགས་བཞི་རིགས་རྟགས་འབར་
བའི་གཞལ་ཡས་ནས། རིགས་ཀྱི་དབང་བསྒྱུར་མཁའ་འགྲོ་ཆེན་མོའི་ཚོགས། ཕྱོགས་
བཞི་ལས་བཞིའི་མེ་ལ་མངའ་མཛོད་དོ། །ལས་བཞི་རིགས་ཀྱི་རང་མཐུན་མེ་སྤར་ནས།
སོ་སོར་ངོ་མཚར་ཆེ་བའི་ཐུགས་བསྐུལ་ལོ། ། དེ་ནས་དྲག་པོའི་མེ་ཟོར་སྐྱོང་བ་ནི། ཧོ༔
དམ་ཉམས་སྡང་བའི་དགྲ་བོ་དང་། སྡིག་ཅན་ཉམས་པའི་གཤེད་པོ་དང་། བོན་ལ་
ལྟ་བ་ལོག་པ་དང་། གཤེན་ལ་གཤེ་སྐུར་འདེབས་པ་དང༌། དམ་ཚིག་ཁ་འབྱམས་
ཡལ་བའི་སྡེར། དྲག་པོ་དབལ་གྱིས་མེ་ཟོར་འདི། རྟེན་འབྲེལ་རྫས་ཀྱི་ཀུན་རྫོབ་དང་།
སྔགས་ཚིག་བདེན་པའི་ནུས་པ་དང་། རྣལ་འབྱོར་དགོངས་པའི་བྱིན་རླབས་ཀྱིས། དོ་
ནུབ་བརྣགས་པའི་དགྲ་ལ་འཕེན། གཟུགས་ཕུང་ཐལ་བ་རྡུལ་དུ་རློགས། རྩ་བ་
76

རོལ་པ་ཟང་ཐལ་གྱི་རྒྱུད།
གདུང་རྒྱུད་མཐའ་ནས་སྐོམས། བཅོལ་པའི་འཕྲིན་ལས་གྲུབ་པར་མཛོད། དྲག་པོའི་
སྔགས་དང་བྷོ། སྔགས་ནི་བརྒྱ་དང་རྩ་བརྒྱད་ཀྱིས་འཕེན་ནོ། །དྲག་པོའི་ལས་མཐའ་
ཨུ་ཡ་སྨྲར། ཅེས་གསུངས་སོ། །མཁའ་འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་
འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་གནན་བསྲེག་འཕང་
གསུམ་བསྟན་པའི་ལེའུ་སྟེ་སུམ་ཅུ་པའོ།། །། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། མཁའ་འགྲོའི་ཕྲིན་ལས་ཡོངས་འགྲུབ་ནས། མཐར་ཕྱིན་ཟབ་ལམ་དོན་དང་
སྦྱར། ཅེས་གསུངས་སོ། ། དེ་ནས་འཁོར་རྣམས་ཀུན་གྱིས་མཆོད་པ་ཕུལ་ནས་བསྟོད་
པ་བྱ། དེ་ནས་དེ་ཡི་ནང་ནས་མཁའ་འགྲོ་བསྐལ་པ་བཟང་མོ་བྱ་བ་དེས་ཞུས་པ། ཨེ་
མ་སྐྱེ་འགག་མཐའ་བྲལ་དོན་ལྡན་མ། མ་གཅིག་ཡེ་ཤེས་མཁའ་འགྲོ་ཆེན་མོ་ལགས།
འགྲོ་བའི་དོན་དུ་ཐུགས་རྗེས་དགོངས་སུ་གསོལ། མཐར་ཕྱིན་ཟབ་ལམ་དོན་ལ་སྦྱར་
བ་ཅི་ལྟར་བགྱི། ཞེས་ཞུས་པ་དེ་ལ་མཁའ་འགྲོས་བཀའ་སྩལ་པ། རྒྱུད་ལྡན་རི་བོ་ལྟ་
བུའི་དཔོན་གསས་ལ། རྣལ་འབྱོར་ཆེན་པོའི་སྤྱོད་ཡུལ་ཉེར་བཞི་པ། ཐུགས་ཆུབ་ཚད་
མར་གོམ་པའི་བླ་མ་བསྟེན། དེ་ལྟར་བཅུད་ཀྱི་བལྟམ་པའི་དེ་ནས་ལ། གཙོ་བོ་རོལ་པ་
ཆེན་པོའི་ངང་ལྟར་བཅས། འཛིན་ཐུབ་སྐལ་ལྡན་ཅིག་གིས་བློ་གྲོས་བསྐྱེད། གོང་མས་
ཟིན་པའི་གདམས་པ་ཟིན་པར་བྱ། རེ་དོགས་གཡང་ཟ་འཇིགས་བརྒྱད་ཚོགས་བསྒྲལ་
ནས། འཁྲུལ་འཁོར་ཀློང་བསྒྲལ་དོན་དམ་ངང་དུ་སྦྱར། ཀློང་འདས་འཇིགས་མེད་
གདེང་ལྡན་པས། ཕྱི་ནང་གསང་གསུམ་དབང་དང་དྲོ་ཚད་བརྙེས། བཀའ་གཏད་
77

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རྗེས་གནང་ལུང་གདམས་མན་ངག་གནད། དེ་ཐོབ་སྤྱོད་ཡུལ་བཞི་ལ་ནན་ཏུར་བའི།
རྒྱུན་སྐྱོང་ཐུགས་ཀྱི་ནོར་བུ་གུར་དུ་རོལ། དོན་དམ་མཐར་ཕྱིན་རོ་སྙོམས་ཆེན་པོ་ཡི།
གཅེས་བོར་རྣལ་འབྱོར་ཆེན་པོའི་རྟུལ་ཞུགས་རྣམས། རྒྱུ་མའི་རྣམ་རོལ་གཙང་མ་
འདི་རེག་ཚེ། དུར་ཁྲོད་དབེན་གནས་གང་ཡང་གཅོད་པའི་གནད། གཅོད་དུ་གཅོད་
ནས་རེ་དོགས་བྲལ་བར་ཀློང༌། སློང་དགོངས་སློང་ནས་སློང་ཚད་ཚར་བར་གནད།
གནད་ཀྱི་གདམས་པ་ཐུགས་ཀྱི་གུར་དུ་སྦོས། དེ་ལྟར་ཕྱི་རབས་གཤེན་གྱི་སྐལ་ལྡན་
དེས། འདུར་གདུང་འདྲེན་དང་སྦྱོང་སྙམ་ལ་སོགས་པ། ན་གསོ་ཤི་སློང་སྡེ་བརྒྱད་
ཨར་གཏད་དང་། གང་འདུལ་གཅོད་ཀྱི་ལྟ་བས་འདུལ་བ་དེ། ཀ་ཁྱབ་རྒྱ་ཡི་ཀློང་ནས་
གྲོལ་བར་གྱིས། ཅེས་གསུངས་ཏེ་འཁོར་ལ་གཏད་དོ། །མཁའ་འགྲོ་མ་ཐམས་ཅད་ཀྱི་
རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་རྒྱུད་ཀྱི་རྒྱལ་པོ་ལས་ཟབ་
ལམ་གཅོད་ཀྱི་བཀའ་གཏད་པའི་ལེའུ་སྟེ་སུམ་ཅུ་རྩ་གཅིག་པའོ། །
༧ ཡང་བཀའ་སྩལ་པ། མཁའ་འགྲོ་ཀྱེ་མ་འོད་མཚོ་སོགས། འཁོར་དུ་འདུས་པ་
ཐམས་ཅད་ཀུན། ལུས་ཀྱི་དབང་པོ་མ་གཡོ་ལ། ཡིད་ཀྱི་ཏིང་འཛིན་རྩེ་གཅིག་གཏོད།
ངག་གི་གསལ་བ་ཆེན་པོའི་སྒོར། རྩེ་གཅིག་དག་གི་སྒོ་ནས་ཉོན། ཕྱི་རབས་ལས་
དག་རིགས་ཅན་ཀུན། བརྟུལ་ཞུགས་རོལ་པ་ཆེན་པོ་ཡི། ཐར་པ་བསྒྲོད་པའི་ཆེད་དུ་
གཉེར། དེ་ལྟར་ལ་སོགས་ཟབ་ལམ་སོགས། ཐམས་ཅད་རྟགས་ཚད་མཚན་མ་ཀུན་
ཏུ་སྤྲོས། སོར་རྟོགས་ཅི་ལྟར་རེག་པས་དཔྱད་ལ་སྤྱོད། ངས་བསྟན་བཀའ་འདི་འཁོར་
ལ་ཡོངས་སུ་གཏད། དམ་མེད་ལོག་པའི་སྡེ་ཙམ་མི་དགོ་དང་། དབང་བཞི་མ་ལྡན་
དམ་བཅའ་བོར་བ་ལ། གསང་ལ་སྤྱོད་ཅིག་གསང་སྤྱོད་གདམས་པ་ཡིན། གལ་ཏེ་
ཐུབ་ཆོལ་དབང་དུ་སོང་བ་ནི། ཞིང་སྐྱོན་དམར་ནག་ཁྲོས་པས་སྲོག་ལ་རོལ། ས་མ་ཡཱ།
རྒྱ་རྒྱ་རྒྱ། ཅེས་གསུངས་འཁོར་རྣམས་ཀུན་གྱིས་ཡོངས་སུ་བསྟོད། ཕྱག་དང་བསྐོར་

རོལ་པ་ཟང་ཐལ་གྱི་རྒྱུད།
བ་མཆོད་པ་སྣ་ཚོགས་ཕུལ། རྗེས་སུ་ཡིད་རང་ངོ་མཚར་དཔག་མེད་བསྐྱེད། མཁའ་
འགྲོ་མ་ཐམས་ཅད་ཀྱི་རྩ་བ་ཐུགས་ཀྱི་རྒྱུད་འབུམ་གསང་ཆེན་རོལ་པ་ཟང་ཐལ་གྱི་
རྒྱུད་ཀྱི་རྒྱལ་པོ་ལས་འཁོར་ལ་གཏད་ཅིང་ཡིད་རང་བསྟོད་པ་ཕུལ་བའི་ལེའུ་སྟེ་སུམ་
ཅུ་རྩ་གཉིས་པའོ།། །།
དེ་ལྟར་ཐེག་པ་དགུ་ཡི་བླ་མེད། མཁའ་འགྲོ་ཐུགས་ཀྱི་རྩ་རྒྱུད། མ་མོ་བརྣག་པའི་
རྒྱུད་འབུམ། གསང་ཆེན་རོལ་པའི་མན་ངག །དོན་དམ་སྙིང་པོའི་ཞེ་ཕུལ། ཟབ་ལམ་
དོན་གྱི་མེ་རྩ། རེ་དོགས་གཅོད་པའི་ཟང་ཐལ། བ་ག་ཀློང་ཆེན་རོལ་པའི་སྙིང་པོ་ཞེས་
བྱ་བའི་ཕྲིན་ལས་དོན་བསྟན་གྱི་སྙིང་པོ་མཐར་ཐུག་ཏུ་བསྟན་པ། འདི་ལ་ཞིང་དང་
བཀོད་པ་སོགས་རྒྱས་པའི་ལུགས་སུ་སྦྱར་ནས་དཀྱུས་ལྟར་དང་། འབྲིང་པོ་བྱས་ནས་
འདི་ན་རང་ལ་ཚང་། འོན་ཀྱང་རྒྱས་བསྡུས་རིག་པའི་ཚད་དང་སྦྱོར། ཞེས་པ་བླ་ཆེན་
ཉི་འོད་ཟུང་ལྡན་ཀྱིས་སྦྱར། འོན་ཀྱང་འདི་ལ་བརྩོན་པ་བོན་ཉིད་མངོན་སངས་རྒྱས་
པའོ། །བོན་གཤེན་བཅོ་ལྔ་དང༌། ཟབ་ལམ་མཁའ་སྤྱོད་བསྒྲོད་རྒྱུད་ཉི་ཤུ་རྩ་བརྒྱད།
མཐའ་འཁོབ་རིག་པ་འཛིན་པ་བཞི་བརྒྱ་ཙམ། འཁོར་འདས་གཅིག་ཏུ་གཅོད་པ་སྟོང་
ཕྲག་ལྔ། རོ་བསྙོམས་གཅེས་འཛིན་བོར་བ་ཁྲི་ཕྲག་གཅིག །བོན་གྱི་ལམ་སྣ་ཟིན་ཅིང་
སྐྱེ་བ་ལྷ་རུ་ཡོད་པ་གྲངས་མང༌། དེ་ལྟར་ཟབ་པའི་ཚད་ནི་སྙིང་གི་ཁྲག །གཅེས་པའི་
ཚད་ནི་སྲོག་གི་དངོས། དཀོན་པའི་ཚད་ནི་རི་བོང་རྭ། གལ་ཏེ་སུ་འཕྲད་ཟབ་ལམ་མི་
ཐོབ་མི་སྲིད་པས། མ་འོངས་སྐལ་ལྡན་བུ་ཡི་ཀྱང་། དམར་ལ་གཅེས་པའི་སྙིང་དུ་ཨུ་
ཡ་ཐམ། དཀོན་བཞི་གཏང་བཞག་ཚད་དང་སྤྲོས་པར་སྤེལ། ནན་རྒྱས་མ་འཆུག་དམ་
མེད་བག་ཉལ་དག་ལ་བྲོས། བསྟེན་པའི་བོན་འདི་རྩ་གསུམ་བསྒོ་ནས་བསྡོམ། ཅིག་
ནི་ཟམ་བུ་བྲག་ལ་སྦས། ཅིག་ནི་ཟངས་ཟངས་བྲག་ལ་བཞག ། ཆ་ཅིག་འདི་ལ་ཁྱོད་ཀྱི་
སྙིང་པོ་གདམས། རྒྱུད་ཁ་རྒྱུད་འབྲེལ་བོན་གྱི་ཁ་བསྐོང་བ། ཕྱི་རབས་གཤེན་པོའི་བློ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གྲོས་ཚད་དང་སྦྱོར་བས་ཆོག ། ས་མ་ཡཿ ཨུ་ཡ ཨཊྚི ཨུ་ཡ ཨ་ཡེ ཨུ་ཏྲཿ ཨེ་ཀ
རྣལ་འབྱོར་དྲུག་གི་དམ་ལ་མ་འདས་པ། གཉེན་པོ་བསྲུང་བའི་བཙན་རྒོད་གསུམ་
པོ་དང་། ཞིང་སྐྱོང་ཌཀྐི་ཡབ་ཡུམ་ཁྱོད་ལ་གཉེར། གཏོང་བཞག་མཚན་མའི་རྟགས་
རིམ་མ་ནོར་ཅིག །རྒྱ་རྒྱ་རྒྱ། ཁ་ཐཾ། ཅེས་པ་ཡང་སྤྲེལ་ལོ་སྤྲེལ་ཟླའི་ཚེས་བཅུ་ཡི་ཉིན་
པར། གསང་ཆེན་རོལ་པ་དུར་ཁྲོད་གནས་བརྒྱད་དུ་རིག་འཛིན་གྱི་གྲལ་དུ་ཕྱིན་ནས་
མཁའ་འགྲོ་འོད་ལྡན་འབར་མ་ལ་སོགས་ཟབ་ལམ་ཤེས་རབ་ཀྱིས་མོ་རྒྱུད་དང་། རིག་
འཛིན་གྱེར་སྤུངས་ཆེན་པོ་ལ་སོགས་རིག་པ་ཐབས་ཀྱི་རྒྱུད་པའི་ཕོ་རྒྱུད་གཉིས་ལ་ཡང་
ཉེ་བའི་བརྒྱུད་དང་རིང་པོའི་རྒྱུད་བཅས་སོ་སོར་བསྟན་ནས་བརྒྱུད། དེ་ནས་ལོ་དུས་
རྒྱ་ཡོལ་ཚེ་ཤིང་ཕོ་བྱི་བའི་ལོར་ཟབ་དོན་བདའ་རིས་སུ་སྤེལ་བ་དགེའོ། །བཀྲ་ཤིས།
80

གསང་ཆེན་འདུས་པའི་སྙིང་ཐིག་ལས༔ རྩ་རྒྱུད་
ངེས་པའི་ཐིག་ལེ་བཞུགས༔ ༔
༄༅། ། ༈།བྦབྦཊ། བྱཱཎཀོབྦབྦ ཞང་ཞུང་སྐ་དུ་༔ ཨ་དཀར་སད་གྱེར་བྲུ་སྤུངས་ཁྲོ་
ཏ་ཝེར་ཏྲི་ཡི བོད་སྐད་དུ བདེར་གཤེགས་དགོངས་པ་ཡོངས་འདུས་ཆེ་མཆོག་
ཡི་དམ་ལྷ་ལ་ཕྱག་འཚལ་ལོ༔ དེའང་དུས་གསུམ་སངས་རྒྱས་ཀྱི་མཛད་འཕྲིན
བདེན་པ་ཆེན་པོའི་སྟོབས་དང་༔ དེ་ཡི་འབྲས་བུ་ལས་སྨིན་པའི ཞིང་ཁམས་རབ་
འབྱམས་ཐམས་ཅད་ཀྱི་དབུས་ནས་མངོན་པར་འཕགས་པའི་ཞིང་ཁམས་ཁྱབ་པར་
འོག་མིན་བདེ་བ་ཆེན་པོའི་ལོ་རྒྱུས་མདོ་ཙམ་བསྟན་སྟེ ཡེ་སྟོང་སྤྲོས་པ་བྲལ་བའི་
དབྱིངས་ཆེན ངོ་བོ་མུ་མཐའ་བྲལ་བ ཕྱོགས་དང་རིས་སུ་ཆད་པཿ འདུས་མ་བྱས་
པཿ སྣང་བ་མཐའ་ལ་འདས་པའི་ཞིང་ཁམས འཁོར་འདས་བདུད་བཞི་གནོན་པའི་
ཁྲི་སྟེང་ནསཿ ཡིན་པ་བདག་ཏུ་མེད་པའི་ཀུན་ཏུ་བཟང་པོ དེ་ཉིད་སྣང་བ་མཐའ་
ལས་འདས་པའི་སྐུ་སྣང་བ འཆར་བ་བདུད་སྲིན་ལོག་ལྟ་རུ་ཏྲའི་ཚོགས་རྣམས་ཀྱི་
སྟོབས་རྩལ་དུག་ལྔ་བཅོམ་པ་ཁྲོ་རྒྱལ་རྟ་མཆོག་རོལ་པའི་སྐུ་འཆར་བ་དེ་ཉིད་ཀྱིས
ཞིང་ཁམས་སེམས་ཉིད་ཡེ་ཤེས་ཀྱི་རང་མདངས་ལས་གྲུབ་པས ཤར་ཕྱོགས་སུ་
གཡུང་དྲུང་རིགས་ཀྱི་ཞིང་ཁམས བྱང་ཕྱོགས་སུ་འཁོར་ལོ་རིགས་ཀྱི་ཞིང་ཁམས
ནུབ་ཕྱོགས་སུ་པདྨ་རིགས་ཀྱི་ཞིང་ཁམས ལྷོ་ཕྱོགས་སུ་རིན་ཆེན་རིགས་ཀྱི་ཞིང་
ཁམས སྟེང་ཕྱོགས་སུ་གཤེན་ལྷ་འོད་དཀར་གྱི་ཞིང་ཁམས དབུས་ཕྱོགས་སུ་བདེ་བ་

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཆེན་པོའི་ཞིང་ཁམསཿ འོག་ཕྱོགས་སུ་རྣམ་སྣང་དཔལ་གྱི་རྒྱལ་པོའི་ཞིང་ཁམས ཞིང་
ཁམས་ཆེན་པོ་བདུན་གནས་ཏེ ཞིང་ཁམས་དེ་ཡང་ཡེ་ཤེས་ཀྱི་འོད་དང་ཏིང་འཛིན་
གྱི་ཟེར་དང་ལྡན་པ བོན་ཉིད་ཡེ་ཤེས་ཀྱི་རང་འོད་དཀར་ལ་འཚེར་བསཿ དེ་བཞིན་
རིགས་ཀྱི་སྐུ་དང་ཞིང་ཁམས་བྱེ་བ་ཕྲག་བརྒྱ་ཤར་བ༔ མེ་ལོང་ཡེ་ཤེས་ཀྱི་རང་འོད་
སེར་ལ་གསལ་བས གཡུང་དྲུང་རིགས་ཀྱི་སྐུ་དང་ཞིང་ཁམས་བྱེ་བ་ཕྲག་བརྒྱ་ཤར་
བ སོར་རྟོགས་ཡེ་ཤེས་ཀྱི་རང་འོད་དམར་ལ་འཁྱུག་པསཿ པདྨ་རིགས་ཀྱི་སྐུ་དང་
ཞིང་ཁམས་བྱེ་བ་ཕྲག་བརྒྱ་ཤར་བ བྱ་གྲུབ་ཡེ་ཤེས་ཀྱི་རང་འོད་ལྗང་ལ་གཡོ་བས
འཁོར་ལོ་རིགས་ཀྱི་སྐུ་དང་ཞིང་ཁམས་བྱེ་བ་ཕྲག་བརྒྱ་ཤར་བ༔ མཉམ་ཉིད་ཡེ་ཤེས་ཀྱི་
རང་འོད་མཐིང་ནག་ཏུ་ཁྱབ་པསཿ རིན་ཆེན་རིགས་ཀྱི་སྐུ་དང་ཞིང་ཁམས་བྱེ་བ་ཕྲག་
བརྒྱ་ཤར་བ ཟེར་དང་ཟེར་ཐག་ཐིག་ལེ་དང་ཐིག་ཕྲན་གྱི་ཁྲ་ཤིག་མེར་མེར་བྱེད་པ
ས་གཞི་ཐམས་ཅད་རིན་པོ་ཆེ་སྣ་བདུན་གྱི་རང་བཞིན་ལས་གྲུབ་པ་འབྱུང་ལྔའི་རྒྱུ་
ཅན་མ་གྲུབ་པསཿ འབྱུང་བ་ལྔའི་འཚེ་བ་བྲལ་བ ལྗོན་པའི་ཤིང་ཐམས་ཅད་རིན་པོ་
ཆེ་སྣ་ཚོགས་ལ་གྲུབ་པ༔ དྲི་ཞིམ་གྱི་ངད་པ་ལྡང་བས རྩེ་ལ་སྤུ་སྡུག་གི་བྱ་རིགས་
འཁོར་བ འབྲས་བུ་དང་མེ་ཏོག་ཐམས་ཅད་རོ་བརྒྱ་ལྡན་ཞིང་༔ དགོས་འདོད་
འབྱུང་བ། ཆུ་བོ་ཐམས་ཅད་ཡན་ལག་བརྒྱད་དང་ལྡན་པ་ཡོན་ཏན་ཟད་མི་ཤེས་པའི་
བདུད་རྩིའི་རྒྱ་མཚོ་གཏིང་ཟབ་ཏུ་འཁྱིལ་པཿ བྱང་ཆུབ་ཀྱི་སེམས་དང་ལྡན་པའི་རི་
དྭགས་རྣམས་ཀྱི་རྩེད་འཇོ་དང་ལྡན་ལ་གནས་པ ཆགས་བྲལ་ཡེ་ཤེས་ཀྱི་བདེན་པའི་
སྟོབས་ལས པད་མོའི་ཚོགས་ཀྱིས་ས་གཞིར་ཁྱབ་ཅིང་༔ སྨོན་པ་ཅན་གྱི་མི་རྣམས་
རྫུས་སུ་སྐྱེས་པ ཕྱི་མི་ལྡོག་པ བོན་ཕྱི་ནང་ཁྱབ་ཅིང་བདལ་པ་མཉམ་པ་ཆེན་པོའི
དཀྱིལ་འཁོར་གྲུ་བཞི་པ རྒྱན་དང་ས་དང་འབྱོར་པ་ཀུན་ཏུ་བཟང་པོའི་མཆོད་སྤྲིན་
གྱིས་བྱུག་པ འོད་དང་འོད་དཔུང་ལྟ་མི་བཟོད་པའི གསལ་ཟེར་འཕྲོ་ཞིང་གཡོ་བ
82

རྩ་རྒྱུད་ངེས་པའི་ཐིག་ལེ།
དེ་ལྟ་བུའི་མུ་མེད་རབ་འབྱམས་ཡེ་ཤེས་ཀྱི་ཞིང་ཁམས་ཁྱོན་ཆེན་པོ་ཚད་དང་མཚན་
ཉིད་ལ་བརྒལ་ཞིང་༔ སྤྲོས་པའི་མཐའ་དགུ་དང་བྲལ་བའི་གནས་དེ་ཉིད་དུ་༔ རབ་
འབྱམས་ཡེ་ཤེས་ཀྱི་རིག་པའི་རང་སར་སྤྲུལ་པའི་གསས་མཁར་ཆེན་པོ རྒྱུ་རྐྱེན་དང་
མཚན་མས་མ་གོས་ཤིང་ཀུན་གྲུབ་བྱང་ཆུབ་སེམས་ཀྱི་གསས་ཁང་༔ རྒྱ་ཁྱོན་དཔག་
ཏུ་མེད་པའི་ཕོ་བྲང་རྨིང་གཞི་རབ་བརྟན་སྤྲུལ་པའི་གསེར་ས་དྲི་མ་མེད་པ་ལ་བྱས་
ཤིང་༔ རྩིག་པར་རང་གྲུབ་རིན་ཆེན་སྣ་ཚོགས་ཀྱི་པ་ཏྲས་ཕྱོགས་ཀུན་ནས་མུ་མེད་དུ་
བཏུམ རིག་པའི་ཡེ་ཤེས་ཀྱི་ཀ་བས་རྒྱན་རྫོགས་ལྷུན་གྲུབ་ཀྱི་རྟགས་སུ་འདེགས་པ
སྒྱུ་འཕྲུལ་སྤྲུལ་པའི་གདུང་དཔྱམ་གྱིས་མཁའ་གསལ་འོད་ཀྱི་དབྱིངས་སུ་བཀང་སྟེ
ཐུགས་རྗེས་རང་འོད་འབད་མེད་དུ་འབར་བ ས་ལམ་མ་བགྲོད་གཅིག་ཆར་དུ་ནོན་
པའི་རྟགས་མཚན་ཐོག་ཕུབ་དང་ཡང་ཕུབ དབུ་རྩེ་ལ་སོགས་ངོ་མཚར་གྱི་ཁྱད་པར་
འཕགས་པ་ཐབས་དང་ཐུགས་རྗེ་མ་འགག་པར་རང་སར་འབྱུང་བའི་བརྡའ་རུ་
གསལ་མཐོང་གྱི་ཚོགས་ལ༔ རིགས་བྱེད་ཀྱི་བཀོད་པ་གསལ་བའི་རླུང་ཤེལ་ལ་སོགས་
ཀྱིས་མཚོན་པ འཕྲིན་ལས་ཀྱི་བཀོད་པས་ཡོངས་སུ་བསྐོར་བའི་ཕྱིར་དུ ཕྱི་ནང་
གསང་བ་ཡང་གསང་གི་སྒོ་དང་ཁྱམས་ཀྱིས་འུབས་སུ་འཁོར་བ ཡེ་ཤེས་ཀྱི་སྤྲུལ་པ་
གཙོ་ལ་འཁོར་གྱིས་བསྐོར་བའི་བརྡའ་རུ ཕྱོགས་མཚམས་ཀུན་ལ་སྤྲུལ་པའི་ཕོ་བྲང་
གིས་གཏམས་པཿ དེ་ལྟ་བུའི་རོལ་པ་རང་ཤར་སྒྱུ་འཕྲུལ་གྱི་བསྐྲུན་པ་ཞིང་གི་བཀོད་
པ་དང་གསས་ཁང་གི་མཚན་ཉིད་རྣམས་མ་འདྲེས་བཀྲ་ལ་གསལ་ཞིང་ངོ་མཚར་ཀུན་
ནས་འཕགས་པ་དེ་ཉིད་ཀྱི་དབུས་སུ འཕྲིན་ལས་རྒྱ་མཚོའི་བྱེད་པ་སྟོན་པ་ཀུན་ཏུ་
བཟང་པོ་རིགས་བརྒྱའི་སྤྱི་ཁྱབ་ཆེན་པོ༔ ངོ་བོའི་ཆ་ནས་ཡེ་ཤེས་ཐིག་ལེའི་ལྷ་མཆོག་
ཀུན་བྱེད་རྒྱལ་པོ ཕྲིན་ལས་ཀྱི་ཆ་ནས་ལོངས་སྐུ་ཀུན་སྣང་ཁྱབ་པ་ཀུན་གསལ་རིག་
པའི་དབང་པོ དེ་ཉིད་ཞིང་ཁམས་མུ་མེད་བརྗོད་བྲལ་དེ་དག་གི་མགོན་པོ་རུ་
83

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བཞུགས་ཏེ༔ སྐུ་ལ་མདུན་རྒྱབ་མི་མངའ་བ་འོད་ཀྱི་འཁོར་ལོ་ལྟ་བུ་གསལ་ལ་སྒྲིབ་
མེད་པའི་རྣམ་པ་ཅན་དུ ཐུལ་རྟགས་མཚོན་བྱེད་ཀྱི་གདན་ལ་བཞུགས་པ༔ རིན་པོ་
ཆེ་སྣ་ལྔའི་དབུ་རྒྱན་ལ་སོགས་ཞི་བའི་ཆ་ལུགས་བཅུ་གསུམ་གྱིས་ཡོངས་སུ་སྤུད་པ
མཚན་བཟང་པོ་སུམ་ཅུ་རྩ་གཉིས་དང་༔ དཔེ་བྱད་བཟང་པོ་བརྒྱད་ཅུ ངེས་པའི་ཐོ་
ཡིག་བཞི་བཅུ འོད་ཟེར་གྱི་ཕུང་པོ་དྲུག་ཅུ ཏིང་ངེ་འཛིན་གྱི་ཡན་ལག་སུམ་བརྒྱ་
དྲུག་ཅུ ལེགས་པའི་ཡོན་ཏན་བརྒྱ་དང་རྩ་བརྒྱད འོད་ཟེར་གྱི་ཕུང་པོ་བསམ་
མཐའ་ཡས་པ ཚངས་པའི་གསུང་དབྱངས་དྲུག་ཅུ་ཐམ་པ མཁྱེན་པའི་ཡེ་ཤེས་དྲུག་
ཅུ་ལ་སོགསཿ སྐུ་གསུང་ཐུགས་དང་ཡོན་ཏན་འཕྲིན་ལས་ཀྱི་ཆ་ནསཿ དོན་རྟོགས་
ཕུན་སུམ་ཚོགས་པའི༔ མཚན་དཔེ་བསམ་མཐའ་ཡས་པའི་རང་བཞིན་ཅན་དུ་གྱུར་
པ སྐུ་གཅིག་གི་བཀོད་པས་མཁའ་སྤྱོད་དག་པ་རབ་འབྱམས་སོགས ཞིང་ཁམས་མུ་
མཐའ་མེད་པ་རྣམས་ཡོངས་སུ་གང་བ ངེས་པའི་གསང་གི་སྒྲ་དབྱངས་བདེན་པའི་
དོན་གྱིས་འབྱམས་ཡས་བཀོད་པ་མུ་མེད་ཀྱི་ཞིང་ཁམས་མཐའ་དག་གསུང་གཅིག་
གིས་ཀུན་ནས་གོ་ཞིང་ཐོས་པར་གྱུར་པ་ཐུགས་ཉིད་ཡེ་ཤེས་ཉག་མ་གཅིག་གིས་སྲིད་
དང་ཞི་བའི་ཞིང་ཁྱོན་མ་ལུས་དུས་གཅིག་ཏུ་ཁྱབ་ཅིང་༔ ཡོན་ཏན་དང་ཕྲིན་ལས་ཀྱི་
ངོས་ནས་གདུལ་བྱ་བསམ་མཐའ་ཡས་པ་ཐུགས་རྗེས་འཛིན་པཿ དེ་ལྟར་རྫོགས་པའི་
སྐུ་མདོག་ཆེན་པོ་དེ་ཡི་འདུལ་བྱེད་ཀྱི་ངོ་བོ་ནསཿ ཕྱོགས་བཞིར་རིགས་ཀྱི་བཀོད་པ་ཆེ་
བ་བཞིས་བརྒྱན་པའི་ཞིང་གི་བཀོད་པ་ཡོངས་སུ་རྫོགས་པས་གནས་རྣམས་སུ
གསལ་བ་རང་འབྱུང་ལ་སོགས་བདེར་གཤེགས་ཞི་བའི་ལྷ་བཞི་བཞུགས་པ ཐབས་
དང་ཤེས་རབ་ཡེ་ནས་མི་འབྲལ་བའི་ཕྱིར་དུ་འབྱུང་ལྔ་གནས་དག་གི་ཡུམ་ཆེན་ལྔ་
དང་རོལ་པཿ འོད་དང་ཟེར་གྱི་སྤྲུལ་པའི་ཆ་ནས་ཏིལ་གྱི་གང་བུ་ཁ་ཕྱེས་པ་ལྟ་བུའི
བདེར་གཤེགས་བསམ་མེད་བརྗོད་འདས་ཀྱིས་བསྐོར་བ ཐུགས་ཉིད་སྐྱེ་བ་མེད་པའི་
84

རྩ་རྒྱུད་ངེས་པའི་ཐིག་ལེ།
དབྱིངས་ལ་ས་ལེ་ལྷང་ངེ་ལྷམ་མེར་བཞུགས་ཤིང་ནང་གི་ཚུལ་དགུ་དང་ལྡན་པ ཡེ་
ཤེས་སྤྱན་གྱིས་སྐུ་ལ་གཟིགས་ཤིང་སྲིད་ཞིའི་དབྱེ་བ་མེད་པ རྫོགས་པ་ཆེན་པོ་ཉག་
གཅིག་གི་ལྟ་བུ་ཕུལ་དུ་ཕྱིན་ཏེ དུས་གསུམ་དུས་མེད་དུ་མི་གཡོ་བར་གནས་པ་ཤེས་
རབ་སྤྱན་གྱིས་སྒྱུ་འཕྲུལ་གྱི་དོན་ལ་གཟིགས་ཤིང་༔ ལེགས་འབྱུང་གི་ཡོན་ཏན་ནམ་
མཁའི་མཐའ་ལས་འདས་པ་ལ་མངའ་མཛད་པ རིག་པ་སྤྱན་གྱིས་ཁྱད་པར་དུ་
འཕགས་པའི་མན་ངག་རྒྱ་མཚོ་ལ་གཟིགས་ཤིང་༔ སྣང་བ་མུ་མེད་ལ་དབང་བསྒྱུར་
བ བོན་གྱི་སྤྱན་གྱིས་བོན་སྒོ་བརྒྱད་ཁྲི་བཞི་སྟོང་ལ་གཟིགས་ཤིང་༔ ཁམས་གསུམ་
འཁོར་བའི་སེམས་ཅན་ས་ཆེན་གྱི་རྡུལ་བཞིན་དུ་ གྲངས་མང་བ་རྣམས་ཐུགས་རྗེས་
འདྲེན་པ་ཤ་ཡི་སྤྱན་གྱིས་སྣང་སྲིད་འཇིག་རྟེན་ལ་གཟིགས་ཤིང་། ཕྲ་རབ་ཀྱི་རྡུལ་ཕྲན་
ཙམ་ཡང་མ་ལུས་པ་ས་ལེ་གསལ་བ གཞན་ཡང་སྤྱན་ལྔ་དང་གཟིགས་སྟངས་མི་
འདྲ་བ་དུ་མའི་གདུལ་བྱའི་སྣང་བློ་དང་བཏུན་པ ཐུགས་ཉིད་སྟོང་པ་ཉིད་ལ་ཐུགས་
མེ་ལོང་ལྟ་བུས་མཚོན་ཞིང་༔ འཁོར་འདས་གཉིས་མེད་ཀྱི་ཀློང་ནས་སོ་སོར་རྟོག་པ་
འཁྲུལ་ཏེ བྱ་བ་གྲུབ་པས་འགྲོ་དོན་བསམ་མཐའ་ཡས་པར་བྱེད་པཿ དེ་ལྟར་རྒྱལ་
བའི་སྐུ་མདོག་དེ་ཡི་འབྱུང་བ་ལྔ་ལ་བསྐོས་གཏབ་སྟེ་ཕྱི་སྣོད་ནང་བཅུད་རྣམས་ཐུགས་
རྗེས་བཟུང་སྟེ སངས་རྒྱས་ཀྱི་ཆགས་གནས་སུ་མཛད་པ་སྲིད་པ་གསུམ་ལ་མངའ་
དབང་བསྒྱུར་ཏེ དགེ་སྡིག་དང་རྒྱུ་འབྲས་གཏན་ལ་ཕབ་ཏེ་ཐར་པའི་ལམ་སྒོ་འབྱེད་
པར་མཛད་པ་དང་༔ བསྐལ་པ་དགུ་ལ་དབང་བསྒྱུར་ཏེ་ལས་ཀྱི་མཚན་ཉིད་རྒྱ་ཆེའི་
སྤྱོད་ཡུལ་དུ་གྱུར་པ་རྣམས་གསལ་ཞིང་འགྱེད་པ བསྐལ་བཟང་གི་སངས་རྒྱས་སྟོང་
ལ་སོགས་སྤྲུལ་པའི་སྟོན་པ བསམ་ཡས་ཀྱི་འགྲོ་དོན་ཐོག་མཐར་མཛད་དེ་བཞུགས་
སོ དེ་ཡང་དུས་རེ་ཞིག་ནས་མི་རྣམས་ཀྱི་ཚེ་ལོ་བརྒྱད་ཁྲི་ཐུབ་པའི་དུས་སུ སྟོན་པ་
རང་བྱུང་ཐུགས་རྗེ་ཅན་གྱིས་གདུལ་བྱ་མཛད་པའི་དུས་ཀྱི་སྟེང་མའི་མཚམས་སུ
85

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གསང་བ་སྔགས་ཀྱི་འགྲོ་དོན་དང་འཕྲིན་ལས་ནི་མེ་ཏོག་ཨུ་དུ་འབར་བ་དང་འདྲ་བ་
ཤིན་ཏུ་དཀོན་ལ་རིན་ཐང་ཅན་དུ་གྱུར་པའི རྨད་བྱུང་གི་བསྟན་པ་དེ་ཉིད་སྟོན་པ་
ཀུན་ཏུ་བཟང་པོ་ཉིད་ཀྱི འགྲོ་བ་ལ་ཤིན་ཏུ་སྙིང་རྗེ་སྤྱན་གྱིས་གཟིགས་པའི་མཐུ་ཡི་
ཐུགས་ཀྱི་དཀྱིལ་འཁོར་ནས་འཁྲུངས་ཏེ མཐའ་ཐུག་མ་འགགས་པའི་སྒོ་ནས་གསང་
སྔགས་སྟོན་པ་ཀུན་ཏུ་བཟང་པོ་ཚད་མེད་འོད་ལྡན་དུ་སྤྲུལ་ཏེ་རང་བྱུང་པད་མའི་
དབུས་སུ་རྫུས་སྐྱེས་སུ་འཁྲུངས་ཏེ་བཞུགས་སོ རྒྱལ་བ་དེ་ཡི་ཐུགས་ལས་འོད་ཟེར་
དཀར་དམར་གཉིས་འཕྲོས་ཏེ དཀར་པོ་ནི་སྤྱི་རྗེ་ཁྱུང་གི་སྤྱི་གཙུག་ཏུ་བབས་ནས་
འཕྲུལ་གཤེན་སྣང་བ་འོད་ལྡན་དུ་སྤྲུལ་ལཿ དམར་པོ་ནི་གླིང་དགུ་འཁྱིལ་པའི་རྒྱ་མཚོ་
ལ་བབ་ནས་ཡུམ་ཆེན་བཟང་ཟ་རིང་བཙུན་དུ་འཁྲུངས་སོ ཡང་སྟོན་པའི་སྐུ་གསུང་
ཐུགས་ལས་འོད་ཟེར་དཀར་དམར་མཐིང་གསུམ་དུ་འཕྲོས་པ་སྐུ་ཡི་ཆ་ལས་སྟོན་པ་
འཆི་མེད་གཙུག་ཕུད་དུ་སྤྲུལ་ཏེ་ཡབ་འཕྲུལ་གཤེན་དང་ཡུམ་བཟང་ཟ་གཉིས་ལ་
འཁྲུངས་སོ གསུང་གི་ཆ་ལས་དབལ་བོན་སྟག་ལྷ་མེ་འབར་དུ་སྤྲུལ་ཏེ་ཡབ་རྒྱལ་པོ་
ལིག་ཞི་སད་ཝེར་དང་ཡུམ་སྟག་ཟ་ཧེ་ཏིང་གཉིས་ལ་འཁྲུངས་སོ ཐུགས་ཀྱི་ཆ་ལས་
གཤེན་ཆེན་གསང་བ་འདུས་པ་རུ་སྤྲུལ་ཏེ་ཡབ་ལྷའི་རྒྱལ་པོ་ཞི་བ་ངང་ལྡན་གྱིས་ཡུམ་
བཙུན་མོ་ལྷ་མཛེས་མ་ཁབ་ཏུ་བཞེས་ནས དག་པ་ལྷ་ཡི་ཞིང་ཁམས་དགའ་ལྡན་
དཔལ་གྱི་ལྗོན་པ གསལ་བ་འོད་ཀྱི་གླིང་ཁམས་སྣང་གསལ་པདྨའི་ཚལ་ཆེན ཡིད་
འོང་ཉམས་དགའི་གནས་མཆོག་དེ་རུ ལྷུན་གྲུབ་གསང་བའི་ཕོ་བྲང་ངོ་མཚར་གྱི་
བཀོད་པས་རབ་ཏུ་ཕྱུག་པའི་ཁང་བཟང་དུ ལྷ་ཡི་རྒྱལ་པོ་ཡབ་ཡུམ་དེ་ཉིད་སྟོང་
དང་དབྱལ་དུ་འཚོགས་པ་ལ་ཕྱི་དེ་ལོ་ཡི་དུས་སུ་ཡུམ་གྱི་གློ་དཀར་གཡས་ནས་མེ་ཏོག་
ཨུད་དཔལ་གྱི་སྦུབས་སུ་མཚན་དང་ལྡན་པའི་ཁྱེའུ་ཞིག་བལྟམས་པ་དེ་ཡང་༔ ལྷ་ཀླུ་
མི་ཡིས་བཀུར་སྟི་བའི་གནས་སུ་གྱུར་པ་སྐུ་མདོག་དཀར་ལ་དམར་ཞིང་མཐིང་
86

རྩ་རྒྱུད་ངེས་པའི་ཐིག་ལེ།
མདངས་ཆགས་པ་གཟི་བརྗིད་ཀྱི་དཀྱིལ་འཁོར་ལྟ་བའི་མི་ངོམ་པའི་ངོ་མཚར་ཅན་
ཞིག་འཁྲུངས་སོ དེའི་དུས་སུ་ནམ་མཁའ་ལ་གསལ་བའི་འོད་དང་བར་སྣང་ལ་སྙན་
པའི་སྒྲ་དང་ས་གཞི་ལ་མཛེས་པའི་མེ་ཏོག་མང་པོ་སྐྱེས་ཏེ འཇིག་རྟེན་གྱི་ཁམས་ཀུན་
གཡོ་བ་དང་ཐུག་པ་ལ་སོགས་པ་བྱུང་ཞིང་༔ སྲིད་གསུམ་ལ་མངའ་མཛད་པའི་རྒྱལ་
པོ་མཐུ་དབང་ཅན་རྣམས་དུས་གཅིག་ཏུ་འདུས་ཏེ ཕྱག་དང་མཆོད་འབུལ་བསྐོར་
བ་བཀུར་སྟི་ལ་སོགས་བགྱིས་ཏེ མངའ་དབང་གི་ཡིག་ཚང་རྣམས་ཕུལ་ནས་འཁོར་
དུ་འདུས་སོ དེ་ནས་མཚན་ལྡན་གྱི་ལྷ་མོ་གཙང་སྦྲ་ལ་མཁས་པ་རྣམས་ཀྱིས ཁྲུས་
དང་བྱུག་པ་བདུག་སྤོས་ཀྱི་མཆོད་པ་ཕུལ་བ་དང་༔ ལྷ་ཡི་གཡུང་དྲུང་སེམས་དཔའ་
གསལ་བ་འོད་ལྡན་ལ་སོགས་པ་རྣམས་ཀྱིསཿ བདེ་བར་གཤེགས་པ་ནམ་མཁའི་
མདོག་ཅན་གྱི་དཀྱིལ་འཁོར་ཞལ་ཕྱེས་ནས སྐུ་ཡི་རིམ་གྲོ་བསྒྲུབས་ཤིང་བསྟན་འགྲོའི་
དོན་ལ་དགེ་མཚན་གྱི་ཤིས་བརྗོད་མཛད་པ་དང་༔ བྲམ་ཟེའི་ཁྱེའུ་ཡེ་ཤེས་བློ་ལྡན་གྱི་
སྐུ་མཚན་དཔེའི་དཀྱིལ་འཁོར་ལ་མཚོན་བྱེད་བརྡའ་ཡིག་སྒོ་ནས་བསྟོད་པ་ཕུལ་ལོ
དེ་ཡང་ངོ་མཚར་སྤྲུལ་པའི་སྐུ་མཆོག་དེ་ལ མཚན་དཔེའི་དཀྱིལ་འཁོར་བསམ་
མཐའ་ཡས་པ དབུ་ནི་ཤེལ་གྱི་བུམ་པ་འདྲ་བ དབུ་སྐྲ་མཐིང་སྨུག་གཡས་སུ་འཁྱིལ་
པ དཔྲལ་བའི་མཛོད་སྤུ་ཨ་ཡིས་མཚོན་པ སྙན་ནི་གླང་པོའི་སྣ་ལྟར་ལེགས་པ
སྤྱན་མིག་པ་ཝ་སངས་ལྟར་གཟིགས་པཿ ཤང་སྒོ་ཟླུམ་པོ་ལ་འཁྱིལ་བག་ཡོད་པཿ ཞལ་
མདངས་མཐིང་ལ་དམར་མདངས་ཆགས་པ ཡ་མཆུ་ཧ་ལོ་འདབ་ལྟར་ལེགས་པ
མ་མཆུ་སྐྱེས་པ་མེ་ཏོག་འདྲ་བ ལྗགས་ནི་གློག་བཞིན་མྱུར་མགྱོགས་ཆེ་བ དུང་
ཚེམས་ཨུན་ཆེན་འཁོར་ཡུག་བལྟམས་པ མཆེ་བཞི་རྣོན་པོ་བག་ཙམ་གཙིགས་པ།
ཨོག་སྒོ་ཚེས་བརྒྱད་ཟླ་གཟུགས་ཡོད་པ མགུལ་ལ་དུང་གི་དཔེ་བྱད་ཆགས་པ༔ སྐུ་
སྟོད་བརྗིད་ལ་འགྱིང་བག་ཡོད་པ ཐུགས་ཀ་གསེར་གྱི་དཔལ་བེའུ་འཁྱིལ་བ ནུ་མ་
87

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འདབ་བརྒྱད་པད་གཟུགས་ཆགས་པ སྟ་ཟུར་སྐེད་པ་རྡོ་རྗེ་མཚུངས་པ ལྟེ་བ་ནོར་
བུ་དགའ་འཁྱིལ་འདྲ་བ གསང་བ་རྟ་བཞིན་སྦས་མངོན་བྱེད་པཿ བརླ་ནི་བྱང་ཆུབ་
ཤིང་ལྗོན་འདྲ་བཿ པུས་མོ་གསེར་གཤང་སྦུབ་པའི་དབྱིབས་ཅན བྱིན་པ་རི་དྭགས་ཨེ་
ནའི་ཚུལ་ལྡན ཞབས་ལ་འཁོར་ལོའི་མཚན་རྟགས་ཡོད་པ དལ་ལ་ལྡེམ་པའི་ཚུལ་
དུ་འགྲོ་བ ཕྱག་ཞབས་སོར་མོ་དྲ་བ་འབྲེལ་བ ཕྱག་ན་གསེར་ཉའི་མཚན་རྟགས་
ཆགས་པ༔ སེན་མོ་དཀར་དམར་ཕྱག་མདོག་ཆགས་པ༔ གསུང་ནི་ཚངས་པའི་
དབྱངས་སུ་སྒྲོག་པ ཐུགས་ལ་གསང་བའི་ཐིག་ལེ་དགུ་རུ་ཤར་བ ཞལ་ནས་སྲིད་
པའི་བོན་རྒྱུད་ཉི་ཁྲི་ཆིག་སྟོང་སྒྲོག་པ སྐུ་ལ་འབར་བའི་འོད་ཟེར་སྟོང་ཕྲག་དྲུག་ཅུ་
འགྱེད་པ་དེ་ལྟ་བུ་གཅིག་བྱུང་བ དེ་ལ་མཚན་ཀྱང་གསང་བདག་གསང་བ་འདུས་པ་
རུ་གསོལ་ཏེ་བཀྲ་ཤིས་པའི་དགའ་སྟོན་དང་༔ དོན་འགྲུབ་པའི་བྲོ་གླུ་ལ་སོགས་སུ་
འགྱེད་དེ་ངོ་མཚར་གྱི་ལྟད་མོས་སྣང་བ་ཡོངས་ལ་ཁྱབ་པར་བྱས་སོ དེ་ནས་མཚན་
དང་ལྡན་པའི་ཁྱེའུ་དེ་ཉིད་གསོ་བསྐྱེད་ཀྱི་སྒོ་ནས་ཤེས་ཡོན་རྫོགས་པར་མི་དགོས་ཀྱང་༔
འགྲོ་བ་རང་མཐུན་གྱི་ཆ་ལུགས་སུ་མཛད་དེ་རྩ་གསུམ་ལྷ་ཡི་ཞིང་དུ་ལོ་གཅིག་གི་བར་
དུ་གཞོན་ནུ་རོལ་རྩེད་གྱི་ཚུལ་དུ་གཡུང་དྲུང་གསལ་བ་འོད་ཀྱི་གླིང་ཁམས་སུ་ཕེབས་
སྟེ མཚན་ལྡན་གྱི་ཁྱེའུ་དང་བུ་མོ་སྟོང་ཕྲག་ཙམ་གྱིས་བསྐོར་ནསཿ རྩེད་རོལ་གྱི་
ཚོགས་ལ་སྤྱོད་པར་མཛད་དོ དེ་ཡང་དག་པ་དང་དགའ་བའི་ཞིང་ལྗོངས་ཕུན་སུམ་
ཚོགས་པའི་གནས་མཆོག་ཡིད་འོང་པད་མོའི་ཚལ་ཆེན ནད་འཇོམས་སྨན་གྱི་ལྗོན་
བསིལཿ བདུད་རྩི་ཁྲུས་ཀྱི་གླིང་ཁ དགའ་ལྡན་དག་པའི་གནས་མཆོག ངོ་མཚར་
བཀོད་པའི་ཁང་བཟང་༔ ཟངས་བྲག་རིན་ཆེན་འབར་བ བཀྲ་ཤིས་སྐྱིད་པའི་ནེའུ་
ཐང་༔ མེ་ཏོག་སྣ་ཚོགས་ཀྱི་གླིང་ཆེན་ཤིང་རྟ་འདྲེན་པའི་ཐང་ཆེན རིན་ཆེན་འབར་
བའི་གཏེར་གནསཿ སྒྱུ་འཕྲུལ་རིགས་ཀྱི་བཀོད་གནས་ལ་སོགས་ཚལ་དང་གླིང་རྣམས་
88

རྩ་རྒྱུད་ངེས་པའི་ཐིག་ལེ།
སུ་བྱོན་ཏེ སྔོན་འབྱུང་དུས་ཀྱི་ལོ་རྒྱུསཿ རྒྱུ་དང་འབྲས་བུའི་བྱུང་ཚུལཿ སྲིད་པ་སྟོང་
སྡེའི་བོན་སྡེ་ལ་སོགས་གསུངས་ནས ལུང་དུ་མ་བསྟན་པའི་སྣང་དགའི་རོལ་མོ་སྣ་
ཚོགས་ལ་སྤྱད་པར་མཛད། དེ་ནས་སྤྲུལ་པའི་སྐུ་མཆོག་དེ་ཉིད་སླར་ཡབ་ཀྱི་ཕོ་བྲང་
དུ་ཕེབས་སྟེ། འགྲོ་བ་མཐའ་དག་ལ་དཔེ་བསྟན་པའི་ཕྱིར་དུ་རིག་པའི་གནས་མཆོག་
རྣམས་ལ་སྦྱང་བར་མཛད་དེ ལྷ་ཡི་སྐྱེས་བུ་ཡེ་ཤེས་དོན་ལྡན་ལ་སོགས་པའི མཁས་
ཤིང་གྲུབ་པ་བརྙེས་པ་མང་པོར་བསྟན་ཏེ༔ ཟབ་ལམ་སྙན་པའི་གདམ་པ་མང་པོ་
བླངས་ནས་ཐུགས་ལ་ཡོངས་སུ་འདོམ་པར་མཛད་དོ༔ དེ་ནས་གནས་མཆོག་དམ་
པ་རྩེ་དྲུག་ལྷུན་གྱིས་གྲུབ་པའི་སྒང་གཡུ་ལུང་ཤེལ་གྱི་བྲག་ཆེན། དུང་ཕུག་གསེར་ཁུང་
ཅན་གྱི་སྒྲུབ་གནས་སུ གཤེན་ཆེན་འཆི་མེད་གཙུག་ཕུད་སྤྱན་སྔར་ཕེབས་སྟེ གསས་
མཁར་རབ་འབྱམས་ཀྱི་བོན་སྡེ་ལ་སོགསཿ གསང་རྒྱུད་བླ་ན་མེད་པའི་གདམ་པ་མ་
ལུས་པ་གསན་ཏེ་ཐུགས་ལ་ཡོངས་སུ་ཁྲིམ་པར་མཛད་ནསཿ འཚལ་རི་ལྷ་ཡི་མདུན་
ས་ལ་སོགས་སྒྲུབ་པའི་གནས་མཆོག་མང་པོ་ལ་བཞུགས་ཏེ་ཡེ་ཤེས་མངོན་གྱུར་གྱི་
ཐུགས་ལཿ སྦྱངས་ཐོབ་གྲོལ་བ་ཡེ་ནས་དག་པའི་རང་བཞིན་ཅན་གྱི་ཡིན་ཀྱང་༔ སྔོན་
གྱི་རྒྱལ་བའི་རྗེས་སུ་བཟུང་ཞིང་ཕྱིས་འབྱུང་སེམས་ཅན་ལ་དཔེ་བསྟན་པའི་ཕྱིར་དུ་༔
ས་དང་ལམ་ལ་བགྲོད་པའི་ཚུལ་བསྟན་ནས་གསང་སེམས་གྱི་བོན་ལ་སྦྱང་རྟོགས་གྲོལ་
བ་ཕུན་སུམ་ཚོགས་པར་མཛད་དོ༔ དེ་ནས་གནས་མཆོག་གཡུ་ལུང་ཤེལ་བྲག་ཏུ་བྱོན་
ཏེ་ཁྲོ་རྒྱལ་དྲེག་པ་ཀུན་འདུལ་གྱི་སྐུ་རུ་སྤྲུལ་ནས་ལྷ་མིན་གྱི་རྒྱལ་པོ་སྡེ་ལྔ་བཏུལ་ཏེ ལྷ་
དང་ལྷ་མིན་གྱི་འཁྲུགས་པ་བསྡུམས་ནས་གཡེན་ཁམས་སུམ་ཅུ་རྩ་གསུམ་རྣམས
ཏིང་ངེ་འཛིན་གྱིས་གཟེར་བར་མཛད་དོ དེ་ནས་རི་ནག་འཇོམས་པའི་གནས་མཆོག་
ཏུ་བྱོན་ཏེ དབལ་ཆེན་ཁྲོ་རྒྱལ་འབར་བ་རུ་སྐུ་སྤྲུལ་ནས༔ བདུད་པོ་མ་ཏྲམ་རུ་ཏྲ་ལ་
སོགས་པའི་ནག་པོ་བདུད་ཀྱི་སྡེ་རིགས་རྣམས་བཏུལ་ཏེ བཀའ་ལ་བསྐོལ་བར་
89

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མཛད་དོ༔ དེ་ནས་ཨ་སུ་ར་ཡི་བྲག་ཕུག་ཏུ་བྱོན་ཏེ ཁྲོ་རྒྱལ་སྣང་ཁམས་ཀུན་འདུལ་
དུ་སྤྲུལ་ཏེ ལྐུགས་པ་འཛུམ་མེད་ལ་སོགས་པའི་འཐོབ་པ་དམུ་ཡི་སྡེ་རིགས་རྣམས་
བཏུལ་ཏེ ལས་ལ་བསྐོལ་བར་མཛད་དོ༔ དེ་ནས་གཡའ་སྤང་མཚམས་ཀྱི་བྲག་ཕུག་
ཏུ་བྱོན་ནས་གསང་བདག་མཐུ་ཆེན་སྟོབས་རྒྱལ་གྱི་སྐུ་རུ་སྤྲུལ་ཏེ འཚམས་རྗེ་ཡ་བོ་
མགོ་དགུ་ལ་སོགས་པའི་འབྱུང་པོ་འཚམས་ཀྱི་སྡེ་རིགས་ཐམས་ཅད་བཏུལ་ནས་དམ་
ལ་འདོགས་པར་མཛད་དོ དེ་ནས་རིན་ཆེན་གྲང་མའི་གླིང་ཕུག་ཏུ་བྱོན་ནས་དབལ་
ཆེན་སྲིད་གསུམ་ཟིལ་གནོན་དུ་སྤྲུལ་ཏེ༔ ཀླུ་བདུད་ནག་པོ་སྲོག་ཟན་ལ་སོགས་ས་
བདག་ཀླུ་གཉན་གྱི་སྡེ་རིགས་རྣམས་བཏུལ་ཏེ་སྲིད་པ་ཆ་ལ་གནས་པར་མཛད་དོ༔
དེ་ནས་ནམ་མཁའ་མཛོད་ཀྱི་ཡང་དབེན་དུ་བྱོན་ནས་མཐུ་ཆེན་ཡ་ཙ་རྔམ་པ་རུ་སྤྲུལ་
ཏེ གནོད་སྦྱིན་ཧ་ལ་གདོང་བརྒྱད་ལ་སོགས་རྒྱལ་ཐེལ་དགེ་བསྙེན་དྲེགས་ཚོགས་
རྣམས་བཏུལ་ཏེ་བསྟན་པ་བསྲུང་བའི་ཚད་བསྒོས་སོ དེ་ནས་ལྷ་སྲིན་མཚམས་ཀྱི་
ཡང་དབེན་དུ་བྱོན་ནས་ཁྲོ་རྒྱལ་དབལ་རྔམ་འབར་བའི་སྐུ་རུ་སྤྲུལ་ནས༔ བགེགས་
ཆེན་བྱི་ན་ཡ་ཀ་ལ་སོགས་སྲིན་དང་སྲིན་ཅན་སྡེ་རིགས་རྣམས་བཏུལ་ཏེ་དབང་དུ་
བསྡུས་པར་མཛད་དོ༔ དེ་ནས་རྟ་སྒོ་གངས་ཀྱི་ཤེལ་བར་དུ་བྱོན་ཏེ འཇིགས་བྱེད་
སྣང་སྲིད་ཀུན་འདུལ་དུ་སྤྲུལ་ནས༔ སྲིན་པོ་ལང་ཀ་མགྲིན་བཅུ་ལ་སོགས་ཉུ་ལེ་
བགེགས་ཀྱི་སྡེ་རིགས་རྣམས་བཏུལ་ཏེ་བསྟན་པ་གཉེན་པོ་བཙུགས་པར་མཛད་དོ
དེ་ནས་བྲག་དམར་འདྲེན་གྱི་རི་གོང་དུ་བྱོན་ཏེ་དབལ་གསས་མཐུ་རྒྱལ་སྟོབས་ཆེན་དུ་
སྤྲུལ་ནས་ལྟས་ངན་གྱི་སྡིག་པ་སྤུན་གསུམ་ལ་སོགས་མི་མེན་གྱི་དམག་ཚོགས་རྣམས་
བཏུལ་ཏེ་ཞིང་ཁམས་བདེ་ལ་བཀོད་པར་མཛད་དོ དེ་ནས་རྩུབ་འགྱུར་འཚལ་གྱི་ཕོ་
བྲང་དུ་བྱོན་ཏེ་བདེར་གཤེགས་འདུས་པའི་དཀྱིལ་འཁོར་གྱི་ཞལ་ཕྱེས་ནས་བསྒྲུབས་
པར་མཛད་དེ་རིགས་ལྡན་གྱི་གསང་གྲོགས་ལྷ་ཡི་དཔའ་མོ་གསང་བ་བསེན་ཐུབ་བྱ་
90

རྩ་རྒྱུད་ངེས་པའི་ཐིག་ལེ།
བ བསྒྲུབ་སྡེ་རུ་མཛད་དེ་གསང་ཆེན་སྔགས་ཀྱི་རྒྱལ་པོ་ལ་བསྙེན་ཞིང་བསྒྲུབ་པའི་
རྟགས་མངོན་སུམ་དུ་ཐོབ་སྟེ་བཞུགས་སོ༔ དེ་ཡི་ཚེ་ལྷ་གནས་ཀྱི་དབུས་ཕྱོགས་རྣམ་
པར་རྒྱལ་བའི་ཁང་བཟང་གི་བྱང་ནུབ གྲོང་ཁྱེར་སྐོས་ཀྱི་ཡུལ་ཁམས་དང་ཉེ་བའི་
ཡུལ་ལྗོངས། མི་སྟེགས་གདུག་པ་ཅན་གྱི་ཞིང་ཁམས་སྣང་བསྒྱུར་འཁོར་ལོའི་གླིང་ཞེས་
བྱ་བ་ན། གྲོང་ཁྱེར་ཆེན་པོ་ཟི་བསྒྱུར་པ་ཏྲ་ཞེས་བྱ་བའི་དབུས་སུ་སྐུ་མཁར་ནམ་
མཁའ་སྟོང་རྫོང་ཞེས་པ་ཡོད་དོ༔ དེ་ནས་དབང་བསྒྱུར་བའི་རྒྱལ་པོ་མུ་སྟེགས་རིགས་
བཞིའི་མངའ་བདག་བདུད་རྗེ་དགའ་རབ་དབང་ཕྱུག་གི་གདུང་འཛིན་མུ་སྟེགས་ཀྱི་
མངའ་འཛིན་ཡག་ཤ་མེ་ཀ་ལ་ཞེས་བྱ་བ༔ མཐུ་དང་རྩལ་དང་མངའ་ཐང་དང་
ལོངས་སྤྱོད་ལ་དབང་བྱེད་པ་ཞིག་ཡོད་པཿ དེ་ཡིས་ཡུལ་ཆེན་ཞིང་ཁམས་དེ་ཡང་
མངའ་དབང་གི་འཁོར་ལོ་བསྒྱུར་ཅིང་༔ མུ་སྟེགས་ཀྱི་སྟོན་པ་སུམ་བརྒྱ་དྲུག་ཅུ་བླ་ཡི་
མཆོད་གནས་སུ་བརྟེན་ནས་རིང་ལུགས་ཀྱི་གྲུབ་མཐའ་དེ་དག་གི་གྲངས་དང་མཉམ་
པ་བྱུང་བ་རྣམསཿ སྐྱེ་འགྲོ་སེམས་ཅན་མཐའ་དག་ལ་ལོག་པའི་ལུང་རྩལ་ཞིང་བསླུ་
བའི་ཁར་འདྲེན་ཕྱིརཿ ཕྱིན་ཅི་ལོག་པའི་ལས་ལ་ཅི་ཚུགས་སུ་སྤྱོད་ཅིང་མི་དགེ་སྡེ་
དགུས་བསྐོར་ཏེ ལྷ་མི་གཤེན་གསུམ་གྱི་བསྟན་པ་ཉམས་སུ་བཙུག་པ་དང་༔ འདྲེ་
སྲིན་བྱུར་གསུམ་གྱི་ཁ་དར་ནས་འཚམས་རྡོལ་གྱི་འབྱུང་པོས་ཀློག་རྙེད་པཿ བར་དུ་
གཅོད་པའི་ཚོགས་ཀྱི་ཐར་ལམ་ལ་འཚེ་ཐབས་སུ་སྟོན་ཅིང་གནས་སོ དེ་ཡི་ཚེ་མུ་
སྟེགས་རྒྱལ་པོ་དེའི་ལྷག་མཐོང་གི་མངོན་ཤེས་གསལ་བབ་ལྟས་པསཿ རྩུབ་འགྱུར་
ཚལ་དུ་གསང་བདག་གསང་བ་འདུས་པ་ཉིད་ཀྱིས ལྷ་མི་གཤེན་གསུམ་བདེ་ཐབས་
བསྒྲུབ་པ་ལ་གནས་པར་མཐོང་ནསཿ དེ་ལ་བར་ཆོད་བརྩམ་པའི་ཕྱིར་དུ་བླ་མཆོད་ཀྱི་
སྟོབས་པ་རྣམས་ལ་བཀའ་ཡིས་བསྒོས་ཏེ དེ་དག་གི་མཐུ་སྦྱོར་ལོག་པར་བརྩམ་པ་
ལ ནད་དང་མཚོན་འཁྲུག་མངོན་པའི་ཆོ་འཕྲུལ་སྣ་ཚོགས་བཏང་བ་ལཿ གསང་བའི་
g1

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བདག་པོ་ཉིད་ཀྱིས་མཁྱེན་ཏེ ཆེ་མཆོག་མཐུ་ཆེན་འབར་བའི་སྐུ་རུ་སྤྲུལ་ནས་རིག་
དང་སྤྲུལ་པའི་ཁྲོ་ཚོགས་བསམ་གྱིས་མི་ཁྱབ་པའི་ཕོ་ཉ་བཀྱེས་ཏེ མུ་སྟེགས་སྡེ་ཚོགས་
མ་ལུས་པ་བཏུལ་ནས་སངས་རྒྱས་བོན་གྱི་བསྟན་པ་བཙུགས་སོ དེའི་ཚེ་ཡུམ་ཆེན་མོ་
གསང་བ་བསེན་ཐུབ་ཀྱི་ཞུ་བ་ལ་བརྟེན་ནས་གསང་བ་མཆོག་གི་བསྙེན་བསྒྲུབ་ལས་
གསུམ་སོགས་གཏན་ལ་ཕབ་པར་མཛད་དོ༔ དེ་ཡང་ཟབ་མོ་གསང་བ་སྔགས་ཀྱི་
འཕྲིན་ལས་ཀྱི་ཚིག་ནི་ཟབ་ཅིང་རྒྱ་ཆེ་དབང་དང་ལྡན་པའི་སྤྱོད་ཡུལ་དུ་གྱུར་པ་སྟེ
དེ་ལྟར་ཡོངས་སུ་སྙིང་པོ་ཁོལ་བུར་དུ་ཕྱུང་བ་ལཿ ཐོག་མར་བསྙེན་པའི་གཞི་མ་སྒོ་
དགུའི་དང་པོ་དཔོན་གསས་ལྟ་སྤྱོད་བཟང་ལྡན་ལ་བསྟེན་ཏེ་གསང་བའི་མན་ངག་
ཞུས་ནས་སྒོམ་པ་ལ་འབུངས་པ་དང་༔ གཉིས་པ་མཚན་ལྡན་དད་བརྩོན་ཅན་གྱི་
གྲོགས་ལ་བརྟེན་ནས་འཁོར་བའི་ཆུ་བོ་ལ་ཡེ་ཤེས་ཀྱི་གྲུ་བཟང་ཚུགས་པར་བྱེད་པ་
དང་༔ གསུམ་རིགས་ལྡན་བྱིན་རླབས་ཅན་གྱི་གནས་ལ་ཞུགས་ཏེ་རྩེ་གཅིག་ཏུ་བསྒྲུབ་
པ་གནས་པར་བྱའོ༔ བཞི་པ་ལྷ་རྟེན་དང་འཚོ་རྒྱག་སོགས་ཡོ་བྱད་རྣམས་དག་པ་ལྷ་
ཡི་ཏིང་འཛིན་གྱིས་གཟུང་བ་དང་༔ ལྔ་པ་ལས་དང་ལན་ཆགས་ཀྱིས་བསྡུས་པས་
མགྲོན་ལ་ཐར་གླུད་ཀྱི་སྣ་ཆ་བཏང་བ་དང་༔ དྲུག་པ་ཐར་ལམ་གྱི་བར་ཆད་ལོག་
འདྲེན་རྣམས་དབལ་ཆེན་ཁྲོ་རྒྱལ་བཞི་ཡིས་ཚར་ཐག་བཅད་པར་བྱའོ བདུན་པ་
དབལ་མོ་ལས་ཀྱི་ལྷ་ཚོགས་རྣམས་ལ་རྟེན་དུ་བཙུགས་ཏེ་འཕྲིན་ལས་རབ་འབྱམས་ཀྱི་
ལས་ལས་ལ་འཇུག་པ་དང་༔ བརྒྱད་པ་བཅའ་གཞིའི་ལས་ལ་འཇུག་ཅིང་དམིགས་རྟེན་སོ་
སོར་བཀོད་པ་དང་༔ དགུ་པ་དབྱིངས་ཤེས་ཀྱི་ལྷ་ཞལ་བལྟ་ཕྱིར་བརྡའ་སྒོ་དབྱེ་བ་ལ་
བརྩོན་པར་བྱའོ༔ གཉིས་པ་དོན་ནི་བསྒྲུབ་པའི་ཡན་ལག་བཅོ་བརྒྱད་དེ་དག་གི་ཐོག་
མར་བག་ཉལ་གྱི་འབྱུང་པོ་རྣམས་འདུལ་བྱེད་སྤྲུལ་པའི་ཁྲོ་བོས་མཚམས་བཅད་དེ་
བསྲུང་བའི་གུར་ཁང་དབུབ་པ་དང་༔ གཉིས་པ་བདག་ཉིད་ཡེ་ཤེས་ལྷ་ཡི་སྐུ་རུ་
92

རྩ་རྒྱུད་ངེས་པའི་ཐིག་ལེ།
བསྐྱེད་དེ་མདུན་དཀྱིལ་དག་པ་དྲུག་གི་རྫོང་དུ་བསྒྲུབ་པ་དང་༔ གསུམ་པ་ཉོན་
མོངས་ལོག་ཚོགས་བགག་པའི་ཕྱིར་དུ་ཐུལ་རྟགས་མཚོན་པའི་གདན་རྣམས་འབུལ་
བར་དགོས་སོ བཞི་པ་ལྷུན་གྲུབ་གྲོལ་བའི་ལྷ་ཚོགས་རྣམས་དམ་ཚིག་དབང་གི་
གནས་སུ་སྤྱན་དྲངས་ཏེ་བྱིན་རླབས་མཆོག་གི་ལམ་ལ་གནས་པ་དང་༔ ལྔ་པ་མོས་
མདུན་དད་པས་ཡན་ལག་གི་ལྷག་པའི་ལྷ་ཚོགས་རྣམས་ལ་ཕྱག་གི་མཆོད་དེ་གུས་པ་
དང་༔ དྲུག་པ་ཉོན་ཡིད་ཀྱིས་བསྡུས་པས་ལས་བསགས་མཐའ་དག་འགྱོད་དང་
བཅས་ཏེ་བཤགས་པ་དགོས་སོ བདུན་པ་རྣམ་རྟོག་གི་ཁུ་འཁྲིག་བཅད་དེ་མཆོད་
ཚོགས་རྣམས་ལ་བྱུང་གདབ་སྟེ་འབུལ་བ་དང་༔ བརྒྱད་པ་འཕྲོ་འདུ་དྲུག་གི་ལས་ལ་
ཞུགས་ཏེ་དོན་གཉིས་ལྷུན་གྲུབ་མཆོག་གི་ལམ་ལ་བརྩོན་པ་དང་༔ དགུ་པ་སྣང་
ཁམས་མ་ལུས་པ་ལྷའི་ཕྱག་བརྒྱ་ཆེན་པོ་རུ་བསྒྱུར་ཏེ་འབུལ་བ་དགོས་སོ བཅུ་པ་
རང་བྱུང་སྤྲུལ་པའི་ལྷ་ལ་བསྟོད་ཅིང་འགྱེད་པའི་ཕོ་ཉའི་ལས་ཚོགས་བསྒྲུབ་པ་དང་༔
བཅུ་གཅིག་པ་ལྷ་རྟགས་ངོ་མཚར་བཀོད་པ་རྣམས་བསྒྲུབ་སྟེ་སྨོན་ལམ་དུ་གསོལ་བ་
དང་༔ བཅུ་གཉིས་པ་གླུ་གར་རོལ་མོའི་ཚོགས་ཀྱིས་དུག་ལྔ་རུ་རོལ་ཏེ་འབུལ་བ་
དགོས་སོ བཅུ་གསུམ་པ་མདུན་དཀྱིལ་བསྒྲུབ་པའི་དལ་ཆེན་ལས་དངོས་གྲུབ་རྣམ་
པ་གཉིས་ལེན་པ་དང་༔ བཅུ་བཞི་པ་ཚེ་རབས་ཀྱི་འཕྲེང་བ་ལ་མི་ལྟོས་པ་དུས་འདིར་
གྲུབ་པ་ཐོབ་བྱེད་ཀྱི་བསྒྲུབ་པ་ལ་དམ་བཅའ་བ་དང༌། བཅོ་ལྔ་པ་ཕུད་གཏའ་ཆེན་
གནས་སུ་སྦྱང་སྟེ་འགྲོན་ཚོགས་མ་ལུས་པ་མཉེས་པའི་ལས་ལ་བརྩོན་པ་དང་། བཅུ་
དྲུག་པ་ལས་ཀྱི་སྲུང་མ་རྣམས་བྷན་གཏོར་འབུལ་ཅིང་བསྟན་བཤིགས་ཚར་ཐག་
བཅད་པ བཅུ་བདུན་པ་དགྲ་བགེགས་བསྒྲལ་བའི་ཤུལ་དུ་དྲག་རྩལ་གྱི་ལྷ་བྲོ་བརྡུང་
བ་དང་༔ བཅོ་བརྒྱད་པ་ཡེ་ཤེས་ཀྱི་ལྷ་རྣམས་བསྐྱོད་ཅིང་དམ་ཚིག་རང་ལ་བསྡུ་བར་
དགོས་སོ༔ དོན་ཚན་གསུམ་པ་ལས་ཀྱི་འཕྱང་ཆེན་སྡེ་དགུའི་ཐོག་མར་པྲ་རྟགས་རབ་
93

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབྲིང་ཐ་གསུམ་ལ་དཔྱད་ཅིང་མ་རིག་གསལ་བར་བྱེད་པ་དང་༔ དགོས་དགུ་ཚང་
པའི་མདོས་ཆེན་བཀྱེ་ཞིང་ཁམས་གསུམ་ཁ་ཡོ་མཉམ་པ་དང་༔ རྡུལ་ཤུགས་སྔགས་ཀྱི་
མཐུ་འཁོར་བསྒྲུབ་ཅིང་ལོག་ཚོགས་མིང་མེད་བཏང་བར་བྱེད་པ་དང་༔ གཡེན་དང་
སྲི་རིགས་འདུལ་ཅིང་ཚེ་འདས་ལས་སྒྲིབ་སྦྱང་ནས་ཐར་ལམ་ལ་བཀོད་པ་དང་༔
ལས་བཞིའི་སྦྱིན་སྲེགས་བྱེད་ཅིང་འཕྲིན་ལས་ཟབ་མོ་བསྒྲུབ་པ་དང་༔ སློབ་མར་
དབང་བཞི་བསྐུར་ཅིང་གསང་སྔགས་བསྟན་པ་འཛིན་པ་དང་༔ བདུད་རྩི་སྨན་དུ་
བསྒྲུབ་ཅིང་གཞན་དོན་རྒྱ་ཆེ་བྱེད་པ་དང་༔ དབྱིངས་ཤེས་ཉམས་རྟོགས་དགོངས་པ་
རང་རྒྱུད་ལ་བླངས་སྟེ་གཡུང་དྲུང་ས་བཅུ་བསྒྲོད་པ་དང་༔ བླ་མེད་ཐེག་པ་ཆེན་པོ་
འཁོར་འདས་ཡོངས་ལ་མངའ་བཙན་པའི་སྒྲུབ་པ་བཅས་ཏེ་དགུའོ དེ་ལྟར་གསང་
བདག་དཔའ་བོ་མཆོག་གི་བསྒྲུབ་པ་ལས་ཚོགས་ཤིན་ཏུ་མང་ཞིང་རྒྱ་ཆེ་བར་གཏན་
ལ་ཕབ་པ་ལ་མངའ་བཙན་དག་གི་ས་བཅད་ཙམ་དུ་བསྟན་ཟིན་ཏོ༔ ས་མ་ཡ༔ རྒྱ་
རྒྱ་རྒྱ༔ ཞེས་གསང་བདག་གསང་བ་འདུས་པའི་རྒྱུད་མཛོད་པའི་རྒྱུད་འདི་མཛོད་
གདོང་བསམ་གཏན་དཔལ་རི་ནས་རིགས་མཐུན་ཌཀྐི་ཛྷ་ན་ཤིརའི་གྲོགས་བགྱིས་ཏེ
བསྐལ་པ་ཤིང་མོ་གླང་གི་ཟླ་ཚེས་བཟང་པོར་ཧཱུྃཆེན་འགྲོ་འདུལ་གླིང་པས་གཏེར་ནས་
སྤྱན་དྲངས་ཤིང་༔ སླར་ལོ་བདུན་གྱིས་བཀའ་རྒྱ་གྲོལ་ཚེ སེམས་དཔའ་ནམ་མཁའ་
གྲགས་པ་དང་༔ ཀུན་མཁྱེན་ཐུགས་རྗེ་ཉི་མ༔ སྤ་སྟོན་གཡུང་དྲུང་འབྲུག་གྲགསཿ ཞུ་
སྟོན་ཀུན་སྐྱོང་གྲགས་པཿ འགྲོང་སྤྲུལ་ཀརྨ་འཕྲིན་ལསཿ རྒྱལ་སྲས་བསོད་ནམས་རྒྱལ་
མཚན གྲ་བོ་རྒྱལ་མཚན་བསྟན་འཛིན་བཅས་ལས་ཅན་སྐྱེས་བུ་མང་པོས་བསྐུར་
ངོར་གྱིང་གེར་ཧོར་གྱི་རྒྱལ་ཁབ་ཏུ་གཏན་ལ་ཕབ་གྲུབ་པའི་དགེ་ལེགས་སུ་གྱུར་ཅིག
བཀྲ་ཤིས དགེའོ། ། ཨོཾ་ཡེ་དྷ་མཱ་ཧེ་དུན་ཏེ་ཥཀྵ་མ་སརྦ་དྷ་རྨ་གུ་རུ་ནི་སརྦ་སམྱག་ཏཁྱུ་
ཐཱ་སརྦ་སཱཧཱ ཨོཾ་བི་རུ་ཏེ་པད་མོ་ཧཱུ མ་དཔེ་དབལ་བཀའ་བྱས་ཡོད།
94

སྤྱི་ཁྱབ་ནམ་མཁའ་ཡངས་པའི་མཛོད་ལས་
དབལ་ཆེན་མེ་ཕྲེང་ཆེན་པོའི་རྩ་རྒྱུད་
ཡང་ཏིག་རདྨའི་ཕྲེང་བ་ཞེས་
བྱ་བ་བཞུགས། །
༄༅། །བླཊག lu
 བོན་ཉིད་དབྱིངས་རྫོགས་འཆི་མེད་ཐུགས་རྗེའི་གར། སྒྱུར་
མཛད་རང་གཟུགས་སྟག་ལྷ་མེ་འབར་ངའི། དགོངས་ཀློང་ལས་རྡོལ་རྒྱུད་ཀྱི་སྙིང་པོ་
འདི། ཕུང་བོན་མེ་ལྕེ་ཟུང་གི་ཐུགས་ལ་སྦས། ས་མ་ཡ། རྒྱ་རྒྱ་རྒྱ། རྒྱུད་ཀྱི་ལོ་རྒྱུས་
ཁོག་དབུབ་སྟེ། མཛད་པའི་མཁན་པོ་སྟོན་པ་ནི། སྔོན་བྱུང་སྲིད་པའི་ཐོག་མ་ལ། སྐུ་
གསུམ་ཡེ་ཤེས་རོལ་པ་ལས། སྟག་ལྷ་མེ་འབར་ང་ཉིད་བྱུང༌། སློབ་མའི་ཅི་ལྟར་ཞུས་
པ་ནི། བདག་འདྲ་རལ་པ་མེ་འབར་གྱིས། སྟོན་པ་སྟག་ལ་མེ་འབར་ལ། གཅེས་པའི་
ལྷ་ནོར་བཅུ་གསུམ་ཕུལ། གསང་སྔགས་རྒྱལ་པོ་ཞུས་པས་གནང་། མཛད་པའི་དོན་
ཆེད་འདི་ལྟར་ཏེ། སྲིད་པ་སྔོན་གྱི་བསྐལ་པ་ལ། དབལ་བོན་སྟག་ལ་མེ་འབར་ངས།
གཡུང་དྲུང་བོན་གྱི་བསྟན་པ་བཙུགས། སྲིན་པོ་བསྒྲལ་ཞིང་བདུད་རྣམས་བཏུལ།
ལོག་ལྟ་མུ་སྟེགས་བདེ་ལམ་བསྟན། གསང་སྔགས་བསྟན་པའི་བདག་པོ་བྱས། སྦྱོར་
སྒྲོལ་ཐེག་ཆེན་གཏན་ལ་ཕབ། གསང་ཆེན་བཀའ་ཡི་ཆེ་བ་བསྟན། སྟག་ལ་ང་ཡི་
ཐུགས་བཅུད་འདི། གསང་བ་སྔགས་ཀྱི་ཡང་བཅུད་དེ། རིགས་སྔགས་རྣམས་ཀྱི་རྩ་
95

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བ་ཡིན། ཞི་རྒྱས་དབང་དྲག་ལས་མཐར་ཐུག །སྦྱོར་སྒྲོལ་རོལ་པའི་ཡང་རྩེའོ། །གང་
ཟག་གང་ལ་བརྒྱུད་པ་ནི། འདི་ནི་ལྷ་གཤེན་སྲིད་པ་གསུམ། སྟག་ལ་མེ་འབར་མེ་ལྕེ་
ཅན། བདེར་གཤེགས་དགོངས་པའི་བརྒྱུད་པའོ། །དབལ་བུ་སྟག་ཆུང་མེ་རལ་ཅན།
བླ་ཆེན་དྲན་པ་བདེ་འགྲོ་ཡུམ། གྲུབ་ཐོབ་སྙན་ཁུང་བརྒྱུད་པའོ། །རྨ་སྟོན་དབྱིལ་སྟོན་
ཀྱུ་ར་ཡི། བཀའ་བབ་སློབ་མ་བོན་གྱི་བདག ། ཧཱུྃ་ཆེན་གླིང་པ་ཁྱོད་ཡན་ཆད། ལས་
འཕྲོ་གཏེར་གྱི་བརྒྱུད་པ་སྟེ། རྒྱལ་བློན་ཉེས་པའི་བསླད་མ་ཞུགས། དྲི་མེད་ཤེལ་དཀར་
ཕྲེང་བ་འདྲ། ས་མ་ཡ། རྒྱ་རྒྱ་རྒྱ།
སྤྱི་དོན་དམིགས་བསལ་ཐོག་མ་ནི། མཚན་ལྡན་དབལ་གྱི་བླ་མ་བསྟེན། ཐུགས་
ཉིད་རྒྱ་ཆེན་ཀུན་ལ་སྙོམས། ཡོན་ཏན་ཀུན་འབྱུང་ནུས་མཐུ་ལྡན། ཕྲིན་ལས་ཐོགས་
མེད་གབ་གསང་མཁས། ཟིལ་གནོན་དབང་ཆེན་ཆག་ཤེས་གསལ། གཙང་བཙུན་མི་
འཆོར་རིགས་ཁུངས་ལྡན། མཚན་དཔེ་ཡོངས་རྫོགས་བྱམས་སྙིང་དང་། ཐུགས་རྗེའི་
བདག་ཉིད་བླ་མར་ཤེས། བསྟེན་པའི་ཚུལ་ནི་གང་ཟག་དེ། ཁོང་སྙིང་དཔྲལ་མིག་
སྲོག་ལྟར་གཅེས། དམྱལ་སྨྱུག་བཟོད་དང་ཐུགས་མི་དཀྲུག །ལུས་སྲོག་ལོངས་སྤྱོད་
ནོར་རྒྱན་ཕུལ། ཐུགས་མཉེས་དབང་བཞི་བཀའ་ལུང་ཞུ། འབྲལ་མེད་རྒྱུན་དུ་བསྟེན་
པར་བྱ། མཆེད་ལྕམ་ཐབས་ཀྱི་གྲོགས་བསྙེན་པ། རིགས་བཟང་ལྷ་སྲས་མཚན་ལྡན་
གཤེན། མདོག་དཀར་ཚིག་བརྟན་བློ་གྲོས་གསལ། ཕྱིན་ཅི་མ་ལོག་རང་ཆེ་སྤངས།
ཡིད་གཞུང་བསླུ་བས་སྒྱུར་མི་གཏུབ། བདག་འཛིན་འདོད་པའི་སྐྱོན་དོར་བསྟན།
ཤེས་རབ་གསང་བ་ཡེ་ཤེས་གྲོགས། ཡིད་འོང་མཛེས་ལྡན་ཐོད་མཐིང་གཡུ། སྤྱན་
འཛུམ་སྙན་བྲུལ་ཤངས་སྲངས་ཟག །མཁུར་མཚོས་མཚལ་དང་དཔྲལ་བ་ཟླུམ། ཨོག་
གུག་ཞལ་བཞད་ཚེམས་འགྲིགས་ཤིང༌། ལྗགས་འཇམ་མགུལ་དྲང་དཔུང་སོགས་
གཞོལ། རྐེད་ཕྲ་སྨད་རྒྱས་ནུ་འབུར་འཁྱིལ། བྷ་དམ་ཡན་ལག་འཇམ་མཉེན་དྲང༌།
96

དབལ་ཆེན་མེ་ཕྲེང་གི་རྩ་རྒྱུད།
སྤྱོད་དལ་འགྲོས་སྡུག་དྭངས་བ་སྤྲོ། ཡིད་བྲོད་མཐོང་དགའ་རེག་ཚིམས་བརྗིད།
གསང་ཐུབ་བག་ཡོད་སྔགས་ལ་མོས། ངང་རིང་སྒྱུ་སྤོང་འགྲོ་ལ་བྱམས། མཚན་ལྡན་
མུ་ཏྲ་གཟུང་རིགས་མོ། རིགས་ལྡན་གསང་བའི་གནས་བསྙེན་ནི། ཤར་ནི་ནེའུ་ཐང་
གཡུང་དྲུང་རིས། ཁུག་དང་འཁྱིལ་དང་གྲུ་བཞི་པ། བྱང་ནི་རྫ་སྤང་འཁོར་ལོ་རིས།
མདའ་མདུང་རལ་གྲི་མཚོན་ཆའི་ཚུལ། ནུབ་ནི་བྲག་རི་པད་མ་རིས། སྤུངས་དང་མེ་
མདངས་རྒྱས་པ་འདྲ། ལྷོ་ནི་རྩི་ཤིང་རིན་ཆེན་རིས། ལོ་མ་མེ་ཏོག་འབྲས་བུ་སྨིན།
དབུས་རི་མི་ནུབ་རྒྱལ་མཚན་རིས། གཡའ་སྤང་གངས་བྲག་ནགས་ཚལ་ལྗོན།
དཔངས་མཐོ་བརྩེགས་དང་བརྗིད་ལྷུན་ཆགས། མཁའ་ལ་འདབ་ཆགས་ཟུར་ལ་
གཅན། ལོག་ལ་རི་དྭགས་རྩ་བར་གཡུང་། རྒྱ་མཚོ་ཆུ་གནས་ཕུན་ཚོགས་ལྡན། ཡོ་
བྱད་རྫས་དང་རྟེན་ལ་བསྙེན། ཕྱི་ནང་གསང་བའི་དཀྱིལ་འཁོར་དང་། མི་ཟད་རྒྱན་
འཁོར་ལྔ་ཡི་རྟེན། བླ་རྡོ་སྲོག་འཁོར་ཡོ་བྱད་རྫས། མ་ཊ་བྲུབ་ཁུང་དུར་ཁྲོད་རྫོགས།
དབལ་བོན་སྟག་བེར་སྟག་ཞུ་དང་། ཕུར་ཐོད་ཧོམ་ཐུན་རལ་པ་བརྗིད། རག་དྲག་
ཕྲེང་སྙན་ཆ་དུང༌། གཞན་ཡང་འདོད་ཡོན་ཡོངས་རྫོགས་སྒྲུབ། དངོས་གཞི་སྒྲུབ་པའི་
བྱ་བཞག་ནི། སྔོན་འགྲོ་རྣམ་དག་ཚན་བསང་ཁྲུས། རཀྟ་བདུད་རྩི་གཏའ་ཆེན་བཅའ།
གཡེན་ཁམས་དཀར་མཆོད་བགེགས་གཏོར་སྦྱིན། སྔོན་དུ་སྒྲུབ་སྲི་མ་མནན་ན། སྒྲུབ་
གཤེན་ཐུགས་དཀྲུགས་མི་ནོར་འཁོར། ཀུན་ལ་གནོད་པས་བྲུབ་པར་བྱ། ཕྱི་མཚམས་
ཐོ་གཟུག་རྒྱལ་ཆེན་བསྐོས། དཀྱིལ་འཁོར་བྲི་བཞེངས་བུམ་གཏོར་བཀོད། སྒོ་དབྱེ་
བསྲེ་བསྣན་ལ་སོགས་བྱ། ཕྲིན་ལས་གཞུང་བསྲང་གསང་སྔགས་ལ། རྟོགས་པས་
བདག་བསྒྲལ་བླ་མ་དང་། གྲུབ་པའི་གཞན་བསྒྲལ་ཡི་དམ་ལྷ། ཡང་སྒྲོལ་ཐབས་ཤེས་
མཁའ་འགྲོ་མ། ངེས་ཚིག་འཇུག་པའི་མཚམས་བཅད་དེ། ཕྱི་ནང་གསང་བའི་རྣམ་
པར་རྟོག །དབལ་ཆེན་ལྟ་བའི་དམ་ཚིག་ནི། རྣམ་པར་རྟོག་མེད་ལྷུན་གྱིས་གྲུབ། དེ་
97

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལ་སྲུང་དང་མཚམས་མ་མཆིས། སྔགས་ལུགས་བོན་ཀུན་འཇུག་པའི་སྒོ། སེམས་
བསྐྱེད་གཞི་བཏིང་ཀུན་ནས་སློང་། སེམས་ཅན་མར་ཤེས་དྲིན་དུ་དྲན། རང་དོན་མ་
ཡིན་མཁའ་ཁྱབ་འགྲོ། དྲིན་དུ་གཟོ་བས་སྐྱབས་འོག་འཇུག །གསོལ་འདེབས་ལ་
སོགས་རྒྱུད་སྦྱང་དགོས། ཏིང་འཛིན་སྒོམ་རིམ་མངོན་རྟོགས་དོན། བོན་ཉིད་རྣམ་
དག་འཁོར་ལོ་དེས། བོན་ཉིད་རྩལ་སྦྱོང་རྣམ་རྟོག་གཞོམ། སྣང་བ་ལྷ་ཡི་འཁོར་ལོ་
དེས། ཅི་སྣང་སྟག་ལྷ་ང་ཉིད་ཀྱིས། སྣང་སྲིད་རྟོགས་པ་ལྷ་སྐུར་གསལ། བཟླས་
བརྗོད་འཕྲོ་འདུའི་འཁོར་ལོ་དེས། ཕ་རོལ་ཏིང་འཛིན་ནུས་སྟོབས་གཞོམ། ཐུགས་
ཉིད་མི་འགྱུར་འཁོར་ལོ་དེས། དྲན་རྟོག་སྟག་ལྷར་གསལ་བ་ལ། རྩེ་གཅིག་གཡོ་མེད་
བརྟན་པར་བྱ། དབྱིངས་ན་བཞུགས་པ་རྒྱལ་བའི་ལྷ། མཁའ་ལ་རང་བཞིན་གསལ་
གདབ་ཅིང་། ཀློང་དུ་འགྲོ་བའི་དོན་ཆེད་ཕྱིར། དཀྱིལ་འཁོར་ལྷ་སྟེགས་བུམ་པ་ལ།
བླ་མ་བྱིན་རླབས་དབང་གིས་དྲངས། ཡི་དམ་དངོས་གྲུབ་མཐུ་ཡིས་དྲངས། མཁའ་
འགྲོ་ཕྲིན་ལས་གྲོགས་ཀྱིས་དྲངས། དམ་ཅན་དཔའ་དང་དཔུང་གིས་དྲངས། རྒྱལ་བ་
རྩ་གསུམ་དཀྱིལ་འཁོར་ལ། ལུས་ཀྱིས་ཡན་ལག་ལྔར་ཆར་བཏུད། ངག་གིས་སྤྲོ་
དགའི་དབྱངས་དང་བཅས། ཡིད་ཀྱིས་དགའ་རབ་མཆོག་ཏུ་བསྐྱེད། སྡིག་སྒྲིབ་ཕྱག་
ལ་གུས་པས་འཚལ། ལྷ་ཚོགས་དྲུང་དུ་བདག་ཅག་འགྲོས། ཐོག་མ་མེད་ནས་
བསགས་པ་ཡི། བག་ཆགས་སྡིག་སྒྲིབ་མི་དགེའི་ལས། སྒོ་གསུམ་གུས་པས་གནང་
འགྱོད་བཤགས། རོལ་མོའི་སྒྲ་དང་གླུ་གར་ཚོམས། ལྷ་སྲས་ལྕམ་དྲལ་གུས་ཚུལ་ཕྱུང་།
བདག་དང་དཀྱིལ་འཁོར་གནས་རྫས་དང་། དམིགས་རྟེན་མཆོད་པའི་སྐུ་བསྟོད་ལ།
དབྱིངས་ནས་ཐུགས་རྗེའི་བྱིན་ཆེན་འབེབས། མཁའ་ལ་འབར་བའི་ལྷ་ཚོགས་ལ། བླ་
མེད་མཆོག་གི་མཆོད་ཆེན་འབུལ། ཉིད་ལ་ཉིད་རོལ་དངོས་གྲུབ་ཞུ། འཛབ་བསྙེན་
སྒོམ་དང་བཟླས་པའི་ཐབས། ལྟ་སྒོམ་སྤྱོད་འབྲས་བསྟན་པ་ནི། གཞི་གཅིག་ཉིད་ལས་
98

དབལ་ཆེན་མེ་ཕྲེང་གི་རྩ་རྒྱུད།
ཀུན་འབྱུང་ཀློང་། བོན་ཉིད་དབྱིངས་འདི་ལྟ་བ་ལ། འོད་ཟེར་འཕྲོ་འདུ་མ་ཡེངས་
བསྒོམ། དཔའ་གདེང་རྩལ་ཕྱིན་ལས་སྤྱོད་དེ། ངག་སྟོབས་ཕ་རོལ་འཇོམས་པ་འབྲས།
ལྟ་སྒོམ་སྤྱོད་འབྲས་མང་ན་ཡང༌། སྔགས་ཀྱི་སྐབས་སུ་འདི་ལྟར་བཤད། སྤྱོད་ནི་ལྟ་
བས་རྩིས་ཟིན་དང་། ཏིང་འཛིན་ལྷ་ཡི་ང་རྒྱལ་དང་། འཕྲོ་འདུ་སྙིང་པོའི་འོད་ཟེར་
དང༌། དཔའ་རྩལ་རིག་པའི་ངར་ཉིད་ཀྱིས། ཉོན་མོངས་ལོག་པ་གནས་སུ་གཞོམ།
བསྙེན་པའི་བདུད་ནི་མི་ཚིག་སྟེ། མི་ཚིག་འདྲེས་པ་འབུམ་ཐེར་ལས། སྨྲ་བཅད་བརྒྱ་
ཕྲག་གཅིག་བཟླས་ན། ཡོན་ཏན་དཔག་པས་དེ་ལྟར་བྱོས། སྟག་ལའི་ཐུགས་སྲོག་འབྲུ་
བཅུ་གསུམ། སྙིང་གི་དྭངས་མ་འདི་མེད་ན། གོ་མེད་གཡུལ་ལ་ཆས་པ་འདྲ། རྩལ་
མེད་ཆུ་ལ་མཆོང་བ་འདྲ། མདའ་མེད་གཞུ་སྟོང་བཟུང་པ་འདྲ། དེ་ཕྱིར་འབྲུ་བརྒྱད་
གབ་སྤྲོད་དེ། སྤུ་གྲི་སྒྲུབ་པའི་གང་ཟག་གི། ལས་རྣམས་ཐམས་ཅད་འགྲུབ་པར་བྱེད།
སྟག་ལ་མེ་འབར་དྲག་སྔགས་ནི། འབུམ་ཚོ་བདུན་དུ་བསྒྲུང་བྱས་ན། གནམ་ས་སྟེང་
འོག་ལྡོག་པར་ནུས། ཉུངས་ཀར་བསྔགས་ནས་ཐུན་བྲབ་ན། བྲག་བཤིགས་རི་བགྱེལ་
རྒྱ་མཚོ་སྐེམས། ཆབ་སྐྱིལ་ཉི་ཟླ་ནུབ་པར་ནུས། ནད་རིགས་སུམ་བརྒྱ་དྲུག་ཅུ་ཞི།
བགེགས་གདོན་སྐྲག་ཅིང་བརྒྱལ་བར་བྱེད། སྟག་ལ་མེ་འབར་ཁྲོས་པ་ཡི། དྲག་
སྔགས་ཐུགས་ཀྱི་སྙིང་པོའོ། ། ལོངས་སྤྱོད་ཚོགས་ཀྱི་འཁོར་ལོ་ནི། སྟོང་གསུམ་སྣོད་དང་
ཁམས་གསུམ་བཅུད། བསྒྲལ་ནས་དུས་གསུམ་གནས་སུ་སྤར། སྲིད་གསུམ་ཚོགས་
བྱས་ས་གསུམ་གྱི། སྒྲོལ་སྦྱང་མཐར་ཕྱིན་ལམ་ལ་ཞུགས། ལྷ་ལ་ལྷ་ཐིམ་འོད་འོད་སྤྲོས།
དབྱིངས་ལས་དབྱིངས་ཤར་ཡེ་ཤེས་རོལ། ཐབས་རྙེད་ཤེས་རབ་ཤེས་རབ་འཕེལ།
ཉོན་མོངས་ཤེས་བྱའི་སྒྲིབ་གཉིས་བྱང་། བསོད་ནམས་ཡེ་ཤེས་ཚོགས་ཆེན་རྫོགས། དེ་
ནས་སྐུ་བསྟོད་དགོས་པའི་ཚུལ། མཁའ་ཀློང་དབྱིངས་བསྒྱུར་གཉིས་མེད་ལྷ། རོལ་མོ་
ཚངས་དབྱངས་བརྡའ་སྦྱར་ནས། བཞེངས་ནས་བཞུགས་གདན་དབུབ་པའི་ཁང་།
99

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབར་མེ་འཇིགས་སྐུ་བརྗིད་པའི་ཆས། ཁྲོས་བཞིན་གཏུམ་ཚུལ་བཞད་པའི་འཛུམ།
དགྱེས་ཚུལ་གཡོ་དང་འཕྲོ་འདུའི་ཟེར། འབར་གཟི་སྤྲུལ་གཟུགས་དྲག་པོའི་ཆས།
རྔམ་སྟབས་འཁྲིལ་ཡུམ་བསྐོར་བའི་འཁོར། ཆས་བརྒྱན་བཅོས་བཞིན་རྔམ་པའི་གར། །
དྲག་ཤུགས་ཕྱག་མཚན་འཕྲིན་ལས་སྟོབས། དབུ་གཙུག་ཁྲི་གདན་ཡས་མན་བར། ཞི་
རྒྱས་དབང་དྲག་རྒྱུན་ལས་ཀྱི། དོན་རྟགས་མཚན་ལྡན་བསྟོད་བསྐུལ་བཅོལ། གང་
ལྟར་འདོད་པའི་དངོས་གྲུབ་ཞུ། གསང་སྔགས་ལས་ཀྱི་རྣོ་སོ་འདོགས། རལ་པ་མེ་
འབར་ཞུས་པས་གནང་། སྟག་ལ་མེ་འབར་ཐུགས་ལས་བྱུང༌། དྲག་སྔགས་གནམ་
ལྕགས་ཐོག་དང་འདྲ། ཕྱི་རབས་ལྔ་བརྒྱའི་ཐ་མ་ལ། བན་བཙུན་ནང་དམེ་འཁྲུག་པ་
བྱེད། མཐུ་འགྲས་དུག་ལ་རེ་བའི་དུས། ཕྱི་རབས་སྐལ་ལྡན་འདི་ཉིད་ལོངས། སངས་
རྒྱས་བསྟན་པ་འདི་ཡིས་བསྲུངས། སྲུང་བ་སྲ་བརྟན་རྫོང་ལ་ཞུགས། ཟློག་པ་ཟློག་
བྱེད་དམག་དཔུང་འགྱེད། བསད་པ་དུག་གི་མཚོན་ཆ་བརྡེག །བསྐང་ཞིང་གསོལ་བ་
སྲུང་བའི་མཆོག །མཚན་མའི་གྲུབ་རྟགས་མ་ཤར་བར། ལས་ཀྱི་སྦྱོར་བ་བརྩམས་པ་
དེ། དམག་མི་མེད་པའི་དམག་དཔོན་འདྲ། ངལ་བ་ཚི་ཆད་དོན་མེད་ཡིན། སྟོང་
ཉིད་སྙིང་རྗེའི་ངང་ཉིད་ཀྱིས། གེ་ཤན་རུ་ཏྲ་གནས་སུ་སྒྲོལ། སྦྱོར་བ་མ་ཤེས་སྦྱོར་བྱེད་
པ། མངལ་གྱི་གྲོང་ཁྱེར་བརྒྱུད་ཅིང་འཁྲུལ། སྒྲོལ་བ་མ་ཤེས་སྒྲོལ་བ་རྩོམ། སྲིན་པོ་
ཤན་པའི་ལུས་སུ་སྐྱེ། སྐྱེ་མེད་དོན་དང་མ་ལྡན་ན། བསད་བསྒྲལ་བྱེད་པ་མུ་སྟེགས་
ལས། སྦྱོར་དང་སྒྲོལ་བའི་དོན་ལྡན་ཚེ། མ་དང་སྲིང་ཡང་སྦྱོར་བའི་ཡུལ། ཕ་དང་བུ་
ཡང་སྒྲོལ་ན་འཚིངས། རྗེས་བྱ་བསྙེན་སྒྲུབ་དམ་བཅའ་ནས། ཕྱི་ནང་གསང་བའི་
དབང་བཞི་བླངས། ཞི་རྒྱས་དབང་དང་དྲག་པོ་དང་། ལས་རྒྱུན་དངོས་གྲུབ་སྨན་
རིལ་དང༌། རལ་གྲི་མཆིལ་ལྷམ་རྐང་མགྱོགས་དང་། གྲུབ་པ་ཆེན་པོ་བརྒྱད་ཐོབ་ནས།
གང་འདོད་འཕྲིན་ལས་ཐམས་ཅད་བཅོལ། དམར་ལམ་གོང་འོག་བར་གསུམ་སྐྱོངས།
100

དབལ་ཆེན་མེ་ཕྲེང་གི་རྩ་རྒྱུད།
བྲོ་བརྡུང་ཕྱ་གཡང་ཚེ་དཔལ་སྒྲུབ། བསྔོ་བ་སྨོན་ལམ་རྒྱས་གདབ་ཅིང་། བཀྲ་ཤིས་
གཞི་བརྟན་དབྱེ་ཞིང་བསྡུ། མི་དམིགས་ཡེ་ཤེས་ཀློང་དུ་ལྟ། སྤྱིར་ནི་དགོས་པ་དོན་
བསྡུ་སྟེ། བདག་ཉིད་ལྷ་ཡི་རྩལ་ཐོན་ན། སེམས་ལ་ཏིང་འཛིན་དཀྱིལ་འཁོར་གཅེས།
ངག་ལ་སྔགས་ཀྱི་དཀྱིལ་འཁོར་གཅེས། ལུས་ལ་ལྷ་ཡི་དཀྱིལ་འཁོར་གཅེས། གང་
ལའང་ཐེ་ཚོམ་མེད་པར་གཅེས། དཔེ་ལ་བཞག་ན་ནམ་མཁའ་འདྲ། སྣང་སྲིད་
འབྱུང་བཞི་ཐིམ་པའི་གཞི། བློ་ལ་བཞག་ན་རིག་པའི་གདངས། འཁོར་འདས་སྤྲོ་བསྡུ་
དེ་ཉིད་རྩལ། མཚན་མའི་གྲུབ་རྟགས་ཐམས་ཅད་ནི། ཏིང་འཛིན་བཟླས་བརྗོད་
ཉིད་ལས་བྱུང་། དེ་ཕྱིར་བཟླས་བརྗོད་ཐམས་ཅད་ཀྱང་། མ་ཡེངས་བཟླས་ན་འབྲས་
བུ་འབྱུང༌། འོ་མ་མར་གྱི་རྒྱུ་ཡིན་ཏེ། མ་བསྲུབ་བར་དུ་མར་མི་ཡོང་། དེ་ཕྱིར་བསྙེན་
སྒྲུབ་འབྲས་བུ་ནི། འབད་རྩོལ་བརྩོན་འགྲུས་ཉིད་ལ་ཐུག །བཟླས་བརྗོད་སྔགས་ཀྱི་
འབྲས་བུ་དག །བཏང་སྙོམས་ཡིད་གཉིས་མི་ཟོས་ན། ནུས་སྟོབས་འབྱུང་བ་ཐེ་ཚོམ་
མེད། བཟླས་བརྗོད་སྔགས་ཀྱི་ནུས་མཐུ་ཡིས། ཚེ་རབས་སྔ་མའི་ལས་ངན་རྒྱུ། གང་
ཡོད་ཐམས་ཅད་འཛད་པར་བྱེད། འཕྲལ་གྱི་རྐྱེན་དང་བར་ཆད་བགེགས། ཐམས་
ཅད་ཚར་གཅོད་གནས་སུ་སྒྲོལ། དེ་ཕྱིར་བཟླས་བརྗོད་ལྷུར་ལེན་ཞིང་། ཏིང་འཛིན་
དག་ལ་བརྩོན་པར་བྱ། སྤྱིར་ནི་ཡང་དག་དོན་ཉིད་དེ། སྐྱེ་བ་མེད་ཅིང་གནས་པའང་
མེད། འགགས་པ་མེད་ཅིང་འཁྲུལ་པའང་མེད། བོན་ཉིད་ཁྱབ་བདལ་ཆེན་པོ་དེ།
དང་པོ་མཚན་མའི་རྫས་མིན་ཏེ། ངོ་བོ་བརྗོད་བྱ་ཀུན་ལས་འདས། དེའི་ཕྱིར་ཡང་
དག་རྫོགས་པ་ཆེ། ངང་དང་རང་བཞིན་མཉམ་པའི་ཀློང་། བོན་ཉིད་དོན་ཡང་དེ་
ཉིད་ཡིན། ཨེ་མ་ཧོ༔ ས་མ་ཡཱ། རྒྱ་རྒྱ་རྒྱ༔
ཁྲོ་བོའི་རྒྱལ་པོ་སྟག་ལ་མེ་འབར་ངས། རྒྱུད་དང་སྒྲུབ་པ་མཐའ་ཡས་ཡོད་པའི་
ནང་། འདི་ནི་བཅུད་ཕྱུང་སྙིང་ཐིག་སྔགས་ལམ་ཟབ། མེ་ལྕེ་གཙུག་ཕུད་དགོངས་
101

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་དབྱིངས་སུ་གཏད། ནམ་ཡང་གཡེལ་མེད་མ་གཟའ་དྲེགས་པས་བསྲུང་། མ་
འོངས་དྲན་པ་ནམ་མཁའི་ཐུགས་སྤྲུལ་མཆོག ། ཧཱུྃ་ཆེན་འགྲོ་འདུལ་གླིང་པའི་དག་སྣང་
ཤོག །ཨུ་ཡ། ཨབྦཾ། ས་མ་ཡཱ། གཏེར་རྒྱ༔ སྦས་རྒྱ༔ ཟབ་རྒྱ༔ གསང་རྒྱ༔ གཏད་རྒྱ
རྒྱ་རྒྱ་རྒྱ༔ ཞེས་སྙིགས་དུས་སྔགས་ཀྱི་རྣལ་འབྱོར་ཧཱུྃཆེན་འགྲོ་འདུལ་རདྨ་གླིང་པས་
གཏན་ལ་ཕབ་གྲུབ་པའི་དགེ་དེས་གཤེན་བསྟན་མཛེས་པའི་ཟུར་རྒྱན་དུ་གྱུར་ཅིག །
སརྦ་མངྒ་ལམ། བཀྲ་ཤིས་པར་ཤོག །དགེའོ། །དགེའོ། །དགེའོ། །ཨོཾ་བི་རུ་ཏེ་པདྨེ་ཧཱུཾ།
102

ཆེ་མཆོག་དྲན་པ་ཡང་གསང་དྲག་པོའི་རྒྱུད་
རྩ་རྒྱུད་དབང་དྲག་འབར་བའི་
འཕྲིང་བ་བཞུགས་སྙོ །
༄༅། །︽གུ།རགྲྭཙཎཁྱིམ། སྦབྦ༔ རབ་འབྱམས་ཀུན་བཟང་ཡེ་ཤེས་རྣམ་
རོལ་གརཿ རིགས་བརྒྱ་དཀྱིལ་འཁོར་འབུམ་ཕྲག་མཐའ་ཡས་ཀྱི གཙོ་མཆོག་བདག་
ཉིད་འཇམ་དཔལ་གར་དབང་ཕྱུག མཐིང་ནག་ནམ་མཁའི་མདངས་ལྡན་འབར་
བའི་སྐུ ཟིལ་གནོན་དྲག་པོའི་རྩལ་ལ་ཕྱག་འཚལ་བསྟོད༔ ས་མ་ཡ༔ རྒྱ་རྒྱ་རྒྱ༔ ཉོན་
རྒྱལ་ཚབ་རིགས་མཆོགས་བཻ་རོ་དང་ ལས་
ཅིག་དབྱངས་ཆེན་མཚོ་རྒྱལ་གཟ2 
ཅན་འདུས་པའི་འཁོར་རྣམས་ཉོན༔ བདག་འདྲ་པད་མ་འབྱུང་གནས་ཀྱིས༔ ཟབ་
མོ་གསང་བ་མང་ལག་ཀྱང་ ཡང་ཏིག་ཐུགས་ཀྱི་དམར་བྱང་བསྟན༔ རིགས་མཆོག་
དྲན་པ་ནམ་མཁའ་ཡི ཟིལ་གནོན་དབང་དྲག་འཁྲོས་པའི་རྒྱུད༔ རྩ་རྒྱུད་འབར་བའི་
འཕྲེང་བ་བཤད དབྱངས་ཆེན་མཚོ་རྒྱལ་གཟུངས་ཀྱི་བཟུང་ ཡི་གེར་ཐོབ་ལ་གཏེར་
དུ་སྦོས༔ སྐལ་ལྡན་བུ་ཡི་རྙེད་པར་གྱུརཿ ས་མ་ཡ༔ རྒྱ་རྒྱ་རྒྱ།
ཕྱི་ནང་གསང་བའི་བོན་སྒོ་ལས བསམ་གྱིས་མི་ཁྱབ་བརྗོད་མི་ལོངས འདི་ཉིད་
ཕྱི་ནང་གསང་བའི་དོན སྙིང་པོ་གཅིག་དུ་བསྡུད་པའི་བོན མན་ངག་ཟབ་མོ་ཀུན་
གྱི་རཿ རིགས་མཆོག་རྒྱ་མཚོ་འདུས་པའི་གཙོ ཡི་དམ་རྒྱ་མཚོ་འདུས་པའི་སྐུ མཁའ་
103

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འགྲོ་རྒྱ་མཚོ་ཚོགས་ཀྱི་བདག གནས་བརྒྱད་དུར་ཁྲོད་རོལ་པའི་དབང་ མ་རུང་
དྲེགས་པ་འདུལ་བའི་རྗེ མཆོག་ཐུན་དངོས་གྲུབ་འབྱུང་བའི་གཏེརཿ འཁོར་འདས་
ཀུན་ལ་དཔགས་པའི་མཆོག ཐེག་མཆོག་བླ་མེད་ཡོངས་ཀྱི་ཕུད ཚིག་ཉུང་དོན་
ཟབ་བདེན་པའི་བཀའ རིགས་གསུམ་དཀྱིལ་འཁོར་ལས་རྒྱུད་ལུང་ དེ་ཡང་ཟབ་
མ་རྩ་བའི་རྒྱུད༔ དབང་དྲག་འབར་བའི་ཕྲེང་བ་ལས༔ འོག་མིན་དབྱིངས་ཀྱི་ཞིང་
ཁམས་སུ་ ཕྱོགས་བཅུའི་སངས་རྒྱས་བཀའ་སྒྲོས་ནས༔ འགྲོ་དོན་སྤྲུལ་སྐུ་བྱོན་ཚུལ་
དང་ འཛམ་གླིང་ཞིང་དུ་འཁྲུངས་ཚུལ་དང་ གྲུབ་པའི་ཡོན་ཏན་ཐོབས་ཚུལ་དང་
འཕྲིན་ལས་བཞི་ལ་དབང་བསྒྱུར་ཚུལ མ་རུང་དམ་ལ་བཏགས་པ་དང་ གནས་
བརྒྱད་དུར་ཁྲོད་འགྲིམས་ནས་སུ་ མ་མོ་དྲེག་པ་མ་ལུས་རྣམས། དམ་བཏག་སྲོག་
སྙིང་བླང་ཚུལ་དང་ ཡི་དམ་དགོངས་པ་བཞེངས་ཚུལ་དང་ ཕྱི་རབས་བཙས་
སུ་བཞག་ཚུལ་དང་ ལོ་རྒྱུས་རྣམ་པ་བསྟན་པ་ལསཿ དེ་ཡང་ཐོག་མར་འོག་མིན་
དབྱིངསཿ བདེ་ཆེན་འཐུག་པོ་བཀོད་པའི་གནསཿ དུས་གསུམ་སངས་རྒྱས་ཀུན་དུ་
བཟང་ སྐྱེ་འགག་མཐའ་བྲལ་མི་གཡོ་བ ཡེ་ཉིད་བདེ་ཆེན་བོན་གྱི་སྐུ ཐུགས་རྗེ་
ཕྱོགས་རིས་མེད་པའི་ངང་༔ དུས་གསུམ་སྔ་ཕྱི་མི་སྣང་བ ཐམས་ཅད་རང་བཞིན་
བོན་དབྱིངས་སུ་ ཀ་དག་སྤྲོས་བྲལ་ཀློང་དུ་གནས དེ་བཞིན་བོན་ཉིད་དབྱིངས་ཉིད་
ཀྱི སྐྱེ་འགག་ཡེ་ཤེས་རྣམ་རོལ་པའི ངོ་བོ་ཉིད་ལ་ཉིད་སྐུ་གྲུབ༔ ལྷུན་གྲུབ་ངེས་པ་
ལྔ་ལྡན་ཞིང་ རང་བཞིན་བོན་ཉིད་སྐུ་མཆོག་ལས རང་འབྱུང་ཡེ་ཤེས་འཕྲོ་འདུའི་
ཟེརཿ སྐྱེ་མེད་ངང་ལས་འགག་མེད་ཚུལ ངེས་པ་ལྔ་ཡི་དཀྱིལ་འཁོར་དུ༔ སྣ་ཚོགས་
ལོངས་སྤྱོད་རྫོགས་པའི་སྐུ སྐུ་དང་ཞིང་ཁམས་མངོན་པར་སྤྲོས། སྤྲོས་བྲལ་དོན་
གྱི་སྙིང་པོ་ལསཿ དབྱིངས་ཀྱི་ཀུན་ཏུ་བཟང་པོ་ཡང་ འཕྲུལ་གཤེན་རྒྱལ་བ་ཀུན་གྱི་
ཡབ ཤེས་རབ་ཀློང་གི་སྙིང་པོ་གསལ ཡུམ་མཆོག་བཟང་ཟ་རིང་བཙུན་མོ ཡབ་
J04

དྲན་པ་ཡང་གསང་དྲག་པོའི་རྒྱུད།
སྲས་མཁའ་ཀློང་གཉིས་མེད་པའི འཕྲུལ་གཤེན་རྒྱལ་བ་ཀུན་གྱི་ཡབ གཉིས་མེད་
དབྱིངས་སུ་སྦྱོར་བའི དབྱིངས་རིག་ཡེ་ཤེས་སྐུ་མཆོག་ཀྱི སྙིང་པོ་འགྱུར་མེད་གཡུང་
དྲུང་སྐུ སྐུ་ལས་སྲས་སྤྲོས་འགྲོ་བའི་མགོན༔ འཆི་མེད་གཙུག་ཕུད་བདུད་དཔུང་
བཅོམས བདུད་འདུལ་རྒྱལ་པོ་རྡོ་རྗེ་འཆང་༔ མཐིང་ནག་ཕྱག་ཞལ་ཞབས་གསལ་
བ གསལ་བ་འོད་ཀྱིས་མུན་ཚོགས་འཇོམསཿ མི་མཇེད་འཇིག་རྟེན་ཁ་ལོ་བསྒྱུར
འཆི་མེད་ཐུགས་ཀྱི་འོད་ཟེར་ལས༔ གསང་བའི་བདག་པོ་གསང་བ་འདུས གསང་བ་
བླ་མེད་འབྱུང་བའི་གནསཿ ཟིལ་གནོན་ཧཱུྃ་ཧཱུྃ་སྒྲ་དབྱངས་སྒྲོགསཿ ཕྱག་ན་རྡོ་རྗེ་འབར་
བ་གསོརཿ རུ་ཏྲ་བདུད་སྲིན་འགུལ་མི་ནུས འཆི་མེད་གསུང་གི་འོད་ཟེར་ལསཿ ཆེ་
མཆོག་སྟག་གི་སླག་པ་ཅན༔ དམར་ནག་འཁྲོས་ཚུལ་བསྭ་སྒྲ་འགེངསཿ མེ་དཔུང་ཕུར་
བུ་ཐོད་ཁྲག་འཛིན༔ སྲིད་པ་མ་ལུས་དབྱིངས་སུ་བསྒྲལཿ ཟིལ་གནོན་རིག་མཆོག་རྣམ་
པ་གསུམ ངོ་བོ་གཅིག་ལ་གཟུགས་བྱེད་གསུམ གང་ལ་གང་འདུལ་དེ་བཞིན་དུ
སྤྲུལ་པ་མ་ངེས་གང་ཡང་འགྱེད་ ངེས་པ་ལྔ་ལྡན་ཕོ་བྲང་ནསཿ ཕྱོགས་བཅུའི་སངས་
རྒྱས་སེམས་དཔའ་དང་ རྒྱལ་བ་སྲས་ཡུམ་ཐམས་ཅད་ཀྱི ཁམས་གསུམ་འགྲོ་ལ་
ཐུགས་རྗེས་གཟིགས༔ ཐུགས་རྗེ་ཚད་མེད་འོད་ཟེར་གྱིསཿ ཡེ་ཤེས་ཕུང་པོ་གང་ཡང་
གསལ མི་མཇེད་འཇིག་རྟེན་ཞིང་ཁམས་ལསཿ འགྲོ་བ་གང་ལ་གང་འདུལ་བ འགྲོ་
དོན་སྤྲུལ་སྐུ་འབྱོར་པར་འཐད ཞེས་གླིང་བདེ་ཆེན་བཀའ་གྲོས་པས ཀུན་གྱི་བསྐལ་
སྲིད་འབྱུང་བ་ལསཿ སྟོན་པ་ཚེ་ལོ་བརྒྱ་པའི་དུས འདི་དག་ཞིང་ཁམས་ཇི་སྙེད་ནི
དེ་རྙེད་འགྲོ་བའི་མགོན་པོའི་མཆོག ཕྱི་ནང་གསང་བ་ཡང་གསང་གང་ ཕྲིན་ལས་
དོན་མཛད་ཆེན་པོ་ནི༔ ཡབ་ཅིག་འཕྲུལ་གཤེན་སྣང་ལྡན་དང་ ཡུམ་ཅིག་བཟང་ཟ་
རིང་བཙུན་གཉིས དུས་གསུམ་རྒྱལ་བ་ཀུན་འབྱུང་གནས སྲས་མཆོག་འཆི་མེད་
གཙུག་ཕུད་དང་ གསང་བདག་གསང་བ་འདུས་པ་དང་ ཆེ་མཆོག་སྟག་གི་སླག་
105

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པ་གསུམ ཁྱེད་ཅག་འགྲོ་བའི་དོན་མཛད་འཚལ འཛམ་གླིང་བྱེ་བ་ཕྲག་བརྒྱ་ལ
སྤྲུལ་པ་སྐུ་ཡི་འོད་ཟེར་གང་༔ ཕྲིན་ལས་རྒྱལ་པོ་འདུ་མ་བྱེད ཁྱད་པར་ཡེ་སྲིད་ལྷ་
ཆེན་པོའི སྨོན་ལམ་ཞིང་ཁམས་རྣམས་པ་བཟང་ བསྟན་པ་རིན་ཆེན་འབྱུང་བའི་
གནས འཛམ་གླིང་ཞིང་ཁམས་ཚངས་རྒྱུང་དབུསཿ སྐྱེ་བ་མི་རུ་བཞེས་ནས་ཀྱང་
འགྲོ་བ་གང་ལ་གང་འདུལ་བ དེ་དང་དེ་བཞིན་སྒྲ་སྐད་དང་ འགྲོ་བའི་དོན་ཆེན་
ཀུན་ཏུ་བཟང་༔ རིགས་ལྔ་སངས་རྒྱས་སེམས་མ་དང་ ཆེ་མཆོག་ཡི་དམ་ལྷ་ཚོགས་
ཀྱིས དབུ་ལ་ཅོད་པཎ་རིན་ཆེན་བརྒྱན༔ ཕྱག་ནས་མེ་ཏོག་གཏོར་བྱེད་ཅིང་ ཞལ་
ནས་བདེན་པའི་སྨོན་ལམ་གསུངས༔ སངས་རྒྱས་ཀུན་གྱིས་མངོན་པར་བསྟོད ལྷ་
གནས་ཞིང་ཁམས་ཐམས་ཅད་ལ༔ མངོན་པར་དགའ་བའི་མེ་ཏོག་ཆརཿ ཕྱོགས་
བཅུར་ཡོངས་སུ་ཁྱབ་པར་གྱུར༔ དེ་ཚེ་འོག་མིན་ཞིང་ཁམས་སུ་ དུས་གསུམ་རྒྱལ་བ་
ཀུན་འབྱུང་ནས འཕྲུལ་གཤེན་ཡབ་དང་བཟང་ཟ་ཡུམ༔ སྐྱེ་མེད་བོན་གྱི་སྐུ་མཆོག་
ལས འགགས་མེད་ཡེ་ཤེས་རབ་གསལ་བའི གསལ་བའི་སྙིང་པོ་འོད་ཟེར་ཞིག
འཛམ་གླིང་ཞིང་ཁམས་དབུ་མ་རཿ གསང་ཆེན་རི་ཡི་ལྷོ་ནུབ་ཕྱོགས ཕོ་བྲང་རིན་
ཆེན་དངུལ་མཁར་ནི འབྱུང་བ་ལྔ་ཡིས་དྭངས་མ་ལས རབ་གྲུབ་གསས་མཁར་ངོ་
མཚར་བ ཉིན་མཚན་མི་སྣང་འོད་ཀྱི་ཁང་ དམུ་རིགས་ནམ་མཁའི་རྒྱལ་པོ་ཡིས
ཚངས་པའི་མེ་ཏོག་ལྷ་བབ་པའི འཕྲུལ་གྱི་རྒྱལ་པོ་རིན་པོ་ཆེ༔ མུ་སྟེགས་དོ་ཤལ་
ཞེས་བྱ་བ ཡབ་ཅིག་རྒྱུང་ཡེ་མུ་ཁོད་དང་ ཡུམ་ཅིག་ཕྱྭ་བཙུན་གུང་བཙུན་གུང་མ་
གཉིས ཡབ་སྲས་རོལ་པའི་འཁོར་ལོ་ལསཿ ཐུགས་རྗེ་འོད་ཟེར་ཉིད་ཐིམ་པའི ཡབ་
སྲས་ཤིན་ཏུ་ཐུགས་དགྱེས་ཤིང་ ངོ་མཚར་བཀྲ་ཤིས་དཔལ་འབར་གྱིས ཡོན་ཏན་
བརྗོད་ཀྱི་མི་ལོངས་མཐོང་ སྐུ་ལས་སྲས་སྤྲུལ་འགྲོ་བའི་མགོན༔ སྐུ་མདོག་མཐིང་
སྔོན་མུན་མེད་མདངས ཁྲོས་འཛུམས་གཟི་བརྗིད་རབ་དང་ལྡན ཞལ་ནས་བསྔོ་
106

དྲན་པ་ཡང་གསང་དྲག་པོའི་རྒྱུད།
དང་ཧཱུཾ་སྒྲ་སྒྲོགས རེ་འགའ་སྡིག་འཛུབ་བར་སྣང་གཏད ཡི་དམ་ལྷ་ཚོགས་མངོན་
པར་གསལ༔ རེ་འགའ་སྐྱིལ་ཀྲུང་ཏིང་འཛིན་བཞུགས ཞི་བའི་ལྷ་ཚོགས་ལུས་ལ་བཀྲ
རེ་འགའ་གར་གྱི་རྣམ་པར་བཞེངས༔ སྣང་སྲིད་མ་མོ་བྲན་ལྟར་བཀོད༔ སྐུ་ནི་གསལ་
སྟོང་རྡོ་རྗེའི་སྐུ གསུང་ནི་འགག་མེད་གྲགས་སྟོང་སྒྲ ཐུགས་ཉིད་ཡེ་ཤེས་འཁྲུལ་སྒྲིབ་
བྲལཿ འཁོར་ཆགས་ཉོན་མོངས་རྩད་ནས་བྲལཿ སྐྱེ་འཆི་མི་མངའ་བོན་གྱིས་སྐུ དེ་
ཚེ་ཡབ་ཡུམ་ཐུགས་དགྱེས་ཤིང་ ཕོ་བྲང་དངུལ་མཁར་ཡོངས་རྩེ་ལ ཚོགས་ཆེན་
འཁོར་ལོ་རྒྱ་ཆེན་བསྐོརཿ ཕྱོགས་བཅུའི་སངས་རྒྱས་ཚོགས་རྣམས་ལ༔ གསོལ་འདེབས་
སྨོན་ལམ་ཞུས་པའི་ཚེ ཁྱེའུ་ཞལ་ནས་ཧཱུྃ་ཧཱུྃ་གསུངསཿ ཕྱག་གི་སྡིག་མཛུབ་མཁའ་ལ་
བཏད དེ་ཚེ་དབྱིངས་ཉིད་བོན་གྱི་དབྱིངསཿ དབྱིངས་ཀྱི་ཞི་ཁྲོའི་ལྷ་ཚོགས་རྣམསཿ
མངོན་སུམ་མདུན་གྱི་བར་སྣང་བྱོན སྣང་སྟོང་གསལ་བའི་ངང་ཉིད་དུ དབང་
བསྐུར་བྱིན་རླབས་རྒྱ་ཆེན་མཛད་ མཚན་ཀྱང་སྐྱེ་འཆི་མེད་པའི་སྐུ འཇལ་དཔལ་
ནམ་མཁའི་སྙིང་པོ་དང་ འཆི་མེད་དྲན་པ་ནམ་མཁའ་གསོལ༔ དབྱིངས་ཀྱི་ལྷ་
ཚོགས་དབྱིངས་སུ་གཤེགས དོན་རྟགས་རིག་འཛིན་ཡབ་ཡུམ་ཀྱང་ ཡིད་དམ་རྒྱ་
མཚོའི་ཚོགས་རྣམས་དང་ དབྱེར་མེད་ཡོན་ཏན་རྒྱུད་ལ་གནས དབང་དྲག་འབར་
བའི་ཕྲེང་བ་ལསཿ འཆི་མེད་དྲན་པ་ནམ་མཁའ་དེ འོག་མིན་ཞིང་ཁམས་མར་བྱོན་
ནས འཛམ་གླིང་སྤྲུལ་སྐུ་བྱོན་ཚུལ་ཏེ། དང་པོའོ༔ ས་མ་ཡ༔ རྒྱ་རྒྱ་རྒྱ །
འཆི་མེད་དྲན་པ་ནམ་མཁའ་ཉིད་ སྐྱེ་འཆི་མེད་པ་བོན་གྱི་དབྱིངསཿ སྣ་ཚོགས་
མ་འགགས་ལོངས་སྤྱོད་རྫོགསཿ ཐོགས་མེད་ཕྲིན་ལས་སྤྲུལ་པའི་སྐུ སྐུ་གསུམ་ལྷུན་
རྫོགས་རིན་པོ་ཆེ ཕོ་བྲང་དངུལ་མཁར་རང་པོ་ནས༔ གསང་གནས་གཡུང་དྲུང་
གཏམ་པའི་ཕུག ངོ་མཚར་ཆེ་བའི་ཀེའུ་ཚང་ནས སྣ་ཚོགས་རྡོ་རྗེ་འཁོར་ལོ་དང་
པདྨ་རིན་ཆེན་གཡུང་དྲུང་སོགསཿ ཕྱི་ནང་བསྒྲིབས་མེད་འོད་དུ་གསལ༔ རིག་འཛིན་
107

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མཁའ་འགྲོ་རྟག་ཏུ་འདུས གནས་དེར་འཆི་མེད་རིག་འཛིན་ཉིད་ སྦས་པའི་ཚུལ་
དུ་བཞུགས་མཛད་ནསཿ ལྷ་འདྲེ་མི་མེན་ཚོགས་རྣམས་ལ༔ འགྲོ་དོན་མཛད་པ་གང་
ཡང་སྣང་ དེ་ཚེ་འོག་མིན་ཞིང་ཁམས་ནས ཡུམ་ཅིག་བཟང་ཟ་རིང་བཙུན་མ རྒྱ་
གར་བྱང་ནུབ་རྩུབ་ལྡན་ཁྲོད ཀྱེ་ལོང་ཀྱེ་དྲ་གྲོང་ཁྱེར་ནས རིགས་ངན་མུ་སྟེགས་
རྒྱལ་པོའི་རིགས བྷ་ཏྲ་ཀུ་མ་ར་ཞེས་པ སྐུ་ལ་སྲས་སྤྲུལ་ཚུལ་བསྟན་ནས མཁའ་
འགྲོ་ཚོགས་ཀྱི་བསྐོར་ནས་བཞུགསཿ དེ་ཚེ་དབྱིངས་ཆེན་ལྷ་མོ་ཡི དྲན་པ་ཉིད་ལ་
ལུང་བསྟན་མཛད འདི་ནས་རྒྱ་གར་བྱང་ནུབ་མཚམས གྲོང་ཁྱེར་ཀྱི་དྲ་ཞེས་བྱ་
བརཿ ཡུམ་ཆེན་མཁའ་འགྲོའི་སྤྲུལ་པ་ཞིག ཟླ་འོད་འབར་མ་ཞེས་བྱ་ཡོད་ དེ་ཉིད་
མྱུར་དུ་ཕྱག་རྒྱ་ལོང་ ཡབ་ཡུམ་གསང་སྤྱོད་ཚོགས་ཀྱིས་བསྐོརཿ གདུལ་དཀའ་འགྲོ་
བ་མ་ལུས་རྣམས༔ རབ་ཏུ་མི་བཟོད་འདུལ་བར་མཛོད༔ ཨུ་རྒྱན་དུར་ཁྲོད་གནས་
ཆེན་འགྲིམ སྣང་སྲིད་མ་མོ་དམ་ལ་ཐོགསཿ རིགས་མཆོག་ཧེ་རུ་ཀ་ཞེས་གྱུརཿ སླར་
ཡང་གཡུང་དྲུང་གསང་ཕུག་བྱོན༔ སྐུ་ལས་སྲས་སྤྲུལ་གང་འདུལ་གྱིས༔ འགྲོ་དོན་
ཕྲིན་ལས་བསམ་མི་ཁྱབ༔ ཞེས་གསུངས་མཁའ་ལ་ཡལ་བར་གྱུརཿ དེ་བཞིན་དྲན་པ་
ནམ་མཁའ་ཡི དབྱིངས་ཆེན་མཁའ་འགྲོའི་ལུང་བཞིན་དུ༔ རྒྱ་གར་རྒྱལ་པོའི་ཁབ་
དུ་བྱོན༔ དུར་ཁྲོད་གསང་ཆེན་རོལ་པ་ཡི ལས་ཀྱི་ཕྱག་རྒྱ་དབང་སྡུད་མཛད བུ་
མོ་ཟླ་འོད་འབར་མ་ཡང་ གནས་ཆེན་དུར་ཁྲོད་དེ་རུ་འགུག དེ་ཚེ་ཡབ་ཅིག་ཞལ་
ན་རཿ སྲིད་པ་ཞིང་ཁམས་མཁའ་འགྲོའི་ཚོགས་ཀུན་གྱིས ཟླ་མེད་ཟླ་བྲལ་དབྱིངས་
ཉིད་མཁའ་འགྲོ་མ འཛམ་གླིང་མུན་པ་གསལ་བའི་ཕྱག་རྒྱ་མ སྣང་སྟོང་མི་གཡོ་
རབ་གཡོ་དགའ་དབང་མ ཡེ་ཤེས་མཁའ་འགྲོ་ཆེན་མོ་ལ་ཕྱག་འཚལ ཞེས་གསང་
ཡུམ་གྱི་ཞལ་ནས་འདི་སྐད་གསུངསཿ ཁྱབ་བདལ་ཆེན་པོ་བདེ་ཆེན་ཀུན་བཟང་ངོ༌
བོ་ལསཿ གདོད་ནས་སྐྱེ་འགག་གཉིས་མེད་སྤྲུལ་པའི་སྐུ འཛམ་གླིང་གསལ་བའི་
108

དྲན་པ་ཡང་གསང་དྲག་པོའི་རྒྱུད།
ཉི་མ་འོད་ཕུང་ཅན རིགས་མཆོག་ཁྱབ་བདལ་དཔའ་བོ་ལ་ཕྱག་འཚལ ཞེས་
གསང་བ་ཡེ་ཤེས་རྣམ་རོལ་བྱིན་
གསུངས་ཡབ་ཡུམ་ཐུགས་ཡིད་གཅིག་དུ་འདྲེས 
ཆེན་འབེབས སྲིད་པ་མ་ལུས་རབ་ཏུ་ཞི་བར་གྲོལ༔ དེ་ཚེ་རིགས་ངན་རྒྱལ་པོ་ལོག་པ་
ཡི འཆི་མེད་ཡབ་ཡུམ་སྐུ་ལ་བརྒལ་བར་བཙུགསཿ རིགས་ངན་རྒྱལ་པོའི་ངག་ནས་
འདི་སྐད་སྨྲས༔ མ་རུང་སྲིད་པ་འདི་ནི་གང་ཡང་སྲིད༔ རྟོགས་འདོད་ཐོ་ཅོ་བསླུ་བའི་
རྫུན་པོ་ཆེ བདག་གི་སྲས་མོ་བརྐུ་ནས་བསླུ་བར་སྣང་ འདི་ནི་མི་བཞག་ཁྲིམས་ལ་
གཏུག་དགོས་བསྐོས རིགས་ངན་བཤན་པ་སྟོང་གི་གོ་གོན་ཞིང་ མཚོན་ཐོགས་འཆི་
མེད་རིག་འཛིན་དྲུང་དུ་སོང་ ཤིན་ཏུ་མི་སྡུག་རྣ་གཏམ་མང་སྨྲས་ཤིང་ མཚོན་ཆའི་
ཆར་ཕབ་ཅི་ལྟར་བྱེད་གྱུར་ཀྱང་ མཚོན་རྣམས་མེ་ཏོག་ཆར་པ་སི་ལེར་གྱུརཿ རིགས་
ངན་རིགས་གྱུར་ཀུན་ཀ་གདུག་སེམས་ཞི དྲན་པ་ནམ་མཁའི་ཕྱག་གི་སེ་གོལ་བརྡབ
གསུངས་ནས་ཡབ་ཡུམ་བྱ་རྒོད་རེ་
རིགས་ངན་བཤན་པ་གླིང་ཀུན་གྲོལ་གྱུར་ཅིག 
སྤྲུལ་ཞིང་ འཛམ་གླིང་ལྟེ་བ་དངུལ་མཁར་ཕོ་བྲང་ནསཿ བདེ་སྟོང་བོན་གྱི་དགོངས་
པའི་ངང་ལས་བཞུགསཿ ཟིལ་གནོན་དབང་དྲག་འབར་བ་ཕྲེང་བའི་རྒྱུད ཡབ་ཡུམ་
གཉིས་མཇལ་བསྟན་པའི་དོན་ཆེན་དུ༔ གསང་གནས་གཡུང་དྲུང་གཏམ་པའི་ཕུག་ཏུ་
བཞག་པ་སྟེ་གཉིས་པའོ༔ ས་མ་ཡ། རྒྱ་རྒྱ་རྒྱ
དེ་ཚེ་འཛམ་གླིང་དག་པའི་ཞིང་ཁམས་སུ༔ ཡུལ་དང་ཞིང་ཁམས་བསམ་གྱི་མི་
ཁྱབ་ཀྱང་ ཨོ་ཏྲི་ཡ་ན་ཨུ་རྒྱན་མཁའ་འགྲོའི་གནསཿ གསང་བའི་དུར་ཁྲོད་བརྒྱད་
དང་ཞིང་ཁམས་དགུ སྣང་སྲིད་མ་མོ་ལྷ་ཚོགས་རབ་དུ་འདུ༔ རུང་དང་མ་རུང་
སྲིད་པའི་སྡེ་བརྒྱད་འདུས ཡུལ་དེ་ཆགས་ཚུལ་མནྡལ་འབུལ་བ་ལསཿ ཤིན་ཏུ་
དབུས་མཐོ་མཐའ་རྒྱལ་ཞིང་ཁམས་རྣམ་པར་དག དེ་ཡི་དབུས་སུ་ཐོར་ཅོག་དགུ་
ལྡན་ཞེས ཨཎྜ་བྷོ་དྷི་གནས་པའི་ཕོ་བྲང་ཡིན༔ དེ་ཡི་བྱང་ནུབ་དཔག་ཚད་གསུམ་
109

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གྱི་མཚམས སྤྲིན་ནག་འདུས་པའི་རྫོངས་ཆེན་ཞེས་ཀྱང་བྱ ཧེ་རུ་ཀ་ཡི་ཕོ་བྲང་ཞེས་
ཀྱང་བྱ མེ་ཏོག་སྤུངས་མཛེས་རི་བོ་ཞེས་ཀྱང་བྱ དེ་ཉིད་རྩེ་མོ་བྱང་ཆུབ་སྤང་གི་
ཟླུམ དེ་ལ་དྲི་བཟང་གུར་གུམ་མེ་ཏོག་ཆགསཿ དེ་འོག་རིན་ཆེན་སྣ་ཚོགས་བྲག་གིས་
བརྒྱན རང་བྱོན་བསྒྲུབ་ཕུག་གཞལ་ཡས་ལྷུན་གྱིས་གྲུབ༔ དེ་འོག་ནགས་ཚལ་ལྗོན་
པ་ཤིན་ཏུ་ཕྱུག མེ་དཔུངས་སྤྲིན་ནག་ཐོག་སེར་གློག་འོད་འཁྲུག མ་མོ་མཁའ་འགྲོའི་
ཚོགས་རྣམས་སྐྱུགས་ཤིང་འཁྲོས དེ་ཡི་ཕྱོགས་བཞི་དང་ནི་མཚམས་བཞི་ལས ཤར་
ཕྱོགས་དབང་ལྡན་བཀོད་པའི་དུར་ཁྲོད་ལསཿ དབུས་སུ་ཞི་བའི་ཚོགས་ཀྱི་ཁང་པ་
ཡོད༔ དེ་ཡི་གཡས་སུ་མཆོད་རྟེན་ཟླུམ་པོ་ལ རྩེ་ལ་ཡིད་བཞིན་ནོར་བུ་བརྒྱན་པ་
ཡོད དེ་ཡི་མདུན་ཕྱོགས་དུར་ཤིང་ཆེན་པོ་ལསཿ རྩེ་ལ་དུར་བྱ་འཇིགས་པའི་སྐད་
ཀྱང་སྒྲོགས རྐད་པ་དུག་སྦྲུལ་འཇིགས་པ་འཁྲིལ་ནས་འདུག རྩ་བ་དུར་ཕག་ཁྲ་
བོ་རྐན་སྒྲ་བརྡབ དེ་ལ་ཞི་བའི་རིགས་གྱུར་མ་མོ་གནས སྐུ་མདོག་དཀར་ལ་ཤིན་
ཏུ་མི་སྡུག་གཟུགས གཅེར་བུ་གཡང་གཞི་གོན་ཞིང་ཐོད་པ་འཛིན༔ བྱང་ཕྱོགས་ཀི་
ལ་ཡ་ཞེས་དུར་ཁྲོད་ལས དབུས་སུ་རྒྱས་པ་ཚོགས་ཀྱི་ཁང་པ་ཡོད དེ་ཡི་གཡས་སུ་
མཆོད་རྟེན་གྲུ་བཞི་པཿ བང་རིམ་དགུ་ལྡན་མདོག་ནི་སེར་པོ་ལ དེ་ཡི་མདུན་ཕྱོགས་
དུར་ཤིང་ཆེན་པོ་ལསཿ རྩེ་ལ་དུར་བྱ་འཇིགས་པའི་སྐད་ཀྱང་སྒྲོགསཿ རྐད་པ་དུག་
སྦྲུལ་འཇིགས་པ་འཁྲིལ་ནས་འདུག རྩ་བ་དུར་ཕག་ཁྲ་བོ་རྐན་སྒྲ་བརྡབ༔ དེ་ལ་རྒྱས་
པའི་རིགས་གྱུར་མ་མོ་གནས སྐུ་མདོག་ལྗང་ལ་ཤིན་ཏུ་མི་སྡུག་གཟུགས གཅེར་
བུ་གཡང་གཞི་གོན་ཅིང་ཐོད་པ་འཛིན༔ ནུབ་ཕྱོགས་འུར་འུར་འབར་བའི་དུར་ཁྲོད་
ན དབུས་སུ་དབང་གི་ཚོགས་ཀྱི་ཁང་པ་ཡོད༔ དེ་ཡི་གཡས་ཕྱོགས་མཆོད་རྟེན་ཟླ་
གམ་པ བང་རིམ་བདུན་ལྡན་རྩེ་ལ་ཉི་ཟླ་འཆརཿ དེ་ཡི་མདུན་ཕྱོགས་དུར་ཤིང་ཆེན་
པོ་ལཿ རྩེ་ལ་དུར་བྱ་འཇིགས་པའི་སྐད་ཀྱང་སྒྲོགས རྐེད་པ་དུག་སྦྲུལ་འཇིགས་པ་
TI0

དྲན་པ་ཡང་གསང་དྲག་པོའི་རྒྱུད།
འཁྲིལ་ནས་གདུག རྩ་བ་དུར་ཕག་ཁྲ་བོ་རྐན་སྒྲ་བརྡེབ དེ་ལ་དབང་གི་རིགས་གྱུར་
མ་མོ་གནསཿ སྐུ་མདོག་དམར་ལ་ཤིན་ཏུ་མི་སྡུག་གཟུགས གཅེར་བུ་གཡང་གཞི་
གོན་ཅིང་ཐོད་པ་འཛིན༔ ལྷོ་ཕྱོགས་རབ་འཇིགས་གཏུམ་པའི་དུར་ཁྲོད་ནས དབུས་
སུ་དྲག་པོའི་ཚོགས་ཀྱི་ཁང་པ་ཡོད་ དེ་ཡི་གཡས་ཕྱོགས་མཆོད་རྟེན་གྲུ་གསུམ་ཅན
དེ་ཡི་མདུན་ཕྱོགས་དུར་ཤིང་ཆེན་པོ་ལསཿ རྩེ་ལ་དུར་བྱ་འཇིགས་པའི་སྐད་ཀྱང་
སྒྲོགསཿ རྐེད་པ་དུག་སྦྲུལ་འཇིགས་པ་འཁྲིལ་ནས་འདུག རྩ་བ་དུར་ཕག་ཁྲ་བོ་རྐན་
སྒྲ་བརྡེབ དེ་ལ་དྲག་པོའི་རིགས་གྱུར་མ་མོ་གནསཿ སྐུ་མདོག་མཐིང་ནག་ཤིན་ཏུ་མི་
སྡུག་གཟུགསཿ གཅེར་བུ་གཡང་གཞི་གོན་ཅིང་ཐོད་པ་འཛིན༔ ལྷོ་ཤར་ནགས་ཚལ་
ཕུན་ཚོགས་དུར་ཁྲོད་ནསཿ དབུས་སུ་མ་བདུད་ཚོགས་ཀྱི་ཁང་པ་ཡོད༔ དེ་ཡི་གཡས་
སུ་མཆོད་རྟེན་བདེ་བ་ཅན སྔོན་པོ་རྩེ་ལ་ལྕགས་ཀྱི་རྭ་ཡོད་པ དེ་ཡི་མདུན་ཕྱོགས་
དུར་ཤིང་ཆེན་པོ་ལ རྩེ་ལ་དུར་བྱ་འཇིགས་པའི་སྐད་ཀྱང་སྒྲོགསཿ རྐེད་པ་དུག་སྦྲུལ་
འཇིགས་པ་འཁྲིལ་ནས་འདུག རྩ་བ་དུར་ཕག་ཁྲ་བོ་རྐན་སྒྲ་བརྡེབ དེ་ལ་དྲག་བྱེད་
མ་མོ་རིགས་གྱུར་གནས སྐུ་མདོག་དམར་ནག་ཤིན་ཏུ་མི་སྡུག་གཟུགསཿ གཅེར་
བུ་གཡང་གཞི་གོན་ཞིང་ཐོད་པ་འཛིན༔ བྱང་ཤར་དྲེགས་པ་རྒྱུག་བྱེད་དུར་ཁྲོད་ན
དབུས་སུ་དྲེགས་པ་འདུལ་བའི་ཚོགས་ཁང་ཡོད དེ་ཡི་གཡས་སུ་མཆོད་རྟེན་རབ་
འབར་ཅན༔ དམར་པོ་མེ་ཡི་ཕུང་པོ་འབར་བ་ཡོད༔ དེ་ཡི་མདུན་ཕྱོགས་དུར་ཤིང་
ཆེན་པོ་ལ༔ རྩེ་ལ་དུར་བྱ་འཇིགས་པའི་སྐད་ཀྱང་སྒྲོགས རྐེད་པ་དུག་སྦྲུལ་འཇིགས་
པ་འཁྲིལ་ནས་འདུག རྩ་བ་དུར་ཕག་ཁྲ་བོ་རྐན་སྒྲ་བརྡེབ དེ་ལ་སྣང་སྲིད་དབང་
བྱེད་མ་མོ་གནསཿ སྐུ་མདོག་ལྗང་ནག་ཤིན་ཏུ་མི་སྡུག་གཟུགསཿ གཅེར་བུ་གཡང་
གཞི་གོན་ཞིང་ཐོད་པ་འཛིན༔ བྱང་ནུབ་ཧ་ཧ་རྒོད་པའི་དུར་ཁྲོད་ལ དབུས་སུ་རབ་
ཏུ་མི་གཡོ་ཚོགས་ཁང་ཡོད་ དེ་ཡི་གཡས་སུ་མཆོད་རྟེན་རབ་འབར་ཅན ལྗང་ནག་
II

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
མེ་ཡི་ཕུང་པོ་འབར་བ་ཡོད༔ དེ་ཡི་མདུན་ཕྱོགས་དུར་ཤིང་ཆེན་པོ་ལཿ རྩེ་ལ་དུར་བྱ་
འཇིགས་པའི་སྐད་ཀྱང་སྒྲོགས 
རྐེད་པ་དུག་སྦྲུལ་འཇིགས་པ་འཁྲིལ་ནས་འདུག རྩ་
བ་དུར་ཕག་ཁྲ་བོའི་རྐན་སྒྲ་བརྡེབ དེ་ལས་ལས་མཁན་མ་མོ་རིགས་གྱུར་གནས སྐུ་
མདོག་དམར་ནག་ཤིན་ཏུ་མི་སྡུག་གཟུགསཿ གཅེར་བུ་གཡང་གཞི་གོན་ཞིང་ཐོད་པ་
འཛིན ལྷོ་ནུབ་མུན་པ་རབ་འཇིགས་དུར་ཁྲོད་ལས དབུས་སུ་བསྒྲལ་བྱེད་དབང་
གི་ཚོགས་ཁང་ཡོད 
དེ་ཡི་དབུས་སུ་མཆོད་རྟེན་རབ་འབར་ཅན༔ 
དམར་ནག་མེ་
ཡི་ཕུང་པོ་འབར་བ་ཡོད་ 
དེ་ཡི་མདུན་ཕྱོགས་དུར་ཤིང་ཆེན་པོ་ལ༔ རྩེ་ལ་དུར་བྱ་
འཇིགས་པའི་སྐད་ཀྱང་སྒྲོགས 
རྐེད་པ་དུག་སྦྲུལ་འཇིགས་པ་འཁྲིལ་ནས་འདུག རྩ་
བ་དུར་ཕག་ཁྲ་བོའི་རྐན་སྒྲ་བརྡེབ དེ་ལ་ལས་མཁན་བདུད་སྲིན་མ་མོ་གནས སྐུ་
མདོག་ནག་པོ་ཤིན་ཏུ་མི་སྡུག་གཟུགས གཅེར་བུ་གཡང་གཞི་གོན་ཞིང་ཐོད་པ་
འཛིན དབུས་ཕྱོགས་དབྱིངས་ཆེན་བཀོད་པའི་དུར་ཁྲོད་ལསཿ དབུས་སུ་སྤྲིན་
ནག་མཁའ་འགྲོའི་ཚོགས་ཁང་ཡོད དེ་མིན་གཡས་སུ་མཆོད་རྟེན་རབ་འབར་ཅན
དམར་ནག་མེ་ཡི་ཕུང་པོ་འབར་བ་ཡོད༔ དེ་ཡི་མདུན་ཕྱོགས་དུར་ཤིང་ཆེན་པོ་ལས
རྩེ་ལ་དུར་བྱ་འཇིགས་པའི་སྐད་ཀྱང་སྒྲོགས 
རྐེད་པ་དུག་སྦྲུལ་འཇིགས་པ་འཁྲིལ་
ནས་འདུག རྩ་བ་དུར་ཕག་ཁྲ་བོའི་རྐན་སྒྲ་བརྡེབ དེ་ལ་རང་བཞིན་མ་མོའི་རིགས་
གྱུར་གནསཿ སྐུ་མདོག་མཐིང་ཁ་ཤིན་ཏུ་མི་སྡུག་གཟུགས གཅེར་བུ་གཡང་གཞི་གོན་
ཞིང་ཐོད་པ་འཛིན༔ གཞན་ཡང་འཇིགས་བྱེད་དུར་ཁྲོད་གནས་དེ་རྣམས ཤིན་ཏུ་
རྩུབ་འགྱུར་དབང་དྲག་འབར་བའི་ཞིང་ སྣང་སྲིད་མ་མོ་ཚོགས་རྣམས་མངོན་སུམ་
རྒྱུགས༔ འཇིགས་པའི་དུར་ཁྲོད་ཆེན་པོ་འཇིགས་སུ་རུང་ དུར་མེ་འབར་བའི་བར་
སྣང་ཁམས་སུ་རྒྱུགས དུར་ཆུ་འཇིགས་པ་གྱེན་བབ་སྦ་ཚུལ་ཆེ དུར་ཤིང་སྐད་འབྱིན་
དུར་ཕག་ཁྲ་བོ་ངུ་ དུར་སྦྲུལ་ལྕེ་བརྐྱང་དུར་བྱི་ང་ར་ཞིང་ཁང་ དུར་བྱ་མཁའ་ལྡིང་
112

དྲན་པ་ཡང་གསང་དྲག་པོའི་རྒྱུད།
ཀིང་རུས་གྲམ་པར་དཔུངས བམ་རོ་སྐམ་བློན་མང་པོ་རྫ་ལྟར་དཔུངས ལྷ་སྲིན་སྡེ་
བརྒྱད་འདུན་ཚོག་འུ་རུ་རུ མ་མོ་མཁའ་འགྲོ་སྲིན་པོ་དྲག་ཤུལ་ཅན སྲིད་པའི་རྩེ་མོ་
ན་རག་དམྱལ་བ་ཡན ཕྱོགས་བཅུ་ཀུན་ཏུ་རྫུ་འཕྲུལ་བསམ་མི་ཁྱབ ཟས་སུ་ཤ་སྲེད་
སྐོམ་དུ་ཁྲག་ཀྱང་འཐུང་༔ གོས་སུ་གཡང་གཞི་ཕྱག་མཚན་འབན་དྷ་ཐོགསཿ ལྷ་ལ་དོ་
བསྡོ་བསྒྲུབ་ལ་འགྲན་ཡང་བཙལཿ སྲིད་པ་ཁམས་ཀུན་ཤུགས་འགྲོ་དབང་ལ་བསྒྱུར
སྲིད་པའི་མ་མོ་ཕོ་བྲང་དུར་ཁྲོད་བརྒྱད ཨུ་རྒྱན་ཞིང་ཁམས་རབ་ཏུ་མི་བཟོད་པས
སྣང་སྲིད་མ་མོ་ཚོགས་ཀྱི་དབང་བསྒྱུར་རོ ཟིལ་གནོན་དབང་དྲག་འབར་བའི་ཕྲེང་
བ་ལསཿ མ་མོ་མཁའ་འགྲོ་འབར་བའི་དུར་ཁྲོད་ཀྱི ཨུ་རྒྱན་སྤྲིན་ནག་འདུ་བའི་
རྫོངས་ཆེན་བསྟན་པ་གསུམ་པའོ༔ ས་མ་ཡ༔ རྒྱ་རྒྱ་རྒྱ༔
དེ་ཚེ་གནས་ཆེན་ཁྱུང་ལུང་དངུལ་མཁར་རཿ གསང་བའི་བསྒྲུབ་གནས་གཡུང་
དྲུང་གཏམ་པའི་ཕུགས འཆི་མེད་རིག་འཛིན་དྲན་པ་ནམ་མཁའ་དང་ རྒོད་ལྕམ་
སྐྱེ་འཆི་གདོད་བྲལ་རྡོ་རྗེའི་སྐུ་རུ་གསལ༔
འབུམ་བསྐོར་འོད་ལྡན་འབར་མ་གཉིས 
གྲགས་སྟོང་འགག་མེད་ཡེ་ཤེས་རིགས་སྒྲ་སྒྲོགས དྲན་སྟོང་བདེ་ཆེན་མི་གཡོ་རྣམ་
པར་གསལ༔ ཏིང་འཛིན་འོད་ཀྱི་ཁམས་གསུམ་ཞིང་ཀུན་གསལ མ་རྟོགས་རུ་ཏྲ་རང་
བཞིན་ཤུགས་ཀྱིས་གཞོམ རྟོགས་མེད་ལྟ་བ་ནམ་མཁའི་ངོ་བོ་ལས རྣམ་རྟོག་འཁྲུལ་
པའི་ཚོགས་རྣམས་མ་ལུས་བསྒྲལ དེ་ཚེ་དབྱིངས་ཀྱི་ཀུན་ཏུ་བཟང་པོ་ལ ཞི་བ་རབ་
འབྱམས་དཀྱིལ་འཁོར་ཚོགས་ཀྱིས་བསྐོརཿ ཆེ་མཆོག་རྟ་མགྲིན་འབར་བའི་ལྷ་ཚོགས་
དང་ དབྱིངས་ཕྱུག་མཁའ་འགྲོའི་གཙོ་མོ་ཐམས་ཅད་ཀྱིསཿ འཆི་མེད་དྲན་པ་ནམ་
མཁའ་ཡབ་ཡུམ་ལ༔ དབང་བསྐུར་བྱིན་རླབས་མངའ་གསོལ་བདེན་པ་བརྗོད་ ཁྱད་
པར་འཇམ་དཔལ་ནམ་མཁའི་སྙིང་པོ་ཅན༔ འདི་ནི་འཛམ་གླིང་ལྷོ་ནུབ་ཨུ་རྒྱན་ཡུལ
མ་མོ་དྲེགས་པ་འདུལ་བའི་དུར་ཁྲོད་བརྒྱད ཡབ་ཡུམ་གསང་སྤྱོད་དྲག་པོའི་
I13

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དགོངས་པར་བཞེངས༔ སྣང་སྲིད་མ་མོའི་ཚོགས་རྣམས་དམ་ལ་ཐོགས དྲེགས་པ་སྡེ་
བརྒྱད་ཀུན་གྱི་སྲོག་སྙིང་ལོང་ གནས་བརྒྱད་དུར་ཁྲོད་ཆེན་པོའི་བྱིན་རླབས་ཀྱིས མ་
མོ་དབང་བསྡུད་སྡེ་བརྒྱད་བྲན་ལྟར་བཀོད རིག་མཆོག་རྒྱལ་པོ་འཇམ་དཔལ་ནམ་
མཁའི་སྐུ དུས་གསུམ་གཡུལ་རྒྱལ་འགྲོ་ཀུན་གདུང་བ་སེལ ཞེས་གསུངས་པ འཆི་
མེད་དྲན་པ་ཡབ་ཡུམ་ཀྱང་ 
སྐུ་ཡི་བྱ་ཁྱུང་གཉིས་སྤྲུལ་ནས༔ ཨུ་རྒྱན་དུར་ཁྲོད་ཆེན་
པོའི་གནས་སུ་བྱོན༔ ཨུ་རྒྱན་སྤྲིན་ནག་འདུས་པའི་རི་བོའི་རྩེར༔ བྱོན་ནས་སྐུའི་སྤྲུལ་པ་
བཤིག་མཛད་ནས 
འཆི་མེད་ཡབ་ཡུམ་མངོན་དུ་གསལ་བར་བཞུགས༔ དེ་ཚེ་དུར་
ཁྲོད་མ་མོ་ཚོགས་ཀུན་གྱིསཿ རབ་དུ་མི་སྲུན་དྲག་པོའི་ཆོ་འཕྲུལ་བསྟན ལ་ལ་ནམ་
མཁའི་དབྱིངས་སུ་ཐོག་ཀྱང་ཕབ ལ་ལ་རི་རབ་ས་རྡོ་ཟོར་ལྟར་འཕེན ལ་ལ་ཁྲག་གི་
ཁ་ཕྲུ་ཕྱོགས་བཅུར་འཐོར ལ་ལ་ནད་ཀྱི་རླངས་པ་འཐུལ་བར་བྱེད ལ་ལས་སྡེ་
བརྒྱད་ཚོགས་ཀྱི་དམག་དཔུང་བསྡུད ལ་ལས་ཐོག་དང་སེར་བ་སྣ་ཚོགས་ཕབ ལ་
ལས་ལས་མདའ་མདུང་རྡེའུ་མང་དུ་འཕང་ ལ་ལས་མིག་ངན་གྱེན་ལོག་ཞལ་ཁ་གདངས
ལ་ལས་བྱུར་དང་ཐན་གྱིས་ཞགས་པ་འདེབས ལ་ལས་མི་སྡུག་ང་རོ་སྒྲོགས་ཤིང་
སྒྲུག སྐད་ཅིག་ཙམ་ཡང་ལོང་མེད་ཆོ་འཕྲུལ་བསྟན་པའོ༔ དེ་ཚེ་ཡུམ་ཆེན་འོད་ལྡན་
འབར་མ་ཡི༔ རང་ལུས་རྟེན་བསྙེད་མནྜལ་འབུལ་བྱེད་ནས འཆི་མེད་དྲན་པ་ཉིད་
ལ་འདི་སྐད་ཞུསཿ ཨེ་མ་འཆི་མེད་རིགས་མཆོག་རྗེ ཁྱེད་ནི་དུས་གསུམ་འགྱུར་བ་
མེད འགྱུར་མེད་གཡུང་དྲུང་སྙིང་པོ་ཅན ཡེ་ཤེས་སྐུ་སྟེ་རང་འབྱུང་བ རང་འབྱུང
སྐྱེ་འཆི་རང་དབང་ཐོབ དབང་བསྒྱུར་ཆེ་མཆོག་རིག་འཛིན་ཅན། སྣང་སྲིད་ཀུན་ལ་
དབང་མཛད་མཆོག ཁྱེད་ཀྱི་མ་འདུལ་ཅེས་ཀྱང་མེད འཇིག་བྱེད་དུར་ཁྲོད་མ་མོ་
དང་ སྡེ་བརྒྱད་མ་རུང་ཐམས་ཅད་རྣམས༔ འཆི་མེད་རིགས་མཆོག་འདུལ་བར་
མཛོད་ ཐུགས་རྗེ་ཡེ་ཤེས་མཁྱེན་པའི་ལྷ གནས་ཆེན་དུར་ཁྲོད་བྱིན་བརླབས་ནས
）
14

དྲན་པ་ཡང་གསང་དྲག་པོའི་རྒྱུད།
ཞིང་ཁམས་བདེ་ལ་བཀོད་དུ་གསོལ༔ དེ་ལ་དྲན་པའི་འདི་སྐད་གསུངསཿ ཨེ་མ་
དབྱིངས་ཀྱི་ཀུན་བཟང་མོ ཀློང་དུ་འགྲོ་བའི་དོན་མཛད་མ ཞུས་པ་དེ་ནི་ཤིན་ཏུ་
ལེགས བདག་ཉིད་འཆི་མེད་ལྷ་ཡི་སྐུ སྐུ་གསུམ་ཐུགས་ཀྱི་དཀྱིལ་འཁོར་དུ༔ ཕྲིན་
ལས་རྣམ་བཞི་གང་ཡང་འབྱུང་ སྲིད་པའི་འགྲོ་ཀུན་ང་ཡིས་བསྒྲལ སྣང་སྲིད་མ་མོ་
ངའི་འདུལ སྡེ་བརྒྱད་དྲེགས་ཚོགས་སྲོག་སྙིང་བླང་༔ འཁོར་འདས་གཉིས་ལ་ང་
དབང་ཆེ དབང་ཆེན་ང་ཡི་བཀའ་བྱུང་ནསཿ འཁོར་འདས་སྣང་ཡོད་བརྟེན་བཅུད་
དང་ སྲིད་པ་རུང་དང་མ་རུང་ཀུན ཐམས་ཅད་ང་ཡི་དབང་དུ་བསྡུད ཨེ་མ་ངོ་
མཚར་རྨད་དུ་འབྱུང་ གསང་ཆེན་དུར་ཁྲོད་ཉམས་རེ་དགའ༔ མ་མོ་མཁའ་འགྲོ་
དྲག་ཤུལ་ཆེ སྣང་སྲིད་སྡེ་བརྒྱད་དྲག་རྩལ་ཆེ ཨུ་རྒྱན་ཞིང་ཁམས་བྱིན་རེ་ཆེ
གསང་བ་མཆོག་གི་དུར་ཁྲོད་བརྒྱད འདི་དག་བདག་གི་བསྒྲུབས་པའི་གནསཿ མ་མོ་
མཁའ་འགྲོ་སྔགས་ཀྱི་གྲོགས ལྷ་སྲིན་སྡེ་བརྒྱད་མངག་པའི་བྲན འདི་ནི་མཆོག་ཐུན་
དངོས་གྲུབ་ཀྱི གྲུབ་པ་མྱུར་དུ་ཐོབ་པའི་གནསཿ ཞེས་གསུངས་ནས་ཡབ་ཡུམ་གཉིས་
མེད་སྦྱོར་བའི་ཡེ་ཤེས་ཀྱི་ཏིང་འཛིན་ལ་བཞེངས་ཏེ ཞལ་ནས ཨོཾ་ཨ་ཧཱུཾ་བཛྲ་ཀྲོ་ཏ་
ཧ་ཡ་གྷི་ཝ་ཧཱུྃ་ཕཊ མ་ཧ་ཀྲོ་ཏ་དྲན་པ་མུ་ལ་ཧཱུྃ་ཧཱུྃ་ས་མ་ཡ་སྡོམ ལོ་ཀ་སརྦ་མ་མ་ཤྭ་
ན་དྷཀྵ་སརྦ་ས་མ་ཡ་ཛ་ཧཱུཾ་བཾ་ཧོ༔ ཞེས་ལན་གསུམ་བརྗོད་པའི་ཚེ༔ དབྱིངས་ཀྱི་ཚེ་
མཆོག་ཞི་ཁྲོའི་ལྷ་ཚོགས་ཐམས་ཅད་བྱ་རྒོད་རོ་ལ་བབ་པ་ལྟར་འཆི་མེད་དྲན་པ་ཡབ་
ཡུམ་ལ་ཐིམ འཆི་མེད་དྲན་པ་ཡབ་ཡུམ་ཀྱང་སྐུ་ལ་མཐུ་དབང་བྱིན་རླབས་གཟི་
བརྗིད་རབ་དུ་འབར་བའི་མ་མོ་དམ་ཅན་དྲེགས་པ་དམ་ལ་འདུ་བའི་དགོངས་པ་ལ་
བཞེངས་པའི་ཚེ ཐུགས་ཉིད་སྐྱེ་བ་མེད་པའི་ངང་ལས་ཐུགས་རྗེ་དྲག་པོ་སྐུ་རུ་
བཞེངས་པའི འཇམ་དཔལ་དབང་གི་རྒྱལ་པོ་ཟིལ་གནོན་དྲག་པོ་དྲན་པ་ནམ་
མཁའ་སྐུ་མདོག་མཐིང་ནག ཞལ་ལྔའི་དབུས་ཞལ་མཐིང་ནག གཡས་ཞལ་དཀར་
115

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བ གཡོན་ཞལ་སེར་བ སྤྱི་བོའི་ཞལ་མཐིང་ཁ ཐོད་བཅིང་གི་ཞལ་དམར་བ དེ་
རྣམས་ཀྱང་ཤིན་ཏུ་ཁྲོ་གཉེར་ཞལ་གདངས་སྤྱན་བཟློག་མཆེ་བ་བརྩིགས་པ༔ སྤྱན་
གསུམ་སྡང་མིག་འབྲི་ཚུགས་གཟིགས་པ དབུ་སྐྲ་དམར་སེར་གྱེན་དུ་གཟིགས་ཞིང་
ཐོད་སྐམ་རིན་ཆེན་ནོར་བུས་བརྒྱན་པ ཕྱག་བཅུའི་དང་པོ་གྲི་ཁུག་དང་ཐོད་པ་
ཐུགས་ཀར་འཛིན་པ༔ དེ་འོག་གཡས་སུ་ཁ་ཊཾ་དང་འཁོར་ལོ་དང་ལྕགས་ཀྱུ་བསྣམས་
པ། གཡོན་པས་རྡོ་རྗེ་དང་ཅོད་པཎ་ཕུར་པ་ཞགས་པ་བསྣམས་པ༔ ཞབས་བཞི་གར་
གྱི་འགྱིང་སྟབས་སུ་བཞེངས་ཤིང་བདུད་སྲིན་དྲེགས་པ་བསྣོལ་མའི་ཁྲི་དང་༔ ཉི་ཟླ་
པདྨའི་གདན་ལ་འགྱིང་པཿ ཡུམ་ཐུགས་རྗེ་ཉི་མ་འོད་འབར་སྐུ་མདོག་དཀར་མོ་
འཁྲོས་ཚུལ་ཞལ་གཅིག་ཕྱག་གཉིས་པ་གཡས་ཟླ་བ གཡོན་ཉི་མ་འཛིན་ཞིང་ཡབ་ལ་
འཁྲིལ་བ ཡབ་ཡུམ་དུར་ཁྲོད་འབར་བའི་ཆས་བརྒྱད་སྐུ་ལ་རྫོགས་ཤིང་རྡོ་རྗེ་འབར་
བའི་སྒྲོ་གཤོག་གདེངས་པ ཕྱི་རོལ་དབང་གི་མེ་རི་གུར་ཐབས་སུ་འབར་ཞིང་འཁྱིལ་
པཿ དེའི་ཕྱི་རོལ་ནས་ཟིལ་གནོན་དྲག་པོ་ཡབ་ཡུམ་བརྒྱད་ཀྱང་ཞལ་གསུམ་ཕྱག་དྲུག་
ཞབས་བཞི་དང་བཅས་ཏེ༔ རྒྱན་དང་ཆ་ལུགས་གཙོ་བོ་དང་མཐུན་པ དེའི་ཕྱི་རོལ་
དཔའ་ཆེན་ཧེ་རུ་ཀའི་ལྷ་བརྒྱད་ཞལ་གཅིག་ཕྱག་གཉིས འཁྲོས་པའི་ཆ་ལུགས་ཅན་
ཕྱག་མཚན་རང་རྟགས་བསྣམས་པ༔ དེའི་ཕྱི་རོལ་ནས་ཤྭ་རི་དབྱིངས་ཀྱི་ཁྲོ་མོ་བརྒྱད་
སྒོ་བཞི་ལ་འཕྲིན་ལས་རྣམས་བཞི་བསྒྲུབ་པའི་མཁའ་འགྲོ་མ་བཞི དེ་དག་དཀྱིལ་
འཁོར་རྩ་བའི་ལྷ་ཚོགས་ཐམས་ཅད་ཐུགས་རྗེ་བྱིན་རླབས་སྟོབས་དང་ལྡན་ཞིང་
འབར་བའི་འོད་ཀྱི་ཞིང་ཁམས་ཐམས་ཅད་གང་བར་གྱུརཿ དེའི་ཚེ་ཆེ་མཆོག་དྲན་པ་
ནམ་མཁའ་ཡབ་ཡུམ་གཉིས་སུ་མེད་པའི་ངང་ལས་འདི་སྐད་གསུངས་སོ༔ ཧཱུྃ
དབྱིངས་ཆེན་རབ་འབྱམས་དཀྱིལ་འཁོར་གྱིསཿ ངོ་བོ་ཅིག་དུ་གྱུར་པ་དེ སྲིད་པ་
གསུམ་ལ་དབང་ཡང་ཆེ དབང་ཆེན་འཇམ་དཔལ་འཁྲོས་པའི་གརཿ དྲན་པ་ནམ་
I16

དྲན་པ་ཡང་གསང་དྲག་པོའི་རྒྱུད།
མཁའ་སྟོང་པའི་སྐུ སྟོང་ཉིད་ཡེ་ཤེས་རང་མདངས་ལས འགག་མེད་ཕྲིན་ལས་
ལྷུན་གྱིས་གྲུབ༔ ལྷུན་གྲུབ་དབང་གི་དཀྱིལ་འཁོར་ནསཿ བདག་ཉིད་ཆེན་པོ་རྡོ་རྗེའི་
སྐུ རྡོ་རྗེའི་སྐུ་སྟེ་བདུད་དཔུང་བཞིགས བདུད་འདུལ་རྒྱལ་པོ་གར་དབང་ཕྱུག
འཁོར་འདས་ཀུན་ལ་ང་དབང་ཆེ དབང་ཆེན་ང་ཡི་བཀའ་བྱུང་ནསཿ སྣང་སྲིད་མ་
མོ་མཁའ་འགྲོའི་ཚོགས འདུས་ཤིག་འདུས་ཤིག་དམ་ལ་འདུས དྲེགས་པ་སྡེ་བརྒྱད་
དམ་ལ་འདུས དམ་ལ་འདུས་ཤིང་དམ་ལ་གནསཿ ང་ཡི་བཀའ་ལ་མི་ཉན་མེད་
སྲིད་པའི་ཆུ་ལ་མི་འཐུང་མེད༔ རི་རབ་ཟོམ་ལ་མི་གནས་མེད རང་སྲོག་གནད་ལ་མི་
བཅིངས་མེད དེ་ཕྱིར་ཨོ་རྒྱན་ཞིང་ཁམས་སུ་ དུར་ཁྲོད་གནས་བརྒྱད་མ་མོ་དང་
དྲག་པོ་འཁྲོས་མ་མཁའ་འགྲོའི་སྡེ དྲེགས་པ་སྡེ་བརྒྱད་མ་ལུས་རྣམསཿ ཐམས་ཅད་
བདག་གི་དམ་ལ་འདུསཿ དམ་ལ་གནས་ན་བདུད་རྩི་བྱིན དམ་ལ་འགལ་ན་བསྒྲལ་
བར་ངེསཿ དེ་ཕྱིར་མ་མོ་དམ་ལ་འདུསཿ མ་མོ་ཤྭ་རི་རགྷ་ལོ་ཀ་དྷེ་ཝི་ནི་ཏྲི་ས་མ་ཡ་ཧཱུྃ་
ཧཱུྃ ཞེས་གསུང་པའི་ཚེ་དུར་ཁྲོད་ཆེན་པོའི་གནས་ནས་སྣང་སྲིད་མ་མོའི་ཚོགས་ཀུན་
འདུག་པའི་དབང་མེད་པརཿ ཆེ་མཆོག་ཟིལ་གནོན་དྲག་པོའི་དྲན་པ་ནམ་མཁའི་
མདུན་དུ་འདུས་སོ དེའི་ཚེ་ཆེ་མཆོག་འཁྲོས་ཤིང་གཏུམ་པ གཏུམ་ཞིང་འཚིག་པ
བཞད་ཅིང་དགྱེས་པའི་རྣམ་རོལ་སྟོང་གསུམ་གང་བ་ཙམ་གྱིས་སྐུའི་རྔམ་བརྗིད་
གསུང་གི་ང་རོ ཐུགས་ཀྱི་ཏིང་ངེ་འཛིན་གྱི་དབང་བསྐུར་བའི་ཚེ༔ སྣང་སྲིད་མ་མོ་
ཐམས་ཅད་རབ་དུ་འགུལ་མི་ནུས་ཤིང་ ཆེ་མཆོག་དབང་གི་བཀའ་ལ་ཉན་ཞིང་དམ་
ལ་གནས་པར་ཁའི་བླང་ཞིང་ མ་རུང་སྡེ་བརྒྱད་དྲེགས་པའི་ཚོགས་རྣམས་རིང་ནས་
བརྒྱལ་ལོ༔ དེའི་ཚེ་གསང་ཆེན་མ་མོའི་ཚོགས་ཀྱི་མགྲིན་གཅིག་དུ་བསྟོད་དོ ཧཱུྃ་གཞན་
གྱིས་མི་ཐུབ་རྡོ་རྗེ་འབར་བའི་སྐུ སྲིད་གསུམ་ཟིལ་གནོན་འཆི་མེད་ནམ་མཁའི་སྲོག
དུས་གསུམ་མི་ནུབ་དཔའ་བོ་ཁྱེད་ལ་བསྟོད ཁྱེད་ཉིད་འཇིགས་བྱེད་རོལ་པའི་མཁའ་
117

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཡངས་སུ། འཇིགས་མེད་ཡེ་ཤེས་གོ་ཆ་བརྩོན་པའི་རྫོངས༔ སྲ་བརྟན་གཡུང་དྲུང་
སྙིང་པོ་ཅི་ལྟ་བ གསང་ཆེན་དུར་ཁྲོད་མ་མོའི་དབུས་སུ་འགྱིང་ ཟིལ་གནོན་ཆེ་
མཆོག་དབང་དྲག་བཞད་པ་དང་ གཏུམ་པའི་རྡུལ་ཤུགས་ཆེ་མཆོག་ཧེ་རུ་ཀ
བདག་ཅག་མ་མོ་མཁའ་འགྲོའི་ཚོགས་རྣམས་ཀྱང་༔ ད་ནི་དཔའ་བོ་ཁྱེད་ཀྱི་དམ་ལ་
གནས དམ་རྫས་བདུད་རྩི་བླང་ཞིང་བསྟན་པ་སྲུང་ ཆེ་མཆོག་ཁྱེད་ཀྱི་དབང་
བསྐུར་བྱིན་རླབས་འཚལ བདག་ཅག་སྲོག་གི་སྙིང་པོ་ཁྱེད་ལ་འབུལཿ མ་ཧ་མོ་ཀ་མ་
མ་ཤྭ་རི་སྟི་ནི་ཏྲི་ཨེ་ཛ་ཧཱུྃ༔ ཞེས་བསྟོད་ཅིང་ཕྱོགས་གཅིག་དུ་འཁོད་པར་འདུག་གོ
དེའི་ཚེ་འཆི་མེད་དྲན་པ་དྲག་པོའི་འདི་སྐད་གསུངས༔ ཧཱུཾ་ང་ནི་སྐུ་གསུམ་རྫོགས་པའི་
སངས་རྒྱས་ཏེ ང་ནི་རིགས་གསུམ་དཀྱིལ་འཁོར་བདག་ཉིད་རྗེ རིགས་བརྒྱ་གསང་
བའི་བདག་ཉིད་ཆེན་པོ་ཡིན འཁོར་འདས་ཀུན་ཁྱབ་ཡེ་ཤེས་དྲི་མ་མེད དྲི་མེད་
བདེ་ཆེན་རོལ་པའི་འཕྲོ་འདུ་ལསཿ ཞི་རྒྱས་དབང་དྲག་ཕྲིན་ལས་གང་ཡང་འབྱུང་
ང་ནི་འཇམ་དཔལ་ནམ་མཁའི་སྙིང་པོ་སྟེ ཟིལ་གནོན་དབང་དྲག་འབར་བའི་ཕྲེང་
བ་ཅན༔ ཆེ་མཆོག་བདག་གི་དམ་ལ་མི་གནས་མེད དེ་བས་བཀའ་ལ་མི་ཉན་གཅིག་
ཀྱང་མེད ཁྱེད་དུར་ཁྲོད་གནས་བརྒྱད་མ་མོ་མཁའ་འགྲོའི་ཚོགས ཆེ་མཆོག་བདག་
གི་དམ་ལ་གནས་ནས་ཀྱང་ སངས་རྒྱས་བསྟན་སྲུང་ལེགས་ཉེས་ལྟང་འཛིན་ཞིང་
མཆོག་ན་དབང་གི་དངོས་གྲུབ་གཏེར་ཁ་བསྲུངས༔ སྐལ་ལྡན་རྣམས་ལ་མཆོག་ཐུན་
དངོས་གྲུབ་གཏེརཿ སྐལ་མེད་ལོག་པོའི་སྡེ་རིགས་སྲོག་རྩ་ཆོད གནས་ཆེན་དུར་ཁྲོད་
བརྒྱད་ཀྱི་ཞིང་ཁམས་སྐྱོངསཿ ཐེག་མཆོག་བླ་མེད་སྔགས་ཀྱི་བསྟན་པ་སྤེལ ཟབ་ལམ་
བདེ་ཆེན་ལམ་གྱི་བར་ཆད་སེལ། དམ་ལ་གནས་ནས་མཆོག་གི་བདུད་རྩི་བྱིན ཞེས་
གསུངས་ནས་ཡབ་ཡུམ་གཉིས་མེད་རོལ་པའི་མཁའ་གསང་ཡེ་ཤེས་ཀྱི་བདུད་རྩི་ཕྱག་
གི་འབན་དྷའི་ནང་དུ་བསྐྱིལ་ཞིང་ མ་མཁའ་འགྲོའི་ཚོགས་ཀྱི་ལྕེ་རུ་བསྟེག་ཤིང་
l8

དྲན་པ་ཡང་གསང་དྲག་པོའི་རྒྱུད།
བསྟན་པ་སྲུང་པའི་སྲུངས་མར་བསྐོས ཁྱད་པར་གནས་ཆེན་དུར་ཁྲོད་ཆེན་པོ་
བརྒྱད་ཀྱི་ཞིང་ཁམས་ལ་དབང་བསྒྱུར་ཞིང་༔ ཟབ་ལམ་ཐེག་མཆོག་བླ་མེད་བསྟན་པ་
སྤེལ་བ་དང་ ཕྱི་གནས་ཆེན་གྱི་བདག་ཉིད་སྲིད་གསུམ་དབང་ལ་འདེབ་ཤིང་སངས་
རྒྱས་བསྟན་པ་བསྲུང་བ ནང་ཟབ་ལམ་བདེ་ཆེན་མཆོག་གི་བསྒྲུབ་པའི་སྡོང་གྲོགས་
མཛད་ཅིང་ཅི་བཅོལ་འཕྲིན་ལས་བསྒྲུབ་པཿ གསང་བ་ཟག་མེད་ཡེ་ཤེས་ཀྱི་རྟོགས་པ་
རང་རྒྱུད་དུ་སངས་རྒྱས་ཀྱི་ས་ལམ་ཡོན་ཏན་རྫོགས་པར་བྱ་བའི གསང་ཆེན་དུར་
ཁྲོད་ཆེན་པོའི་བདག་ཉིད་དུ་བཀོས་ནས༔ གཞལ་ཡས་ཁང་གི་བར་ཁྱམས་དབང་གི་
ར་བའི་ནང་དུ་བཞག་ཅིང་དཀྱིལ་འཁོར་གཅིག་པའི་ལུང་ཕོག སྤྱི་བོར་རྡོ་རྗེ་
གཏུགས སྙིང་ཁར་གཡུང་དྲུང་བཀྲ ལག་གི་གྲི་ཐོད་འཛིན་དུ་བཅུག མཁའ་འགྲོ་
རྒྱ་མཚོའི་མངའ་གསོལ་བའོ༔ དེའི་ཚེ་ཆེ་མཆོག་དྲན་པ་ནམ་མཁའི་སྡོམ་བྱེད་ལྕགས་
ཀྱུའི་ཕྱག་རྒྱ་མཛད་ཅིང་མ་རུང་སྡེ་བརྒྱད་ཚོགས་ཀྱི་སྲོག་སྙིང་སོ་སོར་བླང་༔ དཀྱིལ་
འཁོར་གྱི་མུ་ཁྱུད་ལ་བཞག་ཅིང་དམ་ལ་གནས་པར་མཛད སྣང་སྲིད་གདུག་པའི་མ་
མོ་དང་༔ མཁའ་འགྲོའི་ཚོགས་དང་དྲེགས་པ་སྡེ་བརྒྱད་ཐམས་ཅད་གདུག་པའི་སེམས་
ནི་རབ་ཏུ་ཞི་བ ཞི་བའི་ཚུལ་དུ་བྱམས་པ་དང་བརྩེ་ཞིང་གདུང་བ་དང་ མཁྱེན་
བརྩེ་ཡེ་ཤེས་ཀྱི་སྤྱན་དང་ལྡན་ཞིང་ གང་འདུལ་ཕྲིན་ལས་བརྡའ་སྒོར་ཙམ་གྱི་དབང་
དྲག་འཁྲོས་པའི་ཆ་ལུགས་བསྟན་ཞིང་བསྟན་པ་སྲུང་བ་དང་ ཨོ་རྒྱན་གྱི་ཞིང་ཁམས་
དུར་ཁྲོད་ཐམས་ཅད་རང་གནས་སུ་བྱིན་གྱི་བརླབས་པ་མཛད་པ་གྲུབ་པའི་ཞིང་
ཁམས་ཆེན་པོ གསང་ཆེན་དུར་ཁྲོད་ཀུན་གྱི་གཙོ་བོ། མཆོག་ཐུན་དངོས་གྲུབ་འབྱུང་
བའི་གནས་ཆེན་དེ་ལྟར་དུ་ཆགས་པ་ལགས་སོ དེའི་ཚེ་མ་མོ་དང་མཁའ་འགྲོ་ཐམས་
ཅད་རང་རང་གསང་བའི་དུར་ཁྲོད་གནས་སུ་གཤེགས༔ ལྷ་སྲིན་སྡེ་བརྒྱད་ཚོགས་
ཀུན་དམ་པའི་ཕྲིན་ལས་བསྒྲུབ་པའི་རང་གནས་བྱེད འཆི་མེད་ཆེ་མཆོག་ལྷ་ཚོགས་
119

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐམས་ཅད་ཚུར་བསྡུས་པའི་གཙོ་བོ་ཡུམ་ལ་ཐིམ་ནས་ཐུགས་ཀར་གསལ་བའི་འོད་
ཟེར་ཚོན་གང་བ་གཅིག་དུ་གནས་པར་འགྱུར་རོ ཟིལ་གནོན་དབང་དྲག་འབར་བའི་
འཕྲིན་ལས་བརྒྱུད ཨོ་རྒྱན་དུར་ཁྲོད་ཆེན་པོ་གནས་བརྒྱད་ལསཿ སྣང་སྲིད་མ་མོ་
དབང་དུ་སྡུད་པར་མཛད་སྟེ་བཞི་པའོ༔ ས་མ་ཡ༔ རྒྱ་རྒྱ་རྒྱ །
དེ་ཚེ་མཁའ་འགྲོ་འོད་ལྡན་འབར་མའི་དབྱིངས་རིག་ཡེ་ཤེས་ཀྱི་མཆོད་པ་འབུལ་
ཞིང་འདི་སྐད་ཞུས ཨེ་མ་བདེ་ཆེན་རྒྱལ་པོ་ནམ་མཁའི་ངོ་བོ་ཅན ཐོག་དང་ཐ་མ་མི་
མངའ་བོན་ཉིད་དབྱིངསཿ རབ་འབྱམས་ཡོན་ཏན་བཀོད་པ་མཐའ་ཡས་ལས ངོ་བོ་
ཀུན་འདུས་ཞི་རྒྱས་དབང་དྲག་ལསཿ ཕྲིན་ལས་རྣམ་བཞི་མཐའ་རུ་ཕྱིན་པའི་མཆོག
ཆེ་མཆོག་ཡིད་དམ་དགོངས་པ་འདུས་པའི་སྐུ ཟིལ་གནོན་དབང་དྲག་འབར་བའི་
ཕྲེང་བ་ཅེསཿ མ་མོ་མཁའ་འགྲོ་དྲེག་པ་དམ་ལ་འདུསཿ གསང་ཆེན་དུར་ཁྲོད་ཚོགས་
ཀྱི་བདག་ཉིད་ཁྱེད འཇམ་དཔལ་ནམ་མཁའི་སྙིང་པོ་ཁྱེད་ལ་བསྟོད་ ཁྱེད་ཀྱི་ཡོན་
ཏན་འཕྲིན་ལས་མཐའ་ཡས་ཀྱང་ ཁྱད་པར་ཨོ་རྒྱན་དུར་ཁྲོད་ཆེན་པོ་ནི ཐུགས་
ཉིད་ཞི་བ་ཀུན་དུ་བཟང་པོའི་ངང་ ཐུགས་རྗེ་དྲག་རྩལ་འབར་བའི་དཀྱིལ་འཁོར་
ལྷ རྒྱུད་མཆོག་དམ་པ་བདག་ལ་གསུང་དུ་གསོལ། ཞེས་ཞུསཿ དེ་ལ་འཆི་མེད་དྲན་
པ་ནམ་མཁའི་ཞལ་ནས ཀྱི་མ་ཡེངས་ཉོན་དང་མཁའ་འགྲོ་འོད་ལྡན་མསཿ ཁྱེད་
ཀྱིས་ཞུས་པའི་དོན་དེ་བདག་གིས་བཤད ཟིལ་གནོན་དབང་དྲག་འབར་བའི་ཕྲེང་
བ་ཞེས རྒྱུད་མཆོག་དམ་པ་གསང་སྔགས་བླ་ན་མེད བླ་མེད་རྒྱལ་པོ་འབྲས་བུ་
དོན་གྱི་བཅུད འདི་ལ་ཕྱི་ནང་གསང་བའི་བོན་རྣམས་འདུས དེ་དག་འདུས་པའི་
ངེས་དོན་ཅི་ལྟར་ན བདག་ཉིད་འཆི་མེད་དྲན་པ་ནམ་མཁའ་ཞེས འོག་མིན་ཞིང་
ཁམས་ཀུན་བཟང་འོད་དཔག་མེད༔ ལོངས་སྐུའི་ཞིང་དུ་འཕྲུལ་གཤེན་སྣང་ལྡན་
མཆོག འཛམ་གླིང་ཞིང་དུ་སྤྲུལ་པའི་སྐུར་བསྟན་པ དེ་ཡང་དུས་གསུམ་བདེར་
120

དྲན་པ་ཡང་གསང་དྲག་པོའི་རྒྱུད།།
གཤེགས་བཀའ་གྲོས་ཤིང་ ཐུགས་བསྐྱེད་སྨོན་ལམ་བཏབ་ཅིང་ཅོད་པཎ་རྒྱན
འཛམ་གླིང་ཞིང་དུ་སྤྲུལ་པའི་སྣང་ཚུལ་བསྟན བདག་ཉིད་བོན་གྱི་སྐུ་ལ་སྣང་ཚུལ་
ཙམ ལས་འདུས་མ་ཡིན་སྒྱུ་མ་༼ཡིད་༽རང་འོད་རྩལ འཁོར་དང་འདས་པ་གཉིས་
ལ་རང་དབང་ཆེ སྐྱེ་འཆི་གདོད་བྲལ་གཡུང་དྲུང་ལྟ་བུའི་སྐུ འཇིག་རྟེན་ཁམས་སུ་
སྲིད་པའི་སྡེ་ཚོགས་ཀུན༔ ཐམས་ཅད་བདག་གི་མི་འདུལ་གཅིག་ཀྱང་མེད བདག་
ཉིད་ཡི་དམ་རྒྱ་མཚོ་འདུས་པའི་ཐུགས མཁའ་འགྲོ་རྒྱ་མཚོ་ཚོགས་རྣམས་འདུས་
པའི་གསུང་ བླ་མ་རྒྱ་མཚོའི་ཚོགས་རྣམས་འདུས་པའི་སྐུ ཡིད་དམ་མཁའ་འགྲོ་བླ་
མ་རྒྱ་མཚོའི་ཚོགས ཐམས་ཅད་ང་ཡི་ངང་ལས་འབྱུང་ཞིང་རྫོགསཿ ཕྱོགས་བཅུའི་
སངས་རྒྱས་བྱང་ཆུབ་སེམས་དཔའི་ཚོགས༔ ཐམས་ཅད་ང་ཡི་ངང་ལ་འབྱུང་ཞིང་
རྫོགས༔ འཁོར་འདས་སྣང་སྲིད་མ་རུང་ཚོགསཿ ཐམས་ཅད་ང་ཡི་ངང་ལས་འབྱུང་
ཞིང་རྫོགསཿ ཉོན་མོངས་ཡེ་ཤེས་བདེ་སྡུག་དཀར་ནག་ལས ཐམས་ཅད་ང་ཡི་ངང་
ལས་འབྱུང་ཞིང་རྫོགས ལྷ་འདྲེ་ཕན་གནོད་སྲིད་པའི་བྱེ་བྲག་ཀུན༔ ཐམས་ཅད་ང་ཡི་
ངང་ལས་འབྱུང་ཞིང་རྫོགས༔ དེ་ཕྱིར་ང་ལ་དམ་གནས་ཤིང་༔ མ་རྫོགས་པ་ནི་གཅིག་
ཀྱང་མེད་པ་ཡིན ཁྱད་པར་འཛམ་གླིང་འགྲོ་བའི་དོན་ཆེད་དུ གསང་ཆེན་ཨོ་རྒྱན་
རོལ་པའི་དུར་ཁྲོད་དུ༔ ཡེ་ཤེས་མཁའ་འགྲོའི་ཚོགས་རྣམས་འདུས་པའི་གནས རྫུ་
འཕྲུལ་མཁའ་འགྲོའི་ཚོགས་རྣམས་དགྱེས་པའི་གནས། ལས་ཀྱི་མཁའ་འགྲོའི་ཚོགས་
རྣམས་རྒྱུ་བའི་གནསཿ གནས་གསུམ་མངོན་པར་དགའ་བའི་ཞིང་ཁམས་ལསཿ སྣང་
སྲིད་མ་མོ་དམ་ཅན་དྲེགས་པའི་ཚོགསཿ ཆེ་མཆོག་བདག་གི་དམ་ལ་མ་བཏགས་ནས
སངས་རྒྱས་བསྟན་པའི་རྒྱལ་མཚན་མི་ཚུགས་སོ༔ གསང་བ་སྔགས་ཀྱི་འགྲོ་དོན་མི་
འབྱུང་ངོ་ མཆོག་ཐུན་དངོས་སུ་གྲུབ་པ་མི་ཐོབ་བོ གནས་ཆེན་དུར་ཁྲོད་བྱིན་ཆེན་
མི་ལྡན་ནོ དཔའ་བོ་ཚོགས་ཀྱིས་ཐུགས་དམ་ཅི་ལ་འཕེན མཁའ་འགྲོའི་ཚོགས་ཀྱིས་
121

གསུང་རབ་སྒོ་མཛོད་རིན་པོ་ཆེའི་གླེགས་བམ། 145145
དངོས་གྲུབ་གང་ལ་འབྱུང་༔ འཆི་མེད་བདག་གི་འགྲོ་དོན་ཅི་ལྟར་འབྱུང་༔ དེ་ཕྱིར་ཕྱི་
ནང་གསང་བ་བླ་མེད་མཆོག རྟེན་འབྲེལ་སྙིང་པོ་གསང་ཆེན་དུར་ཁྲོད་ཀློང་ སྣང་
སྲིད་མ་མོ་རྫུ་འཕྲུལ་དྲག་ཤུལ་ཆེ གསང་སྔགས་ཟབ་ལམ་བསྟན་པ་འདི་ལ་འབྱུང་
འཕྲུལ་གཤེན་སྣང་ལྡན་རྣམས་འཕྲུལ་རོལ་པའི་གར རྒྱལ་བ་འབྱུང་བྱེད་འཆི་མེད་
བདག་ཉིད་དོ བཟང་ཟ་རིང་བཙུན་བདེ་བའི་རྣམ་རོལ་གརཿ འོད་ལྡན་འབར་མ་
དུས་གསུམ་ཀུན་གྱིས་ཡུམ ཡབ་ཡུམ་ཡེ་ཤེས་ཆགས་མེད་རྣམ་རོལ་པའི འབྲས་བུ་
ཟག་མེད་སྣང་སྲིད་ལྷ་ཡི་སྐུ ཞི་དང་ཁྲོ་དང་འཁྲོ་འཛུམ་དགྱེས་ཤིང་འགྱིང་ དབང་
དྲག་འབར་བའི་ཕྲིན་ལས་མི་ཟད་པའི སྲིད་པའི་འཁོར་བ་མ་ལུས་བཅོམ་པར་བྱེད
དེ་ཕྱིར་བདག་ཉིད་སྐྱེ་མེད་བོན་ཉིད་དབྱིངས༔ དབྱིངས་ཆེན་འབྱམས་སླས་བོན་ཉིད་
ཀློང་ཡོངས་སུ ཐུགས་རྗེ་མ་འགག་སྟོབས་ཀྱི་རང་གཟུགས་ཅན༔ སྣང་སྟོང་ཡེ་ཤེས་
སྐུ་བཞེངས་ཁྲོ་བོའི་སྐུ སྐུ་ལུས་མི་ཟད་འབར་བའི་གདོངས་ཅན་འགྱིང་ རབ་ཁྲོས་
སྲིད་པའི་མ་མོ་འགུལ་མི་ནུས ཟིལ་གནོན་འབར་བ་གར་གྱིས་ཕྱག་རྒྱའི་སྡོམ བདག་
ཉིད་སྐུ་ལ་ཡེ་ཤེས་གང་ཡང་སྣང་ སྣང་སྲིད་ཞིང་ཁམས་ཅི་སྙེད་མ་ལུས་པ འཆི་
མེད་བདག་གི་སྐུ་མཆོག་དེ་སྙེད་སྤྲོས དེ་ལྟར་ཟབ་མོ་དཀྱིལ་འཁོར་རྩ་བའི་ལྷ༔ ཆེ་
མཆོག་འཇམ་དཔལ་དྲན་པ་དྲག་པོའི་སྐུ སྐུ་མཆོག་འབར་བའི་བདུད་སྲིན་གཏན་
ནས་བརླག གསུང་མཆོག་བསྒྲགས་པའི་བརྒྱད་ཁྲི་བཞི་སྟོང་གྲོལ༔ ཐུགས་མཆོག་
གསལ་བའི་འཁོར་འདས་ཀུན་དབང་བསྒྱུརཿ སྐུ་གསུང་ཐུགས་དང་ཡོན་ཏན་རྨད་དུ་
འབྱུང་ མཛད་པའི་ཕྲིན་ལས་དེ་བཞིན་གང་ཡང་འབྱུང་ རིགས་བརྒྱ་འདུས་པའི་ངོ་
བོ་བདག་ཡིན་ནོ རིགས་ཀྱི་དཀྱིལ་འཁོར་ཀུན་གྱི་གཙོ་བོ་སྟེ འདི་ལས་མཆོག་ཐུན་
དབང་གི་དངོས་གྲུབ་འབྱུང་༔ ས་མ་ཡ༔ རྒྱ་རྒྱ་རྒྱ
དེ་ལ་མཁའ་འགྲོ་འོད་ལྡན་འབར་མའི་འདི་སྐད་ཞུས ཨེ་མ་ཆེ་མཆོག་གསང་བ་
122

དྲན་པ་ཡང་གསང་དྲག་པོའི་རྒྱུད།
ཀུན་གྱི་བདག་ཉིད་རྗེ འགྲོ་བའི་དོན་དང་ཕྲིན་ལས་མ་འགག་པའི ནམ་མཁའི་
དབྱིངས་སུ་ཉི་མ་ཤར་བ་བཞིན༔ ཉོན་མོངས་འཁོར་བའི་མུན་ཚོགས་མཐའ་ནས་
བསྐྱད ཁྱེད་ནི་རྫོགས་པའི་སངས་རྒྱས་ངོ་བོ་མཐོང་ རིགས་བརྒྱ་འདུས་པའི་དཀྱིལ་
འཁོར་འདི་ཉིད་ལ རབ་འབྱམས་བཀོད་པའི་ཡོན་ཏན་བསམ་མཐའ་ཡས དེ་དག་
ཕྱི་ནང་གསང་བའི་རྣམ་གྲངས་དང་ བསྙེན་དང་བསྒྲུབ་པའང་བསྒོམ་པ་གང་ལྟར་
ཡིན ཟབ་ལམ་དོན་གྱིས་སྙིང་པོ་བཤད་དུ་གསོལ དེ་ལ་དྲན་པའི་ཞལ་ནས་འདི་
སྐད་གསུངསཿ ཀྱེ་མ་ཉོན་དང་མཁའ་འགྲོ་གསུང་བའི་ཡུམ དཀྱིལ་འཁོར་འདི་ལ་
ཕྱེས་ན་འབུམ་ཚོ་གཅིག བསྡུས་ན་ཕྱི་ནང་གསང་བ་གསུམ་ལ་འདུས ཞི་བ་དང་ནི་
དབང་དང་དྲག་པོ་གསུམ། ཕྱི་རྒྱུད་དབང་དྲག་འབར་བའི་ཕྲེང་བ་ཞིག དྲག་པོའི་
ཐུགས་ཀྱི་དཀྱིལ་འཁོར་རྒྱུད་རྣམས་འབྱུང་ ནང་རྒྱུད་བདུད་རྩི་བུམ་པ་དབང་གི་
རྒྱུད རིག་འཛིན་གསུང་གི་དཀྱིལ་འཁོར་རྒྱུད་རྣམས་འབྱུང་ གསུང་རྒྱུད་བདུད་
རྩི་ཟིལ་ཐིག་ཞི་བའི་རྒྱུད ཞི་བ་སྐུ་ཡི་དཀྱིལ་འཁོར་རྒྱུད་རྣམས་འབྱུང་ རྒྱུད་འཛིན་
དམ་པ་བསམ་གྱིས་མི་ཁྱབ་ཀྱང་ ཡང་ཟབ་ཕྱི་རྒྱུད་འབར་བའི་ཕྲེང་བ་ལས འདི་
ལ་སྤྱོད་ན་འཇུག་སྐོར་གསུམ་ཡིན་ཏེ བསྙེན་བསྒྲུབ་ལས་གསུམ་དོན་གྱིས་རིམ་པའོ
ས་མ་ཡ༔ རྒྱ་རྒྱ་རྒྱ༔ དེ་ལ་མཁའ་འགྲོ་འོད་ལྡན་འབར་མས་འདི་སྐད་ཞུས ཨེ་མ་
འདྲེན་པ་བླ་མེད་རིགས་མཆོག་དཔའ་འོ་མཆོག ཟིལ་གནོན་དབང་དྲག་སྐུ་ལ་ཕྱག་
འཚལ་བསྟོད༔ དེ་ལྟར་ཕྱི་ནང་གསང་བའི་རྒྱུད་གྲངས་མང་ དེ་ཡི་ནང་ལ་ཟིལ་
གནོན་དབང་དྲག་ཅེས འབར་བའི་ཕྲེང་བ་ཐུགས་རྒྱུད་དྲག་པོ་འདི བསྙེན་བསྒྲུབ་
ལས་གསུམ་རིམ་པ་ཅི་ལྟར་ལགས སོ་སོར་ངེས་པའི་སྙིང་པོ་བཤད་དུ་གསོལ དེ་
ལ་དྲན་པའི་ཞལ་ནས་འདི་སྐད་གསུངས༔ མ་ཡེངས་ཉོན་ཅིག་མཁའ་འགྲོ་འོད་ལྡན་
མ དབང་དྲག་འབར་བ་དྲག་པོ་ཐུགས་ཀྱི་རྒྱུད འདི་ལ་བསྙེན་དང་སྒྲུབ་པ་ལས་
123

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྦྱོར་རྣམས་དེ དང་པོ་མ་སྙེན་བར་དུ་བསྒྲུབ་པའི་ཐབས་མེད་པས བསྙེན་པའི་
དོན་རྣམས་སྔོན་ནས་དགོས་པ་ཡིན༔ མ་བསྒྲུབ་པར་དུ་ལས་སྦྱོར་ཐབས་མེད་པས
དེ་ཕྱིར་བསྒྲུབ་པས་ཡོངས་སུ་གྲུབ་པར་བྱ ལས་མ་སྦྱོར་བའི་ཕྲིན་ལས་འགྲུབ་མེད་
པས དེ་ཕྱིར་ལས་ཀྱི་ཕྲིན་ལས་གང་དགོས་བཅོལ དེ་ཡང་ཐོག་མར་བསྙེན་པ་རྣམ་
པ་གསུམ ཁྱད་པར་ཕྱི་ཡི་རྟེན་འབྲེལ་བསྙེན་པ་དང་ ཉེ་བ་ནང་གི་རྟེན་འབྲེལ་
བསྙེན་པ་དངཿ གསང་བ་དོན་དང་མཐུན་པའི་བསྙེན་པ་གསུམ དེ་ཡང་ཐོག་མར་
ཕྱི་ཡི་བསྙེན་པ་ནི མཚན་ལྡན་སློབ་དཔོན་དབང་ལུང་མན་ངག་ནོད་ཅིང་ དམ་
ཚིག་གནད་བསྣུན་བསྒྲུབ་པའི་དམ་ཅན་བཟུང་ མཚན་ལྡན་སློབ་དཔོན་རིགས་
བཟང་ཁུང་བཙུན་པ དབང་ལུང་མན་ངག་ཟམ་མི་ཆད་པའི་དོན དེ་དོན་སྙིང་པོ་
ཅི་ལྟར་རྟོགས་ནུས་ཤིང་༔ དེ་ཡི་བྱིན་རླབས་རྗེས་འཇུག་སྨིན་གྲོལ་འཁོད༔ ཐུགས་རྗེ་
ཆེ་ཞིང་ཐབས་མཁས་ཞིང་དལ་ཅན བྱམས་དགའ་བཏང་སྙོམས་སྙིང་རྗེ་ལས་སོགས་
པཿ དོན་རྟགས་འཛོམས་པའི་སློབ་བུ་དམ་པ་ལ གཉིས་པ་སྣོད་ལྡན་སློབ་མ་དེ་ཉིད་
ཀྱིསཿ སྒོ་གསུམ་གཙོ་བྱེད་མནྡལ་འཕང་མེད་འབུལཿ དམ་ཚིག་དང་ནི་ཚུལ་ལྡན་
བརྩོན་འགྲུས་མྱུརཿ ཤེས་རབ་ཆེ་ཞིང་ཁ་ཉུང་དོན་བཟང་བ བསམ་པ་གཏན་ཅིང་
ཅི་བྱེད་གཙང་དག་ཆེ གཡོ་སྒྱུ་མེད་ལ་དཀའ་ཐུབ་སྡུག་སྲན་ཆེ དེ་འདྲ་སློབ་མ་སྣོད་
ལྡན་དེ་ཉིད་ལཿ དབང་ལུང་མན་ངག་བུམ་པ་གང་བྱོའི་ཚུལ གནང་ཐོབ་དམ་ཚིག་
སྲོག་ལྟར་བསྲུངས་བྱེད་ན དབང་ཐོབ་སྣོད་འདྲ་ལུང་ཐོབ་བཅུད་དང་འདྲ་ མན་
ངག་དབང་ཐོབ་སྣོད་བཅུད་ཟུང་འཇུག་འདྲ དེ་ལ་རྒྱུད་རྣམས་སྨིན་གྲོལ་མཐར་
ཕྱིན་གསུམ ཅི་ལྟར་དཀྱིལ་འཁོར་བསྒྲུབ་པའི་དམ་བཅའ་བླང་༔ གསུམ་པ་དེ་ཉིད་
བསྒྲུབ་པའི་གནས་རི་ནི རི་མཐོ་ས་གཙང་སྤང་ལྗོང་མེ་ཏོག་ཁབས༔ མི་མཐུན་མེད་
ཅིང་མཐུན་པའི་གནས་རི་རྣམས ཞི་བའི་ཚུལ་དུ་བསྒྲུབ་པའི་གནས་སུ་བཟང་ རི་
124

དྲན་པ་ཡང་གསང་དྲག་པོའི་རྒྱུད།
བྲག་ལྗོན་པ་ཀུན་ཕྱུགས་རྩུབ་ལྡན་པཿ ཤར་ལྷོའི་ཕྱོགས་གྱུར་ཉི་ཟེར་འཆར་བསྡུད་
མདངས འདུས་པ་ཡོད་པ་བསྒྲུབ་པའི་གནས་རི་ནི དབང་གི་ཚུལ་དུ་བསྒྲུབ་པའི་
གནས་སུ་བཟང་༔ རི་བོ་རྩེ་མཐོ་རྩ་བ་བརྟན་བརྗིད་ཆེ མཁའ་ལྡིང་གཤོག་འཐབ་
གཅན་ཟན་རྒྱུག་པའི་སྲང་ སྡེ་བརྒྱད་འདུན་ས་ཆུ་བྲག་རང་སྒྲ་ཅན དྲག་པོའི་ཚུལ་
དུ་བསྒྲུབ་པའི་གནས་སུ་བཟང་ སྤྱིར་ནི་བསྒྲུབ་པའི་གནས་རི་ཐམས་ཅད་རྣམས
བསིལ་དྲོད་སྙོམས་ཤིང་ཆུ་ཤིང་མཐུན་རྐྱེན་འཛོམས མི་ཁྱི་ལ་སོགས་འཚེ་བ་མེད་
པའི་ས ཉམས་དགའ་ཡིད་འོང་གནས་ཀྱི་མཆོག་དུ་བཤད དེ་འདྲའི་གནས་ལ་
བསྒྲུབ་པའི་འཁོར་ལོ་བསྐོརཿ ས་མ་ཡ༔ རྒྱ་རྒྱ་རྒྱ
གཉིས་པ་ཉེ་བ་ནང་གི་བསྙེན་པ་ནི མཚན་ལྡན་གྲོགས་བཙལ་མཁོ་མཐུན་རྫས་
ཀུན་བསགསཿ དེ་ཡང་དང་པོ་གྲོགས་ཀྱི་བསྙེན་པ་ནི མཚན་ལྡན་རིག་བཟང་སྒེགས་
མ་ཡིད་འཕྲོག་མ༔ འཁོར་ཆགས་ཞེན་ལོག་དགེ་ལ་མོས་པ་དང༌། སྙིང་རྗེ་བརྩོན་
འགྲུས་བྱམས་པ་ཆེ་བ་དང་༔ ལེ་ལོ་མི་མངའ་དོན་ལ་བརྩོན་པ་དང་ འཁོར་བར་མི་
ལྟ་མྱང་འདས་ལ་སྤྲོད་དང་ ཅི་གསུང་བཀའ་བསྒྲུབ་ཅིང་བཅོལ་གཉེར་ཐུབ་པའི
དམ་ཚིག་ལྡན་ཞིང་ཚུལ་ཐུབ་བག་ཡོད་པའི ཤེས་རབ་གསལ་ཞིང་ཅི་བྱེད་ལེགས་
པར་མངོན ངོས་ལྐོག་མེད་ཅིང་ཤིན་ཏུ་ཞི་དལ་སྙོམས བསྒྲུབ་པའི་གྲོགས་འདི་རྟེན་
འབྲེལ་གཟབ་ལ་བརྟེན༔ མ་དག་གྲོགས་ངན་དགེ་བའི་གག་ཤིང་ཆེ ཉོན་མོངས་དུག་
ལྔ་རང་ཁར་རག་པས་ཕུང་ དུག་ལ་སྨན་འགྱུར་གར་གྱི་དབང་ཕྱུག་བཞིན ཟབ་
ལམ་གཏུམ་མོ་འཇའ་ལུས་འོད་ཀྱི་སྐུ ཚེ་འདི་རང་དབང་ཐུབ་ནུས་རེ་འགའ་ཙམ
དེ་ཕྱིར་བསྒྲུབ་པའི་གྲོགས་འདི་གཙོར་ཆེ་བའི༔ བཟང་ངན་གྲོགས་ཀྱི་སྤང་བླང་གཟབ་
པར་གྱིསཿ ས་མ་ཡ༔ རྒྱ་རྒྱ་རྒྱ༔ གསུམ་པ་གསང་བའི་དོན་རྟགས་བསྙེན་པ་ནི དམར་
སྨུག་དབང་གི་ས་ལ་གཞི་བླང་ཞིང་༔ གྲུ་བཞི་མདའ་གང་ཆག་གདབ་ཅིང་ ལྷ་དང་
125

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གཞལ་ཡས་ཕོ་བྲང་གདན་ས་བོན ཅི་བཞིན་དཀྱིལ་འཁོར་གཞུང་ལྟར་མཐུན་པར་
བྲིས བསྙེན་པ་ཞེས་ཀྱི་བསྒྲུབ་པའི་རྫས་གཞི་ཡིན་པསཿ བུམ་པ་ཙཀྱི་སྐུ་འབག་ཞལ་
ཐང་ངམ། ཁ་རྒྱན་ཀུ་ཤ་མནྡལ་རྡོ་རྗེ་དང་ རིན་ཆེན་ཕྲེང་བ་དཀར་དམར་ཟུང་ཐག་
དང་ གཏོར་མ་གཏའ་ཆེན་མེ་ལོང་ལ་སོགས་ཏེ ཕྱི་ནང་མཆོད་རྫས་མ་ཚངས་མེད་
པར་བསགས མཆོད་རྫས་རྟེན་རྫས་བསྒྲུབ་པའི་རྫས་རྣམས་ཀུན༔ དག་གཙང་ཡིད་
འོང་དྲི་མེད་ཤིན་ཏུ་གཅེས ས་མ་ཡ༔ རྒྱ་རྒྱ་རྒྱ༔ གཉིས་པ་བསྒྲུབ་པ་ལ་ཡང་རྣམ་པ་
གསུམ ཕྱི་ནང་གསང་བ་གསུམ་གྱིས་སྒོ་ནས་བསྒྲུབ༔ ཕྱི་ཡི་བསྒྲུབ་པ་རྡུལ་མཚོན་
དཀྱིལ་འཁོར་ལས༔ བརྟེན་བཅའ་བསྒྲུབ་པ་གཞལ་ཡས་བསྐྱེད་པའོ༔ ནང་གི་བསྒྲུབ་
པ་རང་ལུས་དཀྱིལ་འཁོར་ལས བརྟེན་བཅའ་བསྐྱེད་རྫོགས་ལྷ་དང་གཞལ་ཡས་
སྒྲུབ༔ གསང་བའི་སྒྲུབ་པ་རབ་འབྱམས་དཀྱིལ་འཁོར་ལས༔ བརྟེན་བཅས་མི་དམིགས་
ཏིང་འཛིན་བསྒྲུབ་པའོ༔ དེ་ཡང་ཐོག་མར་ཕྱི་ཡི་བསྒྲུབ་པ་ནི༔ རྡུལ་ཚོན་ས་ཡི་དཀྱིལ་
འཁོར་གྲུ་བཞི་ལས དམིགས་པ་ལས་མཐུན་ཅི་བཞིན་མཛེས་པར་བྲིས དེ་ལས་རང་
ཉིད་ལྷ་རུ་གསལ་བའི་ངང་༔ ཐུགས་ཀར་ཧཱུྃ་ལས་འབྱུང་ལྔ་གཞལ་ཡས་ཀྱི ས་བོན་ཨེ་
ཡཾ་ཁཾ་སུ་རི་ར་ལྟེ་བར་ཧཱུྃ༔ སོགས་ཐོད་རྩེགས་ཕར་འཕྲོས་པའི མདུན་གྱི་དཀྱིལ་འཁོར་
ལ་ཕོག་རིམ་པ་བཞིན འོད་ཞུ་འབྱུང་ལྔ་རིམ་པ་བརྩེགས་པའི་སྟེང་ ཀེང་ནི་དུར་
ཁྲོད་གཅལ་བཀྲམ་གཏམ་པའི་དབུསཿ ཧཱུཾ་ལས་དབང་དྲག་ལྷ་ཡི་གཞལ་ཡས་བསྐྱེད
གྲུ་བཞི་སྒོ་དང་སྒོ་རྒྱན་རྟ་བབ་དང་ བུམ་པ་འཁོར་ལོ་གདུགས་ཁེབས་ཉི་ཟླའི་ཏོག
ཟངས་ལྕགས་མུ་ཁྱུད་ར་བ་འཁོར་ཡུག་བཅསཿ ཕྱི་ནང་སྒྲིབ་མེད་གཞལ་ཡས་ཁང་
དུ་བསྐྱེད༔ དེ་ཡི་དབུས་སུ་རིན་ཆེན་ཁྲི་རྐང་འོག སེང་གླང་རྟ་འབྲུག་ཁྱུང་གིས་ཁྲི་
བཏེགས་ཤིང་ ཏི་ར་བམ་ཆེན་ཉི་ཟླ་པདྨའི་གདན དེ་ཡི་ཕྱི་རོལ་ལྷའི་གྲངས་ལྟར
རང་རང་བཞུགས་པའི་ཁྲི་ལ་བསྐྱེད་པའོ ཕྱི་རིམ་བར་ཁྱམས་ཁྲག་མཚོའི་ཕོ་བྲང་
126

དྲན་པ་ཡང་གསང་དྲག་པོའི་རྒྱུད།།
ནསཿ གནས་ཀྱི་མཁའ་འགྲོའི་གདན་རྣམས་གཞལ་ཡས་བསྐྱེད་ དེ་ཡི་ངང་ལས་ལྷ་
ཡི་ས་བོན་ནི གཙོ་བོ་ཡབ་ཡུམ་ཧཱུཾ་དང་ཧྲི་ལས་བསྐྱེད དཔའ་ཆེན་ཧེ་རུ་ཀ་བརྒྱད་
ཧཱུྃ་ལས་བསྐྱེད དབང་ཕྱུག་མཁའ་འགྲོ་མ་བརྒྱད་མ་ལས་འགྱེད སྒོ་མ་བཞི་ནི་ཛ་ཧཱུྃ་
བམ་ཧོ་ལས གནས་བརྒྱད་མཁའ་འགྲོ་བྷོ་ལས་བསྐྱེད་པའོ༔ དེ་ཡང་དབུས་སུ་གཙོ་
བོ་ཡབ་ཡུམ་ནི ཞལ་ལྔ་ཕྱག་བཅུ་ཞབས་བཞི་འགྱིང་སྟབས་བཞེངས༔ གསང་བའི་
ཡུམ་ནི་འོད་འབར་མ་དང་རོལ དེ་ཡི་ཕྱོགས་བཞི་རིགས་བཞི་དྲག་པོ་བཞི ཞལ་
གསུམ་ཕྱག་དྲུག་ཞབས་བཞི་འགྱིང་བའི་སྟབས ཡུམ་ཆེན་གསང་བའི་བདག་ཉིད་
མ་དང་རོལ དེ་ཡི་ཕྱི་རོལ་ཧེ་རུ་ཀ་བརྒྱད་ལྷ ཞལ་གཅིག་ཕྱག་གཉིས་ཞབས་གཉིས་
འགྱིང་པའི་ཚུལ དེ་ཡི་ཕྱི་རོལ་ཤཱ་ཤ་མ་ཀེ་བརྒྱད༔ ཞལ་གཅིག་ཕྱག་གཉིས་ཁྲོས་ཚུལ་
གར་སྟབས་བཞེས། སྒོ་བཞི་རིགས་བཞི་མཁའ་འགྲོ་མ་བཞི་ནི དེ་བཞིན་ཁྲོ་འཛུམ་
ཆ་ལུགས་གཞུང་བཞིན་བསྐྱེད༔ ཕྱི་རོལ་བར་འཁྱམས་གནས་ཆེན་དུར་ཁྲོད་བརྒྱད
མཁའ་འགྲོ་ཆེན་མོ་གཙོ་འཁོར་ལྔ་ལྔ་སྟེ བཞི་བཅུ་གསང་ཆེན་མཁའ་འགྲོ་ཚོགས་
ཀུན་བསྐྱེད བསྐྱེད་པའི་ལྷ་ལ་འོད་ཟེར་ཡར་འཕྲོས་ནས དབྱིངས་ཉིད་ཡེ་ཤེས་ལྷ་
ཡིས་བྱིན་བརླབས་ཤིང་ གཉིས་མེད་དམ་ཚིག་བསྲེས་ཤིང་བསྒྲུབ་པའོ༔ སྙིང་པོ་ཧཱུཾ་
ཧྲིརྩ་བའི་ས་བོན་ལས སྔགས་ཀྱི་ཕྲེང་བ་ཉིད་བསྐོར་བསྒྲུབ་པའོ༔ ཨོཾ་ཨ་ཧཱུྃ༔ བཛྲ་ཀྲོ་
ཏ་ཧྱ་གྷི་ཝ་ཧཱུྃ་ཕཊ ཕྱི་བསྒྲུབ་གཞལ་ཡས་ལྷ་སྐུ་སྣང་སྟོང་ངང་ གྲུབ་པ་རྟགས་ཐོན་
གཉིས་མེད་དབྱིངས་སུ་རོལ༔ ས་མ་ཡ༔ རྒྱ་རྒྱ་རྒྱ༔ གཉིས་པ་ནང་སྒྲུབ་རང་ལུས་རྟེན་
བསྐྱེད་ནི༔ རང་ལུས་ཟག་བཅས་ཟག་མེད་སྣང་སྟོང་དེ གསལ་སྟོང་བསྐྱེད་པའི་ལྷ་
ཚོགས་ལུས་ལ་བཀྲམསཿ བདེ་སྟོང་ལྷུན་པའི་གཉུག་མ་ངང་བཞག་ཅིང་ རིག་སྟོང་
རྫོགས་པའི་སངས་རྒྱས་སྐུ་མཆོག་ཏེ ནམ་ཡང་བསྐྱེད་རྫོགས་ཡ་བྲལ་མ་ཡིན་པའི
ཟུང་འཇུག་འདུ་མ་བྱེད་པའི་ངང་ཉིད་དུ༔ སྙིང་པོ་ཧཱུྃ་རཾ ལས་རྩ་བསྙེན་འཁོར་བའོ
127

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཧཱུཾ་རཾ་བཛྲ་ཀྲོ་ཏ་དྲན་པ་མུ་ལ་མ་མ་ཌཀྐི་སརྦ་སི་དྷི་ཧཱུཾ་ཧཱུྃ བཟླས་པའི་འབྲུའི་ལས་འོད་
ཟེར་སྤྲོས་བསྡུ་ཡི སྣང་སྲིད་རང་ལུས་ཡུལ་སེམས་དབྱིངས་རིག་ཀུན༔ ཟག་མེད་ཡེ་
ཤེས་ལྷ་སྐུ་བསྒྱུར་བའོ ས་མ་ཡ༔ རྒྱ་རྒྱ་རྒྱ༔ གསང་བསྒྲུབ་རང་སེམས་ཀྱི་མི་དམིགས་
བསྒྲུབ་པ་ནི༔ དོན་དམ་སྨྲ་བསམ་བརྗོད་དང་བྲལ་བ་ལཿ སྙིང་པོ་བཟླས་བརྗོད་
བསྒྲུབ་པ་མི་མངའ་ཡང་ གྲགས་སྟོང་འགག་མེད་སྙིང་པོ་སྒྲ་དབྱངས་ལསཿ དྲན་
སྟོང་བདེ་གསལ་རྟོགས་པའི་མཁྱེན་ཆ་རྒྱས དེ་ཡང་གསལ་སྟོང་དམིགས་མེད་ལྷ་ཡི་
དཀྱིལ་འཁོར་རུ། རིགས་སྟོང་ཐབས་ཤེས་ས་བོན་ཧཱུཾ་རཾ་ལས གྲགས་སྟོང་བདེ་བའི་
སྙིང་པོ་འདི་བསྐོར་རོ༔ ཧཱུཾ་རཾ་ཧཱུཾ་ས་མ་ཡ༔ བཛ་ཀྲོ་ཏ་ཨེ་རཾ་ཤཱ་ན་མ་མ་ཌཀྐི་ལོ་ཧམ་
སརྦ་པ་ཤང་ཧཱུྃ་ཧཱུྃ་ཕཌ གྲགས་སྟོང་བསམ་དངོས་བྲལ་བ་རིགས་པའི་སྒྲ མངོན་
གྱུར་དབང་ཐོབ་མི་དམིགས་བག་ཡོད་བློ སྐྱེ་འཆི་གདོད་བྲལ་རིག་མཆོག་ཧེ་རུ་ཀ
དོན་དམ་སྙིང་པོ་མྱུར་དུ་གྲུབ་པར་འགྱུརཿ ས་མ་ཡ༔ རྒྱ་རྒྱ་རྒྱ
དེ་ལྟར་ཕྱི་ནང་གསང་བའི་བསྒྲུབ་པ་གསུམ བསྐྱེད་རྫོགས་ཡ་བྲལ་མི་བཏང་
བསྒྲུབ་བྱེད་ན། རང་ལུས་ལྷ་སྐུ་རིགས་སྟོབས་ཡེ་ཤེས་སྤྱན ཚེ་འདི་ཉིད་ལ་རྟོགས་
པ་ཐེ་ཚོམ་མེད༔ ཟབ་མོ་གནད་ཀྱི་བསྒྲུབས་པ་མང་ལགས་ཀྱང་ དབང་དྲགས་
འབར་བའི་ཕྲེང་བ་འདི་འདྲ་དཀོན ས་མ་ཡ༔ རྒྱ་རྒྱ་རྒྱ༔ གསུམ་པ་ལས་སྦྱོར་རིམ་པ་
གསུམ་ཡིན་ཏེ ཞི་བའི་ཚུལ་དུ་ཚེ་རུ་བསྒྲུབ་པ་ནི༔ འཆི་མེད་ཚེ་དང་ཡེ་ཤེས་མངོན་
པར་འཐོབ དབང་གི་ཚུལ་དུ་ནོར་གཡང་བསྒྲུབ་པ་ནི། སྣང་སྲིད་དབང་འདུས་ཕྱ་
ཚེ་འགུག་པར་གྱུརཿ དྲག་པོའི་ཚུལ་དུ་གང་དགོས་ལས་བཅོལ་ཞིང་ ཕ་རོལ་རྒོལ་
བ་བཟློག་དང་བྱད་མ་བསྒྲལ སྲིད་པ་མ་རུང་རབ་ཏུ་བཅོམ་པ་དང་༔ བཟློག་དང་
བསྒྲལ་ཞིང་ཕྲིན་ལས་ཐོགས་མེད་ལས གང་ལ་གང་དགོས་དེ་བཞིན་ལེགས་པར་
གཟབ བསྙེན་བསྒྲུབ་ལས་གསུམ་ལག་དུ་བླང་པའི་ཚུལ འོད་ལྡན་མཁའ་འགྲོའི་མ་
128

དྲན་པ་ཡང་གསང་དྲག་པོའི་རྒྱུད།
བརྗེད་གཟུང་སུ་ཟུང་ མ་འོངས་འགྲོ་བའི་དོན་ཆེན་འགྲུབ་པར་གྱུར ས་མ་ཡ༔ རྒྱ་
རྒྱ་རྒྱ དེ་ལ་མཁའ་འགྲོ་འོད་ལྡན་འབར་མའི་འདི་སྐད་ཞུསཿ ཨེ་མ་འཆི་མེད་རིགས་
མཆོག་འཇམ་དཔལ་སྐུ དྲན་པ་ནམ་མཁའ་ཆེ་མཆོག་ཁྱེད་ལ་འདུད ཁྱེད་ཀྱི་གདམ་
པ་ཐུགས་ཀྱི་བཅུད་ཕྱུང་ཞིང་༔ བདག་ཅག་མ་འོང་དོན་དུ་གཟུངས་པ་ནི བརྒྱ་ལ་
རེ་ཙམ་ཨུ་དུམ་ཝ་ར་ལྟརཿ རྗེས་སུ་འཁོར་ཞིང་ད་རུང་ཐུགས་ཀྱིས་ཟུང་ འོན་ཀྱང་
གདམ་པ་བོན་གྱི་ཡང་བཅུད་དེ་ ད་ལྟའི་དུས་ནས་མ་འོངས་དུས་ཀྱི་བར འགྲོ་དོན་
བསྟན་པ་རང་གནས་དུར་ཁྲོད་གོང་གི་ཕྱོགས་སུ་དརཿ བསྟན་པ་སྤེལ་བའི་སྐྱེས་བུ་
གང་འདྲ་འབྱུང་ ངེས་པའི་ལུང་ཞིག་བདག་ལ་སྩལ་དུ་གསོལ༔ དེ་ལ་དྲན་པ་ནམ་
མཁས་འདི་སྐད་གསུངསཿ ཀྱེ་མ་གསང་བའི་ཡུམ་མཆོག་འགྲན་ཟླ་བྲལ་བའི་མ མ་
མཆོག་དབྱིངས་ཆེན་འོད་ལྡན་མ་ཡེངས་ཉོན༔ བདག་གི་གདམ་པ་ཐུགས་ཀྱི་ཡང་
ཏིག་འདི་ ཕྱི་ནང་གསང་བ་ཀུན་གྱི་སྙིང་པོ་ཡིན༔ འདི་ནི་རབ་འབྱམས་དགོངས་པ་
འདུས་པའི་དོན ཟབ་དོན་འདི་ཡི་བསྟན་པ་འབྱུང་བའི་གནསཿ རང་གནས་དུར་
ཁྲོད་གནས་ཆེན་དུར་ཁྲོད་བགྲོད ཨོ་ཨོ་དྲི་ཡ་ན་ཨོ་རྒྱན་ཡུལ་དུ་དར དེ་ནས་རྒྱ་
གར་སྟག་གཟིག་ཡུལ་ཀུན་དརཿ བོད་ཡུལ་དབུས་སུ་ད་ལྟ་མི་དར་རོ མ་འོངས་དུས་
ལ་ཅེས་ཀྱང་དར་བར་གྱུར བསྟན་པ་སྤེལ་བའི་སྐྱེས་མཆོག་དམ་པ་ནི འོག་མེན་
ཞིང་ཁམས་ལོངས་སྤྱོད་ལྗང་ལོའི་གནས འགྲོ་བའི་དོན་མཛད་འཆི་མེད་བློ་གསལ་
དང་ གསང་འདུས་ཐུགས་སྤྲུལ་ཐུགས་རྗེ་བོད་ལ་ཤརཿ ནམ་ཞིག་རང་རེ་ལུས་ཀྱི་
སྲས་འབྱུང་སྟེ འགྲན་གྱིས་ཟླ་མེད་འཆི་མེད་རིགས་མཆོག་ཅན སྟོང་གསུམ་རབ་
འབྱམས་འགྲོ་བའི་མགོན་པོ་འབྱུང༔ ཨོ་རྒྱན་གནས་སུ་གསང་སྤྱོད་དངོས་གྲུབ་བླང་
མ་མོ་དམ་བཏག་སྡེ་བརྒྱད་སྲོག་སྙིང་བླངས གདུལ་དཀའ་ཐར་པར་བཀོད་པའི་
རིག་འཛིན་ཅན འཛམ་གླིང་བསྟན་པའི་སྒྲོན་མེ་གསལ་བར་གྱུརཿ གསུམ་སྟོང་དྲུག་
129

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བརྒྱ་འགྲོ་དོན་རྒྱ་ཆེན་མཛད༔ བདག་གི་བསྟན་པ་ཕྱི་ནང་གསང་བ་གསུམ༔ ཕྱི་ཡི་
བསྟན་པ་སྟག་གཟིག་ཡུལ་དུ་ཡོད༔ ནང་གི་བསྟན་པ་རྒྱ་གར་ཨོ་རྒྱན་ཡོད གསང་
བའི་བསྟན་པ་གངས་ཆེན་བོད་དུ་ཡོད བསྟན་པ་མི་ནུབ་དུས་མཐའི་བར་དུ་གནས
ཞེས་གསུངས་པས་མཁའ་འགྲོ་ཡང་ཤིན་ཏུ་ཐུགས་དགྱེས་ཤིང་བཀའ་དྲིན་གྱིས་མཆོད་
པ་བླ་ན་མེད་པ་ཕུལ་ལོ༔ དེ་ནས་འཆི་མེད་རིགས་མཆོགས་ཡབ་ཡུམ་ཀྱང་གསང་
སྤྱོད་རྡུལ་ཤུགས་རོལ་པའི་སྤྱོད་པ་མཛེས་ཅིང་ ཨོ་རྒྱན་གསང་ཆེན་འབར་བའི་དུར་
ཁྲོད་དབུས་ཕྱོགས་སྤྲིན་ནག་འདུས་པའི་རྫོངས་ཆེན་ནསཿ མཐའི་དུར་ཁྲོད་ཆེན་པོ་ལ་
ལོ་གསུམ་གསུམ་བཞུགས་ཤིང་སྣང་སྲིད་མ་མོའི་ཚོགས་རྣམས་དབང་དུ་བསྡུས མ་
རུང་སྡེ་བརྒྱད་ཐམས་ཅད་དམ་ལ་བཏགས། གསང་ཆེན་དུར་ཁྲོད་ཆེན་པོའི་ཕོ་བྲང་
ནས འཆི་མེད་དྲན་པ་ཉིད་ཀྱི་སྤྲུལ་པའི་གྲུབ་ཐོབ་དགུ་རེ་སྤྲུལ་ནས༔ མ་མོ་དང་དུར་
ཁྲོད་ཀྱི་ཚོགས་བདག སྡེ་བརྒྱད་ཀྱི་ཁ་གནོན་བསྟན་པའི་བདག་པོར་དབང་བསྐུར་
རོ དེ་ཡང་དབུས་ཕྱོགས་དྲན་པ་ནམ་མཁའ་ཐོགས་མེད་རྩལ མཐིང་ནག་ཐོད་ཁྲག་
རལ་གྲི་འཛིན་པའོ ཤར་ཕྱོགས་དྲན་པ་གཡུང་དྲུང་ཐོགས་མེད་རྩལ དཀར་པོ་རྡོ་
རྗེ་ཐོད་པ་འཛིན་པའོ བྱང་ཕྱོགས་དྲན་པ་དཔའ་བོ་གར་དབང་ཕྱུགས ལྗང་ནག་
རྒྱལ་མཚན་ཐོད་པ་འཛིན་པའོ༔ ནུབ་ཕྱོགས་དྲན་པ་དྲེག་པ་ཟིལ་གནོན་རྩལ དམར་
པོ་ལྕགས་ཀྱུ་ཐོད་པ་འཛིན་པའོ༔ ལྷོ་ཕྱོགས་དྲན་པ་རག་འདུལ་མཛད་རྩལ སྔོན་པོ་
ཞགས་པ་ཐོད་པ་འཛིན་པའོ ལྷོ་ཤར་དྲན་པ་དྲེགས་པ་དབང་དུ་འདུས་རྩལཿ སྔོ་
ལྗང་ཁ་ཊཾ་ཐོད་པ་འཛིན་པའོ བྱང་ཤར་དྲན་པ་རྡོ་རྗེ་འཁྲོས་པའི་རྩལ དཀར་ལྗང་
མེ་ལོང་ཐོད་པ་འཛིན་པའོ བྱང་ནུབ་དྲན་པ་བདུད་འདུལ་དཔའ་བོ་མཆོག ལྗང་
ནག་གྲི་ཁུག་ཐོད་པ་འཛིན་པའོ ལྷོ་ནུབ་དྲན་པ་གྱེར་སྤུངས་སྲས་ཆེན་རྩལཿ དམར་
ནག་དྷ་རུ་ཐོད་པ་འཛིན་པའོ དེ་རྣམས་ཁྲོ་འཛུམས་གཏུམ་མོ་རྡུལ་ཤུགས་ཅན
130

དྲན་པ་ཡང་གསང་དྲག་པོའི་རྒྱུད།
རིགས་ཀྱི་མཁའ་འགྲོ་བྱེ་བ་ཕྲག་བརྒྱས་བསྐོརཿ སྣང་སྲིད་དབང་བསྡུད་སྲིད་ཁམས་
ཟིལ་གྱིས་གནོན ཆེ་མཆོག་གྱེར་སྤུངས་ཆེན་པོ་སྒྱུ་འཕྲུལ་གར གསང་ཆེན་དུར་ཁྲོད་
གནས་ཆེན་བྱིན་རླབས་མཛད སླར་ཡང་གསང་གནས་གཡུང་དྲུང་གཏམ་པའི་ཕུག
ཡབ་ཡུམ་གཉིས་མེད་མི་གཡོ་དགོངས་པར་བཞུགསཿ ཟིལ་གནོན་དབང་དྲག་འབར་
བའི་རྒྱུད ཨོ་རྒྱན་གསང་ཆེན་དུར་ཁྲོད་བརྒྱད་སོགསཿ མ་མོ་དམ་བཏག་དབང་གི་
དགོངས་པར་བཞེངས༔ ངོ་མཚར་རང་གནས་དུར་ཁྲོད་བྱིན་རླབས་མཛད་ རྒྱུད་
མཆོག་དབང་དྲག་འབར་བའི་ཕྲེང་བ་གསུངས་པ་ཏེ་ལྔ་པའོ༔ ས་མ་ཡ༔ རྒྱ་རྒྱ་རྒྱ༔ འཆི་
མེད་དྲན་པ་ནམ་མཁའ་ཡི ཟབ་དོན་ཐུགས་ཀྱི་སྙིང་པོ་འདི གསང་གནས་གཡུང་
དྲུང་དཔུང་པ་རུ་ ཁོ་བོ་པདྨ་འབྱུང་གནས་དང་ རིག་མཆོག་ཚེ་དབང་རིག་འཛིན་
ལཿ དམར་འབར་མཛད་ནས་གནང་བ་ཡིན བདག་གི་འཆི་མེད་ཡབ་བཞིན་དུ
ཨོ་རྒྱན་དུར་ཁྲོད་གནས་བརྒྱད་དུ༔ ཟིལ་གནོན་དབང་དྲག་དགོངས་པར་བཞུགས
སྣང་སྲིད་མ་མོ་དབང་དུ་བསྡུད་ སྡེ་བརྒྱད་དྲེགས་ཚོགས་སྲོག་སྙིང་བླང་ དམ་ལ་
གནས་པའི་རྡོ་རྗེ་བསྐུརཿ བདག་ཀྱང་མཆོག་ཐུན་གྲུབ་པ་རྙེད་ ཡོངས་སུ་གྲགས་
པའི་རིག་འཛིན་གྱུརཿ དེ་ལྟར་གདམ་པ་ཟབ་མོ་འདི་ སྤེལ་བའི་དུས་ཚོད་མ་ཡིན་
པསཿ མ་འོངས་ལྔ་བདོ་དུས་ཀྱི་མཐའ འགྲོ་ཀུན་སྡུག་བསྔལ་ཉམ་ཐག་ཚེ དེ་དུས་
འགྲོ་བའི་དོན་དུ་སྦོསཿ དབྱངས་ཆེན་མཚོ་རྒྱལ་ཡིག་གེ་ཐོབ བཻ་རོའི་ཟབ་མོ་གཏེར་
དུ་སྦོས སྨོན་ལམ་མ་ལོག་རྒྱ་ཡི་འཆིང་ སླར་ཡང་རང་བསྟན་སྤེལ་བའི་དུསཿ སྦས་
པའི་རོང་བཞིན་ཤར་ཕྱོགས་རོང་ དབང་ཕྱུགས་རི་བོའི་བྱང་ཕྱོགས་སུ་ གེ་ཏ་བྲག་
ལ་ས་མ་ཏི ཞེས་གསུངས་ནས་དབྱངས་ཆེན་མཁའ་འགྲོ་དང་ ལོ་ཚ་ཆེན་པོ་བཻ་རོ་
ཙ་ན་སོགས ལས་ཅན་རྣམས་ལ་གཉེར་གཏད་མཛད ས་མ་ཡ༔ རྒྱ་རྒྱ་རྒྱ
བདག་འདྲ་མི་བརྗེད་གཟུངས་མ་དང་ རྒྱལ་ཚབ་བཻ་རོ་ཙ་ན་ཡི འཆི་མེད་རིག་
131

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འཛིན་བཀའ་བཞིན་དུ མཁའ་འགྲོ་བརྡའི་ཡི་གེ་བྲིས གནས་མཆོག་གེ་ཏ་བྲག་
དུ་གདམ དཀར་མོ་སྲིད་པ་རྒྱལ་མོས་ཟབ་མོ་བོན་གྱི་སྲུངས་མ་མཛོད༔ སེང་གེ་
གདོངས་པ་གཏེར་གྱིས་བྱ་ར་མ་ཡེང་ལྷང་ལྷང་མཛོད མ་འོངས་ལྔ་བརྒྱ་སྨོན་ལམ་
འཛོམས་པའི་ཚེ བཻ་རོ་ཡོང་སྲིད་འཇམ་དཔལ་གར་དབང་ཕྱུགས ཨོ་རྒྱན་སངས་
རྒྱས་གླིང་དང་འཕྲད་པར་ཤོག༔ ས་མ་ཡ༔ ༼སྤུ༽ ཀླུ ལོ འོ༔ ཧོ། ཉི ༣ ། གཏེར་རྒྱ
སྦས་རྒྱ༔ ཟབ་རྒྱ༔ གསང་རྒྱ ཟབ་རྒྱ བདག་འདྲ་ཨོ་རྒྱན་སངས་རྒྱས་གླིང་པའི་རང་
བརྟན་ལྕགས་ཕག་ལོ་ཡི་ཟླརཚེས་༧ལ་གེ་ཏ་བྲག་ཅེས་ཀ་ཀེའུ་སེང་གེ་རྫོང་ཉི་མ་རང་
ཤར་གྱིས༔ མཁའ་འགྲོའི་སེང་གདོང་ཕུག་དུ་རིགས་མཐུན་གྱིས་མཁའ་འགྲོ་བསྟན་
པའི་ཡོན་བདག་དང་གྲྭ་སློབ་བདུན་དང་བཅས་ཏེ་སོང་ནསཿ ཟབ་མོའི་གཏེར་ལས་
དྲོངས་པའོ༔ སླར་ཟླ་ཚེས་རང་ལ་བསྟན་པའི་ཡོན་བདག་བསོད་ནམས་ཀྱིས་འབྱོར་
བའི་ཕོ་བྲང་ཆེན་པོ་དྲུག་ཟུར་རྣམ་རྒྱལ་རྫོང་གི་དབུ་རྩེ་ནས ཤོག་སེར་བོད་ཡིག་ཏུ་
བསྒྱུར་བའི་བསྟན་པ་རིན་ཆེན་རྒྱལ་མཚན་འཛུག་པར་གྱུར་ཅིག བཀྲ་ཤིས་དཔལ་
འབར་འཛམ་གླིང་རྒྱན་གྱུར་ཅིག སརྦ་མངྒ་ལམ བཀྲ་ཤིས་པར་ཤོག ཞུས་སོ
132

བྲག་བཙན་དམར་པོའི་རྒྱུད་སྤུ་གྲི་རེག་གཅོད་
ཞེས་བྱ་བ་བཞུགས་སོ། །
༄༅། །སྟག་གཟིག་སྐད་དུ། ཙ་ཙ་ཨ་བྷི་ཤུ་ཙིརྟ་ཀ་མ་ལི་སྨྲར། བོད་སྐད་དུ། བྲག་
བཙན་དམར་པོའི་སྲོག་གི་སྤུ་གྲི་རེག་གཅོད་ཞེས་བྱ་བ་བསྟན་པ་ལ། ཁྲོ་བོའི་རྒྱལ་པོ་
འབར་བའི་ལྷ་ལ་ཕྱག་འཚལ་ལོ། །ད་ནི་མར་ལ་བྲག་བཙན་དམར་པོ་གཡུང་དྲུང་
དགྲ་འདུལ་གྱི་རྒྱུད་སྤུ་གྲི་རེག་གཅོད་བསྟན་པ་ལ། དྲེགས་པ་ཕོ་རྒྱུད་ཡོངས་ཀྱི་གཙོ་
བོ་ཕྱག་བསྟན་རྣལ་འབྱོར་རྒྱུད་ཀྱི་སྲུང་མ། གཡུང་དྲུང་བོན་གྱི་སྲུང་མ། གཡུང་དྲུང་
བོན་གྱི་བཀའ་ཉན། སྐུ་གསུམ་ཁྲོ་བོའི་ཕོ་ཉ། རིག་འཛིན་སྔགས་ཀྱི་སྲུང་མ། དམ་
ཉམས་ཡོངས་ཀྱི་སྲོག་གཤེད། ལོག་ལྟ་ཀུན་གྱི་ཚེ་ལེན། ལྟས་ངན་ཐན་གྱི་བདག་པོ།
ཆོ་འཕྲུལ་ཀུན་གྱི་སྣ་འདྲེན། བསྟན་དགྲ་ཡོངས་ཀྱི་དབུགས་ལེན། ཞེས་བྱ་བ་འདི་ལ་
དྲག་རྩལ་ཆེ་ཞིང་རྫུ་འཕྲུལ་དང་ལྡན་པ། བསྟན་པ་བོན་གྱི་སྒྲ་བླ། རྣལ་འབྱོར་གཤེན་
གྱི་བསྟན་སྲུང་། གེ་ཤན་ཝ་དྷཆོ །སྲོག་གཅོད། འགྲས་པའི་དགྲ་ལ་མྱུར་བ། དྲག་ཆེ་
བ་འདི་ཡང་། སྔོན་གྱི་བསྐལ་པའི་དུས་ན། འོད་དང་ཟེར་ལས་བྱུང་བ་ནས། ཟེར་
གྱི་གནམ་སྲིན་རལ་པ་ཅན་དང་། ས་སྲིན་མོ་བླ་རྐུན་མ་གཉིས་ཡོད་པ་དེའི། སྐྱེ་འགྲོ་
ལ་བློ་བུར་ཤོད་མས་བཏབ་ཏེ་ཡོད་པའི་རེ་གཅིག་ནས། ཞང་ཞུང་ཡུལ་གྱི་ཚུར་རོལ།
སྟག་གཟིག་ཡུལ་གྱི་ཕ་རོལ། བལ་མོ་བོད་ཀྱི་རུ་ཀ། ཡུལ་འཕྱོ་སངས་ཞེས་པ་དེར།
བསེ་བྲག་སྨུག་པོ་ཟངས་འོད་འབར་བ་ཞིག་ཏུ་མཆིས་སོ། །དེར་རང་འབྱུང་བྲག་གི་
133

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐེམ་གསང་དུ་ཡིད་ཀྱི་བརྟེན་བཅས་ནས་ཡོད་དོ། །གསང་སྔགས་ཀྱི་བཤོས་པའི་བུ་ཚ་
ལྕམ་དྲལ་དགུ་རུ་བྱུང་དེ། དེ་ཡང་སྲོག་གཅོད་སྤུན་གྱི་གདུག་པའི་ལས་བཅོལ་འབྱུང་
བའི་བཙན་རིགས་ཀྱི་བཟུངས་རང་དོགས། དེ་ཙམ་དུ་འབྱུང་བ་ལྔ་ཡི་དྲག་བདུད་
ཐམས་ཅད་དབང་བཏབ་ནས་ངོ་མཚར་ཆེ་བའི་སྐུ་མཁར་ལ་འདོད་པ་དབྱིགས་ཀྱི་
བལྟམ་པ་ཞིག་བཞེངས་པའི། རྩ་བ་ན་དུག་མཚོ་སྔོན་དམར་དུ་མེར་བ། དེ་ལ་ཆུ་
བཙན་རྒྱུ་ཞགས་ཅན་གྱི་དབང་བྱེད་པ། བྲག་ཟུར་ནས་རླུང་ཆེན་འཚུབས་མ་འཁྱིལ་
པ་ལ། རླུང་བཙན་འཕྱོ་བ་བུ་ཡུག་ཅན་གྱི་དབང་བྱེད་པ། བྲག་གཟུར་རི་བོ་དམར་
པོ་ལ། ས་བཙན་འཐིབ་པ་དར་ནད་ཅན་གྱི་དབང་བྱེད་པ། བསེ་ཡི་བྲག་དམར་དེ་
ལ་རྟག་ཏུ་མེ་འོད་འཕྲོ་བ་ལ། མེ་བཙན་དམར་པོ་ཁྲག་མདའ་ཅན་གྱི་དབང་བྱེད་
པ། དེ་ཡི་ཚེ་དེ་ཡི་དུས་ན། གནམ་སྲིན་ཁྲག་གི་རལ་པ་ཅན་དང་། ས་སྲིན་མ་མོ་བླ་
རྐུ་མ་གཉིས་ཀྱང་གདུག་པའི་འཁོར་དང་སྡེབ་ནས་འཇིག་རྟེན་ཕུང་གཞི་བཏིང་བའི་
ཚེ་ནས། དེ་གཉིས་ཐབས་ཀྱི་རྫུ་འཕྲུལ་བརྡེབ་པའི་ཤུགས་ལ། ཟངས་ཀྱི་སྒོ་ང་འོད་
དུ་འཕྲོ་བ་ཅིག་ཏུ་བྱུང་། དེ་ལ་གོང་དུ་ཡབ་ཡུམ་དང་འབྱུང་བའི་དྲེག་པ་རྣམས་ཀྱི་
འདོད་པའི་སྨོན་ལམ་བཏབ་ནས་བཙན་ཀྱང་མ་དྲོལ་པས། བསེ་ཡི་བྲག་དམར་ངོས་
སུ་བྱིན་ཏི་བཏང་བ་ལ། མ་ཆག་མ་དྲུག་པ་འབྱུང་བྲག་གི་ཐིམ་སྐལ་དུ་སེ་དྲུང་ལྗང་
ཕྱུག་གི་རྩེ་ལ་བྲག་བྱ་འུག་པའི་ཚལ་དུ་བབས། བཙན་བོན་ཧྲིམ་པོ་མཐུ་ཆེན་དེ་ཡི་
འདུལ་དུ་དགོངས་ནས་ཐུགས་ཁྲོས་ཏེ། ཁྱུང་གི་རྔ་འོག་དེར་འཕོང་པས། སྒོ་ངའི་
དཀྱིལ་དུ་བབ་པ་རྡོལ་པ་ལས། ནང་དུ་མི་དམར་མདུང་གང་ཙམ་ལ། རལ་པ་མེ་
ལྟར་གྱེན་དུ་འབར་བ། སྨིན་མ་ནི་ལྕགས་ཀྱུ་བཀུག་པ་འདྲ་བ། རྫི་མ་ཡང་གློག་གི་
འོད་ལྟར་འགྱུ་བ། དུང་གི་མཆེ་བ་བསྣོལ་མར་ཡོད་པ། ཨག་ཙམ་སྟག་གི་ཟ་རིས་སུ་
བཀྲ་བ། སེན་མོ་ལྕགས་ཀྱུ་བཀུག་པ་འདྲ་བ་ཅིག་བྱུང་ངོ༌། །དེ་ནས་དེའི་ནམ་གུང་
134

བྲག་བཙན་དམར་པོའི་རྒྱུད།
དུས་ཀྱི་ཝ་མོ་བཅིབ་ཤིང་ལྟས་ངན་བརྒྱ་བཅུ་རྩ་གཅིག་བཏང་བ། དེ་ལ་འབྱུང་བའི་
བཙན་དང་ལྕམ་དྲལ་གྱིས། གང་བསྲང་གང་བཙན་ཐམས་ཅད་དབང་དུ་བསྡུས་
སོ། །བྲག་གི་དཀྱིལ་ནས་བྲག་བཙན་ཐམས་ཅད་དབང་དུ་བསྡུས་སོ། །རི་བོའི་རྩེ་
ནས་རི་བཙན་ཐམས་ཅད་དབང་དུ་བསྡུས་སོ། །གཞན་ཡང་བཙན་དང་། རྒྱལ་པོ་
དང༌། བདུད་དང་། ས་བདག་ཀླུ་གཉན་མ་སང་ཡུལ་ས་ལ་སོགས་སྡེ་བརྒྱད་དྲེགས་
པ་ཐམས་ཅད་དབང་དུ་བསྡུས་ནས་འཁོར་དུ་བསྐོར་ཏེ་མངའ་བྱས་སོ། །དེ་ཙམ་དུ་
བཙན་བོན་ཧྲིལ་པོའི་འདུལ་དུ་མ་བབ་ཏེ། རང་མིང་རང་གི་གསོལ་པ་ལ། ཨ་ཇོ་
སྐྱེས་ཅིག་བཙན་གྱི་རྒྱལ་པོ་འདོད་པར་བྱས། དེའི་ཀྱང་དབུ་ལ་བསེ་ཡི་རྨོག་ཞུ་ལ་
དར་དམར་གྱི་ལྡེམ་འཕྲུ་བཙུག་པ་ཞིག་གྱོན། ལུས་ལ་དར་དམར་ཁྲའི་འཇོལ་བེར་ལ་
སྟག་གི་གོང་ལག་ཡོད་པ་ཞིག་གསོལ། སྦྲུལ་ནག་གི་སྐ་རག་ནི་བཅིངས། སྟག་རལ་
ཁྲའོ་གཡས་སུ་བཏག །གཟིག་ཤུབ་འཇོལ་བེར་གཡོན་ན་གཟར། རལ་གྲི་ངར་ཆེན་
གློ་ལ་འཕྱང་། ཞབས་ལ་བསེ་ཡི་ལྷམ་བུ་ལ་ལྕགས་ཀྱི་ཆ་ཅན་ཞིག་གི་གདུང་། ལག་ན་
འཛིན་ཅིང་ཆོ་འཕྲུལ་འབྱེད་པའི་རྟགས་རེ་ཁུར། དུས་རྒྱུན་དུ་བདུད་བཙན་གཉིས་
ཀྱི་སྨོན་ལམ་སྟོབས་ལས་གྲུབ་པའི་རྟ་དམར་བྲག་ནག་ཞུར་པོ་ཅིག་ལ་ཆས་ཏེ་བཅིབ་
པ། དྲེག་པའི་དམག་ཚོགས་ཀུན་གྱིས་བསྐོར་ནས། སྡུན་ན་རུ་འདྲེན་དང་། སླད་
ལ་རྗེས་འགེབ་དང༌། ཀླད་ལ་བླ་བྱ་དང་། འོག་ནས་བླ་ཁྱི་དང༌། བཀལ་བའི་ཁལ་
མགྱོགས་པ་བན་དང་བཅས་ཏེ་སྟོང་གསུམ་ཉུལ་ལེ་ཤོད་མ་བྱེད་རི་ལུང་མེད་
དང༌། 
པ་ཀུའི་འདེབས་ཤིང་། ལ་ལུང་མེད་པ་ཏུལ་ཤུག་བསྲེགས་པ། གཞུང་ཆེན་ཡང་ནས་
འགྲིམ་ལམ་བསྟོད་པ། གདོང་རྒྱུད་ཡང་ལ་ཇག་ལམ་འཐེན་པ། ཐང་གསུམ་སྲང་ན་
རྒྱུག་ཆེན་བཀྱང་བ། ལུང་གསུམ་མདོ་ལ་རྒྱུག་ལ། གདོང་གསུམ་སྣ་སྲང་མདོ་སྒགས་
པ། ཆུ་བོ་གཞུང་ལ་འཕྱོ་ལས་ཆེ་བ། རི་དམར་རྩེ་ལ་སོ་རུ་འཐུག་པ། བྲག་རྫོངས་ལ་
135

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གནས་ལམ་བཅའ་བ། གེ་ཤན་ཡོངས་ཀྱི་སྲོག་ལ་རྔམ་པ། བོན་པོ་ཡོངས་ཀྱི་དྲོད་ཚད་
ལེན་པ། སྐྱེ་བོ་ཡོངས་ཀྱི་ཚེ་སྲོག་གཅོད་པ། བུད་མེད་ཡོངས་ཀྱི་སྲིད་ལ་རྐུ་བ། བྱི་སྦ་
ཡོངས་ཀྱི་ཆུང་སྲི་བྱེད་པ། ནོར་ཕྱུག་ཡོངས་ལ་གོད་དུ་འབེབ་པ། ལོ་ཏོག་ཡོངས་ལ་རྩ་
སད་བཏང་བ། མེ་བཙན་དམར་པོའི་ཁྲག་མདའ་ནི་རྒྱབ། ཆུ་བཙན་སྔོན་པོས་ཞགས་
པ་ནི་འཕེན། རླུང་བཙན་འཕྱོ་བས་སྲོག་ནི་བླངས། ས་བཙན་སེར་པོས་འཐོམ་གྲི་ནི་
བཏང་། གང་བཙན་དང་ལ་སོགས་ཀྱི་བཙན་དང་སྡེ་བརྒྱད་ཀྱི་གདུག་རྩུབ་སུམ་བརྒྱ་
དྲུག་ཅུ་ནི་བཏང་ནས་སྟོང་གསུམ་ཟ་བའི་གཞི་གཟུང་ཚེ། ཡབ་ཅིག་སྟོན་པ་གཤེན་
རབ་ལགས། འཛམ་གླིང་འགྲོ་བ་འདུལ་བའི་སངས་རྒྱས་སྤྲུལ་སྐུའི་ཞིང་ཁམས་སུ་
ཕེབས་ནས། སྟག་གཟིག་ཡུལ་གྱི་དབུས་ཕྱོགས། རི་བོ་གཡུང་དྲུང་དགུ་བརྩེགས་ཀྱི་རྩེ་
མོར་བྱོན་ནས་གཟིགས་པ་ལ། གདུག་པ་བཙན་གྱི་སྡེ་ཚོགས་དང་། ལྷ་སྲིན་སྡེ་བརྒྱད་
ཀྱི་དྲེགས་ཚོགས་དབང་དུ་བསྡུས་པའི་ཏིང་ངེ་འཛིན་ལ་བཞེངས་ཏེ་ཞལ་ནས་བསྔོ་
ཅེས་དྲག་པོའི་སྒྲ་སྒྲགས་ནས་སྐུ་འབར་བའི་ཆ་ལུགས་དབལ་གསས་རྔམ་པ། གསུང་
འགག་མེད་རང་གདོང་ལྷ་རྒོད་ཐོག་པ། ཐུགས་གཏུམ་པའི་ང་རྒྱལ་ཁྲོ་རྒྱལ་མཁའ་
འགྱིང་ཁ་རུ་བཞེངས་རང་ལུགས་ལ་བསྟན་པའི་དྲེགས་པ་བཙན་གྱི་སྡེ་ཚོགས་ཐམས་
ཅད་དབང་དུ་བསྡུད་པའི་ཚེ་ན། དྲེགས་པའི་སྡེ་ཚོགས་སྐྲག་ཅིང་བརྒྱལ་ནས་སོང་བ་
ལ། གྲོལ་བའི་ཚེ་དྲེགས་པ་ཡོངས་ཀྱི་རྒྱལ་པོ་ཨ་ཇོ་སྐྱེས་ཅིག་གིས། ཨོཾ་ཨ་བཱི་ཤུ་ས་མ་ཡ་
ཏྲི་ཤམ་ཆད་བྱོ། ཅེས་ཀྱི་སྲོག་སྙིང་ཕུལ་ནས། གཞན་ཡང་འབོད་ནས་ཡོང་བ། ཆད་
ན་མྱུར་བ། བཏང་ན་དགྲ་སྲོག་གཅོད་པ་ལ་སོགས་ཀྱི་རང་དམ་ཕུལ་ནས། བསྟན་
པ་སྲུང་བ་ཁའི་བླངས་སོ། །དེ་ནས་མི་ལྡོག་པའི་སླད་དུ་ཁྲོ་བོའི་གནད་དབང་བསྐུར་
ནས་མཚན་ཡང་གཡུང་དྲུང་དགྲ་འདུལ་རྩལ་དུ་གསོལ་ནས་བསྟན་པའི་གཉེར་དུ་
བསྐོས་སོ། །དེ་ཡང་ལོ་རྒྱུས་ཀྱི་གླིང་གཞི་བསྟན་པའི་ལེའུ་སྟེ་དང་པོའོ། །/ ཧྥ༽ ཨཤྲཱི།
136

བྲག་བཙན་དམར་པོའི་རྒྱུད། །
༧ དེ་ཚེ་དབལ་བོན་རོམ་པོ་མཐུ་ཆེན་གྱིས། སྟོན་པ་ཉིད་ལ་ཞུས་པའི་དོན་འདི་
ཡང་། སྤྱིར་ཡང་ལྷ་བཙན་གསོད་རྐྱེན་ཕྱིའི་སྒྲུབ་པ་དང་། གཡུང་དྲུང་དགྲ་འདུལ་
གསང་བའི་སྒྲུབ་པ་དང་། གས་བཙན་དམར་པོ་ནང་གི་སྒྲུབ་པ་དང་། མྱུར་བ་སྲོག་
ལེན་ཡང་གསང་སྒྲུབ་པའོ། །ཕྱིའི་སྒྲུབ་པ་ལྷ་བཙན་གསོད་རྐྱེན་ལྷ་ལྟར་སྒྲུབ་པ་ནི་
གཤེན་ཆེན་པོའི་སྒྲ་བླ་ཆེའོ། །ནང་གིས་སྒྲུབ་པ་གས་བཙན་དམར་པོའི་མ་ཅན་ལྟར་
བསྙེན་པ་ནི་གཤེན་པོ་རྣམས་ཀྱི་རྒྱུད་སྲུང་ཆེའོ། །གསང་བའི་སྒྲུབ་པ་ནི་གེ་ཤན་གསོད་
པའི་སྤུ་གྲི་རུ་ཆེའོ། །ཡང་གསང་མྱུར་བ་སྲོག་ལེན་ཕོ་ཉ་ལྟར་བསྒྲུབ་པར་ཉམས་པ་
ཅན་གྱི་ཤན་པ་རུ་ཆེའོ། །དེ་བའི་ནང་ནས་ཕྱི་ནང་བཅུད་དུ་དྲིལ་བ་འདི་ཀ། གནས་
མཆོག་འོལ་མོ་ལུང་རིང་དུ། གཤེན་རབ་སྐུའི་སྤྲུལ་པ་བཙན་བོན་རམ་པ་མཐུ་ཆེན་ལ།
སྣང་མདོག །དྲན་པ། བཙན་རྒྱུད་ལྟར་སྤེལ་བར་བྱའོ། །བདག་འདྲ་ལི་ཤུ་སྟག་རིང་
གིས་ཞུས་དོན། མཆོད་ན་འགོ་ལ་ཆེ་བ། བརྟེན་ན་ཉེ་ལ་མྱུར་བ། སྒྲུབ་ན་མགྲོན་ལ་
འགྲོག་པ། རྨང་ན་རིགས་རྒྱུད་སྤེལ་བ། དབུལ་ལ་ཟས་ནོར་འཕེལ་བ། ཁས་ན་སྙན་
གྲགས་ཐོབ་པ། ཟས་ནོར་ཤོར་ན་རྗེས་སུ་རྒྱུག་པ། བློ་བུར་དགྲ་ལ་ཧུར་ཐུམ་གཏོང་
བ། ཉེས་བྱེད་དགྲ་ལ་ཆད་པ་གཅོད་པ། དམ་ལྡན་རྣལ་འབྱོར་བཀའ་སྲུང་ཉན་པ།
སྔགས་པ་ཡོངས་ཀྱི་སྒྲ་བླ་བཙན་པ། འདྲེ་བགེགས་འདུལ་ནས་ལྷ་རུ་བཟུང་བ། སྦད་
ནས་བང་མྱུར་བ། མངག་ནས་ལས་མྱུར་པ། བཏང་ནས་འགབ་བཟང་བ། བོས་ན་
ཡང་སླེབ་པ། གསོལ་ནས་ཚོར་སྐྱེན་པ། མཆོད་ན་སྟོབས་ཆེ་བ། བསྐུལ་ནས་མཐུ་རྣོ་
བ་དེ་ལ་ཐམ་དགོས། འདི་གཡུང་དྲུང་བོན་གྱི་མཚན་གསོལ་བ། ཨ་བསེ་རྒྱལ་བ་དགྲ་
འདུལ་རྩལ། སྡེ་བརྒྱད་ཡང་ཀྱི་རང་མཚན་གསོལ་པ། ཨ་ཇོ་སྐྱེ་ཅིག་བཙན་གྱི་རྒྱལ།
གཤེན་རབ་སྟོན་པས་མཚན་གསོལ་བ། གཡུང་དྲུང་དགྲ་འདུལ་མཐུ་རྩལ་ཅན། རྒྱ་
གར་ཆོས་ཀྱི་མཚན་གསོལ་བ། སྐྱེས་བུ་རྡོ་རྗེ་མགྱོག་བྱེད་རྩལ། སྤུ་རྒྱལ་བོད་ཀྱི་མཚན་
137

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གསོལ་བ། ཚང་དཔོན་ཨ་ཇོ་བྲག་བཙན་རྒྱལ། བཙན་བོན་སྡོམ་པོའི་མཚན་གསོལ་
བ། གཡུང་དྲུང་ཐོག་མེད་དགྲ་འདུལ་རྩལ། རིག་འཛིན་ཡོངས་ཀྱི་མཚན་གསོལ་
བ། བཙན་རྒོད་མྱུར་བ་སྲོག་ལེན་ཅན། འདི་སྒྲུབ་ན་ཕྱི་རབས་གཤེན་པོ་ཡང་ཀྱི་ཕོ་
ཉ་བཟང་བ་ཡིན་ནོ། །ཞེས་གྲག་པའི་རྒྱུད་ལས་དེ་ཡན་ལོ་རྒྱུས་རིམ་པ་བསྟན་པའི་
ལེའུ་སྟེ་གཉིས་པའོ། །༼སྤ༽ ཨག་ཐམ། ༼འདི་ནས་བཙན་རྒྱུད་སྤེ་མན་ཆད་འདི་༽མི་འདུག །
༧ ད་ནི་བསྒྲུབ་པར་བྱེད་པའི་རྒྱུད་ལས། དང་པོ་སྒྲུབ་སྲི་འགགས་འདྲེ་མནན་
པ་ལ། གྲོ་ག་གིས་ངོས་སུ་ར་ཁྲག་གིས་མི་རིང་དམར་པོ་ཁ་ཤོ་སྐྱ་ག་དང་། རི་བོང་
མགོ་གཉིས་གཡོན་དུ་བཏག །ལག་གཡས་ཁྲམ་ཤིང་དང་གཡོན་ན་ཞགས་པ་ཐོག་པ་
ཞིག་བྲི། དེ་ཡི་སྙིང་ཀར་ཏྲི། རྐང་ལག་བཞི་ལ་ཛ་རེ་བྲིས། མི་དེས་ཤ་བ་ཞོན་པར་
བྱས། མཐའ་ནས་སྔགས་འདིས་བསྐོར། བསྭཱ་ཨོཾ་བཛྲ་ཀྲོ་ཏ་རཾ་རཾ་ཐུན་བྷོ། རཾ་རཾ་མ་
མ་ཛ་དུ་ཐུན་བྷོ། ཏྲི་ཛ་ཧྲི་ཤང་ཧུར་ཐུམ་ནན། སྒྲུབ་སྲི་མི་རིང་དམར་པོ་མ་ར་ཡ་
སྲུང་འདུ་ནན། ས་མ་ཡ། རྒྱ་རྒྱ་རྒྱ། ཅེས་བཟླས་པས་བསྐོར་རོ། །དེ་འདྲ་གཉིས་བྱ་
ལ་ཟངས་སྦྲམ་སྦ། དེ་ནས་ཏིང་འཛིན་ནི། བདག་ཉིད་ཡི་དམ་དབལ་གསས་རྔམ་
པ་གསལ་བའི་སྐུའི་གནས་ལྔ་ནས་འོད་ཟེར་ཚ་ལ་མྱུར་བ་གྲངས་མེད་པར་འཕྲོས་
པས་རྣལ་འབྱོར་བདག་གིས་ལས་ཀྱི་འཕྲིན་ལས་སྒྲུབས་པ་ལ་སྒྲུབ་སྲི་འགབ་ལ་འཁྲི་
པའི་མི་རིང་དམར་པོ་ལ་སོགས་བར་ཆད་བྱེད་པ་ཐམས་ཅད་ས་འོག་ས་སྟེང་ཉི་
མ་ཕྱོགས་འཚམས་གང་དུ་གནས་ཀྱང༌། འོད་ཟེར་འབར་བའི་བཅུད་ཀྱིས་ལུས་ཀྱི་
དབང་པོ་རབ་ཏུ་ཁོལ་ནས་རང་དབང་མེད་པར་བཀུགས་ཏེ་ཙ་ཀྲའི་གཟུགས་ལ་ཐིམ།
གཟུགས་དེ་ཡང་ལྕགས་ཁང་འབར་བའི་དགུ་རིམ་གྱི་ནང་དུ་བཅུག་ནས་ཟིལ་གྱིས་
གནོན་པར་བསམ། དེ་ལྟར་སྒོམ་པ་ཡི་དམ་སྙིང་པོའི་ཤམ་དུ། ཏྲི་ཙ་ཏྲི་ཤང་ཧུར་ཐུམ་
ནན། སྒྲིབ་སྲི་མ་ར་ཡ་བྲོ་འདུ་ནན། ཅེས་བགྲང་ལ་རྟགས་ནི། ཕྱག་བྱེད་པ་བཀའ་
138

བྲག་བཙན་དམར་པོའི་རྒྱུད། །
ལ་ཉན་ཟེར་བ། དབང་ཞུ་མ་སྒྲུབ་པ་རང་ལ་གུས་པ། རང་ལ་མཆོད་པ་འབུལ་བ་
སོགས་རྟགས་མ་བྱུང་བར་བགྲངས་སོ། །དེ་ནས་རྟགས་བྱུང་ནས་ནང་ནུབ་བརྒྱ་
བགྲངས། དེ་ནས་རྟགས་ཐོན་པ་དང་ཙ་ཀྲ་ཅིག་ཡི་དམ་གཏོར་མའི་འོག་ཏུ་མནན།
ཙ་ཀྲ་ཅིག་རང་གི་མལ་འོག་ཏུ་མནན། ལས་གྲུབ་དུས་སྒྲུབ་པ་གྲོལ་ནས་ཡིད་དམ་ལ་
གཏོར་མ་དང་མངའ་གསོལ་བྱས། ལིང་ག་གཉིས་བྲག་དམར་ཞིག་རྩ་རུ་ར་ཁྲག་གིས་
བཀྲུས། ཟངས་མའི་ཞལ་བུ་ནང་དུ་ར་ཁྲག་ཆང་གི་འཕྲད་པས་བཀངས། དེ་ཧུབ་
ཅིག་ཏུ་བཏུང་ཕྱོགས་བཅུར་ཁ་བཀྲུ་གཏོར། དེ་ནི་མི་རིང་དམར་པོ་ཟིལ་གྱིས་གནོན་
ནས་བྲག་བཙན་ལས་འགྲུབ་པོ། དགྲ་བོ་རྗེས་སུ་ཐོངས་ཤིག་འོ་དོད་འབོད་ལ་གཡབ་
འདོར། ཡུས་བརྗོད། བཙན་རྡོ་དམར་པོའི་བརྒྱན་པ་ཅིག་དགྲ་བོའི་ཕྱོགས་སུ་འཕང་
ངོ༌། །བགབ་འདྲེ་མནན་ཐབས་བསྟན་པའི་ལེའུ་སྟེ་གསུམ་པའོ། །༼སྤུ༽ ཨགྣི། །
༧ ད་ནི་སྒྲུབ་ནས་འགྲུབ་པའི་ལས་བྱ་བའི་རྒྱུད་ལས་གསུམ་སྟེ་སྒྲུབ་པར་བྱ་
བའི་རྟེན་དང༌། ཏིང་འཛིན་བཟླས་པའི་ངར་དང་། ལས་མཐའ་ཉིད་ཀྱི་ཞལ་ཤེས་
སོ། །དང་པོ་སྒྲུབ་པའི་རྟེན་བསགས་པ་ལ་གསུམ་སྟེབ།
 ། ཅི་ལྟར་བཅའ་བའི་ཐབས་
དང་། བཅའ་གཞི་ཉིད་ཀྱི་བྱེ་བྲག་དང་། སྒྲིབ་པ་རྫས་ཀྱི་བསགས་ཚུལ་དང་གསུམ་
མོ། །དང་པོ་ཇི་ལྟར་བཅའ་ཐབས་ནི། དང་པོ་སྒྲུབ་ལ་མོས་པའི་རྣལ་འབྱོར་དེའི་བླ་
མ་ཕྱི་ནང་ཟུངས་ལྡན་དབང་དང་མཐུ་སྟོབས་ནུས་ཡངས་བ་དེ་ལ། ཡི་དམ་ཕྱི་ནང་
གསང་གསུམ་གྱི་དབང་ཞུ། རང་ཡི་དམ་སྙིང་པོ་རྒྱུན་དུ་བཟླས། ཏིང་འཛིན་བརྟན་
པོ་གཡེར་མི་བྱའོ། །དྲྭ་བ་དམར་པོ་རྒྱུད་གཞུང་གི་ལུང་ནོ། །དམ་ཅན་རྟག་ཏུ་མཆོད།
དམ་བཅའ་བྱེད། ཡང་ན་ལོ་དུས་བསྒོམ་ལ་བཟླས། བརྗོད་དང་མཆོད་བསྟོད་ཁས་
ལེན། དེ་ནས་རི་ནི་རི་གདོང་རྒྱུད་ཅན་བྲག་གི་རྩ་བ། ཤིང་ཆེན་རྒྱས་པའི་ཚུལ་གཞུང་
དང་མཐུན་པའི་གནས་སུ། ལོ་དུས་ཟླ་དུས་གཟའ་སྐར་འཕྲོད་པའི་ཉིན་དུ་རྟེན་
139

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབྲེལ་བསྒྲིགས། ཟོ་དོར་དཀར་ཕྱོགས་གཞི་བདག་གི་སྡེ་ལ་དཀར་གཏོར་འབུལ། ལྷ་
སྲིན་སྡེ་བརྒྱད་ཀྱི་ཚོགས་ལ་ལས་འདི་དང་མཐུན་པའི་འོ་དོད་འབོད་ལ་གསེར་སྐྱེམས་
བཀའ་བགོ །གཉིས་པ་བཅའ་གཞི་ཉིད་ཀྱི་བྱེ་བྲག་ནི། ས་དམར་གྱི་སྟེགས་བུ་གྲུ་བཞི་
བྱས། དབུས་སུ་ཟུར་གསུམ་བྲུས་ལ་ལྕགས་སྦྲམ་བཞགས། སྒྲུབ་པའི་རྫས་སྣ་ཚང་
བར་བྱས། གཡས་དང་གཡོན་དུ་བསྐང་མདོས་གཉིས་བཀོད། མདུན་འབུལ་བའི་
གཏོར་མ་མཆོད་རྫས་ཚང་བར་བསགས། གཡོན་ལོག་གམ་མདུན་གྱིས་ཕྱོགས་སུ་
ཧོམ་ཁུང་ལིང་ག་ཐན་འགྱེད་སྡེ་རྣམས་བཞག །གཡས་སུ་ས་སྣ་གཙང་མས་མཆོད་
ཡོན་ཟམས་སྦྲམ་འཁོར་ལོ་རྣམས་བཀོད། ཐོ་ལྔ་གི་རྐང་ཐུན་རྫས་སོགས་གང་ལ་
གང་དགོས་ཐམས་ཅད་འཚོགས་པར་བཤམས། དེ་ནས་བཅའ་གཞིའི་རིམ་པ་རྣམས་
རྫོགས་པར་སྤྱད་དེ། གསུམ་པ་སྒྲུབ་རྫས་ཀྱི་བསགས་ཚུལ་ལ་བཅུ་སྟེ། རྟེན་རྫས་ནི།
སྒྲུབ་པའི་རྫས་དང༌། འབོད་རྫས་བསྐུལ་རྫས། གཡབ་རྫས་རྣམས་བསགས། རྣལ་
རྫས། དམ་རྫས། མེད་དུ་མི་རུང་བའི་རྫས། ད་བྲག་བཙན་དམར་པོའི་རྟེན་རྫས་
ནི། བཙན་ར་དམར་པོའི་དོན་སྙིང་བམ་རུལ་མ་རད་པ་ལ། རྩ་བསྙེན་བྲིས་ལ་སྲོག་
འཁོར་དང་དར་དམར་གྱི་བཏུམ། གྲི་ལྕགས་ཀྱི་རྩེ་མོ་བཏོད། བསེ་ཡི་སྲོག་ཤིང་བྱས་
ཏེ། དར་དམར་པོའི་རུ་དར་བཏག་པ་དང་། བྲག་དམར་ཟངས་ཡག་རྡོ་ལ་སྲོག་
བསྙེན། ཨོཾ་ཨ་བཱི་ཤི་ས་མ་ཡ་ཏྲི་རྦད་བྷོ། བྲིས་པ་དང་ཕ་ཝང་ལོང་བུ་ལ། ཁྲག་གིས་
འབོད་པའི་སྙིང་པོ། ཨ་བཱི་ཤུ་ས་མ་ཡ་ཏྲི་ཏྲི་ར་ཙ་ཨེ་ཕཊ༔ ཅེས་བྲིས་ལ་དར་དམར་
པོའི་ནང་དུ་གཏུམ། བླ་ཤིང་ནི་བྲག་དམར་བྱང་ཤར་ཁ་གྱུ་བའི་ངོས་ལ་སེ་བ་ལྗོང་
ཕྱུག་རྐང་ཅིག་སྐྱེས་པ་དེ་གཟའ་སྐར་ཉི་མ་དར་བའི་དུས་སུ་བཏུས་ལ་རིང་ཐུང་
སོར་མོ་བཅུ་གཉིས་བྱ་ལ་ཡར་སྣེ་ལ་མཚལ་དང་རྒྱ་སྐྱེད་བྱུགས། སྲོག་དང་འབོད་
སྔགས་སྦྲུལ་ལྟར་འཁྲིལ། བ་གསེར་གྱིས་བྲིས་ལ། བཙན་ར་དམར་པོའི་སྙིང་ཤུན་
140

བྲག་བཙན་དམར་པོའི་རྒྱུད།
དང་། དར་དམར་གྱི་ངོས་ལ་བྲག་བཙན་རྩ་འབོད་སྔགས་གཤམ་དུ། བྲག་བཙན་
དམར་པོ་བླ་འཕྲོ་བརྟེན་ལ་འཁོར་ཅིག །གུ་རེ་ར་ཡོ་ཛ་ཛ། བྲིས་པ་གསུམ་དེ་ཟངས་
ཀྱི་སྦྲུམ་བུའི་ནང་དུ་གཞུག་ལ་བརྟེན་དུ་བཅང་། འགྲོ་ན་ཡང་རྒྱབ་ཏུ་ཁུར་ལ་མཆེན་
ཤད་པར་བྱའོ། །གཞན་ལ་འདི་ཡིན་མི་ཟེར། གཞན་གྱིས་ལག་འགྲིམ་མི་བྱེད། དེ་
བཞི་བྲག་བཙན་ནང་གི་རྟེན། མི་འཁོར་ཁ་མེད་ཀྱི་རྫས། ༼སྤྲ༽ ཨཁཾ། ད་གཉིས་
པ་བྲག་བཙན་དམར་པོ་སྒྲུབ་རྫས་ལ། སྙུག་རྒོད་ཚིག་གསུམ་གྱི་མདའ་ལྟང་དམར་
པོ་གསུམ། བྱ་རྒོད། སྲིན་བྱ། ཀླུང་དང་། སེ་མདའ་ལྟང་ལ་འུག་པའི་སྒྲོ་དང་བཞི་
ལ་གྲི་ལྕགས་ཀྱི་མདེལ་བཙུགས། བྱ་རྒོད་ཀྱི་མདའ་ལ་གིང་གི་ཙཀླི་བཙུགས། སྲིན་
བྱའི་སྒྲོ་ཅན་ལ་བཙན་བཏག །སྐྱུང་ཀའི་སྒྲོ་ཅན་ལ་བདུད། འུག་པའི་སྒྲོ་ཅན་ལ་བྲག་
བཙན། དར་སྣ་གསོལ་ལ་ལིང་གའི་སྙིང་ཀར་བཙུག །གཞན་ཡང་སྟག་གཟིག་ལ་
སོགས་གཅན་རས་མ་དང་དར་སྣ་གསོལ། འབྲུའི་གཏོར་མ་བཙན་ལམ་ཅན་གཡག་
ཁམ་དང་ར་ཡི་ཤ་ཁྲག་གིས་བརྒྱན་པ་རྣམས་སྒྲུབ་ན་གྲུབ་པའི་རྫས་གསུམ་མོ། །༼སྤྲ༽
ཨགྣི། ད་བཞི་པ་འབོད་པའི་རྫས་ནི། ལེབ་རྒན་དམར་པོ་མེ་མདོག་མའི་གཡབ་དར།
བཙན་ར་རྒྱ་བོ་གསེར་མིག་གི་གཡང་གཞི་དང་། རྔ་ཚོས་སྔོན་དམར་གྱི་བ་དན་
དང༌། གྲི་རྐང་ངར་མའི་སྐད་གསང་དང༌། སྲོག་གི་ཡི་གེ་བཏག་པ་སོགས། འབོད་
ན་ཡང་བའི་རྫས་སུ་བཟང་བས་འཚོགས་པར་བྱ། ༼སྤྲ༽ ཨཧྥ། ད་ལྔ་པ་བསྐུལ་
བའི་རྫས་ལ། གཏོར་མ་ཤ་ཡིས་བརྒྱན་པ། ཁྲོ་བོ་ཁྲོས་པའི་རྔམ་གཏུམ་དང་། ཀི་
བསྭོའི་སྒྲ་དང་ཁྲག་གི་ཟངས། སྲོག་གི་ཡི་གེའི་བྱང་བུ་སོགས་ནི་བསྐུལ་པའི་རྫས་སོ། །
༼སྤྲ༽ ཨཁཾ། ད་དྲུག་པ་གཡབ་པའི་རྫས་ནི། འབོད་པ་རྫས་ཅི་བཞིན་གོང་མའི་ལེབ་
རྒན་གྱི་ངོས་སུ་བཙན་གྱི་སྲོག་ཡིག་བྲི། སྲིན་བྱ་འུག་པའི་བ་དན་ཕྱར་བ་སོགས་གཡབ་
པའི་རྫས་སོ། །༼ སྤྲ༽ ཨཁཾ། ད་བདུན་པ་རྣམ་པའི་རྫས། བཙན་ར་དམར་ཁམས་
ཞུu
141

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྙིང་ཚིལ། སྤོས་ཀར། ཨ་ག་རུ་དེ་བའོ། ། དེ་བསྣམས་ནས་ཡང་པའི་རྫས་གསུམ་
ཡིན། ༼སྨྲ༽ ཨགྣི། ད་བརྒྱད་པ་ལྷ་འཁོར་བའི་རྫས་ནི། བཙན་རུ་དམ་ཤིང་། སྟག་
པ་སྟོད་བྱང་བུ། སྨད་ཟུར་གསུམ་བྱ། སྐད་པ་རྒྱ་མདུད་བྱ། སྟོད་དུ་ཡི་དམ་སྙིང་
པོ་བྲིས། བར་དུ་བཙན་ཞལ་བྲིས། སྨད་དུ་སྲོག་བྲིས་ལ་དེ་ནི་འཁུ་ལྡོག་མི་བྱེད་ཅིང་
ལྷ་ལ་འཁོར་བོ། ཕ་བང་ལོང་བུ་བཞི་ལ་ར་ཁྲག་གི་མྱུར་བ་སྲོག་ལེན་ཙ་ཏྲི། གིང་ལ་
ར། བཙན་ལ་ཙ་བྲིས། ནས་ཐང་ཆུས་སྦྱར། དེ་ནས་བྲག་བཙན་སྒྲུབ་པའི་བླ་བརྟེན་
འཁོར་ལོ་ནི། དང་པོ་ཤོག་གུ་གཙང་མའི་ངོས་སུ་མུ་ཁྱུད་དྲུག་དུ་བསྐོར། དབུས་སུ་
བསྭོ་བྲིས། སའི་རྒྱབ་པའི་རྒྱན་དུ། ཨོཾ་ཨ་བཱི་ཤུ་ས་མ་ཡ་ཏྲི་རྦད་བྷོ། ཙ་ཏྲི་ར་ཙ་ཏྲི་དུ་
ས་མ་ཡ་བྲག་བཙན་རྒྱལ་པོ་དམ་ལ་མ་འདའ་ལས་ལ་མ་ཡ་ཆུམ་ཆུམ་འུབ་འདུས། དེ་
རྒྱབ་ཡི་དམ་སྙིང་པོ་ནི། ཕྱི་རིམ་མུ་ཁྱུད་དུ། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་
ཐད་དོ་ཐུན། ཨ་མ་མ་ཧ་ལ་རཾ་ཛ་ཐུན་བྷོ་ཐུན་བློ། བྲག་བཙན་དམར་པོའི་དམ་ཚིག་
ས་མ་ཡ། ཙ་ཏྲི་ར་ཙ་ཛ། ཅེས་བྲིས། དེ་རྒྱབ་རྩིབ་དྲུག་བྲི། ཏྲི་ཤམ་ས་མ་ཡ་ཧུར་ལིང་
མ་ར་ཡ་དགྲ་བོའི་སྲོག་ལ་ཡ་ཡ། སྙིང་ལ་མྱོག་མྱོག་ཐུམ་རིལ་རྦད་བྷོ། ཏྲི་ཤམ་ས་མ་
ཡ། ཧུར་ལིང་མ་ར་ཡ་དགྲ་བོའི་སྲོག་ལ་ཡ་ཡ་སྙིང་ལ་མྱོག་མྱོག །ཐུམ་རི་ལི་ལི་རྦད་
བྷོ། དུ་དུ་ཏྲི་ཤམ་ས་མ་ཡ་ཧུར་ལིང་མ་ར་ཡ་དགྲ་བོའི་སྲོག་ལ་ཡ་ཡ། སྙིང་ལ་མྱོག་
མྱོག །ཐུམ་རི་ལི་ལི་རྦད་བྷོ། བཱི་ཤུ་ཏྲི་ཤམས་ས་མ་ཧུར་ལིང་མ་ར་ཡ་དགྲ་བོའི་སྲོག་ལ་
སྙིང་ལ་མྱོག་མྱོག །ཐུམ་རི་ལི་ལི་རྦད་བྷོ། ཏྲི་ཏྲི་ཏྲི་ཤམ་ས་མ་ཡ་ཧུར་ལི་མ་ར་ཡ་དགྲ་
བོའི་སྲོག་ལ་ཡ་ཡ། སྙིང་ལ་མྱོག་མྱོག །ཐུམ་རི་ལི་ལི་རྦད་བྷོ། ཛ་ཏྲི་ཏྲི་ཤམ་ས་མ་ཡ་
ཧུར་ལིང་མ་ར་ཡ་དགྲ་བོའི་སྲོག་ལ་ཡ་ཡ་སྙིང་ལ་མྱོག་མྱོག །ཐུམ་རི་ལི་ལི་རྦད་བྷོ། དེ་
རྒྱབ་དཔལ་ཁ་ལ། བསྭཱ་ཨོཾ་ཏྲི་ཤམ་ཆད་བྷོ། ཨ་བྷི་ཤུ་ས་མ་ཡ་ཏྲི་ཏྲི་ར་ཙ་ཧུར་ལིང་
ཡ། ཀུ་རུ་མ་ནི་རད་ཎ་འདུས་འདུས། གཡུང་དྲུང་ཚེ་ཡི་སྤུང་འདུ། སི་ཏི་རདྨ་ལམ་
142

བྲག་བཙན་དམར་པོའི་རྒྱུད།།
ལམ་ཡེ་སྭཱཧཱ། དེ་རྒྱབ་མུ་ཁྱུད་དུ། ཨ་ཐུན་ཉེ་ལོ་ཡོ་ཐུན་སྦྱོ། ཨ་མ་མ་ཧ་ལ་རཾ་ཛ་ཐུན་
བྷོ་ཐུན་བྷོ། ཏྲི་ཏྲི་ར་ཙ་ཏྲི་ཤམ་ཙིརྟ་ས་མ་ཡ་ཛ་ཛ། ཨ་བྷི་ཤུ་ས་མ་ཡ་ཏྲི་ཏྲི་ར་ཙ་ཨེ་
ཕཊ ཨ་བྷི་ཤུ་ས་མ་ཡ་ཏྲི་ཏྲི་ར་ཙ་དེ་ཛ་ཛ་ཨེ་ཕཊ རྦད་རྦད། ཨ་བྷི་ཤུ་ས་མ་ཡ་ཙ་
ཙ་ཨ་འགུ་ཤ་ཛ་ཛ་ཧཱུཾ་བཾ་ཧོ་བྲག་བཙན་དམར་པོའི་ཙིརྟ་ཧྲིང་ཧྲིང་སྲོག་རྩ་དུང་དུང་།
སྙིང་རྩ་བསྐུལ་བསྐུལ། ཡི་དམ་ལྷའི་བཀའ་ལ་མ་འདའ་ཞིག །དམ་ལ་མ་ལྡོག་ཅིག །
རྣལ་འབྱོར་བདག་གི་ལས་བསྒྲུབ་ལ་དགྲ་སོད་ཅིག །བགེགས་ཐུལ་ཅིག །བར་ཆད་
སོལ་ཅིག །རྐྱེན་ཟློག་ཅིག །འགྲོ་བ་ཕོ་མོ་དབང་དུ་བསྡུས་ཤིག །གདུལ་བྱ་སྙན་གྲགས་
སྩོལ་ཅིག །དཀོར་ནོར་སྲུངས་ཤིག །ཅེས་བྲིས། དེ་རྒྱབ་མུ་ཁྱུད་གཉིས་ལ་ནོར་བུ་དང་
གཡུང་དྲུང་གི་ར་བས་བསྐོར་རོ། །བྲི་ངོས་མཚལ་གྱིས་དམར་པོ་བྱ། སྒྲུབ་དུས་དཀྱིལ་
འཁོར་དུ་བཞག ། མི་ལག་མི་རྒྱུད་དོ། །༼སྤུ༽ ༼སྤྲིག ༽ད་དགུ་པ་དམ་རྫས་ནི། རྣལ་
འབྱོར་གྱི་ཁ་བྱང་ཤར་མཚམས་སུ་བལྟ། ལུས་ཀྱི་མཆིལ་མ་ཕྱུང་། ཚིག་གི་གདུང་གླུ་
ལེན། ལིང་ག་དང་གཏོར་མ་རྒྱུན་མི་བཅད་དེ། བཙན་ར་ཁམས་པའི་ཚིལ་དང་། ཤ་
ཁྲག་ལ་རྫས་བསྲེགས། དམ་ལ་གནས་པའི་རྫས་སོ། །༼ སྤྲུ༽ ཨཁཾ། ད་བཅུ་པ་མེད་
དུ་མི་རུང་བའི་རྫས་ནི། སྒྲུབ་ན་བླ་རྡོ་བླ་འཁོར། བླ་ཤིང་མེད་ན་མི་རུང་། འབོད་ན་
ར་དམར་གྱི་ལྤགས་པ་སོགས་གཡབ་རྫས་མེད་མི་རུང་། འབོད་ན་བཙན་རའི་སྙིང་
ཚིལ་མེད་མི་རུང་། བསྐུལ་ན་གྲི་རྐང་དང༌། དགྲ་བོ་ཤ་ཁྲག་མེད་མི་རུང༌། བརྟེན་
རྗེན་མེད་མི་རུང་། ༼སྤྲ༽ ཨཤྲཱི། གཉིས་པ་ཏིང་འཛིན་བཟླས་པའི་ངར་ལ་བཞི་སྟེ།
དང་པོ་བཙན་ལྷ་ལྟར་སྒྲུབ་པ་ནི་གཞུང་ལྟར་རོ། །གཉིས་པ་བྲན་ལྟར་སྒྲུབ་ན། རང་
ཉིད་ཡི་དམ་དུ་བསྒོམ། ཐུགས་ལས་ས་བོན་ཆད་དེ་མདུན་དུ་བྲག་བཙན་གཞུང་
ལྟར་བསྐྱེད་ལ། བཀའ་ཉན་གུས་འབུལ་བྱེད་ལ་བསྐྱེད། རླུང་ལྟར་སྒྲུབ་པ་ནི། རང་
གི་ངོ་བོ་ཡི་དམ་ཡིན་པ་ལ། རྣམ་པ་བྲག་བཙན་ལུགས་ཁོ་ནར་སྒོམ། མདུན་དུ་ཡང་
143

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དེ་ཁོ་ནར་བྲག་བཙན་གཞུང་ལྟར་བསྐྱེད་ནས། ལས་ཅི་ཡང་སྒྲུབ་པར་བསམ། ཤན་
པ་ལྟར་སྒྲུབ་པ་ནི། བློ་བུར་རྫུས་སྐྱེས་སུ་བསྐྱེད་དོ། །བསྙེན་སྒྲུབ་ལྷ་ལྟར་གཙོར་ཆེ་
བ། མངག་ན་རླུང་ལྟར་གཙོར་ཆེ། བསྙེན་རྟགས་མ་བྱུང་བར་དུ་སྒྲུབས། སྒྲུབས་མི་
བགྲངས། སྒྲུབ་རྟགས་མི་འབྱུང་ལས་གཞན་མི་བསྙེན། དེ་སྔགས་ཀྱི་ལེའུ་ལྟར་བསྙེན་
ལ། འབོད་རྟགས་མ་བྱུང་ན་སྲོག་སྙིང་ཤམ་དུ་ཙིཏ་བྲིང་བྲིང་ཛ་ཛ། བཏག །རྦད་
རྟགས་མ་བྱུང་ན། སྲོག་སྔགས་ཛ་བློ་བྷོ། བཏག །བསད་རྟགས་མ་བྱུང་ན་ཨར་དྲག་
པོ་བྱ། ཙིརྟ་མ་ར་ཡ་སོད་སོད་བཏག །བཟླས་པའི་ཚེ་དང་། དེ་ལྟར་སྒྲུབས་རྟགས་
མ་ཐོན་ན་བཙན་སྐུ་ཞབས་སུ་བཏིང་། དེའི་སྟེང་ལིང་ག་སྦུབ། ཙ་ཏྲི་བྲིས་པ་རང་གི་
མལ་འོག་ཏུ་བཏིང་། བཙན་སྐུའི་སྙིང་ཀ་ནས། ཟབ་རྐུད་དམར་པོ་དྲོངས་ལ། ལིང་
ཀའི་ཎི་མིག་ན་འདྲེན་ལ་རང་གིས་སྲིན་འཛུབ་ཏུ་བཏག་ལ་སྲོག་རྩ་དངོས་སུ་འདྲེན་
པར་བསམ་ལ། ཞག་གསུམ་ཉིན་མཚན་སྦྲེལ་མར་བསྙེན་ལ། བཙན་གྱི་ཐུགས་ཀྱི་
སྲོག་རྩ་འདྲེན་ནས། དགྲ་བོ་དེ་ལི་སྲོག་རྩ་ལ་ཞུགས་ནས། ཁོ་ཡི་སྐྱོབས་བྱེད་ལྷ་རྣམས་
བདུད་དུ་ཕབ་ནས་དགྲ་བོའི་སྲོག་རྩ་རྦད་རྦད་བཅད་པར་བསམ། ཡང་དྲེགས་པ་
ཤི་ས་བསྟན་པ་ནི། ཁོ་ཡི་སྲོག་ཡིག་མཐུར་དུ་བསྟན་པ་དེ་ལ། རང་གི་ཐུགས་ཀ་ནས་
འོད་ཟེར་ཚ་བ་ཅིག་ཕོག་པས། དྲེགས་པའི་སྲོག་ཕྱེད་བཅད་དོ། །རང་གི་ཐུགས་ཀར་
བསྡུས་ནས་ཡི་དམ་སྲོག་ལ་བསྟིམ། ཁོ་ཡི་སྲོག་ཕྱེད་དེ་ཙ་དམར་པོ་ཉུང་འབྲུ་ཙམ་
ཡོད་པ་ནི་འདར་ཕྲིལ་ལེར་གནས་ནས། ལས་བྱེད་པའི་ཁས་བླངས་དམ་བཅའ་བར་
བསམ། དེ་ནས་བསྙེན་པ་རྣམས་ཕྱིར་ཀ་ལོག་ཏུ་ཞག་གསུམ་གཅིག་བགྲངས། དེ་ནས་
བྲག་བཙན་རྟེན་རྫས་རྣམས་མགོ་མཐུར་དུ་བསྟན་ལ་ཐུན་གྱི་བྲབ་ནས། ཡི་དམ་གྱིས་
ཕྱག་མཚན་མཚོན་ཆའི་ཆར་ཕབས་ནས། དྲེགས་པའི་སྡེ་ཚོགས་དཔུང་དང་བཅས་
ཏེ་གཅེར་བུ་སེར་བས་དེད་པ་ལྟར། དམ་ཉམས་དགྲ་བོ་ཡུལ་དུ་སོང་ནས་ཐན་དང་
144

བྲག་བཙན་དམར་པོའི་རྒྱུད། །
ཆོ་འཕྲུལ་བཏང་ཞིང་དགྲ་བོའི་ཤ་ཁྲག་འཐུང་བར་བསམ། གཞན་ཡང་ལས་ཚོགས་
ཀྱི་བསྐོར་སྡེ་མ་བུ་བཅས་པ་དཀྱུས་ལྟར་ཞལ་ཤེས་སོ། །དེ་ལྟར་འགྲུབ་བསྐང་བ་བརྒྱ་
སྟོང་འདོན། གཏོར་རག་འབུལ་མངའ་གསོལ་བྱ་བ་སོགས་གལ་ཆེའོ། །༼སྤྲ༽ ཨཧཱུྃ།
གསུམ་པ་ལས་མཐའ་ཉིད་ཀྱི་ཞལ་ཤེས་ལ་གཉིས་ཏེ། ལུས་དང་གྲིབ་ལྟར་འཁོར་བ་
དང་། དམ་ཉམས་དགྲ་བོ་ཐུལ་དུའོ། །དང་པོ་ལུས་དང་གྲིབ་ལྟར་བྲི་སྟེ། འཁོར་རྫས་
ལྟར་འཁོར་ལོ་བྲི་ལ། ཕྱི་རིམ་བཙན་ཞལ་སྐུ་འདྲ་གཞུང་ལྟར་བྲི། འོག་ཀྱང་བྲི་ལ་ཡུམ་
ཀླུ་ལྕམ་མའི་འཁོར་ལོ་ལ་དབུས་སུ་མ་བྲིས། བར་གཏན་མུན་པ་གསུམ་གྱི་སྲོག་འཁོར་
དེ་དཔེ་ཆུང་ལྟར་བྲི། འོག་འཁོར་ཨ་བསེ་རྒྱལ་བའི་དངོས་ཀྱི་འཁོར་ལོའི་དབུས་སུ་
སྲོག་ཡིག་ཙ་བྲི། ཕྱི་རིམ་གོང་ལྟར་བྲི་ལ་སྦག །སྟེང་འོག་གཉིས་ཡི་དམ་གྱི་སྐུ་འཁོར་
སྡེབ་པའི་བར་དུ་གཟིར་རོ། ། དེ་ནས་སྒྲུབ་དུས་དཀྱིལ་འཁོར་དུ་བཞག་སྒྲུབ་པ་ཚར་
ནས། རང་གི་འཆང་། དམ་ཉམས་དགྲ་བོ་བཏུལ་བ་ལ་འཁོར་ལོ་ནི་མུ་ཁྱུད་བདུན་
དུ་བསྐོར་བ་སྲོག་ཡིག་ཙ་ཁོང་སེང་དུ་བྲི། ཕྱི་འདོད་ལ་ཅན་གྱི་རྒྱབ་དུ་འབོད་སྦད་
བསད་གསུམ་ཐན་སྔགས་བཅས་བྲི་ལ་བསྐོར། གཞན་གོང་ལྟར་རོ། །དེ་ལྟར་གང་
དང་བཙན་གྱི་དགྲ་ལ་ཆོ་འཕྲུལ་སྟོན་པའི་འཁོར་ལོ་ནི་དཔེའུ་ཆུང་ལྟར་བྲི་ལ་སོ་སོར་
བསྐོར། ཐན་དང་དཀྱིལ་འཁོར་བཅའ་ཐབས་ནི་དཀྱུས་ནས་བྱུང་བ་ལྟར་བྱའོ། །དེ་
རྣམས་བྲག་བཙན་དམར་པོའི་བསྒྲུབ་ནས་འགྲུབ་པའི་རྒྱུད་བསྟན་པའི་ལེའུ་སྟེ་གཉིས་
པའོ། །༼སྤ༽ ཨགྣི། །
སྐྱེས་བུ་ཆེན་པོ་ཕྱི་རུ་བསྒྲུབས་པ་དང་། བྲག་བཙན་དམར་པོ་ནང་དུ་བསྒྲུབ་
པ་དང༌། མྱུར་བ་སྲོག་ལེན་གསང་བའི་སྒྲུབ་པ་དང༌། གསུམ་གྱི་གནད་ཀ་སྙིང་གི་
དྭངས་མ་ལྟ་བུར་རྒྱུད་སྲོག་བདག་སྤུ་གྲི་དམར་པོ་གྱི་གྲན་རེག་གཅོད་འདི་ཡི་གནད་
ཀྱི་དམ་ཚིག་ནི། རྒྱུན་པར་བསྒྲུབ་པའི་དམ་བཅའི་ཚིག་བོར། སྲོག་དང་འབོར་པ་
145

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བརྒྱ་སྟོང་ངམ་ཐ་མ་ཉི་ཤུ་རྩ་གཅིག་རེ་མི་གཅིག་ལོ་དུས་ཟླ་དུས་བྱས་པའི་གསོལ་ཀ་
མི་འདས། སྔགས་ཚིག་མི་ཚིག་མི་བསྲེ། བཙན་ལ་རྟེན་དུ་བཙུགས་པའི་དཀོར་ནོར་
ལོག་ཏུ་མི་བརླག །སྒྲུབ་རྟེན་མི་ལ་མི་བསྟན། ནམ་ཡིན་ལས་མཐའ་མི་དཀྲུག །རྟེན་
བཅའ་བ་ལ་དམོད་མི་བྱ། སེ་བ་དྲུང་ནས་མི་ལྟོ་ཟ། བྲག་དམར་རྩེ་རུ་དཀར་ཐབ་མི་
བྱ། སེ་བ་དང་བྲག་ལ་ཟོར་བས་མི་དམོད། དུག་ཤིང་གི་དུད་པས་མི་བདུག །ལིང་ག་
ལ་ཆང་ཕུད་འཐོར་མི་ཉན། བསྐང་བའི་གཏོར་མ་རྩེ་གྲུ་གང་ལས་མི་ཆུང་། འབུལ་
གཏོར་དམར་གཏོར། ར་ཤ་ར་ཁྲག་གིས་བརྒྱན་ལ། སོར་མོ་བཅུའམ་དྲུག་རེ་ཡིན།
དོ་གལ་གནད་ལ་བབ་དུས་བསྐུལ་ཚེ། ཁྲོ་ཞིང་གཏུམ་ལ་བསྐུལ། རྔམ་ཞིང་རྔམ་ལ་
བསྐུལ། ངུ་ཞིང་བྲང་བརྡུང་ལ་སྐུལ། བརྟེན་ནི་རྡེབ་ཅིང་། གོས་གཡབ་འདོར་ལ་
བསྐུལ། གནད་དུ་བསྐུལ་དང་ཧབ་གདང་མི་བྱ། འོག་རླུང་གི་གནད་གཏུམ་གཏུག་
དྲི་མི་བཏུལ། ཁྱི་དང་བུད་མེད་ཐ་རི་དང༌། དཀྱིལ་འཁོར་ཉེ་ཕྱོགས་མི་བཞགས། གྲི་
རྐང་རང་དབང་མི་པར་ལག་རྒྱུད། བསྐུལ་དུས་རག་ཏ་རྒྱུན་ཆད་མེད་པར་འབུལ།
བསྐང་དུས་སྨན་རག་གཏོར་གསུམ་བར་མི་འབུལ། འགྲུབ་རྟགས་བྱུང་ན་རྩ་བའི་བླ་
མ་མ་གཏོག་གཞན་ལ་སྨྲ་བ་མི་བྱ། སྒྲུབ་ཁང་དུ་ཐུགས་དང་། ཀུ་རེ་དང་ཧ་འབོད་
དང་མཆོང་རྒྱུག་རྣམས་སྤང་བ་གལ་ཆེའོ། ། དེ་རྣམས་བྲག་བཙན་སྲོག་གི་དམ་ཚིག་
ཡིན་པ། བྲག་བཙན་རྩེ་གཅིག་བསྒྲུབ་ཅིང་འགྲུབ་དུས་མིག་སྙིང་སྲོག་གི་དང་མ་ལྟར་
བརྩལ་ཞིང་གཅེས་སུ་བཟུང་བར་བྱའོ། །བཀྲ་ཤིས་པར་ཤོག །
146

འཇིགས་བྱེད་གཤིན་རྗེ་ནག་པོའི་གསང་རྒྱུད་དུག་
མཚོ་ཁོལ་མའི་ལོ་རྒྱུས་བཞུགས་པ་
ལེགས་སོ། །
༄༅། །བྦ བྦ། གཡུང་དྲུང་ལྷའི་སྐད་དུ་ན ཡ་མན་ཁྲོ་ཏ་དུན་ཏི་མ་ཧ་ཏན་ཏྲ་
སྨརཿ བོད་སྐད་དུ༔ གཤིན་རྗེ་ཁྲོས་པའི་གསང་རྒྱུད་དུག་མཚོ་ཁོལ་མ་ཅེས་བྱ་བ
དབང་གི་རྒྱལ་པོ་མཁའ་འགྱིང་ཁྲོ་བོ་ལ་ཕྱག་འཚལ་ལོ ད་འདི་ནས་མར་ལ་ཁྲོ་བོའི་
རྒྱལ་པོ་འཇིགས་བྱེད་གཤིན་རྗེ་ནག་པོ་ཆེན་པོ་ཁྲོས་པའི་རྒྱུད་དུག་མཚོ་ཁོལ་མ་ཕུང་
བྱེད་འཕྲུལ་གྱི་མན་ངག་གཏན་ལ་དབབ་སྟེ སྤྱིར་མང་ལ་འབྲེལ་པ་བཟླ་གསང་
འཁོར་ལོའི་རྒྱུད་བརྣག་པ་ལས་ཀྱི་དྲྭ་བ་ཕྱི་ཡི་རྒྱུད་དང་ ཉུང་ལ་འདུས་པ་མཐུ་ལུང་
དུག་རི་ནག་པོ་ནང་གི་རྒྱུད་དང་ དམར་ལ་ཟབ་པ་གབ་པ་འབྲེལ་ཆུང་མན་ངག་གི་
ལུགས་སུ་གསང་རྒྱུད་དུག་མཚོ་ཁོལ་མ་དང་གསུམ་གཏན་ལ་དབབ་པ་ལསཿ འདིར་
ཁྲོ་བོའི་རྒྱལ་པོ་འཇིགས་བྱེད་གཤིན་རྗེ་ནག་པོ་ཆེན་པོ་ཁྲོས་པའི་གསང་རྒྱུད་དུག་མཚོ་
ཁོལ་མ་བསྟན་པ་ནི༔ ཡེ་ཤེས་དབྱིངས་ཀྱི་ཕུང་མཐུ ཐེག་པ་དགུ་ཡི་ལས་མཐའ
སྲོག་དམར་འབྱིན་བྱེད་ཁ་ཚརཿ གཡུང་དྲུང་དྲྭ་བའི་ལས་སྦྱོར དགོངས་པ་ཉམས་ཀྱི་
བརྣག་པ འཇིག་རྟེན་དྲེག་པའི་མཆོད་བསྟོད དྲག་པོ་དབལ་གྱི་ངན་སྔགས
གཡུང་དྲུང་བོན་གྱི་དམེ་ཁྲམ དུས་གསུམ་ཕྱག་རྒྱ་བཤིག་བྱེད ཁམས་གསུམ་ཕུང་
147

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་དུག་སྦྱོར༔ སྲིད་གསུམ་བརླག་པའི་འཁྲུལ་འཁོར༔ སྟོང་གསུམ་སྲོག་ལུས་མྱུར་
ལེན འཇིགས་བྱེད་ཆེན་པོའི་དགོངས་པ ནག་པོ་ཆེན་པོའི་སྲོག་མདངས གཤིན་རྗེ་
རྒྱལ་པོའི་ཐུགས་རྒྱུད དྲེགས་པ་ཡོངས་ཀྱི་འདུས་སོ་ཞེས་བྱ་ལ་གསུམ་སྟེ༔ དང་པོ་
མདོ་དོན་གྱི་གཞི་སླང་བ་དང་༔ གཉིས་པ་ལོ་རྒྱུས་ཀྱི་ཁོག་དབུབ་པ་དང་ གསུམ་པ་
ལས་རིམ་གྱི་ཁ་བསྒྱུར་བའོ དང་པོ་མདོ་དོན་གྱི་གཞི་བསླང་བ་ལ་གསུམ་སྟེ རྒྱུད་
ཀྱི་རྒྱལ་པོ་འདི་ཉིད་དང་པོ་གང་ནས་གང་དུ་བརྒྱུད་པ་དང་ 
བར་དུ་རྒྱུད་གང་ལས་
བཏུས་པ་དང་༔ ཐ་མ་དགོས་པ་ཅི་ཕྱིར་བསྟན་པ་དང་གསུམ་མོ དང་པོ་གང་ནས་
གང་དུ་བརྒྱུད་ཅེ་ན གཤིན་རྗེ་གཤེད་དུ་ཁྲོས་པ་ལས་མཁའ་འགྱིང་དབང་གི་རྒྱལ་
པོའི་འབར་བ་ཐབས་ཀྱི་བསྟན གཤིན་རྗེ་གཤེད་ཀྱི་རྒྱལ་པོས་འཕྲུལ་གཤེན་སྣང་ལྡན་
ལ་བྱིན་རླབས་ཐུགས་ཀྱི་རྒྱུད འཕྲུལ་གཤེན་སྣང་བ་འོད་ལྡན་གྱིས་འཆི་མེད་ཡབ་
ཡུམ་སྲས་གསུམ་ལ་ངག་དང་ཚིག་སུ་འཕོས འཆི་མེད་ཡུམ་སྲས་གསུམ་གྱིས་གསང་
འདུས་དང་སྟག་ལ་ལྷ་ཀླུ་མི་ཡི་གཤེན་ལ་བརྒྱུད་ལུང་མན་ངག་གི་ཚུལ་དུ་གནང་
དབལ་གཤེན་དེ་རྣམས་ཀྱིས་སྟག་གཟིགས་ཡུལ་དུ་ནམ་མཁའ་སྣང་བ་མདོག་ཅན་ལ་
ཚིག་དང་ཡི་གེར་བཏབ་ནས་བརྒྱུད ནམ་མཁའ་སྣང་བ་མདོག་ཅན་གྱིས་བདུད་
འདུལ་སྔགས་ཀྱི་གླིང་ནས་གཡུང་དྲུང་བདུད་འདུལ་ཐོག་མེད་རོལ་པ་གར་གྱི་དབང་
ཕྱུག་ལ་གཤིན་རྗེ་ཕྱི་ནང་གསང་བའི་རྒྱུད་ལུང་མན་ངག་ཡོད་དོ་ཅོག་དག་ཁ་བྱང་སུ་
བསྟན༔ དེས་དབལ་བོན་ཧྲ་པོ་གུ་ཧྱ་ལ་བསྟན དབལ་བོན་ཆེན་པོ་དེས་གཡུང་དྲུང་
མི་འགྱུར་པོ་ལ་རྒྱུད་པའོ བར་དུ་རྒྱུད་གང་ནས་བཏུས་ཅེ་ན ཐིག་ལེ་དབྱིངས་ཆེན་
གཡུང་དྲུང་གསང་བའི་རྒྱུད་ཀྱི་བྱང་ཤར་འཇིག་རྟེན་མཆོད་བསྟོད་ཀྱི་རྒྱུད་བརྣག་པ་
ལས་ཀྱི་དྲྭ་བ་མཐུ་ལང་དུག་རི་ནག་པོ་ལས་བཏུས ཐ་མ་དགོས་པ་ཅི་ཕྱིར་བསྟན་ཅེ་
ན སྲིན་པོ་འཕགས་ཅན་གྱི་སྤྲུལ་པ་རྒྱལ་པོ་ཁྲི་སྲོང་སྡེའུ་བཙན་གྱི་བོན་ལ་ཞེ་བརྣག་
148

གཤིན་རྗེ་ནག་པོའི་གསང་རྒྱུད།
བསྐྱེལ་ཚེ རིག་འཛིན་གྱི་སློབ་དཔོན་བླ་དྲན་པ་ནམ་མཁའ་ནི་ནུབ་ཕྱོགས་སྟག་
གཟིགས་རྒྱལ་པོའི་ཁབ་རི་རྒྱལ་ལྷུན་པོ་ནས་བྱ་རྒོད་རྩལ་ལྡན་དུ་སྤྲུལ་ནས་དམུ་གཤེན་
སྣང་བ་མདོག་ཅན་གྱི་དྲུང་དུ་རྒྱུ་འབྲས་ལུང་བསྟན་ཞུ་རུ་གཤེགས་སོ གཤེགས་པའི་
ཚེ་སློབ་དཔོན་ཆེན་པོ་ནི་གཤེན་རབ་ཀྱི་མདུན་དུ་འཁོད་དེ་སྒོ་གསུམ་དག་པའི་མཆོད་
པ་དཔག་ཏུ་མེད་པ་ཕུལ་ནས་གསོལ་པཿ ཀྱི་མ་གཤེན་རབ་འགྲོ་བའི་མགོན༔ དུས་
གསུམ་མཁྱེན་པའི་བདག་ཉིད་ལགས བདག་ནི་བོད་ཁམས་དབུས་ནས་མཆིས
ཁྱོད་ཅག་རྒྱལ་གཤེན་བསྟན་པ་ལ ཡར་འཕེལ་མར་འགྲིབ་ཀུན་ནས་སྡང་༔ འདི་ཡི་
རྒྱུ་རྐྱེན་ཅི་ལྟར་ལགསཿ ཁྱད་པར་ད་ལྟའི་དུས་སྐབས་སུ་ བདག་སོགས་བོད་ཀྱི་ཞིང་
ཁམས་སུ་ མངའ་བདག་རྒྱལ་པོ་ལྟ་བ་ལོག ངེད་ཅག་བསྟན་ལ་དགྲ་རུ་སྡང་ རྒྱ་
གར་བན་དྷེའི་གདུག་རྩུབ་ཀྱིས བོན་པོ་སྤེ་ནེའུ་བློ་ཉེས་སྣར གཡུང་དྲུང་བོན་ནི་
ནུབ་པར་ངེས བོན་གཤེན་དགུང་དུ་ཡལ་ལ་ཁད༔ འདི་ཡི་རྒྱུ་མཚན་ལོ་རྒྱུས་དང་
བཟློག་ཐབས་ལུང་བསྟན་ཟབ་མོ་དང་ བདག་ཅག་སྤྱོད་ལུགས་ཅི་ལྟ་བ མཁྱེན་
ལྡན་གཤེན་གྱིས་བཀའ་སྩལ་གསོལ༔ ཞེས་ཞུས་གཤེན་གྱིས་བཀའ་སྩལ་པ༔ ལྔ་བརྒྱ་
དྲན་པ་ནམ་མཁའ་ལགས ཏིང་འཛིན་རྫུ་འཕྲུལ་མངའ་བརྙེས་པས སྟག་གཟིགས་
རྒྱལ་པོའི་ཁབ་སུ་བསྒྲོད བདག་ཅག་བསྟན་པའི་སློབ་དཔོན་མཛད གཉེར་བཞེས་
དེ་ནི་ངོ་མཚར་རྨད ད་ལྟ་གཤེན་རྒྱལ་བསྟན་པ་ལཿ བར་ཆད་སྣ་ཚོགས་སྡང་ལགས་
ཏེ བོན་འདི་ནུབ་པའི་དུས་མ་མཆིས འོན་ཀྱང་བོད་ཀྱི་ཞིང་ཁམས་སུ་ བདག་
ཅག་རྒྱལ་གཤེན་བསྟན་པ་ལ ཡར་འཕེལ་མར་འགྲིབ་འབྱུང་བ་ནི༔ སྔོན་ཚེ་སྟག་ལ་
མེ་འབར་གྱིས༔ སྲིན་པོ་དྷ་ཤ་བསྒྲལ་བའི་ཚེ༔ ལོག་པའི་སྨོན་ལམ་དབང་བྱར་ལགསཿ
ད་ལེན་བོན་གྱི་བསྟན་པ་ནི༔ ཐང་ཅིག་ནུབ་པའི་དུས་ཡིན་ལ བཟློག་ཐབས་རྫུ་
འཕྲུལ་ཡང་མི་འཚལ བྱེད་ཀྱང་བྱེད་ན་མངའ་ལགས་ཏེ བོད་རྒྱལ་མུ་ཁྲིའི་གདུང་
149

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རྒྱུད་ནི གཡུང་དྲུང་བོན་དང་ཐ་ཚིག་ཟབཿ དམེ་བོན་བྱས་ན་ཐ་ཚིག་འགལ གཡུང་
དྲུང་བོན་དང་དམ་པ་ཆོས གཤེན་རབ་བཀའ་ཡིས་གཉེར་ལུགས་ཅིག བོན་གྱི་རྒྱུད་
ལས་གཙུག་ལག་ཆོས༔ ནང་རྒྱས་བྱས་ན་དམ་ལ་འགལཿ ནམ་ཞིག་བོན་འདི་གཉན་
པས་ན ལ་ཡོག་དུས་སུ་འདེད་ནས་མསཿ བོན་གྱི་བསྟན་པ་དར་བར་འགྱུར ད་
ལྟ་བསྟན་པའི་བོན་མཆོག་རྣམསཿ ལོག་པའི་དྲི་མས་མ་གོས་པར ཟབ་མོ་རིན་ཆེན་
གཏེར་དུ་སྦོས༔ ཕུན་སུམ་ཚོགས་པའི་སྨོན་ལམ་གདབ བདུད་སྡེ་བཅོམ་པའི་གཉེར་
བཞེས་ལ ཁྱོད་ཀྱི་བསྟན་པ་དར་བར་གྱིསཿ ཞེས་གསུངས་སོ ཡང་ཞུས་པ
གཤེན་རབ་ཆེན་པོ་འགྲོ་བའི་དཔལ ཐང་ཅིག་ངེད་ཅག་བོད་ཁམས་ཀྱི བོན་གྱི་
བསྟན་པ་ནུབ་དོགས་ནས༔ བཟློག་པའི་རིམ་པ་མ་དམིགས་ཀྱང་ ད་ལྟར་བསྟན་
པའི་མཆོག་མཆོག་རྣམསཿ ལོག་པའི་དྲི་མས་མ་གོས་པརཿ ཟབ་མོ་རིན་ཆེན་གཏེར་
སྦས་ནས ཕུན་སུམ་འཚོགས་པའི་སྨོན་ལམ་གདབ བདུད་སྡེ་བཅོམ་པའི་གཉེར་
བཞེས་ལ ཁྱོད་ཀྱི་བསྟན་པ་དར་བར་གྱིསཿ དེ་དོན་ཞིབ་པར་དབྱེ་རུ་གསོལ ཞེས་
ཞུས་དེ་ལ་གཤེན་གྱིས་བཀའ་སྩལ་པཿ རིག་འཛིན་སློབ་དཔོན་དྲན་པ་ལགས དེ་ལ་
ཞིབ་ཏུ་དབྱེ་བ་ན རྒྱལ་བ་གཤེན་རབ་བསྟན་པ་ལ སྐུ་གསུང་ཐུགས་ཉིད་གསུམ་དུ་
ཡོད གནས་ཚད་མི་ལོ་སུམ་ཁྲིར་མཆིས༔ ད་ལྟ་དུས་ཀྱི་བསྐལ་པ་ལ ཡང་མྱེས་
གཤེན་རབ་དགུང་དུ་གཤེགས༔ བསྟན་པ་སྐུ་ཡི་གནས་ཚད་རྫོགས གསུང་གི་བསྟན་
པའི་དུས་སུ་ཏཿ གདུང་འཚོབ་ཚུལ་དུ་མུ་ཆོ་ཡིས བཀའ་ཡི་བསྡུ་བ་རྣམ་གསུམ་ནི
མི་ལོ་སུམ་བརྒྱའི་བར་དུ་མཛད ད་ལྟ་ཚེ་ལོ་བདུན་ཅུའི་མཐརཿ སྲིན་པོའི་ལོག་སྨོན་
གསུམ་བཏབ་པའི བར་མ་འཕགས་རྐྱེན་སྤྲུལ་པ་ནི མཐའ་ཡི་རྒྱལ་པོ་དབུས་སྐྱེས་
ནས བོད་རྒྱལ་འཕྲེང་བ་སེལ་བ་ཡིན དེ་ཚེ་ཤག་ཐུབ་ཆོས་སྟོན་དུས ང་མིན་
འཆོལ་པོའི་སྨོན་ལམ་ལ ཁྱོད་ཀྱི་བསྟན་པའི་ཆོས་ཕུག་དེ གཡུང་དྲུང་བོན་ཞེས་
150

གཤིན་རྗེ་ནག་པོའི་གསང་རྒྱུད།
ཡིན་པས་ན༔ བསྟན་པ་གཉིས་ཀ་བར་ཉག་ཏུ བཏུབ་པའི་སྨོན་ལམ་གཉིས་ཡོད་
པས སྔ་མ་ད་ལྟར་ཞི་བ་མཚོ རྐྱེན་བྱེད་ཕྱི་མ་ལྷ་སྦྱིན་ནི བླ་མ་སྤྲུལ་ནི་འགོ་བོ་
བསྐོར ང་རོ་བྱེད་ནས་སྟོར་བ་ཡིན དེ་ལྟའི་ཚུལ་ལ་ལོག་ལྟ་བས དྲི་མ་བྲལ་བའི་
དོན་དབྱེའོ ཟབ་མོ་གཏེར་དུ་སྦས་ནསཿ ཉི་ཟླའི་གླིང་བཞི་བསྐོར་བ་ལྟརཿ ཕུན་
སུམ་འཚོགས་པའི་སྨོན་ལམ་ལ བསྟེན་ཏེ་སླར་ཡང་དར་བར་འགྱུརཿ དེ་དུས་བདུད་
སྡེ་ཆེན་པོའི་གཉེརཿ བཞེད་དགོས་ཆད་བོར་ལེགས་སྨོན་པ ཕྱི་མ་སེལ་ཕྱིར་དེ་དོན་
དུ རྩམ་ནས་ཁྱོད་ཀྱི་བསྟན་པ་ལ དར་བའི་གཉེན་དང་སྡོང་ཐོབ་ཅིག སློབ་དཔོན་
ཆེན་པོའི་ཐུགས་ལ་ཞོགས ཞེས་སོ ཡང་གསོལ་བ དུས་གསུམ་མཁྱེན་པའི་གཤེན་
རབ་ལགས ཕྱི་མ་སེལ་བའི་གཉེར་གསུངས་པ༔ སེལ་བྱ་སེལ་བྱེད་ཅི་ལྟ་བ གཤེན་
རབ་ཆེན་པོས་སྩལ་དུ་གསོལ༔ ཞེས་ཞུས་པས་ཡང་གསུངས་པ༔ རིག་འཛིན་སློབ་
དཔོན་དྲན་པ་ལགས ཕྱི་མ་སེལ་བྱ་ཁར་གྱི་དུས སྲིན་པོའི་སྨོན་ལམ་གསུམ་ཐ་མ
ལྷ་སྦྱིན་སྨོན་ལམ་གཉིས་ཐ་མ གངས་ཅན་བོད་དུ་མཐུ་འཛོམ་ནསཿ འབྲས་བུ་
གཉིས་ཀ་བླ་མར་སྤྲུལ ཤག་ཐུབ་བསྟན་པའི་སྒོར་ཞུགས་ནས ཁོང་གཉིས་གཅིག་
སྡོང་གཅིག་གིས་བྱེད གཡུང་དྲུང་བོན་གྱི་བསྟན་པ་སྣུབ སྤྲུལ་རྒྱུད་མི་རབས་འགའ་
ཙམ་ནས ཁོ་མིན་གཞན་པ་ཀུན་ལ་འགྲན སེལ་བྱེད་ཚེ་ལོ་ལྔ་བཅུའི་དུསཿ རིག་
འཛིན་བརྒྱ་ཅུའི་སྤྲུལ་པ་ཡིན༔ གང་ལ་གང་འདུལ་སྣ་ཚོགས་ཀྱིས བསྟན་པ་རིན་
ཆེན་སྤེལ་བར་བྱེད༔ ཁྱད་པར་ཚེ་ལོ་བཞི་བཅུའི་དུས བསྟན་པའི་སྙིང་པོ་སྟོན་པའི་
ཕྱིརཿ ལོག་ལྟ་ཆམ་ལ་ཕབ་པའི་ཕྱིརཿ བུ་ཁྱོད་འདི་ནས་ལྷོ་ཡི་ཕྱོགས བདུད་འདུལ་
སྔགས་ཀྱི་གླིང་དུ་སོང་ དབལ་བོན་བདུད་འདུལ་ཐོག་མེད་དང་ བྲོམ་པོ་གུ་རྒྱའི་
ཐུགས་བཅུད་ལོངས ཡག་མེ་དབལ་འགབ་འབྲེལ་པ ཁམས་གསུམ་དབང་བསྡུད་
མདོ་རྩ་ཟུངསཿ ཡ་མ་ར་ཛའི་དགོངས་དོན་ལོངས དུག་མཚོ་ཁོལ་མའི་དབལ་ཀློང་
151

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནསཿ ཁམས་གསུམ་ཕུང་བྱེད་སྙིང་པོ་ཐོན སྲིད་པ་གཡོ་འཁྲུག་འཁྲུལ་འཁོར་བསྐོར
ཀླུ་བདུད་ནག་པོའི་ཞགས་པ་བསྐྱིལ དེ་བའི་བོན་གྱི་བསྟན་པ་གཉན ང་ཡི་སྙིང་
ཐིག་རྣམས་ཀྱང་དརཿ ཁྱོད་ཀྱིས་འཕྲིན་ལས་དགོས་པ་འགྲུབ དུས་གསུམ་གཤེན་
རབ་བསྟན་པ་རྒྱས སློབ་དཔོན་ཐུགས་ལ་དེ་ལྟར་ཞོག ཞེས་གསུངས་པ་ལྟར་ཐུགས་
སུ་བཞག་ནསཿ བློན་པོ་ནི་རི་རྒྱལ་ལྷུན་པོའི་ལྷོ་ཕྱོགས་བདུད་འདུལ་སྔགས་ཀྱི་གླིང་དུ་
བྱོན་ཏེ་དབལ་བོན་ཆེན་པོ་གར་གྱི་དབང་ཕྱུག་བདུད་འདུལ་རྩལ་དང་ བྲོམ་པོ་གུ་
བྱ་གཉིས་ཀྱི་ཐུགས་བཅུད་ཡོངས་སུ་བླངས་ནས སླར་བོད་ཀྱི་ཡུལ་དུ་ཕེབས མ་
འོངས་གེ་ཤན་བསྟན་པ་ཆམ་ལ་ཕབས་པའི་ཕྱིར་དུ་བརྣག་པ་སྐོར་གསུམ་གྱི་རྒྱུད་ཆ་
ལག་ཐམས་ཅད་བཀའ་གཏེར་མ་བུ་ཁ་སྦྱོར་དུ་བྱས་ནས་རྒྱ་ཡི་བཏབ་པོ གཉིས་པ་
ལོ་རྒྱུས་ཀྱི་ཁོག་དབུབ་པ་ལ་གཉིས་ཏེ སྤྱིར་དང་བྱེ་བྲག་གོ དང་པོ་སྤྱིར་ནི ཉེ་ལོ་
སྔ་པ་ནི་བསྐལ་པ་དང་ སྲིད་པ་དང་འབྱུང་བ་ལ་སོགས་ཐམས་ཅད་ཆ་མཐུན་ལས་
བྱུང་བའི་སེམས་ཅན་གྱི་ལས་དང་ སངས་རྒྱས་མཐུ་དང་ བསྟན་པའི་བོན་དང་
འདུལ་བའི་ཞིང་དང་ མཛད་པའི་འཕྲིན་ལས་བསམ་གྱིས་མི་ཁྱབ་པ་དར་ཞིང་
རྫོགས་སོ འཁོར་ཞིང་ཐར་རོ གང་ཞིང་སྟོང་ངོ་3 དེ་ཡང་སེམས་ཅན་ལས་
དང་ སྟོན་པའི་ཐུགས་རྗེའི་བསྐལ་པ་བཟང་པོ་མེ་ཏོག་བཀོད་ཅེས་བྱ་བ་ཆགས་ཏེ
བསྐལ་པ་བཟང་པོ་དེ་ལ་འདྲེན་པ་སངས་རྒྱས་སྟོང་གི་འགྲོ་བ་ཐམས་ཅད་དབྱིངས་ཀྱི་
ཡུམ་ཆེན་མོའི་ཀློང་ལ་ལྷ་གཤེན་ལྷ་འོད་དཀརཿ སྲིད་པ་སངས་པོ་འབུམ་ཁྲི གཤེན་
རབ་ཁྱེའུ་གསལ་བ་གསུམ་གྱི་བསྟན་པ་བར་བ་ཉེ་ཚེ རྩ་གསུམ་ལྷ་ཡི་གནས་སུ་སྐྱེ་བ་
བཞེས་ནས་སྟོན་པ་བློ་གསལ་འཆི་མེད་གཙུག་ཕུད་དུ་མཚན་གསོལ་ཏེ་བཞུགས་པའི་
ཚེ བདུད་སྲིན་དྲེགས་པའི་སྡེ་ཚོགས་རྣམས་ཀྱི་ཡོད་མེད་ཀྱི་བསྟན་པ་རྩོད་ནས་
ཚངས་རིས་མན་ཆད་ཀླག་ལ་ཉེ་བར་བྱས་ཚེ་ལྷ་གཤེན་སྲིད་པ་གསུམ་གྱི་དབྱིངས་ཀྱི་
152

གཤིན་རྗེ་ནག་པོའི་གསང་རྒྱུད།
ལྷ་ཀུན་ཏུ་བཟང་པོའི་ཐུགས་རྒྱུད་བསྐུལ་ནས་དབང་གི་རྒྱལ་པོ་མཁའ་འགྱིང་ཁྲོ་བོར་
སྤྲུལ་ནསཿ ཡི་དམ་ཀ་ཆེན་བརྒྱད་ཀྱི་གསས་མཁར་བསྐུལ་བའི་ལོག་པའི་སྡེ་ཚོགས་
ཐམས་ཅད་རབ་ཏུ་ཞི་བ་ཆེན་པོའི་སྤ་བསྐང་ ཡོངས་སུ་དྲག་པོ་ཁྲོས་པའི་ཚར་
གཅོད ཀོང་རྩེ་སྨན་བུའི་སོས་ཀྱི་དོག་གཅོད སྤྱི་བཙན་གཉིས་མེད་སྤྱོད་པའི་དོན་
སྟོན ལྟ་བ་དབྱིངས་སུ་གྲུབ་པའི་འཕྱོང་བཅད བསྒོམ་པ་ཀློང་དུ་ལྡིང་བའི་རླབས་
འདྲེན༔ སྤྱོད་པ་མཁའ་རུ་ཆིབས་པའི་དྲི་འདྲེན འབྲས་བུ་རྒྱ་ཆད་མེད་པའི་ཤུལ་
མཚོན དམ་ཚིག་སྲུང་མཚམས་བྲལ་བའི་དམིག་གསལ་ནས་བསྟན་ནས་བསྟན་པ་
རིན་པོ་ཆེ་གཉེན་ལ་བརྗིད་པ་བྱས་སོ དེ་ནི་སྤྱི་ཡི་ལོ་རྒྱུས་བསྟན་པའོ ད་གཉིས་
པ་བྱེ་བྲག་ཏུ་དུས་དང་བསྐལ་པ་དེ་ཙམ་ན ལྷ་སྲིན་བགེགས་བདུད་ཀྱི་བུ་རྣམས་ཀྱི་
སངས་རྒྱས་བསྟན་པའི་བར་མཚམས་སུ་ལྷ་ལ་དོ་བསྡོ གསས་ལ་རུ་ང་ བོན་དང་
འདྲེན་ཚོལཿ གཤེན་ལ་བར་ཆད་རྩམ་པའི་དུས་དེརཿ སྲིད་པ་སངས་པོ་འབུམ་ཁྲིའི་
སངས་རྒྱས་བསྟན་པའི་རྒྱལ་མཚན་གཉེན་ལ་བརྗིད་པ་མི་ནུབ་རྒྱལ་མཚན་དབྱིངས་
སུ་ཕྱར་བ་དང་༔ དུས་གསུམ་སངས་རྒྱས་ས་བཅུ་གཉིས་མན་ཆད་ཀྱི་དམོད་པ་གང་གི་
ཡང་མི་རྫི་བའི་ཕྱིར་ ཐབས་དང་ཐུགས་རྗེ་འདུལ་བྱ་འདུལ་བྱེད་ཀྱི་ཞིང་ཁམས་སུ་
བདུད་སྲིན་བགེགས་ཀྱི་བུ་རྣམས་དུག་གསུམ་དང་ང་རྒྱལ་བ་དང་༔ རུ་ང་བ་དང་
འཕྲག་དོག་པ་ཐམས་ཅད་སུན་འབྱིན་པར་བྱ་བའི་ཕྱིར་དང་ གསས་མཁར་གསང་བ་
སྒོ་དགུའི་བསྟན་པ་ཁ་བྱོས་སུ་གཉེར་བཅོལ་བའི་ཕྱིར་དུ་ལྷན་སྐྱེས་སྣང་བའི་རྟོགས་པ་
ལས་ཡི་གེ་ཨ མཐིང་ནག་དུ་ཏིའི་རང་སྒྲ་སྟོང་གསུམ་གཡོ་བ་ཅིག་ཏུ་སྤྲོས་སོ སྤྲོས་
པ་དེ་ཡང་རི་རབ་ལྷུན་པོའི་ལྷོ་ཕྱོགས་གཉའ་ཤིང་འཛིན་གྱི་རྩེ་མོ་དུག་མཚོའི་ཀློང་
དཀྱིལ་ན༔ དུག་བྲག་གཏམས་པའི་སྟེང་དུ་བབས་སོ དེ་ཉིད་ལ་ལྷ་ཆེན་མ་ཧ་དེ་བ
ཀླུ་བདུད་བ་སུ་ནག་པོ ས་བདག་མི་ལུས་སྦལ་མགོ་གསུམ་གྱི་དུག་གསུམ་གདུག་
153

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་མངའ་གསོལ་ནས་བསྟོད་པསཿ ཞག་གསུམ་དྲོས་བཞིའི་ནང་དུ་དུག་གསུམ་ངར་
ཟིལ་གདུག་པ་རང་གྲུབ་ཀྱི་ལྕགས་ཀྱི་སྒོ་ང་དུག་གི་ཚྭ་ཚྭ་འཕྲོ་བ་ཞིག་བྱུང་༔ དེ་ལ་ལྷ་
སྲིན་བགེགས་བདུད་ཀྱི་བུ་རྣམས་ཀྱིས་སྨོན་ལམ་རྒྱ་ཆེན་པོ་བཏབ་སྟེ དུག་དང་ཁྲག་
གིས་ཁྲུས་གསོལཿ དྲེགས་པའི་སྡེ་དཔོན་ཡོངས་ཀྱིས་མཐུ་དང་སྟོབས་ཀྱི་དབང་བསྐུར
དེ་ནས་དགུན་ཟླ་ཐ་ཆུང་གི་གླང་ཟླ་བའི་གནམ་སྟོང་མུན་པའི་སྨྲག་ལ་བརྡོལ་པསཿ
སྒོ་ང་ཕྱི་ནང་གི་དྲིས་མ་དང་གདར་ཤ་སྒོང་ཆུ་རྣམས་ལ་རྩུབ་འགྱུར་རང་ཆས་ཀྱི་ཞིང་
བཀོད བྷན་དྷ་ཤིང་གི་ནགས་ཚལ རྩུབ་ལྡན་ཀེང་རུས་ཀྱི་དུར་ཁྲོད༔ རཀྟ་འཁྲུགས་
པའི་རྒྱ་མཚོ་ལ་སོགས་སྲིད སྒོ་ང་ནང་གི་སྙིང་པོ་ལ་འཇིགས་བྱེད་གཤིན་རྗེ་ཡབ་
ཡུམ་ཤིན་ཏུ་ལྟར་མི་བཟོད་པ་རང་ཆས་རང་རྫོགས་སུ་བྱུང་ནས༔ ལྷ་སྲིན་བགེགས་
བདུད་ཀྱི་བུ་རྣམས་དབང་དུ་འདུས་ནས་འདུད་དོ འདུད་པ་པོ་རྣམས་ཀྱི་རང་གི་
དྲེག་པས་སུན་ཕྱུང་ངོ་ འཇིགས་བྱེད་ཆེན་པོ་དཔའ་བོའི་ཞབས་ནས་འགུལ་མ་ནུས་
སོ ཀུན་གྱི་དཔོན་དུ་བགྱེད་དོ༔ དེ་ལྟར་རང་ཤུགས་བརྩོན་པའི་དབང་གིས་སྲིད་
པ་གསུམ་པོ་དབང་དུ་བསྡུས་པས་ཁད་ཀྱི་རླག་ལ་ཁད་དུ་བྱུང་ངོ་ དེ་ཡི་ཚེ་གཡུང་
དྲུང་ཐིག་ལེ་འོད་ཀྱི་གསས་མཁར་དུ་ལྷ་ཀུན་ཏུ་བཟང་པོ་རྣམ་པ་ཐམས་ཅད་སྣང་བ་
ཀུན་ལ་ཁྱབ་པ་ཡོངས་ལ་བདལ་པ་ཉིད་ཀྱི་གཟིགས་ཏེ་འབར་བའི་རྒྱལ་པོ་མཁའ་
འགྱིང་ཁྲོ་བོ་ཆེན་པོར་བཞེངས་ཏེ ཞལ་ནས་བསྔོ་ཆ་ཧ་ལའི་སྒྲ་དྲག་ཏུ་འབྱིན་པས་
སྲིད་པའི་རྩེ་ནས་ན་རག་གདར་སོ་ཡན་ཆད་རྣམ་པ་དྲུག་ཏུ་གཡོས་སྦོ དེ་ཡི་ཚེ་
གསས་མཁར་གསང་བ་སྒོ་དགུའི་ཡིད་དམ་ཀ་ཆེན་བརྒྱད་ཀྱི་ལྷ་ཚོགས་བསྐུལ་ཞིང་
འཇིགས་བྱེད་ནག་པོ་ཆེན་པོ་འཆི་བདག་གཤིན་རྗེའི་སྡེ་ཚོགས་དབང་དུ་བསྡུས་ནས་
དམ་ལ་བཏགས་ཏེ་གསང་སྔགས་ཀ་བརྒྱད་བསྟན་པའི་གཉེར་གཏད བསྐལ་སྟོང་
སངས་རྒྱས་རྣམས་ཀྱིས་སྐོས་བཏབ དུས་གསུམ་སྟོན་པ་ཡོངས་ཀྱི་བསྟན་པ་བསྲུང་
154

གཤིན་རྗེ་ནག་པོའི་གསང་རྒྱུད།
བའི་ཆད་བོར་སངས་རྒྱས་བསྟན་པ་འཛིན་པའི་སྲོག་ཤིང་དུ་གནས་ཏེ་ཁམས་གསུམ་
དྲེགས་པའི་སྡེ་དཔོན་གྱི་ཚུལ་དུ་འདས་མ་འོངས་ཀྱི་མཚམས་སུ་ཁྲོ་བོ་ཡོངས་ཀྱི་
མངའ་གསོལ་དབང་བསྐུརཿ དེ་ནི་བྱེ་བྲག་སྐྱེ་བ་རྣམས་བཞིའི་ཉེ་སྒོང་རྒྱུད་སྐྱེས་ཀྱི་ལོ་
རྒྱུས་གཏན་ལ་དབབ་པའོ ད་གསུམ་པ་ལས་རིམ་གྱི་ཁ་བསྒྱུར་བ་ལ ལྷ་ཡི་གྲོལ་
ཆ་དང་ རྒྱུད་ཀྱི་རྩ་བ་དང་༔ ལས་མཐའི་ཆ་ལག་བསྟན་པའོ དང་པོ་ལྷ་ཡི་གྲོལ་
ཚུལ་ནི དང་པོ་ལྷ་ཡི་གྲོལ་ཚུལ་ལ་བཞི་སྟེ མངལ་ལས་སྐྱེས་ཏེ་གྲོལ་ཚུལ་དང་ སྒོ་
ང་ལས་སྐྱེས་ཏེ་གྲོལ་ཚུལ་དང་ རྫུས་ནས་སྐྱེས་ཏེ་གྲོལ་ཚུལ་དང་ དྲོད་ལས་སྐྱེས་ཏེ་
གྲོལ་ཚུལ་དང་བཞི་ཡོད་དེ་འདི་ནི་ཤིན་ཏུ་ཉེ་ལ་མྱུར་བའི་རྒྱུད་སྒོང་ལས་སྐྱེས་པའི་
ཚུལ་བསྟན་པ་ཡིན་ནོ གཉིས་པ་རྒྱུད་ཀྱི་རྩ་བ་ནི བསྐལ་པ་མེ་ལྟར་འབར་བའི་
གནས་མཆོག་ཏུ་མཁའ་འགྱིང་དབང་གི་རྒྱལ་པོ་འདྲ་བར་འཁོར་ནག་པོ་ཆེན་པོ་ལ་
སོགས་ལ་བསྟན༔ དེ་ནས་གཡུ་ལུང་ཤེལ་གྱི་བྲག་ཕུག་སོགས་དྲག་པོ་གསང་བའི་
གནས་སུ་སྟོན་པ་ཡེ་གཤེན་འཆི་མེད་གཙུག་ཕུད་ཀྱིས དབལ་གཤེན་གསང་བ་
འདུས་པ་དང་ དབལ་བོན་སྟག་ལ་མེ་འབར་ལཿ ཕྱི་རྒྱུད་དྲ་བ་ནག་པོ ནང་རྒྱུད་
དུག་རི་ནག་པོ གསང་རྒྱུད་དུག་མཚོ་ཁོལ་མ་དང་གསུམ་གཏན་ལ་དབབ ཕྱི་རྒྱུད་
དྲྭ་བ་ནག་པོ་ལ་གཞུང་གསུམ་བྱུང་ ཡག་མེ་དབལ་ཕྱི་རུ་སྒྲུབ་པ་དང་༔ ཁམས་
གསུམ་དབང་བསྡུད་ནང་དུ་བསྒྲུབ་པ་དང་ ཡ་མ་ར་ཙ་གསང་བར་བསྒྲུབ་པ་དང་
གསུམ་དུ་བྱུང་ ནང་རྒྱུད་དུག་རི་ནག་པོ་ལ་འཇིགས་བྱེད་ཆེན་པོ་ཕྱི་རུ་བསྒྲུབ་པ་
དང་ ཁྲོས་པ་ནག་པོ་ནང་དུ་བསྒྲུབ་པ་དང་ དམག་དཔོན་ཆེན་པོ་གསང་བར་
གསང་རྒྱུད་དུག་མཚོ་ཁོལ་མ་ལ་གཤིན་རྗེ་གཤེད་ནག་
སྒྲུབ་པ་དང་གསུམ་དུ་བྱུང་ 
ཡེ་ཤེས་སུ་བསྒྲུབ་པ་དང་༔ ཁྲོ་ཆུ་དུག་གདོང་ལྷ་རུ་བསྒྲུབ་པ་དང་༔ ལས་ཀྱི་གཤིན་རྗེ་
དེད་དཔོན་དུ་བསྒྲུབ་པ་དང་གསུམ་དུ་བྱུང་སྟེ་གསང་རྒྱུད་དེ་རྣམས་རྒྱུད་ཀྱི་རྩ་བ་
155

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གྲོལ་ཚུལ་ལོ༔ གསུམ་པ་ལས་མཐའ་ཆ་ལག་བསྟན་པ་ལཿ སྤྱིར་རྒྱུད་ཆེན་དེ་གསུམ་
ཐམས་ཅད་ཀྱི་རྩ་བ་རྒྱུད་ཀྱི་རྒྱལ་པོ་ནི༔ འོག་མིན་དབྱིངས་ཀྱི་ཞིང་ཁམས་སུ༔ སྟོན་པ་
མཁའ་འགྱིང་དབང་གི་རྒྱལ་པོ་ཡི འཁོར་ནག་པོ་ཆེན་པོ་ལ་སོགས་ལ་བཤད་པ་ཡིན་
ཏེ རྒྱུད་ཀྱི་རྒྱལ་པོ་དེ་ལ་འཆི་མེད་རྣམ་གསུམ་དང་ གསང་འདུས་དབལ་གཤེན་གྱི་
ཕྱི་ནང་གསང་བའི་རྒྱུད་ལ་བསྒྲུབ་ཐབས་ཟབ་མོ་དགུ་རུ་བསྟན་པར་མཛད་དོ
སྒྲུབས་ཐབས་དེ་རྣམས་ཐམས་ཅད་ཆད་ཁུང་གཅིག་གིས་འགབ་འབྲེལ་པས་ན༔ མན་
ངག་ཐམས་ཅད་ཀྱང་གྲབ་འགྲེལ་སྒྱུ་འཕྲུལ་དྲྭ་བའི་ཚུལ་དུ་ཤེས་དགོས་སཱི ཁྱད་པར་
དུ་འཆི་བདག་གཤིན་རྗེ་ཁྲོས་པའི་གསང་རྒྱུད་དུག་མཚོ་ཁོལ་མ ལས་རིམ་དུག་
གདོང་དམར་ནག་ཁམས་སུམ་ཕུང་བྱེད བརྣགས་པ་ལས་ཀྱི་ཁ་ཚར་ཀླུ་བདུད་ནག་
པོའི་ཞགས་པཿ སྲིད་པ་གཡོ་འཁྲུགས་ཀྱི་འཁྲུལ་འཁོར་གནམ་ས་ཆོམ་སྡེབ་སོགས་
གཅིག་གིས་གཅིག་སྡེབ་སུ་བྱ་བ་ཡིན་ཏེ གཞན་ཡང་བཀའ་གཏེར་མ་བུ་ཁ་སྤྲོད་ཀྱི་ཆ་
ལག་གང་ལ་གང་དགོས་ཐམས་ཅད་འབྲེལ་བར་གཅེས་སོ༔ དེ་ནས་གྱེར་སྤུངས་ཆེན་
པོའི འཁོར་གྱི་ཐོག་མ་སྟང་དམུ་ཙ་གྱེར་མེད་དང་ བླ་ར་སངས་ཁོད་རམ མཁའ་
འགྲོ་ཉི་མ་འོད་ལྡན་སོགས་བོན་གཤེན་གྱི་རིག་འཛིན་མཁའ་འགྲོ་རྣམས་ལ་བཀའ་ཡི་
གཉེར་གཏད་དེ་གསོལ་པ ཁོ་བོ་དྲན་པ་ནམ་མཁའ་བདག སྔོན་སྦྱང་དག་པའི་
འཕྲོ་སད་ནསཿ གཡུང་དྲུང་བོན་དང་ལས་འཕྲོ་མཐུན ཞང་བོད་ལོ་པཎ་ཐམས་ཅད་
ཀྱིསཿ ཐུགས་ཀྱི་གདམས་པ་ཁ་བྱོས་སུ་ དོན་ལ་མ་འབྱོང་གཅིག་ཀྱང་མེད ཁྱད་
པར་སྐྱེ་བ་ལྔ་བརྒྱ་དྲན གདུང་རྒྱུད་བཅུ་གསུམ་མན་ཆད་ནས བོན་གཤེན་རིག་
འཛིན་ཐམས་ཅད་ལཿ བསྟན་པའི་གཉེར་དཔོན་དམ་པ་བྱས འཕགས་ཡུག་དག་
པའི་ཞིང་ཁམས་བསྒྲོད གཤེན་རབ་སྣང་མདོག་ཞལ་མངོན་མཇལ བཀའ་ཡི་
གདམས་པ་དུ་མར་ཐོབ དུས་སུ་འགྲོས་པའི་ལུང་ཡང་ནོད ཁྱད་པར་འཕགས་པའི་
156

གཤིན་རྗེ་ནག་པོའི་གསང་རྒྱུད།།
བོན་སྡེ་ནི མིག་གི་ཨ་འབྲས་ལྟ་བུ་ཁུག གསང་ཞིང་སྤྱོད་པའི་མན་ངག་འདི༔ དམ་
ཚིག་མི་ལྡན་མི་རྣམས་དང་ ནོར་འདོད་བོན་ཚོང་ཕྱར་གཡེང་དང་ ཐོ་ཅོ་སྨྱོ་སྤྱོད་
ཙིང་རྩུབ་དང་ འདི་འདི་ཕྱི་མ་རྗེ་བ་ལ མིང་ཙམ་བསྒྲགས་པའི་ཡུལ་མ་ཡིན༔ ད་
ལྟ་དུས་དང་གནས་སྐབས་འདིརཿ གཤེན་རབ་ཆེན་པོའི་ལུང་བསྟན་ལྟརཿ སྨོན་ལམ་
ལོག་པའི་ངན་དུག་གིས སྤྲིན་དཔུང་དམར་ནག་བརྩེ་བའི་ཚེ༔ བོད་འདིར་བོན་གྱི་ཉི་
ཟླ་སྒྲིབ བོན་གཤེན་རིག་འཛིན་ཐམས་ཅད་ཀྱང་ འགྲོ་དོན་ཐུགས་དམ་གང་འཕེལ་
བཞུད བསྟན་པ་རིན་ཆེན་དབུ་བསྙེལ་སྐབས རྒྱུད་དང་མན་ངག་ཚོ་གསུམ་བཅད
ཆ་ཅིག་ར་སངས་ཁོད་ལ་གཏད༔ སྤྲུལ་པ་གྱེར་ལ་མཚན་གསོལ་བས ལྷོ་རི་འཚམས་
ནས་བསྟན་པ་སྤེལ ཆ་གཅིག་སྟང་ཆེན་ཁྱོད་ལ་གཏད༔ མི་བརྗེད་གཟུངས་དང་
ལྡན་པར་གྱིསཿ དགོས་པའི་དུས་སུ་ཚོད་དུ་སྤེལ ཆ་གཅིག་ཉི་མ་འོད་ལྡན་དང་
བདག་ཉིད་གྱེར་སྤུངས་ལ་སོགས་ཏེ བོན་གཤེན་མཁའ་འགྲོ་བདག་ཅག་གིསཿ ཤེལ་
བྲག་གསང་བའི་ཚལ་དུ་སྦས བཀའ་གཏེར་མ་བུ་དུས་སུ་སྤྲོད མ་གཡེལ་ཐུགས་ཀྱི་
དཀྱིལ་དུ་ཞོག ལས་ལོག་དྲི་མས་མ་གོས་པརཿ གསང་བའི་མན་ངག་ཟབ་མོ་འདི
བཀའ་ཡི་སློབ་མ་མང་གྱུར་ཀྱང་༔ ལས་ལྡན་ཁྱེད་གསུམ་མ་གཏོགས་པ༔ གཞན་དག་
གང་ལ་བསྟན་པ་མེད ནམ་ཞིག་དུས་ལ་བབ་པའི་ཚེ ཤེས་རབ་བློ་ལྡན་གསང་
སྔགས་སྣོད ང་ཡི་བྱིན་བརླབས་རིམ་བཞིན་འཕེལ ཁྱད་པར་རིན་ཆེན་རྒྱལ་མཚན་
སྒྲེངས བློ་ལྡན་སྙིང་པོ་སྙིང་རྗེ་ཆེ བདུད་འདུལ་རྩལ་ཆེན་རིག་པ་འཛིན༔ བདག་
ཉིད་བསྟན་པའི་བོན་ལ་དབང་ བཀའ་གཏེར་མ་བུ་འཁྲུགས་སྡེབ་ཅིང་ ལྔ་བརྒྱ་
དུས་ཀྱི་ཐ་མ་ལཿ རིན་ཆེན་རྒྱལ་པོའི་བཀའ་གཏེར་སྡུད གནས་དགོན་སྟོང་དང་རྩ་
གཉིས་སྐྱོངསཿ དེ་དུས་བསྟན་པའི་རླབ་པོ་ཆེ རྒྱལ་ཁམས་མངའ་རིས་བོན་ལ་བསྒྱུར
བདག་ཀྱང་བོད་ལ་ཞལ་མངོན་སྟོན བོད་ཁམས་དག་པའི་དགེ་སྒོར་བཙུད དེ་དུས་
157

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྟང་ཆེན་ཁྱོད་ཉིད་སོགས དག་པའི་འཁོར་སྡེ་ཕོ་མོ་ཡང་ སྤྲུལ་པ་བྱེ་བྲག་འགའ་རེ་
མཛོད གསང་སྔགས་སྤྱོད་པ་རླབས་པོ་ཆེའི བསྟན་པ་ཡོངས་ཀྱི་དར་སོ་འཛུག
གཡུང་དྲུང་བོན་གྱི་རྒྱལ་མཚན་ཚུགས བདག་ནི་ཨོ་རྒྱན་ཡུལ་དུ་འགྲོ ཁྱེད་རྣམས་
གསང་སྤྱོད་འགྲོ་དོན་མཛོད བཏང་བཞག་ཚོད་ལ་མཁས་པའི་ངོས དུས་ཀྱི་ལ་
ཚམ་འགྱེད་པར་མཛོད ཞེས་གསུངས་ནས་གཉེར་དུ་གཏད་གདམས་པ་རྫོགས་སོ
ས་མ་ཡ༔ རྒྱ་རྒྱ་རྒྱ༔ ཨུ་ཡ་རྒྱ༔ ཨ་ཡེ་རྒྱ༔ ཨུ་པ་རྒྱ༔ ཨཧྥ་རྒྱ༔ ཨུ་ཏྲ་རྒྱ༔ ཨེ་ཀ་རྒྱ༔
རྒྱ་རྒྱ་རྒྱ༔ ཟབ་རྒྱ༔ གསང་རྒྱ༔ གཏད་རྒྱ༔ སྦས་རྒྱ༔ གཏེར་རྒྱ༔ རྒྱ་རྒྱ་རྒྱ༔
158

སྐྱེས་བུ་ལས་གིང་དཀར་པོའི་རྫུ་འཕྲུལ་སྐུ་ལྔའི་སྲོག་
རྒྱུད་གནད་ཀྱི་ཐེམ་ཡིག་དངུལ་དཀར་བུམ་པ་
ཞེས་བྱ་བ་བཞུགས་སོ། །
༄༅། ། ༧།།ཧྥ།།། #| ཀ་ར གཡུང་དྲུང་ལྷ་ཡི་སྐད་དུ། ཡེ་ཁྲི་
ཨ་དཀར་ཙ་ཀྲ་ཀྲོ་ཏ་ཏྲི་ཡ་ཡེ་ཨཱ་ཨཱ། ཞང་ཞུང་བོན་གྱི་སྐད་དུ། སད་དོ་ཏྲི་ཏྲི་ཝེར་རོ་
དྲུང་མུ་སྨར་ལ་ཧོ༔ གཙང་དག་སྤུ་རྒྱལ་བོད་ཀྱི་སྐད་དུ་ན། ལྷ་ཡེ་ཤེས་ཀྱི་སྐྱེས་བུ་བརྒྱ་
བྱིན་ཆེན་པོ། གཡུང་དྲུང་བོན་གྱི་བསྟན་སྲུང་སྐུ་ལྔ་རྗེ། ཐེག་ཆེན་གཤེན་གྱི་དཀོར་
བདག །ལས་གིང་དཀར་པོ་ཡི། རྫུ་འཕྲུལ་སྐུ་ལྔའི་སྲོག་རྒྱུད་གནད་ཀྱི་རྒྱུད་གནད་ཀྱི་
ཐེམ་ཡིག །དངུལ་དཀར་བུམ་པ་ཞེས་བྱ་བ། བསྟན་པ་ལ་རྟེན་འབྲེལ་བཟང་ངོ༌། །སཱ་
མཱ་ཡཿ རྒྱ རྒྱ རྒྱ EP H༔
དབལ་ཆེན་པོ་དུག་ལྔ་བདུད་འདུལ་རྗེ། ཡེ་ཤེས་ལྔ་རྫོགས་ཁྲོ་རྒྱལ་སྟག་ལར་འདུད།
གནས་དབལ་རི་གྲུ་གསུམ་རྩེ་མོ་གནམ་དུ་ཟང་བའི་སར། དབལ་མཚོ་དབལ་ཆུ་
དབའ་རླབས་འཁྲུག་པའི་ཀློང་། དབལ་གྱི་མེ་རི་དམར་པོ་ཚ་ཚ་སྐར་ལྟར་འབར་ཞིང་།
དབལ་གྱི་གཞལ་ཡས་ཆེན་པོ་རབ་ཏུ་བརྗིད་པ། ཕྱི་ལྟར་དབལ་རྔམ་མཛེས་པའི་
རིགས་རྟགས་དང་ལྡན་པ། ནང་ལྟར་བོན་ཉིད་དབལ་གྱི་གཞལ་ཡས་ཁང་དུ་གསལ་
བའི། དབལ་གྱི་བྲག་ཕུག་འབར་བ་གཏིང་རིང་དུ། དབལ་བོན་སྟག་ལ་མེ་འབར་ལ།
159159

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འཁོར་དབལ་བུ་དང་དབལ་འཁོར་ལ་སོགས། བསྟན་སྲུང་སྐྱེས་བུ་ཡུལ་ས་དང་།
བརྟན་མ་སྡེ་བརྒྱད་ལ་སོགས་འཁོར་དང་བཅས་པ་བཀུག་སྟེ་བཞུགས་ཤིང་། དབལ་
གྱི་ལྷ་ཁྲོ་བོ་ཕུར་ནག་དང༌། དབལ་གྱི་ཁྲོ་བོ་འབུམ་པ་དང་། དབལ་གྱི་ཁྲོ་བོ་རམ་པ་
དང་། དབལ་གྱི་ལྷ་ཁྲོ་རྒྱལ་སྤྱི་འདུལ་སོགས། ལགསས་མཁར་གཞལ་ཡས་ཀུན་གྱི་སྒྲུབ་
པ་ཞལ་ཕྱེས་ནས། སྣང་སྲིད་ཀྱི་ལྷ་འདྲེ། དྲེགས་པའི་ཕོ་རྒྱུད་དང་། མོ་རྒྱུད་བདུད་
བཙན་གིང་དང་རྒྱལ་པོ་ལ་སོགས་སྡེ་བརྒྱད་ཀུན། མི་དམིགས་དྲག་པོའི་ཏིང་འཛིན་
གྱིས་བཀུག་ནས། དམ་བཏགས་སྲོག་དྲངས་མི་འགྱུར་དམ་ཆུ་བྲན། སྤུ་གྲི་དམར་
ནག་གསུམ་སྐུར་བཞེངས་སྒྲུབ་གཞི་ཕབས། སྲིན་བདུད་ཕོ་མོ་བསྒྲལ་ཞིང་གསང་
སྔགས་རྒྱན་དུ་བྱུང་། ཁམས་གསུམ་འགྲོ་དྲུག་ཞི་བདེའི་ཆ་ལ་ཕབས་ཤིང་བཞུགས་
པའི་དྲུང་དུ། འཁོར་དེ་དག་ནང་ནས་ཕུང་བོན་མགོ་དམར་གདན་ལ་བཞེངས་ཏེ།
སྟོན་པ་སྟག་ལ་མེ་འབར་གྱི་དྲུང་དུ། གུས་ཕྱག་འཚལ་ཞིང་ལྷ་ནོར་དམ་པ་ཕུལ། བརྩེ་
བའི་ངང་ནས་གུས་འདུད་འདི་སྐད་གསོལ། ཀྱེ་མ་མ་རྟོགས་བདུད་འདུལ་ཁྲོ་བོའི་སྐུ།
འགྲོ་བའི་དོན་ལ་བརྩེ་མཛད་སྟག་ལ་རྗེ། ལྷ་མིའི་མགོན་གྱུར་གཤེན་པོ་ཉིད་ལ་འདུད།
ཉིད་ནས་ཐུགས་རྗེའི་བྱིན་བརླབས་རྩལ་ཕྱུང་ནས། དབལ་འབུམ་རམ་གསུམ་དཀྱིལ་
འཁོར་ཞལ་ཕྱེས་ཤིང༌། ཁྲོ་རྒྱལ་སྤྱི་འདུལ་ཏིང་འཛིན་ལ་བཞུགས་ཏེ། སྤུ་གྲིའི་ལྷ་
ཚོགས་སྐུར་བཞེངས་སྒྲུབས་ལས་འབད། མ་འོངས་དོན་མཛད་བདུད་སྲིན་དམ་
བཏག་སོགས། ཨེ་མ་ངོ་མཚར་རྨད་འབྱུང་ཨ་ལ་ལ། ད་ནི་གང་གི་དབལ་འབུམ་སྲུང་
མ་ཆེ། དྲེགས་ཆེན་བཅོ་བརྒྱད་ཀུན་གྱི་རྒྱལ་པོ་སྟེ། སྐྱེས་བུ་ལས་གིང་དཀར་པོ་སྐུ་ལྔ་
ཡི། ལོ་རྒྱུས་བྱུང་ཁུང་ཐེག་པ་མཐོ་དམན་དང་། སྒྲུབ་དང་མཆོད་པའི་ལས་སུ་གང་
དགོས་སོགས། མན་ངག་གནད་ཐེམས་གསལ་བའི་རྒྱུད་གསུངས་འཚལ། ཞེས་ཞུས་
སོ། །དེ་ལ་སྟོན་པ་སྟག་ལ་མེ་འབར་ནི། འཇིགས་པའི་ཁྲོ་བོའི་སྐུར་བཞེངས་འདི་སྐད་
160

སྐྱེས་བུ་ལས་གིང་དཀར་པོ། ༼ཀའོ། ༽
གསུངས། ཞུས་པའི་དོན་རྣམས་སྐབས་ལ་རེན་གྱིས་ཕོག །མ་ནོར་གསལ་བར་ངེས་
པའི་དོན་བསྟན་པས། ཕུང་བོན་མགོ་དམར་ལ་སོགས་འཁོར་རྣམས་ཉོན། སྔོན་ཚེ་ཅི་
ཡང་མ་གྲུབ་སྟོང་པའི་ཀློང་། མུན་སྐལ་ཆེན་པོ་སྒྲིབ་ཅིང་མུན་པའི་ངང༌། བསྐལ་
སྟོང་གཅིག་ཏུ་འུར་འུར་སྒྲ་ཡིས་འགེང་། དེ་ཚེ་ལྷ་གཤེན་སྲིད་པའི་ཐུགས་རྗེ་ལས།
བྱིན་བརླབས་རྩལ་ཕྱུང་འོད་དང་ཟེར་དུ་ཆད། འོད་ཟེར་འོད་ཀྱི་གསེར་འཁོར་རང་
འཁོར་བས། རླུང་དང་མེ་ཆུ་ས་ཡི་རྟེན་དུ་གྲུབ། སྲིད་པ་རིན་པོ་ཆེ་ཡི་སྒྲོན་སྐལ་སྲིད།
སྣང་མུན་དགེ་སྡིག་ལས་སྤྱོད་སོ་སོར་འཕེལ། མཉམ་དུ་ཆགས་ཤིང་མཉམ་དུ་སྡེབ་པ་
ལ། བདུད་དང་སྲིན་ཆགས་མགོ་མཐོ་མི་རྣམས་ཟོས། མི་རྣམས་སྐྱབས་མེད་བདུད་
ཀྱི་ཟས་སྐལ་གྱུར། དེ་དུས་སྐྱབས་མགོན་སུ་ཡིས་གཟིགས་ཞེ་ན། ཀུན་ཏུ་བཟང་པོ་
བཟང་མོའི་ཐུགས་སུ་བསྙུངས། ཀུན་བཟང་གཤེན་ལྷ་བོན་གྱི་ཐུགས་རྗེ་ལས། བོན་སྐུ་
རྫོགས་སྐུ་སྤྲུལ་སྐུར་བཞེངས། ཐབས་དང་ཤེས་རབ་ཚུལ་དུ་ཡབ་ཡུམ་བསྟན། སྟོན་
པ་འཆི་མེད་གཙུག་ཕུད་བཟང་ཟ་དང༌། གསང་འདུས་སྟག་ལ་ལ་སོགས་དགོངས་
རྒྱུད་ཀྱི། ལྷ་དང་ཀླུ་དང་མི་ཡི་རིག་འཛིན་གྱིས་བསྟན་པ་སྤེལ། བདུད་བཏུལ་གསང་
སྔགས་བསྟན་པའི་མགོ་བོ་ཟུགས། དེ་དུས་སྔོན་ཚེ་བསྐལ་པའི་དེ་ཡི་གོང་། དབྱིངས་
ནས་བདེར་གཤེགས་རིགས་ལྔའི་ཐུགས་རྗེ་ལས། འོད་ལྔ་ཁ་དོག་ལྔ་ལྡན་ཟེར་དུ་ཤར།
འོད་ཟེར་བཅུད་ལས་འབྲུ་ལྔའི་ས་བོན་ལ། སྐད་ཅིག་གནས་འགྱུར་ཏཱི་དཀར་སེར། གི་
གུ་ལྗང་ལ་ར་སྟ་དམར་པོ་གསལ། འ་ཆུང་བཻཌཱུརྱའི་མདངས་བཞིན་སྔོ་ལ་དྭངས། དེ་
ལྟར་ཁ་དོག་ལྔ་གསལ་ཏཱིཡིག་དེ། རྩ་གསུམ་གནས་སུ་ངོ་མཚར་ལྡན་ཏེ་བབ། ཀུན་
གྱི་དེ་ལ་ངོ་མཚར་རབ་ཏུ་སྐྱེས། ལྷ་ཁམས་ཀུན་ནས་སྨོན་ཚིག་འདི་ལྟར་འཐོར། ལྷ་ཡི་
དབང་པོ་བདག་ཅག་གནས་སུ་བབ། ལྷ་ཁམས་གནས་སུ་ཀུན་གྱིས་ངོ་མཚར་རྒྱུ། ཡི་
གེ་ཧཱུྃ་ལ་གསལ་བའི་འོད་ལྔ་ལྡན། དབྱིངས་ཀྱི་བྱིན་རླབས་ལྷ་ཡི་དངོས་གྲུབ་འདྲ། ད་
161

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནི་ལྷ་ཁམས་སྐྱོང་པའི་ལས་གྲུབ་སྟེ། སྐྱེས་བུ་ངོ་མཚར་ཅན་ཅིག་གྱུར་པར་ཤོག །སྨོན་
ནས་ནམ་མཁའི་དབྱིངས་སུ་འཕང་པ་ལས། སྨོན་ལམ་རྫུ་འཕྲུལ་སྟོབས་ཀྱིས་འབྱུང་
ལྔར་ཐིམས། འབྱུང་ལྔའི་བཅུད་བསྡུས་སྣང་མུན་ཐབས་ཤེས་ལ། རྗེ་དང་ཡུད་དང་
འོད་ཟེར་འཐབས་རོལ་ལས། ཤེས་རབ་རིག་པའི་མི་ཕོ་ངོ་མཚར་ཅན། རང་འབྱུང་
ཡིད་འོང་སྐྱེས་བུ་རྒྱལ་པོའི་ཆས། ཅིག་དང་གཅིག་འདྲ་ཁ་དོག་ལྔར་གསལ་ཏེ། ཡབ་
བླ་བདལ་དྲུག་ཕྱ་ཡི་རིགས་སུ་འཁྲུངས། མེ་ཏོག་མཛེས་པའི་སྟེང་དུ་ལྷ་ཡུལ་བབ།
གཅིག་ནི་ལྷ་ཁམས་ཀུན་གྱི་གཙུག་ཏུ་བསྒྱུར། རྩ་གསུམ་མངའ་བདག་ལྷ་དབང་རྒྱལ་
བྱིན་གསོལ། བཞི་ནི་འཛམ་གླིང་ཕྱོགས་བཞི་བསྟན་པ་སྲུང་། བར་སྣང་གཉན་དང་
ས་གཞིའི་ཀླུ་ས་བདག །འཛམ་གླིང་ཕྱོགས་བཅུ་ཀུན་དུ་འཁོར་ལོ་བསྒྱུར། འཁོར་ལོ་
བསྒྱུར་བའི་རྒྱལ་ལྔ་བྱ་བ་གྲགས། བསྐལ་སྟོང་སངས་རྒྱས་རྣམས་ཀྱི་བཀའ་ལ་གནས།
གཡུང་དྲུང་བོན་གྱི་བསྟན་པ་རྒྱུན་དུ་སྲུང༌། སྤྲུལ་པ་གནམ་ས་བར་གསུམ་མངའ་
དབང་ཁྱབ། སྟོན་པ་འཆི་མེད་ལྷ་ནས་བབ་པའི་དུས། ལྷ་ཡི་ཞིང་ཁམས་སུམ་ཅུ་རྩ་
གསུམ་བྱོན། སྐུ་མཆོག་འབར་བའི་ཁྲོ་བོ་རྟ་མགྲིན་དུ། སྐུར་བཞེངས་འོད་གསལ་ལྷ་
རྣམས་དམ་ལ་བཏགས། ལས་ལ་བཀོལ་ཞིང་བསྟན་པའི་གཉེར་དུ་གཏད། བཀའ་
རྟགས་དགོས་འདོད་ནོར་བུ་སྤྱི་བོར་བརྒྱན། དམ་བཏགས་འཆི་མེད་བདུད་རྩི་ལྕེ་སྟེང་
དྲངས། དབང་རྟགས་ཤེལ་གྱི་ཆག་ཤིང་ཕྱག་ཏུ་བཞགས། མིང་བཏགས་བརྒྱ་བྱིན་
སྐྱེས་བུ་སྐུ་ལྔ་གསོལ། རེ་རེ་བཞིན་དུ་བཀྲོལ་ནས་འདི་ལྟར་ཏེ། ཡེ་ཤེས་རྒྱལ་བྱིན་ལྷ་
ཡུལ་འཁོར་ལོ་བསྒྱུར། རྫུ་འཕྲུལ་རྒྱལ་བྱིན་གཉན་ལ་འཁོར་ལོ་བསྒྱུར། ལས་ཀྱི་བརྒྱ་
བྱིན་ཀླུ་ལ་འཁོར་ལོ་བསྒྱུར། ཕོ་ཉ་བརྒྱ་བྱིན་ཀུན་ལ་འཁོར་ལོ་བསྒྱུར། ནོར་ལྷ་བརྒྱ་
བྱིན་ལོངས་སྤྱོད་འཁོར་ལོ་བསྒྱུར། དེ་ལྟར་འཁོར་ལོ་བསྒྱུར་བའི་རྒྱལ་ལྔ་ནི། ཡེ་ཤེས་
ངང་ནས་རྫུ་འཕྲུལ་སྐུར་བཞེངས་ན། ཡབ་ཡུམ་བདེ་བའི་འཁོར་ལོ་མཐུན་སྦྱོར་
162

སྐྱེས་བུ་ལས་གིང་དཀར་པོ། ། ༼ཀའོ། ༽
མཚམས། ཐབས་ཤེས་བདེ་ལྡན་སྤྲུལ་པའི་ངང་ནས་འཁྲུངས། རྫུས་སྐྱེས་ཚུལ་བསྟན་
ཕྱི་ནས་བསྟན་པ་སྲུངས། ཞི་བའི་ངང་ཚུལ་ལྷ་ཡུལ་རྫུ་འཕྲུལ་བསྟན། ད་ནི་དྲག་པོའི་
ངང་ནས་སྐུར་བཞེངས་པ། ནང་ལྟར་གསང་སྔགས་བསྟན་པ་སྲུང་བའི་ཕྱིར། ཡབ་
ཡུམ་བསྟེན་ཏེ་མངལ་སྐྱེས་བསྟན་ཚུལ་ནི། རིགས་ལྔའི་རང་རྟགས་དབྱིངས་ནས་
བཞེངས་པའི་ལྷ། ཡེ་ཤེས་ཐིག་ཆེན་དོན་ལྡན་བརྒྱ་བྱིན་ཉིད། ལས་ལ་བསྐུལ་ཕྱིར་
སྟག་ལྷའི་བྱིན་བརླབས་ཀྱིས། དབང་བསྐུར་བསུཾ་ལས་འོད་འཕྲོས་ཏྲི་རུ་གྱུར། ཏྲི་ལ་
གོང་བཞིན་འོད་ལྔ་འབར་ནས་སུ། སྨོན་ལམ་འཐོར་ནས་ཐུགས་ཀྱི་སྲས་སུ་བསྐུར།
ཏིང་འཛིན་དམིགས་པས་བསྟིམས་ཏེ་མཁའ་ནས་བབ། དེ་ཚེ་དམུ་བཙན་གནོད་སྦྱིན་
ལྕགས་རམ་དང་། ཀླུ་ཟ་གདོང་དགུ་སྟོང་ཁྱབ་ནག་མོ་གཉིས། རི་བོ་དགུ་འདུས་
ཟངས་མཁར་ནང་དུ་བཤོས་པ་ལ། ལྷུམ་དུ་ཡི་གེ་ཏྲིདེ་ཝལ་གྱིས་ཞུགས། ཕྱི་དེའི་
འབྲུག་ཟླའི་ཚེས་དགུ་ལ། སྲས་གསུམ་དང་སྒོ་ང་གཉིས་བྱུང་བ་ལས། ཕ་མ་གཉིས་
ཀྱང་ཤིན་ཏུ་ངོ་མཚར་ན། བུ་གསུམ་གཅིག་དང་མི་འདྲ་བ། གཅིག་ནི་ཤ་རྩ་དཀར་
ཞིང་མདོག་གསལ་བ། གཅིག་ནི་སྐུ་མདོག་སེར་པོ་ལ་འོད་ཆགས་པ། གཅིག་ནི་ལུས་
པོ་ནག་ལ་མདངས་ལྡན་པ། སྒོ་ང་གཉིས་དང་དེ་བཞིན་བྱུང་བ་ལ། མ་ཡི་པང་དུ་
བླངས་ནས་ཞལ་འཛུམ་ཞིང་། བུ་གསུམ་མགྲིན་ཅིག་མ་ལ་འདི་སྐད་སྨྲས། ངེད་རང་
སྤུན་གསུམ་སྒོ་ང་གཉིས་དང་ལྔ། དབྱིངས་ནས་རིགས་ལྔའི་ངང་སྟེ་བརྒྱ་བྱིན་ཐུགས།
སྟག་ལའི་བྱིན་བརླབས་ནམ་མཁའི་ས་གཞི་དང་། བར་སྣང་ལ་སོགས་སྐྱེ་འགྲོ་ཀུན་གྱི་
བདག །དགྲ་བོའི་གཤེད་མ་སྲོག་བདག་ལས་ཀྱི་གིང་། སྐྱེས་བུ་སྐུ་ལྔ་སྡེ་བརྒྱད་དྲེགས་
པའི་རྒྱལ། ད་ནི་མི་འདུག་སོ་སོར་སྐྱོང་དུ་འགྲོ། ཞེས་ཟེར་ནས། གཅིག་གནམ་རྟ་གྲོ་
དཀར་ལ་ཞོན་ནས་ལྷ་ཡི་བསུ་མ་དང་བཅས་ནས་ཡར་གཤེགས། གཅིག་ནི་སྒྲ་རྒྱལ་
གཡུ་འབྲུག་ལ་ཞོན་ནས་གཉན་དང་གཟའ་སྐར་གྱི་སྣ་དྲངས་བར་སྣང་དུ་འཕུར།
163

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གཅིག་ནི་རྩལ་ཆེན་སེང་གེ་ལ་ཞོན་ནས་ས་བདག་དང་ཀླུ་ལ་འགྲོགས་སྟེ་ས་གཞི་དང་
ཀླུ་ཡུལ་དུ་སོང་ནས་ཀུན་གར་སོང་ཆ་མེད་དུ་ཐལ་ལོ། །དེ་ལ་ཡབ་ཡུམ་གཉིས་ཀྱང་
རྟོག་པ་ཟོས་ཤིང་། ཅིག་ལས་གཅིག་མཛེས་བུ་གསུམ་འདུག་པ་ཤོར། ད་ནི་མ་སྲིད་མི་
ལ་སྒོ་ང་སྲིད་པ་འདི། ལྟས་ངན་ཡིན་ཞིང་ཀུན་གྱིས་ཁྲེལ་བའི་རྒྱུ། ཞེས་ཟེར་ནས་དམུ་
བཙན་གནོད་སྦྱིན་ལྕགས་རལ་ཐུགས་ཁྲོས་ཏེ། ལྕགས་དབྱིགས་ཀྱིས་བསྣུན་ཏེ་སྒོ་ང་
བརྡོལ་པ་ལ། ཟངས་སྒོང་དམར་པོའི་ནང་དུ་གཅིག་སུ་མི་འདྲ་བའི་མི། དམར་པོ་རྫི་
སྨིན་སྨང་ར་ཨག་ཚོམ་ལ་མེ་འབར་བ། དབུ་སྐྲ་དམར་པོ་སྐད་སྐབས་སུ་སླེབ་ཅིང་།
མཆེ་བ་བག་ཙམ་བརྩེགས་པ། མིག་སྐར་ཆེན་ཤར་བ་ལྟར་མིག་དུ་ལྟ་བ། ཞལ་
གདངས་ལྗགས་འགྱུ་དགྲ་ཤ་ཟ་བ། གདུགས་པའི་ངར་སྐད་སྟོང་གསུམ་ཁྱབ་པར་
སྒྲོགས་ཤིང་ཅུང་ཕ་དང་འདྲ་བ་ཅིག་བྱུང་ངོ༌། །ལྕགས་སྒོང་ནག་པོ་བརྡོལ་བའི་ནང་
དུ། མི་སྔོན་པོ་མིག་སྡང་ལྟས་སུ་ལྟ་བ། སྐུ་ཡི་ཕེམ་ཤ་རག་ཅིང་གདོངས་པ། དབུ་སྐྲ་
གཡས་གཡོན་དུ་འཁྱིལ་པ། རྨང་ར་རྫི་སྨིན་མཛེས་ཤིང་ཁྲོ་འཛུམ་དང་ལྡན་པ་ཅིག་
བྱུང་སྟེ། ཕ་མ་གཉིས་ཀྱང་ཅུང་དགའ་སྟེ། སྐྲག་ཀྱང་སྐྲག་ཅིང་དགའ་སྐྱོ་ཟུང་འབྲེལ་
གྱི་ངང་དུ་བསྡད་པའི་སྐབས་དེར། སྐྱེས་བུ་སྟོབས་དང་ལྡན་པ་ལྔ་ནི། གཅིག་ལ་ཡེ་
ཤེས་སྐྱེས་བུ་མི་ཐུང་གནམ་ཐེལ་དཀར་པོ་དུ་གསོལ་ཏེ། བེར་དཀར་དང་ཤེལ་ཁྲབ་
ཤེལ་རྨོག་སྐུ་ལ་གསོལ། ཤེལ་གྲི་དང་ནོར་བུ་ཕྱག་ཏུ་གཏད། དཔའ་བོའི་འཁོར་གསུམ་
སྐུ་ལ་བརྒྱན། གནམ་སྨན་དཀར་མོ་ཡུམ་དང་རོལ། གནམ་རྟ་དཀར་པོ་གདན་དུ་
ཕུལ་ཞིང་། གནམ་ལྷ་དང་ལྷ་ཁམས་ཀྱི་རྒྱལ་པོ་བྱས་ནས་མངའ་གསོལ་སྟེ། གནམ་
ཐེའུ་དང་ལྷ་ཡི་སྐྱེས་བུའི་ཚོགས་དང་བཅས་ཏེ་ནམ་མཁའ་ལ་དབང་བསྒྱུར་རོ། །
གཅིག་ལ་རྫུ་འཕྲུལ་གྱི་སྐྱེས་བུ་བར་ཐེའུ་སེར་པོ་མྱུར་མགྱོགས་ཀྱི་མངའ་བདག་མིང་
གསོལ་ནས། གཉན་ཁྲབ་དང་གཉན་རྨོག་སེར་པོ་སྐུ་ལ་གསོལ། གཉན་བེར་སེར་ནང་
164

སྐྱེས་བུ་ལས་གིང་དཀར་པོ། ༼ཀའོ། ༽
དུ་མནབས། གསེར་གྱི་ལྕགས་ཀྱུ་ཕྱག་ཏུ་ཕུལ། འཁོར་གསུམ་གོ་ཆས་སྐུ་ལ་བརྒྱན།
གཡུ་འབྲུག་སྔོན་པོ་གདན་དུ་ཕུལ། གཉན་ལྕམ་སེར་པོ་ཁབས་ཏུ་བཞེས། གཉན་
དང་གཟའ་སྐར་གྱི་རྒྱལ་པོ་བྱས་ཏེ། སྐྱེ་འགྲོ་དབང་སྡུད་ཀྱི་མངའ་གསོལ་ཞིང་། བར་
ཐེལ་མི་སེར་འབུམ་དང་གཉན་དམག་གི་ཚོགས་དང་བཅས་ཏེ། བར་སྣང་ལ་དབང་
བསྒྱུར་རོ། །གཅིག་ལས་ཀྱི་སྐྱེས་བུ་སྲོག་བདག་ས་ཐེལ་ནག་པོ་མིང་བཏགས་ནས།
ལྕགས་ཁྲབ་དང་ལྕགས་རྨོག་སྐུ་ལ་གསོལ། བེར་ནག་གཡང་གཞི་ལུས་ལ་བརྒྱན།
མདུང་དར་དགྲ་སྙིང་ཕྱག་དུ་བཞགས། འཁོར་གསུམ་བརྒྱན་ཞིང་དཔའ་བོའི་ཆས།
སེང་གེ་དཀར་མོ་གདན་དུ་ཕུལ། ཀླུ་ལྕམ་སྦྲུལ་མགོ་ཡུམ་དུ་བཙལ་ནས། ས་བདག་
དང་ཀླུ་ཡི་རྒྱལ་པོ་བྱས་སྟེ། སྲོག་གཅོད་དང་མཐུ་རྩལ་གྱི་མངའ་བྱིན་ཞིང་། ས་བདག་
དང་ས་ཐེའུ་ནག་པོ་འབུམ་དང་བཅས་ཏེ་ས་གཞི་ལ་དབང་བསྒྱུར་རོ། །གཅིག་ནི་
བཙན་ཡུལ་དུ་གཤེགས་སྟེ། དམུ་བཙན་དམར་པོ་དུ་དགྲ་འདུལ་མིང་བཏགས་སྟེ།
ཟངས་ཁྲབ་ཟངས་རྨོག་སྐུ་ལ་གསོལ། བཙན་བེར་དམར་པོ་ནང་དུ་མནབ། ཟངས་
གྲི་བཙན་ཞགས་ཕྱག་ཏུ་གཏད། སྟག་རལ་གཟིག་ཤུབ་འཁོར་གསུམ་བརྒྱན། བཙན་
རྟ་དམར་པོ་ཆིབས་སུ་ཕུལ། བཙན་ལྕམ་ས་སྲིན་ཁབ་ཏུ་བཞེས། སྐྱེས་བུའི་ཕོ་ཉ་
བཙན་རིགས་རྒྱལ་དུ་བསྐུར། སྐྱེ་འགྲོ་དབང་བསྒྱུར་མངའ་གསོལ་ཏེ། བཙན་དང་
རྒྱལ་པོའི་ཚོགས་དང་བཅས་ཏེ་ཕྱོགས་བཅུ་ལ་དབང་བསྒྱུར་རོ། །གཅིག་ནི་སྐྱེས་བུ་
གནོད་སྦྱིན་ཆེན་པོ་མིང་གསོལ་ཏེ། བེར་སྔོན་མུ་ཁྲབ་སྐུ་ལ་གསོལ། ཆུ་རྨོག་འཕྲུ་
བཙུག་དབུ་ལ་བཀོན། རལ་གྲི་འཁོར་གསུམ་སྐད་ལ་བཅིངས། ནོར་བུའི་དོ་ཤལ་སེ་
རལ་བཀོན། ནོར་བུ་གཡུང་དྲུང་ཕྱག་ཏུ་གཏད། ཆུ་རྟ་སྔོན་པོ་ཞབས་ལ་བསྐྱོན།
གསེར་སྒ་རིན་ཆེན་རྒྱན་སྤྲས་ཕུལ། ནོར་འཛིན་དམུ་མོ་ཡུམ་དང་སྡེབ། གནོད་སྦྱིན་
གིང་གི་རྒྱལ་པོ་བསྐུར། ལས་བྱེད་ནོར་བདག་ཆེན་པོ་ཞེས། ཚེ་ནོར་གཡང་བདག་
165

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མངའ་གསོལ་ནས། གནོད་སྦྱིན་འབུམ་དང་གིང་དང་བཅས། སྲིད་གསུམ་ཡོངས་ལ་
དབང་བསྒྱུར་རོ། །དེ་ལྟར་སྐྱེས་བུ་སྐུ་ལྔ་ཡབ་ཡུམ་གཙོ་འཁོར་དང་བཅས་པ་ཀུན་
ཀྱང༌། ལྷ་དང་། གཉན་དང་། ཀླུ་དང༌། བཙན་དང༌། གཟའ་སྐར་དང༌། དྲི་ཟ་
དང་། གནོད་སྦྱིན་དང་། གིང་དང༌། རྒྱལ་པོ་དང༌། ཐེའུ་རང་དང༌། གཤིན་རྗེ་
དང་། བདུད་དང་ཕྱོགས་ནས་དམག་དང་འཁོར་ཚོགས་དང་བཅས་ནས་ནམ་
མཁའ་དང་བར་སྣང་ས་གཞི་སོགས། ཕྱོགས་བཅུ་ཀུན་ལ་དབང་བསྒྱུར་ཞིང་། ཐོག་
སེར་དང་བུ་ཡུག་གི་སྣ་འདྲེན་ཞིང་། ཆོ་འཕྲུལ་ནད་ཀྱིས་ཆར་ཕབས་ཏེ། འབྱུང་བ་མེ་
ཆུ་ས་རླུང་སོགས། གནམ་རི་ཀུན་ལ་མངའ་དབང་ཆེ་ཞིང་། མེ་བཞིན་འབར་དང་ཆུ་
བཞིན་འཁྲུགས་ནས་སུ། གནམ་ཐེལ་དམག་ཚོགས་རྟ་དང་ཁྱུང་ལ་ཞོན། སྤྲུལ་པའི་
འོད་ལས་རྒྱུ་ཞིང་ཕྱོགས་བཅུར་རྒྱུག །གནམ་ནད་ཆར་ལྟར་ཕབས་ཏེ་ཀུན་དབང་
སྡུས། བར་ཐེལ་སེར་པོས་གཞའ་ཚོན་ལག་པས་སྡོག །སྐར་མདའ་ཟེར་ལས་རྒྱུ་སྟེ་
ཐོག་སེར་ཕབས། ས་ཐེལ་ནག་པོས་མུན་རླུང་རྟ་རུ་ཞོན་སྟེ་ཕྱོགས་བཅུར་རྒྱུག །ན་
བུན་ནད་དང་དལ་རིམ་གཞི་བསྐྱེད་ཅིང་། ཕོ་ཉ་དམུ་བཙན་དམར་པོས་རྟ་དམར་
ཞོན། བཙན་ཞགས་མདའ་ལྟར་འཕེན་ཞིང་ཕྱོགས་བཅུར་ཉུལ། དགྲ་དང་སྐྱེ་འགྲོ་
ཐམས་ཅད་ཟས་སུ་ཟོས། གནོད་སྦྱིན་ཆེན་པོར་ནེའུ་ལེར་སྤྲུལ་ཏེ་ཉུལ། བྱ་ཁྲར་སྤྲུལ་
ཏེ་ཕྱོགས་བཅུ་གླིང་བཞིར་བསྐོར། ཀུན་གྱི་ཚེ་ནོར་ཕྲོག་སྟེ་དབང་དུ་བསྡུས། འཁོར་
ཚོགས་སྤྲུལ་པའི་ཚོགས་དང་བཅས་པ་ནས། ལ་ལ་མེ་རུ་སྤྲུལ་ཏེ་གཤེད་མ་སྲེགས། ལ་
ལ་ཆུ་རུ་སྤྲུལ་ཏེ་ཡུལ་མཁར་ཁྱེར། ལ་ལ་ཕོ་རུ་སྤྲུལ་ཏེ་མོ་སྲིད་འཕྲོགས། ལ་ལ་མོ་རུ་
སྤྲུལ་ཏེ་ཕོ་རྣམས་བསླུ། བླ་མ་དགེ་བཤེས་སྤྲུལ་ཏེ་ཡོན་རྟན་བསླུ། ལ་ལ་དཔའ་བོའི་
དམག་ལས་སྤྲུལ་ཏེ་དངོས་སུ་བསྒྲལ། གཞའ་ཚོན་འོད་ལས་སྤྲུལ་ཏེ་སྣང་བ་བསླུ། དེ་
ལྟར་མ་སྤྲུལ་སྤྲུལ་པ་བསམ་ལས་འདས། ཆོ་འཕྲུལ་ལྟས་ངན་བསླུ་བྲིད་ཚོགས་རྣམས་
166

སྐྱེས་བུ་ལས་གིང་དཀར་པོ། ༼ཀའོ། ༽
བཤམ། སྲིད་གསུམ་སྐྱེ་འགྲོ་དབང་བསྒྱུར་འཁོར་དུ་བསྡུས། དེ་ཚེ་དེ་ཡི་དུས་དང་དེ་
ཙམ་ན། གཤེན་ཆེན་གསང་བ་འདུས་པ་ཡིས། ལྷ་སྲིན་སྡེ་བརྒྱད་དམ་ལ་བཏགས།
བདུད་དང་མ་མོ་གཤིན་རྗེ་དང་། བཙན་དང་རྒྱལ་པོ་གིང་ལ་སོགས། དམ་ལ་
བཏགས་ཤིང་སྲོག་སྙིང་དྲོངས། ལས་སུ་བསྒྲུབ་ཅིང་བསྟན་པ་བཅོལ། ཐམས་ཅད་
ཟིལ་མནན་དབང་སྡུད་སྐབས། སྐྱེས་བུ་རྒྱལ་པོ་གིང་ལ་སོགས། གསང་འདུས་ཉིད་
ལ་དོ་བསྡོས་ཀྱང་། གསང་འདུས་ཁྲོ་བོའི་སྐུར་བཞེངས་ནས། འཇིགས་པའི་རྩལ་ཕྱུང་
འཇིགས་རྔམ་བསྟན། ཞལ་ནས་བསྔོ་ཆའི་སྒྲ་སྒྲོགས་ཚེ། སྐྱེས་བུ་སྐུ་ལྔ་གཙོ་འཁོར་
བཅས། བཙན་དང་གིང་དང་རྒྱལ་པོ་སོགས། མ་ལུས་བསྔངས་འདར་རེངས་ཤིང་
བརྒྱལ། དམ་བཏགས་སྲོག་དྲངས་དབང་དུ་བསྡུས། སྲོག་གི་སྙིང་པོ་འདི་བཞིན་ཕུལ།
བྷུདྡྷཾ། ། བྦ ཏཱིཏཱིཏྲིབྦ ཧྲིཧྲིཧྲིབྦ ཧྲིཧྲིཧྲིབྦ ཧྲིཧྲིཧྲིབྦ ཏྲིབྦ ཙཙཙབྦ ཙཙཙབྦ ཙཙཙབྦ
ཙཙཙབྦ ཙབྦ ཤཤཤབྦ ཤཤཤབྦ ཤཤཤབྦ ཤཤཤབྦ ཤབྦ ཡ་དུ་ཐ་ཏྲི་ཧྲིང་ཧྲིང་། ཏྲི་མ་
ཏྲི་མ་དུ་ཧྲིང་ཧྲིངཿ ཏྲི་འུ་ཏྲི་འུ་ཧྲིང་ཧྲིང་། ཏྲིའུ་ཏྲི་ཙ་ཧྲིང་ཧྲིངཿ ཏྲི་ཏྲི་ཏྲི་ཙ་ལྔ་ཙ་ཏྲི་
ཤ་ས་མ་ཡ་ཛ་ཛ༔ ཞེས་ཕུལ་ལོ། །དམ་ལ་མི་འདའ་ཁ་ཡིས་བླངས། བོན་བསྟན་སྲུང་
བར་ཞལ་གྱིས་བཞེས། བླ་མེད་དགོས་པའི་དོན་བསྟན་གོ ། ཡེ་ཤེས་སེམས་ཉིད་རང་
ངོ་གསལ། ཏིང་འཛིན་ཤེས་རབ་བློ་ལ་རྒྱས། ཡེ་ཉིད་སྐུ་ལྔའི་དབང་རྟགས་རྫོགས།
འཆི་མེད་གཙུག་ཕུད་དབང་དམ་དྲན། བརྒྱ་བྱིན་ངང་སྟེ་སྟག་ལ་ཡིས། བྱིན་བརླབས་
དགོས་པས་མངའ་བྱིན་གསལ། སྲོག་གཅོད་བསྒྲལ་སྟབས་རང་དབང་ཐོབས།
དབལ་འབུམ་སྲུང་མར་གཉེར་བསྐོས་བླངས། གནམ་ལྷ་དཀར་པོ་ལྷ་ཡི་རྒྱལ། བར་
སྣང་མི་སེར་གཉན་གྱི་རྒྱལ། སྲོག་བདག་ནག་པོ་ཀླུ་ཡི་རྒྱལ། ཕོ་ཉ་བཙན་བྲག་དམུ་
ཡི་རྒྱལ། གནོད་སྦྱིན་ཆེན་པོ་གིང་གི་རྒྱལ། དེ་ལྟར་རྒྱལ་ཆེན་སྐུ་ལྔ་བཏགས། དབང་
རྟགས་དར་གྱི་ལ་ཐོད་གནང་། དམ་རྟགས་སྙིང་ལ་གཡུང་དྲུང་བྲིས། སྲོག་དམ་མི་
167

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འགྱུར་རྒྱཡིས་གདབ། གཤེན་རབ་བསྟན་སྤེལ་བསྟན་དགྲ་འདུལ། རྫུ་འཕྲུལ་སྤྲུལ་
པའི་མངའ་དབང་ལྡན། དེ་ལྟར་མི་འགྱུར་ཁས་བླངས་ནས། སྐྱེས་བུ་རྒྱལ་ལྔས་ཐད་
དོ་བཅད། དེ་ལྟར་སྐུ་ལྔ་འཁོར་བཅས་ཀྱི། སྔོན་འབྱུང་ལོ་རྒྱུས་བྱུང་ཁུང་དང་། དམ་
བཏགས་སྲོག་ཡིག་དྲོངས་པའི་ལེའུ་སྟེ་དང་པོའི ས་མ་ཡཱ། རྒྱ རྒྱ རྒྱeszsz། །
༧ དེ་ནས་ད་ལྟའི་དུས་སྐབས་སུ། དབལ་བོན་བདག་གི་སྲུང་མར་བསྐུལ། ཐུགས་
ཀྱིས་སྤྲུལ་པར་བྱིན་གྱིས་རླབས། ལས་གིང་སྐུ་ལྔ་ལས་སུ་བཅོལ། སྤུ་གྲི་དཀར་དམར་
ནག་གསུམ་གྱི། སྲུང་མ་དཀར་ནག་སེར་གསུམ་བཅོལ། དྲེགས་པ་བཅོ་བརྒྱད་དམ་
ལ་བཏགས། ལས་བསྐུལ་སྲོག་སྙིང་སོ་སོར་དྲངས། སྐུ་ལྔ་སྐྱེས་བུའི་སྲོག་ཡིག་འདི་
ལྟར་རོ། །ཏྲིའུ་ཏྲི་ལྔ་ཙ་ཤ། ཞེས་བྱ་ལྔ་ཕུལ་ཅིང་དྲོངས། ཞི་རྒྱས་དབང་དྲག་ཅི་
བཅོལ་གྱི། ལས་རྣམས་སྒྲུབ་པར་ཞལ་གྱིས་བཞེས། དབང་དང་དམ་རྟགས་དམ་ཆུ་
བྲན། རྟགས་དུ་ཤེས་རབ་རལ་གྲི་གཏད། བོན་བསྟན་སྲུང་པར་དམ་བཅས་ཤིང་།
བསྟན་དགྲ་བསྒྲོལ་པའི་དབང་རྟགས་ཐོབས། གསང་བའི་མིང་དུ་འདི་ལྟར་བཏགས།
གནམ་གྱི་དྲེགས་པ་སྐྱེས་བུ་རྟ་དཀར་ཅན། བར་སྣང་དྲེགས་པ་སྐྱེས་བུ་འབྲུག་ཞོན་
པ། ས་བདག་ཀླུ་ཡི་དྲེགས་པ་སེང་གེ་དཀར་པོ་བཅིབས་སོ། །བཙན་གྱི་དྲེགས་པ་སྐྱེས་
བུ་དམུ་བཙན་རྗེ། གནོད་སྦྱིན་དྲེགས་པ་སྐྱེས་བུ་འབར་བ་སོགས། དེ་ལྟར་དྲེགས་པ་
སྐུ་ལྔ་ཡབ་ཡུམ་གཙོ་འཁོར་དང་། འཁོར་བཅས་མིང་དུ་འབོད་པ་གྲངས་མང་ཡང་།
དོན་འདུས་གསང་བའི་སྒྲུབས་ལ་འཇུག་བསམ་ན། མན་ངག་ལས་སྦྱོར་རིམ་པ་འདི་
ལྟར་སྟེ། གནས་དང་གྲོགས་དང་དཀྱིལ་འཁོར་དང༌། སྲོག་འཁོར་རྟེན་རྫས་བརྟེན་
གཏོར་གནད། རྫས་བསགས་དངོས་གཞི་སྒོམ་རིམ་དང་། ཐེག་པའི་མཐོ་སྤྱན་དྲངས་
དང་། བཞུགས་གསོལ་ཕྱག་བཤགས་ཕྱི་ནང་མཆོད། སྔགས་བསྒོམས་སྔགས་འགྲིག་
དྲོད་ཚད་རྟགས། མཆོད་བསྟོད་བསྐང་བསྐུལ་སྤྱི་དོན་དང་། ལས་བཅོལ་གོ་རིམ་སྨོན་
168

༼ཀའོ། ༽
སྐྱེས་བུ་ལས་གིང་དཀར་པོ།
ཚིག་མཐར་བསྡུའི་དོན། མནན་དང་སྲེགས་དང་འཕར་བའི་མན་ངག་དང་། འབོད་
སྦད་བསད་དང་གཅིག་དྲིལ་འཁོར་ལོ་དང༌། པ་སྤྱི་ཡི་མན་ངག་ལས་བཞིའི་དོན་དུའོ། །
དེ་དོན་གནད་དང་མན་ངག་ཟུང་འབྲེལ་ན། སྐྱེས་བུ་འགྲུབ་ཅིང་མཆོག་ཐུན་དངོས་
གྲུབ་ལྡན། ཞི་རྒྱས་ལས་གྲུབ་གང་འདོད་གཏེར་དང་འཕྲད། གཡུང་དྲུང་བསྟན་པའི་
བ་དན་མཐོ་བར་འགྱུར། ཞེས་གསུངས་སོ། །སྟག་ལས་དམ་བཏགས་ལས་སུ་བསྐུལ་
ཅིང་སྐྱེས་བུའི་སྲོག་རྒྱུད་ཀྱི་སྤྱི་སྡོམས་བསྟན་པའི་ལེའུ་སྟེ་གཉིས་པའོ། །ee=། །
༧ དེ་ལ་ཕུང་བོན་མགོ་དམར་གྱིས་གསོལ་བ། ཀྱེ་མ་ཁྲོ་རྒྱལ་དབལ་བོན་སྟག་
ལ་སྙན་གསོན་འཚལ། སྐྱེས་བུ་སྐུ་ལྔ་སྒྲུབ་པ་ལ། གནས་དང་གྲོགས་ཀྱི་མཚན་ཉིད་
ཅི་ལྟར་ལགས། ཅེས་ཞུས་སོ། །ལན་དུ་སྟག་ལས་འདི་སྐད་གསུངས། གནས་དང་
གྲོགས་ཀྱི་མཚན་ཉིད་ནི། ལེགས་པར་བསྟན་གྱིས་ཡིད་ལ་ཟུངས། དང་པོ་འབོད་པ་
སྒྲུབ་པའི་གནས་བརྟེན། གངས་རི་མཁའ་ལ་དཔྱངས་པའི་ཞོལ། རྟགས་བཟང་ཤིས་
པའི་སྒྲུབ་གནས་བསྟན། རི་ཕྲན་མང་པོ་ཚུར་བསྟན་ཞིང་། བདག་ལ་མོས་གུས་བྱས་
འདྲའི་སར། སྒྲུབ་ན་འབོད་པའི་ལས་རྣམས་འགྲུབ། སྦད་པ་ཐན་དུ་སྒྲུབ་པའི་གནས།
རི་བོ་ཁ་ནི་ཕར་གྱུའི་སར། དམིགས་པའི་ཕྱོགས་ལ་རྩེ་མོ་རྔམས། དམག་ཚོགས་དགྲ་
ལ་ཆས་འདྲ་བསྒྲུབས། སྦད་པ་ཐན་རྣམས་མྱུར་དུ་འགྲུབ། བསད་པའི་གནས་ནི་
གསུམ་དུ་གསལ། ཞི་བ་ཚེ་རུ་བསྒྲུབ་བསམ་ན། བྲག་རི་རྩེ་བརྗིད་རྩེ་མོ་རྣོ། དབེན་
ཞིང་ཉམས་དགའ་བྱིན་ཅན་ས། ཆུ་བོ་ཚེ་ཆུ་དལ་འབབ་ཚུལ། བཀྲ་ཤིས་རིགས་
རྟགས་དགོས་འདོད་འཚོགས། དར་དཀར་ཡོལ་བཞིན་རྟགས་མ་ཆད། རི་བོ་དམུ་
དག་འཐན་འདྲར་སྒྲུབས། ཡང་ན་ཚེ་བུམ་བཤམས་འདྲར་སྒྲུབས། དྲག་པོའི་ངན་
པའི་གནས་མི་བཙལ། ཚེ་བཅུད་ཉམས་དང་བར་ཆོད་ཡོངས། རྒྱས་པ་ནོར་དུ་བསྒྲུབ་
བསམ་ན། རི་བོ་བརྗིད་ལྡན་གཉའ་མ་ཆད། རྩི་ཤིང་ནགས་ཚལ་ཕུན་གསུམ་འཚོགས།
169

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལུང་ཆེན་མང་པོ་ཁ་ཚུར་བསྟན། ཆུ་བོ་ཚུར་འབབ་རི་ཕྲན་སྤུངས། མཁོ་མཐུན་རི་
གཡུང་བྱ་རིགས་འཚོགས། རིགས་དང་རྟགས་ལྡན་གྲོགས་སྐྱོལ་བཟང་། རི་བོ་ནོར་བུ་
བཤམས་འདྲར་སྒྲུབས། ས་ཤུལ་གད་ཆད་དབུལ་བའི་སར། མི་སྒྲུབ་ནོར་ལ་ངན་ཞིང་
ཕུང་། སྐྱེ་འགྲོ་དབང་བསྡུས་བསྒྲུབ་བསམ་ན། རི་བོ་རྒྱལ་པོ་གདན་བཞུགས་འདྲ་
ལ་སྒྲུབས། མདུན་དུ་འཁོར་ཚོགས་ཚུལ་དུ་འདུ་འདྲ་དང་། དབང་གི་རྟགས་ལྡན་རི་
བོའི་ས་རུ་སྒྲུབས། རྒྱབ་རི་ཞུད་ཅིང་མདུན་རི་རྔམ་འདྲ་སྤངས། ད་ནི་དྲག་པོ་མཐུ་
རུ་བསྒྲུབ་བསམ་ན། དྲག་པོའི་དབྱིབས་ཅན་ས་གནམ་ཆུ་གྲུ་གསུམ། རི་བྲག་མཚོན་
ཆ་གནམ་དུ་ཕྱར་འདྲ་དང་། བྲག་དམར་རི་དམར་གཅན་གཟན་འདུ་བའི་གནས།
ཡུལ་འདྲེ་ཡུལ་བཙན་བླ་འཁྱམས་རྒྱུགས་པ་དང༌། བྲག་རི་སོགས་པོ་འཁྲོས་འདྲ་ཕུང་
ཤུལ་ས། མི་མིན་བཤད་པ་འབྱིན་པའི་ས་རུ་སྒྲུབས། ཤིས་པའི་ས་སྤང་དྲག་པོའི་ལས་
རྣམས་ཞུད། རྣོ་མཐོ་མངོན་ཤེས་བཀྲ་རུ་བསྒྲུབས་བསམ་ན། སྤངས་རི་ཟླུམ་པོ་ཤར་
བརྟན་རིགས་རྟགས་ལྡན། བྱ་རིགས་སྐད་སྙན་སྒྲོགས་ཤིང་སྤུ་བསྡུག་འཛོམ། ཉི་
ཟླའི་འཆར་ནུབ་བསྟན་པའི་ས་རུ་སྒྲུབས། དམུ་གབ་ཅན་གྱི་ས་རྣམས་སྤངས་པར་བྱ།
རིགས་དང་སྲིའུ་བསྒྲུབ་ན་འདི་ལྟར་སྟེ། བྲག་ལ་ཆུ་འབབས་ཁ་ནི་ཤར་བལྟས་དང་།
ཆུ་མིག་ཤར་བལྟས་རྒྱལ་རིགས་གནས་པའི་སར། བུ་ཆུ་བབ་འདྲར་རྒྱུན་རིང་འཚོགས།
ཉམས་དགའ་རྟགས་ལྡན་བུ་ས་ཆོག་པར་བསྒྲུབས། ཤིང་སྐམ་ཆུ་ཆད་རབས་ཆད་ས་
རྣམས་སྤངས། གསང་ཞིང་སྲིད་སློང་མཁས་ན་འགྲུབ་པར་འགྱུར། གྲོགས་ནི་གསང་
ཐུབ་ངང་རིང་དད་ལྡན་བརྩལ། རིགས་བཟང་རུས་ཁྱེའུ་ཕོ་མོ་དང་། སྒྲུབ་གཤེན་
ལས་སུ་མོས་པའི་དམ་ལྡན་དགོས། ཕོ་ཉ་ཚངས་ན་བཙལ་དགོས་རིགས་ངན་སྤོངས།
ཞེས་གསུངས་སོ། །གནས་དང་གྲོགས་ཀྱི་ལེགས་ཉེས་མཚན་ཉིད་བསྟན་པའི་ལེའུ་སྟེ་
གསུམ་པའོ། །etzg ། །
170

སྐྱེས་བུ་ལས་གིང་དཀར་པོ། ༼ཀའོ། ༽
༧ ཡང་གསོལ་པ། གནས་དང་གྲོགས་ཀྱི་མཚན་ཉིད་དེ་ལྟར་ན། ད་ནི་དཀྱིལ་
འཁོར་བྲིས་དང་སྲོག་འཁོར་འཆང་། ཕྱི་ནང་རྟེན་རྫས་ཡོ་བྱད་ཅི་ལྟར་བསགས། ཞེས་
ཞུས་སོ། །དེ་ལ་དབལ་གྱིས་བཀའ་སྩལ་པ། ཡེ་ཤེས་པ་ལྟར་སྒྲུབ་པའི་དུས། ཡེ་ཤེས་
སྐྱེས་བུ་འཁོར་ཚོགས་བཅས། ཡང་ཟབ་ཅིག་དྲིལ་གནད་དུ་བསྒྲུབས། དེ་ལ་སྐྱེས་བུའི་
དཀྱིལ་འཁོར་བྲི་ཐབས་ནི། གཞི་མ་ས་ལ་ཆག་ཆག་གདབ། ཡང་ན་དུང་ཤོག་དམ་
རས་ལ། མི་འགྱུར་འགྲུས་ཐིག་སྤྱི་ལྟར་གདབ། མུ་ཁྱུད་བསྐོར་ལ་དྲི་བཟང་བྱུགས།
དབུས་ཀྱི་མུ་ཁྱུད་ཟླུམ་པོ་ལ། ཡི་གེ་ཏྲིཅིག་དཀར་སེར་བྲིས། ཕྱི་རིམ་པད་བཞི་རིགས་
བཞིའི་མདོག ། ཏྲི་ཏྲི་ཙ་ཤ་བཞི་བྲིས་བཀོད། ཡུམ་ལྔ་སྦྲེལ་དང་ཡང་ན་པད་ལྷག་ཕྱི་
རུ་བཏང་། ཡུམ་གྱི་ས་བོན་མ་རེའོ། །དྲེགས་པ་ཕོ་རྒྱུད་རྐྱང་བསྒྲུབ་ན། ཡུམ་ལྔ་བྲི་
ཞིང་གོང་ལྟར་རོ། ། ཕྱི་འཁོར་གཞན་དག་སྤྱི་ལྟར་རོ། ། སྒོ་བཞིར་ཞ་དང་ཤ་ཙ་ཏྲི། མ་
ནོར་མཛེས་སུ་ལྡན་པར་བྱ། ཕྱི་རིམ་གཤམ་འཁོར་སྤྱི་ལྟར་རོ། །དེ་དབུས་མཐུན་
རྫས་སོ་སོར་དགོད། རྫུ་འཕྲུལ་སྐུ་ལྔར་སྒྲུབ་བསག་ན། དཀྱིལ་འཁོར་མི་དགོས་སྒྲུབ་
གཞི་ནང་། སྐུ་རྟེན་དར་ལ་སྐུ་བྲིས་འཛུགས། སྲོག་སྐུད་དྲངས་ཤིང་སྔགས་ཀྱིས་
སྒྲུབས། རྟེན་གཏོར་དག་ལ་འཁོར་གྱིས་བསྐོར། ཤ་ཁྲག་མཐུན་རྫས་ལུང་བཞིན་
བསགས། གསུང་རྟེན་དར་དཀར་དར་གྱིས་བརྒྱན། ཡང་ན་གླེགས་བམ་པོ་ཏི་དགོད།
ཐུགས་རྟེན་སྲོག་གི་འཁོར་ལོ་ནི། འཁོར་ལོ་མུ་ཁྱུད་ཕྱི་ནང་བཞི། དབུས་སུ་ཟླུམ་པོ་ཏྲི་
དཀར་སེར། དེ་ལ་འབོད་པའི་སྔགས་ཀྱིས་བསྐོར། གཤམ་དུ་ཁ་བསྒྱུར་འདི་ལྟར་བྱ།
ཡེ་ཤེས་སྐྱེས་བུ་བརྒྱ་བྱིན་གནམ་ཐེལ་དཀར་པོ་ཐ་ཚིག་དང་དམ་ལ་མ་འདའ་ས་མ་
ཡཱ། གཡེལ་བར་མ་བྱེད་སྲོག་གི་འཁོར་ལོ་དང་བླ་རྡོ་རྟེན་རྫས་ལ་རྟེན་དུ་ཆོས་ཤིག །
བརྟན་པར་ཧུན་ཧྲུན། ཞེས་བྲིས་ལ། དེ་རྒྱབ་དཔལ་ཁ་བཞི་ལ་འདི་ལྟར་ཏེ། བར་
ཐེལ་སེར་པོ། ས་ཐེལ་ནག་པོ། ཕོ་ཉ་དམུ་བཙན་དམར་པོ། ལས་མཁན་གནོད་སྦྱིན་
171

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཆེན་པོ། རེ་རེ་བཞིན་ལ་ཁ་བསྒྱུར་གོང་ལྟར་རོ། །དེའི་ཕྱི་རིམ་དཔལ་ཁ་དགུ་ལ། ཡུམ་
ལྔ་དང་། མཚམས་བཞི་ལ། ཕོ་ཉ། ལས་མཁན། ཤན་པ། བཙན་དང་འཁོར་བཅས་
ལ་ཁ་སྒྱུར་མན་ངག་ཤེས་པར་བྱ། དབུས་སུ་ཤེལ་རྡོར་ཏྲི་བྲིས་པ་དང་། མཚམས་
བཞི་ལ་ཕ་བོང་ལོང་བུར་རང་བསྙེན་བྲིས་ལ་ལྟེབས། དར་སྣ་ལྔ་ཡིས་དྲིལ་ལ། གསེར་
དངུལ་ག་ཕུར་བཅུག་ལ་བཤམས། སྒྲུབ་གཤེན་གྲོགས་ན་ལུས་སུ་འཆང་། ཡོན་ཏན་
དངུལ་གྱི་མེ་ལོང་ལ། དབུས་སུ་ཏྲིབྲིས་ལ་མདའ་མོ་རྒོད་སྒྲོའི་མགུལ་དུ་བརྒྱན། ཕྲིན་
ལས་ཤེལ་དཀར་ཕྲེང་བ་གྲངས་ལྡན་དང་། བརྟེན་རྫས་མཁོ་མཐུན་གང་འགྲུབ་
བསགས། འབད་རྫས་སྒྲུབ་རྫས་འཚོགས་པར་དགོས། དེ་ནས་སྐུ་ལྔའི་རྟེན་རྫས་སོ། །
སྦད་བསད་ལས་བཞིའི་འཁོར་ལོ་གཤམས་དུ་གསལ། ཞི་བ་ཚེ་རུ་བསྒྲུབས་པའི་ཚེ་
རྫས་དང་། རྒྱས་པ་ནོར་དུ་སྒྲུབས་པའི་གཡང་རྫས་དང་། སྐྱེ་འགྲོ་དབང་དུ་བསྡུད་
པའི་མན་ངག་རྫས། དྲག་པོ་མཐུ་རུ་སྒྲུབས་པའི་ངན་རྫས་དང་། སྣང་སྲིད་གསལ་
བའི་མངོན་ཤེས་བཀྲ་རྫས་དང༌། སྲིད་བསྒྲུབས་བུ་འབྱུང་བུ་འཕེལ་གནད་རྫས་དང༌།
མན་ངག་ཐན་དུ་འགྱེད་པའི་རྫས་རྣམས་ཀུན། མ་ནོར་མ་གྲིབ་ལུང་བཞིན་བསག་ལ་
སྒྲུབས། མན་ངག་ཀུན་ལ་མཁས་པའི་གནད་མཐོང་ཞིང་། ཏིང་འཛིན་རྫས་དང་ཡོ་
བྱད་ཟུང་འབྲེལ་ན། སྐྱེས་བུའི་ལས་ཚོགས་རིན་ཆེན་གཏེར་དང་འདྲ། ཞེས་གསུངས་
སོ། །དཀྱིལ་འཁོར་བྲི་དང་རྟེན་འཁོར་དང༌། རྫས་བསགས་མན་ངག་ཡང་གབ་
བསྟན་པའི་ལེའུ་སྟེ་བཞི་པའོ། །eeze།། །
༧ དེ་ལ་ཡང་ཕུང་བོན་མགོ་དམར་གྱིས་ཞུས་པ། དཀྱིལ་འཁོར་བརྟེན་འཁོར་རྟེན་
རྫས་དང་། རྫས་བསགས་མན་ངག་གསུངས་པ་ལེགས། དངོས་གཞིའི་རིམ་པ་ཅི་
ལྟར་བསྒོམས། རྒྱན་དང་ཆ་ལུགས་ཅི་ལྟར་གསལ། ཞེས་ཞུས་སོ། ། དེ་ལ་དབལ་གྱིས་
བཀའ་སྩལ་པ། ཡེ་ཤེས་པ་ལྟར་སྒྲུབ་པའི་དུས། མཚམས་བཅད་སྐྱབས་འགྲོ་སྤྱི་ལྟར་
172

སྐྱེས་བུ་ལས་གིང་དཀར་པོ། ༼ཀའོ། ༽
ཏེ། གོང་གི་ཡི་དམ་དག་ལ་འཇུག །རང་གཞུང་སྐྱེས་བུའི་མངོན་རྟོགས་ནི། རང་
ཉིད་འཆི་མེད་གསང་འདུས་བསྒོམས། མདུན་དུ་བརྒྱ་བྱིན་སྐུ་ལྔ་ནི། གཅིག་དྲིལ་ཞལ་
གསུམ་ཕྱག་དྲུག་པ། གཡུང་དྲུང་ལྷ་ཁྲབ་སྐུ་ལ་གསོལ། དར་དཀར་ལ་ཐོད་ནོར་བུས་
བརྒྱན། སྐུ་མདོག་དཀར་པོ་སྤྱན་དགུ་བཀྲ། རིན་ཆེན་དོ་ཤལ་འཁོར་གསུམ་སྤྲས།
རྟ་དཀར་རིན་ཆེན་སྒ་སྤྲས་ཆིབས། གཞའ་ཚོན་གོང་སྨད་ཡོལ་བ་གསལ། གསས་
ཡུམ་བཀའ་བློན་སྡེ་བཞི་དང༌། འཁོར་ཚོགས་ཕོ་ཉས་བསྐོར་ནས་སུ། བཀའ་ཉན་
ལས་བཅོལ་ཚུལ་དུ་བསྒོམས། ཕྲིན་ལས་རིག་པའི་གནས་དང་སྦྱོར། ཚིག་བཤད་
མི་འཁྲུགས་རིམ་པར་སྡེབས། དམ་ཚིག་ལུ་གུ་རྒྱུད་དུ་སྦྲེལ། སྲོག་དམ་མན་ངག་
གནད་དུ་དྲོངས། ད་ནི་སྐྱེས་བུ་སྐུ་ལྔ་ནི། རྫུ་འཕྲུལ་ལྟར་དུ་སྒྲུབ་པའི་དུས། དངོས་
གཞིའི་རིམ་པ་འདི་ལྟ་སྟེ། རང་ཉིད་ཡི་དམ་གང་མོས་བསམ། ཁྱད་པར་དབལ་བོན་
སྟག་ལྷར་བསྒོམ། བཀའ་ཉན་སྐྱེས་བུ་མཆེད་ལྔ་ནི། གང་བཅོལ་ཚུལ་དུ་མདུན་དུ་
དམིགས། ཞི་རྒྱས་དབང་དྲག་གང་བཅོལ་ཀུན། ལས་དང་སྦྱོར་ལ་རིགས་སུ་འདྲེས།
ཕྱི་རིམ་གསས་ཡུམ་འཁོར་དུ་བསྐྱེད། སྲུང་བའི་ལས་དང་འབོད་པའི་དུས། གཙོ་
འཁོར་ཞལ་ཀུན་ཚུར་གྱུར་བསམ། བཟློགས་དང་སྦད་དང་བསད་པའི་དུས། ཀུན་གྱི་
ཞལ་རྣམས་ཕྱིར་རྒྱུ་ལ། གང་དམིགས་སྟེང་དུ་བྱོ་བར་བསམ། སོ་སོའི་ཆ་ལུགས་གོང་
བཞིན་མངོན། སྤྲུལ་པའི་ཆ་ལུགས་འདི་ལྟར་སྟེ། ཞི་བ་ཚེ་རུ་སྒྲུབ་པའི་དུས། ཀུན་
ཀྱང་འགྱུར་མེད་ཚེ་ལྷར་བསམ། ཕྱག་མཚན་ལྕགས་ཀྱུ་བུམ་པ་བསྣམས། སྟེང་འོག་
ཕྱོགས་བཞི་མཚམས་བརྒྱད་དང་། ལྷ་དང་ཀླུ་དང་མི་ལ་སོགས། དྲི་ཟ་གནོད་སྦྱིན་
ཀླུ་དབང་དང༌། གཤིན་རྗེ་ལ་སོགས་ཚེ་བཅུད་ཀུན། ཚུར་བསྡུས་བདག་ལ་བསྟིམ་
པར་བསམ། འཕྲིན་ལས་ཚིག་བཤད་ལྡན་པར་བྱ། རྒྱས་པ་ནོར་དུ་བསྒྲུབ་བསམ་
ན། ཀུན་ཀྱང་ནོར་ལྷའི་སྐུ་རུ་བསམ། ཕྱག་མཚན་ནོར་བུ་གཡུང་དྲུང་བསྣམ། གོང་
173

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བཞིན་སྟེང་འོག་ཕྱོགས་བཅུ་ནས། ནོར་དང་ལོངས་སྤྱོད་ཚུར་བསྡུས་ཤིང་། གཡང་གི་
དངོས་གྲུབ་སྩལ་བར་བསམ། རྫས་དང་ཕྲིན་ལས་རིགས་སུ་སྤེལ། སྐྱེ་འགྲོ་དབང་དུ་
བསྡུ་བསམ་ན། ཀུན་ཀྱང་དབང་བསྡུད་ལྷ་རུ་གསལ། ཕྱག་མཚན་ལྕགས་ཀྱུ་ཞགས་
པ་བསྣམས། སྐྱེ་འགྲོ་སྲིད་གསུམ་ཕོ་མོ་དང་། བླ་མ་བཤེས་གཉེན་རྒྱལ་པོ་སོགས།
དངོས་ཅན་དངོས་མེད་གང་དམིགས་ཀུན། ལྕགས་ཀྱུས་བཀུགས་ལ་ཞགས་པས་
འཆིངས། བདག་གིས་དབང་དུ་འདུས་པར་བསམ། དབང་གིས་རྫས་དང་གོ་རིམ་
བྱ། སྔགས་དང་མན་ངག་ཟུང་འབྲེལ་དགོས། དྲག་པོ་མཐུ་རུ་བསྒྲུབ་བསམ་ན། སྐྱེས་
བུ་གནམ་ཐེལ་སྐུ་ལྔའི་ཚོགས། སྲོག་བདག་འཇིགས་པའི་ཆས་ཕྱུང་ལ། སྐུ་ལྔའི་རང་
རྟགས་རྫོགས་པར་བསྐྱེད། ཆ་ལུགས་ཕྱག་མཚན་གོང་དུ་གསལ། རྣོ་བའི་མཚོན་
ཆ་རང་རྟགས་སྟོན། ཁ་དོག་སྐུ་མདོག་རིགས་རྟགས་གསལ། རང་རང་ཆ་ལུགས་
ཆིབས་དང་ལྡན། སྲོག་གཅོད་དགྲ་ཁམས་བརླགས་པ་དང་། བསྟན་དགྲ་ཤུལ་མེད་
བཏང་བར་བསམ། དྲག་པོའི་ཕྲིན་ལས་ལྡན་པར་དགོས། འབོད་དང་སྦད་དང་
བསད་པ་དང་། རྣོ་མཐོང་སྲི་གསོ་ཐན་དུ་འགྱེད། ཐོག་སེར་འབེབས་དང་ཡམ་ཁ་
བསྒྱུར། མནན་བསྲེགས་འཕང་གསུམ་བཟློག་ལ་སོགས། ལས་སྦྱོར་མན་ངག་གང་
བྱས་ཆོག ། སོ་སོའི་ཏིང་འཛིན་མངོན་རྟོགས་རྣམས། ལུང་བཞིན་མ་ནོར་བློ་དང་སྦྱོར།
ཁ་སྒྱུར་གནད་དང་མན་ངག་དང་། ཞལ་ཤེས་དོན་དང་ལྡན་གྱུར་ན། སྐྱེས་བུའི་སྒྲུབ་
གནས་དེ་རུ་གསལ། སྒྲུབ་གཤེན་རིག་པའི་རྩལ་ལ་རགས། ཅེས་གསུངས་སོ། །དངོས་
གཞིའི་ཏིང་འཛིན་སོ་སོར་བསྟན་པའི་ལེའུ་སྟེ་ལྔ་པའོ། །zgz ། ། །
༧ དེ་ནས་ཡང་ཞུས་པ། མངོན་རྟོགས་བསྒོམ་རིམ་མན་ངག་དང༌། ལས་བཞིའི་
དངོས་གཞི་དེ་ལྟར་ན། སྐྱེས་བུ་སྐུ་ལྔ་གཙོ་འཁོར་རྣམས། ཡེ་ཤེས་འཇིག་རྟེན་གང་དུ་
གཏོགས། ཐེག་པའི་མཐོ་དམན་གསུངས་པར་འཚལ། ཞེས་ཞུས་སོ། །དེ་ལ་དབལ་
174

སྐྱེས་བུ་ལས་གིང་དཀར་པོ། ༼ཀའོ། ༽
གྱིས་བཀའ་སྩལ་པ། སྐྱེས་བུ་བྱུང་ཁུངས་གོང་ལྟར་ཏེ། ཐེག་པའི་མཐོ་དམན་འདི་
ལྟར་རོ། །རིགས་ལྔའི་སྤྲུལ་པ་ལྷ་ལས་གྲོལ། ཡེ་ཤེས་ལྷ་མཆོག་བརྒྱ་བྱིན་ཏེ། སྟག་ལའི་
བྱིན་རླབས་སྐྱེས་བུར་སྤྲུལ། རྫུ་འཕྲུལ་མངའ་བསྙེམས་གནམ་སའི་བདག །གང་ལ་
སྤྲུལ་འགྱུར་ཐོགས་མེད་སྐུ། སངས་རྒྱས་དམ་ལྡན་སྐུ་ལྔ་རྗེ། བསྟན་པའི་སྲུང་མ་དྲག་
རྩལ་ཅན། ཕྱི་ལྟར་སྐྱེས་བུ་སྲོག་གི་བདག །ཐེལ་རང་དྲེགས་པ་སྡེ་ལྔ་ཞེས། ནང་ལྟར་
ཡེ་ཤེས་སྲུང་མ་ཆེ། བརྒྱ་བྱིན་སྐྱེས་བུ་སྤུན་ལྔའོ། །གསང་བ་མཆོག་ཐུན་དངོས་གྲུབ་
ལྷ། རིགས་ལྔའི་ཐུགས་སྤྲུལ་སྐུ་ལྔ་ཞེས། ཡེ་ཤེས་རྫུ་འཕྲུལ་ཀུན་གྱི་བདག །མཆོག་
ཐུན་དངོས་གྲུབ་ཚེ་གཡང་ལྷ། ཞི་རྒྱས་དབང་དྲག་རང་རྩལ་རྫོགས། འཁོར་ལོ་
དབང་བསྒྱུར་མངའ་དབང་ཐོབས། ནམ་མཁའ་བར་སྣང་སྲིད་གསུམ་རྒྱལ། དབང་
བྱེད་སྐྱེས་བུ་སྤུན་ལྔ་འདི། ཕྱི་ལྟར་དྲེགས་པའི་ཚུལ་དུ་བསྐུལ། བསྟན་གནོད་གྱི་གྲན་
བརླགས་པར་བྱེད། ནང་ལྟར་སྲུང་མའི་ཚུལ་དུ་བསྒྲུབས། ཞི་རྒྱས་དབང་དྲག་དངོས་
གྲུབ་གཏེར། བསྟན་པ་སྲུང་ཞིང་རྒྱུན་དུ་འགྲོགས། གསང་བ་ཡེ་ཤེས་ལྟར་དུ་བསྒྲུབ།
མཆོག་དང་ཐུན་མོང་དངོས་གྲུབ་ཐོབ། སྲོག་གཅོད་བསྒྲལ་འདྲེན་རང་རྩལ་རྫོགས།
དེ་ཕྱིར་འདི་ལས་ལྷག་པ་མེད། གཙང་རིགས་ཡིན་པས་གཙང་སྦྲ་བྱ། ཐེག་ཆེན་ཡིན་
པས་འཁུ་ལྡོག་ཉུང་། དམ་ལྡན་ཡིན་པས་བོན་ལ་མོས། གཏེར་ལྡན་ཡིན་པས་དགོས་
འདོད་འབྱུང་། ཞེས་གསུངས་སོ། །སྐྱེས་བུ་སྐུ་ལྔའི་ཆེ་བ་ཐེག་པའི་མཐོ་དམན་བསྟན་
པའི་ལེའུ་སྟེ་དྲུག་པའོ། །zz། ། །
༧ ཡང་གསོལ་པ། ཀྱེ་མ་དབལ་གཤེན་ཁྲོ་རྒྱལ་ལགས། ཐེག་པའི་མཐོ་དམན་
དེ་ལྟར་ན། ཕྱི་ནང་གཞལ་ཡས་ཕོ་བྲང་ནས། སྤྱན་དྲངས་བཞུགས་གསོལ་ཇི་ལྟར་
དགོས། དག་གསལ་བདག་ལ་གསུངས་པར་ཞུ། ཞེས་ཞུས་སོ། །དེ་ལ་དབལ་བོན་
གྱིས་བཀའ་སྩལ་ཡང་གསུངས་པ། འདུས་པའི་དབལ་འཁོར་མ་ཡེངས་ཉོན། སྤྱན་
175

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
དྲངས་བཞུགས་གསོལ་བདག་གིས་བཤད། གོང་ལྟར་དངོས་གཞི་སྒོམས་པའི་མཐར།
སྤྱན་དྲངས་རྒྱུ་དང་ཡུལ་བཙལ་བ། ཡེ་ཤེས་པ་ལྟར་སྒྲུབས་པའི་དུས། གོང་ལྟར་རང་
ཉིད་ཡི་དམ་མོས། ཐུགས་ལས་འོད་འཕྲོས་ཕྱོགས་བཅུ་ནས། གཞལ་ཡས་ལྷ་ཡིས་
ཁང་བཟང་དུ། སྐད་ཅིག་སྤྱན་དྲངས་བཞུགས་གསོལ་བྱ། གུས་ཚུལ་བརྩེ་བའི་སེམས་
ཀྱི་དྲོངས། ཚིགས་བཤད་གོ་རིམ་ལུང་བཞིན་བྱ། ནང་ལྟར་རྫུ་འཕྲུལ་ལྟར་བསྒྲུབས་ན།
ཏིང་འཛིན་གསལ་བྱས་འོད་ཟེར་གྱིས། རྒྱུད་བསྐུལ་དབྱིངས་ནས་སྐད་ཅིག་གི། གཙོ་
འཁོར་བཅས་པ་སྤྱན་དྲངས་ནས། གནམ་རིམ་ཡང་སྟེང་དབུས་ཕྱོགས་སུ། གསེར་
མཁར་རིན་ཆེན་ཟ་ར་ཚགས། རིན་ཆེན་གླིང་དང་གཞའ་འོད་གུར། ཤེལ་འོད་འབར་
བའི་ཕོ་བྲང་ནས། སྐྱེས་བུ་མི་ཐུང་གནམ་ཐེལ་ནི། སྐུ་མདོག་ཕྱག་མཚན་ཆིབས་དང་
བཅས། སྐད་གཅིག་སྤྱན་དྲངས་བཞུགས་གསོལ་བྱ། ཤར་ཕྱོགས་གཡུང་དྲུང་གཞལ་
ཡས་སུ། དུང་མཁར་ཤེལ་གྱི་སྒོ་མོ་ཅན། གཞའ་ཚོན་སྤྲིན་དཀར་འཁྲིགས་པའི་དབུས།
གསེར་འོད་འབར་བའི་ཕོ་བྲང་ནས། སྐྱེས་བུ་བར་ཐེལ་སེར་པོ་ནི། སྐུ་མདོག་ཕྱག་
མཚན་ཆིབས་དང་བཅས། སྐད་ཅིག་སྤྱན་དྲངས་བཞུགས་གསོལ་བྱ། བྱང་ཕྱོགས་
འཁོར་ལོའི་ཞིང་ཁམས་སུ། ལྕགས་མཁར་གཡུ་ཡི་གུར་ཁང་ཀུན། མི་ཁྲག་མཚོ་མོ་རྦ་
རླབས་འཁྲུགས། སྙིང་དང་རྒྱུ་མའི་ཟ་ར་ཚགས། མི་མགོའི་ཏོག་དང་རུས་པའི་གྲམ།
མི་ལྤགས་རྒྱལ་མཚན་ཡོལ་བ་བྱས། རླུང་སྤྲིན་ནག་པོ་འཁྲིགས་པའི་དབུས། གཡུ་འོད་
འབར་བའི་གཞལ་ཡས་ན། སྲོག་བདག་ས་ཐེལ་ནག་པོ་ནི། སྐུ་མདོག་ཕྱག་མཚན་
ཆིབས་དང་བཅས། སྐད་ཅིག་སྤྱན་དྲངས་བཞུགས་གསོལ་བྱ། ནུབ་ཕྱོགས་པདྨའི་
གཞལ་ཡས་སུ། ཟངས་མཁར་དམར་པོ་བྱི་རུའི་སྒོ། སྦྲུལ་དམར་ཟ་ར་ཚགས་སུ་སྤྲས།
མེ་རི་རླུང་དམར་འཁྲིགས་པའི་ནང་། ཕོ་ཉ་དམུ་བཙན་དམར་པོ་ནི། སྐུ་མདོག་ཕྱག་
མཚན་ཆིབས་དང་བཅས། སྐད་ཅིག་སྤྱན་དྲངས་བཞུགས་གསོལ་བྱ། ལྷོ་ཕྱོགས་རིན་
176

སྐྱེས་བུ་ལས་གིང་དཀར་པོ། ། ༼ཀའོ། ༽
ཆེན་གཞལ་ཡས་སུ། མུ་མཁར་གཡུ་ཡི་པ་ཏྲ་ཅན། རིན་ཆེན་གྲམ་དང་དགོས་འདོད་
གླིང་། མཐིང་འོད་འབར་བའི་ཕོ་བྲང་ནས། གནོད་སྦྱིན་སྐྱེས་བུ་ནོར་གྱི་ལྷ། སྐུ་མདོག་
ཕྱག་མཚན་ཆིབས་དང་ལྡན། སྐད་ཅིག་སྤྱན་དྲངས་བཞུག་གསོལ་བྱ། གཙོ་འཁོར་
སྲས་ཡུམ་བཀའ་བློན་དང༌། ཕོ་ཉ་དམག་ཚོགས་བྱེ་བ་འབུམ། རང་རང་ཆ་ལུགས་
ཆིབས་དང་ལྡན། སྐད་ཅིག་སྤྱན་དྲངས་བཞུགས་གསོལ་བྱ། ཀུན་ཀྱང་འོད་ཟེར་སྣ་
ལྔའི་རྒྱུད། དཀྱིལ་འཁོར་དབུས་སུ་སྤྱན་དྲང་ནས། གཉིས་མེད་གཅིག་ཏུ་བཞུགས་
པར་མཛོད། སྤྱན་དྲངས་སྐུ་དང་ཡུལ་བསྟན་པའོ། །ཕྱི་ལྟར་སྒྲ་དང་དབྱངས་དང་
སྟབས། ཕྱག་རྒྱ་མཛེས་པས་སྤྱན་དྲངས་བྱ། ནང་ལྟར་ཕྱི་ནང་མཆོད་ཚོགས་དང་།
སྔགས་དང་རྫས་ཀྱི་སྤྱན་དྲངས་བྱ། གསང་བ་བླ་མེད་དགོས་པ་ཡི། ཏིང་འཛིན་ངང་
ནས་སྤྱན་དྲངས་བྱ། ཐུགས་དམ་རྒྱུད་བསྐུལ་དམ་གྲང་ཞིང༌། ཕྲིན་ལས་བཅོལ་ཕྱིར་
སྤྱན་དྲངས་བྱ། བཞུགས་གསོལ་ཕྱི་ནང་དོན་བསྟན་པ། ཕྱི་ལྟར་བསྒྲུབ་པའི་དཀྱིལ་
འཁོར་དང༌། སྒྲུབས་གནས་གསང་བའི་དབུས་སུ་བཞུགས། ནང་ལྟར་རྟེན་རྫས་སྲོག་
འཁོར་དང་། ཕྱི་ནང་མཆོད་པའི་བརྟེན་དུ་བཞུགས། གསང་བ་མི་དམིགས་ཏིང་
འཛིན་གྱི། གཞལ་ཡས་གསལ་བའི་ཁྲི་ལ་བཞུགས། སྤྱན་དྲངས་བཞུགས་གསོལ་དེ་
ལྟར་རོ། །ཞེས་ཕྱི་ནང་གསང་གསུམ་རྟེན་རྫས་དང་། ཡོ་བྱད་ཏིང་འཛིན་དམིགས་
པས་སྤྱན་དྲངས་བཞུགས་གསོལ་བསྟན་པའི་ལེའུ་སྟེ་བདུན་པའོ། །zszseg@། །
༧ དེ་ནས་ཕུང་བོན་མགོ་དམར་གྱིས་ཡང་གསོལ་པ། སྤྱན་དྲངས་བཞུགས་གསོལ་
དེ་ལྟར་ན། སྐྱེས་བུ་སྐུ་ལྔ་སྒྲུབ་པ་ལ། ཕྱག་འཚལ་འོས་དང་མི་འོས་སོགས། ཐུགས་
ཀྱི་བཅུད་ཕྱུང་གསུངས་པར་འཚལ། ཞེས་ཞུས་སོ། ། དེ་ལ་དབལ་གྱིས་བཀའ་སྩལ་པ།
སྐྱེས་བུ་ཡེ་ཤེས་ལྟར་སྒྲུབ་ཚེ། སྒོ་གསུམ་གུས་པའི་ཕྱག་འཚལ་ལོ། །ལུས་ངག་ཡིད་ཀྱི་
སྒྲིབ་དག་འགྱུར། རྫུ་འཕྲུལ་སྐུ་ལྔར་སྒྲུབ་པའི་ཚེ། མགོན་ཞིང་སྐྱབས་ཕྱིར་ཕྱག་བཙལ་
177

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འོས། འགལ་བ་ཞི་ཞིང་སྐྱོངས་བར་འགྱུར། དྲེགས་པ་ལྟར་དུ་སྒྲུབ་པའི་དུས། དགའ་
ཞིང་མགུ་ཕྱིར་གུས་འདུས་འཚལ། ཞེས་གསུངས་སོ། །ཕྱག་འཚལ་འོས་དང་མི་འོས་
ཞུས་པའི་ལེའུ་སྟེ་བརྒྱད་པའོ། 2 ། 2 ། ། ། །
༧ ཡང་གསོལ་པ། ཕྱག་འཚལ་མན་ངག་བསྟན་པ་ལེགས། ད་ནི་བཤགས་པ་ཇི་
ལྟར་བྱ། ཞེས་ཞུས་སོ། །དེ་ལ་དབལ་གྱིས་བཀའ་སྩལ་པ། བཤགས་པའི་རིམ་པ་འདི་
ལྟར་ཏེ། སྐུ་ཡི་རྟེན་རྫས་ཆག་པ་དང༌། སྐུ་འགོམ་ཡུག་ཏུ་སོང་པས་ན། སྐུ་བྲིས་སྐུ་
ལ་ཕྱག་བཤགས་བྱ། གསུང་རྟེན་ཉམས་དང་རྫས་ཤུལ་དང༌། སྔགས་དང་ཚིག་གི་
སྒྲ་ཉམས་ན། སྐུ་ལྔའི་གསུང་ལ་བཤགས་པ་བྱ། གསུང་རྟེན་བཞེངས་དང་སྒྲ་ཡིས་
བཀང་། ཐུགས་རྟེན་སྲོག་འཁོར་ཆ་ཉམས་དང་། རྟེན་རྫས་མཐུན་རྫས་མནོལ་ཉམས་
ན། ཐུགས་ལ་བཤགས་ཤིང་རྟེན་འཛུགས་བྱ། ཡོན་ཏན་རྟེན་རྫས་ཆད་ཉམས་མནོལ།
ཡོན་ཏན་སྐུར་བཤགས་མཆོད་ལ་གཟོབས། ཕྲིན་ལས་ལས་ལ་འགལ་གྱུར་ན། ཕྲིན་
ལས་སྐུར་བཤགས་གོ་རིམ་བྱ། ལར་ཡང་འགལ་གྱུར་གང་མཆིས་ཀུན། ཚོགས་དང་
མཆོད་བསྐང་དག་ལ་འབད། ཕྱི་ཡི་གཞལ་ཡས་ཆག་ཉམས་ན། དམ་བྲན་མཚམས་
བཅད་ཁྲུས་སེལ་བྱ། ནང་གི་རྟེན་རྫས་ཉམས་ཆག་ན། སྦྱངས་སྤྲེལ་ཁྲུས་དང་གཙང་
སྦྲ་བྱ། གསང་བའི་ཏིང་འཛིན་ཆག་ཉམས་ན། གེགས་སེལ་བྱ་ཞིང་དོན་ལ་སྒོམས།
ཅེས་གསུངས་སོ། ། ཕྱི་ནང་བཤགས་པའི་དོན་བསྟན་པའི་ལེའུ་སྟེ་དགུ་པའོ། །en@g
༧ དེ་ནས་ཡང་ཕུང་བོན་མགོ་དམར་གྱིས་གསོལ་པ། ཀྱེ་མ་དབལ་གཤེན་ཁྲོ་རྒྱལ་
ལགས། ཕྱི་ནང་བཤགས་པ་དེ་ལྟར་ན། མཆོད་པའི་ཡོ་བྱད་ཅི་ལྟར་བསགས། གསལ་
བར་བདག་ལ་བསྟན་དུ་གསོལ། ཞེས་ཞུས་སོ། །དེ་ལ་དབལ་གྱིས་བཀའ་སྩལ་པ།
སྐྱེས་བུ་སྐུ་ལྔ་སྒྲུབ་པ་ལ། ཡེ་ཤེས་རྫུ་འཕྲུལ་གང་བསྒྲུབས་ཀྱང་། མཆོད་པ་ཕྱི་ནང་
178

སྐྱེས་བུ་ལས་གིང་དཀར་པོ། ༼ཀའོ། ༽
གསུམ་དུའོ། །ཕྱི་ཡི་མཆོད་པ་ཡུལ་དང་མཁར། རང་མཐུན་རྣམ་ལྔ་རྣམ་བརྒྱད་དང་།
གཟུགས་འགྲོས་འཕུར་ལྡིང་འཛུལ་ལ་སོགས། རང་ཞལ་ནམ་རྒྱང་ཕོ་ཏོང་དང་། མོ་
ཏོང་ལ་སོགས་སྤྱི་ལྟར་བསྐངས། ནང་གི་མཆོད་པ་སྨན་རག་གཏོར། དགྲ་བྱང་བྷ་
ལིང་ཤ་ཁྲག་སོགས། སྲོག་འཁོར་རྟེན་རྫས་ཚངས་པར་དབུལ། གསང་བའི་མཆོད་པ་
ཏིང་ངེ་འཛིན། རྫས་དང་ཡོ་བྱད་བྱིན་བརླབས་ཤིང་། ཟད་མེད་དགྱེས་ཚིམས་གཏིང་
ཟབ་སྤྲུལ། རྒྱ་ཆེ་དམིགས་གཏད་བྲལ་བར་དབུལ། ཁྱད་པར་དམར་དང་གཏོར་མས་
བརྔན། མཁོ་མཐུན་ལོངས་སྤྱོད་རྫས་ཀྱིས་བསྐངས། ཡོ་བྱད་ཆུང་ན་དམ་མི་སྐོང་།
རྩོགས་མནོལ་གྲིབ་ཕོག་རང་ལ་འཁུ། ལྷག་ཆད་བྱུང་ན་བཀྲ་མི་ཤིས། ཞེས་གསུངས་
སོ། །ཕྱི་ནང་མཆོད་པའི་ཡོན་ཏན་བསྟན་ཅིང་རྟེན་འཛུགས་མཆོད་ཅིང་བསྐངས་བའི་
མན་ངག་བསྟན་པའི་ལེའུ་སྟེ་བཅུ་པའོ། །2rEP།། ། །
༧ ཡང་གསོལ་པ། མཆོད་པའི་མན་ངག་དེ་ལྟར་ན། སྔགས་ཀྱི་སྒོམ་རིམ་ཅི་ལྟར་
ལགས། སྲོག་གི་སྙིང་པོ་ཅི་ལྟར་གནས། ཞེས་ཞུས་སོ། །དེ་ལ་དབལ་གྱིས་བཀའ་སྩལ་
པ། ད་ནི་གསང་བ་བསྒོམ་རིམ་ནི། ཡེ་ཤེས་པ་ལྟར་སྒྲུབས་པ་ནི། རང་ཉིད་འཆི་མེད་
གསང་འདུས་སམ། གང་མོས་ཡི་དམ་གསལ་བར་བྱ། ཁྱད་པར་ཁྲོ་རྒྱལ་སྟག་ལྷར་
བསྐྱེད། མདུན་དུ་སྐྱེས་བུ་སྐུ་ལྔ་ནི། ཆ་ལུགས་ཕྱག་མཚན་རྫོགས་པ་རུ། གཞལ་ཡས་
ཕོ་བྲང་མཛེས་པའི་ནང་། པདྨ་ཉི་ཟླ་བམ་གྱི་སྟེང་། སོ་སོར་བསྐྱེད་ལ་བཞུགས་པར་
བསམ། ཐུགས་ཀར་ས་ཨ9དང་ཏྲི། དེ་ལ་སྔགས་འཛབ་གཡས་སུ་འཁོར། ཐུགས་
དང་སྐུ་ལ་འོད་ཟེར་ནི། ལྕགས་ཀྱུ་ལྟ་བུ་གྲངས་མང་འཕྲོས། དྲེགས་པ་ལྷ་སྲིན་སྡེ་
བརྒྱད་དང༌། སྣང་སྲིད་ཀུན་གྱི་ཚེ་བཀྲག་སོགས། སྲོག་གི་ནུས་པའི་བཅུད་མདངས་
ཀུན། ཚུར་བསྡུས་བདག་ལ་ཐིམ་པར་བསམ། སོ་སོར་གཞུང་བཞིན་ལས་ལ་འཇུགས།
རྫུ་འཕྲུལ་ལྟར་དུ་བསྒྲུབས་བསམ་ན། རང་ཉིད་ཡི་དམ་ལྷར་གསལ་ལ། མདུན་
179

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དུ་སྐྱེས་བུ་གཙོ་འཁོར་བསྐྱེད། བདག་གི་ཐུགས་ལས་འོད་ཟེར་ནི། ལྕགས་ཀྱུ་ལྟ་བུ་
གྲངས་མང་འཕྲོས། སྐྱེས་བུ་གཙོ་འཁོར་བཅས་པ་རྣམས། ཀུན་གྱི་སྲོག་སྙིང་གྲུ་གསུམ་
པ། བསྣོལ་མའི་དཀྱིལ་དུ་ཡི་གེ་ཏྲི། དེ་ལ་འཛབ་བསྙེན་གཡས་སུ་ནི། དཀྱིལ་དཀྱིལ་
འཁོར་ཞིང་སྲོག་རྩེ་རུ། བདག་གིས་བཟུང་ཞིང་སྔགས་བསྒྲུབས་པས། བདག་ལ་སྲོག་
སྙིང་ཕུལ་ནས་སུ། གང་བཅོལ་འཕྲིན་ལས་སྒྲུབ་པར་བསམ། སྲོག་ཐག་དྲངས་ལ་
སྔགས་ཀྱིས་སྒྲུབས། འཚམས་སུ་བསྐུལ་ལ་བསྟོད་པ་བྱ། ཕྱི་ལྟར་དྲེགས་པ་ལྟར་བསྒྲུབ་
ན། རང་ཉིད་སྐྱེས་བུ་དངོས་བསམ་ལ། མདུན་དུ་འཁོར་གྱིས་བསྐོར་བར་བསྐྱེད། ཡི་
དམ་ཏིང་འཛིན་ལ་མི་འཇུགས། དེ་ནས་སྐད་ཅིག་འགྲུབ་པར་འགྱུར། ལར་ཡང་
སྔགས་རྣམས་བསྒྲངས་པའི་དུས། གནམ་རི་ས་བྲག་རྩི་ཤིང་ཀུན། ཀུན་གྱིས་འུར་འུར་
སྒྲོགས་པར་བསམ། དགྲ་ལ་སྦད་དང་ཐན་འགྱེད་སོགས། སྐད་ཅིག་བརྫུས་སུ་བསྐྱེད་
པ་ཡིན། མངག་པའི་ལས་ལ་འཇུག་པར་བསམ། དེ་མིན་ལས་ཚོགས་གང་འཇུག་
ཀྱང་། འབོད་སྦྱད་བསད་དང་ཞི་རྒྱས་དང༌། དབང་དྲག་ལས་སུ་མ་འདུས་མེད།
ཐན་འགྱེད་རྣམས་ཀྱང་ཞལ་ལས་ཤེས། དེ་ལྟར་མ་ནོར་ལུང་གིས་སྒྲུབས། གང་ཟག་
རིགས་པའི་གནས་སུ་སྦྱོར། ཞེས་གསུངས་སོ། །གསང་བ་འཛབ་ཀྱི་སྒོམ་རིམ་བསྟན་
པའི་ལེའུ་སྟེ་བཅུ་གཅིག་པའོ། །zeszseglzszg ། །
༧ དེ་ནས་ཡང་ཕུང་བོན་མགོ་དམར་གྱིས་གསོལ་པ། འཛབ་ཀྱི་འཕྲོ་འདུ་དེ་ལྟར་
ན། སྲོག་གནད་སྙིང་པོ་ཀུན་འདུས་པ། རྒྱས་པར་བདག་ལ་གསུངས་པར་བྱ། ཞེས་
ཞུས་སོ། །དེ་ལ་དབལ་གྱིས་བཀའ་སྩལ་པ། སྐྱེས་བུ་དྲེགས་པ་འཁོར་བཅས་ཀྱི། དང་
པོ་འབོད་པའི་སྙིང་པོ་ནི། བསྭོ་ཨོ་ཏྲིའུ་ཏྲི་ཝ་ཙ་ཤ་ས་མ་ཡ་ར་ཡོ་ཛ་ཛ། ཅེས་བསྒྲུང་
ངོ༌། །སྤྲད་པ་ནི། ཛ་ཛ་ཡི་གཤམ་དུ། དགྲ་བོ་ཆེ་གེ་མོ་ཡི་སྲོག་ལ་ཆོ་ཆོ་རྒྱུག་རྒྱུག་བློ་
བྷོ། །ཅེས་བཏགས་སོ། །བསད་པ་ནི། ཛ་ཛ་ཡི་གཤམ་དུ། དགྲ་བོ་ཆེ་གེ་མོ་ཡི་སྲོག་ལ་
180

སྐྱེས་བུ་ལས་གིང་དཀར་པོ། ༼ ཀའོ། ༽
མ་ར་ཡ་ཧཱུྃ་ཕཊ་རྫི་སོད་སོད་སྙིང་ཁྲག་རྔུབ་ལ་ཧུར་ཐུམ་ཐོང་ཡ། ཅེས་བཏགས་སོ། །
དེ་ནས་འབོད་སྦད་བསད་གསུམ་མོ། ད་ནི་ཞི་རྒྱས་དབང་དྲག་སྟེ། ཚེ་རུ་བསྒྲུབས་ན་
འདི་ལྟར་བཏགས། གོང་གི་ཛ་ཛ་ཡི་གཤམ་དུ། ཨ་ཡུ་ཤེ་ཚུ་ཚེ་ཧཱུཾ་འདུ། ཞེས་བཏགས་
སོ། །ནོར་བསྒྲུབས་དུས་སུ་གོང་གི་གཤམ་དུ་འདི་ལྟར་བཏགས། དངོས་གྲུབ་རདྨ་སི་
དྷི་ཕ་ལ་ཧཱུྃ༔ ཞེས་བཏགས་སོ། ། སྐྱེ་འགྲོ་དབང་དུ་བསྡུ་ན་གཤམ་དུ། ལྐོ་པ་ཤང་ཀུ་
རུ་ཧཱུྃ༔ ཐམས་ཅད་དབང་དུ་བསྡུས་བསྡུས། ཡ་ཡ་ཛ་ཛ་ཁུག་ཁུག ། ཞེས་བཏགས་
སོ། །དེ་ནས་དྲག་པོ་བསད་པ་ནི། གོང་དུ་སོང་བ་ལྟར་རོ། །བཀྲ་འབེན་མངོན་ཤེས་
གསལ་བའི་སྔགས་ནི་གོང་གིས་གཤམ་དུ། ཧྲིང་ཧྲིང་ཁལ་མུ་གསལ་གསལ། དབང་
པོ་མིག་གི་སྒོ་ཕྱེས་ས་ལེར་སྟོན་སྟོན། ཕོབ་ཡ་ཕོབ་ཡ་པྲ་ཕོབ་ཡ། གླང་ཅིར་ཞུག་
ཞུག་སྨྲོས་སྨྲོས། ཅེས་བཏགས་སོ། །སྲིད་འཕེལ་སྔགས་ཀྱི་གཤམ་སྒྱུར་ནི། ཀླུ་སེ་ཧྲི་
ཙ་སིདྷི་ཧཱུྃ༔ སུ་ཀྲ་དུང་དུང་འདུས་འདུས། ཅེས་གདག་གོ །བསོད་ནམས་ཡེ་ཤེས་ཚེ་
ནོར་དབང་དུ་བསྡུ་བསམ་ན། གོང་གི་གཤམ་དུ་འདི་ལྟར་འདོག ། ཤེ་ཚུ་ཉྫ་ན་ཨ་
ཡུ་དངོས་གྲུབ་རདྨ་པ་ཤང་ཀུ་རུ་ཧཱུྃ༔ ཞེས་བཏག་གོ །བཟློག་ན་གོང་གི་གཤམ་དུ་
བཟློག་བཟློག་ཅེས་བཏགས། ཐན་དུ་འགྱེད་ན་འདི་ལྟར་བཏགས། ཆེ་གེ་མོ་ལ་ཐན་
དང་ལྟས་ངན་སྣ་ཚོགས་ཐོང་ཅིག །ཆོ་འཕྲུལ་སྣ་ཚོགས་ཕོབས་ཡཱ་བློ་བྷོ། ཞེས་གདག་
གོ །དེ་རྣམས་སྔགས་ཀྱི་རིམ་པའོ། །གང་འདོད་གཏེར་གྱི་ཁ་ཕྱེས་འདྲ། གཤམ་སྒྱུར་
ལུང་དང་རིག་པས་སྦྱོར། སྨོན་ཚིག་ཆུ་བོའི་རྒྱུན་ལྟར་འདོགས། དམ་ཚིག་ཆད་མེད་
ལྷ་དམ་བསྲེ། གསང་དམ་དྲུང་མུ་གྱེར་དང་སྦྲེལ། འཛབ་མཆོད་རྒྱུན་རིང་ངང་གིས་
དབུལ། ཐུགས་དམ་གཡེལ་མེད་དགོངས་པས་སྐོངས། གནད་དུ་བསྐུལ་ལ་ལས་སུ་
སྒྲུབས། མན་ངག་ཉམས་རྟོགས་སེམས་ལ་འབྱུང་། དྲོད་ཚད་ནུས་པ་རིམ་གྱིས་འཆར།
ཅེས་གསུངས་སོ། །སྔགས་འགྲིག་སྲོག་གནས་བསྟན་པའི་ལེའུ་སྟེ་བཅུ་གཉིས་པའོ། །
181

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
zgzz། །
༧ དེ་ནས་ཡང་གསོལ་པ། ཀྱེ་མ་དབལ་གཤེན་ཁྲོ་རྒྱལ་ལགས། སྔགས་ཀྱི་གནད་
ཐེམ་དེ་ལྟར་ན། འགྲུབ་རྟགས་རྨི་ལམ་ཅི་བཞིན་འབྱུང་། ཞེས་ཞུས་སོ། །དེ་ལ་སྟག་
ལས་བཀའ་སྩལ་པ། སྐྱེས་བུ་སྐུ་ལྔ་སྒྲུབས་པ་ལ། རྟགས་མཚན་དྲོད་ཚད་འདི་ལྟར་
འབྱུང་། རབ་ན་སྐྱེས་བུ་མངོན་དང་མཇལ། འབྲིང་དུ་ཉམས་ལ་མངོན་དུ་ཤར། ཐ་
ན་རྨི་ལམ་འདི་ལྟར་ཏེ། རྒྱལ་པོ་ཁྲོམ་ཚོགས་མང་པོ་ནས། སྐྱེས་བུ་གོ་ཁྲབ་གྱོན་པ་ན།
ཕྱག་འཚལ་གུས་དང་ཟས་ནོར་གཏེར། སྲོག་སྙིང་ཕུལ་དང་མོས་ཚུལ་དང་། འཛུམ་
མདངས་ཕྱུང་སོགས་བྱུང་བ་དང་། ཉམས་དགའ་འཁྲོ་སྙིང་འདོད་པ་སོགས། འབོད་
པའི་རྟགས་སུ་འགྲུབ་པ་ཡིན། དམག་ཚོགས་དགྲ་ལ་ཆས་པ་དང་། དངོས་སུ་དགྲ་ལ་
རྒྱུག་པ་དང་། འགྲོ་གྲབ་བྱེད་དང་འགྲོ་ཟེར་སོགས། སྦད་པ་འགྲུབ་པའི་རྟགས་ཡིན་
ནོ། །མི་སྙིང་ཁྱེར་ནས་གཏད་པ་དང་། སྒྲུབ་ཁང་མེ་འབར་འཚགས་པ་དང་། དུ་བ་
འཐུལ་དང་རླུང་འཚུབ་དང་། ཁྲག་འཐུང་ལིང་ཀ་ཟོས་པ་དང་། བཤའ་ལུག་མང་པོ་
སྐེ་བཅད་སོགས། བསད་པའི་རྟགས་སུ་འགྲུབ་པ་ཡིན། ཤེལ་འཕྲེང་སྙེད་དང་ཤེལ་
འཕྲེང་བསྒྲངས། ཉི་ཟླ་ཤར་དང་གཞའ་ཚོན་བཀྲ། གཏེར་དང་ཤེལ་སྙེད་གོས་དཀར་
གྱོན། ཚེ་རིལ་ཟོས་དང་བུམ་ཆུ་འཐུང༌། དེ་རྣམས་གང་བྱུང་ལེགས་པས་བཟང་། ཚེ་
དང་ཡེ་ཤེས་ཐོབས་པའི་རྟགས། ལུས་དྲེག་འཐོགས་དང་དཀོར་ནོར་སྐོར། ལོངས་
སྤྱོད་མང་པོ་གཏེར་བ་དང༌། འབྲུ་སྲན་མང་པོ་བསྡུས་པ་དང་། ནོར་རྙེད་རྣག་ཁྲག་
འཐུང་བ་སོགས། གཡང་དང་དངོས་གྲུབ་ཐོབས་རྟགས་ཡིན། སྟག་གཟིག་ཞོན་དང་
བཏགས་པ་དང༌། ཕ་རོལ་དབང་དུ་བསྡུས་པ་དང༌། ཁྲོམ་ཚོགས་མང་པོ་བསྡུས་པ་
དང་། བདག་གིས་བཀའ་སྩལ་ཀུན་གྱིས་ཉན། ཕོ་མོ་མང་པོས་གུས་པ་དང་། ལྕགས་
ཀྱུ་སྙེད་དང་བཟུང་པ་སོགས། སྡེ་བརྒྱད་ལྷ་འདྲེ་དབང་དུ་འདུས་ཤིང༌། མི་ནོར་
182

སྐྱེས་བུ་ལས་གིང་དཀར་པོ། ༼ཀའོ།༽
དབང་དུ་འདུས་རྟགས་ཡིན། མེ་ལོང་བཟུངས་དང་སྙེད་དང་འདོགས། འོ་མ་འཐུང་
དང་ཁམས་གསུམ་གསལ། སེམས་སྤྲོ་སྨྲ་སྙིང་འདོད་པ་སོགས། བཀྲ་རྟགས་མངོན་
ཤེས་འགྲུབ་པའི་རྟགས། མེ་ཏོག་སྐྱེས་དང་ཐུ་དང་རྙེད། སེམས་ཅན་བེའུ་སྐྱེས་པ་
དང༌། གཡུ་མདོག་གསེར་སྐུད་པང་དུ་བླང་། ཤེལ་གྱི་མཆོད་རྟེན་བཟུངས་པ་སོགས།
སྲིའུ་འབྱུང་ཞིང་བུ་ཡི་རྟགས། རྟ་དང་འབྲུག་དང་སེང་གེ་ཞོན། གཤང་དཀྲོལ་དུང་
བུས་གླིང་བུ་བཏང༌། རྔ་ཆེན་དྲག་ཏུ་བརྡུང་པ་དང་། རྒྱལ་ཁམས་ལོ་ཏོག་ཡག་པ་
དང༌། རི་མཐོ་གངས་ཀར་རྩེར་ཕྱིན་དང༌། འཁོར་ཚོགས་མང་པོས་བསྐུར་བ་དང་།
སྐྲ་དང་སྨང་ར་ཨག་ཚོམ་སྐྱེས། མཁའ་ནས་གཡུ་འབྲུག་གྲགས་པ་སོགས། སྙན་གྲགས་
ལོངས་སྤྱོད་རྒྱས་པ་དང་། མཆོག་ཐུན་དངོས་གྲུབ་ཐོབས་པའི་རྟགས། དམག་ཚོགས་
ཚུར་ཆས་ཕར་ལོག་པ། བཟློགས་པའི་རྟགས་སུ་འགྲུབ་པ་ཡིན། ཐན་འགྱེད་སྦྱད་པ་
དོན་དང་གཅིག །དེ་ཕྱིར་རྟགས་མཚན་གྲངས་ལས་འདས། རྟེན་འབྲེལ་རིགས་པའི་
གནས་དང་སྦྱོར། ལུང་མཐུན་ཐོ་ཆོ་སྤངས་པར་བྱ། ཞེས་གསུངས་སོ། །འབོད་སྦད་
བསད་དང་ཞི་རྒྱས་དབང་དྲག་གི་འགྲུབ་པའི་རྟགས་ཚད་འཆར་ཚུལ་བསྟན་པའི་
ལེའུ་སྟེ་བཅུ་གསུམ་པའོ། ། sez ། ། །
༧ དེ་ནས་ཡང་གསོལ་པ། ལེགས་པའི་གྲུབ་རྟགས་དེ་ལྟར་ན། ངན་པའི་ལྡོགས་
རྟགས་མཚན་མ་སོགས། ཐུགས་ཀྱི་དཀྱིལ་ནས་བཅུད་ཕྱུང་འཚལ། ཞེས་ཞུས་སོ། །དེ་
ལ་དབལ་གྱིས་བཀའ་སྩལ་པ། དང་པོ་འབོད་པ་སྒྲུབ་པའི་དུས། ཀུན་ནས་འཁྲོ་ཚུལ་
བྱེད་པ་དང༌། རྒྱབ་གཏད་ཕར་ལ་འགྲོ་བ་དང་། ཁྲེལ་ཞིང་ལྡོག་སྡབ་མིག་བཟློག་
སོགས། མི་འགྲུབ་རང་ལ་ལོག་རྟགས་ཡིན། ཏིང་འཛིན་གོང་བསྙེན་འབོད་སྔགས་
དང་། འབོད་པའི་རྫས་དང་ལས་ལ་ཞུགས། སྒྲུབ་ཁང་རླུང་གིས་གཏོར་བ་དང༌།
ཚུར་ཡོང་འཁྲོ་ཚུལ་བྱེད་པ་དང་། ཁྱི་དང་གཅན་ཟན་ཚུར་འཇུས་སོགས། ཕར་ཕྲད་
183

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཚུར་ལ་ལོགས་རྟགས་ཡིན། ཏིང་འཛིན་བསྒོམས་ལ་འབོད་བསྙེན་སྒྲོངས། བསང་
མཆོད་སྨན་རག་གཏོར་མ་དང་། ཤ་ཁྲག་དམར་མཆོད་དག་ལ་འབད། བསད་
པ་དག་ལ་ཞུགས་པའི་དུས། མཚོན་ཆ་རང་ལ་ཟུག་པ་དང་། ཚེར་མ་ཟུག་དང་མེ་
ཡིས་ཚིགས། བཤའ་ལུག་བཟུང་ནས་ཤོར་བ་དང་། དེ་རྣམས་བསད་པ་མ་འགྲུབ་
རྟགས། སྦད་པ་ཚོགས་མཆོད་དག་ལ་འབད། ཞི་བ་ཚེ་རུ་སྒྲུབས་དུས་སུ། བརྟེན་
གཏོར་བཀྲགས་མདངས་ཉམས་པ་དང་། བུམ་ཆུ་བོ་དང་ཡན་ལག་ཆད། ལམ་
འཕྲང་ཆད་དང་ཡུལ་མཁར་ཞིག ། རི་བོ་ཉིལ་དང་ཟམ་པ་ཞིག ། རྩི་ཤིང་སྐམས་དང་
གཞའ་ཚོན་ནག་པོ། འོད་ནག་གཡོག་སོགས་ལྟས་ངན་ཀུན། ཚེ་ལ་བར་ཆོད་འབྱུང་
བའི་རྟགས། ཚེ་བསྒྲུབ་ཚེ་རུ་དག་ལ་འབད། ཚེ་བསྙེན་བསྒྲུངས་ཞིང་ཚེ་ཐར་བྱ། རྒྱས་
པ་ནོར་དུ་བསྒྲུབ་པའི་དུས། གོས་མེད་གཅེར་བུར་བུད་པ་དང་། ལུས་ལ་རྣག་ཁྲག་
འཛགས་པ་དང་། འཕུར་དང་ཟས་ནོར་འཐོར་བ་དང༌། སྣོད་སྟོང་ཁུར་དང་ཟོ་སྟོང་
ཁུར། བཅུད་བོ་ལ་སོགས་གཡང་ཉམས་ངོ༌། །གཡང་འབོད་གཡང་སྒྲུབས་དག་ལ་
འབད། དངོས་གྲུབ་འབྱུང་བའི་བསྙེན་པ་བྱ། བསོད་ནམས་སྙན་གྲགས་སྒྲུབ་པའི་
དུས། སྐྲ་དང་སྨང་ར་བྱི་བ་དང་། རྔ་གཤང་དུང་གླིང་ཆག་གས་དང་། དེ་དག་
བུས་པ་མ་ཕེར་སོགས། སྙན་གྲགས་ཉམས་ཤིང་གུད་པའི་རྟགས། བསང་དང་ཀླུང་
རྟ་དཔལ་བསྐྱེད་བྱ། མངོན་ཤེས་པྲ་རུ་སྒྲུབ་པའི་དུས། སེམས་གུད་འོད་ཉམས་སྨྲ་
ལྕེ་དིག །སྐད་འགགས་མིག་ལོང་སོགས་རྨིས་ན། པྲ་རྟགས་ཉམས་པས་ནན་ཏན་
དང༌། ཁྲུས་སེལ་གཙང་སྦྲ་དག་ལ་འབད། སྲིའུ་སྒྲུབ་པའི་ལས་སྐབས་སུ། བུ་ཆུང་
ཤི་དང་མེ་ཏོག་སྐམས། མཚོ་སྐམས་ཆུ་མགོ་སྐམ་པ་དང༌། མངལ་ནས་སྦལ་སྦྲུལ་
དོན་པ་སོགས། སྲིད་མེད་སྲིད་མཚོ་སྐམ་པའི་རྟགས། སྲིད་སློང་སྲིད་བསྒྲུབ་དག་ལ་
འབད། ཐན་འགྱེད་སྦྱད་པའི་རྟགས་དང་མཚུངས། མགོ་བརྙེན་མང་པོ་ཚུར་བྱུང་
184

སྐྱེས་བུ་ལས་གིང་དཀར་པོ། ༼ཀའོ། ༽
ན། ཐན་འགྱེད་ཚུར་ལ་ལྡོགས་པའི་རྟགས། ངན་རྟགས་བྱུང་ན་མཆོད་ལ་འབད། སྤྱི་
མཐུན་ཀུན་ལ་འདི་ལྟར་ཏེ། མི་གཙང་སྦྱོར་དང་རེ་གོས་གོན། དྲི་ངན་བྲོ་དང་རིག་པ་
འཐིབས། ཞྭ་གོས་ལྷམ་གྱོན་སོགས་རྨིས་ན། སྒྲུབས་ལ་ཆགས་ཉམས་མནོལ་ཤོར་ཞིང་།
སྒྲུབས་གཤེན་དམུ་གབ་ཕོག་པའི་རྟགས། ཁྲུས་བསང་དག་གཙང་བསྐངས་བཤགས་
བྱ། ཏིང་འཛིན་གསལ་གདབས་ཡོ་བྱད་བཙལ། ཕྲེང་ཐག་ཆད་དང་རང་ལྕེ་ཆད།
དེ་ནས་སྔགས་བསྙེན་ཉམས་ཆགས་རྟགས། སྨྲ་བཅད་ངག་ལ་ནན་ཏན་བྱ། བསྙེན་
བསྒྲུབ་ལས་ལ་འཇུག་པའི་དུས། མ་འགྲུབ་གོང་ནས་རྟགས་བྱུང་ན། གཞན་གྱི་དྲེགས་
པའི་ཆོ་འཕྲུལ་ཡིན། སྒྲུབ་སྲི་མནན་ཞིང་མཚམས་བཅད་བྱ། ཡང་ན་སྲུང་མས་ཁྲེལ་
རྟགས་ཡིན། ཟིལ་གནོན་བསྒོམས་དང་སྲགས་བསྙེན་བྱ། ཐོག་དང་སེར་བ་འབེབས་
པ་དང་། རྗེ་ཡིས་བསྐྱོན་དང་འབངས་ཀྱིས་འདྲན། ལྷ་སྲུང་རང་ལ་ལྡོགས་རྟགས་
ཡིན། རྟེན་རྫས་སྒྲུབ་རྫས་ཕུད་མཆོད་བྱ། ཏིང་འཛིན་ངར་བསྐྱེད་བསྐངས་ཤིང་
བཤགས། སྔགས་བགྲང་ལས་ལ་བསྒྲུབ་པར་བྱ། དྲོད་ཚད་མཚན་མ་བཟང་ངན་ཀུན།
ལུང་དང་བསྟུན་ལ་རིག་པས་དཀྲོལ། ལྡེ་མིག་བློ་ཡིས་ཕྱེ་བར་གཅེས། ཞེས་གསུངས་
སོ། །སྒྲུབ་རྟགས་མཚན་ངན་རྟགས་ལྡོག་ཚུལ་བསྟན་པའི་ལེའུ་སྟེ་བཅུ་བཞི་པའོ། །༧
༧ དེ་ནས་ཡང་ཕུང་བོན་མགོ་དམར་གྱིས་གསོལ་པ། ཀྱེ་དབལ་གཤེན་ཁྲོ་རྒྱལ་
སྟག་ལ་ལགས། དྲོད་ཚད་བཟང་ངན་དེ་ལྟར་ན། མཆོད་བསྟོད་བསྐངས་བསྐུལ་ཅི་
ལྟར་བྱ། ཞེས་ཞུས་སོ། །དེ་ལ་དབལ་གྱིས་བཀའ་སྩལ་པ། མཆོད་ནི་བདུད་རྩི་ཕུད་
དང་སྨན། གཏོར་མ་ཤ་ཁྲག་རྫས་རྣམས་མཆོད། ཡང་དག་ཏིང་འཛིན་དམིགས་
པས་མཆོད། བསྟོད་ནི་ཆ་ལུགས་རྫོགས་པར་བསྟོད། ཕྱི་ཡི་སྒྲ་དང་རྫས་ཀྱིས་བསྟོད།
ནང་གི་སྲོག་རྟེན་སྔགས་ཀྱིས་བསྟོད། གསང་བ་ཏིང་འཛིན་དགོངས་པས་བསྟོད།
185

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བསྐངས་ནི་ཕྱི་ཡི་ཡུལ་མཁར་ནོར། སྐྱེ་འགྲོ་གླིང་བཞི་མཁོ་མཐུན་རྫས། འཕུར་
འགྲིམས་འཛུལ་དང་རང་ཞལ་སོགས། དེ་སྲིད་མ་ལུས་ཡོངས་ཀྱིས་བསྐངས། ནང་
གི་ནང་བཅུད་སེམས་ཅན་དང་། སྨན་རག་ཤ་ཁྲག་གཏོར་མས་བསྐངས། གསང་
བ་སྲོག་འཁོར་སྲོག་རྟེན་རྫས། བླ་མེད་ཏིང་འཛིན་དགོས་པས་བསྐངས། བསྐུལ་ནི་
ལྷ་ཚོགས་དབྱིངས་ནས་བསྐུལ། ཕྱི་ཡི་གཞལ་ཡས་གནས་ནས་བསྐུལ། སྔོན་གྱི་དམ་
བྲན་དམ་དུ་འབོད། ནང་གི་སྨན་རག་གཏོར་མ་བསྐུལ། ངོ་སོ་གཏང་རག་ཚིམ་
པས་བསྐུལ། གསང་བ་སེམས་ཉིད་དགོངས་པས་བསྐུལ། དྲག་ཏུ་ལས་སུ་བཅོལ་
ཞིང་བསྐུལ། ཚིག་བཤད་ལུང་དང་རིག་པས་བསྡེབས། འབོད་ཚིག་བསྭོ་དང་ཧྲི་
ཡིས་བསྐུལ། མཐུན་རྫས་གང་ལ་གང་དགོས་བསགས། གསང་རྟེན་རྫས་ལ་རྟེན་དུ་
འཛུགས། སྨོན་ཚིག་ལས་བཞི་སོ་སོར་བསྒྱུར། མཐར་དུ་ཤིས་པའི་ཚིག་གིས་གདམ།
ཁྱད་པར་དམར་མཆོད་གཏོར་མས་བསྐུལ། དྲེགས་པའི་ལྷ་ཚོགས་ལས་སུ་འགྱུར།
ཞེས་གསུངས་སོ། །མཆོད་བསྐུལ་དམ་དྲངས་དགྱེས་པར་བསྐོངས། ལས་བཅོལ་སྨོན་
ST BETTER KIA K355 taGE 8 III ERTERTABS 1.
༧ ཡང་གསོལ་པ། སྒྲུབས་དང་འཇུག་ཐབས་དེ་ལྟར་ན། ལས་མཐའ་མནན་
སྲེགས་སྐོར་གསུམ་དང་། བཟློགས་པ་ཐན་འགྱེད་ཅི་ལྟར་ལགས། ཐོག་སེར་འབེབས་
པའི་ལས་གསུངས་འཚལ། ཞེས་ཞུས་སོ། །དེ་ལ་དབལ་གྱིས་བཀའ་སྩལ་པ། མནན་
དང་བསྲེགས་དང་འཁོར་ལོ་བསྐོར། བཟློགས་པ་ཐན་འགྱེད་སྦད་པའི་ལས། ཐོག་
སེར་འབེབས་སོགས་མན་ངག་གི། ཐོག་མར་མནན་པ་འདི་ལྟར་ཏེ། མནན་པའི་ལིང་
ག་སྤྱིར་བྱ། གསང་བའི་གནད་རྣམས་ཤེས་པར་དགོས། རྫས་དང་བྲི་ཐབས་ཞལ་ལས་
ཤེས། ལྷ་འཁོར་ཁ་བསྒྱུར་གནད་དུ་འདྲེས། ཡར་ངོར་བྲིས་ལ་མར་ངོར་སྦོས། ལྷ་དབྱེ་
འགུགས་གཞུག་དྲག་ཏུ་བྱ། གཏོར་མ་སྨན་རག་ཤ་ཁྲག་མཆོད། སྡེ་བརྒྱད་དྲེགས་པའི་
186

སྐྱེས་བུ་ལས་གིང་དཀར་པོ། ༼ ཀའོ།༽
ལག་ཏུ་གཏོད། ཚུར་ལ་མི་ལྡོག་གནད་སྲུང་གཟབས། མན་ངག་གནད་རྣམས་རྟོགས་
ཚེ་འགྲུབས། གདུག་པ་སྲོག་གི་སྤུ་གྲི་ཡིན། ཞེས་གསུངས་སོ། །མནན་པའི་མན་ངག་
ཡང་གབ་ཀྱི་དོན་བསྟན་པའི་ལེའུ་སྟེ་བཅུ་དྲུག་པའོ། །Page ། །
༧ ཡང་གསོལ་པ། མནན་པའི་ལས་ཁ་དེ་ལྟར་ན། སྲེགས་པའི་མན་ངག་ཅི་ལྟར་
ལགས། ཞེས་ཞུས་སོ། ། དེ་ལ་དབལ་གྱིས་བཀའ་སྩལ་པ། སྲེགས་པར་བྱེད་ན་འདི་ལྟ་
སྟེ། བསད་པའི་ལིང་ཀ་རྣོ་རུ་བྱ། གནས་ཡིག་བླ་དྭགས་གཟུགས་སྐྱེ་མཆེད། སྔགས་
དང་ཁ་བསྒྱུར་ཚངས་པར་བྲིས། འབུལ་ན་ཁཱ་རཾ་ཁ་ཧི་དང༌། བསྲེགས་ན་ཛ་ལ་རཾ་
རཾ་བསྒྱུར། མེ་ལྷ་སྤྱན་དྲངས་སྐྱེས་བུ་བསྐུལ། མཆོད་པ་ཤ་ཁྲག་རུས་ཚིལ་སོགས། སྤྱི་
ལྟར་བྱ་ལ་གནད་དང་ལྡན། ཆེ་གེ་མི་ནོར་ཡུལ་མཁར་སོགས། ཁ་བསྒྱུར་མན་ངག་
རྒྱས་པར་བྱ། འབར་བ་མེ་ཡི་ནང་དུ་དབུལ། མེ་ལྷ་སྐྱེས་བུ་ཚོགས་ལ་བསྟོད། འབྱུང་
བ་མེ་ལ་ཐིམ་པར་བསམ། ཏིང་འཛིན་ཕྲིན་ལས་ཚངས་པར་བྱ། མཐར་ཡང་སྐྱེ་མེད་
ཀློང་དུ་ཕཊ༔ གབ་པ་གསང་བའི་མཛོད་ཆེན་འདི། མན་ངག་རིག་པའི་ལྡེ་མིག་གིས།
ཕྱེས་ཚེ་དགྲ་སྲོག་སྤུ་གྲི་ཡིན། མ་ཕྱེས་ལས་སུ་གྲུབ་པ་དཀའ། ཅེས་གསུངས་སོ། །
SHIN 35145155 Kia GT 6555 5 Tenses: 1.
༧ དེ་ནས་ཕུང་བོན་མགོ་དམར་གྱིས་ཡང་གསོལ་པ། སྲེགས་པའི་མན་ངག་དེ་
ལྟར་ན། བསྐོར་བའི་འཁོར་ལོ་གོང་ལྟར་ལགས། ཞེས་ཞུས་སོ། ། དེ་ལ་དབལ་གྱིས་
བཀའ་སྩལ་པ། ཉོན་དང་ལེགས་པར་བདག་གིས་བཤད། སྐྱེས་བུ་སྐུ་ལྔ་སྒྲུབ་པའི་
གནད། ལས་ཁ་འཁོར་ལོའི་རིམ་པ་ནི། འབོད་པ་སྲོག་འཁོར་གོང་ལྟར་རོ། །སྦད་པ་
ཐན་གྱི་འཁོར་ལོ་ནི། མུ་ཁྱུད་རིམ་པ་གསུམ་མམ་བཞི། གང་རུང་བསྐོར་ལ་དབུས་
སུ་ནི། ཏཱིབྲིས་དེ་མཐར་སྦད་སྔགས་ཀྱིས། བསྐོར་ལ་ཁ་བསྒྱུར་ནི། ལྷ་འཁོར་སོ་སོར་
གཤམ་དུ་བྲིས། ཐན་འགྱེད་ཁ་སྒྱུར་ལས་དང་སྦྱོར། རྩིབ་ལ་རིམ་རིམ་བསྐོར་ཅིང་
187

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བྲིས། བསད་པ་བྱེད་ན་འདི་ལྟར་ཏེ། དབུས་སུ་གྲུ་གསུམ་བསྣོལ་མའི་དབུས། ཡི་གེ་
ཏཱི ཅིག་ནག་པོས་བྲིས། བསད་སྔགས་བསྒྱུར་ལ་སྤྱི་ལྟར་བསྐོར། མྱུར་དུ་གསོད་པའི་
གཤམ་སྒྱུར་བྱ། མན་ངག་ཞལ་ཤེས་ལྡན་པར་དགོས། བསད་པའི་རྫས་བྱུག་ལེགས་
པར་བསྐོར། བཟློགས་ན་གོང་བཞིན་བཟློག་སྔགས་དང་། གཤམ་དུ་བཟློགས་པའི་ཁ་
སྒྱུར་བྱ། བཟློགས་རྫས་བྱུག་ལ་གོང་ལྟར་རོ། །དགྲ་ལ་ཐོགས་སེར་དལ་ཡམས་བསྒྱུར་
བསམ་ན། གོང་བཞིན་གཤམ་དུ་གང་དགོས་ཕོབས་ཤིག་བྲིས། ཆར་པ་འབེབས་ན་
གོང་ལྟར་ཁ་སྒྱུར་བྱ། བསྐོར་གནས་འབོད་སྦད་བསད་དང་བཟློགས། རང་རང་
རྟགས་དང་ལྡན་པ་རུ་བསྐོར། ཚོགས་དང་གཏོར་མ་རྒྱ་ཆེན་བཏང་། འཕྲིན་ལས་
བཅོལ་ལ་གཏོར་མ་གསེར་སྐྱེམས་བཏང་། བསྐོར་ཞིང་ཞི་དྲག་ལས་དང་བསྟུན། ཞེས་
གསུང་སོ། །སྦད་བསད་བཟློགས་པའི་འཁོར་ལོའི་མན་ངག་བསྟན་པའི་ལེའུ་སྟེ་བཅུ་
བརྒྱད་པའོ། །28glsz ། །
༧ དེ་ནས་ཡང་གསོལ་པ། སྦད་བསད་བཟློག་པའི་འཁོར་ལོའི་དེ་ལྟར་ན། ད་ནི་
གཅིག་དྲིལ་འཁོར་ལོ་གསུངས་པར་འཚལ། ཞེས་ཞུས་སོ། །དེ་ལ་དབལ་གྱིས་བཀའ་
སྩལ་པ། འཁོར་ལོ་མུ་ཁྱུད་རིམ་པས་བསྐོར། དབུས་སུ་ཏྲི་བྲིས་འབོད་སྔགས་བསྐོར།།
དམ་འདུས་ལས་སུ་སྒྲུབས་པའི་ཁ་སྒྱུར་བྱ། དེ་རྒྱབ་མུ་ཁྱུད་ནང་དུ་ཚེ་འཛབ་བསྐོར།
རང་སྲུང་ཚེ་ཡི་ཁ་སྒྱུར་ལྡན་ཏེ་བསྐོར། དེ་རྒྱབ་མུ་ཁྱུད་ནང་དུ་ནོར་སྒྲུབ་སྔགས་ཀྱིས་
བསྐོར། ལོངས་སྤྱོད་ཟས་ནོར་འབྱུང་བའི་ཁ་སྒྱུར་བྱ། དེ་རྒྱབ་མུ་ཁྱུད་དབང་སྡུད་
སྔགས་བསྐོར་ལ། སྲིད་གསུམ་དབང་དུ་སྡུད་པའི་ཁ་བསྒྱུར་བྱ། དེ་རྒྱབ་མུ་ཁྱུད་ནང་
དུ་བཟློགས་སྔགས་བསྐོར། མི་མཐུན་འགལ་རྐྱེན་བཟློགས་པའི་གཤམ་བསྒྱུར་བྱ། དེ་
རྒྱབ་མུ་ཁྱུད་ནང་དུ་སྦེད་སྔགས་བསྐོར། དགྲ་ལ་རྒྱུག་ཅིང་ཐན་དུ་འབེབས་པའི་ཁ་
སྒྱུར་བྱ། དེ་རྒྱབ་མུ་ཁྱུད་ནང་དུ་བསད་སྔགས་བསྐོར། དགྲ་བོ་མྱུར་དུ་གསོད་པའི་
188

སྐྱེས་བུ་ལས་གིང་དཀར་པོ། ༼ཀའོ། ༽
ཤམས་སྒྱུར་བཏགས། མཐར་མེ་རི་བྱ་ལ་གཡས་སུ་བསྐོར། ཁ་འཐོར་སོ་སོར་བསྐོར་
དང་སྤྱི་སྡོམ་མོ། །བསྲུང་བའི་སྔགས་རྣམས་ཡིག་མགོ་ནང་དུ་བསྟན། འབོད་པ་
དབང་སྡུད་ནོར་སྒྲུབ་ཀུན་གྱི་སྔགས། ཡིག་མགོ་ཕྱིར་བསྟན་ཡིག་སུག་ནང་དུ་གསལ།
བཟློགས་བསད་སྔགས་ཀྱི་ཡིག་མགོ་ནང་དུ་བསྟན། ཡིག་སུག་ཕྱིར་བསྟན་རྫས་
རྣམས་སོ་སོར་བྱུགས། གཟའ་སྐར་ལེགས་པའི་དུས་སུ་བསྐོར་བ་བྱ། ཞེས་གསུངས་
སོ། །སྲུང་བཟློག་ཞི་རྒྱས་དབང་དྲག་གཅིག་དྲིལ་གྱི་འཁོར་ལོ་བསྟན་པའི་ལེའུ་སྟེ་བཅུ་
དགུ་པའོ། །Prese ། །
༧ དེ་ནས་ཡང་གསོལ་པ། འབོད་སྦད་བསད་གསུམ་སྤྱི་དྲིལ་འཁོར་ལོ་སོགས།
བསྐོར་བའི་ཐབས་རྣམས་གསུངས་པ་ཤིན་ཏུ་ལེགས། ད་ནི་ཞི་རྒྱས་དབང་དང་འཁོར་
ལོའི་ལས། སྲིའུ་གསོ་དང་ལ་སོགས་མན་ངག་ཀུན། སོ་སོར་འདོགས་པའི་བདག་སྲུང་
གཞན་སྲུང་དང༌། སྤྱི་ཡི་མན་ངག་དག་གསལ་གསུངས་པར་འཚལ། ཞེས་ཞུས་སོ། །
དེ་ལ་དབལ་གྱིས་ཡང་གསུངས་བཀའ་སྩལ་པ། སྤྱི་ཡི་མན་ངག་འཁོར་ལོའི་རིམ་པ་
སྟེ། སྐྱེས་བུ་སྐུ་ལྔའི་ལས་ཁ་འདི་ལྟར་རོ། །འཁོར་ལོ་མུ་ཁྱུད་བསྐོར་ལ་དབུས་སུ་ཧྲཱིཿ དེ་
མཐར་འབོད་སྔགས་བྲིས་ལ་གང་འདོད་བསྒྱུར། ཞི་བའི་ཚེ་འཁོར་བྱ་ན་འདི་ལྟར་ཏེ།
ཚེ་བསྙེན་འདོག་ལ་དཔལ་ཁ་སོ་སོ་ལ། ཚེ་བསྙེན་བྲིས་ལ་ཁ་བསྒྱུར་སོ་སོ་བྱ། འཆང་
བ་པོའི་ལུས་ངག་ཡིད་གསུམ་ལ་སྲུངས་ཤིག །རཀྵ་རཀྱཱ་ཡེ་སྭཱཧཱ། ཞེས་བྲིས་ལ་ཚེ་རྫས་
བྱུགས་ལ་བྱིན་ཅན་རྫས་རྣམས་བསྲེས། རབ་གནས་བྱས་ལ་ཕྱི་གཡོག་དཀར་པོ་བྱས་
ལ་གདག་གོ །གཡུང་དྲུང་ར་བས་བསྐོར་ལ་རིགས་རྟགས་བཀོད། ནོར་དང་ལོངས་
སྤྱོད་འབྱུང་བའི་འཁོར་ལོ་ནི། མུ་ཁྱུད་རིམ་པར་བསྐོར་ལ་དབུས་ཀྱི་ནང་། རྒྱས་པ་གྲུ་
བཞིར་བྲིས་ལ་ཏྲིསྔོན་པོ། དཔལ་ཁ་རྣམས་སུ་དེ་བཞིན་སྔགས་རྣམས་བྲི། གཤམ་དུ་
བདག་ལ་ཟས་ནོར་ལོངས་སྤྱོད་རྩོལ་ཅིག་སིདྷི་ཕ་ལ་ཧཱུྃ༔ ཞེས་བྲིས་གང་འདོད་བཅོལ་
189

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལ་སོ་སོར་བསྒྱུར། ནོར་རྫས་བྱུག་ལ་སྒྲུབ་གཤེན་ལུས་ལ་བཅངས། རིགས་རྟགས་ལ་
སོགས་བསྐོར་ཚུལ་གོང་ལྟར་རོ། ། ཕྱི་གཡོག་སྔོན་པོ་བྱས་ལ་ཡར་ངོ་ཚེས་བཟང་དུ་བྲིས།
སྐྱེ་འགྲོ་དབང་སྡུས་འཁོར་ལོ་བྲི་བསམ་ན། མུ་ཁྱུད་བསྐོར་ལ་འཁོར་ལོ་གོང་ལྟར་སྟེ།
དབུས་སུ་ཟླ་གམ་དཀྱིལ་དུ་ཏིསེར་པོ་བྲིས་ལ་དབང་བསྡུད་སྔགས་ཀྱིས་ལེགས་པར་
བསྐོར་ལ། དཔལ་ཁ་རྣམས་སུ་སྔགས་བྲིས་ལ་གཤམ་བསྒྱུར་ནི། སྐྱེ་འགྲོ་སྤྱི་དང་བླ་
མ་བཤེས་གཉེན་དང་། རྒྱལ་པོ་འཁོར་གཡོག་ཕོ་མོ་ཐ་དག་དང༌། དངོས་ཅན་དངོས་
མེད་གང་ལ་དམིགས་བསམ་ན། སོ་སོར་བྲིས་གཤམ་དུ་འདི་ལྟར་བསྒྱུར། ཆེ་གེ་མོ་
འདི་དབང་དུ་བསྡུས་ལ་བྲན་དུ་འཁོར་ཤིང་ཁུག་ཛ་ཁུག་ཛ། ཞེས་གདག་གོ །རིགས་
རྟགས་བརྒྱན་ཞིང་ཕྱི་གཡོག་དམར་པོ་བྱ། དབང་སྡུད་རྫས་རྣམས་བྱུག་ལ་རབ་
གནས་གསོལ། སྒྲུབ་ཅིང་སྐར་མ་རྒྱལ་གྱི་ཉིན་པར་འདོགས། སྲིའུ་གསོ་བའི་འཁོར་
ལོ་བྲི་བསམ་ན། ཡར་ངོ་དག་དུ་དུང་ཤོག་དཀར་པོ་ལ། མུ་ཁྱུད་གོང་ལྟར་དབུས་སུ་
ཏྲིདཀར་པོ་བྲིས་ལ་སྲིད་བསྙེན་དག་གིས་བསྐོར། དཔལ་ཁ་རྣམས་སུ་སྔགས་བྲིས་
ཀུན་གྱི་གཤམ་བསྒྱུར་ནི། སྲིད་དང་བུ་ཡི་དངོས་གྲུབ་སྩོལ་ཅིག་བྲིས། ཕྱི་རུ་རིགས་
རྟགས་བྲིས་ལ་སྲི་རྫས་བྱུགས། སྒྲུབ་ཞིང་རབ་གནས་བྱས་ལ་དཀར་པོས་གཡོགས།
གཙང་སྦྲ་བྱ་ལ་སྐར་མ་བཟང་དུས་འདོགས། སྲིད་འཕེལ་མྱུར་དུ་འབྱུང་བའི་སྔགས་
འདིའོ། ། ཨོཾ་ཧཱུྃ་ཏྲི་ས་མ་ཡ། སུ་ཏྲ་ཧྲི་ཙ་སིདྷི་ཧཱུཾ་འདུ། ཅེས་བསྒྲུངས་ལ་བུ་རམ་འོ་མར་
སྔགས་ལ་འཐུང༌། རིགས་རྒྱུད་བུ་ཡི་དངོས་འགྲུབ་འབྱུང་བར་འགྱུར། དེ་ཕྱིར་གང་
དགོས་མན་ངག་འདི་ལ་གསལ། ཞེས་གསུངས་སོ། །སྤྱི་ཡི་མན་ངག་བདག་སྲུངས་
འཁོར་ལོ་དང་། ནོར་དང་དབང་དང་སྲིའུ་གསོ་བའི་མན་ངག་བསྟན་པའི་ལེའུ་སྟེ་ཉི་
ཤུ་ཐམ་པའོ། །HHe ། །
༧ དེ་ནས་ཕུང་བོན་མགོ་དམར་གྱིས་གསོལ་པ། སྤྱི་ཡི་མན་ངག་འཁོར་ལོའི་ལས་
190

སྐྱེས་བུ་ལས་གིང་དཀར་པོ། ༼ཀའོ། ༽
བསྟན་པ། ཨེ་མ་བཀའ་དྲིན་ཆེ་ཞིང་རབ་ཏུ་ལེགས། ད་ནི་ཞི་རྒྱས་དབང་དྲག་གང་
འཇུག་ཀྱང༌། གནད་ཀྱི་མན་ངག་སྤྱི་དོན་གསུངས་པར་འཚལ། ཞེས་ཞུས་སོ། །དེ་ལ་
དབལ་གྱིས་བཀའ་སྩལ་པ། སྐྱེས་བུ་སྐུ་ལྔ་སྒྲུབས་པ་དང་། ཀུན་ལ་དགོས་ལ་སྤྱི་དོན་
བཤད། ཨ འཁོར་འདས་བོན་ཉིད་གཞལ་ཡས་སུ། རང་རིག་སྐྱེས་བུའི་ལྷ་ཚོགས་
བཞུགས། ཡེ་ཤེས་ཆེན་པོའི་གོ་ཆས་བརྒྱན། དྲན་རིག་མྱུར་མགྱོགས་རྟ་ལ་ཞོན། ཚད་
མེད་བཞི་ཡི་རྒྱན་གྱིས་སྤྲས། འོད་གསལ་འཁོར་ཡུག་གནས་འདིར་སྤྱོན། ཐ་དད་རང་
བྲལ་ངང་ལ་བཞུགས། སྣང་བ་དབྱིངས་རིག་སེམས་ཀྱིས་མཆོད། དྲན་རིག་གསལ་
བའི་མཆོད་པ་འབུལ། བདེ་ཆེན་བོན་ཉིད་དབྱིངས་སུ་བསྐོངས། གཉིས་འཛིན་དུག་
ལྔའི་དགྲ་ལ་བསྐུལ། ཡེ་ཤེས་ལྔ་ཡི་ངང་དུ་སྒྲོལ། སྐྱེ་མེད་བདེ་ཆེན་ཀློང་དུ་གཤེགས།
ཨཱ་ཨཱཿ ཕཊ༔ དེ་ནི་སྐྱེས་བུའི་གསང་སྒྲུབ་བོ། །ད་ནི་མན་ངག་འདི་ལྟར་ཏེ། ཡེ་ཤེས་
ལྟར་དུ་བསྒྲུབས་པའི་དུས། མཆོད་པ་འཛིན་མེད་སེམས་ཀྱིས་ཕུལ། རྫུ་འཕྲུལ་ལྟར་དུ་
སྒྲུབས་པའི་དུས། མཆོད་ཚོགས་མན་ངག་རྫས་རྣམས་ཕུལ། ལས་ཀྱི་སྲུང་མར་དྲག་
སྒྲུབ་ཚེ། གཏོར་མ་ཤ་ཁྲག་ཕུད་ཀྱིས་མཆོད། སྒྲུབས་ན་ཡེ་ཤེས་ལྷ་བཞིན་བསྒྲུབས།
སྒྲུབ་པའི་བསྙེན་པ་འབོད་པའི་བྱ། སྦད་ན་གཡོག་བཞིན་དགྲ་ལ་སྦད། ཐོགས་མེད་
རྒྱུག་པའི་ལས་འགྲུབ་འགྱུར། བསད་ན་ཤན་པའི་ཆས་ཕྱུང་ཞིང་། དྲག་པོར་བཅོལ་
ནས་དགྲ་ཀུན་བརླགས། ལར་ནི་ཏིང་འཛིན་དམིགས་པ་གཅེས། སྒོས་སུ་ཡི་དམ་
གང་བསྙེན་བརྩོན། ཁྱད་པར་སྐྱེས་བུའི་སྔགས་ལ་འབད། ཡང་དགོས་རྫས་རྣམས་
འཚོགས་པར་བྱ། ཤིན་ཏུ་མན་ངག་ལྡན་པར་བྱ། ད་ནི་དམ་ཚིག་བསྟན་པ་ལ། སྐྱེས་
བུ་སྐུ་ལྔ་སྒྲུབ་པའི་དུས། དམ་རྫས་མི་ལག་རྒྱུད་མི་བྱ། མཆོད་རྫས་རྩོག་མནོལ་བཏང་
མི་བྱ། བསྐངས་རྫས་ཚོགས་གཏོར་ཆུང་མི་བྱ། སྒྲུབ་རྫས་མི་ལ་བསྟན་མི་བྱ། སྒྲུབ་
ཁང་དྲེགས་པ་གཞན་མི་བསྟན། མི་གཙང་སྦྱོར་བ་བྱ་མི་རུང༌། མི་རྟའི་རོ་ལ་འཇུ་མི་
191

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བྱ། དམེ་ཤ་ཟས་སུ་ཟ་མི་བྱ། སྨེ་གོས་ལུས་སུ་གྱོན་མི་བྱ། རི་མཆིག་ལག་པས་འཇུ་
མི་བྱ། མཆོད་རྫས་ཕྱི་ནང་བསྲེ་མི་བྱ། ར་དང་གཡག་དཀར་ཞོན་མི་བྱ། སྔགས་ཀྱི་
བསྙེན་པ་བསྒྲུངས་པའི་དུས། འཕྲེང་ཐག་ཐང་ལ་འཕེན་མི་བྱ། རྔ་གཤང་དུང་གླིང་
འགོམ་མི་བྱ། གཞན་ལ་ངག་ཚིག་སྨྲ་མི་བྱ། བྱ་ཞིང་རུང་པའི་ལས་སྤྱོད་ནི། ཏིང་
འཛིན་དོན་དང་ལྡན་པར་བྱ། གསང་རྫས་གཞན་ལ་གསང་བར་བྱ། མཆོད་རྫས་
ཡོ་བྱད་འཛོམས་པར་བྱ། གནད་དོན་མན་ངག་ཤེས་པར་བྱ། འཕྲིན་ལས་ཞལ་ཤེས་
ལྡན་པར་བྱ། སྔགས་ལ་ངང་རིང་རྒྱུན་བཟླས་བྱ། འཕྲིན་ལས་ལུང་དང་ལྡན་པར་བྱ།།
ལག་ལེན་གནད་དང་ལྡན་པར་བྱ། དེ་རྣམས་བྱ་བའི་རིམ་པའོ། །སྒྲུབ་དུས་སྔགས་
དང་ཚད་རྫོགས་བསྒྲུབས། མཆོད་དུས་ཕུད་དང་གཏོར་མས་མཆོད། བསྐངས་དུས་
རྫས་དང་དམིགས་པས་བསྐངས། བསྐུལ་དུས་དྲོད་ཚད་ལྡན་པར་བསྐུལ། བསད་
དུས་མཐུ་བྱིན་ལྡན་པས་བསད། དེ་ཀུན་ཉམས་སུ་ལེན་ཚེ་འགྲུབ། གནད་དང་
མན་ངག་འདི་རུ་གསལ། ཉམས་ཛ་དགོས་འདོད་ནོར་བཞིན་འབྱུང༌། བལྟས་ཛ་
བཀྲ་བའི་མིག་ལྟར་གཅེས། སྒྲུབ་ཛ་ནམ་མཁའི་ཐོག་བས་མྱུར། དེ་ཕྱིར་གང་འདོད་
འདི་ལ་འབྱུང་། གཙོ་འཁོར་ཀུན་གྱིས་ཡིད་ལ་འཆང་། མ་ནོར་འགྲོ་ལ་སྤེལ་བར་
གྱིས། མ་གཡེལ་སྐྱེས་བུའི་བསྟན་པ་སྲུང་། མ་འདས་དམ་ལོངས་གཉེར་དུ་གཏད།
ཞེས་གསུངས་ཤིང་སྐྱེས་བུ་རྒྱལ་བྱིན་སྐུ་ལྔ་ལ། ལས་སུ་བཅོལ་ཞིང་གཉེར་དུ་གཏད་
དོ། །ཅེས་སྐྱེས་བུ་སྐུ་ལྔའི་སྲོག་རྒྱུད་ལས། ཞི་རྒྱས་དབང་དྲག་ཀུན་གྱི་སྤྱི་དོན་མན་
ངག །གསང་བསྒྲུབ་དང་གསང་བའི་དམ་ཚིག་གནད་འདུས་བསྟན་པའི་ལེའུ་སྟེ་ཉེར་
གཅིག་པའོ། །zgzz ། །
༧ དེ་ནས་སྟོན་པ་སྟག་ལ་མེ་འབར་སྐུ་འབར་བའི་ཁྲོ་བོ་རུ་བཞེངས་པ་ནི། ཞི་བའི་
སྐུ་རུ་སྤྲུལ་པ་བཤིགས་ནས་རིན་ཆེན་ཁྲི་དང་སྟག་གདན་མཛེས་པའི་སྟེང་དུ་མཛུམ་
192

སྐྱེས་བུ་ལས་གིང་དཀར་པོ། ༼ཀའོ། ༽
གྱིས་ཁེང་ནས་བཞུགས་སོ། །དེ་ནས་འཁོར་ཕུང་བོན་མགོ་དམར་ལ་སོགས། སྟེང་གི་ལྷ་
དང་། འོག་གི་ཀླུ་དང་། བར་གྱི་མི་དང་། དྲི་ཟ་དང་། གནོད་སྦྱིན་དང་། ཀླུ་དབང་
དང་། གཤིན་རྗེ་དང༌། ལྟོ་ཕྱེ་དང༌། གྲུལ་འབུམ་དང་། མི་འམ་ཅི་དང་། ནམ་མཁའ་
ལྡིང་ལ་སོགས་དྲེགས་པ་ཕོ་རྒྱུད་དང༌། ཀླུ་རྒྱུད་དང༌། བཙན་རྒྱུད་ལ་སོགས་གཟའ་
དང་རྒྱུན་སྐར་དང་། ཕྱོགས་སྐྱོང་སྡེ་བརྒྱད་ཡུལ་ས་ལ་སོགས། སྐྱེས་བུ་སྐུ་ལྔ་བཅས་པ་
ཀུན་ཡིད་རང་ཤིང་། སྟོན་པ་སྟག་ལ་མེ་འབར་ལ། སྐོར་ཕྱག་འཚལ་ཞིང་མགྲིན་ཅིག་
ཏུ་འདི་སྐད་བསྟོད་དོ། །ཀྱི་ལོག་པའི་བདུད་སྲིན་འདུལ་མཛད་དབལ་གྱི་སྐུ། བདེར་
གཤེགས་དབྱིངས་ཀྱི་ཐུགས་སྲས་སྟག་ལ་རྗེ། མ་འོངས་འགྲོ་བའི་མགོན་གྱུར་རིག་
འཛིན་གཤེན། བདག་སོགས་ལྷ་མིའི་མགོན་འགྱུར་ཉིད་ལ་བསྟོད། ཅེས་བསྟོད་ཅིང་
རང་རང་གནས་སུ་གཤེགས་སོ། །ཕུང་བོན་མགོ་དམར་ཉིད་ཀྱང་སྟོན་པ་སྟག་ལ་མེ་
འབར་ལ་གཉིས་སུ་མེད་པ་འདུས་པའི་ཚུལ་ལོ། །ཅེས་འཁོར་རྣམས་ཀྱིས་བསྟོད་པའི་
ABB 35 3vs KT VẤT KHI 8 8 87 88 8 TIKI I
སཾཏཾ༌རཾབསོ་༢༠༈ ༠éབྦགྱོ སྐུ་རྒྱ གསུང་རྒྱ ཐུགས་རྒྱ སྐུ་རྒྱུད་ལོ། ༼སྤ༽ ཁ་ཐམ།
༧ ཕུང་བོན་མགོ་དམར་ནས་རིག་འཛིན་གྱེར་ཆེན་ཟླ་མེད་དང་། སྟོང་རྒྱུང་དྲན་
པ་གསུམ་ལ་བརྒྱུད། དུན་རྩེ་བན་དྷེ་གབྱས་བརླགས་པའི་ཕྱིར་དུ་རྒྱས་གདབ་སྟེ་
གཏད་དོ། །༼ལྤ༽ སཱ་མཱ་ཡཱ། རྒྱ ཕུང་བོན་མགོ་དམར་ནས་རྒྱས་གདབ་ཅིང་བརྒྱུད་
པའི་ལེའུ་སྟེ་ཉེར་གསུམ་པའོ། ། །
༧ ཕྱིས་སུ་རིག་འཛིན་གཉིས་དང་དྲན་པ་ནམ་མཁའ་ནས། ཐུགས་ཀྱི་སྲས་མཆོག་
ཚེ་དབང་རིག་འཛིན་དང་། ཡུམ་ཆེན་ཐུགས་རྗེ་ཀུན་གྲོལ་ཡབ་ཡུམ་ལ། རྒྱུད་ལུང་
མན་ངག་ཚངས་པར་བརྒྱུད་ཅིང་གནང་། སྐྱེས་བུ་སྐུ་ལྔ་བསྟན་པའི་གྲོགས་སུ་བཅོལ།
གནད་དོན་མན་ངག་ཚངས་པར་ཆབ་ཅིག་གདམ་པའོ། །ཅེས་རིག་འཛིན་དྲན་པ་
193

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནམ་མཁའ་ནས་སྲས་ཚེ་དབང་རིག་འཛིན་ལ་བརྒྱུད་ཅིང་གདམས་པའི་ལེའུ་སྟེ།
ཉེར་བཞི་པའོ། །སཱ་མཱ་ཡཱ། རྒྱ རྒྱ རྒྱ
༧ དེ་ནས་ཚེ་དབང་རིག་འཛིན་གྱིས། རྒྱུད་དང་ལག་ལེན་མང་དུ་སྤེལ། བསྟན་
པའི་སྲུང་མ་ལས་ལ་སྒྲུབ། ཕྱི་དུས་བན་བོན་དར་ནུབ་ཀྱི་སྐབས་སུ། ཚེ་དབང་ཡབ་
ཡུམ་དང༌། བ་གོར་བྷི་རོ་བཅས་ནས་ནུབ་ཀྱི་དགོས་པ་ནས་སུ། སྤུ་རྒྱལ་གཡས་
ཕྱོགས་ཟླ་ཡི་ལུང་། གསང་བྲག་ལྷ་བཙན་གནས་པའི་སར། གཏེར་བདག་ལྷ་
སྲས་སྤུ་རྒྱལ་དང༌། ལྷ་བཙན་དག་ལ་བཅོལ་སྟེ་སྦས། མ་འོངས་ལས་ལྡན་བུ་ལ་
འཕྲོད་པར་གྱིས། ཝེར་ཟེའི་རྒྱལ་ཁམས་བརླགས་པའི་དམོད་པ་བཅོལ་སྟེ་སྦས། སཱ་
མཱ་ཡཱ། རྒྱ རྒྱ རྒྱ གཏེར་རྒྱ༔ ཟབ་རྒྱ༔ སྦས་རྒྱ༔ རྒྱ རྒྱ རྒྱ HE
ཊབག་བ།ལོ་ཏྲིབྦཤ་རིཞཙུ། བླབྦ བླབྦ @ Eng ༦ གཏེར་རྟགས་རྒྱདགུ་དང་། གཡུང་དྲུང་གསུམ་
དང་། ནོར་བུ་གཡུང་དྲུང་ཉི་ཟླའི་རྒྱས་གདབ་ཅིང་སྦས་སོ། ། ཚེ་དབང་ཡབ་ཡུམ་ནས་
སྦས་ཤིང་རྒྱས་གདབས་པའི་ལེའུ་སྟེ་ཉེར་ལྔ་པའོ། །།སཱ་མཱ་ཡཱ། རྒྱུ རྒྱུ རྒྱ ༈ སྤྲ༽
ཞེས་སྐྱེས་བུ་སྐུ་ལྔའི་སྒྲུབ་རྒྱུད་འདི་ནི། ལེའུ་ཉེར་ལྔའི་ལྷ་རྟགས་མིང་དུ་རྟེན་འབྲེལ་
འགྲིག་ཅིང་། ཆུ་ཕོ་འབྲུག་གི་ལོ། ཡར་ཚེས་རྟེན་འབྲེལ་བཟང་པོའི་དུས་སུ་གཏེར་
ཞལ་ཕྱེས་ནས། བསྟན་པ་འབྲུག་གྲགས་པ་བཞིན་འགྲོ་བའི་རྟེན་འབྲེལ་དང་ལྡན་
ཏེ། གསང་རྒྱ་ལོ་ལྔ་དགོས་ཞེས་འདུག་པ་ལྟར་གདམས་ཤིང་། ཕྱིས་སུ་མེ་སྤྲེལ་ཧོར་ཟླ་
བཞི་པའི་ཚེས་བཅོ་ལྔའི་ཉིན་དུ། རྟེན་འབྲེལ་འགྲིག་པའི་སྐུ་ལྔའི་སྲོག་རྒྱུད་མན་ངག་
ཡང་གབ་ཏུ་དྲིལ་པ་འདི། ཤོག་སེར་བརྡ་ཡིག་ཅི་བཞིན་དུ། བཅོས་སླད་མེད་པར་
བོད་ཡིག་ཏུ་ཕྲན་ཆུང་ཐོ་ཆོ་དབང་ཆེན་ཉི་མས་མགྱོགས་བྲིས་བགྱིས་པ་ལ། ལྷག་ཆད་
ནོར་འཁྲུལ་བརྒྱ་བྱིན་སྐུ་ལྔ་གཙོ་ལ་བཤགས། དགེ་དེས་བསྟན་དགྲ་སྒྲོལ་ཞིང་བོན་
བསྟན་རྒྱས་པའི་རྒྱུར་གྱུར་ཅིག །ཅེས་གནམ་ཐེལ་སྐུ་ལྔའི་སྲོག་རྒྱུད་གནད་ཀྱི་ཐིམ་
194

སྐྱེས་བུ་ལས་གིང་དཀར་པོ། ༼ཀའོ། ༽
ཡིག་དངུལ་དཀར་བུམ་པ་ཞེས་བྱ་བ་རྫོགས་སོ། ། ཨུ་ཡ། སློག་ཙོ། སྨར་རོ། །ཤོག་
སེར་བུ་ནས་ཕྱིས་སུ་གྲོགས་པོ་རྒྱལ་མཚན་ནས་གུར་སེར་རྒྱུད་དེ་ཞལ་བཤུས་པའོ། །ཐ་
ཚན་མུ་ཙུག་སྨྲར་རོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར། །
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན། །
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ། །
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་དབལ་ཁྱུང་དགོན་
པའི་བཀའ་འགྱུར་འཕྲུལ་དཔར་ཅན་གཞི་བཞག་བྱས་ནས། ཡས་མར་ཕྱོགས་བསྡུ་
བྱས་པའི་པོད་གཅིག་ཡིན། འདྲ་བསྡུར་བྱེད་ཡ་མ་རྙེད་ཀྱང་ཞུས་པོའི་མཐོང་ཚོད་ཀྱིས་
བྲིས་པའི་ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་ལ་ཁ་བསྐངས་བྱས་
པ་ལས། རྩ་བའི་མ་དཔེའི་གཞུང་འགྲོས་ལ་བཅོས་བསྒྱུར་མ་བྱས་པ་སོར་བཞག་བྱས་
ཏེ། གསུང་རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༡༤༥ པར་ཞུས་
བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ།
195

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་
ཁང་འཛུགས་བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་
ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་
པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་
ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་།
སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་
ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླིང་འགྲིག་པོ་རང་མ་
བྱུང་ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་
ཆ་ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་
འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་
ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་
ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་
བྱུང་ ༡༧ ཤིང་ལུག་ལོའི་ ཟླ་ ༣ ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
196

མ་མོ་རྦོད་གཏོང་སྣང་སྲིད་ཟིལ་གནོན་གྱི་
རྩ་རྒྱུད་རིན་ཆེན་གཏེར་མཛོད་
བཞུགས་སོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།
197

སྤྱིའི་དེབ་གྲངས། 145 སྤྱིའི་པོད་གྲངས། 193
1 <<མ་མོ་རྦོད་གཏོང>>
2 རྒྱུད་སྡེ།
3 གཏེར་མ།
4 གཏེར་སྟོན་ཀུན་གྲོལ་གྲགས་པ།
གཏེར་གནས་རྒྱལ་མོ་ཚ་བ་རོང་གི་གབ་ཏོ་རི།
6 ལེའུ། 15

མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་
རིན་ཆེན་གཏེར་མཛོད་བཞུགས་སོ། །
༄༅། ། ཀོགརུཀྲཊཕི་ཧཱ༔ གཡུང་དྲུང་དག་པ་ལྷ་ཡི་སྐད་དུ་ན། མ་མ་ཛ་བྷོ་ཝེར་
ལ་ཏན་ཏྲ་སྨར། ཞང་ཞུང་བོན་གྱི་རྒྱལ་ཁམས་སྐད་དུ་ན། རག་མོ་དུན་ཏིང་ལིག་ཞི་
ད་དོད་ཅི། སྒྲ་དག་སྐད་གཙང་བོད་ཀྱི་སྐད་དུ་ན། མ་མོ་རྦོད་གཏོང་སྲིད་པ་རྒྱལ་
མོའི་རྒྱུད། སྦོད་གཏོང་ཟིལ་གནོན་དཔལ་ལ་ཕྱག་འཚལ་ལོ། །གདོད་ནས་རང་དག་
གཡོ་མེད་མཉམ་གནས་ཀྱང་། རྒྱལ་བའི་བསྟན་པ་མི་ནུབ་ཡུན་བསྲིང་ཕྱིར། རབ་
འབར་མི་ཟད་ཁྲོ་གཏུམ་སྲིན་མོ་བཞིན། ཉེར་བསྟན་ལྷ་མོའི་རྩ་བརྒྱུད་འདི་སྤེལ་
ལོ། །སྡུག་བསྔལ་རླབས་འཁྲུགས་སྲིད་པའི་རྒྱ་མཚོ་ལས། ཐར་མེད་ཀུན་དུ་བྱིང་
བའི་འགྲོ་བ་གང་། རྣམ་མཁྱེན་ཐར་པའི་བདེ་ངོག་ཁྲིད་པའི་བློས། བླ་མས་གསུངས་
བཞིན་འོད་ལྡན་མཁའ་འགྲོས་བྲིས། རྣམ་མཁྱེན་བདེ་ཆེན་མཆོག་ལ་མངའ་བསྙེན་
པའི། དགོངས་རྒྱུད་བླ་མའི་ཐུགས་ཀྱི་ནོར་བུ་ཏེ། འཁོར་བའི་བདུད་ལས་རྣམ་པར་
རྒྱལ་བའི་བོན། གདམས་པ་ཟབ་མོ་རིན་ཆེན་གཏེར་དུ་བཞགས། ས་མ་ཡ། རྒྱ་རྒྱ་
རྒྱ། འུ་ཊབྱོ་ཧྲི་ཧྲི། མ་མོ་སྦོད་གཏོང་སྲིད་པ་ཀུན་སྒྲོལ་བྱེད། སྣང་སྲིད་ཟིལ་གནོན་
རྩ་རྒྱུད་རིན་ཆེན་མཛོད། འགྲོ་ལ་ཕན་ཕྱིར་ཚིག་གི་འཕྲེང་བ་སྤེལ། དེ་ཡང་དང་པོ་
བདེ་ཆེན་བོན་གྱི་དབྱིངས། ཀ་དག་འདུས་མ་བྱས་སྐུ་རང་མདངས་ལས། ངེས་པ་ལྔ་
ལྡན་རྫོགས་པའི་སྐུའི་ཞིང་དུ་ཤར། ཡོངས་རྫོགས་ལྷུན་གྱིས་གྲུབ་པའི་འོད་ཟེར་སྤྲོས།
199

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབྱུང་བའི་རྒྱུ་དང་བསྐལ་པའི་རྐྱེན་གྱིས་བསྐུལ། སྟོང་གསུམ་འཇིག་རྟེན་བསྟན་པའི་
གདུལ་བྱའི་ཞིང་། སྐྱེ་འགྲོ་སེམས་ཅན་སྣོད་དང་བཅུད་དུ་རོལ། སངས་རྒྱས་སྐུ་དང་
འདུལ་ཐབས་བསྟན་པའི་བོན། ཡ་ཐོག་རིང་ནས་མ་ཐོག་ཐུང་ངུ་ཡན། ལྷ་གཤེན་
སྲིད་པ་གསུམ་རེས་འགྲོ་དོན་མཛད། གནམ་ལ་ལྷ་གར་བརྟེན་གསུམ་ཐུགས་ཡང་
བདེ། ས་ལ་འདྲེ་སྲིན་བྱུར་གསུམ་མགོ་ལོ་དམའ། བར་ལ་མི་སྨྲ་གཤེན་གསུམ་དབུ་
འཕང་མཐོའ། སྣང་ཞིང་སྲིད་པའི་འཇིག་རྟེན་ཁམས་རྣམས་ཀུན། བདེ་ནི་མལ་མལ་
དོག་ནི་ཙམ་ཙམ་གནས། དེ་ནས་དེ་ཚེ་དུས་སྐབས་རེ་ཞིག་ནི། སྟོང་ཁམས་མུན་པའི་
ནག་མོའི་ཆོ་འཕྲུལ་ལས། སྲིན་གྱི་རྒྱལ་མོ་མེ་ཟ་བྲག་ཀྱོན་དང་། བདུད་མོ་ཆུ་ཟ་རླུང་
གྱོན་ལྟས་ངན་མ། མ་མོ་མ་ཡུམ་མ་བདུད་རྒྱལ་མོའི་ཡིས། མེད་ཁམས་གདུག་པའི་
དམག་ཚོགས་ཀུན་བསྡུས་ནས། ལྷ་ལ་འདྲེན་བཙལ་གསས་ལ་རུ་ཡང་ང༌། བོན་ལ་
ཕྲག་དོག་གཤེན་ལ་དོ་རུ་བསྡོས། ཡེ་ཤེས་དབྱིངས་ཀྱི་ལྷ་མོ་ཐུགས་ཡང་དཀྲུགས། རྫུ་
འཕྲུལ་ལས་ཀྱིས་དབང་མོའི་གཏིང་ཡང་ཕུལ། འཇིག་རྟེན་སྲིད་པའི་མ་མོའི་དབྱེན་
ཀྱང་བཏབ། གཡུང་དྲུང་བསྟན་དང་སེམས་ཅན་འགྲོ་རྣམས་ལ། གནོད་པར་བྱེད་
པའི་ཐབས་དང་རྫུ་འཕྲུལ་འགྱེད། བསླུ་བྲིད་རྒོལ་ངན་མི་དགེ་སྣ་ཚོགས་སྟོན། སྲིད་
གསུམ་ཚངས་རྒྱུང་འཇིག་རྟེན་རླགས་ལ་ཁད། དེ་ཚེ་སུམ་ཅུ་རྩ་གསུམ་ལྷའི་གནས།
གཡུ་ལུང་ཤེལ་གྱི་བྲག་ཕུག་ཉམས་དགའ་རུ། འཆི་མེད་ཡབ་ཡུམ་སྲས་འཁོར་ཐུགས་
སུ་བསྐུངས། དེ་དུས་ལྷའི་དབང་པོ་བརྒྱ་བྱིན་གྱིས། སྟོན་པ་འཆི་མེད་གཤེན་གྱི་མདུན་
དྲུང་དུ། མེ་ཏོག་མཆོད་པ་ཕུལ་ནས་འདི་སྐད་ཞུས། གཤེན་རབ་ཆེན་པོ་འགྲོ་བའི་
དཔལ་མགོན་ལགས། ད་ལྟའི་དུས་དང་བསྐལ་པ་འདི་དག་ལ། རྒྱ་མཚོའི་གླིང་དུ་
བཟང་ཟ་རིང་བཙུན་འཁྲུངས། དཔག་བསམ་རྩེ་ལ་སྤྲུལ་པའི་ཁུ་བྱུག་གྲགས། མེ་ཏོག་
ཚལ་ལ་སྟོན་པ་སངས་རྒྱས་བྱོན། ཐབས་དང་ཤེས་རབ་རྟེན་འབྲེལ་འཛོམས་པ་ལས།
200

མ་མོ་སྦྱོད་གཏོང༌།
ངེད་ཅག་ལྷ་ཁམས་ཀུན་ཀྱང་སྤྲོ་བ་སྐྱེས། སྡིག་སྤང་དགེ་བའི་ལས་ལ་ཡིད་གཞུངས་
ནས། གནས་སྐབས་འདི་ལ་བདུད་ཀྱི་ཆོ་འཕྲུལ་རིགས། འབྱུང་བ་འདིའི་རྒྱུ་འབྲས་ཇི་
ལྟར་ལགས། འདི་ལ་ཐབས་དང་ཐུགས་རྗེ་ཡོད་ལགས་སམ། ཞེས་ཞུས། དེ་ལ་སྟོན་
པས་བཀའ་སྩལ་པ། ཉོན་ཅིག་ལྷའི་དབང་པོ་རྒྱལ་བྱིན་སོགས། འདུས་པའི་འཁོར་
རྣམས་སྐྲག་པ་མ་སྐྱེ་དང་། ཆོ་འཕྲུལ་ཆེ་བ་བསྟན་པའི་གྲོགས་སུ་གྱུར། བོན་ཉིད་
དབྱིངས་ལ་འགྱུར་ནུབ་མེད་བཞིན་དུ། བོན་ཅན་མཚན་མ་ནུབ་པའི་གཏིང་མཐའ་
མེད། མུན་པ་མེད་ན་ཉི་མའི་དོན་མི་མཚོན། སྡིག་པ་མེད་ན་དགེ་བའི་དགོས་བྱེད་ཅི།
སྡུག་བསྔལ་མ་སྲིད་བདེ་བའི་མིང་ཡང་མེད། རྫུན་པར་མ་བྱུང་བདེན་པར་སུ་ལ་བརྩི།
དུག་ལྔ་མ་གྲུབ་ཡེ་ཤེས་མདངས་མི་གསལ། རྐྱེན་གྱིས་མ་བསྐུལ་རྒྱུའི་དངོས་མི་དོན།
ཐབས་ལ་མ་བརྟེན་ཐུགས་རྗེ་ཅི་ལ་འབྱུང་། དེ་ཕྱིར་ཆོ་འཕྲུལ་ཆེ་བ་བསྟན་པའི་གྲོགས།
འཁོར་བ་མ་སྟོང་བར་དུ་བོན་མི་ནུབ། ཅེས་གསུངས་འཁོར་རྣམས་དགའ་བའི་སེམས་
དང་ལྡན། དེ་ནས་སྟོན་པ་འཆི་མེད་གཙུག་ཕུད་ཀྱིས། དྲིན་ཆེན་ཡབ་ཡུམ་སྙན་
དུ་འདི་གསོལ། འཁོར་བཅས་མངའ་བདག་བསྐྱེད་སྨིན་ཡབ་ཡུམ་ལགས། བསྟན་
དང་འགྲོ་ལ་གནོད་པའི་བདུད་ཀྱི་རིགས། རང་དགར་བཞག་ནས་ཐར་པ་མི་ཐོབ་
སམ། ཐབས་དང་ཐུགས་རྗེ་རྫུ་འཕྲུལ་ཤུགས་བསྐྱེད་ལ། བདུད་སྲིན་མོ་རིགས་རྣམ་
པར་གཞོམ་ཞིག་ཕྱིར། ནམ་མཁའི་དབྱིངས་ནས་ཐོག་སེར་འབྲུག་གློག་བཞིན། ཞི་
བའི་ངང་ལས་གྲག་ཚད་ཉེར་སྟོན་ལ། མ་བདུད་མ་ཡམས་ཚོགས་རྣམས་འདུལ་བར་
འཚལ། ཞེས་གསོལ། འཕྲུལ་གཤེན་ཡབ་ཀྱིས་བཀའ་སྩལ་པ། ཐམས་ཅད་མཁྱེན་
པའི་སྟོན་པ་རིན་པོ་ཆེ། སྟོང་གསུམ་འཇིག་རྟེན་མི་མཛད་འདུལ་ཀའི་ཞིང་། མ་རུང་
བདུད་ཀྱི་དཔུང་ཚོགས་ཅི་བྱུང་ཡང་། སྲས་མཆོག་ཁྱོད་ཀྱིས་མི་འདུལ་གང་ཡང་མེད།
འོན་ཏེ་ད་ལྟའི་སྟོང་ཁམས་ནག་མོའི་ཚོགས། ཆོ་འཕྲུལ་གདུག་རྩུབ་ལོགས་པའི་སེམས་
20l

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཞི་ནས། གཡུང་དྲུང་བསྟན་པ་ནམ་མཁའི་མཐའ་མཉམ་ཕྱིར། གང་འདུལ་ཐབས་
ཀྱི་བཟང་ཟ་རིང་བཙུན་མ། གཡོ་མེད་ངང་ལས་གཡོ་བའི་ཆོ་འཕྲུལ་དུ། དེ་ཡི་སྡང་
ཟླ་ཐབས་ཤེས་ང་ཡིས་སྦྱོར། གང་ལ་གང་འཚམས་སྲས་མཆོག་ཁྱོད་ཀྱིས་མཛོད། མ་
རྟོགས་ལོག་པ་ཐབས་ཀྱིས་འདུལ་བར་བྱེད། ཞེས་གསུངས་རྫུ་འཕྲུལ་རོལ་པའི་ཏིང་
འཛིན་བཞུགས། མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་
མཛོད་ལས་གླེང་གཞིའི་ལེའུ་སྟེ་དང་པོའོ།། །། །
༧ དེ་ནས་ཡུམ་ཆེན་བཟང་ཟ་རིང་བཙུན་གྱིས། ཐུགས་ལ་འོད་ཟེར་བྱེ་བ་འབུམ་
ཕྲག་སྤྲོས། བླ་མེད་མཆོད་པའི་སྤྲིན་ཚོགས་རབ་ཏུ་སྤྲུལ། ཞལ་ནས་ཚངས་པའི་
གསུངས་གི་འདི་ཚིག་སྤྲིང་། དབྱིངས་ནས་བཞུགས་པའི་རྒྱལ་བ་ཞི་ཁྲོའི་ཚོགས། ཐོག་
མཐའ་མེད་པ་རང་བཞིན་དབྱིངས་གསལ་ཀྱང་། ཀློང་འདིར་འགྲོ་བའི་དོན་ལ་སྐུར་
བཞེངས་ལ། མཁྱེན་རྩེ་ཡེ་ཤེས་སྤྱན་གྱི་ཉེར་གཟིགས་ནས། བདག་གི་གཟུགས་ལ་སྐུ་
རུ་བྱིན་གྱིས་རློབས། ཞེས་གསུངས། དབྱིངས་ཀྱི་ལྷ་ཚོགས་ཐུགས་རྒྱུད་བསྐུལ། དེ་ཚེ་
རྫོགས་སྐུ་ངེས་པ་ལྔ་ལྡན་ཞིང་། དབྱིངས་ཀྱི་ཡུམ་ཆེན་ཤེས་རབ་ཕ་རོལ་ཕྱིན། ཁྲི་བཞི་
ནམ་ཏིང་སྨྲ་བའི་སེང་གེ་གཉིས། ཕྱོགས་བཅུའི་སངས་རྒྱས་རྒྱལ་བ་ཞི་ཁྲོའི་ཚོགས། སྐུ་
གསུང་ཐུགས་དང་ཡོན་ཏན་འཕྲིན་ལས་ལྔ། བྱིན་བརླབས་འོད་ཟེར་རྣམ་པ་ཀུན་
འདུས་ནས། ཕར་ཕྱིན་ཡུམ་དང་ཡབ་ཀྱི་སྐུ་ལ་ཐིམ། ཡབ་ཡུམ་ཡེ་ཤེས་གསལ་བའི་
འོད་དུ་ལྷག །བཟང་ཟ་རིང་བཙུན་ཡབ་ཡུམ་ཐུགས་ལ་ཐིམ། ཡབ་ཡུམ་ལྷ་སྐུ་ཕྱག་
རྒྱ་མངོན་དུ་གསལ། སྐད་ཅིག་ཉིད་ལ་བཟང་ཟ་རིང་བཙུན་ནི། རྒྱལ་བའི་ཡུམ་གྱུར་
ས་ཏྲིག་ཨེར་ཏི་སངས། ཞལ་ཅིག་ཕྱག་གཉིས་གཙོ་མ་གསེར་གྱི་མདོག །གཡས་ཀྱི་
དང་པོས་རལ་གྲི་མཁའ་ལ་ཕྱར། གཡོན་གྱི་དང་པོས་ཐུགས་ཀར་གླེགས་བམ་འཛིན།
ཐ་མ་གཉིས་ཀྱིས་ཐབས་ཤེས་མདའ་གཞུ་བསྣམས། འཕྲུལ་གཤེན་ཉིད་ཀྱང་སྨྲ་བའི་
202

མ་མོ་སྦོད་གཏོང་།
སེང་གེར་གྱུར། གུར་གུམ་མདོག་འཆང་རལ་གྲི་པོ་ཏི་བསྣམས། གཉིས་མེད་བདེ་
བ་ཨེར་སངས་ཡུམ་དང་སྦྱོར། གཉིས་ཀ་ལོངས་སྤྱོད་རྫོགས་པའི་རྒྱན་གྱིས་བརྒྱན།།
ཕུང་པོ་ཁམས་དང་སྐྱེ་མཆེད་ཐམས་ཅད་ཀུན། ལྷ་སྐུ་རིག་སྟོབས་ཡེ་ཤེས་མངོན་དུ་
གསལ། ས་ལེ་ལྷམ་མེར་བདེ་བའི་ངང་ལ་བཞུགས། དེ་ཚེ་རྒྱལ་བའི་ཡུམ་གྱུར་དེ་
ཉིད་ཀྱིས། མ་བདུད་སྲིན་མོའི་དཔུང་ཚོགས་གཞོམ་པའི་ཕྱིར། ཞི་བའི་ངང་ལ་ཁྲོས་
པའི་རྟགས་བསྟན་ཞིང་། སྣ་ཚོགས་འཇིགས་བྱེད་དུར་ཁྲོད་གཞལ་ཡས་ཁང་། སྲིད་
གསུམ་དབང་དུ་བསྡུས་པའི་གསས་མཁར་བསྐྱེད། འབྱུང་བ་ལྔ་ཡི་ཁྲི་འཕང་བརྩེགས་
པའི་སྟེང་། བོན་ཉིད་དབྱིངས་ཀྱི་རྨིང་གཞི་ཐོད་འབྲམ་བསྟན། ལོགས་བཞི་ཀློང་གི་
དྲ་བརྩེགས་འོད་ལྔ་འབར། ཡེ་ཤེས་སྒོ་བཞིར་གདོན་བཞིའི་སྒོ་སྐྱེས་གཙུག །བདུད་
སྲིན་མུ་སྟེགས་ལྤགས་པའི་སྒོ་ཡོལ་བྱས། སྲིན་པོའི་ཀ་བ་རུ་སྦལ་ཀ་བདན་བསྒྲད།
པིར་གྱིས་ཀ་གཞུ་ལྷ་བརྒྱད་གདུང་མ་བསྣོལ། ཚངས་པའི་དྲྭ་དཔྱམ་རྒྱུ་སྐར་དྲྭ་གནོན་
གཏིང་། ཐུགས་རྗེ་ཉི་མ་ཟླ་བའི་མཐོང་ཁུང་གསལ། མཁའི་ཡ་གད་རླུང་སྤྲིན་ཝལ་
ཝོལ་འཁྲུག ། ཉི་ཟེར་གཟིགས་པའི་བྱ་འདབ་རབ་ཏུ་རྒྱས། ཟུར་བཞི་ཆུ་སྲིན་རྔམ་པའི་
ཁ་ཡང་གདངས། དོན་སྙིང་ཕྲལ་ཕྲུལ་རྒྱུ་ལོང་ལྡ་ལྡིང་དང་། མིག་སྙིང་སོ་སེན་ཟ་ར་
ཚག་གི་སྤྲས། ཞིང་ཆེན་གཡང་བཞིའི་དར་བུ་ཁད་དུ་རློབས། དེ་སྟེང་བོན་དབྱིངས་
འགྱུར་མེད་བུམ་པ་ལ། ཐར་ལམ་བཅུ་གཉིས་བྲེ་དང་སྲོག་ཤིང་དང་། སྟོབས་ཀྱི་
འཁོར་ལོ་བཅུ་གསུམ་ཡོངས་སུ་བརྩེགས། ཐུགས་རྗེས་ཚད་མེད་དབུ་གདུགས་ཆ་
སྙོམས་ཤིང་། ཐབས་དང་ཤེས་རབ་བྱ་རུ་ཀུན་དུ་སྤྲུལ། ཡེ་ཤེས་རྣོ་པོའི་ཏོག་དང་བྱ་
གྲི་འབར། ཚད་མེད་སྤྲུལ་པའི་དར་དཔྱང་ཕྱོགས་སུ་འཕུར། འོག་གཞི་ཁྲག་གི་རྒྱ་
མཚོའི་རྦ་ཀློང་འཁྲུགས། ནང་དུ་སྲེག་བྱེད་བསྐལ་པའི་མེ་དཔུང་འབར། ཕྱི་རུ་ཐོག་
སེར་མཚོན་ཆའི་བུ་ཡུག་འཚུབས། ཕྱི་རིམ་ཟངས་ལྕགས་དབལ་གྱི་ཁྱུད་འཁོར་ལ།
203

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བསྐལ་བའི་མེ་དཔུང་རླབས་འཁྲུགས་ཀུན་དུ་གཡོ། དེ་ལྟར་འཇིགས་བྱེད་སྤྲུལ་པའི་
གསས་མཁར་ནང་། གྲུ་གསུམ་མཐིང་ནག་ཟླ་གམ་དབལ་མེ་འབར། དེ་རྒྱབ་འཁོར་
ལོ་རྩིབས་བཞི་རིམ་གཉིས་འཁོར། གྲུ་བཞི་རྒྱས་པ་གསེར་གྱི་འོད་ཟེར་འཕྲོ། དབུས་སུ་
ཏི་ར་བམ་ཆེན་འབུམ་སྣོལ་སྟེང་། སྐྱོན་བྲལ་པད་མ་ཐབས་ཤེས་ཉི་མའི་གདན། དེ་
སྟེང་ཡུམ་ཆེན་ས་ཏྲིག་ཨེར་སངས་ཉིད། གཡོ་མེད་ངང་ལ་གཡོ་བའི་ཆོ་འཕྲུལ་དུ།
སྲིད་པ་རྒྱལ་མོ་འདྲེན་གྱི་ཟླ་མེད་མ། དབུ་བརྒྱ་ཕྱག་སྟོང་འཇིགས་པའི་སྐུ་བཞེངས་
བཞུགས། སྐུ་མདོག་ལྗང་ནག་གཏུམ་དྲག་འབར་བའི་ཚུལ། དབུ་བརྒྱ་རྩ་ཞལ་ཁྲོ་མོ་
ཡུམ་བཅུར་གསལ། དེའི་སྟེང་དུ་བརྗིད་པ་སེང་གེའི་དབུ། དེའི་སྟེང་དུ་རྔམ་པ་སྟག་
གི་དབུ། དེའི་སྟེང་དུ་ཁྲོ་བ་གཟིག་གི་དབུ། དེའི་སྟེང་དུ་རྩལ་བ་གུང་གི་དབུ། དེའི་
སྟེང་དུ་གཏུམ་པ་དོམ་གྱི་དབུ། དེའི་སྟེང་དུ་འཇིགས་པ་དྲེད་ཀྱི་དབུ། དེའི་སྟེང་དུ་
མྱུར་བ་འཕར་བའི་དབུ། དེའི་སྟེང་དུ་གསོད་པ་སྤྱང་ཀུའི་དབུ། དེའི་སྟེང་དུ་མཛེས་
པ་ཁྱུང་གི་དབུ། རང་རང་བཞིན་མདོག་འཇིགས་ཚུལ་བཅུར་བཅུར་བསྟན། རལ་
པ་དམར་སེར་བསྐལ་པའི་མེ་ལྟར་འབར། བསྐལ་བཟང་སངས་རྒྱས་སྟོང་གི་དབུ་ལ་
བརྒྱན། ཕྱག་སྟོང་རྩ་ཕྱག་ཉི་ཤུའི་གཡས་གཡོན་གཉིས། རལ་གྲི་ཐོད་ཁྲག་བསྣམས་
ཤིང་ཡབ་ལ་འཁྱུད། དེ་འོག་གཡས་གཡོན་ཉི་ཟླའི་འཁོར་ལོ་བསྐོར། དེ་འོག་གཡས་
གཡོན་ཐབས་ཤེས་མདའ་གཞུ་འགེངས། དེ་འོག་གཡས་གཡོན་མེ་ཆུ་ཚ་གྲང་འཁྲུགས།
དེ་འོག་གཡས་གཡོན་ཐོ་བ་གཟེ་མ་བསྣམས། དེ་འོག་གཡས་གཡོན་ལྕགས་ཀྱུ་ཞགས་
པ་ལྡོག །དེ་འོག་གཡས་གཡོན་ཐོད་དབྱུག་རུ་མཚོན་ཕྱིར། དེ་འོག་གཡས་གཡོན་རྩེ་
གསུམ་བཤའ་གྲི་འཛིན། དེ་འོག་གཡས་གཡོན་དགྲ་སྟ་བིང་ཆེན་གསོར། ཐ་མ་གཉིས་
ཀྱིས་དབལ་ཕུར་བམ་རོ་བསྣམས། དེ་རྒྱབ་ཕྱག་འཁོར་རིམ་པ་བཅུ་ཡོད་པ། ཕྱག་
འཁོར་དང་པོ་བརྒྱ་བཅུས་རྒྱལ་མཚན་ཕྱིར། ཕྱག་འཁོར་གཉིས་པ་བརྒྱ་ན་གཡུང་དྲུང་
204

མ་མོ་རྦོད་གཏོང་།
འཛིན། ཕྱག་འཁོར་གསུམ་པ་བརྒྱ་ན་འཁོར་ལོ་བསྐོར། ཕྱག་འཁོར་བཞི་པ་བརྒྱ་ན་
པད་མ་བཞད། ཕྱག་འཁོར་ལྔ་པ་བརྒྱ་ན་ནོར་བུ་སྤེལ། ཕྱག་འཁོར་དྲུག་པ་བརྒྱ་ན་རྡོ་
རྗེ་གསོར། ཕྱག་འཁོར་བདུན་པ་བརྒྱ་ན་རྒྱ་གྲམ་བསྣོལ། ཕྱག་འཁོར་བརྒྱད་པ་བརྒྱ་ན་
གཡང་གཞི་བརྡེབས། ཕྱག་འཁོར་དགུ་པ་བརྒྱ་ན་དབལ་མདུང་འབེབས། ཕྱག་འཁོར་
བཅུ་པ་བརྒྱ་ན་བུམ་པ་བསྣམས། སྲོག་བྲལ་རོ་དང་ཉི་ཟླ་པད་མའི་སྟེང་། ཞབས་བརྒྱ་
དབང་གི་འདོར་ཐབས་ཡོངས་སུ་བསྒྲད། སྐུ་སྟོད་སྲིན་པོའི་གཡང་གཞི་སྟོང་མནབ་
ཤིང་། གླང་ཆེན་ཀོ་བ་རློན་པ་བརྒྱ་ཡིས་བརྒྱན། སྐུ་སྨད་སྟག་གི་ཤམ་ཐབས་བརྒྱ་
སྒྲིས་ཤིང་། སྦྲུལ་ནག་ཆུན་འཁོར་འབུམ་གྱིས་ཡོངས་སུ་དྲུད། རྐེད་པ་ཐོད་སྐམ་བརྒྱ་
ཡིས་སྐེ་རགས་ལ། ཐོད་པ་རློན་པ་སྟོང་གིས་དོ་ཤར་བྱས། ལྷ་རྒོད་ཐོག་པ་ཡབ་དང་
གཉིས་མེད་འཁྲིལ། སྐུའི་ཆ་ལ་ཁྲོ་མོ་དབལ་མོའི་ཚོགས། མཁའ་ལ་སྐར་ཚོགས་བཀྲ་
ལྟར་མངོན་པར་ལྷག །སྤྲུལ་པའི་ཁྲོ་མོ་ཆེན་མོ་དེ་ཉིད་ཀྱང་། དུར་ཁྲོད་ཆས་བརྒྱད་
རུས་པའི་རྒྱན་དྲུག་འཁྲོ། བཅོས་པའི་བཞིན་དང་འཇིགས་པའི་རྒྱན་དྲུག་ལྡན། རང
བཞིན་ཆ་ལུགས་འབར་བ་ཉི་ཤུ་གཅིག །འཕྲོ་འདུ་ཆོ་འཕྲུལ་ཐུགས་རྗེས་དྲག་ཚད་
འབར། རྔམ་པའི་གར་སོགས་འཁྲོས་ཚུལ་བརྒྱད་ཅུ་ཡི། སྲིད་གསུམ་འདུལ་བའི་ཏིང་
ངེ་འཛིན་ལ་བཞུགས། ཞལ་ནས་དྲག་པོའི་སྔགས་ཀྱི་གསུང་འདི་ཕྱུང་། ཨ་མ་ཧ་ལ་རཾ་
ཛ་སྤུངས་སོ་ཐུན། ཉེ་ལོ་མ་ཊ་མ་ཛ་བྷོ་ཐུན་འདུ། ཞེས་དང་བསྭོ་ཆ་ཧ་ལའི་སྒྲ་ཆེན་པོ།
སྟོང་གསུམ་འཇིག་རྟེན་གང་བར་རབ་བསྒྲགས་ཚེ། སྲིན་མོ་མ་མོ་འདྲེ་མོ་ལོག་ལྟའི་
ཚོགས། རྒྱལ་དང་སྨྱོས་དང་ལྷུ་དུམ་སྙིང་ཡང་འགས། བྲེད་སྐྲག་སྔངས་འདར་བཀའི་
ནན་འོག་བཅུགས། གདུག་པ་སྲིན་མོ་བསྒྲལ་བའི་ཐོད་པ་ལ། ལྷ་ཚོགས་དབྱིངས་ནས་
འབོད་པའི་སྒྲ་དབྱངས་བྱས། ཐོད་པ་ལྟག་སྤྲོད་རྔམ་ཆེན་དེ་ནས་སྲིད། གདུག་པ་
སྲིན་མོ་བསྒྲལ་བའི་རལ་པ་ལ། ཡེ་ཤེས་དབལ་མོ་དགྱེས་པའི་ལྷབ་ལྷུབ་བྱས། བྷན་
205

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
དྷ་ལྕང་ལོ་ཡོད་པ་དེ་ནས་སྲིད། གདུག་པ་སྲིན་མོ་བསྒྲལ་བའི་བརླ་རྐང་ལ། ཐུགས་
དམ་གནད་ནས་བསྐུལ་བའི་རྒྱུན་ལམ་བྱས། མི་རྐང་གླིང་བུ་འབུད་པ་དེ་ནས་སྲིད།
གདུག་པ་སྲིད་མོ་བསྒྲལ་བའི་དྲི་ངད་ལ། མ་ཚོགས་མངོན་སྤྱན་དྲང་པའི་ཤུལ་མཚན་
བྱས། ཚིལ་ཆེན་གསུར་དུད་བཏང་བ་དེ་ནས་སྲིད། གདུག་པ་སྲིན་མོ་བསྒྲལ་བའི་ཤེ་
ཐུན་ལ། མ་མོའི་སྲོག་ཡིག་མ་ཛ་བྷོ་གསུམ་བཀོད། ཐུགས་དམ་བསྐང་བའི་དམ་རྫས་
དེ་ནས་སྲིད། གདུག་པ་སྲིན་མོ་བསྒྲལ་བའི་ལྤགས་པ་ལ། རྔམ་བརྗིད་འཇིགས་པའི་
བརྒྱན་ཆ་སྣ་ཚོགས་བྱས། ཞིང་ཆེན་བླ་གུར་རྒྱལ་མཚན་དེ་ནས་སྲིད། གདུག་པ་སྲིན་
མོ་བསྒྲལ་བའི་གློ་བ་ལ། ཁྲོ་མོ་དབལ་མོ་བསྐང་བའི་རྫས་སུ་བྱས། ཐུགས་དམ་དམར་
གྱི་གཏོར་མ་དེ་ནས་སྲིད། གདུག་པ་སྲིན་མོ་བསྒྲལ་བའི་སྲོག་རྩ་ལ། སྐུ་སྲོག་མི་འགྱུར་
བསྟན་པ་སྲོག་མཁར་བྱས། སྐུ་བརྟེན་སྦ་དཀར་ཚིགས་གསུམ་དེ་ནས་སྲིད། གདུག་
པ་སྲིན་མོ་བསྒྲལ་བའི་སྲོག་ཁྲག་ལ། ཐུགས་དམ་དམར་ལ་དབབ་པའི་རཀྟ་བྱས།
དམ་རྫས་དམར་གྱི་ཨརྒ་དེ་ནས་སྲིད། གདུག་པ་སྲིན་མོ་བསྒྲལ་བའི་མཆིན་པ་ལ། ཕྲ་
མན་རྫས་གྱི་གའུ་ཁ་སྦྱོར་བྱས། ཐུགས་དམ་སྲོག་གི་ག་འུ་དེ་ནས་སྲིད། གདུག་པ་སྲིན་
མོ་བསྒྲལ་བའི་མཚེར་པ་ལ། རང་འབྱུང་ཨ་མོ་ལི་གའི་རྡོ་ལེབ་བྱས། སྲོག་གི་བླ་རྡོ་
བཅའ་བ་དེ་ནས་སྲིད། གདུག་པ་སྲིན་པོ་བསྒྲལ་བའི་ཕོ་བ་ལ། རིན་ཆེན་ཟངས་ཀྱི་
གཟར་བུ་ཡུ་རིང་བྱས། འབུལ་བའི་ཧོམ་གཟར་འབྱམས་གཟར་དེ་ནས་སྲིད། གདུག་
པ་སྲིན་མོ་བསྒྲལ་བའི་ཨག་རྩེ་ལ། དམ་རྫས་དགྲ་བགེགས་བསྒྲལ་བའི་ཧོམ་ཁུང་བྱས།
གཏིང་རིང་འབྲུབ་ཁུང་ནག་པོ་དེ་ནས་སྲིད། གདུག་པ་སྲིན་མོ་བསྒྲལ་བའི་བོལ་གོང་
ལ། གནམ་ས་རི་རབ་གོ་བཟློག་འཁོར་ལོ་བྱས། བསྲུང་བཟློག་བསད་པའི་འཁོར་ལོ་
དེ་ནས་སྲིད། གདུག་པ་སྲིན་མོ་བསྒྲལ་བའི་ལག་ངར་ལས། དབལ་གྱིས་ཚོགས་ཆེན་
འདེབས་པའི་ཕྱག་ཆ་བྱས། དྲག་པོ་མཆོག་ཆེན་ཕུར་པ་དེ་ནས་སྲིད། གདུག་པ་སྲིན་
206

མ་མོ་སྦོད་གཏོང་།
མོ་བསྒྲལ་བའི་སོར་མོ་ལ། རྣོ་མཚོན་གཅོད་པའི་མཚོན་ཆ་སྣ་ཚོགས་བྱས། དབལ་
མོའི་ཕྱག་ཆ་སྣ་ཚོགས་དེ་ནས་སྲིད། གདུག་པ་སྲིན་མོ་བསྒྲལ་བའི་རྒྱུ་ལོང་ལ། མི་
འཆོར་བྱད་ཐག་ནད་ཀྱི་རྐྱལ་པ་བྱས། དགྲ་ལ་ཆོ་འཕྲུལ་བཀྱེ་བ་དེ་ནས་སྲིད། གདུག་
པ་སྲིན་མོ་བསྒྲལ་བའི་ཤ་ཁྲག་ལ། དབལ་མོ་མ་ཚོགས་དགྱེས་པའི་ལོངས་སྤྱོད་བྱས།
ཚོགས་ཆེན་མཆོད་པའི་ཡོ་བྱད་དེ་ནས་སྲིད། དེ་ལྟར་སྲིན་མོ་བསྒྲལ་བའི་ཕུང་པོ་ལ།
རང་གཤེད་རང་ལ་དབབ་པའི་རྫས་སུ་བསགས། གསས་མཁར་གསང་བའི་དོན་ལ་
བཀོད་པར་བྱས། སྡེ་བརྒྱད་དྲེགས་ཚོགས་གདུག་པ་ཀུན་འདུལ་ནས། གཡུང་དྲུང་
བསྟན་པ་བསྲུང་བའི་གཉེར་དུ་བསྐོས། སྲིད་གསུམ་འཇིག་རྟེན་སྡུག་བསྔལ་ཀུན་ཞི་
ནས། ཐམས་ཅད་ཞི་བདེ་མཉམས་པའི་ཆ་ལ་བགོས། མ་མོ་རྦོད་གཏོང་སྣང་སྲིད་
ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་ལས། སྲིན་མོ་བཏུལ་ཞིང་སྔགས་ཀྱི་
སྲིད་ལུགས་བསྟན་པའི་ལེའུ་སྟེ་གཉིས་པའོ།། །། །
༧ དེ་ནས་སྟོན་པ་འཆི་མེད་གཙུག་ཕུད་ཀྱིས། མེ་ཏོག་མཆོད་པ་ཕུལ་ནས་འདི་
སྐད་གསོལ། འདྲེན་པ་མཉམ་མེད་སངས་རྒྱས་ཀུན་གྱི་ཡུམ། ཞི་བའི་ངང་ལས་ཁྲོས་
པའི་དབལ་འབར་ཞིང་། ལོག་ལྟ་བདུད་རིགས་ཚོགས་རྣམས་གཞོམ་ཞིག་མཛད།
ཐུགས་རྗེ་འོད་ཀྱི་འཇིག་རྟེན་གསུམ་པོ་དག །རབ་ཏུ་སྣང་ཞིང་རྣམ་པ་ཀུན་དུ་གཡོ།
མ་རིག་བག་ཉལ་གཏིང་ནས་འབྱིན་མཛད་མ། ལྷ་མོ་སྲིད་གསུམ་བདག་མོ་ངོ་མཚར་
ཆེ། ད་ཡང་ཁྲོས་པའི་རྒྱལ་མོ་ཁྱོད་ཉིད་ཀྱིས། བསྙེན་བསྒྲུབ་ལས་ཀྱི་གོ་རིམ་ཅི་ལྟར་
བ། བདག་ཅག་རྣམས་ལ་ངེས་པའི་བཀའ་སྩལ་ཞིག ། ཞེས་ཞུས། མ་མཆོག་རྒྱལ་
མོས་འདི་སྐད་གསུངས། ལེགས་སོ་ལེགས་སོ་རྣམ་པ་ཐམས་ཅད་མཁྱེན། སྟོན་པ་
འཆི་མེད་གཙུག་ཕུད་ཁྱོད་ལེགས་སོ། །སྲིད་གསུམ་བདུད་ལས་རྣམ་པར་རྒྱལ་བའི་
མ། དབུ་བརྒྱ་ཕྱག་སྟོང་འཇིགས་བྱེད་ཆེན་པོ་ངས། བསྙེན་བསྒྲུབ་ལས་གསུམ་རྣམ་
207

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
གྲངས་བརྟན་པ་ནས། བསྙེན་པའི་གཞི་མ་སྒོ་དགུའི་ཁོག་དབུབ་ཅིང་། བསྒྲུབ་པའི་
Aཡན་ལག་བཅོ་བརྒྱད་གཞུང་ཡང་བསྲང་། ལས་ཀྱི་མཐའ་བསྒྱུར་འཕྱོང་ཆེན་དགུ་
རུ་བསྟན། དང་པོ་བསྙེན་པའི་གཞི་མ་སྒོ་དགུ་ལ། སྔོན་འགྲོ་ཕྱི་ཡི་བསྙེན་པ་རྣམ་པ་
གསུམ། ཉེ་བ་ནང་གི་བསྙེན་པ་རྣམ་པ་གསུམ། བཅའ་གཞི་ལས་ཀྱིས་བསྙེན་པ་གསུམ་
དང་དགུ། ཐོག་མར་གཞིའི་བསྙེན་པ་རྣམ་གསུམ་ནི། དཔོན་གསས་བླ་མ་ལྷ་ལ་བསྙེན་
པ་དང་། རིགས་ལྡན་དབེན་པའི་གནས་ལ་བསྙེན་པ་དང་། མཚན་ལྡན་ཐབས་ཤེས་
གྲོགས་ལ་བསྙེན་པ་སྟེ། དེ་ནི་བསྙེན་པའི་གཞི་རུ་ཤེས་པར་བྱའོ། ། ཡོ་བྱད་ཕུན་ཚོགས་
རྫས་ཀྱི་བསྙེན་པ་དང༌། ཐར་གླུད་ཞི་བདེ་བསྐང་བའི་བསྙེན་པ་དང་། ཕྱི་བརྟེན་ལྷ་
སྲས་སྐོས་ཀྱི་བསྙེན་པ་སྟེ། དེ་ནི་བསྙེན་པ་ལམ་དུ་ཤེས་པར་བྱས། བསྲུང་བ་བཀའ་སྒོ་
མཚམས་ཀྱི་བསྙེན་པ་དང་། དཀྱིལ་འཁོར་ས་ཆོག་བཅའ་གཞི་བསྙེན་པ་དང་། བཀོད་
པ་སྒོ་དབྱེ་བསྲེ་གནན་བསྙེན་པ་སྟེ། དེ་ནི་བསྙེན་པའི་འབྲས་བུ་ཤེས་པར་བྱ། གཉིས་
པ་བསྒྲུབ་པའི་ཡན་ལག་བཅོ་བརྒྱད་ལ། དཀྱིལ་འཁོར་བཅའ་གཞིའི་བསྒྲུབ་པ་རྣམ་པ་
དྲུག ། ངོ་མཚར་ལམ་གྱི་བསྒྲུབ་པ་རྣམ་པ་དྲུག །འབྲས་བུ་དབང་གི་བསྒྲུབ་པ་རྣམ་
པ་དྲུག །ཐོག་མར་བཅའ་གཞིའི་བསྒྲུབ་པ་རྣམ་དྲུག་ནི། བར་མཚམས་བདག་ཉིད་
དོན་གྱི་བསྒྲུབ་པ་དང༌། ཕྱག་རྒྱ་བཀོད་པ་སྐུའི་བསྒྲུབ་པ་དང་། དུག་ལྔ་རང་གྲོལ་
གདན་གྱི་བསྒྲུབ་པ་དང༌། སྤྱན་དྲངས་ཡེ་ཤེས་གཉིས་མེད་བསྒྲུབ་པ་དང༌། ཕྱག་
འཚལ་མོས་འདུན་གུས་པའི་བསྒྲུབ་པ་དང་། ཉམས་འགལ་ཉེས་ལྟུང་བཤགས་པའི་
བསྒྲུབ་པ་དྲུག །དེ་ནས་སྒྲུབ་པའི་གཞི་རུ་ཤེས་པར་བྱ། གསང་མཚམས་ཉོན་མོངས་
ཚར་གཅོད་བསྒྲུབ་པ་དང་། ཡེ་ཤེས་བྱིན་འབེབ་ལོངས་སྤྱོད་བསྒྲུབ་པ་དང་། འཕྲོ་
འདུ་གསང་བ་འཛབ་ཀྱི་བསྒྲུབ་པ་དང༌། ཕྱག་རྒྱ་བསྒྱུར་བ་གར་དུ་བསྒྲུབ་པ་དང་།
སྐུ་མདོག་ཕྱག་མཚན་གདན་ཁྲིའི་བསྒྲུབ་པ་དང༌། ཞི་ཁྲོ་གནས་འགྱུར་རྟགས་ཀྱི་
208

མ་མོ་སྦོད་གཏོང་།
བསྒྲུབ་པ་དྲུག །དེ་ནི་བསྒྲུབ་པའི་ལམ་དུ་ཤེས་པར་བྱས། དངོས་གྲུབ་ཡང་སྙིང་བཅུད་
དུ་བསྒྲུབ་པ་དང་། དུས་གསུམ་འགྱུར་མེད་དམ་བཅའ་བསྒྲུབ་པ་དང༌། བདུད་རྩི་
ཟད་མེད་གཏེར་དུ་བསྒྲུབ་པ་དང་། དམར་ལམ་སྦྱོར་སྒྲོལ་རོལ་བའི་བསྒྲུབ་པ་དང་།
གཟིར་མནན་དྲག་པོ་བྲོ་ཡི་བསྒྲུབ་པ་དང་། དབྱེ་བསྡུད་ཡེ་ཤེས་དོན་དུ་བསྒྲུབ་པ་
དྲུག །དེ་ནས་སྒྲུབ་པའི་འབྲས་བུ་ཤེས་པར་བྱ། ལས་ཀྱི་མཐའ་བསྒྱུར་འཕྱང་ཆེན་
རྣམ་པ་དགུ། གཞི་ལམ་འབྲས་གསུམ་གསུམ་གསུམ་དགུ་རུ་བསྟན། དང་པོ་གཞི་
ཡི་འཕྱང་ཆེན་རྣམ་པ་གསུམ། གསལ་བྱེད་མེ་ལོང་པྲ་ཡི་འཕྱང་དང་གཅིག །སྣང་
སྲིད་རབ་འབྱམས་བསྐངས་བའི་འཕྱང་དང་གཉིས། ཡེ་ཤེས་དབལ་མོ་སྲོག་གི་འཕྱང་
དང་གསུམ། མཐའ་བསྒྱུར་ལས་ཀྱི་གཞི་རུ་ཤེས་པར་བྱ། གཉིས་པ་ལམ་གྱི་འཕྱང་
ཆེན་རྣམ་པ་གསུམ། ཐུགས་རྗེ་ཞག་པ་འདུར་གྱི་འཕྱང་དང་གཅིག །ལས་བཞི་རྒྱུན་
ལྔ་སྦྱིན་བསྲེགས་འཕྱང་དང་གཉིས། འབུམ་སྡེ་ས་མ་ཡའི་དམ་ཚིག་འཕྱང་དང་
གསུམ། མཐའ་བསྒྱུར་ལས་ཀྱི་ལམ་དུ་ཤེས་པར་བྱ། གསུམ་པ་འབྲས་བུ་འཕྱང་ཆེན་
རྣམ་པ་གསུམ། བདུད་རྩི་བསང་བ་སྨན་གྱི་འཕྱང་དང་གཅིག །ཐིག་ལེ་དབྱིངས་
ཆེན་དགོས་པའི་འཕྱང་དང་གཉིས། ཀུན་ཁྱབ་ཡངས་པ་ལྟ་བའི་འཕྱང་དང་གསུམ།
མཐའ་བསྒྱུར་ལས་ཀྱི་འབྲས་བུ་ཤེས་པར་བྱ། དེ་ལྟར་བསྙེན་བསྒྲུབ་ལས་ཀྱི་གོ་རིམ་
ནི། གསང་སྔགས་ཡན་ལག་སུམ་ཅུ་རྩ་དྲུག་སྟེ། བསྙེན་པ་སྒོ་དགུའི་གཞི་མ་མ་ཐིང་
ན། རྨིང་གཞི་མེད་དེ་སྐུ་མཁར་བརྩིགས་པ་འདྲ། བསྒྲུབ་པའི་ཡན་ལག་བཅོ་བརྒྱད་
མ་ཚང་ན། རྒྱུ་རྐྱེན་མ་འཛོམས་བྱ་བ་ཤམ་དང་འདྲ། ལས་ཀྱི་མཐའ་བསྒྱུར་འཕྱང་
མདོག་མ་ཤེས་ན། ལག་དུ་མ་ཕྱིན་ནོར་རྫས་ཡོད་པ་འདྲ། དེ་ཕྱིན་བསྙེན་དང་བསྒྲུབ་
པ་ལས་སྦྱོར་དགོས། མགོ་འཇུག་མཐར་ཐོན་གང་ལ་གང་འཚམས་པ། རྣམ་མཁྱེན་
སྟོན་པས་མི་མཁྱེན་གང་ཡང་མེད། མ་འོངས་རྗེས་འཇུག་གཤེན་གྱི་དོན་ཆེད་དུ།
209

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐུགས་གསང་ཡེ་ཤེས་འཁོར་ལོ་རབ་འབྱེད་ངེས། རྒྱུད་ལུང་མན་ངག་གང་འོས་བསྟན་
པར་གྱིས། ཞེས་གསུངས་ཟིལ་གནོན་ཏིང་འཛིན་ངང་ལ་བཞུགས། མ་མོ་རྦོད་གཏོང་
སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་ལས། བསྙེན་བསྒྲུབ་ལས་ཀྱི་
རྩ་ཚིག་སྤྱི་སྡོམ་དུ་གསུངས་ཤིང་ལུང་གནང་བའི་ལེའུ་སྟེ་གསུམ་པའོ།། །། །
༧ དེ་ནས་གསང་བདག་གསང་བ་འདུས་པ་ཉིད། སྟོན་པའི་མདུན་དུ་པུས་བཙུག་
ཐལ་སྦྱར་ནས། འགྲོ་བའི་བླ་མ་དངོས་རྣམས་མ་ལུས་མཁྱེན། བསྟན་འགྲོའི་དཔལ་
མགོན་ཨུད་དཔལ་གཙུག་དུ་སྐྱེས། འཆི་མེད་གཙུག་ཕུད་བདུད་མེད་གཡུང་དྲུང་སྐུ།
གསང་སྔགས་བསྟན་པའི་བདག་ཉིད་རིན་པོ་ཆེ། མ་མོ་རྦོད་གཏོང་སྣང་སྲིད་ཟིལ་
གནོན་དཔལ། དམ་ཅན་རྒྱ་མཚོའི་འཕྲིན་ལས་རྒྱུད་ཆེན་པོའི། བསྙེན་དང་བསྒྲུབ་
པ་ལས་སྦྱོར་རྣམ་པ་གསུམ། གོ་རིམ་ངེས་པར་འཁོར་ལ་བཤད་དུ་གསོལ། ཞེས་
ཞུས་དེ་ལ་སྟོན་པས་བཀའ་སྩལ་པ། གསང་འདུས་ལ་སོགས་འཁོར་རྣམས་མ་ཡེང་
ཉོན། གསང་སྔགས་ཡན་ལག་སུམ་ཅུ་རྩ་དྲུག་གི། བྱེ་བྲག་སོ་སོར་ཕྱེས་ནས་བདག་
གིས་བཤད། སྔོན་འགྲོ་བསྙེན་པའི་གཞི་མ་སྒོ་དགུ་ལ། ཐོག་མ་དཔོན་གསས་ལྷ་ལ་
བསྙེན་པ་ནས། བརྒྱད་ཁྲི་བཞི་སྟོང་ཐེག་པ་རིམ་དགུའི་བོན། ཀུན་གྱི་འབྱུང་གནས་
བླ་མ་དམ་པ་སྟེ། བླ་མ་མེད་པའི་སྔོན་ནས་སངས་རྒྱས་མེད། དུས་གསུམ་རྫོགས་པའི་
སངས་རྒྱས་ཐམས་ཅད་ཀྱང་། དཔོན་གསས་བླ་མ་དག་ལ་བརྟེན་ནས་འབྱུང་། དེ་
ཕྱིར་བླ་མ་གཙོ་རུ་ཆེ་བ་སྟེ། ཅི་ལ་བབ་ཀྱང་བླ་མ་ཐུགས་ལ་བཟུང་། དེ་ཡང་བླ་མ་
དག་ལ་རྣམ་པ་གསུམ། སྔོན་འགྲོ་ཕྱིའི་བླ་མ་བསྟེན་ཚུལ་དང་། ཉེ་བ་ནང་གི་བླ་མ་
བསྟེན་ཚུལ་དང་། མཐར་ཐུག་དོན་གྱི་བླ་མ་བསྟེན་ཚུལ་ལོ། །སྔོན་འགྲོ་ཕྱི་ཡི་བླ་མ་
བསྟེན་ཚུལ་ནི། རྫོགས་པའི་སངས་རྒྱས་ནས་ནི་ད་ལྟའི་བར། རྣམ་དག་འདུལ་བའི་
རྒྱུད་པའི་ཟམ་མ་ཆད། མཚུངས་མེད་ཨུད་དཔལ་མེ་ཏོག་གླིང་ལྟ་བུ། སུམ་བརྒྱ་དྲུག་
210

མ་མོ་རྦོད་གཏོང་།
ཅུ་ཕྱིའི་ཚུལ་བཟང་ཞིང་། ཉིས་བརྒྱ་ལྔ་བཅུ་ནང་ཁྲིམས་རྣམ་པར་དག །གཉིས་མེད་
བཟུང་འབྲེལ་ཕ་རོལ་ཕྱིན་མཐར་སོན། ཕྱིའི་བླ་མ་དག་དུ་ཤེས་པར་བྱ། ཉེ་བ་ནང་གི་
བླ་མ་བསྟེན་ཚུལ་ནི། སྔོན་གྱི་སྟོན་པ་འཆི་མེད་མན་ཆད་ནས། ད་ལྟའི་རྩ་བའི་བླ་མ་
ཡན་ཆད་དུ། དབང་ལུང་མན་ངག་ཆུ་བོའི་རྒྱུན་ལྟར་འབྲེལ། དྲི་མེད་སྐྱོན་བྲལ་ཤེལ་
དཀར་འཕྲེང་བ་རིང་། བརྙན་བསྒྲུབ་མཐར་ཕྱིན་གྲུབ་པའི་རྟགས་དང་ལྡན། ཐུགས་
ཉིད་རྒྱ་ཁྱོན་ནམ་མཁའ་ཡངས་པའི་ཀློངས། ཡོན་ཏན་ཀུན་འབྱུང་དཔག་བསམ་
གཡུར་དུ་ཟ། མཐུ་རྩལ་སྟོབས་ལྡན་གནམ་ལྕགས་ཐོག་གི་ངར། དགོས་འདོད་འབྱུང་
བ་ལྷ་མའི་ནོར་གྱི་དབྱིག །འདམ་གྱི་ཕུར་བཞིན་འཕྲིན་ལས་གང་བསྐོར་བདེ། སྦས་
མངོན་ཐབས་ལྡན་རུས་སྦལ་མཁར་གཞོང་ཆུད། རིགས་བཟང་ཁུང་བཙུན་རྒྱལ་བ་
ལྷའི་སྲས། མཚན་དཔེ་ཀུན་ཚང་འགྲོ་ལ་སྙིང་རྗེ་ལྡན། ཐབས་མཁས་ཐུགས་རྗེ་དོན་
གྱིས་བདག་ཉིད་ཅན། ནང་གི་བླ་མ་དག་དུ་ཤེས་པར་བྱ། མཐར་ཐུགས་དོན་གྱི་བླ་
མ་བསྟེན་ཚུལ་ནི། ཡེ་ཉིད་སྟོན་པ་ཀུན་ཏུ་བཟང་པོ་ནས། ད་ལྟའི་མཁྱེན་ལྡན་བླ་མ་
ཡན་ཆད་དུ། རྒྱལ་བ་དགོངས་པའི་རྒྱུད་པ་ཟམ་མ་ཆད། འོད་དང་ཉི་མ་ཅི་བཞིན་
དུག་ལྔ་མ་སྤངས་ཡེ་ཤེས་ཆེན་པོར་གྲོལ། མཐར་བྲལ་ལྟ་བ་ཀུན་ཤོང་
ཟུང་དུ་འབྲེལ། 
ནམ་མཁའི་ངོགས། བློ་འདས་བསྒོམ་པ་འོད་གསལ་ཉི་མའི་སྙིང་། ཤུགས་འབྱུང་སྤྱོད་
པ་བཀག་མེད་བྱིས་སྦའི་ཚུལ། འབྲས་བུ་དགེ་མེད་སྡིག་བྲལ་རིན་ཆེན་གླིང་། གང་
ལ་མི་འདྲ་ཀུན་ལས་ཁྱད་པར་འཕགས། ཐ་མར་ལུས་ལ་མཉམ་མེད་རྒྱལ་བའི་ཐུགས།
ཕྱི་ནང་རྟགས་ཚད་གདེང་ལྡན་གཡོ་བ་མེད། མཁྱེན་ཚད་གྲངས་འདས་འགྲོ་ལ་
བྱམས་རྩེ་ལྡན། མཐར་ཐུག་དོན་གྱི་བླ་མ་ཤེས་པར་བྱ། དེ་ལྟར་ཕྱི་ནང་གསང་བའི་བླ་
མ་ནི། མཛེས་པའི་བརྒྱན་དང་བཅས་པའི་རང་གི་ལུས། ཁོག་པའི་སྙིང་བཞིན་དོར་
མེད་དམར་བ་འཆང་། སྲོག་ལ་བབས་ཀྱང་བླ་མའི་ཐུགས་མི་དཀྲུག །དམྱལ་བར་
211

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྨྱུག་ཀྱང་བཟོད་པ་བསྒོམ་ལ་འགྲོ། ལུས་དང་ལོངས་སྤྱོད་ཆགས་མེད་ལིང་གི་འབུལ།
བླ་མ་མཉེས་ནས་འཁོར་བར་ལྟུང་ཡང་བསྒྲུབས། དབང་བཞི་ལུང་རྫོགས་མན་ངག་
གབ་མངོན་ཕྱུང་། རྒྱུད་དུ་བསྟེན་ཞིང་ཐུགས་བཅུད་ལོན་པར་བྱ། དེ་ནས་བདག་
གཞན་སྨིན་གྲོལ་ལམ་ལ་འགོད། དཔོན་གསས་བླ་མ་ལྷ་ལ་བསྙེན་པའོ། །གཉིས་པ་
རིགས་ལྡན་གནས་ལ་བསྙེན་པ་ལ། ཕྱི་ནང་གསང་བའི་རྣམ་པ་གསུམ་དུ་དབྱེ། ཕྱིའི་
གནས་ནི་ས་གཞི་པདྨ་བཞད། གནམ་ལ་འཁོར་ལོ་རྩིབས་བརྒྱད་ཀུན་ཏུ་ཟླུམ། རྒྱབ་
རི་བརྟན་བརྗིད་མི་ནུབ་རྒྱལ་མཚན་སྒྲེངས། དབུ་ལ་གདུགས་ཕུབ་ཐུགས་ཀར་
དཔལ་བེའུ་འཁྱིལ། བསྙེན་ལམ་དུང་དཀར་གཡས་གཡོན་གསེར་ཉ་འཁྱུག །མདུན་
རི་དམག་ལ་བུམ་པའི་གསོས་ཁྱིམ་ལྡིར། འདོད་ཡོན་ཕུན་ཚོགས་དཔལ་དང་ལྡན།
ཕྱིའི་རིགས་ལྡན་གནས་སུ་ཤེས་པར་བྱ། ནང་གི་གནས་ནི་རྒྱབ་རི་རྒྱལ་པོ་འགྱིངས།
གཡས་རི་བློན་པོ་གཡོན་རི་བཙུན་མོའི་ཚུལ། མདུན་རི་གླང་པོ་གཡས་ཟུར་དམག་
དཔོན་རྔམ། གཡོན་ཟུར་རྟ་མཆོག་མདུན་ན་ནོར་བུ་སྤུངས། གཡའ་སྤང་གངས་བྲག་
ནགས་ཚལ་ལྗོན་གྱིས་མཛེས། བྱ་རིགས་གཅན་འཁྲས་ལོགས་ལ་རིགས་རྟགས་བཀྲ།
རི་དྭགས་གཡུང་དྭགས་ཕུན་ཚོགས་ལོངས་སྤྱོད་ལྡན། ནང་གི་རིགས་ལྡན་གནས་སུ་
ཤེས་པར་བྱ། གསང་བའི་གནས་ནི་ཞི་རྒྱས་དབང་དྲག་ཚང་། ཤར་ཕྱོགས་ཞི་བའི་
ཚུལ་དུ་ཡོངས་ལ་བདལ། བྱང་ཕྱོགས་རྒྱས་པའི་ཚུལ་དུ་ཟླུམ་ལ་བརྗིད། ནུབ་ཕྱོགས་
དབང་གི་ཚུལ་དུ་ཟླ་གམ་གཡོར། ལྷོ་ཕྱོགས་དྲག་པོའི་ཚུལ་དུ་རྩུབ་ལ་རོལ། མངའ་
འོག་འདུས་པ་འཁོར་མོ་ཞབས་སུ་ཚུད། རྒྱབ་རི་སྤུངས་ཤིང་གཡས་གཡོན་འགྱིང་
དང་བཞེད། མདུན་རི་ཕོ་ཉ་དགྲ་ལ་རྒྱུག་པ་འདྲ། རྩུབ་ལ་འཇམ་ཀྱི་མེ་ཏོག་པདྨ་
ཅན། འཇམ་ལ་རྩུབ་ཀྱི་ཟེའུ་འབྲུ་རྣམ་དག་བཞད། གསང་བའི་རིགས་ལྡན་གནས་སུ་
ཤེས་པར་བྱ། དེ་འདྲའི་གནས་མཆོག་མི་སྤང་གཏན་དུ་བཟུངས། རིགས་ལྡན་དབེན་
212

མ་མོ་སྦོད་གཏོང༌། །
པའི་གནས་ལ་བསྙེན་པའོ། །གསུམ་པ་མཚན་ལྡན་གྲོགས་ལ་བསྙེན་པ་ནི། ཐབས་ཀྱི་
གྲོགས་དང་ཤེས་རབ་གྲོགས་གཉིས་ཏེ། དང་པོ་ཐབས་ཀྱི་གྲོགས་པོའི་མཚན་ཉིད་ནི།
རིགས་བཟང་ཁུང་བཙུན་མི་རྒྱལ་རྒྱུད་མའི་བུ། ཡིད་འོང་དངས་སྤྲོ་མགོ་ལུས་ཆག་
ཚད་ལྡན། མདོག་དཀར་བྱད་མཛེས་སྨེ་བ་ག་ཤ་ཅན། ཤ་སྐོམ་ཚིག་བརྟན་ངང་རིང་
ཡིད་གཞུངས་པས། བློ་གྲོས་དད་ལྡན་གཡུང་དྲུང་བོན་ལ་མོས། སེམས་དཀར་བཅོས་
སླ་མན་ངག་བཟུངས་ཐུབ་པ། རང་ཆེ་གྱོང་ཁེང་དྲེགས་པའི་དྲི་མས་དབེན། བདེ་
བ་སྨྲ་ཞིང་སླུ་བའི་རྗེས་མི་འབྲངས། འདི་བདེན་རིང་དོར་ཕྱི་མ་དང་དུ་ལེན། ད་ནི་
ཐབས་དང་ལྡན་པའི་གྲོགས་སུ་བཙལ། མི་མཐུན་གྲོགས་ནི་མདོག་སྐྱ་ཐལ་བའི་ཁ།
མགོ་ལུས་མི་མཉམ་དུག་ལྔ་གཞན་ལས་རགས། བོན་ལ་མི་མོས་དགེ་ལ་ལོག་པ་ལྟ།
སྡིག་ལ་རྔམ་ཞིང་བྱ་བྱེད་མང་བའི་རིགས། འགྲོགས་པར་ཅི་སྨྲས་ཐབས་ཀྱི་བྱོལ་ཞིང་
སྤོངས། གཉིས་པ་ཤེས་རབ་གྲོགས་ཀྱི་མཚན་ཉིད་ནི། རིགས་བཟང་མི་མོ་ཡིད་འོང་
མཛེས་ལྡན་མ། ཤ་མདོག་ལེགས་ཤིང་དབུ་སྐྲ་གཡུ་ལོ་འཁྱུག །སྤྱན་མིག་བཀྲ་ལ་སྙན་
གཤལ་དར་ཆུན་འཕྱང་། ཤངས་རྒྱུ་དྲང་ལ་ཤངས་སྒོ་གཙང་ཞིང་བཅད། དཔྲལ་བ་
ཟླུམ་ལ་མཁུར་ཚོས་མཚལ་གྱི་མདངས། ཞལ་སྒོ་མཛེས་ལ་དུང་ཚེམས་དཀར་ཞིང་
འགྲིགས། རྐོ་འགུལ་དྲངས་ལ་དཔུངས་སོགས་རྣམ་པར་གཞོལ། སྐེད་པ་ཕྲ་ལ་ལྟ་
ཟུར་བརྒྱས་ཤིང་ལྡེམ། ནུ་འབུར་འཁྱིལ་ལ་བྷ་ག་རྒྱས་ཤིང་དམ། ཞལ་རས་འཛུམ་ལ་
གཟི་མདངས་ལྟར་མི་ངོམ། ཕྱག་ཞབས་ཡན་ལག་དྲངས་ལ་འཇམ་ཞིང་གཞོན། སྤྱོད་
ལམ་དམ་ལ་འགྲོ་སྟབས་མཛེས་ཤིང་སྡུག །ངོ་ཚ་ཁྲེལ་ལྡན་གསང་ཚིག་ཁར་མི་འདོན།
གསང་སྔགས་བསྟན་དང་གྲོགས་ལ་ཤིན་དུ་དད། མཐོང་དགའ་རིག་བདེ་སྦྱོར་བའི་
ཡིད་རབ་ཚིམ། དེ་ལྟར་བུའི་རིགས་ལྡན་སྔགས་ཀྱི་གཟུངས་མ་ཆེ། ཡིད་བཞིན་ནོར་
བུ་ལས་ཀྱང་གཅེས་པར་བཟུང་། མཚན་དང་མི་ལྡན་བདུད་མོ་བསྟན་བཤིགས་མ།
213

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བྱ་བྱེད་མི་རྟག་གནས་ཡུལ་ཀུན་དུ་རྒྱུ། ལེ་ལོ་འཕྱར་གཡེང་ཁྲོ་གཏུམ་ཕྲག་དོག་རྒོད།
ཆགས་འཛིན་དམ་ལ་གསང་གཏམ་ཁྲོམ་དུ་བསྒྲགས། འདོད་ཆགས་ཆེ་ཞིང་གྲོང་པའི་
བྱི་ཕོ་བསྡུ། དགེ་ལ་མི་མོས་བྱམས་དང་སྙིང་རྗེ་བྲལ། མཆེད་ལྕམ་གྲོགས་ལ་ངོ་གཉིས་
གཡོ་རྒྱུ་ཆེ། དེ་འདྲེས་རིགས་དང་འགྲོགས་ན་ངན་འགྲོར་འཁྲིད། སྤྱི་ཡང་མཚན་ལྡན་
གྲོགས་ཀྱི་མཚན་ཉིད་ནི། གཤེན་རབ་རིགས་པའི་རྩལ་དང་ལྡན་པ་ཡིས། ཞིབ་དུ་
བརྟགས་ནས་ཐབས་ཀྱིས་སྤངས་བླང་བྱ། མཚན་ལྡན་ཐབས་ཤེས་གྲོགས་ལ་བསྙེན་
ཚུལ་ལོ། །མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་བརྒྱུད་རིན་ཆེན་གཏེར་མཛོད་
ལས། སྔོན་འགྲོ་ཕྱིའི་བསྙེན་པ་གསུམ་གྱི་ལེའུ་སྟེ་བཞི་པའོ།། །།
༧ གསང་བདག་གསང་བ་འདུས་པས་ཡང་གསོལ་བ། རྣམ་པ་ཐམས་ཅད་མཁྱེན་
པའི་སྟོན་པ་ལགས། སྔོན་འགྲོ་ཕྱིའི་བསྙེན་པ་དེ་ལྟར་ན། ཉེ་བ་ནང་གི་བསྙེན་པ་ཇི་ལྟ་
བུ། བདག་ཅག་འཁོར་ལ་ངེས་པའི་བཀའ་སྩོལ་ཅིག །ཅེས་གསོལ་ཏེ་སྟོན་པས་བཀའ་
སྩལ་བ། གསང་བ་འདུས་པ་ཁྱོད་ཀྱིས་མ་ཡེངས་ཉོན། དེ་ལྟར་བསྙེན་པའི་གཞི་མ་
སྔོན་སོང་ནས། བསྙེན་པའི་ལམ་ལ་འཇུག་ཚུལ་འདི་ལྟ་ཏེ། ཐོག་མར་ཡོ་བྱད་རྫས་ལ་
བསྙེན་པ་ནི། ཕྱི་ནང་གསང་བ་གསུམ་དུ་བཤད་པར་བྱ། ཕྱིའི་རྫས་ནི་དམུ་ཡད་ལང་
ཚོའི་རྫས། མཁོ་མཐུན་ལོངས་སྤྱོད་གང་ལ་གང་དགོས་པ། དཀོར་ནོར་འབྲུ་སྣ་མེ་
ཏོག་སྤོས་ཀྱི་རིགས། མ་སྨོས་ལོ་འབྲས་ཤིང་ཐོག་སྨན་སྣ་དང་། དཀར་མངར་ཤ་ཁྲག་
ཡུ་ཏི་འཚོགས་པར་བསགས། ནང་གི་རྫས་ནི་དཀྱིལ་འཁོར་གསང་བའི་བརྒྱན། བླ་
བྲེ་གུར་ཡོལ་ས་ཚོན་བྲི་བའི་ཐིག །དཔོན་གསས་བླ་མའི་སྐུ་རྒྱན་གསང་སྔགས་ཆས།
གར་མ་མཐོང་ཁྱབ་དབང་གི་ཆ་ལུགས་བསྐོར། ཐུགས་དམ་བསྐུལ་བའི་རིལ་མོའི་
ཕྱག་ཆ་ཕྲེང་། རིན་ཆེན་ཁྲི་གདན་ཟ་འོག་འབོལ་སྣམ་བསགས། གསང་བའི་རྫས་ནི་
བཅུད་ལྡན་བུམ་པ་དང་། ཕུར་པ་མདའ་དར་མེ་ལོང་ཡོལ་ཆེན་སྣོད། རྨད་འབྱུང་
214

མ་མོ་སྦོད་གཏོང་།
གཏོར་མ་རྣོ་དབལ་མཚོན་ཆའི་རིགས། གདུང་བའི་སྙིང་ཁྲག་རྔམ་པའི་སྙིང་ཤ་དང་།
མྱུར་བའི་སྲོག་ཁྲག་འགུག་འདྲེན་བསྒྲོལ་བའི་རྫས། མཆོད་རྟེན་དཀར་ནག་དགྲ་
བགེགས་ཐུན་ཁང་སོགས། དྲི་མེད་སྐྱོན་བྲལ་དོན་དང་ལྡན་པར་བསྔགས། གཉིས་
པ་ཐར་གླུད་བསྐང་བའི་བསྙེན་པ་ལ། གསང་སྔགས་གསང་བའི་དོན་ཆེན་བསྒྲུབ་པ་
ལ། ལྷ་སྲིན་བགེགས་རིགས་གླུད་ཀྱི་མ་བཅོས་ན། དགེ་ལ་བར་ཆད་བསྒྲུབ་པ་མཐར་
མི་ཕྱིན། དེ་ཕྱིར་ཐར་ཆ་གླུད་ཀྱི་སྣ་སེལ་བཏང་། གཤེན་རབ་ཏིང་འཛིན་བདེན་
པའི་སྨྲང་གིས་བསྒྲོལ། འབྲུ་སྣའི་བཤོས་གཙང་དཀར་མངར་རྩི་སྨན་ཕུད། མི་ནོར་
ཡུལ་མཁར་འདོད་ཡོན་ལོངས་སྤྱོད་རྫས། ནམ་རྒྱང་སྣལ་རིས་མདའ་འཕང་མཐུན་
པའི་བསྐོར། མ་ཚང་མེད་པར་ཡུལ་དྲུག་ཚིམ་པར་བསགས། བསྔོ་བ་སྨོན་ལམ་མི་
དམིགས་བརྒྱ་ཡིས་གདབ། དེ་ནི་ཐར་གླུད་བསྐང་བའི་བསྙེན་པའོ། །གསུམ་པ་ཕྱི་
རྟེན་བསྐོས་ལ་བསྙེན་པ་ལ། ཕྱི་ནང་གསང་བ་གསུམ་དུ་ཤེས་པར་བྱ། ཕྱིའི་རྟེན་ལ་
ཡུལ་ཞིང་བང་མཁར་སྦྲ། ཤུགས་ལྡན་རྟ་དྲེལ་ཕྱ་ར་གཡང་མོ་ལུག །དབལ་གཡག་
ལྷ་འབྲི་ཁྱིམ་བྱ་ཁྱི་རྒྱ་བོ། ཕུན་ཚོགས་དཀོར་ནོར་ཕྱི་ཡི་རྟེན་དུ་བསགས། ནང་གི་རྟེན་
དུ་གསེར་དངུལ་རིན་ཆེན་རིགས། གོ་ཁྲབ་མཚོན་ཆ་དབྱི་སྤྱང་འཇོལ་བེར་གོས། བླ་
གུར་ཡོལ་བ་འཕན་གདུགས་ཕྱེ་མ་འཕུར། རྔ་གཤང་རོལ་མོ་ནང་གི་རྟེན་དུ་བསགས།
གསང་བའི་རྟེན་དུ་དབལ་མདུང་བརྒྱན་ལྡན་ལ། གནམ་ལྕགས་ཁྲོ་ཆུ་དབལ་ཅན་
བརྒྱད་དང་བཅས། སྣ་ཚོགས་འཕུར་རླབས་དབལ་གསས་དགུ་འབུམ་བརྟེན། གཞན་
ཡང་བན་གླང་དོམ་དང་དྲེད་མོང་དང༌། ཁྲ་གླག་རྒོད་དང་འཕར་སྤྱང་གསའ་ཡི་
རྗེ་ངར། གར་གསས་དགུ་འབུམ་ལྷའི་རྟེན་དུ་འཛུག །མར་ཞི་ཏིང་ཞི་རྣམ་དག་པུ་
ཟངས་ཨུན། བྱུ་རུ་མུ་ཏིག་ཁྲོ་ལྕགས་རིན་ཆེན་དགུ། རྒོད་གསས་དགུ་འབུམ་ལྷའི་
རྟེན་དུ་འཛུག །ནས་འབྲས་གྲོ་དང་མོན་སྲན་ཁྲི་ཅུ་ཙེ། སོ་བ་ཏིལ་དང་སྲན་ཆུང་འབྲུ་
215

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྣ་དགུ། གསས་རྗེ་དགུ་འབུམ་ལྷའི་རྟེན་དུ་འཛུག །གོས་དར་དཀར་སེར་དམར་ལྗང་
མིག་ཏྲི་སྨུག །མཐིང་སྔོན་སྐྱེར་ཁ་ཁྲ་བོ་རྣམ་པ་དགུ། གནམ་གསས་དགུ་འབུམ་ལྷའི་
རྟེན་དུ་འཛུག །རྟེན་མདའ་མེ་ལོང་དར་གྱིས་བརྒྱན་པ་དགུ། བདར་གསས་ཉི་ཁྲི་
ཆིག་སྟོང་རྟེན་དུ་འཛུག །མཚེ་དང་ཡུངས་ཀར་ནས་འབྲས་འཕུལ་མ་དགུ། འཐོར་
གསས་སུམ་བརྒྱ་དྲུག་ཅུའི་རྟེན་དུ་འཛུག །མདའ་མོ་སྟོང་དམར་སྒྲོ་དཀར་སྒྲོན་པ་
དགུ། མགོ་བའི་ལྷ་དགུ་འཁོར་བའི་རྟེན་དུ་འཛུག །མདའ་མོ་སྟོང་ནག་སྒྲོ་བཀྲའི་
བསྒྲོན་པ་དགུ། མ་བདུད་མ་ཡམས་གཉེན་པོའི་རྟེན་དུ་འཛུག །དཀར་དམར་ཚོན་
ཐག་ཁ་དོག་སྣ་དགུ་ལ། གདུག་པ་བྱ་ཁྲའི་མཆུ་སྡེར་རྐྱང་བྲེས་བས། ཕོ་ཉ་དགུ་ཁྲི་
དགུ་འབུམ་རྟེན་དུ་འཛུག །དེ་དག་གསང་བའི་རྟེན་དུ་བསྙེན་པ་ལ། ཕྱི་རྟེན་བསྐོས་
ལ་བསྙེན་པའི་བྲིམ་པའོ། །མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་
གཏེར་མཛོད་ལས། ཉེ་བ་ནང་གི་བསྙེན་པ་གསུམ་གྱི་ལེའུ་སྟེ་ལྔ་པའོ།། །། །
༧ ཡང་ཅིག་གསང་འདུས་གཤེན་གྱིས་སྙན་གསོལ་བ། ཨེ་མ་འགྲོ་བའི་མགོན་
གྱུར་སྟོན་པ་ལགས། ཉེ་བ་ནང་གི་བསྙེན་པ་དེ་ལྟ་ན། བཅའ་གཞི་ལས་ཀྱི་བསྙེན་པ་
ཇི་ལྟར་འཚལ། དེ་ལ་གཤེན་རབ་ཆེན་པོས་བཀའ་སྩལ་པ། ཉོན་ཅིག་གསང་འདུས་
ལ་སོགས་འཁོར་རྣམས་ཀུན། དེ་ལྟར་བསྙེན་པའི་ལམ་ལ་ཞུགས་ནས་ཀྱང་། བསྙེན་
པའི་འབྲས་བུ་འདི་ལྟར་ཤེས་པར་བྱ། ཐོག་མར་བསྲུང་བ་མཚམས་ཀྱིས་བསྙེན་པ་
ལ། བསྒྲུབ་ཁང་ཕྱོགས་བཞིར་རྒྱང་གྲགས་རེ་ཡི་མཚམས། ཁྲིམས་གྱི་ལ་འོ་ཆེ་བཞིར་
ཐོ་ཆེ་བཞི། བརྩིགས་ལ་རྒྱལ་པོ་བཞིའི་རང་ཞལ་གཟུགས། ཁྲིམས་སྐོས་རྒྱལ་པོ་བཞི་
རུ་མངའ་ཡང་གསོལ། དེ་ཡང་ཕྱི་ནང་གསང་བ་རྣམ་པ་གསུམ། ཕྱི་རྒྱུད་མདོ་ཡི་
བསྟན་པ་སྲུང་ཙམ་ན། ཡུལ་བསྲུང་རྣམ་སྲས་སྤྱན་བཟང་འཕགས་སྐྱེས་པོ། ནང་
བརྒྱུད་སྔགས་ཀྱི་བསྲུང་མ་མཛད་ཙམ་ན། ཤེལ་འོད་ནམ་སྣང་འོད་འཛིན་བོན་གྱི་
216

མ་མོ་སྦོད་གཏོང༌།
བདག །གསང་བརྒྱུད་ཐེག་ཆེན་བསྟན་པ་སྲུང་ཙམ་ན། མི་དཀར་སེང་མགོ་གཡུང་
དྲུང་སྟོབས་ཀྱི་རྒྱལ། མི་དམར་ཕག་མགོ་འཁོར་ལོ་དྲེག་པའི་རྒྱལ། མི་སྔོན་འབྲུག་
མགོ་བཅུད་བསྡུད་དབང་གི་རྒྱལ། མི་ནག་དོམ་མགོ་གཏུམ་བྱེད་དྲེག་པའི་རྒྱལ། སྐུ་
ལ་བརྗིད་པའི་གོ་ཁྲབ་བཙན་པོ་གསོལ། ཕྱག་ན་འགྱིང་དཀར་རིགས་ཀྱི་རང་རྟགས་
མཚོན། དཀར་མོ་དུང་སྐྱོང་དམར་མོ་ནོར་རྒྱུན་མ། སྔོན་མོ་མདངས་ལེན་མཐིང་
ནག་བདུད་འདུལ་མ། རྒྱལ་མོ་བཞིའི་སྐུ་བརྟེན་འབུམ་ཕྲག་འཁོར། ཡབ་ཡུམ་སྲས་
དང་འབང་བཅས་ལས་ལ་བསྐུལ། གསེར་སྐྱེམས་གཏོར་མའི་བརྔན་བཞིན་ཐ་ཚིགས་
བསྒྲགས། རྒྱལ་ཆེན་བཞིའི་ཁྲིམས་ཀྱི་མངའ་འོག་དུ། ལྷ་སྲིན་སྡེ་བརྒྱད་གང་ཡང་
མི་འདའ་བར། བཀའ་ཡི་ནན་འོག་གཙིགས་སུ་བཅུག་བྱས་ན། བར་ཆད་མི་འབྱུང་
བསྒྲུབ་པ་མཐའ་རུ་ཕྱིན། དེ་ནི་བསྲུང་བ་མཚམས་ཀྱི་བསྙེན་པའོ། །གཉིས་པ་དཀྱིལ་
འཁོར་བཅའ་གཞིའི་བསྙེན་པ་ནི། གསང་བ་སྔགས་ཀྱི་དེ་ཉིད་བསྒྲུབ་པ་ལ། མངའ་
དབང་བདག་པོར་གཞི་གནས་མ་བསླང་ན། བསྒྲུབ་ལ་བར་ཆད་མི་མཐུན་རྐྱེན་ཟེར་
བཏང་། དེ་ཕྱིར་ཐམས་ཅད་དགེ་ལ་གཞོལ་བའི་ཕྱིར། འཇིག་རྟེན་མངའ་དབང་
བདག་པོ་འཁོར་བཅས་ལ། དཀར་མངར་རྩི་སྨན་གཏོར་མ་རྒྱ་ཆེན་འབུལ། བར་
ཆད་མ་བཏང་བཀྲ་ཤིས་སྤེལ་བར་གསོལ། དཀར་སེར་དམར་ལྗང་འབོལ་སྣམ་སྨུག་
རྩུབ་པ། གང་འོས་གནས་སྐབས་རིག་པས་དཔྱད་ལ་བླངས། ས་པྲ་བརྟགས་ཅིང་ས་
གཏེར་འཕྲད་དུ་བཞུགས། ཞི་བ་སྨན་དང་རྒྱས་སྤོས་དབང་སི་དྷུ་། དྲག་པོའི་ཐལ་
ཆེན་ཁྲག་དང་རྒྱུན་རིན་ཆེན། ཆགས་ཆགས་གདབ་ཅིང་ཤི་ཤོན་ཐིག་ཐག་ལ། དཀར་
དམར་ཚོན་གྱིས་ཁ་དོག་ཉེར་བསྒྱུར་ནས། དང་པོ་མཐའ་ཐིག་བཞི་དང་ཚངས་ཐིག་
བཞི། དེ་ནས་ཟླ་གམ་ཐིག་བཞི་འགྲུས་ཐིག་བཞི། སྒོ་ཐིག་གཤགས་ཐིག་འབྱེད་ཐིག་
ནང་སྒོར་ཐིག །ལྷའི་གྲངས་དང་སྦྱར་ལ་ལེགས་པར་གདབ། ས་ཚོན་ཡེ་ཤེས་ལྔ་
217

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རུ་བྱིན་བརླབས་ནས། ཐེབ་མཛུབ་ཡབ་ཡུམ་ཐབས་ཤེས་འོད་ཟེར་འགྱེད། དབང་
དྲག་འབར་བའི་གཞལ་ཡས་རྣམ་པར་དབུས། མཉམ་ལ་མ་འདྲེས་ཟ་འོག་བེར་ཁྱིམ་
བཀྲ། འཕྲ་ལ་མཛེས་རགས་ཉི་མའི་འོད་ཟེར་འབར། ངོ་མཚར་བཀྲ་ལྡན་འཇའ་ཚོན་
བཀྲ་ལ་འཁྱུག །མཛེས་བརྗིད་གཟི་ལྡན་ཉི་མའི་སྙིང་པོ་འཆང་། ཀུན་ནས་དགའ་བ་
ཚངས་རྒྱུང་འཇིག་རྟེན་ཞིང་། རྒྱན་དང་རྟ་བབས་རི་རབ་ལྷུན་པོ་བརྗིད། ཟངས་
ལྕགས་དབང་གི་འཁོར་ཡུག་ཁྱུད་མོའི་གླིང་། ཟླ་གམ་ནམ་མཁའི་ཕྱོགས་འོད་ཟེར་དུ་
འཕྲོས། འབྱུང་བརྩེགས་ཡ་གད་ཟར་ཚག་ཆུན་འཕྱང་འཕྲུལ། གདན་དང་སྣམ་བུ་གློ་
འབུར་སྒོ་བཞི་གཏམ། ཁྱམ་དང་ཐོག་ཕུབ་བུམ་པ་སྟོབས་འཁོར་ཏོག ། ཕྱི་ནང་དུར་
ཁྲོད་མེ་རི་སྣ་ཚོགས་འབར། ཀུན་ནས་ཆ་སྙམས་མ་འདྲེས་ལེགས་པར་བྲིས། བུམ་
པ་གཏོར་མ་མདའ་དར་མེ་ལོང་ཕུར། སྐུ་རྟེན་སྦ་ལྕགས་གསུང་རྟེན་ལྟག་སྤྲོད་རྔ།
ཐུགས་རྟེན་རལ་གྲི་རྩ་མེད་ཤེ་ཐུན་དང་། སྲོག་གི་ན་བུ་འཁོར་ལོ་བླ་རྡོ་བཅས། མ་
འཚོགས་མེད་པར་ཡིད་འོང་སྐྱོན་བྲལ་བསགས། དེ་ནས་དཀྱིལ་འཁོར་བཅའ་བཞིའི་
བསྙེན་པའོ། །གསུམ་པ་སྒོ་དབྱེ་བསྲེ་བསྙེན་བསྙེན་པ་ལ། རྣམ་པ་གསུམ་དུ་ངེས་ཏེ་
ཐུགས་རྗེ་ཐབས། འཇུག་པ་ལམ་དང་བྱིན་རླབས་དབང་གསུམ་སྟེ། ཐོག་མར་ཐུགས་
རྗེ་ཐབས་ཀྱིས་སྒོ་དབྱེ་བ། ཐབས་ལྡན་དཔོན་གསས་བླ་མ་གང་དག་གིས། ཐོག་མ་
མེད་ནས་ད་ལྟ་ཡན་ཆད་དུ། གཏི་མུག་མ་རིག་མུན་པའི་ནང་འཐུམ་ཞིང་། དུག་ལྔའི་
རྒྱུ་བྱས་འོད་ལྔའི་རྐྱེན་གྱིས་སླད། འཁྲུལ་པའི་སྒོ་ལྕགས་སྡོམ་པའི་འགྲོ་བ་གང་། འབྱེད་
བྱེད་འཕྲུལ་གྱི་ལྡེ་མིག་བླ་མ་ཡིས། ཐབས་དང་ཐུགས་རྗེ་ཆེན་པོའི་རབ་བསྐྱེད་ནས།
མ་རིག་སྒོ་ལྕགས་རིག་པའི་ཐབས་ཀྱི་དབྱེ། འདོད་ཡོན་ཟད་མེད་ལོངས་སྤྱོད་གཏེར་
དང་སྤྲད། བདེ་བའི་གནས་སུ་སྡུག་བསྔལ་དབུགས་ཡང་ཕྱུང་། སྔོན་བསགས་ལས་
གྱི་འཕྲོ་ཐུད་བསྙེན་པའོ། །གཉིས་པ་འཇུག་གི་ལམ་ལ་དཔོན་གསས་ཀྱིས། གསང་བའི་
218

མ་མོ་སྦྱོད་གཏོང་།
དཀྱིལ་འཁོར་དར་དང་རས་ཀྱིས་གཡོག །གུས་ལྡན་སློབ་མ་མདུན་དུ་གྲལ་སྒྲིགས་
ཤིང་། དཔོན་གསས་བདེ་བའི་གདན་ལ་མཉམ་པར་བཞགས། མ་བཅོས་སྤྲོས་བྲལ་
ངང་ལ་རིག་པའི་བཅུད། ཐོག་བབས་མྱུར་མགྱོགས་ཡིད་ཀྱི་རྫོགས་སྐུར་བསྐྱེད། དེ་
ལ་སྤྲུལ་པའི་སྐུ་དང་ཐིག་ལེ་གསལ། གཞལ་ཡས་ལྷ་དང་དཀྱིལ་འཁོར་མངོན་རྫོགས་
བསྒོམ། སློབ་མའི་ལག་དུ་དབང་གི་སྒྲོན་མེ་ཐོག །གུས་འབུལ་ཞུ་དོན་གསོལ་ཞིང་
གནང་བ་སྦྱིན། མེ་ཏོག་གཏོར་ཞིང་གང་བབས་ལྷ་ཞལ་བསྟེན། གསང་མཚན་
བཏགས་ཤིང་སྙིང་པོ་འབོག་པར་བྱ། དཔོན་གསས་བླ་མ་མཆེད་ལྕམ་ལྷ་ལ་བསྲེ།
དབང་ལུང་མན་ངག་བཀའི་གནང་བ་སྦྱིན། ལས་འཕྲོ་སྐལ་བ་ལྡན་ལ་བསྙེན་པའོ། །
གསུམ་པ་བྱིན་བརླབས་དག་ལ་བསྙེན་པ་ལ། བྱིན་རླབས་དབང་ལྡན་དཔོན་གསས་
བླ་མ་ཡིས། དམ་ལྡན་སློབ་མ་མཆེད་དང་ལྕམ་དྲལ་ལ། སྨིན་གྲོལ་དབང་གི་ལམ་སྒོ་
དབྱེ་བར་བྱ། དབང་རྫས་ཡོ་བྱད་དབང་ཡོན་འཚོགས་པར་བསགས། ཞུ་དོན་གསོལ་
ཞིང་ལེགས་པའི་གནང་བ་སྦྱིན། རིག་པ་འཕྲུལ་གྱིས་མ་རིག་སྒོ་དབྱེ་བ་སྟེ། ཕྱིའི་སྒོ་
བཞིའི་རྒྱལ་ཆེན་ལྕམ་མོས་དབྱེ། ནང་གི་སྒོ་ནི་དུས་བཞིའི་རྒྱལ་མོས་དབྱེ། གསང་
བའི་སྒོ་ནི་རིགས་པའི་ལྷ་མོས་དབྱེ། སྔོན་ནས་བསྒྲུབ་པའི་ལྷ་དང་ཞལ་ངོ་སྤྲོད། སྐུ་
གསུང་ཐུགས་ཀྱིས་བྱིན་ཆེན་དབབ་པར་བྱ། རྫས་བཞི་སྤེལ་ཞིང་རྟེན་འབྲེལ་རྨིན་ལྟས་
བརྟགས། གསར་ན་བསྲེ་ཞིང་རྙིང་ནས་བསྣན་པར་དེད། དེ་ནས་བསྙེན་པའི་འབྲས་
བུ་བསྟན་པའོ། ། མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་
མཛོད་ལས། བཅའ་གཞི་ལས་ཀྱི་བསྙེན་པ་གསུམ་གྱི་ལེའུ་སྟེ་དྲུག་པའོ།། །།
༧ དེ་ནས་གསང་འདུས་གཤེན་གྱིས་ཡང་ཞུས་པ། གང་གི་འདྲེན་མེད་སྟོན་པ་
འཆི་མེད་གཙུག །བསྙེན་པའི་གཞི་མ་སྒོ་དགུ་སྔོན་སོང་ནས། དངོས་གཞི་བསྒྲུབ་
པའི་ཡན་ལགས་བཅོ་བརྒྱད་ཅི་ལྟར་ལགས། དེ་ལ་འཆི་མེད་གཤེན་གྱིས་བཀའ་སྩལ་
219

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པ། གསང་སྔགས་གསང་བའི་བསྒྲུབ་པར་བཞུགས་པ་ལ། སྔོན་འགྲོ་བསྙེན་པའི་གཞི་
མ་སྔོན་སོང་ནས། དངོས་གཞི་བསྒྲུབ་པའི་ཡན་ལག་བཅོ་བརྒྱད་ཀྱི། ཐོག་མར་གཞིའི་
ཡན་ལག་རྣམ་པ་དྲུག །དང་པོ་བར་མཚམས་དོན་གྱི་བསྒྲུབ་པ་ལ། དབལ་ཆེན་ལྟ་
བ་རྟོག་མེད་བོན་ཉིད་དབྱིངས། ཕན་མེད་གདོན་བྲལ་འདུས་མ་བྱས་སྐུ་ལ། བརྣག་
པ་མ་མཆིས་སྙིང་རྗེ་རང་བཞིན་སྟེ། མ་རྟོགས་ལོག་པར་གོལ་བའི་བདུད་ཀྱི་རིགས།
དགེ་ལ་བར་ཆད་ལམ་སྣ་ལོག་པར་འདྲེན། ཞི་བས་མི་འདུལ་ལོག་བསྲེད་གནག་པ་
ཆེ། གཞོམ་ཕྱིར་གཡོ་མེད་ངང་ལས་གཡོ་བའི་སྐུ། འཇིགས་པའི་ཆ་ལུགས་ཁྲོས་པའི་
ང་རོ་ཅན། མེ་རི་ཐོག་དབལ་མཚོན་ཆ་གུར་དུ་འཁྲིག །ལོག་འདྲེན་བགེགས་ཀྱི་འདུན་
ཚོགས་རྒྱང་མཚམས་བཅད། གསེར་དང་ཉུངས་ཀར་སྔགས་ལ་མདའ་ཐུན་བརྡེགས།
ཕྱི་ལྟར་ལས་ལ་གྱུར་བའི་དགྲ་ལ་བཅད། ནང་ལྟར་རྣམ་རྟོག་གྱུར་པའི་བགེགས་ལ་
བཅད། གསང་བ་མ་རིག་པ་ཡི་བདུད་ལ་བཅད། གང་ཡང་དབལ་ཆེན་ལྟ་བ་ཟིལ་
གནོན་ན། མཚམས་ཞེས་བྱ་བའི་རྟོག་པ་ཡེ་ནས་མེད། གཅད་བྱ་གཅོད་བྱེད་གཉིས་
མེད་མཐའ་དང་བྲལ། བར་མཚམས་བདག་ཉིད་དོན་གྱི་བསྒྲུབ་པའོ། །གཉིས་པ་ཕྱག་
རྒྱ་བཀོད་པའི་བསྒྲུབ་པ་ལ། བསྒྲུབས་པའི་གཤེན་པོ་དཀྱིལ་འཁོར་གཡས་ཕྱོགས་སུ།
བདེ་བའི་གདན་ལ་ཆ་ལུགས་ལྔ་ལྡན་བཅའ། དེ་བཞིན་ཉིད་དང་ཀུན་སྣང་སྤྲུལ་པའི་
རྒྱུ། ཞི་བའི་ངང་ལས་འབར་བའི་སྐུར་བསྟན་ཞིང་། ཐབས་དང་ཤེས་རབ་རྫུ་འཕྲུལ་
ཀུན་དུ་འགྱེད། ཐུགས་ལ་འབྱུང་བ་ལྔའི་ས་བོན་སྤྲོས། སྣང་སྲིད་འཁོར་འདས་བརྟེན་
པའི་གཞི་མར་གྱུར། བྲོ་ལས་རི་རབ་རི་ཡི་ཡང་ཐོག་ཏུ། ར་ལས་རཀྟའི་རྒྱ་མཚོ་ཀུན་
དུ་འཁྱིལ། ཀེང་ལས་དུར་ཁྲོད་འབར་བའི་གཞལ་ཡས་ཁང་། རྒྱ་ཁྱོན་དཔག་ཚད་
མཐའ་དབུས་གཞལ་མི་དཔོག །དབྱིངས་ཀྱི་རྨེང་གཞི་ཐོད་འགྲམ་འགྱུར་མེད་བརྟེན།
ཀློང་གི་དྲ་བརྩེགས་སྒྲིབ་མེད་འོད་དུ་འབར། མཁའི་ཡ་གད་རླུང་སྤྲིན་ཕྱོགས་མེད་
220

མ་མོ་སྦྱོད་གཏོང་།
བདལ། ཉི་ཟེར་གཟེང་བའི་བྱ་འདབས་རྣམ་པར་རྒྱལ། ཤེས་རབ་མིག་སྙིང་སོ་སེན་
ཟ་ར་ཚག །ཐབས་ཀྱི་གེ་ཤན་དར་བུ་ཁད་དུ་འཕུར། ལྷ་ལྔ་སྐུ་ལྔའི་བང་རིམ་རབ་
ཏུ་བརྩེགས། ཏིང་འཛིན་ཟག་པ་མེད་པའི་འགུལ་ཆས་སྤྲས། བོན་ཉིད་འགྱུར་མེད་
བུམ་པ་ཟླུམ་པོ་ལ། ཐར་ལམ་བཅུ་གཉིས་བྲེ་སྲོག་འོད་དུ་འབར། སྟོབས་ཀྱི་འཁོར་ལོ་
ཐུགས་རྗེའི་དབུ་གདུགས་བསྙམ། ཐབས་ཤེས་བྱ་རུ་ཡེ་ཤེས་ཏོག་འོད་ལྡེམ། སྤྲུལ་པའི་
དར་སྤྱང་ཕྱོགས་མེད་ཀུན་ཏུ་འཕུལ། ཟངས་ལྕགས་དབང་གི་ཁྱུད་མོ་ཡོངས་སུ་འཁོར།
ནང་དུ་ཞི་གནས་རུ་སྦལ་ཀ་གདན་ལ། ལྷག་མཐོང་སྡེ་བརྒྱད་གདུག་པའི་ཀ་བ་
བཙུགས། བོན་ཉིད་འགྱུར་མེད་བཟའ་བརྒྱད་ཀ་ཞུ་ལ། བདེ་ཆེན་ལྷུན་གྲུབ་ལྷ་བརྒྱད་
གདུང་མ་བསྣོལ། དུག་ལྔ་རང་གྲོལ་སེམས་ཅན་ལྔའི་ཁྲི། བདུད་སྲིན་དྲེགས་པ་ཉི་ཟླ་
པད་མའི་གདན། དབྱིངས་ཀྱི་ལྷ་རྣམས་བསྐྱེད་པའི་གཞི་མ་སྟེ། ཡིག་འབྲུ་ཕྱག་མཚན་
རྒྱུ་ཡི་མཚན་མ་གསལ། ཐབས་ཤེས་འབར་བའི་ཕྱག་རྒྱ་བསྒྱུར་བ་ལ། དབྱིངས་ནས་
སྐུ་བཞེངས་ཐུགས་ཉིད་སྤྲོས་བྲལ་ཡུམ། མཁའ་ལ་འབར་བའི་སྐུ་བསྐྱེད་སྲིད་པའི་རྒྱལ།
ཀློང་འདིར་ལྷ་དང་བུམ་པ་གཏོར་མ་ལ། བཅས་བཅོས་བརྗིད་ལྡན་ཁྲོ་རྔམ་འབར་
བའི་སྐུ། བསྐལ་པའི་མེ་དཔུང་གཟི་བརྗིད་ཉི་མའི་སྙིང༌། སྐུ་མདོག་ཕྱག་མཚན་
གདན་ཁྲི་འོད་དུ་འབར། སྤྲུལ་པ་དགུ་འབུམ་དམག་དང་བཅས་པ་རྣམས། སྒྱུ་མ་ཆོ་
འཕྲུལ་ཐོག་སེར་སྨིག་སྒྱུ་སྤྲིན། ལྟར་སྣང་འཛིན་མེད་ཡེ་ཤེས་འོད་ཀྱིས་སྐུ། མཁྱེན་རྩེ་
སྟོབས་ལྡན་དྲེགས་པའི་ང་རྒྱལ་གཞོམ། དབྱིངས་ནས་སྤྱན་འདྲེན་ཡེ་ཤེས་ལྷ་ཚོགས་
རྣམས། མཁའ་ལ་འབར་བའི་སྐུར་བརྟེན་རྫུ་འཕྲུལ་གར། ཀློང་དུ་སེམས་དཔའ་
གཉིས་མེད་གཅིག་ཏུ་བསྡོམ། ཉིད་ལ་ཉིད་རོལ་ཐུགས་དམ་དབྱིངས་སུ་བསྐང་། སྐུ་
གསུང་ཐུགས་གྲུབ་འགྲོ་དོན་རྒྱ་ལགས་ཕྱེད། ཕྱག་རྒྱ་བཀོད་པ་སྐུའི་བསྒྲུབ་པ་ཡིན།
གསུམ་པ་རང་གྲོལ་གདན་གྱི་བསྒྲུབ་པ་ལ། དུག་ལྔ་རང་གྲོལ་སེམས་ཅན་ལྔའི་གདན།
221

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རྟོག་འཛིན་གནས་དག་བདུད་སྲིན་མུ་སྟེགས་གདན། སྐྱོན་བྲལ་པདྨ་ཐབས་ཤེས་ཉི་
ཟླའི་གདན། འབྱུང་དུག་ཕུང་པོ་ཡེ་ཤེས་གསལ་ཕྱིར་འབུལ། བདག་མེད་ལྷ་ཞལ་
བདག་གིས་མཇལ་བ་དང་། ལྷ་སྐུ་རིགས་སྟོབས་ཡེ་ཤེས་སྤྱན་ལྡན་ནས། སྐུ་དང་ཞིང་
ཁམས་མངོན་པར་རྫོགས་པར་གྱུར། དོན་དུ་གནས་ཀྱང་ལྷའི་རང་བཞིན་ཏེ། རྟོགས་
ན་ལྷ་དང་གདན་དུ་དབྱེ་བ་མེད། ཚིག་སུ་བརྗོད་ན་བྱེ་བྲག་སོ་སོར་དབྱེ། སྙིང་པོ་
འགྱུར་མེད་རང་བཞིན་གྲོལ་བའི་ཕྱིར། དུག་ལྔ་རང་གྲོལ་གདན་གྱི་བསྒྲུབ་པའོ། །བཞི་
པ་སྤྱན་དྲངས་ཡེ་ཤེས་བསྒྲུབ་པ་ལ། སྒྲུབ་པའི་གཤེན་པོ་ཏིང་འཛིན་ངར་བསྐྱེད་ཅིང་།
རོལ་མོ་སྒྲ་བཏང་གསུར་གྱིས་ཤུལ་མཚོན་ཏེ། ཚིག་གི་བརྡའ་སྦྱར་དབྱིངས་ན་བཞུགས་
པའི་ལྷ། མཁའ་ལ་གསལ་གདབ་ཀློང་དུ་འགྲོ་བའི་དོན། དཀྱིལ་འཁོར་ལྷ་སྟེགས་
གཞལ་ཡས་བུམ་པ་རུ། ཞི་བའི་ལྷ་ཚོགས་མཉམ་ཉིད་དགོངས་པས་དྲངས། རྒྱས་
པའི་ལྷ་ཚོགས་ཡོན་ཏན་འཚོགས་པས་དྲངས། དབང་གི་ལྷ་ཚོགས་ཟིལ་གནོན་སྟོབས་
ཀྱིས་དྲངས། དྲག་པོའི་ལྷ་ཚོགས་རྫུ་འཕྲུལ་ཤུགས་ཀྱིས་དྲངས། དབལ་མོའི་མ་ཚོགས་
མཐུ་དང་དཔུང་གིས་དྲངས། ཕོ་ཉ་ལས་མཁན་དྲན་དང་འཁོར་དུ་དྲངས། དབྱིངས་
ནས་བཞུགས་པ་དམ་ཅན་རྒྱ་མཚོའི་ཚོགས། འགྱུར་མེད་གཡུང་དྲུང་དབྱིངས་ནས་
མི་གཡོ་ཡང་། གཡུང་དྲུང་བསྟན་པ་གཉེན་པོ་བསྲུང་བའི་ཕྱིར། ཞི་བའི་ངང་ལས་
ཁྲོས་པའི་ཚུལ་བསྟན་ནས། གཙོ་འཁོར་སྤྲུལ་པ་བྱེ་བ་ས་ཡ་འབུམ། སྤྲུལ་པ་ཐང་ཙམ་
གནས་འདིར་མངོན་སྤྱན་དྲངས། དོན་དུ་ལྷ་དང་དཀྱིལ་འཁོར་བདག་ཉིད་གསུམ།
ངང་དང་རང་བཞིན་འདུ་འབྲལ་མེད་པ་སྟེ། གཤེགས་དང་བཞུགས་མེད་རང་བཞིན་
མཁའ་ལ་མཉམ། སྤྱན་དྲངས་ཡེ་ཤེས་གཉིས་མེད་བསྒྲུབ་པའོ། །ལྔ་པ་ཕྱག་མཚལ་
མོས་འདུས་བསྒྲུབ་པ་ལ། མ་རིག་ལས་ཉོན་མ་ལུས་ཕྱག་པས་ཕྱག །རང་རིག་ཡེ་ཤེས་
དོན་དམ་འཚལ་བས་འཚལ། རྒྱལ་བའི་དཀྱིལ་འཁོར་ལྷ་ཚོགས་མདུན་དྲུང་དུ། ལུས་
222

མ་མོ་སྦྱོད་གཏོང༌།
ངག་ཡིད་གསུམ་དང་བའི་ཕྱག་འཚལ་ཏེ། ལུས་ཀྱི་ཕྱག་ནི་ཡན་ལག་ལྔ་ཆར་བཏུད།
ངག་གི་ཕྱག་ནི་སྤྲོ་དགའ་དབྱངས་དང་བཅས། ཡིད་ཀྱི་ཕྱག་འཚལ་དགའ་རབ་མཆོག་
ཏུ་བསྐྱེད། ལུས་ཕྱག་མཁའ་ལ་འཚལ་བའི་སྐུ་རུ་གྲོལ། ངག་ཕྱག་ཀློང་དུ་འཚལ་བའི་
གསུང་དུ་གྲོལ། ཡིད་ཕྱག་དབྱིངས་སུ་འཚལ་བའི་ཐུགས་སུ་གྲོལ། ཞེ་ས་རྗེ་ལ་བྱས་
པའི་འབངས་ལ་སྐྱོབས། སྒོ་གསུམ་ལེ་ལོ་མེད་ན་དངོས་གྲུབ་མྱུར། ཡང་དག་དོན་ལ་
ཕྱག་དང་འཚལ་དུ་མེད། རེ་དོགས་འཕྲང་ལམ་སེལ་ན་ཕྱག་དེ་ཡིན། ཕྱག་ཡུལ་རང་
དུ་རྟོགས་ན་འཚལ་མཁན་སེམས། གཉིས་མེད་སེམས་ལ་ཕྱག་འཚལ་མ་འཚལ་མེད།
ཕྱག་འཚལ་མོས་འདུན་གུས་པའི་བསྒྲུབས་པའོ། །དྲུག་པ་ཉེས་འགལ་བཤགས་པའི་
བསྒྲུབས་པ་ནི། ཚེ་རབས་བསགས་པའི་བག་ཆགས་སྡིག་སྒྲིབས་རྣམས། བློས་ཡུལ་
ཤག་འདེབས་ལྟ་བུ་མ་ཡིན་པར། ཉེས་ཅན་ཁྲིམས་ལ་བཏུག་པའི་བཤགས་སྦྱངས་
བཞིན། རྫུ་འཕྲུལ་ཞི་ཁྲོའི་ལྷ་ཚོགས་མདུན་དྲུང་དུ། ལུས་ངག་ཡིད་གསུམ་གུས་པའི་
སྒོ་ནས་བཤགས། ཤིན་ཏུ་གནོང་འགྱོད་དག་པ་ལྷ་ལ་བཤགས། སྡིག་པའི་ལས་ནི་ཕྲ་
ཞིང་ཕྲ་ཡང་བཤགས། དགེ་བའི་ལས་ནི་སྦམ་ཞིང་སྦམ་པར་བླངས། ཡང་དག་དོན་
ལ་བཤགས་དང་སྦྱངས་དུ་མེད། བཤགས་རྒྱུ་བཤགས་མཁན་བྱང་ཆུབ་སེམས་ཡིན་
ཏེ། ཉིད་ལ་ཉིད་ཀྱི་བཤགས་ནས་བྱང་ཞིང་དག །ཉེས་འགལ་ཉམས་ལྟུང་བཤགས་
པའི་བསྒྲུབ་པའོ། ། མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་
མཛོད་ལས། དཀྱིལ་འཁོར་གཞི་ཡི་བསྒྲུབ་པ་དྲུག་གི་ལེའུ་སྟེ་བདུན་པའོ། །།
༧ དེ་ལ་གསང་བ་འདུས་པས་ཡང་གསོལ་པ། གཤེན་རབ་བླ་མ་འགྲོ་བའི་མགོན་
གྱུར་ལགས། དཀྱིལ་འཁོར་བཞིའི་བསྒྲུབ་པ་དེ་ལྟར་ན། ངོ་མཚར་ལམ་གྱི་བསྒྲུབ་པ་
ཅི་ལྟར་ལགས། དེ་ལ་སྟོན་པའི་ཞལ་ནས་བཀའ་སྩལ་པ། ཉོན་ཅིག་གསང་བ་འདུས་
པ་ལ་སོགས་འདུས་པའི་འཁོར། ངོ་མཚར་ལམ་གྱིས་བསྒྲུབས་པ་རྣམ་པ་དྲུག །ཐོག་
223

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མར་གསང་མཚམས་ཉོན་མོངས་ཚར་གཅོད་པ་ནི། ཕྱི་སྣོད་ནང་བཅུད་རྒྱལ་བའི་
རྣམ་རོལ་ལ། ལྷ་དང་འདྲེ་ཞེས་བྱ་བ་མེད་ན་ཡང་། མ་རྟོག་འཁྲུལ་བའི་བློ་དང་ཡིད་
བྱུང་ན། ལུས་སེམས་ལྷ་སྐུར་མངོན་དུ་བསྒྲུབ་པའི་ཕྱིར། ཞེ་སྡང་གཉེན་པོ་ཞེ་སྡང་
ལྷ་བཞེངས་ཏེ། སྣང་ཞིང་སྲིད་པའི་གནམ་རི་ས་བྲག་ཀུན། སྲིད་པ་རྒྱལ་མོ་ཉིད་ཀྱི་
རང་བཞིན་ཡིན། འཕྲོ་འདུ་འབར་བའི་འོད་ཀྱི་འཇིག་རྟེན་ཁྱབ། ཛ་ཐུན་སྔགས་ཀྱི་ཚ་
ཚ་སྐར་ལྟར་འཁྲུག །མ་རྟོགས་ལོག་པར་ལྟ་བའི་བགེགས་ཚོགས་ཀུན། རྟོག་མེད་ལྟ་
བའི་ངང་དུ་རྒྱང་མཚམས་བཅད། ཡང་དག་དོན་ལ་མཚམས་ཞེས་བྱ་བ་མེད། ཀུན་
ཀྱང་བོན་ཉིད་ཁྱབ་བདལ་ངང་ལ་མཉམས། གསང་མཚམས་ཉོན་མོངས་ཚར་གཅོད་
བསྒྲུབ་པའོ། །གཉིས་པ་བྱིན་དབབ་ལོངས་སྤྱོད་བསྒྲུབ་པ་ནི། དམ་ཚིག་ལྡན་པའི་
མཆེད་དང་ལྕམ་དྲལ་གྱིས། དཀྱིལ་འཁོར་ལོངས་སྤྱོད་ལྷའི་མདུན་ས་རུ། བླ་མེད་
མཆོད་པའི་སྤྲིན་གྱི་བརྒྱན་བཤམས་པ། གཟུགས་སྒྲ་དྲི་རོ་རེག་བརྒྱན་བོན་དང་གཏེར།
ཕྱིའི་མཆོད་པ་དག་དུ་ཤེས་པར་བྱ། གཡུ་འབྲང་སྨན་དང་རཀྟ་གཏོར་མ་འདི། ནང་
གི་མཆོད་པ་དག་དུ་ཤེས་པར་བྱ། སྦྱོར་དང་བསྒྲོལ་དང་ཡང་དག་དོན་ལ་ལྟ། གསང་
བའི་མཆོད་པ་དག་དུ་ཤེས་པར་བྱ། དེ་ཡང་རྔ་གཤང་རོལ་མོའི་སྟབས་སྒྱུར་ནས།
དབྱིངས་ནས་ཐུགས་རྗེ་འོད་ཀྱི་བྱིན་ཆེན་དབབ། མཁའ་ལ་འབར་བའི་ལྷ་ཚོགས་
ཐམས་ཅད་ལ། ཀློང་འདིར་བླ་མེད་མཆོད་པའི་སྤྲིན་དཔུང་འབུལ། ཐུགས་དམ་
དབྱིངས་བསྐང་འཕྲིན་ལས་ལྷུན་གྱིས་གྲུབ། ཡང་དག་དོན་ལ་མཆོད་དང་མཆོད་
ཡུལ་མེད། འཁོར་འདས་རོ་ཅིག་རྟོགས་ན་མཆོད་ཡུལ་སེམས། ཡུལ་ཤེས་དབྱེར་མེད་
རྟོགས་ན་མཆོད་རྒྱུ་ཡིད། སྤང་བླངས་གཉིས་མེད་རྟོགས་ན་མཆོད་མཁན་བློ། ཡེ་
ཤེས་བྱིན་དབབ་ལོངས་སྤྱོད་བསྒྲུབ་པའོ། །གསུམ་པ་འཕྲོ་འདུ་གསང་བའི་བསྒྲུབས་
པ་ནི། བདག་ཉིད་ཡི་དམ་ལྷའི་ཐུགས་ཀ་རུ། འོད་ཟེར་ཉི་མའི་ཟེར་ལྟར་རབ་སྤྲོས་
224

མ་མོ་སྦྱོད་གཏོང་།
ཏེ། མདུན་གྱི་དཀྱིལ་འཁོར་ལྷ་ཚོགས་ཐུགས་ཁར་ཐིམ། ལྷ་ཚོགས་ཐུགས་ཁར་རང་
རང་ས་བོན་ལ། བསྙེན་པའི་སྔགས་འཛབ་གཡས་གཡོན་གྱི་ལེར་འཁོར། དེ་ལ་སྔགས་
ཀྱི་བཞིན་བསྐུལ་བཏབ་པ་ནི། འཕྲོ་འདུ་ཆེན་པོ་དྲུག་གི་སྐབས་དང་སྦྱར། དམ་
ཅན་རྒྱ་མཚོའི་བསྙེན་པའི་སྔགས་བསྟན་པའི། བསྭོ་མ་མ་ཛ་མུ་ཡེ་ཐུན་བྷོ། རཾ་ཐུན་
བྷོ། ཨ་དཀར་མུ་ཡེ་ཤག་ཐུན་བྷོ། ཐུན་བྷོ། དེ་ལ་ཡིག་འབྲུ་ཉི་ཤུ། ན་རོ་ལྔ། ཞབས་
ཀྱུ་དྲུག་དང་། འགྲེང་བུ་རྣམ་པ་གཉིས། ཡ་བཏགས་བཞི་དང་། ཀླད་སྐོར་གཅིག་ཏུ་
ངེས། དེ་ནས་བསྒྲུབ་པའི་སྔགས་ནི་འདི་ལྟ་སྟེ། ཨ་དཀར་ཧ་ལ་ཐུན་བྷོ། ཉེ་ལོ་མནྡ་
ཐུན་བྷོ། ཛ་ཛ་རི་ནི་ཐུན་བྷོ། ཡ་དུ་ཏྲི་ཙ་ཐུན་བྷོ། ཁ་ཁ་མུ་ཁ་ཐུན་བྷོ། ཡིག་འབྲུ་སུམ་
ཅུ་དང་། ན་རོ་དྲུག །ཞབས་ཅུ་བདུན་དང་། ཡ་བཏགས་ལྔ་ཡོད་སྟེ། གི་གུ་གཉིས་
དང་། ཀླད་སྐོར་གཅིག་གི་མཚན། དང་པོ་བསྙེན་བསྒྲུབ་རྐྱང་པ་འབུམ་ཕྲག་རེ། དེ་
ནས་གཉིས་སྦྲེལ་ཉིས་ཁྲི་ལྔ་སྟོང་རེ། ཞག་གྲངས་ཉེར་ལྔ་བསྒྲུབ་པ་གྲུབ་རྟགས་ནི། ཕྱི་
རྟགས་འབྲུག་གློག་འབྱུང་བཞི་གཡོ་ཞིང་འཁྲུགས། མ་བསྒྲུབ་དྲན་ཡུལ་ཐོག་སེར་ཤ་
རྒལ་འབྱུང་། དཀྱིལ་འཁོར་འོད་ཤར་བུམ་ཆུ་སྨན་རག་ཕྱུར། གཏོར་མ་ཟིལ་འཐིག་
རྔ་གཤང་རང་མེ་འབར། བསྒྲུབ་ཁང་ཐུགས་ཆེམ་དྲི་བཟང་ངད་པར་འཐུལ། ནང་
རྟགས་རྨི་ལམ་མ་སྲིང་གྲོགས་མོ་ཡི། རྩེ་གདུང་སྦྱོར་ཞིང་ལུང་བསྟན་དངོས་གྲུབ་
གནང་། དྲེའུ་ཞོན་ནས་ལྷ་ཡུལ་གླིང་བཞི་བསྐོར། རི་ལུང་མེ་འབར་ཉི་ཟླ་གཏོད་ལ་
གནོན། ཆུ་བོ་གར་བསྒྱུར་རྒྱ་མཚོའི་ཧུབ་ཀྱི་འདེབས། གཅན་ཟན་ཁལ་འགེལ་དབང་
བསྐུར་ཀུན་གྱིས་འདེགས། གྲུབ་པའི་རྟགས་མཚན་ངོ་མཚར་དཔག་མེད་འབྱུང་།
གང་འདོད་འཕྲིན་ལས་མཆོག་ཐུན་དངོས་གྲུབ་ཐོབ། ལྷ་སྐུ་ཕྱག་རྒྱ་ཆེན་པོའི་མཆོག་
ཐོབས་འགྱུར། འཕྲོ་འདུ་གསང་བ་འཛབ་ཀྱི་བསྒྲུབ་པའོ། །བཞི་པ་ཕྱག་རྒྱ་གར་དུ་
བསྒྲུབ་པ་ནི། ལྷ་སྲས་ལྕམ་དྲལ་བརྒྱན་དང་ཆ་ལུགས་གཟབ། གླུ་གར་རོལ་མོའི་
225

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཚོམ་ཚོམ་སྟབས་བསྒྱུར་ཞིང་། སྣོད་བཅུད་ལྷ་དང་གཞལ་ཡས་མངོན་གསལ་གདབ།
གཉིས་མེད་ཡེ་ཤེས་རོལ་བའི་ཕྱག་རྒྱ་ནི། མཉེན་ལྕུག་འཁྲིལ་ལྡེམ་ཁྲོ་བཞད་རྔམ་དང་
བརྗིད། དགའ་དང་མོས་དང་འཛུམ་དང་གཞོལ་དང་བཅས། གཡས་གཡོན་འཁྲིལ་
ལྡེམ་ཡབ་ཡུམ་བརྡ་རྟགས་ཀྱིས། སྐུ་མདོག་ཕྱག་མཚན་རང་རང་སྟབས་བསྒྱུར་
ནས། དཀྱིལ་འཁོར་བསྒྲུབ་པའི་དབྱིངས་ཀྱི་ལྷ་རྣམས་ལ། ཕྱག་རྒྱ་གར་གྱི་མཆོད་པ་
རྒྱ་ཆེན་འབུལ། བླ་མེད་གར་གྱི་མཆོད་པ་བཞེས་ནས་ཀྱང་། བདེ་ཆེན་གར་གྱི་དངོས་
གྲུབ་དམ་པ་ཞུ། ལྷ་སྐུ་ཕྱག་རྒྱ་ཆེན་པོའི་དོན་དང་ལྡན། ཕྱག་རྒྱ་བསྒྱུར་བ་གར་དུ་
བསྒྲུབ་པའོ། །ལྔ་པ་སྐུ་མདོག་ཕྱག་མཚན་བསྒྲུབས་པ་ནི། དབྱིངས་ནས་བཞུགས་
པ་དམ་ཅན་རྒྱ་མཚོའི་ཚོགས། མཁའ་ཀློང་དབྱེར་མེད་གསང་བའི་གཞལ་ཡས་ནས།
བཞེངས་བཞུགས་གནས་གདན་འཇིགས་རྔམ་འབར་བའི་མེ། ཁྲོས་པའི་བཞིན་དང་
གཏུམ་ཚུལ་གཡོ་བའི་གར། ཐུགས་རྗེས་དྲག་ཚད་སྤྲུལ་བའི་སྟོབས་དང་དཔུང་། སྤྲོ་
བའི་འོད་ཟེར་འགྱེད་པའི་ཕོ་ཉ་དང་། བསྣམས་པའི་ཕྱག་མཚན་འདུལ་བའི་འཕྲིན་
ལས་སོགས། དོན་རྟགས་ཡོན་ཏན་སྒོ་ནས་མངོན་པར་བསྟོད། གང་འདུལ་འདུལ་
བའི་འཕྲིན་ལས་བཅོལ་བར་བྱ། དོན་དང་ཡོན་ཏན་མ་ལུས་རང་ལ་རྫོགས། སྐུ་
མདོག་ཕྱག་མཚན་གདན་ཁྲི་བསྒྲུབ་པའོ། །དྲུག་པ་གནས་འགྱུར་རྟགས་ཀྱི་བསྒྲུབ་པ་
ནི། དཀྱིལ་འཁོར་བསྒྲུབ་པའི་ལྷ་ཚོགས་འཁོར་དང་བཅས། ཐུགས་ཉིད་མི་བཟད་ཞི་
བའི་རང་བཞིན་ལས། ཐུགས་རྗེ་ཆོ་འཕྲུལ་འཁྲོས་པའི་རྟགས་འབྱིན་པའི། ཁྲོས་པའི་
ཆ་ལུགས་བརྗིད་པའི་དབལ་དུ་འབར། ཉོན་མོངས་ཚར་གཅོད་འཁོར་བ་ཟིལ་གྱིས་
གནོན། ཡེ་ཤེས་ལྔ་ལྡན་དོན་དང་རྟགས་སུ་བསྒྲུབ། གྲུབ་པའི་ལྷ་ཞལ་དུས་འདིར་
བདག་ལ་གསོལ། ལྷ་མཐོང་གྲུབ་པ་བླ་མེད་མཆོད་ཡོན་འབུལ། ལྷ་སྐུ་རིགས་སྟོབས་
ཡེ་ཤེས་སྤྱན་དང་ལྡན། ཐུགས་རྗེ་བཞི་ལྡན་འགྲོ་བའི་དཔལ་དུ་གྱུར། ཞི་ཁྲོ་གནས་
226

མ་མོ་སྤྲོད་གཏོང༌།
འགྱུར་རྟགས་ཀྱི་བསྒྲུབ་པའོ། ། མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་
ཆེན་གཏེར་མཛོད་ལས། ངོ་མཚར་ལམ་གྱི་བསྒྲུབ་པ་དྲུག་གི་ལེའུ་སྟེ་བརྒྱད་པའོ།། །།
༧ དེ་ནས་གསང་བདག་གསང་བ་འདུས་པ་ཡིས། གུས་པའི་ཚུལ་དུ་ཞུ་བ་འདི་
སྐད་ཕུལ། འགྲོ་བའི་མགོན་གྱུར་སྟོན་པ་བླ་ན་མེད། བསྒྲུབ་པའི་ལམ་གྱི་རིམ་པ་དེ་
ལྟར་ན། བསྒྲུབ་པའི་འབྲས་བུ་དྲུག་ལ་ཇི་ལྟར་འཇུག །ཐམས་ཅད་མཁྱེན་པ་ཉིད་
ཀྱིས་བཀའ་སྩལ་འཚལ། ཞེས་ཞུས། དེ་ལ་སྟོན་པས་བཀའ་སྩལ་པ། ཉོན་ཅིག་གསང་
བ་འདུས་པ་ལ་སོགས་འཁོར། བསྙེན་པའི་གཞི་བཟུང་བསྒྲུབ་པའི་ལམ་ལ་ཞུགས།
དོན་རྟགས་ཡོན་ཏན་ངོ་མཚར་སྟོན་པའི་རྗེ། མཐར་ཕྱིན་འབྲས་བུ་ཡན་ལག་དྲུག་
ཡོད་དོ། །ཐོག་མར་དངོས་གྲུབ་བཅུད་དུ་བསྒྲུབ་པ་ནི། རྒྱལ་བའི་ཡུམ་གྱུར་དམ་ཅན་
རྒྱ་མཚོའི་ཚོགས། བསྙེན་པའི་གྲངས་ཐིབ་བསྒྲུབ་པའི་ཞག་ཚང་ནས། མཆོག་ཐུན་
དབང་གི་དངོས་གྲུབ་བདག་ལ་ཞུ། སྔོན་ཚེ་གོང་ནས་ཡེ་ཤེས་ལྷར་བསྒྲུབ་པའི། གྲུབ་
པའི་འབྲས་བུ་ཡེ་ཤེས་ལྷ་རུ་གསལ། ཡང་དག་སྐུ་གསུང་ཐུགས་ཀྱི་ཐིག་ལེར་སྣང་།
དཀར་འཚེར་དམར་མདོངས་སྣུམ་འདྲེལ་འོད་དུ་ཞུ། བདག་གི་ལུས་ངག་ཡིད་དང་
གསུམ་ལ་བསྟིམས། སྐུ་གསུང་ཐུགས་ཀྱི་དངོས་གྲུབ་དམ་པ་ཐོབ། ཟག་མེད་བཅུད་
རོལ་དམུ་ཡད་ལང་ཚོ་རྒྱས། དངོས་གྲུབ་ཡང་སྙིང་བཅུད་དུ་བསྒྲུབ་པའོ། །གཉིས་
པ་འབྲལ་མེད་དམ་བཅའ་བསྒྲུབ་པ་ནི། དཀྱིལ་འཁོར་ལྷ་དང་དཔོན་གསས་མཆེད་
དང་ལྕམ། ཡེ་ནས་རང་སེམས་འབྲལ་མེད་སངས་རྒྱས་བསྟན། གཞལ་ཡས་རྟེན་ནི་
མི་ཡེངས་རྟག་ཏུ་བསྒོམས། ཡི་དམ་ལྷ་ནི་མི་སྤངས་རྟག་ཏུ་བསྒྲུབ། དཔོན་གསས་རྗེ་
ནི་མི་བརྗེད་སེམས་ལ་བཟུངས། མཆེད་ལྕམ་གྲོགས་ནི་མི་འབྲལ་གཏན་དུ་འགྲོགས།
ཡང་གསང་འགྱུར་མེད་རང་རིག་གཏན་དམ་བཅའ། དེ་ལྟར་དུས་གསུམ་འབྲལ་མེད་
དམ་བཅའ་ནས། མ་རིག་གནས་འགྱུར་རང་རིག་བསྒྲིབ་གཡོག་བྲལ། གསལ་བའི་
227

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཡེ་ཤེས་དྲི་མེད་ཚོན་གང་བ། དམ་བཅའ་རྫོགས་པ་ཀུན་བཟང་ངང་ལ་བདེ། དུས་
གསུམ་འབྲལ་མེད་དམ་བཅའ་བསྒྲུབ་པའོ། །གསུམ་པ་ཟད་མེད་གཏེར་དུ་བསྒྲུབས་
པ་ནི། སྤྱི་སྤུངས་བོན་གྱི་བདུད་རྩི་གཏའ་ཆེན་འདི། ཡེ་ཤེས་འོད་ཟེར་རྒྱ་མཚོའི་ཀློང་
དུ་བསྐྱེད། བསོད་ནམས་རིན་ཆེན་མི་ཟད་གཏེར་དུ་བཞག །དུས་བཞི་རྫོགས་པ་
ཡུམ་གྱི་ཧོམ་ཞལ་དུ། ཟག་བཅས་ཕུང་པོ་ལྔའི་ཧོམ་ཤིང་བརྩེགས། ཐུགས་ལ་ཡེ་ཤེས་
ལྔའི་མེ་སྤར་ནས། གཏའ་ཆེན་ཕུད་ཀྱི་སྤྲིན་ཚོགས་མཆོད་པ་འབུལ། དཀྱིལ་འཁོར་
ལྷ་ལ་མཆོད་སྤྲིན་ལྷ་རུ་ཐིམ། མེ་འོད་སྣང་གསལ་བོན་ཉིད་དབྱིངས་ན་གསལ། ཡེ་
ཤེས་མེ་ལྷའི་སྐུ་དང་གཉིས་སུ་མེད། མེ་ལྕེ་ཡེ་ཤེས་ཁམས་གསུམ་ཡོངས་ལ་ཁྱབ། མེའི་
མེ་ལྷའི་སྐུ་དང་གཉིས་སུ་མེད། ཚད་མེད་དུ་བ་བར་སྣང་མཁའ་ལ་ཁྱབ། རྫུ་འཕྲུལ་
མེའི་སྐུ་དང་གཉིས་སུ་མེད། རིན་ཆེན་འདབ་མ་སྲིད་གསུམ་ཡོངས་ལ་དྲོ། ཅིར་ཡང་
སྤྲུལ་པའི་སྐུ་དང་གཉིས་སུ་མེད། ཐལ་བ་རྡུལ་ཕྲན་སྟོང་གསུམ་མཁའ་ལ་ལྷག །དུས་
གསུམ་བདེར་གཤེགས་སྐུ་དང་གཉིས་སུ་མེད། དུག་ལྔ་རྣམ་དག་ཡེ་ཤེས་ལྷུན་གྱིས་
གྲུབ། འགྲོ་དྲུག་ཡེ་ཤེས་ཆེན་པོ་རབ་གསལ་ནས། བ་ག་ཡུམ་གྱི་ཀློང་དུ་མངོན་སངས་
རྒྱས། སླར་ཡང་འགྲོ་བའི་དོན་རྣམས་ལྷུན་གྲུབ་བོན། འཁོར་བ་བོན་ཉིད་དབྱིངས་སུ་
སྒྲོལ་བར་འགྱུར། སྣང་སྲིད་འཁོར་འདས་རྫོགས་པ་ཆེན་པོར་གསལ། བདུད་རྩི་ཟད་
མེད་གཏེར་དུ་བསྒྲུབ་པའོ། །བཞི་པ་དམར་ལམ་སྦྱོར་བསྒྲོལ་བསྒྲུབ་པ་ནི། བསྒྲུབ་
ཆེན་ལྟ་དགོངས་ནམ་མཁའི་ངང་ཚུལ་གྱིས། དབྱིངས་ན་བཞུགས་པའི་ཡེ་ཤེས་མ་མོ་
དང༌། མཁའ་ལ་རྒྱུ་བའི་རྫུ་འཕྲུལ་མ་མོ་དང་། ཀློང་དུ་ཉུལ་བའི་འཇིག་རྟེན་སྨན་
མོའི་ཚོགས། ཡེ་ཤེས་འཇིག་རྟེན་ལས་ལ་གྲུབ་པ་ཡི། གཡུང་དྲུང་བོན་སྐྱོངས་དམ་
ཅན་ཕོ་མོ་རྣམས། ཐུགས་དམ་རྒྱུད་བསྐུལ་དམ་རྫས་ཕུད་ཀྱི་མཆོད། ཕྱི་སྣོད་འཇིག་
རྟེན་གཏོར་གཞོང་རྒྱ་ཆེན་དུ། ནང་བཅུད་སྐྱེ་འགྲོ་སེམས་ཅན་གཏོར་མའི་བསྐང་། ཤ་
228

མ་མོ་རྦོད་གཏོང་།
རི་ཁྲག་མཚོ་རུས་པའི་གྲམ་པར་སྤུངས། བདག་མེད་མཚོན་གྱིས་བདག་འཛིན་རྩ་བ་
བཅད། སྦྱོར་བའི་སྣང་སྲིད་ཁམས་ཀུན་དགའ་བྲོ་སྐྱིད། བསྒྲོལ་བའི་སྐྱེ་དགུའི་ཚོགས་
རྣམས་ཁྲོག་རླག་གཏོང་། རོལ་བའི་འཁོར་འདས་བོན་ཉིད་དབྱིངས་སུ་སྟིམ། ཐུགས་
དམ་དགྱེས་བསྐངས་བཅོལ་བའི་འཕྲིན་ལས་ཞུ། གཡུང་དྲུང་བསྟན་པའི་བ་དན་
མཁའ་ལ་ཕྱར། དམར་ལམ་སྦྱོར་བསྒྲོལ་རོལ་པའི་བསྒྲུབ་པའོ། །ལྔ་པ་ཟིལ་གནོན་
བྲོ་ཡི་བསྒྲུབ་པ་ནི། བསྙེན་སྒྲུབས་ལས་གསུམ་བྱ་བ་མཐར་སོན་ནས། ལས་མཐར་
གཟིར་གནོན་སྟོབས་ཀྱི་རྗེས་ཤུལ་བཅད། སྣང་སྲིད་ནམ་མཁའ་ཡངས་པའི་ཨེ་ཀློང་དུ།
བསྒྲལ་བའི་ཞིང་དུ་གྱུར་བའི་དགྲ་དང་བགེགས། རྟོགས་མེད་ལྟ་བ་ཆེན་པོའི་ཤུགས་
ཀྱིས་མནན། ཁྲོ་མོ་དབལ་མོ་ཚོགས་ཀྱི་ཟིལ་གྱི་གཟིར། མེ་ཆུ་རླུང་གི་བསྐལ་པ་རྒྱ་ཡིས་
དགྲ་བགེགས་གཟིར་མནན་བྲོ་ཆེན་བརྡུང་པ་ཡིས། བར་ཆད་ལོག་འདྲེན་
གདབ། 
དགྲ་དང་བགེགས་རྣམས་ནི། བསྐལ་པའི་བར་དུ་འཕར་ཞིང་སྡང་མི་སྲིད། བྱང་
ཆུབ་བསྒྲུབ་པའི་བར་ཆད་ཉེ་བར་ཞི། གཟིར་མནན་དྲག་པོ་བྲོ་ཡི་བསྒྲུབ་པའོ། །དྲུག་
པ་དབྱེ་བསྡུ་ཡེ་ཤེས་བསྒྲུབ་པ་ནི། གང་དགོས་ལས་མཐར་འབྲས་བུ་མཐར་ཕྱིན་ནས།
ལྷ་དང་གཞལ་ཡས་དབྱེ་བསྡུའི་རྒྱུན་ལ་འཇུག །ཡེ་ཤེས་ལྷ་ལ་གཤེགས་དང་བཞུགས་
མེད་ཀྱང་། རྟག་དང་ཆད་པ་གཉིས་ཀྱི་མཐའ་བསལ་ཕྱིར། ཡེ་ཤེས་སེམས་དཔའ་
རང་བཞིན་མཁའ་ལ་གཤེགས། དམ་ཚིག་སེམས་དཔའ་གཉིས་མེད་ངང་ལ་བསྡུ།
གདན་དང་གཞལ་ཡས་བོན་ཉིད་དབྱིངས་སུ་བསྐྱོད། འཁོར་འདས་མ་བཅོས་ཐིག་ལེ་
ཅིག་དུ་རྫོགས། མཉམ་ཉིད་བདེ་ཆེན་ཀུན་བཟང་ངང་དུ་བདེ། དུས་གསུམ་དགེ་བ་
སྲིད་གསུམ་འགྲོ་ལ་བསྔོ། མཐར་ཡང་མི་དམིགས་སྟོང་པ་རྒྱའི་གདབ། དབྱེ་བསྡུས་ཡེ་
ཤེས་དོན་གྱི་བསྒྲུབ་པའོ། །མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་
གཏེར་མཛོད་ལས། མཐར་ཕྱིན་འབྲས་བུའི་བསྒྲུབ་པ་དྲུག་གི་ལེའུ་སྟེ་དགུ་པའོ།། །།
229

གསུང་རབ་སྒོ་མཛོད་རིན་པོ་ཆེའི་གླེགས་བམ། 145145
༧ དེ་ནས་དབལ་བོན་སྟག་ལ་མེ་འབར་གྱིས། གུས་པའི་ཚུལ་ཕྱུང་ཞུ་བ་འདི་སྐད་
ཕུལ། སྟོན་པ་ཆེན་པོ་འགྲོ་བའི་མགོན་གྱུར་ལགས། བསྙེན་དང་བསྒྲུབ་པའི་གོ་རིམ་
དེ་ལྟར་ན། ལས་ཀྱིས་མཐའ་བསྒྱུར་འཕྱང་ཆེན་རྣམ་པ་དགུ། འདྲེན་པ་བླ་མེད་ཉིད་
ཀྱིས་བཀའ་སྩལ་ཞུ། དེ་ལ་རྣམ་མཁྱེན་སྟོན་པས་འདི་སྐད་གསུང་། སྟག་ལ་ལས་
སོགས་འདུས་པའི་འཁོར་རྣམས་ཀུན། སྔོན་འགྲོ་བསྙེན་པའི་གཞི་མ་སྒོ་དགུ་དང༌།
དངོས་གཞི་བསྒྲུབ་པའི་ཡན་ལག་བཅོ་བརྒྱད་རྣམས། སྔོན་དུ་སོང་ནས་ཐ་མ་ལས་
སྦྱོར་ལ། འཕྱང་དགུའི་ཐེག་པ་དགུའི་དོན་དང་སྦྱོར། ཐོག་མར་གསལ་བྱེད་མེ་ལོང་
པྲ་ཡི་འཕྱོང་ནི། བྱང་ཆུབ་སེམས་ལ་ལྷ་འདྲེ་གཉིས་མེད་ཅིང་། བཟང་ངན་བྱེ་བྲག་
བོན་ཉིད་ཀློང་དོར་བྱས། ཀུན་རྫོབ་མཚན་མའི་སེམས་ཅན་དོན་བསྟན་ཕྱིར། ཕྱི་ནང་
གསང་གསུམ་པྲ་མཚན་རིག་པའི་རྟགས། བཟང་ངན་རྟག་ཆད་སྐྱོན་ཡོན་ཆགས་ལ་
གཞལ། བགེགས་ལ་གཏོ་དང་ནད་ལ་དཔྱད་ཕན་པ། ལུང་དང་མ་འགགས་གང་འོས་
ཕན་བདེ་བསྒྲུབ། དངོས་མཚན་མ་ལུས་སྦས་མངོན་ཐབས་དང་ལྡན། ཕྲུ་གཤེན་ཐེག་
པའི་དོན་དང་སྦྱར་ཏེ་བསྟན། གསལ་བྱེད་མེ་ལོང་པྲ་ཡིས་འཕྱང་དུ་ཤེས། གཉིས་པ་
སྣང་སྲིད་རབ་འབྱམ་བསྐང་པའི་འཕྱང་། བྱང་ཆུབ་སེམས་ལ་ཕན་གནོད་གཉིས་མེད་
ཅིང༌། ཕན་མེད་གདོས་བྲལ་འཆི་མེད་བདུད་བྲལ་ཀྱང༌། མ་རིག་སེམས་ཅན་རྣམ་
རྟོག་བསལ་བའི་ཕྱིར། སྟོང་གསུམ་དཔེར་བཞགས་རི་རབ་ལྕགས་རི་བཅས། འདོད་
ཡོན་ཀུན་འཚོགས་ནམ་རྒྱང་ཤིང་རིས་དང་། ཁྱེའུ་བུ་མོ་དཀར་མངར་ཤ་ཁྲག་ཕུད།
ཏིང་འཛིན་སྔགས་དང་ཕྱག་རྒྱའི་བྱིན་བརླབས་ནས། ཡེ་ཤེས་འཇིག་རྟེན་ལས་ཀྱི་ལྷ་
ལ་འབུལ། སྣང་སྲིད་ཁོད་སྙོམས་གཡུང་དྲུང་བསྟན་པ་རྒྱས། བསྙེན་སྒྲུབ་མཐར་ཕྱིན་
དགེ་བསམ་མ་ལུས་འགྲུབ། སྣང་གཤེན་ཐེག་པའི་དོན་དང་སྦྱར་སྟེ་བསྟན། སྣང་སྲིད་
རབ་འབྱམས་བསྐང་བའི་འཕྱང་དུ་ཤེས། གསུམ་པ་ཡེ་ཤེས་དབལ་མོ་སྲོག་གི་འཕྱང་།
230

མ་མོ་སྤྲོད་གཏོང་།
བྱང་ཆུབ་སེམས་ལ་དགྲ་གཉེན་གཉིས་མེད་ཅིང་། ཐམས་ཅད་བྱམས་སྙོམས་ནམ་
མཁའི་ངོག་ལྟར་བྱ། བསྟན་པའི་བར་ཆད་བགེགས་རིགས་འདུལ་བའི་ཕྱིར། ཨེ་ཀློང་
དྲག་པོ་དབལ་གྱི་ཐུན་ཁུང་བཅའ། དམིགས་བྱའི་གཟུགས་དང་དྲི་མ་རྟེན་དུ་བསགས།
དྲག་པོའི་ལས་ལ་སྙིང་རྗེ་མེད་པའི་ཕྱིར། ལྷ་དབྱེ་བླ་འགུགས་བྱེད་བཞུགས་ཐུན་གྱིས་
བྲབས། བསྒྲལ་བསྟབ་མནན་བསྲེགས་འཕང་བའི་ལས་ལ་སྦྱར། སྒྲུབ་གཤེན་ལྟ་སྒོམ་
ལྡན་པ་མ་གཏོགས་པར། ཐུན་མོང་མ་ཡིན་བསྟན་འགྲོའི་དོན་དུ་བསྔགས། འཕྲུལ་
གཤེན་ཐེག་པའི་དོན་དང་སྦྱར་ཏེ་བརྟེན། ཡེ་ཤེས་དབལ་མོ་སྲོག་གི་འཕྱང་དུ་ཤེས།
མ་མོ་སྦོད་གཏོང་སྣང་སྲིད་ཟིལ་གནོན་རྩ་རྒྱུད་རིན་ཆེན་གཏེར་མཛོད་ལས། གཞིའི་
འཕྱང་ཆེན་གསུམ་གྱི་ལེའུ་སྟེ་བཅུ་པའོ།། །།
༧ དེ་ནས་དབལ་བོན་སྟག་ལ་ཡིས་ཡང་ཞུས་པ། ཐམས་ཅད་མཁྱེན་པའི་སྟོན་
པ་རིན་པོ་ཆེ། གཞིའི་འཕྱང་ཆེན་རྣམ་གསུམ་དེ་ལྟར་ན། ལམ་གྱི་འཕྱང་ཆེན་རྣམ་
གསུམ་ཇི་ལྟར་ལགས། དེ་ལ་སངས་རྒྱས་སྟོན་པས་བཀའ་སྩལ་པ། ཉོན་ཅིག་སྟག་ལ་
མེ་འབར་དབལ་གྱི་གཤེན། དེ་ལྟར་གཞིའི་འཕྱང་ཆེན་སྔོན་སོང་ན། ལམ་གྱི་འཕྱང་
གསུམ་འཇུག་ཚུལ་འདི་ལྟ་སྟེ། དང་པོ་ཐུགས་རྗེ་ཞགས་པ་འདུལ་གྱི་འཕྱང་། བྱང་
ཆུབ་སེམས་ཉིད་ཐིག་ལེ་ཉག་ཅིག་ལ། བླ་ཡིད་སེམས་གསུམ་སོ་སོར་འཛིན་མོད་ཀྱང་།
མ་རྟོགས་སེམས་ཅན་བདེ་བའི་གནས་སྤོར་ཕྱིར། དཔོན་གསས་འདྲེན་པའི་ཐུགས་
རྗེ་སྟོབས་ལྡན་གྱིས། གླུད་བྱིན་གཤེད་ཕྲལ་མཚན་བྱང་བརྟན་ལ་འགུགས། འཁོར་བ་
ཞེན་ལྡོག་ཐར་པའི་བྲོད་ཁ་བསྐྱེད། བདེ་བའི་ལམ་བསྟན་ཡི་དམ་ལྷ་ངོ་སྤྲད། བོན་
ཉིད་ལ་བཟླས་མཚན་བྱང་ཞུག་ལ་བཞེན། མི་ཆགས་མི་ཞེན་སྨོན་ལམ་རྒྱ་ཡིས་གདབ།
སྐྱེ་བཞི་སྡུག་བསྔལ་འཁོར་ཆགས་དབྱིངས་སུ་སངས། དཔོན་གསས་དགོངས་པའི་
རྩལ་ལྡན་མ་ལགས་པའིལབ་ས་། རྨོངས་པས་རྨོངས་ཁྲིད་ལོང་བའི་མིག་བུར་མཚུངས། སྲིད་
231

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གཤེན་ཐེག་པའི་དོན་དང་སྦྱར་ཏེ་བསྟན། ཐུགས་རྗེ་ཞགས་པ་འདུལ་གྱི་འཕྱང་དུ་
ཤེས། གཉིས་པ་ལས་བཞི་རྒྱུན་ལྔ་སྦྱིན་བསྲེགས་འཕྱང་། བྱང་ཆུབ་སེམས་ལ་མཆོད་
སྦྱིན་གཉིས་མེད་ཅིང་། དགེ་དང་སྡིག་ཅེས་བྱ་བ་མ་གྲུབ་ཀྱང་། མ་རྟོགས་སེམས་ཅན་
སྡིག་སྒྲིབ་སྦྱང་པའི་ཕྱིར། མཆོད་རྫས་བསྲེགས་རྫས་གང་འོས་འཚམས་པར་བསགས།
ལས་བཞི་རྒྱུན་ལྔའི་དཀྱིལ་འཁོར་མེ་ཧོམ་བརྩེགས། མེ་ལྷ་སྤྱན་དྲངས་མཆོད་པའི་ཡོ་
བྱད་འབུལ། བསྟོད་བསྐུལ་འཕྲིན་བཅོལ་གང་འདོད་སྨོན་ལམ་བཏབ། སྒྲིབ་སྦྱོང་
ཚོགས་རྫོགས་བསོད་ནམས་དགེ་འཁོར་འཕེལ། དབང་བསྒྱུར་དགྲ་སྒྲོལ་བསམ་པའི་
དོན་ཀུན་འགྲུབ། དགེ་བསྙེན་ཐེག་པའི་དོན་དང་སྦྱར་ཏེ་བསྟན། ལས་བཞི་རྒྱུན་ལྔའི་
སྦྱིན་བསྲེགས་འཕྱང་དུ་ཤེས། གསུམ་པ་འབུམ་སྡེ་ས་མ་ཡ་དམ་ཚིག་འཕྱང་། བྱང་
ཆུབ་སེམས་ནི་ཡེ་ནས་རྣམ་དག་ཅིང་། དམ་ཚིག་བསྲུང་བྱ་སྲུང་བྱེད་གཉིས་མེད་ཀྱང་།
མ་རྟོགས་སེམས་ཅན་བསྲུང་མཚམས་བྲལ་བའི་ཕྱིར། དབེན་པའི་གནས་སུ་མཆེད་
དང་ལྕམ་དྲལ་གྱིས། མཆོད་པའི་རྫས་བསགས་དཔོན་གསས་སྐུ་སྤྱན་དྲངས། དབང་
ཞུ་དབང་མེད་དབང་རྒྱན་ཀུན་འཚོགས་ནས། གསང་བ་སྔགས་ཀྱི་དབང་བཞི་རྫོགས་
པར་ཞུ། རྩ་བའི་ཡན་ལག་ཉིང་ལག་ལོ་མའི་གྲངས། གསང་སྔགས་རྩ་བ་དམ་ཚིག་
ཡིན་པའི་ཕྱིར། མི་འབྲལ་རྟག་དུ་ཉམས་མེད་ཐུབ་པར་བསྲུང་། དོན་དང་ཡོན་ཏན་
གང་ཡང་བསམ་མཐའ་ཡས། ཨ་དཀར་བླ་མེད་ཐེག་པའི་གོ་འཕང་ཐོབ། དྲང་སྲོང་
ཐེག་པའི་དོན་དང་སྦྱར་ཏེ་བསྟན། འབུམ་སྡེ་ས་མ་དམ་ཚིག་འཕྱང་དུ་ཤེས། མ་མོ་
སྦོད་གཏོང་སྣང་སྲིད་ཟིལ་གནོན་གྱི་རྒྱུད་ལས། ལམ་གྱི་འཕྱང་ཆེན་གསུམ་གྱི་ལེའུ་སྟེ་
བཅུ་གཅིག་པའོ། །།
༧ དེ་ནས་དབལ་བོན་སྟག་ལས་འདི་སྐད་ཞུས། འགྲོ་བའི་མགོན་གྱུར་སྟོན་པ་
བླ་ན་མེད། ལམ་གྱི་འཕྱང་ལ་འཇུག་ཚུལ་དེ་ལྟར་ན། འབྲས་བུ་འཕྱང་ཆེན་རྣམ་
232

མ་མོ་སྦོད་གཏོང་།
གསུམ་ཇི་ལྟར་ལགས། དེ་ལ་རྣམ་མཁྱེན་སྟོན་པས་བཀའ་སྩལ་པ། སྟག་ལ་མེ་འབར་
ལ་སོགས་འཁོར་རྣམས་ཉོན། ལམ་གྱི་འཕྱང་ཆེན་རྣམ་གསུམ་སྔོན་སོང་ནས། འབྲས་
བུའི་འཕྱང་ཆེན་གསུམ་ལ་འཇུག་ཚུལ་ནི། དང་པོ་བདུད་རྩི་གསང་བ་སྨན་གྱི་འཕྱང་།
བྱང་ཆུབ་སེམས་ནི་མ་རྩལ་ལྷུན་གྲུབ་ལ། བསྙེན་དང་བསྒྲུབ་ཅེས་བྱ་བ་མ་གྲུབ་ཀྱང་།
མ་རྟོགས་སེམས་ཅན་བསྙེན་བསྒྲུབས་སྒོར་འཇུག་ཕྱིར། རིན་ཆེན་མཛེས་པའི་བཀྲ་ཤིས་
བུམ་པ་རུ། དམ་རྫས་ལྔ་དང་སུམ་བརྒྱ་དྲུག་ཅུའི་སྨན། ཏིང་འཛིན་སྔགས་དང་ཕྱག་
རྒྱ་ཚིག་བཤད་ཀྱིས། དཀྱིལ་འཁོར་ལྷ་ཚོགས་ཐབས་ཤེས་དབྱེར་མེད་རོལ། སྣང་སྲིད་
སྦོད་གཏོང་སྦྱོར་བསྒྲོལ་བཅུད་དུ་བསྟིམས། དངོས་གྲུབ་ལང་ཚོ་དམུ་ཡེད་བསྒྲུབ་པར་
བྱ། མཆོག་ཐུན་དངོས་གྲུབ་ཚེ་འདི་ཉིད་ལ་ཐོབ། ཨ་དཀར་ཐེག་པའི་དོན་དུ་སྦྱར་ཏེ་
བསྟན། བདུད་རྩི་གསང་བའི་སྨན་གྱི་འཕྱང་དུ་ཤེས། གཉིས་པ་ཐིག་ལེ་དབྱིངས་ཆེན་
དགོངས་པའི་འཕྱང་། བྱང་ཆུབ་སེམས་ནི་དྲི་མེད་སྤྲོས་བྲལ་ཞིང་། རྣམ་པར་རྟོག་
མེད་སྐྱོན་གྱི་མ་གོས་ཀྱང་། མ་རྟོགས་སེམས་ཅན་ཐབས་ཀྱིས་ཁྲིད་པའི་ཕྱིར། ཕལ་
དང་ཕལ་གྱི་ཐུན་མོང་མིན་པའི་བོན། གནས་རི་གངས་བྲག་དབེན་པའི་གནས་ཆེན་
དུ། རྩེ་གཅིག་མ་ཡེངས་རང་སེམས་གཏན་ལ་ཕབ། གཏད་མེད་སྤྲོས་བྲལ་སེམས་
ཉིད་སངས་རྒྱས་ཞལ། ཀུན་ཡིན་གང་མིན་འདི་ཞེས་བརྗོད་དུ་མེད། འཁོར་འདས་
དངོས་པོ་གང་གི་མཐའ་མ་རིག ། མ་འོང་མི་འགྲོ་ཐིག་ལེ་ཉག་ཅིག་དབྱིངས། དུ་མ་
རོ་ཅིག་བདག་མེད་ཡེ་ཤེས་སྐུ། རྫོགས་པ་ཆེན་པོ་ཀུན་བཟང་ངང་དུ་བདེ། བདག་
ཉིད་ཆེན་པོ་ཨེ་མ་ངོ་མཚར་ཆེ། ཡེ་གཤེན་ཐེག་པའི་དོན་དང་སྦྱར་ཏེ་བསྟན། ཐིག་
ལེ་དབྱིངས་ཤེས་དགོངས་པའི་འཕྱང་དུ་ཤེས། གསུམ་པ་ཀུན་ཁྱབ་ཡངས་པ་ལྟ་བའི་
འཕྱང་། བྱང་ཆུབ་སེམས་ཉིད་ཡེ་ནས་སྤྲོས་མཐའ་བྲལ། འདི་ཞེས་གཟའ་གཏད་
མཚན་མའི་ཡུལ་ལ་འདས། མི་སྣང་མི་དམིགས་སྤྲོས་པའི་དྲི་མས་དབེན། བསྒོམ་དང་
233

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མ་བསྒོམ་ཁྱད་མེད་བདེ་བ་ཆེ། འཁོར་འདས་བོན་སྐུ་མ་ལུས་སེམས་སུ་ཟད། དགེ་
མེད་སྡིག་བྲལ་ཐིག་ལེ་ཉག་ཅིག་རྫོགས། རྒྱུ་དང་འབྲས་མེད་ཡེ་ཤེས་ཀློང་དུ་བསྟོད།
ཐེག་པ་ཀུན་ལ་མ་འདྲེས་ཡོངས་ལ་ཁྱབ། སྤྱི་རྒྱ་རླབས་གཅོད་ངོ་མཚར་རྨད་ཀྱི་བོན།
བདག་དང་གཞན་མེད་བོན་ཉིད་དབྱིངས་སུ་ཆུབ། བླ་མེད་ཐེག་པའི་དོན་དང་སྦྱར་
ཏེ་བསྟན། ཀུན་ཁྱབ་ཡངས་པ་ལྟ་བའི་འཕྱང་དུ་ཤེས། མ་མོ་རྦོད་གཏོང་སྣང་སྲིད་
ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་ལས། འབྲས་བུའི་འཕྱང་ཆེན་གྱི་ལེའུ་སྟེ་
བཅུ་གཉིས་པའོ། །
༧ དེ་ནས་སྟག་ལ་མེ་འབར་གྱིས་ཡང་ཞུས་པ། འགྲོ་ཀུན་བླ་མེད་རྒྱལ་བ་གཤེན་
རབ་མཆོག །མ་མོ་སྦོད་གཏོང་སྲིད་པ་ཀུན་ཟིལ་གནོན། དམ་ཅན་རྒྱ་མཚོའི་ཕྲིན་
2ལས་རྒྱུད་ཆེན་པོ། བསྙེན་བསྒྲུབ་ལས་ཀྱི་གོ་རིམ་དེ་ལྟར་ན། ཚུལ་བཞིན་ཉམས་
སུ་ལེན་པའི་སྒྲུབ་གཤེན་ལ། དོན་དང་ཡོན་ཏན་འགྲུབ་པ་ཇི་ལྟར་འབྱུང་། ཐམས་
ཅད་མཁྱེན་པ་ཉིད་ཀྱིས་བཤད་དུ་གསོལ། དེ་ལ་འཆི་མེད་གཤེན་གྱིས་བཀའ་སྩལ་
པ། སྟག་ལ་མེ་འབར་ལ་སོགས་འདུས་པའི་འཁོར། བསྙེན་དང་བསྒྲུབས་པ་གང་ཡང་
ལྷུར་བླང་ན། དོན་གྱི་འབྲས་བུ་མི་འབྱུང་ཅིག་ཀྱང་མེད། ཁྱད་པར་སྣང་སྲིད་ཟིལ་
གནོན་ཆེན་མོ་འདི། བསྙེན་བསྒྲུབ་ལས་ལ་འཇུག་པའི་གཤེན་པོ་ལ། ཕྱག་རྒྱ་སྙིང་པོ་
ཏིང་འཛིན་དྲོད་རྟགས་ནི། ངོ་མཚར་དུ་མའི་བརྒྱན་པ་མངོན་འགྱུར་ཏེ། དང་པོ་ཕྱག་
རྒྱ་གསང་བའི་དྲོད་རྟགས་ནི། རྒས་རྒུད་ན་ཚའི་སྡུག་བསྔལ་རིང་དོར་ནས། ལུས་
ལ་ཟག་མེད་བདེ་བ་མངོན་དུ་འབར། གྲུབ་རྟགས་ཐོན་ཞིང་ཚེའི་རིག་འཛིན་ཐོབ།
སྐུ་ལུས་སྤྲུལ་བསྒྱུར་མུན་སྣང་བསྒྲིབ་པ་མེད། གཉིས་པ་སྙིང་པོ་གསང་བའི་འགྲུབ་
རྟགས་ནི། རང་ལུས་མེ་འབར་མཐུ་དབང་ཕུན་སུམ་ཚོགས། བུ་ནོར་འཁོར་དང་
ལོངས་སྤྱོད་འཕེལ་ཞིང་རྒྱས། ཀུན་གྱིས་བཀུར་ཞིང་མཆོག་ཐུན་དངོས་གྲུབ་བསྙེད།
234

མ་མོ་སྦོད་གཏོང་།
འགྲོ་དོན་གང་ཡང་འབྲལ་མེད་ལྷུན་གྱིས་གྲུབ། གསུམ་པ་ཏིང་འཛིན་གསལ་བའི་དྲོད་
ཚད་ནི། ཕ་རོལ་སེམས་ཤེས་དག་པའི་སྣང་བ་འཆར། ཡི་དམ་ཞལ་མཐོང་དབལ་
མོའི་ལུང་ཡང་བསྟན། གར་དམིགས་རྫུ་འཕྲུལ་གྲུབ་རྟགས་ཅི་བསྒྱུར་ནུས། ལྷ་འདྲེ་
དབང་འདུས་དགྲ་བགེགས་ཤུགས་ཀྱིས་བསྒྲལ། འདོད་པའི་དོན་ཀུན་བསམ་པ་ཙམ་
གྱི་འགྲུབ། ཕ་རོལ་ཞིང་དུ་དབང་བསྒྱུར་མངའ་ཆེན་འཐོབ། བསྟན་པའི་སྒྲོན་མེ་ཉི་མ་
འོད་པོ་ཆེས། འགྲོ་བའི་མུན་སྡུག་མ་ལུས་ཅིག་ཆར་སེལ། ནམ་མཁའི་མཐའ་ཀླས་བོན་
ཉིད་དབྱིངས་སུ་འཁྲིད། མཁའ་མཉམས་ཀློང་བདལ་དོན་གཉིས་མཐར་རུ་ཕྱིན། དེ་
ནི་དོན་དང་ཡོན་ཏན་བྱུང་ཚུལ་ཏེ། ཞིབ་པར་རྒྱལ་བ་ངེས་ཀྱང་བརྗོད་མི་ལོང་། མན་
ངག་རྣོ་སོ་གང་ལ་གང་འོས་པ། སྔགས་ཀྱིས་བདག་ཉིད་སྟག་ལ་ཁྱོད་ལ་དབང་། ཞུ་
བའི་སློབ་མ་ལྷ་ཀླུ་མི་གསུམ་མཛད། མ་མོ་རྦོད་གཏོང་སྣང་སྲིད་ཟིལ་གནོན་གྱི་རྩ་
རྒྱུད་རིན་ཆེན་གཏེར་མཛོད་ལས། དོན་དང་ཡོན་ཏན་འབྱུང་ཚུལ་དུ་རྗེས་སུ་གནང་
བའི་ལེའུ་སྟེ་བཅུ་གསུམ་པའོ།། །།
༧ དེ་ནས་ལྷ་ཀླུ་མི་ཡི་གཤེན་གསུམ་གྱིས། ལྷ་ཀླུ་མིའི་ནོར་བུ་རེ་ཕུལ་ནས། དབལ་
བོན་སྟག་ལ་ཉིད་ལ་འདི་སྐད་ཞུས། སྔགས་ཀྱི་བདག་ཉིད་སྟག་ལ་མེ་འབར་ལགས།
འཕྲིན་ལས་རྒྱུད་ཆེན་དམ་ཅན་རྒྱ་མཚོ་ཡིས། བསྙེན་བསྒྲུབ་ལས་ཀྱི་རིམ་པ་སྔོན་སོང་
ནས། མན་ངག་རྣོ་སོ་གང་ལ་གང་འཚམས་པ། སྟོན་པ་རྒྱལ་བའི་བཀའ་གནང་
ཇི་བཞིན་དུ། རྗེས་འབྲངས་གཤེན་གྱི་དོན་དུ་གསུངས་པར་ཞུ། དེ་ནས་སྟག་ལ་མེ་
འབར་དབལ་གྱི་ལྷ། དགའ་བའི་མདངས་དང་བརྗིད་པའི་ཚུལ་ཕྱུང་ནས། ལྷ་ཀླུ་མིའི་
གཤེན་གསུམ་ལ་སོགས་ཏེ། འདུས་པའི་འཁོར་རྣམས་སྙན་གྱི་དབང་པོ་བསྟོད། ད་
ལྟའི་དུས་དང་བསྐལ་པ་འདི་ཉིད་དང་། ཕྱི་རབས་དུས་བསྐལ་མཉམ་པར་མི་འགྱུར་
སྟེ། ལོག་ལྟ་བདུད་དང་མུ་སྟེགས་མགོ་ལོ་རྒོད། སེམས་ཅན་ཚེ་ཐུང་བསོད་ནམས་
235

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལོངས་སྤྱོད་དབུལ། སྐྱ་སེར་མི་འབྱེད་དགེ་སྡིག་བབས་ཆོལ་བསྲེ། བསྒྲུབ་པ་ཡུན་ཐུང་
ཡི་དམ་ལྷ་མི་འགྲུབ། རྐྱེན་སྣང་ཁ་ཁྲིད་འདི་དང་ཕྱི་མ་རྗེ། སངས་རྒྱས་བསྟན་པའི་
དབུ་འཕང་དམའ་བའི་ཚེ། བསྐངས་དང་བསྲུང་བཟློག་བསད་པའི་ལས་སྦྱོར་དགོས།
བསྐངས་བ་མ་ཤེས་ལྷ་ཚོགས་དམ་མི་བསྐངས། བསྲུང་བ་མ་ཤེས་བདག་གཞན་
དཔལ་མི་བསྐྱོབས། བཟློག་པ་མ་ཤེས་བར་ཆོད་རྐྱེན་མི་བཟློག །བསད་པ་མ་ཤེས་
དགྲ་དང་བགེགས་མི་ཐུས། དེ་ཕྱིར་དང་པོ་བསྐང་བའི་ཆོ་ག་བསྟན། མདོས་གཞི་
ཚངས་རྒྱུང་འཇིག་རྟེན་དཔེར་བཞག་ནས། ཕྱི་སྣོད་སྟོང་གསུམ་འཇིག་རྟེན་མཆོད་
པའི་གཞི། ནང་བཅུད་སྐྱེ་འགྲོ་སེམས་ཅན་མཆོད་པའི་རྫས། རི་རབ་གླིང་བཞི་ཉི་ཟླའི་
བརྒྱན་གྱིས་སྤྲས། ནམ་རྒྱང་ཤིང་རིས་ཕོ་མོ་བུ་ཏོང་གླུད། མདའ་འཕང་བཀོར་ནོར་
འབྲུ་སྣ་དཀར་མངར་ཚོགས། ཏིང་ངེ་འཛིན་དང་ཕྱག་རྒྱ་སྨྲང་བཀྲོལ་ནས། ཡེ་ཤེས་
འཇིག་རྟེན་ལྷ་རྣམས་ཐུགས་དམ་བསྐངས། ཕྱོགས་རིས་ཕམ་རྒྱལ་མེད་པར་ཡོངས་
ལ་བསྔོ། དེ་ལྟར་སྣང་སྲིད་མ་ལུས་ཀུན་བསྐངས་ནས། བསྙེན་བསྒྲུབ་མཐར་ཕྱིན་
བར་ཆད་གང་ཡང་ཞི། བསྲུང་བཟློག་བསད་པའི་ལས་རྣམས་མ་ལུས་འགྲུབ། དེ་
ཕྱིར་བསྐང་བའི་ལས་ལ་བརྩོན་པར་གཅེས། གཉིས་པ་བསྲུང་བའི་ལས་ལ་འཇུག་པ་
ནི། ཚད་མེད་བཞི་ལྡན་སེམས་བསྐྱེད་རྒྱུན་ལ་འཇུག །ཕྱི་སྣོད་འཇིག་རྟེན་བསྲུང་བའི་
གུར་ཁང་དབུབ། མི་འགྱུར་གཡུང་དྲུང་དབང་ཕྱུག་འཁོར་ལོ་བསྒྱུར། མི་ཤིག་རྡོ་རྗེའི་
འདོད་འབྱུང་ནོར་བུའི་གུར། བསྐལ་བའི་རླུང་དང་འབྱུང་བའི་མཚོན་ཆ་བསྣོལ། མེ་
རི་དགུ་འབུམ་མཁའ་ཀློང་དབྱིངས་སུ་འབར། གང་གིས་མི་ཚུགས་ཕྱོགས་མཚམས་
ཀུན་དུ་གཏམ། ནང་བཅུད་སེམས་ཅན་བསྲུང་བའི་ལྷ་རུ་བསྒྱུར། བདག་དང་འཁོར་
རྣམས་བསྲུང་བའི་འཕྲིན་ལས་བཅོལ། བདག་གཞན་འཁོར་བཅས་མི་ཤིག་མཁར་
དུ་ཚུད། དེ་ཕྱིར་བསྲུང་བའི་ལས་ལ་བརྩོན་པར་གཅེས། གསུམ་པ་བཟློག་པའི་ལས་
236

མ་མོ་སྦོད་གཏོང༌།
ལ་འཇུག་པ་ནི། ཁྲོ་ལྕགས་མཁར་བའི་གསང་སྡེར་ཡངས་པ་རུ། འབྲུ་སྣའི་དབལ་
གཏོར་ལྷའི་གྲངས་མཉམ་བཤམ། འདོད་ཡོན་ཁྲག་ཕོར་ཙང་མར་བརྒྱ་རྩ་འཛུག །ཤ་
ཁྲག་བྷ་ལིང་མཚེ་ཉུངས་དགོངས་ཤག་བརྒྱན། ཁྲོ་མོ་སྲིད་གསུམ་ཟིལ་གནོན་གཙོ་
དང་འཁོར། སྐད་ཅིག་དྲན་རྫོགས་འབར་བའི་ཏིང་འཛིན་བསྒོམ། སྤྱན་དྲངས་ཕྱག་
འཚལ་སྐུ་བསྟོད་འཕྲིན་ལས་བཅོལ། དགྲ་གདོན་འདུ་བའི་ནད་རྐྱེན་མ་ལུས་ཟློག །དེ་
ཕྱིར་བཟློག་པའི་ལས་ལ་བརྩོན་པར་གཅེས། བཞི་པ་བསད་པའི་ལས་ལ་འཇུག་པ་ནི།
སྟོང་ཉིད་ལྟ་བའི་གདིང་ལྡན་སྔགས་འཆང་གིས། གནམ་ས་ཟུར་གསུམ་དྲག་པོའི་ས་
གནས་སུ། ཨེ་ཀློང་དྲག་པོའི་འབྲུབ་ཁུང་གཏིང་རིང་ནས། བསྟན་པའི་དགྲ་བགེགས་
དྲི་མ་མིང་བྱང་བཅས། གཟུ་དཔང་དམ་བདར་ལྷ་དབྱེ་འགུགས་བཞུགས་བྱ། སྔོ་
དམར་བྱེད་གཞུག་དྲག་པོ་ཐུན་གྱིས་བྲབ། ཐུགས་རྗེས་བསྒྲལ་འདྲེན་བོན་ཉིད་ལ་ཆེན་
བཟླ། གཡུང་དྲུང་བསྟན་པའི་འཕྲིན་ལས་མཐར་རྒྱས་ཤིང༌། སྔགས་ཀྱི་རྣལ་འབྱོར་
དབུ་འཕང་དགུང་དུ་སྤོར། དེ་ཕྱིར་བསད་པའི་ལས་ལ་བརྩོན་པར་གཅེས། མ་མོ་
། བསྐང་བ་
སྤྱོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་ལས
དང་བསྲུང་བཟློག་བསད་པའི་རྣོ་སོ་བཏགས་ལུགས་ཀྱི་ལེའུ་སྟེ་བཅུ་བཞི་པའོ།། །།
༧ དེ་ནས་རྣམ་མཁྱེན་སྟོན་པས་བཀའ་སྩལ་པ། ཉོན་ཅིག་གསང་འདུས་སྟག་
ལ་ལྷ་ཀླུ་མི། འདུས་པའི་འཁོར་རྣམས་སེམས་ཀྱི་དཀྱིལ་དུ་འཆང་། གསས་མཁར་
སྤྱི་སྤུངས་ཡང་སྙིང་གནད་ཀྱི་བོན། མ་མོ་རྦོད་གཏོང་སྲིད་པ་ཀུན་ཟིལ་གྱིས་གནོན།
དམ་ཅན་རྒྱ་མཚོའི་འཕྲིན་ལས་རྒྱུད་ཆེན་གྱི། རྒྱུད་དང་ལུང་དང་མན་ངག་མདོ་རྩ་
སྟེ། ཁྱོད་ཅག་འདུས་པའི་འཁོར་ལ་ཡོངས་སུ་གཏད། ཟུང་ཤིག་འཆང་ཤིག་ཏོག་ཤིག་
དཔྱད་ཤིག་བསྒྲུབ། ཤོད་ཅིག་ཉོན་ཅིག་ཡིད་ལ་དམ་དུ་བཟུངས། གསང་ཅིག་གསོན་
ཞིག་ཁྲོལ་ཞིང་འཚམས་པར་གྱིས། དོན་ལ་མ་ལུས་ཀུན་དུ་ཆུབ་པར་མཛོད། གསང་
237

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བའི་མན་ངག་ཁྱོད་ལ་རབ་དུ་གཏད། ཞེས་གསུངས་ཏེ་འཁོར་གྱིས་བསྟོད་པ་ནི།
གང་གི་འདྲེན་མེད་སྟོན་པ་བླ་ན་མེད། ཐབས་མཁས་ཐུགས་རྗེ་ཡབ་ཡུམ་སྲས་དང་
གསུམ། འབར་བའི་སྐུ་དང་ཀུན་གྲགས་ཚངས་པའི་གསུངས། མི་གཡོ་ཀློང་ཆེན་ཡོན་
ཏན་འཕྲིན་ལས་གར། སྐྱོབས་པའི་དཔུངས་གཉེན་ཁྱོད་ལ་ཕྱག་འཚལ་ལོ། །འདི་ནི་
བཟུང་སྟེ་བདག་གཞན་དོན་གྲུབ་པར། ཡབ་ཡུམ་སྲས་གསུམ་སྐུ་ལ་གུས་པར་འདུད།
ཅེས་བསྟོད་འཁོར་རྣམས་རེས་གྷ་གཙོ་བོར་འདུས། གཙོ་བོར་རྫུ་འཕྲུལ་འབར་བའི་
སྐུ་བཤིགས་ནས། ཐུགས་ཉིད་ཞི་ཚུལ་ཞལ་ནི་འཛུམ་པར་མཛད། འཁོར་རྣམས་རེས་
འགའ་སོ་སོའི་གནས་སུ་བསྒོམ། བསྟན་དང་འགྲོ་དོན་ཡོངས་སུ་མཐར་སོན་གྱིས། མ་
མོ་སྦྱོད་གཏོང་སྣང་སྲིད་ཟིལ་གནོན་གྱི་རྩ་རྒྱུད་རིན་ཆེན་གཏེར་མཛོད་ལས། འཁོར་
རྣམས་ལ་བརྒྱུད་ཡོངས་སུ་གཏད་ཅིང་གཙོ་བོ་ཡབ་ཡུམ་སྲས་གསུམ་ལ། བསྟོད་པ་
ཕུལ་བའི་ལེའུ་སྟེ་བཅོ་ལྔ་པའོ།། །། །
ས་མ་ཡ། རྒྱ་རྒྱ་རྒྱ། གཏེར་གྱི་ཆེ་བ་ཕུན་ཚོགས་རྣམས་པ་ལྔ། དེ་ཡང་གཏེར་རྒྱ།
སྦས་རྒྱ། གསང་རྒྱ། ཟབ་རྒྱ། གཏད་རྒྱ། རྣམས་པ་ལྔ་བསྟན་ཏེ། གཏེར་རྒྱ། གཏེར་
སྟོན་ཕུན་ཚོགས་རྣམ་པ་ལྔ། རིགས་རུས་ཕུན་ཚོགས་ཕ་མའི་ཆོ་འབྲང་བཟང་། ཆེ་
བའི་ཡོན་ཏན་མཚན་བཟང་དཔེ་བྱད་ལྡན། ཐབས་མཁས་ཐུགས་རྗེ་ལེགས་པའི་
ཡོན་ཏན་ཚང་། ངང་རིང་རྒྱུད་དུལ་ཡིད་གཞུངས་ཕུན་འཚོགས་པ། འགྲོ་ཀུན་སྒྲོལ་
མཛད་འཇའ་ཚོན་སྙིང་པོ་འཆངས། སྦས་རྒྱ། གཏེར་ཆོས་ཕུན་སུམ་འཚོགས་པ་
ནི། རྒྱལ་བའི་བཀའ་གནང་འཕགས་པའི་ལུང་གིས་གྲུབ། རིག་པ་འཐད་ཅིང་གཏན་
ཚིགས་རྒྱ་ཡི་ཐེབ། རྒྱུད་བརྒྱལ་ལུང་སྙིང་མན་ངག་མདོ་རྩ་དྲིལ། སྤྱི་སྤུངས་ཡང་སྙིང་
སྲིད་པ་ཀུན་ཟིལ་གནོན། དམ་ཅན་རྒྱ་མཚོ་འཕྲིན་ལས་བརྒྱུད་འདིའོ། །གསང་རྒྱ།
གཏེར་སློབ་ཕུན་སུམ་འཚོགས་པ་ནི། རིགས་རུས་མ་ངེས་ཕྱོགས་ཕྱོགས་ཀུན་བཞུགས་
238

མ་མོ་སྦོད་གཏོང་།
པ། དྲུང་མུ་རད་ཎ་པདྨ་འཕྲིན་ལས་མཚན། པྲཛྷ་ཙིརྟ་ཝ་ཡ་དྷོ་ཛ་ཤི། བྲུ་ཞུ་སྤ་རྨེའུ་
གཤེན་ལྔ་ཀུན་དུ་མཐོ། སྨན་གྱི་རི་ལ་ངོ་མཚར་དུ་མའི་བརྒྱན། ཟབ་རྒྱ། གཏེར་གནས་
ཕུན་སུམ་འཚོགས་པ་ནི། འཛམ་གླིང་ཤར་ཕྱོགས་ངོ་མཚར་རྒྱལ་མོ་རོང་། དྲུག་ཅུ་
རྩ་གཅིག་གནས་གྱི་གཙོ་བོ་ཆེ། གཡུང་དྲུང་སྤུངས་རྩེ་བྱང་ནུབ་ས་ཡི་གནད། གཡུ་
ལུང་ཤེལ་བྲག་འདྲ་འབག་མངོན་སྣང་བ། གཉེན་རྗེ་གབ་ཏོག་ཤེལ་གྱིས་རྡོ་རིང་ཟབ།
གཏད་རྒྱ། འདོད་དུས་ཕུན་སུམ་ཚོགས་པ་ནི། ས་སྟག་གཡོ་འགུལ་སྐྱོ་ཤས་མ་བསྒྲིབ་
གསུམ། ནད་མུག་མཚོན་གྱི་བསྐལ་ངན་ཤར་བའི་ཚེ། སྐལ་ངན་སྐལ་བཟང་སྤྱོར་
བའི་སྐྱེས་མཆོག་ལ། གཏེར་བསྲུང་ཆེན་པོ་འཇིག་རྟེན་དྲེགས་པའི་གཙོ། མ་ཧ་དེ་
བས་དཀར་ནག་མ་ནོར་རམ། བྱོgབྱོgg @g རྒྱ་རྒྱ་རྒྱ། སྙིགས་མའི་ཁོ་བོ་
ཨོ་རྒྱན་ལས་འཕྲོ་གླིང་པས་ས་ཕོ་རྟ་ཡི་ལོ་ཧོར་ཟླ་བདུན་པའི་ཚེས་བཅུའི་ཉིན་རྒྱལ་མོ་
རོང་ཆེན་གཡུང་དྲུང་སྤུངས་རྩེའི་བྱང་ནུབ་གནས་མཆོག་ཤེལ་དཀར་གཡུ་རོང་ནས་
གཏེར་ནས་སྤྱན་དྲངས་ཤིང་། ལོ་ལྔའི་གསང་རྒྱ་ཡོད་ཚེ། ཆུ་ཁྱི་དབྱར་མཚོ་རྒྱས་པའི་
དུས་སུ། ཤར་རྫའི་གནས་ཆེན་ཕྱུག་མོ་དཔལ་རིའི་མདུན་ཕྱོགས་དགའ་དར་རྒྱས་གླིང་
དུ་པདྨ་མཁའ་འགྲོ་གྲོགས་དང་བཅས་ཏེ། ཤོག་སེར་དཀྱུས་སུ་ཁྲུ་དོ་ཞིང་དུ་ཆགས་
གང་ཡིག་འཕྲེང་བདུན་བཅུ་དོན་ལྔ་འདུག་པ་ལ་ཞལ་བཤུས་པའི་རྟེན་དང་འགྲོ་བའི་
སྨན་དུ་གྱུར་ཅིག །བཀྲ་ཤིས།
239

མ་གཅིག་སྲིད་པ་རྒྱལ་མོ་ཡང་སྙིང་འདུས་པའི་
སྤྱི་དོན་ཁོག་དབུབ་པའི་ལེའུ་
བཞུགས་པའོ། །
༄༅། །ཞང་ཞུང་སྐད་དུ། མ་མ་ཌཀྐ་མུ་ཝེར་ཙིརྟ་ས་མ་ཡ་ཏན་ཏྲ་སྨར། བོན་
སྐད་དུ། སྟོང་ཞིང་བདག་མེད་ཡེ་ཤེས་མཐའ་ལས་འདས། ཞི་བའི་ངང་ལས་ཁྲོས་
པའི་དབལ་འབར་བ། ཁྲོ་བོའི་རྒྱལ་པོ་གཙོ་མཆོག་མཁའ་འགྱིང་ཁ། མ་མོ་ཟིལ་གྱིས་
གནོན་ལ་ཕྱག་འཚལ་ལོ། །འདིར་མ་གཅིག་སྲིད་པ་རྒྱལ་མོ་ཡང་སྙིང་འདུས་པའི་
རྒྱུད་ཀྱི། སྤྱི་དོན་ཁོག་དབུབ་པའི་ལེའུ་ཞེས་བྱ་བ་བསྟན་ནས། མ་འོངས་དོན་དུ་ཟབ་
མོ་རིན་ཆེན་གཏེར་དུ་སྦ། སྐལ་ལྡན་གཤེན་དང་འཕྲད་པར་ཤོག །ས་མ་ཡཱ། རྒྱ་རྒྱ་
རྒྱ། དེ་ཡང་སྤྱི་དང་བྱེ་བྲག་སྒོས་སུ་བཤད་པ་དང་གསུམ་སྟེ། དང་པོ་གདོད་ནས་
མེད་པ། རང་བཞིན་སྟོང་པ། མེད་ལ་ཡོད་པ་དང་སྲིད་པ་གསུམ་ཡང་། མས་ནས་
ཡར་ཆགས་སྟེ་ཡུམ་ཆེན་ཐུགས་རྗེ་བྱམས་མའི་ཀློང་ནས་བསྐྱེད་པའི་འབྱུང་བ་ལྔ་ཡིས་
འཁོར་ལོ་རིམ་པ་བཞིན་དུ་མཎྜལ་བརྩེགས་པ་ལྟ་བུར་ཆགས། དེ་ནས་ནང་བཅུད་
སེམས་ཅན་ཐམས་ཅད་ཡས་ནས་མར་གྲོལ་ཏེ་སྲིད་པའི་རྒྱལ་པོ་དང་། ཆུ་ལྕམ་རྒྱལ་
མོ་གཉིས་འཚོས་ཤིང་བཤོས་པའི་རྒྱུད་གྲོལ་ལོ། །དེ་ཡང་བར་གྱི་བསྐལ་པ་ཆེན་པོ་ཉི་
ཤུའི་བར་དུ་ཆགས་པས་འབྱུང་བ་རྫོགས་པའི་བསྐལ་པ་ཏེ་འབྱུང་རྫོགས་ཀྱི་བསྐལ་
240

ཡང་སྙིང་འདུས་པའི་སྤྱི་དོན།
པའོ། །འབྱུང་བ་ཆེན་པོ་སྣོད་བཅུད་དེ་གཉིས་རང་བཞིན་བར་བསྐལ་ཉི་ཤུའི་ལ་
སྙོམས་པ་རྫོགས་ཀྱི་བསྐལ་པའོ། ། དེ་ནས་དེ་རྣམས་ཉི་ཤུ་ལ་འཇིག་པས་འགྱུར་བྱེད་
ཀྱི་བསྐལ་པའོ། །ཉི་ཤུ་ནས་སྟོང་པས་དམིགས་མེད་ཀྱི་བསྐལ་པའོ། །དེ་ནས་ཕྱི་སྣོད་
འཇིག་རྟེན་འདི་ཆགས་ཀྱང་ནང་བཅུད་སེམས་ཅན་དེ་མ་ཆགས་པའི་ཚེ་བསྐལ་པ་
ཆེན་པོ་རྣམས་དང་། མུན་པ་ཅན་དང་སྣང་བ་ཅན་དང་སྲིད་པའི་ཆགས་ཚུལ་དང་།
དཔག་མེད་ཀྱི་བསྐལ་པ་མཐར་མེད་སོགས་ནི་བསྒྲུངས་སུ་བཟུང་མི་གཏུབ་པའི་
བསྐལ་པ་དེ་རྣམས་ལ་འཇིག་རྟེན་གྱི་ཁམས་ཀྱང་བསམ་གྱིས་མི་ཁྱབ་པ་གཅིག་ཆགས་
ཤིང་འཇིག་གོ །བསྟན་པའི་བོན་ཀྱང་བསམ་གྱིས་མི་ཁྱབ་པ་གཅིག་དར་ཞིང་རྒྱས་
སོ། །སེམས་ཅན་གྱི་ལས་ཀྱང་བསམ་གྱིས་མི་ཁྱབ་པ་ཅིག་འཁོར་རོ། ། དེ་ནས་གྲངས་ཀྱི་
བསྒྲུངས་པའི་བསྐལ་པ་ལ་སངས་རྒྱས་འཇིག་རྟེན་གྱི་ཁམས་སུ་ཕེབས་པའི་སྒྲོན་བསྐལ་
དང་། མི་འཕེབས་པའི་མུན་བསྐལ་སོགས་སོ་སོར་འབྱུང་སྟེ། དང་པོ་ནི་སྐལ་པ་བཟང་
པོ་ཏིང་ནམ་མུ་བཟང་ཀྱི་བསྐལ་པ་དེར་འཁོར་ལོ་བསྒྱུར་བའི་སྲས་སྐལ་དུ། འདྲེན་
པའི་སྟོན་པ་སངས་རྒྱས་སྟོང་རྩ་གཉིས་བྱོན་པའི་ཕྱིར་ན། འདིར་སྔར་བྱོན་རབ་བདུན་
ཀྱི་སྟོན་པ་ཞིག་གྲགས་ཏེ། ཚེ་ལོ་འབུམ་པའི་དུས་སུ་ཡུལ་བསྐོས་རྗེ་སྲིད་པའི་ཡུལ།
ཡབ་སྲིད་པའི་རྒྱལ་པོ་ལྷ་རབ་འོད་གསལ་རྗེ་དང་། ཡུམ་བདེ་བ་བྱམས་མ་གཉིས་
སྲས་སྐལ་བཟང་སངས་རྒྱས་སྟོང་རྩ་གཉིས་འགྲོ་དོན་བྱོན་པའི་ཐོག་མར་སྣང་
ཀྱིས། 
བ་རང་འབྱུང་ཅེས་བྱ་བ་ཞིག་བྱོན་པས། དེས་ཀྱང་འགྲོ་བ་འདུལ་ལོ། ། ཁ་ལོ་བསྒྱུར་
རོ། །བསྟན་པ་སྤེལ་ལོ། །དེ་ནས་སྐལ་པ་བཟང་པོ་རྫོགས་ལྡན་ཞེས་བྱའོ། །གང་ཞེ་
ན་སྡིག་བཅུ་མ་སྤང་ཀྱང་ངང་གིས་འདག་པ། ཕར་ཕྱིན་གྱི་དགེ་བ་བཅུ་མ་བླངས་
རང་བཞིན་རྫོགས་པའི་སྟོབས་དང་ལྡན་པས་དེ་བའི་ཕྱིར་རོ། །དེ་འོག་ཚེ་ལོ་བརྒྱད་
ཁྲིའི་དུས་སུ། ཡུལ་ཕྱུ་ཡུལ་གུང་མ་གུང་དྲུག་གི་ཡུལ་ན། ཡབ་ཕྲུ་རྗེ་གུང་མ་གུང་སོང་
241

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དང་། ཡུམ་དམུ་ཟ་འཕྲུལ་མོ་སྟོང་གཉིས་ཀྱིས། སྲས་དགེ་བ་ཀུན་འདྲེན་ཅེས་བྱ་བ་
ཞིག་བྱོན་པས། དེས་ཀྱང་འགྲོ་བ་འདུལ་ལོ། ། ཁ་ལོ་བསྒྱུར་རོ། །བསྟན་པ་སྤེལ་ལོ། །
དེ་འོག་ཚེ་ལོ་དྲུག་ཁྲིའི་དུས་སུ། ཡུལ་དམུ་རྗེ་འཕྲུལ་གྱི་ཡུལ་ན། ཡབ་ཡ་མྱེས་ཨ་ད་
ར་དང༌། ཡུམ་ངང་འབྲང་མ་གཉིས་ཀྱིས། སྲས་ཀུན་ཤེས་དུག་སྲེགས་ཅེས་བྱ་བ་ཞིག་
བྱོན། དེས་ཀྱང་འགྲོ་བ་འདུལ་ལོ། །ཁ་ལོ་བསྒྱུར་རོ། །བསྟན་པ་སྤེལ་ལོ། །སྐལ་པ་
བཟང་པོ་དེ་གཉིས་ལ་སྐལ་པ་སུམ་བསྡོམ་ཞེས་བྱའོ། །ཡིད་ཀྱི་བསྡོམ་པ་གསུམ་བསྲུང་
མ་དགོས་ཤིང་ངང་གི་རྫོགས་པའི་བསྡོམ་པ་དང་ལྡན་པའི་ཕྱིར་རོ། །དེ་འོག་ཚེ་ལོ་
བཞི་ཁྲིའི་དུས་སུ། ཡུལ་དང་སྟག་གཟིག་གི་ཡུལ་ན། ཡབ་འོད་རྗེ་འབར་དང་། ཡུམ་
འོད་མ་གསལ་མཛེས་གཉིས་ལ་སྲས་ཚད་མེད་ཐུགས་རྗེ་ཅེས་བྱ་བ་ཞིག་བྱོན། དེས་
ཀྱང་འགྲོ་བ་འདུལ་ལོ། ཁ་ལོ་བསྒྱུར་རོ། །དེ་འོག་ཚེ་ལོ་ཉི་ཁྲིའི་དུས་སུ། ཡུལ་འོད་མ་
ཁྲི་ཁྲི་ན། ཡབ་ལྷ་འདུལ་དང་། ཡུམ་ཀུན་ཤེས་མ་གཉིས་ལ། སྲས་མཉམ་པ་མཁྱེན་
གཟིགས་ཅེས་བྱ་བ་ཞིག་བྱོན། དེས་ཀྱང་འགྲོ་བ་འདུལ་ལོ། ། ཁ་ལོ་བསྒྱུར་རོ། །བསྟན་
པ་སྤེལ་ལོ། །དེ་འོག་ཚེ་ལོ་ཁྲི་པའི་དུས་སུ། ཡུལ་འོད་སངས་ཁ་ལ་ཡུག་ན། ཡབ་ཁྲི་རྗེ་
བིང་ཐང་དང་། ཡུམ་སྲས་ཟ་ལྷ་བཙུན་མ་གཉིས་ལ། སྲས་ཁྲི་རྒྱལ་ཁུག་པ་ཅེས་བྱ་བ་
ཞིག་བྱོན་ནས། དེས་ཀྱང་འགྲོ་བ་འདུལ་ལོ། ། ཁ་ལོ་བསྒྱུར་རོ། །བསྟན་པ་སྤེལ་ལོ། །
དེ་འོག་ཚེ་ལོ་སྟོང་གི་དུས་ལ། ཡུལ་དམུ་ཡུལ་གྲྭ་མ་ཅན་ན། ཡབ་ཅང་ཤེས་འཕྲུལ་
གྱི་རྒྱལ་པོ་དང༌། ཡུམ་ཕྱུ་ཟ་གུང་གྲགས་གཉིས་ཀྱི། སྲས་དག་པ་གཏོ་རྒྱལ་ཡེ་མཁྱེན་
ཅེས་བྱ་བ་ཞིག་བྱོན། དེས་ཀྱང་འགྲོ་བ་འདུལ་ལོ། ། ཁ་ལོ་བསྒྱུར་རོ། །བསྟན་པ་སྤེལ་
ལོ། །དེ་རྣམས་ནི་སྐལ་པ་བཟང་པོ་གཉིས་ལྡན་ཞེས་བྱའོ། །མངན་སེམས་ཙམ་ནས་
གདུག་སེམས་དང་ལོག་ལྟ་རྣམ་གཉིས་རང་བཞིན་ལྡན་པའི་ཕྱིར་རོ། ། དེ་རྣམས་ནི་
སྤྱིར་བསྟན་པའི་ལོ་རྒྱུས་ཀྱི་ལེའུ་སྟེ་དང་པོའོ། །ས་མ་ཡཱ། རྒྱ་རྒྱ་རྒྱ།
242

ཡང་སྙིང་འདུས་པའི་སྤྱི་དོན།
༧ བྱེ་བྲག་ཏུ་མ་གཅིག་སྲིད་པ་རྒྱལ་མོ་ཡང་སྙིང་འདུས་པའི་ལོ་རྒྱུས་བསྟན་པ་ནི།
སྔོན་ཚེ་ལོ་སྟོང་པའི་སྟོན་པ་ས་སྟོང་དཔལ་འབྱོར་གྱི་བསྟན་པ་རྫོགས་ཤིང་འདས་པའི་
རྗེས། བརྒྱ་པའི་སྟོན་པ་རྣམ་མཁྱེན་རྒྱལ་བ་གཤེན་རབ་མི་བོ་ཞེས་བྱ་བ་དེ་འཇིག་རྟེན་
མི་ཡི་ཡུལ་དུ་བྱོན་པའི་སྔོན་གྱི། བསྟན་པ་དེ་གཉིས་བར་མཚམས་སུ། དབུས་ཀྱི་རི་
རྒྱལ་ལྷུན་པོ་རིན་པོ་ཆེ་བཞི་ལས་གྲུབ་པ། རྐེ་པ་སྒེག་པ་ཁ་གཡེལ་བ། མེ་ཆུ་རླུང་
གསུམ་གྱི་ཡང་བཅུད་ས་གཞི་གཞན་ལས་དཔག་པ་དཔག་ཚད་བརྒྱད་ཁྲི་བཞི་སྟོང་
མཐོ་རིས་ཀྱི་བརྟན་གནས་སུ་ཡར་ལ་ལྷག་པ། དཔག་ཚད་བརྒྱད་ཁྲི་མར་ནུབ་པས་
གྲུ་བཞི་བང་རིམ་བཞི་ལྡན་ཕྱོགས་མདོག་དུ་ཡོད་ཅིང་ཆུ་ཞིང་སྙོམ་པ། སྟེང་གསེར་
ལས་གྲུབ་སྟེ་བར་ཁང་སེང་དུ་ཡོད་ཅིང་། ཆུ་ཞིང་དུ་དཔག་ཚད་ཉི་ཁྲི་ཡོད་པ། རི་
རབ་ཆེན་པོ་དེ་ཡི་ཁ་ཁྱེར་ན་སུམ་ཅུ་རྩ་གསུམ་ལྷ་ཡི། གནས་མཆོག་ཅེས་བྱ་བ་སྟེ་ལྷའི་
ཞིང་ཁམས་ཆེན་པོ་དེར། ལྷ་རྣམས་ཀྱི་རྗེ་བོ་ལྷ་ཡི་དབང་པོ་བརྒྱ་བྱིན་གྱི་ཕོ་བྲང་རྣམ་
པར་རྒྱལ་བ་ཞེས་བྱ་བ་དེ་ནི། རིན་པོ་ཆེ་སྣ་བརྒྱད་ལ་གྲུབ་པའི་གཞལ་ཡས་ཁང་ཆེན་
པོ་དེ་ཡི་ནང་དུ་རིན་པོ་ཆེ་སྣ་ཚོགས་མཛོད་དང་ལྡན་ཏེ་སྒོ་བརྒྱ་ཕྲག་གསུམ་དང་ལྡན་
པ། ཕྱི་ཡི་ལོགས་ནས་རིན་པོ་ཆེའི་སྒོ་ལྔ་བརྒྱར་དོད་པ་གཅིག་ཡོད་དོ། ། ཆེ་ཆུང་གི་
ཚད་རྔམས་སུ་དཔག་ཚད་བརྒྱ་དང་ཉེར་བདུན་ཡོད་པ། འཕངས་སུ་དཔག་ཚད་
བརྒྱ་དང་ལྔ་བཅུ་ཡོད་པ། ཕྱི་རོལ་ཏུ་དཔག་ཚད་བཞི་ཡི་མཚམས་སུ་ལྕགས་རིས་
བསྐོར་ལ། དེ་ཡི་ནང་དུ་ངོ་མཚར་ལྟས་མོ་སུམ་ཅུ་རྩ་གསུམ་མིག་ལ་སྡུག་པ་སེམས་ལ་
མངར་བའི་གཏེར་དང་ལྡན་པ་དཔག་དུ་མེད་པ་ཡོད་དོ། །དེའི་ཕྱི་རོལ་གྲོང་ཁྱེར་ཆེན་
པོ་སུམ་ཅུ་རྩ་གཉིས་ལྟ་ན་སྡུག་པའི་དབུས་སུ། ངོ་མཚར་དཔག་ཏུ་མེད་པའི་གསས་
མཁར་སུམ་ཅུ་རྩ་གཉིས་སུ་ཡོད་པ། དེ་ཡི་ཕྱི་རོལ་དུ་ངོ་མཚར་གྱི་གྲོང་ཁྱེར་རེ་རེ་ལ་
ལྕགས་རི་དཔག་ཚད་གཉིས་སྟོང་ལྔ་བརྒྱ་རེ་ཡོད་པས་ཡོངས་སུ་བསྐོར་བ། དེའི་བར་
243

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གསེང་རྣམས་སུ་ངོ་མཚར་གྱིས་ལྟད་མོ་གྲངས་མེད་པ་གཅིག་ཡོད་དོ། ། དེ་ལྟ་བུའི་
ཁང་པའ་ལྕགས་རིས་ཕྱི་རོལ་གྱི། བྱང་ཤར་མཚམས་སུ་བབ་པའི་གྲོང་ཁྱེར་ལྟ་ན་སྡུག་
པའི་ནང་རོལ་དེས་ཉེ་ན། མཚོ་མུ་ལེ་ལྡེང་ཞེས་བྱ་བའི་རྒྱ་མཚོ་ཆེན་པོ་རོ་བཅུད་དང་
ལྡན་པ་དེ་ཡི་དཀྱིལ་དུ། ལྗོན་ཤིང་ཡོངས་འདུས་ས་ལྡོལ་ཞེས་བྱ་བ་དེ་ཡི་རི་རབ་ཁ་
ཁྱེར་གྱི། སྟེང་ནས་ལྷ་མིའི་བསོད་ནམས་ཀྱི་སྟོབས་ལས་དཔག་ཚད་ལྔ་བཅུ་ཐུར་དུ་
ཟུག་སྟེ་རི་རབ་ཀྱི་སྲོག་ཤིང་ལྟ་བུར་གནས་པ། དཔག་ཚད་བརྒྱ་གྱེན་དུ་སྐྱེས་ནས་བྱང་
ནུབ་ཏུ་ཅུང་ཟད་ཡོལ་བ། ཡལ་ག་ཆེན་པོ་སུམ་ཅུ་རྩ་གཉིས་ནི་དཔག་ཚད་ལྔ་བཅུར་
ཁྱབ་པ་ལྷོ་ནུབ་དུ་བསིག་པས་ཁང་བཟང་ཀྱི་ཕྱེད་ཆར་གདུགས་ཕུབ་པ་ལྟ་བུའི་བསིལ་
གཡབ་བྱས་ཤིང་། ལོ་འདབ་ཆེན་པོ་རེ་ལ་གྱད་ཀྱི་རྩལ་འདོམ་རེ་ཡོད་པ། དྲི་ཞིམ་
པོས་དཔག་ཚད་བརྒྱ་དང་བདུན་ཁྱབ་པ། ཤིང་དེ་ལ་ཁུ་བ་བདུད་རྩིའི་རྣམ་པ་ཅན་
རོ་མངར་བ་བཅུད་དང་ལྡན་ཅིང་ནད་ཐམས་ཅད་སེལ་ནུས་པ་གཅིག་བབས་ནས་
ཡོད་དོ། །ཤིང་ཆེན་དེ་ཡི་ཤུན་པ་ལྷ་དབང་སོགས་ཀྱི་ཟ་འོག་གི་འགྱིང་བེར་འབྱུང་བ།
མེ་ཏོག་ཀྱང་འདབ་མ་བརྒྱ་ནས་ལྔ་ཡི་བར་དུ་འདམ་ནས་མཐོ་ཡི་བར་རྒྱས་ཏེ། ཁ་
དོག་སྣ་ཚོགས་སུ་བཀྲ་བ། འབྲས་བུ་ཆེན་པོར་རོ་བཅུད་དང་ལྡན་པ་རེ་རེ་ལ་མི་
བདུན་གྱི་ལོངས་སུ་སྤྱོད་ཆོག་པ་གཅིག་ཡོད་ཅིང་། ཤིང་ཆེན་པོ་དེ་ལ་འཇའ་ཚོན་གྱི་
ཀ་དུ་འཐེན་པ་རྩེ་མོ་ན། བྱ་རྒྱལ་ཁྱུང་ཆེན་གནས་ཤིང་ངོ་མཚར་དཔག་དུ་མེད་པ་
སྨོན་ལམ་ཅི་བཏབ་ཀྱང་འགྲུབ་པ་གཅིག་ཡོད་དོ། །དེའི་ཕྱི་རོལ་ངོ་མཚར་གྱི་ཚལ་ཆེན་
པོ་བཞི། མཚམས་སུ་ལོངས་སྤྱོད་ཀྱི་འཚོགས་པ་ཆེན་པོ་བཞི་གནས་པ། རྩ་བ་ཁྲུས་ཀྱི་
རྫིང་བུ་ཆུང་ངུ་སུམ་ཅུ་རྩ་གཉིས་དུ་ཡོད་ཅིང་དེ་ལྟར་རང་བཞིན་རང་རང་གི་ལས།
གསུམ་གསུམ་དུ་དཔག་པའི་གཙོ་བོ་ཆེན་པོ་རེ་དང་རྩ་གསུམ་མོ། །ངོ་མཚར་ཆེན་པོ་
རེ་རེ་ལས་རིན་པོ་ཆེ་ཡིས་བརྒྱན་བྱས་པའི་ལྷ་ཡི་བུ་མོ་ཤིན་དུ་མཛེས་པ། རིན་པོ་ཆེའི་
244

ཡང་སྙིང་འདུས་པའི་སྤྱི་དོན།།
བདག་བྱེད་པ། ལྷའི་བུ་མོ་རེ་རེ་དེ་ལ་གཡོག་མཛེས་ཤིང་ལྟ་ན་སྡུག་པ་བདུན་བདུན་
གྱིས་བྲན་བྱེད་པ། གཞན་ཡང་ཅང་ཤེས་ཀྱི་རྟ་མཆོག་རིན་པོ་ཆེའི་རྒྱན་ཅན་སུམ་ཅུ་རྩ་
གསུམ་པ་རེ་རེ། གླང་པོ་ཆེ་རབ་བརྟན་ས་སྲུང་ཅེས་བྱ་བ་མགོན་པོ་སུམ་ཅུ་རྩ་གཉིས་
དང་དབུས་ཀྱི་མགོ་བོ་ཡིད་བཞིན་ནོར་བུའི་གཙུག་ཏོར་ཅན་དང་རྩ་གསུམ། དེ་ལ་
རྟེན་འབྲེལ་བཀའ་ཡི་རང་རྟགས་གསེར་ཀྱི་འཁོར་ལོ་རྩིབས་སྟོང་དང་ལྡན་པ་རེ་རེ།
ཡིད་བཞིན་བསམ་པ་འགྲུབ་བྱེད་དབྱིག་རྫས་ཀྱི་དམ་པ་ནོར་བུ་རིན་པོ་ཆེ་རེ་རེ། ཕས་
རྒོལ་ལོག་པ་བསྲུང་བའི་དཔའ་བོ་མཚོན་དང་ལྡན་པ་བརྒྱ་བརྒྱའི་ཕྱོགས་ངན་ཀྱིས་
འཇིགས་པ་ཐམས་ཅད་བསྲུང་བར་བྱེད་དོ། །དེ་ཡང་བྱེ་བྲག་དུ་རོལ་མོའི་རིགས་བྱེ་བ་
ཕྲག་བརྒྱ་དང་གླུ་དབྱངས་གར་བྲོ་ལ་སོགས་ངོ་མཚར་གྱི་ལྟས་མོ་དཔག་དུ་མེད་པའི་
མདུན་ས་ཆེན་པོ་སུམ་ཅུ་རྩ་གཉིས་ཀྱང་ཉིན་མཚན་མེད་པར་སྤྱོད་པ་ཡོད་དོ། །སྨན་
གྱི་ནགས་ཚལ་ལ་སོགས་བསམ་གྱིས་མི་ཁྱབ་པ་ཞིག་ཡོད་དོ། ། ངོ་མཚར་ཕུན་སུམ་
འཚོགས་པས་བསྐོར་བའི་ཤིང་དེ་ལ། ལྷ་རྣམས་ཀྱང་འཁྱགས་ན་ཤིང་ཤོན་གྱི་ཟ་འོག་
གྱོན་པ། བཀྲེས་ན་ཤིང་ཐོག་གི་འབྲས་བུ་ཟ་བ། སྐོམ་ན་བདུད་རྩིའི་ཁུ་བ་འཐུང་བ།
བསམ་དོན་ཐམས་ཅད་ཤིང་དེ་ལ་སྨོན་ཅིང་མཆོད་པ་འབུལ་བ་སོགས་དེ་ལྟར་དུ་ལྷ་
རྣམས་ཀྱིས་ལོངས་སུ་སྤྱོད་ཅིང་བདག་དུ་བྱེད་ཡོད་དོ། །དེ་ཡི་ཚེ་ན་རི་རབ་ཆེན་པོ་
དེའི་རྩ་བ་ཙུབ་འགྱུར་དྲག་ཆེན་ཚལ་གྱི་འོད་མི་སྣང་བ་ཞེས་བྱ་བའི་ཡུལ་ཆེན་པོ་དེ་ན
ལྷ་མིན་རྒྱལ་པོ་འགའ་ཧ་སླག་ཆེན་དང་། འགའ་ཧ་འབྲུག །དབང་པོ་འགུལ་ཕྲེང་།
ཀེ་རན་ཀ་ཤུ་སོགས་ལྷ་མིན་རྒྱལ་པོ་ཆེན་པོ་སྡེ་ལྔ་དེ་ལ་སོ་སོར་
ཐག་བཟང་རིང་སྐྱེས། 
དུ། བཤད་མ་འཚོལ་ཀྱང་ལྷ་མིན་ཀྱི་རྒྱལ་པོ་སྡེ་ལྔའི་ཡང་རྗེར་གྱུར་པ། ལྷ་མིན་ཀྱི་
རྒྱལ་པོ་ཆེན་པོ་འགའ་འདའ་སླག་ཆེན་ཞེས་བྱ་བའི་ཕོ་བྲང་ཆེན་པོ་མེ་ལིང་ཏྲ་དྲ་བ་
ཅན་ཞེས་བྱ་བ་རྩ་ནི་རྒྱུ་ལྕགས་ལས་གྲུབ་པ་ལྕོགས་ཆེན་པོ་དགུ་དགུར་གནས་པ། ཕྱི་
245

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནས་སྒོ་དགུ་དགུར་དོད་པ། སྒོ་དེ་རྣམས་ལ་སྒོ་སྲུང་ཀྱི་དམག་མི་སྟོང་ཕྲག་ཕྱེད་
གསུམ་རེ་རེ་ཡོད་པ། དེ་ཡི་ཕྱི་རོལ་དུ་དཔག་ཚད་གསུམ་རེས་མཚམས་སུ་ལྕགས་ཀྱིས་
བསྐོར་ཏེ་ཡོད་པ། ལྕགས་རི་དེ་ཡི་ནང་དུ་ཕོ་བྲང་ཆེན་པོ་སྲུང་བའི་དམག་དཔུང་
ཆེན་པོ་གྲངས་མེད་པ་ཡོད་དོ། ། ཕོ་བྲང་ཆེན་པོ་དེའི་ཐོག་ཏུ་བྱ་ར་བྱེད་པའི་མིག་རྣོན་
བརྒྱ་བརྒྱར་གཟེར་བ། དེ་ཡི་ཕྱི་རོལ་དུ་ལྷ་མིན་ཀྱི་གྲོང་ཁྱེར་ཆེན་པོ་བསམ་དུ་མེད་
པར་ཡོད་དོ། །གཞན་ཡང་ལྷ་མིན་རྒྱལ་པོ་ཆེན་པོ་སྡེ་བཞི་རྣམས་ལ་འོད་དེ་ལྟ་བུ་
ཚུལ་རེ་ཡོད་དེ་ལྷ་མིན་ཀྱི་ཚོགས་དེ་རྣམས་ནི་ང་རྒྱལ་ཞིང་ཡེ་འདྲོག་ཐོབ་ཤོར་ཀྱི་
སྟོབས་མངའ་བདག་གཅིག་ཡོད་པས། དེ་ཡི་ཚེ་ན་ལྷ་མིན་གྱི་རྒྱལ་པོ་སྡེ་ལྔའི་ནང་
ནས་ལྷ་མིན་གྱི་རྒྱལ་པོ་སྒྲ་གཅན་འཛིན་ཟེར་བ་དེས་ནུབ་གཅིག་སྡོད་པའི་རྨི་ལམ་དུ།
སྟེང་སུམ་ཅུ་རྩ་གསུམ་ལྷ་གནས་ཀྱི་ཞིང་ཁམས་ན། སྔ་ནས་མཐོང་མ་མྱོང་བའི་ལྷ་
དང་ཀླུ་དང་མི་ལ་སོགས་པའི་ཁྱེའུ་བུ་མོ་མཆོད་པའི་བྱེ་བྲག་དཔག་ཏུ་མེད་པ་ཐོགས་
ནས། དཔག་བསམ་ཀྱི་ལྗོན་ཤིང་དེ་ལ་བསྐོར་བ་བྱེད་ཅིང་མཆོད་པ་འབུལ་ནས་སྨོན་
ལམ་རྒྱ་ཆེན་པོ་འདེབས་པར་བྱེད་དོ། །སྨོན་ལམ་གང་བཏབ་ཐམས་ཅད་དེ་ལྟར་
འགྲུབ་ནས་འདུག་ཚེ། ལྟད་མོ་ཚོགས་དེ་ལ་ཉི་ཟླ་ལ་སོགས་ལྷ་མིན་གྱི་ཚོགས་ཀྱང་
གཡེང་སྡོད་པར་རྨིས། དེ་ནས་ཤིང་དེ་ལ་ནོར་བུའི་ཆར་འབེབ་ནས་ལྷ་གནས་དང༌།
འཇིག་རྟེན་གྱི་ཁམས་ཐམས་ཅད་མ་ཁྱབ་པ་མེད་པ་གཅིག་འདུག་ཀྱང་། འུ་ཆགས་ལྷ་
མིན་གྱི་ཞིང་འདིར་གཅིག་ཀྱང་འབབ་རྒྱུ་མི་འདུག་པར་རྨིས་ནས། ཕྱི་ཉིན་དུ་ཡིད་
སེམས་རབ་དུ་དྲེགས་སྟེ། ང་རྒྱལ་ནས་ཕྲག་དོག་གི་གང་བ་བརྩོད་པར་བསམ་ཏེ་བློན་
དང་བཅས་པ་རྣམས་འཚོགས་དགོས་བསམ་ནས་དམག་གི་རྫ་རྔ་ཆེན་པོ་བརྡུང་བར་
བྱས་ཚེ། ལྷ་མིན་གྱི་སྡེ་ལས་ཁོ་ཡི་བློན་དང་དམག་ཚོགས་རྣམས་ཕོ་བྲང་གི་ཡང་ཐོག་
རྒྱལ་པོས་མདུན་དུ་འདུས་སོ། །དེ་ལ་ཁོ་ཡི་ཐ་ཐོར་བཤད་ནས། ངེད་ཆགས་ཀྱི་ཞིང་
246

ཡང་སྙིང་འདུས་པའི་སྤྱི་དོན།
འདིར་འབབ་རྒྱུ་མེད་པའི་དགོས་ཆེད་ཅི་ཡོད། ཁོ་ལྷའི་སྡེ་རྣམས་ཀྱི་འདི་ཙམ་སྤྱོད་
པའི་དབང་མི་གཏེར་དཔག་བསམ་གྱིས་ཤིང་འདི་ངེད་ལྷ་དང་ལྷ་མིན་གཉིས་ཀྱི་སོ་
མཚམས་སུ་སྐྱེས་པའི་དེ་སྔ་ཁོང་ལྷ་ལ་དབང་ཡུན་རིང་སོང་ཀྱང་། ད་ནི་འུ་རང་ལྷ་
མིན་ལ་དབང་དགོས་པ་གཅིག་འདྲ། དེ་ལ་ལྷ་མིན་གྱི་དཔུང་བསྡུད་ནས། རྣོ་གཅོད་
ཀྱི་སྟ་རེ་ཐོགས་པ་སུམ་བརྒྱ་དང་། རྣོ་མཚོན་ཐོགས་པའི་དམག་མི་དང་བཅས་ཏེ་
དཔག་བསམ་ལྗོན་ཤིང་ཁྱེར་དུ་འགྲོ་དགོས་འདུག་ཟེར་ན། ལྷ་མིན་གྱི་རྒྱལ་པོ་ཐམས་
ཅད་ལ་བྲན་གཏང་བའི་ཚེ། ཐམས་ཅད་ཀྱིས་དེ་ལྟར་གྲོས་བཅད་དེ་ལྷ་མིན་གྱི་རྒྱལ་པོ་
སྒྲ་གཅན་ལ་སོགས་རྣོ་གཅོད་ཀྱི་སྟ་རེ་ཐོགས་པ་སུམ་བརྒྱ་དང་། དམག་མི་སྟོང་ཕྲག་
བཞི་དང་བཅས་ཏེ་རི་རབ་ཀྱི་ཁ་ཁྱེར་སུམ་ཅུ་རྩ་གསུམ་གྱི་ལྷ་གནས་སུ་ལྷག་གོ ། དེ་ལ་
ལྷ་རྣམས་ཐམས་ཅད་འཁྲིག་པ་སྐྱེས་ནས། སྦྲན་སྟེ་ལྷ་ཚངས་པ་ཆེན་པོ་ལ་དམག་མི་
སྟོང་ཕྲག་བཅུ་ལྔ་དང་ཆས་ནས་ལྷ་མ་ཡིན་རྣམས་ལ་སྨྲས་པ། ངེད་ཅག་ངོ་མཚར་
ཕུན་འཚོགས་ལྷའི་གནས། ཞི་བདེ་དོག་ཏུ་ཡིད་ཅིང་གནས་པའི་ཚེ། སྔར་ནས་མེད་
པའི་གདོན་གཟུགས་མི་སྡུག་པའི། རྣོ་ཡི་མཚོན་ཐོགས་པ་ཁྱོད་རྣམས་སུ་ལ་རིགས།
ངེད་ཅག་ལྷ་ཡུལ་འོང་བའི་དོན་ཆེད་ཅི། གནས་འདིར་མ་འོང་མྱུར་དུ་རང་ཡུལ་ལོག །
དཔུང་ཆུང་མི་ཡུལ་འགྲིམ་ན་རང་སྲོག་ཆོད། དགོས་མེད་ཧམ་པ་མཐོ་བ་རང་ཕུང་
ཡིན། བྱིལ་ཆུང་གཤོག་ལྡིར་ཆེ་ན་ཁྲ་ཡིས་བཅུམ། དགོས་ཆེད་མེད་པའི་དོན་ཆད་མི་
འདུག་བསམ། ཞེས་སྨྲས་ནས། ལྷ་མིན་གྱི་དམག་དཔོན་གྱིས་སྨྲས་པ། ཁྱེད་ཆགས་རྩ་
གསུམ་ལྷ་ཡི་ཚོགས་རྣམས་ཉོན། ངོ་མཚར་ཕུན་འཚོགས་ལྷ་ཡི་གནས་འདིར་རུ།
ཕུན་འཚོགས་ཞི་བདེ་ཡོད་པའི་སྐབས་འདིར་བརྒྱུད། རྩུབ་འགྱུར་དྲག་པོའི་གནས་ནི་
བདག་ཅག་རྣམས། དེ་བཞིན་རི་རབ་རྩ་བ་གནས་བཅས་པའི། ལྷ་མིན་སྡེ་ལ་འོང་
བའི་རིགས་རྣམས་ཡིན། རི་རབ་ཁ་ཁྱེར་གནས་པའི་ལྷ་ཡུལ་འདིར། ཐུན་མོང་དཔག་
247

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བསམ་ཤིང་འདི་ཁྱེར་དུ་འོང༌། དེ་སྔོན་ཁྱེད་ཅག་ལྷ་ལ་ཡུན་དུ་སྟེར། ད་ལྟའི་འཕྲོ་
འདིར་ངེད་ཅག་བདག་དུ་འོང་། དཔུང་ཆུང་མི་ཡུལ་བསྒྲོད་པ་མ་ཡིན་ཏེ། དབང་
བའི་ནོར་འདི་བདག་པོའི་བཟུང་དུ་འོང༌། དགོས་མེད་ཧམ་པ་མཐོ་བ་མ་ཡིན་ཏེ།
དུས་ལ་བབ་པའི་ལས་འདི་བྱེད་དུ་འོང་། བྱིལ་ཆུང་གཤོག་ལྡིང་ཆེ་བ་མ་ཡིན་ཏེ།
བསགས་པའི་ནོར་འདི་འཆོར་བའི་ར་མདའ་ཡིན། ཞེས་ཟེར་བ་ལ་ལྷ་རྣམས་ཀྱིས་
སྨྲས་པ་ངེད་ཅག་བསོད་ནམས་སྟོབས་ལས་སྐྱེས་པའི་ཤིང་། དགོས་འདོད་ཀུན་འབྱུང་
དཔག་བསམ་ལྗོན་པའི་ཤིང་། ཤིང་མཆོག་ངོ་མཚར་མཐའ་ཡས་རྒྱ་ཆེ་བ། དབང་ནི་
སྲིད་གསུམ་རྩེ་མོ་ལྷ་ལ་དབང༌། སྐྱེས་ནི་རྩ་གསུམ་ངེད་ཅག་ཡུལ་དུ་སྐྱེས། འདོད་
པའི་རྟེན་ཤིང་ལྷ་ཀླུ་མི་གསུམ་བདག །འདི་ནི་མི་སྟེར་སུས་ཀྱང་མི་དབང་ངོ༌། །ཞེས་
སྨྲས་པས་ལྷ་མིན་སྒྲ་གཅན་འཛིན་སོགས་དེར་ཡོད་པའི་ལྷ་མིན་གྱི་དམག་མི་རྣམས་
ཤིན་དུ་ང་རྒྱལ་ནས་སྨྲས་པས། ལས་ཀྱི་དབང་སྐལ་བབ་པའི་ལྗོན་ཤིང་འདི། ཁྱེད་
ཅག་ལྷ་ཡི་ཚོགས་ཀྱི་མ་སྟེར་ན། ངེད་ཅག་ལྷ་མིན་ཚོགས་ཀྱི་དམགས་སྦྲན་ཏེ། མཚོན་
གྱི་ཆར་ཕབས་ལྷ་ཁམས་བསྡུལ་བཞིན་བརླག །དཔག་བསམ་ལྗོན་ཤིང་གཅོད་སྟེ་ངེད་
ཀྱིས་ཁྱེར། ལྷ་རྣམས་གཡུལ་འཁོར་སྤྲོ་དེད་ཕེ་ཤ་ཧུད། ཞེས་ཟེར་ཏེ་ལྷ་མིན་དཔག་
བསམ་བཅད་པའི་དམག་རྣམས་ཀྱང་རང་འདོད་དེར་མ་སྟེར་ནས་ཤིན་དུ་ང་རྒྱལ་
སྐྱེས་ཏེ་མནའ་ཐོ་སྐྱལ་ནས་སླར་ལ་ལོག་གོ །དེ་ནས་ལྷ་ཡི་དམག་ཀྱང་སླར་ལོག་ནས་
ལྷའི་དབང་པོ་བརྒྱ་བྱིན་དང༌། མ་ཧ་དེ་བ་དང་། ཁྱབ་འཇུག་ཆེན་པོ་ལ་སོགས་སྦྲན་
གཏོང་ནས་སུམ་ཅུ་རྩ་གསུམ་དབུས་རྣམ་པར་རྒྱལ་བའི་ཕོ་བྲང་ཀྱི་ཕྱི་རོལ་དུ་ལྷ་ཡི་སྡེ་
ཚོགས་ཐམས་ཅད་འཚོགས་ཏེ་གཡུལ་ཆེན་པོ་འགྱེད་པའི་གྲབ་བྱས་ཀྱང་། ལྷ་ལ་ངོ་
མཚར་ལྟད་མོའི་རིགས་བསམ་གྱིས་མི་ཁྱབ་པར་མངའ་ཡང་། གཡུལ་ཆེན་པོ་འགྱེད་
པའི་རྣོ་མཚོན་མེད་བཟོ་རྒྱལ་གར་མ་ལི་ཤོ་སོགས། བཟོ་བའི་རིགས་རྣམས་ཀྱིས་
248

ཡང་སྙིང་འདུས་པའི་སྤྱི་དོན།
མཚོན་ཆའི་སྡེ་ཚོགས་བྱེ་བ་དུང་ཕྱུར་མང་པོ་བརྡུང་ངོ༌། ད་རུང་ཡང་ལྷ་རྣམས་ནི་
རྟག་དུ་གཡེང་སྐྱུང་གི་རང་བཞིན་ལ་འཕྱོ་བ་མ་གཏོགས། ཁྲོ་གཏུམ་ང་རྒྱལ་རྣམ་པས་
གཡུལ་འབྱེད་མ་ཤེས་ཚེ། ལྷ་ཀྲོ་ཏ་ཀ་རེས་ཅེས་བྱ་བ་དེ་སྲིན་གྱི་སོ་མཚམས་སུ་ཡོད་
པའི་ལྷ་གི་ཡིན་པས། ལྷ་རྣམས་ཀྱི་དེ་ལས་གཡུལ་འགྱེད་པའི་ཚུལ་རྣམ་སླེབ་ཚེ། ལྷ་
མ་ཡིན་གྱི་དམག་ཀྱང་འོད་མི་སྣང་པ། རྩུབ་འགྱུར་དྲག་པོའི་ཚལ་དུ་སླར་བསླེབས་
ནས་དཔག་བསམ་གྱི་ལྗོན་གནང་བ་མ་ཐོབ་པའི་རྒྱུ་མཚན་རྣམས་གླེང་བས་ལྷ་མིན་
གྱི་སྡེ་བར་རབ་ཏུ་ང་རྒྱལ་སྐྱེས་ཏེ་ལྷ་མིན་ཀྱི་རྒྱལ་པོ་སྡེ་སྔར་གཙོས་ལྷ་མིན་གྱི་དམག་
ཚོགས་བྱེ་བ་དགུ་འབུམ་བསྡུས་ནས། ཤིན་ཏུ་མི་སྡུག་པའི་ཆ་བྱེད་གཏར་ཏེ། འཇིགས་
པའི་གོ་གྱོན་རྣོ་བའི་མཚོན་ཆ་ཐོགས། མགྱོགས་པའི་སེམས་ཅན་ཞོན་ཏེ་ཀི་བསྭོ་ཡི་
ངར་རོ་སྒྲོགས་ནས། རི་རབ་ཀྱི་ཁ་ཁྱེར་རྩུབ་འགྱུར་ཚལ་གྱི་ཡ་ཀི་རྩ་གསུམ་གྱི་ཡུལ་དུ་
དཔུང་དང་བཅས་ཏེ་རྒྱུག་གོ །དེ་ཡི་ཚེ་ན་ལྷ་ཡི་རྒྱལ་པོ་ཆེན་པོ་རྣམས་དང་རྒྱལ་ཆེན་
བཞི་ཡི་དམག་དང་བཅས་ཏེ་སྔུན་གཏོན་པའི་ལྷའི་དམག་ཚོགས་ཀྱང་ས་ཡ་དགུ་
འབུམ་དུ་བསྡུས་ཤིང་ཡོད་དེ། ལྷ་ཡི་དབང་པོ་རྒྱལ་བྱིན་གྱི་ལུས་ལ་མཚོན་སྣ་ཚོགས་
གཏར་ཏེ་ས་སྲུང་གླང་ཆེན་རབ་ཏུ་བརྟེན་ལ་ཞོན། གླང་ཆེན་དེ་ཡི་སྣ་ལ་རལ་གྲིའི་
འཁོར་ལོ་བསྐོར་བཅུག ། དེ་ནས་ཉེ་དབང་སུམ་བཅུའི་གླང་ཆེན་རེ་རེ་ཞོན། གླང་
ཆེན་གྱི་སྣ་ལ་རལ་གྲིའི་རྣོ་ངར་ལྡན་པ་རེ་རེ་བཏགས་སྟེ་ལྷ་ཡི་དམག་ཚོགས་རྣམས་
ཀྱིས་མཐའ་རྟེན་ནས་གཤེགས་སོ། །དེ་ནས་རྩུབ་འགྱུར་ཚལ་དུ་ལྷ་མིན་དམག་ཚོགས་
དང་འཕྲད་དེ། ཀི་བསྭོ་དང་བཤུད་པ་སོགས་ཀྱི་སྒྲ་ཆེན་པོ་གནམ་ས་གཡོ་ནུས་པ་རི་
རབ་ངུར་དི་རི་བ་ཞིག་སོང་སྟེ། རབ་ཏུ་རྣོ་བའི་མཚོན་གྱི་ཆར་ལྷག་སྟེ་གཡུལ་ཆེན་པོ་
བསྐྱེད་པའི་ཚེ། ལྷ་ཡི་དབང་པོ་བརྒྱ་བྱིན་གྱི་གླང་ཆེན་རབ་ཏུ་བརྟེན་པའི། སྣ་ལ་རལ་
གྲིས་འཁོར་ལོ་བསྐོར་བས་ལྷ་མིན་གྱི་དམག་ཚོགས་འབུམ་ཕྲག་དགུ་རེ་ཙམ་གྱི་གཡུལ་
249

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ངོ་ལོན་ནོ། །དེ་ནས་དེ་བཞིན་དུ་དགུ་ཟླ་བཅོ་བརྒྱད་ཀྱི་བར་དུ་ཉི་མཚན་མེད་པར་
འཁྲུགས་ནས་ལྷ་མིན་གྱི་དམག་ཚོགས་དགུ་རེ་ཙམ་གྱི་རྣམས་ནི་ཤིན་དུ་ང་རྒྱལ་ནས་
ཁྲོ་གཏུམ་ལྷག་ཏུ་སྐྱེས་ཏེ་སྟོབས་རྩལ་ཇེ་ཆེར་སོང་ངོ༌། ལྷ་ཡི་དམག་ཚོགས་རྣམས་ནི་
ངར་ཅི་རབ་ཏུ་སུན་ཏེ་ཁྲོ་གཏུམ་གྱི་སྟོབས་ཤུགས་ཟད་ནས་ཞེ་ཞན་དུ་བྱུང་ངོ༌། །ལྷ་
མིན་གྱི་དམག་ཚོགས་རྣམས་ཀྱིས་མཚོན་ཆས། ལྷ་རྣམས་ལ་གཡུག་ནས་ཕོག་པ་ཕོག་
ནས་འཆི་བ་ཅན་ཞིག་ཏུ་གྱུར། ལྷའི་དམག་ཚོགས་རྣམས་ཀྱིས་མཚོན་ཆས་ལྷ་མིན་གྱི་
དམག་ལ་གཡུག་ཀྱང་མི་ཕོག་པ། ཕོག་ཀྱང་མི་འདའ་བ་ཞིག་བྱུང་། ཅུང་ཟད་ཕོག་རྨ་
ཆེན་པོ་བྱུང་བ་མཉམ་དུ་ཁོ་ཡི་ཁྲག་དང་ཆང་ཉི་ཁུའི་ཡང་ཞུན་གཉིས་སྡེབ་ནས་མང་
དུ་འཐུང་བས་རྨ་སོས་སླ་ཞིང་། དེ་ནས་ལྷའི་མཚོན་གྱིས་རྒྱབ་ཀྱང་ཕིག་མི་ནུས་ཤིང་།
ཁོ་ཡི་ཡང་ན་ཚའི་ཟུག་ངུ་ཡོད་པའི་མི་ཚུག་ནས་ཁྲོ་གཏུམ་དང་ང་རྒྱལ་ཀྱང་ལྷག་ཏུ་
ཆེ་ནས་ཡོད་དོ། ། ལྷ་རྣམས་ཀྱིས་མེ་ཏོག་གི་ཁུ་བ་དང༌། འབྲས་བུར་ཟོས་པའི་ལུས་ཀྱི་
ངལ་དུབ་རྒྱས་པ་ལས་ཁྲོ་གཏུམ་འཕེལ་མ་ནུས་ཤིང་། ལྷ་མིན་མཚོན་ཕོག་ཚད་
ཐམས་ཅད་འཆི་ནས། ལྷའི་དམག་ཚོགས་འབུམ་ཕྲག་བཅོ་ལྔ་གསོད་དོ། ། ལྷ་མིན་ནི་
སྟོང་ཕྲག་བདུན་བསད་ནས་ལྷ་དང་ལྷ་མིན་གཉིས་བམ་རོའི་གྲམ་པ་བསྙིལ་ལོ། ། ལྷ་
རྣམས་གཡུལ་ཕམ་ནས་སྡུག་བསྔལ་བ་ཅིག་སོང་ངོ༌། ལྷ་མིན་རྣམས་ཀྱང་ཤིན་ཏུ་ང་
རྒྱལ་ནས་ཡོད་ཚེ། ལྷའི་དབང་པོ་བརྒྱ་བྱིན་ཀྱང་སླར་ལ་རྣམ་པར་རྒྱལ་བའི་ཁང་
བཟང་དུ་གཤེགས་ཏེ། གཞན་གྱི་ལྷ་རྣམས་ཀྱིས་གཡུལ་ཆེན་པོ་བསྐྱེས་སོ། །བྱེད་ལ་
ལྷའི་དབང་པོ་བརྒྱ་བྱིན་གྱིས་བདེར་གཤེགས་ལ་མཆོད་པ་ཕུལ་ནས། མཁར་གྱི་རྩེ་མོ་
ནས། ཀྱེ་མ་ཀྱི་ཧུད་སྡུག་བསྔལ་འདི་འདྲ་བ། བདག་ཅག་ལྷ་ཁམས་གཡོ་མེད་འདུག་
པ་ལ། ལྟས་ངན་ལྷ་མིན་དམག་ཚོགས་ཆར་ལྷག་ནས། ངེད་ཅག་ལྷའི་སྡེ་ཚོགས་
གཏིང་ནས་ཕམ། འདི་ལ་ལེགས་ཉེས་ལྟང་འཛིན་ཡོད་པའི་ཚེ། ངེད་ཅག་ལྷའི་སྡུག་
250

ཡང་སྙིང་འདུས་པའི་སྤྱི་དོན།
བསྔལ་མི་གཟིགས་སམ། བདག་ཅག་སྐྱོབས་པའི་བདེ་གཤེགས་སུ་བཞུགས་ན།
བདག་ཅག་ལྷ་ཁམས་བདེ་ལ་བཀོད་པ་དང་། སངས་རྒྱས་བོན་གྱི་བསྟན་པ་འཛུག་
པ་དང་། གཡུང་དྲུང་བསྟན་པའི་དབུ་འཕང་བསྟོད་པ་དང་། ལྷ་མིན་བདུད་ཀྱི་
གཡུལ་ངོ་བཟློག་པའི་སླད། ཐབས་ཐུགས་མ་འགགས་ཕྲིན་ལས་རྣམ་བཞིའི་བསྐོར།
གང་ལ་གང་འདུལ་རྫུ་འཕྲུལ་མངོན་ཕྱུང་ལ། ད་ལྟ་ཐུགས་རྗེས་གཟིགས་པའི་སྤྱོན་ལ་
གསོལ། ཞེས་འོ་དོད་དུ་བོས་པའི་ཚེ་ན། འོག་མིན་འདའ་བ་མེད་པའི་ཕོ་བྲང་མཁའ་
དབྱིངས་རྣམ་པར་དག་པའི་གཞལ་ཡས་ན། དབྱིངས་ཉིད་ཀྱི་མཁའ་འགྲོ་ཐུགས་རྗེ་
བྱམས་མའི་སྙན་དུ་གསན་ཏེ། མཁའ་གསལ་འོད་ཀྱི་སྦུ་གུའི་བརྒྱུད་ནས། སྐལ་པ་མེ་
ལྟར་འབར་བའི་གནས་མཆོག །བོན་ཉིད་ཁྲོ་གཏུམ་དབང་གི་གསས་མཁར་ན། ཁྲོ་
རྒྱལ་གཙོ་མཆོག་མཁའ་འགྱིང་དང་། ཡུམ་མཁའ་ལ་གདུག་མོ་གཉིས་བཞུགས་པའི་
ཐུགས་རྒྱུད་བསྐུལ་པའི་ལུང་བསྟན། ཡབ་ཡུམ་དེ་གཉིས་ཀྱི་སངས་རྒྱས་བོན་གྱི་
བསྟན་པ་སྤེལ་བ་དང་། གཡུང་དྲུང་བསྟན་པའི་དབུ་འཕང་བསྟོད་པ་དང་། ལྷ་མིན་
བདུད་ཀྱི་གཡུལ་ངོ་བཟློག་པ་དང༌། ལྷ་ཁམས་ཐམས་ཅད་བདེ་ལ་བཀོད་པའི་སླད་དུ།
ཡུམ་སྲིད་པ་རྒྱལ་མོ་དེ་ཉིད་སྐྱེ་འགག་གཉིས་མེད་ཀྱི་ཡི་གེ་ཛ་ལྗང་ནག་ཅིག་ཏུ་བརྫུས་
ཏེ། གཙོ་བོ་ཡབ་ཡུམ་གཉིས་ཀྱི་ཐུགས་རྗེས་ཐབས་ཀྱི་རོལ་པའི་མཁའ་གསང་དུ་ཞུག་
ཏེ། འོད་ཀྱི་ཐིག་ལེ་དཀར་ལ་འཚེར་བ་དམར་ལ་སྣུམ་པ་ལྗང་ནག་འབར་བའི་འོད་
ཟེར་དང་ལྡན་པ་གཅིག་བྱུང་སྟེ། སུམ་བཅུ་རྩ་གསུམ་གྱི་ལྷ་གནས། རྣམ་རྒྱལ་ཁ་
བཟང་གི་བྱང་ཤར། མཚོ་མུ་ལེ་ལྡེང་གི་འགྲམ། ཤིང་ཡང་འདུས་ས་བརྡོལ་གྱི་རྩ་བ།
དུར་ཁྲོད་དྲག་བརྩུབ་ཚལ་གྱི་གནས། ཁྲག་གིས་རྒྱ་མཚོ་འཁྱིལ་པའི་དབུས། ཀིང་ཆེན་
རུས་པས་གཏམ་པའི་མཁར་ན་བབས། དེ་ལ་ལྷ་རྣམས་ཀྱིས་མཐོང་ནས། ལྷ་ཡི་
དབང་པོ་བརྒྱ་བྱིན་གྱིས་ཚོར་ཏེ། བལྟས་པ་འོད་ཀྱི་ཐིག་ལེ་སྨུག་པོ་གཅིག་ལ། མེ་རླུང་
251

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དང་ཐོག་གི་བུ་ཡུག་རྒྱང་གྲགས་རེ་ཁྱབ་པ་ཅིག་མཐོང་། དེ་ལ་གསོལ་པ། བདེར་
གཤེགས་ལྷའི་ཐུགས་རྗེས་བྱིན་རླབས་པའི། འོད་ཟེར་ངོ་མཚར་མེ་རླུང་འདུ་འཕྲོ་ཅན།
ལྷ་མིན་དམག་གི་གཡུལ་ངོ་བཟློག་པར་མཛོད། གཡུང་དྲུང་བོན་གྱི་བསྟན་པའི་དབུ་
འཕང་བསྟོད། བདག་ཅག་ལྷ་ཁམས་བདེ་ལ་བཀོད་པར་མཛོད། ཞེས་གསོལ་བ་
གདབ་ཅིང་ཕུལ་བ་བྱས་ནས། སླར་མཆོད་པ་འབུལ་ཅིང་རླུང་བའི་ལྷའི་སྡེ་རིགས་
མང་པོ་བཞུགས་ནས་ཡོད་པའི། ཞག་གསུམ་གྱི་གྲོས་གང་འདུགས་ཀྱི་སྔ་གྲོ་བར་དུ།
ཡུམ་ཤེས་རབ་ཕར་ཕྱིན་གྱི་ཐུགས་རྗེའི་ཀློང་ནས་འཚོས། དུས་བཞི་རྒྱལ་མོའི་སྐུའི་འཚོ་
བ་མཛད། དེ་ནས་འོད་ཀྱི་ཐིག་ལེ་ཡང་བུད་མེད་ནག་མོ་མཐིང་གི་རལ་པ་ཅན། བ་
ག་ནས་ཁྲག་འཛག་པ། ཁྲག་གི་ཐིག་ལེ་རེ་ལ་དབལ་གྱི་ལས་མཁན་རེ་སྤྲུལ་པ། ཞལ་
ནས་མ་ཛ་བྷོ་ཡི་སྒྲ་བསྒྲག་ཤིང་མེ་རླུང་རབ་ཏུ་འཕྲོ་བ་གཅིག་འབྱུང་ངོ༌། ། དེ་ནས་ལྷ་
རྣམས་ཀྱིས་རབ་ཏུ་འུད་དེ་གསོལ་བ་བཏབ་པ། ཀྱེ་མ་བདག་ཅག་རྩ་གསུམ་ལྷ་
ཁམས་རྣམས། སངས་རྒྱས་བསྟན་པའི་ཆ་ལ་གནས་ནས་སུ། ཞི་བདེ་ཁོད་སྙོམས་མ་
ལུས་སྡོད་པ་ལ། ལྷ་མིན་གདུག་པའི་དཔག་བསམ་ཤིང་ཀྱང་ཆོད། དེ་ནས་ངེད་ཅག་
ལྷ་དང་ལྷ་མིན་འཁྲུགས། ངེད་ཆགས་ལྷ་ཁམས་གཏིང་ནས་ཕམས་པར་ངེས། འདི་
ལ་སྐྱོབས་པའི་མགོན་དུ་འོ་དོད་བོས། བདག་ཆགས་སྐྱོབས་པའི་ལྷ་སྐལ་མཁའ་འགྲོ་
མ། ཉིད་ཀྱི་ལྷ་མེན་དམག་ཚོགས་ཟློག་པ་དང༌། སངས་རྒྱས་བསྟན་པའི་དཔལ་ཁ་
བསྟོད་པ་དང་། གཡུང་དྲུང་བོན་གྱིས་བསྟན་པ་སྲུང་བ་དང༌། སེམས་ཅན་ཡོངས་ལ་
བདེ་སྐྱིད་འབྱུང་བ་དང༌། རྩ་གསུམ་ལྷ་ཁམས་བདེ་ལ་བཀོད་དུ་གསོལ། ཞེས་ཞུས་
ནས་འདུད་པའི་ཚེ། མཁའ་འགྲོ་མ་དེ་ཡི་ཞལ་ནས། ཀྱེའོ། རྩ་གསུམ་ལྷ་ཡི་སྡེ་ཚོགས་
ཉོན། ལྷ་ཁམས་མི་བདེ་འཁྲུགས་པ་ལ། ཡུམ་ཆེན་ཤེས་རབ་ཕར་ཕྱིན་གྱིས། མ་
བཟོད་ཐུགས་དམ་བརྩལ་བཀྲུག་ནས། མཁའ་གསལ་འོད་ཀྱི་སྦུ་གུའི་རྒྱུད། ལུང་
252

ཡང་སྙིང་འདུས་པའི་སྤྱི་དོན།
བསྟན་མཁའ་འགྱིང་ཐུགས་སུ་བསྣུན། མཁའ་འགྱིང་ཡབ་ཡུམ་རོལ་པ་ལས། བདག་
ཉིད་སྲིད་གསུམ་གཡུལ་རྒྱལ་མ། སྲིད་པ་གསུམ་ལ་འགྲན་ཟླ་མེད། སྐུ་ལ་མུ་ལ་ཙ་
མེད་མ། གསུང་ནི་བ་ག་ཀློང་ཆེན་ཏེ། ཐུགས་ཉིད་ཀུན་ཏུ་བཟང་མོ་ཡིན། འཕྲིན་
ལས་རྣམ་བཞི་ལྷུན་གྲུབ་པས། ལྷ་ཁམས་སྐྱོབས་པའི་དོན་དུ་ཡིན། ཞེས་གསུངས་ཧཱུཾ།
དེ་ལ་ལྷའི་དབང་པོ་བརྒྱ་བྱིན་ཀྱང་། ཤིན་ཏུ་དགའ་ནས་བསྟོད་ཅིང་ཕྱག་འཚལ་ལོ། །
དེ་ནས་དེའི་ཚེ་ལྷ་དང་ལྷ་མིན་གཉིས་གཡུལ་ཆེན་པོ་བསྐྱེ་བ་ལས། ལྷ་མིན་ཚོགས་
ཀྱིས་ལྷ་ལ་མཚོན་རྒྱབ་ཀྱང་མི་ཆོད་ཅིང་ཆོད་ཀྱང་མི་འཆི་བ་ཞིག་བྱུང་ངོ༌། ། ལྷ་རྣམས་
ཀྱང་ལྷ་མིན་ལ་མཚོན་གཡུག་ནས་ཕོག་པ་ཕོག་ནས་གཅོད་པ། གཅོད་ནས་གུམ་པ་
ཞིག་བྱུང༌། ཆང་དང་ཁྲག་བསྲེས་པས་ཀྱང་སྟོབས་བསྐྱེད་མི་ནུས། མྱོས་ནས་དྲན་
མེད་དུ་བརྒྱལ་བ། སྔར་དང་གཏན་ནས་མི་འདྲ་བ་བྱུང་བའི་ཁོ་རྣམས་ཀྱང་ཤིན་ཏུ་
ཁྲོས་ནས་ཡོད་དོ། །དེ་ཚེ་མཁའ་འགྲོ་མ་དེ་ཡིས་ཀྱང་སྐུ་ཡི་དབང་པོ་དྲུག་ལས་མཁའ་
དེ་ནས་ལྷ་མོ་དེ་ཡང་ལྷ་མིན་གྱི་གཡུལ་ངོ་བཟློག་
འགྲོ་མ་དྲུག་སྤྲུལ་ནས་བཞུགས་སོ། །
པར་ཆས་ཏེ། ཞལ་ནས་བསྲོ་མ་མ་རག་མོ་ཛ་ཐུན་བྷོ། བསྭཱ་ཨོཾ་སད་མིན་ཏྲི་ཤུ་སུམ་ནི་
ཛ་ཛ། ཞེས་གསུངས་ནས་ཡེ་ཤེས་དང་འཇིག་རྟེན་གྱི་མཁའ་འགྲོ་དང་། མ་མོ་ལ་
སོགས་སྤྲུལ་པ་དང་ལས་བྱེད་དབལ་མོ་བྱེ་བ་ས་ཡ་དང༌། དྲེགས་པ་སྡེ་བརྒྱད་ལྷ་སྲིན་
ཐམས་ཅད་ཉི་ཟེར་མ་ལས་འདུས་པ་ལྟར་བུ་དབང་དུ་སྡུད་པའི་མ་མོ་དང་དབལ་མོ་
ཐམས་ཅད་རྒྱལ་མོ་ཉིད་ཀྱིས་འཁོར་དུ་འུབ་ཀྱིས་འདུས་སོ། །ལྷ་སྲིན་སྡེ་བརྒྱད་ཐམས་
ཅད་ཀྱང་། རི་རབ་ཀྱི་ཁ་ཁྱེར་དུ་ལྷག་གོ །དེ་རྣམས་ཀྱིས་ཀྱང་ལྷ་མོ་དེ་ལ་རབ་ཏུ་
འདུད་པར་བྱེད་དོ། ། ལྷ་མོ་ཆེན་མོ་དེ་ཡི་ཀྱང་སྐུ་ཡི་ཆ་ལུགས་ནི། ཞལ་གསུམ་ཕྱག་
དྲུག་པ་སྲིན་མོ་ལྟར་ཁྲོས་ནས། ཞལ་གསུམ་ནི་གཡས་དཀར་གཡོན་དམར་དབུས་
མཐིང་ཅན་རལ་པ་གྱེན་དུ་འཁྱིལ་བ། ཞལ་གདང་ལྗགས་འདྲིལ་ཅིང་། ཕྱག་དྲུག་ན་
253

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཐོད་དབྱུག་དང་རལ་གྲི་ཕུར་པ་གཡུང་དྲུང་ཁ་ཏྲམ་ཐོད་ཞལ་བསྣམས་པ། སྐུ་ལ་
དུར་ཁྲོད་ཀྱི་ཆས་བརྒྱད་དང་ལྡན་ནས། དྲེལ་འུ་དམར་མོ་མཚན་ཉིད་དྲུག་ལྡན་ལ་
བཅིབས་ཏེ། རྒྱལ་པོ་ཆེན་པོ་སྡེ་བཞིས་དྲེལ་འུས་ཞབས་ནས་འདེགས་ཤིང༌། ཆུ་སྲིན་
གདོང་དང་སེང་གེའི་གདོང་པ་ཡོད་པ་གཉིས་ཀྱིས་སྔོན་རྒྱབས་ཀྱི་རུ་འདྲེན་བྱེད་པ།
དུས་བཞིའི་རྒྱལ་མོས་སྐུ་ཡི་མཐའ་བརྟེན། མ་མོ་དྲུག་གི་ལས་ཀྱི་ཚུལ་མཛད། སྐུ་ཡི་
གདོང་ནི་གནམ་ས་བར་སྣང་གང་བ། སྐུ་དེ་ཡི་ཆ་ལས་འདས་མ་འདས་ཀྱི་མ་མོ་དགུ་
ཁྲི་དགུ་འབུམ་གྱིས་བརྒྱན་པ། ཡེ་ཤེས་དང་འཇིག་རྟེན་གྱི་མ་མོ་དང་མཁའ་འགྲོ་མ་ལ་
སོགས། ལས་བྱེད་སྤྲུལ་པའི་སྡེ་ཚོགས་བསམ་དུ་མེད་པ་བསྐོས་ཏེ། གཞན་ཡང་མེ་
དཔུང་ཁྲག་མཚོ་དུད་སྤྲིན་འོད་ཞགས་ཐོག་སེར། འབྲུག་སྒྲ་ལ་སོགས་ཀྱིས་ནམ་
མཁའ་ས་གཞི་གོ་མི་འབྱེད་ཅིང་ཁྱོན་ཐམས་ཅད་གང་ཞིང་། ལས་མཁན་དང་མ་མོ་
རྣམས་ཀྱིས་ཀི་བསྭོ་བཤུད་པས་གནམ་ས་འུར་བ་ཅིག་མཛད་ནས། ལྷ་དང་ལྷ་མིན་
འཁྲུགས་པའི་དྲག་རྩུབ་ཚལ་དུ་བྱོན་ནས། དེའི་ཚེ་དྲག་པོར་འཁྲོས་པའི་གཙོ་མོ་དེས་
གསུངས་པ། ཧཱུྃ། ང་ནི་སྲིད་པ་གསུམ་གྱི་མངའ་བདག་དུས། ཕྱོགས་བཅུའི་བདེར་
བར་གཤེགས་པའི་བཀའ་བགྲོས་ནས། མཁའ་འགྱིང་ཡབ་ཡུམ་རོལ་པའི་དབང་ཐོབ་
ཅིང་། དཀར་ནག་བསྟན་པ་རྩོད་པའི་ཁ་འཛིན་ཡིན། ཁྱོད་ཅག་ལྷ་མིན་རིགས་ཀྱང་
ཕྱིར་ལ་བསྐྱེས། ཞེ་སྡང་རྩེད་སྤྲོད་འཕྲག་དོག་སྤྱོད་པ་འདིས། མི་དབང་ནོར་ལ་རྩོད་
ཀྱང་རང་ཐང་ཆད་ནས། བདག་གིས་དམ་ལ་ད་ནི་གནས་པ་གྱིས། གལ་ལྟེ་ལས་ངན་
ལུས་ངག་བརྡུལ་དུ་ཀློག །བཞེས་རོལ་གཅིག་གི་ངང་དུ་ཨེ་མ་ཧོ། ཞེས་བཅོལ་ཅིང་ལྷ་
མོ་ཉིད་ཀྱི་ཞལ་མཐོང་བ་ཙམ་ནས། ལྷ་མིན་རྣམས་ནི་ཤིན་ཏུ་ཡང་སྐྲག་སྟེ། འཐབས་
པའི་ལེན་ཀྱང་མི་ནུས་ཏེ། ལ་ལ་ནི་སྐྲག་ཏེ་བྲོས། ལ་ལ་ནི་བརྒྱལ། ལ་ལ་ནི་འདར་ནས་
འདུག་ཅིང་། ལྷ་ཡི་དམག་ཚོགས་རྣམས་དགའ་ཡང་དགའ་སྟེ་བག་ཀྱང་སྐྲག་གོ །དེ་
254

ཡང་སྙིང་འདུས་པའི་སྤྱི་དོན།
ནས་ལྷ་དང་ལྷ་མེན་དེ་རྣམས་ཀྱིས་གཡུལ་ཀྱང་འགྱེད་རྒྱུ་མ་བྱུང་ནས་གཤོལ་སྟེ་སོང་
ངོ༌། །དེ་ལ་ལྷ་མིན་རྒྱལ་པོ་སྡེ་ལྔས་ཁས་བླངས་དམ་བཅའ་བྱས་ནས་ལྷ་མོ་དེ་ཡི་
ཞབས་ལ་འདུད་དེ་གསོལ་པ། ཧཱུྃ། དབང་གྲགས་ཆེ་མཆོག་མཁའ་འགྱིང་ཐུགས་ཀྱིས་
སྲས། གྲགས་མོ་ཆེན་མོ་སྲིད་གསུམ་མངའ་བདག་མཛད། འཁོར་འདས་མ་མོ་ཐམས་
ཅད་དབང་དུ་བསྡུད། སྣང་སྲིད་ལྷ་འདྲེ་ཡོངས་ཀྱི་གཤེད་མ་ཆེ། ལྷ་མོ་ཆེན་མོ་སྲིད་
གསུམ་གཡུལ་ལས་རྒྱལ། ཁྲོ་གཏུམ་འབར་བའི་ཐུགས་ཉིད་ཁྲོས་ནས་ཡང་། ཐུགས་
རྗེ་མི་འགག་རྫུ་འཕྲུལ་དབང་ཐོབ་པའི། དྲག་རྩལ་མཐུ་སྟོབས་ཅུང་ཟད་ཀློད་པར་
འཚལ། མ་རིག་དབང་གིས་རྩ་གསུམ་ལྷ་དང་འཐབ། དཔག་བསམ་ལྗོན་པའི་དབང་
དུ་གྱུར་ན་བསམ། ད་ནི་དཀར་པོ་ལྷའི་འགྲན་མི་ཟླ། སྲིད་གསུམ་བདག་མོ་ཉིད་ཀྱི་
ཞབས་སུ་འདུད། སྲོག་གི་སྙིང་པོ་དུད་གཅིག་ཁྱོད་ལ་འབུལ། ལྷ་མོ་ཁྱོད་ཀྱིས་བདག་
ཅག་སྐྱབས་ཏུ་གསོལ། སད་མིན་ཐ་ཏྲི་སུམ་སྨྲ་ས་མ་ཡ་ཙིརྟ་དཀྲུགས་ཡ་ཏམ་ཡ་ཕེ་ཤ་
ཧུད། ཕེ་ཤ་ཧུད། ཅེས་ཟེར་ནས་སྲོག་སྙིང་ཕུལ་བྲེ་རྩ་བའི་རྟགས་སུ། འགག་འདའ་
སླག་ཆེན་གྱིས་ཞིང་ཆེན་སྟོད་གཡོག་ཕུལ་སྟེ། དམ་ལ་གནས་ཤིང་སྲོག་སྙིང་ཕུལ་ལོ། །
འགའ་འདའ་འབྲུག་གིས་སྟག་གི་ཤམ་ཐབས་ཕུལ་ནས་དམ་ལ་གནས་ཤིང་སྲོག་སྙིང་
ཕུལ་ལོ། ། ལྷ་མིན་གྱི་རྒྱལ་པོ་ཐག་བཟང་རིང་སྐྱེས་ཀྱིས་ཐོད་སྐམ་གྱི་དབུ་རྒྱན་དང་
ཐོད་བརློན་གྱི་དོ་ཤལ་ཕུལ་ནས་དམ་ལ་གནས་ཤིང་སྲོག་སྙིང་ཕུལ་ལོ། །སྒྲ་གཅན་
གྱིས་དུར་ཁྲོད་ཀྱི་རྒྱན་ཆ་ཕུལ་ནས་དམ་ལ་གནས་ཤིང་སྲོག་སྙིང་ཕུལ་ལོ། །བདུད་ཁ་
ཐུན་རག་ཤས་ཁྲག་བམ་དང་ཐོད་དབྱུག་ཕུལ་ནས་ཞབས་སུ་འདུད་དེ་ཁས་བླངས་
དམ་བཅའ་བྱས་སོ། །སྲིན་པོ་འདའ་ཤ་འགྲིལ་བས་སྲིན་གྱི་རལ་གྲི་ཕུལ་ནས་ཞབས་སུ་
འདུད་དེ་ཁས་བླངས་དམ་བཅའ་བྱས་སོ། །གཟའ་ཁྱབ་འཇུག་གིས་ཉི་ཟླའི་རྒྱན་ཕུལ་
ནས་ཞབས་སུ་འདུད་དེ་ཁས་བླངས་དམ་བཅའ་བྱས་སོ། །བཙན་ཡ་བ་རྐྱ་གཅིག་གིས་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བཙན་གྱི་ཤོད་བརྡེལ་ཕུལ་ནས་ཞབས་སུ་འདུད་དེ་ཁས་བླངས་དམ་བཅའ་བྱས་སོ། །
མ་མོ་སྲིད་པའི་བདག་གིས་མཚོན་གྱི་གྲུ་གུ་ཕུལ་ནས་ཞབས་སུ་འདུད་དེ་ཁས་བླངས་
དམ་བཅའ་བྱས་སོ། །གནོད་སྦྱིན་ཡག་ཤ་ཀ་རས་གླང་ཆེན་ཀོ་རློན་ཕུལ་ནས་ཞབས་
ལ་འདུད་དེ་ཁས་བླངས་དམ་བཅའ་བྱས་སོ། །བགེགས་བྱི་ན་ཡ་གས་ཁ་ཊཾ་རྩེ་གསུམ་
ཕུལ་ནས་ཞབས་སུ་འདུད་དེ་ཁས་བླངས་དམ་བཅའ་བྱས་སོ། །གཤིན་ཆེན་ཡ་མ་ར་
ཛས་ཁྲག་གི་ཟོ་རིས་དང་ཐལ་ཆེན་གྱི་ཚོམ་བུ་ཕུལ་ནས་ཞབས་ལ་འདུད་དོ། །ཁས་
བླངས་དམ་བཅའ་བྱས་སོ། །གཞན་ཡང་བདུད་དང་སྲིན་མོ་རྣམས་ཀྱིས་ཐོད་པའི་སྒོ་
དང་ཞིང་ཆེན་ཀྱི་སྟན། ཞིང་ཆུང་གི་སྒ་གཡོག །རྒྱུ་མའི་ཤ་དག །ཞིང་རས་ཀྱི་རྒྱུན་
ཐག །སྦྲུལ་གྱི་གོང་སྨད་རྣམས་ཕུལ་ནས་ཞབས་སུ་འདུད་དེ་ཁས་བླངས་དམ་བཅའ་
བྱས་སོ། །གཞན་ཡང་མ་རུང་དྲེགས་པའི་ཚོགས་རྣམས་ཀྱིས་དེ་ལྟར་ཆེ་བའི་རྟགས་རེ་
ཕུལ་ནས་ཁས་བླངས་དམ་བཅའ་བྱས་སོ། ། ལྷ་མོས་ཀྱང་འདི་སྐད་བཀའ་སྩལ་ཏོ། །བྷོ།
མ་རུང་དྲེགས་པ་བདུད་ཀྱི་སྡེ། དྲག་རྩུབ་ལྷ་མིན་དམག་གི་ཚོགས། ལྷ་འདྲེ་སྡེ་བརྒྱད་
དྲེགས་པའི་ཚོགས། ཉོན་ཅིག་ང་ཡི་བཀའ་ལ་ཉོན། ང་ནི་སྲིད་གསུམ་གཡུལ་ལས་
རྒྱལ། ང་ནི་འཁོར་འདས་མ་མོའི་གཙོ། ང་ནི་མ་རུང་དྲེགས་པའི་གཤེད། འགལ་བྱེད་
གདུག་པའི་སྲོག་རྩ་གཅོད། ཐ་ཚིག་བོར་བ་ཅི་བཞིན་དུ། དམ་ལོང་ནག་པོ་བདུད་ཀྱི་
སྡེ། དམ་འདི་མི་འགྱུར་དམྱལ་བའི་ཚིག །ཚིག་ལ་འདས་ན་འོ་རེ་ཁ། མི་བཟོད་
གདོང་གི་དམ་ལ་བསྡོད། དེ་ནས་ལྷ་དང་ལྷ་མིན་གཉིས། དམག་གི་གཡུལ་ངོ་གཅིག་
ཏུ་བསྡུམ། བསྡུམ་པ་བཞིན་དུ་དུམ་པར་གྱིས། དམ་ལ་མ་འདའ་ས་མ་ཡ། ཞེས་སྩལ་
ཏེ། སྲིད་གསུམ་གཡུལ་ལས་རྒྱལ་མོའི་མ་མ་མོ་དེས་ཀྱང་། མི་བལྡོག་པའི་རྒྱས་
གདབས་ནས། ལྷ་དང་ལྷ་མིན་གཉིས་ཀྱི་འཁྲུགས་པ་བསྡུམ་མོ། ། ལྷ་མིན་གྱི་གཡུལ་ངོ་
བཟློག་པར་བྱས་སོ། །ལྷ་མིན་གྱི་དམག་ཚོགས་རྣམས་ཀྱང་གོ་ཕུད་མཚོན་ཕུད་ནས་
256

ཡང་སྙིང་འདུས་པའི་སྤྱི་དོན།
སླར་ལ་ལོག་གོ །དེ་ལ་ལྷ་རྣམས་ཀྱང་དགའ་ནས་ཀུན་གྱིས། འདུད་དེ་བསྟོད་པར་
བྱེད་པ་ལ། ཨེ་མ་ཧོ། བོན་སྐུ་མཉམ་པར་གནས་པའི་ཚེ། ཀུན་ཏུ་བཟང་མོ་སྤྲོས་དང་
བྲལ། ལྷུན་གྲུབ་རྫོགས་པའི་ཚུལ་བསྟན་ན། བ་ག་ཀློང་གི་ཡུམ་ཆེན་མོ། དབྱིངས་
ནས་མཁའ་ལ་བཞེངས་པའི་ཚེ། མངོན་འགྱུར་མུ་ལ་ཙ་མེད་མ། ལྷ་མིན་དམག་གི་
གཡུལ་བཟློག་ཚེ། སྲིད་གསུམ་རྒྱལ་མོ་དབྱིངས་ཕྱུག་མ། སྐུ་གསུམ་ལྷ་མོ་ཁྱོད་ལ་
བསྟོད། མ་འགག་འཕྲིན་ལས་རྣམ་བཞི་ཡིས། མཐར་ཐུག་རོལ་པའི་རྫུ་འཕྲུལ་ཅན།
འོག་མིན་དབྱིངས་ནས་ཤར་བའི་མ། བསྟན་པའི་དཔལ་ཁ་བསྟོད་པའི་བདག །སྲིད་
གསུམ་གཡུལ་ལས་རྣམ་པར་རྒྱལ། དྲེགས་པ་ཕོ་རྒྱུད་ཐམས་ཅད་གཤེད། མཁའ་འགྲོ་
མོ་རྒྱུད་ཐམས་ཅད་གཙོ། འཁོར་འདས་གཉིས་ཀྱི་དབང་བསྒྱུར་མ། ལྷ་ཁམས་བདེ་ལ་
བཀོད་པའི་མ། ལྷ་མིན་མ་རུང་བདུད་ཀྱི་དམག །འགལ་ཟླ་བརླག་པའི་དྲག་ཤུལ་
ཅན། བདག་ཅག་ཁྱོད་ཀྱི་བསྟན་ལ་གཞལ། འགྲོ་བའི་ཡུམ་ཆེན་ཉིད་ལ་བསྟོད། ཅེས་
ཟེར་ནས་ཀུན་གྱིས་མངོན་པར་བསྟོད་ཅིང་། ལྷ་རྣམས་ཀྱང་། ལྷ་མིན་གྱི་གཡུལ་ལས་ལམ་
མཐར་རྒྱལ་ཏེ། ལྷ་མིན་གྱི་དམག་དཔོན་རེ་ཤ་ཡ་གསོད། དཔག་བསམ་ཤིང་ཀྱང་
ཐོབ་པར་བྱེད་པའི་དགའ་བའི་རྟགས་སུ། ལྷ་ཡི་དབང་པོ་བརྒྱ་བྱིན་གྱིས་གསེར་
གཡུང་དྲུང་ཕུལ་ནས་མགུ་བར་བྱེད་དེ་མངོན་པར་བསྟོད་དོ། །ལྷ་ཚངས་པས་རྨ་བྱའི་
ཕོད་ལྡེམ་ཕུལ་ནས་དགའ་བ་དང་མགུ་བར་བྱེད་དེ་མངོན་པར་བསྟོད་དོ། །མ་ཧ་དེ་
བས་རིན་ཆེན་སྣ་ལྔའི་ཆུད་ཕྱང་ཕུལ་ནས་དགའ་བ་དང་མགུ་བར་བྱེད་དེ་མངོན་པར་
བསྟོད་དོ། །ཁྱབ་འཇུག་གིས་གསེར་གྱི་སྙན་ཆ་ཕུལ་ནས་དགའ་བ་དང་འགུ་བར་བྱེད་
ནས་མངོན་པར་བསྟོད་དོ། །རྣམས་ཐོས་སྲས་ཀྱིས་རིན་པོ་ཆེའི་རྩེ་ཕྲན་ཕུལ་ནས་
དགའ་བ་དང་འགུ་བར་བྱེད་དེ་མངོན་པར་བསྟོད་དོ། ། ཀླུ་དགའ་བོས་སྦྲུལ་རིགས་ལྔ་
ཡི་རྒྱན་ཆ་ཕུལ་ནས་དགའ་བ་དང་མགུ་བར་བྱེད་དེ་མངོན་པར་བསྟོད་དོ། །གར་མ་
257

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལི་ཤོས་རིན་པོ་ཆེ་སྣ་ཚོགས་ཀྱི་དྲེལ་རྒྱན་ཕུལ་ནས་དགའ་བ་དང་མགུ་བར་བྱེད་དེ་
མངོན་པར་བསྟོད་དོ། །ཀླུ་དུང་སྐྱོང་སོགས་ཀླུ་ཡི་རྗེ་བོ་རྣམས་ཀྱིས་གཡུ་ཡི་དྲིལ་ཆུང་
འབུམ་དུ་ཕུལ་ནས། དགའ་བ་དང་མགུ་བར་བྱེད་དེ་མངོན་པར་བསྟོད་དོ། །གཏུམ་
རྗེས་གནམ་ལྕགས་ཀྱི་ཁ་ལྕགས་ཕུལ་ནས་དགའ་བ་དང་མགུ་བར་བྱེད་དེ་མངོན་པར་
བསྟོད་དོ། །ནམ་མཁའི་ལྷ་བྲན་འབུམ་གྱིས་གསེར་གྱི་གཤང་ཆུང་འབུམ་དུ་ཕུལ་ནས་
དགའ་བ་དང་མགུ་བར་བྱེད་དེ་མངོན་པར་བསྟོད་དོ། །དེ་ལྟ་བུ་སྲིད་གསུམ་འགྲན་
དང་བྲལ་བའི་མངའ་བདག་དུ་མཛད་དེ། བོན་སྐུ་ཀུན་ཏུ་བཟང་མོས་མཁའ་གསལ་
འོད་ཀྱི་སྦུ་གུའི་ཀློང་ནས། མཚན་ཀྱང་མ་གཅིག་སྲིད་པའི་རྒྱལ་མོ་བཀའ་གསང་
དབང་གི་ལྷ་མོ་ཞེས་བྱ་བ་གསོལ་ལོ། །ས་མ་ཡཱ། རྒྱ་རྒྱ་རྒྱ།
༧ སྒེར་དུ་སྲིད་པ་རྒྱལ་མོའི་ཡང་སྙིང་འདུས་པའི་རྒྱུད་འདི་དར་ཚུལ་ནི། དང་པོ་
བོན་སྐུ་ཀུན་ཏུ་བཟང་མོས་ཡུམ་ཆེན་ས་ཏྲིག་ཨེར་སངས་ལ་བརྒྱུད། དེ་ནས་བསྐལ་
པ་མེ་ལྟར་འབར་བའི་གཞལ་ཡས་སུ་ཁྲོ་བོ་གཙོ་མཆོག་མཁའ་འགྱིང་ལ་བརྒྱུད། དེའི་
མ་མོ་དབང་བསྡུད་ནས་དམ་ལ་བཏགས་སྟེ་རྩ་རྒྱུད་བསྟན། དེ་ནས་དབྱིངས་ཤེས་
ཟུང་དུ་འབྲེལ་བའི་སྒོ་ནས་རིམ་པར་བརྒྱུད་དེ་ཡབ་འཕྲུལ་གཤེན་སྣང་ལྡན་ལ་བརྒྱུད།
ཡང་དེའི་ཚེ་རེས་གཅིག་ན་ཡབ་འཕྲུལ་གཤེན་སྣང་ལྡན་དེ་འོག་མིན་ཞིང་ནས་མར་
བྱོན་སྟེ། ཡུམ་མཚོ་བྱུང་ལྷ་མོ་བཟང་ཟ་རིང་བཙུན་མ་ལ་བརྒྱུད། དེ་ཉིད་ཐབས་ཤེས་
མ་འགག་པའི་རྒྱུར་བརྩལ་གྱི་མཚལ་གྱི་རི་བོ་ཟུར་གསུམ་དུ་སྒྲུབས། དེ་ཉིད་ཐབས་
ཤེས་རོལ་པའི་སྲས་འཆི་མེད་གཙུག་ཕུད་ལ་བརྒྱུད། དེ་ནས་དེའི་ཚེ་དེའི་དུས་རེས་
གཅིག་ན། ལྷའི་ཁྱེའུ་གསལ་བ་དེ་ཉིད་གཙང་མ་རིགས་ལྔའི་གནས་ནས་མར་བྱོན་
ནས། སུམ་ཅུ་རྩ་གསུམ་ལྷ་གནས་ཀྱི་ལྷོ་ནུབ་གཡུ་ལུང་ཤེལ་གྱི་བྲག་ཕུག་ཏུ་དབང་
ཆེན་ངོ་མཚར་རྒྱས་པའི་དཀྱིལ་འཁོར་ཞལ་ཕྱེས་ནས་བཞུགས་པའི་ཚེ། མ་གཅིག་
258

ཡང་སྙིང་འདུས་པའི་སྤྱི་དོན།
བཀའ་གསང་ལྷ་མོ་ཡང་བསྟན་པ་སྲུང་བའི་དབང་བསྐུར་ནས་མངའ་གསོལ་ཏེ། དེ་
ཡི་ཚེ་ན་ཡུལ་རིན་ཆེན་གསེར་སྟེང་དུ། ཡབ་ཞི་བ་འོད་ལྡན་དང༌། ཡུམ་ལྷ་མོ་མཛེས་
ལྡན་མ་གཉིས་ཀྱིས་སྲས་གསང་བདག་གསང་བ་འདུས་པ་ཅེས་བྱ་བ་དེ་ལ་མ་མོ་ཡང་
སྙིང་འདུས་པའི་རྒྱུད་རྣམས་གཉེར་དུ་གཏད་པར་མཛད་དོ། །གསང་བདག་གསང་
བ་འདུས་པས། ཡུལ་ལྷ་ཡུལ་གུང་སྟོད་ན། ཡབ་ཉིད་དབང་ལིག་ཞི་སད་ཝེར་དང་།
ཡུམ་ཧེ་མ་ཧེ་ཏིང་བྱ་བ་གཉིས་ལ། སྲས་དབལ་བོན་སྟག་ལ་མེ་འབར་ཅེས་བྱ་བ་
གཅིག་ཡོད་པ་ལ། དབལ་གྱི་རི་བོ་ཟུར་གསུམ་དུ་བརྒྱུད་དེ་གནང་བར་མཛད་དོ། །
དེ་ནས་དབལ་བོན་སྟག་ལ་མེ་འབར་གྱིས། ཡུལ་གཡུ་ཡུལ་གསེར་སྟེང་དུ། ཡབ་རབ་
གསལ་རྗེ་དང་། ཡུམ་ཕྱ་ལྕམ་འཕྲུལ་མོ་གཉིས་ཀྱི་སྲས། ལྷ་གཤེན་ཡོངས་སུ་དག་པ་
བྱ་བ་གཅིག་ཡོད་པ་ལ་བརྒྱུད་དེ་གནང་། ལྷ་གཤེན་ཡོངས་སུ་དག་པས། ཡུལ་དར་
མ་ཁྲི་ཤོ་ན། ཡབ་རྒྱལ་པོ་ཁྲི་འོད་སྤུངས་དང་། ཡུམ་གཡུང་དྲུང་བདེ་བ་མཚོ་གཉིས་
ཀྱི། སྲས་མི་ལུས་བསམ་ལེགས་བྱ་བ་གཅིག་ཡོད་པ་ལ་བརྒྱུད་དེ་གནང་། རྒྱལ་གཤེན་
མི་ལུས་བསམ་ལེགས་ཀྱི། ཡུལ་ན་ར་སིང་སྔོན་ན། ཡབ་བྲམ་ཟེ་ན་ག་མུ་ཝེར་དང་།
ཡུམ་གཉེན་ལྕམ་གཉེན་མོ་གཉིས་ལ། སྲས་ཡེ་ཤེས་སྙིང་པོ་བྱ་བ་གཅིག་ཡོད་པས་དེ་
ལ་བརྒྱུད་དེ་གནང༌། དེ་ནས་ཀླུ་གྲུབ་ཡེ་ཤེས་སྙིང་པོས། ཡུལ་སྟག་གཟིག་འོལ་མོ་
ལུང་རིང་དུ། ཡབ་གཡུང་དྲུང་དབང་ལྡན་དང་། ཡུམ་ལྷ་ལྕམ་བཀྲ་ཤིས་ཡེ་ཟ་གཉིས་
ལ། སྲས་སྣང་བ་མདོག་ཅན་བྱ་བ་གཅིག་ཡོད་པས་དེ་ལ་བརྒྱུད་དེ་གནང༌། ནམ་
མཁའ་སྣང་བ་མདོག་ཅན་གྱིས། ཡུལ་ཞང་ཞུང་འམ་པོའི་ཡུལ་དུ། ཡབ་རྒྱུང་ཡར་
མུ་ཁོད་དང་། ཡུམ་ཕྱི་བཙུན་གུང་མ་གཉིས་ལ། སྲས་གྱེར་སྤུངས་ལྔ་བརྒྱ་དྲན་པ་བྱ་
བ་གཅིག་ཡོད་པས་དེ་ལ་བརྒྱུད་དེ་གནང་། དེ་ཚེ་གྱེར་སྤུངས་དྲན་པ་ནམ་མཁའ་མ་
གཅིག་སྲིད་པའི་རྒྱལ་མོ་བཀའ་གསང་དབང་གི་ལྷ་མོའི་ཡང་སྙིང་འདུས་པའི་རྒྱུད་
259

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འདི། གྱེར་སྤུངས་ཉིད་ཀྱི་མཁས་པ་ཆེན་པོ་བཞི་ལ་གཏད་དེ་ཉེ་བར་བསྒྲུབས། དེ་
ནས་སེ་སྡེ་མེ་གསུམ་ལ་གཉེར་གཏད་ཅིང་ཁྱེད་པར་རྒྱལ་མོ་གསང་བའི་བོན་འདི། མ་
འོངས་པའི་དུས་སུ་འགྲོ་དོན་འབྱུང་བའི་སྨོན་ལམ་བཏབ་ནས། སེ་སྡེ་མེ་དང་བླ་ཆེན་
དྲན་པ་ནམ་མཁས་གྱིམ་ཤོད་འདུས་གནས་སྟེང་པོ་ཆེ་བའི་ནུབ་བྱང་ཟངས་བྲག་རིན་
ཆེན་འབར་བར་གཏེར་དུ་སྦས། རཙ།རབྦlawང༌ བདག་འདྲ་གྱེར་སྤུངས་
དྲན་པ་ནམ་མཁའ་ཡི། སྟག་གཟིག་རྒྱལ་པོའི་བཀའ་ལུང་བཙན་པའི་བོན། ཟབ་
མོ་བརྡ་ཡི་ཡི་གེར་བཏབ་ནས་སུ། མ་འོངས་རྒྱུད་འཛིན་གཤེན་ལ་འཕྲད་པའི་དོན།
གྱིམ་ཤོད་གསང་གནས་རིན་ཆེན་འབར་བར་སྦས། སྐལ་མེད་ལོག་ལྟ་ཅན་ལ་ཨགྣི་
རྒྱ། ཛུམཱཏྲཔྲཏཨུཏྟ་ཐུ ས་མ་ཡཱ། རྒྱ་རྒྱ་རྒྱ། ཨུ་ཡ་ཨཤྲཱི། g # སྨར་རོ། །
བཀྲ་ཤིས།
260

མ་མོ་སྲིད་པ་རྒྱལ་མོ་ཡང་སྙིང་འདུས་པའི་རྒྱུད་
བརྣག་པ་ཡང་དྲིལ་བཞུགས་པའི་
དབུས་ཕྱོགས་སོ། །
༄༅། །ཞང་ཞུང་སྐད་དུ། །གསོམསྒོ། བོད་སྐད་དུ། མ་མོ་གསང་བའི་ཏན་
ཏྲ། གབ་པ་གནད་ཀྱི་ཡང་ཏིག །རྒྱལ་མོ་ཐུགས་ཀྱི་བརྣག་པ། མན་ངག་གསང་དོན་
དྲིལ་བ། ཞེས་བྱ་བ་བསྟན་པ་ལ། མ་མོ་ཟིལ་གནོན་བདེ་བའི་དབང་སྡུད་པ། འབར་
བ་ལྷའི་རྒྱལ་པོ་གཙོ་མཆོག་མཁའ་འགྱིང་ཁ་ལ་ཕྱག་འཚལ་ལོ། །དེ་འདི་ལ་དང་པོ་
ནི། གཡུ་ལུང་ཤེལ་གྱི་བྲག་ཕུག་ཏུ། སྟོན་པ་ཡེ་གཤེན་གཙུག་ཕུད་དེས། དབང་ཆེན་
ཁྲོ་བོ་འབར་བ་བསྒྲུབས། གསང་བདག་གསང་བ་འདུས་པ་དང་། དབལ་བོན་སྟག་
ལ་མེ་འབར་དང༌། ལྷ་ཀླུ་མི་གཤེན་ཕུན་འཚོགས་འཁོར། གསང་དབང་བསྐུར་ཅིང་
གསང་དམ་གཏད། དེ་ཚེ་ཡེ་ཤེས་གཙུག་ཕུད་དེས། དབང་ཆེན་འབར་བའི་དགོངས་
པ་ཡི། མ་མོ་སྲིད་པའི་རྒྱལ་མོ་སོགས། དུས་གསུམ་མཁའ་ཀློང་མ་མོ་རྣམས། མདུན་
དུ་བསྡུས་ནས་འཕྲིན་ལས་བཅོལ། དབང་བསྐུར་དམ་རྫས་གཏོར་མ་བྱིན། བསྟན་
པ་སྲུང་བའི་ལས་གཉེར་གཏད། ལྷ་མོས་དམ་བཅས་ཐ་ཚིགས་ཕུལ། ཁྱེད་བསྟན་པ་
སྲུང་བ་ཁ་ཡི་བླངས། ཁྱད་པར་འབར་བའི་རྒྱལ་པོ་དེས། མ་མོ་སྲིད་པའི་རྒྱལ་མོ་ལ།
ཐབས་ཤེས་དགོངས་པའི་ཐུགས་གཏད་ནས། མ་མོ་འདུས་རྒྱུད་གནང་བ་དང་། མོ་
261

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རང་སྙིང་རྒྱུད་སྲོག་དབབ་བཅས། ཡེ་གཤེན་གཙུག་ཕུད་ཅན་ལ་ཕུལ། སྟོན་པ་ཡེ་ཤེས་
གཙུག་ཕུད་དེས། མ་མོ་སྲིད་པའི་རྒྱལ་མོ་ལ། གསང་མཚན་བཏགས་ཤིང་ལས་འགལ་
བཅོལ། དེ་ཚེ་གསང་བ་འདུས་པ་དེས། སྟོན་པ་ཡེ་ཤེས་གཙུག་ཕུད་ལ། ལུས་དང་འདྲ་
བའི་ཤེལ་ཕྲེང་དང་། སྲོག་དང་འདྲ་བའི་སྲོག་གཟེར་དང་། སྙིང་དང་འདྲ་བའི་ཁོལ་
བྱུང་དང་། དབང་པོ་འདྲ་བའི་བརྣག་པ་དང་། ཕུང་པོ་འདྲ་བའི་ཐུགས་སྒྲུབ་དང༌།
གཞན་ཡང་གནད་ཏིག་འགའ་རང་ཞུ། དེ་ཡི་ནང་ནས་ཁྱད་པར་དུ། བརྣག་པ་ཡང་
དྲིལ་རྒྱུད་དོན་འདི། གཡུ་ལུང་ཤེལ་གྱི་བྲག་ཕུག་ཏུ། སྟོན་པ་ཡེ་ཤེས་གཙུག་ཕུད་
ལ། ཞུས་པའི་སྙིང་པོ་འདི་ལྟར་སོན། དམ་རྫས་སྒྲུབ་པའི་གཏའ་ཆེན་དང༌། ཏིང་
འཛིན་བསྐྱེད་པའི་གསང་དོན་དང་། མཐར་ཕྱིན་ལས་ཀྱི་སྦྱོར་སྡེའོ། །དང་པོ་དམ་
རྫས་བསགས་པ་ལ། རྟེན་རྫས་སྒྲུབས་རྗེས་དམ་རྫས་སོ། །སྔོན་དུ་དམ་ཚིག་དག་ལ་
གཅེས། བླ་མ་སྤྱི་བོའི་གཙུག་ཏུ་བསྟན། ཟང་ཟིང་ཡོན་དང་གཏང་རག་འབུལ། སྒོ་
གསུམ་བླ་མའི་ཕྱག་ཏུ་གཏད། དབང་ལ་ཞུགས་ཏེ་དམ་ཚིག་འབོགས། མཁའ་འགྱིང་
ཁྲོ་བོ་རྟག་ཏུ་བསྒོམ། ཡབ་ཡུམ་སྙིང་པོ་རྒྱུན་དུ་བཟླ། འབྲིང་ནི་ཉིན་རེ་ཁྲི་རེ་བཟླ། ཐ་
མ་དུས་བཞིར་སྟོང་རེ་བཟླ། ཡང་ཐ་ནང་ནུབ་བརྒྱ་རེ་བཟླ། མི་རྟོགས་ཏིང་འཛིན་
ངང་ལ་བརྩོན། འགྲོ་བ་ཀུན་ལ་བྱམས་སེམས་བསྐྱེད། བརྩོན་འགྲུས་ཤེས་རབ་རྒྱ་ཆེར་
བརྩེགས། མཆེད་ལྕམ་གྲོགས་ལ་མཁོན་པ་སྤང་། དམ་རྫས་ཐང་ཤ་འབེན་གཏོར་
དང༌། སྨན་རག་ཟེར་གཉིས་དགུང་གཉིས་དབུལ། དུས་མིན་བསྙེན་སྒྲུབས་བརྩོན་
པ་ལ། ལས་ཚོགས་བསད་པ་རྒྱུན་མི་བྱ། གནད་ཆུང་ཉམས་ཆུང་དགྲ་བོ་ལ། སྡང་
སེམས་ཙམ་གྱི་ཟོར་མི་འཕེན། གཞན་ཡང་ཞིང་བཅུ་མ་ཚང་ཞིང་། ཆགས་སྡང་ཙམ་
གྱི་བརྣག་པ་ཡི། མན་ངག་གཏིང་ནས་དཀྲུག་མི་བྱ། ལས་བཅུ་ཚང་པའི་དགྲ་བོ་མིན།
མིང་བཟུང་རུས་ནས་འབོད་མི་བྱ། དྲེལ་ལ་མི་ཞོན་བུད་མེད་སྤངས། སྤྱི་དང་བྱེ་བྲག་
262

བརྣག་པ་ཡང་དྲིལ།
དམ་ཚིག་ལ། གནས་ཤིང་མིག་སྙིང་སྲོག་ལྟར་གཅེས། དེ་ལྟར་རྟེན་རྫས་བསགས་པ་
ལ། བླ་རྡོ་བླ་ཤིང་བླ་ཆུ་དང་། བླ་སྙིང་བླ་འཁོར་རྣམ་པ་ལྔ། དང་པོ་བླ་རྡོའི་རིམ་པ་
ནི། ཤེལ་རྡོ་འཆོང་སྨུག་ལྕགས་རྡོ་གསུམ། མུ་མེན་གཡུ་རྒོད་གསུམ་དག་ལ། མཚལ་
གྱི་མ་ཤེལ་འཆང་ཛ་བྷོ་ལྕགས་རྡོ་རེ་བྲི། དཀར་ཤམ་སྨུག་འཆོང་མཐིང་ནག་དར་
ལྕགས་རྡོ་དུ་དྲིལ། གཡས་བསྐོར་གྱི་ཡིག་མགོ་ཕྱིར་བསྟན་བླ་ཤིང་ཙན་དན་དམར་པོ་
དག ། གྲུ་བཞི་ལོགས་བརྒྱད་རྩེ་མོ་ཟླུམ། རྩེ་ལ་ལྗང་ནག་ཛ་ཅིག་བྲི། དེ་ལ་རྒྱ་མཚལ་
དག་གི་ནི། བསྭོ་མ་མ་ཛ་ཉེ་ལོ་ཡོ་ཀྲྀ་ཐུན་བྷོ། བསྭོ་མ་མ་ཨ་དཀར་མུ་ཡེ་སྔོན་གྱི་ཐ་
ཚིག་དམ་ལ་མ་བསྙེལ་ཞིག ། སྲོག་ཤིང་གི་གཤམ་ལ་ནས་ལོག་ལེན་ལ་ཡར་བྲི་བ་ཡིན།༽ མ་མ་ཛ་
བློ་བྷོ། གནས་འདིར་སྤྱོན་ལ་བརྟན་པར་ཧུན། དགྱེས་པར་མཛོད། ༼ཅེས་བྲིས་བླ་ཆུ་སྐྱིལ་
པ་ནི།༽ བུ་མོ་མཚན་ལྡན་རིགས་བཟང་ནི། སྒྲུབ་ཆེན་སྲོག་གི་འབྱུང་བ་དང་། མའམ་
གྲོགས་འཕྲད་ཅན་ནི་ལོ། །བཅུ་གསུམ་ནས་ནི་བཅུ་དྲུག་བར། སྐྱོན་མེད་གཙང་མའི་
མངལ་ཁྲག་ལ། རྒྱ་མཚལ་སིན་དྷུ་ར་དང་སྦྱར། བྲིས་ཏེ་གསང་རྟེན་དེ་རྣམས་དང༌།
དཀྱིལ་འཁོར་དུ་བཀྲམ་ལ་མ་མོའི་ཚོགས། ཏིང་འཛིན་དམིགས་པ་ཡང་ཡང་དྲོངས།
བསྟིམ་སྟེ་གོང་གི་སྔགས་རྣམས་ཀྱང་། དགྱེས་པར་མཛོད་བརྒྱ་བརྒྱར་བགྲངས། དེ་
ཚེ་སྨན་གྱི་མཆོད་བྱས་ནི། སྤོས་དཀར་དྲི་ཡི་དུད་པས་བདུག །དེ་ནས་ནམ་པུའི་
སྙིང་ཤུན་ཁ་ཤུན་དག་གིས་དྲིལ། ལྕགས་ཀྱི་༼མགོ་གཞུག་མ་འཁྲུགས་པ་༽གའུར་ལེགས་པར་
བསྡོམ། དེ་ནས་སྙིང་རྟེན་བཅང་བ་ནི། སྐྱེས་པ་དར་མའི་གྲི་སྙིང་དང་། ཤེལ་ནག་
དག་གི་སྙིང་ལ་ནི། སྲོག་པ་རྩ་༼སྲོག་དབུག་བཅས་དང་༽བཅས་ཏེ་བསགས། མ་ལད་པ་
ལ་སྲོག་གི་ནང་། མཐིང་ཤོག་ངོས་ལ་གསེར་རིས་ཀྱིས། ཡབ་ཡུམ་སྲས་ཀྱི་རྩ་སྔགས་
དང་། འབོད་པ་ཤམ་ཅན་གོང་ལྟར་བུ། ཚན་ཅིག་བྲི་ལ་སྲོག་དབུགས་རུ། གཞུག་
ལ་དར་ནག་དག་གིས་བྲིས། དེ་ཡང་སྲོག་གི་འཁོར་ལོ་ནི། ཕ་ལྟར་བྱམས་མགོན་ཕྱིར་
263

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཡབ་འཁོར། མ་ལྟར་བྱམས་ཕྱིར་ཡུམ་འཁོར་དང་། སྲིང་དང་གྲོགས་ལྟར་བརྩེ་གདུང་
ཕྱིར། སྲིད་ལ་སྲས་ཀྱི་འཁོར་ལོ་བྲི་བ་སྟེ། སོ་སོར་སྟེང་འོག་མ་ནོར་བར། གཙོ་མཆོག་ཡབ་
ཀྱི་འཁོར་ལོ་དང་། ཡུམ་འཁོར་ལོ་འོག་སྲས་མོ་བར་དུ་འོ། །༽སྣ་ཚོགས་དར་གྱི་དྲིལ་བྱས་ནས། སྙིང་
ལ་བཏུམ་༼གོང་གིས་སྙིང་རྟེན་འཁོར་ལོའི་ནང་དུ། ལྕགས་ཀྱི་གའུ་བར་དུ།༽ སྟེ་ག་འུར་སྦ། སྒྲུབ་རྫས་
མཆོད་རྫས་རྒྱུད་བཞིན་ལྟར། མ་ཚང་མེད་པའི་བསགས་བྱས་ལ། རྟེན་རྫས་ཁྱི་དང་
ཡུག་མོ་ཡི། རིགས་མིན་མཐོང་བ་སྤང་དགོས་སོ། །དེ་ལྡན་ལྷ་མོ་མངོན་དུ་འཁོར། མ་
མོ་འདུས་པའི་རྒྱུད་ལས་དམ་ཚིག་བསྟན་ཅིང་དམ་རྫས་བསགས་པའི་ལེའུ་སྟེ་དང་
པའོ། །།
༧ དེ་ནས་ཏིང་འཛིན་རིམ་པ་ནི། བསྙེན་སྒྲུབ་ལས་དང་རྣམ་གསུམ་སྟེ། ཏིང་
འཛིན་སྙིང་པོ་དམ་ཚིག་རྣམས། གསང་སྔགས་རྣམས་ཀྱི་སྲོག་དང་སྙིང་། དེ་བས་
ཏིང་འཛིན་རབ་དུ་གནད། ཅེས་གསུངས་སོ། །དང་པོ་ཏིང་འཛིན་བསྒོམ་པ་ལ། དེ་
བཞིན་ཉིད་དང་། ཀུན་ཏུ་སྣང་དང་ནི། སྤྲུལ་པ་རྒྱུ་དང་གསུམ་མོ། །དེ་བཞིན་ཉིད་
ནི་ཀུན་གཞི་མ་གཡོས་པ་དེ་ནམ་མཁའ་ལྟར་བཞག་སྟེ། བཅོས་བསླད་དང་བྲལ་བ་
རང་ཐོག་དེའོ། །ཀུན་ཏུ་སྣང་ནི་དེ་ཡི་ངང་ནས་ནམ་མཁའ་ནས། ཉི་མའི་འོད་ཟེར་
འགྱེད་པ་ལྟར་དུ་ཚད་མེད་བཞི་ཡི་སེམས་བསྐྱེད་པ་དེའོ། །སྤྲུལ་པ་རྒྱུ་ནི་སོ་སོར་གྱི་
འཇུག་སྒོ་ཅི་རིགས་པ་སྦྲུམ་པ་དེའོ། །དེ་རྣམས་ནི་ཏིང་འཛིན་ཕྱི་ནང་གསང་གསུམ་སྤྱི་
ལ་འགྲོ་བའོ། །དང་པོ་སྔགས་ཀྱི་གནད་བཀྲོལ་བ་དང་། དོན་བཤད་པ་དང་། གཏན་
ཚིགས་སོ། །སྔགས་ཀྱི་གནད་བཀྲོལ་ནས། དང་པོ་བསྭོ་ནི་ཁྲོ་བོ་གང་འཇུག་པའི་སྲོག་
ཏུ་བཟུང་སྟེ་གཙོ་མཆོག་གོ ། ཨ་ཐུན་ཡེ་ཤེས་སེམས་དཔའ་བོན་སྐུ་དབྱིངས་ལ་གནས་
པའི་ཚིག ། ཉེ་ལོ་ལས་ཀྱི་སེམས་དཔའམ་ལོངས་སྐུ་མཁའ་ལ་གསལ་བའི་ཚིག 
།ཡ་
ཐུན་དམ་ཚིག་སེམས་དཔའ་སྤྲུལ་སྐུ་ཀློང་དུ་གཞུད་པའི་ཚིག །སྤུངས་སོ་ཐད་དོ་ཐུན།
264

བརྣག་པ་ཡང་དྲིལ།
སེམས་དཔའ་རྣམ་གསུམ་མམ་སྐུ་གསུམ་སྤྲུལ་པ་མཁའ་ཀློང་དབྱིངས་གསུམ་སྤྲོ་བའི་
ཚིག ། ཆ་ལ་འདར་ཤག་ཡེ་ཐུན་ནི་གཡོན་དམར་ཤེས་རབ་ཞལ་ནས་བྱུང་སྟེ། དུག་
གསུམ་དྲེགས་པ་འདུལ་བྱེད་སྐུ་གསུང་ཐུགས་ཀྱི་ཁྲོ་རྒྱལ་གསུམ་བསྐུལ་པའི་ཚིག །ཨ་
མ་ཛ་ལ་སད་ཐུན་ནི་ལས་ཀྱི་ཡེ་ཤེས་ཁྲོ་ཚོགས་འབུམ་ཕྲག་གིས་བདུད་བཞི་བསྒྲལ་
བའི་ཚིག །སྐུ་བཞི་སྤྲུལ་པའི་ཚིག །དགའ་བཞི་བསྐྱོད་པའི་ཚིག །ཚད་མེད་བཞི་སྤྲོ་
བའི་ཚིག་གོ །བསྭོ་མ་མ་ནི་དབང་ཆེན་ཁྲོ་བོ་འབར་བས། རྒྱུ་བཞི་དག་པའི་ཚིག་གོ །
ཁ་ཐུན་ཁ་ཐུན་བློ་བྷོ་ནི་མཁའ་ཀློང་དབྱིངས་གསུམ་གྱི་མ་མོ་རྣམས་དབང་དུ་སྡུད་
ནས་ལས་ལ་ཟད་པའི་ཚིག །བསྭོ་མ་མ་ནི་དབང་ཆེན་ཁྲོ་བོ་འབར་བས་ལོག་རྟོག་
འདུལ་བའི་ཕྱིར་དུ། ཐབས་ཤེས་གཉིས་མེད་མཉམ་པའི་ཚིག །ཉེ་ལོ་ཡོ་ཐུན་སྤུངས་སོ་
ཐད་དོ་ནི། སེམས་དཔའ་རྣམ་གསུམ་གྱི་ཐུགས་ལས་འཕྲོ་འདུ་སྤྲུལ་པས་ཐམས་ཅད་
ཞིང་བཟུང་བའི་ཚིག །མུ་ཡེ་ཐུན་སྦྱོ་ཅེས་པ་དང་ཐུན་ཕྱོགས་དང་ཐུན་སྦྱོ་ནི། གཟེ་གྱད་
སྤར་གསུམ་དང་ལས་དང་སྤྲུལ་པ་འཇིག་རྟེན་གྱི་མ་མོ། །ཐམས་ཅད་ཀྱི་དོན་དང་
རྟགས་ཚང་པས་དེ་ཉིད་ཡོ་ཀ་བསྐུལ་བའི་ཚིག །སྒོས་ཀྱི་སྲོག་འཛབ་ལ་གཉིས་ཏེ། རྩ་
བསྙེན་དང་སྲོག་བསྙེན་ནོ། །དང་པོ་རྩ་བའི་མ་མོ་སྤྱི་གཞི་འདུས་པའི་སྙིང་སྔགས་ནི།
བསྭོ་གཙོ་མཆོག་འདུས་པའི་ཚིག །མ་གདུག་མོ་འདུས་པའི་ཚིག །མ་ཐུགས་མངོན་དུ་
གྲུབ་པ་ཀུན་ཏུ་བཟང་མོའི་ཚིག །ཛ་གསུམ་རང་ལ་ཆས་པ་བ་ག་ཀློང་ཆེན་ཚིག །མུ་
ཡེ་ཐུན་ཕྱོགས་ནི་སྐུ་ལྷུན་ལ་རྫོགས་ཏེ་མུ་ལ་ཙ་མེད་ནི་རང་ཆས་ཡིན་པའི་ཚིག །རཾ་ཐུན་
སྦྱོ་ནི་ཐུགས་ཀྱི་རྩལ་དྲུག་ལས་སྤྲུལ་པའི་ལས་བཞི་མ་མོ་འདུས་པའི་ཚིག ། ཨ་དཀར་
མུ་ཡེ་ཤག་ཐུན་བྷོ་ནི། དབྱིངས་ཀློང་ལས་ཀྱིས་མ་མོ་དང་དབལ་མོ་དམ་ཅན་རྣམས་
འདུས་པའི་ཚིག །ཐུན་སྦྱོ་ནི་གཡོག་འབངས་བྲན་གྱི་འཇིག་རྟེན་གྱི་མ་མོ་དང་། སྨན་
མོ་ཐམས་ཅད་འདུས་པའི་ཚིག །གཉིས་པ་སྲོག་བསྙེན་ཐིམ་པ་ནི། བསྭོ་ནི་ཁྲོ་བོ་གཙོ་
265

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མཆོག་མཁའ་འགྱིང་ལ། 
འབར་བ་དྲུག་ཅུ་རྩ་བརྒྱད་ཀྱི་དོན་རྣམས་སྐུ་གསུམ་འདུས་
པའི་དབྱིངས་སུ་ལྷ་ཁོ་རང་ལ་ཚང་པའི་ཚིག། །ཨོ་ནི་དེ་ལས་ཞི་བར་མ་གཡོས་པའི་
ངང་ནས་མཉམ་པ་ཉིད་ཀྱི་སྐུ་ལྔའི་སྤྲུལ་པའི་འགྲོ་བ་སེམས་ཅན་གྱི་ཉོན་མོངས་པ་
བསྒྲོལ་ནས་ཡེ་ཤེས་ལྔའི་དོན་བསྟན་པའི་ཚིག །མ་མ་ཛ་བྷོ་ནི་བོན་སྐུ་དབྱིངས་ཀྱི་མ་
མོ་དང་དབལ་མོ་ཐམས་ཅད་རབ་ཏུ་བསྐུལ་པའི་འགྲོ་དོན་ཚང་པའི་སྲོག་སྙིང་ངོ༌། །
རག་མོ་ཙི་ཏ་ས་མ་ཡཱ་ནི་འདས་མ་འདས་མཚམས་ཀྱི་དམ་ཅན་དང་། མ་མོ་དང་
དབལ་མོ་ཐམས་ཅད་ལས་ལ་འདུ་བའི་དོན་ཚང་པའི་སྲོག་སྙིང་ངོ༌། །ཛ་ཛ་རཾ་རྦད་
ཐུན་བློ་ནི་འཇིག་རྟེན་གྱི་གཡོག་འབངས་མ་མོ་ཐམས་ཅད་དུས་ལ་རུབ་ཅིང་ལས་ལ་
རྒྱུག་སྟེ་འཕྲིན་ལས་བསྒྲུབས་པའི་དོན་ཚང་བའི་སྲོག་སྙིང་ངོ༌། །དེ་ནི་གནད་བཀྲོལ་
བའོ། །ད་དོན་བཤད་ལ་སངས་རྒྱས་ཐམས་ཅད་སྲོག་སྟོང་ཞིང་བདག་མེད་པ་ལ་ཐུག་
པའི་དོན་དང༌། བོན་ཐམས་ཅད་ཀྱི་སྲོག་སྣང་སེམས་དབྱེར་མེད་ཉག་ཅིག་ལ་ཐུག་
པའི་དོན་དང་། གཤེན་རབ་ཐམས་ཅད་ཀྱི་སྲོག་ཟུང་ཅིག །འབྲེལ་ལུང་ལ་ཐུག་པ་
དང་། བླ་མ་ཐམས་ཅད་ཀྱི་སྲོག་བྱམས་དང་སྙིང་རྗེ་ལ་ཐུག་པ་དང་། ཡི་དམ་ཐམས་
ཅད་ཀྱི་སྲོག་འབར་བའི་ང་རྒྱལ་ལ་ཐུག་པ་དང་། མཁའ་འགྲོ་ཐམས་ཅད་ཀྱི་སྲོག་
ཆགས་ཤིང་འདོད་པ་ལ་ཐུག་པ་དང་། དམ་ཅན་ཐམས་ཅད་ཀྱི་སྲོག་དམ་བཅའ་དང་
ཐ་ཚིག་ལ་ཐུག་པ་དང་། འདྲེ་སྲིན་ཐམས་ཅད་ཀྱི་སྲོག་གདུག་རྩུབ་དང་ང་རྒྱལ་ལ་
ཐུག་པ་དང་། སྒྲུབ་གཤེན་ཐམས་ཅད་ཀྱི་སྲོག་བསྟན་པ་ལ་སྲི་ཞུ་དང་སེམས་ཅན་ལ་
བྱམས་མགོན་གྱི་ཁྱེད་དུ་ཐུག་པའི་དོན་ནི། དེ་ཡི་ནང་གིས་འདི་ནི་དམ་ཅན་ཐམས་
ཅད་ཀྱི་སྲོག་དམ་བཅའ་བོར་བ་དང་། སྲོག་སྙིང་ཕུལ་བ་དང་། ཐ་ཚིག་བསྒོས་པའི་
གནད་དེ་གསུམ་དྲིལ་བའི་དོན་བསྟན་པའོ། །ཚེ་འདི་བར་ཆད་ཀྱི་དབང་དུ་མི་འགྲོ་
ཞིང་བསམ་པ་བོན་དང་མཐུན་པའི་ངེས་པར་སེམས་ན་སྲིད་པའི་རྒྱལ་མོ་བསྒྲུབ་པའི་
266

བརྣག་པ་ཡང་དྲིལ།
གཏན་ཚིགས། ཕྱི་མར་བོན་སྐུ་བདེ་ཆེན་རྒྱལ་མོའི་དབྱིངས་སུ་འཚང་རྒྱ་བའི་ཕྱིར་དུ་
སྲིད་པ་རྒྱལ་མོ་བསྙེན་པའི་གཏན་ཚིགས་དང་། ཐར་པའི་བྱང་ཆུབ་བསྒྲུབ་པའི་
གཤེན་རབ་ཀྱི་བསྟན་པ་དགྲ་བྱུང་ན་སྲིད་པ་རྒྱལ་མོ་བསྐུལ་པའི་གཏན་ཚིགས་དང༌།
འཁོར་དང་ནོར་ལ་ཆག་ཆེན་ཉམས་ང་མེད་བྱུང་ན་སྲིད་པ་རྒྱལ་མོ་བསྐོང་བའི་གཏན་
ཚིགས་དང༌། བྱད་མ་དང་སྡེ་བརྒྱད་ཀྱི་གནོད་ན་སྲིད་པ་རྒྱལ་མོ་སྦྲན་པའི་གཏན་
ཚིགས་དང་། ཞིང་བཅུ་ཁ་ཚང་བའི་དགྲ་བོ་བདེ་ཆེན་གྱི་ས་ལ་བཀོད་ན་སྲིད་པ་རྒྱལ་
མོ་སྦས་པའི་གཏན་ཚིགས་དང༌། གཡུང་དྲུང་བོན་གྱི་བསྟན་པ་ཡུན་རིང་བཙུག་ན་
སྲིད་པའི་རྒྱལ་མོ་མཆོད་པའི་གཏན་ཚིགས་སོ། །ད་ནི་སྔགས་དང་ཏིང་འཛིན་དུ་
བསྒྲགས་པ་ལ། དེ་ཡང་དང་པོ། བླ་མ་ལ་དབང་ཞུ་བ། རྫས་དང་ཡོ་བྱད་བརྩོན་པ།
དམ་རྫས་རྟེན་རྫས་བསགས་པ། དཀྱིལ་འཁོར་བྲི་བ་རྫས་བཀྲམ་པ། དེ་རྣམས་ནི་
རྒྱུད་གཞུང་ལྟར་ཚང་བར་བྱ། དེ་ནས་སྲིད་པ་རྒྱལ་མོ་ཡང་སྙིང་འདུས་པའི་རྩ་བ་
ཐུགས་ཀྱི་སྒྲུབ་པའི་བར་མཚམས་ཟུང་། བསྐྱེད་རིམ་བསྐྱེད། སྤྱན་དྲངས། བཞུགས་
གསོལ། ཕྱག །བཤགས། ཕྱི་ནང་གསང་བའི་མཆོད་པ་རྣམས་མཆོད། བསྟོད་པ་
ཡན་བྱ་བ་ལ། གཞུང་ལེགས་པར་བསྲང་། དེ་ཡང་འཛབ་དང་བསྙེན་འཛབ་བཟླ་བ་
ལ་གསུམ། བསྙེན་པའི་བསྙེན་པ་དང༌། སྒྲུབ་པའི་བསྙེན་པ་དང་། ལས་སྦྱོར་གྱི་
བསྙེན་པའོ། །དང་པོ་བསྙེན་པའི་བསྙེན་སྔགས་ལ་རྩ་བསྙེན་དང་སྲོག་བསྙེན་ནོ། །དེ་
ཡང་སོ་སོར་བཞིན། བཅའ་བའི་ལག་ལེན་རེ། སྤངས་བླང་གི་དམ་ཚིག་རེ། བསྒོམ་
པའི་ཏིང་འཛིན་རེ། བཟླས་པའི་སྔགས་རེ། གསལ་བའི་ཐིམ་རེ། གྲངས་ཀྱི་ཚད་རེ།
འཛིན་པའི་དུས་རེ། གྲུབ་པའི་རྟགས་རེ། ཐོབ་པའི་འབྲས་བུ་རེ། བྱུང་བ་ཡིན་ཏེ།
དང་པོ་བཅའ་བའི་ལག་ལེན་ནི། དཀྱིལ་འཁོར་དང་བསྐངས་མདོས་རྣམས་བཅས་ལ་
ལག་ལེན་མ་ནོར་བར་བྱ། སྤངས་བླང་གི་དམ་ཚིག་ནི། ཕྲེང་བ་ཤན་པ་དང་དམ་
267

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཚིག་མི་མཐུན་པའི་མི་ལག་ཏུ་མི་འགྲིམ། རང་གི་མལ་ས་དྲོན་མོར་རྩ་བའི་བླ་མ་མ་
གཏོགས་བཞགས་མི་བྱ། གོས་དྲོན་མོ་གཞན་ལ་མི་བཀོན། བསྙེན་པ་གྲངས་འདྲེན་ཚེ་
མི་ཚིག་གིས་བར་མི་བཅད། གཤང་ལྕི་དང་ཟག་པ་མི་དོར། ཐོ་ཡི་ནང་དུ་བསྒྲུབས་
ལ་མ་ཞུགས་པ་མི་བཏང་། གལ་ཏེ་ཡིན་ཀྱང་ས་བསྡམ་ལ་སྨྲ་བ་སོབ་ཏུ་བྱ། དག་ལ་
གསལ་བ་ནམ་མཁའི་འབྲུག་གྲགས་པ་ལྟར་ངར་ལྷུང་ལྷུང་དུ་བཟླའོ། །བསྒོམ་པའི་
ཏིང་འཛིན་ནི། 
དང་པོ་བདེ་བའི་གདན་ལ་ཆ་ལུགས་ལྔ་ལྡན་ཕྱག་རྒྱ་བཅའ། དེ་ནས་
ཏིང་འཛིན་རྣམ་གསུམ་རིམ་བཞིན་བསྒོམ། རྒྱུ་ཡི་ཏིང་འཛིན་ལ་འདི་ལྟར་རོ། །
བདག་ཉིད་སྟོན་པ་འཆི་མེད་གཙུག་ཕུད་སྐུ་མདོག་དཀར་གསལ་ཞལ་ཅིག་ཕྱག་
གཉིས། ཕྱག་གཡས་པ་མཉམ་པར་བཞག་ཅིང་། གཡོན་པས་ཆགས་ཤིང་གཡུང་དྲུང་
རྒྱན་པ་བསྣམས་ཤིང་། སྐུ་ལོངས་སྤྱོད་རྫོགས་པའི་ཆ་ལུགས་སུ་བསྒོམ། ཐུགས་
དཀར་གློ་བ་བོན་ཉིད་ཁྲོ་གཏུམ་འབར་བའི་གསས་མཁར་ན། ཙི་རྟ་རབ་བརྗིད་དུར་
ཁྲོད་དབལ་གྱི་གཞལ་ཡས་ཁང་། སྣང་བ་པདྨ་ཉི་ཟླ་འབར་བའི་གདན་སྟེང་ན།
སེམས་ཉིད་ཡིག་གེ་ཨ་མཐིང་ཀ་གཅིག་ཏུ་གསལ་བར་བསྐྱེད། ངག་ཏུ། བསྭཱ་ཨཱི་ཨ་
ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་ཐུན་ཆ་ལ་འདར་ཤག་ཡེ་ཐུན། ཨ་
མ་ཛ་ལ་སད་ཐུན་ཁ་ཐུན་ཁ་ཐུན་སྦྱོ་ཧཱུཾ། ཞེས་བརྗོད་པས། ཨ་དེ་འོད་དུ་ཞུ་བ་ལས།
ཁྲོ་བོ་འབར་བའི་རྒྱལ་པོ་གཙོ་མཆོག་མཁའ་འགྱིང་ཁ། ཞལ་གསུམ་ཕྱག་དྲུག་པ།
ཡུམ་མཁའ་ལ་གདུག་མོ་སྐུ་ལ་འཁྲིལ་བ་གཅིག་ཏུ་གྱུར། བསྭོ་ཨ་ཐུན་ཉེ་ལོ་ཡོ་བརྗོད་
པས་ཨ་ཡི་ཐ་མ་ལ་ཡིག་འབྲུ་སུམ་ཅུ་རྩ་བཞི་མགལ་མེ་གླད་ལ་བསྐོར་བ་ལྟར་འཁོར།
བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རམ་ཐུན་ཆ་ལ་འདར་ཤག་ཡེ་
ཐུན་ཨ་མ་ཛ་ལ་སད་ཐུན་ཁ་ཐུན་ཁ་ཐུན་བློ་བྷོ། ལན་གསུམ་བརྗོད་པས། ཨ་དང་
སྔགས་ཀྱི་འཕྲོ་འདུ། ཕྱི་སྣོད་ཐམས་ཅད་ལྷའི་གཞལ་ཡས་ཁང་། ནང་བཅུད་ཐམས་
268

བརྣག་པ་ཡང་དྲིལ།
ཅད་གཡུང་དྲུང་ཁྲོ་བོ་ཁྲོ་མོའི་སྐུ་རུ་བསྒོམ། ཡང་བསྔོ་ཨ་ཐུན་ཉེ་ལོ་ཡོ་སྤུངས་སོ། །
ལན་གསུམ་བཟླས་པས། ཡབ་ཡུམ་ཐབས་ཀྱི་རོལ་པའི་གསང་བ་དང་སྔགས་ཀྱི་འཕྲོ་
འདུ་ལས། འོད་ཟེར་ཕར་འཕྲོས་པས། མདུན་གྱི་དཀྱིལ་འཁོར་དབུས་ཀྱི་གྲུ་གསུམ་
དམར་ནག་འབར་བའི་ལྟེ་བ་ན། མ་གཅིག་སྲིད་པའི་རྒྱལ་མོ་ཞལ་གསུམ་ཕྱག་དྲུག །
དྲེའུ་དམར་མོ་ལ་བཅིབ་ཅིང་། དུར་ཁྲོད་ཆས་ཀྱིས་བརྒྱན་པ་ཞིག་དུ་བསྐྱེད། དེ་ཡི་
ཐུགས་ཀར་གཟི་བརྗིད་ཉི་མའི་དཀྱིལ་འཁོར་གྱི་དབུས་སུ་ཡི་གེ། ཛ་ལྗང་ནག་གཅིག་
བསྙེན་བསྒྲུབ་ལས་གསུམ་གང་བྱེད་ཀྱང་དེ་ལྟར་བསྒོམ། ༼ད་འདི་ནི་བསྙེན་
དུ་བསམ། 
པའི་རྩ་བ་དང་སྲོག་བསྙེན་གཉིས་ལ་བསྒོམ་པ།༽ ཛ་ཡི་ཕྱི་རིམ་དུ་རྩ་བའི་བསྙེན་སྔགས། བསྭོ་མ་
མ་ཛ་མུ་ཡེ་ཐུན་བྷོ། རཾ་ཐུན་བྷོ། ཨ་དཀར་མུ་ཡེ་ཤག་ཐུན་བློ། ཐུན་བློ། ཞེས་པས་
མགལ་མེ་གླད་ལ་བསྐོར་བ་བཞིན་དུ་སི་ལི་ལི་འཁོར་བ་ཅིག་ཏུ་བསམ། དེ་ལ་འོད་
ཟེར་ཡར་འཕྲོས་པས། དབྱིངས་ན་བཞུགས་པའི་ཡེ་ཤེས་ཀྱི་ལྷ་ཚོགས་ཐུགས་དམ་གྱི་
རྒྱུད་བསྐུལ། འཁོར་ལ་ཕོག་པས་མཐུ་སྟོབས་དང་གཟི་བྱིན་རབ་ཏུ་འབར། ཕར་
འཕྲོས་པས་ཐམས་ཅད་ཁྲོས་མ་ཆེན་མོའི་སྐུ་གསུང་ཐུགས་ཀྱི་རང་བཞིན་ཏུ་བསམ།
ཚུར་རང་ལ་འཕྲོས་པས། བསྟན་པ་བསྲུང་ཏེ་དངོས་གྲུབ་རྩོལ། ཁམས་གསུམ་སེམས་
ཅན་ལ་ཕོག་པས་ཉོན་མོངས་པའི་བག་ཆགས་ཐམས་ཅད་སྦྱོངས། མ་མོ་རང་ལ་
འདུས་པས་འཕྲིན་ལས་རྣམ་པ་བཞི་ཡི་ཡུད་ལ་བསྒྲུབ་པར་བསམ། བཟླས་པའི་
སྔགས་ནི། བསྭོ་མ་མ་ཛ་མུ་ཡེ་ཐུན་བྷོ། རཾ་ཐུན་སྦྱོ། ཨ་དཀར་མུ་ཡེ་ཤག་ཐུན་བློ། རྩ་
བསྙེན་དུ་བཟླ། དེ་ལ་འབོད་སྔགས་ཛ་ལ་ཉེ་ལོ་ཡོ་ཏྲ་ཐུན་བློ། འདོག་ལ་ཁྲི་འབུམ་དུ་
ཞག་ལྔ་ལ་བཟླས་ན་ལས་མྱུར་དུ་འགྲུབ་པར་འགྱུར་རོ། ། དེ་ཡི་ཤམ་དུ་ར་ཡོ་ཛ།
གདག་ན་སྤུ་གྲི་ངར་བླུད་པ་ལྟ་བུ་སྔགས་ནི། བསྙེན་འབོད་དུ་བཟླ་བ་སྟེ་ཞག་གསུམ་
བཟླའོ། །གསལ་བའི་ཐིམ་ནི། བསྙེན་འབོད་རྣོ་སོ་སྦྲེལ་བ་སུམ་ཅུརྩ་གསུམ་ནི་མ་ནོར་
269

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145 །
ངེས་པའི་ཐིམ་མོ། །གྲངས་ཀྱི་ཚད་ནི་བསྙེན་པ་འབྲུ་ཉི་ཤུ་པ་འདི་འབུམ་ཕྲག་བདུན་
ནོ། །འཛིན་པའི་ཚད་ནི་ཟླ་བ་གསུམ་མོ། །གྲུབ་པའི་རྟགས་ནི། རབ་བདེ་ཆེན་ཡུམ་
གྱི་ཀློང་དུ་འཚང་རྒྱ། འབྲིང་ནི་རྒྱལ་མོ་ཡུམ་གྱི་ཞལ་མཐོང་། ཐ་མ་གཉིད་དང་རྨི་
ལམ་དག་ལ་ལྡེག་ཅིང་། འཕར་དང་གཡོ་བ་དང་། འབྲུག་སྒྲ་སྒྲོགས་ཤིང་གསང་བའི་
དྲི་ཞིམ་དྲོ། སྒྲ་དབྱངས་སྒྲོགས་པ་ལ་སོགས་རྨི་ལྟས་ཅི་བཟང་འབྱུང་། དེ་ནས་སྲོག་
བསྙེན་ཟླ་བདག་ཉིད་ཐུགས་ཀྱི་ས་བོན་འོད་ཟེར་ཚ་ལ་རེག་པ་ཞིག་ཕར་འཕྲོས་མདུན་
གྱི་ལྷ་མོའི་སྲོག་ཡིག་འཁོར་ལོ་དང་བཅས་པ་རབ་ཏུ་བསྐུལ་བས། དེས་འོད་ཟེར་ཚ་ལ་
རེག་པ་ཉི་མའི་ཟེར་ལྟ་བུ་གྲངས་མེད་པར་འཕྲོས་ནས། འདས་དང་མ་འདས་པའི་
འཇིག་རྟེན་དྲེགས་པ་ཅན་དང་། ཁྱད་པར་མ་མོ་དབལ་མོ་གཡོག་འབངས་དང་
བཅས་པའི་སྲོག་གི་སྙིང་པོ་ཐམས་ཅད་ཏོག་གིས། བླངས་ནས་ཚུར་དྲངས་ཏེ་རྒྱལ་
མོའི་ཐུགས་ཀར་ཡི་གེ་ཛ་ལྗང་ནག་ལ་བསྟིམ། ཛ་དང་རྒྱལ་མོ་སྔར་ལས་གཟི་བརྗིད་
རབ་འབར་ནས། བདག་ལ་དུང་དུང་བྲེང་བྲེང་བརྩེ་ཞིང་གདུང་བའི་སྟོབས་ཀྱིས་
ལས་ཅི་འདོད་བསྒྲུབ་པའི་ངང་ནས་སྲོག་གི་སྙིང་པོ་བཟླས་པ་ནི། བསྭོ་ཨཱི་ཨ་མ་ཛ་བྷོ།
རག་མོ་ཙི་རྟ་ས་མ་ཡ། ཛ་ཛ་རཾ་རྦད་ཐུན་བྷོ། ཞེས་འབུམ་ཕྲག་ལྔ་རུ་ཟླའོ། །ཞག་
བདུན་ཅུ་རྩ་ལྔའོ། །གཤམ་དུ་ཛ་ཉེ་ལོ་ཡོ་ཀྲྀ་ཐུན་བློ། ར་ཡོ་ཛ་ཛ། ཞེས་འདོག་ཁྲི་
གསུམ་ཞག་ལྔ་བཟླ། རྟག་ནི་བུད་མེད་འདུ་བ་དང་། རྔ་གཤང་རང་སྒྲ་སྒྲོགས་ཤིང་
མེ་སྟག་འཕྲོ་བ་སོགས་འབྱུང་། དེ་ནས་འབོད་སྔགས་བཟླ་བ་ལ། གོང་ལྟར་བསྒོམ་ལ་
རང་གི་ཅི་བཅོལ་སྒྲུབ་པའི་ཁས་བླངས་སྟེ་མོས་པར་བསམ། བསྭོ་ཨཱ་ཛ་ཉེ་ལོ་ཡོ་ཀྲྀ་
ཐུན་བྷོ། ཞེས་ཁྲི་ཕྲག་བཅུ་ཞག་གསུམ་དུ་བཟླ། དེའི་ཐོབ་པའི་འབྲས་བུ་ནི། མཁའ་
འགྱིང་འབར་བའི་ཞལ་ནས། ཕྱི་རབས་སྒྲུབ་གཤེན་དམ་ལྡན་གྱི། རྒྱུན་དུ་ཡི་དམ་
བྱས་འགྱུར་ན། བོན་སྐུ་བདེ་ཆེན་ལྷུན་གྱིས་གྲུབ། དུས་བཞི་དག་དུ་བཟླས་འགྱུར་ན།
270

བརྣག་པ་ཡང་དྲིལ།
ཞི་རྒྱས་དབང་དྲག་འཕྲིན་ལས་གྲུབ། མ་བརྗེད་ཡིད་ལ་དྲན་ཙམ་ན། མཁའ་ཀློང་
དབྱིངས་ཀྱི་མ་མོ་འདུ། དེ་བས་འཛབས་འདི་གཙོ་བར་བྱ། ཞེས་གསུངས་སོ། །ད་
གཉིས་པ་བསྒྲུབ་པའི་བསྙེན་པ་བཟླ་བ་ལ། དང་པོ་བཅའ་གཞི་ནི་གོང་དང་མཚུངས།
བསྙེན་འབོད་སྐབས་ལྟར་བྱ། གཉིས་པ་སྤང་བླང་གི་དམ་ཚིག་ནི། སྲིད་པ་རྒྱལ་མོ་
འདི་བསྒྲུབས་ན་ཁྲུས་དང་གཙང་སྦྲ་བྱ། རང་གི་མཐོང་ཐོས་ཀྱི་རྩེར་ནས་འདྲེས་པའི་
ཚེ་འཕྲོག་པ་ཤ་དང་སྒོག་པ་སྤངས་བར་བྱ། ཆང་གིས་ཧ་ཅང་ར་རོ་མི་བྱ། བྱི་མོ་དང་
ཡུག་མོ་ལུས་དང་ཁ་ཟས་གོས་རྣམས་མི་བསྲེ། སྒྲུབ་ཁང་དང་དཀྱིལ་འཁོར་ཁྱི་ཡིས་མི་
མཐོང་བ་དགོས་སོ། འཁོན་དང་སྤྲོ་བློ་འཛིན་པ་རྣམས་སྤང་ངོ༌། །གཉིས་པ་བསྒོམ་
པའི་ཏིང་འཛིན་ནི། བདག་ཉིད་བསྙེན་པ་ལྟར་བསྒོམ་སྟེ། ཡུམ་དང་སྲས་གཉིས་
གཡས་གཡོན་དུ་བསྐྱེད། ཛ་ཡི་འོད་ཟེར་གྱིས་སྤྲོས་བསྡུས་བྱས་པའི་བཅུད་ལས། བློ་
ཡིག་འཕྲོ་འདུས་གཞན་རྣམས་བསྒོམ། སྐྲ་དང་བ་སྤུ་བཅས་ཏེ་དབལ་མོ་བསྒོམ། དེ་
ནས་མདུན་དུ་གཞལ་ཡས་ལྷ་དང་བཅས་པར་བསྒོམ། བཞི་པ་བཟླས་པའི་སྔགས་ནི།
ཨོཾ་རག་མོ་ཛ་ལ་རཾ་རྦད་ཐུན་བྷོ། ར་ཡོ་ཛ་ཛ། བརྟགས་ལ་ཞགས་གསུམ་བཟླ། དེ་
ནས་བསྭོ་ཨཱ་རག་མོ་ཛ་ལ་རམ་རྦད་ཐུན་བྷོ། ཏྲི་པ་ཛ་ལ་ཨ་ཤུ་མེ་རྦད་ཐུན་སྦྱོ། ཞེས་
འབུམ་ཕྲག་ལྔ་རུ་བཟླའོ། །ཞག་བདུན་ཅུ་དོན་ལྔར་བསྙེན། རྟགས་ནི་མ་སྲིང་ཆུང་མ་
འཛའ་མོའི་སྡེ་རིགས་ཀྱིས་འདོད་པ་སྒྲུབ་པའོ། །འཁོར་གྱི་མ་མོ་འདུ་བའི་རྟགས་དང་
བཅས་ཏེ་ཤར་བ་འགྱུར་རོ། །ཐོབ་པའི་འབྲས་བུ་ནི། མཁའ་འགྱིང་རྒྱལ་པོས། རབ་ནི་
བདེ་ཆེན་དབྱིངས་སུ་གྲོལ། བྷ་ག་ཀློང་གི་དོན་རྟོགས་ནས། ཕྱག་རྒྱ་ཆེན་པོར་ལྷུན་
གྱིས་གྲུབ། འབྲིང་གི་ལྷ་མོའི་ཞལ་མཐོང་སྟེ། རྫུ་འཕྲུལ་མཐུའི་དངོས་གྲུབ་ཐོབ། རིག་
འཛིན་ས་ལ་གདོན་མི་ཟ། ཐ་མ་ཉམས་དང་རྨི་ལམ་དུ། ཇོ་མོ་མ་སྲིང་བུད་མེད་ཀྱི།
ལུང་བསྟན་དངོས་གྲུབ་སྟེར་བར་འབྱུང་། ཞེས་གསུངས་སོ། །ཞོར་འབྱུང་གང་ལ་
271

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
གང་དགོས་ཀྱི་མན་ངག་ལ། གོང་གི་སྲོག་སྔགས་སྐབས་ཉེ་བའི་རྟགས་མ་བྱུང་ན།
བདག་ཉིད་མཁའ་འགྱིང་འབར་བར་བསྒོམ། མདུན་གྱི་དུར་ཁྲོད་འབར་བའི་གཞལ་
ཡས་སུ་མ་མོ་སྲིད་པ་རྒྱལ་མོ་འཁོར་དང་བཅས་པར་བསྐྱེད། བདག་གི་ཐུགས་ལས་
འོད་ཟེར་མེ་ཡི་གཟེ་ཞག་ལྟ་བུར་ཚ་ལ་རེག་པ་ཞིག་འཕྲོས་ནས། ལྷ་མོའི་ཐུགས་མཛོད་
ཀྱི་སྲོག་ཡིག་ཛ་ལྗང་ནག་དེ་ཏོག་གི་འཕྲོག་ཏེ། འབར་བའི་ཨ་ཡི་འོག་ཏུ་གྱུར་ནས།
སླར་ཡང་ལྷ་མོ་ཐུགས་དཀར་སྲོག་གི་དངས་མ་ལྷ་ཚོགས་རྣམས་ཉི་མའི་འོད་ཟེར་སྙིང་
པོ་འདུས་པའམ། སྡོམ་གྱི་ཐགས་པ་བསྡོག་པ་ལྟ་བུར་ཚུར་བསྐུལ་བའི། དབང་གི་ལྷ་
མོ་ཞི་ལ་མཛེས་པའི་ཚུལ་གྱིས། བདག་ཉིད་ལ་བཀའ་ཉན་གསུང་སྡོད་ཅིང་གུས་པ་
འབུལ་བར་བསམ། བསྭོ་ཨོཾ་མ་མ་ཛ་བྷོ། རག་མོ་ཙི་ཏ་ས་མ་ཡ། ཛ་ཛ་རཾ་རྦད་ཐུན་
བྷོ། མ་མ་ར་ཡོ་ཛ་ཛ། ཞེས་ལྔ་བརྒྱར་བསྒྲངས། ཡང་བསྐྱེད་རིམ་སྔར་བཞིན་གདབ་
ལ་སྲོག་འབོད་སྦྲེལ་ཏེ་མ་མ་རག་མོ་གདག་ལ་ལྔ་བརྒྱ་བཟླས་པས། དེས་བསྙེན་
བསྒྲུབས་ལས་གསུམ་གྱི་རྟགས་ཉེ་ལ་མྱུར་དུ་མེད་ན་ཡེ་ཤེས་གཙུག་ཕུད་ང་ཡི་མན་
ངག་མིན། བསྐྱེད་སྔགས་སྲོག་ཡིག་འབྲུ་བདུན་མ་འདི། བསྙེན་སྒྲུབ་གང་བྱེད་ཀྱང་ལྷ་
མོ་སྲོག་ཡིག་ཕྱི་རོལ། རྐང་པ་ནང་དང་འགྲིང་བུ་ཕྱིར་ལ་ལྡང་བའི་ཚུལ་དུ་སྒ་ར་ར་
འཁོར་བར་བསྒོམ་ལ་བརྒྱ་རྩར་བསྒྲངས། གྲངས་ཚེ་ཐིས་ཐུན་ཁང་ལ་འབར། ཅེས་བྱ།
ཐུན་སྐབས་དུས་དྲུག་ཏུ་བསྐུལ་ཅིང་། གཏོར་མ་འབུལ་བར་བྱའོ། །གསུམ་པ་ལས་ལ་
ཞུགས་ཏེ། ཞི་བའི་ལས་དང་། རྒྱས་པའི་ལས་དང༌། དབང་གི་ལས་དང་། དྲག་པོའི་
ལས་དང་། ལས་བཞི་དང་སོ་སོར་ཉམས་སུ་ལེན་ཏེ། ད་འདི་ནི་སྲུང་བ་ཚེའི་རྫོང་ལ་
ཞུགས་ཕྱིར་དང་པོ་སྲུང་བ་ལ་གཉིས། བདག་དང་གཞན་སྟེ། དང་པོ་བཅའ་གཞི་ནི།
འཁོར་ལོ་ལེགས་པར་བྲིས་ལ་དར་དཀར་གསོལ་ནས་དཀྱིལ་འཁོར་དུ་བཀོད། བདག་
གཞན་སྲུང་སྐྱོབས་ཀྱི་བྱ་བ་འབད་དེ། དང་པོ་བདག་སྲུང་གི་སྔགས་བཟླས། དེ་ཚད་
272

བརྣག་པ་ཡང་དྲིལ།
དང་གྲངས་རྟགས་ཚད་ཐིམ་ནས་གཞན་དོན་ལ་འཇུག །གྲུབ་ནས་ཚེ་བསྙེན་བྱ་བ་ཏེ་
གཞན་ཡང་མན་ངག་གསང་བའི་ཡང་གབ་དང་། ཏིང་འཛིན་གབ་པའི་ཡང་ཐེམ་
དང་། རྒྱལ་མོ་ལས་སྦྱོར་ཉི་ཤུ་བཅས་ཏེ་བསྟན་པའི་ལེའུ་སྟེ་གཉིས་པའོ།། །།
མན་ངག་གི་གྲངས་ནི་ལས་ལ་བརྒྱུད་དུ་མ་གཏོགས་པ་དང་། རྒྱལ་མོའི་བསྙེན་
སྒྲུབ་ཐམ་དུས་དང༌། ལོ་ཟླའི་དམ་བཅའ་ཉམས་ལེན་པ་ཅན་མ་གཏོགས་མི་སྟོན།
ཅེས་གསུངས་སོ། །རྒྱལ་མོ་གསང་རྒྱུད་བརྣག་པ། ཡང་གྲིལ་གྱི་སྟོད་ཆ་རྫོགས་སྔོ། ས་
མ་ཡཱ། རྒྱ་རྒྱ་རྒྱ། ༼སྤྱི༽ >@gབྷོ རྒྱའི་གདམས་པ་བྱ་ལ་ཟབ་མོ་གཏེར་དུ་སྦས།
ཡེ་ཤེས་འཆི་མེད་གཙུག་ཕུད་བཀའ་འདི་སྟོང་རྒྱུང་བདག་གིས་སྙིང་དང་བསྲེས་ལ་
དྲངས། ས་མ་ཡཱ། རྒྱ་རྒྱ་རྒྱ། བཀྲ་ཤིས་པར་ཤོག ། །
273

མ་གཅིག་སྲིད་པ་རྒྱལ་མོ་བཀའ་གསང་དབང་གི་
ལྷ་མོའི་རྒྱུད་ཤེ་ཐུན་འབར་བའི་ཕྲེང་བ་
བཞུགས་སོ། །
༄༅། ། རྦངུལ།སཇ།།gཤཉྙ༩ཀགརླཤཀརྫསྶn ཞང་ཞུང་སྐད་དུ། ལིག་
མུ་ཝེར་ཀུན་ཞི། རྒྱ་ཤ་ཏྲ་ཐི་ས་ད་ཡ་ཏ་མ་མ། ཨུ་ཡ་མུ་ཝེར་ད་དོད་ཅི། བོད་སྐད་
དུ། མ་གཅིག་སྲིད་པ་རྒྱལ་མོའི་ཡང་སྙིང་། བཀའ་གསང་དབང་གི་ལྷ་མོའི་སྙིང་
ཐིག །མ་མོ་འདུས་པའི་གཙོ་མོའི་སྲོག་ཟེར། བོན་སྐྱོང་རྒྱལ་མོ་ཡོངས་ཀྱི་གབ་པ། ཆེ་
མཆོག་རིག་འཛིན་ཡོངས་ཀྱི་བརྣགས་པ་ཞེས་བྱ་བ། མཁའ་འགྱིང་དབང་གི་རྒྱལ་པོ་
ལ་ཕྱག་འཚལ་ལོ། །གཡུ་ལུང་ཤེལ་གྱི་བྲག་ཕུག་ཏུ། སྟོན་པ་འཆི་མེད་གཙུག་ཕུད་
ཀྱིས། བཀའ་གསང་ལྷ་མོ་བསྒྲུབ་པའི་ཚེ། གསང་བ་འདུས་པ་བདག་ཉིད་ཀྱིས། ཡང་
སྙིང་འདུས་པའི་རྒྱུད་འདི་ཞུས། ཨེ་མ་སྟོན་པ་འཆི་མེད་གཙུག །མ་མོ་ཡང་སྙིང་
འདུས་པ་ཅེས། གཅེས་པ་འདི་ལས་མ་མཐོང་ཕྱིར། བཀའ་གསང་དབང་གི་ལྷ་མོ་འདི།
བསྒྲུབ་དང་གནས་ལ་ཅི་ལྟར་ལགས། ཞེས་ཞུས་དེ་ལ་འཆི་མེད་ཀྱིས། སྔགས་བདག་
གསང་བ་འདུས་པ་ཉོན། མ་མོ་ཡང་སྙིང་འདུས་པ་ཏེ། བཀའ་གསང་ལྷ་མོའི་སྙིང་
ཐིག་ལ། སྤྱི་དོན་ཉི་ཤུ་རྩ་ལྔ་ཡིན། སྤྱི་དང་བྱེ་བྲག་སོ་སོར་བསྟན། སློབ་དཔོན་སློབ་
མ་མཚན་ལྡན་གནས། དཀྱིལ་འཁོར་དམ་རྫས་དམ་ཚིག་དང་། དལ་བཀོད་སྔོན་
274

བཀའ་གསང་དབང་གི་ལྷ་མོའི་རྒྱུད།
འགྲོ་བདུན་དུ་འཆད། དངོས་གཞི་རྗེས་བྱ་བཅོ་བརྒྱད་སྟེ། དང་པོ་སློབ་དཔོན་མཚན་
ཉིད་ནི། རིག་པ་ཕོ་རྒྱུད་ཡོངས་ཀྱི་གཙོ། ལྷ་འདྲེ་མོ་རྒྱུད་ཡོངས་ཀྱི་སྙིང་། སྐུ་གསུམ་
ཁྲོ་རྒྱལ་བཀའ་ཉན་གཙོ། འཆི་མེད་གཤེན་གྱིས་སྲུང་མ་གཅིག །མ་མོ་སྙིང་གི་མེ་ལོང་
ཆེ། འཁོར་འདས་བོན་སྐྱོངས་སྤྱི་ཡི་གཙོ། ཐུན་མོང་སྤྱོད་པ་ཙིང་པོའི་ལས། ཀོར་
ཙེར་སྒེར་བུ་མ་ཡིན་ཏེ། སྤྱི་བཙན་ཐུན་མོང་སྤྱོད་ཡུལ་མིན། སངས་རྒྱས་བསྟན་པའི་
སྲུང་མ་ཆེ། དཔོན་གསས་མཚན་ལྡན་བསྟན་པ་ལ། ཕྱི་ནང་གསང་གསུམ་ལུང་གིས་
ཕྱུག །གདམས་ངག་གཏང་བཞག་ཚོད་ལ་མཁས། ཚད་མེད་ཤེས་རིག་བློ་གྲོས་ལྡན།
དམ་ཚིག་བླ་མ་མིག་སྙིང་ལྟར། བདེན་གཉིས་བསླབ་གསུམ་ཚད་དང་ལྡན། གསང་
སྔགས་བཞུ་བཏུལ་ཞུན་མར་མྱོང་། གཉིས་པ་སློབ་མའི་མཚན་ཉིད་ནི། ཕྱོགས་རིས་
མེད་པའི་བླ་མར་བསྟན། བླ་མའི་ཞབས་འདུད་སྙན་ལ་བརྩོན། བོན་སྐྱོངས་སྲུང་
མའི་བསྒྲུབ་ལ་གཟབ། མངོན་ལྐོག་ཁ་ཞེ་ལྡོག་ཕྱོགས་མེད། དད་དང་གཏོང་ཕོད་
སྙིང་རྗེ་དང་། བརྩོན་འགྲུས་ངེས་ཤེས་བློ་ལྡན་བ། དམ་ཚིག་སྲོག་ལྟར་འཛིན་པ་
གཅེས། སློབ་མ་བརྟག་དཔྱད་གཉུག་གིས་བསྲིང་། བླ་མའི་བརྟག་དཔྱད་ངང་གིས་
བལྟ། གསུམ་པ་གནས་ཀྱི་མཚན་ཉིད་ནི། རྒྱབ་རི་བརྗིད་ཆེ་ལྷུན་ཆགས་མཐོ། གནས་
གངས་དཀར་བ་གཾ་གཡའ་སྤང་གི། རྔམ་མཐོ་མཐའ་རས་ཆུ་ཤིང་རྒྱས། གཡས་གཡོན་
བྲག་རོང་ནགས་ཚལ་ལྡན། ལྷ་འདྲེ་སྲུང་མ་ཡོད་པའི་ས། མདུན་རི་སྤུངས་དང་
གཞོལ་འདྲ་བ། བུག་རལ་ཆད་གསུམ་མེད་པའི་གནས། བྱ་གཅན་རི་གཡུང་རྒྱུག་པའི་
ཁྲོད། མི་མིན་སྒྲ་སྐད་གྲགས་པ་སོགས། སྒྲུབ་གནས་དེ་འདྲ་བཙལ་ནས་སུ། བཞི་པ་
དཀྱིལ་འཁོར་བཞེངས་པ་ལ། འཇམ་གཉེན་སྤྱན་པོས་ས་བླངས་ལ། སྟེགས་བུ་གྲུ་གང་
རྒྱུར་འདི་གང་། གྲུ་བཞི་ལི་ཁྲིས་ཞ་ལ་བྱེད། ཆང་དང་ཁྲག་གིས་ཆག་ཆག་གདབ། ཤི་
ཤོན་དཀར་དམར་ཐིག་ཐག་གི། མཐའ་ཐིག་ཚངས་ཐིག་ལེགས་པར་གདབ། ཟླ་གམ་
275

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དབུས་སུ་ཟླུམ་པོ་ལ། མེ་རི་ཐོད་པའི་ཕྲེང་བས་བསྐོར། ཟླ་གམ་གསུམ་པོ་ཁྲག་མཚོ་བྲི།
དེ་རྒྱབ་འཁོར་ལོ་རྩིབས་བཞི་ལ། གེ་སར་མེ་ཏོག་ཚོམ་བུ་བཀོད། དེ་རྒྱབ་འཁོར་ལོ་
རྩིབས་དྲུག་ལ། མ་མོའི་སྐུ་མདོག་ཆ་དང་འདྲ། དེ་རྒྱབ་ཐོད་པའི་འཕྲེང་བས་བསྐོར།།
བར་འཁྱམ་ཁྲག་མཚོ་རོས་གྲོ་པ། སྒོ་བཞི་ཕྱོགས་འོད་འབར་བ་བྲི། འབྲམ་བཞི་བམ་
གྱི་རྨང་གི་འཕང་། གསར་སྙིང་བརྩིག་རྒྱབ་སྦྲུལ་གྱི་གཅུད། གནམ་ལྕགས་འབར་བའི་
ཁ་བད་ལ། ཐོད་པ་སྐམས་རློན་བ་གམ་བཏག །སྒོ་བཞི་མཐིང་གི་མུན་པ་བཀྲ། དར་
ནག་རུ་མཚོན་རྒྱལ་མཚན་བསྣམས། ལྕོག་ལས་སོ་སོར་འཕྱར་བ་བྱ། ཀིང་ཆེན་འབར་
བའི་རྟ་བབ་ལ། ཡིད་བཞིན་ནོར་བུའི་ཏོག་འོད་འབར། ཞིང་དང་དར་གྱིས་ཅོད་
པན་འཕུར། བདུད་ཀྱི་ལྤགས་པ་སྒོ་ཡོལ་བྱས། དྲག་པོ་རྩུབ་པའི་དུར་ཁྲོད་བྲི། དེ་
རྒྱབ་ཟངས་ལྕགས་ར་བས་བསྐོར། དབུས་སུ་མ་དང་འདབ་བཞི་བྷོ། དེ་རྒྱབ་ཛ་ནི་
དྲུག་བཀོད་ལ། སྒོ་བཞི་ཞ་བཞི་ཚང་པར་བྲི། ལྔ་པ་དམ་རྫས་བསགས་པ་ལ། བརྟེན་
རྫས་སྒྲུབ་རྫས་མཆོད་རྫས་གསུམ། དང་པོ་བརྟེན་རྫས་བསགས་པ་ལ། གསེར་དངུལ་
ཟངས་ལྕགས་བུམ་པའི་ནང་། སུམ་ཅུ་རྩ་ལྔའི་རྫས་དང་བཞི། ཆུ་དང་འོ་མའི་དམ་
རྫས་གཉིས་སུ་བཀང་། ཁ་རྒྱན་འགུལ་ཆིང་ཟུངས་ཐག་བརྒྱན། མཚེ་ཉུངས་དང་ནི་
རྩ་ཀ་ལི། ཤེལ་དཀར་ཟངས་ལྕགས་གཏོར་གཞོང་དུ། འབྲུ་སྣ་ཆང་དང་ཁྲག་གི་རྫས།
སྨན་སྣའི་རོ་བཅུད་བཏབ་བྱས་ཤིང་། མཁའ་འགྲོའི་འབེན་གཏོར་ལེགས་པར་བཅའ།
མེ་གུར་ཐོད་སྐམས་རྒྱུ་ཞགས་སྒྲིང་། མེ་ཏོག་ཚོམ་བུ་ལས་སོགས་བརྒྱན། གཞན་ཡང་
གཏའ་ཆེན་གཏོར་མ་དང་། དབང་པོ་ལྔ་སོགས་ལེགས་པར་བཅའ། དེ་ནས་སྦ་ལྕག་
ཚིགས་དྲུག་ལ། ཙན་དན་དབང་གི་སྲོག་ཤིང་ལ། ལྷ་མོའི་སྲོག་འཁོར་ལེགས་པར་
འཇུག །དར་དམར་དབུས་སུ་བཞུགས་བྱས་ཤིང་། ཙན་དན་དབང་གི་སྲོག་ཤིང་རྩེར། །
གནམ་ལྕགས་འབར་བའི་ཁ་ཏྲ་བཙུགས། མཐིང་ནག་དར་ལ་ལྷ་མོའི་སྐུ། བྲིས་ལ་
276

བཀའ་གསང་དབང་གི་ལྷ་མོའི་རྒྱུད།
བརྒྱན་ཏེ་ཞིང་བཙིབ་དང་། གཡག་རྒོད་རྔམ་པའི་བ་དན་བྱ། རལ་པ་ཙེ་རེས་རྔམ་
བརྗིད་ཅན། ལྷ་མོའི་སྒྲུབ་ཁང་རྩེ་རུ་ཕྱར། གཡག་ནག་ལུག་ནག་བྱ་ནག་གིས། གསོབ་
ལ་མ་ཛ་བྷོ་ཡིས་བརྒྱན། མཐིང་ནག་དར་གྱིས་ཅོད་པན་བརྒྱན། ཞིང་དང་རྨ་བྱའི་
རྒྱལ་མཚན་སྦྲེངས། སྐྱེས་པ་དར་མ་གྲི་ཤིས་སྙིང་། མ་མོའི་སྲོག་སྔགས་བརྒྱན་པ་ལ།
མཐིང་ནག་དར་གྱི་ན་བཟའ་གསོལ། དེ་ནས་སྒྲུབ་རྫས་བསགས་པ་ལ། མཚན་ལྡན་
བྷནྡའི་ཐོད་པའི་ནང༌། མར་ཚོན་དམར་པོས་ནང་དུ་བྱུག །འབྲུ་དགུ་བཙོས་པའི་
ཕུད་རྒོད་ལ། རྩ་བརྒྱད་སྟོང་གིས་སྤྲད་བཀོད་དོ། དུམ་བུ་གསུམ་པའི་བྷནྟའི་ནང་།
ཏིང་མུར་ཁྲག་སྣ་དགུ་པོ་ལ། སྨན་སྣ་དྲུག་གིས་ཁ་ཚར་བཏབས། སྣ་ཚོགས་སྙིང་ཕྱེ་
འཚོགས་པར་བླུག །ཞལ་སྐུ་གནམ་ལྕགས་རལ་གྲི་དང་། མཆོག་ཕུར་དངུལ་དཀར་
མེ་ལོང་དང་། རིན་ཆེན་བུམ་པ་རྒྱན་ལྡན་ནོ། །དེ་ནས་མཆོད་རྫས་བསགས་པ་ནི།
གུ་ཁུལ་དཀར་ནག་སི་ལ་དང་། ཚིལ་སོགས་སྒྲུབ་པའི་སྲེགས་རྫས་སོ། །མཚན་ལྡན་
བྷན་དྷ་འཛའ་གད་སྦྱར། ཁྲོ་ལྕགས་སྣོད་ཡང་འབན་བཤོས་བཤམས། དུམ་གསུམ་
ཐོད་པས་རག་ཏས་བལྟམ། ཟུར་དུ་ཚོགས་ཀྱིས་རྫས་རྣམས་བཀྲམ། གཞན་ཡང་དགྲ་
བགེགས་བྲུབ་ཁུང་དུ། གྱི་གྲན་མིང་རུས་བྲིས་པ་དང་། ཡིད་ལ་བརྣག་པའི་དྲི་མ་
ཅན། ཞུགས་ནས་རང་གིས་དྲི་མ་འཛེམ། དཀྱིལ་འཁོར་ལྷོ་ནུབ་མུན་པར་བཞགས།
ཐོད་པར་གྱི་གྲན་མིང་རུས་བསགས། དབལ་གཤེན་ཆས་བརྗིད་ལྡན་པར་བྱ། འབོད་
པའི་རྔ་དང་བསིལ་པའི་གཤང༌། གཡབ་པའི་དར་དང་བསྐུལ་པའི་དང་། དྲུག་པ་
དམ་ཚིག་བསྟན་པ་ནི། མ་མོ་སྲིད་པ་རྒྱལ་མོ་ཡིས། གསང་བའི་དམ་ཚིག་རིམ་པ་
ལ། དཔོན་གསས་བླ་མ་གཙུག་ཏུ་བསྐུར། མཁའ་འགྱིང་རྒྱལ་པོ་རྟག་ཏུ་བསྒོམ། ཕྱི་
ནང་གསང་གསུམ་དབང་དང་ལྡན། མ་མོའི་འཕྲོ་འདུ་རྒྱུན་དུ་བཟློ། བདག་མེད་ཏིང་
འཛིན་རབ་ཏུ་བརྩོན། བརྩོན་འགྲུས་ཤེས་རབ་ཇེ་ཆེར་བསྐྱེད། མཆེད་ལྕམ་གྲོགས་
277

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལ་རྟག་ཏུ་བྱམས། འགྲོ་བའི་དོན་ལ་ཁོ་ནར་བསམ། དམ་རྫས་ཐང་ཤེད་དུས་བཞིར་
བསྐྱེ། བརྟེན་པའི་གཏོར་མ་འཕེན་མི་བྱ། རྒྱུན་གྱི་གཏོར་མ་བཟུང་མི་བྱ། ཡུ་ཏི་ཆང་
ཀྱི་མྱོང་མི་བཅུག །རིན་ཐོང་བསམ་པའི་ངར་ཆུ་འཐུང་། དུས་མིན་དྲག་པོའི་གཞུ་མི་
བརྡུང་། གལ་ཆུང་མངགས་པའི་མདའ་མི་འཕེན། གླད་ཆུང་ལྕགས་ཀྱི་མདེལ་མི་སྤྲད།
ལས་བཅུ་མིན་པའི་འབེན་མི་བསྐོར། དྲེའུ་དག་ལ་ཞོན་མི་བྱ། དཔོན་གསས་བླ་མ་
བཟུང་མ་དང་། ཡུག་ས་མཚན་ངན་རབས་ཆད་དང༌། མ་ནིང་རིགས་སོགས་ཐམས་
ཅད་སྤོངས། བརྟེན་རྫས་དམ་སེལ་ཅན་གྱི་རིགས། རིགས་མིན་ཉི་ཟླའི་འོད་མདའ་
སྤོངས། ཐུན་ཁང་སྐྱ་རེངས་མདའ་མི་འདྲེན། རྟག་ཏུ་བུད་མེད་ཚོགས་ལ་བྱམས།
དམོད་མོ་ཐར་བྱེད་རིགས་རྣམས་སྤོངས། དམ་ཚིག་མིག་སྲོག་ཉིད་ལ་གཅེས། བདུན་
པ་དལ་བཀོད་རིམ་པ་ནི། བསགས་པའི་དམ་རྫས་སྣ་ཚོགས་ཀུན། དཀྱིལ་འཁོར་ཕྱག་
མཚན་ཀུན་ཏུ་བཀོད། བརྟེན་གཏོར་གོང་རས་དབུས་སུ་བཀོད། ཚེ་གཡོན་གཡས་
གཡོན་ལེགས་པར་བཀོད། བུམ་པ་རྐང་གསུམ་མཐོང་པོར་བཏེགས། འོག་དུ་འཁོར་
ལོ་འབར་བ་ཡང་། མཐིང་ནག་དར་གྱིས་ཀླུབ་ཏེ་བཞག །དབུས་ནས་ཚོན་ཐིག་སྔོན་
དམར་བསྐོར། བུད་མེད་གཙང་མ་མཚན་ལྡན་གྱིས། སྐྲ་ཡི་བསྒྲིལ་ཏེ་གཟུངས་ཐག་
བརྐྱང་། བུམ་པར་ཁ་རྒྱན་སྐྱིས་ནས་སུ། བུམ་པའི་གཟུངས་ཐག་ལྟ་བུའི་ཚུལ། རང་
གི་མདུན་དུ་སླེབ་པར་འཐོན། གཡས་གཡོན་སྨན་རག་བདུད་རྩི་བཀོད། གནམ་
ལྕགས་རལ་གྲི་བུམ་བདུན་བཀོད། སྲིད་པ་རྒྱལ་མོ་ཉིད་ཀྱི་བརྟེན། མཆོག་ཕུར་བཞི་
པོ་དུས་བཞི་མ། པད་མ་བཞི་ཡི་ཕྱོགས་བཞི་རུ། གྱི་གྲན་དཀར་ནག་མཚམས་སུ་
གཟུགས། མདའ་དར་དངུལ་གྱི་མེ་ལོང་དྲུག །དུས་དྲུག་མ་མོའི་བརྟེན་དུ་བཞག །
འབེན་གཏོར་ཐེབ་ཀྱུ་དགུ་པ་བདུན། དུམ་གསུམ་བྷནྡྷ་འབར་བའོ། །རིན་པོ་ཆེའི་
སྣོད་ནང་དུ། སྙིང་ཕྱེ་ཁྲག་དང་ཆང་བླུག་པ། བདུན་རྣམས་བར་འཁྱམས་གནས་སུ་
278

བཀའ་གསང་དབང་གི་ལྷ་མོའི་རྒྱུད།
བཞག །དབལ་མོ་དམ་ཅན་བོན་སྐྱོངས་བརྟེན། སྒོ་བཞི་དངུལ་གྱི་མེ་ལོང་བཞི། རྒྱལ་
པོ་ཆེན་པོ་བཞི་ཡི་བརྟེན། དེ་རྒྱབ་དར་དམར་ཡོལ་བ་བྲེ། སྣ་ཚོགས་དར་གྱིས་ཕུར་
མ་བཏགས། རྒྱུ་ཞག་མིག་སྙིང་སོ་སེན་དང༌། མགོ་བཅད་ལྷུ་དུམ་མང་པོ་ཡིས། ཟ་
ར་ཚགས་ཀྱིས་རྣམ་པར་བརྒྱན། སྟེང་དུ་མཐིང་ནག་བླ་གུར་ཕུབ། ཕྱོགས་བཞིར་རུ་
ཚན་བཞི་རུ་བྱ། ཕྱི་རིམ་དབང་པོ་རྣམ་ལྔ་དང་། སྨན་རག་འབེན་བཤོས་རྣམ་བརྒྱད་
སོགས། ཚོགས་གཏོར་གྱི་གྲན་ཕོ་མོའི་གཟུགས། མནྡལ་རྣམ་ལྔ་གྲངས་མེད་གསུམ།
བསྐོར་ལ་བསྲེགས་རྗེས་ཟུར་དུ་བཏུལ། བྲུབ་ཁུང་དཀྱིལ་འཁོར་ལྷོ་ནུབ་དུ། མ་ཏང་
ནག་པོའི་སྟེང་དུ་བཞག །གྱི་གྲན་རུས་མིང་བྲིས་པ་ཡང་། ཐོད་ངན་ཡང་ནས་ལྕགས་
སྣོད་དུ། བཞག་ལ་དར་ནག་ཞལ་ཁེབ་བྱ། དཀྱིལ་འཁོར་བྱང་ཤར་མཚམས་སུ་བཅའ།
སྒྲུབ་གཤེན་ལྷོ་ནུབ་ཕྱོགས་སུ་འདུག །དར་ནག་རུ་མཚོན་ཁོང་སྟེང་ཕྱར། ཕོ་འདོམ་
བརྒྱ་ཡི་སོ་མཚམས་སུ། རྒྱ་ཆེན་བཞི་ཡི་ཞལ་བྲི་ལ། པུ་ཐོ་གྲུ་བཞི་ལུས་གང་བརྩེགས།
དེ་སྟེང་རྒྱལ་ཆེན་ཞལ་བྱང་དང་། གཡུ་ཤུག་བརྒྱན་པ་ཕྱོགས་བཞིར་བསྐོར། སྔོན་
འགྲོ་བསྙེན་པའི་སྤྱི་དོན་ནོ། །ས་མ་ཡ། རྒྱ་རྒྱ་རྒྱ།
༧ གཉིས་པ་དངོས་གཞིའི་རིམ་པ་ལ། བར་མཚམས་ཏིང་འཛིན་སྤྱན་དྲངས་དང་།
བཞུགས་གསོལ་ཕྱག་བཤགས་མཆོད་པ་འབུལ། ཚོགས་ཀྱི་ཡོ་བྱད་རྒྱ་ཆེན་འབུལ།
བཟླས་པ་བརྟག་ཚད་བསྟོད་པ་དང་། ལས་ལ་བཅོལ་དང་བཅུ་གཉིས་འཆད།
དངོས་གཞི་བསྒྲུབ་པའི་གོ་རིམ་ལ། ཐོག་མར་བར་མཚམས་བསྒྲུབ་པ་ནི། བདག་ཉིད་
མཁའ་འགྱིང་ཁྲོ་བོར་བསྒོམ། སྐུ་གསུང་ཐུགས་ཀྱི་སྤྲུལ་པ་ལས། ཁྲོ་ཆུང་མེ་ཡི་གཤོག་
པ་ཅན། མཚན་མ་ཡེ་ཤེས་ཟུང་འབྲེལ་དང་། སྣང་ཁམས་བདག་མེད་ཡེ་ཤེས་ལས།
བགེགས་རྣམས་ཀུན་བཟང་ངང་དུ་དེངས། དམིགས་མེད་ལྟ་བའི་གདེང་བསྐྱེད་དེ།
མཚེ་ཉུངས་བྲིམ་ལ་བགེགས་རྣམས་བསྐྲད། གུ་ཁུལ་ནག་པོའི་དུད་པས་བཏུལ།
279

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བསྙེན་སྒྲུབ་ལས་སྦྱོར་མཐར་ཕྱིན་ཆེད། བར་ཆད་བགེགས་རྣམས་བསལ་བའོ། །
གཉིས་པ་ལྷ་སྐུ་རྒྱན་བཀོད་བསྒྲུབ། རང་སེམས་མ་བཅོས་ཁྱབ་བདལ་ཆེ། ནམ་
མཁའ་ལྟ་བུའི་གསལ་སྟོང་བློ། འཛིན་མེད་སྤྲོས་བྲལ་མཁའ་ལྟར་བསྒོམ། དེ་ནས་
མཁའ་མཉམ་སེམས་ཅན་རྣམས། མཐའ་མེད་འཁོར་བའི་རྒྱ་མཚོ་ལ། ངལ་གསོས་
དབྱུག་འབྱུང་བདེ་བ་ཆེ། གོ་སྐབས་བྲལ་བའི་མ་རྣམས་ཀུན། འདི་ལྟར་མ་ཤེས་སྙིང་
རེ་རྗེ། དེ་ནས་ཐར་པ་ཐམས་ཅད་ཀྱི། མཁྱེན་རྩེ་ཡེ་ཤེས་དགོངས་སྤྱོད་ངང་། བརྟུལ་
ཤུགས་ཐུགས་རྗེ་ཚད་མེད་ཀྱིས། ལམ་འདི་ཉམས་སུ་བླངས་བྱས་ཏེ། འགྲོ་རྣམས་བདེ་
ཆེན་བསྒྲུབ་པའི་འདུན། སྲོག་ཕྱིར་མ་གཏོང་འགྲོ་རྗེས་སྦྱིན། བསམ་ཞིང་གསུམ་པ་
བདག་ཉིད་ཀྱང་། སྟོན་པ་འཆི་མེད་གཙུག་ཕུད་བསམ། དེ་ཉིད་ཡོངས་སུ་གྱུར་པ་
ལས། མཁའ་འགྱིང་འབར་བ་མངོན་དུ་བསྒོམ། ཐུགས་མཛོད་གསང་བའི་སྙིང་པོ་ལ།
སྔགས་ཡིག་བསྐོར་བའི་འཕྲིན་ལས་འགྲུབ། འཕྲིན་ལས་འགྲུབ་པའི་ཐུགས་རྗེ་ཟེར།
བ་ཐག་ལྟ་བུའི་མ་མོའི་དལ། འཕྲིན་ལས་ཡོངས་རྫོགས་ཕོ་བྲང་བསྒོམ། དེ་ནས་མ་མོ་
སྲིད་པའི་རྒྱལ། ཡང་སྙིང་འདུས་པའི་ལྷ་ཚོགས་རྣམས། མཁའ་ལ་སྐར་མ་བཀོད་
ལྟར་བཀྲམ། དེ་ཡི་འོད་ཟེར་འཕྲོ་འདུ་ཡིས། མི་མངོན་དབྱིངས་ནས་བཞུགས་པའི།
སྲིད་རྒྱལ་ཡེ་ཤེས་སེམས་དཔའ་རྣམས། སྤྱན་དྲངས་བར་སྣང་ཁམས་སུ་བྱོན། མདུན་
ནས་དམ་ཚིག་སེམས་དཔའ་ལ། མཁའ་ལ་བཞུགས་པའི་ལྷ་ཚོགས་དང༌། འཕྲོ་འདུ་
གུར་ཁང་བཅས་པ་རྣམས། ཀློང་འདིར་དམ་ཚིག་པ་ལ་བསྟིམ། གཉིས་མེད་སེམས་
དཔའ་མངོན་གྱུར་ནས། མཁའ་ཀློང་དབྱིངས་གསུམ་འབྲལ་མེད་དུ། སྲིད་རྒྱལ་
སེམས་དཔའ་རྣམ་གསུམ་ཡོང་། སྟོང་གསལ་གཅིག་ཏུ་གྱུར་པ་ཡི། བསྙེན་བསྒྲུབ་
ལས་གསུམ་མཐར་ཕྱིན་ཏེ། འགྲོ་དོན་རྒྱ་ལག་ཕྱེད་པར་བསམ། གསུམ་པ་སྤྱན་དྲངས་
ཡེ་ཤེས་བསྒྲུབ། བོན་ཉིད་ཁྲོ་གཏུམ་འབར་བའི་ངང་། གཙོ་བོ་གཙོ་མཆོག་ཡབ་ཡུམ་
280

བཀའ་གསང་དབང་གི་ལྷ་མོའི་རྒྱུད།
དང་། སྲིད་པ་རྒྱལ་མོ་གཙོ་འཁོར་རྣམས། ཏིང་འཛིན་ཡིད་ཀྱིས་གསལ་གདབས་ནས།
རྔ་གཤང་རོལ་མོ་སྒྲ་ཡིས་བསྐུལ། སྤོས་གསུར་དྲི་ཡིས་ཤུལ་དྲོངས་སྟེ། དར་ནག་
གཡབ་དར་བརྡ་ཡིས་འབོད། གསལ་དག་ཚོགས་དབྱངས་བསྙན་གསན་དབབ།
འབེན་ཚོགས་གཏོར་མ་སྤྱན་གཟིགས་བཀྲམ། ལྷ་མོ་འཁོར་བཅས་སྤྱན་དྲངས་སྟེ། སྲི་
ཞུ་གུས་པའི་སྒོ་གསུམ་གྱིས། མོས་པའི་ལྷ་མོ་ཉིད་ལ་གཏད། བཞི་པ་བརྟེན་བཞུགས་
ཐབས་ཀྱིས་སྒྲུབ། རང་རང་གོ་རིམ་གྲལ་གྱི་གདན། རྟེན་རྫས་བསྒྲུབ་རྫས་མཆོད་པའི་
རྫས། དཀར་བར་བསགས་པའི་དོན་ཆད་དུ། ལྷ་མོ་ཁྱོད་ཀྱིས་ཕྱིར་དུ་བསྙེན། བདག་
ཅག་འཕྲིན་ལས་མཐར་ཕྱིན་བར། ཙན་དན་དྲི་ངད་བཞིན་དུ་འདོད། དེ་ལྟར་དགྱེས་
རབ་མཆོག་ཏུ་བཞུགས། མེ་ཏོག་དམ་པས་མཚམས་སྦྱོར་ཞིང་། ཏིང་འཛིན་སྔགས་
དབྱངས་རོལ་མོའི་བསྲིངས། གོ་སྐབས་འདུ་འབྲལ་མེད་དོ་སྙམ། ལྔ་པ་མོས་འདུན་
ཕྱག་འཚལ་ཏེ། ཞི་བའི་ངང་ནས་འབར་བའི་ལྷ། སངས་རྒྱས་བསྟན་སྲུང་ལྷ་མོའི་
ཚོགས། བ་ག་དབྱིངས་ཀྱི་ཡུམ་ཆེན་མོ། རྫུ་འཕྲུལ་རོལ་པའི་དྲག་བྱེད་ཚུལ། ལྷ་
ཁམས་བདེ་ལ་བཀོད་པའི་མ། འདི་ཕྱི་གཉིས་ཀ་བཟང་ཟ་ཡུམ། དད་དང་དངས་བ་
མོས་པའི་སྒོར། རྩེ་གཅིག་གུས་པས་ཕྱག་འཚལ་ཏེ། སྒོ་གསུམ་སྡིག་སྒྲིབ་ཕྱམ་ཅིག་
འདག །ལྷ་མོའི་གསང་མཛད་དགྱེས་ཕྱིར་རོ། །དྲུག་པ་གཅུག་དག་བཤགས་པར་སྒྲུབ།
བདེ་གཤེགས་ཞི་ཁྲོའི་ལྷ་ཚོགས་དང་། སྲིད་རྒྱལ་དམ་ཅན་རྒྱ་མཚོའི་ཚོགས། ཐུགས་
དམ་དབྱིངས་ནས་བསྐུལ་བར་བྱ། ཐུགས་དམ་བསྐུལ་བའི་དོན་ཆད་ནི། བསྒྲུབ་
གཤེན་བདག་ཅག་མ་རིག་དབང་། བསྐལ་པ་མང་པོའི་གོང་རོལ་ནས། དཔག་
དཀའི་འཁོར་བ་མཐའ་རིང་འཁྱམས། གཟུ་ལུམ་དུམ་ཆོལ་ཚོད་ཡོད་སོགས། ལས་
སྤྱོད་མ་དག་ར་ཆོད་དང་། དམ་ཚིག་མ་དག་ཆོལ་བུར་སྤྱོད། བརྟེན་རྫས་བསྒྲུབ་རྫས་
མཆོད་རྫས་རྣམས། གཞུང་ལྟར་བསགས་པར་མ་ནུས་ཤིང་། བསགས་ཀྱང་ཉེས་
281

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འཆིང་དྲི་མས་སྦག །དེ་འདྲ་མི་འཆབ་གནོང་འགྱོད་ཀྱིས། ཡེ་ཤེས་སྤྱན་ཅན་ལྷ་སྲུང་
སྲུང་། རང་སེམས་དག་གསལ་གཙོར་བླངས་ནས། སྔར་བྱས་བཤགས་ཏེ་སླན་ཆད་
བསྡམ། དངོས་གྲུབ་སྣ་ཚོགས་ཞུ་བར་གསོལ། བདུན་པ་མཆོད་པ་འབུལ་བ་ནི།
གཟུགས་སྒྲ་ལ་སོགས་རྣམ་བརྒྱད་ཕྱི། སྨན་རག་གཏོར་མ་དམ་རྫས་ནང༌། འཛའ་
གད་གསང་བའི་མཆོད་པ་འབུལ། ལྷག་འཐོར་ཤ་རུས་སྦྱོར་སྒྲོལ་ལོ། །གཟུགས་ཀྱིས་
དབང་པོ་ཚིམ་བྱའི་ཕྱིར། མར་མེ་མེ་ལོང་ཤེལ་སྒོང་འོད། སྙན་གྱི་དབང་པོ་ཚིམ་བྱའི་
ཕྱིར། རྔ་གཤང་དུང་གླིང་སྔགས་དབྱངས་འདོན། དྲི་ཚོར་དབང་པོ་ཚིམ་བྱའི་ཕྱིར།
གུ་གུར་དཀར་ནག་སི་ལ་ཨ། ལྗགས་ཀྱི་དབང་པོ་ཚིམ་བྱའི་ཕྱིར། ར་ལྡན་གཙང་མའི་
བཤོས་བཟང་ལྟོས། སྐུ་ཡི་ཚ་གདུང་བསིལ་བའི་ཆེད། རེག་འཇམ་ཤི་ཤོན་ལྷབ་ལྷུབ་
གཡོ། གསུང་གི་ལྗགས་ལ་མངའ་གསོལ་འདོན། མེ་ཏོག་མཁའ་ལྡིང་ཧ་ལོ་འབར།
ཐུགས་ཉིད་དགོངས་པའི་ངར་འདོན་ཆེད། སྟག་སེང་གར་དང་ཕྱག་རྒྱ་བསྒྱུར། དོན་
གཉིས་འགྲུབ་པའི་འཕང་བསྟོད་སླད། དངོས་འབྱོར་ཡིད་ཀྱི་གྲམ་པ་སྤུངས། ཕྱི་ཡི་
མཆོད་པ་དག་ཏུ་ཤེས། དམ་རྫས་རག་ཏ་འབེན་བཤོས་བཟང་། ནང་གི་མཆོད་པ་
དག་ཏུ་ཤེས། གཙོ་བོ་ཡབ་ཡུམ་མཁའ་གསང་ནི། བདེ་རོལ་བྱང་སེམས་བདུད་རྩིའི་
ཚུལ། ལག་མཐིལ་བླངས་པའི་སྨན་མཆོད་ཀྱང་། གསང་བའི་མཆོད་པ་དག་ཏུ་ཤེས།
ཤ་རུས་སྦྱོར་སྒྲོལ་མཆོད་པ་དག །དུག་གསུམ་དག་ནས་སྤེ་སྦྱོར་སླད། ཡང་གསང་
མཆོད་པ་དག་ཏུ་ཤེས། ཕྱི་ནང་མཆོད་པ་རྒྱ་མཚོ་ཡི། དཀྱིལ་འཁོར་ལྷ་ཚོགས་མཉེས་
བྱས་ནས། ཡེ་ཤེས་དང་མའི་དངོས་གྲུབ་ལེན། སྐུ་གསུང་མཆོག་ཐུན་མཉེས་པར་
བསམ། བརྒྱད་པ་ཚོགས་མཆོད་འབུལ་བ་ནི། བདག་ཅག་བསོད་ནམས་ཚོགས་
རྫོགས་དོན། ཕྱི་ནང་གསང་བའི་ཚོགས་ཀྱི་རྫས། རྣམ་ལྔ་རྣམ་བརྒྱད་དཀར་མངར་
རིགས། ཕྱེ་མར་སྤྱན་གཟིགས་ཤ་སྣ་དང༌། ཆང་དང་འབྲུ་སྣ་ལ་སོགས་ཏེ། དགྲ་
282

བཀའ་གསང་དབང་གི་ལྷ་མོའི་རྒྱུད།
བགེགས་ཕོ་མོའི་བམ་གཟུགས་བཅས། སྦྱོར་སྒྲོལ་རོལ་པའི་ཚོགས་ཕུལ་ནས། བདག་
གཞན་དོན་གཉིས་འགྲུབ་གྱུར་ནས། ལྷ་ཚོགས་ཐུགས་དམ་དགྱེས་བསྐངས་ཏེ།
བསྟན་པའི་དོན་དུ་འབུལ་འདི་སྨྲར། དགུ་པ་བཟླས་པར་འཇུག་པ་ནི། རང་ཉིད་ཡི་
དམ་ལྷ་མཆོག་བསྒོམ། མདུན་དུ་ལྷ་མོ་གཅིག་བཀུར་གྱི། གསང་བསྒྲུབ་ལུང་གི་འཕྲོ་
འདུ་བྱ། དེ་ནས་གཙོ་འཁོར་དུས་གཅིག་བསྒོམ། བསྙེན་སྒྲུབ་ལས་གསུམ་སོ་སོར་
བསྙེན། གྲངས་ཚད་རང་རང་གཞུང་ལས་ཤེས། དེ་ནས་འཕྲིན་ལས་བཞི་རུ་བསྒྱུར།
གང་འདོད་སོ་སོར་ཚད་དུ་བསྐྱོལ། བཅུ་པ་བརྟག་ཚད་བསྟན་པ་ནི། རབ་ནི་
དབྱིངས་ཀྱི་ངང་དུ་གྲོལ། བ་ག་ཡུམ་གྱི་དོན་རྟོགས་རྫོགས། བདེ་ཆེན་བརྒྱད་དུ་ལྷུན་
གྱིས་གྲུབ། འབྲིང་ནི་ལྷ་མོའི་ཞལ་མཐོང་ནས། འཕྲིན་ལས་རྣམ་བཞིར་ཐོགས་ཆགས་
མེད། ཐ་མ་ཉམས་དང་རྨི་ལམ་དུ། དྲེའུ་ན་ཆུང་དགའ་འཛའ་དང་། མ་སྲུ་ལ་སོགས་
བུད་མེད་ཀྱི། བཟང་ངན་མཚན་མ་ལེགས་པར་བརྟགས། གཞན་ཡང་དངོས་རྟགས་
བཅུ་གསུམ་འབྱུང་། གྲངས་ནི་རང་རང་ལས་ལ་སྦྱར། བསྙེན་པའི་བདུད་ལྔ་སྤངས་
པར་གཅེས། གྲངས་དག་གསལ་བརྗོད་བཟླས་པར་གཅེས། གཅེས་འཛིན་ཆེ་བ་
གསུམ་དུ་རྒྱ། བཅུ་གཅིག་བསྟོད་དབྱངས་རྟགས་ཀྱིས་བསྒྲུབ། ལྷ་མོ་ཆེ་བའི་ཡོན་ཏན་
དང་། གཞལ་ཡས་བཅས་ཏེ་ཀུན་ནས་བསྒྲུབ། ད་ཡང་གསང་བའི་གཞལ་ཡས་ནས།
དུར་ཁྲོད་ཁྲག་ཆེན་དམར་ནག་གི། རྒྱ་མཚོ་རྦ་རླབས་འཁྲུགས་པའི་དཀྱིལ། ཀིང་རུས་
ཀྱི་རི་རབ་རྒྱ་ཁྱོན་ཚད་དུ་མེད་པ་བདལ་པའི་སྟེང་དུ་དུར་ཁྲོད་འཁྲུག་པའི་དཀྱིལ་
འཁོར། འཕྲིན་ལས་ཡོངས་རྫོགས་ཀྱི་ཕོ་བྲང་ནི། བམ་ཆེན་རོ་ཡི་བརྩེགས་པའི་འབྲམ་
བཞི་ལ། སྦྲུལ་ནག་མང་པོས་བསྡོམ་པ། དེ་ལ་གནམ་ལྕགས་འབར་བའི་ཁ་བད་ལ།
མིག་སྙིང་སོ་སེན་གྱི་ཟ་ར་ཚགས་ལ་གསེར་གྱི་གཤང་ཆུང་འབུམ་གྱི་རླུང་སྒྲ་འཁྲོལ་བ།
ཀེང་ཆེན་ཐོད་པ་སྐམ་རློན་གྱི་གྲོ་པ་ཡོངས་སུ་བརྡལ་བའི་སྟེང་དུ། ཐོད་པ་སྐམ་རློན་
283

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གྱི་བ་གམ་བཏགས་ཤིང་ཚིལ་ཆེན་དང་མཆིན་ཁྲིའི་དར་བུ་ཁད་དུ་འཕུར་བ། སྒོ་བཞི་
ལྕོག་བཞི་རབ་ཏུ་རྒྱས་ཤིང་དུར་ཁྲོད་འབར་བའི་གསས་ཁང་ཆེན་པོའི་བདུད་སྲིན་
ལྤགས་པའི་སྒོ་ཡོལ་བྲི་བ། འོད་གསལ་རིག་པའི་གསལ་ཕུག་དོད་པ། སྤྲུལ་པའི་དར་
འཕྱང་ཡོངས་ལ་ཁྱབ་པ། བར་འཁྱམས་ཁྲག་གི་རྒྱ་མཚོ་འཁྱིལ་པ། ཟངས་ལྕགས་
འཁྲུགས་པའི་ར་བས་བལྟམས་པར་བསྐྱེད། གསས་ཁང་ཆེན་པོ་དེ་ཡི་དབུས་སུ་ཟུར་
གསུམ་དམར་ནག་མེ་རིས་བརྒྱན་པ། དེ་རྒྱབ་ཟླ་གམ་འབར་བ་ཁྲག་མཚོ་འཁྲུགས་
པའི་ཕྱི་རིམ་ཐོད་པའི་འཕྲེང་བས་བསྐོར་བ། དེ་རྒྱབ་འཁོར་ལོ་རྩིབས་བཞི་རྩིབས་དྲུག་
རིམ་པས་འཁྲུགས་པ། སྒོ་བཞི་ལ་པད་མ་འབར་བའི་གདན། དེ་ཡི་དབུས་སུ་མ་ལྗང་
ནག་ཡོངས་སུ་གྱུར་བ་ལས། མ་གཅིག་དབང་གི་ལྷ་མོ་ཞལ་གསུམ་ཕྱག་དྲུག་དྲེའུ་
དམར་མོ་ལ་བཅིབས་པ། ཞལ་གསུམ་ནི་གཡས་དཀར་བ་གཡོན་དམར་བ་དབུས་
མཐིང་བ། སྤྱན་བསྒྲད་པ། སྙན་གདེངས་བ། ཤང་གཉེར་བ། ཞལ་གདངས་བ།
ཚེམས་གཙིགས་པ། ལྗགས་འདྲིལ་བ། སྨང་ར་དང་རྫི་སྨིན་རྣམས་མེ་སྟག་ལུ་གུ་རྒྱུད་
དུ་འཕྲོ་བ། ཕྱག་དྲུག་གཡས་གསུམ་དབྱུག་ཏོ་དང་རལ་ཀྱུ་དབལ་ཕུར་བསྣམས་པ།
གཡོན་གསུམ་ན་གཡུང་དྲུང་ཁ་ཊཾ་ཐོད་ཞལ་བསྣམས་པའོ། །ཞབས་གཉིས་གཡས་གྱི་
གཡོན་ནས་བརྐྱང་བསྐུམ་དྲེའུ་དམར་མོ་རླུང་གི་བཤོག་པ་ཅན་གྱི་གདན་ལ་བརྗིད་པ།
གཞན་ཡང་དུར་ཁྲོད་ཀྱི་ཆས་དང་རུས་པའི་རྒྱན་གྱིས་བརྒྱན་པ། མེ་རླུང་དུད་སྤྲིན་ཀྱི་
གསེབ་ན་འགྱིང་བ། སྤྱི་བོར་ཁྲོ་རྒྱལ་ཡབ་ཡུམ་དང་། དེ་ཡི་དབུ་རྒྱན་སྟོན་པ་འཆི་
མེད་གཙུག་ཕུད་དུ་གསལ་བའི་ཕྱི་རིམ་དུ། ཟླ་གམ་སུ་མ་གཅིག་སྐུ་གསུམ་མ་མོ་དགུ་
ཁྲི་དགུ་འབུམ་རྣམས་གསལ་བ། དེ་རྒྱབ་འདབ་བཞི་ལ་དུས་བཞི། རྩིབས་དྲུག་ལ་
དུས་དྲུག་མ་མོ། བར་འཁྱམས་སུ་ཡེ་ཤེས་འཇིག་རྟེན་ཀྱི་མ་མོ་དབལ་མོ་བོན་སྐྱོང་
སྲུང་མ་དང་བཅས་པ་རྣམས་ཀྱང་། སྐུ་མི་གདུག་འཇིགས་པའི་ཆ་བྱེད་ཅན། གསུང་
284

བཀའ་གསང་དབང་གི་ལྷ་མོའི་རྒྱུད། །
བསྭོ་ཆ་ཧ་ལའི་སྒྲ་སྒྲོགས་པ། ཐུགས་ལེགས་ཉེས་དམ་ཚིག་ཚུལ་བཞིན་བསྲུང་བ།
ཡོན་ཏན་འཕྲིན་ལས་བཞི་ལ་ཐོགས་པ་མེད་པ། འཕྲིན་ལས་གཡུང་དྲུང་བོན་གྱི་
བསྟན་པ་བསྲུང་བ། དེ་ལྟར་ལྷ་མོའི་བསྟོད་དབྱངས་བྱ། བཅུ་གཉིས་འཕྲིན་ལས་
མཐར་ཕྱིན་པ། ལྷ་མོའི་ཐུགས་དམ་རྒྱུད་བསྐུལ་ཏེ། གསང་སེམས་བསྟན་པ་རྒྱས་པའི་
ཆེད། འགྲོ་དོན་སྤྲུལ་པའི་རིག་འཛིན་གྲལ། འཐོབ་ཕྱིར་བདེན་གཉིས་གཡུང་དྲུང་
བོན། འཁོར་ལོ་བསྒྱུར་བའི་གཅོད་རིམ་ལ། གསང་བར་བཞི་རུ་བསྐོར་ལུགས་བསྐྱེད།
ལྷ་མོའི་བདག་ཞལ་ཁུམ་ལ་ལྷུང༌། གྲལ་རིམ་ཅི་ལྟར་ལེགས་པར་འབྲེལ། མཐར་ཕྱིན་
ལས་སུ་བསྒྲུབ་པར་བྱ། ས་མ་ཡཱ། རྒྱ་རྒྱ་རྒྱ།
༧ གསུམ་པ་མཐར་ཕྱིན་འབྲས་བུ་དྲུག །དངོས་གྲུབ་དམ་བཅས་གཏོར་མ་གཏོང་།
བྲོ་དང་རྫོགས་རིམ་འབྲས་བུ་བརྟག ། གོ་རིམ་དྲུག་གིས་སྐབས་སུ་འཆད། ཐོག་མར་
འབྲས་བུ་བསྒྲུབ་པ་ལ། དངོས་གྲུབ་ཡང་སྙིང་ཞུ་བ་ནི། དངོས་གྲུབ་ཟས་སྐམ་སྤྱི་
ལྟར་བཞག །རང་གི་མདུན་ལ་ལྷ་ཚོགས་བསྒོམ། དངོས་གྲུབ་གང་འདོད་བླང་བར་
བྱ། ཐིག་ལེ་གསུམ་གྱི་འཕྲོ་འདུ་ཙམ། དུག་གསུམ་སྐུ་གསུམ་བདེ་ཆེན་བསྙོམས། རང་
དང་ལྷ་ཚོགས་དབྱེར་མེད་དུ། རིག་པ་སྦྱིན་བུ་མ་བཅོས་བཞག །གཉིས་པ་ལུ་གུ་རྒྱུད་
ཉིད་དོ། ། ལྷ་མོ་ཡུམ་དང་སློབ་དཔོན་གྲོགས། དམ་ཚིག་གཅིག་ཏུ་མཉམ་པར་བསྲེལ།
སྔགས་ཀྱི་ལུ་གུ་རྒྱུད་དུ་སྦྲེལ། སྔོན་ཚེ་བསྙེན་པའི་ལས་འཕྲོ་སད། དིང་འདིར་ཞལ་
མཐོང་སྤྲོ་བ་བསྐྱེད། ད་ཡང་རྟག་ཏུ་མི་འབྲལ་བསྙེན། ལྷ་མོ་ཁྱོད་ཀྱང་འགྲུབ་འགྱུར་
ན། མཐར་ཡང་ཐམས་ཅད་བདེ་བ་ཆེ། འགྲོ་བ་དྲུག་བཅས་གཅིག་ཏུ་བསྡོམ། གསུམ་
པ་གཏོར་མ་འབུལ་བ་ནི། འབེན་བཤོས་རྐང་གསུམ་ཁ་རུ་བཏིགས། མངོན་སྤྱོད་
འབར་བའི་དགོངས་པ་བཞེངས། ཡི་དམ་བདེར་གཤེགས་ཞི་ཁྲོ་ལ། སྤྱན་གཟིགས་
གཏོར་མ་བཟང་པོ་གཏོང་། ལྷ་མོ་དམ་ཅན་རྒྱ་མཚོ་ལ། འཕྲིན་ལས་བཞི་ཡི་གཏོར་མ་
285

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གཏོང་། འཇིག་རྟེན་སྐྱོང་བའི་སྡེ་རྣམས་ལ། ལས་བྱེད་ལས་ཀྱི་གཏོར་མ་གཏོང་། དེ་
བཞིན་གཏོར་མ་གཏོང་བའི་མཐུན། བོན་གྱི་བསྟན་པ་བཤིགས་པ་དང༌། གཤེན་
རབ་དབུ་འཕང་སྨད་པ་དང༌། རྔ་ཐོག་དཀོར་ལ་འབགས་པ་དང་། ཟམ་མོའི་དམ་
ལ་ལྡོག་པ་དང་། སྒྲུབ་གཤེན་སྐུ་ལ་བརྡོ་བ་རྣམས། ལྷག་མེད་བརླབ་པའི་ལས་སུ་
འདོད། བསྟན་པ་རྒྱས་པའི་མདེལ་འུ་ཡིན། བཞི་པ་བྲོ་ཡི་རིམ་པ་ལ། སྒྲུབ་གཤེན་
རྣལ་འབྱོར་གསལ་རིག་ཀློང་། ཡི་དམ་རྒྱ་མཚོའི་དགོངས་སྤྱོད་ཀྱིས། རི་རབ་རྒྱ་མཚོའི་
ཏིང་འཛིན་བཞེངས། གྱི་གྲན་བོན་དགྲ་སྡིག་ཆེན་རྣམས། འཕང་ངོ་རྒྱ་མཚོའི་སྟེང་དུ་
འཕང་། མནན་ན་རི་རབ་འོག་དུ་མནན། ལྡོག་མེད་ཕྱག་རྒྱ་བཞི་ཡིས་རྒྱ། བྱ་བ་སྙིང་
པོ་སྐྱེས་ཀྱི་བར། ནམ་ཀྱང་ཐར་མེད་དགོངས་པ་གསལ། ཐམས་ཅད་ཞི་བདེ་ཆ་ལ་
འགོད། དགའ་བའི་བྲོ་བརྡུང་ཀླུ་དབྱངས་ལེན། ལྔ་པ་རྫོགས་རིམ་བྱ་བ་ནི། ཀུན་རྫོབ་
མཚན་མའི་སྣང་བ་ཀུན། སྤྲོ་བསྡུ་རིག་པ་སེམས་ཀྱི་ངང་། གསལ་སྟོང་རིག་པ་གཅིག་
ལ་ལྷུང༌། ཐུགས་དམ་སྙིང་པོ་ཡི་གེ་མ། གསལ་བ་ཡེ་ཤེས་འཕྲོ་འདུ་ལ། དམ་ཡེ་
དབྱེར་མེད་གཅིག་ཏུ་བལྟའ། ཁྱབ་བདལ་གཅིག་ཏུ་འབྲས་བུ་བསྒྲུབ། ལྷ་དང་ས་བོན་
ཐིག་ལེ་སེམས། དབྱེར་མེད་གཅིག་ཏུ་སྟོང་པར་བཞག །མི་དམིགས་བདེ་ཆེན་རྒྱ་ཡིས་
འདེབས། དྲུག་པ་འབྲས་བུ་སྒྲུབ་པ་ལ། དངོས་གཞི་བསྙེན་བསྒྲུབ་མཐར་ཕྱིན་ནས།
མཐར་བྱུང་ལས་ཀྱི་སྦྱོར་བ་ལ། གསང་སྔགས་འབྲས་བུ་སྨིན་བྱེད་དབང་། དབང་གི་
སྨིན་པ་མ་བྱས་ན། ས་བོན་རླན་དྲོད་མ་འཕྲོད་པའི། འབྲས་བུ་སྨིན་དུ་སེམས་དཔའ་s
འདྲ། སྨིན་གྲོལ་དབང་དུ་ཞུ་བར་དགོས། བཀྲ་ཤིས་པར་ཤོག །
286

མ་མོ་གབ་པ་གནད་ཀྱི་སྲོག་གཟེར་རྒྱལ་མོ་
གསང་བའི་ཐིག་ལེ་བཞུགས་པའི་
དབུས་ཕྱོགས་སྙོ། །
༄༅། །བྦཚེhང་།ཛཀོལ་མཎessཆ་《 ཞང་ཞུང་སྐད་དུ། མ་མ་ཅིང་ཙ་དེ་ཝ་ཧྲིམ་ཤི་སྤ་
འོ། །བོད་སྐད་དུ། སྲིད་རྒྱལ་ཡང་སྙིང་འདུས་པ་མ་མོ་གབ་པའི་སྲོག་གཟེར། རྒྱལ་
མོ་གསང་བའི་ཐིག་ལེ་ཞེས་བྱ་བ་མཁའ་འགྱིང་ཁྲོ་བོ་ཆེན་པོ་དྲེགས་པ་ཟིལ་གནོན་
དཔལ་ལ་ཕྱག་འཚལ་ལོ། །ད་འདི་ནས་མར་ལ་དབལ་མོ་ཕྱི་ནང་གསང་གསུམ་གྱི་
ཡང་སྙིང་། ལྷ་མོ་མོ་རྒྱུད་ཐམས་ཅད་ཀྱི་སྡོང་པོ། ལོག་ལྟ་བོན་གཤེད་ཐམས་ཅད་ཀྱི་
སྲོག་བདག །བསྟན་དགྲ་གེ་ཤན་ཐམས་ཅད་ཀྱི་གཉའ་ནོན། གཡུང་དྲུང་བསྟན་པ་
བོན་གྱི་སྲུང་མ། རྒྱུད་འཛིན་གཤེན་པོ་ཡོངས་ཀྱི་སྒྲུབ་སྡེ། བོན་སྐྱོང་ཕྱི་ནང་གསང་
གསུམ་གྱི་རྩ་བ། གསང་སྔགས་སྡོང་པོ་དགུ་འདུས་ཀྱི་བཀའ་སྡོད། རྩོད་ལྡན་དུས་ཀྱི་
རྣལ་འབྱོར་དགྲ་ལྷ། དྲེགས་པ་ཕོ་རྒྱུད་ཐམས་ཅད་ཀྱི་གཙོ་མོ། །ཕྱི་ནང་གི་ཡུམ་ཆེན་
མོ་ཁྲོས་པའི་རྫུ་འཕྲུལ། མཁའ་འགྱིང་ཡབ་ཡུམ་རོལ་པའི་སྲས་མོ། སྟོང་གསུམ་གཡུལ་
ལས་རྒྱལ་བའི་དཔལ་ལྡན། སྐུ་གསུམ་ཁྲོ་རྒྱལ་དགྱེས་པའི་སྦྱོར་ཡུམ། དུས་གསུམ་
སྟོན་པ་ཡོངས་ཀྱི་བཀའ་ཉན། སངས་རྒྱས་བསྟན་འཛིན་གཤེན་པོའི་མཚོན་ཆ། མ་མོ་
དགུ་ཁྲི་དགུ་འབུམ་གྱི་སྙིང་ལ་གབ་པའི་གནད། སྲོག་གི་གཟེར་བུ་དང་འདྲ་བ་རྒྱལ་
287

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མོ་གསང་བའི་ཐིག་ལེ་ཞེས་བྱ་བ་རྒྱུད་ཀྱི་སྙིང༌། དོན་གྱི་མདོ་རྩ་དག་ལག་ཏུ་འཁྲིད་
པའི་ཐབས་འདི། སྐལ་མེད་ལོག་ལྟ་ཅན་ལ་གབ་རྒྱ། བོན་ཚོང་ཟོག་པོ་འགའ་ལ་སྦས་
རྒྱ། དྲེད་པོ་སད་འབྱམས་སྡེ་ལ་གསང་རྒྱ། རུ་ཏྲ་ངོ་གཉིས་སྡེ་ལ་སྡོམ་རྒྱ། གལ་མེད་
གནད་འགལ་སྡེ་ལ་ཐམས་རྒྱ། ས་མ་ཡཱ། རྒྱ་རྒྱ་རྒྱ།
ད་འདི་ནས་དོན་རྣམ་པ་གསུམ་དུ་བསྟན་ཏེ། ཐོག་མར་ལོ་རྒྱུས་ཀྱི་གླེང་སློང་བ་
དང་། གཉིས་པ་སྒྲུབ་པའི་གཞུང་བསྲང་བ་དང་། གསུམ་པ་ལས་སྦྱོར་གྱི་མཐའ་བྱུང་
བའོ། །དེ་ལ་དང་པོ་རྒྱུས་ཀྱི་ཁོག་དབུབ་པ་ལ་གསུམ་སྟེ། དང་པོ་ཇི་ལྟར་བྱུང་ཚུལ།
གཉིས་པ་བྱེ་བྲག་བསྟན་ཚུལ། ཐ་མ་སྒེར་དུ་འཆད་པ་དང་གསུམ་ལ། དང་པོ་གཉིས་
ལོགས་སུ་འབྱུང་ལ། འདི་སྒེར་དུ་གང་དང་གང་ལ་བརྒྱུད་པ་ནི། སྤྱིར་གཡུང་དྲུང་གི་
བོན་རིན་པོ་ཆེ་ནམ་མཁའི་ངོགས་ལ་ཉི་ཟླ་ཤར་བ་བཞིན་དུ་སྟོན་པ་གཤེན་རབ་ཀྱི་སྐུ་
རིང་ལ་མདོ་སྔགས་ཟུང་དུ་འཆར་བ་དང༌། སྒོས་བོད་འདིར་དར་ཚུལ་ལ། གཤེན་
རབ་ཆེན་པོ་མྱ་ངན་ལ་འདས་རྗེས་སུ་གདུང་ཚོབ་མུ་ཆོ་ལྡེམ་དྲུག་བྱོན་ནས། སངས་
རྒྱས་ཀྱི་ཞིང་ཁམས་སུ་བོན་བསུ་བའི་འཁོར་ལོ་བསྐོར་ཚེ། ཤེས་རབ་རྒྱུད་ལ་འབྱངས་
ཤིང་མཁས་པའི་ཕུལ་དུ་བྱུང་བ་གྲངས་མེད་པར་བདག་གོ །དེ་ཚེ་བོད་དང་ཞང་
ཞུང་ལ་སོགས་མངའ་རིས་ཐམས་ཅད་བོན་གྱི་ཉི་མ་ཤར། དུས་དེར་ཁྱད་པར་ཅན་
དུ་ལྷ་སྲས་མི་ཡི་རྗེ་བོ་རྒྱལ་པོ་སྐྱ་སིང་གི། སྲས་ཡུམ་ཆེན་པོ་ཐུགས་རྗེ་བྱམས་མའི་བྱིན་
རླབས་གནང་བའི་རྒྱལ་པོ་མུ་ཁྲི་བཙན་པོ་དེ། དབུ་ནག་མི་ཡི་རྗེ་བོ་རུ་གཤེགས། དེ་
དང་དུས་མཉམ་དུ་ནམ་མཁའ་སྣང་བ་མདོག་ཅན་གྱིས། བོད་ཁམས་འགྲོ་བ་ཐམས་
ཅད་གདུལ་བྱ་དཀར་པོ་བོན་དུ་འདུལ་བའི་དུས་ལ་བབ་པ་དང་། དེ་དུས་མཁས་པ་
ཆེན་པོ་བཞི་ལ་སོགས་གྲུབ་ཐོབ་རིག་འཛིན་མང་པོ་རང་རང་གདུལ་བྱ་ལོ་ཙཱ་བསྒྱུར་
ནས། སྟོད་ཁྱུང་ལུང་དངུལ་མཁར་མན་ཆད། སྨད་ཤེལ་ལེ་རྒྱ་གར་ཡན་ཆད་དུ། ཟ་
288

རྒྱལ་མོ་གསང་བའི་ཐིག་ལེ།
རང་གཡུང་དྲུང་རི་ཁྲོད་ལ་སོགས་གནས་ཆེན་སུམ་ཅུ་རྩ་བཞི་བཞག །ཡར་ལུང་སོག་
ཀ་ལ་སོགས་འདུས་གནས་སུམ་ཅུ་རྩ་བདུན་བཏབ། ཁྲི་བརྩེག་ཡང་འདུས་ལ་སོགས་
གསས་ཁང་བརྒྱ་དང་རྩ་བརྒྱད་བཞེངས། སངས་རྒྱས་ཀྱི་བསྟན་པ་རིན་པོ་ཆེ་རབ་ཏུ་
དར་ཞིང་རྒྱས་པ་ལགས་སོ། །དེའི་སྐབས་ཤིག་ན། གནམ་རྒྱལ་ས་ཡི་བདག་པོ་སྐུ་ཐོབ་
གོང་མ་འགའ་ཞིག་གཤེགས་པའི་ཤུལ་དུ། གྲི་རུམ་བཙད་པོ་བྱ་བའི་རྒྱལ་སྲས་ཤིག །
དེས་སེམས་ལ་གདོན་གྱིས་བཟུང་ནས་གཡུང་དྲུང་གི་བོན་ཀྱང་བསྣུབ་ཅི་ཚུགས་ཏུ་
བལྟས་ནས་བསྟན་པ་བཤིགས་སོ། །དེ་ལ་གཉིས་པོ་གང་དུ་བསྟན་ཞེས་བོན་གཤེན་
རྣམས་སྔ་ནས་གཅིག་ཏུ་འཆིང་ན། ཞལ་གྲོས་གཅིག་ཏུ་འཆམས་པའམ་གྱེར་སྤུངས་
དྲན་པ་ནམ་མཁས་སྟག་གཟིག་ཡུལ་ནས་བསྒྲོད་པའི་དཔེ་ཐབས་ཅིག་མཆིས་པ་དེ་
གླེང་ངོ༌། ། དེ་ཚེ་གྱེར་སྤུངས་དྲན་པ་ནམ་མཁའ་དེ་ནས། རྫུ་འཕྲུལ་ཐབས་ལྡན་གྱི་
གཤེན་པོ་ལགས་པས། ཡུལ་ཁྱུང་ལུང་དངུལ་མཁར་གྲོང་ཁྱེར་ཆེན་པོ་རྒྱལ་བ་མཉེས་
ཞེས་བྱ་བར་བཞུགས་ཚེ། བོན་གཤེན་རྣམས་ཡར་ལུང་སོག་ཀ་བོན་གྱི་འདུ་གནས་སུ་
དབེན་ནོ། །དེ་ལ་མཁས་པ་སྟོང་རྒྱུང་མཐུ་ཆེན་གྱིས་གསུངས་པ། ཀྱེ་མ་བོན་གཤེན་
འཚོགས་པ་རྣམས། འདི་ལ་གང་གཉན་གང་མི་གཉན། ས་ལ་དབང་བའི་རྒྱལ་པོ་
གཉན། གཉན་པའི་རྒྱལ་སྲས་གདོན་གྱིས་རློམ། རྒྱལ་དེ་ཡི་གང་ན་གང་མི་གཉན།
སངས་རྒྱས་གཡུང་དྲུང་བོན་འདི་གཉན། གཉན་པའི་བསྟན་པ་འབྲི་གང་བྱུང་། སང་
ཕ་རོལ་གང་གཉན་གང་མི་གཉན། ལས་འཇིགས་བྱེད་གཤིན་རྗེ་ཆོས་རྒྱལ་གཉན།
གཉན་དེ་ལ་ཆེ་གསུམ་སྲིད་ན་མེད། མེད་པ་འདི་བར་ཆད་ཡོང་འདུག་པས། ཐབས་
དང་རྫུ་འཕྲུལ་ཅི་བདོག་ལགས། ཅེས་གསུངས་པས། དེ་ལ་མེ་ཉག་ལྕེ་ཚས་གསུངས་
པ། མཁས་པ་བོན་གཤེན་རིག་འཛིན་རྣམས། འཇིག་རྟེན་འདིར་ན་གཉན་པ་རྒྱལ་
ཡིན་ཞིང་། རྒྱལ་པོ་རང་ཁྲིམས་འགལ་ན་རང་སྲོག་གུམ། མ་གུམ་དེ་ལ་གཉན་ཙམ་
289

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཆ་གཞལ་མེད། དེ་ཡི་གོང་ནས་གཉན་པ་གཤེན་བོན་མིན། ཡིད་བཞིན་ལོག་ལྟ་
མ་བསྒྲལ་སྔགས་དམ་འགལ། མ་འགལ་གྱུར་ཀྱང་སངས་རྒྱས་བསྟན་པ་ནུབ། ཕ་
རོལ་གཉན་པས་གཤིན་རྗེ་ཡིན་སྲིད་ཀྱང་། དགེ་སྡིག་རུས་མ་འཕེན་ལེན་མ་རྟོགས་
པ། ཀུ་ཀ་ཁོ་ལ་བག་སྐྲག་སྐྱེ་མི་དགོས། འདི་ནས་ལོག་ལྟའི་ལུགས་ཅིག་དངོས་ཡིན་
འདུག །གཡུང་དྲུང་བོན་གྱིས་བསྒྲལ་བའི་ཐབས་ཤིག་བརྩམ། མ་བསྒྲལ་བཞགས་
ན་བོན་འདི་ཐེ་ཚོམ་ལྟར། དེ་ཕྱིར་ལོག་ལ་བསྒྲལ་བའི་ཐབས་བརྩམ་འཚལ། ཞེས་
གསུངས་ནས། དེ་ལ་བླ་ཆེན་ལྔ་བརྒྱ་དྲན་པས་གསུངས་པ། གསན་དང་བོན་གཤེན་
རིག་འཛིན་རྣམས། རྒྱལ་སྲས་གྲི་གུམ་བཙན་པོ་འདི། ལོག་པ་བདུད་ཀྱིས་བསླུས་
གྱུར་ཀྱང་། མྱུར་དུ་བསྒྲལ་བའི་བཀའ་མཆིད་དམ། བོན་གཤེན་རྣམས་ཀྱང་ཅུང་མ་
ལགས། སྔོན་རྒྱལ་གཤེན་ས་ལ་མཉམ་ཆགས་དུས། ནམ་མཁའ་སྣང་བ་མདོག་ཅན་
དང༌། བོད་རྒྱལ་མུ་ཁྲི་བཙད་པོ་གཉིས། བོན་དང་གཤེན་གཉིས་ཐ་ཚིག་བསྡོམ། ཐ་
ཚིག་དེ་ལ་མི་འགལ་ལམ། ལུང་འགལ་ལོག་པར་མི་འགྲོ་འམ། མགོ་ནག་མི་ཁས་མི་
དད་དམ། བོན་གཤེན་སྨེ་བ་མི་འགྱུར་རམ། འོང་ཀྱང་སངས་རྒྱས་ཐབས་ཐུགས་
ནི། གང་བསྐོར་འདམ་གྱི་ཕུར་པ་ལྟར། ཕྲིན་ལས་བཞི་ལ་ཅི་བསྐོར་བདེ། གང་དག་
གཉིས་པོ་དེ་འདུལ་བསྟན། དར་ཙམ་བརྟགས་ན་མི་འཚར་རམ། ཞེས་གསུངས་པས།
ཡང་སྟོང་རྒྱུང་གིས་གསུངས་པ། སྐྱེ་བ་ལྔ་བརྒྱ་མ་བསྒྲིབས་གསལ། གཡུང་དྲུང་བོན་
ལ་རང་དབང་སྤྱོད། སངས་རྒྱས་ཐུགས་ཀྱི་འོད་ཟེར་ཅན། རྫུ་འཕྲུལ་ཞབས་ཀྱི་ཞིང་
ཁམས་བསྒྲོད། འཆི་མེད་སྐུ་ལ་བསྐྱེད་མི་ཚུགས། ཐབས་ཐུགས་རྗེ་ཆེན་པོ་དེ་ལགས་
སོ། །སྟག་གཟིག་ཕྲོམ་གྱི་ཡུལ་གླིང་ན། ལྔ་བརྒྱ་དྲན་པ་ཉིད་མ་གཏོགས། གང་ཟག་
ཕལ་གྱི་མི་བསྒྲོད་པས། གྱེར་སྤུངས་ལྔ་བརྒྱ་དྲན་པ་ཁྱོད། ནུབ་ཕྱོགས་སྟག་གཟིག་
ཡུལ་དུ་བྱོན། རི་རྒྱལ་ལྷུན་པོའི་གནས་མཆོག་ན། གཤེན་རབ་ཆེན་པོ་བཞུགས་པའི་
290

རྒྱལ་མོ་གསང་བའི་ཐིག་ལེ།
ཕྱིར། དེ་ལ་སྔོན་ལས་འཕྲལ་རྐྱེན་གྱི། རྒྱལ་བློན་གདུག་པའི་སྤྱོད་པ་འདི། འདུལ་བའི་
ཐབས་ཤིག་ཡོད་ལགས་མཆིས། དེ་ནས་བླ་ཆེན་དྲན་པ་ཉིད་ནི་རྫུ་འཕྲུལ་གྱི་ཞབས་
དང་ལྡན་ཏེ། སྟག་གཟིག་གི་ཡུལ་རི་རྒྱལ་ལྷུན་པོའི་ཕོ་བྲང་། འོད་ཀྱི་ལྷ་རི་སྤོས་མཐོང་
གྱི་རྩེ་མོ་ཤེལ་གྱི་དབྱིབས་བྲག་སྲིན་མོའི་རྩ་བ། ལྗོན་ཤིང་མཛེས་པའི་ཚལ། ཤེལ་གྱི་
བྱ་སྐྱིབས་རུ་བཞུགས་པའི་མདུན་དུ་བྱོན་ཏེ་མཆིས། དེ་ལ་བླ་ཆེན་དྲན་པས་གསེར་
གྱི་མཎྜལ་བུམ་པས་བརྒྱན་པ་ཞིག་ཕུལ་ནས། ཞུས་པ། ཀྱིའ་ལྷ་ཡི་རིག་འཛིན་མི་ཡི་
མགོན། དམུ་རིགས་དྲ་མའི་གདུང་འཛིན་པ། ནམ་མཁའི་མདོག་འཆང་གཟི་བརྗིད་
ཅན། སྟོན་པ་ཆེན་པོ་ཉིད་ལ་འདུད། བདག་ཉིད་ཆེན་པོ་བོད་ཡུལ་དབུས་ནས་
མཆིས། སྔོན་རྒྱལ་བ་གཤེན་རབ་བྱོན་པའི་རྗེས། གནམ་གྱི་རྗེ་བོ་མི་ཡི་མགོན། གཉའ་
ཁྲི་བཙད་པོའི་རྒྱལ་སྲིད་ལ། མུ་ཁྲི་བཙད་པོས་འཛིན་པའི་དུས། ཉིད་ཀྱི་བསྟན་པ་
བཞགས་པའི་སྲོལ། ངེད་བོན་གཤེན་རྣམས་ཀྱིས་འཚོགས་ན་ཡང་། རྒྱལ་སྲས་གྲི་
རུམ་བཙད་པོ་ཞེས། རྒྱས་སར་ཕྱུང་སྟེ་མཆིས་པ་ལ། ལོག་ལྟ་བདུད་ཀྱིས་བསླུས་
ནས་ཀྱང་། བོན་བསྣུབ་ལས་སྤྱོད་ལོག་པར་བྱེད། བསྟན་པ་རིན་ཆེན་ནུབ་སྟེ་མཆིས།
སྔོན་ལས་འཕྲལ་རྐྱེན་ཅི་ལ་ཐུག་འདི་ལ་འདུལ་ཐབས་མཆིས་སམ་ལགས། ཉིད་ཀྱི་
རྩལ་བར་མཛད་དུ་གསོལ། ཞེས་ཞུས་པས། དམུ་རྒྱལ་གཤེན་གྱི་སྟོན་པ་ནམ་མཁའ་
སྣང་བ་མདོག་ཅན་གྱིས་བཀའ་སྩལ་པ། ཀྱི་བོད་ཀྱི་གཤེན་པོ་རྫུ་འཕྲུལ་ཅན། སྐྱེ་བ་
སྔ་ཕྱི་ལྔ་བརྒྱ་དྲན། རྒྱལ་བ་ཐུགས་ཀྱི་གཉེར་དཔོན་སྟེ། ནམ་མཁའ་ལྟ་བུ་དགོངས་
པ་ཅན། དཔའ་འོ་ཐབས་ལྡན་ལེགས་གསོན་དང་། སྔོན་སྲིན་པོ་དྷ་ཤ་ཤྲི་བ་དེ། བླ་
མ་སྟག་ལ་མེ་འབར་གྱིས། ཐུགས་ཀྱི་དགོངས་པས་བསྒྲལ་བའི་ཚེ། སྨོན་ལམ་ལོགས་
པའི་ལས་དབང་དང་། འཕྲལ་རྐྱེན་འབྲེལ་པའི་རྒྱུར་ལགས་པས། དེ་ལ་འདུལ་བའི་
ཐབས་མཆིས་སོ། །སྔོན་ཀྱང་རྒྱལ་བ་གཤེན་རབ་དེས། འགྲོ་བ་ཐབས་ཀྱིས་འདུལ་བ་
291

གསུང་རབ་སྒོ་མཛོད་རིན་པོ་ཆེའི་གླེགས་བམ། 145145
ལ། བདུད་སྲིན་ལོག་པའི་བར་ཆོད་བརྩོམ། དེ་ལ་ཞི་ཁྲོ་ཕྱི་ནང་བོན། ཤེས་རབ་ཡུམ་
གྱི་དཀྱིལ་འཁོར་ནས། བྱུང་བའི་སྲིད་རྒྱལ་ཡང་སྙིང་འདི། སྲུང་མར་བསྟན་པའི་བར་
ཆོད་བཟློག །འཆི་མེད་གཙུག་ཕུད་དགོངས་དོན་འགྲུབ། གཡུང་དྲུང་བོན་གྱི་བསྟན་
པ་བཙུགས། སེམས་ཅན་འགྲོ་རྣམས་བདེ་སྐྱིད་ཟིན། དེ་ཡི་རྗེས་སུ་མཐུན་པའི་ཆེད།
ད་ལྟ་དུས་ཀྱི་བསྐལ་པ་ལ། བོན་གྱི་དབུ་འཕང་བསྟོད་པའི་དོན། ཡང་སྙིང་འདུས་པ་
འདི་བསྟན་དང་། སངས་རྒྱས་བསྟན་པ་མི་ནུབ་བོ། ། ཕྱི་རབས་དུས་ཀྱི་ཐ་མར་ཡང་།
བསྟན་སྲུང་རྒྱལ་པོ་འདི་བསྒྲུབ་དང་། རྣལ་འབྱོར་བསམ་པའི་དོན་རྣམས་གྲུབ། ཕ་
དགྲ་བོན་གཤེད་རྩད་ནས་གཅོད། དམུ་གཤེན་གཉེན་ལ་ཕོད་བཙུག་འདྲ། དབང་
སྡུད་གྱུར་ནས་བརླག་པར་འགྱུར། འདི་ལ་རབ་ཏུ་སྤྱོད་པར་གྱིས། ཅེས་གསུངས་ནས་
བསྟན་ཏོ། །དེ་ནས་སྒོས་བོད་དུ་བསྟན་པ་དལ་ཚུལ་བསྟན་པ་སྟེ་དང་པོའོ། ། ས་མ་ཡཱ།
ཨི་ཐི། ཁི །
༧ ད་གཉིས་པ་བསྒྲུབ་པའི་གཞུང་བསྲང་བ་ལ། གྱེར་སྤུངས་རིག་འཛིན་ཆེན་པོ་
དྲན་པ་ནམ་མཁའ་ཉིད་ཀྱིས་སྣང་བ་མདོག་ཅན་ལ་ཞུས་པ། ཀྱེ་མ་ནམ་མཁའི་མདོག་
ཅན་གཤེན། ད་ལྟ་དུས་ཀྱི་ཐ་མ་ལ། མ་རུང་བདུད་སྲིན་ལོག་པའི་སྟོབས། མངོན་
སུམ་མི་ལ་བརྫུ་ནས་སུ། སངས་རྒྱས་བསྟན་ལ་བར་ཆོད་བརྩམ། འདི་འདྲའི་བཟློག་
ཐབས་མཆིས་པ་ཡིས། ཕྱི་ནང་བོན་གྱི་སྲུང་མ་ཆེ། སྲིད་རྒྱལ་ཡང་སྙིང་འདུས་པ་
འདི། ལས་ཀྱི་དབྱེ་བ་ཅི་ལྟར་སྲིད། རྒྱལ་གཤེན་ཉིད་ཀྱིས་སྩལ་དུ་གསོལ། ཞེས་ཞུས་
པས། དེ་ནས་སྣང་བ་མདོག་ཅན་གྱིས་གསུངས་པ། ཨེ་མ་ལྔ་བརྒྱ་དྲན་པ་ལགས།
ཐུགས་ཀྱི་དབང་པོ་གཏོད་པར་ཉོན། དབྱིངས་ཉིད་ཡུམ་གྱི་ཀློང་ཆེན་པོར། གཟུགས་
དབྱིབས་ཁ་དོག་བྱེ་བྲག་མེད། མཚན་མར་འཛིན་པའི་དབྱེ་ཤག་མེད། མིང་དུ་འཛིན་
པའི་དངོས་པོ་མེད། རྒྱུ་དང་རྐྱེན་དུ་གྲུབ་ཏུ་མེད། ཡོད་དང་མེད་པའི་སྐྱེ་མཆེད་
292

རྒྱལ་མོ་གསང་བའི་ཐིག་ལེ།
མེད། འདི་ཞེས་བྱ་བའི་གཟའ་གཏད་མེད། བཅས་དང་བཅོས་པའི་འདུས་བྱས་མེད།
སེམས་ཅན་སངས་རྒྱས་དབྱེར་མི་འབྱེད། འཁྲུལ་དང་སྒྲིབ་པའི་དབྱེ་མ་ཞུགས། ཡོད་
དང་མེད་ཀྱི་མཐར་མ་ལྟུང་། རྟག་དང་ཆད་པ་གང་མི་མངའ། དབྱིངས་ཉིད་མཚན་
མ་མེད་པ་ལ། འདི་ཞེས་བྱ་བའི་གཟུངས་སོ་བྲལ། སྤྲོས་བྲལ་རང་བཞིན་མཐའ་བྲལ་
ལ། མཐའ་དབུས་ཕྱོགས་མཚམས་བརྗོད་དུ་མེད། ཡུམ་ཆེན་སྐྱེ་འགགས་མེད་པ་ལ།
སྣ་ཚོགས་གྲུབ་པའི་བརྟགས་པ་མེད། ཆེན་པོ་དངོས་པོ་མེད་པ་ལ། ཀ་དག་ཕྱག་རྒྱ་
གཞོམ་ཞིག་བྲལ། བྷ་ག་བདེ་ཆེན་འབྱམས་ཡས་ལ། ཐོག་བཅས་མཚན་མའི་གདག་
བྱར་མེད། མེད་པ་ཆེན་པོ་སྟོང་པ་དག །སྟོང་ཉིད་ཤེས་རབ་རང་བཞིན་ལ། ངང་
ཉིད་གཡོ་བ་ཅི་ཡང་མེད། ཐོགས་མེད་ཡུམ་ཆེན་ཕར་ཕྱིན་དེས། ཐུགས་ཉིད་གདོད་
གདུལ་བྱ་འདུལ་བྱེད་ཐབས་བསྟན་དེས། བསྐྱེད་པ་ཆེན་པོའི་
ནས་སྤྲོས་བྲལ་ཀྱང་། 
ཀློང་ནས་བསྐྱེད། འགག་མེད་སྣང་བ་གང་ཡང་སྤྲུལ། དབྱིངས་དང་ཡེ་ཤེས་འབྲེལ་
བ་ལ། ཐབས་དང་ཤེས་རབ་ཆོ་འཕྲུལ་དུ། སྐྱེ་འགགས་མེད་པའི་སྤྲུལ་པ་ནི། དབྱིངས་
ཡེ་གདན་ཐབས་གཅིག་རྫོགས་ལ། ཡེ་ཤེས་འཇིག་རྟེན་དབྱེར་རུ་སྤྲུལ། ཀ་དག་འབའ་
གའི་དབྱིངས་ཀློང་ལས། འཁོར་དང་མྱང་འདས་ས་མཚམས་སྲིད། གདུལ་བྱ་འདུལ་
དཀའ་འདུལ་བའི་དོན། ཐབས་དང་ཤེས་རབ་ཕྱག་རྒྱ་བསྒོམ། དེ་ཡང་དབྱིངས་ནས་
ས་ལ་དགོ །ཤར་ཅིང་གྲོལ་བའི་རང་བཞིན་དེར། འདི་སྐད་ཐོས་པའི་དུས་གཅིག་ན།
སྤྲོས་བྲལ་གནས་ལུགས་ཡེ་གཞི་ནི། ཕྱི་སྣོད་ནང་བཅུད་འཁོར་འདས་བོན། བསམ་
ཡས་སྙིང་པོ་བྱང་ཆུབ་སེམས། འདི་ལས་མ་བྱུང་གཅིག་ཀྱང་མེད། བཅོས་སླད་བློ་
བྲལ་སལ་ལེ་བ། དེ་ལ་བག་ཉལ་མ་རིག་པའི། དབང་བྱས་དུག་གསུམ་དུག་ལྔ་སོགས།
འཁོར་བའི་སྡུག་བསྔལ་ཅི་ཡང་ཤར། རིགས་དྲུག་ཞིང་དང་བར་ཆོད་བདུད། དེ་
འདུལ་བོན་དང་ཡེ་ཤེས་ལྔ། དབྱེ་བ་སྤྲུལ་པར་དུ་མར་སྲིད། ཞེས་གསུངས་སོ། །ཡང་
293

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
གསུངས་པ། སྲིད་པ་ཡང་སྙིང་འདུས་པ་འདིར། རྩ་བའི་རྒྱུད་ལ་གསུམ་དུ་བྱུང་།
ཐིག་ལེ་དགུ་སྐོར་རྩ་བའི་རྒྱུད། གབ་པ་གསུམ་སྦྲེལ་སྐུ་ཡི་རྒྱུད། མཐའ་བཏུལ་གནད་
འབེབས་གསུང་གི་རྒྱུད། སྡེབས་དཀྲུགས་ཆེན་པོ་ཐུགས་ཀྱི་རྒྱུད། ལས་ཀྱི་མན་ངག་
གྲངས་ལས་འདས། ཡང་སྙིང་འདུས་པ་རྩ་བའི་རྒྱུད། ལས་བཞི་ཡོངས་རྫོགས་སྐུའི་
རྒྱུད། ཡང་ཐིས་སྔགས་སྒྲུབ་གསུང་གི་རྒྱུད། འཕྲུལ་གྱི་མེ་ལོང་ཐུགས་ཀྱི་རྒྱུད། གབ་པ་
སྲོག་གཟེར་རྩ་བའི་རྒྱུད། བམ་ཆེན་རྔམ་པ་སྐུ་ཡི་རྒྱུད། གསང་ཐིས་ཁོལ་ཕྱུང་གསུང་
གི་རྒྱུད། བརྣགས་པ་ཡང་དྲིལ་ཐུགས་ཀྱི་རྒྱུད། ལས་ཀྱི་མན་ངག་གྲངས་ལས་འདས།
དེ་ལྟར་རྩ་བའི་རྒྱུད་གསུམ་བྱུང་། རྩ་བའི་རྒྱུད་མཆོག་དེ་གསུམ་ལ། སྐུ་གསུང་ཐུགས་
ཀྱི་རྒྱུད་གསུམ་ཚུལ། སོ་སོར་དབྱེ་བ་འདི་ལྟར་བྱུང་། ཐིག་ལེ་དགུ་སྐོར་ཕྱི་ཡི་ཚུལ།
ཡང་སྙིང་འདུས་པ་ནང་གི་ཚུལ། གབ་པ་སྲོག་ཟེར་གསང་བའི་ཚུལ། ཐམས་ཅད་
ཞལ་གསུམ་ཕྱག་དྲུག་པ། མ་མོ་གསང་ཐིས་ཕྱི་སྒྲུབ་སྟེ། ཐུགས་ཀྱི་གཟེར་བུ་ནང་སྒྲུབ་
ཡིན། རྩ་བའི་ཡང་སྙིང་གསང་སྒྲུབ་བོ། །རྩ་བའི་རྒྱུད་སྡེ་འདི་གསུམ་ཡང་། འབར་
བའི་རྒྱལ་པོ་དབང་གི་ལྷ། མཁའ་འགྱིང་ཁྲོ་བོའི་ཐུགས་ལས་བྱུང་། ཞེས་གསུངས་ཏེ་
རྒྱུད་ཀྱི་དབྱེ་བ་བསྟན་པའི་ལེའུ་སྟེ་གཉིས་པའོ། །།ས་མ་ཡཱ། ཨི་ཐི། །
༧ དེ་ལ་ཡང༌། བླ་ཆེན་དྲན་པ་ནམ་མཁས་དམུ་གཤེན་སྣང་བ་མདོག་ཅན་ལ་
གསོལ་པ། ཨེ་མ་ཧོ། རྒྱལ་བའི་གདུང་ཚོབ་འགྲོ་བའི་མགོན། བསྟན་པའི་གཉེར་
དཔོན་སྟོན་པ་མཆོག །གསང་རྒྱུད་གབ་པ་སྲོག་གཟེར་སོགས། རྒྱུད་གསུམ་རྒྱུད་ཀྱི་བྱེ་
བྲག་དེ། སོ་སོར་འདྲ་མེན་ཅི་ཙམ་མཆིས། སྲོག་གི་སྙིང་པོ་ཅི་ལ་གཏད། བྱུང་ཁུངས་
ལོ་རྒྱུས་མ་ལུས་པ། ངེས་པར་བདག་ལ་བསྟན་དུ་གསོལ། ཞེས་ཞུས་པ་ལ། དམུ་རྒྱལ་
སྣང་བ་མདོག་ཅན་དེས་གསུངས་པ། ཨེ་མ་གསུང་གི་བསྟན་པའི་སྐབས། རྒྱལ་བའི་
ཐུགས་ཀྱི་གཉེར་དཔོན་ནི། དམུ་གཤེན་དྲན་པ་ཁྱོད་ཉིད་སོགས། བོན་གཤེན་བརྒྱ་
294

རྒྱལ་མོ་གསང་བའི་ཐིག་ལེ།
དང་རྩ་བརྒྱད་ཀྱིས། བོན་གྱི་བསྟན་པ་སྤེལ་བ་ལ། བོན་གྱི་བསྟན་པ་དར་བའི་ཕྱིར།
ཞུས་པའི་དོན་ནི་བདག་གིས་བཤད། མ་ཡེངས་ཉོན་ལ་མ་བརྗེད་ཟུངས། སྔོན་ཚེ་
བསྐལ་པ་དང་པོའི་དུས། དབྱིངས་ཀྱི་ཡུམ་ཆེན་དེ་ཉིད་ཀྱི། གདུལ་བྱ་འདུལ་དཀའ་
འདུལ་བའི་དོན། སྤྲོས་མེད་སྤྲོས་པའི་རང་བཞིན་ལས། ཕྱི་ནང་སྣོད་བཅུད་ཅི་ཡོང་
བསྲིད། དེ་ལ་ཁྱད་པར་ཉིད་སྤྲུལ་ནི། མ་མོ་སྲིད་པ་རྒྱལ་མོ་དང་། དབྱིངས་ཤེས་
འབྲེལ་བའི་མ་མོ་དང་། ཀློང་ལ་འཕྱོ་བའི་མ་མོ་དང་། རྫུ་འཕྲུལ་ཐབས་ལས་སྤྲུལ་པ་
ཡི། མ་མོ་དགུ་ཁྲི་དགུ་འབུམ་དང་། ཐུགས་རྗེ་ལས་ལ་སྤྲུལ་པ་ཡི། མ་མོ་དགུ་ཁྲི་དགུ་
འབུམ་དང་། སྤྲུལ་པ་དེ་ལས་སྤྲུལ་པ་ཡི། མ་མོ་བྱེ་བ་ས་ཡ་སྟེ། ལས་བྱེད་སྲིད་པའི་
མ་མོ་དང༌། སྤྲུལ་པ་ལས་ལ་སྤྲུལ་པ་ཡི། སྤྲུལ་པ་འཇིག་རྟེན་མ་མོ་དང་། མ་ཡཾ་མ་
བདུད་རྒྱལ་མོ་དང་། བདུད་མོ་སྲིན་མོའི་ངང་ཚུལ་སོགས། སྤྲུལ་པ་སྣ་ཚོགས་ཅི་ཡང་
བསྲིད། ལ་ལས་བོན་གྱི་བསྟན་པ་སྲུང་། ལ་ལས་སྟོང་གསུམ་ཞིང་ཀུན་ཉུལ། ལ་ལས་
འགྲོ་བའི་སྲོག་དབུགས་འཕྲོགས། ས་དལ་ལས་དལ་ཡམས་ཆོ་འཕྲུལ་གཏོང་། དེ་ལྟར་བུད་
མེད་སྣ་ཚོགས་ཀྱིས། སྟོང་གསུམ་འཇིག་རྟེན་ཞིང་ཀུན་གང་། དེ་ལྟར་ཉེས་ལེགས་
གཉིས་ལྡན་གྱི། ཡོ་གལ་སྲོང་བཟུངས་མ་བྱས་ཏེ། སྲིད་པ་རྒྱལ་མོའི་རང་བཞིན་གནས།
དེ་ཚེ་བོན་ཉིད་བ་གའི་དབྱིངས། བཞི་བཅུ་རྩ་ལྔའི་ཡོང་གོང་ན། བསྐལ་པ་མེ་ལྟར་
འབར་བ་ཡི། ཁྲོ་གཏུམ་འབར་བའི་གསས་མཁར་གྱི། དུར་ཁྲོད་གསང་བའི་གཞལ་
ཡས་ནས། གཙོ་མཆོག་ཁྲོ་རྒྱལ་མཁའ་འགྱིང་དེས། མ་མོ་དབང་དུ་བསྡུ་དགོས་ཏེ།
གཡོ་མེད་གཡོ་བའི་ཆོ་འཕྲུལ་བསྟན། འབར་བའི་སྐུ་ལ་གར་དགུ་ལྡན། ཁྲོ་ཚུལ་བཞི་
བཅུ་རྩ་ལྔ་བསྟན། གསུང་ནི་གྲགས་སྟོང་དབྱེར་མེད་ལ། བསྭོ་ཆ་ཧ་ལའི་སྒྲ་ཆེན་
སྒྲོགས། སྟོང་ཞིང་བདག་མེད་ཐུགས་ཉིད་ལས། དབང་སྡུད་ཟིལ་གནོན་ཆོ་འཕྲུལ་
གཡོས། འཇིགས་པའི་ཆས་ནི་བརྒྱད་བཅུ་རྫོགས། ཞལ་གསུམ་ཕྱག་དྲུག་གཡས་སུ་
295

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འགྱིང་། མེ་རི་དགུ་འབུམ་དབུས་དཀྱིལ་དུ། དྲེགས་པ་ཕོ་མོ་བསྣོལ་བརྩེགས་ཤིང་།
སེམས་ཅན་ལྔ་དང་པད་ཉི་ཟླ། གདན་གྱི་བོན་བརྒྱད་རྫོགས་པའི་སྟེང་། འབར་བའི་
སྐུ་ནི་འཚིགས་ཤིང་རྔམ། དེ་ལ་ཕྱོགས་བཅུའི་སངས་རྒྱས་ཀྱིས། མགྲིན་ཅིག་སྡེབས་
ནས་དབལ་ལ་བསྟོད། དེ་ཚེ་དབལ་གྱི་རྒྱལ་པོ་དེའི། དབུས་མཐིང་བོན་སྐུའི་ཨེ་ཞལ་
ནས། བསྭོ་བསྭོ་བསྭོ་ཡི་སྒྲ་དབྱངས་ལྡིར། གཡས་དཀར་ཐབས་ཀྱི་ཨེ་ཞལ་ནས། ཆ་
ལ་ཆ་ལ་ཆ་ཡི་ཆ་ལྡིར་སྒྲོགས། གཡོན་དམར་ཤེས་རབ་ཨེ་ཞལ་ནས། ཧ་ལ་ཧ་ལ་ཧ་
ལའི་སྒྲ། དྲག་ཏུ་སྒྲོགས་པའི་ང་རོ་ཡི། ན་རག་གདར་སོ་ཡན་ཆད་ནས། གཙང་མ་
རིགས་ལྔ་མན་ཆད་ཀྱི། ཡེ་ཤེས་འཇིག་རྟེན་ཞིང་ཁམས་ཀུན། གཡོ་ཞིང་འདར་དང་
མེར་བ་དང་། ཐུག་ཅིང་ཆེམས་ལ་ལྡེགས་པ་དང་། འཁྲུགས་ཤིང་འཚིགས་ལ་ཕྱོགས་
པ་སོགས། མི་བཟོད་རབ་ཏུ་གཡོ་བར་འབྱུང་། དེ་ཚེ་མ་མོ་སྡེ་ཚོགས་ནི། དབྱིངས་
ཀློང་སྤྲུལ་པའི་མ་མོ་རྣམས། སྐྲག་ཅིང་བསྔང་ལ་རབ་ཏུ་འབར། མཁའ་ལ་ཉུལ་བའི་
མ་མོ་ནི། བྲེད་ཅིང་བརྒྱལ་ནས་གན་དུ་འགྱེལ། སྲིད་པ་འཇིག་རྟེན་མ་མོ་ནི། གཡང་
ཟ་གྱུར་ནས་གུམ་སྟེ་ཕུང་། འཁོར་བའི་རྒྱུ་དྲུག་སེམས་ཅན་ནི། བསམ་དུ་མེད་པ་
ཐུགས་རྗེས་བསྒྲལ། བོན་ཉིད་དབྱིངས་སུ་བསྟིམ་པར་མཛོད། མ་མོ་སྲིད་པ་རྒྱལ་མོ་
སོགས། མཁའ་ཀློང་དབྱིངས་གསུམ་མ་མོ་རྣམས། ཁྲོ་བོ་ཆེན་པོའི་གཟི་མཐོང་ནས།
ཁྲོ་བོ་ཆེན་པོའི་མདུན་དུ་འདུས། རང་དམ་སྲོག་གི་སྙིང་པོ་ཕུལ། བསྟན་པ་སྲུང་བར་
ཁ་ཡིས་བླངས། མི་འཁུ་མི་ལྡོག་དམ་བཅའ་བྱས། དེ་ནས་མཁའ་འགྱིང་ཁྲོ་བོ་དེས།
མ་མོ་སྲིད་པ་རྒྱལ་མོ་ལ། མཚན་ཀྱང་བཀའ་གསང་ལྷ་མོ་གསོལ། ཕྱི་ནང་གསང་བའི་
རྒྱུད་གསུམ་གསུངས། ཕྱི་རྒྱུད་ཐིག་ལེ་དགུ་སྐོར་ལ། སྒྲུབ་ཐབས་མ་མོ་གསང་ཐིས་
ཞེས། ལྷ་ནི་ཞལ་གསུམ་ཕྱག་དྲུག་ཅན། དྲེའུ་རྐྱང་དམར་རྟ་ལ་བཅིབས། འཁོར་ནི་
མཁའ་ཀློང་མ་མོ་འབུམ། སྤྲུལ་པ་ལས་བྱེད་མ་མོ་དྲུག །རྫུ་འཕྲུལ་ཐབས་ལྡན་མ་མོ་
296

རྒྱལ་མོ་གསང་བའི་ཐིག་ལེ།
དགུ། ཡང་དག་དོན་གྱི་མ་མོ་བརྒྱད། མཚམས་ཀྱི་མ་མོ་བཞི་བཅུའོ། །ནང་རྒྱུད་ཡང་
སྙིང་འདུས་པ་ལ། སྒྲུབས་ཐབས་ཐུགས་ཀྱི་གཟེར་བུ་ཞེས། གཙོ་མཆོག་ཞལ་གསུམ་
ཕྱག་དྲུག་ཅན། དྲེའུ་དམར་མོའི་རྟ་ལ་བཅིབས། འཁོར་ནི་སྐུ་གསུང་ཐུགས་ཀྱི་ཚུལ།
དབྱིངས་ནས་ཆད་པའི་ཡུམ་ཆེན་གཅིག །ཀློང་གི་མ་མོ་བཅུ་བཞི་དང་། མཁའ་ཡི་མ་
མོ་ལྔ་བཅུ་བརྒྱད། ལས་བྱེད་སྲིད་པའི་བུད་མེད་བཞི། ཡེ་ཤེས་རྫུ་འཕྲུལ་ལས་གསུམ་
གྱི། མ་མོ་དགུ་ཁྲི་དགུ་འབུམ་མོ། །གསང་རྒྱུད་གབ་པ་སྲོག་གཟེར་ལ། སྒྲུབ་ཐབས་
ཐུགས་ཀྱི་རྩ་སྒྲུབ་ཅེས། གཙོ་མཆོག་ཞལ་གསུམ་ཕྱག་དྲུག་ཅན། དུར་ཁྲོད་ཆས་བརྒྱད་
རབ་ཏུ་རྫོགས། ཕྱག་མཚན་རྒྱུ་དྲུག་རྩད་གཅོད་མཚོན། འཁོར་ནི་སྐུ་གསུམ་མ་མོ་
དང༌། ཉིད་སྤྲུལ་ཞི་རྒྱས་དབང་དྲག་བཞི། ལས་བྱེད་དུས་བཞི་རྒྱལ་མོ་དང༌། སྤྲུལ་
པའི་མ་མོ་སྡེ་བཞི་དང་། དུས་དྲུག་སྤྲུལ་པའི་མ་མོ་དང་། བཀའ་ཉན་ལས་བྱེད་སྡེ་
བཞི་དང་། དབལ་མོ་ཉི་ཤུ་རྩ་བདུན་དང༌། བཀའ་ཉན་སྲུང་བྱེད་སྡེ་བཞི་དང་།
གྱད་དམག་བརྟན་མ་ཡན་ཆད་དོ། །འབར་བའི་རྒྱལ་མོའི་ཐུགས་བཅུད་ཡིན། གོ་
རིམ་འཕྲིན་ལས་སོ་སོར་མཆིས། ཞེས་གསུངས་ནས་བྱུང་ཁུངས་བསྟན་པའི་ལེའུ་སྟེ་
གསུམ་པའོ།། །།ས་མ་ཡཱ། ཨི་ཐི། །
༧ དེ་ནས་དྲན་པ་ནམ་མཁའ་དེས། སྣང་མདོག་ཉིད་ལ་འདི་ལྟར་ཞུས། ལས་ཀྱི་
དབྱེ་བ་དེ་ལྟར་ན། གསང་རྒྱུད་གབ་པ་སྲོག་གཟེར་ལ། སྟོན་པ་ཁྲོ་རྒྱལ་མཁའ་འགྱིང་
གིས། གསུངས་བཞིན་གོ་རིམ་མ་ལུས་པ། སྐལ་ལྡན་བདག་ལ་བཤད་དུ་གསོལ། ཞེས་
ཞུས་པས་དེ་ལ་སྣང་མདོག་གིས་བཀའ་སྩལ་པ། གཡུང་དྲུང་བོན་གྱི་མཛོད་འཆང་
བ། གྱེར་སྤུངས་དྲན་པ་ནམ་མཁའ་ཁྱོད། མ་ཡེང་དབང་པོ་གཏོད་ལ་ཉོན། གསང་
རྒྱུད་གབ་པ་སྲོག་གཟེར་གྱི། སྟོན་པ་ཁྲོ་རྒྱལ་མཁའ་འགྱིང་དེས། གསུངས་པའི་གོ་རིམ་
དབྱེ་བ་ནི། སྔོན་ཚེ་འོག་མིན་ཕོ་བྲང་གི། བསྐལ་པ་མེ་ལྟར་འབར་བ་ནི། སྐུ་བཞེངས་
297

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འབར་བ་ལྷ་ཡི་གཙོ། ཁྲོ་བོ་འདུས་པའི་གཙོ་མཆོག་དེས། རྫུ་འཕྲུལ་ལས་བྱུང་ཕོ་
བྲང་གིས། བ་ག་ཀློང་ཆེན་རང་བཞིན་གྱི། དུར་ཁྲོད་འཁྲུགས་པའི་དཀྱིལ་འཁོར་
ནི། སྐུ་ནི་འབར་བའི་ཆ་ལུགས་ལ། གསུངས་ནི་བསྭོ་ཆ་ཧ་ལའི་གདངས། ཐུགས་
ནི་ཡེ་ཤེས་མཉམ་པ་ཉིད། རང་བཞིན་དེ་ནི་རང་བཞིན་བཞུགས། གཙོ་མཆོག་དེ་
ཡི་འཁོར་འདུས་ནི། མ་མོ་སྲིད་པའི་རྒྱལ་མོ་དང་། སྐུ་གསུང་ཐུགས་ཀྱི་མ་མོ་དང༌།
ཡེ་ཤེས་འཇིག་རྟེན་ལ་སོགས་ཀྱི། ལས་དང་སྲིད་པའི་མ་མོའི་ཚོགས། གྲངས་མེད་
དཔག་ཏུ་མེད་པ་ཡི། བཀའ་འཁོར་རྣམས་དང་ཐབས་གཅིག་བཞུགས། མ་མོ་ཐམས་
ཅད་དབང་སྡུད་དེ། དམ་བཏགས་སྲོག་སྙིང་ཕུལ་བ་ནི། སྲིད་པ་རྒྱལ་མོ་ལ་སོགས་
ཏེ། སྐུ་གསུང་ཡེ་ཤེས་མ་མོ་ཡི། མ་མ་ཛ་བྷོ། ཅེས་པའི་སྲོག་གི་སྙིང་པོ་ཕུལ། སྤྲུལ་པ་
མཚམས་ཀྱི་མ་མོ་སོགས། དབལ་མོ་དམ་ཅན་ཐམས་ཅད་ཀྱིས། ཛ་ཛ་རཾ་རྦད་ཐུན་
བྷོ་ཞེས། སྲོག་གིས་སྙིང་པོ་དེ་ལྟར་ཕུལ། དེ་ལ་ཁྲོ་རྔམ་དབལ་ཆེན་པོས། དགྱེས་པར་
མཛད་དེ་བཀའ་སྩལ་པ། ཡོངས་སུ་བསྟན་ན་འདི་ལྟ་སྟེ། བསྭཱ་ཨོཾ། མ་མ་ཛ་བྷོ། རག་
མོ་ཙིརྟ་ས་མ་ཡ། ཛ་ཛ་རོ་ཟད་ཐུན་བྷོ། ཡིག་འབྲུ་ཉི་ཤུ་རྩ་དགུ་ལ། ཚིགས་བར་བཅུ་
བདུན་ཐམ་པ་ཡོད། འཁོར་ཡིག་བཅུ་དགུ་ཉེ་བར་སྦྱར། ཤད་བར་བཞི་རུ་འདོགས་
པ་སྟེ། ན་རོ་ལྔ་དང་གི་གུ་གཅིག ། ཡ་བཏགས་གཉིས་དང་ཞབས་ཀྱུ་གཅིག །མ་ནོར་
ངེས་པའི་ཐེམ་དང་སྦྱར། མ་མོ་འདུས་པའི་སྙིང་པོ་འདི། སུས་བསྒྲུབ་སུ་ལ་འཁོར་
བར་གྱིས། སུས་མངགས་སུ་ལ་སྡོང་གྲོགས་མཛོད། གཡུང་དྲུང་བོན་གྱི་བསྟན་པ་
དང༌། ཕྱི་རབས་སྒྲུབ་གཤེན་དམ་ལྡན་ལ། སྐུ་ལ་བསྡོ་ཞིང་འགྲན་དུ་ཚོལ། བོན་གྱི་
བསྟན་པ་བཤིག་པའི་སྡེ། གཤེན་དམ་ཁྱད་དུ་གསོད་པ་དང་། རྔ་ཐོགས་དཀོར་ལ་
འབགས་པ་དང་། ཟབ་མོའི་དམ་ལ་ལྡོག་པ་དང་། གཤེན་རབ་དབུ་འཕང་སྨད་པ་
དང་། བདག་ལ་ཕོད་དུ་བཙུགས་པ་དང༌། སེམས་ཅན་ཡོངས་ལ་གནོད་བྱེད་དང་།
298

རྒྱལ་མོ་གསང་བའི་ཐིག་ལེ།
ཕྱིན་ཅི་ལོག་ཏུ་སྤྱད་པ་ལ། འཕྲིན་ལས་ལྔ་ཡི་རྫུ་འཕྲུལ་གྱི། མངོན་སྤྱོད་སྟོབས་ཀྱིས་
ཞིང་བཅུ་སྒྲོལ། རྒྱུ་དྲུག་འཁོར་བའི་ཕྱག་མས་ཐོབས། སེམས་ཅན་བདེ་བའི་ལམ་ལ་
འགོད། བསྭོ་ཨོཾ་མ་མ་ཛ་བྷོ། རག་མོ་ཙི་རྟ་ས་མ་ཡཱ། ཛ་ཛ་རམ་རྦད་ཐུན་ཕྱོགས། བསྔོ་
ཨོཾ་མ་མ་ཛ་བྷོ། རག་མོ་ཙི་རྟ་ས་མ་ཡཱ། ཛ་ཛ་རཾ་རྦད་ཐུན་ཕྱོགས། བསྭོ་ཨོཾ་མ་མ་ཛ་བྷོ།
རག་མོ་ཙི་རྟ་ས་མ་ཡཱ། ཛ་ཛ་རཾ་རྦད་ཐུན་བྷོ། ཞེས་གསུངས་པས་མ་མོ་རྣམས་ཀྱང་།
འདར་བ་དང༌། སྙིང་འཁྲུགས་པ་དང་། དགའ་བ་དང་། འཚིགས་པ་དང་། འཕར་
བ་དང་། བདེ་བ་རྒྱས་པ་དང་། སྟོབས་བསྐྱེད་པ་དང་། ནུས་འབར་བ་དང་། ཤུགས་
ཆེ་བ་དང༌། ལུས་ལྡིང་བ་དང་། ངག་སྣ་ཚོགས་འབྱིན་པ་ཞིག་བྱུང་ངོ། ། དེ་ནས་སྲིད་
པ་རྒྱལ་མོ་ལ་སོགས་ཏེ། འཁོར་དུ་འདུས་པའི་མ་མོ་ནི། དབྱིངས་ཀྱི་མ་མོ་དང་། ཀློང་
གི་མ་མོ་དང་། མཁའ་ཡི་མ་མོ་དང༌། ལས་བྱེད་ཀྱི་མ་མོ་དང༌། གཞན་ཡང་མ་མོ་
དགུ་ཁྲི་དགུ་འབུམ་དང༌། དབལ་མོ་ཉི་ཤུ་རྩ་བདུན་དང༌། བརྟན་མ་དང་སྐྱོངས་
མ་དང༌། མ་ཡམ་དང་མ་བདུད། གཙང་རིགས་དང་དཀར་ཕྱོགས་སྐྱོང་བའི་མ་མོ་
བཅས་ཏེ་སྟོན་པ་ལ་མདུན་ནས་རྒྱབ་ཏུ་བསྐོར་དང༌། ལྷ་ཕྱག་དགུ་ཕྲུག་ཏུ་བཙལ་
ནས། མཆོད་པའི་ལོངས་སྤྱོད་རྒྱ་ཆེན་པོ་ཕུལ་ཏེ། མདུན་དུ་འཁོད་དེ་བསྟོད་པ། ཨེ་
མ་ཧོ། བོན་སྐུ་བདེ་ཆེན་རང་བཞིན་ལས། འབར་བའི་རྒྱལ་པོ་སྐུ་བཞེངས་ལ། འགྲོ་
བ་དྲངས་བའི་ཐབས་བསྟན་མཛད། གཙོ་ཆེན་མཆོག་ལ་གུས་པས་བསྟོད། བདག་
ཅག་འདུས་པའི་འཁོར་རྣམས་ཀྱི། མ་མོ་ཀུན་འདུས་ཡང་སྙིང་གིས། སྲོག་གི་སྙིང་པོ་
འདྲེན་པ་ཡི། ཕྱི་རབས་དམ་ལྡན་རྣལ་འབྱོར་གྱི། བསྟན་དང་བསྟན་འཛིན་བཅས་པ་
ལ། བསྒྲུབས་ན་འཁོར་ཞིང་མངགས་ན་འགྲོ། སྦད་ན་ལས་བྱེད་བོས་ན་འོང་། གཞན་
ཡང་བསྟན་དང་བསྟན་འཛིན་བཅས། གཤེན་དམ་མི་བརྩི་ལོག་པའི་ཚོགས། སྔགས་
འཆང་སྐུ་ལ་བསྡོ་བ་དང་། སྲུང་མ་གཉེན་ལ་འགྲན་པ་དང་། བོན་གྱི་བསྟན་པ་
299

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བཤིགས་པ་དང་། གཤེན་དམ་ཁྱད་དུ་གསོད་པ་དང་། རྔ་ཐོགས་དཀོར་ལ་འབག་
པ་དང་། ཟབ་མོའི་དམ་ལ་ལྡོག་པ་དང༌། གཤེན་རབ་དབུ་འཕང་སྨད་པ་དང་།
བདག་ལ་ཕོད་དུ་བཙུག་པ་དང་། སེམས་ཅན་ཡོངས་ལ་གནོད་བྱེད་དང་། ཕྱིན་ཅི་
ལོག་ཏུ་སྤྱོད་པ་དང་། འཕྲིན་ལས་ལྔ་ཡིས་ཤུགས་བསྐྱེད་ནས། མངོན་སྤྱོད་ཁྲོས་པའི་
སྟོབས་ཕྱུང་སྟེ། དབང་དུ་སྡུད་ལ་རྡུལ་དུ་བརླག །རིང་པར་བཀུག་ལ་མྱུར་དུ་བསྒྲོལ།
དེ་བས་འཕྲིན་ལས་གང་ཡང་བསྒྲུབ། ཞེས་གསོལ་བས། ཁྲོ་བོའི་རྒྱལ་པོ་འབར་བ་
འདུས་པ་ལྷ། གཙོ་མཆོག་མཁའ་འགྱིང་གིས་བཀའ་སྩལ་པ། དེས་ནས་མ་མོའི་གསང་
འཛབ་ནི། ཕྱི་རབས་དམ་ལྡན་སྒྲུབ་གཤེན་གྱི། རྒྱུན་དུ་ཡི་དམ་བྱས་འགྱུར་ན། བྷ་ག་
བདེ་ཆེན་དབྱིངས་ཉིད་དུ། སྐྱེ་མེད་བོན་སྐུ་རྫོགས་སངས་རྒྱས། དུས་བཞི་དུས་དྲུག་
བཟླ་བ་ན། ལས་བཞི་གྲུབ་ཅིང་བསམ་དོན་མྱུར། མི་བརྗེད་ཉ་ལ་བསྙེན་འགྱུར་ན།
མཁའ་ཀློང་དབྱིངས་གསུམ་མ་མོ་ཡིས། སྡོང་གྲོགས་མཛད་ཅིང་བསྟན་པ་བསྲུང་།
དེ་བས་འདི་ལ་ནན་དུ་གཙོ། ཞེས་བཀའ་བསྩལ་ནས་འཁོར་གྱི་མ་མོ་བྱེ་བ་ས་ཡའི་
ཚོགས་རྣམས་ལ། མཁའ་གསང་སྙོམས་འཇུག་བདེ་བ་ཆེན་པོའི་དབང་བསྐུར་ནས།
དམ་བཏགས་སྲོག་སྙིང་དྲངས་ཏེ་ལས་བཅོལ་པའི་དོན་དབབ་བོ། །ཞེས་བཀའ་སྩལ་
ཏོ། མ་མོ་སྲིད་པའི་རྒྱལ་མོ་ཡང་སྙིང་འདུས་པའི་གབ་པ་གནད་ཀྱི་སྲོག་གཟེར་རྒྱལ་མོ་
གསང་བའི་ཐིག་ལེ་ལས་དབང་དུ་སྡུད་དེ་དམ་ལ་བཞག་ཅིང་སྲོག་སྙིང་དྲངས་ནས་
འཕྲིན་ལས་བཅོལ་བའི་ལེའུ་སྟེ་དང་པོའོ།། །།
༧ དེ་ནས་ཡུམ་སྲིད་པ་རྒྱལ་མོ་ལས་སོགས་འཁོར་རྣམས་ཀྱིས། ཨེ་མ་ཁྲོ་བོ་
ཆེན་པོ་ལགས། བདག་ཅག་འདུས་པའི་འཁོར་རྣམས་ལ། འཕྲིན་ལས་རྫོགས་པའི་
དཀྱིལ་འཁོར་གྱི། མ་མོ་འདུས་པའི་སྲོག་སྙིང་ངོ༌། །འདི་ལ་བརྟེན་ཏེ་གསང་བའི་
རྒྱུད། འཕྲིན་ལས་ཡོངས་རྫོགས་རྒྱུད་དང་ནི། བསྒྲུབ་པའི་གོ་རིམ་མ་ལུས་པ། རིམ་
300

རྒྱལ་མོ་གསང་བའི་ཐིག་ལེ།
པ་བཞིན་དུ་རྫོགས་པ་ཉིད། མ་ལུས་བདག་ལ་བཤད་དུ་གསོལ། ཞེས་ཞུས་པས་
དེ་ལ་གཙོ་མཆོག་གིས་བཀའ་སྩལ་པ། མ་མོ་སྲིད་པའི་རྒྱལ་མོ་སོགས། འདུས་པའི་
འཁོར་རྣམས་ལེགས་པར་ཉོན། ཐེ་ཚོམ་མེད་པ་ཟབ་མོའི་བཀའ། བཏང་སྙོམས་མི་
དགོས་སྙིང་པོའི་བོན། ངག་གསུངས་དོན་ལ་ལེགས་ཉོན་དང༌། མང་པོའི་བོན་ལ་
བཅུད་ཕྱུང་སྟེ། ཡོངས་རྫོགས་བདག་གིས་བཤད་དུ་གསོལ། མ་མོ་འདུས་པའི་སྙིང་
པོ་ལ། ཡོངས་རྫོགས་བསམ་ལས་འདས་གྱུར་ཀྱང་། སྤྱི་དོན་རྣམ་པ་གསུམ་ཡིན་ཏེ།
སྔོན་འགྲོ་བཅའ་གཞི་བསྟན་པ་དང་། དངོས་གཞི་སྙེན་སྒྲུབ་བསྟན་པ་དང་། ལས་
སྦྱོར་གང་ལ་གང་དགོས་སོ། །དང་པོ་སྔོན་འགྲོ་བཅའ་གཞི་ནི། ཐོག་མར་མཚན་ལྡན་
གནས་མཆོག་ནི། སྒྲུབ་གནས་སྤྱི་དང་གསང་བ་འདི། བསྒྲུབ་ན་མཚན་ལྡན་གནས་
བཙལ་བ། ཐུན་མོང་གནས་དང་ལས་བཞིའི་གནས། དང་པོ་ཐུན་མོང་གནས་མཆོག་
ནི། དབུས་རི་བརྗིད་ལ་ཤར་དུ་ལྟ། སྤྱོད་དང་ཆག་པ་ལྷོ་ཤར་བདེ། ཉི་ཟླ་འཆར་སྔ་
ཐལ་ཕྱི་བ། ནོར་བུ་ཟབ་ཏུ་དྲིལ་འདྲའམ། རྒྱལ་པོ་གདན་ལ་བཞུགས་འདྲ་ཡི། རྩེ་མོ་
གངས་དཀར་གནམ་དུ་གཟིངས། ཟུར་ལ་བྲག་རི་མཚོན་ཆ་གཤིབས། དེ་ལ་གདུག་
པའི་བྱ་ཁྲའི་ཚོགས། འཕུར་ལྡིང་འཁོར་ཏེ་ཚང་ཚོལ་བ། རྐད་ལ་རྫ་རི་ནགས་ཚལ་
འདྲེས། མོན་ནོམ་སོགས་པོ་ཁྲོས་འདྲ་ལ། གཅན་ཟན་ངར་སྐད་འཁྲོས་པའི་ས། རྩ་
བར་ནགས་སྤང་གཡུ་མཚོ་མེར། སྐྱི་མདང་རླབས་འཁྲུགས་ཤུགས་ཀྱིས་བསྐྱེད། ཀླུ་
གླང་ངར་སྐད་དྲག་པོ་འདོན། ཟུར་ཞོལ་དུར་ཁྲོད་གྲམ་པ་འདྲ། ཁ་དོག་དཀར་
སེར་དམར་སྔོ་བ། འདྲེས་མ་འདྲེ་སྟེ་ཐུན་མོང་གནས། བྲག་དཀར་འཛོམས་ལ་དྲི་
བཟང་ཤིང་། སྐྱེས་ཏེ་གནམ་ས་ཟླུམ་ཤས་ཆེ། རྩི་ཤིང་མེ་ཏོག་དཀར་ཤས་ཆེ། སྐྱིད་
དར་ཞི་བ་ཁོ་ནའི་གནས། རི་བྲག་སེར་ཤས་རིན་ཆེན་སྤུངས། རྒྱས་པའི་ཤིང་དང་
གྲུ་བཞི་ཤས། རྩི་ཤིང་མེ་ཏོག་སེར་པོའི་གནས། མཐར་རྫོགས་རྒྱས་པའི་གནས་སུ་
301

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
བཤད། རི་བྲག་མེ་རི་མཆེད་འདྲ་དང༌། ས་ལུ་འབར་བ་རབ་སྐྱེས་ཤིང༌། རྩི་ཐོག་
དམར་ལ་གནམ་ས་གནས། དམར་ཤས་ཅན་དེ་གནས་སུ་བཤད། རི་བྲག་སྲིན་མོ་
ངུ་འདྲ་ལ། དྲག་ཤིང་རྒྱས་ཤིང་རྩི་ཐོག་ནག །གནམ་ས་ཟུར་གསུམ་ཅན་དྲག་པོ། དེ་
ལྟར་ས་གནས་རྙེད་ནས་སུ། དབེན་ལ་མི་འཇིགས་གསས་ཁང་བརྩེགས། ཐོད་པ་
སྐམས་རློན་བ་གམ་བཏགས། བྱ་གཅན་གདུག་པ་སོབ་ཀྱིས་བརྒྱན། དར་ནག་རུ་
མཚོན་ཕྱོགས་བཞིར་ཕྱར། ནང་དུ་མ་མོའི་དཀྱིལ་འཁོར་བཞེངས། སྒྲུབ་པའི་བརྟེན་
རྫས་མཆོད་རྫས་བསགས། ཤེལ་དང་བ་སོ་བསེ་ཁབ་གསུམ། ཟངས་འོད་འབར་བའི་
གཏོར་གཞོང་དུ། དངོས་གཞི་འབྲུ་སྣའི་གཙང་ཕྱེ་ལ། ཞི་རྒྱས་དབང་དྲག་གཏོར་མ་
གསུམ། མ་མོ་གནད་དུ་ནམ་བསྒྲུབ་ཀྱང་། དམ་ཚིག་གནད་དུ་བཅས་བ་སྟེ། དཀར་
མངར་གཏོར་མ་ཟླུམ་པོ་བཅས། ཐིག་ལེ་ཐིག་ཕྲན་དག་ཆང་དང་འབྲུ་དགུའི་གྲུ་བཞི་
བཅས། འབྲང་ལྕེ་ལྟ་བུའི་ཐིག་ལེས་བརྒྱན། ཤ་ཁྲག་དམར་གྱི་ཟུར་གསུམ་ལ། ཟླ་
གམ་ལྟ་བུའི་རྒྱན་དུ་མཛེས། སྙིང་ཕྱེ་བདལ་པའི་གཏོར་མ་ནི། ཟུར་གསུམ་དབང་པོ་
ལྔ་ཡིས་བརྒྱན། འཕྲིན་ལས་ཡོངས་རྫོགས་གཏོར་མ་བཞི། དཀྱིལ་འཁོར་དབུས་ཀྱི་ལྟེ་
བ་ལ། ལྡིང་ཁྲི་བཞི་བརྩེགས་བྱས་པའི་ཁར། ཡས་མར་རིམ་བཞིན་འགོད་པར་བྱ། དེ་
ལ་འབུལ་དང་རང་གཏོར་ནི། དུས་བཞི་རྒྱུ་བའི་ལས་ཀྱི་བཅའ། དབྱར་གསུམ་མེ་ཏོག་
སྟོན་འབྲས་དྲུག །དགུན་གསུམ་ཤ་ལ་དཔྱིད་སྨིན་གཏོར། རིན་ཆེན་བུམ་པ་བཅུད་
ལྡན་ནི། སྙིང་པོ་བསྟིམ་ལ་དཀར་དམར་དང༌། མགུལ་དུ་གསོལ་ཏེ་ལྡིང་ཁྲིའི་ལོགས།
མན་འཇི་ཁྲི་རྐང་སྟེང་དུ་བཞག །མཚན་ལྡན་ཐོད་པ་རྩ་བརྒྱར་སྦྱར། དུམ་གསུམ་
ཁྲག་སྣ་དག་གིས་བསྐང་། ན་ཆུང་སྨན་གྱི་ཐོད་པ་རུ། སྙིང་སྣ་ཤ་སྣ་ཚང་མས་བཀང་།
ཟླ་གམ་གསུམ་ལ་རིམ་པར་བཀོད། ནན་གསུམ་སྙིང་དང་ཁ་ཤུན་བཅས། མ་མོའི་
སྲོག་སྔགས་བྲིས་པ་དང༌། སྐྱེས་དར་སྙིང་གི་སྲོག་དབུགས་བཅས། ལོ་ཟླ་གོང་ནས་
302

རྒྱལ་མོ་གསང་བའི་ཐིག་ལེ།
བཙལ་བྱས་ཏེ། མཐིང་ཤོག་དར་ནག་གདུང་རུས་ལ། ཐབས་ཤེས་གསུང་གི་འཁོར་ལོ་
གསུམ། གསེར་དངུལ་ཟངས་དང་གསུམ་པོ་ཡི། སྲོག་ཡིག་གསུམ་མཐར་རང་རང་
གི། རྩ་སྔགས་བསྐོར་ཏེ་ནང་དུ་བཞུགས། མཐིང་ནག་དར་གྱི་དྲིལ་བར་བྱ། སྐྱེས་པ་
དར་མའི་མཆོག་ཕུར་དང་། ཙན་དན་ཕུར་པ་གསུམ་པོ་སོགས། མགུལ་དུ་བཏགས་
ལ་རྩིབས་བཞིར་གཟུགས། རིན་ཆེན་སྣ་ལྔའི་མདའ་དར་དྲུག ། ཕྱི་རིམ་འཁོར་ལོ་དྲུག་
ལ་གཟུགས། སྨུག་རྒོད་རྩེ་རྒྱལ་ཁྲག་གིས་བྱུག ། མེ་ལོང་བཏགས་པ་བཞི་རུ་བྱ། སྒོ་
བཞི་དག་ཏུ་གཟུགས་པར་བྱ། དབང་པོ་ལྔ་དང་མཆོད་པ་ལྔ། རྣམ་བརྒྱད་སྨན་རག་
གཏོར་གསུམ་ནི། གསུམ་གསུམ་སྤེལ་ནས་མཐའ་ནས་བསྐོར། མཐིང་ནག་དར་གྱིས་
སྟེང་ནས་དབུབ། དམར་སྨུག་དར་གྱིས་ཕྱོགས་ནས་བསྐོར། ཞིང་ངམ་ལྤགས་པ་
སྒོ་ཡོལ་བྱ། བྱ་གཅན་མཆུ་སྡེ་སྙིང་སོགས་དང་། སིལ་སྙན་མང་པོས་ཟ་བུའི་བསྐོར།
སྐྱེས་པ་དར་མའི་མཆོགས་ཕུར་བཞི། ཨ་ལ་ཛ་ཡིས་བརྒྱན་བྱས་ནས། མཐིང་ནག་
དར་གྱིས་ཅོད་པན་གསོལ། དཀྱིལ་འཁོར་སྒོ་བཞིའི་ཐད་དུ་འཛུགས། འབྲུབ་ཁུང་
དང་ནི་ཐོད་ངན་ནི། ལྷོ་ནུབ་མུན་པའི་ཁང་པ་ལ། ཐུན་དང་ཟོར་གྱིས་བསྐོར་ལ་
བཞག །གཞན་ཡང་བྱེ་བྲག་རྫས་རྣམས་ནི། གང་ལ་གང་དགོས་སྐབས་དང་སྦྱར།
སྣོད་བཅུད་ལྡན་པའི་དཔོན་སློབ་ཀྱིས། དབང་ཞུ་དམ་བཅའ་ལག་པར་འབོག །
གཞན་ཡང་རིམ་བཞིན་རྒྱ་ཆེན་ནི། སྤྱི་འགྲོ་གཞུང་ལྟར་ཤེས་པར་གྱིས། སྒྲུབ་ཁང་
དག་གི་ཕྱོགས་བཞི་རུ། པུ་ཐོ་དཀར་པོ་ལུས་རེ་བརྩེགས། རྒྱལ་ཆེན་མངའ་གསོལ་ཐོ་
རུ་བཀོད། བཅའ་གཞི་དེ་ལྟར་ལེགས་པར་བྱ། ཞེས་བཀའ་སྩལ་ཏོ། ། མ་མོ་སྲིད་པ་
རྒྱལ་མོ་ཡང་སྙིང་འདུས་པའི་གབ་པ་གནད་ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་
ལས་བཅའ་གཞི་བསྟན་པའི་ལེའུ་སྟེ་གཉིས་པའོ།། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
303

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རྣམས་མ་ཡེང་ཉོན། མ་མོ་གབ་པའི་སྲོག་གཟེར་ལས། དངོས་གཞི་བསྙེན་སྒྲུབ་གོ་
རིམ་རྣམས། མ་ལུས་རིམ་པར་བདག་གིས་བཤད། ངས་གསུངས་བཀའ་ལ་ཐེ་ཚོམ་
མེད། དེ་བས་རྩེ་གཅིག་ཡིད་ལ་ཟུངས། ད་ཡང་བསྙེན་དང་སྒྲུབ་ཅེས་པ། རྩ་བ་
སྲོག་གི་སྙིང་ཡིག་སྟེ། སོ་སོར་ཕྲལ་བ་སྲོག་ཡིག་ཅེས། ཚིགས་སུ་སྤུངས་ན་རྩ་སྔགས་
གྲངས། ཤམ་བུ་འདོག་ན་བསྙེན་པ་ཟེར། འདོད་གསོལ་ཚིག་གི་གཏང་རག་དང༌།
སྦྲེལ་མར་སྦྲག་ན་སྒྲུབ་པའོ། །ཁྲིགས་སུ་སྡེབ་ན་ལས་བྱང་ངམ། འཕྲིན་ལས་ཆོག་
ཁྲིད་ཞེས་སུ་མིང་། དེས་ན་བསྙེན་དང་སྒྲུབ་པ་ནི། སྤྱི་སྤུངས་གསང་སྔགས་གཞན་
དང་གཅིག །དང་པོ་སྲུང་བ་མཚམས་ཀྱི་དོན། རང་བཞིན་མཁའ་འགྱིང་ང་རྒྱལ་གྱི།
སྲོག་གི་དངས་མ་བསྭོ་ལས་བཟུངས། བསྭོ་ནི་སྐུ་གསུམ་ཡི་གེ་སྟེ། བ་ནི་བོན་སྐུ་བདེ་
བ་ཆེ། ས་ནི་ལོངས་སྤྱོད་ཅིར་ཡང་རྫོགས། ན་རོ་གང་འདུལ་སྤྲུལ་པའི་སྐུ། ཡང་ནི་ས་
བོན་བོན་སྐུ་སྟེ། བ་ནི་ལོངས་སྐུ་ན་རོ་སྤྲུལ། ཅིར་ཡང་འགྱུར་སྟེ་སྐུ་གསུམ་མོ། །དང་
པོ་འགོ་འདྲེས་བསྭཱ་ཡིས་བཟུངས། འཕྲིན་ལས་འགོ་འདྲེས་བསྲོ་ཡིས་འདྲེན། གཙོ་
ཆེན་འབར་བ་འདུས་པའི་གསུང༌། གསུང་གི་མདངས་ལས་བསྭོ་ཡང་འབྱུང་། བསྔོ་
ནི་བོན་ཉིད་དབྱིངས་ལས་ཤར། བསྭོ་ནི་གསས་མཁར་སྤྱི་ལ་སྤུངས། དུས་གསུམ་
བདེར་བར་གཤེགས་པའི་ཚོགས། ཕྱོགས་བཅུའི་རྒྱལ་བ་རྒྱ་མཚོའི་བཅས། གཡོ་མེད་
གཡོ་བའི་ཆོ་འཕྲུལ་དང་། གང་འདུལ་དེར་སྟོན་ཅིར་བསྟན་ཡང་། དགོངས་པ་ཚིག་
གསུམ་འཕོ་བའི་ཚེ། ཐོག་མར་ཡི་གེ་བསྔོ་རུ་བྱུང་། བསྭོ་ནི་བོན་ཉིད་དབྱིངས་ཡི་གེ།
དེ་ཕྱིར་བསྔོ་ཡིས་འདྲེན་པར་བྱེད། དེ་ནས་རང་ཉིད་ཁྲོ་བོ་བསྒོམ། ཕྱོགས་མཚམས་
གྱད་ཆེན་བཅུ་ཡང་བསྐྱེ། ཞལ་གསུམ་ཕྱག་དྲུག་མེ་གཤོག་ཅན། གྲངས་མེད་སྤྲོ་ལ་
གསལ་དག་ཚངས། བསྭཱ་ནི་མཁའ་འགྱིང་ཁྲོ་བོའི་རྗེ། ང་ཡི་བཀའ་ལ་མི་ཉན་མེད།
ཡེ་ཤེས་གནས་བྲལ་སྲ་བརྟན་འབར། སྐུ་གསུང་ཐུགས་ཀྱི་སྤྲུལ་པ་ལས། ཁྲོ་ཆུང་མེ་
304

རྒྱལ་མོ་གསང་བའི་ཐིག་ལེ།
ཡི་གཤོག་པ་ཅན། སྟེང་འོག་ཕྱོགས་མཚམས་ཐམས་ཅད་ཁེང༌། ལོག་པར་འདྲེན་
པར་འཁྲུལ་པའི་བགེགས། མཚན་མ་རྒྱུ་བའི་གོ་སྐབས་མེད། མཐོང་སྐྲག་རིག་པའི་ཕྱེ་
མར་གཏོང་། འདས་ན་ཐར་བ་རྡུལ་དུ་རློགས། གལ་ཏེ་མཚམས་ལས་འདས་འགྱུར་
ན། ཐུགས་རྗེའི་ཤུགས་ཀྱིས་བསྒྲལ་ནས་ཀྱང་། ལོག་རྟོག་བགེགས་ཀྱི་མིང་ཡང་མེད།
ཐམས་ཅད་འབར་བའི་ཁྲོ་ཚོགས་བསྒོམ། བསྭཱ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་
ཐུན། གྱི་གྲན་ཤུ་ནིག་ཧ་ལ་ཤག་དུལ་ནན། དེ་ནས་ཏིང་འཛིན་རྣམ་གསུམ་གདབ།
དེ་བཞིན་ཀུན་སྣང་སྤྲུལ་པ་རྒྱུ། དང་པོ་དེ་བཞིན་ཏིང་འཛིན་ནི། རང་གི་སྙིང་པོ་བྱང་
ཆུབ་སེམས། སྙིང་པོ་ཡི་གེ་ཨ་རུ་བཟུང་། རང་སེམས་མ་བཅོས་ཁྱབ་བདལ་ཆེ། ནམ་
མཁའ་ལྟ་བུའི་གསལ་སྟོང་བློ། འཛིན་མེད་སྤྲོས་བྲལ་མཁའ་འདྲར་བསྒོམ། དེ་ནས་
ཀུན་སྣང་ཏིང་འཛིན་ལ། སྐྱེ་མེད་ཨ་ཡི་རང་སྒྲ་ལས། འགག་མེད་ཧ་ར་ས་ལེ་མཚོན།
མཁའ་མཉམ་འགྲོ་བ་སེམས་ཅན་རྣམས། མཐའ་མེད་འཁོར་བའི་རྒྱ་མཚོ་ལས། ངལ་
གསོ་དབྱུག་འབྱུང་བདེ་བ་ཆེ། གོ་སྐབས་བྲལ་བའི་མ་རྣམས་ཀུན། འདི་འདྲར་མ་
ཤེས་སྙིང་རེ་རྗེ། དེ་ནས་ཐར་པ་ཐམས་ཅད་ཀྱིས། མཁྱེན་བརྩེ་ཡེ་ཤེས་དགོངས་སྤྱོད་
དང་། བརྟུལ་ཤུགས་ཐུགས་རྗེ་ཚད་མེད་ཀྱིས། ལམ་འདི་ཉམས་སུ་བླང་བྱ་སྟེ། འགྲོ་
རྣམས་བདེ་ཆེན་སྒྲུབ་པའི་འདུས། སྲོག་ཕྱིར་མི་བཏང་འགྲོ་རྗེས་སྦྱིན། གསུམ་པ་རྒྱུ་
ཡི་ཏིང་འཛིན་ནི། བདེ་བར་གཤེགས་པ་ཐམས་ཅད་ཀྱིས། འགག་མེད་རང་སྒྲ་ཡི་
གེ་ཨ། ཨ་ལས་སྤྲོས་ཏེ་ཨ་ལ་བསྡུ། ཨ་ཡིས་མཚོན་ནི་འདི་ལྟ་སྟེ། སྟོན་པ་འཆི་མེད་
གཙུག་ཕུད་ནི། མདོ་སྔགས་ཆུ་བོའི་རྩ་བ་སྟེ། གསང་སྔགས་བསྒྲུབ་པའི་དཔལ་ཡིན་
ཕྱིར། རང་སྒྲུབ་བོན་གྱི་རང་བཞིན་ཅན། སྟོན་པ་དེ་ནི་གཙོ་བོར་བཟུང་། བདག་
ཉིད་སྟོན་པ་འཆི་མེད་གཙུག །དཀར་གསལ་ལོངས་སྤྱོད་རྫོགས་པའི་ཚུལ། སྐྱིལ་ཀྲུང་
མཉམ་བཞག་བུམ་པ་བསྣམས། ཐུགས་ཀའི་ཨ་ལས་འོད་ཟེར་འཕྲོས། རང་གཞན་ཕྱི་
305

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ནང་ཐམས་ཅད་ཀྱི། སྣོད་བཅུད་དྲི་མ་ཀུན་ཀ་བཅོམ། གནས་འགྱུ་མཁའ་འགྱིང་ཁྲོ་
བོའི་རྒྱལ། མཐིང་ནག་ཞལ་གསུམ་ཕྱག་དྲུག་པ། གཡས་དཀར་གཡོན་དམར་དབུས་
མཐིང་ཞལ། ཕྱག་དྲུག་རྣོ་གཅོད་མཚོན་ཆ་བསྣམས། ཡེ་ཤེས་མེ་རི་དུར་ཁྲོད་ཆས།
བཅས་བཅོས་བརྗིད་ལྡན་ཁྲོས་པའི་དབལ། གཏུམ་ཆེན་ཟིལ་གནོན་ཁྲོ་བོར་བསྒོམ།
གཙོ་བོར་དེ་ཡི་ཐུགས་ཀ་རུ། བོན་ཉིད་དབྱིངས་ཀྱི་ཨེ་ཀློང་དུ། ཨ་དང་མ་གཉིས་
ཟུང་གཅིག་སྦྲེལ། ཐབས་ཤེས་ཡི་གེ་དེ་གཉིས་ཀྱི། འཕྲོ་འདུ་ཡི་གེ་སུམ་བཅུ་ནི། བོན་
ཉིད་དབྱིངས་ཀྱི་ངང་ཉིད་ལས། བྱུང་སྟེ་ཕྲེང་བ་ལྟ་བུ་ནི། མགལ་མེ་ཀླད་ལ་བསྐོར་
བ་ལྟར། ཕྲ་ལ་དོད་པ་སྤུ་ཤད་ཙམ། གསལ་རྫོགས་འོད་ཟེར་འཕྲོ་བ་ཅན། འདུ་
འཕྲོ་འབར་བའི་དོན་བྱེད་བསམ། དྲག་ཏུ་བཟླས་པའི་ཟིལ་གྱིས་གནོན། ངེས་པར་
བསྟན་ན་འདི་ལྟ་སྟེ། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རམ་
ཐུན་ཆ་ལ་འདར་ཤག་ཡེ་ཐུན་ཨ་མ་ཛ་ལ་སད་ཐུན་ཁ་ཐུན་བློ་བྷོ། འབྲུ་མ་ལྔ་བཅུ་རྩ་
གསུམ་ལ། སྡེམ་མ་སུམ་བཅུ་རྩ་བཞིའོ།། །འཁོར་ཡིག་བཅོ་བརྒྱད་གྲངས་སུ་ངེས། ན་
རོ་བདུན་དང་འགྲེང་བུ་གཉིས། ཞབས་ཀྱུ་དགུ་དང་ཡ་བཏགས་གཉིས། རྐང་པ་
ནང་ངམ་ལངས་བའི་ཚུལ། དབང་ཆེན་ཁྲོ་བོའི་སྤྱི་འཛབ་ཞེས། བོན་ཉིད་ཁྲོ་གཏུམ་
འབར་བ་ན། ཆེ་མཆོག་ཁྲོ་རྒྱལ་མཁའ་འགྱིང་ཁ། ཐུགས་རྗེ་མི་བཟད་གཙོ་མཆོག་
སྐུ། ཞལ་གསུམ་ཕྱག་དྲུག་འཇིགས་བྱེད་ཆེ། མཁའ་ལ་གདུག་མོ་ཡུམ་དང་རོལ། ཁྲོ་
རྒྱལ་བྱེ་བ་ས་ཡའི་ཚོགས། དབལ་མོའི་མ་ཚོགས་འཁོར་དང་བཅས། སྙིང་པོ་འཛབ་
ཀྱིས་རྒྱུད་བསྐུལ་ཏེ། སྟོང་གསལ་འཕྲོ་འདུའི་མཆོད་པར་བཞེས། ལྷ་ཞལ་དུས་འདིར་
བསྟན་དུ་གསོལ། མཐུ་དབང་བྱིན་རླབས་དངོས་གྲུབ་སྩོལ། གཙོ་མཆོག་ཐུགས་ལ་
ཕྱག་འཚལ་བསྟོད། ཅེས་ཀྱི་སྒྲ་ཡིས་ལེགས་པར་བསྐུལ། ཐབས་ཤེས་རང་འཛབ་
བཟླས་པའི་སྟོབས། འོད་ཟེར་ཕར་འཕྲོས་མདུན་དཀྱིལ་ན། སྔོན་འགྲོ་དང་ནི་བསྟོད་
306

རྒྱལ་མོ་གསང་བའི་ཐིག་ལེ།
པ་ལྟར། ཤིན་ཏུ་བརྗིད་འཇིགས་རྫོགས་པར་བསྒོམ། ཡང་ན་གསལ་བྱེད་ཅི་བཞིན་
བྱེད། ཅེས་བཀའ་སྩལ་ཏེ། མ་མོ་སྲིད་པ་རྒྱལ་མོ་ཡང་སྙིང་འདུས་པའི་གབ་པ་གནད་
ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་ལས་བསྙེན་སྒྲུབ་ཀྱི་དོན་བསྟན་ཅིང་སྲུང་བ་
མཚམས་དང་ཏིང་འཛིན་རྣམ་གསུམ་གྱི་རྒྱུད་བསྟན་པའི་ལེའུ་སྟེ་གསུམ་པའོ།། །།
༧ ཡང་སྟོན་པས་བཀའ་སྩལ་པ། མ་མོ་སྲིད་པའི་རྒྱལ་མོ་སོགས། འདུས་པའི་
འཁོར་རྣམས་མ་ཡེངས་ཉོན། གསལ་ལ་རྫོགས་པའི་དཀྱིལ་འཁོར་དེར། བརྗིད་
འཇིགས་འབར་བའི་ལྷ་ཚོགས་རྣམས། སྤྱན་དྲངས་བཞུགས་གསོལ་བྱ་བ་སྟེ། འགོ་
བའི་རྫས་ཀྱི་དུད་པ་གཏུལ། མཐིང་ནག་འབར་བའི་དར་གྱིས་གཡབ། རྔ་གཤང་དུང་
གླིང་སྒྲ་ཡིས་འབོད། ཏིང་འཛིན་རིག་པས་རྩལ་ཤུགས་སྟོན། གསལ་དག་ཚིག་གིས་
བརྡ་འཕྲད་དེ། ཨོ་བོན་ཉིད་ཁྲོ་གཏུམ་འབར་བ་ན། གཙོ་མཆོག་མཁའ་འགྱིང་ཡབ་
ཡུམ་ཀྱང་། ཐུགས་རྗེ་ཐབས་དང་ཤེས་རབ་ཀྱི། འབར་བའི་ཁྲོ་ཚོགས་འཁོར་དང་
བཅས། དེ་བཞིན་དབང་གི་གསས་མཁར་ནས། གསང་བའི་གནས་འདིར་གཤེགས་
སུ་གསོལ། བསྭོ་མ་གཅིག་སྲིད་པ་རྒྱལ་མོ་ནི། བོན་ཉིད་དབྱིངས་སུ་གནས་ཙམ་
ན། ཀུན་ཏུ་བཟང་མོ་སྤྲོས་དང་བྲལ། རྫོགས་པའི་སྐུ་རུ་བཞུགས་ཙམ་ན། བྷ་ག་ཀློང་
ཆེན་རྒྱལ་མོ་ཞེས། སྤྲུལ་པའི་སྐུ་རུ་འཁྲོས་ཙམ་ན། མ་གཅིག་སྲིད་གསུམ་ལྷ་མོ་ཞེས།
གསང་སྔགས་བསྟན་པ་བསྲུང་བ་དང་། མཁའ་འགྱིང་བཀའ་ཉན་མཛད་ཙམ་ན།
མ་གཅིག་བཀའ་གསང་དབང་གི་ཡུམ། སྤྲུལ་པ་ཞི་རྒྱས་དབང་དྲག་དང་། ལས་བྱེད་
དབལ་མོ་མ་མོའི་ཚོགས། མགོ་བརྙན་ཚོགས་དང་བཅས་པ་རྣམས། བོན་གྱི་བསྟན་
པ་བསྲུང་བའི་ཕྱིར། རྫུ་འཕྲུལ་ལས་གྲུབ་ཕོ་བྲང་གི། བ་ག་དབྱིངས་ཀྱི་གསས་མཁར་
ནས། སུམ་བཅུ་རྩ་གསུམ་ལྷ་ཡི་གནས། བྱང་ཤར་ལྗོན་ཤིང་ཡོང་འདུས་རྩར། དུར་
ཁྲོད་མེ་རླུང་ཁྲག་མཚོའི་ཀློང་། བསྟན་པ་བསྲུང་བའི་ཕོ་བྲང་ནས། ལྷ་མོ་གཙོ་འཁོར་
307

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྤྲུལ་པར་བཅས། གནས་འདིར་སྤྱན་འདྲེན་གཤེགས་སུ་གསོལ། མཐུ་དབང་བྱིན་
རླབས་དངོས་གྲུབ་གསོལ། ཅེས་པས་གསལ་བ་ཚིག་གིས་དྲངས་སོ། །བསྭོ་མ་མ་ཛ་
བྷོ་ས་མ་ཡ་ཛ་ཛ། འབྲུ་ནི་བཅུ་གཉིས་ན་རོ་གཉིས། ཡ་བཏགས་གཅིག་གིས་མཚོན་
པ་འདི། མ་བོར་ངེས་པའི་ཐེམས་སུ་བྱ། དྲག་པོ་གདངས་གི་བརྒྱ་རྩའམ། ལྔ་བཅུ་
ཉེར་གཅིག་གང་རུང་བཟླ། དེ་ནས་བཞུགས་གསོལ་བྱ་བ་ནི། རང་བཞིན་མཁའ་
ལ་འབར་བ་ཡི། དབུས་ཕྱོགས་འབར་བའི་ལྟེ་བ་ལ། གཙོ་མཆོག་མཁའ་འགྱིང་ཡབ་
ཡུམ་ཡང༌། བརྗིད་འཇིགས་ཆས་དང་ལྡན་པ་རུ། དགྱེས་པའི་ཚུལ་གྱིས་བཞུགས་
པར་བྱ། མ་གཅིག་ལྷ་མོ་གཙོ་འཁོར་ཡང་། དུར་ཁྲོད་འབར་བའི་གཞལ་ཡས་ཀྱི།
དཀྱིལ་འཁོར་དག་ལ་བཞུགས་པར་བྱ། གཞན་ཡང་བསྟན་སྲུང་གྲངས་མེད་ཚོགས།
བར་འཁྱམས་དབང་གིས་གཞལ་ཡས་དང་། བརྟེན་རྫས་སྒྲུབ་རྫས་དམ་པ་ལ། ཙན་
དན་དྲི་ངད་ཅི་བཞིན་དུ། བོན་གྱི་བསྟན་པ་བསྲུང་བ་དང་། སྒྲུབ་གཤེན་བསམ་
དོན་བསྒྲུབ་པའི་ཕྱིར། གཉིས་མེད་བསྟན་པར་བཞུགས་སུ་གསོལ། བསྭོ་མ་མ་ཛ་
བྷོ། མ་མ་སིང་སིང་ཏིཥྛ་ལྷན། ཡིག་འབྲུ་བཅོ་བརྒྱད་ན་རོ་གཉིས། འགྲེང་བུ་གཉིས་
དང་གི་གུ་གཅིག །ཡ་བཏགས་གཅིག་གིས་མཚོན་པ་སྟེ། གསུམ་མམ་དགུ་ཡི་བར་
དུ་བསྒྲུངས། ཞེས་བཀའ་སྩལ་ཏོ། །ཡང་སྟོན་པས་གསུངས་པ། མ་མོ་སྲིད་པ་རྒྱལ་
མོ་སོགས། འདུས་པའི་འཁོར་རྣམས་མ་ཡེངས་ཉོན། དེ་ལྟར་སྤྱན་དྲངས་བཞུགས་
གསོལ་ཡང་། ཕྱག་དང་བཤགས་པ་གཙོ་ཆེ་བས། ཨོཾ་ཞི་བའི་ངང་ལས་འབར་བའི་ལྷ།
གཙོ་མཆོག་མཁའ་འགྱིང་ཡབ་ཡུམ་དང་། འབར་བའི་ཁྲོ་ཚོགས་འཁོར་དང་བཅས།
སྒོ་གསུམ་གུས་པས་ཕྱག་འཚལ་ལོ། །བསྔོ་སྐུ་གསུམ་རྫོགས་པ་ཁྲོས་མ་མོ། སངས་
རྒྱས་བསྟན་སྲུང་ལྷ་མོའི་ཚོགས། བྷ་ག་དབྱིངས་ཀྱི་ཡུམ་ཆེན་མོ། རྫུ་འཕྲུལ་རོལ་པའི་
དྲག་བྱེད་ཚུལ། ལྷ་ཁམས་བདེ་བ་བཀོད་པའི་མ། མ་གཅིག་སྲིད་པ་རྒྱལ་མོ་ལ། སྒོ་
308

རྒྱལ་མོ་གསང་བའི་ཐིག་ལེ།
གསུམ་གུས་པས་ཕྱག་འཚལ་ལོ། །རྩ་སྔགས་ཐེམས་དང་བཅས་པ་ནི། ཨ་མ་ཛ་བྷོ་གུ་
དུན་ཧྲུན། འབྲུ་བཅུ་ན་རོ་ཡ་བཏགས་གཅིག །ཞབ་ཀྱུ་གསུམ་དང་ར་བཏགས་ཅིག །
གཅིག་སམ་གསུམ་དུ་བཟླ་བའོ། ། དེ་ནས་བཤགས་པ་བྱ་བ་ནི། ན་མོ་བདེ་གཤེགས་
ཞི་ཁྲོའི་ལྷ་ཚོགས་དང་། བསྟན་སྲུང་ལྷ་མོ་གཙོ་འཁོར་བཅས། སྒྲུབ་གཤེན་བདག་ལ་
དགོངས་སུ་གསོལ། བདག་ཅག་མ་རིག་འཁྲུལ་པའི་དབང་། བསྐལ་པ་མང་པོའི་གོང་
རོལ་ནས། དཔག་དཀའི་འཁོར་བ་གཏིང་རིང་འཁྱམས། གཟུ་ལུམ་གཏམ་ཆོལ་ཚོད་
ཡོད་སོགས། ལས་སྤྱོད་མ་དག་འཆོལ་བུར་སྤྱོད། བརྟེན་རྫས་མཆོད་རྫས་སྒྲུབ་རྫས་
རྣམས། གཞུང་ལྟར་བསགས་པ་མ་ནུས་ཤིང་། བསགས་ཀྱང་ཉེས་མཆིས་དྲི་མས་
སྦགས། ཡེ་ཤེས་སྤྱན་ཅན་ལྷ་སྲུང་དྲུང་། རང་སེམས་དག་གསལ་གཙོར་བླངས་ནས།
སྔར་བྱས་བཤགས་དེ་སླད་ཀྱང་སྡོམས། འཕྲིན་ལས་རྣམ་བཞིའི་དངོས་གྲུབ་སྩོལ། ན་
མོ་ཨུ་དུག་གཤའ་ཡ་སལ་སལ། འབྲུ་ནི་བཅུ་གསུམ་ན་རོ་གཅིག །ཞབས་ཀྱུ་གཉིས་
ཀྱིས་མཚོན་པ་ཐེམས། ཞེས་བཀའ་སྩལ་ཏོ། །ཡང་སྟོན་པས་གསུངས་པ། མ་མོ་སྲིད་
པ་རྒྱལ་མོ་སོགས། འདུས་པའི་འཁོར་རྣམས་མ་ཡེངས་ཉོན། ཕྱག་དང་བཤགས་
པ་གྲུབ་པའི་སྟེང༌། ཕྱི་ནང་མཆོད་པ་འབུལ་བ་ནི། དང་པོ་ཕྱི་མཆོད་འབུལ་བ་ནི།
མཆོད་པ་ལྔའམ་བརྒྱད་དུ་བཤམས། སྦྱངས་སྤེལ་བྱིན་རླབས་ལེགས་པར་བྱ། དཀྱིལ་
འཁོར་ཕྱོགས་ནས་མཆོད་འབུལ་མ། གཞོན་ནུ་མཛེས་མ་གར་མཁན་ནི། བྱེ་བ་ས་ཡ་
འབུམ་ཕྲག་གི། མཉེན་ལྕུག་འཁྲིལ་ལྡེམ་ཁྲོ་བཞད་འཛུམས། ཕྱག་ན་གཟུགས་སྒྲ་དྲི་
རོ་རེག །རྒྱན་དང་བོན་གཏེར་ཡིད་བཞིན་འབྱུང་། གཟུགས་མཛེས་སྒྲ་སྙན་དྲི་ཞིམ་
དང༌། རོ་མདངས་རེག་འཇམ་མཛེས་པའི་རྒྱན། དགོས་འདོད་རིན་ཆེན་གཏེར་ལ་
སོགས། ཕྱི་ནང་མཆོད་པའི་བྱེ་བྲག་ཚོགས། མ་གཅིག་ལྷ་མོ་ལ་སོགས་སྟེ། འདས་དང་
མ་འདས་བསྟན་སྲུང་ལ། གུས་པའི་ཚུལ་གྱིས་བདག་འབུལ་གྱི། ལྷ་ཚོགས་དགྱེས་པའི་
309

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ངང་དུ་བཞེས། ཚེ་དང་མཐུ་རྩལ་དངོས་གྲུབ་སྩོལ། བསྟན་དགྲ་སྒྲོལ་བའི་འཕྲིན་ལས་
མཛོད། ཨ་མ་ཛ་བྷོ། མ་མ་ཛ་ལ་ཟུར་ནམ་དེ་ཤོ་ཐིམ་ཐིམ་ཡེ་ཐུན་ཨ། འབྲུ་མ་ཉི་ཤུ་
རྩ་གསུམ་ལ། ན་རོ་ཞབས་ཀྱུ་གི་གུ་གཉིས། ཡ་བཏགས་གཅིག་གིས་མ་ནོར་ཐེམས།
དེ་ནས་གསང་བའི་མཆོད་པ་ལ། དང་པོ་དབྱིངས་ནས་བསྐུལ་པའི་ཕྱིར། བསྭཱ་ཨོཾ་
བ་ཝ་དེ་ན་ར་ས་ཡ་ན་གཡུ་འབྲང་བདུད་རྩི་བསྲོ་ཐ། འབྲུ་ནི་རྩ་གསུམ་ན་རོ་གཉིས།
ཞབས་ཀྱུ་དང་ནི་འགྲེང་བུ་རེ། ཀླད་དཀོར་བཅས་ཏེ་གཅིག་གི་གོ །ལན་ལྔ་བརྗོད་
པས་ཕྱག་རྒྱས་སྤེལ། གོང་གི་སྔགས་དེ་ལན་ལྔ་ཡི། གསུམ་གྱིས་སྦྱོང་ཞིང་གཉིས་ཀྱིས་
སྤེལ། བྷན་འདའ་ལྕང་ལོ་ཡངས་པའི་སྣོད། རྩ་བརྒྱད་སྟོང་སྦྱར་བདུད་རྩི་བསྐྱིལ། ར་
ས་ཡ་ནའི་རྒྱལ་མཚོའི་ཆེ། བྱང་སེམས་བདུད་རྩི་ཟག་མེད་འདི། མ་གཅིག་ལྷ་མོ་ལ་
སོགས་ཏེ། འདས་དང་མ་འདས་བསྟན་སྲུང་ཚོགས། ལྷ་མོ་གཙོ་འཁོར་བཅས་ལ་
འབུལ། བྱིན་གྱིས་རློབས་ལ་བཞེས་སུ་གསོལ། ཚེ་དབང་མཐུ་རྩལ་དངོས་གྲུབ་སྩོལ།
བསྟན་དགྲ་སྒྲོལ་བའི་འཕྲིན་ལས་མཛོད། གཡུ་འབྲང་བདུད་རྩིའི་ར་ས་ཡ་ན་ཁ་ཧི།
ཞེས་ཀྱི་འབུལ་སྔགས་བཅུ་དྲུག་གོ །གུག་ཞགས་གཉིས་ལ་ར་བཏགས་གཅིག །དངོས་
གྲུབ་བླངས་ལ་གསལ་དག་སྒོར། དཀྱིལ་འཁོར་ལྷ་ཚོགས་གནས་གསུམ་ནི། འོད་ཟེར་
དཀར་དམར་མཐིང་གསུམ་འཕྲོས། སྒྲུབ་བྱེད་གཤེན་བོན་རང་ཉིད་ལ། མ་གཅིག་
སྐུ་ཡི་དངོས་གྲུབ་ནི། མཐུན་རྩལ་དབང་གིས་དངོས་གྲུབ་སྩོལ། མ་ཅིག་གསུངས་གི་
དངོས་གྲུབ་ནི། ཚེ་ནོར་བོན་གྱིས་དངོས་གྲུབ་སྩོལ། མ་གཅིག་ཐུགས་ཀྱི་དངོས་གྲུབ་
ནི། མཁྱེན་རྩེ་ཡེ་ཤེས་དངོས་གྲུབ་སྩོལ། ཨ་མ་ཛ་བྷོ་སིདྷི་འདུ། ཡན་ཆད་ཀྱི་བླངས་པ་
ཏེ། སྔགས་འབྲུ་བཅུ་ལ་གི་གུ་གཉིས། ཡ་བཏགས་ན་རོ་ཞབས་ཀྱུ་རེ། དེ་ནས་མཆོད་
རྫས་འབུལ་བ་སྟེ། གནམ་ལྕགས་འབར་བའི་གཟེར་ཞལ་དུ། དགྲ་བགེགས་དབང་པོ་
རྣམ་ལྔ་ལ། གཏི་མུག་ཤ་དང་ཞེ་སྡང་རུས། འདོད་ཆགས་ཁྲག་དང་ང་རྒྱལ་དབུགས།
310

རྒྱལ་མོ་གསང་བའི་ཐིག་ལེ།
ཕྲག་དོག་ཚིལ་གྱིས་བརྒྱན་ལ་སོགས། མཆོད་པའི་ལོངས་སྤྱོད་མ་ལུས་པ། མ་གཅིག་
ལྷ་མོ་ལ་སོགས་ཏེ། འདས་དང་མ་འདས་བསྟན་སྲུང་ཚོགས། ལྷ་མོ་གཙོ་འཁོར་
བཅས་ལ་འབུལ། བྱིན་གྱིས་རློབས་ལ་བཞེས་སུ་གསོལ། ཚེ་དབང་མཐུན་རྩལ་དངོས་
གྲུབ་རྩོལ། བསྟན་དགྲ་སྒྲོལ་བའི་འཕྲིན་ལས་མཛོད། ཨ་མ་ཛ་ལ་མ་ཧ་ཀིང་ནེ་རི་ཏི་
ཁ་ཁཱ་ཁཱ་ཧི། སྔགས་འབྲུ་བཅུ་དྲུག་གི་གུ་བཞི། འགྲེང་བུ་གཅིག་ནི་མ་ནོར་ཐེམས། ད་
ནི་ཚོགས་མཆོད་འབུལ་བ་ནི། བཟའ་བཏུང་ཚོགས་ཀྱི་ཡོ་བྱད་བཤམས། ཏིང་འཛིན་
སྦྱངས་སྤེལ་སྔ་བཞིན་བྱ། མ་ཚོགས་མཁའ་ལ་གསལ་གདབ་ནསམལ་། སྒྲ་དང་ཆས་པས་
དྲངས་ལ་འབུལ། ཉེས་པ་བཤགས་པ་བསྒྲལ་ཞིང་བསྟབས། བསྐང་ལ་དངོས་གྲུབ་
བླངས་ཏེ་རོལ། སྐབས་དང་མཐུན་པའི་སྔགས་ཀྱིས་སྦྱོར། ཞེས་བཀའ་སྩལ་ཏོ། ། མ་
མོ་སྲིད་པའི་རྒྱལ་མོ་ཡང་སྙིང་འདུས་པ་གབ་པ་གནད་ཀྱི་སྲོག་གཟེར་རྒྱལ་མོ་གནད་
གསང་བའི་ཐིག་ལེ་ལས། འཕྲིན་ལས་སྟོད་ཆའི་དོན་བསྟན་པའི་ལེའུ་སྟེ་བཞི་པའོ། ། །
༧ ཡང་སྟོན་པས་གསུངས་པ། མ་མོ་སྲིད་པའི་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། འཕྲིན་ལས་སྟོད་ཀྱི་དོན་རྫོགས་ནས། སྲོག་གི་སྙིང་པོ་གཙོ་
འཁོར་བྱ། དང་པོ་རང་ཉིད་འཆི་མེད་བསྒོམ། ཐུགས་མཛོད་གཙོ་མཆོག་ཁྲོ་བོར་
བསྐྱེད། གཙོ་མཆོག་ཐུགས་མཛོད་ཟླ་དཀྱིལ་སྟེང་། ཐབས་ཤེས་ས་བོན་ཕྱི་རོལ་དུ།
ཡིག་འབྲུ་ལྔ་བཅུ་རྩ་གསུམ་ལ། ལན་གསུམ་བཟླས་པས་སྤྲོ་བསྡུ་ཡི། ཉི་མའི་བ་དག་
ལྟ་བུ་རུ། འོད་ཟེར་འཕྲོ་འདུ་འབར་བ་ཡི། ཕྱི་སྣོད་འཇིག་རྟེན་གདོས་པ་སྦྱོངས། ནང་
བཅུད་སེམས་ཅན་ལྷ་སྐུར་སྤྲུལ། བདག་མདུན་འཕྲོས་པའི་དཀྱིལ་འཁོར་ནི། དུར་
ཁྲོད་འབར་བའི་ཆ་བྱེད་དུ། བརྗིད་འཇིགས་འབར་བ་རྫོགས་པའི་དབུས། མ་གཅིག་
སྲིད་པ་རྒྱལ་མོ་ནི། ཞལ་གསུམ་ཕྱག་དྲུག་དྲེལ་ལ་བཅིབས། དུར་ཁྲོད་ཆས་དང་
འབར་བའི་བཞིན། རབ་ཏུ་རྫོགས་པའི་ཚུལ་དུ་བསྐྱེད། གཙོ་བོའི་ཐུགས་ཀྱི་ས་བོན་
311

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ལས། འོད་ཟེར་དྲག་ཏུ་འཕྲོས་པ་ལ། མདུན་གྱི་ལྷ་མོ་ཐུགས་མཛོད་འབར། ཡིག་
འབྲུ་ལྔ་བཅུ་རྩ་གསུམ་ལས། སྐར་མའི་འཕྲེང་བ་ལྷུག་པ་ལྟར། འཕྲོས་པའི་ལྷ་མོའི་
ཐུགས་མཛོད་དུ། སྦྱོར་ཡུམ་ཐུགས་ཀར་མ་གཅིག་གསལ། གཟི་བརྗིད་ཉི་མའི་དཀྱིལ་
འཁོར་སྟེང་། ལྗང་ནག་ཡི་གེ་ཛ་ལ་ཕོག །གཙུག་གཏོར་གཙོ་བོའི་ཐུགས་མཛོད་དུ།
གསལ་བྱེད་ཟླ་དཀྱིལ་ཨ་གཅིག་ཏུ། སྦྱོར་ཡུམ་ཐུགས་དཀར་མ་གཅིག་གསལ། མ་མོ་
འཁོར་ལ་གནས་རྣམས་ཀྱི། ཐུགས་མཛོད་བློ་ཡིག་རེ་རེ་བསམ། དེ་ནས་རྩ་སྔགས་
ལན་གསུམ་དུ། བཟླས་པས་ཐུགས་དམ་རབ་བསྐུལ་སྟེ། ཕྱི་རོལ་སྔགས་ཕྲེང་གཡོན་
དུ་འཁོར། དེ་ལ་འོད་ཟེར་འཕྲོ་འདུ་ཡི། ཐམས་ཅད་ལྷ་མོའི་རང་བཞིན་གྱི། སྐུ་གསུང་
ཐུགས་མཆོག་ཁོ་ནར་བསམ། དེ་ནས་བསམ་པའི་ང་རྒྱལ་ནི། འཆི་མེད་གཙུག་ཕུད་
བསྐྱེད་པ་དང་། གཙོ་མཆོག་མཁའ་འགྱིང་ང་རྒྱལ་དང༌། སྲིད་པའི་རྒྱལ་མོའི་འདུས་
པ་གསུམ། རྩེ་ཅིག་བརྣག་པ་མ་བྲལ་ངོས། སྲོག་གི་སྙིང་པོ་སྦྲེང་བ་ལ། བསྭཱ་ཨོཾ་མ་མ་
ཛ་བྷོ། རག་མོ་ཙིརྟ་ས་མ་ཡཱ། ཛ་ཛ་རི་རྦད་ཐུན་སྦྱོ། དེ་ནས་བསྙེན་པའི་སྔགས་ཡིན་
ཏེ། མ་ནོར་ཐེམས་གྱི་གདམ་བཞིན་དུ། རྩ་བ་སྔགས་འདི་རྒྱུན་དུ་བཟླ། སྙིང་པོའི་
གཙོ་བོ་འདི་ཉིད་བཟུང༌། བསྭོ་ཨཱ་ཛ་ལ་ཉེ་ལོ་ཡོ་ཏྲ་ཐུན་སྦྱོ། དེ་ནི་འབོད་པའི་སྔགས་
ཡིན་ཏེ། ཡིག་འབྲུ་བཅུ་གཉིས་སྡེབ་པ་བཅུ། ན་རོ་ལྔ་དང་འགྲེང་ཞབས་རེ། ངེས་
པའི་ཐེམས་བཞིན་བསྙེན་པར་སྦྲེལ། ཞག་དགུ་བཟླས་ལ་གསུམ་པ་ནི། ཨོཾ་རག་མོ་
ཛ་ལ་རཾ་རྦད་ཐུན་བློ། ཏྲི་པ་ཛ་ལ་ཨ་ཤུ་མེ་རྦད་བྷོ། དེ་ནས་སྒྲུབ་པའི་སྔགས་ཡིན་ཏེ།
འབྲུ་ནི་ཉི་ཤུ་རྩ་བདུན་གསལ། སྡེ་བ་བཅུ་བདུན་ན་རོ་བཞི། གུག་ཞབས་འགྲེང་བུ་
རེ་རེས་ཐེམས། བསྙེན་པར་སྦྲེལ་ལ་ཞག་བདུན་བཟླ། འབོད་པ་སྦྲེལ་ལ་ཞག་བདུན་
བཟླ། རྣམ་གསུམ་སྦྲེལ་ལ་ཞག་བདུན་བཟླས། དཀྱིལ་འཁོར་དེ་ཡི་ལྷོ་ནུབ་དུ། ཁྲག་
གིས་ཆག་ཆག་གདབ་བྱས་ཏེ། ཐིག་ཚོན་དཀྱིལ་འཁོར་གཞུང་ལྟར་བྲིས། གཞལ་
312

རྒྱལ་མོ་གསང་བའི་ཐིག་ལེ།
ཡས་གསས་མཁར་ཟུར་གསུམ་བསྐོར། ཡང་ན་དྲག་པོའི་ས་བླངས་ལ། ཟུར་གསུམ་
བང་རིམ་སུམ་ལྡན་ལ། ལོགས་རེ་གྲུ་རེའི་མཚོན་བྱས་ཏེ། བང་རིམ་གསུམ་ནི་སྔོ་སེར་
དམར། རྩང་དམར་ཉི་ཤུ་རྩ་བརྒྱད་དུ། ལྡེའུ་རྗེས་འགྲོས་གཟུགས་འཁོར་བར་བསྐོར།
གཏིང་ནག་ངོས་ཀྱི་ནང་ནི་མཐིང་། སེང་ལྡེང་ཤིང་གི་བྱང་བུ་ལ། མཚལ་དང་གསེར་
གྱིས་འབྲུ་བཞི་བྲིས། དེ་སྟེང་མཚན་ལྡན་ཞལ་བུ་རུ། གཡུ་འབྲང་བདུད་རྩི་སྨན་
གྱིས་བསྐང༌། སྙིང་ཕྱེ་ཁྲག་སྣ་འཚོགས་ཚད་བསྲེ། དཀར་མངར་འབྲུ་སྣ་གསེར་རྒོད་
བདར། གཞན་ཡང་དཀྱིལ་འཁོར་རྒྱན་རྫས་རྣམས། གང་ལྟར་བསགས་ལ་འཕྲིན་
ལས་གཏང་། བསྟོད་བསྐུལ་རིམ་པ་ཡང་དུ་བསྐྱལ། དང་པོ་སྒྲུབ་པ་ཞག་དགུར་
བཟླས། བསྙེན་སྒྲུབ་རྟགས་རྣམས་རྫོགས་ནས་སུ། ལས་སྦྱོར་དྲགས་པོའི་སྔགས་བཟླ་
སྟེ། ཏིང་འཛིན་རིག་པའི་རྩལ་བསྐྱེད་ན། ཡིད་གཉིས་ཞུམ་པའི་སེམས་སྤངས་ལ། ཨོཾ་
ཉེ་ལོ་ཡོ་དགྲ་བགེགས་སྙིང་ལ་ཐུན་བྷོ། རྦད་རྦད་ཐུན་བྷོ། ཤོ་རག་ཤ་ཐུན་བྷོ། དགྲ་
བགེགས་སྙིང་ལ་ཐུན་བློ། སྲོག་རྩ་རྦད། སྤུ་ཐུན་སྦྱོ། སྲོག་གི་ཐུམ། སྲོག་རྩ་ཆུག །སྙིང་
ལ་ཐུན་སྦྱོ། ཞེས་པས་འབུམ་ཕྲག་ལྟར་བཟླ། གྱི་གྲན་མ་ཐུབ་པར་དུ་བསྒྲངས། དེ་
ལྟར་བསྙེན་འབོད་སྒྲུབ་ལས་སྦྱོར། བཞི་ལས་འདི་རྩ་བ་མཆོག་ཏུ་བསྔགས། ལས་
སྦྱོར་དང་ནི་ལས་བཞི་རྣམས། གང་དགོས་སོ་སོར་སྐབས་དང་སྦྱོར། དེ་ནས་རྟགས་
ཚད་བསྟན་པ་སྟེ། དང་པོ་བསྙེན་པའི་རྟགས་ཉམས་ནི། གང་ཞིག་ཕྱི་རབས་གཤེན་
པོ་དེའི། འདི་ལྟར་རྒྱལ་མོ་རྒྱུན་བསྙེན་ཚེ། རབ་ནི་བདེ་ཆེན་དབྱིངས་སུ་གྲོལ། བྷ་
ག་ཀློང་གི་དོན་རྟོགས་ནས། ཕྱག་རྒྱ་ཆེན་པོ་ལྷུན་གྱིས་གྲུབ། འབྲིང་ནི་ལྷ་མོའི་ཞལ་
མཐོང་ནས། ཚེ་དབང་མཐུ་ཡི་དངོས་གྲུབ་ཐོབ། རྫུ་འཕྲུལ་བཅུ་གསུམ་རང་གྲུབ་
འབྱུང་། རིག་འཛིན་ས་ལ་གདོན་མི་ཟ། ཐ་མ་ཉམས་དང་རྨི་ལམ་ལ། མ་སྲིང་ཇོ་
མོ་བུད་མེད་ཀྱིས། ལུང་བསྟན་དངོས་གྲུབ་སྟེར་བ་འབྱུང་། བྱེ་བྲག་ལས་བཞིའི་གྲུབ་
313

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རྟགས་ཀྱང༌། རྩ་བ་མཆོག་ཏུ་འགྲུབ་གྱུར་ཚེ། ལས་བཞི་ངང་གིས་འབྱུང་བར་འགྱུར།
ལས་བཞི་ངང་གིས་གྲུབ་པ་ལ། རྟགས་ནི་རང་ལུས་བལ་བས་ཡང་། ཤེས་པ་གསལ་སག་
ཞིང་དབང་པོ་རྣོ། སྔར་ལས་ཏིང་འཛིན་རྩལ་སྟོན་ཏེ། བྲག་གཡང་ཆུ་ལ་ཐོགས་མེད་
པ། ཕྱི་ནང་དབུགས་ནི་རྒྱུ་མི་ཚོར། སྐད་བདེ་དབྱངས་སྙན་ཚིག་དག་ལ། ལྷུན་གྲུབ་
ཞི་བའི་གྲུབ་རྟགས་བཤད། མདངས་ལྡན་རྒྱན་བཟང་བུད་མེད་ཀྱི། སྐྱོན་མེད་རིན་
ཆེན་སྣོད་ནང་དུ། ཚོགས་དང་སོར་ཚིགས་བྱིན་བྱུང་ན། ཚེ་ནོར་རྒྱས་པའི་གྲུབ་རྟགས་
ཡིན། མཚན་ལྡན་ཌཀྐིའི་བུམ་དབང་བསྐུར། ལུང་བསྟན་འཆད་རྩོམ་དབང་ཐོབ་པ།
དབང་གི་དངོས་གྲུབ་ཐོབ་རྟགས་ཡིན། ནག་མོ་མི་སྡུག་རལ་ཅན་གྱིས། བརྣག་པ་
དངོས་བསྒྲལ་གཞན་ཡང་ནི། དམག་འདྲེན་གཡུལ་འགྱེད་རི་དྭགས་དངོས། འབྱུང་
བ་བཟློག་དང་མི་མིན་འཆིང་། རང་གི་སྡིག་འཛུམ་གང་གཏད་པར། དམིགས་གཏད་
བྲལ་བ་གཡང་ཟ་ན། དྲག་པོའི་འཕྲིན་ལས་འགྲུབ་རྟགས་ཡིན། རྩ་བའི་བླ་མ་མ་
གཏོགས་པ། སྙིང་འདྲའི་བུ་སློབ་སུ་ཡིན་ཀྱང༌། མིང་ཙམ་མི་བསྒྲིག་དམ་ཚིག་གནད།
གཞན་ཡང་བུད་མེད་བཞིན་ངན་དང་། ཁྲོ་ཚིག་ངུ་དང་བྷ་ག་བསྟན། གཡབ་འདོར་
ཕོ་བའི་འདེབས་པ་དང་། འཁོར་དང་ལོངས་སྤྱོད་མ་འཕེལ་ན། བར་ཆད་འོང་བའི་
སྔར་རྟགས་ཡིན། དེ་ལྟར་རྟགས་ཉམས་རྫོགས་པའི་ཚེ། དེ་ནས་ཚད་མ་བསྟན་པ་ནི།
རྩ་བའི་བསྙེན་པ་འབུམ་ཕྲག་བདུན། འདོད་སྔགས་འབུམ་ཕྲག་གསུམ་གྱིས་མཚོན།
བསྒྲུབ་པ་འབུམ་ཕྲག་གཉིས་སྐྱལ་ལ། ལས་སྦྱོར་འབུམ་ཕྲག་རྒྱས་པའི་ཚད། འབྲིང་ནི་
འབུམ་ཕྲག་གསུམ་བསྙེན་པ། འབོད་བསྒྲུབ་གསུམ་དང་ལས་སྦྱོར་ཀྱང་། ཁྲི་ལྔ་སྐྱལ་
ལ་རྫོགས་པའི་ཚེ། མ་གཅིག་བཀའ་གསང་ལྷ་མོ་ཚེ། གཙོ་འཁོར་སྤྲུལ་པར་བཅས་པ་
ལ། སྙིང་པོ་འཛབ་ཀྱི་མཆོད་པ་འབུལ། བྱིན་གྱིས་རློབས་ཏེ་བཞེས་སུ་གསོལ། བསྟན་
དགྲ་ཉམས་པ་རྩད་ནས་ཆོད། མཐུ་རྩལ་བྱིན་རླབས་དངོས་གྲུབ་རྩོལ། ཅེས་འབུལ་
314

རྒྱལ་མོ་གསང་བའི་ཐིག་ལེ།
འཛབ་ཀྱི་རིམ་པའོ། །ཞེས་བཀའ་རྩལ་ཏོ། །མ་མོ་སྲིད་པའི་རྒྱལ་མོ་ཡང་སྙིང་འདུས་
པ་གབ་པ་གནད་ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་ལས། སྙིང་པོ་སྲོག་གི་
ལས་བསྟན་པའི་ལེའུ་སྟེ་ལྔ་པའོ། །། །
༧ ཡང་སྟོན་པས་གསུངས་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། སྨད་ཆའི་བཅོལ་སྐུལ་རིམ་པ་ནི། ཡེ་ཤེས་གཙུག་ཕུད་ཏིང་
འཛིན་དང་། མཁའ་འགྱིང་འབར་བའི་ང་རྒྱལ་དང་། སྲིད་པ་རྒྱལ་མོའི་གསལ་
དོན་གསུམ། འབྲལ་མེད་བསྒོམ་ལ་རྔ་གཤང་དང་། བསྐུལ་རྫས་བསྲེགས་ལ་གསུར་
ཆེན་བཏང༌། ཚེར་ནག་དང་ནི་ཐོད་རྔ་བརྡུང༌། དུང་ཆེན་འབུད་ལ་དར་ནག་
གཡབ། གཡང་གཞི་བརླབས་ཤིང་དམར་དུ་སྦྲེང་། འབེན་གཏོར་ཐེབས་ཀྱུ་དགུ་པ་
ལ། མཚལ་གྱིས་གཡུང་དྲུང་བྲིས་ཏེ་བཤམས། འཇིགས་པའི་ང་རོ་འདི་ལྟར་བསྐུལ།
དེ་ཡང་ལྷུན་གྲུབ་དུར་ཁྲོད་ནས། འབར་བའི་རང་བཞིན་བསྐུལ་བ་སྟེ། དུར་ཁྲོད་
ཐོད་མཁར་དྲག་པོའི་གནས། ཁྲག་མཚོ་དམར་ནག་དབལ་ཀློང་གི། ཀིང་ཆེན་རི་རབ་
སྤུངས་པའི་དབུས། དུར་ཁྲོད་གསང་བའི་གཞལ་ཡས་ནི། བམ་ཆེན་སྐམ་རློན་ནེམ་
གསུམ་པོ། འབྲམ་གཞི་སྦྲུལ་ནག་འཁྲིལ་མ་གཅུད། ཁ་བད་གནམ་ལྕགས་ཨུད་མོ་
ལ། ཏི་ར་རོ་ཡི་ཀ་བ་བཙུག །བླ་རྐང་གདུང་བྲེས་རྩིབ་མའི་ཕྱམ། ཚིགས་པ་གྲལ་ལ་
སྐྲ་དང་ནི། བ་སྤུའི་ཚབས་ཤིང་རྟོན་པ་དང་། གླད་པ་སྙིང་ཁྲག་འཇིབས་པའི་གནས།
མུ་མར་མུ་ཏིང་ཟར་བུ་དང་། གསེར་གྱི་གཤང་ཆུང་རླུང་སྒྲ་འཁྲོལ། བ་ག་ཐོད་པའི་
སྐམ་རློན་སྤེལ། ཟུར་བཞི་དར་ནག་རུ་མཚོན་ཕྱར། དུར་ཁྲོད་འབར་བའི་སྒོ་བཞི་
ལ། གསང་རྡོ་བཞི་ཡི་སྒོ་མོ་བཙུག །གཞལ་ཡས་ཕྱོགས་བཞི་དབུས་ལྔ་ལ། ཡེ་ཤེས་ལྔ་
ལྡན་ཁྲི་འཕང་བསྟོད། ཕྱོགས་བཞི་ཞིང་གི་རྒྱལ་མཚན་སྡེམས། སྟེང་དུ་མཐིང་ནག་
ཞིང་གི་གུར། ཀིང་ཆེན་འབར་བ་ཏོག་གིས་སྤྲས། འཇིགས་པའི་དུར་ཁྲོད་གཞལ་ཡས་
315

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
དེར། ཞེ་སྡང་རུས་པའི་ཕུང་པོ་དང་། གཏི་མུག་ཤ་ཡི་ལ་ལིང་དང་། འདོད་ཆགས་
ཁྲག་གི་རྒྱ་མཚོ་དང་། རུས་ཆེན་བསྲེགས་པའི་ཐལ་བ་དང་། ཚིལ་ཆེན་བསྲེགས་པའི་
གསུར་དུད་དང༌། རྐང་ཆེན་བཞུས་པའི་ཞུན་མེ་དང༌། ཤ་ཆེན་བཙོས་པའི་རླངས་
པ་དང་། གླིང་བུ་བུས་པའི་བཤུད་སྒྲ་དང་། ཐོད་པའི་སྟག་སྤྲོད་རྔ་ཆེན་དང༌། བྷན་
དྷ་ལྕང་ལོའི་ལྷབ་ལྷུབ་དང་། ཤེ་ཐུན་སྙིང་གི་ཕོ་ལོང་དང་། ཞིང་ཆེན་སྐམ་རློན་རྒྱལ་
མཚན་དང༌། ཞིང་ཆུང་སྐམ་རློན་འཕན་གདུགས་དང་། མཆོག་ཆེན་འབར་བའི་
ཕུར་པ་དང་། ཀིང་ཆེན་ཕོ་མོའི་གར་སྟབས་སོགས། སྤྲིན་ལྟར་གཏིབས་ཤིང་རི་ལྟར་
སྤུངས། ལྷ་མཆོག་གསང་བའི་དུར་ཁྲོད་དེར། མཁའ་ཀློང་ཐབས་ཤེས་རོལ་པའི་སྐུ།
གཟི་བརྗིད་ཉི་མའི་དཀྱིལ་འཁོར་སྟེང༌། ལྗང་ནག་ཛ་ཡི་འཕྲོ་འདུ་ལས། མཁའ་འགྱིང་
ཡབ་ཡུམ་སྤྲུལ་པའི་སྲས། མ་ཅིག་བཀའ་གསང་ལྷ་མོ་ནི། དུར་ཁྲོད་མེ་རླུང་དབུས་
ནས་བརྗིད། དྲེལ་དམར་རླུང་གཤོག་གདན་ལ་གནས། གཡས་དཀར་ཐབས་མཆོག་
ཡབ་ཀྱི་ཞལ། གཡོན་དམར་ཤེས་རབ་ཡུམ་གྱི་ཞལ། དབུས་མཐིང་བོན་ཉིད་འགྱུར་
མེད་ཞལ། དབུ་སྐྲ་དམར་སེར་གྱེན་དུ་འབར། དཀར་གསལ་ཟླ་གམ་ཚེས་པས་
བརྒྱན། དེ་སྟེང་དུས་གསུམ་སངས་རྒྱས་བཞུགས། ཐོད་སྐམ་ལྔ་ཡིས་དབུ་ལ་བརྒྱན།
ཉི་ཟླ་འབར་བས་སྙན་ཆ་སྤྲས། དར་སྣ་ལྔ་ཡིས་ཅོད་པཎ་འབུར། སྤྱན་དགུ་དམར་
སེར་ཉི་མའི་དཀྱིལ། སྤྱན་རྩ་ཁྲག་མདོག་དམར་པོ་འཁྲུགས། སྙན་དྲུག་དབང་གིས་
ཟླ་གམ་གདེང་། འབྲུག་སྟོང་སྒྲ་ཡིས་གནམ་ས་གཡོ། ཤངས་གསུམ་ཁྲོ་གཉེར་གསུམ་
གསུམ་བརྩེགས། འབྱུང་བ་འཁྲུགས་པའི་བུ་ཡུག་ཐུལ། ཞལ་གསུམ་ཧོམ་ཁུང་དམར་
པོ་གདེང་། ཚེམས་ཕྲེང་དབལ་གྱི་གངས་རི་གཏམ། མཆེ་བ་ཟངས་གཡག་ཕུར་པ་རྣོ།
ལྗགས་གསུམ་ལེབ་རྒན་རྫི་ལ་ཕྱར། རླབས་པའི་སྟོབས་ཀྱི་གློག་དམར་འཁྱུགས། རྫི་
སྨིན་བསྐལ་པའི་མེ་རི་འབར། གདོན་བགེགས་མ་ལུས་འཇོམས་ཤིང་བསྲེགས། སྐུ་
316

རྒྱལ་མོ་གསང་བའི་ཐིག་ལེ།
གསུམ་ལྷུན་གྲུབ་ཞལ་གསུམ་གྱིས། བསྭོ་ཆ་ཧ་ལའི་སྒྲ་སྒྲོགས་ཤིང་། འབྱུང་པོ་གནོད་
བྱེད་རྡུལ་དུ་བརླགས། ཁྲོ་བཞད་རྔམ་པའི་ཚུལ་དུ་བསྟོད། ཕྱག་དྲུག་གཡས་ཀྱི་དང་
པོ་ལ། ཞིང་གི་དབྱུག་ཏོ་འབར་བ་ལ། ཞིང་གི་དར་གྱི་ཅོད་པཎ་འཕུར། མི་མངོན་
ནམ་མཁའི་དབྱིངས་སུ་ཕྱར། ཉོན་མོངས་བདུད་དཔུང་འཇོམས་པའི་རྟགས། བར་
མས་རལ་ཀྱུས་སྲོག་དམར་ནི། འབར་བའི་ཚུལ་དུ་བར་སྣང་འཕྱར། བདུད་ཀྱི་གཡུལ་
ངོ་བཟློགས་པའི་རྟགས། ཐ་མས་དབལ་གྱི་ཕུར་པ་ནི། ཟུར་གསུམ་སྲིན་པོའི་སྙིང་ལ་
འདེབས། ཕྱག་དྲུག་གཡོན་གྱི་དང་པོ་ནི། མི་འགྱུར་གསེར་གྱི་གཡུང་དྲུང་བསྣམས།
ཐུགས་མཛོད་གསང་བའི་མཁའ་ལ་བསྐོར། བར་མས་གནམ་ལྕགས་ཁ་ཊམ་ལ། ལྟག་
སྤྲོད་རྔ་ཆེན་འབྲུག་ལྟར་སྒྲོགས། འཁོར་འདས་དྲག་པོས་འདུ་བའི་རྟགས། ཐ་མས་
བྷནྟ་ཁྲག་བསྐང་བསྣམས། ཡབ་ཀྱི་ཞལ་དུ་སྟོབས་བྱེད་ཅིང་། དབལ་མོའི་མ་ཚོགས་
དམར་ལ་འགྱེད། དམ་ཉམས་སྙིང་ཁྲག་བཞེས་པར་བྱེད། གཞན་ཡང་སྐུ་ཡིས་ཆ་
ལུགས་ནི། ཐོད་རློན་བརྒྱ་རྩའི་སེ་རལ་ཁ། ཉོན་མོངས་བདུད་དཔུང་འཇོམས་པའི་
རྟགས། ཁྲག་ཞགས་ཐལ་ཆེན་ཚོམ་བུས་བརྒྱན། ཕ་རོལ་ཕྱིན་དྲུག་རྫོགས་པའི་རྟགས།
ལྟེ་བ་ཉི་མའི་དཀྱིལ་འཁོར་རྒྱས། འཁོར་འདས་ཉོན་མོངས་མུན་པ་སེལ། སྐུ་སྟོད་ཞིང་
ཆེན་གཡང་གཞི་གསོལ། ཕྲག་དོག་ཉོན་མོངས་འདུལ་བའི་རྟགས། གླང་ཆེན་འབར་
བའི་ཀོ་རློན་ནི། གཏི་མུག་ཉོན་མོངས་འདུལ་བའི་རྟགས། སྐུ་སྨད་སྟག་གི་ཤམ་
ཐབས་ལ། སྲེད་ཀྱི་ཆ་གས་སྤྲས་པ་ནི། ཞེ་སྡང་ཉོན་མོངས་འདུལ་བའི་རྟགས། སྦྲུལ་
གྱི་སྐ་རགས་བཅིང་བ་ནི། ང་རྒྱལ་ཉོན་མོངས་འདུལ་བའི་རྟགས། རིན་ཆེན་པདྨའི་
ཆུ་འཕྱང་ནི། འདོད་ཆགས་ཉོན་མོངས་འདུལ་བའི་རྟགས། ཡན་ལག་ལྷུ་ཚིགས་
སྦྲུལ་རྒྱན་ནི། ཚད་མེད་ཐུགས་དང་ལྡན་པའི་རྟགས། རྒྱུ་དཀར་ཚོམ་བུས་སྤྲས་པ་
ནི། གཟའ་སྐར་བྲན་དུ་འཁོར་བའི་རྟགས། མདངས་ལྡན་རྨ་བྱའི་གདུགས་ཀྱི་བསིལ།
317

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
འགྲོ་ལ་བརྩེ་ཞིང་སྐྱོབས་པའི་རྟགས། རབ་འཇིགས་དུར་ཁྲོད་ཆས་དང་ལྡན། ཞལ་
གསུམ་ཕྱག་དྲུག་བརྐྱང་བསྐུམ་ཚུལ། དྲེའུ་ལྕང་དམར་གདན་ལ་བརྗིད། དཔྲལ་བར་
ཉི་ཟླའི་འཛུམ་མིག་རིས། སྤྱན་ཆེན་སྐར་མ་པ་ཝ་ཤར། རྣ་མཆོག་དར་རྒྱན་པུ་རུ་རུ།
རྔོག་མ་མེ་སྟག་ཐུ་ལུ་ལུ། གྲུ་མདོར་སྤྱན་མིག་གསལ་བར་ཤར། ཉིན་མཚན་བྱ་ར་
མེལ་ཚེ་མཛད། རྔ་མ་ཆུ་འབེབ་ཞལ་ལ་ལ། རྨིག་བཞི་བུན་བུན་ཚུབ་སེ་ཚུབ། ཐེར་
གཟུགས་རྒྱལ་ཆེན་བཞི་ཡིས་འདེགས། རླུང་སྤྲིན་ཁམ་ནག་དུད་ཁ་འཕྱུར། གྲུ་གསུམ་
གདེང་པའི་ཁ་རུ་གཏིགས། ཞིང་ཆེན་རློན་པའི་རྟ་སྟན་ལ། ཀིང་ཆེན་ཐོད་པའི་རྟ་སྒ་
ཅན། ཞིང་ཆུང་མཉེན་མོས་སྒ་གཡོག་བྱས། སྦྲུལ་ཆེན་རིགས་ལྔའི་གོང་རྨད་འཁྱུགས།
ཀླུ་རྒྱལ་འབར་བའི་མཐུར་སྲབ་ལ། གནམ་ལྕགས་ཨུར་མོའི་ཁ་ལྕགས་འཁྲོལ། ཞིང་
རྩིབ་འབུམ་གྱི་ཤ་ཐག་བྱས། ཀིང་ཆེན་ཐོད་པའི་ཡོབ་ཆེན་ལ། སྐུ་སྟོད་གསེར་གྱི་
གཤང་ཆུང་འབུམ། ལྷ་ཁམས་ཀུན་ཀྱང་དགའ་བར་བྱེད། སྐུ་སྨད་གཡུ་ཡི་དྲིལ་ཆུང་
འབུམ། ལྷ་མེན་སྡེ་ལྔའི་དབང་པོ་དཀྲུགས། ནད་རྐྱལ་མཚོན་དུག་སྔ་ཤ་ལ། ཁྲམ་
བམ་ཤོད་རྡོ་ཕྱི་ཤེད་བྱས། དྲེལ་གྱི་རྫུ་འཕྲུལ་རླུང་གཤོག་གིས། སྟོང་ཁམས་སྐད་ཅིག་
ཡུད་ལ་བསྐོར། མ་ཅིག་འགྱིང་བའི་གཡོ་འཁྲུག་གི། བསྟན་དགྲ་གེ་ཤན་སྲོག་རོལ་
མཛད། དམར་ཆེན་ཁྲག་གི་དྲི་ཚོར་ནི། དཔག་ཚད་ལྔ་སྟོང་ལྔ་བརྒྱ་ཡང༌། སྐད་ཅིག་
གཅིག་གིས་འཁོར་བར་བྱེད། ལྷ་མོའི་སྔོན་གྱི་རུ་འདྲེན་ནི། སྔོན་མོ་ཆུ་སྲིན་གདོང་པ་
ཅན། ལྷ་མོའི་གླད་ཀྱིས་རྗེས་འགེམ་པ། དམར་མོ་སེང་གེའི་རལ་པ་ཅན། རྒྱུག་ཚུལ་
འདུལ་ལང་མཆོང་ཞིང་འཁྲབ། མ་གཅིག་སྐུ་སྟོད་ཡན་ཆད་ལ། ལས་ཀྱི་མ་མོ་བརྒྱད་
ཁྲི་འགྱེད། མ་གཅིག་སྐུ་སྨད་མན་ཆད་ལ། འཇིག་རྟེན་མ་མོ་ཉི་ཁྲི་འགྱེད། ཁྱོད་ཀྱི་
སྐུ་ཡི་སྐད་པ་ལ། དབལ་མོ་སུམ་བརྒྱ་དྲུག་བཅུ་སྟོན། གཞན་ཡང་འཁོར་དུ་གནས་
པའི་ཚོགས། དབལ་མོ་མ་མོ་ཚོགས་བཅས་ཏེ། བསྟོད་ཅིང་བསྐུལ་ཏེ་བཅོལ་བར་བྱེད།
318

རྒྱལ་མོ་གསང་བའི་ཐིག་ལེ།
སྔོན་དུས་ཁས་བླང་དམ་བཅས་ལྟར། སངས་རྒྱས་བསྟན་པ་བཤིག་པ་དང༌། རྔ་ཐོག་
དཀོར་ལ་འབག་པ་དང་། ཟབ་མོའི་དམ་ལ་ལྡོག་པ་དང་། གཤེན་རབ་དབུ་འཕང་
སྨད་པ་དང་། སྒྲུབ་གཤེན་སྐུ་ལ་བསྡོ་བ་དང༌། བདག་ལ་ཕོད་དུ་བཙུག་པ་དང་།
སྡང་པའི་དགྲ་དང་གནོད་པའི་བགེགས། དབང་དུ་སྡུད་ལ་རྡུལ་དུ་རློགས། རིང་
པར་ཁུག་ལ་མྱུར་དུ་སྒྲོལ། དེ་ནས་མ་མོའི་སྔགས་བསྒྲུངས་ཏེ། དྲག་པོའི་སྔགས་རིང་
བཟླས་ནས་སུ། སྔོན་གྱི་བསྐལ་པ་འདི་ནས་བཟུངས། ཕྱི་རབས་སྒྲུབ་གཤེན་ཐུག་གི་
བར། གནད་ལ་བསྐུལ་ཏེ་དམར་ལ་རློམ། དྲག་པོའི་སྔགས་ཀྱི་ཐུན་ཀྱང་རྡེག །དེ་ནས་
སྨད་ཀྱི་བྱ་ཆ་སྟེ། ཨོཾ་མུ་ཡེ་ཟུར་ནམ་དེ་ཤོ་ཐིམ་ཐིམ་ཡེ་སྭཱཧཱ། ཨོཾ་པུ་ཙམ་བྷ་ལིང་ཁ་རཾ་
ཁཱ་ཧི། ཨ་མ་ཛ་ལ་མ་མ་ཤག་ཤག་དུལ་དུལ་ནན་ནན། ཨ་ཧ་ར་ཨ། མུ་ཡེ་ཧ་ར་ཨ།
ཕྱོད་ཕྱོད་ཨ། དང་པོ་གཏོར་མའི་སྔགས་ཡིན་ཏེ། སྔགས་འབྲུ་བཅོ་བརྒྱད་ན་རོ་དང་།
གུག་ཞབས་འགྲེང་བུ་གཉིས་རེ་ཐེམས། དེ་དུས་གཏོར་མའི་བདུད་རྩི་བསྒྱུར། བདེར་
གཤེགས་བཞི་བཅུ་རྩ་ལྔ་དང་། འབར་བ་དྲུག་ཅུ་རྩ་གཉིས་བར། གསལ་གདབས་
བགྱིས་ལ་སྔགས་དེས་འབུལ། གཉིས་པ་དམར་སྦྲེང་སྔགས་ཡིན་ཏེ། སྔགས་འབྲུ་བཅུ་
གཅིག་གི་གུ་གཉིས། ན་རོ་ཞབས་ཀྱུ་རི་ཡི་ཐེམས། དེ་ཡི་སྲིད་པ་རྒྱལ་མོ་ནས། མཁའ་
ཀློང་དབྱིངས་གསུམ་མ་མོ་དང་། དབལ་མོ་དགུ་ཁྲི་དགུ་འབུམ་སོགས། བརྟན་མ་
སྨན་མོ་བཅས་ལ་འབུལ། གསུམ་པ་བྲོ་བརྡུང་སྔགས་ཡིན་ཏེ། འབྲུ་ལ་བཅོ་བརྒྱད་
ཞབས་ཀྱུ་གཉིས། དེ་དུས་རི་རབ་རྒྱ་མཚོ་ཡི། དགོས་པ་གསལ་བའི་བྲོ་ཆེན་བརྡུངས།
བཞི་པ་དབྱིངས་བསྡུ་སྔགས་ཡིན་སྟེ། སྔགས་འབྲུ་བཅུ་གསུམ་འགྲེང་ཞབས་རེ། ན་རོ་
ཡ་བཏགས་གཉིས་རེས་ཐེམས། དམིགས་མེད་ཀ་དག་ངང་དུ་བཞགས། ཞེས་བཀའ་
སྩལ་ཏོ། །མ་མོ་སྲིད་པའི་རྒྱལ་མོའི་ཡང་སྙིང་འདུས་པ་གབ་པ་སྲོག་གཟེར་རྒྱལ་མོ་
གསང་བའི་ཐིག་ལེ་ལས། འཕྲིན་ལས་སྨད་ཆའི་དོན་བསྟན་པའི་ལེའུ་སྟེ་དྲུག་པའོ།། །།
319

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
༧ ཡང་སྟོན་པས་བཀའ་སྩལ་པ། མ་མོ་སྲིད་པའི་རྒྱལ་མོ་སོགས། འདུས་པའི་
འཁོར་རྣམས་མ་ཡེངས་ཉོན། ལས་བཞི་གང་ལ་གང་དགོས་རྣམས། མཐར་ཕྱིན་
བསྟན་པ་སྐབས་དང་སྦྱོར། ཞེས་གསུངས་འཁོར་གྱི་གཙོ་ལ་བསྟོད། བསྐོར་བ་བྱེད་
ཅིང་ལྷ་ཕྱག་འཚལ། དེ་ལ་སྟོན་པས་བཀའ་སྩལ་པ། གསང་བའི་རྒྱུད་མཆོག་ཟབ་
མོ་འདི། ཕྱི་རབས་དུས་ཀྱི་སྙིགས་མ་ལ། དམ་ལྡན་སྒྲུབ་གཤེན་མ་གཏོགས་པ། རེག་
ངན་བོན་ཚང་རང་དྲེགས་ཅན། ཚོད་ཡོད་ར་ཆོད་ལྡེ་ལ་གབ། དམ་ལྡན་སྐལ་ལྡན་
བུ་ལ་གཉེར། ཞེས་བཀའ་སྩལ་ཏོ། །དེ་ནས་འཁོར་གྱི་དབལ་མོ་རྣམས། དགའ་ཞིང་
མགུ་ནས་མངོན་པར་བསྟོད། དེ་ནས་འཁོར་གྱི་མ་མོ་ནི། མ་མོ་སྲིད་པ་རྒྱལ་མོ་སོགས།
མཁའ་འགྱིང་ཁྲོ་བོའི་ཐུགས་ཀར་ཐིམ། མཁའ་འགྱིང་ཁྲོ་བོ་དེ་ཉིད་ཀྱང་། མ་འོངས་
འགྲོ་དོན་དུས་བབ་བར། བོན་ཉིད་ཁྱབ་བདལ་ཀློང་དུ་བཞུགས། མ་མོ་སྲིད་པ་རྒྱལ་
མོ་ཡང་སྙིང་འདུས་པའི་གབ་པ་གནད་ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་ལས།
རྒྱུད་མཐར་ཕྱིན་པ་བསྟན་པའི་ལེའུ་སྟེ་བདུན་པའོ།། །།
དེ་ནས་ཟབ་ལ་མྱུར་བའི་བོན། སྟོན་པ་མཁའ་འགྱིང་ཁྲོ་བོ་དེས། རིག་པར་བསྟན་
པའི་བོན་ཡིན་པས། དམུ་གཤེན་སྟོན་པའི་ཐུགས་ལ་ཞོགས། ཅེས་བཙལ་བའི་འཕྲིན་
ལས་ཀྱི་གཞུང་བསྟན་པའི་ལེའུ་སྟེ་བཞི་པའོ། ། ས་མ་ཡ། །
༧ དེ་ནས་བར་གྱི་བསྐལ་པ་ལ། རྩ་གསུམ་ལྷ་ཡི་ཞིང་ཁམས་སུ། ལྷ་མིན་དྲེགས་
པའི་དམག་ལྷག་ནས། ཡོངས་འདུས་ཁ་ལེ་ལྗོན་ཤིང་བརྩོད། ལྷ་ཁམས་བསྔལ་ལ་
སྡུག་པ་བྱུང་། དེ་ཚེ་དབང་པོ་བརྒྱ་བྱིན་གྱིས། མི་མངོན་དབྱིངས་ལ་འོ་དོད་བསཱི།
སུས་གསན་སུ་ཡི་གསན་ཞེ་ན། སྤྲོས་བྲལ་ཡེ་ཤེས་ལྡིང་ཁང་ནས། ཡུམ་ཆེན་ཤེས་རབ་
ཕར་ཕྱིན་ནས། ལྷང་གིས་གསན་ཏེ་ཐུགས་ལ་བོན། ཡུམ་ཆེན་ཤེས་རབ་ཕར་ཕྱིན་
དེས། མཁའ་གསལ་འོད་ཀྱི་རྒྱུད་བསྐུལ་ནས། བསྐལ་པ་མེ་ལྟར་འབར་བ་ཡི། བོན་
320

རྒྱལ་མོ་གསང་བའི་ཐིག་ལེ། །
ཉིད་ཁྲོ་གཏུམ་གཞལ་ཡས་ནས། གཙོ་མཆོག་མཁའ་འགྱིང་ཐུགས་རྒྱུད་བསྐུལ། གཙོ་
མཆོག་མཁའ་འགྱིང་ཡབ་ཡུམ་གྱི། སེམས་ཅན་འགྲོ་བའི་དོན་དགོངས་ནས། གཡོ་
མེད་གཡོ་བའི་ཤུགས་ཕྱུང་སྟེ། ཐུགས་རྗེ་ཐབས་ཀྱི་རོལ་པ་ལས། ཐབས་ཤེས་ཐིག་ལེ་
ཛ་ཡིས་མཚོན། ལྗང་ནག་འོད་དུ་འབར་བ་ཞིག །ཛ་ནི་ཀུན་ཏུ་བཟང་པོ་སྟེ། ཐིག་
ལེ་བྷ་ག་ཀློང་ཆེན་ཡུམ། འོན་ཀྱང་མུ་ལ་ཙ་མེད་མ། ལྗང་ནག་འོད་དུ་འབར་བ་ལ།
སྐུ་གསུམ་ལྷུན་གྲུབ་ངང་ཚུལ་ཅན། རྩ་གསུམ་ལྷ་ཡི་བྱང་ཤར་གྱི། ཡོངས་འདུས་ཤིང་
གི་རྩ་བ་སྟེ། མུ་ལེ་ལྡང་གི་མཚོ་ཡི་འགྲམ། དྲག་རྩུབ་ཚལ་གྱི་གནས་སུ་བབ། ཐིག་ལེ་
དེ་ཉིད་གྲོལ་ཆ་ལས། བུད་མེད་མཐིང་ལ་ནག་པ་ནི། བྱི་རུའི་རལ་པ་ཅན་ཞིག་བྱུང༌།
རང་འདྲའི་སྤྲུལ་པ་གྲངས་མེད་བསྐྱེས། བར་ཆད་འགལ་ཟླ་ཐམས་ཅད་བཟློག །
གཡུང་དྲུང་བོན་གྱི་དབུ་འཕང་བསྟོད། འཆི་མེད་གཤེན་གྱི་བསྟན་པ་སྲུང་། གསང་
བ་སྔགས་ཀྱི་བདག་ཉིད་མཛད། སྔོན་ཀྱང་དེ་ལྟར་མཐུ་སྟོབས་ལྡན། བར་དུ་ལྷ་མིན་
དམག་ལས་རྒྱལ། ད་ལྟ་དུས་ཀྱི་ཐ་མ་ལ། གཡུང་དྲུང་བསྟན་པ་སྨིན་ཡོན་ཆེ། སྐྱེ་བ་
ལྔ་བརྒྱ་དྲན་མཛད་པའི། ཐུགས་ཀྱི་རིག་འཛིན་ཉིད་ཀྱིས་བརྩོན། ད་ཡང་བར་ཆོད་
བཟློག་པར་ངེས། མ་འོངས་ཕྱི་རབས་གཤེན་པོས་ཀྱང་། སངས་རྒྱས་བསྟན་པ་འཛིན་
པའི་ཚེ། རྒྱལ་པོ་འདི་ཡི་དོན་ལ་བརྩོན། གང་ཞིག་ཕྱི་རབས་གཤེན་པོ་སོགས། སྐལ་
ལྡན་བོན་འདི་སྒྲུབ་པ་བུས། རིགས་ངན་སྡེ་ལ་ཆད་པ་དང་། སྟ་ར་མ་གཏོགས་འཕྱོ་
བའི་སྡེ། བླ་མར་མི་བསྟེན་གྱོང་ཁེང་ཅན། དཔོན་གསས་ཡོན་ཏན་སྐྱོན་ལྟ་བ། དམ་
ཚིག་མི་བསྲུང་འཆོལ་གཏམ་བྱེད། བསྙེན་པ་རྣམ་གཡེང་བག་ལ་ཞ། བོན་དང་ནོར་
གཉིས་འཚོང་ཁེ་སྐྱེད། སྣོད་དང་བྲལ་བའི་དམ་ཉམས་དེར། མིང་ཙམ་བསྟན་པ་
མི་བྱ་གསུངས། གལ་ལྟེ་དེ་འདྲའི་བརྫུ་བག་གིས། བོན་ལ་བརྐུ་བ་བྱུང་སྲིད་ན། མ་
བདུད་རྒྱལ་མོ་འཁོར་བཅས་ཀྱིས། ལུས་སྲོག་བརླག་སྟེ་དྲུང་ནས་བསྐོམ། དེ་མ་ཡིན་
321

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་བུ་མཆོག་ནི། རིགས་ལྡན་བླ་མ་གཙུག་ཏུ་བཀུར། གསང་སྔགས་དམ་ཚིག་སྲོག་
ལས་གཅེས། བསྙེན་བསྒྲུབ་བོན་ལ་བརྡུལ་ཤུགས་ཅན། རང་གི་ལུས་དང་ལོངས་སྤྱོད་
ཀྱིས། རྩ་གསུམ་དཀྱིལ་འཁོར་མཆོག་ཏུ་མཆོད། གསང་བའི་སྣོད་ལྡན་དེ་ལ་སྤེལ།
གཡུང་དྲུང་བསྟན་པའི་རྒྱལ་མཚན་འཛིན། གཤེན་རབ་སྟོན་པའི་གདུང་འཚོབ་
འགྱུར། འབྲས་བུ་སྐུ་གསུམ་ལྷུན་གྱིས་གྲུབ། ཅེས་གསུངས་སྲོ། ། མ་གཅིག་སྲིད་པའི་
རྒྱལ་མོ་ཡང་སྙིང་འདུས་པ་གབ་པ་གནད་ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་
ལས། རྒྱལ་གཤེན་ཆེན་པོའི་གྱེར་སྤུངས་དྲན་པ་ནམ་མཁའ་ལ་གཉེར་གཏད་པའི་ལེའུ་
སྟེ་ལྔ་པའོ།། ། ས་མ་ཡཱ ཙི།
༧ གསུམ་པ་ལས་སྦྱོར་གྱི་མཐར་ཕྱུང་བ་ལ། གང་ལ་གང་དགོས་ཀྱི་ལས་སྦྱོར་ན་
སོ་སོར་ལྟར་ཉམས་སུ་ལེན་ནོ། །དེ་ཡང་ལོག་པའི་རྒྱལ་བློན་དེ་རྣམས་བཏུལ་ཞིང༌།
གཡུང་དྲུང་གི་བོན་རིན་པོ་ཆེ་འདི་དར་ལ་གཉན་པའི་ཕྱིར་དུ་མཐུ་སྟོབས་དྲག་པོ་
སྔགས་ཀྱི་བསྟན་སྲུང་འདི་གཙོ་ཆེ་ལ་གཉན་ནོ། །སྔོན་ཀྱང་བསྟན་པའི་གཙོ་བོ་སྟོན་པ་
དེས་ཀྱང་བསྟན་པ་ལ་བར་ཆོད་ལྡང་པའི་ཚེ་ན། བསྟན་པ་གཉན་ལ་དར་བའི་ཕྱིར་
དུ་སྲུང་བའི་རྒྱལ་པོ་འདི་གཏན་ལ་དབབ་པར་མཛད། ད་ཡང་ཐབས་དེ་དང་མཐུན་
པའི་ཕྱིར་དུ་སྲུང་མའི་རྒྱལ་པོ་འདི་ནན་རུར་སྦྱོར་ཞིག །ཅེས་གསུངས་ཏེ་གཏད་པར་
མཛད་དོ། ། དེ་ནས་འདི་དལ་ལ་གཉན་པའི་ཚུལ་ནི། དང་པོ་ཡེ་ཉིད་སྟོན་པ་ཀུན་ཏུ་
བཟང་པོ་ཡབ་ཡུམ་གྱིས། ཡུམ་ཆེན་ས་ཏྲིག་ཨེར་སངས་ལ་ཀློང་ནས་ཀློང་དུ་བརྒྱུད་
དོ། །བོན་སྐུ་ཀུན་ཏུ་བཟང་པོ་ཡབ་ཡུམ་དང་རྫོགས་སྐུ་ཤེས་རབ་ཕར་ཕྱིན་གཉིས་
ཀྱིས། ཁྲོ་རྒྱལ་གཙོ་མཆོག་མཁའ་འགྱིང་གི་རྒྱུད་ལ་བྱིན་གྱིས་བརླབས་ཏེ། ཏིང་འཛིན་
གསལ་བའི་ངང་ནས་བརྒྱུད་པའོ། ། ཁྲོ་རྒྱལ་གཙོ་མཆོག་མཁའ་འགྱིང་དང་ཡུམ་ཆེན་
སྲིད་པའི་རྒྱལ་མོ་གཉིས་ཀྱིས། ཡབ་འཕྲུལ་གཤེན་སྣང་ལྡན་དང་ཡུམ་བཟང་ཟ་རིང་
322

རྒྱལ་མོ་གསང་བའི་ཐིག་ལེ།
བཙུན་གཉིས་ལ་དགོངས་པ་བརྡ་ཐབས་ཀྱི་ཚུལ་དུ་འབོགས་སྟེ་བརྒྱུད་པའོ། །ཡབ་
འཕྲུལ་གཤེན་སྣང་ལྡན་དང་ཡུམ་བཟང་ཟ་རིང་བཙུན་གཉིས་ཀྱིས། གནས་གཡུ་
ལུང་ཤེལ་གྱི་བྲག་ཕུག་མཚལ་གྱི་རི་བོ་ཟུར་གསུམ་དུ་བསྒྲུབས་ནས། སྲས་འཆི་མེད་
གཙུག་ཕུད་ལ་ལུང་བསྟན་བྱིན་བརླབས་ཀྱི་ཚུལ་དུ་བརྒྱུད་པའོ། །དེ་ཡང་ཡབ་ཡུམ་
སྲས་གསུམ་དང་བཅས་པས། དབལ་གྱི་བྲག་ཕུག་ཏུ་ཁྲི་འབར་དཀྱིལ་འཁོར་དང་
དམ་ཅན་དབལ་མོའི་མ་ཚོགས་བསྙེན་ཅིང་བསྒྲུབས་ནས། གཤེན་གསང་བ་འདུས་པ།
དབལ་བོན་སྟག་ལ་མེ་འབར་དང༌། ལྷ་བོན་ཡོངས་སུ་དག་པ་དང་། མི་བོན་མི་ལུས་
ཀླུ་བོན་ཡེ་ཤེས་སྙིང་པོ་སོགས་ལ་ཚིག་དང་ཡི་གེའི་སྒོ་ནས་རིམ་
བསམ་ལེགས་དང་། 
པར་བརྒྱུད་པའོ། །དེ་རྣམས་ཀྱིས་དམུ་གཤེན་ཆེན་པོ་སྣང་བ་མདོག་ཅན་ལ་བརྒྱུད་
པའོ། ། དེ་ལ་སྐྱེ་བ་ལྔ་བརྒྱ་དྲན་པའི་ནམ་མཁའ་དེ་ཡིས་ཚིག་དང་དབྱིབས་དང་ངེས་
པའི་ཚུལ་བརྒྱུད་ཅིང་། སོན་ནས་བོད་ཡུལ་ཞང་ཞུང་གི་ཁམས་ཁྱུང་ལུང་དངུལ་
མཁར་ཅན་དུ་ཁྱེར་ནས་བསྒྲུབ་སྟེ། དེ་ཚེ་སེ་བོན་ཤ་རི་དབུ་ཅན་དང་། མེ་ཉག་ལྕེ་ཚ་
མཁར་བུ་དང་། ལྡེ་བོན་གྱིམ་ཚ་རྨ་ཆུང་དང་། མཁས་པ་སྟོང་རྒྱུང་མཐུ་ཆེན་བཞིས་
ཞུས་ཏེ་གཏན་ལ་ཕབ་ནས། ཁྱུང་ལུང་དངུལ་མཁར་ཅན་དུ་བསྒྲུབས་ཤིང་བསྙེན་
པས། ལོག་པའི་རྒྱལ་བློན་དུན་རྩེ་རྣམས་ཆམ་ལ་ཕབ་པར་བྱའོ། །དེ་ལ་འདི་ནི་རྒྱལ་
བློན་དུན་རྩེའི་དྲི་མས་མ་གོས་པར། རྗེ་ལྷ་སྒོམ་དང༌། བློན་མུ་ཏུལ་དང༌། ར་སང་
ཁོད་རཾ་དང་། སྟོང་དམུ་ཚ་གྱེར་མེད་བཞི་ལ་གཉེར་གཏད་དོ། །མ་འོངས་པའི་དུས་
ཀྱང་ངང་རིང་རྒྱུད་དུལ་བ་གཡུང་དྲུང་བོན་ལ་མོས་པ་ཤེས་རབ་ཚད་སླེབས་པའི་བུ་
དེའི་སྤྱོད་དེ་བསྙེམ་མོ། །དེས་ཀྱང་ལོག་པའི་རྒྱལ་བློན་དང་དུར་རྩེའི་དྲི་མ་འཛེམ་ལ།།
ལོག་པའི་རྒྱལ་བློན་དང་དུན་རྩེའི་དྲི་མས་མ་གོས་པའི་དབལ་ཆེན་དམ་ལྡན་གཟུངས་
དང་ལྡན་པ་གཅིག་ལ་གཏད་པར་གྱིས་ཤིག །འདི་ན་ཟབ་མོ་རིན་ཆེན་གཏེར་དུ་
323

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
སྦའོ། ། ཞེས་གསུངས་སོ། །མ་མོ་སྲིད་པའི་རྒྱལ་མོ་ཡང་སྙིང་འདུས་པ་གབ་པ་གནད་
ཀྱི་སྲོག་གཟེར་རྒྱལ་མོ་གསང་བའི་ཐིག་ལེ་ལས། རྒྱུད་མཐར་ཕྱིན་བསྟན་པའི་ལེའུ་སྟེ་
དྲུག་པའོ།། །།སྭཱ་མ་ཡཱ། ཟབ་གསང་བསྟན་པའི་བོན་འདི་གཉན་རྒྱ། གདམས་
ངག་ཟབ་པའི་གཏན་ཚིགས་རྒྱ། གཏང་བཞགས་ལུང་གི་ཚོད་དུ་གཉེར་རྒྱ། རྒྱ་རྒྱ་རྒྱ།
རྒྱ་གསུམ་རྒྱ་ལས་མ་འདའ་གཏེར་བདག་ཚོགས། རྒྱ་གསུམ་རྒྱ་ལ་སོམ་ཅིག་ཕྱི་རབས་
གཤེན། རྒྱ་གསུམ་རྒྱ་ལས་མ་འདའ་དམ་ཅན་ཚོགས། སྲོག་གི་སྙིང་པོ་བཞེས་ཤིག་མ་
མོ་རྣམས། ས་མ་ཡཱ། རྒྱ་རྒྱ་རྒྱ། བཀྲ་ཤིས་པར་ཤོག །
324

མ་མོ་སྲིད་པ་རྒྱལ་མོའི་ལས་སྦྱོར་གསང་བའི་རྒྱུད་
གསང་ཐིས་ཁོལ་ཕྱུང་བཞུགས་པའི་
དབུས་ཕྱོགས་སོ། །
༄༅། །ཞང་ཞུང་སྐད་དུ་ན། མུ་སྤུངས་ཤེ་ཐུན་ད་དོད་ཏན་ཏྲ་སྨྲ། གང་ཟག་
མིའི་སྐད་དུ་ན། མ་མོ་སྲིད་པ་རྒྱལ་མོའི་ལས་སྦྱོར། གསང་ཐིས་ཁོལ་ཕྱུང་ཞེས་བྱ་བ། །
མཁའ་འགྱིང་དབལ་གྱི་རྒྱལ་པོ་ལ་ཕྱག་འཚལ་ལོ། །ད་འདི་ནས་མར་ལ་གསང་ཐིས་
ཁོལ་ཕྱུང་དུ་བསྟན་པ་ལ། ཞི་བའི་ལས་དང༌། རྒྱས་པའི་ལས་དང་། དབང་གི་ལས་
དང༌། དྲག་པོའི་ལས་དང་བཞི། ཞོར་བྱུང་བསྐང་བའི་ལས་དང༌། སྲུང་བའི་ལས་
དང༌། བཟློག་པའི་ལས་དང༌། བསད་པའི་ལས་དང་གསུམ། མཐར་ཕྱིན་གནན་
པའི་ལས་དང་། སྲེག་པའི་ལས་དང་། འཕང་བའི་ལས་དང་། གསུམ་དུ་སྦྱོར་བའི་
དོན། མཁའ་འགྱིང་རྒྱལ་པོ་གསང་བའི་བརྣག་པ། སྲིད་པ་རྒྱལ་མོ་ཐིས་སུ་སྤུངས་པ།
རྒྱུད་དོན་སྙིང་པོ་ཁོལ་དུ་བྱུང་བའོ། །སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་
སོགས། འདུས་པའི་འཁོར་རྣམས་མ་ཡེངས་ཉོན། བསྙེན་དང་བསྒྲུབ་པ་གོང་སོང་
ནས། མཐར་ཕྱིན་ལས་སྦྱོར་བ་ལ། ཞི་བའི་ལས་ལ་སྦྱོར་བ་དང༌། ལས་བཞི་དག་ལ་
སྦྱོར་བ་དང་༌། བསྐང་བའི་ལས་ལ་སྦྱོར་བ་སོགས། སྲུང་བཟློག་བསད་ལས་སྦྱོར་བ་
དང་། སྲེག་པའི་ལས་ལ་སྦྱོར་བ་སོགས། གནད་དང་འཕང་ལ་སྦྱོར་བ་སྟེ། མན་ངག་
325

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
ཞོར་དང་མང་དུ་འབྱུང་། དང་པོ་ཞི་བའི་ལས་སྦྱོར་ནི། རྩ་བའི་དཀྱིལ་འཁོར་གཞུང་
ལྟར་བཞེངས། སྒྲིབ་བྱང་ཚོགས་ཀྱི་འཁོར་ལོ་བསྐོར། རང་ལུས་མེ་རླུང་ཆུ་ཡིས་སྦྱངས།
རང་གྲུབ་ལྷུན་རྫོགས་གསས་ཁང་བསྐྱེད། འཁོར་ལོ་དྲུག་གི་རང་བཞིན་ལ། རྒྱས་པའི་
ཞིང་ཁམས་ལྷུན་གྲུབ་རྫོགས། ངང་ལས་ཚངས་པས་སྔགས་འདི་བརྗོད། ཨ་ཨ་དཀར་
སལེ་འོད་ཨ་ཡཾ་ཨོཾ་འདུ། བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་
ཐུན་ཆ་ལ་འདར་ཤག་ཡེ་ཐུན། ཨ་མ་ཛ་ལ་སད་ཐུན་ཁ་ཐུན་ཁ་ཐུན་བློ་བྷོ། བསྭཱ་ཨཱི་མ་
མ་ཛ་བྷོ། རག་མོ་ཙིརྟ་ས་མ་ཡ། ཛ་ཛ་རཾ་རྦད་ཐུན་བྷོ། ཅེས་བཟླས་དང་པོ་ཞི་འཛབ་
སྟེ། ཡིག་འབྲུ་བཅུ་དྲུག་སྡོམ་པའི་བཅུ། ན་རོ་གཉིས་དང་འགྲེང་ཞབས་རེ། ངེས་པའི་
ཐེམས་ཡིན་བརྒྱ་ཕྲག་བཟླ། གཉིས་པ་འབར་བའི་བསྲོ་འཛབ་ལ། ཡིག་འབྲུ་ཞེ་དྲུག་
སྡོམ་པའི་འབྲུ། སུམ་ཅུ་རྩ་གཉིས་ན་རོ་བདུན། ཞབས་ཀྱུ་དགུ་དང་འགྲེང་བུ་གཉིས།
གསུམ་པ་མ་མོའི་འདུས་འཛབ་ལ། ཡིག་འབྲུ་རྩ་དྲུག་སྡོམ་པའི་འབྲུ། རྩ་དགུ་ན་རོ་ལྔ་
དང་ནི། གུག་ཞབས་རེ་ལ་ཡ་བཏགས་གཉིས། དེ་ཡི་འཁོར་ལོ་རིམ་པར་བསྐོར། སྐུ་
ལྔ་ལྷུན་འགྲུབ་འགྲོ་དོན་བྱེད། བྱང་ཆུབ་སེམས་ཀྱི་རང་བཞིན་སྦམ། ཞེས་བཀའ་སྩལ་
ཏོ། །
མ་མོ་འདུས་པའི་རྒྱུད་ལས་ཞི་བའི་ལས་སྦྱོར་བསྟན་པའི་ལེའུ་སྟེ་དང་པོའོ།། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། ཞི་བའི་ལས་སྦྱོར་འགྲུབ་ན་ཡང་། རྒྱས་པའི་ལས་སྦྱོར་འདི་
ལྟ་སྟེ། རྩ་བའི་དཀྱིལ་འཁོར་གཞུང་ལྟར་བྲི། མཚན་ལྡན་ཐོད་པ་སྨན་གྱིས་བཀང༌།
དཀར་མངར་རིན་ཆེན་བཅུད་དུ་བརྩོལ། གཞན་ཡང་དངོས་གྲུབ་རྫས་ཀུན་བསགས།
དཀྱིལ་འཁོར་ལྷ་ནི་འཛུམ་མདངས་ཅན། ནོར་བུ་བུམ་པ་ཁོ་ནར་བསྣམ། དགོས་
འདོད་འབྱུང་བའི་ཡུམ་དུ་བསྐྱེད། མཆོག་ཐུན་དངོས་གྲུབ་སྔགས་འགྲིགས་ནི། ཨ་མ་
ཛ་ལ་ཏྲང་། ཨ་ཡཾ་རཾ་མཾ་ཁཾ་ཀེང་ཧཱུཾ་ཏྲང་། བསྭོ་པུ་ཙ་བྷ་ལིང་ཏི་སྟ་ལྷན། མ་ཧ་གཡུ་
326

ལས་སྦྱོར་གསང་བའི་རྒྱུད།
འབྲང་ལྷན། མ་ཧ་རག་ཏ་ལྷན། མ་ཧཱ་ཤེ་ཤ་ལྷན། ཨ་ཨཱ་ཧཱུྃ་འདུ། བསྭཱ་ཨཱི་ཨ་མ་ཛ་
ལ། མ་མ་རདྨ་བྲོ་འདུ། གཞི་ཡི་སྔགས་ནི་སྡོམ་ཡིག་ལྔ། བུམ་སྔགས་སྡོམ་པ་ཡིག་
འབྲུ་བརྒྱད། གཏོར་མ་བརྒྱད་དེ་སྨན་ལ་ལྔ། རཏྣ་སྙིང་སྣ་ཀུན་ལ་ལྔ། དང་པོ་ཞི་ཁྲོའི་
དངོས་གྲུབ་སྔགས། སྡོམ་ཡིག་བཞི་སྟེ་མ་མོ་ལས། བླང་སྟེ་ཡིག་འབྲུ་སྡོམ་པ་ནི། བཅུ་
གཉིས་དག་གིས་ལེགས་པར་ཐེམས། དེ་ཡང་བདེར་གཤེགས་བཞི་བཅུ་ནི། འབར་
བ་དྲུག་ཅུ་རྩ་གཉིས་དང་། མ་མོ་དགུ་ཁྲི་དགུ་འབུམ་བར། གཞི་རྩ་འཕྲོ་འདུའི་རྒྱུད་
བསྐུལ་ནས། ཏིང་འཛིན་གསལ་གདབ་དངོས་གྲུབ་བླང་། གཏོར་མ་བཏང་ལ་ཐུགས་
དམ་བསྐངས། ཚེ་ནོར་དབང་ཐང་ལོངས་སྤྱོད་བསྐྱེད། ཅེས་བཀའ་སྩལ་ཏོ། །མ་མོ་
འདུས་པའི་རྒྱུད་ལས་རྒྱས་པའི་ལས་ཚོགས་བསྟན་པའི་ལེའུ་སྟེ་གཉིས་པའོ། །།
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། ཚེ་ནོར་ལོངས་སྤྱོད་འཕེལ་བྱེད་ཀྱི། རྒྱས་པའི་ལས་ཚོགས་
འགྲུབ་པའི་སྟེང་། དབང་གི་ལས་ཚོགས་འདི་ལྟ་སྟེ། རྩ་བའི་དཀྱིལ་འཁོར་གཞུང་ལྟར་
བཞེངས། དུས་སུ་ཐོད་པ་གཙང་བྱས་ནས། ནང་དུ་གསེར་གྱི་དབང་སྔགས་བྲི། ཤེལ་
སྨུག་སྙིང་དུ་ཙཀྲ་གཞུག །དར་དྲིལ་འབྲུ་དང་སྙིང་འཁོར་ནི། བསྡེབས་ལ་ཐོད་པ་
མཎྜལ་འགོད། དབང་བསྡུ་དབང་གི་སྔགས་འགྲིགས་ནི། མ་མ་ཉེ་ལོ་ཡོ་འདུས་ཁུག་
ཛ། ནི་ཛ་ཨ་དཀར་ཡ། ཨ་མྲྀ་ཎི་ཛ་དྷུ་བ་དྷུ་བ་རྦ་ཆུམ། འུབ་ཁུག་ཉུག་རྒྱུག་ཁུག །
ཆུ་རིལ་སརྦ་ཁུག་ཁུག་དུང་དུང་། རང་དབང་མེད་པར་ཧྲིང་ཛ། སྡོམ་འབྲུ་བརྒྱད་
ནི་ཁྲོམ་སྡུད་དེ། འབྲུ་ལྔ་སྐྱེ་བོ་འབྲུ་སྡོམ་ནི། རྩ་བརྒྱད་ས་སྟེ་སེར་སྐྱ་སྤྱི། བརྟེན་རྫས་
བཅང་ལ་དུས་བཞི་རུ། དམར་ལམ་གཏོར་མ་བཟང་པོ་འབུལ། གང་དགོས་གསོལ་
བ་གདབ་བྱས་ནས། དམ་བཅའ་བཟང་པོའི་ཏིག་ཏུ་འཛིན། ཞེས་བཀའ་སྩལ་ཏོ། །མ་
མོ་འདུས་པའི་རྒྱུད་ལས་དབང་གི་ལས་སྦྱོར་བསྟན་པའི་ལེའུ་སྟེ་གསུམ་པའོ། །།
327

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། དེ་ལྟར་དབང་གི་ལས་གྲུབ་ནས། དྲག་པོའི་ལས་སྦྱོར་བསྟན་
པ་སྟེ། རྩ་བའི་དཀྱིལ་འཁོར་གཞུང་ལྟར་བྲི། དཀྱིལ་འཁོར་དབུས་སུ་ཧོམ་བཞེངས་ལ།
ཐོད་པ་ཐུན་རྫས་རྩང་བཅས་སོགས། དྲག་པོའི་སྔགས་འགྲིགས་འདི་ལྟ་ཏེ། ཨོཾ་ཨ་ཧཱུཾ།
ཉི་རི་བྷ་ར་ཧཱུཾ། གྱི་གྲན་དགྲ་བོ་མ་ར་ཡ་ལྷ་དང་ཕྱེས། ཏྲག་རཀྟ་ལྷ་དང་ཕྱེས། སྲོག་ལ་
ཟད། གྱི་གྲན་ཆེ་གེ་མོ་རྫི་ཁུག །སྲོག་ལ་ཛ། ཨོཾ་འགུ་ཤ་རྫི་ཛ་ཁུག །ཨོྃ་ཉེ་ལོ་ཡོ་དགྲ་
བགེགས་སྲོག་ལ་ཐུན་བྷོ། རྦད་ཐུན་བྷོ། ཤཱ་རག་ཐུན་བྷོ། དགྲ་བགེགས་སྙིང་ལ་ཐུན་བློ་
ཐུན་སྦྱོ། སྤུ་ཐུན་བྷོ། དགྲ་བགེགས་ཀྱི་སྲོག་རྩ་རྦད། སྲོག་རྩ་ཐུམ། སྲོག་རྩ་རྨུག །སྙིང་
ལ་ཐུན། བསྭཱ་ཨཱི་ཨ་མ་མ་ཛ་ལ་མ་མ་སང་སང་ཉེ་ལོ་ཡོ་རཾ་ཐུན་བྷོ། གྲང་ཚེ་ཐིས་ཐུན་
ཁང་ལ་འབར། ཧུ་ལོ་ཧུ་ལོ་ས་རྐོ་ཐིས། རགློ་ཛ་ལ་ཐུན་བློ་བྷོ། རྦད་ཐུན་བློ། ཤཱ་རག་
ཐུན་སྦྱོ། དགྲ་བོའི་སྙིང་ལ་ཐུན་བྷོ་ཐུན་བྷོ། ཨཱི་རགློ་ཛ་ལ་རཾ་རྦད་ཐུན་བྷོ། དགྲ་བོའི་
སྲོག་རྩ་ལ་ཐུམ། སྲོག་ཙ་རྨུག ། ཏྲི་པ་ཙ་ལ་ཨ་ཤུ་མེ་རྦད་ཐུན་བྷོ། བསྭཱ་ཨོཾ་ཛ་ལ་ཉེ་ལོ་
རཾ་ཐུན་བྷོ། སྤུ་ཐུན་བྷོ། མ་ཤྲཱི་ནི་ཤ་མ་དྷ། རགློ་ཙཀྲ་ཧཱུྃ། མ་ཧཱ་ཏྲ་ཀླུ་དང་ར་ནི་ས་ཏི་
ཧྲ་ཧཱུྃ། མ་ཧཱ་ཙཀྲ་ཤ་མ་ད་རི་ཧཱུྃ། མ་ཧཱ་སྤྲིན་རག་མོ་མི་ཁ་ཐུན་ཐུམ། རཀྟ་མ་ཧཱ་སྲོག་
ལ་སྙིང་ཐང་ཁྲིབ། ཆེ་གེ་མོའི་སྙིང་ལ་ཐུན་བྷོ སྲོག་རྩ་མཱ་ར་ཡ་རྦད། ཆེ་གེ་མོའི་ལུས་
སྲོག་དབང་པོ་རྣམ་ཤེས་དང་བཅས་པ་ཁ་རཾ་ཁཱ་ཧི། མ་མ་ཛ་བྷོ། དགྲ་བོ་རང་ནན།
སྟི་བྷ་ཡ་ནན། ཧྲིག་ནན། བསྭོ་མ་མ་ཛ་བྷོ། དགྲ་ལ་ཁྲག་ཐུན་བྷོ། སྲོག་རྩ་ལ་ཐུན་
བྷོ། སྙིང་རྩ་ལ་ཐུན་སྦྱོ། མ་མ་ཁ་མུན་ཏྲ་བྷོ། དྲག་རགྷ་མ་བྷོ། མུ་ཁ་རཾ་ཧཱུཾ། མ་མ་ཙ་
ཧྲ་ལི་བྷོ། མུ་རཾ་མུ་ཏི་བྱོ། མ་མ་སི་ཏ་བྷོ། དཀར་མོའི་ཚོགས་བྷོ། ཡེ་ཤེས་སྤྱན་ཅན་མ་
བྷོ། སེར་མོའི་ཚོགས་བྷོ། སྲོག་གཅོད་དབུགས་ལེན་མ་བྷོ། སྲིན་མོའི་ཚོགས་བྷོ། ཡིད་
ཀྱི་མདངས་འཕྲོག་མ་བྷོ། དམར་མོའི་ཚོགས་བྷོ། ཁྲག་གི་བཅུད་སྡུད་མ་བྷོ། ལྗང་མོའི་
328

ལས་སྦྱོར་གསང་བའི་རྒྱུད།
ཚོགས་སྦྱོ། དབུགས་སྡུད་སྲོག་ལེན་མ་བྱོ། དམར་མོ་ཁུག་འཐུང་རལ་པ་ཅན་བྷོ། ནག་
མོ་སྟོང་གསུམ་ཀུན་སྒྲོལ་མ་བྷོ། དཀར་མོ་ཟ་བྱེད་མ་བྷོ། དམར་མོ་ཟ་བྱེད་མ་བྷོ། སྨུག་
མོ་ཟ་བྱེད་མ་བྱོ། དམར་ནག་ཟ་བྱེད་མ་བྷོ། སེར་ནག་ཟ་བྱེད་མ་བྷོ། སྔོ་ནག་ཟ་བྱེད་
མ་བྷོ། །ལྗང་ནག་ཟ་བྱེད་མ་བྷོ། །བོན་གྱི་བསྟན་པ་བཤིག་པ་དེ་ལ་བྷོ། སྟོང་གསུམ་རྔ་
ཐོགས་དཀོར་ལ་འབག་པ་དེ་ལ་བྷོ། དུས་གསུམ་གཤེན་རབ་དབུ་འཕང་སྨད་པ་དེ་
ལ་བྷོ། ཟབ་མོའི་དམ་ལས་ལྡོག་པ་དེ་ལ་བྷོ། གསས་མཁར་གཉེན་པོ་འཚེ་བ་དེ་ལ་བྷོ།
ཡ་ཀ་ཟེར་བ་དེ་ལ་བྷོ། གཤེན་གྱི་སྐུ་དགྲ་དེ་ལ་ཕྱོགས། སྲོག་ལ་རློམ་པ་དེ་ལ་ཕྱོགས། ཉིན་མོའི་
ལས་སུ་སོ་འཛུག་མ་སྦྱོ མཚན་མོའི་ལས་སུ་ཀུས་འདེབས་མ་བྷོ། སྲོད་ལ་རྒྱུ་བའི་རྐང་
མགྱོགས་མ་བྷོ། ཤ་ལ་རྒོལ་བ་གཟེ་མའི་ཚོགས་བློ། སྲོག་ལ་རྒོད་པ་སྤྱད་མོའི་ཚོགས་བློ།
དབུགས་ལ་རྒོལ་བ་བྱིན་ཏེའི་ཚོགས་བྷོ། བྷོ་རོ་ཐུན་བྷོ། ཉེ་ལོ་ཡོ་སྤུངས་སོ་ཐད་དོ་ཐུན་
བྷོ། རཾ་ཐུན་བྷོ། མུག་རོ་མུ་ཏེ་ཐུན་བྷོ། མ་མ་ས་ཏི་ཙ་ར་ཧཱུཾ། མ་མ་ཙན་ལོ་བློ། བློ་སྦྱོ་བྷོ།
K
CUK CUK of GUK QUR of
GUK OUR སྦྱོ་བློ་བྷོout ། OUR GLK བློ་བྷོ་བྷོ@
 ། བློ་བྷོ་བྷོ། བློ་བློ་བྷོ། བློ་བློ་བྷོ་བྷོ། བྷོ་བློ་བྷོ་བྷོ། བྷོ་བྷོ་བྷོ། བློ་བྷོ་བྷོ། བློ་སྦྱོ་བྷོ།
o
suf 
GUK OUR OOK GLK 
f 
GUK སྦྱོ། @
 བྱོ་བློ་བྷོCUK ། 52R
 བློ་སྦྱོ་བྷོ། བློ་སྦྱོ་བྷོ། བློ་སྦྱོ་བྷོ། དེ་ལྟར་དྲག་པོའི་སྔགས་དེ་རྣམས། དང་
8
པོ་དགུ་བཅུ་རྩ་བདུན་ངེས་པའི་ཐེམས། དྲུག་པ་ཕུར་མཚོན་དྲུག་ཅུ་གཉིས། བདུན་
པ་བསྲེགས་སྔགས་བཅུ་གཉིས་པོ། །བརྒྱད་པ་མནན་སྔགས་བཅུ་བཞི་སྟེ། དགུ་པ་
འཕང་བྱེད་བཅོ་བརྒྱད་ཡིན། བཅུ་པ་ཟོར་སྔགས་སྡོམ་འབྲུ་ནི། གཉིས་བརྒྱ་བདུན་
བཅུ་མ་ནོར་ཐེམས། དེ་ནས་བློ་སྔགས་བརྒྱད་བཅུ་བརྒྱད། དབལ་མོའི་གཙོ་ལ་གསུམ་
གསུམ་སྟེ། དེ་བཞིན་འཁོར་དང་བཅས་ལ་འདོག །རྡུལ་ཞུགས་ངང་ལས་དྲག་འཁྲོས་
ཏེ། བསྟན་དགྲ་བརླག་པ་ཚེམ་མི་ཉི། ཞེས་བཀའ་སྩལ་ཏོ། ། མ་མོ་ཡང་སྙིང་འདུས་
329

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
པའི་རྒྱུད་ལས། དྲག་པོའི་ལས་སྦྱོར་བསྟན་པའི་ལེའུ་སྟེ་བཞི་པའོ།། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། ལས་བཞི་རྫོགས་པའི་རྒྱབ་དུ་ནི། ཐུགས་དམ་བསྐང་འདི་གཙོ་
བ་ལ། དང་པོ་སོར་ཀྱི་བྱ་བ་ནི། ཁམས་ས་གཙང་མའི་འཇིམ་པ་དང་། འབྲུ་སྣའི་ངར་
ཕྱེ་ཁལ་ཚད་དང་། ལྷོ་སྨྱུག་ལྡེམ་པའི་སྲོག་ཤིང་དང་། ཕ་མ་བུ་གསུམ་བྱང་ཤིང་དང་།
ཁ་ཤོན་དར་ཟབ་སྣ་ཚོགས་དང་། སྨན་འབྲུ་རིན་ཆེན་དམ་རྫས་དང་། སྣ་མ་མཚོན་
གྱི་གྲུ་གུ་དང་། དཀར་མངར་བལ་ཚོན་བྱ་སྤུ་དང་། སྨན་རག་སྙིང་ཕྱེ་སྣ་ཚོགས་སོ། །
དང་པོ་བཟེད་ཞལ་གཙང་མ་ནི། གྲུ་བཞི་ལྕགས་རི་ལྡན་པའི་ནང་། ཁམས་སའི་
བང་རིམ་ལྔ་དང་ལྡན། དེ་སྟེང་རྫས་འཚོགས་མཁར་ཐབས་ཏེ། འབྲུ་ཡི་གཏོར་མ་
ལྷ་གྲངས་བཅའ། རྣམ་ལྔ་རྣམ་བརྒྱད་འདོད་ཡོན་རིགས། རྟགས་རྫས་ནོར་བདུན་
ལྷ་རྫས་རིགས། བྱ་གཅན་རི་གཡུང་ཆུ་གནས་རིགས། མི་ནོར་ཡུལ་མཁར་བཀོད་
པའི་རིགས། སྨན་འབྲུ་རིན་ཆེན་དཀར་མངར་རིགས། དར་ཟབ་སྤུ་ཤུན་བཀོད་
པའི་རིགས། གོ་མཚོན་རིགས་སོགས་འཚོགས་པར་བྱ། གཞན་ཡང་ཞལ་མཐུན་ནམ་
མཁའ་ནི། ལྟེ་བ་རིན་ཆེན་མཛེས་པ་ལ། མཐའ་འགྱུར་གཞའ་ཚོན་འབར་བའི་འོད།
ཡང་ན་དམར་པོ་དག་གིས་བཀང་། ལྷོ་སྨྱུག་མཛེས་པའི་རྒྱང་ཤིང་ལ། རྩ་རྩེ་ཕྱི་ནང་
མ་ལོག་པར། རང་མཐུན་རྒྱང་བུ་སུམ་རྩོད་དང་། ཕུན་དགུ་བཅས་ཏེ་མཛེས་པར་བྱ།
བཀོད་རིས་ལེགས་པའི་བྱང་བུ་དང་། ནམ་རྒྱང་མདའ་འཕང་ཤིང་རིས་རྣམས། གཙོ་
འཁོར་སྤྲུལ་པ་ཇི་བཞིན་བསགས། དབུས་ནས་ལྕགས་རི་བར་དུ་གཟུགས། ནམ་རྒྱང་
མདའ་འཕང་ཤིང་རིས་རྣམས། ཞལ་ཕྱོགས་ནང་དུ་བསྟན་པར་བྱ། མདོས་ཀྱང་རིན་
ཆེན་ཁྲི་ལ་བརྗིད་པའི་ཆས་དང་ལྡན་པའི་ངོས། ཕྲིན་ལས་བཏང་སྟེ་སྔགས་འགྲིགས་
ནི། རཾ་ཡཾ་ཡཾ་ཁཾ། ཨ་ཧ་ར་ཨ། ཨ་ཡཾ་རཾ་མཾ་ཁཾ་ཧཱུྃ། བསྭོ་ཨོཾ་མ་མ་ཌཀྐི་ཧ་ར་ཛ་ཧཱུཾ་བཾ་
330

ལས་སྦྱོར་གསང་བའི་རྒྱུད།
ཧོ། མ་ཧྲུན་ནོ། ཨུ་དུག་སལ་སལ། མ་ཧ་དྲུང་ཟད་རདྨ་ལ་ཁ་ཁ་ཁཱ་ཧཱི་ཁཱ་ཧཱི། བསྭོ་
ཨོཾ་མ་མ་ཛ་བྷོ། རགློ་སརྦ་པུ་ཙྪལ་ཁ་རཾ་ཁ་རཾ། ཧ་ར་མུ་ཡེ་ཕྱོད་སང་སང་ཨ་ཨ། དུས་
ནི་སྔ་དྲོའི་ཆ་དག་ལ། བསྐང་མདོས་བསྐང་བའི་གནས་སུ་བཀྱག ། དེ་ལ་དང་པོ་སྦྱོང་
བའི་སྔགས། སྡོམ་འབྲུ་གསུམ་སྟེ་སྤེལ་སྔགས་ནི། འབྲུ་བཞི་བསྐྱེད་སྔགས་དྲུག་ཡིན་
ཏེ། སྤྱན་དྲངས་བཅུ་གཉིས་ཕྱག་འཚལ་གསུམ། སྡིག་བཤགས་བཞི་སྟེ་མཆོད་སྔགས་
ནི། བཅུ་གསུམ་བསྐང་པ་གནད་ཐེམས་སྔགས། བཅུ་བདུན་དམིགས་མེད་བསྟིམ་
པ་གསུམ། རྗེས་སྔགས་བརྒྱད་ཀྱི་མཚོན་བྱེད་དོ། །ཞེས་བཀའ་སྩལ་ཏོ། །མ་མོ་འདུས་
པའི་རྒྱུད་ལས་བསྐང་བའི་མདོས་ཆེན་བསྟན་པའི་ལེའུ་སྟེ་ལྔ་པའོ། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། བསྐང་བའི་མདོས་ཆེན་བཀྱག་པའི་སྟེང་། སྲུང་བཟློག་བསད་
པའི་ལས་ཀ་གཙོ། དེ་ཡང་སྲུང་བའི་རིམ་པ་ནི། རྩ་བའི་དཀྱིལ་འཁོར་གཞུང་ལྟར་
བཞེངས། མཎྜལ་སྟེང་དུ་སྲུང་འཁོར་བཀྲམ། དངོས་གྲུབ་ཚེ་ཡི་གཏོར་མ་དང་། ཡོལ་
ཆེན་སྨན་གྱི་འཕྲད་ལ་བཞག །རིན་ཆེན་སྣ་ལྔ་སྲུང་རྡོ་བཙུག །མདའ་དར་བཞི་ནི་
ཕྱོགས་བཞིར་གཟུགས། སྨྱུག་མ་རྩེ་རྒྱལ་མེ་ལོང་བཏགས། ལྷ་མོ་སྐུའི་རྟེན་གཏོར་
བཅས། དབལ་གཤེན་བརྗིད་པའི་ཆས་སུ་ཕྱུང༌། གཙོ་མཆོག་ཐུགས་ཡིག་བསྭོ་ལ་
འདྲེན། སྲུང་བའི་སྔགས་འགྲིགས་འདི་ལྟ་སྟེ། བསྭོ་མ་མ་མུ་ཡེ་ཕཊ། མ་མ་མུ་ཡེ་ཧ་
ར་ཨ་ཡཾ་རཾ་མཾ་ཁཾ་ཧཱུྃ་འདུ། བསྭོ་མ་མ་ཛ་བྷོ། རགློ་ཙིརྟ་ས་མ་ཡ་ཛ་ཛ་ར་ཡོ་ཛ། མ་ནི་
སརྦ་རཀྵ་རཀྵ་ཨ། བསྭཱ་ཨོཾ་ཛ་ལ་ཉེ་ལོ་ཡོ་ཀྲྀ་ཐུན་བྷོ། ཨོ་རགློ་ཛ་ལ་རཾ་རྦད་བྷོ། ཏྲི་པ་
ཛ་ལ་ཨ་ཤུ་མེ་རྦད་བྷོ། ཨོྃ་ཉེ་ལོ་ཡོ་དགྲ་བགེགས་ཀྱི་སྙིང་ལ་ཐུན་བྷོ། རྦད་ཐུན་བློ། ཤྭ་
རག་ཐུན་བློ། དགྲ་བགེགས་ཀྱི་སྙིང་ལ་ཐུན་བྷོ་ཐུན་བློ། སྤུ་ཐུན་ཕྱོགས། དགྲ་བགེགས་ཀྱི་
སྲོག་རྩ་ལ་རྦད། སྲོག་རྩ་ཐུམ། སྲོག་རྩ་སྨུག །སྙིང་རྩ་ལ་ཐུན་བློ། བསྭོ་མ་མ་ཛ་བྷོ།
331

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རགློ་ཌཀི་ནི། གཡུང་དྲུང་གའུ་ཚེ་ནི་ཛ། བསྭོ་ཨོཾ་མཾ་རཀྵ་ཧཱུཾ་འདུ། བསྭོ་མ་མ་ར་ཡོ་
ཛ། རདྨ་ལ་ཁ་ཁ་ཁཱ་ཧཱུཾ། ཞེས་པས་དང་པོ་བསྐྱེད་རིམ་སྔགས། སྡོམ་འབྲུ་བཅོ་བརྒྱད་
རྩ་སྔགས་ནི། ཉི་ཤུ་དྲུག་གི་ཐེམས་སུ་སྦྱར། བར་དུ་བསྒྲལ་སྔགས་བཅས་ཏེ་བསྒྲགས།
བཞི་པ་ཚེ་བསྙེན་སྡོམ་པའི་འབྲུ། བཅུ་བདུན་སྲུང་གུར་སྔགས་འབྲུ་དགུ། སྤྱན་དྲངས་
འབྲུ་དྲུག་མཆོད་སྔགས་བདུན། མ་ནོར་ཐེམས་སྦྱར་སྲུང་གུར་དབུབ། གསལ་སྟོང་
འཛིན་མེད་དགོངས་པ་དེ། སྤྲོས་བྲལ་ཀུན་བཟང་ངང་དུ་བརྡལ། ཞེས་བཀའ་སྩལ་
ཏོ། །མ་མོ་འདུས་པ་ཡང་སྙིང་གི་རྒྱུད་ལས་སྲུང་བ་མི་འཇིགས་རྫོང་མཁར་བསྟན་
པའི་ལེའུ་སྟེ་དྲུག་པའོ།། །།
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། སྲུང་བའི་རྫོང་ཆེན་དབུབ་པའི་རྒྱབ། བཟློག་པའི་དམགས་
དཔུང་བསྐྱེད་པ་སྟེ། དང་པོར་མདོས་ཀྱི་སོགས་བྱ་བ། གཏོར་མ་ཁྲག་དང་ར་ཐོད་
རྡོ། གྲན་ལ་འཕེན་པའི་མདོས་ཟོར་རྣམས། བསྐང་བའི་མདོས་དང་འདྲ་བ་ཙམ། ཁྲོ་
ལྕགས་སྣོད་དང་འབྲུ་ནག་སྟེ། ནམ་རྒྱང་མདའ་འཕང་མཐིང་ལ་ནག །གཏོར་མ་
གདོང་ཞལ་ནམ་རྒྱན་བཅས། ཞལ་ནི་ཕྱི་རུ་བསྟན་པ་སྟེ། འདོད་ཡོན་ཞལ་ནི་ནང་
དུ་གྱུར། མ་ཊ་འམ་ནི་གཡང་གཞི་ཁར། བཞག་ཏེ་ཕྱི་འཕྲད་ཟིན་པའི་ཚེ། དྲག་པོར་
དམིགས་པའི་གནས་སུ་འཕང་། དྲག་པོའི་ལས་སྦྱོར་དྲག་སྔགས་ཀྱིས། དགུ་པ་འཕང་
བྱེད་དག་གིས་སྔགས། སྐྱོང་དུས་སྔགས་རིང་བློ་གདབ་དང༌། བློ་སྔགས་དག་གིས་
ཕྱོགས་སུ་གཏིགས། ལས་སྦྱོར་དྲག་པོ་ཐམས་ཅད་ལ། ཡང་གསང་བརྟུལ་པ་ཁོ་ནར་
བསོགས། ལས་བྱེད་འདི་ཡི་སྟོབས་ཕྱུང་ཚེ། བྱད་མ་རང་གཤེད་དབབ་གྱུར་ཏེ། བར་
ཆད་བཟློག་པ་ཐེ་ཚོམ་མེད། ཅེས་བཀའ་སྩལ་ཏོ། །མ་མོ་འདུས་པའི་རྒྱུད་ལས་ཟློག་པ་
མཚོན་ཆའི་འཁོར་ལོ་བསྟན་པའི་ལེའུ་སྟེ་བདུན་པའོ།། །།
332

ལས་སྦྱོར་གསང་བའི་རྒྱུད།
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་
འཁོར་རྣམས་མ་ཡེངས་ཉོན། བཟློག་པའི་དམག་དཔུང་སྐྱེད་པའི་རྒྱབ། བསད་པའི་
མཚོན་ཆ་བརྡེག་པ་ནི། མ་ཐེང་བསད་མདོས་ནམ་དང་བཅས། འཁོར་ལོ་དྲི་མ་རྫས་
དང་བཅས། ལས་ཀྱི་སྦྱོར་བ་གང་ཡང་བྱ། ཏིང་འཛིན་བསྐྱེད་རྫོགས་དྲག་པོའི་ངང་།
བསད་པའི་སྔགས་འགྲིགས་འདི་ལྟ་སྟེ། བསྭོ་མ་མ་ཛ་བྷོ་དགྲ་ལ་བྷོ། ཀླུ་རོ་ཧི་ནི། ཀ་
ཤ་མ་ལི། ཀ་རི་ཀ་ཐ། ཁ་ན་མ་ཕུན། ཀ་ཤ་ར། ཏི་ལི་ན་ཛ་ལྟ་པེའུ་ཅུ། བྷ་ར་ག་མ་
ར་ས། ག་ན་པ་ཁའི་ཁ་ཏེ་ཆེ་ཧ་ནི་མ། ཆེ་གེ་མོ་འདི། ཧཱུྃ་ཧཱུྃ་ཕཊ་ཕཊ། དང་པོ་བསད་
པའི་དྲག་སྔགས་ཏེ། བསྡོམ་འབྲུ་བདུན་དང་ན་རོ་གསུམ། གཉིས་པ་བསད་པའི་
སྔགས་རིང་ཡིན། སྡོམ་འབྲུ་བཞི་བཅུ་རྩ་བརྒྱད་ཡོད། ན་རོ་གཅིག་དང་ཞབས་ཀྱུ་
ལྔ། འགྲེང་བུ་གསུམ་དང་གི་གུ་དགུ། གདམ་པའི་ཐེམས་ཡིན་དྲག་སྦྱོར་བྱ། དམིགས་
མེད་བོན་ཉིད་གདིང་ཆེན་གྱིས། ཉོན་མོངས་འཁོར་བའི་སྐྱེ་རྒྱུད་གཅོད། ཅེས་བཀའ་
རྩལ་ཏོ། །མ་མོ་འདུས་པའི་ཡང་སྙིང་གི་རྒྱུད་ལས་བསད་པ་བརྣག་པའི་དབལ་འཁོར་
བསྟན་པའི་ལེའུ་སྟེ་བརྒྱད་པའོ། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པའི་རྒྱལ་མོ་སོགས། འདུས་པའི་
འཁོར་རྣམས་མ་ཡེངས་ཉོན། བསྐང་སྲུང་ཟློག་བསད་ལས་གྲུབ་རྒྱབ། མནན་སྲེག་
འཕང་གསུམ་ཅེས་པ་ཡིན། མདའ་ལ་མདེའུ་སྤྲད་པ་འདྲ། དེ་ཡང་དང་པོ་མནན་
པའི་ལས། གང་དུ་ལས་སྦྱོར་གཞུང་རྫོགས་ནས། མཐའ་རུ་ཕྱུང་བའི་དོན་བསྟན་པ།
ཐོད་ངན་མཛོ་རུ་གང་རྙེད་དང་། ལིང་ག་བཅུག་སྟེ་རེ་བས་བཏུམ། རྩང་དམར་དག་
གི་ཁྲོམ་དུ་འཆིངས། ས་གཉེན་མཚོ་གཉན་རྒྱ་གྲམ་ལམ། སྔགས་ཀྱི་སྦྱར་ལ་ལས་གྲུབ་
བོ། །བསྐལ་པའི་བར་དུ་འཆོར་མེད་རྒྱ། དམིགས་མེད་ཁྲོ་རྒྱལ་དགོངས་ལ་བསྡོམ།
ཞེས་བཀའ་སྩལ་ཏོ། །མ་མོ་འདུས་པའི་རྒྱུད་ལས་མནན་པའི་ལས་སྦྱོར་བསྟན་པའི་
333

གསུང་ར་བ་སྒོ་མཛོད་རིན་པོ་ཆེའི་གླེགས་བམ། 145
ལེའུ་སྟེ་བརྒྱད་པའོ།། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། མནན་པའི་ལས་སྦྱོར་གྲུབ་པའི་རྒྱབ། སྲེག་པའི་དྲག་སྔགས་
ལས་ལ་སྦྱོར། གྲུ་གསུམ་ཧོམ་ལ་མ་ཊཾ་བྲི། གདུག་པའི་ཤིང་ལ་མེ་སྦར་ཏེ། དེ་ནི་མ་མོ་
སྲིད་རྒྱལ་ཉིད། Eཨེ་ཞལ་གདངས་པའི་ཀློང་དུ་ཡང་། མཆོད་སྲེག་རྐམ་རློན་ལིང་ག་
དང༌། གཏོར་མ་སྔགས་བྱང་གྲངས་སུ་འབུལ། འཕྲིན་ལས་བཞི་ཡི་གསོལ་བ་གདབ།
དེ་ཡི་སྔགས་ནི་འདི་ལྟ་སྟེ། བསྭཱ་རཾ་རཾ་ཨག་ནེ་ར་ཛ་ས་མ་ཡ་ཛ་ཛ། བསྭོ་མ་མ་ཛ་བྷོ།
རཾ་རག་མོ་ཙིཏ་ས་མ་ཡཱ་རཾ་རཾ། ནེ་རཾ་སད་དོ་ས་མ་ཡ་ཛ་ཛ། བསྭོ་མ་མ་རཾ་རཾ་ཛ་བྷོ་རཾ་
རཾ། ནེ་རཾ་ལིང་ཡང་ས་མ་ཡ་ཧོ། བསྭཱ་རཾ་རཾ་མ་མ་ཛ་བྷོ། མ་དུ་ཛྭ་ལ་རཾ་རཾ། བསྭོ་མ་མ་
ཛ་བྷོ། རཾ་རཾ་འུ་འིརྩྭ་འདུ་ཛ་ལ་རཾ་རཾ། ཨ་རྒཧ་པྲ་ཏི། ནེ་རཾ། ནེ་ར་ཧ་ལོ། །ཤིམ་ཕོད་
རཾ་རཾ། དུ་སམ་བོང་ངེ་། མུ་ཡང་རི་རཾ། ནེ་རྒྱུང་ཤིང་ཤང་། རདྨ་བྲུམ། ཤི་ཤོན་པུ་
རད། རང་སད། བྱི་བུ་གཤའ་ཡ། རང་ས་རདྨ། གྱི་གྲན་ཤུ་ནིག །ཛ་ཧུར་རཾ་རཾ། ཨོཾ་
ཨག་ནེ་ར་ཙ་བྷ་རཀྟ་ཀེང་ནི་རི་ཏི་བྷ་ཡུ་ཏ་ར། ཙནྟ་ཧིན་ཛ་རཾ་ཡེ་སྭཱཧཱ། གཡུ་ཤུག་མེ་
ཡེ། བསྭཱ་ཨོཾ་གྱི་གྲན་ཤུ་ནིག་ཛ་ལ་རཾ་རཾ། བསྭོ་མ་མ་ཛ་བྷོ། རཾ་རཾ་རག་མོ་ཙིརྟ་ས་མ་ཡ་
ཛ་ཛ། དེ་ལྟར་སྲེགས་སྔགས་དེ་དག་ལ། དང་པོར་སྤྱན་དྲངས་སྡོམ་པའི་འབྲུ། བཅུ་
གཅིག་ཐིམ་ལ་གཉིས་པ་ནི། མེ་བསྙེན་སྡོམ་འབྲུ་ཉི་ཤུ་བཞི། གསུམ་པ་རླུང་ལྷ་བསྐུལ་
བའི་སྔགས། སྡོམ་འབྲུ་བཅུ་བདུན་ངེས་པའི་ཐེམས། བཞི་པ་གཟི་བྱིན་བཅུ་གཉིས་
ཡིན། ལྔ་པ་རླུང་གཡབ་བཅུ་དྲུག་ཐེམས། དྲུག་པ་ཚན་ལ་བཞི་སྟེ་ཐེམས། མར་མེ་
གཉིས་དང་མེ་ཏོག་བཞི། སྤོས་བཞི་བཤོས་བཞི་དཀར་ཕྲོམ་བཞི། མངར་གསུམ་བཞི་
ལ་རིན་ཆེན་གསུམ། ཟབ་བཞི་རྫས་གཉིས་ཡམ་ཤིང་བཞི། འབྲུ་མཆན་བཞི་དང་མིང་
བྱང་བརྒྱད། དམར་ཕྲོམ་ཉེར་ལྔ་སྔགས་བྱང་བཞི། བསྟོད་པ་བཅུ་རེ་ལྷ་མོ་ལ། བཅོ་
334

ལས་སྦྱོར་གསང་བའི་རྒྱུད།
ལྔ་ཐེམས་བྱ་གཞན་ཡང་ནི། ལས་བཞི་གང་ཡིན་ལས་བཞི་ལྟར། གསོལ་བ་གདབ་སྟེ་
ལྷུན་གྲུབ་བསྐྱེད། མཐར་ཕྱིན་རྣོ་སོ་ཨེ་མ་ཧོ། ཞེས་བཀའ་སྩལ་ཏོ། །མ་མོ་འདུས་པའི་
རྒྱུད་ལས་སྲེག་པ་ལས་ཀྱི་མཐར་སྡུད་བསྟན་པའི་ལེའུ་སྟེ་བཅུ་པའོ།། །། །
༧ ཡང་སྟོན་པས་བཀའ་སྩལ་པ། མ་མོ་སྲིད་པ་རྒྱལ་མོ་སོགས། འདུས་པའི་འཁོར་
རྣམས་མ་ཡེངས་ཉོན། སྲེག་སྦྱོར་རྣོ་སོ་གྲུབ་པའི་རྒྱབ། འཕང་བ་བྱ་བར་བསྟན་པ་སྟེ།
དྲག་པོ་གསང་བའི་མདོས་ཟོར་དང་། དུག་ཁྲག་ཐུན་རྫས་ལྷག་མ་དང་། དྲག་པོ་མན་
ངག་རྫས་སྣ་ཚོགས། འབྲོང་རུ་གཡས་པའི་ནང་དུ་བླུག ། དེ་ནས་བསྙེན་བསྒྲུབ་བསད་
སྔགས་རྣམས། དྲིལ་ལ་ཤམ་དུ་ཅི་རིགས་གདགས། རྔ་གཤང་དུང་གསུམ་བཤུད་པ་
དང༌། དར་ནག་རུ་ཚོན་གཡབ་མོ་དང་། བུད་མེད་ནག་མོའི་བྱད་སྟེམ་དང་། དྲག་
པོ་སྔགས་ཀྱི་འཕང་བྱེད་བཅས། ཁྲག་རུ་གྱི་གྲན་ཕྱོགས་སུ་འཕང་། རང་ཉིད་འབར་
བའི་ཏིང་འཛིན་གྱིས། ལྷ་མོ་གནམ་ས་བར་སྣང་གཡོ། དེ་དག་རང་མཐུན་ཟོར་
རེ་བསྣམས། དགྲ་ལ་ཧུར་གྱིས་རྒྱུགས་བྱེད་དེ། དགྲ་ལ་ཡམ་ཆར་འབེབས་ནས་སུ།
གདུང་རྒྱུད་རྩད་ནས་བརླག་པར་བསམ། གཞི་དང་རྩ་བ་བརྟུལ་ཞུགས་ཡིན། ཞེས་
བཀའ་སྩལ་ཏོ། །མ་མོ་འདུས་པའི་རྒྱུད་ལས་འཕང་བ་ལས་ཀྱི་སྦྱོར་བ་བསྟན་པའི་ལེའུ་
སྟེ་བཅུ་གཅིག་པའོ།། །། །
མ་མོ་སྲིད་པ་རྒྱལ་མོའི་ལས་སྦྱོར་གསང་ཐིས་ཁོལ་ཕྱུང་གི་རྒྱུད་རྫོགས་སོ། ། ཨུ་ཡ།
ཏན་ཏྲ་སྨར་རོ། །འགུ་སིག ། ཡ་རེ་ནི་མ་ཡ་ཏ་ཐམ། རྒྱ་རྒྱ་རྒྱ། མཁའ་འགྱིང་འབར་
བས་བསྟན་ཏེ་སྲིད་པ་རྒྱལ་མོ་ལ་བརྒྱུད། མ་གཅིག་རྒྱལ་མོས་ཡེ་གཤེན་གཙུག་ཕུད་
ལ་ཕུལ། ཡེ་གཤེན་གཙུག་ཕུད་ཀྱིས་གསང་བ་འདུས་པ་ལ་བསྟན། དེ་ནས་བརྒྱུད་དེ་
གདམས། ས་མ་ཡཱ། རྒྱ་རྒྱ་རྒྱ། ཨུ་ཡ་སྨར།
༧ དཔར་བྱང་སྨོན་ཚིག །རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
335

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང༌། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
སྙིང་སྟོབས་དང་། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང་། མཐའ་ཡས་སེམས་
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང་། སྙིང་དུ་སིམས་པའི་ངེས་ཤེས་ལས། འཕྲིན་ལས་གཡེལ་མེད་སྐྱོང་མཛད་པའི།
མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང་། ལྷག་
སེམས་ནུས་ཤུགས་མཉམ་སྦྲེལ་ངང་། ལས་དོན་བྱེད་པོ་ཐམས་ཅད་དང༌། བསོད་
ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང༌། རིག་གཞུང་ཚེ་སྲོག་
སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་བདག་
བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་འགྱུར་
ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི། རླབས་
ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་ངན་
336

ལས་སྦྱོར་གསང་བའི་རྒྱུད།
མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང་། མཐར་ཡང་གདོད་མའི་
ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་སངས་་
རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་གནས་
པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་ལྷུན་གྲུབ་
ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་ནས། འགྲོ་
རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་པའི་འབོལ་
རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་བརྟན་ནོར་བུའི་
རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་ ༢༠༡༣ ༡༢ ༢༥
ཉིན་བྲིས་ཏེ་ཕུལ་བའོ། ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར། །
གསང་ལུང་འཛིན་པའི་འོད་ཟེར་སྦྱིན་པ་ཡིས
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན། །
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན། །
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་ལྟར་རྒྱས་འཕེལ་ནས། །
རིན་ཆེན་སྣ་ལྔའི་གཏེར་བཞིན་དུ། །
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་དབལ་ཁྱུང་དགོན་
པའི་བཀའ་འགྱུར་འཕྲུལ་དཔར་ཅན་གཞི་བཞག་ཐོག །མ་མོ་སྦོད་གཏོང་གི་རྒྱུད་
དེ། ཁྱུང་པོ་སྟེང་ཆེན་དགོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཀྱི་པོད་གྲངས་
337

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
༡༠༥ཡི་གྲས་སུ་ཡོད་པ་དེ་དང་འདྲ་བསྡུར་བྱས་ཀྱང་། རྩ་བའི་མ་དཔེའི་གཞུང་འགྲོས་
ལ་བསྡུར་དཔེས་བཅོས་བསྒྱུར་མ་བྱས་སོར་བཞག་བྱས་པ་དང་། གཞན་པ་དེ་རྣམས་
མ་དཔེ་ལས་འདྲ་བསྡུར་བྱེད་ཡ་མ་རྙེད་ཀྱང་། བྲིས་པའི་ཆད་ལྷག་དང་མངོན་གསལ་
ཅན་གྱི་སྐྱོན་ཆ་ཐོན་རིགས་ལ་ཁ་བསྐངས་བྱས་པ་ལས། རྩ་བའི་མ་དཔེའི་གཞུང་
འགྲོས་ལ་བཅོས་བསྒྱུར་མ་བྱས་པ་སོར་བཞག་བྱས་ཏེ། གསུང་རབ་སྒོ་མཛོད་རིན་པོ་
ཆེའི་གླེགས་བམ་༽གྱི་དེབ་གྲངས་ ༡༤༥ པར་ཞུས་བསྒྲིགས་བྱས་ཡོད་ཀྱང་ད་དུང་མ་
རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་
ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་
གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་།
གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་
བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་
གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་
ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་
རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་
ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས།
དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་
ཡོང་ངེས་གནང་རེ་ཆེ་ཞིང་། 
འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་
སའལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་
དུ་འགྱུར་སྙམ་ཆེ་བ་བཅས། ༧ འབྱུང་ལྡན་ ༣༠༡ རབ་བྱུང་ ༡༧ ཤིང་རྟ་ལོའི་ཟླ་ ༨
ཚེས་ ༡༩ ཉིན། སྤྱི་ལོ་ ༢༠༡༤ ༩ ༡༢ ཉིན། །
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
338

བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་ྋགྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
། ཞང་བོད་མེས་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཚོད་དུ་སྣང་ལ། 
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གན་རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པརག་པ།། ནང་རིག་པ། གསོ་བ་རིག་པ།
2) ཐེག་པ་རིམ་དགུ། སྒོ་བཞི་མཛོ་ ལྔ་། ཕྱི་ནང་གསང་གསུམ།
339

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང༌། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང)ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
340

བསྒྲིགས་རྗེས་ཀྱི་གཏམ། །
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང༌། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
341

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
342

SITE
༧ དྲག་སྔགས་དབལ་མོའི་དཀྱིལ་འཁོར།

གསུང་རབ་སྒོ་མཛོད་རིན་པོ་ཆེའི་གླེགས་བམ། 145
རོ་
༧ ཨ་བསེ་བྲག་བཙན་དམར་པོའི་ཞལ་ཐང༌།

གསུང་རབ་སྒོ་མཛོད་རིན་པོ་ཆེའི་གླེག་བམ
ཆོད་གཏོང་རྒྱུད 
ལྟག་ཕུར་གནད་བསྒྲིལ
དབང་དྲུང་བོན་གྱི་བཀའ་ ༢༽ ནད་པ་ཤིང་ཕྱོགས་བསྒྲིགས་ཝང་ན་། 

