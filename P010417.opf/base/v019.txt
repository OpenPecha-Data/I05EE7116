༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
ImageGroup:
ISBN:
14PD3990
9787542129284
LCCN:
n/a
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rogs dpe skrun khang/
Date:
2015
Volume:
151
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



གསུང་༢༠་ཉེ་མཛོད་རིན་པོ་ཆེའི་ཐེབགས་བམ།
{ 19 }
དྲི་མེད་གཟི་བརྗིད། ཇ
པ༌འབལ་
ཀན་སུའུ་མི་རིགས་དཔེ་སྐྲུན་ཁང་།



Tassic door
Jingllan ela
Dabao Jin
or Library
རྒྱུའི་གྲོགས་བམ།
གསུང་རབ་སྒོ་མཛོད་རིན་པོ་ཆེའི་གླེགས་བམ།
གསུང་རབ་སྒོ མཚོ
#
སྤྱིའི་ཤིང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
༄༅། །འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་
བརྗིད་རབ་ཏུ་འབར་བའི་མདོ་ལས་ཐབས་
དང་ཤེས་རབ་སྲས་སྤྲུལ་པའི་
མདོ་བཞུགས་སོ། །
II
ཀན་སུའུ་མི་རིགས་དཔེ་སྐྲུན་ཁང་།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང༌། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ། །
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང༌།
སྲུང་སྐྱོབ། ཁྱི་ཕྲུག །ལྷུན་གྲུབ།
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།
མོ
རུ
ང་



༧ སངས་རྒྱས་སྨན་ལྷའི་ཞལ་ཐང་།



༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང༌།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
जम
0
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག །
042 མདོ་ཀ་བ་གླིང་དགུ།
003 དྲུང་མུ་བསྐལ་བཟང་།
043 རྫུ་འཕྲུལ་རིག་པ་ཁུ་བྱུག་གི་མདོ།
004 དྲུང་མུ་བསྐལ་བཟང་།
གཡུང་དྲུང་ལས་དག་རྒྱུད། །
005 ཁོད་པོ་བསྐལ་བཟང་། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། ༼སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང་།
045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008 གོ་ལྡེ་བསྐལ་བཟང་། སྨད། 046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང་།
048 རྣམ་དག་འདུལ་འབུམ། །
010 ཁྲོ་གཉེར་བསྐལ་བཟང་། སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་།
སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ། །
012 གླིང་གཤེན་བསྐལ་བཟང་། ༼སྨད། 050 ཕུ་གཤེན་དཔྱད་དོན་སྒྱུ་མ་གསེར་འབུམ།
019 མདོ་དྲི་མེད་གཟི་བརྗིད།
051 གསོ་རིག་རྩ་བ་ཐུགས་འབུམ་མཁའ་སྔོན། ཀ
024 མདོ་དྲི་མེད་གཟི་བརྗིད། །
གསོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ།
078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ། །
079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། _081 ཁམས་བསྡུས་དུམ་བུ་གཉིས་པ།
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། །
བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ།
083 བདལ་འབུམ།
ན



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ།
༼ཐ 130 ཕུར་པའི་རྒྱུད་དགུ། །
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ།
༼སྟོད 133 ཀུན་འབུམ་རྩ་རྒྱུད།
ཀླུ་འབུམ།
༼བར 134 གསང་བའི་གཟུངས་སྡེའི་སྐོར།
ཀླུ་འབུམ།
༼སྨད 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ། །
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། །
141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། ། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད།
རྒོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ།
འདུལ་བ་གསང་ལུང་།
126 ཀུན་བཟང་ལུང་ཆེན། །
147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད།
མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག
148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། ། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།



xཇལམ་བེ། མཛེས་ཆ་རྒྱུས་མ།རྨཡསགཛམཐཛྫི། ཐ་
བསཔxཇསཇརྨསྡེ་ཐམཐཐམཐཐ
གལ་བསལཱསམྦྷསཇམཛོ་
བརླགལ་ལོ།༈ ༈
གཡམཐཱམཐོ།མགྱསཟཀམཐཏྟམས༔ ཨཕྱོགལབསྒྲགསཁཡ
ཁག



སྤྱིའི་དེབ་ 13—24
སྤྱིའི་པོད། 14=25
1
2
3
<མདོ་དྲི་མེད་གཟི་བརྗིད།»
བཀའ།
མདོ།
སྙན་རྒྱུད།
སྙན་རྒྱུད་ཕབ་མཁན། སྤྲུལ་པའི་སྐུ་མཆོག་བློ་ལྡན་སྙིང་པོ།
སྙན་རྒྱུད་ཕབ་གནས་གསའ་ཡི་བྲག་ར།
གླེགས་བམ། 12 ལེའུ་གྲངས། 61
5
6
7



དཀར་ཆག
༧ དྲུག་པ་རྣམ་པར་སྤྲུལ་པའི་མཛད་པ།
ལེའུ་ཉེར་དགུ་བ། ཐབས་དང་ཤེས་རབ་སྲས་སྤྲུལ་པའི་མདོ་བཞུགས་སོ།…......1
རྒྱལ་བའི་སྲས་པོ་གཏོ་བུ་འབུམ་སངས་འཁྲུངས།...
གཏོ་རབས་བོན་གྱི་སྡེ་རྣམས་གཏོ་བུར་གསུངས།
རྒྱལ་སྲས་དཔྱད་བུ་ཁྲི་ཤེས་མངོན་པར་བལྟམས།
སྟོན་པས་དཔྱད་རྒྱུད་ཉི་ཁྲི་དཔྱད་བུར་གསུངས།
............28
དེ་འོག་ལྕམ་མོ་གཤེན་བཟའ་ནེའུ་ཆེན་འཁྲུངས།
་་་་་་་…………………..10
ལེའུ་སུམ་ཅུ་པ། ཆབ་སྲིད་འཛིན་པ་ཁབ་ཀྱི་དམ་པ་བཞེས་པའི་མདོ་བཞུགས་སོ།
........42
........
ཕྱོགས་བཞིའི་གླིང་ཆེན་རྣམས་སུ་བསྟན་པ་སྤེལ།
རྫོགས་པའི་སངས་རྒྱས་དཔོ་རྒྱལ་དོན་དུ་གཤེགས།
སྡིག་ཅན་མི་དགུ་ཐར་པའི་གནས་སུ་དྲངས།:
གསས་ཁང་ཆེན་པོ་འོད་ཟེར་འབུམ་གླིང་བཞེངས།
དཔོ་བཟའ་ཐང་མོ་སྟོན་པའི་ཁབ་ཏུ་བཞེས།
སྟོན་པས་བཀྲ་ཤིས་ཕྱུ་གཡང་གཟུངས་ཀྱང་གསུངས།
............76



106
ལེའུ་སོ་གཅིག་པ། འགྲོ་འདུལ་འོད་ཟེར་སྲས་སྤྲུལ་པའི་མདོ་བཞུགས་སོ།….……...98
དཔོ་བཟའ་ཐང་མོར་ལུང་འདྲེན་གསལ་བ་འཁྲུངས།
.…....…....….....…............99
གཡུང་དྲུང་བསྟན་པ་བོན་གྱི་རྒྱུད་ལུང་གསུངས།..
ལུང་སྡེ་མངོན་པའི་སྐོར་རྣམས་སྲས་ལ་གདམས།
དེ་རྗེས་རྒྱལ་སྲས་རྒྱུད་འདྲེན་སྒྲོན་མ་བལྟམས།
རྒྱུད་སྡེ་ཨ་དཀར་སྔགས་རྒྱུད་སྲས་ལ་གསུངས།..
དེ་འོག་ལྕམ་མོ་གཤེན་བཟའ་ནེའུ་ཆུང་འཁྲུངས།
ལེའུ་སོ་གཉིས་པ། སྟོན་པས་ལྷ་ལ་བོན་བསྟན་པའི་མདོ་བཞུགས་སོ།…....…..166
རྩ་གསུམ་གནས་སུ་ཕེབས་ཏེ་བོན་གྱི་འཁོར་ལོ་བསྐོར།.……..........…...167
མདོ་སྡེ་དམ་པ་གསུངས་ཏེ་ལྷ་བུ་ཏོག་དཀར་མཆོག་ལ་གཉེར་གཏད་མཛད།
...…..……..…..……………….178
འབུམ་སྡེ་དམ་པ་གསུངས་ཏེ་ལྷ་དབང་བརྒྱ་བྱིན་མཆོག་ལ་གཉེར་གཏད་མཛད།
….....…………….....….....190
གཟུངས་སྡེ་དམ་པ་གསུངས་ཏེ་མ་ཧཱ་དེ་བར་གཉེར་གཏད་མཛད།....…..196
མེ་རི་ཐིས་ཀྱི་རྒྱུད་སྐོར་གསུངས་ཏེ་ཀུ་བྱི་མང་ཀེར་གཉེར་གཏད་མཛད།…..203
གསས་ཁང་ཁྲི་རྩེ་བཞེངས་ཏེ་རྒྱས་པ་མཐར་རྫོགས་བོན་ལྷ་བུ་བློ་གྲོས་ལ་གཏད་
པ།.........
.........212
ལེའུ་སོ་གསུམ་པ། གཡུང་དྲུང་རྣམ་པར་འཇོམས་པའི་ཆོ་ག་བཞུགས་སོ།……..219
རྟག་གཟིགས་ཡུལ་གྱི་རྒྱལ་པོ་འོད་ལྡན་དུང་སྐྱོང་གི་གཏམ་རྒྱུད་བསྟན་པ།219



.....…....................228
སྟོན་པ་མཆོག་ནེའུ་སིང་དྲ་བའི་གྲོང་ཁྱེར་དུ་ཕེབས་པའི་སྐོར།...........226
རྒྱལ་པོ་དུང་སྐྱོང་ནད་ལས་སྐྱོབ་པའི་ཕྱིར་དུ་རྣམ་འཇོམས་ཁྲུས་གཟུངས་
གསུངས་པ།.….....
གཡུང་དྲུང་རྣམ་འཇོམས་ཀྱི་གཞུང་གསུངས་ཏེ་ཚངས་པ་གཙུག་ཕུད་ལ་གཏད་
པ།….…….
.......…..........….........233
སྟོན་པ་མཆོག་དང་རྒྱལ་པོ་འཁོར་བཅས་ཀྱི་རྒྱུ་འབྲས་རྣམ་པར་འབྱེད་པའི་བོན་
བསྟན་པ།
..……………………………...278
...........286
.........286
...............300
........308
ལེའུ་སོ་བཞི་པ། སྨན་ལྷའི་དཀྱིལ་འཁོར་གྱི་ཆོ་ག་བཞུགས་སོ།
རྒྱལ་བུ་སྒྲ་ཅན་འཁོར་ལོའི་གཏམ་རྒྱུད་བསྟན།...
སྟོན་པ་རྨང་རིགས་རྒྱལ་བུའི་དོན་དུ་གཤེགས།
སྨན་ལྷའི་དཀྱིལ་འཁོར་ཞལ་ཕྱེས་ཆོ་ག་གསུངས།
སྔོན་འགྲོ་ཡོ་བྱད་རྫས་བསགས་བཅའ་གཞི་བསྟན།
དངོས་གཞི་འཕྲིན་ལས་རིམ་པ་བཅུ་གཅིག་བསྟན།
རྗེས་བྱ་དམིགས་མེད་སོགས་ཀྱི་དོན་ལྔ་བསྟན།
སྟོན་པས་འཁོར་ལ་སྔོན་གྱི་ལས་འབྲས་བསྟན།
......309
..…......319
......348
..............360
ལེའུ་སོ་ལྔ་བ། ལེགས་སྤྱོད་སྨོན་ལམ་རྣམ་པར་དག་པའི་ཆོ་ག་བཞུགས་སོ།
...…..........…..................373
རྒྱལ་པོ་རིགས་མཆོག་ཡབ་སྲས་གཏམ་རྒྱུད་བསྟན།…...….…..….…..…...….…..….…..….….….373
གཤེན་རབ་བྲམ་ཟེ་ཚངས་པའི་གླིང་དུ་ཕེབས།
389



.........396
..........407
བདེར་གཤེགས་སྨོན་ལམ་མཐའ་ཡས་དཀྱིལ་འཁོར་བསྟན།…..............394
ཐོག་མར་སྔོན་འགྲོ་རིམ་པ་ལྔ་ཡིས་བསྟན།
བར་དུ་དངོས་གཞི་རིམ་པ་ལྔ་ཡིས་སྒྲུབ།
ཐ་མའི་རྗེས་བྱ་རིམ་པ་ལྔ་ཡིས་བསྡུས།..
རྒྱལ་བུ་རྒྱལ་སར་ཕྱུང་ཞིང་དགའ་སྟོན་མཛད།
.....……..430
ཞུས་སྒྲིག་ཚན་པའི་གསལ་བཤད།
..........418
...............435



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་ཐབས་དང་
ཤེས་རབ་སྲས་སྤྲུལ་པའི་མདོ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཁྲི་ཝེར་ཕྱ་སངས་གུང་ཁྱབ་ལམ། གང་ཟག་
མི་ཡི་སྐད་དུ་ན། སྟོན་པས་ཐབས་དང་ཤེས་རབ་ཀྱི་སྲས་སྤྲུལ་པའི་མདོ། རྣམ་པ་
ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས།
འགྲོ་བ་སེམས་ཅན་གྱི་དོན་ལ་དགོངས་ནས། མི་མཇེད་འཇིག་རྟེན་ལྷོ་འཛམ་བུ་གླིང་
གི་དམིག །སོག་ཁ་བོན་གྱི་འབྱུང་གནས། གནས་མཆོག་དམ་པ་འོལ་མོ་ལུང་རིང་གི་
དབུས། རྒྱལ་ས་ཕོ་བྲང་གླིང་བརྒྱད་ཀྱི་ལྷོ་ཕྱོགས། གྲོང་ཁྱེར་ཡངས་པ་ཅན་གྱི་དབུས་
དཀྱིལ། རྒྱལ་མཁར་བར་པོ་སོ་བརྒྱད་ཀྱི་ནང་དུ། སྐུ་སྐྱེ་བ་བཞེས་ནས་མཛད་པ་
བཅུ་གཉིས་ཀྱི་དོན་མཐར་ཕྱིན་པར་མཛད་དེ། དེ་ཡང་འགྲོ་འདུལ་འོད་ཟེར་སྤྲོ་བའི་
མཛད་པ་རྫོགས་ནས། བཀྲ་ཤིས་དཔལ་འབར་ཁབ་ཀྱི་མཛད་པ་ལ། འགྲོ་བ་རང་
མཐུན་གྱི་ཆ་ལུགས་སུ་བསྟན་པ་དང༌། རབས་ཆད་དང་མ་ནིང་བྱ་བའི་ངག་གཅག་
པའི་ཕྱིར། གྲོང་ཁྱེར་སུམ་བརྒྱ་དྲུག་ཅུ་རུ། ཡུམ་ལྷ་མོ་སུམ་བརྒྱ་དྲུག་ཅུས་བྱིན་གྱིས་
༨ངe



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བརླབས་པས། རྒྱལ་ཕྲན་སུམ་བརྒྱ་དྲུག་ཅུའི་སྲས་མོ། མཚན་དང་ལྡན་པའི་མི་མོ་
སུམ་བརྒྱ་དྲུག་ཅུ་བཞེས་སུ་གསོལ་ནས། རྒྱལ་པོའི་ཁབ་གྲོང་ཁྱེར་ཆེན་པོ་ངོ་མཚར་
ལྟད་མོ་ཅན་གྱི་བཀྲ་ཤིས་དཔལ་འབར་དུ་བཞག་ནས། དགའ་བདེ་དང་རོལ་མོ་ཕུན་
སུམ་ཚོགས་པ་རུ་གནས་སོ། ། །
༧ དེའི་ཚེ་གདུང་རྒྱུད་ཀྱི་རྒྱལ་པོ་ཧོས་དང་བ་ཡིད་རིང་གི་སྲས་མོ་ཧོས་བཟའ་རྒྱལ་
མེད་མ། ཕོ་བྲང་ཁྲི་སྨོན་རྒྱལ་བཞད་ཀྱི་ནང་དུ་གཟིམས་ནས། བཞུགས་པའི་རྨི་ལམ་
ནི། མདུན་གྱི་བར་སྣང་ལ་འོད་ཀྱི་འཁོར་ལོ་ཞིག་གཡས་སུ་འཁོར་བ། འོད་ཀྱི་བཅུད་
ལས་ཡི་གེ་ཨ་དཀར་པོ་ཞིག་འཕྲོས་ནས། རང་གི་སྤྱི་བོའི་གཙུག་ཏུ་ཐིམ་པས། སྐུ་
ལ་འོད་འཕྲོས་སྟོང་གསུམ་གསལ་བར་རྨིས། རང་ལུས་དབུས་ཀྱི་རི་བོ་མཆོག་རབ་
ཏུ་གྱུར་ནས། ཕྱི་ཡི་ཡན་ལག་ལ། མགོ་བོ་རྣམ་པར་རྒྱལ་བའི་ཁང་བཟང་ལ། དབུ་
སྐྲ་དཔག་བསམ་ལྗོན་ཤིང་གིས་བརྒྱན་པ། ཡན་ལག་གཟུགས་བཞི་ལས། ཆུ་བོའི་
གཞུང་བཞི་ཕྱོགས་བཞི་རུ་བབས་པ། པགས་པ་དབང་ཆེན་གསེར་གྱི་ས་གཞི་ལ། བ་
སྤུ་དཔག་བསམ་ལྡན་པའི་ཚལ་ཆེན་རྒྱས་པ། དེའི་རྩེ་ལ། གསུང་སྙན་གྱི་ཁུ་བྱུག་
དང་། སྨྲ་མཁན་གྱི་ནེའུ་ཙོ་དང་། འདབ་ཆགས་སུམ་བརྒྱ་དྲུག་ཅུས་སྐད་སྙན་སྒྲོག་
པ། ནང་རོལ་དོན་སྣོད་གླིང་དྲུག་ནི། རྩི་སྨན་མེ་ཏོག་མཛེས་པའི་གླིང་དྲུག་ལ། སྨན་
རིགས་སུམ་བརྒྱ་དྲུག་ཅུའི་ཚལ་རྒྱས་པ། དེ་ལྟ་བུ་རྨིས་ཏེ། སྟོན་པ་ཡབ་ལ་གསོལ་
པས། ཡབ་ཀྱི་ཞལ་ནས། བཙུན་མོ་ལགས། དེ་ནི་ཤིན་ཏུ་ཡང་བཟང་སྟེ། སྐུ་ལུས་
རི་རབ་ཙམ་དུ་སྤྲུལ་པ་ནི། སྐུ་ལ་མཚན་དང་དཔེ་བྱད་ལྡན་པའི་སྲས་འཁྲུངས་པའི་
རྟགས་ལགས་སོ། །ཕྱིའི་རྩི་ཤིང་ནགས་ཚལ་ལ། གསུང་སྙན་སུམ་བརྒྱ་དྲུག་ཅུས་སྐད་
སྒྲོག་པ་ནི། གཏོ་རབས་ཤིང་ལོ་རྒྱས་པ་དང་། གཏོ་ཐབས་སུམ་བརྒྱ་དྲུག་ཅུ་དང་།
གཏང་རག་སུམ་བརྒྱ་དྲུག་ཅུ་ཡིས། འགྲོ་ལ་ཕན་བདེ་བསོད་ནམས་བསྐྱེད་པ་དང་།



མདོ་སྡེ།
ཐབས་ཤེས་སྲས་སྤྲུལ་མདོ།
གཏོ་རྒྱུད་ནོར་བུ་སྨོན་ལམ་ཐེབས་པ་རུ་འབྱུང་བའི་རྟགས་སོ། །ནང་རོལ་དོན་སྣོད་
གླིང་དྲུག་ནི། རྩི་སྨན་མེ་ཏོག་མཛེས་པའི་ཚལ་ལ། སྨན་སྣ་སུམ་བརྒྱ་དྲུག་ཅུར་སྨིན་པ་
ནི། དཔྱད་རྒྱུད་ནོར་བུ་བདུད་རྩིའི་ཟིལ་པ་དང་། དཔྱད་ཐབས་ཉི་ཁྲི་ཆིག་སྟོང་དང༌།
དཔྱད་རྒྱུད་བདུད་རྩི་རུ་འབབ་པར་འབྱུང་བའི་རྟགས་སོ། །ཡན་ལག་ཆུ་བོ་གཞུང་
བཞིར་གྱེས་པ་ནི། གཏོ་དཔྱད་བདུད་རྩིའི་རྒྱ་མཚོ་ལ། སྨྲང་རྒྱུད་ཆུ་བོའི་གཞུང་བས་
རིང་ཞིང་། འགྲོ་བ་ཉོན་མོངས་ཚ་གདུང་སེལ་བའི་རྟགས་ལགས་སོ། །ཞེས་གསུངས་
པས་བཀྲ་ཤིས་ངོ་མཚར་གྱི་རྟགས་སུ་འདུག་པས། ཐམས་ཅད་ཀུན་ལ་གསང་ངོ༌། །
དེའི་ཚེ་ཕྱི་དེ་ལོའི་དུས་སུ། ལུག་ལོ་དབྱར་ཟླ་ར་བའི་ཚེས་བཅོ་ལྔ་ལ། ཡུམ་ཧོས་
བཟའ་རྒྱལ་མེད་ཀྱི་ལུས་ལས་སྲས་ཤིག་བལྟམས་ཏེ། བལྟམས་པ་དེ་ཡང་དོན་དུ་
སངས་རྒྱས་ཉིད་ལ་མི་མཉམ་པ་ཙམ་ལས་མ་གཏོགས་པ། ཤིན་ཏུ་ལྟས་བཟང་བ་ངོ་
མཚར་རྨད་དུ་ཆེ་ཞིང་བདེ་བ་དང་བཅས་པར་བྱོན་ནོ། །དེ་ཡང་སྤྲུལ་པའི་སྐུ་ལ་གསོ་
སྐྱེད་མི་འཚལ་ཡང་འགྲོ་བ་རང་མཐུན་གྱི་ཆ་ལུགས་སུ་འཁྲུངས་པ་དང༌། ཕྱི་རབས་
ཀྱི་འགྲོ་བ་རྣམས་ལ་དཔེར་བསྟན་པའི་ཕྱིར་དུ། ཀླུ་མོ་མཛེས་ལྡན་མས་དར་དཀར་
ལྕིབས་ཀྱིས་ནི་བླངས། ཀླུ་འཇོགས་པོས་ཨུ་དུམ་ཝ་རའི་མེ་ཏོག་གི་ལྟེ་བ་ནི་བྱས། ཀླུ་
དགའ་བོས་དགའ་ལྡན་གྱི་ཟ་འོག་གི་ཚང་བུར་ནི་བཅུག །མི་ཡི་རྒྱལ་པོ་འཁོར་ལོ་
བསྒྱུར་རྒྱལ་གྱིས། སྨོན་ལམ་གྱི་ཉག་ཐག་གིས་ཚངས་ཐག་ནི་བྱས། ལྷ་ཚངས་པ་
དང་བརྒྱ་བྱིན་གྱིས་སྐུ་ཁྲུས་ནི་གསོལ། གཤེན་འདོད་པ་དགུ་འགྱུར་གྱིས་དབང་རྒྱ་ནི་
བཏགས། ཕྱྭ་སྲིད་སྐོས་གསུམ་གྱི་རྒྱལ་པོས་བཀྲ་ཤིས་དང་སྨོན་ལམ་བཏབ་ནས། ཀླུ་
མོ་མཛེས་ལྡན་དང༌། ལྷ་མོ་འོད་གསལ་མ་གཉིས་ཀྱིས། སྐུའི་མ་མ་དང་གསོལ་གྱི་
དངས་འདྲེན་བྱས་ནས། ཟླ་དགུ་ངོ་བཅུའི་བར་དུ། བྱིས་པའི་ཚུལ་དུ་ཞབས་ནས་
བཏེགས་གོ །གཞན་ཡང་ལྷ་བོན་ཐོད་དཀར་དང་། ཕྱྭ་བོན་ཐེའུ་ལེགས་དང་། སྐོས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བོན་གཙུག་སྲས་དང༌། སྲིད་བོན་མུ་ཆོ་དང་། གླུད་བོན་གྱེར་མཁས་དང་། སྲི་བོན་
མུ་འཕན་དང་། ཚེ་བོན་ཕྱི་རྒྱལ་དང་། དབལ་གྱི་བོན་པོ་ཁ་ཡལ་མེ་འབར་དང་།
མོ་བ་ཀུན་ཤེས་ཐང་པོ་དེ་རྣམས་ཀྱིས་སྐུ་འཚོ་རིམ་གྲོ་ཆེར་བྱེད་དོ། །
དེ་ནས་དེའི་ཚེ། དེའི་དུས་སུ། རྒྱལ་བུ་དེ་དགུང་ཟླ་བཅུ་གཉིས་དང་ངོ་བཅུ་གསུམ་
ལོན་ནས། སྟོན་པས་བྲམ་ཟེའི་བུ་འགྱུར་བ་བློ་གསལ་ལ་བཀའ་སྩལ་ནས། བྲམ་ཟེའི་
བུ་འགྱུར་བ་བློ་གསལ་ཁྱོད་ནི། ཤིན་ཏུ་རིག་པ་དང་ལྡན་ཞིང་། སངས་རྒྱས་དང་
སེམས་དཔའི་མཚན་རྟགས་མཁས་པ་ཡིན་པས། རྒྱལ་བུ་འདིའི་མཚན་བརྟག་དགོས་
སོ་གསུངས་ནས། ཕོ་བྲང་ཁྲི་སྨོན་རྒྱལ་བཞད་ཀྱི་ནང་། རིན་པོ་ཆེའི་རྒྱལ་ས་ཡང་ཐོག་
ཏུ། ལྷ་ཀླུ་མི་གསུམ་གྱི་རྒྱལ་པོ་དང་། ཕྱྭ་སྲིད་སྐོས་གསུམ་གྱི་རྗེ་བོ་རྣམས། སྟོན་པའི་
དྲུང་དུ་ཚོགས་ནས་རྒྱལ་བུའི་མཚན་བརྟགས་ཏེ། དེ་ཡང་བྲམ་ཟེའི་བུ་འགྱུར་བ་བློ་
གསལ་གྱིས། གཞི་ལིང་ཕྱིང་དཀར་པོའི་གདན་ནི་བཏིངས། སྔོན་མོ་ནས་ཀྱི་གཡུང་
དྲུང་ནི་བྲིས། ཟ་འོག་བེར་ཁྱིམ་ན་ནམ་གྱི་གདན་ལ། རྒྱལ་བུ་དེ་བཞུགས་སུ་གསོལ་
ནས། ལྷ་མདའ་སྒྲོ་དཀར་གྱི་མགུལ་དུ་གསལ་བའི་སྒྲོན་མ་བཏགས་ནས། རྒྱལ་བུ་ལ་
དཔྱད་བཏང་སྟེ། སྟོན་པ་ལ་གསོལ་པ། སྟོན་པ་ལགས། དེ་རིང་རྒྱལ་བའི་སྲས་པོ་
འདི་ལ། བདག་ཅག་གིས་དཔྱད་བཏང་བས། མཚན་དང་དཔེ་བྱད་ནི་ཤིན་ཏུ་ཡང་
བཟང་བ་ཞིག་གདའ་འོ། ། །
དེ་ཡང་འདི་ལྟ་སྟེ། སྟོན་པ་ལགས། རྒྱལ་བུ་འདིའི་དབུ་ནི་ཟླུམ་ལ་གདུགས་སུ་
ཕུབ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་དབུའི་གཙུག་ཏོར་ནི་ཤིན་ཏུ་
ལྡེམ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་དབུ་སྐྲ་ནི་མཐོན་མཐིང་གཡས་
སུ་འཁྱིལ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཞལ་བཟང་བ་ནི་ཟླ་བ་ཉ་
རྒྱས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྤྱན་མིག་ནི་སྐར་ཆེན་



མདོ་སྡེ།
ཐབས་ཤེས་སྲས་སྤྲུལ་མདོ།
༼ཇ༽
V
པ་ཝ་སངས་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྨིན་མ་ནི་མཐོ་
སྟེ་འབྲེལ་མ་ཆད་པ་ཞིག་གདའོ། །སྟོན་པ་ལགས། རྒྱལ་བུ་འདིའི་རྫི་མ་ནི་སྲབ་སྟེ་
འབྲེལ་མ་ཆད་པ་ཞིག་གདའོ། །སྟོན་པ་ལགས། རྒྱལ་བུ་འདིའི་སྨིན་མཚམས་ནི་འོད་
ཟེར་མཛོད་སྤུས་བརྒྱན་པ་ཞིག་གདའོ། །སྟོན་པ་ལགས། རྒྱལ་བུ་འདིའི་སྙན་ནི་སྡུག་
ཅིང་སྙན་ཤལ་རིང་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཤངས་ནི་དྲང་
ཞིང་སྙོམས་ལ་ལེགས་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཞལ་ནི་པདྨ་
དམར་པོ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ལྗགས་ནི་ལེ་བརྒན་
རྫི་ལ་ཕྱར་བ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཚེམས་ནི་དཀར་
ལ་ཚགས་དམ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་གསུང་ནི་རིག་པ་
ལྷའི་ཁུ་བྱུག་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཨོག་སྒོ་ནི་གུག་ལ་
འཁྱིལ་ཞིང་མཛེས་པ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐྱེ་མགུལ་ནི་བུམ་
པ་བཅུད་ཀྱིས་བལྟམས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐུ་
སྟོད་ནི་འགྱིང་ལ་བརྗིད་བག་ཆེ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྐེད་
པ་ནི་སྒེག་ལ་འཁྲིལ་བག་ཆེ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐུ་སྨད་
ནི་བརྗིད་ལ་ལྷུན་བག་ཆགས་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཕྱག་
ཞབས་ནི་ལྷུབ་ལ་མཉེན་བག་ཆགས་པ་ཞིག་གདའོ། །སྟོན་པ་ལགས། རྒྱལ་བུ་འདིའི་
སོར་མོ་ཕྲ་ལ་དྲ་བར་འབྲེལ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཐུགས་ཀ་
གསེར་གྱི་དཔལ་བེའུ་འཁྱིལ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
ལྟེ་བ་ནི་པདྨའི་སྦུ་གུ་དོད་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
གསང་བའི་ཐེ་བེར་ནི་སྦུབས་སུ་ནུབ་པ་ཞིག་གདའོ། །སྟོན་པ་ལགས། དེ་ལྟར་དུ་རྒྱལ་
བུ་འདིའི། སྐུ་ལ་མཚན་དང་དཔེ་བྱད་ནི་ཤིན་ཏུ་ཡང་བཟང་བར་འདུག་གོ །ཞེས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གསོལ་ཏོ། །
དེ་ལ་སྟོན་པས་བཀའ་སྩལ་པ། བྲམ་ཟེ་ལགས། དེ་ལྟར་རྒྱལ་བུའི་སྐུ་ལ་མཚན་
དཔེ་ཡོངས་སུ་ཚོགས་པ་ལ། དོན་དང་ཡོན་ཏན་ཅི་ལྟ་བུ་ཞིག་མཆིས་པར་འདུག །
ཅེས་བཀའ་སྩལ་ཏོ། །དེ་ལ་ཡང་བྲམ་ཟེས་གསོལ་པ་སྟོན་པ་ལགས། རྒྱལ་བུ་འདིའི་
དབུ་ནི་ཟླུམ་ལ་གདུགས་སུ་ཕུབ་པ་འདྲ་བ་ནི། དུས་གསུམ་ནུབ་པ་མེད་པའི་མཚན་
རྟགས་འཛིན་པ་ལགས་སོ། །སྟོན་པ་ལགས། རྒྱལ་བུ་འདིའི་དབུའི་གཙུག་གཏོར་
ཤིན་ཏུ་ལྡེམ་པ་ནི། འཆི་མེད་སྐྱེས་ནས་བཙན་པའི་མཚན་རྟགས་ལགས་སོ། །སྟོན་པ་
ལགས། རྒྱལ་བུ་འདིའི་དབུ་སྐྲ་མཐོན་མཐིང་གཡས་སུ་འཁྱིལ་པ་ནི། འགྲོ་བའི་ཁ་ལོ་
གྱེན་དུ་བསྒྱུར་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་བཟང་ཟླ་
བ་ཉ་རྒྱས་འདྲ་བ་ནི། བསྟན་པ་ཕྱོགས་བཅུར་ཡོངས་ལ་ཁྱབ་པའི་རྟགས་ལགས་སོ། །
སྟོན་པ་ལགས། རྒྱལ་བུ་འདིའི་སྤྱན་མིག་སྐར་ཆེན་པ་ཝ་འདྲ་བ་ནི། བསྒྲིབས་མེད་
མཁའ་ལ་རང་བཞིན་གསལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
སྨིན་མ་མཐོ་སྟེ་འབྲེལ་མ་ཆད་པ་ནི་ལྟ་བ་མཐོ་སྟེ། རྟག་ཆད་བྲལ་བའི་རྟགས་ལགས་
སོ། །སྟོན་པ་ལགས། རྒྱལ་བུ་འདིའི་རྫི་མ་སྲབ་སྟེ་འབྲེལ་མ་ཆད་པ་ནི། ཉོན་མོངས་
སངས་ཤིང་སྐྱོན་རྣམས་དག་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
སྨིན་མཚམས་འོད་ཟེར་མཛོད་སྤུས་བརྒྱན་པ་ནི། འོད་ཟེར་སྟོང་ཕྲག་དུ་མར་འགྱེད་
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྙན་ནི་སྡུག་ཅིང་ཤལ་རིང་
བ་ནི། སྙན་པ་ཆེན་པོ་ཡོངས་ལ་ཁྱབ་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་ཤངས་ནི་དྲང་ཞིང་སྙོམས་ལ་ལེགས་པ་ནི། ཐུགས་རྗེས་དྲང་ཞིང་ཀུན་ལ་
སྙོམས་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་ནི་པདྨ་དམར་
པོ་འདྲ་བ་ནི། བདེ་ལེགས་པདྨའི་ཞིང་ཁམས་འཛིན་པའི་རྟགས་ལགས་སོ། །སྟོན་པ་



མདོ་སྡེ།
ཐབས་ཤེས་སྲས་སྤྲུལ་མདོ།
Wལབ་
ལགས། རྒྱལ་བུ་འདིའི་ལྗགས་ནི་ལེ་བརྒན་རྫི་ལ་ཕྱར་བ་འདྲ་བ་ནི། སྐྱོན་ཡོན་ལེགས་
ཉེས་སྨྲང་གིས་བཀྲོལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་དུང་
ཚེམས་ནི་དཀར་ལ་ཚགས་དམ་པ་ནི། སྐྱེ་ཤི་འཁོར་བའི་གཞི་རྩ་ཆོད་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་གསུང་ནི་རིག་པ་ལྷའི་ཁུ་བྱུག་འདྲ་བ་ནི།
ཚངས་པའི་གསུང་གིས་མྱ་ངན་སངས་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་ཨོག་སྒོ་གུག་ལ་འཁྱིལ་ཞིང་མཛེས་པ་ནི། འགྲོ་བ་སེམས་ཅན་དང་བ་བསྐྱེད་
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྐྱེ་མགུལ་བུམ་པ་བཅུད་ཀྱིས་
བལྟམས་པ་འདྲ་བ་ནི། གཏོ་རབས་ཤིང་ལོ་རྒྱས་པར་འཆད་པའི་རྟགས་ལགས་སོ། །
སྟོན་པ་ལགས། རྒྱལ་བུ་འདིའི་སྐུ་སྟོད་འགྱིང་ལ་བརྗིད་བག་ཆེ་བ་ནི། གང་ལ་དཔག་
ཅིང་མངོན་པར་འཕགས་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
རྐེད་པ་སྒེག་ལ་འཁྲིལ་བག་ཆེ་བ་ནི། ཚུལ་ཁྲིམས་སྒེག་ལ་ཉམས་པ་མེད་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་སྐུ་སྨད་བརྗིད་ལ་ལྷུན་བག་ཆགས་པ་ནི།
བདུད་སྲིན་མུ་སྟེགས་ཟིལ་གྱིས་གནོན་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་ཕྱག་ཞབས་ལྷུབ་ལ་མཉེན་པ་ནི། ཐུགས་རྗེས་ཡོན་ཏན་དཔག་མེད་འབྱུང་
བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སོར་མོ་ཕྲ་ལ་དྲ་བར་འབྲེལ་
པ་ནི། ཐུགས་རྗེའི་ཉག་ཐག་མ་ཆད་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་ཐུགས་ཀ་ལ་གསེར་གྱི་དཔལ་བེའུ་འཁྱིལ་པ་འདྲ་བ་ནི། མི་འགྱུར་དོན་གྱི་
བཀའ་རྟགས་འཆང་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ལྟེ་བ་
པདྨའི་སྦུ་གུ་དོད་པ་འདྲ་བ་ནི། སྲིད་གཞི་འཁོར་བའི་སྐྱེ་རྩ་ཆོད་པའི་རྟགས་ལགས་
སོ། །སྟོན་པ་ལགས། རྒྱལ་བུ་འདིའི་གསང་བའི་ཐེ་བེར་སྦུབས་སུ་ནུབ་པ་ནི། འཁོར་
བའི་བག་ཆགས་སྐྱོན་གྱི་དྲི་མ་དང་བྲལ་བའི་རྟགས་ལགས་སོ། །སྟོན་པ་ལགས། དེ་
ས་ལབ་
ར



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལྟར་ན། རྒྱལ་བུ་འདིའི་མཚན་རྟགས་ནི། ཤིན་ཏུ་ཡང་བཟང་ཞིང་། གཞན་ལས་
དཔག་པའི་མཚན་ཉིད་དང་ལྡན་པར་གདའོ། །ཞེས་གསོལ་ཏོ། །
དེ་ལ་སྟོན་པ་ཡང་ཤིན་ཏུ་ཐུགས་དགྱེས་ཏེ། བྲམ་ཟེ་ལ་ལེགས་པའི་བྱ་བ་བྱིན་
ཏོ། །ལྷ་ཀླུ་མི་གསུམ་གྱི་རྒྱལ་པོ་རྣམས་ཀྱང༌། ཤིན་ཏུ་ཐུགས་དགྱེས་ནས། བྲམ་ཟེ་
ལ་ལེགས་པའི་བྱ་བ་བྱིན་ཏོ། །ལྷ་སྲིད་སྐོས་གསུམ་གྱི་རྗེ་བོན་རྣམས་ཀྱང་། ཤིན་ཏུ་
ཐུགས་དགྱེས་ནས་བྲམ་ཟེ་ལ་ལེགས་པའི་བྱ་བ་བྱིན་ཏོ། །དེ་ལ་སྟོན་པས་བཀའ་སྩལ་
པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི་ཕྱིའི་ཡུལ་བཟང་བར་འདུག་ན། ནང་
གི་སེམས་ཀྱི་མཚན་ཉིད་ནི། ཅི་ལྟ་བུ་ཞིག་འདུག་པའི་ཁ་མར་ཞིག་སྨྲོས་དང་། ཞེས་
གསུངས་སོ། །དེ་ལ་ཡང་བྲམ་ཟེའི་བུས་གསོལ་པ། སྟོན་པ་ལགས། རྒྱལ་བུ་འདིའི་
ནང་གི་སེམས་ཀྱི་མཚན་ཉིད་ནི་འདི་ལྟ་སྟེ། བྱམས་པ་ནི་བུ་གཅིག་པའི་མ་དང་འདྲ་
བ་ཞིག་གདའོ། །དགའ་བ་ནི་ནད་སེལ་སྨན་གྱི་རྒྱལ་པོ་འདྲ་བ་ཞིག་གདའོ། །བཏང་
སྙོམས་ནི་བྲི་གང་མེད་པར་ཀུན་ལ་སྙོམས་པ་ཞིག་གདའོ། །སྙིང་རྗེ་ནི་བདག་ཕྱོགས་
མེད་པར་ཡོངས་ལ་བསྐྱེད་ནུས་པ་ཞིག་གདའོ། །དེས་ན་རྒྱལ་བུ་ཚད་མེད་པ་བཞིའི་
དོན་དང་ལྡན་ཞིང་། འགྲོ་བ་སེམས་ཅན་གྱི་དཔལ་ཏུ་གྱུར་པ་ཞིག་གདའོ། །སྟོན་པ་
ལགས། རྒྱལ་བུ་འདིའི་སྦྱིན་པ་གཏོང་ནུས་པ་ནི་ནམ་མཁའི་ཆར་དང་འདྲ་བ་ཞིག་
གདའོ། །ཚུལ་ཁྲིམས་ནི་འཁྱགས་སྦྲུམ་དབང་ལ་བཏབ་པ་འདྲ་བ་ཞིག་གདའོ། །སྟོན་
པ་ལགས། བཟོད་པ་ནི་དགྲ་ཚོགས་གང་ལ་ཡང་ཉམ་ང་མེད་པ་ཞིག་གདའོ། །བཙོན་
འགྲུས་ནི་སྐྲ་ལ་མེ་ཤོར་པ་འདྲ་བ་ཞིག་གདའོ། །བསམ་གཏན་ནི་གསེར་གྱི་བྲག་ཆེན་
གཏམས་པ་འདྲ་བ་ཞིག་གདའོ། །སྟོབས་ཤུགས་ནི་མཁའ་ལ་ཐོག་ཆེན་གཤེགས་པ་
འདྲ་བ་ཞིག་གདའོ། །སྙིང་རྗེ་ནི་འགྲོ་བ་ཡོངས་ལ་སྙོམས་པ་ཞིག་གདའོ། །སྨོན་ལམ་ནི་
གང་ལ་རེ་དོགས་མེད་པར་ཐེབས་པ་ཞིག་གདའོ། །ཐབས་མཆོག་ནི་གང་ལ་རྨོངས་པ་



མདོ་སྡེ།
ཐབས་ཤེས་སྲས་སྤྲུལ་མདོ།
མེད་པ་ཞིག་གདའོ། །ཤེས་རབ་ནི་དོན་ལ་འཁྲུལ་པ་མེད་པ་ཞིག་གདའོ། །དེ་ལྟར་དུ་
ཕ་རོལ་དུ་ཕྱིན་པ་བཅུའི་དོན་དང་ལྡན་པས། སེམས་ཅན་རྣམས་འཁོར་བའི་གནས་
ནས་ཐར་པར་དྲང་ནུས་པ་ཞིག་གདའོ། །སྟོན་པ་ལགས། རྒྱལ་བུ་འདིའི་དཔག་ཏུ་
མེད་པའི་ཐུགས་རྗེ་ནི་ནམ་མཁའ་དང་འདྲ་བ་ཞིག་གདའོ། །ཡོངས་ལ་སྙོམས་པའི་
ཐུགས་རྗེ་ནི་ཉི་མ་དང་འདྲ་བ་ཞིག་གདའོ། །ཟད་པ་མེད་པའི་ཐུགས་རྗེ་ནི་ས་གཞི་
དང་འདྲ་བ་ཞིག་གདའོ། །རྒྱུན་ཆད་མེད་པའི་ཐུགས་རྗེ་ནི་ཆུ་བོ་དང་འདྲ་བ་ཞིག་
གདའོ། །དེ་ལྟར་དུ་ཐུགས་རྗེ་ཆེན་པོ་བཞི་དང་ལྡན་པས། སེམས་ཅན་ཉོན་མོངས་པ་
རྣམས་ཐུགས་རྗེ་ཆེན་པོས་མྱུར་དུ་བཟུང་ནས། བོན་ཉིད་ཀྱི་ས་ལ་འཁོད་པར་ནུས་པ་
ཞིག་གདའོ། །དེ་ལྟར་དུ་ཕྱི་སྣོད་དང་ནང་བཅུད་ཟུང་དུ་འབྲེལ་ནས་རྒྱལ་བའི་སྲས་
པོར་གྱུར་ཅིང་། འགྲོ་བ་སེམས་ཅན་གྱི་དཔལ་དུ་གྱུར་པ་ཞིག་སྣང་བས། བསྟན་པ་
ཡང་དཔག་བསམ་གྱི་སྡོང་པོ་ལ། ཡལ་ག་དང་། ལོ་མ་དང་། མེ་ཏོག་དང་། འབྲས་
བུར་སྨིན་ཅིང་རྒྱས་པ་ལྟ་བུ་རུ་འབྱུང་ངེས་པར་ཞིག་གདའོ། །ཞེས་གསོལ་ནས། ཁ་
མར་བཟང་པོ་རུ་བཏགས་སོ། །དེ་ལ་སྟེང་གི་ལྷ་དང་། འོག་གི་ཀླུ་དང་བར་གྱི་མི་
རྣམས་ཀྱང་ཤིན་ཏུ་སྤྲོ་བ་སྐྱེས་སོ། ། །
དེ་ནས་རྒྱལ་བུ་དེ་ལ། ལྷ་ཚངས་པས་དབང་གི་གཙུག་ཕུད་ནི་བཅིངས། དབང་
པོ་བརྒྱ་བྱིན་གྱིས་ཚེའི་ལན་ཕྲན་ནི་བླས། ཀླུ་འཇོག་པོས་མེ་ཏོག་པདྨའི་འཕྲེང་བ་ནི་
བརྒྱན། ཀླུ་དགའ་བོས་དར་དཀར་གྱི་རལ་ག་ནི་གསོལ། གཙུག་ན་རིན་ཆེན་གྱིས་
རིན་པོ་ཆེའི་སྲོག་ཞུ་ནི་གསོལ། གཤེན་འདོད་པ་དགུ་འགྱུར་གྱིས་མི་འགྱུར་བའི་དབང་
རྒྱ་ནི་བཏགས། སྲིད་རྗེ་འབྲང་དཀར་གྱིས་སྲིད་པའི་རྒྱུད་ཁོག་ནི་བཤད། ཕྱ་རྗེ་རིང་
དཀར་གྱིས་ཕྱྭ་གཤེན་གྱི་རྣོ་མཐོང་ནི་བསྟན། སྐོས་རྗེ་དྲང་དཀར་གྱིས་ལྷ་སྲིན་གྱི་
གཉན་པོ་ནི་བསྐོས། སྨྲ་མི་ལེགས་ལྡན་གྱིས་མི་བུའི་རྒྱུད་འདོན་ནི་ཕུལ། དེ་ལྟར་དུ།



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
འཇིག་རྟེན་གྱི་མངའ་དབང་བདག་པོ་རྣམས་ཀྱིས་ཞབས་ནས་འདེགས་ཤིང་། བྲམ་
ཟེའི་བུ་འགྱུར་བ་བློ་གསལ་གྱིས། མིང་དང་མཚན་ནི། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་གཏོ་བུ་འབུམ་སྲས་སུ་བཏགས་སོ། །དེ་ལྟར་དུ་ལྷ་ཀླུ་མི་
གསུམ་གྱི་མངའ་བོ་ཆེ་རྣམས་དང་། གནས་དེར་ཚོགས་པ་རྣམས་ལ། དགའ་སྟོན་
དང་མཆོད་པ་རྒྱ་ཆེན་པོ་རུ་བྱས་ནས། ཕུན་སུམ་ཚོགས་པའི་བཀྲ་ཤིས་སུ་གསོལ་ནས།
ལྷ་ཀླུ་མི་གསུམ་གྱི་མངའ་དབང་རྣམས་ཀྱང་སོ་སོར་ཡུལ་དུ་གཤེགས་སོ། །
༧ དེའི་ཚེ་དེའི་དུས་ན། དེར་སྲས་རྒྱལ་བུ་དེ་ཡང་དགུང་ལོ་གཅིག་ནས་ཤེས་རབ་
ཚད་དུ་ཕྱིན། དགུང་ལོ་གཉིས་ནས་སྙིང་རྗེའི་སེམས་དང་ལྡན། དགུང་ལོ་གསུམ་ནས་
ཡབ་དང་ཐེ་ཚོམ་ཕེར་ཞིང་། སྟོན་པ་ལ་འཕྲུལ་ངག་བདེན་པའི་བོན་ཞུ་བའི་སྤོབས་
པ་དང་ལྡན་ནས། ཡབ་ལ་འཕྲུལ་ངག་བདེན་པའི་བོན་ཉན་དགོངས་ཏེ། འཁོར་དུ་
གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་དང༌།
ལྷ་ཀླུ་མི་གསུམ་གྱི་སློབ་མ་རྣམས། རིན་པོ་ཆེའི་རྒྱལ་ས་རུ་ཚོགས་ནས། སྟོན་པ་ལ་
བླ་ན་མེད་པའི་མཆོད་པ་རྒྱ་ཆེན་པོ་རུ་བཤམས་ནས་མངོན་པར་ཡོངས་སུ་སྤྲུལ་ནས་
ཕུལ་ཏེ། དེ་ཡང་ལ་ལས་ནི་དར་ཕྱར་རོ། །ལ་ལས་ནི་དུང་འབུད་དོ། །ལ་ལས་ནི་རྔ་
བརྡུང་ངོ༌། །ལ་ལས་ནི་གཤང་དཀྲོལ་ལོ། །ལ་ལས་ནི་གླིང་བུ་འབུད་དོ། །ལ་ལས་ནི་པི་
ཝང་བསྒྲིལ་ལོ། །ལ་ལས་ནི་ཏམ་བུ་ར་འབུད་དོ། །ལ་ལས་ནི་ཅག་པར་རྡེབས་སོ། །ལ་
ལས་ནི་ཅིང་ཆེན་སྒྲོགས་སོ། །ལ་ལས་ནི་ཅོང་ཆེན་བརྡུང་ངོ༌། །ལ་ལས་ནི་པིང་ཆེན་
བསྒྲིལ་ལོ། །ལ་ལས་ནི་གྷན་དྷ་གྷ་རུ་འཁྲོལ་ལོ། །ལ་ལས་ནི་གདུགས་ཁྱེར་རོ། །ལ་
ལས་ནི་རྒྱལ་མཚན་ཁྱེར་རོ། །ལ་ལས་ནི་བ་དན་ཁྱེར་རོ། །ལ་ལས་ནི་ལྷབ་ལྷུབ་ཁྱེར་
རོ། །ལ་ལས་ནི་ཕྱེ་མ་ཁྱེར་རོ། །ལ་ལས་ནི་འཕུར་མ་ཁྱེར་རོ། །ལ་ལས་ནི་མར་མེ་
འབུལ་ལོ། །ལ་ལས་ནི་སྤོས་མེ་འབུལ་ལོ། །ལ་ལས་ནི་ཡོན་ཆབ་འབུལ་ལོ། །ལ་ལས་ནི་



མདོ་སྡེ། །
ཐབས་ཤེས་སྲས་སྤྲུལ་མདོ།
༼ཇ༽
ལྷ་སངས་འབུལ་ལོ། །ལ་ལས་ནི་མེ་ཏོག་འབུལ་ལོ། །ལ་ལས་ནི་དཀར་གསུམ་འབུལ་
ལོ། །ལ་ལས་ནི་མངར་གསུམ་འབུལ་ལོ། །ལ་ལས་ནི་འབྲུ་བཅུད་འབུལ་ལོ། །ལ་ལས་
ནི་ལོ་ཏོག་འབུལ་ལོ། །ལ་ལས་ནི་ཤིང་ཏོག་འབུལ་ལོ། །ལ་ལས་ནི་རིན་པོ་ཆེའི་གླིང་བུ་
འབུལ་ལོ། །ལ་ལས་ནི་ཅང་ཤེས་ཀྱི་རྟ་ཕོ་འབུལ་ལོ། །ལ་ལས་ནི་དུང་གི་གླང་པོ་འབུལ་
ལོ། །ལ་ལས་ནི་མ་ཧེའི་མཛོ་མོ་འབུལ་ལོ། །ལ་ལས་ནི་འདོད་འཇོའི་བ་མོ་འབུལ་ལོ། །
དེ་ལྟར་དུ་མཆོད་པའི་ལོངས་སྤྱོད་དཔག་ཏུ་མེད་པར་ཕུལ་ནས། སྟོན་པ་ཡང་ཐུགས་
རབ་ཏུ་དགྱེས་ཏེ། བླ་ན་མེད་པའི་མཆོད་པ་དེ་དག །ཐུགས་རྗེས་ཡོངས་སུ་བྱིན་གྱིས་
བརླབས་ནས། མངོན་སྤྲུལ་ནམ་མཁའ་དང་མཉམ་པར་སྤྲུལ་ཏེ། བདེ་བར་གཤེགས་
པ་མི་མངོན་པའི་དབྱིངས་ན་བཞུགས་པའི་སྤྱན་སྔར་ཡོངས་སུ་ཁྱབ་སྟེ། རྒྱལ་བ་དེ་
དག་ཀྱང་ཐུགས་དམ་ཡོངས་སུ་དགྱེས་ཤིང་། ཕྱོགས་བཅུའི་ཞིང་ཁམས་ཐམས་ཅད་
ཀྱང་། ཡོངས་སུ་མེ་ཏོག་གི་ཆར་མངོན་པར་བབས་ཏེ། སྣང་བ་ཆེན་པོས་ཡོངས་སུ་
ཁྱབ་པར་གྱུར་ཏོ། །དེའི་དུས་འཇིག་རྟེན་གྱི་ཁམས་ཀྱང་། གཡོ་བ་དང་། འགུལ་བ་
དང་། འུར་བ་དང་། ཐུག་པ་དང་། ཆེམས་པ་དང་། མེར་བ་དང་། ལྡེག་པ་རུ་བྱུང་
སྟེ། དོགས་པ་ཆེར་གཡོས་སོ། །དེའི་དུས་སུ། ནམ་མཁའ་ལ་གསལ་བའི་འོད་མང་པོ་
ཤར་རོ། །བར་སྣང་ལ་སྙན་པའི་སྒྲ་མང་པོ་གྲགས་སོ། །ས་གཞི་ལ་མཛེས་པའི་མེ་ཏོག་
མང་པོ་སྐྱེས་སོ། །
དེའི་ཚེ་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་གཏོ་བུ་འབུམ་
སངས་ཀྱིས་རྒྱན་དང་ཆ་ལུགས་མཛེས་པར་བྱས་ནས། ལྷའི་མེ་ཏོག་མན་དྷ་ར་བ་ལག་
ཏུ་ཐོགས་ནས། སྟོན་པའི་མདུན་དུ་པུས་བཙུགས་ཐལ་མོ་སྦྱར་བར་བཏུད་དེ་གསོལ་
པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་ཅག་འཁོར་དུ་གཏོགས་
པའི་གཡུང་དྲུང་སེམས་དཔའ་དང་། ཕྱི་རབས་རྗེས་སུ་འབྲང་བའི་གང་ཟག་ལ།
11



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གསས་མཁར་སུམ་བརྒྱ་དྲུག་ཅུའི་ནང་ནས་ཀྱང་། ངེས་ཚིག་བདེན་པའི་བོན་ཞིག་
བསྟན་དུ་གསོལ། ཅེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་གཏོ་བུ་
འབུམ་སངས་ལ་སོགས་འཁོར། སྤྱིར་ནི་བོན་ཉིད་རབ་འབྱམས་རྒྱ་མཚོ་ལ། བོན་ཅན་
མཚན་མ་བསམ་གྱིས་མི་ཁྱབ་ཀྱང༌། ཚད་དང་གྲངས་ལ་བརྒྱད་ཁྲི་བཞི་སྟོང་བཟུང༌།
བོན་གྱི་སྒོ་མོ་བརྒྱད་ཁྲི་བཞི་སྟོང་ལ། འཇུག་སྒོ་ཡན་ལག་བསམ་གྱིས་མི་ཁྱབ་ཀྱང་།
མདོར་བསྡུས་གསས་མཁར་སུམ་བརྒྱ་དྲུག་ཅུར་དབྱེ། མདོར་བསྡུས་གསས་མཁར་
སུམ་བརྒྱ་དྲུག་ཅུ་ལས། ཐེག་པ་རིམ་དགུ་སྒོ་བཞི་མཛོད་ལྔར་དབྱེ། དེ་དག་ཐམས་
ཅད་ཀུན་གྱི་རྩ་བ་ཡང་། སྡེ་སྣོད་ཟུང་གསུམ་ཡ་དྲུག་དག་ལ་འདུས། དེ་ཕྱིར་ཟུང་
གསུམ་ཡ་དྲུག་གཏན་ལ་ཕབ། སྡེ་སྣོད་ཟུང་གསུམ་ཡ་དྲུག་གཏན་ཕབ་ཅིང་། བདེན་
གཉིས་དོ་མཉམ་ཚད་གསུམ་ཟུང་འབྲེལ་ནས། ངེས་ཚིག་བདེན་པའི་བོན་དུ་བསྟན་
པའོ། །ཞེས་བཀའ་སྩལ་ཏོ། །
དེ་ལ་ཡང་གཏོ་བུས་གསོལ་པ། སྟོན་པ་ལགས། བོན་ཐམས་ཅད་ཀྱི་རྩ་བ་སྡེ་སྣོད་
ཟུང་གསུམ་ཡ་དྲུག་ལ་འདུས་ན། བོན་གྱི་སྡེ་གསུམ་ནི་ཅི་ལྟར་དུ་དབྱེ་ཞིང༌། སྣོད་
གསུམ་ནི་གང་ལ་མིང་འདོགས་པ་ལགས། བདེན་གཉིས་དོ་རུ་མཉམ་པ་ནི་གང་
ལགས། ཚད་གསུམ་ཟུང་དུ་འབྲེལ་བ་ནི་ཅི་ལགས། ཞེས་གསོལ་ཏོ། །དེ་ལ་སྟོན་པས་
བཀའ་སྩལ་པ། ཉོན་ཅིག་རིགས་ཀྱི་བུ། དེ་ནི་འདི་ལྟ་སྟེ། བོན་གྱི་སྡེ་གསུམ་ནི། བོན་
དཀའ་བཅད་ཀྱི་སྡེ་དང་གཅིག །སླ་འགྱུར་གྱི་སྡེ་དང་གཉིས། དེ་གཉིས་ཀ་མ་ཡིན་
པའི་སྡེ་དང་གསུམ་མོ། །བོན་གྱི་སྣོད་གསུམ་ནི། དབང་པོ་རབ་ཀྱི་སྣོད་དང་གཅིག །
དབང་པོ་འབྲིང་གི་སྣོད་དང་གཉིས། དབང་པོ་ཐ་མའི་སྣོད་དང་གསུམ་མོ། །བདེན་
པ་གཉིས་བྱ་བ་ནི། དོན་དམ་པའི་བདེན་པ་དང་། ཀུན་རྫོབ་ཀྱི་བདེན་པ་དང་གཉིས་
སོ། །ཚད་མ་གསུམ་བྱ་བ་ནི། སྟོན་པའི་བཀའ་ཚད་མ་དང༌། སློབ་དཔོན་གྱི་ལུང་
12



མདོ་སྡེ།
ཐབས་ཤེས་སྲས་སྤྲུལ་མདོ།
ཚད་མ་དང་། རང་གི་རིག་པ་ཚད་མ་དང་གསུམ་མོ། །དེ་ལ་ཅི་ལྟར་དབྱེ་ཞིང་བསྡུ་
ན། བོན་དཀའ་བཅད་ཀྱི་སྡེ་ནི། དཔོན་གསས་མན་ངག་ལུང་གི་བོན་སྒོམ་པ་ལ་
བསྡུས་པའོ། །བོན་སླ་འགྱུར་གྱི་སྡེ་ནི། ཆབ་ནག་སྲིད་པ་རྒྱུད་ཀྱི་བོན་གྱེར་བ་ལ་སྤྲོ་
བའོ། །དེ་གཉིས་ཀ་མ་ཡིན་པའི་སྡེ་ནི། འཕན་ཡུལ་འདོན་མཆོད་དང་། ཆབ་དཀར་
བསྙེན་སྒྲུབ་གཉིས་ཏེ། རྒྱས་པ་འབུམ་དུ་བསྒྲག་པ་དང་། ནག་པོ་སྔགས་སུ་བསྒྲུབ་པ་
གཉིས་ཏེ། དེ་ཡང་སོ་སོ་རུ་དབྱེ་ན།
བོན་དཔོན་གསས་ཀྱི་སྡེ་ལ་རྣམ་པ་གསུམ་དུ་དབྱེ་སྟེ། རྒྱུད་ལུང་མན་ངག་གསུམ་
དུ་དབྱེའོ། །དེ་ཡང་རྒྱུད་ལ་གསུམ་སྟེ། སྤྱི་རྒྱ་རླབས་གཅོད་ལྟ་བའི་རྒྱུད་དང་། རང་
བཞིན་འོད་གསལ་སྒོམ་པའི་རྒྱུད་དང་། བཅའ་བཅོས་སྤྲོས་བྲལ་སྤྱོད་པའི་རྒྱུད་དང་
གསུམ་དུ་དབྱེའོ། །ལུང་ལ་ཡང་གསུམ་སྟེ། ཡེ་སྲིད་རྒྱལ་པོ་འཁོར་འདས་སྤྱི་ཁྱབ་ཀྱི་
ལུང་དང་། མ་སྲིད་སྲིད་པ་ཐིག་ལེ་ཉག་གཅིག་གི་ལུང་དང་། རྒྱུ་མཐུན་སྲིད་པ་ཀུན་
གཞི་བྱང་ཆུབ་སེམས་ཀྱི་ལུང་དང་གསུམ་དུ་དབྱེའོ། །མན་ངག་ལ་ཡང་གསུམ་སྟེ། རྩ་
རླུང་ཐིག་ལེ་བྱང་ཆུབ་ཏུ་སྒྲུབ་པའི་ལམ་དང་གསུམ་དུ་དབྱེའོ། །དེ་ནི་དཔོན་གསས་
མན་ངག་ལུང་གི་བོན་སྒོམ་པ་ལ་སྡུད་པ་ཞེས་བྱའོ། །
བོན་ཆབ་ནག་གི་སྡེ་ལ། རྣམ་པ་གསུམ་དུ་དབྱེ་སྟེ། གཏོ་རབས་ཤིང་ལོ་རྒྱས་པའི་
སྡེ་དང་། དཔྱད་རྒྱུད་བདུད་རྩི་ཟིལ་བའི་སྡེ་དང་། སྨྲང་རྒྱུད་ཆུ་བོའི་གཞུང་བཞིའི་སྡེ་
དང་གསུམ་དུ་དབྱེ་སྟེ། དེ་ཡང་གཏོ་ལ་རྣམ་པ་བཞི་སྟེ། རྩ་དཀར་འཕེལ་བའི་ཡར་
གཏོ་དང་། རྩ་ནག་འགྲིབ་པའི་མར་གཏོ་དང་། འདྲེ་སྲིན་བཀར་བའི་བྱུར་གཏོ་དང་།
ལྷ་སྲིན་བསྡུམ་པའི་ཡགས་གཏོ་དང་བཞི་རུ་དབྱེའོ། །དཔྱད་ལ་ཡང་བཞི་སྟེ། རྣོ་
མཐོང་སྟོན་པའི་མོ་ཕྲུ་དང༌། པྲ་ལྟས་བརྟག་པའི་ལྷ་མཐོང་དང་། ཟུག་རྔུ་སེལ་བའི་
སྨན་སྦྱོར་དང༌། མི་མཐུན་བསྡུམ་པའི་རྩིས་ཀ་དང་བཞི་རུ་དབྱེའོ། །སྨྲང་ལ་ཡང་བཞི་



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
སྟེ། ལྷ་ལ་མཆོད་པ་གཏང་རག་གི་སྨྲང་དང་། འདྲེ་ལ་བཀར་ཐབས་བརྡ་སྤྲོད་ཀྱི་སྨྱུང་
དང༌། ལྷ་སྲིན་བསྡུམ་པ་གཞེན་འདེབས་ཀྱི་སྨྱུང་དང་། སྲིད་པ་རྒྱུད་འབྱུང་ཆོ་རབས་
ཀྱི་སྒྲུང་དང་བཞི་རུ་དབྱེ་སྟེ། ཆབ་ནག་སྲིད་པ་རྒྱུད་ཀྱི་བོན་གྱེར་བ་ལ་སྤྲོས་པ་ཞེས་
བྱའོ། །
བོན་འཕན་ཡུལ་གྱི་སྡེ་ལ། རྣམ་པ་གསུམ་དུ་དབྱེ་སྟེ། སྐུ་གདུང་རྒྱས་པའི་སྡེ་དང༌།
གསུང་རབ་འདོན་པའི་སྡེ་དང་། དཀྱིལ་འཁོར་མཆོད་པའི་སྡེ་དང་གསུམ་མོ། །དེ་
ཡང་སོ་སོར་དབྱེ་བ་ནི། སྐུ་གདུང་ལ་ཡང་གསུམ། ཐོག་ཕུབ་གཞལ་ཡས་ཀྱི་སྡེ་དང༌།
རིམ་བརྩེགས་མཆོད་རྟེན་གྱི་སྡེ་དང་། ཞལ་སྐྱིན་ལྡེར་བཟོའི་སྡེ་དང་གསུམ་དུ་དབྱེའོ། །
གསུང་རབ་ལ་ཡང་གསུམ་སྟེ། མདོ་འབུམ་གཟུངས་དང་གསུམ་མོ། །མདོ་ལ་འང་
བཞི་སྟེ། དུས་གསུམ་གཤེན་རབ་འབྱུང་ཁུངས་ཀྱི་མདོ་དང༌། ཁམས་གསུམ་སེམས་
ཅན་སྐྱེ་ཤིའི་མདོ་དང་། སྣོད་བརྟེན་འབྱུང་བ་ཆགས་འཇིག་གི་མདོ་དང༌། བླ་མེད་
གོ་འཕང་སྒྲུབ་ཐབས་ཀྱི་མདོ་དང་བཞི་རུ་དབྱེའོ། །འབུམ་ལ་ཡང་བཞི་སྟེ། སྲིད་པ་
རབ་འབྱམས་རྒྱུད་ཀྱི་འབུམ་དང༌། མན་ངག་གསང་བ་སྔགས་ཀྱི་འབུམ་དང་། དོན་
དམ་སྙིང་པོ་གཟུངས་ཀྱི་འབུམ་དང༌། བཀའ་ཤེས་རབ་ཀྱི་ཕ་རོལ་ཏུ་ཕྱིན་པའི་འབུམ་
དང་བཞི་རུ་དབྱེའོ། །གཟུངས་ལ་ཡང་རྣམ་པ་བཞི་སྟེ། སྒྲིབ་པ་སྦྱང་བ་འཁོར་བ་ངན་
སོང་དོང་སྤྲུགས་ཀྱི་གཟུངས་དང་། ཚེ་དང་གཡང་འཕེལ་བ་ཕྱྭ་སྲིད་དཔལ་གསུམ་གྱི་
གཟུངས་དང་། བར་ཆད་ཟློག་པ་གསང་བ་སྔགས་ཀྱི་གཟུངས་དང༌། ཚོགས་གཉིས་
རྫོགས་པ་བཟླས་ཆོག་སྨོན་ལམ་གྱི་གཟུངས་དང་བཞི་རུ་དབྱེ་བའོ། །དཀྱིལ་འཁོར་
མཆོད་པའི་རྟེན་ལ་ཡང་གསུམ་སྟེ། སྒྲིབ་གཉིས་བྱང་བ་ངན་སོང་གནས་འདྲེན་གྱི་ཆོ་
ག་དང་། བསོད་ནམས་བསགས་པ་ཚོགས་གཉིས་ཡོངས་སུ་རྫོགས་པའི་ཆོ་ག་དང་།
རབ་ཏུ་གནས་པ་བཀྲ་ཤིས་ཞལ་བསྲོའི་ཆོ་ག་དང་གསུམ་དུ་དབྱེ་བ་སྟེ། འཕན་ཡུལ་



མདོ་སྡེ།
ཐབས་ཤེས་སྲས་སྤྲུལ་མདོ།
འདོན་མཆོད་ཀྱི་སྡེ། རྒྱས་པ་འབུམ་དུ་བསྒྲག་པ་ཞེས་བྱའོ། །
བོན་ཆབ་དཀར་སྡེ་ལ། རྣམ་པ་གསུམ་དུ་དབྱེ་སྟེ། རྒྱུད་དང་ལུང་དང་མན་ངག་
གསུམ་མོ། །དེ་ཡང་རྒྱུད་ལ་དྲུག་སྟེ། ལྟ་སྒོམ་སྤྱོད་འབྲས་དམ་ཚིག་འཕྲིན་ལས་ཀྱི་
རྒྱུད་དང་དྲུག་ཏུ་དབྱེ་བའོ། །ལུང་ལ་ཡང་དྲུག་སྟེ། ཉོན་མོངས་གནས་སུ་སྐོང་བ་
ཐུགས་ཉིད་ཞི་བའི་ལུང་དང་། ལོག་ལྟ་ཚར་ཐག་གཅོད་པ་ཐུགས་རྗེ་ཁྲོས་པའི་ལུང་
དང༌། ཡོན་ཏན་ཕུན་སུམ་ཚོགས་པ་ངོ་མཚར་རྒྱས་པའི་ལུང་དང་། བདག་གཞན་
སྨིན་ཅིང་གྲོལ་བ་བྱིན་རླབས་དབང་གི་ལུང་དང༌། དགྲ་བགེགས་གནས་སུ་སྒྲོལ་བ་
མཐུ་སྟོབས་དྲག་པོའི་ལུང་དང་། སྤྱི་ལུང་ཟད་པ་མེད་པ་ཐུགས་རྗེ་རྒྱུན་གྱི་ལུང་དང་
དྲུག་ཏུ་དབྱེ་བའོ། །མན་ངག་ལ་ཡང་དྲུག་སྟེ། བསྙེན་སྒྲུབ་གསང་བའི་མན་ངག་ལ་
འཇུག་སྒོ་དྲུག་སྟེ། མན་ངག་རྨད་དུ་བྱུང་བ་གསང་བའི་སྔགས་དང༌། ཐུགས་རྗེ་ཆེན་
པོ་བྱུང་བ་རིག་པའི་སྔགས་དང༌། བྱིན་རླབས་སྟོབས་དང་ལྡན་པ་གཟུངས་ཀྱི་སྔགས་
དང་། རྫུ་འཕྲུལ་ཐོགས་མེད་མྱུར་བ་ཐིས་ཀྱི་སྔགས་དང་། དགྲ་བགེགས་དངོས་སུ་
སྒྲོལ་བར་དྲག་པོའི་སྔགས་དང་། བྱད་དང་རྦོད་གཏོང་ཟློག་པ་དམོད་པའི་སྔགས་
དང་། དེ་རྣམས་སྤྱི་ལ་རྒྱུག་པ་བསྙེན་སྒྲུབ་ལས་གསུམ་ལ་དབྱེ་སྟེ། ནག་པོ་སྔགས་སུ་
སྒྲུབ་པའི་བོན་ཞེས་བྱ་བ་དེ་གཉིས་ཀ་མ་ཡིན་པའི་སྡེ་རུ་གཏོགས་པའོ། །དེ་ནི་བོན་གྱི་
སྡེ་གསུམ་མོ། །
བོན་གྱི་སྣོད་གསུམ་ནི། དབང་པོ་རབ་ཀྱི་བློ་ནི་ནམ་མཁའ་ལ་ཉི་མ་ཤར་བ་འདྲ་
བས། ཡོངས་ལ་སྙོམས་ཤིང་དོག་པ་མེད་པ་ཞིག་དགོས་སོ། །དབང་པོ་འབྲིང་གི་བློ་ནི།
མུན་པ་ལ་སྒྲོན་མེ་བཏེག་པ་འདྲ་བ། གར་སྤེལ་དུ་བཏུབ་པ་ཞིག་དགོས་སོ། །དབང་
པོ་ཐ་མའི་བློ་ནི། བུམ་པ་ཆུས་བཀང་བ་འདྲ་བ་བྲི་གང་མེད་པ་ཞིག་དགོས་སོ། །དེ་
ཡང་དེ་གསུམ་གང་ལ་ཡང་སྤྱི་རུ་དགོས་པ་ནི་གསུམ་སྟེ། དང་པོ་འཛིན་པའི་བློ་
6



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་གཅིག །བར་དུ་བརྟག་པའི་བློ་དང་གཉིས། ཐ་མར་རྟོགས་པའི་བློ་དང་གསུམ་
མོ། །དེ་ཡང་དང་པོར་འཛིན་པའི་བློ་དང་ལྡན་པ་ནི། གར་སྤྱིན་གྱི་བརླན་དང་འདྲ་
བ་ཞིག་དགོས་སོ། །བར་དུ་བརྟག་པའི་བློ་དང་ལྡན་པ་ནི། ས་རྡོའི་ནང་ནས་རིན་པོ་
ཆེ་ཚོལ་བ་འདྲ་བ་ཞིག་དགོས་སོ། །ཐ་མར་རྟོགས་པའི་བློ་དང་ལྡན་པ་ནི། རིན་པོ་
ཆེའི་ནང་ནས་གསེར་རྙེད་པ་འདྲ་བ་ཞིག་དགོས་སོ། །དང་པོར་འཛིན་པའི་བློ་དང་
མ་ལྡན་ན། བྲག་ངོས་ལ་སྲན་མ་གཏོར་བ་དང་འདྲའོ། །བར་དུ་བརྟག་པའི་བློ་དང་
མ་ལྡན་ན། མིག་ལོང་བའི་ལག་ཏུ་རྫས་ཁྲ་བོ་བཞག་པ་དང་འདྲའོ། །ཐ་མར་རྟོགས་
པའི་བློ་དང་མ་ལྡན་ན། གཅོལ་མེད་གཞའ་ཚོན་དེད་པ་དང་འདྲའོ། །དེ་ཡང་དང་
པོ་འཛིན་པ་བློ་ཡིས་འཛིན། བར་དུ་བརྟག་པ་བློ་ཡིས་བརྟག །ཐ་མར་རྟོགས་པ་བློ་
ཡིས་སྒོམ་ཞེས་བྱ་བ་ཡིན་པས། དང་པོར་འཛིན་པའི་བློ་ལ་དཔོན་གསས་བླ་མ་གཅེས་
པས། དཔོན་གསས་བླ་མའི་སྐུ་ལ་རབ་ཏུ་འཁོར་བར་བྱ། བར་དུ་བརྟག་པའི་བློ་ལ་ཡི་
གེ་གཅེས་པས། ཡི་གེ་ནག་པོའི་རྒྱུད་ལ་ཤིན་ཏུ་བཀུར་བསྟི་བྱའོ། །ཐ་མར་རྟོགས་པའི་
བློ་ལ་རང་གི་རིག་པ་གཅེས་པས། གང་ལ་ཡང་མ་ཡེངས་རིག་པའི་གདར་ཐག་གཅོད་
པ་གཅེས་སོ། །དེ་ལ་སྡེ་སྣོད་ཟུང་གསུམ་ཡ་དྲུག་ཅི་ལྟར་དུ་སྦྱར་ན། དང་པོ་རབ་ཀྱི་
སྣོད་ལ། བོན་དཀའ་བཅད་ཀྱི་དོན་ལ་སྦྱར་བས། མཁའ་ལ་ཉི་མ་ཤར་བ་ལ་སེར་
བུའི་ངད་པ་མེད་པ་བཞིན་དུ། ལྟ་སྒོམ་གྱི་དོན་གཏན་ལ་ཕབ་ནས། ཐེག་པ་ཐམས་
ཅད་ཟིལ་གྱིས་མནན་ཞིང་། འགྲོ་བ་ཡོངས་ལ་སྙོམས་པ་ཐུགས་རྗེས་མངའ་བདག་
ཅན་དུ་འགྱུར་རོ། །དབང་པོ་འབྲིང་གི་སྣོད་ལ། དེ་གཉིས་ཀ་མ་ཡིན་པའི་དོན་བསྟན་
པས། མུན་པ་ལ་སྒྲོན་མེ་བཏེགས་པ་བཞིན་དུ། རང་རིག་པའི་ཡེ་ཤེས་ཁད་དང་རིམ་
གྱིས་གསལ་ནས། མ་རིག་པ་ལ་རིག་པའི་ཡེ་ཤེས་བསྐྱེད་ཅིང་། མཐར་ཕྱིན་པའི་ལམ་
ལ་འཇུག་པར་འགྱུར་རོ། །དབང་པོ་ཐ་མའི་སྣོད་ལ། བོན་སླ་འགྱུར་གྱི་དོན་བསྟན་
16



མདོ་སྡེ།
ཐབས་ཤེས་སྲས་སྤྲུལ་མདོ། །
པས། བུམ་པ་ཆུས་བཀང་བ་ལྟར་དུ། བྲི་གང་མེད་ཅིང་འགྲོ་བའི་ཚ་གདུངས་སེལ་
བར་འགྱུར་རོ། །དེ་ཡང་བོན་དཀའ་བཅད་ཀྱི་སྡེ་ནི། སློབ་དཔོན་མན་ངག་ཅན་གྱིས་
བསྟན་ཞིང་བཤད་པས་གྲོལ་བའོ། །བོན་སླ་འགྱུར་གྱི་སྡེ་ནི། ཐོས་ཤིང་འཕྲད་པ་ཙམ་
གྱིས་ཤེས་པའོ། །དེ་གཉིས་ཀ་མ་ཡིན་པའི་སྡེ་ནི། རང་གི་རིག་པས་ཡོངས་སུ་བསྐྱེད་
ཅིང་བསླབ་པས་གོ་བའོ། །དེ་ནི་བོན་སྡེ་སྣོད་ཟུང་གསུམ་ཡ་དྲུག་ཅེས་བྱའོ། ། །
ད་གཉིས་པ་བདེན་པ་གཉིས་དོ་རུ་མཉམ་ཞིང༌། ཚད་མ་གསུམ་ཟུང་དུ་འབྲེལ་
པ་ནི། དེ་ཡང་བདེན་པ་ལ་གཉིས་ཏེ། ཀུན་རྫོབ་ཀྱི་བདེན་པ་དང་། དོན་དམ་པའི་
བདེན་པ་དང་གཉིས་ཏེ། དེ་ལ་ཀུན་རྫོབ་ཀྱི་བདེན་པ་ལ་བཞི་སྟེ། ཕྱྭ་གཤེན་གཏོ་
ཐབས་དང་དཔྱད་ཐབས་ཀྱི་བོན་དང༌། སྣང་གཤེན་གྱེར་དང་ཆོ་རབས་ཀྱི་བོན་དང་།
འཕྲུལ་གཤེན་རྫུ་འཕྲུལ་དང་ཆོ་འཕྲུལ་གྱི་བོན་དང་། སྲིད་གཤེན་ཤི་ཐབས་དང་
འདུར་ཐབས་ཀྱི་བོན་དང་བཞི་སྟེ། ཀུན་རྫོབ་དང་དངོས་པོ་མཚན་མར་བདེན་པའི་
བོན་ནོ། །དོན་དམ་པའི་བདེན་པ་ལ་བཞི་སྟེ། དགེ་བསྙེན་རྒྱུ་དང་འབྲས་བུའི་བོན་
དང་། དྲང་སྲོང་བསྲུང་བྱ་སྲུང་བྱེད་ཀྱི་བོན་དང༌། ཨ་དཀར་བསྒྱུར་བྱ་སྒྱུར་བྱེད་ཀྱི་
བོན་དང་། ཡེ་གཤེན་བསྒོམ་བྱ་སྒོམ་བྱེད་ཀྱི་བོན་དང་བཞི་སྟེ། དོན་དམ་པ་ངོ་བོ་
ཉིད་དུ་བདེན་པའི་བོན་ནོ། །དེ་ལ་བདེན་པ་གཉིས་དོ་རུ་མཉམ་པ་ནི། རྒྱུའི་བོན་
བཞི་ནི་འབྲས་བུའི་བོན་བཞི་ལ་བསྡུ་སྟེ། ཕུ་གཤེན་གཏོ་ཐབས་དཔྱད་ཐབས་ཀྱི་བོན་
ནི། གཤེན་གྱི་དགེ་བསྙེན་གྱི་ཐེག་པ་ལ་བསྡུ་སྟེ། རྒྱུ་འབྲས་ཀྱི་རྩ་བ་མ་ནོར་བར། གོལ་
བའི་མཐའ་གཅོད་ནས་སྤྱོད་པའོ། །སྣང་གཤེན་གྱེར་དང་ཆོ་རབས་ཀྱི་བོན་ནི། གཤེན་
གྱི་དྲང་སྲོང་གི་ཐེག་པ་ལ་བསྡུ་སྟེ། གཙང་དག་དམ་ཚིག་མ་འཆལ་བར། སྤྱོད་ལམ་
རྣམ་དག་ཏུ་སྤྱོད་པའོ། །འཕྲུལ་གཤེན་རྫུ་འཕྲུལ་དང་ཆོ་འཕྲུལ་གྱི་བོན་ནི། གཤེན་གྱི་
ཨ་དཀར་གྱི་ཐེག་པ་ལ་བསྡུ་སྟེ། བསྙེན་སྒྲུབ་གོ་རིམ་མ་ནོར་བར། ཐབས་དང་ཤེས་
།
17



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རབ་ཟུང་འབྲེལ་དུ་སྤྱོད་པའོ། །སྲིད་གཤེན་ཤི་ཐབས་འདུར་ཐབས་ཀྱི་བོན་ནི། གཤེན་
གྱི་ཡེ་གཤེན་གྱི་ཐེག་པ་ལ་བསྡུ་སྟེ། རི་མཐོ་ལ་ས་གཙང་གི་གནས་སུ། བྱང་ཆུབ་ཀྱི་
སེམས་གཏན་ལ་ཕབ་ཅིང་། དབྱིངས་ཤེས་དབྱེར་མེད་དུ་སྤྱོད་པའོ། །དེ་ནི་བདེན་
པ་གཉིས་དོ་རུ་མཉམ་པའོ། །ཚད་མ་གསུམ་ཟུང་དུ་འབྲེལ་པ་ནི། དེ་ཡང་ཚད་མ་
གསུམ་བྱ་བ་ནི། སྟོན་པའི་བཀའ་ཚད་མ་དང་གཅིག །སློབ་དཔོན་གྱི་ལུང་ཚད་
མ་དང་གཉིས། རང་གི་རིག་པ་ཚད་མ་དང་གསུམ་མོ། །དེ་ལ་སྟོན་པའི་བཀའ་ལ་
གསུམ་སྟེ། ཞལ་ནས་གསུང་པ་སྟོན་པའི་བཀའ་དང་། བྱིན་གྱིས་བརླབས་པ་སྟོན་
པའི་བཀའ་དང་། རྗེས་སུ་གནང་བ་སྟོན་པའི་བཀའ་དང་གསུམ་མོ། །སློབ་དཔོན་གྱི་
ལུང་ལའང་གསུམ་སྟེ། སྔ་རབས་འདས་པར་ཐོས་པའི་ལུང་དང་། ཕྱི་རབས་འབྱོན་
པ་བསྒྲག་པའི་ལུང་དང་། ད་ལྟར་བཞུགས་པ་བཤད་པའི་ལུང་དང་གསུམ་མོ། །རང་
གི་རིག་པ་ལའང་གསུམ་སྟེ། ཤེས་པ་དཔྱད་པའི་རིག་པ་དང༌། བསམ་པ་གཞིག་
པའི་རིག་པ་དང༌། གོ་བ་རྟོགས་པའི་རིག་པ་དང་གསུམ་མོ། །དེ་ཡང་ཚད་མ་གསུམ་
ཟུང་དུ་འབྲེལ་བ་ནི། དེ་ཡང་ལུང་གི་ནང་ནས་གཏན་ཚིགས་ཀྱི་ཚད་མ་འབྱུང་ངོ༌། །
བཀའི་ནང་ནས་མན་ངག་གི་ཚད་མ་འབྱུང་ངོ༌། །རིག་པའི་ནང་ནས་རིག་པའི་ཚད་
མ་འབྱུང་ངོ༌། །དེ་ལ་རྒྱལ་བའི་བཀའ་དང་། འཕགས་པའི་ལུང་གི་གཏན་ཚིགས་
དང་། བཀའི་ངེས་དོན་དང་ལུང་གི་མན་ངག་རྣམས། རང་གི་རིག་པའི་རྒྱུད་ལ་ཤེས་
ཤིང་དཔྱད་པ་དང༌། བསམ་ཞིང་གཞིག་པ་དང་། གོ་ཞིང་རྟོགས་པ་རུ་བྱས་ན་ཚད་
གསུམ་ཟུང་དུ་འབྲེལ་བའོ། །དེ་ལྟར་དུ་གཤེན་རབ་གཡུང་དྲུང་སེམས་དཔའ་རྣམས་
དང་། གང་ཞིག་རིགས་ཀྱི་བུ་དང་རིགས་ཀྱི་བུ་མོ་དག །བདེན་གཉིས་དོ་རུ་མཉམ་
པ་དང་། ཚད་གསུམ་ཟུང་དུ་འབྲེལ་བའི་དོན། དེ་ལྟ་བུ་ལ་མ་གོལ་བར་སྤྱོད་ཅིང་།
རབ་ཏུ་བརྩོན་པ་ནི་གཡུང་དྲུང་སེམས་དཔའི་སྤྱོད་པ་ཟབ་མོ་སྟེ། བླ་ན་མེད་པ་ཡང་



མདོ་སྡེ།
ཐབས་ཤེས་སྲས་སྤྲུལ་མདོ།
དག་པར་རྫོགས་པའི་འབྲས་བུ་མྱུར་དུ་ཐོབ་པར་འགྱུར་རོ། །ཞེས་བཀའ་སྩལ་ཏོ། །
དེ་ལ་གཏོ་བུ་འབུམ་སྲས་ཀྱིས་གསོལ་པ། རྣམ་པ་ཐམས་ཅད་མཁྱེན་པའི་སྟོན་
པ་ལགས། སྤྱི་རུ་སྡེ་སྣོད་ཟུང་གསུམ་ཡ་དྲུག་དང༌། བདེན་གཉིས་དོར་མཉམ་ཚད་
གསུམ་ཟུང་འབྲེལ་གྱི། འདུས་པའི་འཁོར་ལ་བཀའ་གནང་དེ་ལྟར་ན། སྒོས་སུ་བདག་
ལ་བསྟན་པའི་བོན་སྒོ་གང་། སེམས་ཅན་འགྲོ་ལ་ཕན་གདགས་ཅི་ལྟར་བྱ། སྟོན་པའི་
ཐུགས་ལས་བདེན་པའི་བཅུད་ཕྱུང་ལ། འཕྲུལ་ངག་བོན་གྱི་བཀའ་ལུང་བཤད་དུ་
གསོལ། ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་བའི་སྲས་པོ་
རིགས་ཀྱི་བུ། མ་ནོར་ངེས་པའི་དོན་ལ་བརྩོན་ནས་སུ། མི་འབྱེད་མཉམ་པ་ཡོངས་ལ་
སྙོམས་པ་ཡི། མན་ངག་ཚོད་ཟིན་ཚད་མའི་སྲང་འདྲ་ཁྱོད། ཞུས་པའི་དོན་དེ་སྐབས་
ལ་རན་གྱི་ཕོག །བརྒྱད་ཁྲི་བཞི་སྟོང་ཐེག་པ་རིམ་དགུ་ལ། ཚུར་འདུས་སྒོ་བཞི་མཛོད་
དང་ལྔ་རུ་དབྱེ། སྒོ་བཞིའི་ནང་ན་འགྲོ་བ་འདུལ་བའི་བོན། ཆབ་ནག་སྲིད་པ་རྒྱུད་
ཀྱི་ཁོག་བཀྲོལ་ཞིང་། གཏོ་རབས་ཤིང་ལོ་རྒྱས་པ་ཁྱོད་ལ་བསྟན། འདི་ལ་སྤྱི་རུ་རྒྱུད་
སྡེ་བཞི་རུ་དབྱེ། སྒོས་ཀྱི་ཡན་ལག་བརྒྱད་དང་བཅུ་གཉིས་ཏེ། གཏོ་རབས་ཤིང་ལོ་
རྒྱས་པར་དབྱེ་བའོ། །དེ་ཡང་ཐོག་མར་རྩ་བའི་རྒྱུད་བཞི་ནི། སྲིད་པ་རབ་འབྱམས་
འཆད་པ་ཁ་ལེ་སྟོང་འབྱམས་ཀྱི་རྒྱུད་དང་། བསྐལ་པ་རབ་འབྱམས་འཁོར་བ་མུ་ལེ་
དྲུམ་ཤིང་གི་རྒྱུད་དང༌། འབྱུང་བ་རབ་འབྱམས་བཅོས་པ་ཨ་པར་ལྗོན་པའི་རྒྱུད་དང་།
སྣང་སྲིད་རབ་འབྱམས་བསྐང་བ་དཔག་བསམ་ལྗོན་པའི་རྒྱུད་དང་བཞིའོ། །དེ་ལ་
ཡན་ལག་གི་རྒྱུད་བརྒྱད་ནི། སྲིད་པ་རབ་འབྱམས་འཆད་པའི་རྒྱུད་ལ། སྲིད་པ་ཆོ་
འབྲང་ལོ་རྒྱུས་ཀྱི་རྒྱུད་དང༌། སྲིད་པ་མི་བུ་རྒྱུད་འདོན་གྱི་རྒྱུད་དང་། གཉིས་སུ་འབྱུང་
བའོ། །བསྐལ་པ་རབ་འབྱམས་འཁོར་བའི་རྒྱུད་ལ། བསྐལ་པ་མུ་མེད་གླེང་གཞིའི་
རྒྱུད་དང༌། བསྐལ་པ་གྲངས་འཛིན་རྩིས་ཀྱི་རྒྱུད་དང་གཉིས་སུ་འབྱུང་བའོ། །འབྱུང་
19



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བ་རབ་འབྱམས་བཅོས་པའི་རྒྱུད་ལ། ས་བདག་སྤར་ཁམས་གླིང་བཅོས་ཀྱི་རྒྱུད་དང་།
སྲིད་པ་སྨན་སེལ་གཞེན་འདེབས་ཀྱི་རྒྱུད་དང་གཉིས་སུ་འབྱུང་བའོ། །སྣང་སྲིད་རབ་
འབྱམས་བསྐང་བའི་རྒྱུད་ལ། ལྷ་གསས་གྱེར་དང་ཆོ་རབས་ཀྱི་རྒྱུད་དང༌། སྟོང་
གསུམ་རིན་ཆེན་གླིང་མདོས་ཀྱི་རྒྱུད་དང་གཉིས་སུ་འབྱུང་བའོ། །དེ་དག་རྒྱུད་སྡེ་ཆེན་
པོ་བཅུ་གཉིས་ལས། སྨྲང་ཆེན་པོ་ཆུ་བོ་གཞུང་བཞིའི་བརྡ་སྦྱར་ནས། གཏོ་རབས་
ཤིང་ལོ་རྒྱས་པར་བསྟན་པ་སྟེ། རྩ་བའི་རྒྱུད་ཆེན་སུམ་ཅུ་རྩ་གཉིས་ལ། ཡན་ལག་
རྒྱུད་སྡེ་སུམ་བརྒྱ་དྲུག་ཅུར་དབྱེ། ཉིང་ལག་ལེའུ་ཁྲི་དང་དྲུག་སྟོང་དབྱེ། ལོ་མ་འབུམ་
ཁྲི་འབུམ་སྟོང་བཤད་པ་ལ། གཏོ་ཐབས་བྱེ་བ་ས་ཡ་བསམ་ལས་འདས། ཆབ་ནག་
སྲིད་པ་རྒྱུད་ཀྱི་བོན་སྒོ་ལ། ཟད་ཅིང་འབྲི་མེད་རྒྱ་མཚོ་མཐའ་ཡས་ཀློང་། ནམ་མཁའ་
རི་རབ་རྒྱ་མཚོ་ས་གཞི་ལྟར། འགྲོ་ལ་ཕན་བདེ་བསོད་ནམས་བསྐྱེད་པ་དང༌། གང་
ལ་གང་འདུལ་རྩིས་དང་གྲངས་ལ་འདས། ཕུན་ཚོགས་ངོ་མཚར་འདོད་དགུ་འབྱུང་
བ་ཡི། རྩི་ཤིང་ནགས་ཚལ་སྐྱེད་མོའི་ཚལ་དང་མཚུངས། དེ་ཡང་འགྲོ་ལ་ཕན་བདེ་
བསྐྱེད་པ་ལ། སྙིང་རྗེ་བྱང་ཆུབ་མཆོག་ཏུ་སེམས་བསྐྱེད་ཅིང་། སེམས་ཅན་རྣམས་
ལ་བྱམས་པ་དགའ་བ་དང༌། སྙིང་རྗེ་བཏང་སྙོམས་རྒྱུན་དུ་འཇུག་པར་བྱ། ཡིད་
གཞུངས་ངག་འཇམ་བྲན་གྱི་ཐ་མ་བཞིན། མིག་ཀྱང་སེམས་ཅན་ཀུན་ལ་མས་ཡར་
བལྟས། གསུང་དབྱངས་ཚངས་པའི་ཁུ་བྱུག་མགྲིན་ལྟ་བུ། སྙན་ལ་དངས་ཤིང་ཚངས་
པར་དབྱུང་བ་དང་། ནེའུ་ཙོའི་གཅོང་སྐད་ཅོ་གའི་འགྱུར་སྐད་དང་། མགྲིན་བཟང་
ཕོ་མོ་མཚལ་བུའི་གསུང་སྐད་དང་། འདབ་ཆགས་གསུང་སྙན་ཆོ་དགུའི་སྐད་བཞིན་
དུ། སྐད་ཀྱི་གཏང་རག་ཤིན་ཏུ་སྙན་པ་བསྒྱུར། ཅལ་ཅོལ་སྤྱོད་དང་དམུ་ལོང་མ་ཡིན་
པར། བཀའ་ལུང་རིག་པ་ཟུང་དུ་འབྲེལ་ནས་སུ། ཐབས་མཁས་ལག་ལེན་ཤིན་ཏུ་
ལྡན་པར་བྱ། ཆབ་ནག་ནུས་པ་སྨྲང་དང་བརྡ་ཡིས་འཕྲོད། གསོན་གཤིན་གཉིས་ཀྱང་
20
20



མདོ་སྡེ།
ཐབས་ཤེས་སྲས་སྤྲུལ་མདོ།
ལན་ཅིག་བརྡ་མཇལ་ནུས། ཁྲོ་ལྕགས་འཁར་བ་རག་གན་གསེར་དུ་འགྱུར། སེམས་
ཅན་བླ་བཟུང་དོངས་སུ་འགུག་པ་དང་། དབུགས་མེད་གཟུགས་ལ་སྲོག་ཆགས་འགྲོ་
བ་དང༌། སྤུ་མཚན་ནག་པོ་དཀར་པོར་འགྱུར་བ་དང་། རྩ་དཀར་ཡར་གཏོ་གྱེན་
ལ་འགྲོ་བ་དང༌། རྩ་ནག་མར་གཏོ་ཐུར་ལ་འགྲོ་བ་དང༌། གླུད་ཡས་སྣ་ཚོགས་རང་
འགྲོས་བྱེད་པ་དང་། ཆད་ལ་ཁད་ཀྱི་རྨང་མདུད་བཀྲོལ་བ་དང་། དབུལ་ལ་ཁད་ཀྱི་
དཀོར་ནོར་འཕེལ་བ་དང་། བརླག་ལ་ཁད་ཀྱི་དཔལ་ཁ་བསྐྱེད་པ་དང་། ཀུན་རྫོབ་
མཚན་མ་དངོས་པོར་བདེན་པ་ཡིས། སྣང་ཞིང་སྲིད་པས་དགའ་བདེ་བསྐྱེད་ནས་སུ།
སངས་རྒྱས་བསྟན་པའི་དཔལ་དུ་ཤར་བ་སྟེ། བསྟན་པ་ཆགས་པའི་གཞི་མར་གྱུར་
པའོ། །གཏོ་བུ་འབུམ་སྲས་བསྟན་པའི་ལས་གཉེར་གཏད། འབུམ་སྡེ་ཐུགས་གསལ་
ཐེག་པའི་གཉེར་དཔོན་མཛོད། ཁྱོད་ནི་བསྟན་པ་ཆགས་པའི་གཞི་མ་སྟེ། བསྟན་པ་
དུས་མཐའི་བར་དུ་ནུབ་མི་འགྱུར། ཆབ་ནག་སྲིད་པ་འགྲོ་བའི་ཁ་ལོ་བསྒྱུར། ཞེས་
གསུངས་ནས། གཏོ་རབས་ཤིང་ལོ་རྒྱས་པར་གཏན་ལ་ཕབ་སྟེ། གཏོ་བུ་འབུམ་སངས་
ལ་བཀའ་སྩལ་ཏོ། ། །
༧ དེའི་ཚེ་དེའི་དུས་ན། མཚན་དང་ལྡན་པའི་ཧོས་བཟའ་རྒྱལ་མེད་ལ། མཚན་
དང་ལྡན་པའི་སྲས་ཤིག་བལྟམས་སུ་བདོག་སྟེ། དེ་ལ་སྟེང་གི་ལྷ་དང་། འོག་གི་ཀླུ་
དང་། བར་གྱི་མི་རྣམས་ཀྱི་མངའ་བོ་ཆེ་ཐམས་ཅད་ཀྱང་འདུས་ནས། གསས་མཁར་
ཁྲི་སྨོན་རྒྱལ་བཞད་ཀྱི་སྒོ་དྲུང༌། རྒྱལ་པོའི་ཁབ་གྲོང་ཁྱེར་ཆེན་པོ་ངོ་མཚར་ལྟད་
མོ་ཅན་དུ་ཚོགས་པ་ལ། སྤྲེལ་ལོ་སྟོན་ཟླ་ཐ་ཆུང་གི་ཚེས་བཅོ་ལྔ་ལ་སྐུ་བལྟམས་ཏེ།
བལྟམས་པ་དེ་ཡང་གོང་དུ་གཅེན་པོ་སྐུ་འཁྲུངས་པ་བཞིན་དུ། ཤིན་ཏུ་ལྟས་བཟང་
ཞིང་ངོ་མཚར་ཆེ་བ། བདེ་བ་དང་བཅས་ནས་བྱོན་ནོ། །དེ་ཡང་སྤྲུལ་པའི་སྐུ་ལ་གསོ་
བསྐྱེད་མི་འཚལ་ཡང་། འགྲོ་དྲུག་རང་མཐུན་གྱི་ཆ་ལུགས་སུ་འཁྲུངས་པ་དང་། ཕྱི་
2I



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རབས་ཀྱི་འགྲོ་བ་སེམས་ཅན་རྣམས་ལ་དཔེར་བསྟན་པའི་ཕྱིར་དུ། ཀླུ་མོ་མཛེས་ལྡན་
མས། དར་དཀར་ལྕིབས་ཀྱིས་ནི་བླངས། ཀླུ་འཇོག་པོས་ཨུ་དུམ་ཝ་རའི་མེ་ཏོག་གི་ལྟེ་
བ་ནི་བྱས། ཀླུ་དགའ་བོ་དགའ་ལྡན་གྱིས་ཟ་འོག་གི་ཚང་བུར་ནི་བཅུག །མིའི་རྒྱལ་པོ་
འཁོར་ལོ་དབང་བསྒྱུར་གྱིས་སྨོན་ལམ་གྱི་ཉག་ཐག་གི་ཚང་ཐག་ནི་བྱས། ལྷ་ཚངས་པ་
དང་བརྒྱ་བྱིན་གྱིས་སྐུ་ཁྲུས་ནི་གསོལ། གཤེན་འདོད་པ་དགུ་འགྱུར་གྱིས་དབང་བརྒྱ་
ནི་བཏགས། ཕྱི་སྲིད་སྐོས་གསུམ་གྱི་རྒྱལ་པོས་བཀྲ་ཤིས་དང་སྨོན་ལམ་བཏབ་ནས།
ཀླུ་མོ་མཛེས་ལྡན་མ་དང་། ལྷ་མོ་འོད་གསལ་མ་གཉིས་ཀྱིས། སྐུའི་མ་མ་དང་གསོལ་
གྱི་དངས་འདྲེན་དུ་བྱས་ནས། དགུང་ཟླ་ངོ་བཅུའི་བར་དུ། བྱིས་པའི་ཚུལ་དུ་ཞབས་
ནས་འདེགས་སོ། །གཞན་ཡང་ལྷ་བོན་ཐོད་དཀར་དང་། ཕྲུ་བོན་ཐེའུ་ལེགས་དང་།
སྐོས་བོན་གཙུག་སྲས་དང་། སྲིད་བོན་མུ་ཆོ་དང་། གླུད་བོན་གྱེར་མཁས་དང༌། སྲིད་
བོན་མུ་འཕན་དང་། ཚེ་བོན་ཕྲུ་རྒྱལ་དང་། དཔལ་གྱི་བོན་པོ་ཁ་ཡལ་མེ་འབར་དང་།
མོ་བ་ཀུན་ཤེས་ཐང་པོ་དང་། དེ་རྣམས་ཀྱིས་སྐུ་འཚོ་དང་རིམ་གྲོ་ཆེར་བྱེད་དོ། །
དེ་ནས། དེའི་ཚེ་དེའི་དུས་ན། རྒྱལ་བུ་དེ་དགུང་ཟླ་བཅུ་གཉིས་དང་ངོ་བཅུ་གསུམ་
ལོན་ནས། སྟོན་པས་བྲམ་ཟེའི་བུ་འགྱུར་བ་བློ་གསལ་ལ། བཀའ་སྩལ་པ། བྲམ་
ཟེའི་བུ་འགྱུར་བ་བློ་གསལ་ཁྱེད་ནི་ཤིན་ཏུ་རིག་པ་དང་ལྡན་ཞིང་། སངས་རྒྱས་དང་
སེམས་དཔའི་མཚན་བརྟགས་མཁས་པ་ཡིན་པས། རྒྱལ་བུ་འདིའི་མཚན་བརྟག་
དགོས་སོ་གསུངས་ནས། ཕོ་བྲང་ཁྲི་སྨོན་རྒྱལ་བཞད་ཀྱི་ནང་། རིན་པོ་ཆེའི་རྒྱལ་
ས་ཡང་ཐོག་ཏུ། ལྷ་ཀླུ་མི་གསུམ་གྱི་རྒྱལ་པོ་དང༌། ལྷ་སྲིད་བསྐོས་གསུམ་གྱི་རྗེ་བོ་
རྣམས་སྟོན་པའི་དྲུང་དུ་ཚོགས་ནས། རྒྱལ་བུའི་མཚན་བརྟག་སྟེ། དེ་ཡང་བྲམ་ཟེའི་
བུ་འགྱུར་བ་བློ་གསལ་གྱིས། གཞི་ལིང་ཕྱིང་དཀར་པོའི་གདན་ནི་བཏིངས། སྔོན་མོ་
ནས་ཀྱི་གཡུང་དྲུང་ནི་བྲིས། ཟ་འོག་བེར་ཁྱིམ་གྱི་ན་ནམ་གདན་ལ། རྒྱལ་བུ་བཞུགས་
22



མདོ་སྡེ།
ཐབས་ཤེས་སྲས་སྤྲུལ་མདོ།
སs
སུ་གསོལ་ནས། ལྷ་མདའ་སྒྲོ་དཀར་གྱི་མགུལ་དུ་གསལ་བའི་སྒྲོན་མ་བཏགས་ནས།
རྒྱལ་བུ་ལ་དཔྱད་བཏང་སྟེ་སྟོན་པ་ལ་གསོལ་བ། སྟོན་པ་ལགས། དེ་རིང་རྒྱལ་བའི་
སྲས་པོ་འདི་ལ། བདག་ཅག་གི་དཔྱད་བཏང་བས། མཚན་དང་དཔེ་བྱད་ནི་ཤིན་ཏུ་
བཟང་བ་ཞིག་གདའ་འོ། །
དེ་ཡང་འདི་ལྟ་སྟེ། སྟོན་པ་ལགས། རྒྱལ་བུ་འདིའི་དབུ་ནི་རི་རབ་གསེར་གྱི་བུམ་
པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་གཙུག་ཏོར་ནི་ལྡེམ་ལ་ཤིན་
ཏུ་དཔག་པ་ཞིག་གདའོ། །སྟོན་པ་ལགས། རྒྱལ་བུ་འདིའི་དབུ་སྐྲ་ཨུཏྤལ་གཡས་སུ་
འཁྱིལ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཞལ་རས་ནི་ཟླ་བ་ཉ་
གང་བ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྤྱན་མིག་ནི་བཀྲ་ལ་གཟི་
མདངས་ཆེ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྨིན་མ་ནི་མཐོ་སྟེ་ཁྱུང་
གཤོག་བརྐྱངས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྫི་མ་ནི་སྲབ་
ཏེ་ཁྲ་གཤོག་གདེངས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྙན་
ནི་དར་གྱི་ཆུན་དཔྱང་འཕྲུལ་བ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཤངས་ནི་དྲང་ལ་སྙོམས་ཤིང་ཟག་པ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཞལ་ནི་པདྨའི་འདབ་མ་བརྩེགས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་
འདིའི་ལྗགས་ནི་པདྨའི་སྦུ་གུ་དོད་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་
འདིའི་དུང་ཚེམས་བཞི་བཅུ་འཁོར་བར་འདུག་པ་ཞིག་གདའོ། །སྟོན་པ་ལགས། རྒྱལ་
བུ་འདིའི་གསུང་ནི་ཀ་ལ་པིང་ཀ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཨོག་སྒོ་ནི་ཟླ་བ་ཚེས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐེ་
མགུལ་ནི་རིན་ཆེན་བུམ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐུ་
སྟོད་ནི་སེང་གེ་འགྱིང་བ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐུ་སྨད་
23



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གླང་ཆེན་ཉལ་བ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྐེད་སྐབས་རྡོ་
རྗེ་འཁྲིལ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཡན་ལག་ལྷུ་ཚིགས་
དྲང་ལ་ལྷུབ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཕྱག་ཞབས་དྲ་བའི་ཚུལ་
དུ་འབྲེལ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཕྱག་སོར་འཇམ་ཞིང་ཤིན་
ཏུ་གཞོན་པ་ཞིག་གདའོ། །སྟོན་པ་ལགས། རྒྱལ་བུ་འདིའི་སེན་མོ་ནི་བསེ་ཡི་མདོག་
ལྟར་དམར་བ་ཞིག་གདའོ། །སྟོན་པ་ལགས། རྒྱལ་བུ་འདིའི་གསང་བའི་ཐེ་བེར་སྦུབས་
སུ་ནུབ་པ་ཞིག་གདའོ། །སྟོན་པ་ལགས། དེ་ལྟར་དུ་རྒྱལ་བུ་འདིའི་སྐུ་ལ་མཚན་དང་
དཔེ་བྱད་ནི་ཡོངས་སུ་ཚོགས་ཤིང་ཤིན་ཏུ་བཟང་བར་གདའོ། །ཞེས་གསོལ་ཏོ། །དེ་
ལ་སྟོན་པས་བཀའ་སྩལ་པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི་སྐུ་ལ་མཚན་
དཔེ་ཡོངས་སུ་ཚོགས་པ་ལ། དོན་དང་ཡོན་ཏན་ཅི་ལྟ་བུ་ཞིག་མཆིས་པ་ལགས། ཅེས་
བཀའ་སྩལ་ཏོ། །དེ་ལ་བྲམ་ཟེས་གསོལ་པ། སྟོན་པ་ལགས། རྒྱལ་བུ་འདིའི་དབུ་ནི་རི་
རབ་གསེར་གྱི་བུམ་པ་འདྲ་བ་ནི། མི་འགྱུར་ལྷུན་པོའི་མཚན་རྟགས་ལྡན་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་གཙུག་ཏོར་ལྡེམ་ལ་ཤིན་ཏུ་དཔག་པ་ནི།
དུས་གསུམ་ནུབ་པ་མེད་ཅིང་དཔག་པའི་རྟགས་ལགས་སོ། །སྟོན་པ་ལགས། རྒྱལ་བུ་
འདིའི་དབུ་སྐྲ་ཨུཏྤལ་གཡས་སུ་འཁྱིལ་པ་ནི། ལྕང་ལོ་རྫོགས་སྐུའི་ཞིང་དུ་གསལ་བའི་
རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་རས་ཟླ་བ་ཉ་གང་བར་འདྲ་བ་
ནི། ཀུན་ནས་གང་བའི་དཀྱིལ་འཁོར་རྫོགས་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སྤྱན་མིག་བཀྲ་ལ་གཟི་མདངས་ཆེ་བ་ནི། བསྒྲིབས་མེད་ཤེས་རབ་
སྤྱན་དང་ལྡན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྨིན་མ་མཐོ་
སྟེ་ཁྱུང་གཤོག་བརྐྱངས་པ་འདྲ་བ་ནི། ལྟ་བ་ཁྱུང་གཤོག་མཁའ་ལ་རྒྱས་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་རྫི་མ་སྲབ་སྟེ་ཁྲ་གཤོག་གདེངས་པ་འདྲ་
ལྟར
24



མདོ་སྡེ།
ཐབས་ཤེས་སྲས་སྤྲུལ་མདོ།
བ་ནི། ཐུགས་རྗེ་མྱུར་མགྱོགས་རྫུ་འཕྲུལ་ལྡན་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སྙན་ནི་དར་གྱི་ཆུན་དཔྱང་འཕྲུལ་བ་འདྲ་བ་ནི། སྙན་པ་ཕྱོགས་བཅུ་
དར་ལ་རྒྱས་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཤངས་ནི་དྲང་ལ་
སྙོམས་ཤིང་ཟག་པ་ནི། འགྲོ་བ་ཀུན་གྱི་གཞོལ་བར་གྱུར་པའི་རྟགས་ལགས་སོ། །སྟོན་
པ་ལགས། རྒྱལ་བུ་འདིའི་ཞལ་ནི་པདྨའི་འདབ་མ་བརྩེགས་པ་འདྲ་བ་ནི། དྲི་མེད་
སྐྱོན་བྲལ་མཚན་དང་ལྡན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
ལྗགས་ནི་པདྨའི་སྦུ་གུ་དོད་པ་འདྲ་བ་ནི། བདུད་རྩི་བཅུད་ཀྱིས་སྣང་སྲིད་གསོ་བའི་
རྟགས་ལགས་སོ། །སྟོན་པ་ལགས། རྒྱལ་བུ་འདིའི་དུང་ཚེམས་བཞི་བཅུ་འཁོར་བ་རུ་
འདུག་པ་ནི། འཁོར་འདས་སྐྱེ་ཤི་རྩད་ནས་གཅོད་པའི་རྟགས་ལགས་སོ། །སྟོན་པ་
ལགས། རྒྱལ་བུ་འདིའི་གསུང་ནི་ཀ་ལ་པིང་ཀ་འདྲ་བ་ནི། ཚངས་པ་ལྷ་ཡི་དབྱངས་
དང་ལྡན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཨོག་སྒོ་ཟླ་བ་ཚེས་
པ་འདྲ་བ་ནི། བཅུ་གསུམ་གནམ་སྐས་གྱེན་ལ་བགྲང་པའི་རྟགས་ལགས་སོ། །སྟོན་
པ་ལགས། རྒྱལ་བུ་འདིའི་སྐྱེ་མགུལ་རིན་ཆེན་བུམ་པ་འདྲ་བ་ནི། དཔྱད་རྒྱུད་བདུད་
རྩི་བཅུད་ཀྱིས་བལྟམས་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྐུ་
སྟོད་སེང་གེ་འགྱིང་བ་འདྲ་བ་ནི། རྒོལ་བའི་ཚོགས་རྣམས་ཟིལ་གྱིས་གནོན་པའི་
རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྐུ་སྨད་གླང་ཆེན་ཉལ་བ་འདྲ་བ་
ནི། བསྟན་པ་རིན་ཆེན་རབ་ཏུ་བརྟན་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་རྐེད་སྐབས་རྡོ་རྗེ་འཁྲིལ་པ་འདྲ་བ་ནི། ཚུལ་ཁྲིམས་རྣམ་དག་སྒེག་དང་ལྡན་
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཡན་ལག་ལྷུ་ཚིགས་དྲང་ལ་
ལྷུབ་པ་ནི། ཐུགས་རྗེ་ཡོ་དྲང་མེད་ཅིང་ལྷུབ་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་ཕྱག་ཞབས་དྲ་བའི་ཚུལ་དུ་འབྲེལ་བ་ནི། ཚུལ་བཞིན་ཚུལ་དང་ལྡན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཕྱག་སོར་འཇམ་ཞིང་ཤིན་ཏུ་
གཞོན་པ་ནི། གཞོན་ནུ་དལ་འབྱོར་ཕུན་སུམ་ཚོགས་པའི་རྟགས་ལགས་སོ། །སྟོན་པ་
ལགས། རྒྱལ་བུ་འདིའི་སེན་མོ་བསེའི་མདོག་ལྟར་དམར་བ་ནི། ཐུགས་རྗེའི་ལྕགས་
ཀྱུས་ཉོན་མོངས་འདྲེན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
གསང་བའི་ཐེ་བེར་སྦུབས་སུ་ནུབ་པ་ནི། འཁོར་བའི་ཆགས་སྐྱོན་དྲི་མ་བྲལ་བའི་
རྟགས་ལགས་སོ། །དེ་ལྟར་དུ། རྒྱལ་བུ་འདི་ཡི་མཚན་ནི་ཤིན་ཏུ་ཡང་བཟང་ཞིང་།
གཞན་ལས་དཔག་པའི་མཚན་ཉིད་དང་ལྡན་པར་གདའོ། །ཞེས་གསོལ་ཏོ། །དེ་ལ་
སྟོན་པ་ཡང་ཤིན་ཏུ་ཐུགས་དགྱེས་ནས། བྲམ་ཟེ་ལ་ལེགས་པའི་བྱ་བ་བྱིན་ཏོ། །ལྷ་ཀླུ་
མི་གསུམ་གྱི་མངའ་བོ་ཆེ་རྣམས་ཀྱིས་ཀྱང༌། བྲམ་ཟེ་ལ་ལེགས་པའི་བྱ་བ་བྱིན་ཏོ། །ཕྲུ་
སྲིད་སྐོས་གསུམ་གྱི་རྗེ་བོ་རྣམས་ཀྱིས་ཀྱང་། བྲམ་ཟེ་ལ་ལེགས་པའི་བྱ་བ་བྱིན་ཏོ། ། །
དེ་ལ་ཡང་སྟོན་པས་བཀའ་སྩལ་པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི་
ཕྱིའི་མཚན་བཟང་བར་འདུག་ན། ནང་གི་སེམས་ཀྱི་མཚན་ཉིད་ནི། ཅི་ལྟ་བུ་ཞིག་ཏུ་
འདུག་པའི་ཁ་མར་ཞིག་བཏགས་པ་འཚལ་ལོ། །དེ་ལ་ཡང་བྲམ་ཟེའི་བུས་ཡང་གསོལ་
པ། སྟོན་པ་ལགས། རྒྱལ་བུ་འདིའི་ནང་གི་མཚན་གྱི་བརྟག་པ་ནི། ཐུགས་ཀྱི་རྒྱ་ཁྱོན་
ནི་ནམ་མཁའ་དག་པའི་ངོག་དང་འདྲ་བ་ཞིག་གདའོ། །ཐུགས་ཀྱི་ངང་ཉིད་ནི་ཀུན་ལ་
སྙོམས་པ་ཉི་མའི་སྙིང་པོ་འདྲ་བ་ཞིག་གདའོ། །ཐུགས་ཀྱི་འོད་ཟེར་ནི་ཡོངས་ལ་ཁྱབ་
པ་ཉི་མའི་ཟེར་ལྟར་སྤྲོས་པ་ཞིག་གདའོ། །ཐུགས་ཀྱི་ངང་ཉིད་ནི། ཀུན་ལ་བསྙོམས་
ཞིང་འཇམ་པའི་དཔེ་ནི། རྩི་ཏོག་གི་སྙིང་པོ་མར་དང་འདྲ་བ་ཞིག་གདའོ། །སྦྱིན་པ་
གཏོང་ནུས་པ་ནི་ལུས་དང་སྲོག་ལ་ཡང་མི་ལྟོས་པ་ཞིག་གདའོ། །ཚུལ་ཁྲིམས་སྲུང་བ་
ལ་ཉམས་པ་མེད་པ་ནི། ཨུ་དུམ་ཝ་རའི་མེ་ཏོག་དང་འདྲ་བ་ཞིག་གདའོ། །བཟོད་པ་
སྒོམ་པ་ལ་བྱུང་ཚོར་མེད་པ་ནི། འཇིགས་པའི་དགྲ་ལ་ཉམ་ང་མེད་པ་ཞིག་གདའོ། །
26



མདོ་སྡེ།
ཐབས་ཤེས་སྲས་སྤྲུལ་མདོ། །
བརྩོན་འགྲུས་བསྐྱེད་པ་ལ་ལེ་ལོ་མེད་པ་ནི། ངང་པའི་རྒྱལ་པོས་སྐུ་ཁྲུས་བརྩོན་པ་ལྟ་
བུ་ཞིག་གདའོ། །བསམ་གཏན་སྒོམ་པ་ལ་འགྱུར་ལྡོག་མེད་པ་ནི། གསེར་ཕུར་བྲག་
ལ་བཏབ་པ་འདྲ་བ་ཞིག་གདའོ། །སྟོབས་ཤུགས་བསྐྱེད་པ་ལ་ཐོགས་པ་མེད་པ་ནི།
མ་སེང་གེའི་བུ་ཕོ་འདྲ་བ་ཞིག་གདའོ། །སྙིང་རྗེ་བསྐྱེད་པ་ལ་བདག་ཕྱོགས་མེད་པ་
ནི། བྱམས་སེམས་ཡོངས་ལ་ཁྱབ་པ་ཞིག་གདའོ། །སྨོན་ལམ་བཏབ་པ་ནི་གང་ལ་རེ་
དོགས་མེད་པར་གྲུབ་པ་ནོར་བུ་ལ་སྨོན་ལམ་ཐེབས་པ་འདྲ་བ་ཞིག་གདའོ། །ཐབས་
དང་ལྡན་པ་ནི། གང་ལ་ཡང་རྨོངས་པ་མེད་པར་གྲུབ་པ་འཁོར་ལོ་བསྒྱུར་བའི་རྒྱལ་
པོ་འདྲ་བ་ཞིག་གདའོ། །ཤེས་རབ་བསྐྱེད་པ་ནི་ཡང་དག་གི་དོན་ལ་འཁྲུལ་པ་མེད་པ།
དཔེའི་དོན་མཚོན་པ་ནམ་མཁའ་དང་ཉི་མ་འདྲ་བ་ཞིག་གདའོ། །དེ་ལྟར་དུ་བྱང་བའི་
ཐུགས་ཉིད་རྣམ་པར་དག་ཅིང་། ཕ་རོལ་ཏུ་ཕྱིན་པ་བཅུའི་དོན་ཐུགས་སུ་ཆུད་ཅིང་།
ཕ་རོལ་ཏུ་ཕྱིན་པ་བཅུའི་དོན་དང་ལྡན་ནས་སེམས་ཅན་རྣམས་ཕ་རོལ་ཏུ་ཕྱིན་པ་
བཅུའི་ལམ་ལ་འདྲེན་ནུས་པ་ཞིག་གདའོ། །དེ་ལྟར་དུ་ཕྱི་སྣོད་དང༌། ནང་བཅུད་ཟུང་
དུ་འབྲེལ་ཞིང་། རྒྱལ་བའི་སྲས་པོ་དམ་པར་གྱུར་ནས། སྐུ་ལུས་དྲི་ཞིམ་སྨན་གྱི་སྡོང་
པོ་ལ། ཡོན་ཏན་རྣམ་པར་རྒྱལ་བའི་ཕུང་པོ་སྟོང་དང་ལྡན་པས། དཔྱད་རྒྱུད་བདུད་
རྩི་སྤེལ་ནུས་པ་ཞིག་གདའོ། །ཞེས་གསོལ་ནས། ཁ་མར་བཟང་པོ་རུ་བཏགས་སོ། །དེ་
ལ་སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱིས་ཀྱང་། ཤིན་ཏུ་སྤྲོ་བ་སྐྱེས་
དེ་ནས་རྒྱལ་བུ་དེ་ལ། ལྷ་ཚངས་པས་དབང་གི་གཙུག་ཕུད་ནི་བྱས། དབང་པོ་
བརྒྱ་བྱིན་གྱིས་ཚེའི་ལན་ཕྲན་ནི་བླས། ཀླུ་འཇོག་པོས་པདྨ་དམར་པོའི་ཕྲེང་བ་ནི་
བརྒྱན། ཀླུ་དགའ་བོས་དར་དཀར་གྱི་རལ་ག་ནི་གསོལ། གཙུག་ན་རིན་ཆེན་གྱིས་རིན་
པོ་ཆེའི་སྲོག་ཞུ་ནི་གསོལ། གཤེན་འདོད་པ་དགུ་འགྱུར་གྱིས་ཡིད་བཞིན་གྱི་ནོར་བུ་
27



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རིན་པོ་ཆེའི་དབང་ནི་བསྐུར། ཕྱྭ་སྲིད་སྐོས་གསུམ་གྱི་རྗེ་བོས་སྐོས་པའི་དབང་ཆེན་ནི་
ཕུལ་ནས། འཇིག་རྟེན་གྱི་མངའ་བོ་ཆེ་རྣམས་ཀྱིས་ཞབས་ནས་འདེགས་ཤིང་། བྲམ་
ཟེའི་བུ་འགྱུར་བ་བློ་གསལ་གྱིས། མིང་དང་མཚན་ནི་གཤེན་རབ་གཡུང་དྲུང་སེམས་
དཔའ་ཆེན་པོ་དཔྱད་བུ་ཁྲི་ཤེས་སུ་བཏགས་སོ། །དེ་ལྟར་ལྷ་ཀླུ་མི་གསུམ་གྱི་མངའ་
བོ་ཆེ་རྣམས་དང་། གནས་དེར་ཚོགས་པ་རྣམས་ལ། དགའ་སྟོན་དང་མཆོད་པ་རྒྱ་
ཆེན་པོ་རུ་བྱས་ནས། ཕུན་སུམ་ཚོགས་པའི་བཀྲ་ཤིས་གསོལ་ནས། ལྷ་ཀླུ་མི་གསུམ་གྱི་
མངའ་བོ་ཆེ་རྣམས་ཀྱང་། སོ་སོར་ཡུལ་དུ་གཤེགས་སོ། ། །
༧ ཡང་དེའི་ཚེ་དེའི་དུས་ན། སྲས་རྒྱལ་བུ་དེ་ཡང་། དགུང་ལོ་གཅིག་ལོན་ནས་
ཤེས་རབ་ཀྱི་ཚད་དུ་ཕྱིན། དགུང་ལོ་གཉིས་ལོན་ནས་སྙིང་རྗེའི་སེམས་དང་ལྡན།
དགུང་ལོ་གསུམ་ལོན་ནས་སེམས་ཅན་གྱི་དོན་ལ་དགོངས་ཤིང་། ཡབ་ལ་འཕྲུལ་
ངག་བདེན་པའི་བོན་ཞུ་བའི་སྤོབས་པ་དང་ལྡན་ནས། སྟོན་པའི་འཁོར་དུ་གཏོགས་
པའི་གཡུང་དྲུང་སེམས་དཔའ་རྣམས་དང་། ལྷ་ཀླུ་མི་གསུམ་གྱི་སློབ་མ་རྣམས། རིན་
པོ་ཆེའི་རྒྱལ་སར་ཚོགས་ནས། སྟོན་པ་ལ། བླ་ན་མེད་པའི་མཆོད་པ་རྒྱ་ཆེན་པོར་
བཤམས་ནས་ཕུལ་ཏེ། སྟོན་པས་ཀྱང་མཆོད་པ་དེ་དག་ཐམས་ཅད་ཐུགས་རྗེས་བྱིན་
གྱིས་བརླབས་ནས། སྐུ་གསུང་ཐུགས་ཀྱི་དཀྱིལ་འཁོར་ནས། འོད་ཟེར་བྱེ་བ་ས་ཡ་ཁྲི་
ཕྲག་དྲུག་ཅུ་དྲུག་ཅུར་སྤྲོ་ཞིང་བཀྱེས་ནས། མི་མཇེད་ཀྱི་འཇིག་རྟེན་སྟོང་གསུམ་གྱི་
སྟོང་ཆེན་པོ། འཇིག་རྟེན་གྱི་ཁམས་རབ་འབྱམས་དཔག་ཏུ་མེད་པ། གང་གའི་ཀླུང་
གི་བྱེ་མ་སྙེད་དུ། མེ་ཏོག་གི་ཆར་མངོན་པར་བབས་ནས། སྣང་བ་ཆེན་པོས་ཡོངས་སུ་
ཁྱབ་པར་གྱུར་ཏོ། །འོད་ཟེར་དེ་དག་ཚུར་འདུས་པ་ལ། སྟོན་པའི་ཐུགས་ལ། གསལ་
བའི་འོད་ཚོན་གང་དུ་གསལ་ཏེ་ཚད་མེད་པ་རྣམ་པར་བརྩེ་བ། ཞེས་བྱ་བའི་ཏིང་ངེ་
འཛིན་ལ་བཞུགས་སོ། །
28



མདོ་སྡེ།
ཐབས་ཤེས་སྲས་སྤྲུལ་མདོ།
དེ་ནས་དེའི་ཚེ། འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་དཔའ་
རྒྱལ་སྲས་དཔྱད་བུ་ཁྲི་ཤེས་ཀྱིས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་
གཤེན་རབ་ལགས། བདག་ཅག་འཁོར་དུ་གཏོགས་པའི་གཡུང་དྲུང་སེམས་དཔའ་
དང་། ཕྱི་རབས་རྗེས་སུ་འབྲང་བའི་གང་ཟག་རྣམས། སྙིང་རྗེ་བྱང་ཆུབ་མཆོག་ཏུ་
སེམས་བསྐྱེད་ཅིང་། བྱམས་སེམས་འགྲོ་བ་ཡོངས་ལ་ཕན་གདགས་ན། བརྒྱད་ཁྲི་བཞི་
སྟོང་ཕྱི་ནང་གསང་གསུམ་གྱི། མ་ནོར་ངེས་པའི་དོན་ཞིག་བཀའ་སྩལ་འཚལ། ཞེས་
གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་དཔྱད་བུ་ཁྲི་ཤེས་ལ་སོགས་
འཁོར། ཕྱི་རབས་རྗེས་སུ་འབྲང་བའི་གང་ཟག་རྣམས། སྙིང་རྗེ་བྱང་ཆུབ་མཆོག་ཏུ་
སེམས་བསྐྱེད་ཅིང་། བྱམས་སེམས་འགྲོ་བ་ཡོངས་ལ་ཕན་གདགས་ན། བརྒྱད་ཁྲི་བཞི་
སྟོང་ཕྱི་ནང་གསང་གསུམ་གྱི། མ་ནོར་ངེས་པའི་དོན་དམ་བསྟན་པ་ནི། འཁོར་བའི་
སེམས་ཅན་ཉོན་མོངས་མ་རིག་པ། མི་བདེ་སྡུག་བསྔལ་རྒྱུ་རྐྱེན་གཉིས་ཡིན་ཏེ། དང་
པོ་ནད་ཀྱི་རྒྱུ་རྐྱེན་མ་རིག་པ། རྒྱུ་ནི་དུག་ལྔ་ཉོན་མོངས་མ་རིག་ནད། རྐྱེན་ནི་བར་
དུ་གཅོད་པའི་འབྱུང་པོ་བགེགས། དེ་གཉིས་རྒྱུ་རྐྱེན་གཉིས་སུ་འཛོམ་པ་ཡི། མ་རིག་
འཁྲུལ་འཁོར་མུན་པའི་སྨག་རུམ་ན། མི་བདེ་སྡུག་བསྔལ་ཉོན་མོངས་སྦྱོང་བར་བྱེད།
དེ་ལ་རིག་པའི་ཡེ་ཤེས་རྩལ་བསྐྱེད་ནས། ཕན་པའི་ཐབས་ལ་གཏོ་དཔྱད་གཉིས་ཡིན་
ཏེ། བགེགས་ལ་གཏོ་ཕན་ནད་ལ་དཔྱད་ཕན་པས། བགེགས་ལ་གཏོ་ཕན་གཏོ་བུ་
དག་ལ་བསྟན། སུམ་བརྒྱ་དྲུག་ཅུའི་གཏོ་ཡི་སྨྲང་བཀྲོལ་ཞིང་། སྟོང་ཕྲག་དྲུག་ཅུའི་
བགེགས་རྣམས་ཞི་དགའ་ན། འགྲོ་རྣམས་ཕན་བདེ་བསོད་ནམས་འཕེལ་བ་ཡིས།
ཀུན་རྫོབས་མཚན་མར་དངོས་པོ་བསྟན་ནས་ཀྱང་། བསྟན་པ་ཆགས་པའི་ཞིང་དང་
གཞི་མར་གྱུར། འགྲོ་བ་ཐར་པ་ཁ་ལོ་བསྒྱུར་བའོ། །ནད་ལ་དཔྱད་ཕན་དཔྱད་བུ་ཁྱོད་
ལ་བསྟན། བཞི་བརྒྱ་རྩ་བཞི་ནད་ཀྱི་རྒྱུ་བསྐྱེད་ནས། འགྲོ་བ་མི་བདེ་སྡུག་བསྔལ་སྦྱང་
20



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བ་ལ། ཉི་ཁྲི་ཆིག་སྟོང་དཔྱད་ཀྱིས་ཕན་གདགས་ནས། འགྲོ་བ་ཉོན་མོངས་ཟུག་རྔུ་
སེལ་བ་ཡིས། ཐར་པའི་ཁ་ལོ་དབྱིངས་སུ་བསྒྱུར་བར་མཛོད། ཅེས་བཀའ་སྩལ་ཏོ། །
དེ་ལ་དཔྱད་བུས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
འཁོར་བའི་སེམས་ཅན་ཉོན་མོངས་མ་རིག་པ། མི་བདེ་སྡུག་བསྔལ་རྒྱུ་རྐྱེན་གཉིས་
ཡིན་ཞིང་། རྒྱུ་ནི་ནད་དང་རྐྱེན་ནི་བགེགས་ཡིན་ན། དེ་ལ་ཕན་ཐབས་གཏོ་དཔྱད་
གཉིས་གསུངས་ཤིང་། གཏོ་ནི་གཏོ་བུ་དག་ལ་གོང་དུ་བསྟན། དཔྱད་ནི་བདག་ལ་
གནང་བ་ཞེས་གསུངས་པར། དང་པོ་ནད་ཀྱི་རྒྱུ་རྐྱེན་འདུ་བ་ནི། ནད་དེ་དང་པོ་
གང་ནས་བྱུང་བ་ལགས། ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་
སྐལ་ལྡན་རིགས་སྲས་འགྲོ་བའི་དཔལ། འཁོར་བའི་སེམས་ཅན་ཉོན་མོངས་མ་རིག་པ།
འདུ་བ་ནད་ཀྱི་རྒྱུ་རྐྱེན་ལུས་སེམས་འཁྲུགས། མི་བདེ་སྡུག་བསྔལ་རབ་ཏུ་སྦྱོང་བྱེད་པ།
དེ་ཡི་རྒྱུ་རྐྱེན་དང་པོ་བྱུང་ཚུལ་ནི། དང་པོ་ནད་ཀྱི་རྒྱུ་རྐྱེན་མ་རིག་པ། མ་རིག་ཉོན་
མོངས་དུག་ལྔ་དུག་གསུམ་སྟེ། དུག་གསུམ་རྒྱུ་ལས་ནད་ཀྱི་རྒྱུ་བཞི་ལྡང་། རླུང་མཁྲིས་
བད་ཀན་ཁྲག་ནད་འདུ་བ་བཞི། ཞེ་སྡང་མེ་ལྟར་འབར་བའི་རྒྱུ་རྐྱེན་ལས། མཁྲིས་པ་
ལས་གྱུར་བརྒྱ་དང་རྩ་གཅིག་ལྡང་། འདོད་ཆགས་ཆུ་ལྟར་འཁོར་བའི་རྒྱུ་རྐྱེན་ལས།
ཁྲག་ལས་གྱུར་པ་བརྒྱ་དང་རྩ་གཅིག་ལྡང་། གཏི་མུག་མུན་ལྟར་འཐིབས་པའི་རྒྱུ་རྐྱེན་
ལས། བད་ཀན་ལས་གྱུར་བརྒྱ་དང་རྩ་གཅིག་ལྡང་། ང་རྒྱལ་རླུང་ལྟར་འཚུབས་པའི་
རྒྱུ་རྐྱེན་ལས། རླུང་ལས་གྱུར་པ་བརྒྱ་དང་རྩ་གཅིག་ལྡང༌། དེ་ལྟར་འདུ་བ་བཞི་བརྒྱ་
རྩ་བཞི་སྟེ། རྒྱུ་བཞི་ཕུང་པོ་འཇིག་བསྐྱེད་གསོ་བའི་རྒྱུ། མ་རིག་ཉོན་མོངས་ནད་དུ་
ལྡང་བའོ། །དེ་ལ་ན་ལུགས་རྣམ་པ་གཉིས་ཡིན་ཏེ། ཐོག་བབས་ནད་དང་རང་བཞིན་
བག་ཉལ་ནད། ཐོག་བབས་ནད་ནི་བར་ཆད་རྐྱེན་གྱིས་སླང་། གང་ལྟར་བྱུང་དང་
གང་དུ་ངེས་པ་མེད། གློ་བུར་སྐད་ཅིག་གློག་འོད་བཞིན་དུ་ལྡང་། རང་བཞིན་ནད་ནི་
30



མདོ་སྡེ།
ཐབས་ཤེས་སྲས་སྤྲུལ་མདོ།
༼ཇ༽
གདོད་ནས་བག་ལ་ཉལ། དུག་ལྔ་ཉོན་མོངས་མ་རིག་ལས་ཀྱི་ནད། ཞེ་སྡང་ཚ་བ་མེ་
ལྟར་འབར་བ་དང་། འདོད་ཆགས་གྲང་བ་ཆུ་ལྟར་འབྲུག་པ་དང་། གཏི་མུག་མཁྲིས་
པ་མུན་ལྟར་འཐིབས་པ་དང༌། ང་རྒྱལ་འདུ་བ་རླུང་ལྟར་འཚུབས་པ་དང༌། ཕྲག་
དོག་བད་ཀན་ས་ལྟར་བསྐྱེད་པ་སྟེ། དུག་ལྔའི་རྒྱུ་ལ་རྒྱུ་བཞི་བདུད་ལྔ་སྡང་། འབྱུང་
བ་སྲིད་ཙམ་ནད་ཀྱང་སྲིད་པ་སྟེ། དེ་དག་ཕུང་པོ་མ་ཞིག་བར་དུ་གནས། མ་རིག་པ་
ལས་ཅིས་ཀྱང་ནད་དུ་འབྱུང་། རིག་པའི་ཡེ་ཤེས་ཤར་ན་ནད་དང་བྲལ། འབྱུང་བཞི་
བསྡུད་པའི་སྒྱུ་ལུས་ཕུང་པོ་ལ། དུག་གསུམ་དུག་ལྔ་ནད་ཀྱི་གནས་ཚུལ་ནི། དོན་སྣོད་
ལྔ་ལ་ནད་ཀྱི་གནས་བཅས་པ། གློ་བ་དབུགས་ཀྱི་རྒྱུ་བསྐྱེད་རླུང་གི་སྣོད། མཆིན་པ་མེ་
ཡི་རྒྱུ་བསྐྱེད་ཁྲག་གི་སྣོད། མཁལ་མ་ཆུ་ཡི་རྒྱུ་བསྐྱེད་གྲང་བའི་སྣོད། མཚེར་པ་ས་ཡི་
རྒྱུ་བསྐྱེད་མཁྲིས་པའི་སྣོད། ཕོ་བ་ཆ་སྙོམས་རྒྱུ་བསྐྱེད་བད་ཀན་སྣོད། སྣོད་ལྔ་དག་ཏུ་
ནད་ཀྱི་བཅུད་ལྔ་བརྒྱུད། གཅིག་འཕེལ་གཅིག་འགྲིབ་གང་སྟོངས་དར་རྒུད་ལ། འདུ་
བ་རྣམ་བཞི་ནད་ཀྱི་རྒྱུ་རུ་སྨིན། དབྱར་དགུན་སྟོན་དཔྱིད་བཞི་ཡི་ཆ་ལ་བརྒྱུད། དེ་
ལས་འགྲོ་བ་མི་བདེ་སྡུག་བསྔལ་སྦྱང་། དེ་དག་སེལ་བར་དཔྱད་ཀྱི་སྦྱོར་སྡེ་བྱ། འདུ་
བ་ནད་ཀྱི་རྒྱུ་ལས་གྲོལ་ནས་ཀྱང་། ཞི་བདེ་ཐར་པའི་ལམ་ལ་འཁོད་པར་འགྱུར། ཞེས་
བཀའ་སྩལ་ཏོ། །
དེ་ལ་ཡང་དཔྱད་བུས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
འཁོར་བའི་སེམས་ཅན་ཉོན་མོངས་མ་རིག་པ། འགྲོ་བ་ནད་ཀྱི་སྡུག་བསྔལ་གདུངས་
པ་ལ། ནད་ལ་དཔྱད་ཕན་དཔྱད་ཀྱིས་འཚོ་འགྱུར་ན། དཔྱད་ཀྱིས་ཕན་གདགས་
རིམ་པ་ཅི་ལྟར་བྱ། རྣམ་པ་ཐམས་ཅད་མཁྱེན་པས་བཤད་དུ་གསོལ། ཞེས་གསོལ་
ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་དཔྱད་བུ་ཁྲི་ཤེས་ལ་སོགས་འཁོར། དེ་
ཡི་ཕན་གདགས་རིམ་པ་འདི་ལྟ་སྟེ། འཁོར་བའི་སེམས་ཅན་ཉོན་མོངས་མ་རིག་པ།
IA
31
3]



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དུག་ལྔ་ཉོན་མོངས་ནད་ཀྱིས་གདུངས་པ་ལ། ཡེ་ཤེས་ལྔ་ལྡན་རིག་པའི་རྩལ་བསྐྱེད་
ནས། ཕན་པའི་ཐབས་ལ་རྣམ་པ་གཉིས་ཡིན་ཏེ། དཔྱད་ཀྱི་དཔྱད་སྡེ་སྨན་གྱི་སྦྱོར་སྡེ་
གཉིས། ཐོག་མར་དཔྱད་ལ་རྣམ་པ་བཞི་རུ་སྟེ། ཕྱི་ནང་གསང་བ་ཡང་གསང་དཔྱད་
སྡེ་བཞི། ཕྱི་ལྟར་ཁམས་དང་སྐྱེ་མཆེད་དབང་པོའི་དཔྱད། ནང་ལྟར་ཤ་རུས་པགས་
གསུམ་རྩ་ཡི་དཔྱད། གསང་བ་དོན་སྣོད་རྣམ་ལྔ་ཆུ་ཡི་དཔྱད། ཡང་གསང་མན་
ངག་རིག་པ་མངོན་ཤེས་དཔྱད། དེ་ལྟར་དཔྱད་སྡེ་ཆེན་པོ་བཞི་རུ་ཤེས། མཁས་པར་
བསླབ་ཅིང་རིག་པར་གཏན་ལ་ཕབ། གོམས་པར་བྱ་ཞིང་མན་ངག་ཕུལ་ཕྱིན་བསླབ།
གྲུབ་པར་བསྒྲུབ་ཅིང་མངོན་ཤེས་རིག་པས་བལྟ། འདུ་བ་རྣམ་བཞི་ནད་ཀྱི་ནད་ངོས་
འཛིན། དཔྱད་རྒྱུད་ཆེན་པོ་དཔྱད་ཀྱི་སྡེ་བཞིར་དབྱེ། གཉིས་པ་སྨན་ལ་རྣམ་པ་བཞི་
སྦྱར་ཏེ། ཐང་སྨན་ཕྱེ་མ་རིལ་བུ་ལྡེ་གུ་བཞི། ཆ་ལག་གཏར་བསྲེག་མེ་བཙའ་བྱུག་པ་
བཞི། སྦྱོར་སྡེ་ཆེན་པོ་བརྒྱད་དུ་དབྱེ་བ་སྟེ། དེ་ཡང་གང་ལ་གང་དགོས་སྦྱོར་བ་ནི།
ཚ་བའི་ནད་ལ་གྲང་བའི་སྨན་སྦྱོར་བྱ། གྲང་བའི་ནད་ལ་དྲོད་ཀྱི་སྨན་སྦྱོར་བྱ། རླུང་
ནད་ཅན་ལ་བཅུད་ཀྱི་སྦྱོར་སྡེ་བྱ། མཁྲིས་པ་ཅན་ལ་སྙོམས་ཀྱི་སྦྱོར་སྡེ་བྱ། བད་ཀན་
ཅན་ལ་གསིང་བའི་སྦྱོར་སྡེ་བྱ། ཁྲག་ནད་ཅན་ལ་གསོ་བའི་སྦྱོར་སྡེ་བྱ། དང་པོ་རྩ་
དཔྱད་རིག་པ་གཏན་ལ་ཕབ། རྩ་ཆུ་ཁམས་དང་སྐྱེ་མཆེད་ཐིག་པར་བྱ། བར་དུ་སྦྱོར་
སྡེ་མན་ངག་གནད་དུ་བསྣུན། རོ་དང་ནུས་པ་ཞུ་རྗེས་བདེ་དང་སྙོམས། ཐ་མ་མཁས་
ཁྱད་ལག་ལེན་ལྡན་པ་ཡིས། ནད་ཀྱི་རྒྱུ་གཞི་རྩ་བ་དྲུངས་ནས་འདོན། མ་རིག་ཉོན་
མོངས་ཟུག་རྔུ་སེལ་བ་སྟེ། ཚད་མེད་བཞི་ལྡན་འགྲོ་ལ་ཕན་གདགས་བྱ། དཔྱད་བུ་
ཁྲི་ཤེས་རིག་པའི་བློ་རྩལ་ཅན། དཔྱད་རྒྱུད་ཉི་ཁྲི་ཆིག་སྟོང་གཉེར་དུ་བཞེས། ཞེས་
གསུངས་ནས། སངས་རྒྱས་སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོའི། སྐུ་གསུང་ཐུགས་ཡོན་
ཏན་ཕྲིན་ལས་ལྔའི་དཀྱིལ་འཁོར་ནས་བྱུང་བའི། དཔྱད་ཀྱི་རྒྱུད་སྡེ་ཆེན་པོའི་གཞུང་ལྔ།
32



མདོ་སྡེ།
ཐབས་ཤེས་སྲས་སྤྲུལ་མདོ།
མདོ་སྡེ་ཆེན་པོ་སྡེ་དགུ། མན་ངག་ཡན་ལག་བརྒྱད་ལྡན། ཉིང་ལག་ཉི་ཁྲི་ཆིག་སྟོང་
དུ་གཏན་ལ་ཕབ་ནས་བཤད་པར་མཛད་དེ། རྒྱལ་སྲས་དཔྱད་བུ་ཁྲི་ཤེས་དང་། དྲང་
སྲོང་ཆེན་པོ་བརྒྱད་ལ་གཉེར་དུ་གཏད་དོ། །དེ་ལ་འཁོར་དུ་གཏོགས་པའི་གཡུང་དྲུང་
སེམས་དཔའ་རྣམས་དང་། ལྷ་ཀླུ་མི་གསུམ་གྱི་སློབ་མ་རྣམས་དང་། འཁོར་སྡེ་བཞི་
ཡ་བརྒྱད་དང་བཅས་པ་རྣམས་ཀྱང༌། ཤིན་ཏུ་ཡི་རང་ནས། སྟོན་པ་ལ་བསྐོར་བ་ནི་
བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར་ནས། ཐམས་ཅད་ཀུན་
གྱིས་མངོན་པར་བསྟོད་དོ། །རྒྱལ་སྲས་དཔྱད་བུ་ཁྲི་ཤེས་ཀྱང་། ཤེས་རབ་ཀྱི་ཚད་དུ་
སླེབ་ཅིང་། ཤེས་རབ་ཀྱི་ཕུལ་དུ་ཕྱིན་ནས། ཉི་ཁྲི་ཆིག་སྟོང་དཔྱད་ཀྱི་དོན་ཐུགས་སུ་
ཆུད་པར་གྱུར་ཏོ། །
༧ དེ་ནས་དེའི་ཚེ་དེའི་དུས་ན། མཚན་དང་ལྡན་པའི་ཧོས་བཟའ་རྒྱལ་མེད་ལ།
བྱ་ལོ་དཔྱིད་ཟླ་ར་བའི་ཚེས་བཅོ་ལྔ་ལ། སྐུ་ལས་མཚན་དང་ལྡན་པའི་སྲས་མོ་ཞིག་
བལྟམས་ཏེ། བལྟམས་པ་དེ་ཡང་གོང་དུ་དྲལ་པོ་གཉིས་དང་མཚུངས་པར། ཤིན་ཏུ་
ཡང་མཚན་ལྟས་བཟང་ཞིང་། བདེ་བ་དང་བཅས་ནས་བྱོན་ནོ། །དེ་ཡང་སྤྲུལ་པའི་
སྐུ་ལ་གསོ་བསྐྱེད་མི་འཚལ་ཏེ། འགྲོ་བ་རང་མཐུན་ཆ་ལུགས་བསྟན་པའི་ཕྱིར་དུ། ཀླུ་
མོ་མཛེས་ལྡན་མ་དང་། ལྷ་མོ་འོད་གསལ་མ་གཉིས་ཀྱིས། དར་དཀར་ལྕིབས་ཀྱིས་ནི་
བླངས། ཨུ་དུམ་ཝ་རའི་མེ་ཏོག་གི་ལྟེ་བ་ནི་བྱས། ཀླུ་དགའ་ལྡན་གྱིས་ཟ་འོག་གི་ཚང་
བུར་ནི་བཅུག །མི་ཡི་དབང་པོ་འཁོར་ལོ་དབང་སྒྱུར་གྱིས། བཀྲ་ཤིས་སྨོན་ལམ་གྱི་
ཉག་ཐག་གི་ཚང་ཐག་ནི་བྱས། ཕྱྭ་གཡང་དཔལ་གསུམ་གྱི་བོན་པོ་རྣམས་ཀྱིས། སྐུ་
ཁྲུས་དང་སྨོན་ལམ་དང༌། བཀྲ་ཤིས་རྣམས་གསོལ་ནས། ལྷ་མོ་བཀྲ་ཤིས་མ་དང་ཀླུ་
མོ་གཉིས་ཀྱིས། སྐུའི་མ་མ་དང་། གསོལ་གྱི་དངས་འདྲེན་དུ་བྱས་ནས། དགུང་ཟླ་
བཅུ་གཉིས་ངོ་བཅུ་གསུམ་གྱི་བར་དུ། བྱིས་པའི་ཚུལ་དུ་བཏེག་གོ །དེ་ནས་དགུང་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ས་ལ་ལ
ཟླ་བཅུ་གསུམ་ལོན་ནས། རྒྱལ་མོ་ཧོས་བཟའ་རྒྱལ་མེད་ཀྱིས། བྲམ་ཟེའི་བུ་འགྱུར་བ་
བློ་གསལ་ལ་བཀའ་སྩལ་པ། བྲམ་ཟེའི་བུ་འགྱུར་བ་བློ་གསལ་ལགས། ཁྱོད་ནི་ཤིན་
ཏུ་རིག་པ་ལྡན་ཞིང་། མཚན་དཔེ་ཡོན་ཏན་གྱི་ཆོ་རབས་ལ་མཁས་པར་གྱུར་ནས།
སངས་རྒྱས་ཀྱི་བསྟན་པའི་ཞབས་འདེགས་དམ་པ་ཡིན་པས། སྔོན་ཡང་བཙུན་མོ་
དང་རྒྱལ་བུ་རྣམས་ཀྱི་མཚན་བརྟགས་པས། ཤིན་ཏུ་བཀྲ་ཤིས་ཤིང་། ལེགས་པའི་བྱ་
བ་དང་ལྡན་པས། ད་ཡང་དེའི་རྗེས་སུ་འབྲང་ཞིང་། རིགས་ཀྱི་བུ་མོ་འདིའི་མཚན་
བརྟགས་ཤིང་། ཅི་ལྟར་དུ་འདུག་པའི་ཁ་མར་སྨྲས་ཤིག །ཅེས་བཀའ་སྩལ་པས།
བྲམ་ཟེའི་བུས་ཀྱང༌། གཞི་ལིང་ཕྱིང་དཀར་པོའི་སྟེང་དུ། སྔོན་མོ་ནས་ཀྱི་གཡུང་
དྲུང་ནི་བྲིས་ནས། ཟ་འོག་བེར་ཁྱིམ་གྱི་གདན་ལ། བུ་མོ་དེ་བཞུགས་སུ་གསོལ་ནས།
ལྷ་མདའ་སྒྲོ་དཀར་གྱི་མགུལ་དུ། གསལ་བའི་སྒྲོན་མ་བཏགས་ནས། གླད་ལ་གཡུག་
ཅིང་དཔྱད་བཏང་ཞེས་སྨྲས་པ། རྒྱལ་མོ་ལགས། དེ་རིང་རྒྱལ་བའི་སྲས་མོ་འདི་ལ་
མཚན་བརྟག་པས། མཚན་དཔེ་དང་ཡོན་ཏན་ཕུན་སུམ་ཚོགས་ཤིང༌། ངོ་མཚར་
དུ་ཆེ་བ་ཞིག་སྣང་སྟེ། དེ་ཡང་དབུ་ནི་བྱ་རྒྱལ་ཁྱུང་གི་སྒོ་ང་བཙུགས་པ་འདྲ་བ་ཞིག་
གདའོ། །རྒྱལ་མོ་ལགས། བུ་མོ་འདིའི་དབུ་སྐྲ་ནི་ལྕང་ལོ་ལི་ལྗང་ཐུར་དུ་བསྙིལ་པ་
འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་དཔྲལ་བ་ནི་ཟླུམ་ཡངས་ཟླ་རྒྱས་
འཁྱིལ་པ་འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་སྤྱན་མིག་བཀྲ་ལ་འཁྱུག་
ཅིང་སྤྱན་ཤལ་རིང་བ་ཞིག་གདའོ། །རྒྱལ་མོ་ལགས། བུ་མོ་འདིའི་རྫི་མ་ནི་ཡི་གེ་ཀའི་
ན་རོ་འཁྱུག་པ་འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་སྨིན་མཚམས་
ནི་འོད་ཟེར་མཛོད་ཀྱི་ཕུང་པོའི་བརྒྱན་པ་འདྲ་བ་ཞིག་གདའོ། །རྒྱལ་མོ་ལགས། བུ་
མོ་འདིའི་སྙན་ནི་ཧ་ལོ་དར་གྱི་ཆུན་པོ་འདྲ་བ་ཞིག་གདའོ། །རྒྱལ་མོ་ལགས། བུ་མོ་
འདིའི་ཤངས་ནི་དྲང་ཞིང་ལེགས་པ་སྙོམས་པ་ཞིག་གདའོ། །རྒྱལ་མོ་ལགས། བུ་མོ་
34



མདོ་སྡེ།
ཐབས་ཤེས་སྲས་སྤྲུལ་མདོ།
༼ཇ༽
འདིའི་ཞལ་ནི་པདྨ་དམར་པོའི་འདབ་མ་བརྩེགས་པ་འདྲ་བ་ཞིག་གདའོ། །རྒྱལ་མོ་
ལགས། བུ་མོ་འདིའི་ལྗགས་ནི་ལེ་བརྒན་དར་གྱི་འཕུར་ལྕེ་བརྐྱངས་པ་འདྲ་བ་ཞིག་
གདའོ། །རྒྱལ་མོ་ལགས། བུ་མོ་འདིའི་ཚེམས་ནི་དུང་ཚེམས་བཞི་བཅུ་འཁོར་བར་
འདུག་པ་འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་སྐྱེ་མགུལ་ནི་དངུལ་གྱི་
བུམ་པ་དྲིལ་བ་འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་དཔུང་སོག་ཟླུམ་ལ་
བརྗིད་ཅིང་གཞོལ་བ་ཞིག་གདའོ། །རྒྱལ་མོ་ལགས། བུ་མོ་འདིའི་ཐུགས་ཀ་ནི་གསེར་
གྱི་དཔལ་བེའུ་ཁོང་སིང་འཁྱིལ་པ་འདྲ་བ་ཞིག་གདའོ། །རྒྱལ་མོ་ལགས། བུ་མོ་འདིའི་
རྐེད་སྐབས་ནི་གཞུ་མོའི་ཆང་བཟུང་སྒེག་པ་འདྲ་བ་ཞིག་གདའོ། །རྒྱལ་མོ་ལགས། བུ་
མོ་འདིའི་སྟ་ཟུར་མདུན་རྒྱབ་སྒེག་ཅིང་ཤིན་ཏུ་བརྗིད་པ་ཞིག་གདའོ། །རྒྱལ་མོ་ལགས།
བུ་མོ་འདིའི་ཡན་ལག་ནི་དྲང་ལ་མཉེན་ཞིང་ལྷུབ་པ་ཞིག་གདའོ། །རྒྱལ་མོ་ལགས། བུ་
མོ་འདིའི་ཕྱག་ཞབས་ནི་དྲ་བའི་ཚུལ་དུ་འབྲེལ་བ་ཞིག་གདའོ། །རྒྱལ་མོ་ལགས། བུ་
མོ་འདིའི་ཕྱག་སོར་ནི་ཕྲ་ལ་རིང་ཞིང་གཞོན་པ་ཞིག་གདའོ། །རྒྱལ་མོ་ལགས། བུ་མོ་
འདིའི་སེན་མོ་ནི་བསེའི་མདོག་ལྟར་དམར་ལ་དངས་པ་ཞིག་གདའོ། །རྒྱལ་མོ་ལགས།
བུ་མོ་འདིའི་ནུ་མ་གསེར་གྱི་གཤང་ཆུང་འཁྱིལ་པ་འདྲ་བ་ཞིག་གདའོ། །རྒྱལ་མོ་ལགས།
བུ་མོ་འདིའི་ལྟེ་བ་མེ་ཏོག་པདྨའི་སྦུ་གུ་དོད་པ་འདྲ་བ་ཞིག་གདའོ། །རྒྱལ་མོ་ལགས།
བུ་མོ་འདིའི་འགྲོས་ལེགས་ལ་སྟབས་སྡུག་པ་ནི། བྱ་ངང་པའི་རྒྱལ་པོ་འདྲ་བ་ཞིག་
གདའོ། །རྒྱལ་མོ་ལགས། དེ་ལྟར་དུ་ཕྱིའི་མཚན་ནི་ཤིན་ཏུ་བཟང་ལ་ལེགས་པ་ཞིག་
གདའོ། །ཞེས་གསོལ་ཏོ། ། །
དེ་ལ་ཡང་རྒྱལ་མོས་གསུངས་པ། བྲམ་ཟེ་ལགས། དེ་ལྟར་དུ་བུ་མོ་འདིའི་ཕྱིའི་
མཚན་བཟང་བ་ལ་དོན་དང་ཡོན་ཏན་ཅི་ལྟ་བུ་ཞིག་མཆིས་པར་འདུག །ཅེས་གསུང་
པས། ཡང་བྲམ་ཟེས་གསོལ་པ་རྒྱལ་མོ་ལགས། བུ་མོ་འདིའི་དབུ་བྱ་རྒྱལ་ཁྱུང་གི་སྒོ་
36



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ང་བཙུགས་པ་འདྲ་བ་ནི་སྲིད་གསུམ་ཟིལ་གྱིས་གནོན་པའི་རྗེ་མོར་གྱུར་པའི་རྟགས་
ལགས་སོ། །རྒྱལ་མོ་ལགས། བུ་མོ་འདིའི་དབུ་སྐྲ་ལྕང་ལོ་ལི་ལྗང་ཐུར་ལ་བསྙིག་པ་
འདྲ་བ་ནི་ཐུགས་རྗེས་བྱིན་རླབས་ཆར་རྒྱུན་འབེབས་པའི་རྟགས་ལགས་སོ། །རྒྱལ་
མོ་ལགས། བུ་མོ་འདིའི་དཔྲལ་བ་ཟླུམ་ཡངས་ཟླ་བ་ཉ་རྒྱས་འཁྱིལ་པ་འདྲ་བ་ནི་ཀུན་
ནས་གང་བའི་དཀྱིལ་འཁོར་རྫོགས་པའི་རྟགས་ལགས་སོ། །རྒྱལ་མོ་ལགས། བུ་མོ་
འདིའི་སྤྱན་མིག་བཀྲ་ལ་འཁྱུག་ཅིང་སྤྱན་ཤལ་རིང་བ་ནི་ཐུགས་རྗེ་རིག་པའི་སྤྱན་དང་
ལྡན་པའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་རྫི་སྨིན་ཡི་གེ་ཀའི་ན་རོ་
འཁྱུག་པ་འདྲ་བ་ནི་འཕྲུལ་གྱི་ཡི་གེའི་བཀའ་རྒྱུད་འཛིན་པའི་རྟགས་ལགས་སོ། །རྒྱལ་
མོ་ལགས། བུ་མོ་འདིའི་སྨིན་མཚམས་འོད་ཟེར་མཛོད་ཀྱི་ཕུང་པོའི་བརྒྱན་པ་འདྲ་བ་
ནི་སྐུ་ལ་འོད་ཟེར་འབུམ་ཕྲག་འགྱེད་པའི་རྟགས་ལགས་སོ། །རྒྱལ་མོ་ལགས། བུ་མོ་
འདིའི་སྙན་ནི་ཧ་ལོ་དར་གྱི་ཆུན་པོ་འདྲ་བ་ནི་སྣ་ཚོགས་སྒྲའི་བྱེ་བྲག་འབྱེད་པའི་རྟགས་
ལགས་སོ། །རྒྱལ་མོ་ལགས། བུ་མོ་འདིའི་ཤངས་ནི་དྲང་ཞིང་ལེགས་ལ་སྙོམས་པ་འདྲ་
བ་ནི་ཐུགས་རྗེ་རྒྱུན་མེད་ཤངས་དང་ལྡན་པའི་རྟགས་ལགས་སོ། །རྒྱལ་མོ་ལགས། བུ་
མོ་འདིའི་ཞལ་ནི་པདྨ་དམར་པོ་འདབ་མ་བརྩེགས་པ་འདྲ་བ་ནི་དྲི་མེད་སྐྱོན་བྲལ་
མཚན་རྟགས་འཛིན་པའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་ལྗགས་
ནི་ལེ་བརྒན་དར་གྱི་འཕུར་ལྕེ་བརྐྱངས་པ་འདྲ་བ་ནི་བརྒྱད་ཁྲི་བཞི་སྟོང་འཕྲུལ་ངག་
བཀྲོལ་བའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་ཚེམས་ནི་དུང་ཚེམས་
བཞི་བཅུ་འཁོར་བར་འདུག་པ་ནི་ཉོན་མོངས་འཁོར་བ་རྩད་ནས་གཅོད་པའི་རྟགས་
ལགས་སོ། །རྒྱལ་མོ་ལགས། བུ་མོ་འདིའི་སྐྱེ་མགུལ་དངུལ་གྱི་བུམ་པ་དྲིལ་བ་འདྲ་བ་
ནི་བཀའ་ལུང་བདུད་རྩི་བཅུད་དང་ལྡན་པའི་རྟགས་ལགས་སོ། །རྒྱལ་མོ་ལགས། བུ་
མོ་འདིའི་དཔུང་སོག་ཟླུམ་ལ་བརྗིད་ཅིང་གཞོལ་བ་ནི་བདུད་དང་མུ་སྟེགས་ཟིལ་
36



མདོ་སྡེ།
ཐབས་ཤེས་སྲས་སྤྲུལ་མདོ།
༼ཇ༽
གྱིས་གནོན་པའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་ཐུགས་ཀ་གསེར་གྱི་
དཔལ་བེའུ་ཁོང་སིང་འཁྱིལ་པ་འདྲ་བ་ནི་འཁྲུལ་མེད་ཤེས་རབ་དོན་དང་ལྡན་པའི་
རྟགས་ལགས་སོ། །རྒྱལ་མོ་ལགས། བུ་མོ་འདིའི་རྐེད་སྐབས་གཞུ་མོའི་ཆང་བཟུང་
སྒེག་པ་འདྲ་བ་ནི་དྲི་མེད་ཚུལ་ཁྲིམས་སྒེག་དང་ལྡན་པའི་རྟགས་ལགས་སོ། །རྒྱལ་
མོ་ལགས། བུ་མོ་འདིའི་སྟ་ཟུར་མདུན་རྒྱབ་སྒེག་ཅིང་ཤིན་ཏུ་བརྗིད་པ་ནི་ལྷ་མི་ཀུན་
གྱིས་བསྟོད་ཅིང་གཞོལ་བའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་ཡན་
ལག་དྲང་ལ་མཉེན་ཞིང་ལྷུབ་པ་ནི་ཐུགས་རྗེ་ཡོ་གལ་མེད་པར་དྲང་ཞིང་འཛིན་པའི་
རྟགས་ལགས་སོ། །རྒྱལ་མོ་ལགས། བུ་མོ་འདིའི་ཕྱག་ཞབས་དྲ་བའི་ཚུལ་དུ་འབྲེལ་
བ་འདྲ་བ་ནི་སྣང་ཞིང་སྲིད་པ་འཁོར་ལོ་སྒྱུར་བའི་རྟགས་ལགས་སོ། །རྒྱལ་མོ་ལགས།
བུ་མོ་འདིའི་ཕྱག་སོར་ཕྲ་ལ་རིང་ཞིང་གཞོན་པ་ནི་ཡིད་བཞིན་ལྷ་མོའི་མཚན་རྟགས་
འཛིན་པའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་སེན་མོ་བསེའི་མདོག་
ལྟར་དམར་ལ་དངས་པ་ནི་ཐུགས་རྗེ་ལྕགས་ཀྱུ་ལྟ་བུས་འགྲོ་བ་འདྲེན་པའི་རྟགས་
ལགས་སོ། །རྒྱལ་མོ་ལགས། བུ་མོ་འདིའི་ནུ་མ་གསེར་གྱི་གཤང་ཆུང་འཁྱིལ་པ་འདྲ་བ་
ནི་སྐྱེ་འགྲོ་སེམས་ཅན་གསོས་ཀྱིས་གསོ་བའི་རྟགས་ལགས་སོ། །རྒྱལ་མོ་ལགས། བུ་མོ་
འདིའི་ལྟེ་བ་མེ་ཏོག་པདྨའི་སྦུ་གུ་དོད་པ་འདྲ་བ་ནི་འཁོར་བའི་ཆགས་སྐྱོན་དྲི་མ་བྲལ་
བའི་རྟགས་ལགས་སོ། །རྒྱལ་མོ་ལགས། བུ་མོ་འདིའི་འགྲོས་ལེགས་ལ་སྟབས་སྡུག་པ་
བྱ་ངང་པའི་རྒྱལ་པོ་འདྲ་བ་ནི་གཡུང་དྲུང་སེམས་དཔའི་སྤྱོད་པ་ཟབ་མོ་འཛིན་པའི་
རྟགས་ལགས་སོ། །དེ་ལྟར་དུ་ཕྱིའི་མཚན་ཡོངས་སུ་བཟང་བ་ལ། ལེགས་པའི་ཡོན་
ཏན་དེ་ལྟར་དུ་འབྱུང་བ་ལགས་སོ། །ཞེས་གསོལ་ཏོ། །
དེ་ལ་རྒྱལ་མོ་ཧོས་བཟའ་རྒྱལ་མེད་ཀྱང་ཤིན་ཏུ་ཐུགས་དགྱེས་ནས། ཡང་བྲམ་ཟེ་
ལ་བཀའ་སྩལ་པ། བྲམ་ཟེ་ལགས། རྒྱལ་བའི་སྲས་མོ་འདི། དེ་ལྟར་དུ་ཕྱིའི་མཚན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བཟང་ཞིང་ལེགས་པའི་ཡོན་ཏན་དང་ལྡན་ན། ནང་གི་སེམས་ཅི་ལྟ་བུ་རུ་དགེ་བར་
འདུག །ཅེས་གསུངས་པས། དེ་ལ་ཡང་བྲམ་ཟེས་བརྟགས་ཏེ་གསོལ་པ། རྒྱལ་མོ་
ལགས། བུ་མོ་འདིའི་སེམས་ཀྱི་རྒྱ་ཁྱོན་ནི་ནམ་མཁའི་དབྱིངས་དང་འདྲ་བ་ཞིག་
གདའོ། །ཀུན་ལ་སྙོམས་པ་ནི་ཉི་མའི་དཀྱིལ་འཁོར་དང་འདྲ་བ་ཞིག་གདའོ། །ཐེག་
སྟོབས་ཆེ་བ་ནི་ས་གཞིའི་གཏོས་དང་འདྲ་བ་ཞིག་གདའོ། །ཀུན་ལ་བྱམས་པ་ནི་བུ་
གཅིག་པའི་མ་དང་འདྲ་བ་ཞིག་གདའོ། །སྦྱིན་པ་གཏང་བ་ནི་གང་ལ་ཡང་ཆགས་པ་
མེད་པ་ཞིག་གདའོ། །ཚུལ་ཁྲིམས་བསྲུང་བ་ནི་ཉམས་པ་མེད་པ་བསྲུང་ནུས་པ་ཞིག་
གདའོ། །བཟོད་པ་བསྒོམ་པ་ནི་གང་ལ་ཡང་ཉམ་ང་མེད་པ་ཞིག་གདའོ། །བརྩོན་
འགྲུས་བརྩོན་པ་ནི་ལེ་ལོ་མེད་པར་འགྲུབ་པ་ཞིག་གདའོ། །བསམ་གཏན་བསྒོམ་པ་
ནི་མཉམ་པར་གནས་ངེས་པ་ཞིག་གདའོ། །སྟོབས་ཤུགས་བསྐྱེད་པ་ནི་ཐོགས་པ་མེད་
པར་འབྱུང་བ་ཞིག་གདའོ། །སྙིང་རྗེ་བསྒོམ་པ་ནི་བདག་ཕྱོགས་མེད་པར་བསྐྱེད་པ་
ཞིག་གདའོ། །སྨོན་ལམ་འདེབས་པ་ནི་རེ་དོགས་མེད་པར་འགྲུབ་པ་ཞིག་གདའོ། །
ཐབས་མཆོག་བསྒྲུབ་པ་ནི་རྨོངས་པ་མེད་པ་མཁས་པ་ཞིག་གདའོ། །ཤེས་རབ་བསྐྱེད་
པ་ནི་འཁྲུལ་པ་མེད་པར་འབྱུང་བ་ཞིག་གདའོ། །དེ་ལྟར་དུ། ཀུན་གཞི་བྱང་ཆུབ་
སེམས་ཀྱི་ངོ་བོ་ནི་རྣམ་པར་དག་ཅིང་། ཕ་རོལ་ཏུ་ཕྱིན་པ་བཅུའི་དོན་དང་ལྡན་ནས།
དུས་གསུམ་རྒྱལ་བའི་ཡུམ་དུ་གྱུར་པ་ཞིག་གདའོ། །ཞེས་གསོལ་ནས། ཁ་མར་བཟང་
པོར་བཏགས་སོ། ། །
དེ་ནས་འཁོར་དུ་གཏོགས་པའི་སྡེ་བཞི་ཡ་བརྒྱད་རྣམས་ཀྱང་། ཤིན་ཏུ་ཡང་སྤྲོ་
བ་སྐྱེས་ཏེ། བྲམ་ཟེས་སྨྲས་པ་ལ་མངོན་པར་བསྟོད་དོ། །ཞེས་གསོལ་ནས། བྲམ་
ཟེས་ཀྱང་བུ་མོ་དེ་ནི། ཕྱི་སྣོད་དང་ནང་བཅུད་འཛོམ་ཞིང་། ཆེ་བའི་ཡོན་ཏན་དང་
ལྡན་པས། མིང་དང་མཚན་ཀྱང་གཤེན་བཟའ་ནེའུ་ཆེན་མ་བྱ་བར་བཏགས་སོ། །དེ་



མདོ་སྡེ།
ཐབས་ཤེས་སྲས་སྤྲུལ་མདོ།
ནས་བུ་མོ་དེ་ལ། སྐུའི་མ་མ་དང་ཕྱྭ་གཡང་དཔལ་གྱི་བོན་པོ་རྣམས་ཀྱིས། དབང་གི་
གཙུག་ཕུད་ནི་བཅིངས། ཚེའི་ལན་ཕྲན་ནི་བླས། ཨུ་དུམ་ཝ་རའི་འཕྲེང་བ་ནི་བརྒྱན།
དར་དང་ཟ་འོག་གི་ན་བཟའ་ནི་གསོལ་ནས། བཀྲ་ཤིས་དང་། གཡང་བླན་དང་། ཚེ་
གཏོ་དང་། དགའ་སྟོན་དང་། མཆོད་པ་རྒྱ་ཆེན་པོར་བྱས་སོ། ། །
དེ་ནས་དེའི་ཚེ། བུ་མོ་དེ་ནི། ཤིན་ཏུ་ཡང་མཚན་དང་ལྡན་ཞིང་རིག་པ་གསལ་
བ། ཤེས་རབ་ཆེ་ཞིང་མཆོག་ཏུ་གྱུར་པས། ཡུམ་ལ་སྨྲས་པ། ཡུམ་ལགས། བདག་ནི་
འཁོར་བའི་ལས་ལ་མི་ཆགས་ཤིང་། འཁོར་བའི་ལས་སྤྱོད་རྒྱབ་ཏུ་བོར་ནས་སུ། ཡང་
དག་ཐར་པའི་ལམ་ལ་བགྲོད་འཚལ་གྱིས། དེ་ཡི་ཐབས་མཆོག་བདག་ལ་བཀའ་
གནང་འཚལ། ཞེས་གསོལ་ཏོ། །དེ་ལ་ཡུམ་གྱིས་བཀའ་སྩལ་པ། ལེགས་སོ་ལེགས་སོ་
རིགས་ཀྱི་མི་མོ་ལེགས། རིགས་དང་ལྡན་པ་རྒྱལ་བའི་སྲས་མོ་ལེགས། ཁྱེད་ནི་མི་མོ་
རིག་པའི་དབང་ལྡན་པས། འཇིག་རྟེན་འཁོར་བའི་གནས་ལ་བློ་ལྡོག་ཅིང་། འདུ་འཛི་
གཡེང་བའི་ལས་ལ་མི་ཆགས་ཤིང་། འཁོར་བའི་ལས་སྤྱོད་རྒྱབ་ཏུ་དོར་ནས་སུ། ཡང་
དག་ཐར་པའི་ལམ་ལ་བགྲོད་པ་ན། དེ་ཡི་ཐབས་མཆོག་བདག་གི་བཀའ་གནང་ཞིང་།
ཡབ་ཅིག་སྟོན་པའི་སྤྱན་སྔར་མཆིས་མཛོད་ལ། འཕྲུལ་ངག་བདེན་པའི་བོན་གྱི་བཀའ་
ལུང་ཞུས། འཁོར་བའི་ཁྱིམ་སྤང་རབ་ཏུ་བྱུང་བར་གྱིས། ཞེས་གསུངས་ནས་ཡུམ་གྱིས་
བཀའ་གནང་མཛད་དོ། །
དེ་ནས་དེའི་ཚེ། མཚན་དང་ལྡན་པའི་བུ་མོ་དེས། རྗེའུ་རིགས་དང་། དམངས་
རིགས་དང་། བྲམ་ཟེའི་རིགས་དང་། རྒྱལ་རིགས་ཀྱི་ཁྱེའུ་དང་། བུ་མོ་ལྔ་བརྒྱ་དང་
བཅས་ནས། རྒྱས་ས་བར་པོ་སོ་བརྒྱད་དུ་མཆིས་ཏེ། སྟོན་པའི་སྐུ་ལ་བསྐོར་བ་ནི་
བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར་ནས། རྒྱལ་བའི་སྲས་
མོ་གཤེན་བཟའ་ནེའུ་ཆེན་མས། སྟོན་པའི་མདུན་དུ་པུས་བཙུགས་ཐལ་མོ་སྦྱར་ནས་
39



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཞུས་པའི་མདོ། བསྟན་པའི་མངའ་བདག་འགྲོ་བ་ཡོངས་ཀྱི་དཔལ། མ་ལུས་མགོན་
གྱུར་སྐྱེ་འགྲོ་ཡོངས་ཀྱི་གསོས། རྒྱལ་བ་ཡབ་ཅིག་སྟོན་པ་གཤེན་རབ་ལགས། བདག་
ཅག་སེམས་ཅན་ཉོན་མོངས་མ་རིག་པ། སྔོན་ཀྱང་ཉོན་མོངས་འཁོར་བའི་ལས་སྤྱོད་
པས། ད་ལྟ་སྐྱེ་དམན་ཟ་མ་མོ་ལུས་ཐོབ། སྡུག་བསྔལ་འཁོར་བའི་ལས་ལ་འཇུག་སྤྱོད་
ན། འབྲས་བུ་ངན་སོང་གསུམ་གྱི་གནས་ན་སྦྱང་། འཁོར་བའི་གནས་ངན་དེ་ལ་ཡ་
ང་ནས། སྡུག་བསྔལ་ཡ་བཞི་ཟུང་བརྒྱད་སྐྱི་འཇིགས་པས། འཁོར་བའི་ཁྱིམ་སྤང་རབ་
ཏུ་བྱུང་བ་དང་། ཡང་དག་ཐར་པའི་ལམ་ལ་བགྲོད་པའི་ཕྱིར། ངེས་ཚིག་བདེན་པའི་
བོན་ཅིག་བཀའ་སྩལ་འཚལ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་ལེགས་སོ་མཚན་ལྡན་རིགས་ཀྱི་སྲས།
རིགས་ཀྱི་མི་མོ་རྒྱལ་བའི་སྲས་མོ་ཁྱོད། གང་དང་མི་འདྲ་ཀུན་ལས་ཤེས་རིག་དཔག །
སྐྱེ་བ་དམན་ཀྱང་ཤེས་རབ་དགོངས་པ་མཐོ། ཨུད་འབར་མེ་ཏོག་འདམ་གྱི་གླིང་ནས་
འཁྲུངས། དུག་ཤིང་ཁ་ལ་རྩི་ཡི་མེ་ཏོག་སྐྱེ། ངན་པའི་བདུད་ལ་བཟང་པོའི་རྒྱན་ཀ་
བཅས། དེ་ཕྱིར་སྐྱེ་བ་དམན་པའི་མོ་ལུས་ཀྱིས། ཁྲི་འཕང་མཐོན་པོའི་སྐས་ལ་འཛེགས་
པ་ནི། མ་སྲིད་སྲིད་པའི་སྲིད་པ་རིན་ཆེན་སྟེ། ཨེ་མ་ཡ་མཚན་ངོ་མཚར་རྨད་དུ་བྱུང་།
ཞེས་གསུངས་ནས་ལེགས་པའི་བྱ་བ་བྱིན་ནས། ཡང་སྟོན་པས་བཀའ་སྩལ་པ། ཉོན་
ཅིག་གནས་འདིར་འདུས་པའི་འཁོར་རྣམས་དང་། མཚན་དང་ལྡན་པའི་མི་མོ་རིགས་
ཀྱི་བུ། འཇིག་རྟེན་འཁོར་བའི་ལས་ལ་རྒྱབ་ཕྱོགས་ཤིང་། ཡང་དག་ཐར་པའི་ལམ་ལ་
བགྲོད་བྱེད་ན། སྙིང་རྗེ་བྱང་ཆུབ་མཆོག་ཏུ་སེམས་བསྐྱེད་ཅིང་། བླ་མེད་ཕ་རོལ་ཕྱིན་
བཅུར་རྒྱུན་དུ་ཞུགས། ལམ་ལྔའི་ཡོན་ཏན་རྒྱུད་ལ་སྨིན་ནས་ཀྱང་། བླ་མེད་མཐར་
ཕྱིན་འབྲས་བུ་འགྲུབ་པར་གྱིས། དེས་ན་སྒྲིབ་བྱང་ཚོགས་གཉིས་རབ་རྫོགས་ནས། སྐུ་
གསུམ་རྫོགས་པའི་སངས་རྒྱས་ཐོབ་གྱུར་ཏེ། བདག་གཞན་དོན་གཉིས་མཐའ་རུ་ཕྱིན་
40



མདོ་སྡེ།
ཐབས་ཤེས་སྲས་སྤྲུལ་མདོ།
པར་འགྱུར། ཞེས་གསུངས་ནས། བྱང་སེམས་གསལ་བའི་སྒྲོན་མ་ཕར་ཕྱིན་རྒྱུད་ཀྱི་
མདོ་རྩ། ལམ་ལྔ་ཡེ་ཤེས་མཆོག་སྒྲོན། སྐུ་གསུམ་འབྲས་བུའི་དོན་དམ་བཞི་གཏན་ལ་
ཕབ་ནས། གཤེན་བཟའ་ནེའུ་ཆེན་མ་ལ་སོགས། འཁོར་རྣམས་ལ་བཤད་པར་མཛད་
དེ། བུ་མོ་གཤེན་བཟའ་ནེའུ་ཆེན་མ་ལ་སོགས་འཁོར་རྣམས་ཀྱིས། སྟོན་པའི་ཞལ་ནས་
གསུངས་པའི་བོན་རྣམས་ལ། ཤེས་རབ་ཀྱི་བློ་སྦྱོང་ཞིང་ཤེས་རབ་ཀྱི་དོན་ཐུགས་སུ་
ཆུད་དེ། གཡུང་དྲུང་གི་བོན་ལ་སྦྱངས་ཐོབ་ལེགས་པའི་ཡོན་ཏན་དང་ལྡན་པར་གྱུར་
ཏོ། །འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་
ལས། སྟོན་པས་ཐབས་དང་ཤེས་རབ་ཀྱི་སྲས་སྤྲུལ་པའི་ལེའུ་སྟེ་ཉི་ཤུ་རྩ་དགུ་པའོ། །
དགེའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ། །
སེམས་ཅན་དོན་དུ་རྒྱས་པར་ཤོག །
41



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་ཆབ་སྲིད་འཛིན་པ་
ཁབ་ཀྱི་དམ་པ་བཞེས་པའི་
མདོ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། མུ་ལམ་ཡོངས་གསལ་ཁྲི་མ་ཕྱོད། གང་ཟག་
མི་ཡི་སྐད་དུ་ན། སྟོན་པས་ཆབ་སྲིད་འཛིན་པ་ཁབ་ཀྱི་དམ་པ་བཞེས་པའི་མདོ། །
རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས།
འགྲོ་བ་སེམས་ཅན་གྱི་དོན་ལ་དགོངས་ནས། ལྷོ་འཛམ་བུ་གླིང་གི་དམིག །སོག་ཁ་
བོན་གྱི་འབྱུང་གནས། གནས་མཆོག་དམ་པ་འོལ་མོ་ལུང་རིང་གི་རྒྱལ་ས་བར་པོ་སོ་
བརྒྱད་ཀྱི་ནང་དུ་སྐུ་འཁྲུངས་ནས་བཞུགས་ཏེ། མཛད་པ་བཅུ་གཉིས་ཀྱི་དོན་མཐར་
ཕྱིན་པར་མཛད་དེ། དེ་ཡང་སྐུ་སྐྱེ་བ་བཞེས་པ་དང་། བསྟན་པ་སྤེལ་བ་དང་། འགྲོ་
བ་དྲངས་པ་རྣམས་རིམ་པར་རྫོགས་ནས། བཀྲ་ཤིས་དགའ་བདེ་དཔལ་འབར་གྱི་
མཛད་པའི་དུས་སུ། རྒྱལ་པོ་ཧོས་རིགས་ཀྱི་བུ་མོ་ཧོས་བཟའ་རྒྱལ་མེད་མ་ལ་སོགས།
སུམ་བརྒྱ་དྲུག་ཅུ་བཞེས་ནས། རྒྱལ་པོའི་ཁབ་གསས་མཁར་ཁྲི་སྨོན་རྒྱལ་བཞད་ཀྱི་སྒོ་
དྲུང༌། གྲོང་ཁྱེར་ཆེན་པོ་ངོ་མཚར་ལྟད་མོ་ཅན་དུ་ཆག་ཕེབས་ཏེ། དགའ་བདེ་དང་
42



མདོ་སྡེ།
ཁབ་ཀྱི་དམ་པ་བཞེས་པའི་མདོ།
དཔལ་འབར་ཕུན་སུམ་ཚོགས་པར་མཛད་དོ། །
དེ་ནས་ཡང་འགྲོ་བ་འདུལ་བ་དང་། ཁབ་ཀྱི་དམ་པ་བཞེས་པ་སྟབས་གཅིག་བྱུང་
བས། དེ་ཡང་སྟོན་པས་འདུལ་བའི་ཞིང་ཁམས་ཇི་ལྟར་དུ་འདུལ་ཞིང་བསྟན་པ་ཆག་
ཕེབས་ན། སྤྱིར་ནི་སྟོང་གསུམ་གྱི་སྟོང་མི་མཇེད་ཀྱི་འཇིག་རྟེན་ལྷོ་འཛམ་བུ་གླིང་བྱེ་
བ་ཕྲག་བརྒྱ་རུ། སྤྲུལ་སྐུ་བྱེ་བ་ཕྲག་བརྒྱ་རུ་སྤྲུལ་ནས། བསྟན་པ་ཆག་ཕེབས་པ་རུ་
མཛད་དོ། །དེ་བཞིན་དུ་འགྲོ་བ་རིགས་དྲུག་གི་གནས་སུ། འདུལ་བ་ཐབས་ཀྱི་གཤེན་
དྲུག་ཏུ་སྤྲུལ་ནས། བསྟན་པ་ཆག་ཕེབས་པ་རུ་མཛད་དོ། །སྒོས་སུ་ཚངས་རྒྱུང་ཉི་ཤུ་
རྩ་ལྔ་བརྩེགས་པའི་དབུ་མ་རུ། བསྟན་པ་སྲིད་པ་གསུམ་ལ་བསྒྲག་པའི་ཕྱིར་དུ། ལྷ་
ཀླུ་མི་གསུམ་གྱི་གནས་སུ་སྐུ་ངོ་བོ་ཉིད་ཀྱིས་ཞབས་བཅགས་ཏེ། བསྟན་པ་ཆག་ཕེབས་
པ་རུ་མཛད་དོ། ། །
དེ་ནས་ཡང་དུས་དང་གནས་སྐབས་ཀྱི་ཆ་ལ། རི་རབ་རི་བདུན་རོལ་མཚོ་གླིང་
བཞི་རུ་ཞབས་ཀྱིས་བཅགས་ནས། སྟོན་པ་ཆག་ཕེབས་པ་དང་། བོན་གྱི་འཁོར་ལོ་
བསྐོར་བ་རུ་དགོངས་ཏེ། རི་གཡུང་དྲུང་དགུ་བརྩེགས་ཀྱི་ལྷོ་ནུབ། རྒྱལ་པོའི་ཁབ་
གྲོང་ཁྱེར་ཆེན་པོ་དབང་ལྡན་བཀོད་པའི་དབུས་དཀྱིལ། ཕོ་བྲང་ཆེན་པོ་ཐུགས་རྗེ་
རང་འབྱུང་གི་རྩེ་མོ་ལ་བྱོན་ནས། འཁོར་དུ་གཏོགས་པའི་གཤེན་རབ་གཡུང་དྲུང་
སེམས་དཔའ་རྣམས་དང་ཐབས་ཅིག་ཏུ་བཞུགས་ཏེ། ཡིད་ཀྱི་ཁྱེའུ་ཆུང་ལ་བཀའ་
སྩལ་པ། མི་རྗེ་དབང་པོ་སྲིད་པའི་སྲས། བྱམས་པའི་བློ་མྱུར་ཤེས་རབ་ཕུལ། ཡིད་ཀྱི་
ཁྱེའུ་ཆུང་རྫུ་འཕྲུལ་ཅན། ཁྱེད་ནི་བདག་གི་ཐབས་མཆོག་སྟེ། འགྲོ་བ་དྲངས་པའི་ཐོག་
མར་བྱུང་། ད་ཡང་འགྲོ་བ་འདུལ་བའི་ཕྱིར། གཡུ་འབྲུག་སྔོན་པོའི་རྟ་ལ་ཞོན། གར་
ཆེན་གསས་ཀྱི་ཡུལ་དུ་སོང་། གསས་ཆེན་རིགས་ལྔ་སྤྱན་དྲོངས་འཚལ། རིགས་ལྔ་
གསས་ལ་མཆོད་འབུལ་ཞིང་། སྒོ་བཞི་མཛོད་ལྔའི་གཉེར་དཔོན་ཞུས། ཚངས་རྒྱུང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
རྡུལ་མེད་འཇིག་རྟེན་གྱི། ཕྱོགས་བཞི་དབུས་ལྔར་བོན་འཁོར་བསྐོར། གཡུང་དྲུང་
བསྟན་པ་ཆག་ཕེབས་བྱ། ཤིན་ཏུ་མྱུར་མགྱོགས་རྫུ་འཕྲུལ་བསྐྱེད། ཅེས་གསུངས་ནས་
བཀའ་སྩལ་པས། ཡིད་ཀྱི་ཁྱེའུ་ཆུང་ཡང་། ཡི་གེ་འཕྲུལ་གྱི་སླག་པ་གོན། མགྱོགས་
པ་གཡུ་འབྲུག་རྟ་ལ་ཞོན། ཀུན་ཏུ་འཁོར་འཁོར་ལྡིང་ལྡིང་ནས། རི་རབ་རི་ཡི་ཡང་
ཐོག་གི། གར་ཆེན་གསས་ཀྱི་ཡུལ་དུ་སོང་། གསས་ཆེན་རིགས་ལྔའི་མདུན་དྲུང་དུ།
ཏིང་ངེ་འཛིན་གྱིས་མཆོད་པ་འབུལ། པུས་བཙུགས་ཐལ་སྦྱར་ཞུས་པའི་མདོ། ཨེ་
མ་རིགས་ལྔ་གསས་ཀྱི་རྗེ། བོན་ཉིད་ངང་ལ་ལོངས་སྤྱོད་རྫོགས། འགྲོ་བའི་དོན་དུ་
སྤྲུལ་པར་བསྟན། ལྷ་དང་གསས་དང་དབལ་དང་གསུམ། མི་སྨྲ་གཤེན་དང་རྣམ་
པ་དྲུག །བསྟན་པ་གཅིག་ལ་གནས་པ་ལགས། བདག་ནི་ཡིད་ཀྱི་ཁྱེའུ་ཆུང་། འཛམ་
གླིང་སོག་ཁའི་གནས་མཆོག་ནས། སྤྲུལ་སྐུ་སྟོན་པ་གཤེན་རབ་ཀྱིས། གསས་ལྔ་སྤྱན་
འདྲེན་བཏང་བ་ལགས། མ་ཐོགས་མྱུར་དུ་གཤེགས་པར་ཞུ། དེ་སྐད་ཞུས་ནས་གུས་
པ་འབུལ། དེ་ལ་གསས་ཆེན་རིགས་ལྔ་ཡང་། འགྲོ་བའི་དོན་ལ་དགོངས་ཤིང་། དུས་
དང་སྐབས་ལ་བབས་པར་གཟིགས་ནས། ཐུགས་རྗེ་རྫུ་འཕྲུལ་གྱིས་རྟ་ལྔ་ལ་བཅིབས་
ཏེ། འཁོར་ལྷ་སྲས་ལྕམ་དྲལ་ཁྲི་དྲུག་སྟོང་དང་བཅས་ནས། ནམ་མཁའ་ལ་གཞའ་
འོད་འཐིབས་པའི་གུར་ནང་ནས། མེ་ཏོག་གི་ཆར་དང་འགྲོགས་ཏེ། ལྷོ་འཛམ་བུ་གླིང་
གི་སོག་ཁ། གནས་མཆོག་དམ་པ་འོལ་མོ་གླིང་ཆེན་གྱི་དབུས་དཀྱིལ། གཤེན་གྱི་ཕོ་
བྲང་ཐུགས་རྗེ་རང་འབྱུང་གི་རྩེ་མོར་ཕེབས་སོ། །
དེ་ལ་སྟོན་པ་འཁོར་དང་བཅས་པ་རྣམས་ཀྱིས་ཀྱང་། བླ་ན་མེད་པའི་མཆོད་པ་
རྒྱ་ཆེན་པོ་བཤམས་ནས་ཕུལ་ཏེ། ཀུན་གྱིས་བསྐོར་བ་ནི་བྱས། ལྷ་ཕྱག་ནི་འཚལ།
མཆོད་པ་ནི་ཕུལ། མེ་ཏོག་ནི་གཏོར་ནས། སྟོན་པས་གསོལ་པ། ཨེ་མ་ཧོ། བོན་ཉིད་
དབྱིངས་ནས་ལྷུན་གྱིས་གྲུབ་པའི་ལྷ། རང་བཞིན་མཁའ་ལ་ཐུགས་རྗེ་སྤྲུལ་པ་གསས།
44



མདོ་སྡེ།
ཁབ་ཀྱི་དམ་པ་བཞེས་པའི་མདོ།
རྫུ་འཕྲུལ་ཀློང་དུ་སྤྲུལ་པ་འབར་བའི་དབལ། ཞིང་ཁམས་གནས་ལྔ་རྣམ་པར་དག་
པའི་ཞིང་། རྒྱལ་བ་རིགས་ལྔ་ལོངས་སྤྱོད་རྫོགས་པའི་སྐུ། གྲགས་པའི་གསུང་ལྔ་རང་
བཞིན་མེད་པའི་གསུང་། ཡེ་ཤེས་ལྔ་ལྡན་འཁྲུལ་པ་མེད་པའི་ཐུགས། ཕུན་ཚོགས་ལྔ་
ལྡན་ལེགས་པའི་ཡོན་ཏན་ཚོགས། ལས་བཞི་རྒྱུན་ལྔ་ཕྲིན་ལས་གྲུབ་པའི་ཐབས། བདེ་
ཆེན་རིགས་ལྔ་རྣམ་པར་དག་པའི་འཁོར། འབྱུང་བ་རྣམ་ལྔ་ཤེས་རབ་སྦྱོང་བའི་ཡུམ།
གསས་ཆེན་རིགས་ལྔའི་སྐུ་ལ་གུས་པས་བསྟོད། དབྱིངས་དང་ཡེ་ཤེས་ཐབས་དང་
ཤེས་རབ་དང་། བྱིན་རླབས་ཐུགས་རྗེ་སྤྲུལ་པའི་འོད་ཟེར་གྱིས། ལྷ་དང་སྲིད་པ་འགྲོ་
བ་འདུལ་བའི་གཤེན། བསྟན་པ་གཅིག་ལ་ཤིན་ཏུ་གནས་པ་ལགས། ད་ཡང་འགྲོ་བ་
སེམས་ཅན་དོན་ཆེད་དུ། ཐབས་དང་ཐུགས་རྗེ་ཟུང་དུ་འབྲེལ་ནས་སུ། སེམས་ཅན་
འགྲོ་བའི་དོན་ལ་དགོངས་པར་ཞུ། སྒོ་བཞི་མཛོད་ཀྱི་གཉེར་དཔོན་མཛད་ནས་སུ།
རྒྱུ་དྲུག་འཁོར་བའི་ལམ་ལྔ་གཅད་དུ་གསོལ། ཞེས་གསོལ་ནས་གུས་པར་འདུད་དོ། །
དེ་ལ་གསས་ཆེན་རིགས་ལྔས་བཀའ་སྩལ་པ། ལེགས་སོ་ལེགས་སོ་འགྲོ་བའི་དཔལ་
མགོན་ལེགས། ཨུད་འབར་གླིང་འཁྲུངས་རང་འབྱུང་སངས་རྒྱས་སྐུ། བསྐལ་སྟོང་
སངས་རྒྱས་ཀུན་གྱི་ཐུ་བོ་སྲས། སྔོན་ཀྱང་སེམས་ཅན་དོན་མཛད་ངོ་མཚར་ཆེ། ད་
ཡང་མཛད་པ་བཅུ་གཉིས་མཐར་དབྱུང་ཞིང་། གདུལ་དཀའ་འདུལ་ཞིང་བསྟན་པ་
སྤེལ་བར་འཐད། སྤྲུལ་པའི་སྐུ་ལ་ཐོགས་ཆགས་མེད་ནས་སུ། སྟོང་གསུམ་སྐད་གཅིག་
ཡུད་ཀྱིས་འཁོར་ལགས་ཀྱང་། འགྲོ་བ་རང་མཐུན་ཆ་ལུགས་བསྟན་པའི་ཕྱིར། ཆིབས་
ཀྱི་ཁ་ལོ་གཤེན་གྱི་རྟ་བདུན་ལ། ཟ་འོག་འཇམ་སྟན་དར་གྱི་འབོལ་བརྩེགས་དང་།
གསེར་སྒ་གཡུ་སྲབ་རྒྱན་དང་ཆས་པར་མཛོད། གཏོ་དཔྱད་སྒྲོམ་བུ་ཟུང་གསུམ་ཡ་
དྲུག་ཁོལ། སྡེ་བཞི་ཡ་བརྒྱད་སྐུ་ཡི་འཁོར་དང་ཆོས། ཡིད་ཀྱི་ཁྱེའུ་ཆུང་གཤེགས་པའི་
སྣ་དྲོངས་ལ། ཚངས་པ་གཙུག་ཕུད་གཤེགས་པའི་ཤུལ་མཚོན་ནས། ལྷ་ཀླུ་མི་དང་
45



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གསུམ་གྱི་གནས་མཆོག་དང་། རི་རབ་གླིང་བཞིར་ཞབས་ཀྱིས་བཅགས་ནས་སུ། ཉི་
མ་ཕྱོགས་བཞིར་བསྟན་པ་སྤེལ་བར་མཛོད། བདག་ཅག་ལྷ་གསས་དབལ་ཀྱང་མཐུ་
སྟོབས་བསྐྱེད། མི་སྣང་མི་མངོན་དབྱིངས་ནས་ཐུགས་དགོངས་ཤིང་། གཤེན་རབ་
མཐུ་དང་དཔུང་ལ་གཤེགས་ནས་ཀྱང་། ཞི་བ་ལས་ཀྱིས་ཉོན་མོངས་སྤ་བཀོང་ཞིང༌།
འབར་བའི་ཁྲོ་བོས་ལོག་ལྟ་ཚར་གཅོད་བྱ། ཞེས་གསུངས་ནས། རང་བཞིན་སྤྲུལ་པའི་
ཆིབས་ལྔ་གནང་སྟེ། ལྷ་རྟ་ཀེ་རུ་སྙན་དཀར་དང༌། གར་རྟ་འཕྱོ་བ་དུང་མདོག་དང་།
རྒོད་རྟ་ལྡིང་བ་གསེར་ལོ་དང༌། གསས་རྟ་མཚལ་བུ་བང་ཆེན་དང་། གནམ་རྟ་གྱི་
ལིང་འགྲོས་ཆེན་དང་ལྔ་སྟོན་པའི་ཆིབས་སུ་ཕུལ་ལོ། ། །
དེ་ནས་གསས་ཆེན་རིགས་ལྔས་ཀྱང་། འགྲོ་བ་འདུལ་བའི་ལུང་བསྟན་ནས། ལྷ་
དང་གཤེན་དང་སྲིད་པ་གསུམ། བསྟན་པ་གཅིག་ལ་གནས་པའི་གཉེར་དུ་བཞེས་
ནས། གར་ཆེན་གསས་ཀྱི་ཡུལ་དུ་གཤེགས་སོ། །དེ་ནས་སྟོན་པ་ཡང་འགྲོ་བ་འདུལ་
བའི་སྐབས་ལ་བབས་པ་དང་། བསྟན་པ་གླིང་བཞིར་བཞག་པར་དགོངས་ནས།
སྤྲུལ་པའི་སྐུ་ལ་ཐོགས་པ་མི་མངའ་ཞིང་། རྫུ་འཕྲུལ་གོམ་པས་མཁའ་ལ་བགྲོད་
ལགས་ཀྱང་། འགྲོ་བ་རང་མཐུན་ཆ་ལུགས་བསྟན་པའི་ཕྱིར། ཡང་དག་གཤེན་གྱི་རྟ་
བདུན་དང་ཆས་ཏེ། དེ་ཡང་རང་བཞིན་སྤྲུལ་པའི་ཆིབས་ལྔ་དང་། དབང་རྟ་སྤྲིན་གྱི་
ཤུགས་ཅན་དང་། འབྲུག་རྟ་སྔོན་པོ་དང་རྟ་བདུན་ཏེ། ཡང་དག་གཤེན་གྱི་རྟ་བདུན་
ལ། ཟ་འོག་དར་གྱི་འབོལ་སྟན་དང་། གསེར་སྒ་གཡུ་སྲབ་རྒྱན་དང་ཆས་པ་རུ་བྱས་
ནས་སྟོན་པའི་ཆིབས་སུ་མཛད་དོ། །གཏོ་དཔྱད་རྩིས་དང་ལྷ་སྨན་གཤེན་གསུམ་གྱིས།
སྒྲོམ་བུ་ཟུང་གསུམ་ཡ་དྲུག་ནི་བཀལ། འཁོར་དུ་གཏོགས་པའི་གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ་གཏོ་བུ་དཔྱད་བུ་དང་། ཡིད་ཀྱི་ཁྱེའུ་ཆུང་
དང༌། ཚངས་པ་གཙུག་ཕུད་དང་། མོ་བ་ཀུན་ཤེས་ཐང་པོ་དང་། དེ་ལ་སོགས་པའི་
46



མདོ་སྡེ།
ཁབ་ཀྱི་དམ་པ་བཞེས་པའི་མདོ།
གཤེན་རབ་གཡུང་དྲུང་སེམས་དཔའ་ཁྲི་དྲུག་སྟོང་དང་། ལྔ་སྟོང་ལྔ་བརྒྱ་དང༌། སུམ་
བརྒྱ་དྲུག་ཅུ་དང་། ཕྱི་འཁོར་དང་ནང་འཁོར། བསམ་གྱིས་མི་ཁྱབ་པ་དང་བཅས་
ནས་རི་རབ་གླིང་བཞི་རུ་གཤེགས་ཏེ། དེའི་དུས་སུ་འཇིག་རྟེན་གྱི་ཁམས་ཀྱང་། གཡོ་
གཡོའོ་རབ་ཏུ་གཡོའོ། །འགུལ་འགུལ་ལོ་རབ་ཏུ་འགུལ་ལོ། །འུར་འུར་རོ་རབ་ཏུ་འུར་
རོ། །ཐུག་ཐུག་གོ་རབ་ཏུ་ཐུག་གོ །ཆེམས་ཆེམས་སོ་རབ་ཏུ་ཆེམས་སོ། །མེར་མེར་རོ་
རབ་ཏུ་མེར་རོ། །ལྡེག་ལྡེག་གོ་རབ་ཏུ་ལྡེག་གོ །ནམ་མཁའ་ལས་གསལ་བའི་འོད་མང་
པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་སོ། །ས་གཞི་ལ་མཛེས་པའི་མེ་
ཏོག་མང་པོ་སྐྱེས་སོ། །དེ་ལྟར་དུ་སྒྲ་སྙན་པ་དང་། འོད་གསལ་བ་དང་། ངོ་མཚར་
གྱི་རོལ་མོ་དང་བཅས་ཏེ། མེ་ཏོག་གི་ཆར་མངོན་པར་འགྲོགས་ནས། སྟེང་གི་ལྷ་དང་།
འོག་གི་ཀླུ་དང་། བར་གྱི་མི་རྣམས་ཀྱིས་རོལ་མོ་དང་མདུན་ནས་བསུས་ཏེ། ཤར་ལུས་
འཕགས་པོའི་གླིང་དུ་གཤེགས་སོ། །དེ་ནས་ཤར་ལུས་འཕགས་པོའི་མི་རྣམས་ཀྱིས་
ཀྱང་། སྟོན་པའི་ཞལ་མཐོང་ནས། བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་
ནི་ཕུལ་བས་དེའི་ཡོན་ཏན་གྱིས། ཤར་གླིང་གི་འཇིག་རྟེན་སྟོང་པ་ཙམ་ཞིག་སངས་
རྒྱས་ཏེ་སོང་ངོ༌། །སླད་ན་ལུས་པ་རྣམས་ལ། བསྟན་པ་རྗེས་སུ་བཞག་པ་ནི། ཤར་
ལུས་འཕགས་པོའི་གླིང་དཀྱིལ་དུ། སངས་རྒྱས་ཀྱི་བསྟན་པ་ཆག་ཕེབས་པའི་གནས།
ངོ་མཚར་ཡངས་པ་ཅན་གྱི་དབུས་དཀྱིལ། རི་བོ་འོད་དེ་ཤན་ཆེན་གྱི་དྲུང༌། སྐྱེད་མོ་
ཚལ་གྱི་དབུས་སུ། གསས་ཁང་གཡུང་དྲུང་ཁྲི་གླིང་ཞེས་བྱ་བ་བཞེངས་སུ་གསོལ་ནས།
ཁྲི་གླིང་གི་རྒྱལ་པོ། གཡུང་དྲུང་འོད་གསལ་ལ་བསྟན་པ་བཞག་སྟེ། འདུལ་བའི་
གཤེན་བ་རབ་གླིང་གཞི་དང་། སྤྲུལ་པའི་གཤེན་འོད་དེ་རྒྱལ་བ་ལ་གཉེར་དུ་གཏད་
དོ། །ཤར་ལུས་འཕགས་པོའི་མི་རྣམས་ལ། སྐྱོབ་པའི་ལྷ་དུང་ཁྱུང་དཀར་པོ་དང་།
མཐུ་སྟོབས་ཀྱི་ལྷ་གར་གསས་བཙན་པོ་མཆོད་ཅིང་བསྒོམ་པའི་ལུང་ཕོག །བསླབ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བྱའི་བོན་ལ་ལས་སུ་ཆུ་སྦྱིན་དང་སྨོན་ལམ་འདེབས་ཤིང་། བཟོད་པ་བསྒོམ་པ་དང་།
སེམས་བསྐྱེད་མ་བཞིའི་བོན་གཏན་ལ་ཕབ་སྟེ། བསྟན་པ་བཞག་གོ །
དེ་ནས་ཡང་སྟོན་པ་འཁོར་དང་བཅས་པ་རྣམས། བྱང་སྒྲ་མི་སྙན་གྱི་གླིང་དུ་
གཤེགས་སོ། །དེ་ལ་བྱང་སྒྲ་མི་སྙན་གྱི་མི་རྣམས་ཀྱང༌། སྟོན་པའི་ཞལ་མཐོང་ནས།
བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། དེའི་ཡོན་ཏན་གྱིས། བྱང་
གླིང་གི་འཇིག་རྟེན་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །དེ་ནས་སླད་ན་ལུས་པ་
རྣམས་ལ། བསྟན་པ་རྗེས་སུ་བཞག་པ་ནི། བྱང་སྒྲ་མི་སྙན་གྱི་གླིང་དཀྱིལ་དུ། སངས་
རྒྱས་ཀྱི་བསྟན་པ་ཆག་ཕེབས་པའི་གནས། དབང་སྒྱུར་སྙན་པ་ཅན་གྱི་དབུས་དཀྱིལ།
རི་བོ་སྒྲ་སྙན་ཏ་ལའི་དྲུང་དུ། དཔག་བསམ་ལྗོན་པའི་ཚལ་དུ། གསས་ཁང་འཁོར་
ལོ་གླིང་ཆེན་ཞེས་བྱ་བ་བཞེངས་སུ་གསོལ་ནས། སྒྲ་མི་སྙན་གྱི་རྒྱལ་པོ་འཁོར་ལོ་འོད་
གསལ་ལ་བསྟན་པ་བཞག་སྟེ། འདུལ་བའི་གཤེན་བ་རབ་གླིང་རྩོལ་དང་། སྤྲུལ་པའི་
གཤེན་བྱམས་པ་མི་ཆུང་ལ་གཉེར་དུ་གཏད་དོ། །བྱང་སྒྲ་མི་སྙན་གྱི་མི་རྣམས་ལ།
སྐྱོབ་པའི་ལྷ་ཏིང་རྩེ་སྒྲ་རྒྱལ་དང་། མཐུ་སྟོབས་ཀྱི་ལྷ་རྒོད་གསས་ཁམ་པ་མཆོད་ཅིང་
བསྒོམ་པའི་ལུང་ཕོག །བསླབ་བྱ་ནི་བོན་ལ་རྩི་ཤིང་དང་བྱོལ་འདེབས་ཤིང་། བྱམས་
དང་སྙིང་རྗེ་བསྒོམ་པ་དང་། ང་བདག་འཛིན་པ་མེད་པའི་བོན་གཏན་ལ་ཕབ་སྟེ་
བསྟན་པ་བཞག་གོ །
དེ་ནས་ཡང་སྟོན་པ་འཁོར་དང་བཅས་པ་རྣམས། ནུབ་བ་ལང་སྤྱོད་ཀྱི་གླིང་དུ་
གཤེགས་སོ། །དེ་ལ་ནུབ་བ་ལང་སྤྱོད་ཀྱི་མི་རྣམས་ཀྱིས་ཀྱང་། སྟོན་པའི་ཞལ་མཐོང་
ནས། བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་བས། དེའི་ཡོན་ཏན་
གྱིས་ནུབ་གླིང་གི་འཇིག་རྟེན་སྟོང་པ་ཙམ་ཞིག་སངས་རྒྱས་ཏེ་སོང་ངོ༌། །དེ་ལ་སླད་ན་
ལུས་པ་རྣམས་ལ་བསྟན་པ་རྗེས་སུ་བཞག་པ་ནི། ནུབ་བ་ལང་སྤྱོད་ཀྱི་གླིང་དཀྱིལ་དུ།
ག་ལ་ར
48



མདོ་སྡེ།
ཁབ་ཀྱི་དམ་པ་བཞེས་པའི་མདོ།
སངས་རྒྱས་ཀྱི་བསྟན་པ་ཆག་ཕེབས་པའི་གནས། ཀུན་ཚིམ་སྦྱིན་པ་ཅན་གྱི་དབུས་
དཀྱིལ། རི་བོ་ན་ནམ་རྩེ་མཐོན་གྱི་དྲུང༌། འདམ་བུ་མེ་ཏོག་གི་ཚལ་དུ། གསས་ཁང་
རྩེ་གླིང་པདྨ་སྤུངས་པ་ཞེས་བྱ་བ་བཞེངས་སུ་གསོལ་ནས། རྩེ་རྗེ་རྒྱལ་པོ་མེ་ཏོག་ཀུན་
དྷ་མཛེས་ལ་བསྟན་པ་བཞག་སྟེ། འདུལ་བའི་གཤེན་ཁྲི་རྨང་རྒྱལ་བ་དང་། སྤྲུལ་པའི་
གཤེན་འོད་ཆེན་གསལ་སྒྲོན་ལ་གཉེར་དུ་གཏད་དོ། །ནུབ་བ་ལང་སྤྱོད་ཀྱི་མི་རྣམས་
ལ། སྐྱོབ་པའི་ལྷ་ན་ནམ་ཕྱུག་པོ་དང༌། མཐུ་སྟོབས་ཀྱི་ལྷ་གསས་རྗེ་རྨང་པོ། མཆོད་
ཅིང་བསྒོམ་པའི་ལུང་ཕོག །བསླབ་བྱའི་བོན་ལ་ཡོངས་སུ་མར་མེ་དང་མེ་ཏོག་སྤྱོད་
ཅིང་། སེར་སྣ་དང་ཆགས་འཛིན་སྤངས་ཤིང་། སྦྱིན་པ་ཡོངས་སུ་གཏོང་བའི་བོན་
གཏན་ལ་ཕབ་སྟེ་བསྟན་པ་བཞག་གོ ། །
དེ་ནས་ཡང་སྟོན་པ་འཁོར་དང་བཅས་པ་རྣམས། ལྷོ་འཛམ་བུ་གླིང་གི་དབུས་
དཀྱིལ་དུ་གཤེགས་ཏེ། དེ་ལ་ལྷོ་འཛམ་བུ་གླིང་གི་མི་རྣམས་ཀྱིས་ཀྱང་། སྟོན་པའི་ཞལ་
མཐོང་ནས། བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་བས། དེའི་ཡོན་
ཏན་གྱིས། ལྷོ་འཛམ་བུ་གླིང་དཀྱིལ་གྱི་མི་རྣམས། ཤིན་ཏུ་གྲངས་མང་བ་ཞིག་སངས་
རྒྱས་ཏེ་སོང་ངོ༌། །དེ་ལ་སླད་ན་ལུས་པ་རྣམས་ལ་བསྟན་པ་རྗེས་སུ་བཞག་པ་ནི། ལྷོ་
འཛམ་བུ་གླིང་གི་དབུས་དཀྱིལ་དུ། སངས་རྒྱས་ཀྱི་བསྟན་པ་ཆག་ཕེབས་པའི་གནས།
ཞང་ཞུང་གི་ཡུལ་པདྨ་རྒྱས་པའི་དབུས་དཀྱིལ་དུ། རི་བོ་གངས་ཆེན་ཏི་སེའི་དྲུང་། དྲི་
ཞིམ་ངད་ལྡན་གྱི་ཚལ་དུ། གསས་ཁང་རིན་ཆེན་རྩེ་གླིང་ཞེས་བྱ་བ་བཞེངས་སུ་གསོལ་
ནས། ཞང་ཞུང་གི་རྒྱལ་པོ་ཧོས་རྗེ་ཁྲི་ཝེར་ལ་བསྟན་པ་བཞག་སྟེ། འདུལ་བའི་གཤེན་
ལྡེ་བོ་གསུང་ཆེན་དང་། སྤྲུལ་པའི་གཤེན་ཐེག་དགུ་གཙུག་གཤེན་ལ་གཉེར་དུ་གཏད་
དོ། །ལྷོ་འཛམ་བུ་གླིང་གི་མི་རྣམས་ལ། སྐྱོབ་པའི་ལྷ་ཁྲི་ཤེས་དཀར་པོ་དང་། མཐུ་
སྟོབས་ཀྱི་ལྷ་གནམ་གསས་དབྱིངས་རུམ། མཆོད་ཅིང་བསྒོམ་པའི་ལུང་ཕོག །བསླབ་
49



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བྱའི་བོན་ལ་ཡས་སུ་མཆོད་སྦྱིན་གྱི་གཏོར་མ་གཏོང་ཞིང་། ཐེག་པ་རིམ་དགུའི་བོན་
གཏན་ལ་ཕབ་སྟེ་བསྟན་པ་བཞག་པའོ། །
དེ་ནས་ཡང་སྟོན་པ་འཁོར་དང་བཅས་པ་རྣམས། གླིང་བཞི་ཉི་མ་ཕྱོགས་བཞི་རུ།
ཞབས་ཀྱིས་བཅགས་ཤིང་བསྟན་པ་བཞག་ནས། སླར་འོལ་མོ་གླིང་ཆེན་གྱི་རྒྱལ་ས་
བར་པོ་སོ་བརྒྱད་དུ་བྱོན་ནས། སྟེང་གི་ལྷ་དང་། འོག་གི་ཀླུ་དང་། བར་གྱི་མི་དང་།
འཁོར་སྡེ་བཞི་ཡ་བརྒྱད་དང་། ལྷ་ཀླུ་མི་གསུམ་གྱི་སློབ་མ་རྣམས་ཚོགས་ཏེ། དགའ་
སྟོན་དང་མཆོད་པ་རྒྱ་ཆེན་པོ་རུ་བྱས་སོ། །དེ་ནས་རི་གཡུང་དྲུང་དགུ་བརྩེགས་ཀྱི་ལྷོ་
གླིང་། རྩྭ་མེ་ཏོག་སྣ་ཚོགས་ཀྱི་ཚལ་ལ་བྱོན་ནས། གསལ་བ་འོད་ཀྱི་ཧོས་གུར་ནི་ཕུབ།
རིན་ཆེན་མཛེས་པའི་ཁྲི་ནི་བཏེག །དུང་གི་གནམ་ཡོལ་དཀར་པོ་ལ། གཡུའི་རི་མོ་
བཀྲ་བ་ནི་བྲེས། ཟ་འོག་བེར་ཁྱིམ་གྱི་དབུ་གདུགས་ནི་ཕུབ། ན་ནམ་གྱི་འབོལ་གདན་
ནི་བཏིངས་ནས། སྟོན་པའི་སྒྲོན་མ་བཞུགས་སུ་གསོལ་ཏེ། འཁོར་དུ་གཏོགས་པའི་
གཡུང་དྲུང་སེམས་དཔའ་རྣམས་ལ། འཕྲུལ་ངག་བདེན་པའི་བོན་བསྟན་པ་དང་།
སྲས་གཏོ་བུ་འབུམ་སངས་དང་ཐེ་ཚོམ་གཅོད་ཅིང་བཞུགས་སོ། ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་གླིང་ཆེན་གྱི་ལྷོ་ཕྱོགས།
ཡུལ་ཁྲི་ཐང་འབྱམས་པའི་གླིང་། གྲོང་ཁྱེར་ཆེན་པོ་ལྷུན་གྲུབ་འདུས་པའི་དཀྱིལ་
དུ། སྐུ་མཁར་སྟོང་རི་འབུམ་གླིང་གི་ནང་ན། སྔོན་གདུང་རྒྱུད་ཀྱི་རྒྱལ་པོ། དཔའ་
འོ་རིན་ཆེན་འབར་བའི་གདུང་རྒྱུད་ལ། དཔའ་བོ་དབང་ལྡན་འབར་སྒྲོན་བྱ་བ་
དང་རྒྱལ་པོ་ཀ་དྷ་ལ་གསེར་གྱི་དབང་ཡིག་ཅན་གྱི་ལྕམ་མོ། །རྒྱལ་མོ་གསེར་སྒྲོན་མ་
གཉིས་བཤོས་པ་ལས། སྲས་རྒྱལ་བུ་ཞིག་བྱུང་སྟེ། རྒྱལ་བུ་དེ་ནི། ཤིན་ཏུ་སྐྱེས་ལེགས་
ལ་གཟུགས་བཟང་བ། མཚན་མཁན་བྲམ་ཟེས་བརྟགས་པས། སྐྲ་མཚམས་མཐོ་
བ། སྨིན་མཚམས་འབྲེལ་བ། དཔྲལ་ཞིང་ཆེ་བ། སྤྱན་མིག་བཀྲ་བ། སྙན་ཤལ་རིང་
50



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ནལ་གང
བ། ཤངས་སྒོ་སྙོམས་པ། ཞལ་རས་སྨུག་པ། དུང་སོ་འཁོར་བ། སྨ་ར་འཁྱུག་པ། སྐེ་
མགུལ་གདེངས་པ། དཔུང་སོག་ཟླུམ་པ། ཕྱག་ཞབས་རྫབ་པ། ཡན་ལག་རགས་པ།
ལྷུ་ཚིགས་དྲང་བ། སེན་མོ་དམར་བ། དེ་ལྟ་བུའི་མི་རྒྱལ་རྒྱུད་མའི་བུ། བསམ་པའི་བློ་
ལ་ཤེས་རབ་ཀྱི་མེ་འབར་བ་སྣང་བས་མིང་དང་མཚན་ཀྱང་། རྒྱལ་པོ་འབར་བའི་སྒྲོན་
མ་ཅན་ཞེས་བྱ་བར་བཏགས་སོ། །དེ་ལ་བྲམ་ཟེས་ཀྱང་། རང་རེའི་རྒྱལ་བུ་འདིའི་རིང་
ལ་རྒྱལ་ཁམས་ཁྲི་ཐང་འབྱམས་པ་ཡང་དར་ལ་རྒྱས་པ་དང་། ལས་དགེ་བ་ལ་སྤྱོད་པ་
དང་། རྒྱལ་པོ་ཡོད་པའི་དཔོ་ཡི་གདུང་རྒྱུད་ལ། འདི་ལས་བསོད་ནམས་ཆེ་བ་ནི་མ་
མཆིས་པ་ཞིག་འོང་བར་འདུག་གོ །ཞེས་ཟེར་ནས་ཁ་མར་བཟང་པོ་བཏགས་ཏེ། ཀུན་
གྱིས་ཞབས་ནས་འདེགས་སོ། །
དེའི་ཚེ་རྒྱལ་བུ་དེ་ལ་ཁབ་ཀྱི་བཙུན་མོ་ནི། ཡུལ་དེའི་ཤར་ཕྱོགས་ན། སྨྲ་མི་གྲོང་
བདུན་གྱི་དབུས་སུ། སྨྲ་རྗེ་རྒྱལ་པོའི་སྲས་མོ། སྨྲ་བཟའ་གུང་བཙུན་མ་ཁབ་ཏུ་བཞེས་
ནས། སྟང་དང་དབྱལ་དུ་འཚོས་པ་ལ། སྲས་ལྕམ་དྲལ་གསུམ་བལྟམས་ཏེ། དཔོ་རྗེ་
ཐང་པོ་དང་། དཔོ་བུ་ལག་ངན་དང་། དཔོ་བཟའ་ཐང་མོ་དང་གསུམ་དུ་བལྟམས་
ཏེ། དེ་ལ་བསོད་ནམས་དང་། ལོངས་སྤྱོད་དང་། མངའ་དབང་ནི་འདི་ལྟར་དུ་ཡོད་
དོ། །ཡུལ་ཁྲི་ཐང་འབྱམས་པ་ལ། ཕྱི་གླིང་དང་ནང་གླིང་བར་གླིང་གསུམ་དུ་ཡོད་དེ།
ཕྱི་གླིང་ལ་འབངས་ཀྱི་ཞིང་ས་གྲོང་དང་གྲོང་རྡལ་བརྒྱ་རྩ་བརྒྱད་དུ་ཡོད་དོ། །གྲངས་
ནི་མང་ཉུང་ངེས་པ་མེད་པ་རུ་གནས་སོ། །བར་གླིང་ལ་བློན་གྱི་ཞིང་ས་གླིང་བརྒྱད་དུ་
ཡོད་དེ། འབུམ་ཕྲག་དྲུག་ཅུ་རྩ་བཞི་རུ་སྐྱོང་ངོ༌། །ནང་གླིང་རྒྱལ་ས་ལྷུན་གྲུབ་འདུས་
པ་ལ། འབུམ་ཕྲག་བཅུ་དྲུག་ཏུ་ཡོད་དེ། དེ་ལ་ཕྱི་བློན་དང༌། ནང་བློན་དང་། བར་
བློན་དང་། འཕྲིན་པ་དང་། དམག་གི་དེད་དཔོན་དང་། ཚོང་གི་དེད་དཔོན་དང་།
ཁྲིམས་ཀྱི་ལས་དཔོན་དང་། ཕྱི་འཁོར་དང་། ནང་འཁོར་དང་། བར་འཁོར་དང་།
དl



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལྟས་མཁན་གྱི་བྲམ་ཟེ་དང༌། རྒྱལ་གྱི་སྐུ་སྲུང་དང༌། བློན་གྱི་སྐུ་འཚོ་བ་ལ་སོགས་
མངའ་དབང་ཕུན་སུམ་ཚོགས་པ་དང་ལྡན་ནོ། །གཞན་ཡང་ལས་དགེ་བ་ལ། ཡིད་
གཞུངས་པར་སྤྱོད་ཅིང་། ཡབ་མེས་གང་དང་ཡང་མི་འདྲ་བར། ལྷོ་ཕྱོགས་ཀྱི་རྒྱལ་
ཁམས་ནས། མཐའི་གླིང་ལ་སོགས་པ་ཡང་འདུན་པ་དང་གུས་པར་འདུད་དོ། །རྒྱལ་
པོ་ཡབ་ཡུམ་ནི་ཚེའི་དུས་བྱས་ནས། གནམ་དང་དགུང་ལ་གཤེགས་སོ། །རྒྱལ་བུ་
བློན་འཁོར་ནི། ཤིན་ཏུ་ཡང་ཕུན་སུམ་ཚོགས་ཤིང་། མངའ་དབང་དར་རྒྱས་སུ་
གནས་སོ། །
དེའི་ཚེ་དེའི་དུས་ན། ཡུལ་དེའི་ནུབ་ཕྱོགས་སུ་ཡུལ་ཕྲ་མོ་གླིང་དྲུག་ཞེས་བྱ་བའི་གླིང་
གཅིག་ན། སྐུ་མཁར་འཕྱོ་ར་རྩེ་བརྒྱད་ཀྱི་ནང་དུ། རྒྱལ་པོ་ཕྲ་མོ་ཁྲི་འོད་ལ། རྒྱལ་བུ་
ཁྲི་ཤང་བྱ་བ་ཤིན་ཏུ་མཚན་དང་ལྡན་པ་ཞིག་ཡོད་པ། འདུ་བའི་ནད་ཀྱིས་ཟིན་ཅིང་
ཅི་བྱས་ཅིས་མ་ཕན་པ་ལ། མོ་བ་སྡིག་ང་སྡིག་ལོམ་བྱ་བ་དང་། བོན་པོ་སྤ་གྱིམ་ཤང་
གོང་གོང་བྱ་བ་དང་། མོ་བོན་རྫུན་དུ་སྨྲ་བ་གཉིས་ཀྱིས། གཏོ་དང་དཔྱད་དུ་བྱས་
པ་ལ། རྒྱལ་པོ་ཁྲི་འོད་ཀྱིས་སྨྲས་པ། མོ་བོན་ལགས། ཕྲ་མོ་གླིང་དྲུག་གི་ཡུལ་འདི་
ན། ངེད་ཅག་རྒྱལ་ཕྲན་སྡེ་དྲུག་དུ་ཡོད་པ་ལ། བདག་ལས་ཤིན་ཏུ་རྨང་པ་མེད་ཅིང་།
རྒྱལ་བུ་འདི་ལས་མེད་པས། འདི་ལ་གཞན་དག་གིས་མོ་གཏོ་དང༌། སྨན་དཔྱད་གང་
བྱས་ཀྱང་མ་ཕན་ན། ཁྱེད་གཉིས་ཀྱིས་ཕན་པའི་ཐབས་ཤིག་འདུག་ན། བདག་གི་
རྒྱལ་སློད་ཀྱི་ཕྱེད་འདི་ཁྱེད་ཉིད་ལ་སྟེར་རོ། །ཞེས་སྨྲས་པས། ཁོང་གཉིས་ཀྱི་ཤིན་ཏུ་ཟ་
འདོད་པའི་དབང་གིས། གཅིག་གསོད་གཅིག་གསོ་ཡི་བོན་བྱས་ཏེ། རྒྱལ་བུ་ལ་བྲན་
གྱིས་སྙིང་པོ་བྲན་ཕྲུག་ཁྲི་ཤེས་བྱ་བ་ཞིག་ཡོད་པ་རྒྱལ་བུའི་གླུད་དུ་བཏང་ན་ཕན་ནོ་
ཞེས་ཟེར་བ་ལ། དེ་ལ་རྒྱལ་བུ་ནད་པ་ནི་ཤིན་ཏུ་ཡང་མ་དགའ་སྟེ། རང་སྲོག་ལ་ཐུག་
པ་ཙམ་ལས་ཀྱང་ཐུའོ། །བྲན་ཕྲུག་ཁྲི་ཤེས་ནི་ཤིན་ཏུ་ཡང་བཟོད་པ་དང་ལྡན་ཞིང་



མདོ་སྡེ། །
ཁབ་ཀྱི་དམ་པ་བཞེས་པའི་མདོ།
གཞན་དོན་ལ་ལུས་སྲོག་ཀྱང་གཏོང་བར་ནུས་སོ། །རྒྱལ་པོ་ཁྲི་འོད་ནི་རྒྱལ་བུ་ཡང་ཤི་
དོགས་པ་དང་། བྲན་ཕྲུག་ཀྱང་ཤིན་ཏུ་སྙིང་རྗེ་སྟེ། གང་གིས་ཀྱང་བྱ་ཐབས་མ་སྙེད་
དོ། །རྒྱལ་བུའི་མ་ནི་བུ་ཕན་པར་འདོད་ནས་ཤིན་ཏུ་ཡང་མོས་སོ། །བྲན་ཕྲུག་གི་ཕ་
མ་གཉིས་ནི། ཤིན་ཏུ་ཡང་དབང་མེད་པས་བྱ་ཐབས་ཟད་པའོ། །སྲོག་གཅོད་ཀྱི་ཤན་
པ་གྷ་ཧ་དྷ་ནག་པོ་བྱ་བ་ནི། ཤིན་ཏུ་ཡང་བླུན་པ་གཏི་མུག་སྟེ། དགེ་བ་དང་སྡིག་པ་
ངོ་མི་ཤེས་པའོ། །དེར་རྒྱལ་བུ་ནད་པ་ནི་ཤིན་ཏུ་ཡང་མ་དགའ་སྟེ། རབ་ཏུ་བཤོལ་
བས་མ་ཐུབ་པར་མོ་བོན་དང་གྷ་ཧ་དྷ་ནག་པོ་གསུམ་གྱིས། བྲན་ཕྲུག་སྒོ་རུ་ཁྱེར་ནས་
སྙིང་ཕྱུང་སྟེ། རྒྱལ་བུའི་གླུད་དུ་བཏང་ངོ༌། །དེ་ནས་ཁྱིམ་དུ་ཡར་ཕྱིན་པ་དང་། རྒྱལ་
བུ་ནད་པ་ཡང་ཤི་ནས་འདུག་གོ །དེ་ལ་མོ་བོན་ཡང་ཤིན་ཏུ་ངོ་ཚ་ལ་རབ་ཏུ་སྐྱེངས་
ནས། རྒྱལ་མཁར་གྱི་རྩེ་ལ་ལྕེབས་ཏེ་ཤིའོ། །རྒྱལ་པོ་ཡབ་ཡུམ་ཀྱང་མ་ནི་བུ་ཤི་བའི་མྱ་
ངན་གྱིས་དབང་དུ་གྱུར་བ་དང་། ཡབ་ཀྱིས་འཇིག་རྟེན་གྱི་གཏམ་དང་རྣ་ལ་བསམས་
ནས། ཤིན་ཏུ་ཡ་ང་བའི་དབང་གིས་ལྕེབས་ཏེ་ཤིའོ། །དེའི་ཚེ་བྲན་ཕྲུག་གི་ཕ་མ་
གཉིས་ཀྱིས་ཀྱང་། རྒྱལ་པོའི་གདུང་རྒྱུད་ནི་ཆད་ནས། བྲན་མང་ཁ་གཟེ་མ་མཆུ་སྤུན་
རྣམས་འདུས་ཏེ། གྷ་ཧ་དྷ་ནག་པོའི་སྙིང་ཕྱུང་ནས་བསད་དོ། །རྒྱལ་མཁར་གྱི་ནང་
དུ་ཞུགས་ནས། རྒྱལ་ས་བྲན་གྱིས་གཟུང་ནས་འདུག་གོ །དེར་ཡུལ་དེའི་རྒྱལ་པོ་ཕྲ་མོ་
རྣམས་འདུས་ནས། སྐུ་མཁར་འཕྱོ་ར་རྩེ་བརྒྱད་ལ་བསྐོར་ཏེ། ཟླ་བ་གསུམ་དུ་དམག་
མི་དཔུང་དང་བཅས་ནས་འཁྲུག་ཀྱང་མ་ཕབ་བོ། དེར་ཅིས་ཀྱང་ཐབས་ཟད་ནས་
དཔོའུའི་རྒྱལ་ས་ཆེན་པོ་རུ་ཞུ་རུ་འོངས་པས། རྒྱལ་པོ་འབར་བའི་སྒྲོན་མ་ཅན་གྱིས།
བདག་ཅག་གི་མངའ་དབང་དང་། རྒྱལ་ཁམས་ལ་འདི་ལྟ་བུའི་ལས་བྱེད་པ་འདི་ལས་
མ་བྱུང་བས། དེས་ན་འདི་ལ་བཀྱོན་པ་ཞིག་མ་ཕབ་ན། རྒྱལ་པོའི་ཁྲིམས་ལ་གནོད་
པ་དང༌། མངའ་དབང་གི་རྒྱལ་པོ་གཞན་དག་གིས་ཐོས་ཀྱང་། རྣ་བ་ལ་མི་སྙན་ཅིང་།
53



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བདག་ལའང་ཞེ་ཁྲེལ་བར་འདུག་པས། ད་ནི་དམག་གི་དེད་དཔོན་དང་། གོ་མཚོན་
རྣམས་ཆོས་ཤིག །ཅེས་གསུངས་ནས། དམག་མི་སུམ་སྟོང་དང་ཆས་ཏེ། ཡུལ་ཕྲ་
མོ་གླིང་དྲུག་ཏུ་གཤེགས་ཏེ། འཕྱོ་ར་རྩེ་བརྒྱད་ཀྱི་མཁར་ཕབ་སྟེ། བྲན་ཕྲུག་གི་ཕ་མ་
གཉིས་ལ་བཀྱོན་ཕབ་ནས། བྲན་སྟོང་དང་ལྔ་བརྒྱ་དུས་གཅིག་ལ་ཁྲིམས་ལ་གཏུགས་
སོ། །དེ་ནས་རྒྱལ་ས་དེ་ལོགས་སུ་བརྩིགས་ནས། གླིང་དྲུག་གི་རྒྱལ་བུ་ཞིག་བསྐོས་ཏེ་
བཞག་ནས་སླར་རྒྱལ་ས་རུ་ཕེབས་སོ། །
དེའི་ཚེ་རྒྱལ་པོ་འབར་བའི་སྒྲོན་མ་ཅན་གྱིས་ཐུགས་ལ་དགོངས་པས། བདག་ཀྱང་
རིགས་བཟང་ཞིང་ཁུངས་བཙུན་པ་གདུང་རྒྱུད་ཀྱི་རྒྱལ་པོ་ནི་ཆད། དབང་ཆེ་ཞིང་
མངའ་བཙན་པས་དཔོའི་རྒྱལ་སར་ནི་འཁྲུངས། བསོད་ནམས་དང་ལོངས་སྤྱོད་
དཔག་པ་ཡབ་མྱེས་གོང་མ་ལས་ལྷག་པར་ཀུན་གྱིས་ཁ་མར་བཏགས་ནས། ལས་
དཀར་པོ་དགེ་བ་ལ་སྤྱོད་ཅིང་རྒྱལ་ཁྲིམས་ལ་གནོན་པ་ཞིག་ཡིན་ན། ད་ལྟའི་སྐབས་
སུ་ཕྲ་མོ་གླིང་དྲུག་གི་མི་རྣམས་ཀྱིས་བྱ་ལས་དང༌། ང་ཡང་དབང་ཅན་གྱི་རྒྱལ་སར་
སྐྱེས་ཀྱང༌། སྡིག་པའི་ལས་དཔོན་དུ་འདུག་པས། ད་ནི་བདག་དམྱལ་བར་སྐྱེ་བར་
དགོངས་ཏེ། ཤིན་ཏུ་ཡང་འགྱོད་པ་དྲག་པོ་དང་བཅས་ནས། ད་ནི་ཇི་ཙམ་གྱིས་
ཚོགས་བསགས་པ་དང་། སྦྱིན་པ་གཏོང་བ་དང་། དགེ་བའི་ལས་སྤྱད་པས་མི་ཕན་
པས། འདིའི་བྱང་ཕྱོགས་ངོས་སུ། ཡུལ་འོལ་མོ་གླིང་ཆེན་གྱི་དབུས། རྒྱལ་ས་ཕོ་བྲང་
གླིང་བརྒྱད་དུ་སྟོན་པའི་སྒྲོན་མ་གཤེན་རབ་མི་བོའི་སྤྱན་སྔར་ཞུ་རུ་འགྲོ་ནས། སྟོན་
པའི་སྒྲོན་མ་སྤྱན་དྲང་ནས། སྒྲིབ་པ་བྱང་ཞིང་ཚོགས་གཉིས་བསགས་པ་རུ་དགོངས་
ཏེ། འཁོར་དང་བཙུན་མོ་དང་། སྲས་ལྕམ་དྲལ་རྣམས་ལ་བཀའ་སྩལ་པ། གསོན་
དང་བཙུན་མོ་སྲས་དང་བློན་འཁོར་རྣམས། བདག་ཀྱང་སྔོན་ནས་བསོད་ནམས་
ཚོགས་བསགས་ཤིང་། ད་ལྟའི་དུས་འདིར་དབང་ཆེན་རྒྱལ་པོར་སྐྱེས། སྐྱེས་པའི་མི་
54



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ལས་གྲག་པའི་ཕོ་ཁྱད་གཏམ། འཕང་ཆེ་དྲག་རྩལ་བྱ་བ་མ་བྱས་ཤིང་། རྒྱལ་ཁམས་
གཞན་དག་ལྟབས་ཀྱིས་མ་བཅད་དེ། སྔོན་ནས་ལས་ཀྱི་སྨོན་ལམ་སྟོབས་ཤུགས་ཀྱིས།
གར་ཡང་མ་བསྐྱོད་ཀུན་ཀ་དབང་དུ་འདུས། ཡབ་མེས་གཞན་བས་ལྷག་པས་ཁ་མར་
བཏགས། གཞན་ཡང་དབང་ཆེན་བསོད་ལྡན་རྒྱལ་པོ་ཟེར། ང་རང་ཉིད་ཀྱང་བསོད་
ལྡན་ཡིན་ཟིན་བསམས། འོན་ཀྱང་སྔོན་གྱི་ལས་འཕྲོ་མ་བསྙགས་ནས། བླ་མེད་ཐར་
པའི་འབྲས་བུ་མ་གྲུབ་ཅིང་། འཇིག་རྟེན་འཁོར་བའི་ལས་སྤྱོད་འདི་དག་ལ། ཇི་ལྟར་
བསོད་ལྡན་ཕུན་སུམ་ཚོགས་གྱུར་ཡང་། སྒྱུ་མ་རང་བསླུ་དགའ་བདེ་མ་གཏོགས་པར།
མཐར་ཐུག་བརྟན་པའི་འབྲས་བུ་མི་སྣང་ན། བདག་ཀྱང་ད་ལན་རང་དབང་རང་
ཡོད་ལ། དགེ་བའི་ལས་སྤྱོད་བསྒྲུབ་པ་མ་གཏོགས་པས། སྡིག་པའི་ལས་སྤྱོད་གཏན་
ནས་སྤང་སྙམ་ན། ད་ལྟའི་སྐབས་འདིར་རང་དབང་མ་ཆེ་བས། གཞན་དབང་རྐྱེན་
གྱིས་བསླད་ནས་སྡིག་དང་འདྲེས། རྒྱལ་ཁམས་འདི་ན་ཤིན་ཏུ་མ་སྲིད་པའི། ཕྲ་མོ་
གླིང་དྲུག་མི་ཡིས་བྱེད་ལས་ལ། ཤིན་ཏུ་སྡིག་ཆེན་བྱས་པ་མི་དགུ་ཤི། རྒྱལ་པོས་ལས་
སུ་དགེ་བ་སྤྱད་ནས་སུ། སྡིག་མེད་བྱས་པས་སྟོང་དང་ལྔ་བརྒྱ་བཀུམས། བྲན་ཕྲུག་ཕ་
མ་ཁྲིམས་ཀྱི་ཤིང་ལ་བསྐྱོན། ཤིན་ཏུ་ཤ་ཚ་སྙིང་རྗེས་བསད་ལུགས་བྱས། གཞན་དག་
སེམས་ཅན་འབུམ་ཕྲག་སྲོག་ལ་འབགས། མངའ་དབང་རྒྱལ་པོས་སྲོག་ལ་དབང་བྱས་
ནས། ཤ་རི་ཁྲག་མཚོ་རུས་པའི་གྲང་མར་བསྙིལ། བསད་དང་བཅད་པའི་སེམས་ཅན་
མི་དགོས་དང་། མིག་གིས་མཐོང་དང་རྣ་བས་ཐོས་པ་ཡི། གཞན་དག་རྒྱལ་ཁམས་
ཀུན་ཀྱང་འདར་ཤ་ཁྱེར། ཤ་ཟ་སྲིན་གྱི་བུ་དང་ཅི་མ་ཁྱད། དེ་ཕྱིར་འཇིག་རྟེན་འདི་ཡི་
ལོངས་སྤྱོད་ནི། དགེ་ལ་སྔོས་ཀྱང་སྡིག་པའི་རྩ་བར་གྱུར། ཇི་ལྟར་བརྟགས་ཀྱང་སྙིང་
པོ་མེད་པར་འདུག །བདག་ཀྱང་དབང་ཆེན་རྒྱལ་པོའི་བུ་ཡིན་པས། ཉེས་འགལ་ལོག་
པ་ཅན་ལ་ཁྲིམས་གཅོད་ཅིང་། ཞིང་ཁམས་ཐམས་ཅད་བདེ་ལ་བཀོད་བསམས་ནས།
55



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཉེས་འགལ་ཅན་གྱི་ལོག་པའི་མི་གཅིག་གིས། སྲོག་བཅད་ཁྲིམས་འགལ་ལོག་པའི་
ལས་སྤྱོད་ཀྱང་། སྲོག་ཆགས་རྒྱ་ལས་ཨེའུ་བཀུམ་མི་ཤེས་པས། སེམས་བསྐྱེད་ཅན་
གྱིས་ཀུན་ལ་ཕན་བཏགས་ནས། མི་བུ་རིན་ཆེན་སྟོང་དང་ལྔ་བརྒྱ་སོང་། གཞན་དག་
སེམས་ཅན་གྲངས་དང་སྤྱོད་ལས་འདས། ཚེ་གཅིག་ལས་སུ་དགེ་བ་སྤྱོད་མོད་ཀྱང་།
སྐད་ཅིག་སྡིག་པ་བ་མོས་འཇོམས་པར་སྣང་། སྡིག་པའི་རྩ་བ་སྡིག་ཆེན་མི་དགུ་སྟེ།
ཐམས་ཅད་ལེ་ལན་བདག་གིས་ཁུར་བར་འདུག །ད་ནི་འདི་དག་བྱང་བའི་ཐབས་
ཤོམས་ན། ངེད་རང་དབལ་སོ་གངས་ཀྱི་ར་བའི་ནང་། སྟོན་པའི་སྒྲོན་མ་ཞིང་ཁམས་
དེ་ན་བཞུགས། བདག་ནི་སྟོན་པའི་སྒྲོན་མ་སྤྱན་དྲང་ན། སྡིག་ཆེན་མི་དགུ་ཐར་
པར་དྲང་བ་དང་། སྟོང་དང་ལྔ་བརྒྱ་བདེ་ལ་ཨེ་འཁོད་དང་། དམག་མི་སུམ་སྟོང་
སྒྲིབ་པ་ཨེ་འབྱོང་དང་། བདག་ཉིད་གར་སྐྱེས་ལུང་ཞིག་ཞུ་རུ་འགྲོ། སླད་ན་བཙུན་
མོ་སྲས་འཁོར་བཅས་པ་རྣམས། དགེ་བའི་ལས་ནི་ཤིན་ཏུ་ཐང་བཅད་ཅིང་། བདག་
གཞན་སྒྲིབ་པ་དུས་གཅིག་སྦྱང་བའི་ཕྱིར། རྫས་དང་ཡོ་བྱད་ཕུན་སུམ་ཚོགས་སོག་
ཅིག །ཅེས་གསུངས་ནས། སྟོན་པའི་སྒྲོན་མ་སྤྱན་འདྲེན་དུ་གཤེགས་ཏེ། དེ་ཡང་རྒྱལ་
པོ་ཉིད་ཀྱི་སྐུ་ལ་ལེ་བརྒན་དམར་པོའི་འགྱིང་བེར་དང་། ངུར་སྨྲིག་སེར་པོའི་ཐོག་རལ་
ནི་མནབས། དབུ་ལ་ནེའུ་སེང་ཁྲ་བོའི་ལ་ཐོད་དང་། མངའ་ཆེན་རྒྱལ་པོའི་དབུ་ཞུ་ནི་
གསོལ། གློ་ལ་གནམ་ལྕགས་འབར་བའི་ཡ་ཚ་ནི་བཏགས། ཕྱག་ན་དྲང་ཤིང་དཀར་
པོའི་འགྱིང་ཀར་ནི་བསྣམས་ནས། གཡུའི་ཤིང་རྟ་འཁོར་ལོ་བཞི་པ་ལ་ནི་བཅིབས།
ཕྱོགས་བཞི་ནས་དར་ཆེན་པོ་བཞི་ནི་ཕྱར། དམག་མི་འཁོར་ཚོགས་སྟོང་ལྔ་བརྒྱ་དང་
ཆས་ནས། བྱང་ཕྱོགས་སུ་སྟོན་པ་སྤྱན་དྲང་དུ་གཤེགས་སོ། །
དེའི་ཚེ་དེའི་དུས་ན། སྟོན་པ་འཁོར་དང་བཅས་པ་རྣམས། རི་གཡུང་དྲུང་དགུ་
བརྩེགས་ཀྱི་ལྷོ་ཕྱོགས། རྩི་སྨན་མེ་ཏོག་གི་ཚལ་དུ། འཁོར་རྣམས་ལ་བོན་འཆད་ཅིང་
56



མདོ་སྡེ།
ཁབ་ཀྱི་དམ་པ་བཞེས་པའི་མདོ།
བཞུགས་ནས། ཡུལ་དེའི་ལྷོ་ཕྱོགས་ནས་རོལ་མོ་དང་འཁོར་ཚོགས་མང་པོ་བྱུང་ངོ༌། །
དེ་ནས་ཕྱོགས་བཞི་ནས་དར་ཆེན་པོ་བཞི་ཁྱེར་ཏེ་བྱུང་ངོ༌། །དེ་ནས་ངོ་མཚར་དུ་ཆེ་
བའི་མི་ཞིག །ཤིང་རྟ་འཁོར་ལོའི་ཁྲི་ལ་བཏེག་ནས་བྱུང་ངོ༌། །དེ་ནས་མེ་ཏོག་མཛེས་
པའི་གླིང་ལ་ཕྱིན་ནས་སྟོན་པ་དང་ཞལ་མཇལ་ཏེ། སྟོན་པའི་སྐུ་ལ་བསྐོར་བ་ནི་བྱས།
ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར་ནས་སྟོན་པའི་དྲུང་དུ་འཁོད་
དོ། །དེ་ལ་སྟོན་པས་བཀའ་སྩལ་པ། རིགས་ཀྱི་བུ་རྒྱལ་པོ་དམ་པ་ངོ་མཚར་དུ་ཆེ་བ།
ཁྱེད་རྣམས་ཡུལ་ནི་ཇི་སྐད་བྱ་བ་ནས་ཡིན། རིགས་ནི་གར་གཏོགས། མིང་ནི་ཇི་སྐད་
བྱ་བ་ལགས། གནས་འདིར་འོང་བ་ནི་ཅིའི་ཕྱིར་འོང་བ་ལགས། ཞེས་བཀའ་སྩལ་པས།
དེ་ལ་རྒྱལ་པོས་གསོལ་པ། སྟོན་པ་ལགས། བདག་ཅག་རྣམས་མཆིས་པའི་ཡུལ་གྱི་
མིང་ནི། ཁྲི་ཐང་འབྱམས་པ་བྱ་བ་ལགས་སོ། །གྲོང་ཁྱེར་གྱི་མིང་ནི་ལྷུན་གྲུབ་འདུས་
པ་བྱ་བ་ལགས་སོ། །སྐུ་མཁར་གྱི་མིང་ནི་སྟོང་རི་འབུམ་གླིང་བྱ་བ་ལགས་སོ། །རིགས་
ནི་གནམ་རྗེ་དཔོའི་རིགས་སུ་གཏོགས་པ་ལགས་སོ། །ཕའི་མིང་ནི་དཔོའུ་དབང་
ལྡན་འབར་སྒྲོན་བྱ་བ་ལགས་སོ། །མའི་མིང་ནི་རྒྱལ་མོ་གསེར་སྒྲོན་བྱ་བ་ལགས་སོ། །
བདག་རང་གི་མིང་ནི། རྒྱལ་པོ་འབར་བའི་སྒྲོན་མ་ཅན་བྱ་བ་ལགས་སོ། །གནས་
འདི་རུ་འོང་བའི་དོན་ནི། ལྷོ་འཛམ་བུ་གླིང་གི་དམིག་གདུང་རྒྱུད་ལ་རྒྱལ་པོ་སྡེ་དྲུག །
རྒྱལ་ཆེན་རྒྱལ་ས་བཅུ་གཉིས། རྒྱལ་ཕྲན་སུམ་བརྒྱ་དྲུག་ཅུར་ཡོད་པ་ལ། དེའི་ནང་
ནས་མཆོག་ཏུ་གྱུར་པ། རིགས་སུ་འཕགས་པ་ཆེན་པོར་གྱུར་པ། སྨྲ་བ་མིའི་མགོ་བོ།
གནམ་གྱི་རྒྱལ་པོ་དམུ་རིགས་འཕྲུལ་གྱི་གདུང་རྒྱུད། དགུང་སྔོན་པོ་གནམ་དང་འདྲ་
བ་ལ། འཇིག་རྟེན་སྟོན་པའི་སྒྲོན་མ་མཁའ་ལས་ཉི་མ་ཤར་བ་འདྲ་བ་བཞུགས་ནས།
འགྲོ་བ་སེམས་ཅན་གྱི་དཔལ་མགོན་དུ་ཆེ་བར་ཐོས་ནས། ད་ལྟ་འཇིག་རྟེན་འདིའི་ཆེ་
རྟགས་དང་། ཡིག་ཚང་ལེན་པ་དང་། ཕྱི་མ་ངན་སོང་འཁོར་བར་སྒྲོལ་ཞིང་། ཐུགས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྗེ་སྐྱབས་གནས་ཞུ་བ་ལ་འོང་པ་ལགས་སོ། །ཞེས་གསོལ་པས། སྟོན་པ་ཡང་ཤིན་ཏུ་
ཐུགས་དགྱེས་ནས་ཞལ་འཛུམ་པར་མཛད་དེ། རྒྱལ་པོ་ལ་ལེགས་པའི་བྱ་བ་ནི་བྱིན་
ནོ། །དེ་ནས་རྒྱལ་པོ་འཁོར་དང་བཅས་པ་རྣམས་ལ། གསོལ་ཟས་རོ་མཆོག་དང་ལྡན་
པ་བདའ་དགུ་དྲང་སྟེ། བསྙེན་བཀུར་གྱིས་དགྱེས་པར་བྱས་སོ། །
དེ་ནས་རྒྱལ་པོ་འབར་བའི་སྒྲོན་མ་ཅན་གྱིས། སྟོན་པ་ལ་བསྐོར་བ་ནི་བྱས། ལྷ་
ཕྱག་ནི་འཚལ། མཆོད་པ་ནི་ཕུལ་ནས། པུས་བཙུགས་ཐལ་མོ་སྦྱར་བར་བཏུད་དེ་
གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས། བདག་གི་ཡུལ་དང་གནས་
དང་རིགས་བརྒྱུད་རྣམས། རྣམ་པ་ཐམས་ཅད་མཁྱེན་པའི་ཐུགས་ལས་སུ། མ་རྨོངས་
ཐུགས་ལ་ས་ས་སོ་སོ་ས་ལེར་གསལ་ལགས་ཀྱང་། བདག་ཅག་གནས་འདི་རུ་མཆིས་
པའི་དོན་ནི། བདག་གི་རྒྱལ་ཁམས་དེ་ཤིན་ཏུ་ཡང་རྒྱ་ཆེ་ཞིང་། བསོད་ནམས་དང་
ལོངས་སྤྱོད་ཕུན་སུམ་ཚོགས་ནས། ལས་དགེ་བ་གཅིག་པུ་ལ་སྤྱོད་པ་ཞིག་ཡིན་ན།
དུས་རེས་ཤིག་ན། བདག་གི་མངའ་རིས་ཀྱི་རྒྱལ་ཁམས་ན། ཡུལ་ཕྲ་མོ་གླིང་དྲུག་བྱ་
བ་རུ་རྒྱལ་ཕྲན་སྡེ་དྲུག་གནས་ཏེ། དེའི་ནང་ནས་ཡབ་རྒྱལ་པོ་ཁྲི་འོད་བྱ་བ་དང་། མ་
ཆུ་སྨད་ཀྱི་རྒྱལ་པོ་དབང་ཟུན་གྱི་བུ་མོ། མུ་ས་ཛ་ལ་མ་བྱ་བ་གཉིས་ལས་སྲས་རྒྱལ་བུ་
ཁྲི་ཤང་བྱ་བ། ཤིན་ཏུ་རིག་པ་དང་ལྡན་པ། ངག་ཞི་བ། ཁོང་དལ་བ། རྒྱུད་འཇམ་
པ། འཁོར་ལ་བྱམས་པ་ཞིག་ཡོད་པ་དེ་འདུ་བའི་ནད་ཀྱིས་བཏབ་སྟེ་གདུངས་པ་ལ།
གཞན་དག་གི་མོ་བོན་དང་། སྨན་དཔྱད་ཅི་བྱས་ཀྱང་མ་ཕན་ནས། དུས་རེས་ཤིག་
ན་མཐའ་མིའི་ནང་ནས། མོ་མ་སྡིག་ང་སྡིག་ལོམ་བྱ་བ་ཞིག་བྱུང་ནས། སྲིད་པའི་ཇུར་
ཐིག་དང་། པྲ་ལྟས་དང་། ལྷ་མཐོང་དང་། རྩིས་གཞི་གང་ཡང་མ་ཡིན་པར། གཡང་
མོ་ལུག་གི་སོག་པ་ལ་མཐོང་ལྟ་ཞིག་བྱུང་ནས། དེ་ལ་ཀུན་གྱིས་མོ་བཏབ་པས། སྔ་
སྟངས་དང་། ཕྱི་སྟངས་དང་། ལོ་ཟླ་དང་། ཞག་གྲངས་དང་། དུས་ཚོད་ལ་བཟང་
58



མདོ་སྡེ།
ཁབ་ཀྱི་དམ་པ་བཞེས་པའི་མདོ། །
ངན་དང་། ལེགས་ཉེས་ཇི་བྱུང་བ་ཐམས་ཅད་བདེན་པར་ཐིག་གོ །དེ་ལ་རྒྱལ་པོ་ཁྲི་
འོད་ཀྱི་སྙན་དུ་གསན་ནས། རྒྱལ་ཁམས་སུ་མི་བཏང་སྟེ། རྒྱལ་པོའི་མདུན་དུ་ཁྲིད་དེ་
མཆིས་ནས་མོ་བཏབ་པ་ལས། ལུག་ལྷ་བ་བལ་ཆེན་གྱི་སོག་པ་ལ། མཐོང་བལྟས་པས།
དཀར་ལ་དམར་གྱི་ཐིག་ལེ་དགུ་འདུག་སྟེ། དེ་ལ་མོ་བས་དཔྱད་ལ། སྔོན་ལྷ་མི་ཅམ་
ཅམ་གནས་པ་ལ། ས་རིམ་པ་དགུ་ཡི་མར་ཞབས་ནས། ས་རླན་དུག་གི་བ་མོ་བྱུང་།
དེ་ཡོད་ཁམས་ལྷ་རིའི་རྩེ་ལ་ཆགས། ཐན་མ་མཐོང་ལྟས་ངན་འོད་པོ་ཆེ། ལྷ་མི་གང་
གིས་ངོ་མ་ཤེས། ཁོས་སྒྲ་བླ་བཀྲ་རིང་ཡིན་པར་སྐད། འོད་ཀྱི་མི་པོ་མདའ་གང་གིས།
ཚོན་གྱི་དྲུ་བུ་སྔོན་དམར་བསྡོགས། དེ་ལ་མཆོད་མཆོད་བསྟེན་བསྟེན་པས། ལྷ་མིའི་
བར་དུ་དབྱེན་ཞུགས་ནས། མགོན་སྐྱབས་ལྷ་སེམས་བདུད་དུ་འཁྲུགས། འགྲོ་བ་མི་
རྣམས་ཕྲག་དོག་སྐྱེས། དེ་ཡི་ལེ་ལན་སྐྱེ་རྩ་ལ། ཕུང་གསུམ་གྱོད་ཀྱི་རོ་དགུ་བྱུང་། གྲི་
སྲི་དར་མ་སྤུན་དགུ་རེད། ཡོད་ཀྱི་རྒྱལ་ཁམས་རེས་ཤིག་ཕུང་། རྒྱལ་པོ་གདན་དང་
བྲལ་བ་ཡིན། རྒྱལ་མཁར་རྨང་ནས་འགྱེལ་བ་ཡིན། རྒྱལ་བུའི་སྐུ་ཚེ་ཐུང་བ་ཡིན།
རྒྱལ་རྒྱུད་རྩད་ནས་ཆད་པ་ཡིན། རྒྱལ་ས་འབངས་ཀྱིས་བཟུང་བ་ཡིན། འབངས་
སྲོག་རང་གིས་བཅད་པ་ཡིན། ཕུང་གསུམ་གྱོད་སྒོ་དབྱེ་བ་ཡིན། མཐུན་གསུམ་
མདུན་མ་རལ་བ་ཡིན། འདི་ཅི་བཏབ་ཅི་ཡི་མོ་ལ་ངན། གྱོད་ཀྱི་ཤོ་གཞི་བཏིང་ནས་
བཟང༌། སྤྱོད་འགོ་རི་བོའི་དཔངས་བས་ལྗིད། གྱོད་མཐའ་ཆུ་བོའི་གཞུང་བས་རིང༌།
གྱོད་ཡུན་སྐད་ཅིག་གློག་བས་མགྱོགས། ཞེས་ཟེར་བའི་སྨྲང་ལ་བབས་ཀྱང་། མོ་མ་
ནི་ལས་དགེ་སྡིག་དང༌། རྒྱུ་འབྲས་ཤན་མ་ཕྱེད་ཅིང་། ཟ་འདོད་པས་དབང་དུ་གྱུར་
ནས་རྫུན་དུ་སྨྲས་པ། ཁྱེད་ནང་རོལ་གྱི་རྒྱལ་ཁམས་ན། ཤིན་ཏུ་སྐུ་སྲོག་གཅེས་པའི་མི་
ན་ནས་འཆི་བ་ལ་ཐུག་ཀྱང་། གཏོ་དང་ཡས་ལ། དབུགས་མེད་ཀྱི་ཡ་སྟགས་བཏང་
བར་འདུག་པས། དེས་རྒྱལ་བུའི་སྐུ་སྲོག་འཚོ་བར་ག་ལ་ནུས་ཀྱི། སྔོན་ཀྱང་སྲིད་པའི་
59



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གཏོ་ཐབས་ལས། མཉམ་གཉིས་བརྗེ་ན་གླུད་རེ་བཟང་། མཚུངས་གཉིས་གསོར་ན་
སྐྱིན་རེ་འདམ་བྱ་བ་ཡིན་ཞིང་། ལར་ཡང་སྲོག་ལེན་ལ་དབུགས་གཏོང་དགོས་པས།
གཞན་དག་གི་མི་ལ་ཡིན་ན། སེམས་ཅན་ཀྱང་རྐང་འགྲོས་དང༌། འདབ་ཆགས་གང་
ཡིན་གྱི་ཆོག་པར་འདུག་སྟེ། རྒྱལ་བུ་ནི་ཤིན་ཏུ་སྐུ་སྲོག་གཅེས་དྲག་པས། མི་གླུད་དུ་
གཏོང་ཤེས་པའི་བོན་པོ་ཞིག་ཚོལ་ཅིག །ང་ལ་ཡོན་དུ་ཟས་ཕྱེད་དང་ནོར་ཕྱེད་སྟེར་
ཅིག །རྒྱལ་བུ་ནི་མྱུར་དུ་སོས་ནས་མཆིས་སོ། །ཞེས་ཟེར་བ་ལ། རྒྱལ་པོས་ཀྱང་རྒྱལ་
ཁམས་སུ་རྨེད་བཏང་ནས་བཙལ་ཏེ། ཆུ་སྨད་ཀྱི་བོན་གཤེན་ཐར་མ་བསམ་གཏན་ལ་
ཞུས་པས། གཤེན་དེའི་ཞལ་ནས་གཅིག་གསོད་གཅིག་གསོ་བྱ་བའི་བོན་ནི་བདག་གིས་
མི་ཤེས་སོ། །དེ་ནི་ལོག་པར་ཡིན་པས་བྱ་རུ་མི་རུང་ངོ༌། །ཞེས་གསུངས་ནས་མ་གནང་
ངོ༌། །དེ་ནས་ཡང་རྨེད་གཏང་ནས་བཙལ་བས། གྲོང་རྡལ་ཞིག་ཏུ་སྤ་གྱིམ་ཤང་
གོང་གོང་བྱ་བ་ཞིག་སྙེད་པས། བོན་པོ་དེས་སྨྲས་པ་རྒྱལ་ཁམས་ན་མི་གླུད་དུ་གཏོང་
བ། ང་མིན་པ་ཕྱི་མས་མི་ཤེས་སོ། །ངས་གཏོང་ན་རྒྱལ་བུ་ཡང་མྱུར་དུ་སོས་ཏེ་འོང་
ངོ༌། །ང་ལ་ཡོན་དུ་ཟས་ཕྱེད་དང་ནོར་ཕྱེད་སྟེར་དགོས་ཟེར་ནས་རྒྱལ་ས་རུ་མཆིས་
སོ། །དེ་ལ་རྒྱལ་པོའི་ཞལ་ནས་མོ་བོན་ལགས། ཕྲ་མོ་གླིང་དྲུག་གི་ཡུལ་འདི་ན། ངེད་
ཅག་རྒྱལ་ཕྲན་སྡེ་དྲུག་ཡོད་པ་ལ། བདག་ལས་ཤིན་ཏུ་རྨང་བ་མེད་ཅིང༌། རྒྱལ་བུ་
འདི་ལས་མེད་པས། འདི་ལ་གཞན་དག་གི་མོ་གཏོ་དང་། སྨན་དཔྱད་ཅི་བྱས་ཀྱང་མ་
ཕན་ནས། ཁྱེད་གཉིས་ཀྱི་ཕན་པའི་ཐབས་སུ་འདུག་ན། བདག་གི་རྒྱལ་སློད་ཀྱི་ཕྱེད་
འདི་ཁྱེད་གཉིས་ལ་སྟེར་རོ། །ཞེས་སྨྲས་པས། ཁོང་གཉིས་ཀྱང་ཤིན་ཏུ་ཟ་འདོད་པས་
དབང་གིས། གཅིག་གསོ་གཅིག་གསོད་ཀྱི་བོན་བྱས་ཏེ། རྒྱལ་བུ་ལ་བྲན་ཁྲི་ཚོ་དྲུག་
ཡོད་པའི་ནང་ནས། བྲན་ཕྲུག་སྙིང་དང་འདྲ་བའི་བྲན་ཕྲུག་ཁྲི་ཤེས་བྱ་བ་ཞིག་ཡོད་
པ། དེ་ཤིན་ཏུ་དམར་བར་རིག་ནས། དེ་གཏང་ན་ཕན་སྙམ་ནས་ཤོམས་བཏིངས་པ་
60



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ལ། རྒྱལ་བུ་ནད་པ་ནི་ཤིན་ཏུ་ཡང་མ་དགའ་སྟེ། རང་སྲོག་ལ་ཐུག་པ་ཙམ་ཡོད་ཀྱང་
ཐབས་མ་སྙེད་དོ། །བྲན་ཕྲུག་ནི་རྒྱལ་བུ་འདི་མ་ཤི་ན། ང་གསོད་ཀྱང་བཟོད་སྙམ་
ནས་ཤིན་ཏུ་ཡང་བཟོད་པ་དང་ལྡན་ནས་སྡུག་བསྔལ་གྱི་སེམས་ལ་མེད་དོ། །རྒྱལ་པོ་
ཁྲི་འོད་ནི་བྲན་ཕྲུག་གླུད་དུ་མ་གཏང་ན། རྒྱལ་བུ་ཡང་ཤི་དོགས་ནས། གླུད་དུ་གཏོང་
ན་བྲན་ཕྲུག་ཀྱང་སྙིང་རྗེ་སྟེ། གང་གིས་ཀྱང་བྱ་ཐབས་མ་རྙེད་དོ། །རྒྱལ་བུའི་མ་ནི་བུ་
ལ་ཕན་པར་འདོད་ནས། ཤིན་ཏུ་ཡང་མོས་ནས་གཏོང་བར་དགའོ། །བྲན་ཕྲུག་གི་ཕ་
མ་གཉིས་ནི། ཤིན་ཏུ་ཡང་དབང་བྱར་ཆུང་བས་བྱ་ཐབས་ཟད་དོ། །སྲོག་གཅོད་ཀྱི་
ཤན་པ་གྷ་ཧ་དྷ་ནག་པོ་ནི། ཤིན་ཏུ་བླུན་པས་གཏི་མུག་སྟེ་དགེ་བ་དང་སྡིག་པ་ངོ་མ་
ཤེས་སོ། །དེར་རྒྱལ་བུ་ནད་པ་ནི་ཤིན་ཏུ་ཡང་མ་དགའ་སྟེ། བཤོལ་དུ་ཡང་མ་བཏུབ་
པས་ལངས་ནས་འཇུ་བ་ནི་ནད་ཀྱིས་ཉམ་ཐག་པས་མ་ནུས་ནས་མལ་དུ་མགོ་གཏུམ་
ཏེ་ཉལ་ལོ། །མོ་བོན་དང་གྷ་ཧ་དྷ་ནག་པོ་གསུམ་གྱིས། བྲན་ཕྲུག་སྒོ་རུ་ཁྱེར་ནས་ཤ་
བརྗེས་དང་ཁྲག་བརྗེས་བྱས་ཏེ། རྒྱལ་བུའི་གླུད་དུ་བཏང་ནས་སླར་ཁྱིམ་དུ་ཕྱིན་ཙམ་
ན། རྒྱལ་བུ་ནད་པ་ཡང་ཤི་ནས་འདུག་གོ །དེ་ལ་མོ་བོན་གཉིས་ཀྱང་ཤིན་ཏུ་ངོ་ཚ་ལ་
རབ་ཏུ་སྐྱེངས་ནས། རྒྱལ་བུའི་ཕ་མ་གཉིས་དང་མོ་བོན་བཞི་ཀ་ལྕེབས་ཏེ་སོང་ངོ༌། །
དེར་བྲན་ཕྲུག་གི་ཕ་མ་གཉིས་ཀྱིས། བྲན་མང་ཁ་གཟེ་མ་མཆུ་སྤུན་གྱི་དམག་ཚོགས་
རྣམས་བསྡུས་ཏེ། རྒྱལ་མཁར་དང་ཕོ་བྲང་བཟུང་ནས། བུའི་མི་ཤ་ལ་གྷ་ཧ་དྷ་ནག་
པོའི་སྙིང་ཕྱུང་ནས་བསད་དོ། །དེ་ལ་རྒྱལ་ཕྲན་ཕྲ་མོ་རྣམས་འདུས་ནས་ཉེས་པའི་ཆད་
པ་བསྙགས་ཀྱང་། གླགས་མ་རྙེད་ནས་བདག་ལ་ཞུ་རུ་ཕྱིན་པས། བདག་གིས་དམག་
མི་སུམ་སྟོང་དང་བཅས་ནས། ཡུལ་དེ་རུ་སོང་སྟེ་བྲན་ཕྲུག་གི་ཕ་མ་གཉིས་ལ་བཀྱོན་
ཕབ་པ་དང༌། རྒྱལ་མཁར་ཀྱང་རྩེ་ནས་བཤིག་སྟེ། བྲན་སྟོང་དང་ལྔ་བརྒྱ་དུས་གཅིག་
ལ་ཁྲིམས་ལ་གཏུགས་པ་ལགས་སོ། །དེ་ལ་བདག་ཀྱང་ཤིན་ཏུ་འགྱོད་པ་དྲག་པོར་
ས་ངས་
6I



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྐྱེས་ནས། བདག་དམྱལ་བར་སྐྱེ་བར་དོགས་ནས། ད་ལྟ་སྟོན་པའི་སྤྱན་སྔར་མཆིས་
པ་ལགས་སོ། །ད་ཡང་སྟོན་པའི་སྒྲོན་མ་གཤེན་རབ་མི་བོ་ལགས། འདི་ཡི་རྩ་བ་རྒྱུ་
འབྲས་སུ་ཡི་ལན། སྡིག་ཆེན་མི་དགུ་གང་དུ་སྐྱེས་ནས་འདུག །བདག་དང་དམག་མི་
སུམ་སྟོང་གང་དུ་འགྲོ། རྣམ་པ་ཐམས་ཅད་མཁྱེན་པས་བཤད་དུ་གསོལ། ཞེས་གསོལ་
པས།
དེ་ལ་སྟོན་པས་བཀའ་སྩལ་པ། རིགས་ཀྱི་བུ་རྒྱལ་པོ་འབར་བའི་སྒྲོན་མ་ཅན། དེ་
ནི་འདི་ལྟ་སྟེ། སྡིག་པ་དེ་རྣམས་ཀྱི་རྩ་བ་ནི། དང་པོ་མོ་མ་ལན་ནོ། །དེ་ནས་བོན་
པོ་ལན་ནོ། །དེ་ནས་རྒྱལ་བུའི་ཕ་མ་ལན་ནོ། །དེ་ནས་གྷ་ཧ་དྷ་ནག་པོ་ལན་ནོ། །དེ་
ནས་བྲན་ཕྲུག་གི་ཕ་མ་ལན་ནོ། །དེ་ཡང་སེམས་ཅན་རྣམས་མི་ཤེས་པར་ཤེས་སོ་བྱ་
བ་དང་། མ་མཐོང་བར་མཐོང་ངོ་བྱ་བ་ནི། ཤིན་ཏུ་ཡང་སྡིག་ཆེ་བ་ཡིན་པས། དེ་
རྣམས་ཀྱང་བསམ་པ་བཟང་ངན་གྱི་དབང་གིས་སོ་སོ་རུ་སྐྱེས་ཏེ། རྒྱལ་བུ་ཁྲི་ཤང་
ནི་བསམ་པ་བཟང་བས་སུམ་ཅུ་རྩ་གསུམ་གྱི་ལྷར་སྐྱེས་ནས་འདུག་གོ །བྲན་ཕྲུག་
ཁྲི་ཤེས་ནི་ལུས་དང་སྲོག་ལ་མི་ལྟོས་པར། གཞན་དོན་དུ་བྱུང་ཚོར་མེད་པས་བཟོད་
པ་ཐོབ་པས། དགའ་ལྡན་གྱི་ལྷར་སྐྱེས་ནས་འདུག་གོ །རྒྱལ་པོ་ཁྲི་འོད་ནི་བསམ་པ་
འབྲིང་ཙམ་དུ་འདུག་པས། དམྱལ་བ་ཆུ་བུར་གྱི་འཇིག་རྟེན་དུ་སྐྱེས་ཏེ་གསོད་པའི་
བདུད་དང་སྐྱོབས་པའི་ལྷ་གཉིས་ཀྱིས། ཕན་པ་དང་གནོད་པ་རེས་མོར་བྱེད་དོ། །མ་
མུ་ས་ཛ་ལ་མ་ནི། དམྱལ་བ་ངུ་འབོད་ཀྱི་འཇིག་རྟེན་དུ་སྐྱེས་ནས་འདུག་གོ །མོ་མ་
ནི་དམྱལ་བ་ཡང་ཤི་ཡང་སོས་ཀྱི་གནས་སུ་སྐྱེས་ནས་འདུག་གོ །བོན་པོ་ནི་དམྱལ་བ་
ཐིག་ནག་གི་གནས་སུ་སྐྱེས་ནས་འདུག་གོ །གྷ་ཧ་དྷ་ནག་པོ་ནི་མུན་པའི་གླིང་དུ་སྐྱེས་
ནས་འདུག་གོ །བྲན་ཕྲུག་གི་ཕ་མ་གཉིས་ནི། དམྱལ་བ་བཤའ་གཏུབ་ཀྱི་གནས་སུ་
སྐྱེས་ནས་འདུག་གོ །རྒྱལ་པོ་དང་དམག་མི་རྣམས་ནི། ད་རུང་དགེ་སྡིག་སྤེལ་མ་རུ་
62



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ཡོད་པས། ད་ལྟ་སྡིག་པའི་ལས་ལ་འགྱོད་པ་སྐྱེས་ནས། ལས་དགེ་བ་ལ་སྤྱད་ན། སྔ་
མ་བྱས་པའི་སྡིག་པ་རྣམས་བྱང་ནས། ཐར་པའི་གོ་འཕང་ཐོབ་སྟེ་འགྲོའོ། །སྡིག་པ་སྔ་
མ་བྱས་པའི་སྟེང་དུ། ཕྱིན་ཆད་ཀྱི་སྡིག་པ་བསྣན་ནས་བསྐྱེད་ན། ཕྱི་མར་ལྷ་མ་ཡིན་
འཐབ་རྩོད་ཀྱི་གནས་སུ་སྐྱེས་ནས། ཉིན་རེ་ལ་ཡང་གཡུལ་ཆེན་པོ་བཅོ་བརྒྱད་རེ་སྤྲོད་
ཅིང་། རྣོ་མཚོན་མང་པོས་སྲོག་ལན་དགུ་དགུར་གཅོད་པར་འོང་ངོ༌། །དེའི་ཕྱིར་ན་
རྒྱལ་པོ་སྡིག་པའི་ལས་ལ་འགྱོད་ནས་དགེ་བ་ལ་མོས་ཏེ། བདག་གི་སྤྱན་སྔར་མཆིས་
པ་ནི་ཤིན་ཏུ་ཡང་ལེགས་སོ། །ཞེས་བཀའ་སྩལ་ཏོ། །དེ་ལ་རྒྱལ་པོ་ཡང་ཤིན་ཏུ་ཡང་སྐྱི་
འཇིགས་ལ་གཡང་ཟ་ནས་འགྱོད་པ་དྲག་པོ་སྐྱེས་ཏེ། ཡང་སྟོན་པ་ལ་གསོལ་པ། རྣམ་
པ་ཐམས་ཅད་ཅིར་ཡང་མཁྱེན་པ་ཡིས། སྟོན་པའི་སྒྲོན་མ་གཤེན་རབ་མི་བོ་ལགས།
དེ་ལྟར་དགེ་སྡིག་རྩ་བ་རྒྱུ་འབྲས་རྣམས། ཉིད་ལ་མ་རྨོངས་སལ་ལེར་གསལ་ལགས་
ཤིང་། དགེ་སྡིག་རྒྱུ་འབྲས་དེ་ལྟར་སྨིན་ལགས་ན། ཕུང་གསུམ་གྱོད་ཀྱི་གཞི་མར་
གྱུར་པ་ཡི། སྡིག་ཆེན་མི་དགུ་ཐར་པར་དྲང་བ་དང་། རྒྱལ་པོ་བདག་དང་དམག་མི་
སུམ་སྟོང་རྣམས། སྡིག་སྒྲིབ་དུས་གཅིག་ཁོ་ནར་བྱང་བའི་ཕྱིར། བདག་གི་ཡུལ་དང་
གནས་དེར་གཤེགས་པར་ཞུ། ཞེས་གསོལ་པས། སྟོན་པས་ཀྱང་ཐུགས་ཀྱི་དགོངས་
ནས། གདུལ་བྱ་འདུལ་བའི་དུས་ལ་བབ་པ་དང་། བསྟན་པ་བཞག་པའི་གནས་ཡིན་
པའི་ཕྱིར། རྒྱལ་པོའི་ཡུལ་དུ་འབྱོན་པར་ཞལ་གྱིས་བཞེས་ཏེ། རྩྭ་མེ་ཏོག་སྣ་ཚོགས་ཀྱི་
ནགས་ཚལ་དུ། འཁོར་རྣམས་ལ་བོན་འཆད་པའི་ཐུན་མཚམས་རྫོགས་ནས། འཁོར་
རྣམས་ལ་བཀའ་སྩལ་པ། བདག་གི་འཁོར་དུ་གཏོགས་པའི་འོལ་མོ་གླིང་ཆེན་གྱི་
མི་རྣམས་ཀྱང་། བདག་མ་ཕྱིན་གྱི་བར་དུ། རྒྱལ་ས་ཕོ་བྲང་གླིང་བརྒྱད་ལ་མཆོད་
པ་རྒྱུན་མ་གཅད་ཅིག །ལྷ་ཀླུ་མི་གསུམ་གྱི་སློབ་མ་རྣམས་ཀྱང༌། སྦྱིན་པ་ནི་ཐོངས་
ཤིག །ཚུལ་ཁྲིམས་ནི་སྲུངས་ཤིག །བཟོད་པ་ནི་སྒོམས་ཤིག །བརྩོན་འགྲུས་ནི་བསྐྱེད་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཅིག །བསམ་གཏན་ལ་མཉམ་པར་ཞོག་ཅིག །ཤེས་རབ་ལ་འཁྲུལ་པ་མེད་པར་གྱིས་
ཤིག །དེས་ན་ཕ་རོལ་ཏུ་ཕྱིན་པ་དྲུག་གི་དོན་དང་ལྡན་ནས། བདག་གི་དོན་ཡོངས་
སུ་ལྷུན་གྱིས་གྲུབ་པར་འགྱུར་རོ། །བདག་ནི་རྒྱལ་པོ་དཔོའི་འགྲོ་དོན་ལ་འགྲོ་བ་ཡིན་
ནོ། །ཞེས་གསུངས་ནས། གསེར་གྱི་ཤིང་རྟ་འཁོར་ལོ་བརྒྱད་པ་ལ་ནི་བཅིབས། རྨ་ལོ་
དང་། གཡུ་ལོ་དང་། ཡིད་ཀྱི་ཁྱེའུ་ཆུང་དང༌། གཏོ་བུ་འབུམ་སངས་དང་བཞི་ཡིས་
སྐུའི་ལྟ་ཟུར་དང་མདུན་རྒྱབ་ནས་བརྟེན་ནས། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་ཚངས་པ་གཙུག་ཕུད་ལ་སོགས། གཡུང་དྲུང་སེམས་དཔའ་ཁྲི་
དྲུག་སྟོང་དང་ཆས་ནས། རོལ་མོའི་ཚོགས་མང་པོ་བསྒྱུར་ཞིང་། སྟག་དང་གཡག་
དང་། སེང་གེ་དང་གླང་པོ་ཆེ་དང་བཞི་ཡིས་མཐའ་མནན་ནས་གཤེགས་སོ། །
དེའི་དུས་སུ་ནམ་མཁའ་ལ་འོད་གསལ་བ་མང་པོ་ཤར་རོ། །བར་སྣང་ལ་སྒྲ་སྙན་
པ་མང་པོ་གྲགས་སོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །གཞན་ཡང་
འཇིག་རྟེན་གྱི་ཁམས་ཐམས་ཅད་ཀྱང་། གཡོ་བ་དང༌། འགུལ་བ་དང་། མེར་བ་
དང་། ལྡེག་པ་དང༌། འུར་བ་དང༌། ཐུག་པ་དང་། ཆེམས་པར་བྱུང་ནས་དོག་པ་
ཆེར་གཡོས་སོ། །མེ་ཏོག་གི་ཆར་དང་མངོན་པར་འགྲོགས་ཏེ་གཤེགས་སོ། །གཤེགས་
པའི་དུས་སུ་ཡང་སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱིས་ཀྱང་།
མདུན་ནས་བསུ་ཞིང་རོལ་མོ་དང་མཆོད་པ་སྣ་ཚོགས་པ་འབུལ་ལོ། །དེས་ན་རྒྱལ་པོ་
འབར་བའི་སྒྲོན་མ་ཅན་ཡང་། ཤིན་ཏུ་དགའ་བ་སྐྱེས་ཏེ་ངོ་མཚར་བར་གྱུར་ཏོ། །དེ་
ནས་སྟོན་པ་འཁོར་དང་བཅས་པ་རྣམས། ཆུ་བོ་སིན་དྷུའི་རྒྱུད་ལ་གཤེགས་སོ། །ཡུལ་
ནི་ཁྲི་ཐང་འབྱམས་པ་རུ་ཕེབས་སོ། །དེའི་དུས་སུ་རྒྱལ་བུ་ལྕམ་དྲལ་དང་། བཙུན་མོ་
དང་། འཁོར་རྣམས་ཀྱིས་མདུན་ནས་བསུས་ཏེ། ལ་ལས་ནི་དར་ཕྱར་རོ། །ལ་ལས་
ནི་དུང་འབུད་དོ། །ལ་ལས་ནི་རྔ་བརྡུང་ངོ༌། །ལ་ལས་ནི་གཤང་དཀྲོལ་ལོ། །ལ་ལས་
64



༼ཇ༽
མདོ་སྡེ།
ཁབ་ཀྱི་དམ་པ་བཞེས་པའི་མདོ།
ནི་ཅག་པར་རྡེབས་སོ། །ལ་ལས་ནི་གླིང་བུ་འབུད་དོ། །ལ་ལས་ནི་ཏམ་བུ་ར་འབུད་
དོ། །ལ་ལས་ནི་པི་ཝང་སྒྲིལ་ལོ། །ལ་ལས་ནི་མེ་ཏོག་གཏོར་རོ། །ལ་ལས་ནི་གཙང་
ཚན་འདེབས་སོ། །ལ་ལས་ནི་སྤོས་མེ་གཏུལ་ལོ། །ལ་ལས་ནི་མར་མེ་འབུལ་ལོ། །ལ་
ལས་ནི་ཞལ་ཟས་འབུལ་ལོ། །ལ་ལས་ནི་གར་བྱེད་དོ། །ལ་ལས་ནི་བྲོ་བརྡུང་ངོ༌། །ལ་
ལས་ནི་ཤོན་འཁྲབ་བོ། ལ་ལས་ནི་ནེ་ན་ཤོན་འཁྲབ་བོ། ལ་ལས་ནི་སྒོང་བསྒྱུར་རོ། །
ལ་ལས་ནི་སྒོང་སྤོར་རོ། །ལ་ལས་ནི་སྒོང་རྩེའོ། །དེ་ལྟར་དུ་རོལ་མོ་དང་མཆོད་པ་སྣ་
ཚོགས་པས་མདུན་ནས་བསུས་ཏེ། གྲོང་ཁྱེར་ལྷུན་གྲུབ་འདུས་པའི་དབུས། རྒྱལ་ས་
སྟོང་རི་འབུམ་གླིང་གི་ནང་ནས། སྐུ་མཁར་ཤོད་པ་བརྩེགས་པའི་ཡང་ཐོག་ཏུ་སྤྱན་
དྲངས་ནས། གསོལ་ཟས་རོ་མཆོག་ལྡན་པ་སྣ་ཚོགས་བདའ་དགུ་དྲངས་སོ། ། །
༧ དེ་ནས་དེའི་ཚེ་སྟོན་པས་འགྲོ་བ་སེམས་ཅན་རྣམས་ཐར་པར་དྲང་བ་དང༌། ཕྱི་
རབས་གང་ཟག་རྣམས་ལ་དཔེར་བསྟན་པའི་ཕྱིར། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་གཏོ་བུ་འབུམ་སྲས་ལ་བཀའ་སྩལ་པ། ཉོན་ཅིག་འཁོར་
དུ་གཏོགས་པའི་གཡུང་དྲུང་སེམས་དཔའ་དང༌། གཤེན་རབ་ཆེན་པོ་གཏོ་བུ་འབུམ་
སངས་ཉོན། འདུས་པའི་འཁོར་ལ་རྒྱ་ཆེ་གྲངས་མང་ཡང༌། ཕྱི་འཁོར་ནང་འཁོར་
བར་འཁོར་གསང་འཁོར་ལ། བྱེ་བ་དགུ་ཁྲི་ཁྲི་དང་དགུ་སྟོང་དང༌། ལྔ་སྟོང་ལྔ་བརྒྱ་
སྟོང་དང་ལྔ་བརྒྱ་དང་། སུམ་བརྒྱ་དྲུག་ཅུ་དགྲ་བཅོམ་བརྒྱད་ཅུ་སྟེ། དེ་ཡི་ནང་ནས་
ཀུན་ལ་དཔག་པ་ཡི། མཆོག་ཏུ་གྱུར་ཞིང་མཐའ་རུ་ཕྱིན་པ་ཡི། ཀུན་ལ་ཡོངས་སུ་
གྲགས་པའི་གཤེན་བཞི་བྱུང་། མན་ངག་མཐར་ཕྱིན་འ་ཞ་གསང་ཐུབ་དང་། སྡུད་
པ་མཐར་ཕྱིན་ཚངས་པ་གཙུག་ཕུད་དང༌། ཞུ་བ་མཐར་ཕྱིན་ཡིད་ཀྱི་ཁྱེའུ་ཆུང་དང༌།
བསླབས་པ་མཐར་ཕྱིན་གཏོ་བུ་འབུམ་སངས་དང་། མཐར་ཕྱིན་རྣམ་པར་དག་པའི་
གཤེན་བཞི་སྟེ། དེ་ཡི་ནང་ནས་བསླབས་པ་རྒྱ་ཆེ་ཞིང་། འབུམ་སྡེ་ཐུགས་ལ་གསལ་
65



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བའི་འབུམ་སངས་ཁྱོད། བསླབས་པ་རྒྱ་ཆེན་ནམ་མཁའི་གཏོས་དང་འདྲ། འཇུག་
སྒོ་ཉི་མའི་ཟེར་ལྟར་གྲངས་འདས་མཁྱེན། མན་ངག་ཚོད་ཟིན་ཚད་མའི་སྲང་དང་
འདྲ། བསྟན་པའི་སྲོག་ཤིང་ཐེག་པའི་གཉེར་དཔོན་འཛིན། རྒྱལ་བའི་སྲས་པོ་དམ་པ་
ཁྱོད་ཉིད་ལ། སྤྱིར་ཡང་བསྟན་པ་བོན་གྱི་ལས་གཉེར་གཏད། སྒོས་སུ་ད་ལྟའི་དུས་
དང་གནས་སྐབས་འདིར། སྡིག་ཆེན་མི་དགུ་ཐར་པར་དྲང་བ་དང་། རྒྱལ་པོ་འཁོར་
བཅས་སྒྲིབ་པ་སྦྱང་བ་དང་། ཕྱི་རབས་རྣམས་ལ་དཔེ་རུ་བསྟན་པའི་ཕྱིར། བོན་གྱི་སྒོ་
མོ་བརྒྱད་ཁྲི་བཞི་སྟོང་དང་། ཐེག་པ་རིམ་དགུ་སྒོ་བཞི་མཛོད་ལྔ་ལས། ཀུན་གྱི་མཆོག་
གྱུར་ཀུན་ལ་སྤྱིར་རྒྱུག་པའི། མཐོ་ཐོག་སྤྱི་རྒྱུག་མཛོད་ཀྱི་བོན་སྒོ་ལས། སྒྲིབ་སྦྱངས་
ཚོགས་རྫོགས་ཐར་ལམ་འབྱེད་པའི་བོན། ལྷ་ཡི་གཙོ་བོ་བདེར་གཤེགས་གཙོ་བཞི་
ལ། འཁོར་གྱི་བདེར་གཤེགས་སྟོང་དང་རྩ་བརྒྱད་བསྐོར། རིགས་དྲུག་གནས་འདྲེན་
འདུལ་གཤེན་དྲུག་དང་བཅས། དབྱིངས་དང་ཡེ་ཤེས་ཐབས་དང་ཤེས་རབ་ལས།
བྱིན་རླབས་ཐུགས་རྗེ་སྤྲུལ་པའི་འོད་ཟེར་བཀྱེ། དབྱིངས་ནས་སྤྱན་འདྲེན་མཁའ་ལ་
གསལ་གདབ་ཅིང༌། ཀློང་དུ་ཕྱག་འཚལ་མཆོད་འབུལ་དགྱེས་པར་བསྐྱེད། མཆོད་
པའི་ཡ་སྟགས་ལྡན་པ་རྣམ་ལྔ་བཏེག །སྦྱིན་པའི་ཡ་སྟེགས་འདོད་པ་རྣམ་ལྔ་གཏང༌།
སྒྲིབ་སྦྱངས་ཚོགས་རྫོགས་ཐར་པར་མངོན་སངས་རྒྱས། འགྲོ་བ་སེམས་ཅན་ཐར་པར་
དྲོང་བ་དང་། ཕྱི་རབས་རྣམས་ལ་དཔེར་བསྟན་བཞག་པའི་ཕྱིར། རྒྱལ་སྲས་དམ་
པ་ཁྱེད་ལ་གཉེར་དུ་གཏད། འགྲོ་བ་འདུལ་བའི་ཐབས་ལ་མཁས་པར་མཛོད། ཅེས་
གསུངས་ནས། མཆོད་སྦྱིན་གྱི་བྱིན་རླབས་དང་། ལས་ཀྱི་གོ་རིམ་རྣམས། ཞིབ་པར་
དབྱེ་ཞིང་རྒྱས་པར་རྒྱལ་སྲས་གཏོ་བུ་འབུམ་སངས་ལ་བཀའ་སྩལ་ཏོ། །དེ་ནས་སྟོན་པ་
ཉིད་ནི། མདུན་གྱི་དཔག་ཚད་བཞིའི་ནམ་མཁའ་ལ། ལྷའི་སྐུ་ཕྱག་རྒྱ་ཆེན་པོ་བསྟན་
ནས། བདེ་བར་གཤེགས་པ་གཙོ་བོ་བཞི་ལ། འཁོར་བདེ་བར་གཤེགས་པ་སྟོང་རྩ་
66



མདོ་སྡེ།
ཁབ་ཀྱི་དམ་པ་བཞེས་པའི་མདོ།
བཞིས་བསྐོར་ནས། སྐུ་མདོག་དང་ཕྱག་མཚན་གདན་ཁྲི་དང་བཅས་ནས། ལྷང་ངེ་
ལྷན་ནེ་ལྷམ་མེར་གནས་ཏེ་བཞུགས་སོ། །སླད་ན་གཏོ་བུ་འབུམ་སངས་ཀྱིས་འཁོར་
རྣམས་ལ་བཀའ་སྩལ་ནས། འགྲོ་བ་སེམས་ཅན་ཐར་པར་དྲང་བའི་ཕྱིར། མཆོད་པའི་
ཡ་སྟགས་ལྡན་པ་རྣམ་པ་ལྔ་དང་། སྦྱིན་པའི་ཡ་སྟགས་འདོད་པ་རྣམ་པ་ལྔ་དང་།
རྫས་དང་ཡོ་བྱད་རྣམས་ཚོགས་པར་བསགས་ཤིང་། གཙང་མའི་ས་ལ་སྨན་སྤོས་
ཀྱིས་ཆག་ཆག་གདབ་ལ། སྟེགས་བུ་གོང་འོག་གཉིས་སུ་བསྒྲིགས་ནས། དེའི་སྟེང་དུ་
མཆོད་སྦྱིན་ཡ་སྟེགས་རོལ་མོ་རྒྱན་རྣམས་བཀོད། དུང་ཤོག་དཀར་པོ་ལ། སྡིག་པོ་ཆེ་
མི་དགུའི་མཚན་གྱི་བྱང་བུ་རུ་བྲིས་ཏེ། སྨྱུག་རྒོད་ཚིགས་གསུམ་དང༌། གསལ་བའི་
མེ་ལོང་དང་། རིན་ཆེན་སྣ་ལྔ་དང་། དར་ཟབ་ཀྱི་ན་བཟའ་དང་བཅས་ཏེ་སྟེགས་བུ་
གཉིས་ཀྱི་བར་ལ་བསྒྲིགས་སོ། །དེ་ནས་དབྱིངས་ན་བཞུགས་པའི་བདེ་བར་གཤེགས་
པ་གཙོ་བོ་བཞི་ནམ་མཁའ་ལ་གསལ་གདབ་ཅིང་། སྤྱན་དྲང་བ་དང་བཞུགས་སུ་
གསོལ་བ་དང་། དགྱེས་པར་བསྐྱེད་པ་དང་། ཁྲུས་གསོལ་བ་དང་། ཕྱག་འཚལ་བ་
དང་། སྡིག་པ་བཤགས་པ་དང་། མཆོད་སྦྱིན་གཏོང་ཞིང་སྨོན་ལམ་འདེབས་པའི་ཆོ་
ག་དང་། འདུལ་དྲུག་སྐབས་ཀྱི་ཆོ་ག་རྣམས་གོ་རིམ་མ་ནོར་བར། སྟོན་པས་གསུངས་
བཞིན་དུ་མཛད་པས་དེའི་ཡོན་ཏན་དང་། དབྱིངས་ན་བཞུགས་པའི་བདེ་བར་
གཤེགས་པའི་ཐུགས་རྗེ་དང་། གཏོ་བུ་འབུམ་སངས་དགོངས་པའི་བྱིན་རླབས་དང་།
འཁོར་རྣམས་ཀྱིས་ངན་སོང་དོང་སྤྲུགས་ཀྱི་སྙིང་པོ་རྒྱུན་མ་ཆད་པར་བགྲངས་པའི་
ནུས་མཐུ་དང་། རྒྱལ་པོ་འབར་བའི་སྒྲོན་མ་ཅན་ལ་སོགས། ཡོན་བདག་བསམ་
པ་དག་པ་དང་། མཆོད་སྦྱིན་ཡ་སྟེགས་ཕུན་སུམ་ཚོགས་པའི་བསོད་ནམས་ཀྱིས།
ཕྱོགས་བཅུའི་བདེ་བར་གཤེགས་པ་བརྒྱ་རེའི་མཚན་ནས་བརྗོད་ཅིང་། མཆོད་པ་
ཕུལ་ནས་སྨོན་ལམ་བཏབ་པ་ཙམ་གྱིས། འཇིག་རྟེན་ཁམས་ཀྱང་། གཡོ་གཡོའོ་རབ་
67



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཏུ་གཡོའོ། །འགུལ་འགུལ་ལོ་རབ་ཏུ་འགུལ་ལོ། །འུར་འུར་རོ་རབ་ཏུ་འུར་རོ། །ཐུག་
ཐུག་གོ་རབ་ཏུ་ཐུག་གོ །ཆེམས་ཆེམས་སོ་རབ་ཏུ་ཆེམས་སོ། །མེར་མེར་རོ་རབ་ཏུ་
མེར་རོ། །ལྡེག་ལྡེག་གོ་རབ་ཏུ་ལྡེག་གོ །ནམ་མཁའ་ལས་གསལ་བའི་འོད་མང་པོ་
ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་སོ། །ས་གཞི་ལས་མཛེས་པའི་
མེ་ཏོག་མང་པོ་སྐྱེས་སོ། །དེའི་ཚེ་དེའི་དུས་ན། སྡིག་པོ་ཆེ་མི་དགུ་དང་། དམག་མི་
སུམ་སྟོང་གི་བདེ་བར་གཤེགས་པ་གཙོ་བོ་བཞིའི་ཞལ་མངོན་སུམ་དུ་རིམ་པར་མཐོང་
ཞིང་། ཕྱོགས་བཅུའི་འཇིག་རྟེན་གྱི་ཁམས་ནས། དེ་ཕར་འདས་པའི་ཚུར་སྐྱེ་ཀ་མ་ལ་
ཤིན་ཏུ་ཡང་གྲངས་མང་བ་དང་། ཕྱོགས་བཅུའི་འཇིག་རྟེན་སྟོང་པ་ཙམ་ཞིག་སངས་
རྒྱས་ཏེ་སོང་ངོ་། །དེ་ལ་སླད་ན་ལུས་པ་རྒྱལ་པོ་འབར་བའི་སྒྲོན་མ་ཅན་དང་། སྲས་
རྒྱལ་བུ་ལྕམ་དྲལ་དང་། བཙུན་མོ་དང༌། བློན་པོ་དང་། འཁོར་རྣམས་ཀྱང་ཤིན་ཏུ་
སྤྲོ་བ་སྐྱེས་ནས། བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་
ནི་གཏོར་ནས། དེའི་ཡོན་ཏན་གྱིས་སྒྲིབ་པ་བྱང་ནས། བདེ་བར་གཤེགས་པ་སྐུ་བཞི་
མཛེས་པའི་ཞལ་བཞི་མངོན་སུམ་དུ་གསལ་བར་མཐོང་ངོ༌། །བདེ་བར་གཤེགས་པའི་
སྐུ་གསུམ་ནི། ནམ་མཁའ་ལ་གཞའ་ཡལ་བ་བཞིན་དུ་གཤེགས་སོ། །སྟོན་པ་ནི་སྡིག་པོ་
ཆེ་མི་དགུ་དང་དམག་མི་སུམ་སྟོང་གི་འགྲོ་དོན་མཐར་ཕྱིན་ནས། སླར་དོག་ལ་བབས་
ཏེ་རིན་པོ་ཆེ་ཁྲིའི་གདན་ལ་བཞུགས་སོ། །
དེ་ལ་ཡང་རྒྱལ་པོ་འབར་བའི་སྒྲོན་མ་ཅན་གྱིས། ཡང་སྟོན་པའི་སྐུ་ལ་བསྐོར་བ་
ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། ལྷའི་མེ་ཏོག་པདྨ་དམར་པོ་ཕུལ་ནས་
གསོལ་པ། རྣམ་པ་ཐམས་ཅད་ཅིར་ཡང་མཁྱེན་པ་ཡིས། སྟོན་པའི་སྒྲོན་མ་གཤེན་
རབ་མི་བོ་ལགས། བདག་གི་ཡུལ་འདིར་གནས་པའི་སེམས་ཅན་ལ། དམག་མི་
སུམ་སྟོང་སྡིག་ཆེན་མི་དགུ་དང༌། གཞན་ཡང་ཕྱོགས་བཅུ་སྟོང་གསུམ་འཇིག་རྟེན་
68



མདོ་སྡེ།
ཁབ་ཀྱི་དམ་པ་བཞེས་པའི་མདོ།
གྱི། ཞིང་ཁམས་སྟོང་པ་ཙམ་ཞིག་སངས་རྒྱས་ན། རྒྱལ་པོ་བདག་དང་བཙུན་མོ་སྲས་
ལ་སོགས། གཞན་དག་ད་རུང་སངས་མ་རྒྱས་པ་འདི། སྔོན་གྱི་སྒྲིབ་པ་ལས་ཀྱིས་
མནར་ནས་སུ། ད་རུང་འཁོར་བའི་ས་ལ་གནས་པ་ཡིས། མྱུར་དུ་སངས་རྒྱས་འཐོབ་
པར་མི་འགྱུར་རམ། འདི་ཡི་རྒྱུ་དང་འབྲས་བུ་ཅི་ལྟར་ལགས། ཞེས་གསོལ་པས། དེ་
ལ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་འབར་བའི་སྒྲོན་མ་ཅན་དེ་ནི་འདི་ལྟ་
སྟེ། དམག་མི་སུམ་སྟོང་དང༌། སྡིག་པོ་ཆེ་མི་དགུ་ནི། སྒོས་སུ་སྒྲིབ་པ་སྦྱང་བའི་ཆོ་
ག་དང་། བདག་གིས་བྱིན་གྱིས་བརླབས་པའི་མཐུ་སྟོབས་ཀྱིས། སྒྲིབས་པ་བྱང་ནས་
ཚོགས་རྫོགས་ཏེ་སངས་རྒྱས་པ་ལགས་སོ། །གཞན་ཡང་ཕྱོགས་བཅུའི་འཇིག་རྟེན་གྱི་
སེམས་ཅན་རྣམས་ནི་སྔོན་ནས་སྒྲིབ་པ་སྦྱངས་ནས། དུས་འདིར་བདག་གིས་འདུལ་
བའི་དུས་ལ་བབ་པ་དང༌། བདེ་བར་གཤེགས་པ་སྟོང་རྩ་བཞིས་ཐུགས་རྗེས་འོད་
ཟེར་སྤྲོས་ནས་སངས་རྒྱས་པ་ལགས་སོ། །སླད་ན་ལུས་པ་རྣམས་ནི་སྔོན་ནས་སྒྲིབ་པ་
སྦྱངས་པའི་ལས་འཕྲོས་ད་ལྟ་ཡང་སྒྲིབ་པ་བྱང་སྟེ་སངས་རྒྱས་པའི་རྒྱུ་ཡིན་ཀྱང་། ད་
རུང་བསོད་ནམས་ཀྱི་ཚོགས་མ་རྫོགས་ནས་སངས་མ་རྒྱས་པ་ལགས་སོ། །རྒྱལ་པོ་ནི་
བསྟན་པའི་ཆ་ལ་གནས་པས། བསྟན་པ་རྗེས་སུ་བཞག་པའི་བྱ་བ་རྣམས་ཚར་ནས་
སངས་རྒྱས་ཏེ་འགྲོའོ། །ཞེས་བཀའ་སྩལ་ཏོ། །
༧ དེ་ལ་ཡང་རྒྱལ་པོས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
དེ་ལྟར་སྔོན་དུ་སངས་རྒྱས་ཐོབ་པ་རྣམས། སྒྲིབ་སྦྱངས་ཚོགས་རྫོགས་མངོན་སངས་
རྒྱས་ལགས་ན། སླད་ན་ལུས་པ་བདག་གི་འཁོར་རྣམས་ཀུན། ད་རུང་བསོད་ནམས་
ཚོགས་ཀྱང་མ་རྫོགས་ནས། མངོན་པར་སངས་རྒྱས་འབྲས་བུ་མ་ཐོབ་ན། ཚོགས་
བསག་རིམ་པ་ཇི་ལྟར་བགྱིད་པ་དང༌། བདག་ལ་བསྟན་པ་རྗེས་བཞག་ཇི་ལྟར་
མཛད། བདག་ཅག་ཤིན་ཏུ་རིག་པའི་རྩལ་ཞན་པས། རྣམ་པ་ཐམས་ཅད་མཁྱེན་
69



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པའི་བཀའ་གནང་འཚལ། རྫས་དང་ཡོ་བྱད་ཚོགས་པར་བདག་གིས་བསག །ཅེས་
གསོལ་ཏོ། །དེ་ལ་སྟོན་པས་ཀྱང་། ཡུལ་ཁྲི་ཐང་འབྱམས་པའི་མི་རྣམས་ཀྱི་ཚོགས་
བསག་པ་དང་། རྒྱལ་པོ་འབར་བའི་སྒྲོན་མ་ཅན་གྱི་བསམ་དོན་འགྲུབ་པ་དང་། ཕྱི་
རབས་ཀྱི་འགྲོ་བ་རྣམས་ལ་དཔེར་བསྟན་པ་དང་། སངས་རྒྱས་ཀྱི་བསྟན་པ་རྗེས་སུ་
བཞག་པར་དགོངས་ནས། འཁོར་དུ་གཏོགས་པའི་གཡུང་དྲུང་སེམས་དཔའ་རྣམས་
དང་། རྒྱལ་པོ་འཁོར་ཚོགས་དང་བཅས་པ་རྣམས། ཡུལ་ཁྲི་ཐང་འབྱམས་པའི་
ལྷོ་ཤར་དུ། འདུས་ན་དྷ་རི་མཚོ་གླིང་ཞེས་བྱ་བ་ཡོད་དེ། དེའི་གླིང་ལ་འབྱོན་ནས།
གཤེན་གྱི་ཕོ་བྲང་ཆེན་པོ་གཅིག་བཞེངས་སུ་གསོལ་ཏེ། དེ་ཡང་བཀྲ་ཤིས་ཀྱི་ས་གནས་
བཙལ་བ་ནི། རྒྱ་མཚོ་ཆེན་པོ་འདུས་ན་དྷ་རིའི་འགྲམ། མཚོ་བྲན་མང་པོས་བསྐོར་
བའི་དབུས། དཔག་བསམ་ལྗོན་ཤིང་རྒྱས་པའི་ཚལ། རྩི་སྨན་མེ་ཏོག་སྣ་ཚོགས་གླིང་
ལ། གཞི་བསླང་བའི་ཆོ་ག་མཛད་དེ། སའི་ལྷ་མོ་བརྟན་མ་དང་། ས་བདག་ཁྱབ་པ་
དབང་ཆེན་དང་གཉིས་ཀྱིས་བཀྲ་ཤིས་ཀྱི་གནས་དང་སའི་དངོས་གྲུབ་ཕུལ་ལོ། །དེ་
ལ་སྟོན་པས། བཟོ་རྒྱལ་ཀར་མ་ལི་ཤོ་ལ་སོགས་འཛམ་གླིང་ཡོན་ཏན་གྱིས་རྒྱན་དྲུག་
འཁོར་དང་བཅས་པ་རྣམས་ལ་བཀའ་སྩལ་པ། ཉོན་ཅིག་གནས་འདིར་ཚོགས་པ་ཡི།
གཤེན་རབ་གཡུང་དྲུང་སེམས་དཔའ་དང་། བཟོ་རྒྱལ་ཀར་མ་ལི་ཤོ་དང་། འཛམ་
གླིང་བསྟན་པའི་རྒྱན་དྲུག་དང་། འཁོར་དུ་གཏོགས་པ་ཐམས་ཅད་ཀུན། བདག་སྟོན་
པ་རྣམ་པ་ཐམས་ཅད་མཁྱེན། བསྐལ་སྟོང་སངས་རྒྱས་ཐུ་བོའི་སྲས། འགྲོ་བ་སེམས་
ཅན་དོན་ཆེད་དུ། སྔོན་གྱི་སྨོན་ལམ་མཐའ་བཙན་ནས། ཚེ་ལོ་བརྒྱ་པའི་དུས་ཚོད་
ལ། འགྲོ་བ་ཐར་པར་དྲང་བའི་ཕྱིར། མི་མཇེད་ཞིང་ཁམས་དབུ་མ་ཡི། འཛམ་གླིང་
སོག་ཁར་འོང་བ་ལ། འགྲོ་བ་རང་མཐུན་ཆ་ལུགས་ཀྱིས། རྒྱལ་པོ་བཙུན་མོ་སྲས་དང་
བཅས། བློན་འཁོར་དེད་དཔོན་འབངས་ལ་སོགས། སྟེང་གི་ལྷ་དང་འོག་གི་ཀླུ་། བར་
70



མདོ་སྡེ།
ཁབ་ཀྱི་དམ་པ་བཞེས་པའི་མདོ། །
གྱི་མི་ལ་སོགས་པ་ལ། སློབ་བུ་འབུམ་ཕྲག་མཐའ་ཡས་ཤིང་། བསྟན་པ་འཛིན་སྐྱོངས་
སྤེལ་བ་ཡི། མངའ་དབང་བསམ་གྱིས་མི་ཁྱབ་ཀྱང་། དེ་ཡི་ནང་ནས་དཔག་པའི་
མི། གདུང་རྒྱུད་རྒྱལ་པོ་སྡེ་དྲུག་སྟེ། ཤག་དང་ཧོས་དང་དཔོ་དང་རྒྱ། གཉན་དང་
དམུ་རིགས་འཕྲུལ་དང་དྲུག །དམུ་ནི་སྐྱེ་བ་བཞེས་པའི་རིགས། དེ་མིན་རྒྱལ་པོ་སྡེ་ལྔ་
ལ། བསྟན་པ་བཞག་པའི་གནས་ཡིན་ཞིང་། གང་ལ་མི་འདྲ་ཀུན་ལས་དཔག །དེ་ཡི་
ནང་ནས་མཆོག་གྱུར་པ། མི་རྒྱལ་བརྒྱུད་མའི་མཚན་རྟགས་ཅན། བསམ་པའི་བློ་ལ་
ཤེས་རབ་ཆེ། རབ་ཏུ་འབར་བའི་སྒྲོན་མེ་ཡི། སྨག་གི་མུན་པ་སེལ་མཛད་པ། རྒྱལ་
པོ་དམ་པ་དཔོ་ཡི་རིགས། དཔོ་རྗེ་འབར་བའི་སྒྲོན་མ་ཡི། ཐུགས་དགོངས་མཁྱེན་པ་
རྫོགས་པ་དང་། སངས་རྒྱས་བསྟན་པ་རྗེས་བཞག་དང་། ཕྱི་རབས་རྣམས་ལ་དཔེར་
བསྟན་ཕྱིར། ཕོ་བྲང་གསས་ཁང་ཆེན་པོ་ཞིག །མེ་ཏོག་གླིང་ལ་བཞེངས་འཚལ་གྱི། དེ་
ཡི་གཞི་གནས་ངས་བསླང་ནས། སྐོས་མཁན་ཀར་མ་ལི་ཤོས་གྱིས། ལག་ལེན་འཛམ་
གླིང་རྒྱན་དྲུག་གཟོབས། སྡོང་གྲོགས་ལྷ་ཀླུ་མི་གསུམ་མཛོད། དགེ་བའི་ལས་ལ་ཐང་
བཅད་ཅིང་། མྱུར་དུ་བརྩོན་ན་འགྲུབ་འགྱུར་ཏེ། རྒྱལ་པོ་འཁོར་བཅས་ཡོ་བྱད་སོགས།
སྒྲིབ་སྦྱངས་རྗེས་སུ་ཚོགས་རྫོགས་ནས། ཐར་པའི་གོ་འཕང་མྱུར་དུ་ཐོབ། དེ་ཕྱིར་དགེ་
བའི་ལས་ལ་བརྩོན། ཞེས་བཀའ་སྩལ་པས། འཁོར་རྣམས་ཀྱིས་ཤིན་ཏུ་སྤྲོ་བ་སྐྱེས་
ནས། སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱང་། དགེ་བའི་སྡོང་
ལ་སྤྲིན་བཞིན་དུ་འདུས་སོ། །རྒྱལ་པོ་འཁོར་བཅས་རྣམས་ཀྱང་། ཕུན་སུམ་ཚོགས་
པའི་ཡོ་བྱད་མ་ལུས་པ་བསགས་སོ། །གཤེན་རབ་གཡུང་དྲུང་སེམས་དཔའ་རྣམས་
ཀྱིས་ཀྱང་། བཀྲ་ཤིས་དང་ཞི་བདེའི་ཆོ་ག་རྒྱུན་མ་ཆད་པར་མཛད་དོ། །དེ་ནས་
དེའི་ཚེ། བཟོ་རྒྱལ་ཀར་མ་ལི་ཤོས་འཁོར་རྣམས་ཀུན་ལ་བཀའ་སྩལ་པ། ཉོན་ཅིག་
འདུས་པའི་འཁོར་རྣམས་དང་། སྟེང་གི་ལྷ་དང་འོག་གི་ཀླུ། བར་གྱི་མི་ལ་སོགས་པ་
71



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཡི། ཀུན་མཁྱེན་རིག་པའི་འབྱུང་གནས་དང་། འཛམ་གླིང་བསྟན་པའི་རྒྱན་དྲུག་ཉོན།
བདག་ཅག་འཁོར་དུ་གཏོགས་པ་ལ། སྟོན་པའི་སྒྲོན་མས་བཀའ་སྩལ་ནས། རྒྱལ་
པོའི་བསམ་དོན་འགྲུབ་པ་དང༌། སངས་རྒྱས་བསྟན་པ་བཞག་པ་དང་། ཕྱི་རབས་
རྣམས་ལ་དཔེར་བསྟན་ཕྱིར། ཕོ་བྲང་གསས་ཁང་བཞེངས་འཚལ་གྱི། དགེ་བའི་ལས་
ལ་ཐང་བཅད་ན། སྒྲིབ་སྦྱངས་ཚོགས་གཉིས་རྫོགས་འགྱུར་ཏེ། ཐར་པའི་གོ་འཕང་
ཐོབ་གསུངས་པས། འདི་ལ་རྒྱལ་བའི་བཀའ་བྱུང་བ། ངང་པའི་རྒྱལ་པོས་ཁྲུས་བྱེད་
བཞིན། སྐད་ཅིག་མི་ཡེངས་བྲེལ་པའི་རིགས། བརྩོན་འགྲུས་མཐར་རུ་ཕྱིན་པར་བྱ།
སྐོས་ནི་འདི་ལྟར་འཐད་པ་སྟེ། རྒྱལ་པོ་དམ་པ་དཔོ་རིགས་ནི། གཞན་དག་གང་དང་
མི་འདྲ་བར། ཀུན་ལས་དཔག་པའི་རྒྱལ་པོ་སྟེ། གདུང་རྒྱུད་རྒྱལ་པོ་ཆེན་པོ་ཡིན། དེ་
ཕྱིར་བྱ་བའི་ལས་སྤྱོད་ཀྱང་། ཆེན་པོའི་ཕྱིར་ན་རྟགས་གཅིག་དགོས། བསོད་ནམས་
ལོངས་སྤྱོད་ཚད་དང་སྦྱར། སྤྱིར་ཡང་ཕོ་བྲང་གསས་ཁང་ལ། ཕྱི་སྣོད་ནང་བཅུད་
གཉིས་ཡིན་ཏེ། ཕྱི་སྣོད་མཐའ་ནས་དབུབ་པར་བྱ། ནང་བཅུད་དབུས་ནས་བཀྲམ་
བར་བྱ། དེ་ཕྱིར་དང་པོ་མཐའ་ནས་བརྩིག །མཐའ་བསྐོར་ལྕགས་རི་མུ་ཁྱུད་ལ། ཁྲོ་
ཆུ་ཞུན་མཁར་གྲུ་བཞི་སྟེ། དཔག་ཚད་བརྒྱད་ཀྱིས་འཁོར་བར་བྱ། དེ་ཡི་ཕྱི་རིམ་
ནགས་ཚལ་བསྐྱེད། རྒྱ་མཚོ་ཆུ་ཡི་ར་བས་བསྐོར། ཕྱོགས་བཞི་སྒོ་བཞི་མཚམས་བཞི་
བརྒྱད། ཅོག་ཆེན་བརྒྱད་ཀྱིས་བརྒྱན་པ་སྟེ། དེ་ཡི་ནང་དུ་གྲོང་ཁྱེར་དང་། རྒྱལ་དང་
བློན་གྱི་ཕོ་བྲང་དབྱེ། དེའི་དབུས་གཤེན་གྱི་ཕོ་བྲང་ནི། གྲུ་བཞི་ཆག་ཚད་མཉམ་པ་ལ།
ཕོ་འདོམ་བཞི་བརྒྱ་བཞི་བཅུ་འཁོར། སྒོ་བཞི་སྒོ་རྒྱན་རྟ་བབས་མཛེས། ཤེལ་གྱི་ཅོག་
ཆེན་རང་སོ་རྒྱས། ཁྲོ་བོ་བཞི་ཡི་ཕོ་བྲང་སྟེ། ཤིན་ཏུ་དཔལ་བརྗིད་རྒྱན་རྫོགས་ཚུལ།
ལོགས་བཞིར་ཁ་པད་རིམ་གསུམ་ལ། དང་པོ་སེང་གེ་ཙི་པར་བཟོ། གཡུ་ཡི་དྲིལ་ཆུང་
མགུལ་དུ་བརྒྱན། གཉིས་པར་བར་སྣང་སྤྲིན་ཆེན་བཟོ། སྤྲིན་དཀར་གསེབ་ནས་ལྷ་
72



མདོ་སྡེ།
ཁབ་ཀྱི་དམ་པ་བཞེས་པའི་མདོ།
བྲན་འཕྱོ། གསུམ་པར་རིགས་རྟགས་པ་ཏྲ་བཟོ། དྲ་མིག་ལྷ་དང་ལྷ་མོས་གཏམས།
དེ་སྟེང་མཐིང་གི་ཡ་གད་གདེངས། ཟུར་བཞི་ཆུ་འབབ་ཆུ་སྲིན་ཞལ། དེ་ཡི་ནང་དུ་
བར་ཁྱམས་ནི། ཀ་གདན་ཐམས་ཅད་པདྨ་གྱེས། ཀ་ཞུ་ཐམས་ཅད་ཟླ་བ་ཚེས། ཀ་བ་
གསེར་གྱི་ཐིག་ཆེན་བསླང་། ཟུར་བཞི་ལོགས་བརྒྱད་བཅུ་གཉིས་མདུད། མདུད་སོ་ཆ་
མཉམ་ཆ་གསུམ་བགོ །གདུང་དཔྱམ་འོད་ཟེར་གཞའ་ཚོན་བཟོ། དཔྱམ་བར་གཡུང་
དྲུང་འཁོར་ལོ་གཏམས། དེ་ཡི་ནང་དུ་དབུ་རྩེ་ནི། ཞི་རྒྱས་དབང་དྲག་ལས་བཞི་རྒྱུན།
ཕུན་ཚོགས་སྲིད་པ་སྐོས་ཀྱི་བཟོ། ཀ་གདན་རུས་སྦལ་པདྨ་དང་། གླང་ཆེན་ཉལ་དང་
སྲིན་མོ་གན། རྡོ་རྗེ་རྒྱ་གྲམ་བརྒྱད་ཀྱིས་འདེགས། འཁོར་ལོ་བརྩེགས་དང་གཡུང་དྲུང་
འཁྱིལ། ཀ་བ་ཀླུ་རྒྱལ་བུམ་པ་དང་། ཐིག་ཆེན་བསླད་དང་ཆག་ཤིང་མདུད། གཅན་
ལྔས་འདེགས་དང་ཕུར་བུའི་ལུགས། དོང་ཙེ་བརྩེགས་འདྲ་པྲ་ཕུད་སྒེག །ཀ་ཞུ་བྱ་
ཁྱུང་ཀ་ར་དང་། ཀྱོག་པིར་སྒེག་དང་ཟླ་བ་ཚེས། རྒྱ་མདུད་ཐེམ་པ་བང་སོ་འཁྲིགས།
གདུང་མ་སྤྲིན་ཆེན་སྤྲིན་ཆུང་དང༌། ལྷ་བརྒྱད་བསྣོལ་དང་པ་ཏྲ་འཁྲུགས། དཔྱམ་
གདུང་འོད་ཟེར་གཞའ་ཚོན་དང་། ཉི་ཟེར་གཟིང་བ་རྡོ་རྗེ་མདུད། དཔྱམ་བར་ཉི་མ་
ཟླ་བ་དང་། གཡུང་དྲུང་འཁོར་ལོ་པདྨ་འཁྲིགས། དེ་སྟེང་ཐོག་ཕུབ་ནམ་མཁའ་སྟོང་།
སྤྲིན་དཔུང་བར་སྣང་མཁའ་ལ་ལྡིང་། ལོགས་བཞི་བྲེ་བུམ་བང་སོ་འཁྲིགས། ཟུར་
བཞི་གླང་ཆེན་སྣ་ལྕག་འདེགས། ཡ་གད་བྱ་གཤོག་ཁྱུང་སྡེར་བཟོ། ཕྱང་འཕྲུལ་ལྡ་ལྡི་
ཟ་ར་ཚགས། དེ་སྟེང་རྩེ་བརྒྱད་ཏོག་དང་དགུ། ལྷ་གསས་དབལ་གྱི་གསས་ཁང་ལ།
ཁྱུང་གུར་ཁྱུང་མགོ་ཏོག་དང་ལྡན། དབུ་རྩེ་བཅུ་གསུམ་གསས་ཀྱི་མཁར། ལྷུན་པོ་རི་
རབ་ཚུལ་དུ་བཞེངས། ཆག་ཚད་ལུགས་དང་མཐུན་པ་ལ། མཁས་དཔྱད་ལག་ལེན་
ལྡན་པར་མཛོད། ཅེས་གསུངས་ནས་སྐོས་མཛད་དེ། འཛམ་གླིང་གི་རྒྱན་དྲུག་དང་།
ལྷ་ཀླུ་མི་གསུམ་གྱི་བཟོ་བོ་རྣམས་ཀྱིས། ལྷ་སྲས་ཀར་མས་བཀའ་སྩལ་པ་བཞིན་དུ།
73



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
རྩིག་པས་དགུང་ཟླ་གསུམ་གྱི་ནང་ནས་རྒྱས་པར་གྲུབ་བོ། །དེ་ལ་ལྷ་ཀླུ་མི་གསུམ་གྱི་
རྒྱལ་པོ་རྣམས་ཀྱང་ཤིན་ཏུ་ངོ་མཚར་སྐྱེས་སོ། །
དེའི་ཚེ་ལྷ་སྲས་གར་མས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པ་
ལགས། དཔོ་རྗེ་རྒྱལ་པོ་འབར་སྒྲོན་གྱི། ཐུགས་དགོངས་བསམ་པ་རྫོགས་པ་དང་།
བསྟན་པ་བཞག་པའི་ས་གནས་ལ། ཕྱི་རབས་རྣམས་ལ་དཔེར་བསྟན་ཕྱིར། ཕོ་བྲང་
གསས་ཁང་བཞེངས་འཚལ་ནས། གསས་ཁང་མཐའ་རུ་རྒྱས་པར་གྲུབ། ད་ཡང་
ནང་གི་བཀོད་པ་ལ། བདག་ཅག་རིག་པའི་རྩལ་ཞན་པས། ཐམས་ཅད་མཁྱེན་པས་
བཀའ་སྩལ་ཞིང༌། བདེ་བར་གཤེགས་པའི་བཀོད་པ་ཡི། བཀའ་ཡིས་གནང་བར་
མཛད་དུ་གསོལ། ཅེས་ཞུས་སོ། །དེ་ལ་སྟོན་པས་བཀའ་སྩལ་པ། ལེགས་སོ་ལེགས་
སོ་ལེགས་པའི་ཕུལ། མཁས་པས་ཕུལ་ཕྱིན་བསྟན་པའི་དཔལ། ཞུས་པའི་དོན་དེ་
སྐབས་ལ་ཕོག །གསས་ཁང་ཕྱི་ཡི་བཀོད་པ་ལ། ལྷ་ཀླུ་མི་ཡི་བཟོ་བོ་དང༌། འཛམ་
གླིང་རྒྱན་དྲུག་དཔལ་བདུན་གྱིས། སྲིད་སྐོས་ཕྲུ་གསུམ་གསུམ་མཐུན་ལ། བཟོ་སྣ་
མཉམ་ལ་མ་འདྲེས་ཤིང་། ས་ས་སོ་སོར་གསལ་བ་ཡིས། འོད་ཟེར་གཞའ་ཚོན་གཟིང་
བ་བཟོ། མཚན་ཡང་འོད་ཟེར་འབུམ་གླིང་བཏགས། ཕྱི་ཡི་སྐོས་དྲུག་ཤིན་ཏུ་ལེགས།
དབང་སྒྱུར་རྒྱལ་པོ་མ་ཡིན་པས། གཞན་དག་གང་གིས་འགྲུབ་མི་སྲིད། འགྲུབ་ཀྱང་
ཕལ་གྱིས་འདི་མི་ཁྱགས། གནམ་དང་རྒྱལ་པོའི་བསོད་ནམས་ལ། དོག་དང་མི་སྡེའི་
ཁྱགས་པ་ཆེ། རྒྱལ་པོ་བསོད་ནམས་དབང་དང་ལྡན། ཨེ་མ་ངོ་མཚར་ཤིན་ཏུ་ཆེ། ད་
ཡང་ནང་གི་བཀོད་པ་ལ། གཙང་ཁང་དབུ་མའི་བཀོད་པ་ལ། དབུས་སུ་ལུགས་སུ་
བླུགས་པ་དང༌། འབུར་དུ་དོད་ལ་དབྱུང་བ་ཡིས། བདེ་བར་གཤེགས་པ་གཙོ་བོ་བཞི།
བདེར་གཤེགས་སྟོང་གིས་བསྐོར་བར་བཞེངས། ལོགས་ལ་རིས་སུ་བྲིས་པ་ཡི། ཤར་
ན་ཞི་བའི་ལྷ་ཚོགས་བཞེངས། བྱང་ན་རྒྱས་པའི་ལྷ་ཚོགས་བཞེངས། ནུབ་ན་དབང་
74



མདོ་སྡེ།
ཁབ་ཀྱི་དམ་པ་བཞེས་པའི་མདོ།
གི་ལྷ་ཚོགས་བཞེངས། ལྷོ་ན་དྲག་པོའི་ལྷ་ཚོགས་བཞེངས། དེ་སྟེང་ཐོག་ཕུབ་སྟོང་པ་
ལ། དབུས་སུ་སྔ་རབས་འདས་པ་དང་། ད་ལྟར་བཞུགས་དང་སླད་ན་འབྱོན། དུས་
གསུམ་སྟོན་པ་རྣམ་གསུམ་ལ། ན་དྲུག་རྒྱན་དང་ཆས་པར་བཞེངས། ལོགས་ལ་
སངས་རྒྱས་སྟོང་རྩ་གཉིས། སེམས་དཔའ་བརྒྱད་སྟོང་བཅུ་དྲུག་བཞེངས། དེ་སྟེང་
དབུ་རྩེ་གླིང་དགུ་ལ། ཀུན་དབྱིངས་གཙོ་བོ་ལྷ་དགུ་ཡི། དཀྱིལ་འཁོར་རྣམ་དགུ་
རྫོགས་པ་སྟེ། བདེར་གཤེགས་ཁྲི་དང་སེམས་དཔའ་འབུམ། རིས་སུ་བྲིས་དང་འབུར་
དུ་དོད། ལུགས་སུ་བླུགས་ལ་སོགས་པར་བཞེངས། བར་ཁྱམས་འདོད་ཡོན་ར་བ་
ལ། གང་ལ་ཅི་འདུལ་ལྷ་ཚོགས་དང་། བདེ་བར་གཤེགས་པའི་མཛད་པ་དང་། སྲིད་
པ་དུས་ཀྱི་འཁོར་ལོ་དང་། རྣམ་པ་སྣ་ཚོགས་བཀོད་པ་བཞེངས། སྒོ་བཞིར་སྒོ་བ་སྒོ་
མ་དང་། གནོད་སྦྱིན་སྲིན་པོའི་ལྷ་ཚོགས་དང་། རྒྱལ་ཆེན་ནོར་སྲུང་ཚོགས་རྣམས་
བཞེངས། གཞན་ཡང་གནམ་རྒྱན་ས་རྒྱན་དང་། བར་རྒྱན་མཆོད་པའི་ཡོ་བྱད་དང་།
ངོ་མཚར་ཡིད་འོང་ཚོགས་པ་ཡི། ཕུན་སུམ་ཚོགས་པའི་རྒྱན་རྣམས་བཀྲམ། ལྷ་
གསས་གར་མ་ལི་ཤོ་དང་། འཁོར་གྱི་གཡུང་དྲུང་སེམས་དཔའ་རྣམས། ཕྱི་སྣོད་ལྷ་ཡི་
གཞལ་ཡས་ལ། ནང་བཅུད་རིམ་པ་དེ་ལྟར་འཁོད། སྒྲིབ་སྦྱང་ཚོགས་གཉིས་རྫོགས་
པ་དང་། བདེ་བར་གཤེགས་པའི་ཞལ་མཐོང་ནས། སྐད་ཅིག་རྫོགས་སངས་རྒྱས་པར་
འགྱུར། ཞེས་བཀའ་སྩལ་པས། ལྷ་སྲས་གར་མ་ལ་སོགས་འདུས་པའི་འཁོར་རྣམས་
ཀྱིས། སྟོན་པས་གསུངས་པ་བཞིན་དུ། གསས་ཁང་འོད་ཟེར་འབུམ་གླིང་གི་ནང་དུ།
བདེ་བར་གཤེགས་པ་སྐུའི་གཟུགས་བརྙན་རྣམས། རིས་སུ་བྲིས་པ་དང་། འབུར་དུ་
དོད་པ་དང་། ལུགས་སུ་བླུགས་ནས་བཞེངས་ཏེ་ཕྱི་སྣོད་ནང་བཅུད་འཛོམ་པ་རུ་བྱས་
དེ་ནས་དེའི་ཚེ་སྟོན་པས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་
75



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གཏོ་བུ་འབུམ་སངས་དང་། གཡུང་དྲུང་སེམས་དཔའ་འཁོར་རྣམས་ཀྱིས་བདེ་བར་
གཤེགས་པ་སྟོང་རྩ་བརྒྱད་ཀྱི། དཀྱིལ་འཁོར་ཞལ་ཕྱེས་ནས་མངའ་དབུལ་དང་། ཞལ་
བསྲོ་དང༌། རབ་ཏུ་གནས་པའི་རིམ་པ་རྣམས་མཛད་དོ། །རྒྱལ་པོ་འབར་བའི་སྒྲོན་
མ་ཅན་ལ་སོགས་འདུས་པའི་འཁོར་རྣམས་ཀྱིས་བཀྲ་ཤིས་ཀྱི་དགའ་སྟོན་དང་མཆོད་
པ་རྒྱ་ཆེན་པོ་རུ་བྱས་སོ། །ལྷ་ཀླུ་མིའི་བཟོ་བོ་དང་། འཛམ་གླིང་གི་རྒྱན་དྲུག་རྣམས་
ལ། རིན་པོ་ཆེའི་དཀོར་ཆ་སྣ་ཚོགས་ཕུལ་ལོ། །དེའི་དུས་སུ་རྒྱལ་པོ་འབར་བའི་སྒྲོན་
མ་ཅན་དང་། ཡུལ་ཁྲི་ཐང་འབྱམས་པའི་མི་རྣམས་ཀྱང་ཤིན་ཏུ་སྤྲོ་བ་སྐྱེས་ནས། སྟོན་
པའི་སྐུ་དང་ཕོ་བྲང་ལ་བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་བས།
རྒྱལ་པོ་འཁོར་དང་བཅས་པ་རྣམས་དང༌། བཀྱོན་ཕབ་པའི་བྲན་སྟོང་དང་ལྔ་བརྒྱ་
ཡང་། སྒྲིབས་པ་བྱང་ཞིང་ཚོགས་རྫོགས་ནས། བདེ་བར་གཤེགས་པ་གཙོ་བོ་བཞིའི་
ཞལ་མངོན་སུམ་དུ་མཐོང་ནས། རྒྱལ་པོ་དང་བཙུན་མོ་ལ་སོགས། ཡུལ་ཁམས་དེའི་
མི་ལས་ཤིན་ཏུ་གྲངས་མང་བ། འཇིག་རྟེན་གྱི་ཁམས་སྟོངས་པ་ཙམ་ཞིག་གཟུགས་
ཀྱི་ཕུང་པོ་རྡུལ་ཕྲ་རབ་ཀྱི་ཆར་དུ་ལྷགས་ནས། ནམ་མཁའ་ལ་གཞའ་ཚོན་གྱི་འོད་དུ་
འཕྲོས་ནས་སངས་རྒྱས་ཏེ་སོང་ངོ༌། །སླད་ན་ལུས་པ་རྣམས་ནི་ཤིན་ཏུ་སྤྲོ་བ་སྐྱེས་ནས།
ཡང་སྟོན་པ་ལ། བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་
གཏོར་ནས།
༧ རྒྱལ་བུ་དཔོ་རྗེ་ཐང་པོས་གསོལ་པ། སྟོན་པའི་སྒྲོན་མ་གཤེན་རབ་མི་བོ་ལགས།
རྒྱལ་པོ་ཡབ་དང་བཙུན་མོ་ཡུམ་ལ་སོགས། ཞིང་ཁམས་འདི་རུ་གནས་པའི་མི་རྣམས་
ལས། འཇིག་རྟེན་སྟོངས་པ་ཙམ་ཞིག་སངས་རྒྱས་ན། བདག་ཅག་མིང་སྲིང་སླད་ན་
ལུས་པ་འདི། ད་རུང་སངས་རྒྱས་འབྲས་བུ་མ་ཐོབ་པར། འདི་ཡི་རྒྱུ་འབྲས་ཇི་ལྟར་
ཡིན་པ་ལགས། རྣམ་པ་ཐམས་ཅད་མཁྱེན་པས་བཀའ་སྩལ་འཚལ། ཞེས་གསོལ་
76



མདོ་སྡེ། །
ཁབ་ཀྱི་དམ་པ་བཞེས་པའི་མདོ།
ཏོ། །དེ་ལ་ཡང་སྟོན་པས་བཀའ་སྩལ་པ། ཉོན་ཅིག་དཔོ་རྗེ་རྒྱལ་པོ་ཉོན། རྒྱལ་པོ་
ཡབ་ཡུམ་ལ་སོགས་ཏེ། སེམས་ཅན་གྲངས་མང་སངས་རྒྱས་པ། སྔོན་ནས་སྒྲིབ་པ་
བྱང་ནས་སུ། ད་ལྟར་བདག་ཞལ་མཐོང་བ་དང་། ཚོགས་ཀྱི་ལྷག་མ་རྫོགས་པ་དང་།
བདག་གིས་གདུལ་བྱར་གྱུར་པ་རྣམས། སངས་རྒྱས་འབྲས་བུ་ཐོབ་པ་ཡིན། རྒྱལ་བུ་
ལྕམ་དྲལ་ལུས་པ་རྣམས། རྒྱལ་པོ་དཔོ་རྗེ་ཐང་པོ་ཁྱོད། སྔོན་ནས་སྒྲིབ་པ་སྦྱོང་སྦྱོང་
ནས། བསོད་ནམས་ཚོགས་ཆེན་བསགས་པ་ཡིས། ཚོགས་ལམ་བཞི་གསུམ་བཅུ་
གཉིས་བགྲོད། ད་ལྟ་སྟོན་པ་བདག་ཞལ་མཐོང་། འཁོར་ལོ་བསྒྱུར་བའི་རྒྱལ་པོ་ཐོབ།
བསྟན་པའི་ཆ་ལ་གནས་པ་ཡིས། ད་རུང་སངས་མ་རྒྱས་པ་ཡིན། རྒྱལ་གྱི་རྒྱལ་ས་
ཁྱོད་ཀྱིས་ཟུངས། བདག་ཉིད་འཁོར་བ་སྤང་ཙམ་ན། ཐར་པ་མངོན་སངས་རྒྱས་ཏེ་
འགྲོ། གཅུང་པོ་དཔོའུ་ལག་ངན་འདི། སྔོན་ནས་མཚམས་མེད་སྤྱོད་སྤྱོད་པས། སྐྱེ་བ་
ལྔ་བརྒྱའི་སྡིག་བྱང་ནས། དུས་འདིར་སྟོན་པ་བདག་ཞལ་མཐོང་། ལྔ་བརྒྱར་འཁོར་
བས་ཚོགས་སྒོར་སྐྱེས། ད་ལྟ་ཚོགས་ཀྱི་ལམ་ལ་གནས། ད་ཡང་འདུལ་ཁྲིམས་སྒོ་རུ་
ཞུགས། ཉིས་བརྒྱ་ལྔ་བཅུའི་ཁྲིམས་ནོད་ཅིང་། སུམ་བརྒྱ་དྲུག་ཅུའི་ཚུལ་སྲུངས་དང་།
བདག་ཉིད་མྱ་ངན་འདས་ཙམ་ན། ཐར་པའི་གོ་འཕང་གཟོད་ཐོབ་བོ། སྲིང་མོ་དཔོ་
བཟའ་ཐང་མོ་ནི། སྔོན་སྟོན་པ་ཐམས་ཅད་མཁྱེན་གཟིགས་སུ། བདག་ལ་མེ་ཏོག་
གཏོར་ནས་སུ། བདག་དང་སྨོན་ལམ་གཅིག་པ་ཡིས། ད་ལྟ་བདག་གི་གྲོགས་སུ་གྱུར།
རྒྱལ་བའི་སྲས་པོ་བསྐྱེད་པ་ཡི། ཁབ་ཀྱི་བཙུན་མོ་དམ་པ་སྟེ། སངས་རྒྱས་བསྐྱེད་པའི་
ཡུམ་གྱུར་ཞིང་། འགྲོ་བའི་དཔལ་གྱུར་ཤེས་རབ་བོ། །ཅེས་བཀའ་སྩལ་པས། རྒྱལ་བུ་
ལྕམ་དྲལ་དང་། འཁོར་རྣམས་ཀྱང་ཤིན་ཏུ་དགའ་འོ། །དེར་སྟོན་པས་བཀའ་སྩལ་པ་
བཞིན་དུ། རྒྱལ་བུ་དཔོ་རྗེ་ཐང་པོ་ནི། ཡུལ་དེའི་ནང་རོལ་ནེའུ་གུང་ཕྱ་སངས་ཀྱིས་
ཡུལ་ནས། ཕྱ་རྗེ་རྒྱལ་པོའི་སྲས་མོ་ཕྱ་བཟའ་ལེགས་བཙུན་མ་ཁབ་ཏུ་བཞེས་ནས།
77



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བསོད་ནམས་དང་ལོངས་སྤྱོད་ཕུན་སུམ་ཚོགས་ཤིང་མངའ་རིས་དང་རྒྱལ་སྲིད་སྐྱོང་
ངོ༌། །གཅུང་པོ་དཔོ་བུ་ལག་ངན་ནི། སྟོན་པའི་དྲུང་དུ་རབ་ཏུ་བྱུང་ནས་གཡུང་དྲུང་
སེམས་དཔའི་སྤྱོད་པ་ཟབ་མོ་ལ་སྤྱོད་དོ། །སྲིང་མོ་དཔོ་བཟའ་ཐང་མོ་ནི། སྟོན་པ་
གཤེན་རབ་མི་བོ་ཡིས་ཁབ་ཏུ་བཞེས་སོ། །
དེ་ནས་དེའི་ཚེ། སྟོན་པས་ཡིད་ཀྱི་ཁྱེའུ་ཆུང་ལ་བཀའ་སྩལ་པ། ཡིད་ཀྱི་ཁྱེའུ་ཆུང་
ཁྱོད་ནི་འདུ་ཤེས་མྱུར་ཞིང་ཚོར་བ་སྐྱེན་པ། འཕྲིགས་པ་རྣོ་ཞིང་རྟུལ་ཤུགས་ཆེ་བ་ཡིན་
པས། འབྲུག་རྟ་སྔོན་པོ་ཞོན་ལ་འོལ་མོ་ལུང་རིང་དུ་སོང་ལ། རྒྱལ་ས་གླིང་བརྒྱད་
ཀྱི་མི་རྣམས་ལ་སྦྲན་ཐོངས་ཤིང་གསས་ཁང་ཁོང་མོ་ནེའུ་ཆུང་དུ་འཚོགས་ལ། བཀྲ་
ཤིས་ཀྱི་བོན་པོ་དང་། གཡང་ལེན་པའི་བོན་པོ་དང་། ཕྱ་གཡང་སྐྱོབས་པའི་བོན་པོ་
དང་། དམུ་ཐག་འདོགས་པའི་བོན་པོ་དང་། སྲི་བདུད་གཅོད་པའི་བོན་པོ་དང་། སྐུ་
ཁྲུས་གསོལ་བའི་བོན་པོ་རྣམས་བསྡུས་ལ། འདིར་ཁབ་ཀྱི་བཙུན་མོ་རྒྱལ་ས་རུ་འོང་
བ་ལ། སྔོན་ཧོས་བཟའ་རྒྱལ་མེད་ལ་བསུ་བ་བྱས་པ་བཞིན་དུ་གྱིས་ཤིག །ཅེས་བཀའ་
སྩལ་པས། ཡིད་ཀྱི་ཁྱེའུ་ཆུང་ཡང་སླར་འོལ་མོ་གླིང་ཆེན་དུ་མཆིས་ཏེ། རྒྱལ་ས་གླིང་
བརྒྱད་ཀྱི་མི་རྣམས་ལ་སྦྲན་བཏང་ནས། ཀུན་གསས་ཁང་ཁོང་མ་ནེའུ་ཆུང་དུ་ཚོགས་
སོ། །སླད་ན་ཡུལ་ཁྲི་ཐང་འབྱམས་པའི་མི་རྣམས་ཀྱང་། བུ་མོ་དཔོ་བཟའ་ཐང་མོ་
ནི། གཡུའི་ཤིང་རྟ་འཁོར་ལོ་བཞི་པ་ཞིག་ལ་ནི་བསྐྱོན། དར་དང་ཟ་འོག་གི་སྦུབས་
སུ་ནི་བཅུག །གསེར་གཡུ་དང་རིན་པོ་ཆེ་སྣ་ཚོགས་རྒྱན་གྱིས་ནི་བརྒྱན། ཁྱེའུ་དང་བུ་
མོ་བཅུ་དྲུག་གིས། སྐུའི་སྟ་ཟུར་གཡས་གཡོན་ནས་བརྟེན། གཞན་ཡང་མིང་པོ་དཔོ་
རྗེ་ཐང་པོ་ནི། དམག་མི་སྟོང་དང་ཆས་ནས་སྟོན་པ་འཁོར་དང་བཅས་པ་རྣམས་
བསྐྱལ་ལོ། །རོལ་མོའི་ཚོགས་དཔག་ཏུ་མེད་པ་དང་། མེ་ཏོག་གི་ཆར་དང་མངོན་
པར་འགྲོགས་ཏེ་གཤེགས་སོ། །དེའི་ཚེ་འོལ་མོ་གླིང་ཆེན་གྱི་མི་རྣམས་ཀྱང་། རོལ་མོའི་
78



མདོ་སྡེ།
ཁབ་ཀྱི་དམ་པ་བཞེས་པའི་མདོ། །
ཚོགས་དང་བཅས་ནས་བསུ་བ་ལ་འོང་སྟེ། དང་པོ་དམངས་རིགས་ཀྱི་ཁྱེའུ་དང་བུ་
མོ་གཙང་མ་སྟོང་གིས། སྐུ་ཁྲུས་དང་གཙང་ཚན་ཐོགས་ནས་སྐས་གཅིག་གི་ཁ་ནས་
བསུའོ། །དེ་ནས་རྗེའུ་རིགས་ཀྱི་ཁྱེའུ་དང་བུ་མོ་གཙང་མ་སྟོང་གིས། མཚལ་སྤོས་ཀྱི་
དུད་པ་ཐོགས་ནས་ས་སྐས་གཉིས་ཀྱི་ཁ་ནས་བསུའོ། །དེ་ནས་བྲམ་ཟེའི་རིགས་ཀྱི་ཁྱེའུ་
དང་བུ་མོ་གཙང་མ་སྟོང་གིས། ཞལ་ཟས་དང་མཆོད་པ་སྣ་ཚོགས་ཐོགས་ནས་ས་
སྐས་གསུམ་གྱི་ཁ་ནས་བསུའོ། །དེ་ནས་རྒྱལ་རིགས་ཀྱི་ཁྱེའུ་དང་བུ་མོ་གཙང་མ་སྟོང་
གིས། གླུ་དང་གར་དང་རོལ་མོ་སྣ་ཚོགས་བསྒྱུར་ནས་ར་བ་རིམ་པ་བདུན་གྱི་ནང་
ནས་བསུའོ། །དེ་ནས་རྒྱལ་ས་གླིང་བརྒྱད་ཀྱི་ནང་དུ་ཕྱིན་པ་དང་། སྟེང་གི་ལྷ་དང་།
འོག་གི་ཀླུ་དང་། བར་གྱི་མི་རྣམས་ཀྱི་འཁོར་སྡེ་བཞི་ཡ་བརྒྱད་ཀྱིས་མདུན་ནས་བསུས་
ཏེ། གྲོང་ཁྱེར་ཆེན་པོ་རྫུ་འཕྲུལ་དགའ་བ་ཅན་གྱི་དབུས་དཀྱིལ་དུ་ཕྱིན་ནས། སྣ་
གཅོག་པའི་བོན་པོ་ལི་བྱིན་གྱིས་གསེར་གྱི་གླང་ཆེན་ལ་ཡས་སྟགས་སྣ་ཚོགས་པ་བཀལ་
ནས། སྣ་གཅོག་པའི་གཏོ་ཐབས་བྱས་ཏེ། ཐན་དང་ལྟས་ངན་དང་བྱུར་སྲི་ཐམས་
ཅད་བསྒྱུར་ཏོ། །གླུད་བོན་གྱེར་མཁས་ཀྱིས་ལྷ་མ་སྲིན་སྡེ་བརྒྱད་ལ་སྐུ་གླུད་རིན་ཚད་
འཇལ་ལོ། །སྐོས་བོན་གཙུག་སྲས་ཀྱིས་སྐོས་ཀྱི་གཞེན་འདེབས་བྱས་སོ། །སྨན་བོན་
འབྲིམ་ཐང་གིས་གཙང་མའི་སྐུ་ཁྲུས་གསོལ་ལོ། །གཡང་བོན་ཐོད་དཀར་གྱིས་དཔལ་
གྱི་ཕྲུ་གཡང་བསྐྱབས་སོ། །ཕྱུ་བོན་ཐེའུ་ལེགས་ཀྱིས་ཕྱུའི་དམུ་ཐག་བཏགས་སོ། །ལྷ་
བོན་ཐོད་དཀར་གྱིས་ཡར་ལ་ལྷ་གསོལ་ལོ། །སྲི་བོན་མུ་འཕེན་གྱིས་མར་ལ་སྲི་མནན་
ནོ། །བདུད་བོན་ཆུ་ལྕགས་ཀྱིས་ཐད་དུ་བདུད་བཅད་དོ། །དེ་ནས་སྲིད་བོན་མུ་ཆོ་
ཡིས། སྲིད་པའི་སྨྲང་དཀྲོལ་ཏེ། ལྷ་མདའ་སྒྲོ་དཀར་ལ། དར་དཀར་པོ་ཡུག་གཅིག་
བཏགས་ནས། ནས་དཀར་མོ་འབྲུ་བདུན་དང་། བདུད་རྩི་སྐྱེམས་ཕུད་དང་། གཡུ་
འབྲང་གི་མངོན་ཆ་གསོལ་ནས། ཀྱེ་འོ་ཀྱེ་འོ། ཧོ་ཡ་ན་ཧོ་ཡ་ན། དེ་རིང་གནམ་ལ་ཉི་
79



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མའི་ཀླུངས་བཟང་། ས་ལ་དུས་ཚོད་བག་དྲོ། གཟའ་སྐར་ཐམས་ཅད་མཐུན་ཤིས་
པའི་དུས་འདིར། མི་གཏོ་བ་ལ་གཏོ་བྱ་བ་མ་ཡིན་ནོ། །མི་དཔྱད་པ་ལ་དཔྱད་འཇོག་
པ་མ་ཡིན་ནོ། །མི་མཐོང་བ་ལ་མཐོང་བལྟས་པ་མ་ཡིན་ནོ། །མ་སྲིད་པ་ལ་སྲིད་སྦྲེལ་
པ་མ་ཡིན་ནོ། །མ་བསྐོས་པ་ལ་བསྐོས་འདེབས་པ་མ་ཡིན་ནོ། །མི་མཐུན་པ་ལ་མཐུན་
བསྡེབ་པ་མ་ཡིན་ནོ། །འདི་སྔོན་གྱི་སྲིད་པའི་ལུགས་ལུགས་ཏེ། ད་ཡང་སྲིད་པ་ལུགས་
སུ་བླུགས། སྔོན་མ་སྲིད་པ་ལ་སྲིད་པ་སྲིད། མེད་ལ་ཡོད་ཀྱི་རུ་མ་སྲིད། ཡོད་ལ་
འཕེལ་དང་འགྲིབ་པ་སྲིད། ལས་ལ་དཀར་ནག་སྲིད་པ་སྲིད། གནམ་ལ་ས་རུ་སྲིད།
མུན་ལ་སྣང་དུ་སྲིད། ཕུ་ལ་མདའ་རུ་སྲིད། ཕོ་ལ་མོ་རུ་སྲིད། སྟོང་དང་དབྱལ་དུ་
སྲིད། མ་ལས་བུ་རུ་སྲིད། དེ་ལས་འཕེལ་དུ་སྲིད། དེ་རིང་སྲིད་པ་དེ་ཡི་དཔེ། ངེད་ཀྱི་
རྒྱལ་གྱི་བཙུན་མོ་འདི། དེ་རིང་བསྐོས་པ་གནམ་གྱིས་ཐོབ། མཆོད་དོ་གནམ་མཆོད་
དོ། །གསོལ་ལོ་ལྷ་གསོལ་ལོ། །མཁྱེན་ནོ་དགུང་མཁྱེན་ནོ། །ད་དགུང་མཁན་གྱི་བུ་
ཕོ་དེ། གཡུ་ཡི་མི་ཕོ་ལ། དུང་གི་སྨིན་མ་ཅན། ཕྱག་ན་ནམ་མཁའི་བ་དན་བསྣམས།
དེ་རིང་གསེར་དང་ཕུད་ཀྱིས་མཆོད། གནམ་ལ་དགུང་ཕུབ་ཅིག །དོག་མཁན་གྱི་
བུ་མོ་དེ། གསེར་གྱིས་དབྱལ་མོ་ལ། གཡུ་ཡི་དབུ་སྐྲ་ཅན། ཕྱག་ན་གསེར་གྱི་གབ་རྩེ་
བསྣམས། དོག་ལ་ས་ཐིངས་ཤིག་གནམ་ས་མ་འཁྲུག་ཅིག །ཉིན་སྲིབས་མ་ལོག་ཅིག །
གནམ་གྱིས་མ་བཀྱོན་ཅིག །དོག་གིས་མ་སྨད་ཅིག །དེ་རིང་རྒྱལ་བུ་འདི་ནི་གནམ་
ལྟར་དུ་བཀྱགས་སོ། །བཙུན་མོ་འདི་ནི་ས་ལྟར་དུ་སྨོན་ནོ། །གནམ་གྱི་འཇུ་ཐག་མ་
ཆད་ཅིག །ས་ལ་བརྟེན་ཕུར་མ་ཕུད་ཅིག །ཡོད་ཀྱི་རུ་མ་མ་སྟོངས་ཤིག །སྲིད་པའི་
ཆུ་མིག་མ་བསྐམ་ཞིག །དཔལ་གྱི་ཚེ་གཡང་མ་ཉམས་ཤིག །བདག་ཅག་སྟེང་གི་ལྷ་
དང༌། འོག་གི་ཀླུ་དང་། བར་གྱི་མི་རྣམས་ལ། གནམ་དང་རྒྱལ་པོའི་བསོད་ནམས་
དང༌། ས་དང་མི་སྡེའི་ཁྱགས་པ་ཆེར་སྟེར་ཅིག །བསོད་དོ་བསོད་དོ་ཕན་བསོད་དོ། །
80



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ཤིས་སོ་ཤིས་སོ་བཀྲ་ཤིས་སོ། །རྒྱལ་ལོ་རྒྱལ་ལོ་ལྷ་རྒྱལ་ལོ། །ཡགས་སོ་ཡགས་སོ་གཏོ་
ཡགས་སོ། །ཕན་ནོ་ཕན་ནོ་དཔྱད་ཕན་ནོ། །བཀྲོལ་ལོ་བཀྲོལ་ལོ་སྨྲང་བཀྲོལ་ལོ། །དོ་
ཧོས་ན། དོ་ཅི་ལོ། ཧོ་ཡ་ཧོ་ཡ། ཨ་ལ་ལ་ཧོ་ཡ། མུ་སླས་ཁ་མ་རྩི་རྩི། ཞེས་ཟེར་ནས།
གསེར་སྐྱེམས་དང་གཡུ་མངོན་གྱིས་མཆོད་ཅིང་སྨྲང་བཀྲོལ་ལོ། །
དེ་ནས་སྟོན་པས་བྲམ་ཟེའི་བུ་འགྱུར་བ་བློ་གསལ་ལ། བཀའ་སྩལ་པ། རིགས་ཀྱི་
བུ་ཁྱོད་ནི་ཤིན་ཏུ་ཡང་རིག་པ་དང་ལྡན་ཞིང་། ཤེས་རབ་མྱུར་བ་ཤེས་པ་གསལ་བ་
དང་ལྡན་པས། བརྒྱུད་ནས་བརྒྱུད་དུ་སངས་རྒྱས་ཀྱི་མཚན་དཔེ་ལ་མཁས་པ་ཡིན་
པས། འོ་སྐོལ་གྱི་བཙུན་མོ་འདི་ཡིས་ཆབ་སྲིད་ཟིན་དང་མི་ཟིན་དང་། དཔལ་ཁ་
དར་དང་མི་དར་དང་། མཚན་གྱི་ཁ་མར་ཞིག་བརྟག་དགོས་གསུངས་ཏེ་བཀའ་སྩལ་
པས། དེ་ལ་བྲམ་ཟེའི་བུ་འགྱུར་བ་བློ་གསལ་གྱིས། སྟོན་པའི་བཀའ་སྩལ་པ་བཞིན་
དུ། བཙུན་མོའི་མཚན་བརྟགས་ཏེ། གཞི་ལིང་ཕྱིང་དཀར་པོའི་སྟེང་དུ་ཟ་འོག་བེར་
ཁྱིམ་གྱི་གདན་ནི་བཏིངས། སྔོན་མོ་ནས་ཀྱི་གཡུང་དྲུང་ཞིག་བྲིས་ནས། དེའི་སྟེང་དུ་
བཙུན་མོ་བཞུགས་སུ་གསོལ་དེ། ལྷ་མདའ་སྒྲོ་དཀར་གྱི་མགུལ་དུ་དར་སྣ་ལྔ་དང་
རིན་པོ་ཆེ་སྣ་ལྔ་བཏགས་ནས། གླད་ལ་གཡུག་ཅིང་བཙུན་མོ་ལ་མཚན་བརྟགས་
ཏེ། སྟོན་པ་ལ་གསོལ་པ་གཤེན་རབ་ལགས། བཙུན་མོ་འདིའི། མཚན་ནི་བདག་གིས་
བརྟགས་པས། དབུ་ནི་བྱ་རྒྱལ་ཁྱུང་གི་སྒོ་ང་བཙུགས་པ་འདྲ་བ་ཞིག་གདའོ། །གཤེན་
རབ་ལགས། བཙུན་མོ་འདིའི་དབུ་སྐྲ་ནི་ཨུཏྤལ་ལྕང་ལོ་གཡས་སུ་འཁྱིལ་པ་འདྲ་བ་
ཞིག་གདའོ། །གཤེན་རབ་ལགས། བཙུན་མོ་འདིའི་དཔྲལ་བ་ནི་ཟླུམ་ཡངས་ཟླ་བ་ཉ་
རྒྱས་པ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་སྤྱན་མིག་བཀྲ་ལ་
གཟི་བ་རིན་པོ་ཆེའི་གཟི་བཀྲ་འཁྱུགས་པ་འདྲ་བ་ཞིག་གདའོ། །གཤེན་རབ་ལགས།
བཙུན་མོ་འདིའི་སྙན་ནི་ཟླུམ་ལ་འཁྱིལ་ཞིང་སྙན་ཤལ་རིང་བ་ཞིག་གདའོ། །གཤེན་
8l



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རབ་ལགས། བཙུན་མོ་འདིའི་ཤངས་ནི་དྲང་ལ་ལེགས་པ། ཤངས་རྒྱུད་འཇམ་ལ་
གཟག་པ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་ཞལ་ནི་མཛེས་
ལ་དྭངས་པ། པདྨ་དམར་པོ་བརྩེགས་པ་འདྲ་བ་ཞིག་གདའོ། །གཤེན་རབ་ལགས།
བཙུན་མོ་འདིའི་ལྗགས་ནི་སྲབ་ལ་ལེགས་པ། ལེ་བརྒན་དམར་པོ་བརྐྱངས་པ་འདྲ་བ་
ཞིག་གདའོ། །གཤེན་རབ་ལགས། བཙུན་མོ་འདིའི་ཚེམས་ནི་དཀར་ལ་འཁྲིགས་པ་
བ་ལེ་བང་སོ་གཏམས་པ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་
ཨོག་སྒོ་གུག་ལ་ལེགས་པ་ནི། དུང་གི་ཟླ་བ་ཚེས་པ་འདྲ་བ་ཞིག་གདའོ། །གཤེན་རབ་
ལགས། བཙུན་མོ་འདིའི་སྐྱེ་མགུལ་ནི་ཟླུམ་ལ་འཁྱིལ་པ་དུང་གི་རི་མོ་བརྩེགས་པ་འདྲ་
བ་ཞིག་གདའོ། །གཤེན་རབ་ལགས། བཙུན་མོ་འདིའི་དཔུང་སོག་ནི་ཟླུམ་ལ་ཤིན་
ཏུ་གཞོལ་བག་ཆེ་བ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་ནུ་
མ་ནི་འབུར་ལ་དོད་པ་མེ་ཏོག་པདྨ་སྦུབ་པ་འདྲ་བ་ཞིག་གདའོ། །གཤེན་རབ་ལགས།
བཙུན་མོ་འདིའི་སྐེད་སྐབས་ནི་ལྡེམ་ལ་འཁྲིལ་པ་རྡོ་རྗེའི་གསང་ལམ་སྒེག་པ་འདྲ་བ་
ཞིག་གདའོ། །གཤེན་རབ་ལགས། བཙུན་མོ་འདིའི་སྟ་ཟུར་ནི་བརྗིད་ལ་རྒྱས་པ་གླང་
ཆེན་བྲེས་ལ་ཉལ་བ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་ཡན་
ལག་ནི་དྲང་ལ་བཤན་པ་སྦ་བྲན་དྲོད་ཀྱིས་མཉེན་པ་འདྲ་བ་ཞིག་གདའོ། །གཤེན་
རབ་ལགས། བཙུན་མོ་འདིའི་ཕྱག་ཞབས་ནི་འཇམ་ལ་དེས་པ་དར་གྱི་ལོ་མ་འཕྲུལ་
བ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་སྐུ་ལུས་ནི་ཆ་ལ་སྙོམས་
པ། རིང་ཐུང་ཚད་དང་ལྡན་པ་ཞིག་གདའོ། །གཤེན་རབ་ལགས། བཙུན་མོ་འདིའི་
གསུང་ནི་བྱ་ཀ་ལ་པིང་ཀ་ལྟ་བུར་སྙན་ལ་བརྗིད་པ་ཞིག་གདའོ། །གཤེན་རབ་ལགས།
བཙུན་མོ་འདིའི་ཕྱིའི་ཡུལ་ནི་དེ་ལྟར་དུ་བཟང་བ་ཞིག་གདའོ། །གཤེན་རབ་ལགས།
བཙུན་མོ་འདིའི་ནང་གི་སེམས་ནི་ཤིན་ཏུ་དགེ་བ་ཞིག་གདའོ། །གཤེན་རབ་ལགས།
82



མདོ་སྡེ།
ཁབ་ཀྱི་དམ་པ་བཞེས་པའི་མདོ།
༼ཇ༽
བཙུན་མོ་འདིའི་ཀུན་ལ་བྱམས་པ་ནི་གདུང་བའི་མ་དང་འདྲ་བ་ཞིག་གདའོ། །གཤེན་
རབ་ལགས། བཙུན་མོ་འདིའི་འཇམ་ལ་དེས་པ་ནི་རྩི་བཅུད་ཀྱི་མར་དང་འདྲ་བ་ཞིག་
གདའོ། །གཤེན་རབ་ལགས། བཙུན་མོ་འདིའི་གང་ལ་འབྱོར་པ་ནི་གར་སྤྱིན་བརླན་
དང་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་ཤེས་རིག་གསལ་བ་
ནི་ལྷ་སྲས་ཁྱེའུ་དང་བུ་མོ་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་
རིགས་རྒྱུད་དྲང་བ་ནི་སྨྲ་མི་དབང་ལྡན་གྱི་མི་མོ་འདྲ་བ་ཞིག་གདའོ། །གཤེན་རབ་
ལགས། བཙུན་མོ་འདིའི་སྨྲ་བ་མཁས་པ་ནི་སྒམ་ཁྱེར་གྱི་ཕྱུ་སྲས་འདྲ་བ་ཞིག་གདའོ། །
གཤེན་རབ་ལགས། བཙུན་མོ་འདིའི་ཤོང་ཡངས་ཆེ་བ་ནི་གསེར་གྱི་ས་གཞི་དང་འདྲ་
བ་ཞིག་གདའོ། །གཤེན་རབ་ལགས། བཙུན་མོ་འདིའི་སེམས་འཕང་མཐོ་བ་ནི་བྱ་
རྒྱལ་ཁྱུང་དང་འདྲ་བ་ཞིག་གདའོ། །གཤེན་རབ་ལགས། བཙུན་མོ་འདིའི་སེམས་
རྒྱུད་འཇམ་པ་ནི་དར་དཀར་གྱི་གླིང་དང་འདྲ་བ་ཞིག་གདའོ། །གཤེན་རབ་ལགས།
བཙུན་མོ་འདིའི་སེམས་རྩ་བརླིང་བ་ནི་ལྷུན་པོའི་དཔངས་དང་འདྲ་བ་ཞིག་གདའོ། །
གཤེན་རབ་ལགས། བཙུན་མོ་འདིའི་ཀུན་ལ་བརྩེ་བ་ནི་ནོར་བུ་རིན་ཆེན་དང་འདྲ་བ་
ཞིག་གདའོ། །གཤེན་རབ་ལགས། བཙུན་མོ་འདིའི་ཡོངས་ལ་སྙོམས་པ་ནི་ཉི་མའི་སྙིང་
པོ་འདྲ་བ་ཞིག་གདའོ། །གཤེན་རབ་ལགས། དེ་ལྟར་དུ། བཙུན་མོ་འདིའི། ཕྱིའི་ཡུལ་
དང༌། ནང་གི་སེམས་དགེ་བས་རྒྱལ་པོའི་ཆབ་སྲིད་ཟིན་ཅིང་། རྒྱལ་བའི་གདུང་རྒྱུད་
སྤེལ་བཏུབ་པ་ཞིག་གདའོ། །བདག་ཅག་རིགས་བཞིའི་མི་ལ་སོགས་འཁོར་པ་རྣམས་
ནི། ཤིན་ཏུ་ཡང་བསོད་ནམས་ཆེ་བ་རུ་འདུག་གོ །ཞེས་གསོལ་ཏོ། །ཕྱི་ནང་གི་མཚན་
བརྟགས་ཏེ། དོན་དང་ཡོན་ཏན་རྟགས་དང་ལྡན་པའི་སྒོ་ནས་སྟོན་པ་ལ་ཞུ་བ་ཕུལ་
ནས་ཁ་མར་བཟང་པོ་བཏགས་སོ། །
དེ་ལ་སྟོན་པ་ཡང་ཐུགས་དགྱེས་ཏེ། བྲམ་ཟའི་བུ་ལ་ལེགས་པའི་བྱ་བ་བྱིན་ནོ། །དེ་
83



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལ་སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱིས་ཀྱང་། བྲམ་ཟེའི་བུ་ལ་
ལེགས་པའི་བྱ་བ་བྱིན་ནོ། །དེ་ནས་གསས་ཁང་ཁོང་མ་ནེའུ་ཆུང་གི་ནང་དུ་བྱོན་ནས།
གསེར་ཁྲི་སེར་པོ་ལ་སྟོན་པ་གཤེན་རབ་སྤྱན་དྲངས་ནས་བཞུགས་སུ་གསོལ་ལོ། །
གཡུ་ཁྲི་སྔོན་པོ་ལ་བཙུན་མོ་དཔོ་བཟའ་ཐང་མོ་བཞུགས་སུ་གསོལ་ལོ། །དེ་ལྟར་སྟང་
དང་དབྱལ་དུ་འཚོགས་ཏེ། དཔལ་གྱི་ལྷ་ཚངས་པ་བརྒྱ་བྱིན་གྱིས་ཕྱྭ་གཡང་བསྐྱབས་
སོ། །སྲིད་པའི་ལྷ་ཡོད་ཀྱི་ཁ་འཛིན་གསུམ་གྱིས། ཡོད་ཀྱི་དམུ་ཐག་འཛིན་ནོ། །མིའི་
གཤེན་འདོད་པ་དགུ་འགྱུར་གྱིས། ཡིད་བཞིན་གྱི་ནོར་བུ་རིན་པོ་ཆེའི་དབང་བསྐུར་
རོ། །ཀླུའི་རྒྱལ་པོ་དགའ་བོ་དང་འཇོག་པོས། སྲིད་ཀྱིས་རྩ་དཀར་སྤེལ་ལོ། །ས་བདག་
གི་རྒྱལ་པོ་ཁྱབ་པ་དབང་ཆེན་དང༌། སའི་ལྷ་མོ་བརྟན་མ་གཉིས་ཀྱིས་བརྟན་པའི་
གཞི་མ་བཏིངས་སོ། །གཞན་ཡང་རིགས་བཞིའི་མི་རྣམས་དང་། གདུང་རྒྱུད་ཀྱི་རྒྱལ་
པོ་ཀུན་ཚོགས་ཏེ། བཀྲ་ཤིས་ཀྱི་གཡང་བླན་དང༌། དམུ་ཞགས་འཁོར་མོ་དང་། དམུ་
ཡད་བཅུད་སྡུད་དང༌། བདུད་རྩི་ཟིལ་ཐིགས་ཀྱི་ཕ་དང་། གཡུང་དྲུང་ལང་ཚོའི་ཕྲུ་
དང༌། འཁོར་ལོ་དབང་སྒྱུར་གྱི་ཕྱུ་དང༌། ཁོར་ར་ཁོར་ཁྱུད་ཀྱི་ཕྱུ་དང་། འཁོར་མོ་
གཡང་བླན་གྱི་ཕྲུ་དང༌། སྲིད་པ་འཕེལ་ཆེན་གྱི་ཕྲུ་དང་། ཕྱི་བུ་གཡང་དཀར་གྱི་ཕྲུ་
དང་། དེ་ལ་སོགས་པའི་བཀྲ་ཤིས་ཀྱི་གཡང་བླན་དང་། དགའ་སྟོན་དང་མཆོད་པ་རྒྱ་
ཆེན་པོ་རུ་བྱས་སོ། །དེའི་ཚེ་སྟོན་པ་ཡབ་ཡུམ་དང་། གསས་ཁང་ཁོང་མ་ནེའུ་ཆུང་ལ།
འཁོར་རྣམས་ཀྱིས་བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་
གཏོར་བས། ནམ་མཁའ་ལས་གསལ་བའི་འོད་མང་པོ་ཤར་རོ། །བར་སྣང་ལས་སྙན་
པའི་སྒྲ་མང་པོ་གྲགས་སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །གནས་
མཆོག་དམ་པ་འོལ་མོ་གླིང་ཆེན་དུ། བཀྲ་ཤིས་དགེ་རྟགས་མང་དུ་འཕེལ་ལོ། །དེ་ལ་
སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱིས་ཀྱང༌། ཤིན་ཏུ་སྤྲོ་བ་སྐྱེས་
84



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ནས། མངོན་པར་དགའོ། ། །
༧ དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས།
འགྲོ་བ་སེམས་ཅན་གྱི་དོན་ལ་དགོངས་ནས། བཀྲ་ཤིས་ཕྱྭ་གཡང་གི་གཟུངས་བཤད་
པར་མཛད་དེ། འཁོར་རྣམས་ལ་བཀའ་སྩལ་པ། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་རྣམས། གང་ཞིག་རིགས་ཀྱི་བུ་དང་བུ་མོ་དག །འཇིག་
རྟེན་ཁམས་འདིར་རིན་ཆེན་ནོར་བདུན་གྱིས། རབ་ཏུ་གང་བྱས་འགྲོ་ལ་རབ་སྦྱིན་
ཀྱང༌། ཟད་དང་སྟོར་དང་འཆི་བའི་རྒྱུ་རུ་སྟེ། བསྐལ་པ་མཐའ་ཀླས་བསོད་ནམས་
རྒྱུར་མི་འགྲོ། གང་དག་སེར་སྣས་བཅིངས་གྱུར་དེ་ལས་སྐྱེ། དེ་སྐྱེས་བསོད་ནམས་
ཚོགས་གཉིས་རྫོགས་མི་ནུས། ནམས་ཀྱང་སེར་སྣའི་མདུད་པ་མ་བཀྲོལ་ན། སྦྱིན་
མཆོག་དམ་པའི་ཡོན་ཏན་ག་ལ་ཐོབ། མཆོག་ལྡན་མཆོག་ཉིད་མཆོག་ཏུ་སྦྱིན་པ་
ཡིས། མཆོག་གི་དང་པོ་སྐུ་གསུམ་ཡེ་ཤེས་ཚོགས། བོན་དང་ཟང་ཟིང་མི་འཇིགས་
སྦྱིན་པ་གསུམ། འགྲོ་བའི་དབུལ་ཕོངས་བོན་གྱི་སྦྱིན་པས་སེལ། ཟང་ཟིང་སྦྱིན་པ་སྒྱུ་
མ་རྨི་ལམ་སྤྲིག །ཟིལ་དང་ཆུ་བུར་བར་སྣང་གློག་ལྟ་བུ། མི་འཇིགས་སྦྱིན་པས་བོན་
ཉིད་གདར་ཐག་གཅོད། ཉོན་མོངས་འཁོར་བར་བསྒྲལ་ཕྱིར་མྱང་འདས་བསྐྱེད། དེ་
ཕྱིར་གཡུང་དྲུང་སེམས་དཔའི་ཚོགས་རྣམས་དང་། གང་ཞིག་རིགས་ཀྱི་སྲས་དང་བུ་
མོ་རྣམས། གཡུང་དྲུང་སེམས་དཔའི་སྤྱོད་པ་ཟབ་མོ་ཡི། གང་དག་འགྲོ་བ་རྣམས་
ལ་ཕན་བཏགས་ན། བྱང་ཆུབ་སེམས་ཀུན་རབ་ཏུ་བཟུང་བྱས་ཏེ། འགྲོ་ཀུན་སྙིང་
རྗེའི་དམིགས་ཡུལ་དུ་མ་ལ། དེ་ཉིད་སྡུག་བསྔལ་རབ་ཏུ་སྐྱོབས་མཛད་སེལ། ནམ་
མཁའ་རྒྱ་མཚོ་ས་གཞི་ཆུ་བོའི་རྒྱུན། ཡངས་དང་བདལ་དང་ཐེག་དང་འདེགས་པའི་
སྟོབས། ཤིན་ཏུ་རྒྱ་ཆེ་མཐའ་ཡས་རྒྱ་ཆེ་བ། ཟད་དང་འཕེལ་མེད་འགྲིབ་པ་ངོ་མི་ཤེས།
དུས་འདིར་བཟུང་ནས་ནམ་ཞིག་ཇི་སྲིད་དུ། གཞན་དོན་གྱུར་མཛད་བདག་དོན་དེ་
85



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འགྲུབ་དཔལ། དེ་ཕྱིར་བོན་གྱི་སྦྱིན་པས་ཕན་གདགས་ཤིང་། འགྲོ་བའི་དབུལ་ཕོངས་
རབ་ཏུ་སེལ་བར་གྱིས། ཞེས་བཀའ་སྩལ་ཏོ། །
དེ་ལ་འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་དཔའ་གཡང་
བོན་ཐེའུ་ལེགས་ཞེས་བྱ་བས། སྟོན་པའི་མདུན་དུ་པུས་བཙུགས་ཐལ་མོ་སྦྱར་བར་
བཏུད་དེ་གསོལ་པ། སྟོན་པ་ལགས། བདག་ཅག་འཁོར་དུ་གཏོགས་པའི་གཡུང་དྲུང་
སེམས་དཔའ་རྣམས་དང་། རིགས་ཀྱི་བུ་དང་རིགས་ཀྱི་བུ་མོ་དག །བྱང་ཆུབ་སེམས་
ཀུན་རབ་ཏུ་བཟུང་ནས་འགྲོ་བ་སེམས་ཅན་རྣམས་ལ་ཕན་གདགས་པའི་ཕྱིར། སྟོན་
པའི་ཐུགས་བདེན་པའི་བཅུད་ཕྱུངས་ནས། བདག་ཅག་འཁོར་རྣམས་ཀུན་ལ་བཤད་
དུ་གསོལ། ཅེས་གསོལ་ཏོ། །དེ་ལ་སྟོན་པས་བཀའ་སྩལ་པ། གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། གཡང་བོན་ཐེའུ་ལེགས་གཞན་ཡང་འཁོར་དུ་
གཏོགས་པའི་གཡུང་དྲུང་སེམས་དཔའ་རྣམས་དང་། རིགས་ཀྱི་བུ་དང་རིགས་ཀྱི་བུ་
མོ་དག་དེ་ནི་འདི་ལྟ་སྟེ། གང་ཞིག་འགྲོ་བ་མ་ལུས་མཐའ་དག་ཀུན། སྡུག་བསྔལ་
འཁོར་བའི་རྒྱ་མཚོར་རབ་བྱིངས་ཤིང་། ནད་ངོས་རྣམ་པ་གཉིས་སུ་འཛིན་འགྱུར་ཏེ།
རྒྱུ་རྐྱེན་ལས་ལ་བྱུང་བ་དེ་ཉིད་མངོན། རྒྱུ་ནི་མ་རིག་ཉོན་མོངས་དུག་ལྔའི་དབང་།
ཞེ་སྡང་མེ་དབལ་འདོད་ཆགས་ཆུ་བོའི་ཀླུང༌། ཕྲག་དོག་དུག་ཚེར་ང་རྒྱལ་རི་བོས་
གཟིར། གཏི་མུག་མུན་པའི་གླིང་ཆེན་རབ་ཏུ་མྱོས། དེ་ཡི་ཉེས་པས་ངན་སོང་གནས་
སུ་འཕངས། དེ་ལ་ཕན་བདེ་རིག་པའི་ཡེ་ཤེས་བསྐྱེད། མ་རིག་མུན་སེལ་རྒྱུ་ཡི་ནད་
ལས་གྲོལ། རྐྱེན་ནི་ནད་དང་གདོན་ལས་བྱུང་བ་སྟེ། ནད་ནི་རླུང་མཁྲིས་བད་ཀན་
འདུ་བ་ཁྲག །གདོན་ནི་ཕོ་མོ་མ་ནིང་གསུམ་ལས་ཏེ། ཡི་དྭགས་ཁ་སྐོམས་འབྱུང་པོ་
མ་རུངས་ཚོགས། དུག་ལྔའི་རྒྱུ་བསྐྱེད་མ་རིག་རྐྱེན་དབང་ཅན། རང་ཉིད་མ་མཐོང་
ཕ་རོལ་ཀུན་ཏུ་རྒྱུ། དེ་ཉིད་མ་རྟོགས་ལོག་པར་གོལ་འཁྲུལ་རྟོག །དེ་ཡི་འགྲོ་བ་མ་
86



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ལུས་དག་ལ་འཚེ། དབུལ་ཕོངས་བསོད་ནམས་དམའ་དང་བཀྲ་མི་ཤིས། ལོག་སྦྱོར་
བསམ་ངན་ཀུན་འཆང་ཚེ་དཔལ་སྨད། སངས་རྒྱས་བསྟན་པ་དག་ལ་གནོད་འགྱུར་
ཞིང་། དཔལ་འབྱོར་ཕུན་ཚོགས་རྣམས་ལ་བརླམ་པ་གཏང་། དེ་དག་ཞི་བདེ་ངེས་
པར་སྨིན་བྱེད་པ། རིན་ཆེན་ནང་ནས་མར་ཞི་གསེར་ལྟ་བུ། དཀོན་པའི་མཆོག་གྱུར་
ཨུད་འབར་རྣམ་པར་རྒྱལ། ལྟར་མི་ངོམས་པས་མཆོག་གི་འོད་ཟེར་དཔལ། རྒྱལ་
མཚན་མཐོན་པོའི་ཏོག་འཛིན་མི་ནུབ་ཏོག །བོན་རྣམས་སྙིང་པོ་ཉེ་བར་ལམ་བགྲོད་
ཅིང་། ཕན་བདེ་དམ་པ་ངེས་མྱུར་དབུལ་ཕོངས་གྲོལ། སྡུག་བསྔལ་ལས་སྐྱོབས་སྡིག་
པ་ཀུན་ལས་ཐར། མཆོག་ཏུ་གྱུར་པ་གཟུངས་ཀྱི་རྒྱལ་པོ་འདི། གསང་སྔགས་མཆོད་
ལྡན་རིགས་སྔགས་མཐུ་དབང་བདག །གཟུངས་སྔགས་རྒྱལ་པོས་མ་རྟོག་ལོག་སྔགས་
འཇོམས། ཛ་དབལ་དགྲ་མཚོན་དུག་ལ་རབ་རྒྱལ་ཏེ། ཕན་བདེ་དམ་པ་ཞི་བྱེད་ནུས་
ལྡན་སྔགས། འཁོར་རྣམས་མ་ཡེངས་ཐུགས་ཀྱི་དཀྱིལ་དུ་ཞོག །ལྔ་བརྒྱར་གྱུར་དང་
མ་འོངས་འཇིག་རྟེན་དུ། འགྲོ་ལ་ཕན་བྱེད་སྐྱོབས་པ་ནུས་ལྡན་དཔལ། དཔལ་མཆོག་
བཟང་པོ་འདི་ཡི་ཡོན་ཏན་ནི། བརྗོད་པས་མི་ལང་བརྩི་བར་ག་ལ་ནུས། བགྲང་བར་
མི་བཏུབ་ཚད་ཀྱིས་བཟུང་མ་མཆིས། དེ་ཕྱིར་འདི་ཡི་དོན་ལ་རབ་ཏུ་བརྩོན། ཅེས་
གསུངས་ནས་དུས་གསུམ་གྱི་བདེ་བར་གཤེགས་པ་ཐམས་ཅད་ཀྱིས་མཐུ་སྟོབས་དང་།
གསང་སྔགས་དང་རིགས་སྔགས་ཀྱི་སྙིང་པོས། བདུད་དང་སྲིན་པོ་དང་མུ་སྟེགས་
ལ་སོགས་པ་ཕ་རོལ་གྱིས་རྒོལ་བ་ཚར་གཅོད་ཅིང་། ཚེ་དང་དབང་ཐང་དཔལ་
དང་བསོད་ནམས་ཀྱི་བར་ཆད་ཐམས་ཅད་ཉེ་བར་ཞི་བའི་གཟུངས་ཀྱི་སྙིང་པོ་འདི་
གསུངས་སོ། །བསོ་ཨོཾ་ན་མ་མུ་ཡཾ་སྭ་བྷ་བ་བུདྡྷ་བྲ་ཏི། ཧ་ར་ན་མོ། ཨ་དཀར་ཧ་ར།
ཁྲི་མ་བྱིད་ལྷ། ས་མ་ཡ་ལ་ཧོ། བསྭོ་ཨོཾ་ན་མ་སད་ལ་ཁར་རོ། །ཨོཾ་ཨ་ཧཱུྃ་རཾ་ཛ། ཨོཾ་ཀ་
ར་མ་ནི། ཁྲི་མ་ས་ལེ། སད་དོ་ཧ་ར། ཞི་ལ་ཞི་ལོ་སཱཧཱ། བསྭོ་ཨཱ་ན་མ་ཀྲོ་ཏ་ཉེ་ལོ་ཡོ།
N
，



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཧཱུཾ་ཧོ་ཡ་ན། ཏིང་ལིང་འུད་ཏོ། ཤི་བྲ་མ་ནེ་རྒྱུང་སྤུངས་སོ། །སད་དོ་བྷ་བ་བྷ་ཏི། ཏི་
ལི་ཏི་ལི། ཏི་བུདྡྷ་ལི། ཧཱུཾ་ཧཱུཾ་ཧཱུཾ་ཧོ་ཡ། བསྭོ་ཨཱི་ཨ་མ་ཀྲོ་ཏ་ཉེ་ལོ་ཡོ། ཀོ་ཙ་ར་ཀོ་ཏ་ཀ་རུ་
ན། ཙ་པྲ་ཙ་པར། ཨ་མ་ཞུང་ནེ། རྒྱུང་ལོ་ཁྲི་སད་ཁར་རོ། །ཧི་བྷི་ཧི་བྷི། སྟ་པྲ་ཝེན་
ཏང༌། ཀུན་ཏང་ནི་སད། རྒྱ་གླི་བ། གྲིཏྟཱ་པ་ཡ། བ་རུ་ན། ས་དུ་བྱེ་ས་དུན། བྱེ་མ་
རཀྟ་ཧཱུཾ། བྷེ་ཤད་དེ་བྷེ་ཤད་དེ། ཏོ་ཡོ་ཏོ་ཡོ། ཀྲོ་ཏ་ཧྲ། མར་མར་ནི། དུ་སྟན་གྷ་བ་
ལོ་ཙ། ཨ་གྷ་བ་ལོ་ཙ། ཁྲི་མ་ཁྲི་མ། ཨ་རུ་ཧཱུཾ། གྷ་བ་བྷོ་ཏི། ཙ་མ་ལེ་ཙ་མ་ལེ། ཀོ་ཏ་
ཁྲི་ཁྲི་རོ་རཾ། ཏར་ཡ་ཏར་ཡ། དུན་ཏར་ཡ། ཕུན་ཏ་ར་ཡ། བསྭཱ་ཨོཾ་ཤོ་ཏིང་ཤོ་ཏིང་།
ཧ་ར་ཤོ་བན། ཤ་མ་ར་པྲི་ཏ། སད་དོ་ཧ་སྟ། ཨ་བ་བན་ཙར་ཧཱུྃ་ཕཊ མི་ཏ་ན་པཉྩ་
ཧཱུྃ་ཕཊ བསྭཱ་ཨཱི་ཀྲོ་ཏ་བཛྲ་ཧཱུྃ་ཕཊ༔ ཨེ་ཏི་པ་མ་ལ་ཧཱུྃ་ཕཊ༔ རྒྱུང་ནེ་ཤེལ་ལོ་ཧཱུྃ་ཕཊ༔
གར་ཤེལ་ཉེ་ལོ་ཧཱུྃ་ཕཊ བྷན་དྷ་བཛྲ་ཨ་གུ་ཤ་ཡ་ཛ། གནོད་བྱེད་འབྱུང་པོ་ཨ་མུ་ཁ།
མ་ར་ཡ་ཧཱུྃ་ཕཊ༔ ཧཱུྃ་བོན་ཉིད་དགའ་ལྡན་བདེ་མཆོག་གནས། རང་བཞིན་མཁའ་
ཡངས་དཀྱིལ་འཁོར་དབུས། རིམ་པ་མཆོག་བརྩེགས་ཐེག་པའི་སྟེང་། བརྒྱ་དང་རྩ་
བརྒྱད་ཡང་ཐོག་ནས། བདེར་གཤེགས་རྒྱལ་བ་རྣམ་སྣང་དཔལ། མཆོག་སྦྱོར་དགྱེས་
པའི་ལྷ་མོ་ཡུམ། ནམ་མཁའི་བདག་མོ་སྣ་ཚོགས་སྟོན། རབ་སྦྱོར་རབ་ཏུ་དགའ་བྱེད་
པ། རབ་དགའི་དཔལ་འབྱོར་དེ་ཉིད་ལས། མ་ལུས་ཚོགས་རྣམས་ལྷུན་གྱིས་གྲུབ།
ཐམས་ཅད་ཐམས་ཅད་ཁྱོད་ལས་བྱུང༌། ཡེ་ཤེས་སྣང་བ་ཁྱོད་ལས་བྱུང་། རྫུ་འཕྲུལ་
དྲ་བ་ཁྱོད་ལས་བྱུང་། གསང་སྔགས་རྒྱལ་པོ་ཁྱོད་ལས་བྱུང་། རིགས་སྔགས་རྒྱལ་པོ་
ཁྱོད་ལས་བྱུང༌། གསང་སྔགས་རྩ་བ་ཁྱོད་ལས་བྱུང་། བདེ་བར་གཤེགས་པ་ཁྱོད་
ལས་བྱུང་། དགའ་སྦྱོར་མགུ་སྣང་ཁྱོད་ལས་བྱུང༌། ཐབས་ཀྱི་རྒྱལ་པོ་ཁྱོད་ལས་བྱུང༌།
ཤེས་རབ་གཟུང་མ་ཁྱོད་ལས་བྱུང༌། ཁྱོད་ནི་རྟག་ཏུ་སྦྱོར་བྱེད་པ། དུས་རྣམས་ཀུན་
ཀྱང་འབྲལ་བ་མེད། གདོད་མའི་དུས་ནས་ཁྱོད་སྦྱོར་སྔ། དེ་ཕྱིར་སངས་རྒྱས་མྱ་ངན་
88



མདོ་སྡེ།
ཁབ་ཀྱི་དམ་པ་བཞེས་པའི་མདོ།
༼ཇ༽
འདས། འདས་པ་ཀུན་གྱིས་སྔོན་མི་དམིགས། ལུས་མེད་ལུས་ཅན་ལུས་ཀྱི་མཆོག །ཡེ་
ཤེས་ལུས་ཅན་ཁྱོད་ཉིད་ཀྱིས། མ་རིག་ལུས་ཅན་འཇོམས་པར་བྱེད། འཁོར་འདས་
མ་ལུས་ཉིད་ཀྱིས་བསྐོར། ཡེ་ཤེས་འཁོར་ཚོགས་མཐའ་ཡས་གནོན། བདག་ཅག་ཁྱེད་
ལ་གུས་བཏུད་དེ། དུས་ཀུན་རྟག་པར་ཁྱོད་ལ་གཞོལ། ཁྱོད་ནི་ཐུགས་རྗེ་མཐུ་སྟོབས་
དཔལ། འབྱུང་པོའི་ཚོགས་ཀུན་མེད་འགྱུར་བརླག །རབ་ཏུ་འབར་བའི་དབུས་དཀྱིལ་
ན། བདུད་དང་སྲིན་པོས་ལྟར་མི་མངོན། དྲག་ཆེན་དགྱེས་པའི་གད་མོ་དང་། འབར་
བའི་འོད་ཀྱིས་སྣང་སྲིད་བརྒྱལ། མཐུ་སྟོབས་ཆེན་པོ་དཔལ་གྱི་བདག །བླ་ན་མེད་པ་
མཁའ་འགྱིང་ཁ། ཁྱེད་ནི་ཐུགས་རྗེས་ཆེ་བར་དགོངས། འགྲོ་དྲུག་སེམས་ཅན་སྲས་
སུ་གཟིགས། བདག་དང་རྒྱུ་སྦྱོར་འཁོར་བཅས་ཀྱི། ཚེ་དང་དབང་ཐང་བསོད་ནམས་
དཔལ། འབྱོར་དང་གྲགས་པར་གྱུར་པ་ལ། གནོད་པར་བྱེད་པ་འབྱུང་པོའི་ཚོགས།
མ་རུངས་པ་རྣམས་ཁྱོད་ཀྱིས་ཐུལ། མི་བདེ་སྡུག་བསྔལ་མེད་པར་མཛོད། ནད་དང་
གནོད་པ་ཞི་བར་མཛོད། ཚེ་གཡང་བསྟན་པ་སྤེལ་བར་མཛོད། ཐུགས་རྗེའི་བཅོལ་
བའི་འཕྲིན་ལས་ནི། ཐུགས་དམ་དགྱེས་པའི་ངང་ནས་སྒྲུབས། བསྭོ་ཨོ་ཀྲོ་ཏ་ཉེ་ལོ་ཡོ།
གནོད་བྱེད་འབྱུང་པོ་མ་ར་ཡ་ཧཱུྃ་ཕཊ༔ ཅེས་ཕྱ་གཡང་དཔལ་གསུམ་གྱི་བར་ཆད་ཟློག་
པ་གསང་བ་སྔགས་ཀྱི་རྒྱལ་པོ་འཁོར་རྣམས་ལ་བཀའ་སྩལ་ཏོ། །
དེ་ནས་ཡང་སྟོན་པས། སྣང་ཞིང་སྲིད་པ་ཐམས་ཅད་ཞི་བདེ་བསྐྱེད་པ་དང་།
འགྲོ་བ་ཉོན་མོངས་པ་རྣམས་ཀྱི་ཟུག་རྔུ་སེལ་བ་དང་། བསྟན་པ་རིན་པོ་ཆེ་རབ་ཏུ་
བརྟན་པར་བྱ་བའི་ཕྱིར་དུ། ཚེ་གཡང་དཔལ་གསུམ་ཕྱ་གཡང་སྐྱོབས་པའི་གཟུངས་
འདི་གསུངས་སོ། །བསོ་ཨོཾ་ན་མ་བྱིད་ཀྱཱ་ཝི་ལོ། །ཨོཾ་ཨ་ཧཱུྃ་རཾ་ཛ། ཧ་ར་ཁི་ཁར། སད་
དོ་སྤུངས་སོ་ཧྲན་ནོ། བྱ་བ་རྒྱ་ཏི་ཨ་གུ། དྷ་ཤ་པ་ཏི་ན་མ། སད་དོ་སྤུངས་སོ་ཧྲིན་
ནོ། །ཞི་ལོ་ཞི་ལོ། །ཨ་མ་ཧ་ར་སད་ལ། སད་དོ་སྤུངས་སོ་ཧྲན་ནོ། །བསྭོ་ༀ་ན་མ་ཀ་
89



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དྷ་ཀོ་ཏི་མིང་མང་། ཨ་བ་ལོ་ཏི། ཛཱ་ཡེ་པྲ་མ་ནི་སྭཱཧཱ། ཝི་ཆར་ཝི་དུ། དྷ་མེ་ཧ་ཏི། ས་
མན་ཏི་པར་ཝ་ཏི་སཱཧཱ། བསྭོ་ༀ་ན་མ་ཧ་ར་བྱིད་གླུ། མུ་ནི་མུ་ནི། མ་ཧཱ་ཡཀྵ། སམ་
མུན་ན་ཡེ་སྭཱཧཱ། བསྭོ་ༀ་ན་མ་མུ་ཡེ་ཧ་ར་ནི། ཀོ་བུ་ཏན་ལ་ཤི་ཛཱ། ཏདྱ་ཐ་སད་ལ་
ཧ་ར། བྱིད་གླུ་བྱིད་ཀྟ། ས་བྲི་ཧ་ར་ས་ཁྲི་ཧ་ར། བྷ་བ་བྷེ་ཏན། སརྦ་བྷེ་ཏན། ན་མ་
སད་ལ་པྲ་མ་ནི་སྭཱཧཱ། བསྭོ་ཨོཾ་ན་མ་སད་ལ་ཧ་ར་ཁིར་ཁར། ཨ་བྷ་བ་དྷ་བྷ་བ། བླུད་
དྷ་བྷར་མ། ཧ་ལོ་སེ་ཏན། ཏེ་ཙ་ཁོ་རོ། ལི་ཝང་ནི། པྲ་ཏི་སཱཧཱ། བསྭོ་ༀ་ན་མ་སད་དོ་
སད་ཝེར། དུན་རྒྱལ་སྤུང་ནེ། ཧ་མུ་རཾ་ནི། ཨ་དཀར་ཁྲི་ནི། པྲ་སྟ་པྲ་སྟ། སད་དོ་པྲ་
སྟ། སད་དོ་པྲ་སྟ། བྷ་བ་ཨ་སྟ། པྲད་ཛྷ་མི་ཏྲ་ན་སཱཧཱ། བསྭོ་ཨཱ་ན་མ། ནིར་ཏན། ན་
རོ་ན་རོ། ཤུད་ལ་ཏྲ་བི་ན་རོ། ཨ་མ་ཧ་ར། ཁྲི་མ་ཁྲི་མ། དུན་ཏིང་མ་མ། ཨ་རི་ལོ་དྲི།
ཤུན་ཏན་ཏ་ཀོ་ན། ཤྲཱི་ཧེ་བྷ་བ་བྷུད་དྷི་སྭཧཱ། བསྭོ་ༀ་ན་མ་ཝེར་རོ། །ཁྲི་ཀར་ས་མ་ཡ།
དུན་ཏྲི་ལོ་ཀ་ཛཱ་ཡེ་སྭཱཧཱ། བསྭོ་ༀ་ན་མ། དྲུང་མུ་ཧྲི་སྟ་ཧྲི་དྷ་ཡ། མ་མ་དྷུ་ལིང་སད་དོ་
པྲཛྙཱ་བ་ར་བྱིད་ཏྲ་ཡེ་སྭཱཧཱ། བསྭཱ་ཨཱ་ན་མ་ཙ་ཀྲ་མི་ཏ། གླུ་ལི་ཧྥུ་ལི། ཕུ་ཏན་གླུ་ལི། པྲ་
ཕུད་ཧ་ར། ས་མ་ཡ་སཱཧཱ། བསྭོ་ༀ་ན་མ་བུདྡྷ། མི་ཏྲ་ཀ་རྨ་དུན་ཏིང་དྷེ་བ་ནི། ཤི་བཛྲ་
ཡེ། ཤྲཱི་བཛྲ་ཡེ། ཏྲ་བྱན་དུད་ཡ། དད་མ་རྒེ་མིནྟ་ཧ་ར་སཱཧཱ། བསྭོ་ༀ་ན་མ་རདྨ་ན་མ་
ཏྲ་ཡེ་ཧ་ར་ཧ་སམ་བུདྡྷ་ཧ་ར་ཏན་ཏྲ་ཏན་ཏྲ། རདྨ་པྲ་མ་ཡེ་སྭཱཧཱ། བསྭཱ་ཨཱ་ན་མ་ཤེ་ཙུ་
ཕྲུ་རྒྱལ་ལ་ལོ་ཕྲུ་རྒྱལ་ལོ། །ཨ་རྒྱ་པྲ་ཛྷ། ཨ་རྒྱ་པྲད་ཛྷ། ཏྲ་མི་ཏར་ཡ་ཏ། ཏྲ་མི་ཏར་ཡ་
ཏ། མ་མ་མུ་རན་ནི། ར༴་པུཊྚ། སརྦ་ཤ་ཏྲམ། དྷ་ཀུ་རུ་ཡེ་སྭཱཧཱ། བསྭཱ་ཨཱ་ན་མ་ཏིང་
ལིང་ནི། སད་ལ་ཧ་ཧ་རདྨ་བྲོ་འདུ། ཤེ་ཙུ་ཁུ་ཡེ་མུ་ཡེ། ཏིང་འབྱུང་པྲ་ཕུད་ཁུ་ཡེ། མུ་
ཡེ་བརྟན་དུ་ན། མུ་ཡེ་བརྟན་དུ་ན། ཨ་མ་ཨ་རྒྱ་ཛ་ལོ་པུཎྜ་། སརྦ་ས་མུན་ཏ། ཤུ་ལ་
ཝེར་རོ། །མུ་ཁང་ནེ་ནེ་ཏིང་། མུ་མཚོལ་བདལ་འབར་ཧ་ལོ་སཱཧཱ། བསྭོ་ༀ་ན་མ་སད་
ལ་ཨ་མ་རདྨ་བྲུ་འདུ། དེ་བ་སད་ལ་ཨ་མ་རདྨ་བྲུ་འདུ། ལི་སམ་སད་ལ་ཨ་མ་རདྨ་ཧཱུྃ་
ལ་༦
90



མདོ་སྡེ།
ཁབ་ཀྱི་དམ་པ་བཞེས་པའི་མདོ།
འདུ། ཤི་བྲོ་སད་ལ་ཨ་མ་རདྨ་བྲོ་འདུ། མུ་ཡེ་སད་ལ་ཨ་མ་རདྨ་བྲོ་འདུ། མུ་ནི་སད་
ལ་ཨ་མ་རཏྭ་ཧཱུཾ་འདུ། བྱིད་ལོ་སད་ལ་ཨ་མ་རདྨ་བྲོ་འདུ། སད་ཞི་སད་ལ་ཨ་མ་རཏྟཱ་
བྲུ་འདུ། སད་མིན་ཉི་ན་སད་ལ་ཨ་མ་རཏྣ་བྲོ་འདུ། སད་ཝེར་སད་ལ་ཨ་མ་རདྨ་ཧཱུཾ་
འདུ། མ་ཧ་སད་ལ་ཨ་མ་རདྨ་བྲོ་འདུ། བསྭོ་ༀ་ན་མ། ཨརྱ་བྱིད་དན་ནི། བ་ར་བ་ར།
ས་བ་ར་ས་བ་ར། ཤེ་ཙུ་ཧ་ར་སཱཧཱ། མ་ཧཱ་མུན་ཏན་ནི། ཏད་ཡ་ཐ། ཨརྱ་མི་སྟམ།
ས་མ་ཡ། བྷ་ལི་ཁིར་ཁ། དྷ་བ་དྷ་རུ་ནི་སྭཧཱ། བསྭོ་ༀ་ན་མ་ཞི་ལོ་ལུང་ཅི་ནི། ཧ་ར་
ཤེ་ཙུ། པྲད་ཉ་མི་ཏ། སྤ་རམ་ནི་སཱཧཱ། བསྭོ་ༀ་ན་མ་ཨ་ཨ་མུ་ཞི་ན་ལོ། ཁྲི་ཁར་ཙ་ར་
ཨ་རྒེ་མུ་གུང་། སད་ལ་ནེ་གུང་། སྤོ་ཏ་པྲ་ཙ་ནི་སཱཧཱ། བསྭཱ་ༀ་ན་མ་སྟི་ར་སྟི་ར། བྷ་
མ་སྟི་ར། སམ་བྷ་མ་སྟི་ར། ཁྲིདྷ་གྲོ་བ་ཏ། ཏད་ཡ་ཐ། མུ་སྤུངས་པྲ་ཙི། ཧ་ར་སད་
ལ་སྨྲི་ཏ་ནི་སྭཧཱ། བསྭོ་ༀ་ན་མ་ཨ་བ་ལོག་ཏེ། ཏྲམ་ནེ་ཏྲམ་ནེ། ཨུ་ཡ་ནེ་སྤུངས། ཨུ་
ཡ་ནེ་སྤུངས། ཨུ་ཡ་སད་ལ། ནེ་སུམ་སད་ལ། ཨ་དཀར་དེ་བ། མན་ཏྲི་ས་མ་ཡ་ཧཱུྃ་
འདུ་སཱཧཱ། བསྭོ་ༀ་ན་མ་བུད་དྷ་ཤྲི་ཛ་བྲ་མ་ནེ་རྒྱུང་། ས་མེད་དེ་ལོ། སལ་ལེ་དེ་ལོ་ན།
པྲ་ཧ་ར། གྷ་ལི་གྷ་ལི། པྲ་ཧ་ར་གྷ་ལི། པྲ་ཧ་ར་གྷ་ལི། མུ་ཡང་མུ་ཡན་ཧཱུཾ་འདུ་སཱཧཱ།
བསྭོ་ཨཱ་ན་མ་རདྨ་དྷ་ཡ་པ་ནི། དྷ་ཡ་བ་ནི། ཏྲ་ཏ་ཏྲ་ཏ། ཏྲ་ཏ་ཏྲ་ཏད། ཏད་ཡ་ཐ་
ཏད་ཡ་ཐ། ཧ་ར་ཧ་ར། སམ་བུད་དྷ་ཧ་ར། སམ་བུད་དྷ་ཧ་ར། གྷ་ཏ་གྷ་ཏ། ཨ་
བ་གྷ་ཏ། ཨ་བ་གྷ་ཏ། ཙི་ཏ་གུ་ཡ། ཨ་མྱག་དྲི་ཙ་ར། དེ་ཙོ་ར་ཡོ། ས་མ་ཡ་ཧཱུྃ་འདུ།
ཏྲ་ཏ་ཏན་ཏྲ་སཱཧཱ། བསྭོ་ༀ་ན་མ་རཏྟ་ཅི་ལི་ཅི་ལི། ཨ་ཏ་པྲད་ཛཱ། པྲ་བ་དད་དོ། །
ཨ་ཀྲོ་དྷ་ར། དྲུང་མུ་མུ་ཡེ། ཙཀྲ་རདྨ་ཙི་ཏ་ས་མ་ཡ། གུ་ལི་གུ་ལི་རྫི་ཙ་ས་མ་ཡ།
སྤུངས་སོ་ཤེལ་ལོ། །ཤེ་ཙུ་ཧ་ར། པྲ་མ་རྒེ་ཙ། རདྨ་མུ་ཡེ་ཧཱུཾ་འདུ། བསྭོ་ༀ་ན་མ་མུ་
ཡང་ནི། ཨ་མྲྀ་ཏེ་སད་ལ་པྲ་ཏ། ཨ་བྲོ་ཚེ་བྲོ་ཨ་ཡུ་ཛྷ་ན་ཤི་ཙར་ས་མ་ཡ་ཧཱུྃ་འདུ། བསྭོ་
ཨོཾ་ན་མ་གུ་ར་ཡེ་སངས། དྲུང་མུ་ནི་སད་ལ་ཨ་དཀར་ཧ་ར། ཨུ་ཡོ་དེ་ཙོ། རདྨ་ཨ་བྲོ་
91
9



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཚེ་ཧཱུྃ་ཨ་ཡུ་ཛྷཱ་ན་ཤི་ཙ་ཧཱུཾ་འདུ། བསྭོ་ༀ་ན་མ་ཨརྒྱ་ཧ་ར། པ་ཏྲེ་ན་མ་ཙ་ར་ས་མུན་
ཏ། ཨ་རྒྱ་ཏད་ཡ་ཐ། ཏ་ཏན་མ་ཧ་ར་མི་ཐ། སད་ལ་དེ་ཙོ་རདྨ་གའུ་། སྨྲི་ཏ་འཇོ་ལེ་
ཤི་ན་ཀུན་དན་ཨུ་བྷི་ཏ། ཛྷན་ཨ་ཡུ་རp། པུ་རདྨ་ལང་གྷ་ལང་གྷ། ཁ་རི་དུན་ན། ཁ་
རི་དུན་ན། ཨ་ཏི་ཛྷ་ན། རདྨ་སི་ཏི། ཕྲུ་རྒྱལ་མུ་ཡེ་ཏིང་འབྱུང་ཁུ་ཡེ་ཁུ་ཡེ་རདྨ། པུས་
སྤེ་པུས་ཏིང་ཀུ་རུ་ཡེ་སྭཱཧཱ། བསྭོ་ཨཱ་ན་མ་སད་དོ། ཏྲི་ཏ་ཏྲི་ཏ། ཧ་ར་ཧ་ར། ཁི་ཁར་
ཧ་ར། ཁི་ཁར་ཧ་ར། ཏིང་འབྱུང་དྲུང་མུ་མུ་ཡེ་ཤེ་ཙུ་ཧ་ར། ཕྱུ་མ་ཧ་ཏི། ཧ་ར་ཁུ་ཡེ།
མུ་ཡེ་རདྨ། པུས་ཏིང་པུས་ཤན་ཀུ་རུ་ཡེ་སྭཱཧཱ། བསྭོ་ༀ་ན་མ་ཨ་དཀར་ཕྱུ་མ་ཕྱ་ལ་ལོ།
བྷར་མ་བྷར་མ། མུ་ཏི་བྷར་མ། ཁྲི་མང་ཤེ་ཙུ་ཧ་ར། ཧ་ར་རདྨ་བྲོ་འདུ། བསྭོ་ཨོཾ་ན་
མ་ཉ་ཞི་ལོ་སྔ། ཏན་ཏྲ་ཏན་ཏྲ། ས་མུ་ཡེ་ནི་ཏན་ཏྲ། པྲ་མ་ཏན་ཏྲ། ཨ་བྷ་བ་བུད་དྷེ།
ཛཱན་སི་ཏི། དངོས་གྲུབ་རདྨ་དྲུང་མུ་ཡེ་སྭཱཧཱ། བསྭོ་ༀ་ན་མ་མར་ཞི་ཚངས་ལ་གུ་དུན་
ནི། ཨ་ཧཱུྃཨ་མ་ཧ་ར་ཁྲི་དཀར་རྩལ་ནེ། སད་ལ་ལི་ཝང་ནི། དུན་ཀུན་དང་ར། ཁྲི་མ་
མང་ཞི། དམུ་ཡད་རཊྚ། སལ་ལེ་སལ་ལེ། ཨ་བྷ་བ་བྷོ་ཏི། སྟམ་པྲ་མ་ནི། མི་ཡེ་རདྨ།
སི་ཏི་ཤེ་ཙུ་ཏད་ཡ་ཏ་ཏད་ཡ་ཏ། ཨ་དཀར་བྲོ་འདུ། ཨ་དཀར་ས་མ་ཡ་བྲུ་འདུ། ས་
ཏི་གུ་ཡ། ཨུ་ཡེ་དེ་ཙོ་ར༴། ས་ཕྱ་སམ་བུད་དྷ་ཡ། ཨོཾ་ཨ་ཧཱུཾ། ཤན་ཏིང་ཤན་ཏིང་། ཕྱ་
ཡེ་མུ་ཡེ་ཧཱུཾ་འདུ་སཱཧཱ། བསྭོ་ༀ་ན་མ་ཨ་ཏ་སྭཱཧཱ། བྲི་དྲ་མ་ནི་པ་སཱཧཱ། ཁྲི་སང་མུ་ནེ་
ཡེ་སྭཱཧཱ། སརྦ་པུས་ཏིང་ཨ་མྲྀ་ད་རདྨ་སཱཧཱ། ལི་ཡང་མུ་ནེ་ཨ་གུ་ནི། པྲ་ཏྲི་སྟི་ར་སམ་
མྱག་སམ་བུད་དྷ་ནི་སྭཱཧཱ། བསྭོ་ༀ་ན་མ་དྲུང་མུ་ནི་སྭཱཧཱ། ཨོཾ་ན་མ་ག་ཏ་ག་ཏ། ཨོཾ་ཤྲཱི་
ན་མ་ཡེ་སྭཱཧཱ། མ་བ་མུ་སང་ཤི་ནི་ཤམ་མ་བྲི་ཏ་བྷ་ཡེ་སྭཱཧཱ། ལི་སད་པྲ་མ་ཧ་ལ་ལོ་ཡེ་
སཱཧཱ། བསྭོ་ༀ་ན་མ་བྷ་སྟ་ག་ཙ། ཨུ་ཡ་བྷུ་ལི་བྷུ་ལི། བྲ་ནམ་ཏན་ཏྲ། དེ་ཙ་རདྨ། ཧ་
ར་ཉོ་ལི་ཉེ་ལོ་ཧ་ར་ཉོ་མི་ལང་སཱཧཱ། བསྭཱ་ཨཱི་ན་མ་དྲུང་མུ། ཨ་བྷ་བ། ས་བྷ་བ། ཤན་
ཏིང་སད་དོ། །ཤིང་ཏིང་ནི་རྒྱ་ཏདྱ་ཐ། ཀུ་ཡ་ཨ་མྲྀ་ཏ་སད་དོ་སཱཧཱ། བསྭཱ་ཨཱ་ན་མ་ཧ་
92



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ར་ཤེ་ཙུ་ཨ་རྒེ་པྲ་ཙར་སྐྱེལ་ནི་ནི་སད་སཱཧཱ། དྲུང་མུ་རཀྟ། ཨ་བྲོ། ཨ་ཡུ་ཛྷ་ན། སི་ཏི་
བྲུ་འདུ་སྭཱཧཱ། པདྨ་རཀྟ་ཨ་ཧཱུཾ། ཤི་ཙ་ཛྷ་ན་བྲོ་འདུ། ཙཀྲ་རདྨ་རཀྟ་ཨ་བྲོ། གཉའ་ན་
བྲོ་འདུ་སཱཧཱ། རཏྣ་རཀྟ། ཨ་བྲུ་ཤྲཱི་ཛ། གཉའ་ནི་བྲུ་འདུ་སཱཧཱ། བསྭོ་ༀ་ན་མ་ཨརྒྱ་ཏད་
དེ། ཤི་གྲམ་ཤི་མ་འཛ་ཡེ་འཛ་ཡེ། ཨརྒྱ་འཛ་ཡེ། བུདྷ་མུ་ནེ་མུ་ནེ། མ་ཧ་ཡཀྵ་མུ་ནེ་
རྣམ་པར་རྒྱལ་ཡེ་སྭཱཧཱ། རབ་འབྱམས་དག་ན་ཡེ་ཤེས་ཚོགས། འཇིག་རྟེན་འདས་དང་
མ་འདས་དང་། དཔལ་དང་མགོན་གྱུར་སྐྱོབས་མཛད་ལྷ། ཞི་བ་ཆགས་བྲལ་ལྡན་
པ་ཡི། ལྷ་མིའི་མགོན་གྱུར་མཐུ་དབང་བདག །སྟོབས་ཆེན་ཉིད་དང་སྟོབས་ལྡན་
དཔལ། དཔའ་བརྟན་རྒོལ་བ་ཚར་གཅོད་པའི། ཁྲོས་པའི་རང་བཞིན་ཁྲོ་བོའི་གདོང་།
གདོང་བཞི་གདོང་དྲུག་གདོང་ལྔ་པ། གདོང་བརྒྱད་ལ་སོགས་ཞི་མ་ཁྲོ། བཅུ་གཅིག་
ཞལ་ཅན་དགྱེས་དང་འཛུམ། ངང་ལ་གནས་དང་བཅོས་དང་ཞི། འབར་བའི་ཕྲེང་བ་
ཕྱག་རྒྱའི་བདག །སྲིན་པོའི་གོས་ཅན་ཀླུ་དབང་བརྒྱན། དྲེགས་བཞིའི་གདན་བཞུགས་
གར་དགུའི་གཙོ། ཆེ་མཆོག་རྒྱལ་པོ་མཁའ་འགྱིང་དཔལ། གར་དབལ་གསས་ཀྱི་རྫུ་
འཕྲུལ་འཁོར། ཐམས་ཅད་ཐམས་ཅད་ཁྱོད་ཉིད་བདག །མ་ལུས་བདག་གྱུར་དབང་
ཕྱུག་དཔལ། སྐུ་གསུམ་སྐུ་ལྔ་སྐུ་བཞིའི་བདག །ཕ་རོལ་ཕྱིན་དྲུག་ཕྱིན་བཅུ་ཡི། དོན་
ཀུན་ཐུགས་འཆང་རབ་གནས་པ། ཟིལ་གནོན་གཟི་ལྡན་འབར་བའི་འོད། ཡེ་ཤེས་
ཡེ་ཤེས་འབྱུང་གནས་རྣམས། དཔལ་དང་ཐུགས་རྗེ་ཆེར་བསྐྱེད་མགོན། བརྩེ་སེམས་
ཀུན་འདུན་དོན་དམ་དགོངས། དེ་ཉིད་སྡུག་བསྔལ་རབ་དགོས་སྐྱོབས། བདག་ཅག་
ལུས་ཅན་ཁྱོད་ཀྱིས་སྐྱོབས། དཔལ་གྲགས་བསྟན་པ་ངེས་སྐྱོངས་ནས། དེ་སྐྱོང་ཁྱེད་
དང་དེ་བཞིན་ཤེས། རྫོགས་སངས་རྒྱས་མཛད་ཁྱེད་འདུད་ན། བདག་ཅག་དབང་
པོའི་མིག་གསལ་ཞིང་། ཡེ་ཤེས་རིག་སྤྱན་དམ་པ་ནི། ངེས་པར་མྱུར་གྲུབ་དེ་དོན་
གྱིས། ཉོན་མོངས་སྡུག་བསྔལ་སེལ་མཛད་གསོལ། འཇིག་རྟེན་གསུམ་པོ་འདི་དག་
03



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ན། མགོན་གྱུར་སངས་རྒྱས་མཆོག་འཛིན་པ། བསྟན་པ་དག་ལ་རབ་གནས་པའི།
འཇིག་རྟེན་མགོན་པོ་ལྷ་དབང་ཚོགས། བཀྲ་ཤིས་ཞི་བ་ཞི་བའི་བདག །ངེས་པར་ཞི་
བའི་ཚུལ་འཆང་དང༌། བྲམ་ཟེ་དམ་པ་ཚངས་པར་སྤྱོད། མཚུངས་པའི་གྲོགས་སྤྱོད་
སངས་རྒྱས་འཛིན། དེ་ཉིད་བརྟུལ་ཞུགས་བདག་པོའི་ཚོགས། ནམ་མཁའ་བར་སྣང་
ས་གཞིའི་བདག །མཐུན་དང་སྐྱོབས་མཛད་འགལ་དང་བཀྱོན། ཕན་དང་གནོད་
འཛིན་སད་མིན་སད། ཝེར་རོ་རྒྱལ་བློན་བཙུན་མོ་གྲོགས། གནོད་སྦྱིན་ཆ་ལུགས་
སྲིན་པོའི་གདོང༌། དྲི་ཟའི་འཛུམ་དང་གཤིན་རྗེའི་དཔལ། རྒྱལ་པོའི་འགྱིང་དང་
བཙུན་མོའི་སྒེག །བློན་པོའི་ཚུལ་ཅན་དེད་དཔོན་དམག །བྱེ་བ་ས་ཡ་གྲངས་ལས་
འདས། སྔོན་འབྱུང་བཀའ་གཉན་ད་ལྟར་སྐྱོངས། མ་འོངས་མདུན་ན་འདུད་གྱུར་
པ། འཇིག་རྟེན་བདག་པོ་བདག་མོ་ཆེ། སྐྱོབས་པའི་མགོན་དང་དཔལ་དུ་ཆེ། དགའ་
མགུ་ཡི་རང་བསམ་པ་ཆེ། ཁྲོ་དང་གཏུམ་པའི་དཔའ་བོ་ཆེ། མ་བཞིན་མི་ལེན་རུ་ང་
ཆེ། དགའ་ཞིང་མགུ་བའི་ཕན་པ་ཆེ། འཇིག་རྟེན་མགོན་གྱུར་དཔལ་གྱི་བདག །ཁྱོད་
ཉིད་བསྟན་པ་བསྲུང་གྱུར་ཅིག །བདག་ཉིད་དེ་སྐྱོངས་འདུད་པར་གྱུར། ཁྱོད་ལས་
རྫས་བསོག་འདོད་ཡོན་ནི། དམ་པས་ཆེར་མཆོད་དགའ་མགུར་བཞེས། འཇིག་
རྟེན་ཁམས་འདིར་དབུལ་ཕོངས་ཚོགས། མེད་ཅིང་རབ་བརླག་གཏན་སྤངས་ནས།
དཔལ་ཚོགས་གསུམ་དང་ཐབས་ཅིག་ཏུ། བསོད་ནམས་མ་ལུས་ཚོགས་སྤྱོད་མཛོད།
བདུད་དང་སྲིན་པོ་མུ་སྟེགས་སོགས། བར་ཆད་རྐྱེན་དབང་ལས་གྱུར་རྣམས། བཟློག་
སྒྱུར་དམ་པ་ཐུགས་རྗེའི་དཔལ། ཁྱོད་ཀྱིས་མྱུར་ཟློགས་རབ་ཞི་ཞིང་། དེ་དོན་གྲུབ་པ་
མྱུར་མཛད་གསོལ། འཇིག་རྟེན་བདག་པོ་ཞི་བདེའི་མགོན། ཕན་དང་ནོར་བདག་
གནོད་སྦྱིན་དཔལ། ཁ་དོག་སྣ་ཚོགས་འབར་བའི་འོད། ཞི་དང་ཁྲོ་འཛུམ་དགྱེས་དགུ་
ཅན། མེ་ཏོག་ལྡུམ་འཛིངས་པདྨའི་བརྒྱན། དབྱུག་ཏོ་ཅན་དང་སྡིགས་མཛུབ་ཅན།
94



མདོ་སྡེ།
ཁབ་ཀྱི་དམ་པ་བཞེས་པའི་མདོ།
ནེའུ་ལེའི་རྐྱལ་ཐོགས་བུམ་པའི་ལྟོ། ཡན་ལག་ལྷུ་ཚིགས་རབ་ཏུ་བརྗིད། གད་མོ་ཆེར་
བཞད་འཇིག་རྟེན་གཡོ། བསོད་ནམས་ཚོགས་སྤྱོད་བཟོད་འགྲུབ་དཔལ། ནམ་མཁའ་
མཛོད་ཀྱིས་གཏེར་ཆེན་འཛིན། དཔལ་ཚོགས་གསུམ་པོ་འཁོར་དང་བཅས། ཁྱོད་ལ་
ཕྱག་འཚལ་རྟག་ཏུ་གཞོལ། བདག་དང་མཐའ་ཡས་འགྲོ་བ་ལ། བསྲུང་དང་སྐྱབས་
དང་དཔུང་གཉེན་སོགས། སྡོངས་དང་གྲོགས་མཛད་བསམ་པ་སྒྲུབས། དཔལ་དང་
གྲགས་རྒྱས་དར་དང་འཕེལ། བསམ་དང་རེ་བ་ཡིད་འོང་དཔལ། དོན་ཀུན་དོན་གྲུབ་
དོན་ཡོད་སྙིང་། བླ་ན་མེད་འཆང་སངས་རྒྱས་འཛིན། ཚེ་དང་དབང་ཐང་བསོད་
ནམས་དཔལ། ཉི་མའི་སྙིང་པོ་རི་བོའི་ལྷུན། ནམ་མཁའི་མཐའ་མཉམ་རྒྱ་མཚོའི་
གཏིང་། རྩི་ཤིང་ནགས་ཚལ་ཆུ་བོའི་རྒྱུན། མི་འགྱུར་གཡུང་དྲུང་རྒྱལ་མཚན་ཏོག །
ཡིད་བཞིན་ནོར་འཆང་དགོས་འདོད་འབྱུང་། དཔག་བསམ་ལོ་རྒྱས་བདུད་རྩིའི་ཆར།
དེ་དག་མ་ལུས་ཀུན་སྙོམ་ཞིང་། དེ་ལས་གཞལ་མི་དཔོགས་པ་སྟེ། མཐར་ཡང་ནུབ་
པ་མེད་གྱུར་སྨོན། སྨོན་པས་དོན་གྲུབ་ཡིད་བཞིན་དཔལ། དཔལ་འཆང་བསམ་པ་
མྱུར་གྲུབ་མཛོད། རིགས་དང་མཐུ་དབང་ཤེས་རབ་སྟོབས། ཨུད་འབར་མེ་ཏོག་ཡིད་
བཞིན་ནོར། འདམ་གྱིས་མ་གོས་པདྨའི་ཚུལ། རིན་ཆེན་ནང་ནས་མར་ཞི་གསེར། ཆུ་
ཡི་སྙིང་པོ་ལན་ཚྭ་དང་། རྩི་མཆོག་སྙིང་པོ་མ་བུ་ཏ། མ་སང་གེ་དང་གླང་པོའི་སྟོབས།
གར་ཡང་ཐོགས་མེད་ནམ་མཁའི་ཐོག །ཡེ་ཤེས་མེ་ལྕེ་འགྲོ་བའི་སྒྲོན། ཉི་མ་ཟླ་བ་སྐར་
མའི་འོད། འབྱུང་པོའི་ཚོགས་འཇོམས་མ་ལུས་གཟིར། རྒོལ་བ་ཚར་གཅོད་འཁོར་
ལོས་སྒྱུར། དབང་ཕྱུག་དབང་དང་ལྡན་པར་མཛོད། དཔལ་དང་གྲགས་དང་བསྟན་
པ་ཆེ། རིག་པ་ལྷ་ཡི་ཁུ་བྱུག་གསུང་། ཀ་ལ་པིང་ཀའི་ཚངས་དབྱངས་ལྡན། སྙན་པའི་
དུང་ཆེན་འབྲུག་མོ་ལྡིར། དཔལ་འབྱོར་དམ་པ་ཕུན་ཚོགས་འགྲུབ། སྤྱི་རྗེ་ཁྱུང་ཆེན་
སྲིད་པའི་མགོན། སྟོང་ཁམས་རླབས་གཅོད་སྲིད་གསུམ་རྒྱལ། སྐྱེ་འགྲོ་སྐོས་འདེབས་
05



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དྲང་ཆེན་བསྐོས། ལེགས་ཉེས་ཆག་འཇལ་སྒམ་པོའི་ཕ། གཡང་གི་རུ་མ་གནོད་སྦྱིན་
གཏེར། ཀུན་ལ་མངའ་དབང་འཁོར་ལོས་སྒྱུར། དེ་དག་མ་ལུས་མྱུར་འགྲུབ་ནས།
འཇིག་རྟེན་འཁོར་ལོ་སྒྱུར་བྱེད་དང༌། ཞིང་ཁམས་དབུ་མར་བདག་ཉིད་ཤོག །གཞན་
ཡང་ཞིང་དེར་ལོ་ལེགས་དང༌། ནད་དང་མུ་གེའི་བསྐལ་པ་ཞི། མཚོན་གྱི་དབལ་སོ་
ཉམས་པ་དང༌། ཆར་ཆུ་དུས་བབས་ལོ་ཏོག་སྨིན། སངས་རྒྱས་བསྟན་པ་དར་རྒྱས་
བརྟན། དཔལ་མཆོག་བཟང་པོ་དེ་ཐོབ་ཤོག །ཨོཾ་ན་མ། ཨ་བ་ཀ་ན། མི་ཀ་ན། བྷ་
བ་ཀ་ན། ཁྲི་ཀ་མི་ཏ་ན། འཛ་ཡེ། འཛ་ཡེ། ཤེ་ཙུ་བུ་རྣ། རྣམ་པར་ཛ་ཡེ། རྣམ་པར་
རྒྱལ་ཡེ་སྭཱཧཱ། ཞེས་ཚེ་གཡང་དཔལ་མཆོག་གི་གཟུངས་དང་ཚིགས་སུ་བཅད་པའི་
དོན་དེ་བཀའ་སྩལ་པའོ། ། །
དེ་ནས་ཡང་སྟོན་པས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་གཡང་བོན་ཐེའུ་ལེགས། གཞན་ཡང་གཡུང་དྲུང་སེམས་དཔའ་
རྣམས་དང་། གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག །བཀའ་ཟབ་མོ་
གཡུང་དྲུང་གི་རིག་པ་ཆེན་པོ། བླ་ན་མེད་པ་ཐེག་པ་ཆེན་པོའི་སྔགས། ཚེ་གཡང་
དཔལ་གྱི་གཟུངས་ཀྱི་སྙིང་པོ་འདི་དག །འབྲི་བ་དང༌། འཆང་བ་དང་། ཀློག་པ་
དང༌། འཛིན་པ་དང་། ཀུན་ཆུབ་པར་བྱེད་པ་དེ་དག་ལ། བདེ་བར་གཤེགས་པ་
རྣམས་ཀྱིས་ཀྱང་སྐྱོབས་པར་བྱེད་དོ། །ཡེ་ཤེས་ཀྱི་ཁྲོ་བོ་དང་ཁྲོ་མོ་རྣམས་ཀྱིས་སྲུང་
བར་བྱེད་དོ། །རྫུ་འཕྲུལ་དང་ལས་ཀྱི་སྲུང་མ་རྣམས་ཀྱིས་ཀྱང་། མགོན་དང་སྡོངས་
དང་གྲོགས་སུ་བྱེད་དོ། །ཕ་རོལ་གྱིས་རྒོལ་བ་ཐམས་ཅད་ཀྱང་ཚར་གཅོད་པར་བྱེད་
དོ། །གང་ཞིག་གཟུངས་ཀྱི་རྒྱལ་པོ་འདི་དག་ལ། འཛིན་པ་དང་། འཆང་བ་དང༌།
ཀློག་པ་རྣམས་ལ་སྲོག་ནི་ཆད་པ་མེད་པ་ནམ་མཁའི་དབྱིངས་སུ། ཚེ་ནི་ཉི་ཟླ་དང་
མཉམ་པར་འགྱུར་རོ། །དཔལ་ནི་ས་གཞི་དང་མཉམ་པར་འགྱུར་རོ། །གཡང་ནི་ནོར་
96



མདོ་སྡེ།
ཁབ་ཀྱི་དམ་པ་བཞེས་པའི་མདོ།
བུ་དང་མཉམ་པར་འགྱུར་རོ། །མཐུ་སྟོབས་ནི་གསང་བའི་བདག་པོ་དང་མཉམ་པར་
འགྱུར་རོ། །སྙན་གྲགས་ནི་ནམ་མཁའི་འབྲུག་མོ་དང་མཉམ་པར་འགྱུར་རོ། །དཔའ་
བརྟན་ནི་ལྷུན་པོ་དང་མཉམ་པར་འགྱུར་རོ། །གཞན་ཡང་འཇིག་རྟེན་གྱི་ཁམས་རྣམས་
ཀྱང༌། ཞི་བདེ་དང་མཉམ་པར་སྙོམས་ནས་ཡོངས་སུ་བཀྲ་ཤིས་པར་འགྱུར་རོ། །
ནད་ཡམས་དང་འཁྲུག་པ་དང་མུ་གེའི་བསྐལ་པ་རྣམས་རྒྱུན་ཆད་པར་འགྱུར་རོ། །
ཚེ་དང་དཔལ་དང་དབང་ཐང་དང་བསོད་ནམས་ཤིན་ཏུ་རྒྱས་ཏེ། སངས་རྒྱས་ཀྱི་
བསྟན་པ་རབ་ཏུ་དར་ཞིང་རྒྱས་པར་འགྱུར་རོ། །དེའི་ཕྱིར་ན་འདི་ལ་ཡོངས་སུ་དམར་
བར་ཟུངས་ཤིག །ཅེས་བཀའ་སྩལ་པས། འཁོར་དུ་གཏོགས་པའི་གཡུང་དྲུང་སེམས་
དཔའ་རྣམས་དང་། ལྷ་དང་ལྷ་མ་ཡིན་དང་། མི་དང་མི་མ་ཡིན་དང༌། ཀླུ་གཉན་
དང་ས་བདག་དང༌། ནམ་མཁའ་ལྡིང་དང་། དྲི་ཟ་དང་བཅས་པའི་འཇིག་རྟེན་ཀུན་
ཡི་རང་སྟེ། སྟོན་པས་གསུངས་པ་ལ་མངོན་པར་བསྟོད་དོ། །འདུས་པ་རིན་པོ་ཆེའི་
རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་ལས། སྟོན་པས་ཆབས་སྲིད་
འཛིན་པ་ཁབ་ཀྱི་དཔལ་འབར་བཞེས་པའི་ལེའུ་སྟེ་སུམ་ཅུ་ཐམ་པའོ། །སརྦ་མངྒ་ལམ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར། །
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
97



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་འགྲོ་འདུལ་
འོད་ཟེར་སྲས་སྤྲུལ་པའི་
མདོ་བཞུགསོ། །
༄༅། །གཡུང་དྲུང་ལྷ་ཡི་སྐད་དུ་ན། མུ་གུང་ཕྱ་སངས་གུང་ཁྱབ་ལམ། གང་ཟག་
མི་ཡི་སྐད་དུ་ན། སྟོན་པས་འགྲོ་འདུལ་འོད་ཟེར་གྱི་སྲས་སྤྲུལ་པའི་མདོ། རྣམ་པ་
ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། ། །
དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། འགྲོ་
བ་སེམས་ཅན་གྱི་དོན་ལ་དགོངས་ནས། ལྷོ་འཛམ་བུ་གླིང་གི་དམིག །སོག་ཁ་བོན་གྱི་
འབྱུང་གནས། གནས་མཆོག་དམ་པ་འོལ་མོ་གླིང་ཆེན་གྱི་དབུས་སུ་སྐུ་འཁྲུངས་ནས་
བཞུགས་ཏེ། འགྲོ་བ་སེམས་ཅན་གྱི་དོན་ལ། མཛད་པ་བཅུ་གཉིས་ཀྱི་དོན་མཐར་ཕྱིན་
པར་མཛད་དེ། དེ་ཡང་བཀྲ་ཤིས་དཔལ་འབར་ཁབ་ཀྱི་མཛད་པའི་དུས་སུ། གནས་
མཆོག་དམ་པ་འོལ་མོ་གླིང་ཆེན་གྱི་ལྷོ་ཕྱོགས། གནམ་རྗེ་དཔོའི་ཡུལ་དུ་རྒྱལ་པོ་དཔོའི་
འགྲོ་དོན་མཐར་ཕྱིན་ནས། དཔོ་འབར་བའི་སྒྲོན་མ་ཅན་གྱི་བུ་མོ། དཔོ་བཟའ་ཐང་
མོ་ཁབ་ཏུ་བཞེས་ནས། གྲོང་ཁྱེར་ཆེན་པོ་རྫུ་འཕྲུལ་དགའ་བ་ཅན་གྱི་དབུས་དཀྱིལ།
རྒྱལ་ས་ཁོང་མ་ནེའུ་ཆུང་གི་སྐུ་མཁར་གྱི་ནང་དུ། སྟང་དང་དབྱལ་དུ་ཚོགས་ནས།
98



མདོ་སྡེ།
འགྲོ་འདུལ་སྲས་སྤྲུལ་མདོ། །
དགའ་བདེ་དང་དཔལ་འབར་ཕུན་སུམ་ཚོགས་པ་རུ་བཞུགས་སོ། །
༧ དེའི་ཚེ་རྒྱལ་པོ་དཔོ་རིགས་ཀྱི་བུ་མོ་དཔོ་བཟའ་ཐང་མོ། གཡུ་ཁྲི་སྔོན་མོའི་
སྟེང་དུ་གཟིམས་པའི་རྨི་ལམ་ལ། མདུན་གྱི་བར་སྣང་སྟོང་པའི་དབྱིངས་རུམ་
ནས། འོད་ཟེར་གྱི་ཕུང་པོ་བསྐལ་པའི་གློག་འོད་ཙམ་ཞིག་འགྱུ་བ་ལ། འོད་ཀྱི་
བཅུད་ལས་ཡི་གེ་ཨོཾ་དམར་པོ་གཅིག་འཕྲོས་ནས། རང་གི་སྤྱི་བོའི་གཙུག་ཏུ་ཐིམ་
པས། སྐུ་ལས་འོད་འཕྲོས་སྟོང་གསུམ་གསལ་བ་རུ་རྨིས་སོ། །རང་ལུས་དཔག་བསམ་
ལྗོན་ཤིང་དུ་གྱུར་པའི་རྩེ་ལ། གཡུ་བྱ་ཁུ་བྱུག་ཅིག་ཏུ་བབས་ནས་གྲགས་པས། སྟོང་
གསུམ་ཀྱི་སེམས་ཅན་ཐམས་ཅད་ཀྱང་། དགའ་བ་དང་སྤྲོ་བ་སྐྱེས་ནས། ཀུན་གྱིས་
ཚངས་ཚངས་དང་སྙན་སྙན་བརྗོད་ཅིང་། མཉན་པར་རྨིས་སོ། །རང་ལུས་དབུས་ཀྱི་
རི་བོ་མཆོག་རབ་ཏུ་གྱུར་པ། གླིང་བཞི་གླིང་ཕྲན་བརྒྱད་དང་། རི་བདུན་རོལ་མཚོ་
ལྕགས་རི་དང་བཅས་པ་རྣམས་ཀྱིས་བསྐོར་ནས། རྣམ་པར་རྒྱལ་བའི་ཁང་བཟང༌།
དཔག་བསམ་གྱི་ལྗོན་ཤིང་། ཨར་མོ་ལི་ཀའི་རྡོ་ལེབ། མཚལ་རི་ལྷའི་མདུན་ས། ཨུད་
འབར་མེ་ཏོག་གི་གླིང་ཆེན། གླིང་བཞི་ཚལ་བཞི་ཉམས་དགའ་བ་ཡིད་དུ་འོང་བ། དེ་
ལྟ་བུ་རུ་གྱུར་པ་ལ། སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཐམས་ཅད་
འདུས་ནས་གནས་ཤིང་། གུས་པས་འདུད་པར་རྨིས་ཏེ། སྟོན་པ་ཡབ་ལ་ཞུས་པས།
སྟོན་པས་ཞལ་ནས། བཙུན་མོ་ལགས། རྨི་ལྟས་དེ་ནི་ཤིན་ཏུ་ཡང་བཟང་སྟེ། བར་
སྣང་གི་ཁམས་སུ་འོད་ཀྱི་ཕུང་པོའི་ཀློང་ནས་ཡི་གེ་ཨོཾ་དམར་པོ་འཕྲོས་ནས། རང་ལ་
ཐིམ་པ་ནི། མི་མངོན་པའི་དབྱིངས་ལོངས་སྤྱོད་རྫོགས་སྐུའི་ཞིང་ཁམས་ན། ལྷ་ཆེན་
གཤེན་ལྷ་འོད་དཀར་གྱིས། ཐུགས་རྗེས་བྱིན་རླབས་ཀྱིས་འོད་ཟེར་འགྲོ་བ་སེམས་ཅན་
གྱི་དོན་ལ་སྤྲོས་པའི་རྟགས་ལགས་སོ། །རང་ལུས་དཔག་བསམ་དུ་སྤྲུལ་པའི་རྩེ་ལ།
སྤྲུལ་པའི་ཁུ་བྱུག་གྲགས་པ་ནི། བཀའ་ལུང་དཔག་བསམ་གྱི་མཛོད་ཆེན་ལ། མན་
99



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ངག་གསུང་སྙན་གྱིས་བརྡའ་བཀྲལ་ནས། མཚན་ཉིད་སྲིད་པའི་མཛོད་ཕུག་སྟོན་
ཞིང་། འགྲོ་དྲུག་སེམས་ཅན་སྤྲོ་བ་བསྐྱེད་པའི་རྟགས་ལགས་སོ། །སྐུ་ལུས་རི་རབ་ཏུ་
གྱུར་པ་ལ། ཚངས་རྒྱུང་དགའ་བའི་འཇིག་རྟེན་གྱིས་བསྐོར་ནས། ལྷ་ཀླུ་མི་གསུམ་གྱི་
གནས་མལ་དང་། འཁྲས་རྟེན་བཅས་ནས་གུས་པས་འདུད་པ་ནི། རྒྱུད་རྒྱལ་རི་རབ་
ལྷུན་པོ་འདྲ་བ་ལ། རྒྱུད་ཕྲན་ཆུ་བོ་དང་། ཆུ་བྲན་དང་། རྒྱ་མཚོ་དང་། ལུ་མ་དང་།
རི་བདུན་དང༌། རོལ་མཚོ་དང༌། གླིང་བཞི་དང་། གླིང་ཕྲན་དང༌། ཉི་ཟླ་དང༌།
གཟའ་སྐར་དང་། ལྕགས་རི་དང་། མུ་ཁྱུད་དང་། རྩི་ཤིང་དང༌། ནགས་ཚལ་འདྲ་
བ། ཕུན་སུམ་ཚོགས་པ་རུ་བྱུང་ཞིང་། ཁམས་གསུམ་དབང་དུ་སྡུད་པ་དང་། སྲིད་
གསུམ་ཟིལ་གྱིས་གནོན་པའི། ལྷ་སྲིན་བྲན་དུ་འཁོལ་བ་དང༌། བསྟན་པ་སྲིད་པ་
གསུམ་ལ་བསྒྲོག་པའི་རྟགས་ལགས་སོ། །ཞེས་གསུངས་པས། དཔལ་འབྱོར་དང་། ངོ༌
མཚར་གྱི་མཚན་རྟགས་ལགས་པས། ཤིན་ཏུ་ཡང་སྦས་གསང་དམ་དུ་བྱའོ། ། །
དེའི་ཚེ། ཕྱི་དེ་ལོའི་དུས་སྟག་ལོ་དཔྱིད་ཟླ་ར་བའི་དགུང་ཚེས་བཅོ་ལྔ་ལ། ཡུམ་
དཔོ་བཟའ་ཐང་མོའི་སྐུ་ལས་སྲས་གཅིག་བལྟམས་ཏེ། བལྟམས་པ་དེ་ཡང་ནི་སངས་
རྒྱས་ཉིད་ཙམ་མ་གཏོགས་པ། གཞན་དག་གང་ལས་ཡོངས་སུ་འཕགས་པ། ཤིན་ཏུ་
ལྟས་བཟང་ལ་ངོ་མཚར་དུ་ཆེ་ཞིང༌། སྐུ་ཉམས་དང་ལྡན་ནས་བདེ་བ་དང་བཅས་
ནས་བྱོན་ནོ། །དེ་ཡང་སྤྲུལ་པའི་སྐུ་ལ་གསོ་བསྐྱེད་མི་འཚལ་ཡང་། འགྲོ་དྲུག་རང་
མཐུན་གྱི་ཆ་ལུགས་སུ་འཁྲུངས་པ་དང༌། ཕྱི་རབས་ཀྱི་འགྲོ་བ་རྣམས་ལ་དཔེར་
བསྟན་པའི་ཕྱིར་དུ། རྗེའུ་རིགས་ཀྱི་བུ་མོ་བློ་ལྡན་མས། དར་དཀར་གྱི་ལྕིབས་ཀྱིས་
བླངས། ཀླུ་འཇོག་པོས་ཨུ་དུམ་ཝ་རའི་མེ་ཏོག་གི་ལྟེ་བ་ནི་བྱས། ཀླུ་དགའ་བོ་དགའ་
ལྡན་གྱིས་ཟ་འོག་གི་ཚང་བུར་ནི་བཅུག །མིའི་རྒྱལ་པོ་འཁོར་ལོ་དབང་སྒྱུར་གྱིས།
སྨོན་ལམ་གྱི་ཉག་ཐག་གིས་ཚང་ཐག་ནི་བྱས། ལྷ་ཚངས་པ་བརྒྱ་བྱིན་གྱིས་སྐུ་ཁྲུས་ནི་
100



མདོ་སྡེ།
འགྲོ་འདུལ་སྲས་སྤྲུལ་མདོ།
གསོལ། གཤེན་འདོད་པ་དགུ་འགྱུར་གྱིས་དབང་རྒྱ་ནི་བཏགས། ཕྱི་སྲིད་སྐོས་གསུམ་
གྱི་རྒྱལ་པོས་བཀྲ་ཤིས་དང་སྨོན་ལམ་ནི་བཏབ་ནས། རྗེའུ་རིགས་ཀྱི་བུ་མོ་བློ་ལྡན་
མ་དང་། བྲམ་ཟེའི་བུ་མོ་གཙང་མཛེས་མ་གཉིས་ཀྱིས། སྐུའི་མ་མ་དང་། གསོལ་གྱི་
དངས་འདྲེན་དུ་བྱས་ནས། དགུང་ཟླ་ངོ་བཅུའི་བར་དུ་བྱིས་པའི་ཚུལ་དུ་ཞབས་ནས་
འདེགས་སོ། །གཞན་ཡང་ལྷ་བོན་ཐོད་དཀར་དང་། ཕྱྭ་བོན་ཐེའུ་ལེགས་དང་། སྐོས་
བོན་གཙུག་སྲས་དང་། སྲིད་བོན་མུ་ཆོ་དང་། གླུད་བོན་གྱེར་མཁས་དང༌། སྲི་བོན་
མུ་འཕན་དང༌། ཚེ་བོན་ཕྱི་རྒྱལ་དང་། དབལ་བུ་ང་ཚ་སྐྱོལ་པོ་དང་། མོ་བ་ཀུན་ཤེས་
ཐང་པོ་དང༌། དེ་རྣམས་ཀྱིས་སྐུ་འཚོའི་རིམ་གྲོ་ཆེར་བྱེད་དོ། །
དེ་ནས་དེའི་ཚེ་དེའི་དུས་ན། རྒྱལ་བུ་དེ་དགུང་ཟླ་ངོ་བཅུ་གསུམ་ལོན་ནས། སྟོན་
པས་བྲམ་ཟེའི་བུ་འགྱུར་བ་བློ་གསལ་ལ། བཀའ་སྩལ་པ། བྲམ་ཟེའི་བུ་འགྱུར་བ་
བློ་གསལ། ཁྱོད་ནི་ཤིན་ཏུ་རིག་པ་དང་ལྡན་ཞིང༌། སངས་རྒྱས་དང་སེམས་དཔའི་
མཚན་བརྟགས་ལ་མཁས་པ་ཡིན་པས། རྒྱལ་བུའི་མཚན་བརྟག་དགོས་ཏེ་གསུངས་
ནས། ཕོ་བྲང་ཁོང་མ་ནེའུ་ཆུང་གི་ནང་། རིན་པོ་ཆེའི་རྒྱལ་ས་ཡང་ཐོག་ཏུ། ལྷ་ཀླུ་མི་
གསུམ་གྱི་སློབ་མ་དང་། ཕྱི་སྲིད་སྐོས་གསུམ་གྱི་རྗེ་བོ་རྣམས། སྟོན་པའི་དྲུང་དུ་ཚོགས་
ནས། རྒྱལ་བུའི་མཚན་བརྟགས་ཏེ། དེ་ཡང་བྲམ་ཟེའི་བུ་འགྱུར་བ་བློ་གསལ་གྱིས།
གཞི་ལིང་ཕྱིང་དཀར་པོའི་གདན་ནི་བཏིངས། སྔོན་མོ་ནས་ཀྱི་གཡུང་དྲུང་ནི་བྲིས་ནས།
ཟ་འོག་བེར་ཁྱིམ་ན་ནམ་གྱི་གདན་ལ། རྒྱལ་བུ་དེ་བཞུགས་སུ་གསོལ་ནས། ལྷ་མདའ་
སྒྲོ་དཀར་གྱི་མགུལ་དུ། གསལ་བའི་སྒྲོན་མ་བཏགས་ནས། རྒྱལ་བུ་ལ་དཔྱད་བཏང་
སྟེ། སྟོན་པ་ལ་གསོལ་པ། སྟོན་པ་ལགས། དེ་རིང་གནམ་ལ་ཉི་མ་རླུངས་བཟང་། ས་
ལ་དུས་ཚོད་བག་དྲོ། གཟའ་སྐར་ཐམས་ཅད་མཐུན་ཤིས། དུས་བཞི་རྒྱལ་མོས་ཆ་
སྙོམས་ཤིང་། ལྷ་མི་རྣམས་ཀྱང་བདེ་མལ་མལ་དང་། དོག་ཅམ་ཅམ་གནས་པའི་དུས་
101



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འདིར། རྒྱལ་བུའི་མཚན་བརྟག་པར་བྱ་སྟེ། དེ་ཡང་རྒྱལ་བའི་སྲས་པོ་རྣམས་ནི། མ་
སང་གེའི་བུའམ་བྱ་ཁྱུང་གི་བུ་དང་འདྲ་སྟེ། སྒོ་ངའི་ནང་ན་གཤོག་དྲུག་རྒྱས་པ་དང་།
མའི་མངལ་ནས་རྩལ་གསུམ་རྫོགས་པ་རུ་འདུག་སྟེ། གཅིག་བས་གཅིག་ལེགས་ཤིང་།
གཅིག་བས་གཅིག་བཟང་བར་འདུག་སྟེ། རྒྱལ་བུ་མཚན་རྟགས་ཤིན་ཏུ་ཡང་བཟང་
བར་འདུག་གོ ། །
དེ་ཡང་འདི་ལྟ་བུ་རུ་འདུག་ཏུ་ཞུས་ཏེ། སྟོན་པ་ལགས། རྒྱལ་བུ་འདིའི་དབུ་ལ་
གདུགས་ཀྱི་བཀྲ་ཤིས་ལྡན་པ་ཞིག་གདའོ། །སྟོན་པ་ལགས། རྒྱལ་བུ་འདིའི་དབུ་
གཙུག་ནི་ལྕང་ལོ་གཡས་སུ་འཁྱིལ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཞལ་རས་ནི་ཟླ་བ་ཉ་གང་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
སྤྱན་མིག་ནི་གསེར་གྱི་ཉ་མོ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྫི་
སྨིན་ནི་གཡུའི་ན་རོ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྙན་ནི་ཟླུམ་
ལ་འཁྱིལ་ཞིང་མཛེས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཤངས་
ནི་རྒྱ་སྨྱུག་གསེགས་སུ་བཅད་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཞལ་ནི་མཚལ་གྱི་སྤྱན་མིག་བྲིས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་
འདིའི་ལྗགས་ནི་པདྨ་དམར་པོ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
ཚེམས་ནི་ལྷ་རྩེ་གསང་བའི་བ་གམ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་
འདིའི་སྐྱེ་མགུལ་ནི་བུམ་པ་བཅུད་ཀྱིས་གཏམས་པ་འདྲ་བ་ཞིག་གདའོ། །སྟོན་པ་
ལགས། རྒྱལ་བུ་འདིའི་གསུང་ནི་ཚངས་པའི་ཁུ་བྱུག་ལྟར་དུ་སྙན་པ་འདྲ་བ་ཞིག་
གདའོ། །སྟོན་པ་ལགས། རྒྱལ་བུ་འདིའི་སྐུ་སྟོད་ནི་རིན་པོ་ཆེའི་རྒྱལ་མཚན་ཕྱར་བ་
འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྐུ་སྨད་ནི་འཇམ་ཞིང་གཞོན་པ་
པདྨ་སྤུངས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྐེད་སྐབས་ནི་
l02



མདོ་སྡེ།
འགྲོ་འདུལ་སྲས་སྤྲུལ་མདོ།
ལབ
གཞུ་མོའི་ཆང་གཟུང་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཐུགས་ལ་
ནི་གསེར་གྱི་དཔལ་བེའུ་ལེགས་པར་བཀྲམ་པ་འདྲ་བ་ཞིག་གདའོ། །སྟོན་པ་ལགས།
རྒྱལ་བུ་འདིའི་ཡན་ལག་ནི་པདྨའི་སྡོང་པོ་ལྟར་དུ་སྦོམ་ཞིང་མཉེན་པ་ཞིག་གདའོ། །
སྟོན་པ་ལགས། རྒྱལ་བུ་འདིའི་ཕྱག་ཞབས་ནི་འཁོར་ལོའི་ཚུལ་དུ་དྲ་བ་འབྲེལ་བ་ཞིག་
གདའོ། །སྟོན་པ་ལགས། རྒྱལ་བུ་འདིའི་ལྟེ་བ་ནི་པདྨའི་སྦུ་གུ་ལྟར་མཛེས་ལ་དོད་པ་
ཞིག་གདའོ། །སྟོན་པ་ལགས། རྒྱལ་བུ་འདིའི་གསང་བ་ནི་རྟ་དང་གླང་པོ་ལྟར་དུ་སྦས་
པ་ཞིག་གདའོ། །དེ་ལྟར་དུ་རྒྱལ་བུ་འདིའི་མཚན་དཔེ་ནི། ཤིན་ཏུ་ངོ་མཚར་ཆེ་ཞིང་
བཀྲ་ཤིས་ཕུས་སུམ་ཚོགས་པའི་རྟགས་དང་ལྡན་པ་ཞིག་གདའོ། །ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི་སྐུ་ལ་
མཚན་དཔེ་ཡོངས་སུ་ཚོགས་པ་སྣང་བ་ལ། དོན་དང་ཡོན་ཏན་ཇི་ལྟ་བུ་ཞིག་མཆིས་
པ་ལགས། དེའི་དོན་དང་དཔེ་སྦྱོར་ལ་སྒྲོས་དང་། ཞེས་བཀའ་སྩལ་པས། དེ་ལ་ཡང་
བྲམ་ཟེས་གསོལ་པ། སྟོན་པ་ལགས། རྒྱལ་བུ་འདིའི་དབུ་ལ་གདུགས་ཀྱི་བཀྲ་ཤིས་
དང་ལྡན་པ་ནི། ཐུགས་རྗེ་ཚད་མེད་ཀྱི་དབུ་གདུགས་ཡོངས་ལ་སྙོམས་པས་འགྲོ་བ་
སེམས་ཅན་གྱི་དོན་མཛད་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
དབུ་སྐྲ་ལྕང་ལོ་གཡས་སུ་འཁྱིལ་པ་ནི། ལོངས་སྤྱོད་རྫོགས་པའི་སྐུ་རུ་ལྷུན་གྱིས་གྲུབ་
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་རས་ཟླ་བ་ཉ་གང་བ་འདྲ་
བ་ནི། ཀུན་ནས་གང་བའི་འོད་ཟེར་འགྱེད་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སྤྱན་མིག་གསེར་གྱི་ཉ་མོ་འདྲ་བ་ནི། ཀུན་མཁྱེན་རིག་པའི་སྤྱན་དང་
ལྡན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་རྫི་སྨིན་གཡུའི་ན་རོ་དང་
འདྲ་བ་ནི། ཡི་གེ་འཕྲུལ་གྱི་ངེས་དོན་སྟོན་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སྙན་ནི་ཟླུམ་ལ་འཁྱིལ་ཞིང་མཛེས་པ་ནི། ཉོན་མོངས་དགྲ་ཚོགས་
103



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཟིལ་གྱིས་གནོན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཤངས་ནི་རྒྱ་
སྨྱུག་གསེགས་སུ་བཅད་པ་འདྲ་བ་ནི། ཐུགས་རྗེ་རྒྱུན་མེད་དྲི་ངད་ལྡན་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་ཞལ་ནི་མཚལ་གྱི་སྤྱན་མིག་བྲིས་པ་འདྲ་བ་
ནི། ཚངས་པའི་ལྷ་ཞལ་འཛུམ་མདངས་སྟོན་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་ལྗགས་པད་མ་དམར་པོ་འདྲ་བ་ནི། རོ་ལེན་ལྗགས་ཀྱི་བརྡ་ཐབས་
འགྲོལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཚེམས་ལྷ་རྩེ་གསང་བའི་
བ་གམ་འདྲ་བ་ནི། ཉོན་མོངས་འཁོར་བ་རྩད་ནས་གཅད་པའི་རྟགས་ལགས་སོ། །
སྟོན་པ་ལགས། རྒྱལ་བུ་འདིའི་སྐྱེ་མགུལ་བུམ་པ་བཅུད་ཀྱིས་གཏམས་པ་འདྲ་བ་ནི།
བརྒྱད་ཁྲི་བཞི་སྟོང་ཆར་བཞིན་དབབ་པའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་གསུང་ཚངས་པའི་ཁུ་བྱུག་ལྟར་དུ་སྙན་པ་ནི། བཀའ་ལུང་རབ་འབྱམས་རྒྱ་
མཚོ་འཆད་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྐུ་སྟོད་རིན་པོ་
ཆེའི་རྒྱལ་མཚན་ཕྱར་བ་འདྲ་བ་ནི། དུས་གསུམ་མི་ནུབ་རྒྱལ་མཚན་ཕྱར་བའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་སྐུ་སྨད་འཇམ་ཞིང་གཞོན་པ་པདྨ་སྤུངས་
པ་འདྲ་བ་ནི། བརྗིད་འགྱིང་ཟིལ་གྱིས་འཁོར་བ་གནོན་པའི་རྟགས་ལགས་སོ། །སྟོན་
པ་ལགས། རྒྱལ་བུ་འདིའི་རྐེད་སྐབས་གཞུ་མོ་ཆང་གཟུང་ལྟར་དུ་སྒེག་པ་ནི། ཚུལ་
ཁྲིམས་དྲི་མེད་རྣམ་པར་དག་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
ཐུགས་ཀ་གསེར་གྱི་དཔལ་བེའུ་ལེགས་པར་བཀྲམ་པ་ནི། མི་འགྱུར་སྙིང་པོ་ཐུགས་
ལ་འཆང་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཡན་ལག་པདྨའི་
སྡོང་པོ་ལྟ་བུར་མཉེན་པ་ནི། འགྲོ་བ་ཡོངས་ལ་བྱམས་ཤིང་སྙོམས་པའི་རྟགས་ལགས་
སོ། །སྟོན་པ་ལགས། རྒྱལ་བུ་འདིའི་ཕྱག་ཞབས་འཁོར་ལོའི་ཚུལ་དུ་དྲ་བ་འབྲེལ་བ་
ནི། སྣང་སྲིད་འཁོར་ལོ་ཐབས་དང་ཡིད་ཀྱིས་བསྒྱུར་བའི་རྟགས་ལགས་སོ། །སྟོན་པ་
104



མདོ་སྡེ།
འགྲོ་འདུལ་སྲས་སྤྲུལ་མདོ།
*
ར
ལགས། རྒྱལ་བུ་འདིའི་ལྟེ་བ་པདྨའི་སྦུབ་ལྟར་མཛེས་ལ་དོད་པ་ནི། ཉོན་མོངས་འཁོར་
བའི་སྲིད་རྩ་གཅད་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་གསང་
བ་རྟ་དང་གླང་པོ་ཆེ་ལྟར་དུ་སྦས་པ་ནི། ཐབས་དང་ཤེས་རབ་གབ་སྦས་གསང་བའི་
རྟགས་ལགས་སོ། །དེ་ལྟར་དུ་རྒྱལ་བུའི་སྐུ་མཚན་གྱི་མེ་ཏོག་ལ། དཔེ་བྱད་ཀྱི་འབྲུ་
བཀོད་པ། ལེགས་པའི་ཡོན་ཏན་དེ་ལྟར་དུ་བྱུང་བར་འདུག་པ་ལགས་སོ། །ཞེས་
གསོལ་ཏོ། །དེ་ལ་སྟོན་པ་ཡང་ཤིན་ཏུ་ཐུགས་དགྱེས་ཏེ། བྲམ་ཟེ་ལ་ལེགས་པའི་བྱ་
བ་བྱིན་ཏོ། །ལྷ་ཀླུ་མི་གསུམ་གྱི་རྒྱལ་པོ་རྣམས་ཀྱིས་ཀྱང༌། ཤིན་ཏུ་ཐུགས་དགྱེས་ནས།
བྲམ་ཟེ་ལ་ལེགས་པའི་བྱ་བ་བྱིན་ཏོ། །སྲིད་སྐོས་ཕྲུ་གསུམ་གྱི་གཙོ་བོས་ཀྱང༌། ཤིན་ཏུ་
ཐུགས་དགྱེས་ནས། བྲམ་ཟེ་ལ་ལེགས་པའི་བྱ་བ་བྱིན་ཏོ། །དེ་ལ་ཡང་སྟོན་པས་བཀའ་
སྩལ་པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི། ཕྱིའི་ཡུལ་བཟང་བར་འདུག་ན།
ནང་གི་སེམས་ཀྱི་མཚན་ཉིད་ནི། ཅི་ལྟ་བུ་ཞིག་འདུག་པའི་ཁ་མར་ཞིག་སྨྲོས་དང༌།
ཞེས་གསུངས་སོ། །
དེ་ལ་ཡང་བྲམ་ཟེའི་བུས་གསོལ་པ། སྟོན་པ་ལགས། རྒྱལ་བུ་འདིའི་ནང་གི་སེམས་
ཀྱི་མཚན་ཉིད་ནི། འདི་ལྟ་སྟེ། ཀུན་ལ་བྱམས་པའི་ཐུགས་ཉིད་ནི། ཚད་མེད་རྣམ་
བཞི་ཉི་མའི་ཟེར་ལྟར་ཀུན་ལ་སྙོམས་པ་ཞིག་གདའོ། །རྒྱལ་བུ་འདིའི་སྦྱིན་པ་གཏང་
བ་ནི། སེར་སྣའི་མདུད་པ་གྲོལ་བ་ཞིག་གདའོ། །ཚུལ་ཁྲིམས་བསྲུང་བ་ནི་ཉམས་པ་
མེད་ཅིང་རྣམ་པར་དག་པ་ཞིག་གདའོ། །བཟོད་པ་བསྒོམ་པ་ནི་གང་ལ་ཉམ་ང་མེད་
པ་ཞིག་གདའོ། །བརྩོན་འགྲུས་མྱུར་བ་ནི་བར་སྣང་གི་གློག་དང་འདྲ་བ་ཞིག་གདའོ། །
ཏིང་ངེ་འཛིན་བརྟན་པ་ནི་གྱད་ཀྱིས་གཞུ་བདུངས་པ་དང་འདྲ་བ་ཞིག་གདའོ། །
སྟོབས་ཤུགས་ལྡན་པ་ནི། མ་སང་གེའི་བུ་འདྲ་བ་ཞིག་གདའོ། །སྙིང་རྗེ་བསྐྱེད་པ་ནི་
བདག་ཕྱོགས་མེད་པ་སྙོམས་པ་ཞིག་གདའོ། །སྨོན་ལམ་བཏབ་པ་ནི། རེ་དོགས་མེད་
105
105



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པར་འགྲུབ་པ་ཞིག་གདའོ། །ཐབས་ལ་མཁས་པ་ནི་གང་ལ་ཡང་རྨོངས་པ་མེད་པ་
ཞིག་གདའོ། །ཤེས་རབ་ཟབ་པ་ནི། སྟོང་པ་ཉིད་ཀྱི་དོན་དང་ལྡན་པ་ཞིག་གདའོ། །
དེ་ལྟར་དུ་ཚད་མེད་པ་བཞི་དང་ཕ་རོལ་ཏུ་ཕྱིན་པ་བཅུ་པོའི་དོན་ཐུགས་སུ་ཆུད་
པ། འགྲོ་བ་སེམས་ཅན་ཉོན་མོངས་པ་རྣམས་འདྲེན་པའི་དཔལ་དུ་གྱུར་ནས། སྟོན་
པའི་སྒྲོན་མར་ཆེ་བ་ཞིག་གདའོ། །ཞེས་གསོལ་ནས། ཁ་མར་བཟང་པོ་རུ་བཏགས་
སོ། །དེ་ལ་སྟེང་གི་ལྷ་དང་། འོག་གི་ཀླུ་དང༌། བར་གྱི་མི་རྣམས་ཀྱང་། ཤིན་ཏུ་སྤྲོ་
བ་སྐྱེས་སོ། །དེ་ནས་རྒྱལ་བུ་དེ་ལ། ལྷ་ཚངས་པས་དབང་གི་གཙུག་ཕུད་ནི་བཅིངས།
དབང་པོ་བརྒྱ་བྱིན་གྱིས་ཚེའི་ལན་ཕྲན་ནི་བླས། ཀླུ་འཇོག་པོས་མེ་ཏོག་གི་ཕྲེང་བ་ནི་
བརྒྱན། ཀླུ་དགའ་བོས་དར་དཀར་གྱི་ན་བཟའ་ནི་གསོལ། ཀླུ་གཙུག་ན་རིན་ཆེན་
གྱིས་རིན་པོ་ཆེའི་སྲོག་ཞུ་ནི་གསོལ། གཤེན་འདོད་པ་དགུ་འགྱུར་གྱིས་མི་འགྱུར་བའི་
དབང་རྒྱ་ནི་བཏགས། སྲིད་རྗེ་འབྲང་དཀར་གྱིས་སྲིད་པའི་རྒྱུད་ལུང་ནི་བཤད། ཕྲུ་
རྗེ་རིང་དཀར་གྱིས་ཕྱྭ་གཡང་གི་བཀྲ་ཤིས་ནི་གསོལ། སྐོས་རྗེ་དྲང་ཀར་གྱིས་སྣང་
སྲིད་ཀྱི་རྗེ་བོ་ནི་བསྐོས། དེ་ལྟར་དུ་འཇིག་རྟེན་མངའ་དབང་གི་བདག་པོ་རྣམས་ཀྱིས་
ཞབས་ནས་འདེགས་ཤིང་། བྲམ་ཟའི་བུ་འགྱུར་བ་བློ་གསལ་གྱིས། མིང་དང་མཚན་
ནི། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ལུང་འདྲེན་གསལ་
བ་རུ་བཏགས་སོ། །དེ་ནས་ལྷ་ཀླུ་མི་གསུམ་གྱི་མངའ་བོ་ཆེ་རྣམས་དང་། གནས་དེར་
ཚོགས་པ་རྣམས་ལ། དགའ་སྟོན་དང་མཆོད་པ་རྒྱ་ཆེན་པོ་རུ་བྱས་སོ། །ཕུན་སུམ་
ཚོགས་པས་བཀྲ་ཤིས་གསོལ་ནས། སོ་སོར་ཡུལ་དུ་གཤེགས་སོ། །
༧ དེ་ནས་དེའི་ཚེ་དེའི་དུས་ན། སྲས་རྒྱལ་བུ་དེ་ཡང་། དགུང་ལོ་གཅིག་ན་ཤེས་
རབ་ཚད་དུ་ཕྱིན། དགུང་ལོ་གཉིས་ན་རྒྱུ་འབྲས་ཀྱི་རྩ་བ་དགོངས། དགུང་ལོ་གསུམ་
ན་ཡབ་ལ་ཞུ་བ་སྤོབས་ཤིང་། སྟོན་པ་ལ་འཕྲུལ་ངག་བདེན་པའི་བོན་མཉན་པར་
106



མདོ་སྡེ།
འགྲོ་འདུལ་སྲས་སྤྲུལ་མདོ།
༼ཇ༽
དགོངས་ནས། འཁོར་སྡེ་བཞི་ཡ་བརྒྱད་རྣམས། རིན་པོ་ཆེའི་རྒྱལ་སར་ཀུན་ཚོགས་
ནས། སྟོན་པ་ལ་བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་
གཏོར་ནས། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་ལུང་འདྲེན་
གསལ་བས། རྒྱན་དང་ཆ་ལུགས་མཛེས་པར་བྱས་ནས། ལྷའི་མེ་ཏོག་ཨུ་དུམ་ཝ་ར་
ཐོགས་ནས། སྟོན་པའི་སྤྱན་སྔར། པུས་བཙུགས་ཐལ་མོ་སྦྱར་ནས་གསོལ་པ། རྣམ་
པ་ཐམས་ཅད་མཁྱེན་པའི་སྟོན་པ་ལགས། བདག་ཅག་འཁོར་དུ་གཏོགས་པའི་གཡུང་
དྲུང་སེམས་དཔའ་དང་། ཕྱི་རབས་རྗེས་སུ་འབྲང་བའི་གང་ཟག་ལ། གསས་མཁར་
སུམ་བརྒྱ་དྲུག་ཅུའི་ནང་ནས་ཀྱང་༌། ངེས་ཚིག་བདེན་པའི་བོན་ཅིག་བསྟན་དུ་གསོལ།
ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་སྐལ་ལྡན་རིགས་སྲས་
ལྷ་ཡི་བུ། རྒྱལ་བའི་སྲས་པོ་དམ་པ་འགྲོ་བའི་དཔལ། ཞུས་པའི་དོན་དེ་བདག་གིས་
བཤད་པར་བྱ། སྤྱིར་ནི་གཡུང་དྲུང་བོན་གྱི་སྒོ་མོ་ལ། བརྒྱད་ཁྲི་བཞི་སྟོང་ཐེག་པ་རིམ་
དགུ་དང་། སྒོ་བཞི་མཛོད་ལྔ་ཕྱི་ནང་གསང་གསུམ་དང་། གསས་མཁར་སུམ་བརྒྱ་
དྲུག་ཅུའི་དབྱེ་བ་དང་། འཇུག་སྒོ་ཡན་ལག་བསམ་གྱིས་མི་ཁྱབ་ཀྱང་། དེ་དག་མདོར་
བསྡུས་ངེས་ཚིག་བདེན་པའི་བོན། གཡུང་དྲུང་བསྟན་པ་བོན་གྱི་རྒྱུད་ལུང་ལ། བསྟན་
པའི་གནས་དང་སྟོན་པའི་བོན་གཉིས་ཏེ། དེ་གཉིས་སྤྱི་རུ་རྒྱུག་བའི་ཐབས་དང་
གསུམ། དེ་གསུམ་ཟུང་འབྲེལ་ངེས་ཚིག་བདེན་པའི་བོན། དེ་དོན་མན་ངག་ཐུགས་སུ་
ཆུད་གྱུར་ན། བཀའ་རྒྱུད་མན་ངག་ཐུགས་སུ་ཆུད་གྱུར་ནས། བདག་དོན་ལྷུན་གྲུབ་
གཞན་དོན་མཐའ་རུ་ཕྱིན། འགྲོ་བ་སེམས་ཅན་འདྲེན་པའི་དཔལ་དུ་འགྱུར། ཞེས་
བཀའ་སྩལ་ཏོ། །
དེ་ལ་ཡང་རྒྱལ་བུས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། དེ་
ལྟར་བརྒྱད་ཁྲི་བཞི་སྟོང་ཕྱི་ནང་གསང་། ཐེག་པ་རིམ་དགུ་སྒོ་བཞི་མཛོད་ལྔ་སོགས།
107



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གསས་མཁར་སུམ་བརྒྱ་དྲུག་ཅུར་དབྱེ་བ་དང་། འཇུག་སྒོ་ཡན་ལག་བསམ་གྱིས་མི་
ཁྱབ་ཀྱང་། དེ་དག་མདོར་བསྡུས་ངེས་ཚིག་བདེན་པའི་བོན། གཡུང་དྲུང་བསྟན་པ་
བོན་གྱི་རྒྱུད་ལུང་ལ། བསྟན་པའི་གནས་དང་སྟོན་པའི་བོན་དང་གཉིས། དེ་ལ་སྤྱི་
རྒྱུག་ཐབས་དང་རྣམ་པ་གསུམ། དེ་ཡི་ངོས་འཛིན་གང་ལ་བགྱིད་པ་ལགས། ཞིབ་
ཏུ་དབྱེ་ནས་སྟོན་པས་བཀའ་སྩལ་འཚལ། ཞེས་གསོལ་ཏོ། །དེ་ལ་སྟོན་པས་བཀའ་
སྩལ་པ། ཉོན་ཅིག་རྒྱལ་བུ་དམ་པ་རིགས་ཀྱི་བུ། དེ་ཡི་མཚན་ཉིད་དབྱེ་བ་འདི་ལྟ་སྟེ།
བསྟན་པའི་གནས་ལ་སྣོད་བཅུད་རྣམ་པ་གཉིས། སྟོན་པའི་བོན་ལ་དོན་དམ་ཀུན་
རྫོབ་གཉིས། སྤྱི་རྒྱུག་ཐབས་ལ་མཚན་བཅས་མཚན་མེད་གཉིས། དེ་ལྟར་རྒྱུད་ལུང་
དྲུག་ཏུ་དབྱེ་བར་བྱ། སྤྱི་ལུང་ཆེན་པོ་མན་ངག་སྡེ་དྲུག་ལ། ཉན་དང་འཆད་དང་རྩོད་
དང་རྩོམ་པ་སྟེ། བསླབ་པ་མཐར་རྫོགས་འཇུག་པ་མཐར་ཕྱིན་ནས། ཕ་རོལ་ཕྱིན་
དྲུག་དོན་དང་ལྡན་པ་ཡིས། འགྲོ་བ་རིགས་དྲུག་ཐར་པ་དྲང་བར་འགྱུར། ཞེས་བཀའ་
སྩལ་ཏོ། །
དེ་ལ་ཡང་གསོལ་པ། མ་ལུས་མགོན་གྱུར་སྐྱེ་འགྲོའི་ཡབ་ཅིག་པོ། རྣམ་པ་ཐམས་
ཅད་མཁྱེན་པའི་སྟོན་པ་ལགས། དེ་ལྟར་བོན་སྒོ་བརྒྱད་ཁྲི་བཞི་སྟོང་ལ། མདོར་
བསྡུས་མན་ངག་དྲུག་ཏུ་དབྱེ་བ་ནི། ཐོག་མར་བསྟན་པ་ཆགས་པའི་གནས་དག་ལ།
སྣོད་བཅུད་རྣམ་པ་གཉིས་སུ་དབྱེ་ལགས་ན། སྣོད་ཀྱི་འཇིག་རྟེན་ཇི་ལྟར་ཆགས་པ་
དང་། ནང་བཅུད་སེམས་ཅན་ཇི་ལྟར་གྲོལ་བ་ལགས། རྣམ་པ་ཐམས་ཅད་མཁྱེན་
པས་བཤད་དུ་གསོལ། ཅེས་གསོལ་ཏོ། །དེ་ལ་སྟོན་པས་བཀའ་སྩལ་པ། ལེགས་སོ་
ལེགས་སོ་རིགས་ཀྱི་བུ། གཤེན་རབ་ལུང་འདྲེན་གསལ་བ་དང༌། འདུས་པའི་འཁོར་
རྣམས་ཐམས་ཅད་ཀུན། མ་ཡེང་དབང་པོ་བརྟན་པར་ཉོན། བརྒྱད་ཁྲི་བཞི་སྟོང་ཕྱི་
ནང་གསང་། གསས་མཁར་སུམ་བརྒྱ་དྲུག་ཅུ་ལས། མདོར་བསྡུས་མན་ངག་གསུངས་
108



མདོ་སྡེ།
འགྲོ་འདུལ་སྲས་སྤྲུལ་མདོ།
པ་ཡི། སྤྱི་ལུང་ཆེན་པོ་སྡེ་དྲུག་གིས། ཐོག་མར་བསྟན་པའི་གནས་ཉིད་ལ། སྣོད་དང་
བཅུད་དུ་བསྟན་པ་ཡི། ཕྱི་སྣོད་འཇིག་རྟེན་ཆགས་ཚུལ་ལ། བསྐལ་སྲིད་འབྱུང་བ་
རྣམ་པ་གསུམ། བསྐལ་པ་བས་ཀྱང་སྲིད་པ་སྔ། སྲིད་པ་བས་ཀྱང་འབྱུང་བ་སྔ། ཀུན་
གྱི་ཐོག་མར་འབྱུང་བ་སྔ། འབྱུང་བ་དག་ལ་ཆགས་སྲིད་པ། སྲིད་པ་ཞེས་ཀྱི་མིང་དུ་
བཏགས། སྲིད་ལ་སོ་སོར་ལས་བསྐལ་པས། བསྐལ་པ་ཞེས་ཀྱི་མིང་དུ་བཏགས།
བསྐལ་སྲིད་ཆགས་གནས་འཇིག་སྟོང་ལ། འབྱུང་བ་ལྔ་ཡི་རང་བཞིན་སྟེ། འབྱུང་ཡང་
འབྱུང་བ་ལྔ་ལས་བྱུང་། ཆགས་ཀྱང་འབྱུང་བ་ལྔ་ལས་ཆགས། གནས་ཀྱང་འབྱུང་བ་
ལྔ་ལ་གནས། འཇིག་ཀྱང་འབྱུང་བ་ལྔ་ཡིས་འཇིག །སྟོང་ཡང་འབྱུང་བ་ལྔ་ཡིས་སྟོང་།
དེ་ཕྱིར་བསྟན་པ་ཆགས་པའི་གནས། འབྱུང་བ་ལྔ་ཡི་རྒྱུ་ལས་གྲུབ། འབྱུང་ལྔའི་རྒྱུ་
ལས་གྲུབ་ཚུལ་ནི། དང་པོ་འཁོར་དང་མྱང་འདས་གཉིས། དེ་ཡང་མ་སྲིད་སྔོན་རོལ་
དུ། བོན་ཉིད་སྟོང་པ་མུ་མཐའ་བྲལ། མུ་མེད་སྲིད་པའི་རྨང་གཞི་སྟེ། ཀུན་གཞི་ཕྱ་འོ་
ལུང་མ་བསྟན། འཁོར་དང་མྱང་འདས་ལུང་མ་བསྟན། དགེ་དང་སྡིག་ཏུ་ལུང་མ་
བསྟན། སྐྱོན་དང་ཡོན་ཏན་ལུང་མ་བསྟན། གང་ཡང་ལུང་དུ་མ་བསྟན་པའི། གང་
གི་མཐར་ཡང་མ་གྲུབ་ཅིང་། གང་དང་དངོས་མཚན་མེད་པ་ཡི། དོན་ལ་བརྗོད་དུ་
མ་མཆིས་ཏེ། དཔེ་ནི་ནམ་མཁའི་ངང་ལྟར་དུ། སང་ངེ་ཕྱོད་དེ་རྒྱང་ངེ་བ། དེ་ལ་
རྟག་དང་ཆད་པ་དང་། གང་གི་མཐར་ཡང་མ་ལྟུང་བར། བོན་ཉིད་རིག་པའི་རང་
མདངས་ལ། རང་འབྱུང་ཡེ་ཤེས་འོད་ལྔ་ཤར། དེ་ལ་རྟོགས་དང་མ་རྟོགས་དང་།
གྲོལ་དང་འཁྲུལ་པའི་མཚན་མར་བྱུང་། རིག་དང་མ་རིག་ཁྱད་པར་ལ། སངས་རྒྱས་
སེམས་ཅན་གཉིས་སུ་སྲིད། རྟོགས་པས་སངས་རྒྱས་མྱ་ངན་འདས། སྐུ་དང་ཞིང་
ཁམས་ལོངས་སྤྱོད་རྫོགས། ལྷ་ལྔ་སྐུ་ལྔ་ཞིང་ཁམས་ལྔ། རིགས་ལྔ་སྟོབས་ལྔ་རྫུ་འཕྲུལ་
ལ། སྤྱན་ལྔ་རྩལ་དྲུག་མངོན་པར་རྫོགས། མངོན་པར་སངས་རྒྱས་བྱང་ཆུབ་ཉིད། སྐུ་
109



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་ཞིང་ཁམས་མངོན་རོལ་སྤྱོད། མ་རྟོགས་སེམས་ཅན་རང་བཞིན་འཁྲུལ། དུག་ལྔ་
ཉོན་མོངས་དབང་བྱས་པས། ཁམས་གསུམ་འཁོར་བའི་རྒྱུ་རུ་སྲིད། དེ་ལ་ཐར་དང་
འཁོར་བ་སྲིད། དེ་ལ་དགེ་དང་སྡིག་ཏུ་སྲིད། དེ་ལ་སྐྱོན་དང་ཡོན་ཏན་སྲིད། དེ་ལ་
རྒྱུ་དང་འབྲས་བུ་སྲིད། དེ་ལ་ཐབས་དང་ཐུགས་རྗེ་སྲིད། དེ་ཕྱིར་དབྱིངས་ན་
བཞུགས་པ་ཡི། བདེ་བར་གཤེགས་པ་སྐུ་ལྔ་ཡི། འགྲོ་བ་སེམས་ཅན་འདུལ་བའི་ཕྱིར།
ཐབས་དང་ཐུགས་རྗེ་ཞིང་སར་དགོངས། ཐབས་ལ་ཟད་པ་མ་མཆིས་ཤིང་། ཐུགས་
རྗེས་གང་ཡང་མ་འགགས་པས། སྐུ་གསུང་ཐུགས་ཀྱི་དཀྱིལ་འཁོར་ན། ཡེ་ཤེས་ལྔ་ཡི་
རང་བཞིན་ལས། འོད་ཟེར་ཁ་དོག་ལྔ་རུ་སྤྲོས། འོད་ལྔའི་སྙིང་པོ་བཅུད་དུ་དྲིལ།
འབྱུང་ལྔ་རྒྱུ་བསྐྱེད་ཡི་གེ་ལྔ། ཨ་ཡཾ་རཾ་མཾ་ཁཾ་ལྔ་སྟེ། ཁ་དོག་དངོས་སྣང་མཚན་མ་མེད།
དེ་ལ་འབྱུང་ལྔའི་རྒྱུ་རུ་སྲིད། ཨ་ལ་ནམ་མཁའ་ཕྱོགས་མཐའ་བྲལ། ཁ་དོག་བོན་ཉིད་
འགྱུར་བ་མེད། དངོས་མཚན་གང་གིས་བསྒྱུར་མི་བཏུབ། རྒྱ་ཁྱོན་དཔག་ཚད་གཞལ་
མི་དཔོག །སྟེང་འོག་ཕྱོགས་མཚམས་མཐའ་དབུས་མེད། བོན་སེམས་ནམ་མཁའི་
དབྱིངས་ཉིད་གསུམ། རྒྱ་ཁྱོན་དཔག་ཚད་ཆུ་ཞེང་སྙོམས། ནམ་མཁས་གར་ཁྱབ་རིག་
པས་ཁྱབ། རིག་པས་གར་ཁྱབ་བོན་ཉིད་ཁྱབ། དེ་ཕྱིར་གཞལ་གྱིས་མི་ལང་སྟེ།
མཚན་ཉིད་བརྗོད་བྱར་མི་བཏུབ་བོ། །དེ་ལ་ཚད་ཀྱིས་བཟུང་བ་དང་། གྲངས་སུ་
གཞལ་བའི་འབྱུང་བ་ལ། ས་ཆུ་མེ་རླུང་རྣམ་པ་བཞི། རིམ་པ་བཞིན་དུ་བརྩེགས་ནས་
ཆགས། དེ་ལ་ཐོག་མར་གྲངས་ཀྱི་ཚད། རྡུལ་ཞེས་བྱ་བ་དག་ནས་བརྩི། རྡུལ་ལ་རྣམ་
པ་གཉིས་ཡིན་ཏེ། རྡུལ་མེད་རྡུལ་དང་རྡུལ་ཅན་རྡུལ། དེ་ལ་རྡུལ་ཞེས་བྱ་བ་ནི།
བོན་ཉིད་སྟོང་པ་མུ་མེད་ལས། བོན་ཅན་མཚན་མ་འགག་མེད་པས། དེ་ལ་རྡུལ་ཞེས་
མིང་དུ་བཏགས། སེམས་ཉིད་སྟོང་པ་མུ་མེད་ལས། སེམས་ཅན་མཚན་མར་དངོས་
གྲུབ་པ། དེ་ལ་རྡུལ་ཞེས་མིང་དུ་བཏགས། རྡུལ་ཅན་རྡུལ་གྱི་མཚན་ཉིད་ནི། ནམ་
110



མདོ་སྡེ།
འགྲོ་འདུལ་སྲས་སྤྲུལ་མདོ།
མཁའ་སྟོང་པ་མུ་མེད་ལས། ས་ཆུ་མེ་རླུང་དངོས་མཚན་གྲུབ། དེ་ལ་རྡུལ་ཞེས་མིང་
དུ་བཏགས། རྡུལ་མེད་རྡུལ་གྱི་མཚན་ཉིད་ནི། བོན་ཉིད་སྟོང་པའི་རང་མདངས་
ལས། རང་འབྱུང་ཡེ་ཤེས་འོད་ལྔ་ཤར། ལྟ་རུ་ཡོད་ལ་འཛིན་དུ་མེད། དེ་ཡི་དངོས་པོ་
མཚན་མ་ལ། རྡུལ་མེད་རྡུལ་ཞེས་བྱ་བ་དེ། སྐུ་དང་ཞིང་ཁམས་ཕྱོགས་མེད་རྒྱས། མྱ་
ངན་འདས་པའི་ཞིང་དུ་རྫོགས། ལོངས་སྤྱོད་རྫོགས་སྐུའི་ཞིང་ཁམས་ཏེ། རྡུལ་ཞེས་
མིང་ནི་ཐ་སྙད་ཙམ། དོན་དུ་གྲུབ་པ་མ་མཆིས་ཏེ། བོན་ཉིད་སྟོང་ཞིང་བདག་མེད་
དོ། །རྡུལ་ཅན་རྡུལ་ཞེས་བྱ་བ་ནི། ནམ་མཁའ་སྟོང་པའི་དབྱིངས་རུམ་དུ། དབྱིངས་
དང་ཡེ་ཤེས་རྒྱུ་བག་ལས། དེ་ལ་བག་ཅེས་བྱ་བ་ཆགས། དངོས་མེད་ནམ་མཁའ་སྟོང་
པ་ལ། འབྱུང་བ་ལྔ་ཡི་བག་ཡོད་པ། བག་ལས་རྡུལ་ཞེས་དངོས་པོ་གྲུབ། དེ་ལ་རང་
བཞིན་རྡུལ་ཞེས་བྱ། དེ་དག་བདུན་འགྱུར་བཞི་བཅུ་དགུ། དེ་ཡི་ནུས་པ་རགས་པ་
ལས། རང་བཞིན་འོད་ལས་རྡུལ་དུ་གྲུབ། ཡེ་ཤེས་སྤྱན་གྱིས་གཟིགས་པ་སྟེ། དེ་ལ་ཕྲ་
རབ་རྡུལ་ཞེས་བྱ། དེ་དག་བདུན་འགྱུར་བཞི་བཅུ་དགུ། དེ་ཡི་ནུས་པ་ཆེ་རགས་པས།
ངང་ངམ་ཤུགས་ལ་རྡུལ་དུ་གྲུབ། ཡེ་ཤེས་སྤྱན་གྱིས་གཟིགས་པ་སྟེ། དེ་ལ་ཕྲ་མོའི་
རྡུལ་ཞེས་བྱ། དེ་དག་བདུན་འགྱུར་བཞི་བཅུ་དགུ། དེ་དག་ནུས་པ་རགས་པ་ལས།
ཤུགས་ལ་དབུགས་ཀྱི་རྡུལ་དུ་གྲུབ། ལྷ་མིག་དག་པས་མཐོང་བ་སྟེ། དེ་ལ་རྡུལ་ཕྲན་
ཞེས་ཀྱང་བྱ། དེ་དག་བདུན་འགྱུར་བཞི་བཅུ་དགུ། དེ་ཡི་ནུས་པ་རགས་པ་ལས།
འདེགས་བྱེད་རླུང་གི་རྡུལ་དུ་གྲུབ། ཆུ་བུར་མིག་གིས་མཐོང་བ་སྟེ། དེ་ལ་རླུང་རྡུལ་
ཞེས་ཀྱང་བྱ། རང་བཞིན་དངོས་མཚན་བག་ལ་མཐོང་། རླུང་རྡུལ་བདུན་འགྱུར་མེ་
རྡུལ་གཅིག །མགར་གྱིས་ཞུན་ཆེན་ངད་ལ་མཐོང་། མེ་རྡུལ་བདུན་འགྱུར་ཆུ་རྡུལ་
གཅིག །ཆུ་ཡི་ལྦུ་བ་གུར་ལ་མཐོང་། ཆུ་རྡུལ་བདུན་འགྱུར་བག་རྡུལ་གཅིག །རི་བོང་
གླང་ལུག་སྤུ་ལ་མཐོང་། བག་རྡུལ་བདུན་འགྱུར་ས་རྡུལ་གཅིག །ཉི་ཟེར་གསལ་
11



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མདའི་རྒྱུད་ལ་མཐོང༌། དེ་ལ་རྡུལ་ཆེན་ཞེས་ཀྱང་བྱ། རྡུལ་ལས་རྡུལ་བསྐྱེད་རྣམ་པ་
དགུ། ཁམས་གསུམ་འཁོར་བའི་རྒྱུ་རུ་སྟེ། རྡུལ་གྱི་བརྩི་ལུགས་རྣམ་གྲངས་སོ། །དེ་ལ་
གང་འཕེལ་བརྩི་བ་ནི། རྡུལ་ཆེན་བདུན་རེ་སྲོ་མ་གཅིག །སྲོ་བདུན་ཤིག་ལ་ཤིག་
བདུན་ནས། ནས་བདུན་འགྱུར་བ་སོར་མོ་གཅིག །སོར་ཚིགས་ཉི་ཤུ་རྩ་བཞི་ཁྲུ་། ཁྲུ་
བཞི་ལ་ནི་གཞུ་འདོམ་གང་། ཁྲུ་བཞི་མི་ཡི་འདོམ་བཞི་ལ། རྩལ་ཆེན་གྱད་ཀྱི་རྩལ་
འདོམ་གང་། དེ་དག་ལྔ་བརྒྱ་རྒྱང་གྲགས་གཅིག །རྒྱང་གྲགས་བརྒྱད་ལ་དཔག་ཚད་
གཅིག །དེ་ནི་གྲངས་སུ་བགྲང་བའི་ཚད། གྲུ་བཞི་མི་དང་རྒྱུད་གཉིས་ལ། དཔག་
ཚད་ཆེ་ཆུང་ཁྱད་པར་འབྱུང་། དེ་ཡང་ཚད་ཀྱི་གཞལ་ལུགས་ལ། ཕྱི་སྣོད་རྩལ་ཆེན་
གྱད་ཀྱིས་གཞལ། ནང་བཅུད་གྲུ་བཞི་མི་ཡིས་གཞལ། དེ་ལ་འབྲིང་པོར་འབྱུང་བ་ནི།
རྩལ་འདོམ་ཕྱེད་དབྲི་འབྲིང་བའི་ཚད། དེ་ཡང་ཚད་ཀྱི་གཞལ་ལུགས་ལ། ཕྱི་སྣོད་མེ་
ཆུ་ས་རླུང་དང༌། ཁྱུད་མོ་དཔག་ཚད་ཆེན་པོས་གཞལ། ནང་བཅུད་གླིང་བཞི་རི་རབ་
དང༌། རི་བདུན་རོལ་མཚོ་འབྲིང་པོས་གཞལ། སྣོད་བཅུད་གཉིས་ལ་སྤྱི་རྒྱུག་པའི།
རྣམ་པར་རྒྱལ་བའི་ཁང་བཟང་དུ། ཡོངས་འདུ་ཤིང་དང་ཨར་མོའི་རྡོ་། མཚལ་རི་ལྷ་
ཡི་འདུན་ས་དང་། ཨུད་འབར་མེ་ཏོག་གླིང་ཆེན་དང་། གྲོང་དང་གྲོང་ཁྱེར་གྲོང་རྡལ་
རྣམས། དཔག་ཚད་ཆུང་ངུ་དག་གིས་གཞལ། དེ་ནི་ཚད་ཀྱིས་གཞལ་ལུགས་སོ། །དེ་
དག་ཚད་ལ་བགྲངས་པ་ཡིས། འབྱུང་བཞི་རིམ་པར་བརྩེགས་པ་ནི། ཡཾ་ལ་རླུང་གི་
དཀྱིལ་འཁོར་ཆགས། ཁ་དོག་དུད་ཁ་ལྟ་བུ་སྟེ། ལྗང་ནག་གཞུ་ཡི་དབྱིབས་འདྲ་ལ།
རྔམས་སུ་ས་ཡ་དྲུག་འབུམ་སྟེ། མཆོག་མ་བརྒྱད་ལ་བ་དན་བརྒྱད། བ་དན་ཕྱོགས་
མཚམས་བརྒྱད་དུ་འཕྱོས། མཐའ་སྐོར་གྲངས་ལ་ངེས་པ་མེད། དེ་ཡི་ནང་སྙིང་མཐིང་
ནག་ནི། རྡོ་རྗེ་རྒྱ་གྲམ་ཚུལ་དུ་གནས། དཀྱུས་ལ་ས་ཡ་ཞེང་ལ་འབུམ། འདེགས་པར་
བྱེད་པ་བརྟན་པའི་གཞི། དེ་སྟེང་སྐྱེ་འགྲོ་སྨིན་པའི་གཞི། རཾ་ལ་མེ་ཡི་དཀྱིལ་འཁོར་
112



༼ཇ༽
མདོ་སྡེ།
འགྲོ་འདུལ་སྲས་སྤྲུལ་མདོ།
ཆགས། ཁ་དོག་པདྨ་ར་ག་སྟེ། དམར་གསལ་གྲུ་གསུམ་བསྣོལ་མའི་དབྱིབས། རྔམས་
སུ་དཔག་ཚད་འབུམ་ཕྲག་དགུ། རྩེ་མོ་མེ་ཡི་བ་དན་དྲུག །ཞེང་དུ་ས་ཡ་རླུང་དང་
མཉམ། མཐའ་སྐོར་རླུང་ལས་ཟུར་ཆུང་ཙམ། དེ་ཡི་ནང་སྙིང་དམར་ནག་ནི། པདྨ་
འདབ་བརྒྱད་ཚུལ་དུ་གནས། དཀྱུས་ལ་བརྒྱད་འབུམ་ཞེང་བདུན་ཁྲི། སྨིན་པར་བྱེད་
པ་དྲོད་ཀྱི་གཞི། དེ་སྟེང་སྐྱེ་འགྲོ་གསོས་པའི་གཞི། མོ་ལ་ཆུ་ཡི་དཀྱིལ་འཁོར་ཆགས།
ཁ་དོག་ཨིན་དྲ་ནི་ལ་སྟེ། གཡུ་མདངས་སྔོ་ལ་ཟླུམ་པའི་ཚུལ། རྔམས་སུ་འབུམ་ཕྲག་
བཅུ་གཅིག་སྟེ། ཞེང་དུ་དཔག་ཚད་འབུམ་ཕྲག་དགུ། མཐའ་སྐོར་མེ་ལས་ཟུར་ཆུང་
ཙམ། དེ་ཡི་ནང་སྙིང་བཻཌཱུརྒྱ། འཁོར་ལོ་ལྔ་སྐོར་ཚུལ་དུ་གནས། དཀྱུས་ལ་བདུན་
འབུམ་ཞེང་དྲུག་ཁྲི། གསོ་བར་བྱེད་པའི་རྒྱུན་གྱི་གཞི། དེ་སྟེང་སྐྱེ་འགྲོ་བསྐྱེད་པའི་གཞི།
ཁཾ་ལ་ས་ཡི་དཀྱིལ་འཁོར་ཆགས། ཁ་དོག་གསེར་འོད་ལྟ་བུ་སྟེ། གསེར་མདོག་གྲུ་བཞི་
ཆ་སྙོམས་ལ། རྔམས་སུ་དཔག་ཚད་འབུམ་ཕྲག་བརྒྱད། ཞེང་ཡང་བཞི་བརྒྱད་ཆུ་
ཞེང་མཉམ། མཐའ་སྐོར་ཆུ་ལས་ཟུར་ཆུད་ཙམ། དེ་ཡི་ནང་སྙིང་བཙོ་མ་གསེར།
རིན་ཆེན་བཞི་བསྣོལ་ཚུལ་དུ་གནས། དཀྱུས་ལ་དྲུག་འབུམ་ཞེང་ལྔ་ཁྲི། སྐྱེད་པར་
བྱེད་པ་གཏོས་ཀྱི་གཞི། དེ་སྟེང་བ་ཚྭ་ཅན་གྱི་མཚོ། རྔམས་སུ་དཔག་ཚད་འབུམ་ཕྲག་
བརྒྱད། མཐའ་སྐོར་ས་དང་མཉམ་པོར་ཟླུམ། རོ་དང་ནུས་པ་ཁ་དོག་ལྡན། ནང་དུ་
འབྱུང་ལྔའི་སྙིང་པོ་ལ། མ་ཧཱ་གསེར་གྱི་རུས་སྦལ་སྲིད། འབྱུང་བ་རྣམ་ལྔ་རྒྱུ་ལས་གྲུབ།
རི་རབ་སྲོག་རྟེན་མི་འཁྲུགས་པའི། མགོ་བོ་ལྷོར་བསྟན་གན་རྐྱལ་ལ། ཀླུ་རྒྱལ་ཕོ་བྲང་
གདན་ཐབས་བཅས། དེ་སྟེང་ལྷུན་པོ་རི་རབ་བརྟན། ཕྱོགས་བཞི་རྩལ་ཆེན་གྱད་
བཞིས་འདེགས། ཟུར་བཞིར་ཀ་ཆེན་བརྒྱད་ཀྱིས་འདེགས། གྲུ་བཞི་ཁོང་སིང་གནས་
པ་ལ། སྟེང་འོག་ཆ་བསྙོམས་རྐེད་པ་སྒེག །དཔག་ཚད་བརྒྱད་ཁྲི་བརྒྱད་ཁྲི་སྟེ། རིན་
ཆེན་རྣམ་པ་བཞི་ལས་གྲུབ། སྟེང་འོག་གསེར་གྱི་ས་གཞི་བདལ། བརྒྱད་ཁྲི་ཡར་
113



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཔག་མཐོ་རིས་བརྟེན། བརྒྱད་ཁྲི་མར་ནུབ་ངན་སོང་བརྟེན། ཁོང་སིང་ཁ་ལེ་སྟོང་
འབྱམས་འཁྲུངས། དེ་ཡི་ཕྱི་རིམ་རི་བདུན་མཚོ། དང་པོ་གཉའ་ཤིང་འཛིན་གྱི་རི།
རྔམས་སུ་དཔག་ཚད་བཞི་ཁྲི་སྟེ། མུ་ལེ་དྲུམ་ཤིང་གསེར་གླིང་བཅས། བར་དུ་བདེ་
འབྱེད་འོད་ཀྱི་མཚོ། དེ་ནས་གཤོལ་མདའ་འཛིན་གྱི་རི། རྔམས་སུ་དཔག་ཚད་ཉི་ཁྲི་
ལ། སྔོན་སྡོང་པོ་གཡུ་གླིང་བཅས། བར་དུ་བསིལ་བྱེད་དང་པོའི་མཚོ། དེ་ནས་གསེར་
མདོག་འཛིན་གྱི་རི། རྔམས་སུ་དཔག་ཚད་ཁྲི་ཕྲག་གཅིག །ཨ་པར་ལྗོན་ཤིང་དངུལ་
གླིང་བཅས། བར་དུ་མངར་བྱེད་གསོ་བའི་མཚོ། དེ་ནས་ལྟ་ན་སྡུག་གི་རི། རྔམས་སུ་
དཔག་ཚད་ལྔ་སྟོང་ལ། སྐྱེད་མོ་འབྲས་ལྡན་དུང་གླིང་བཅས། བར་དུ་སྙོམས་བྱེད་
བདེ་བའི་མཚོ། དེ་ནས་རྟ་རྣ་འཛིན་གྱི་རི། རྔམས་སུ་གཉིས་སྟོང་ལྔ་བརྒྱ་སྟེ། ས་ལེ་
འབྲས་ལྡན་ཤེལ་གླིང་བཅས། བར་དུ་མྱང་བྱེད་རོ་ལྡན་མཚོ། དེ་ནས་ཀུན་ཏུ་འཛིན་
གྱི་རི། སྟོང་དང་ཉིས་བརྒྱ་ལྔ་བཅུའི་རྔམས། སྟར་མོ་གེ་དང་ཟངས་གླིང་བཅས། བར་
དུ་གསལ་བྱེད་རོལ་པའི་མཚོ། དེ་ནས་མུ་ཁྱུད་འཛིན་གྱི་རི། རྔམས་སུ་དྲུག་བརྒྱ་ཉི་ཤུ་
ལྔ་། སྐྱེ་བ་མང་ཙམ་ལྕགས་རི་བཅས། ཕྱི་རོལ་མུ་ཁྱུད་འཁོར་མོའི་མཚོ། རི་བདུན་
རོལ་མཚོ་ཞེང་ཚད་མཉམ། གང་གི་རི་བདུན་རྔམས་ཀྱི་ཚད། གཅིག་ལས་གཅིག་
དབྲི་གསུམ་ཆ་འགྲིབས། དེ་ནས་གླིང་བཞི་གླིང་ཕྲན་ཏེ། ཤར་གྱི་ལུས་འཕགས་ཟླ་
གམ་དབྱིབས། དཔག་ཚད་སྟོང་ཕྲག་བདུན་གྱིས་འཁོར། གཡས་གཡོན་རྐོ་རིང་རྐོ་
ཐུང་གཉིས། ཉིས་སྟོང་བདུན་ཅུ་རྩ་གཅིག་རེ། སྒྲ་མི་སྙན་ནི་གྲུ་བཞི་པ། དཔག་ཚད་
བརྒྱད་སྟོང་དག་གིས་འཁོར། གཡས་གཡོན་གྱག་ཏི་གྱོག་ཏི་གཉིས། ཉིས་སྟོང་དྲུག་
བརྒྱ་དྲུག་ཅུ་རེ། བ་ལང་སྤྱོད་ནི་ཟླུམ་པོ་སྟེ། དཔག་ཚད་བདུན་སྟོང་ལྔ་བརྒྱས་བསྐོར།
གཡས་གཡོན་མར་ཞི་ཏིང་ཞི་གཉིས། ཉིས་སྟོང་ཉིས་བརྒྱ་ལྔ་བཅུ་རེ། འཛམ་བུ་གླིང་
ནི་སོག་ཁ་ལ། དཔག་ཚད་དྲུག་སྟོང་ལྔ་བརྒྱས་འཁོར། གཡས་གཡོན་ཁ་སློན་སྤྲེལ་རྒྱུ་
Il4



མདོ་སྡེ།
འགྲོ་འདུལ་སྲས་སྤྲུལ་མདོ།
གཉིས། ཉིས་སྟོང་སུམ་བརྒྱ་དྲུག་ཅུ་རེ། དེ་རྒྱབ་ལྕགས་རི་ཁྱུད་མོ་ལ། རྔམས་སུ་ལྷུན་
པོ་དག་དང་མཉམ། བརྒྱད་ཁྲི་མར་ནུབ་བརྒྱད་ཁྲི་དཔག །མཐའ་སྐོར་བ་ཚྭ་ཅན་
དང་མཚུངས། ཁོར་ཡུག་མུ་ཁྱུད་བདལ་པའོ། །དེ་དབུས་རི་རྒྱལ་ལྷུན་པོ་ནི། རི་རབ་
བང་རིམ་བཞི་ལྡན་ལ། བང་རིམ་དཔག་ཚད་ཉིས་ཁྲི་རེ། རི་རབ་ཁ་ཁྱེར་དང་པོ་ཡི།
ལོགས་ལ་དཔག་ཚད་བརྒྱད་ཁྲི་སྟེ། གྲུ་བཞི་ཀུན་ན་ཆུ་ཞེང་མཉམ། གསེར་གྱི་བྱེ་མ་
བདལ་པ་སྟེ། གསེར་གྱི་ས་གཞི་ཞེས་ཀྱང་བྱ། དེ་དབུས་རྣམ་རྒྱལ་ཁང་བཟང་ནི། སྣ་
བརྒྱད་རིན་ཆེན་འབར་བའི་མཁར། ངོས་ལ་ཉིས་བརྒྱ་ལྔ་བཅུ་རེ། མཐའ་སྐོར་དཔག་
ཚད་སྟོང་གིས་བསྐོར། ཕྱི་སྒོ་ལྔ་བརྒྱ་ནང་སྒོ་འབུམ། ལྕགས་རི་དཔག་ཚད་སྟོང་ཕྲག་
འཁོར། ནང་དུ་ཡིད་འོང་གྲོང་ཁྱེར་གནས། ཕྱི་སྒོ་སུམ་ཅུ་རྩ་གཉིས་ལ། ཅོག་ཆེན་
སུམ་ཅུ་རྩ་གཉིས་རྒྱས། ནང་སྐོར་སུམ་ཅུ་རྩ་གཉིས་ལ། གནོད་སྦྱིན་སུམ་ཅུ་རྩ་གཉིས་
གནས། དེ་ཡི་ཕྱི་རིམ་ལྟ་ན་སྡུག །ཕོ་བྲང་སུམ་ཅུ་རྩ་གཉིས་ལ། གྲོང་ཁྱེར་སུམ་ཅུ་རྩ་
གཉིས་བསྐོར། མཐའ་སྐོར་བརྒྱ་དང་ལྔ་བཅུ་རེ། བར་བར་གྲོང་དང་གྲོང་རྡལ་ཏེ།
རིན་ཆེན་གསེར་གྱི་ས་གཞི་བདལ། ཨ་པར་ལྗོན་པའི་ནེའུ་ཐང་ལ། མེ་ཏོག་ཁ་དོག་ལྟ་
ན་སྡུག །མ་དྲོས་ལུ་མ་ནེའུ་སེང་མཛེས། དཔག་བསམ་ར་བ་འདོད་ཡོན་ཚལ།
དབང་པོ་ཡིད་ཕྲོག་འདོད་དགུ་ཚང་། ཀུན་ནས་མཛེས་ཤིང་ལྟ་ན་སྡུག །ལྟ་ན་སྡུག་
གི་གྲོང་ཁྱེར་ཞེས། ལྟ་ན་སྡུག་གི་ཕྱི་རོལ་དུ། དཔག་ཚད་སྟོང་ཕྲག་བཅུ་ཡིས་འཁོར།
གྲུ་བཞི་ར་བ་རིམ་བདུན་ཏེ། རིན་ཆེན་སྣ་ལྔ་ཆུ་དང་དྲུག །དཔག་བསམ་མེ་ཏོག་ར་
བ་སྟེ། རིན་ཆེན་སྣ་ལྔའི་ལྕགས་རི་ལ། བདུད་རྩི་རོ་ལྡན་མཚོ་ཡིས་བསྐོར། དེ་ཡི་ཕྱི་
རིམ་དཔག་བསམ་ཚལ། མུ་ལེ་དྲུམ་ཤིང་ཙནྡ་ལྗོན། ཨ་པར་ལྗོན་དང་སྐྱེད་མོའི་ཚལ།
ས་ལུ་ལྗོན་དང་སྟར་མོ་གེ། སྐྱེ་བ་མང་ཙམ་བྱང་ཆུབ་ཤིང་། ས་ལུ་འབར་བ་གཡུང་
དྲུང་ལྗོན། དྲང་ལ་དབྱིབས་ལེགས་ལོ་འདབ་རྒྱས། དེ་རྒྱབ་མེ་ཏོག་ར་བ་སྟེ། ཨུ་མུ་ཏ་
115



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་ཨུ་དུམ་ཝར། ནམ་མཁའ་ལྡིང་དང་ཙམ་པ་ཀ། ཧ་རི་ཀ་དང་སུ་རི་ཀ། ཧ་ལོ་
ལྗོན་དང་བྷུད་དྷ་དམར། ནེ་ར་སེར་དང་ཧ་ལོ་འབར། ཁ་དོག་སྣ་ཚོགས་ལྡན་པ་སྟེ།
ཆེ་ཆུང་ཚད་ལ་ངེས་པ་མེད། ཤིང་རྟ་འཁོར་ལོ་ཆེ་འབྲིང་ཆུང་། གདུགས་ཀྱི་འཁོར་ལོ་
རྩིབས་ཤིང་ཕུབ། གཅིག་གཉིས་བཞི་བརྒྱད་བཅུ་འགྱུར་གནས། འདབ་མའི་གྲངས་
ཀྱང་མ་ངེས་ཏེ། བཞི་བརྒྱད་བཅུ་དྲུག་སུམ་ཅུ་གཉིས། ལྔ་བཅུ་རྩ་གཅིག་བརྒྱ་རྩ་
བརྒྱད། སྟོང་དང་རྩ་གཉིས་ལྔ་བརྒྱ་སྟེ། ཁ་དོག་རྣམ་དྲུག་རྣམ་བརྒྱད་འབར། དེ་
ལྟར་ར་བ་རིམ་བདུན་འཁོར། རྩ་གསུམ་ལྷ་ཡི་ཕོ་བྲང་ཞེས། དེ་ཡི་ཕྱི་རིམ་ཚལ་བཞི་
ལ། ཤར་ན་ཤིང་རྟ་འཁོར་ལོའི་ཚལ། གསེར་གྱི་བྱེ་མ་བདལ་པ་དང་། གཡུ་ཡི་ནེའུ་
ཐང་མཛེས་པ་ལ། མན་ད་ར་བའི་ཚལ་ཆེན་ཏེ། དཔག་ཚད་སྟོང་དང་ལྔ་བརྒྱས་
འཁོར། བྱང་དུ་དགའ་བའི་ཚལ་ཞེས་བྱ། དགའ་བ་མེ་ཏོག་མཛེས་པའི་ཚལ། རིན་
ཆེན་དྲང་མའི་གླིང་དགུ་དང་། གླིང་དགུ་འཁྱིལ་པའི་རྒྱ་མཚོ་སྟེ། དཔག་ཚད་སྟོང་
དང་སུམ་བརྒྱས་འཁོར། ནུབ་ན་འདྲེས་པའི་ཚལ་ཞེས་པ། སྒྱུ་མ་མཁན་དང་གཡེང་
བའི་ཚལ། དཔག་ཚད་སྟོང་དང་ལྔ་བརྒྱས་འཁོར། ལྷོ་ན་དྲེགས་པའི་ཚལ་ཞེས་པ།
རྩུབ་འགྱུར་ཨ་པར་གྷ་ཚའི་ཚལ། ལྷ་དང་ལྷ་མིན་རྩོད་པ་བྱེད། ཤིན་ཏུ་མི་བསྲུན་
རྩུབ་པའི་གླིང་། དཔག་ཚད་སྟོང་དང་དྲུག་བརྒྱས་འཁོར། གླིང་བཞི་ཚལ་བཞི་ཞེས་
ཀྱང་བྱ། དེ་ཡི་ཕྱོགས་ཀྱི་མཚམས་བཞི་ན། བྱང་ཤར་ཡོངས་འདུ་དཔག་བསམ་ཤིང་།
དཔག་ཚད་བརྒྱད་ཁྲི་ཐུར་དུ་སྟེ། མ་ཧཱ་རུས་སྦལ་སྒལ་དུ་ཟུག །བརྒྱ་ཕྲག་ལྔ་བཅུ་
ནམ་མཁར་དཔག །མཐའ་སྐོར་བརྒྱ་དང་ལྔ་བཅུས་བསྐོར། ཟུར་བཞི་ལོགས་བརྒྱད་
རྩེ་མོ་ཟླུམ། ཡལ་གར་དཔག་ཚད་ལྔ་བཅུ་རེ། སྡོང་པོ་ཡན་ལག་བརྒྱད་ལྡན་སྨན།
ཤུན་པ་དར་དང་ཟབ་ཏུ་བྱུང་། ཁུ་བ་གསོས་དང་རྩི་རུ་བྱུང་། ལོ་མ་བསིལ་དང་
གཡབ་ཏུ་བྱུང་། འབྲས་བུ་ཡིད་བཞིན་ཟས་སུ་བྱུང་། སྙིང་པོ་རིན་ཆེན་གཏེར་དུ་
Il6



མདོ་སྡེ།
འགྲོ་འདུལ་སྲས་སྤྲུལ་མདོ།
བྱུང་། དྲི་ངད་དཔག་ཚད་ལྔ་བརྒྱར་ཁྱབ། རྣམ་རྒྱལ་ཁང་བཟང་གདུགས་སུ་ཕུབ།
ཅུང་ཙམ་རི་བོ་ལྷོ་རུ་གཡུར། རྩེ་ལ་སྤྱི་རྗེ་བྱ་ཁྱུང་གནས། ལོགས་ལ་བྱ་བྲན་ཐམས་
ཅད་འཕྱོ། རྩ་བར་བཀའ་སྐྱོང་ཁྲོམ་གླིང་ཡོད། མཐའ་སྐོར་དཔག་ཚད་སུམ་བརྒྱས་
འཁོར། བྱང་ནུབ་ཨར་མོ་ལི་ཀའི་རྡོ། དཔག་ཚད་ཉིས་བརྒྱ་ལྔ་བཅུས་འཁོར། དཔང་
ལ་ལྔ་དང་རྒྱང་གྲགས་གཅིག །བདུད་རྩི་ཨ་བ་ས་ཞག་འདམ། རིན་ཆེན་སྣ་བདུན་མེ་
ཏོག་ཚལ། མཐའ་སྐོར་མུ་ཁྱུད་རིམ་པས་བསྐོར། དབུས་སུ་བཻཌཱུརྱ་འོད་ལ། ཕྱི་ནང་
བསྒྲིབས་མེད་ཟང་ཐལ་གྱི། ངོ་མཚར་ལྟད་མོ་བཀྲ་བ་ཡོད། ལྷོ་ནུབ་མཚལ་རི་ལྷ་ཡི་
མདུན། ཟུར་བཞི་ཆུ་ཞེང་མཉམ་པ་ཡི། དཔག་ཚད་ཉིས་བརྒྱ་ལྔ་བཅུས་འཁོར། ཡར་
ལ་བཅུ་གསུམ་རྡོ་རིང་ཤེལ། མཚལ་འོད་ནམ་མཁའི་དབྱིངས་སུ་འཕྲོ། དེ་ཡི་ཕྱོགས་
བཞི་མཚམས་བཞི་སྟེ། གཡུང་དྲུང་འཁོར་ལོ་པདྨ་དང་། རིན་ཆེན་དགོས་འདོད་ཚལ་
དང་བཞི། ལྷོ་ཤར་གཡུ་ལུང་ཤེལ་གྱི་བྲག །བྱང་ཤར་བདུད་འཇོམས་གཡུང་དྲུང་
གནས། བྱང་ནུབ་ལྷ་མདུན་གསང་བའི་བྲག །ལྷོ་ནུབ་དབལ་རི་ཟུར་གསུམ་ཚལ། དེ་
རྒྱབ་སྨྲ་མི་གྲངས་བདུན་དང་། མཐའ་སྐོར་ལྔ་བརྒྱ་ལྔ་བཅུས་འཁོར། ལྷོ་ཤར་ཨུད་
འབར་མེ་ཏོག་ལ། པད་སྡོང་སུམ་ཅུ་རྩ་གསུམ་བརྩེགས། པད་མ་སྟོང་དང་རྩ་བརྒྱད་
རེ། ཁ་དོག་རྣམ་པ་སྣ་ཚོགས་འཆར། རྩ་བར་མེ་ཏོག་མཛེས་པའི་གླིང་། ལྷ་ཡི་རོལ་
མོ་དགྱེས་པའི་ས། དཔག་ཚད་བརྒྱ་དང་རྩ་བརྒྱད་འཁོར། དེ་ཡི་ཕྱི་རིམ་དཔག་
བསམ་དང་། མཚོ་གླིང་མེ་ཏོག་ར་བས་བསྐོར། དབང་པོ་ཉེ་དབང་སྤྱོད་ཡུལ་ལ། ར་
ས་ཡ་ན་སྨན་གྱི་ཚལ། མ་བུ་ཏ་ར་རྩི་ཡི་མཆོག །གུར་གུམ་མེ་ཏོག་མཛེས་པའི་གླིང་།
ལྷ་ཡི་རོལ་མོ་སྤང་རིའི་ཚལ། ཅང་ཤེས་རྟ་དང་དུང་གི་གླང་། མ་ཧེ་མཛོ་དང་འདོད་
འཇོ་བ། བྱ་ཁྱུང་ཀ་ར་སེང་གེ་འབྲུག །རི་དྭགས་ཤ་ར་ན་ར་དང་། འདབ་ཆགས་རི་
དྭགས་གཡུང་དྭགས་དང༌། གཅན་གཟན་རིས་བཀྲ་བྱང་ཆུབ་སྤྲེལ། མ་རྨོས་ལོ་ཏོག་
ll7



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ས་ཞག་འདམ། འདོད་ཡོན་ཕུན་སུམ་ཚོགས་པར་གནས། དེ་རྒྱབ་རི་རབ་ཁ་ཁྱེར་ལ།
ལོགས་བཞི་རྒྱལ་ས་གོང་མ་བཞི། ཤར་ན་འདམ་བུ་མེ་ཏོག་ཚལ། བྱང་ན་རིན་ཆེན་
གཏེར་གྱི་གླིང༌། ནུབ་ན་རྒྱ་མཚོ་ཆུ་ཡི་གླིང༌། ལྷོ་ན་དཔག་བསམ་ལྗོན་ཤིང་གླིང་།
མཚམས་བཞི་ཤེལ་གྱི་ཅོག་ཆེན་བཞི། ལྷོ་ཤར་ས་ཤེལ་ཁ་དོག་སེར། བྱང་ཤར་རླུང་
ཤེལ་ཁ་དོག་ལྗང༌། བྱང་ནུབ་མེ་ཤེལ་ཁ་དོག་དམར། ལྷོ་ནུབ་ཆུ་ཤེལ་ཁ་དོག་སྔོ།
མཐའ་སྐོར་དཔག་ཚད་ལྔ་བརྒྱ་རེ། དེ་ཡི་ནང་དུ་ཕོ་བྲང་དང་། གྲོང་དང་གྲོང་ཁྱེར་
བཅས་ནས་བདལ། རང་མཐུན་འདོད་ཡོན་ཕུན་སུམ་ཚོགས། རི་རབ་སྟེང་གི་ཆགས་
ཚུལ་ལོ། །རི་རབ་ལོགས་བཞི་ཉི་ཟླ་འཁོར། ཉི་མ་དཔག་ཚད་ལྔ་བཅུ་ལ། ཟླ་བ་
དཔག་ཚད་ལྔ་བཅུ་གཅིག །འཕུལ་འདེགས་བསྐོར་གསུམ་རླུང་གིས་བཏེག །ཉི་མའི་
རླུང་རྟ་བདུན་ཡིན་ཏེ། ཟླ་བའི་རླུང་རྟ་བཅུ་གཉིས་སོ། །སྐར་ཆེན་རྒྱང་གྲགས་གསུམ་
པ་ལ། འབྲིང་བ་གཉིས་ལ་ཆུང་བ་གཅིག །ཉི་ཟླ་འོད་ཀྱི་ཞིང་ཁམས་ཏེ། བདེར་
གཤེགས་སྨོན་ལམ་སྟོབས་ལས་གྲུབ། བར་སྣང་འོད་ཀྱི་གཞལ་ཡས་ཁང་། རི་བདུན་
གཉའ་ཤིང་འཛིན་གྱི་རྩེ། རྒྱལ་ཆེན་རྒྱལ་ས་བར་མ་བཞི། མུ་ཁྱུད་འཛིན་གྱི་རྩེ་མོ་ན།
རྒྱལ་ཆེན་རྒྱལ་ས་ཐ་མ་གནས། རྒྱལ་ས་གོང་འོག་བར་གསུམ་ལ། མཐའ་སྐོར་ཕྱེད་
ཕྱེད་མར་འབྲི་སྟེ། གོང་མ་དཔག་ཚད་ལྔ་བརྒྱས་འཁོར། བར་མ་ཉིས་བརྒྱ་ལྔ་བཅུ་སྟེ།
ཐ་མ་བརྒྱ་དང་ཉི་ཤུ་ལྔ། གླིང་བཞི་དབུས་སུ་ཚལ་བཞི་ལ། མཐའ་སྐོར་ལྔ་བཅུ་རྩ་
གཅིག་རེ། ཚལ་བཞི་དབུས་སུ་རི་བོ་བཞི། མཐའ་སྐོར་དཔག་ཚད་བཅོ་བརྒྱད་རེ། དེ་
དག་དྲུང་དུ་མཚོ་བཞི་ཡོད། ཆེ་ཆུང་ཚད་ཀྱི་མ་ངེས་ཏེ། ངད་ལྡན་བསིལ་བྱེད་སྨན་
དུ་སྟེ། དག་པ་ཁྲུས་ཀྱི་རྒྱ་མཚོའོ། །དེ་ལྟར་གླིང་བཞི་རི་རབ་དང་། རི་བདུན་རོལ་
མཚོ་གླིང་ཕྲན་ཏེ། ཉི་ཟླ་སྐར་མ་ལྕགས་རི་བཅས། སྲིད་རྩེར་དཔག་བསམ་ལྗོན་པ་
ནས། ན་རག་རྡོ་རྗེ་གདན་ཡན་དུ། མ་ཚང་མི་ཚང་གཅིག་མེད་པས། ཚངས་རྒྱུང་
118



མདོ་སྡེ།
འགྲོ་འདུལ་སྲས་སྤྲུལ་མདོ།
འཇིག་རྟེན་ཞེས་ཀྱང་བྱ། དག་པ་སངས་རྒྱས་སྤྱན་ལྡན་གྱིས། ཞིང་ལ་རྣམ་པར་
གཟིགས་པ་ནི། ནམ་མཁའ་བར་སྣང་སྟོང་པ་འདྲ་། འབྱུང་བཞི་བང་རིམ་བརྩེགས་
པ་འདྲ་། འཇིག་རྟེན་དོང་ཙེ་བརྩེགས་པ་འདྲ་། ལྕགས་རི་གདུ་བུ་བཀོད་པ་འདྲ། རི་
རབ་བང་རིམ་བཞག་པ་འདྲ་། ཁ་ཁྱེར་བ་གམ་བཏགས་པ་འདྲ་། བང་རིམ་ཐེམ་སྐས་
བརྩེགས་པ་འདྲ་། རི་བདུན་གསེར་སྐུད་འཐེན་པ་འདྲ་། མཚོ་བདུན་གཡུ་ཡི་ཆག་
བཏབ་འདྲ་། གླིང་བཞི་ཟ་འོག་ཁ་ཕྱེས་འདྲ་། གླིང་ཕྲན་མེ་ཏོག་ཁ་ཕྱེས་འདྲ་། ཉི་ཟླ་
མེ་ལོང་འཐོར་འདྲིལ་འདྲ་། རྒྱ་མཚོ་དྲ་བའི་མིག་རིས་འདྲ་། དཔག་བསམ་དབྱར་གྱི་
འབྲས་ལྗང་འདྲ་། ཆུ་བོ་གདུགས་ཀྱི་རྩིབས་ཤིང་འདྲ་། ཆུ་བྲན་མེ་ཏོག་ལྡུམ་འཛིངས་
འདྲ་། ཡར་མར་དོང་ཙེ་བརྩེགས་པ་འདྲ་། ཕན་ཚུན་ཟ་འོག་བེར་ཁྱིམ་འདྲ་། དེ་ལ་
གྲངས་ཀྱིས་བགྲངས་ནས་སུ། ཚད་དང་རྩིས་ཀྱི་འཛིན་པ་ནི། ཚངས་རྒྱུང་གཅིག་ཏུ་
བརྩིས་པ་ཡི། བརྒྱ་ཕྲག་བཅུ་རེ་སྟོང་ཕྲག་གཅིག །གཅིག་པ་སྤྱི་ཕུད་འཇིག་རྟེན་ཏེ།
ལྕགས་རི་གཅིག་གིས་བསྐོར་ནས་སུ། ཚངས་རྒྱུང་ཉི་ཤུ་རྩ་ལྔ་ནི། ཡས་མར་བརྩེགས་
ནས་གནས་པའོ། །དེ་མིན་ཕན་ཚུན་བཀྲམ་པ་སྟེ། གཅིག་པ་སྤྱི་ཕུད་འཇིག་རྟེན་ཏེ།
ལྕགས་རི་གཅིག་གིས་བསྐོར་ནས་སུ། གཅིག་ནས་བརྒྱ་ཕྲག་བཅུ་བརྩིས་པ། དེ་འདྲ་
སྟོང་གིས་བསྐོར་བ་དེ། སྟོང་གཉིས་བར་མའི་འཇིག་རྟེན་ནོ། །སྟོང་གཉིས་བར་མའི་
འཇིག་རྟེན་ལ། ལྕགས་རི་གཅིག་གིས་བསྐོར་ནས་སུ། གཅིག་ནས་བརྒྱ་ཕྲག་བཅུ་
བརྩིས་པ། དེ་འདྲ་སྟོང་གིས་བསྐོར་བ་སྟེ། སྟོང་གསུམ་མཐར་ཐུག་འཇིག་རྟེན་ནོ། །
དེ་ལ་གྲངས་ཀྱིས་བགྲང་ལུགས་ལ། གཅིག་ཕྲག་བཅུ་དེ་བརྒྱ་ཕྲག་གཅིག །བརྒྱ་ཕྲག་
བཅུ་དེ་སྟོང་ཕྲག་གཅིག །སྟོང་ཕྲག་བཅུ་དེ་ཁྲི་ཕྲག་གཅིག །ཁྲི་ཕྲག་བཅུ་དེ་འབུམ་
ཕྲག་གཅིག །འབུམ་ཕྲག་བཅུ་དེ་ས་ཡ་གཅིག །ས་ཡ་བཅུ་དེ་བྱེ་བ་གཅིག །བྱེ་བ་བཅུ་
དེ་དུང་ཕྱུར་གཅིག །དུང་ཕྱུར་བཅུ་དེ་ཁྲག་ཁྲིག་གཅིག །སྟོང་གསུམ་མི་མཇེད་འཇིག་
119



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྟེན་ལ། ཚངས་རྒྱུང་བྱེ་བ་ཕྲག་བརྒྱ་ཡོད། གཅིག་རྩིས་གྲངས་ལ་ཁྲག་ཁྲིག་གཅིག །
ལྕགས་རི་ཆེན་པོ་གཅིག་གིས་བསྐོར། དེ་དག་གཅིག་ཏུ་བརྩིས་པ་ཡི། དེ་འདྲ་སྟོང་
གིས་བསྐོར་བ་དེ། བཀོད་པ་དང་པོའི་འཇིག་རྟེན་ནོ། །དེ་དག་གཅིག་ཏུ་བརྩིས་པ་ཡི།
དེ་འདྲ་སྟོང་གིས་བསྐོར་བ་དེ། བཀོད་པ་བར་མའི་འཇིག་རྟེན་ནོ། །དེ་དག་གཅིག་ཏུ་
བརྩིས་པ་ཡི། དེ་འདྲ་སྟོང་གིས་བསྐོར་བ་དེ། བཀོད་པ་ཐ་མའི་འཇིག་རྟེན་ནོ། །དེ་
དག་གཅིག་ཏུ་བརྩིས་པ་ཡི། དེ་འདྲ་སྟོང་གིས་བསྐོར་བ་དེ། མུ་ཁྱུད་དང་པོའི་འཇིག་
རྟེན་ནོ། །དེ་དག་གཅིག་ཏུ་བརྩིས་པ་ཡི། དེ་འདྲ་སྟོང་གིས་བསྐོར་བ་དེ། མུ་ཁྱུད་
བར་མའི་འཇིག་རྟེན་ནོ། །དེ་དག་གཅིག་ཏུ་བརྩིས་པ་ཡི། དེ་འདྲ་སྟོང་གིས་བསྐོར་བ་
དེ། མུ་ཁྱུད་ཐ་མའི་འཇིག་རྟེན་ནོ། །དེ་དག་གཅིག་ཏུ་བརྩིས་པ་ཡི། དེ་འདྲ་སྟོང་གིས་
བསྐོར་བ་དེ། དོག་བདལ་དང་པོའི་འཇིག་རྟེན་ནོ། །དེ་དག་གཅིག་ཏུ་བརྩིས་པ་ཡི།
དེ་འདྲ་སྟོང་གིས་བསྐོར་བ་དེ། དོག་ཆེན་བདལ་པ་བར་མའོ། །དེ་དག་གཅིག་ཏུ་
བརྩིས་པ་ཡི། དེ་འདྲ་སྟོང་གིས་བསྐོར་བ་དེ། དོག་ཆེན་བདལ་པ་མཐར་ཐུག་ཅེས།
དེ་དག་འཐུག་པོ་བཀོད་པའི་ཞིང༌། ཕྱོགས་བཅུའི་བདེར་གཤེགས་སྐུ་བཅུ་ལ། དབུས་
ཕྱོགས་རྒྱལ་བ་རྒྱ་མཚོས་འདུལ། གཞན་དག་བདེར་གཤེགས་སྐུ་བཅུ་ཡིས། ཞིང་
ཁམས་དེ་འདྲ་རེ་རེ་འདུལ། དེ་དག་ཕར་འདས་འཇིག་རྟེན་ན། འཇིག་རྟེན་ཁམས་
ཀྱང་བསམ་ལས་འདས། ནམ་མཁས་ཁྱབ་ཚད་མཐར་གཏུགས་པ། མཐར་གཏུགས་
མཐའ་ཀླས་རབ་ཀླས་པ། ཤེས་རབ་ཕར་ཕྱིན་ཡུམ་གྱི་ཞིང་། ཕྱི་སྣོད་འཇིག་རྟེན་
ཆགས་ཚུལ་ཏེ། ལུང་འདྲེན་གསལ་བ་རིགས་ཀྱི་སྲས། མ་བརྗེད་ཐུགས་ཀྱི་དཀྱིལ་དུ་
ཞོག །མ་བསྙེལ་འགྲོ་ལ་སྨིན་པར་མཛོད། ཅེས་བཀའ་སྩལ་ཏོ། །
དེ་ལ་ཡང་སྲས་ཀྱིས་གསོལ་པ། རྣམ་པ་ཐམས་ཅད་མཁྱེན་པ་ཡིས། འགྲོ་བའི་
མགོན་གྱུར་སྟོན་པ་ལགས། སྣང་སྲིད་སྐྱེ་འགྲོ་གཏོས་ཀྱི་གཞི། བདེར་གཤེགས་ཐུགས་
120



མདོ་སྡེ།
འགྲོ་འདུལ་སྲས་སྤྲུལ་མདོ།
རྗེས་འདུལ་བའི་ཞིང་། འགྲོ་བ་རིགས་དྲུག་བརྟེན་པའི་གནས། སྣོད་ཀྱི་འཇིག་རྟེན་དེ་
ལྟར་ན། ལྷ་དང་ལྷ་མིན་མི་དང་གསུམ། བྱོལ་སོང་དམྱལ་བ་ཡི་དྭགས་གསུམ། དེ་
དག་འགྲོ་བ་རིགས་དྲུག་སྟེ། བཅུད་ཀྱི་སེམས་ཅན་ཇི་ལྟར་སྲིད། ཐམས་ཅད་མཁྱེན་
པས་བཀའ་སྩལ་འཚལ། ཞེས་གསོལ་ཏོ། །དེ་ལ་སྟོན་པས་བཀའ་སྩལ་པ། ཉོན་ཅིག་
ལུང་འདྲེན་གསལ་བ་དང་། འདུས་པའི་འཁོར་རྣམས་ཐམས་ཅད་ཀུན། དེ་ཡི་མཚན་
ཉིད་འདི་ལྟར་རོ། །སྤྱིར་ནི་སངས་རྒྱས་བསྟན་པ་ནི། ཆགས་དང་གནས་དང་འགྱུར་
བ་ཡིས། སྣོད་དང་བཅུད་གཉིས་སྲིད་ཚུལ་ལ། སྣོད་ནི་འབྱུང་བ་ལྔ་ལས་ཆགས།
འབྱུང་བ་རིམ་ལྔ་མས་ཡར་བརྩེགས། བཅུད་ནི་སྲིད་པ་དག་ལས་བྱུང་། འོད་གསལ་
ལྷ་ལས་ཡས་མར་གྲོལ། དེ་ཡང་ཇི་ལྟར་གྲོལ་སྲིད་ན། དང་པོ་འཁོར་དང་མྱང་འདས་
གཉིས། ཀུན་གཞི་ཕྱ་འོ་ལུང་མ་བསྟན། ཡེ་སྲིད་རང་བཞིན་འདུས་མ་བྱས། ལུང་མ་
བསྟན་པར་གནས་པ་ལ། རྟག་དང་ཆད་མཐར་མ་ལྷུང་ཞིང་། སྟོང་དང་མུ་མཐར་
མ་གོལ་བ། དབྱིངས་དང་ཡེ་ཤེས་རྒྱུ་བག་ལ། རྟོགས་དང་མ་རྟོགས་ཁྱད་པར་གྱིས།
འཁོར་དང་མྱང་འདས་གཉིས་སུ་སྲིད། རྟོགས་པས་སངས་རྒྱས་མྱ་ངན་འདས།
དབྱིངས་ན་རང་བཞིན་ལྷུན་གྱིས་གྲུབ། མཁའ་ལ་ལོངས་སྤྱོད་རྫོགས་སྐུའི་ཞིང་། ལྷ་
ལྔ་སྐུ་ལྔ་རིགས་ལྔ་སྟོབས། སྤྱན་ལྔ་རྩལ་དྲུག་རྫོགས་པར་བཞུགས། ཡེ་ནས་མྱ་ངན་
འདས་པའི་སྐུ། བོན་ཉིད་བདེ་བ་ཆེན་པོར་གནས། མ་རྟོགས་སེམས་ཅན་ལས་ཀྱིས་
འཁྲུལ། ལས་ཀྱིས་མ་རིག་རྐྱེན་དབང་ཅན། རང་དབང་མ་བརྟན་གཞན་དབང་གྱུར།
མ་རིག་ཉོན་མོངས་དུག་ལྔ་ཡིས། ཁམས་གསུམ་འཁོར་བའི་རྒྱུར་གྱུར་ནས། སྡུག་
བསྔལ་ཉོན་མོངས་སྦྱང་བ་ལ། དབྱིངས་ནས་བདེར་གཤེགས་ཐུགས་རྗེ་ཡིས། སེམས་
ཅན་ཐར་པར་དྲང་བའི་ཕྱིར། སྣོད་བཅུད་ཐུགས་རྗེས་སྲིད་ནས་སུ། འགྲོ་བ་འདྲེན་
པའི་དཔལ་གྱུར་ཏེ། མ་རྟོགས་འཁོར་བའི་སེམས་ཅན་རྣམས། བརྟན་མེད་བར་དོར་
121



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྦྱང་བ་ལ། མིང་གཟུགས་གཉིས་མཚམས་རྐྱེན་སྦྱར་ནས། མ་རིག་རྨོངས་པར་གྱུར་
པ་ལ། རིག་པའི་ཡེ་ཤེས་བསྐྱེད་པའི་ཕྱིར། ཡེ་སྲིད་འཕྲུལ་གྱི་རྒྱལ་པོ་ཡིས། རྒྱུ་མཐུན་
སྲིད་པ་བསྐྱེད་པར་མཛད། དབྱིངས་ནས་ཐུགས་རྗེ་འབྱུང་བའི་གནས། དབྱིངས་
ཉིད་ཀུན་ཏུ་བཟང་པོ་ཡི། མ་གཡོས་བོན་ཉིད་དབྱིངས་ཆེན་ལས། གཡོ་བའི་ཡེ་ཤེས་
འོད་ལྔ་ཤར། འོད་ལྔའི་རང་བཞིན་མཁའ་ལ་གསལ། མཁའ་གསལ་བོན་ཉིད་ལྷུན་ལ་
རྫོགས། རྫོགས་སྐུ་ཚོན་གང་ངོ་བོ་ཉིད། ཞལ་གཅིག་ཕྱག་གཉིས་མདུན་རྒྱབ་མེད།
རྒྱན་དང་ཆ་ལུགས་ལོངས་སྤྱོད་རྫོགས། ཞལ་ནས་རང་འབྱུང་ཚངས་པའི་སྒྲ། ཚངས་
ཚངས་སྒྲ་དབྱངས་མཁའ་ལས་སྒྲོག །དེ་ལ་ཡེ་སྲིད་རྒྱལ་པོ་ཡིས། སངས་པོ་འབུམ་ཁྲི་
ཞེས་སུ་བཏགས། སངས་ནི་འཁོར་བའི་ཉོན་མོངས་སངས། པོ་ནི་མཁའ་གསལ་
ཐུགས་རྗེའི་ཡབ། འབུམ་ནི་ཐམས་ཅད་མཁྱེན་པའི་འབུམ། ཁྲི་ནི་འོད་ཟེར་བརྒྱད་ཁྲི་
འགྱེད། འགྲོ་བ་གང་ལ་གང་འདུལ་གྱིས། ཐུགས་རྗེ་ཐབས་དང་ལྡན་པ་ཡི། སངས་
པོ་འབུམ་ཁྲི་སྤྲུལ་པས་ཡབ། འོད་ལྔའི་སྙིང་པོ་ཀློང་དུ་དྲིལ། ཀློང་དུ་འབྱུང་བའི་ཡུམ་
དུ་བསྐྱེད། དབྱལ་གྱི་མོ་བཙུན་བཟང་མོ་ལ། ཉི་མའི་འོད་ལ་ཟླ་བའི་ཟེར། འོད་ཀྱི་ལྷ་
མོ་ཚོན་གང་མ། འོད་ཟེར་སྣ་ལྔ་ཕྱོགས་བཅུར་འཕྲོ། ཞལ་ནས་མ་མ་རང་སྒྲ་སྒྲོག །དེ་
ལ་ཡེ་སྲིད་རྒྱལ་པོ་ཡིས། མ་མ་གུང་ཁྲི་ཁྲི་མ་གསལ། སྲིད་པ་རྒྱལ་མོ་ཞེས་སུ་བཏགས།
སྲིད་ནི་ཐམས་ཅད་འབྱུང་བས་སྲིད། པ་ནི་བ་ག་ཡུམ་གྱི་ཀློང་། རྒྱལ་ནི་ཁམས་གསུམ་
ཡོངས་ལ་རྒྱལ། མོ་ནི་དབྱལ་དུ་བསྟན་པས་མོ། སྲིད་པ་རྒྱལ་མོ་སྤྲུལ་པས་ཡུམ།
བདེར་གཤེགས་སྲིད་པ་ཡབ་ཡུམ་གཉིས། བོན་ཉིད་དབྱིངས་ཀྱི་ཕོ་བྲང་དུ། དབྱིངས་
ཉིད་ཀུན་ཏུ་བཟང་པོ་ལ། ཐུགས་རྗེ་ཐབས་ཀྱིས་ལུང་ཞུས་ནས། འགྲོ་བ་སེམས་ཅན་
དོན་མཛད་ཕྱིར། རང་བཞིན་མཁའ་གསལ་ཕོ་བྲང་གི། ལོངས་སྤྱོད་རྫོགས་སྐུའི་ཞིང་
ཁམས་སུ། རྫོགས་སྐུ་གཤེན་ལྷ་འོད་དཀར་དང་། ཐབས་དང་ཐུགས་རྗེ་འབྲེལ་བ་
ས་༦
122



མདོ་སྡེ།
འགྲོ་འདུལ་སྲས་སྤྲུལ་མདོ།
བཞུགས། འོག་མིན་ལྷ་ཡི་ཕོ་བྲང་ན། ཐུགས་རྗེ་ཐབས་ཀྱིས་གནས་སྲིད་དེ། ཡེ་སངས་
སྲིད་པའི་གནས་མཆོག་ཏུ། སངས་པོ་ཡབ་ཀྱི་རྫུ་འཕྲུལ་ལས། ཐབས་ཀྱི་སྤྲུལ་པ་སྣ་
ཚོགས་སྟོན། སྲིད་པ་ཡུམ་གྱི་སྤྲུལ་པ་ཡིས། ཤེས་རབ་རྫུ་འཕྲུལ་སྣ་ཚོགས་སྟོན།
ཐབས་དང་ཤེས་རབ་སྤྲུལ་པ་ལ། ལྷ་གཤེན་སྲིད་པའི་ཐུགས་རྗེ་ཡིས། འགྲོ་བ་ཐར་
པར་དྲང་བའི་ཕྱིར། སྣོད་བཅུད་སྟོང་པའི་རང་བཞིན་ལ། མེད་ལས་ཡོད་པར་སྲིད་
པ་དང་། མུན་ལ་སྣང་གི་སྲིད་པ་དང་། སྟོང་ལ་གང་བར་སྲིད་པ་དང་། འཇིག་ལ་
ཆགས་པར་སྲིད་པ་དང༌། འགྲིབ་ལ་འཕེལ་བར་སྲིད་པ་དང་། ཡེ་སྲིད་འབྱུང་གནས་
སྲིད་པ་དང་། མི་སྲིད་ཐུགས་རྗེའི་སྲིད་པ་དང༌། རྒྱུ་མཐུན་ལས་ཀྱི་སྲིད་པ་དང་།
རང་བཞིན་ངང་གི་སྲིད་པ་དང་། གནས་སྐབས་དུས་ཀྱི་སྲིད་པ་དང་། ཐབས་ཆེན་
སྲིད་པ་སྡེ་བཅུ་ཡིས། འགྲོ་བ་ཁ་ལོ་བསྒྱུར་བའི་ཕྱིར། ཡེ་སངས་སྲིད་པའི་གནས་
མཆོག་ཏུ། ཐབས་མཆོག་སངས་པོ་འབུམ་ཁྲི་དང་། སྲིད་པའི་རྒྱལ་མོ་བྱ་བར་སྤྲུལ།
མཁའ་ཀློང་ཡངས་པའི་བར་སྣང་ལ། གནམ་གྱི་ལྷ་རྒོད་ཐོག་པ་དང་། འགྲན་གྱི་ཟླ་
མེད་བྱ་བར་སྤྲུལ། རྫུ་འཕྲུལ་ཀློང་གི་ས་གཞི་ལ། ཚངས་པ་འབུམ་ཁྲི་བྱ་བ་དང་། ཆུ་
ལྕམ་རྒྱལ་མོ་བྱ་བར་སྤྲུལ། ནམ་མཁའ་སྟོང་པའི་དབྱིངས་རུམ་དུ། ཁྲི་བཞི་ནམ་ཏིང་
བྱ་བ་དང་། ཐུགས་རྗེ་བྱམས་མ་བྱ་བར་སྤྲུལ། བཅུ་གསུམ་དགུང་གི་ཡང་ཐོག་ཏུ།
ཤེལ་ཝེར་སྤུ་གེ་ཆེན་པོ་དང་། འོད་ཀྱི་ལྷ་མོ་བྱ་བར་སྤྲུལ། མཁའ་གསལ་འོད་ཀྱི་
གཞལ་ཡས་སུ། ཇོ་བོ་རླུང་འདབ་བྱ་བ་དང་། ཇོ་མོ་གནམ་ཕྱི་བྱ་བར་སྤྲུལ། བསྐལ་
པ་འཁོར་བའི་འཇིག་རྟེན་ན། ཁྲི་རྒྱལ་ཁུགས་པ་བྱ་བ་དང༌། སྐོས་པ་ཏིང་ནམ་བྱ་
བར་སྤྲུལ། ཀུན་ཁྱབ་ནམ་མཁའི་དབྱིངས་རུམ་ན། ཡོངས་ལ་ཁྱབ་པར་བྱ་བ་དང་།
འཕྲུལ་གྱི་རྒྱལ་མོ་བྱ་བར་སྤྲུལ། ཡོངས་འདུ་ཤིང་གི་རྩེ་མོ་ན། འཕྲུལ་གཤེན་སྣང་ལྡན་
བྱ་བ་དང་། བཟང་ཟ་རིང་བཙུན་བྱ་བར་སྤྲུལ། གླིང་བཞི་མེ་ཏོག་མཛེས་སྟེང་ན། ཡེ་
123



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྨོན་རྒྱལ་པོ་བྱ་བ་དང་། རྫུ་འཕྲུལ་ལྷ་མོ་བྱ་བར་སྤྲུལ། དེ་ལྟར་ཡེ་སྲིད་རྒྱལ་པོ་དང་།
ཡེ་སྲིད་འཕྲུལ་གྱི་རྒྱལ་མོ་ལ། དུས་དང་གནས་སྐབས་སྲིད་པ་ཡི། བླ་དྭགས་ཚིག་གི་
མཚན་བཅུར་བཏགས། སྲིད་པ་ཡབ་ཡུམ་དེ་གཉིས་ཀྱིས། སྲིད་པ་དང་པོའི་སྤྲུལ་པ་
ལས། ཡོད་མེད་དགེ་སྡིག་སྲིད་པ་སྟེ། མུན་དང་སྣང་གི་སྲིད་པ་ལས། མུན་ལས་མེད་
ཁམས་རྒྱལ་པོར་སྲིད། སྣང་ལས་སྣང་བ་འོད་ལྡན་སྲིད། དེ་ལས་དགེ་དང་སྡིག་ཏུ་
སྲིད། དེ་ལས་དཀར་དང་ནག་ཏུ་སྲིད། འོད་རླུང་ནག་པོའི་སྤྲུལ་པ་ལས། མེད་
ཁམས་གདུག་པའི་རྒྱུ་འབྲས་སྲིད། འོད་རླུང་དཀར་པོའི་སྤྲུལ་པ་ལས། ཡོད་ཁམས་
དཀར་པོའི་སྲིད་པ་ཆགས། དེ་ལས་བསྐོས་པའི་སྨོན་མ་སྲིད། དེ་ལས་ཡེ་དང་ཡོད་དུ་
སྲིད། དེ་ལས་སྲིད་པ་སྐྱེ་འཕེལ་སྲིད། དེ་ལས་འཕེལ་དང་འགྲིབ་ཏུ་སྲིད། དེ་ལས་
གང་དང་སྟོངས་པར་སྲིད། དེ་ལས་ཆགས་དང་འཇིག་པར་སྲིད། དེ་ལས་ཕན་དང་
གནོད་པར་སྲིད། དེ་ལས་འཁོར་དང་ཐར་པར་སྲིད། དེ་ལས་འདྲེན་པའི་སྟོན་པར་
སྲིད། དེ་རུ་བདེར་གཤེགས་ཐུགས་རྗེ་ཡིས། བསྟན་པ་ཆགས་པའི་ཞིང་སར་གྱུར། དེ་
ནས་འགྲོ་བ་དྲང་བའི་ཕྱིར། ལྷ་དང་གཤེན་དང་སྲིད་པ་གསུམ། འགྲོ་བ་དྲང་ཕྱིར་
རིམ་པར་བྱོན། སྲིད་པ་བར་དུ་སྤྲུལ་པ་ལ། སྲས་ནི་ཕོ་དགུ་མོ་དགུ་དང་། དཔོན་ནི་
ཕོ་མོ་བཅོ་བརྒྱད་དེ། ཁ་ནི་སུམ་ཅུ་སོ་དྲུག་དང་། སྟེང་ན་ལྷ་གར་རྟེན་གསུམ་ལྷ།
འདོད་ཁམས་གཟུགས་ཁམས་གཟུགས་མེད་ཁམས། གར་ནི་མཐུ་སྟོབས་སྤྲུལ་པའི་
དབལ། དབལ་གསས་དགུ་ཁྲི་དགུ་འབུམ་དང་། བདར་གསས་ཉི་ཁྲི་ཆིག་སྟོང་དང་།
ཐོང་གསས་སུམ་བརྒྱ་དྲུག་ཅུ་དང་། དབལ་མོ་ཉི་ཁྲི་བདུན་འབུམ་སྟེ། རྟེན་ནི་སྲིད་
སྐོས་ཕྲུ་དང་གསུམ། རྟེན་ནི་སྲིད་རྗེ་འབྲང་དཀར་དང་། མ་ཧ་ཕྱ་རྗེ་རིང་དཀར་
དང་། བསྐོས་པ་སྐོས་རྗེ་དྲང་དཀར་དང་། ལྷ་གར་རྟེན་དང་གསུམ་དུ་སྲིད། བར་ན་
མི་སྨྲ་གཤེན་གསུམ་སྟེ། མི་ནི་ལྷ་ལས་མི་རུ་གྲོལ། ཁྲི་བཞི་རྒྱལ་ལས་གྲོལ་བ་སྟེ། དང་
124



མདོ་སྡེ།
འགྲོ་འདུལ་སྲས་སྤྲུལ་མདོ།
པོ་ལག་ན་གཞོང་ཐོགས་དང་། ཕོར་ཐོགས་བྲེ་ཐོགས་ཕུལ་ཐོགས་ཏེ། ཤེད་ཅན་ཤེད་
བདག་ཤེད་བུ་དང་། ཤེད་ལས་སྐྱེས་དང་འཁོར་ལོ་བསྒྱུར། གཡུང་དྲུང་ཁྱིམ་བདུན་
དྲུམ་ཤིང་བཅུད། མེ་ཏོག་སྦུབས་གནས་མི་ལ་སོགས། རི་རབ་བང་རིམ་གནས་པ་
དང༌། གླིང་བཞི་རི་བདུན་མི་རྣམས་སྲིད། སྨྲ་ནི་མི་འམ་ཅི་ལ་སྟེ། ལྗོན་པ་སྐྱེས་དྲུག་
ཏིང་ཙུག་དང་། མགོ་བརྙན་ཅན་ལ་སོགས་པ་སྟེ། གླིང་ཕྲན་བརྒྱད་དུ་གནས་པ་སྲིད།
གཤེན་ནི་འགྲོ་བའི་དོན་མཛད་དེ། རང་བཞིན་མཁའ་ལས་བྱོན་པ་དང་། རྫུ་འཕྲུལ་
ཀློང་དུ་བསྐྱེད་པ་དང་། ཐུགས་རྗེ་ཐབས་ཀྱི་སྤྲུལ་པ་སྟེ། འགྲོ་བ་འདྲེན་པའི་དོན་ཆེད་
དུ། ཕྱྭ་གཤེན་འཕྲུལ་གཤེན་སྣང་གཤེན་དག །སྲིད་གཤེན་གྲོལ་གཤེན་གྲུབ་གཤེན་
དང་། འགྲོ་བའི་དོན་མཛད་གཤེན་དུ་སྲིད། འོག་ན་འདྲེ་སྲིན་བྱུར་གསུམ་སྟེ། འདྲེ་ནི་
ལྷ་ལ་འགྲན་དུ་ཚོལ། སྲིན་ནི་མི་ལ་བདུད་དུ་ཆེ། བྱུར་ནི་གཤེན་ལ་བར་ཆད་རྩོད།
ལྷ་མིན་ལྷ་རུ་བརྫུ་བ་དང་། མི་མིན་མི་རུ་སྡོང་བ་སྟེ། ཕན་དང་གནོད་པའི་རང་
བཞིན་ཅན། དབལ་ཡོགས་ཁྲིན་དང་གཉེར་འོ་འཚམས། དམུ་བདུད་བཙན་དང་
སྲིད་སྐོས་ཕྱུ། ལྷ་སྡང་བདུད་དུ་འབེབས་པ་སྟེ། ཉི་ཟླ་སྐར་དང་སྤྲིན་འཇའ་དལ།
ཟེར་དང་ལོ་རྫི་མཁའ་ལ་རྒྱུ། ཀླུ་གཉན་རྒྱལ་དང་སྨན་གཟེད་སྲིན། འདྲེ་སྲིན་བྱུར་
དང་གཤིན་རྗེ་ཆུད། དྲི་ཟ་གནོད་སྦྱིན་ཀླུ་དང་དབང་། གདུག་པ་ཞེ་ངན་ས་བདག་
ཚོགས། གདུག་རྩུབ་ལྷ་མིན་སྡེ་རུ་སྲིད། དེ་ལ་ཕོ་མོ་སྲེད་ལེན་དང་། ཆགས་དང་
འཁྱུད་དང་འགྱེལ་བ་དང་། ང་དང་བདག་ཏུ་འཛིན་པ་དང་། འཐབ་དང་རྩོད་དང་
གཞོམ་པ་དང་། འཇིགས་དང་སྐྲག་དང་ཉོན་མོངས་དང་། མ་རིག་པ་དང་འདུ་བྱེད་
དང༌། རྣམ་པར་ཤེས་པ་མིང་དང་གཟུགས། སྐྱེ་མཆེད་དྲུག་དང་རེག་པ་ཚོར། སྲེད་
དང་ལེན་དང་སྲིད་དང་སྐྱེ། རྒ་ཤི་ལ་སོགས་འཁོར་བ་ཡི། མིང་གཟུགས་གཉིས་
མཚམས་སྦྱོར་བ་ཡི། དྲན་དང་འགྱུ་བ་ཅུང་རགས་ཏེ། དགེ་སྡིག་དཀར་ནག་ལས་
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྤྱོད་དང་། སྣང་མུན་ཁ་རུ་དམ་པ་སྲིད། སྲིད་པ་ཐ་མའི་སྤྲུལ་པ་ལ། ཡེ་སྨོན་འཕྲུལ་
གྱི་རྒྱལ་པོ་དང་། རྫུ་འཕྲུལ་མི་མོ་སྤྲུལ་པ་ལས། ཕྱྭ་མུ་གཙུག་དང་གསུམ་དུ་སྲིད། ཆེ་
བ་ཕྲུ་རྗེ་སྒམ་པོ་དང་། དེ་འོག་དམུ་རྗེ་བཙུན་པོ་དང་། གཅུང་པོ་གཙུག་རྗེ་ཨོག་སྒོ་
གསུམ། གཅེན་པོ་ཕུ་རྗེ་སྒམ་པོ་དང་། འོད་ལྡན་ལྷ་མོ་བཤོས་པ་ལས། ཡེ་མཁྱེན་
འཕྲུལ་གྱི་རྒྱལ་པོ་སྲིད། དེ་དང་གནམ་གསས་བུ་མོ་ལས། སྲིད་པ་སྨོན་མི་དབུ་ནག་
སྲིད། དེ་དང་ཡེ་ཁྱབ་འོད་མ་ལས། ཕྱི་རྒྱལ་ཡེ་མཁྱེན་ཐང་པོ་སྲིད། དེ་དང་ལྷ་ལྕམ་
སྡེབས་པ་ལས། སྲིད་པ་ལྷ་བུ་ལོད་པོ་སྲིད། དེ་དང་དམུ་ལྕམ་བྲ་མ་ལས། རྫུ་འཕྲུལ་
གསེར་གྱི་མི་ཐུང་སྲིད། དེ་དང་དུང་ལྕམ་དངུལ་མོ་ལས། ཕུ་རབས་སྟག་ཆ་འལ་འོལ་
སྲིད། དེ་དང་འཚམས་བཟའ་ཁྱད་འཁྱུད་ལས། སྲིད་པའི་ཕྲུ་རབས་མཆེད་བཞི་སྲིད།
ཆེ་བ་ཡབ་བླ་བདལ་དྲུག་དང་། དེ་འོག་འོད་དེ་གོང་རྒྱལ་དང་། དེ་འོག་ཁྲི་སྡེ་སུམ་པོ་
དང༌། ཆུང་བ་ཕུ་བླ་བྲམ་ཤིང་བཞི། ཕྱྭ་རྗེ་ཡབ་བླ་བདལ་དྲུག་ལ། ཐུག་དཀར་ལྷ་
རབས་གཉེན་པོ་དང༌། འཛམ་གླིང་སྒང་བཞིའི་མི་རུ་གྲོལ། དེ་འོག་འོད་དེ་གུང་རྒྱལ་
ལས། གེ་ཁོད་གཉན་གྱི་ལྷ་རབས་གྲོལ། དེ་འོག་ཁྲི་སྡེ་སུམ་པོ་ལས། རྫུ་འཕྲུལ་ཡུལ་
སའི་གཉན་དམག་གྲོལ། ཕུ་བླ་བྲམ་ཤིང་དགུང་དུ་གཤེགས། དམུ་ལ་དམུ་རྗེ་བཙུན་
པོ་དང་། ལྷ་མོ་ཀུན་ཐང་སྤྲུལ་པ་ལས། ནམ་མཁའི་དམུ་ལ་ཐེན་པ་དང་། སྲིད་པའི་
དམུ་རབས་ཐེན་དགུ་སྲིད། དམུ་རབས་ཐེན་དགུའི་ཐ་མ་ལ། རྒྱལ་རིགས་དཔག་པའི་
མི་རྣམས་དང་། རྗེའུ་རིགས་བྲམ་ཟེ་དམངས་རིགས་ཏེ། འཛམ་གླིང་སོག་ཁའི་མི་རུ་
གྲོལ། གཙུག་ལ་གཙུག་རྗེ་ཨོག་སྒོ་དང་། ཕྱ་དམུ་ལྕམ་གསུམ་སྤྲུལ་པ་ལས། འཛམ་
གླིང་སོག་མཚོའི་མི་རུ་གྲོལ། དེ་ལ་སྲིད་པའི་སྐྱེ་འཕེལ་དང་། ཕ་མ་བུ་གཉེན་བྱ་བ་
དང༌། བདེ་སྡུག་ལས་སྤྱོད་བཟང་ངན་དང་། ང་ཁྱོད་བདག་འཛིན་རུ་ང་དང་།
བརྩེ་གདུང་གཉེན་དང་གཉེན་བཤེས་དང་། ལོ་ཟླ་ཞག་གྲངས་དུས་ཚོད་དང༌། ནམ་
126



མདོ་སྡེ།
འགྲོ་འདུལ་སྲས་སྤྲུལ་མདོ།
ཟླ་དུས་བཞིའི་འགྱུར་ལྡོག་དང་། ཞིང་རྨོ་ཚོང་དང་ཁེ་བསྐྱེད་དང་། ལྟོ་རྒྱབ་བུ་ལོན་
དྲག་གཉེར་དང་། དམག་འགྱེད་སྡེ་འཁྲུགས་གཡུལ་འགྱེད་དང་། ཟས་དང་ནོར་ལ་
ཐོབ་ཤོར་དང་། ཁྲེལ་དང་ངོ་ཚ་ལྟངས་མ་དང་། དགེ་དང་སྡིག་དང་ང་བདག་ཉིད།
སོ་སོར་རྒྱལ་ཁ་བཟུང་བ་སྟེ། ལྷ་དང་ལྷ་མིན་མི་དང་གསུམ། མཐོ་རིས་གསུམ་གྱི་
སྲིད་པ་སྲིད། ནག་པོ་ལ་ནི་དཀར་བར་སྲིད། མེད་པ་ལ་ནི་ཡོད་པར་སྲིད། སྟོངས་པ་
ལ་ནི་གང་བར་སྲིད། འཇིག་པ་ལ་ནི་ཆགས་པར་སྲིད། སྡུག་པ་ལ་ནི་སྐྱིད་པར་སྲིད།
དེ་ལྟར་གླིང་བཞི་རི་རབ་དང༌། རི་བདུན་རོལ་མཚོའི་བཅུད་དུ་འཕེལ། འགྲོ་བ་
རིགས་དྲུག་སེམས་ཅན་ལ། མཐོ་རིས་གསུམ་གྱི་གྲོལ་ཚུལ་ལོ། །ངན་སོང་གསུམ་གྱི་
གྲོལ་ཚུལ་ལ། དེ་ལྟར་མཐོ་རིས་སྲིད་པ་གསུམ། ཚངས་རྒྱུང་འཇིག་རྟེན་ཉམས་
དགའ་རུ། མཁའ་ལ་གནས་བཅས་དོག་ལ་འཁྲས། བར་སྣང་འོད་ཀྱི་གླིང་ལ་འདུག །
ལྷ་མི་ཅམ་ཅམ་གནས་དུས་སུ། སྔོན་གྱི་ཡོད་མེད་སྲིད་པ་ཡི། མེད་ལ་མུན་པ་ཟེར་
ལྡན་དང་། སྟོང་ངམ་ནག་པོས་གདུག་སེམས་ལངས། སེམས་ཅན་མ་རིག་རྟོག་པ་
བསླང་། རྟོག་པ་དེར་འཛིན་དྲན་པ་འགྲུས། དྲན་ལ་ཚོར་དང་མཐོང་བ་རེག །དུག་
ལྔ་ཉོན་མོངས་ཆ་རགས་པས། ཞེ་སྡང་རྒྱུ་བསྐྱེད་བསད་དང་བཅད། འདོད་ཆགས་
རྒྱུ་བསྐྱེད་ཕྲོག་དང་རློམ། གཏི་མུག་རྒྱུ་བསྐྱེད་བླུན་དང་རྨོངས། ང་རྒྱལ་རང་ཆེ་གྱོང་
ཁེངས་དྲེགས། ཕྲག་དོག་རུ་ང་ཆགས་སྡང་བརྩོད། དེ་ཚེ་ཉོན་མོངས་དུག་ལྔའི་ལས།
ངན་སོང་འཁོར་བར་ལྟུང་བའི་རྒྱུ། དུག་གསུམ་ཕུང་པོ་དངོས་སུ་གྲུབ། མ་རིག་ལོག་
རྟོག་འཁྲུལ་དབང་གིས། ང་བདག་འཛིན་པས་ཐ་རམས་དམ། འཁྲུལ་པའི་བློ་དགུས་
ཕྱིར་ལ་དྲངས། དུག་གསུམ་དུག་ལྔས་གཏིང་ཕུལ་ནས། ཕུང་པོ་ལྔ་ཡི་རྒྱུ་བསྐྱེད་དེ།
མི་དགེ་སྣ་ཚོགས་ལས་བྱས་པས། ཁམས་གསུམ་ཁ་འཁོར་རྒྱུ་དྲུག་ལུས། སྐྱེ་བཞི་རྒྱུད་
ལྔའི་ལམ་ལ་བརྒྱུད། ཉོན་མོངས་འཁྲུལ་པའི་གཞིར་གྱུར་པས། སྟོང་བདལ་ནམ་
127



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མཁའི་འོད་འཁོར་ལས། འོད་ནག་རྒྱ་མཚོ་གཏིང་དུ་ཡར། མུན་པ་ནག་པོའི་རླངས་
པ་བྱུང་། མུན་པ་གདུག་པའི་ལུས་སྨིན་པས། འགྲོ་བ་དུག་གི་བ་མོ་བྱུང་། བ་ལས་
གདུག་པའི་མགོ་གསུམ་སྐྱེས། ཡན་ལག་གཟུགས་བཞི་སྦྲུལ་གྱི་མཇུག །མགོ་གསུམ་
གདུག་པའི་ཁ་གསུམ་ནི། ཞེ་སྡང་སྦྲུལ་དང་གཏི་མུག་ཕག །འདོད་ཆགས་བྱ་ཡི་ཁ་
དང་གསུམ། དུག་གསུམ་ཕུང་པོ་དངོས་སུ་སྨིན། འཚོ་བ་དངོས་གྲུབ་ས་ལ་བསྒྱུར།།
ས་ལ་བརྐོས་ཤིང་བྲད་གློགས་པས། ཁ་ལས་དུག་གི་རླངས་པ་བྱུང་། རླངས་ལས་ཟིལ་
ཆགས་སྒོ་ངར་འདྲིལ། རྒྱ་མཚོའི་རླབས་ཀྱིས་བརྡོལ་པ་ལ། སྒོང་ཆུ་ས་ལ་འཕོས་པ་
ལས། གདུག་པ་དུག་གི་རུ་མ་སྲིད། རླངས་པ་གནམ་དུ་སོང་བ་ལས། ནད་དང་
རིམས་ཀྱི་གཞི་མ་སྲིད། སྒོ་ང་ཕྱི་ཡི་ཤུན་པ་ལས། གདུག་པ་མཚོན་གྱི་འཁོར་ལོ་སྲིད།
སྒོ་ང་བར་གྱི་གདར་ཤ་ལས། ལྕགས་ཀྱི་མི་ནག་ལྷུ་ཐུང་ལ། ཟངས་ཀྱི་མཆེ་སྡེར་སེན་
མོ་ཅན། མེད་ཀྱི་གཤགས་འདེབས་སྡིག་ལ་དད། ལྷན་ཅིག་སྐྱེས་པའི་བདུད་དུ་སྲིད།
སྒོ་ང་ནང་གི་སྤྲིས་མ་ལས། དུང་གི་མི་ཕོ་དཀར་པོ་ལ། གཡུ་ཡི་དབུ་སྐྲ་སྨིན་མ་ཅན།
ཡོད་ཀྱི་གཤགས་འདེབས་དགེ་ལ་དད། ལྷན་ཅིག་སྐྱེས་པའི་ལྷ་རུ་སྲིད། ཉོན་མོངས་
གདུག་པའི་ཁ་གསུམ་ལས། ངན་སོང་གསུམ་གྱི་སྲིད་པ་སྲིད། ཞེ་སྡང་སྦྲུལ་གྱི་ཁ་ལས་
སུ། གཅོད་སྦྱང་དམྱལ་བའི་རྒྱུ་རུ་གྲོལ། ཞེ་སྡང་ཉེས་པའི་རྩ་བ་ལ། དམྱལ་ཁམས་
བཅོ་བརྒྱད་གནས་རིགས་ཆགས། དང་པོ་གྲང་བའི་དམྱལ་བ་བརྒྱད། ཨ་ཆུ་ཆུ་དང་
སོ་ཐམ་དང་། ཆུ་བུར་ཅན་དང་ཆུ་བུར་རྡོལ། ཆུ་སེར་འཁྱགས་པ་འཁྱགས་སྦྲམ་
འགྱུར། པདྨ་ལྟར་གས་པདྨ་ཆེ། ཨུཏྤལ་ལྟར་གས་ཨུཏྤལ་ཆེ། གྲང་བའི་དམྱལ་བ་
བརྒྱད་དུ་སྲིད། གཉིས་པ་ཚ་བའི་དམྱལ་བ་བརྒྱད། ཐིག་ནག་བསྡུས་འཇོམ་ངུ་འབོད་
དང་། ངུ་འབོད་ཆེན་པོ་ཚ་བ་ཅན། རབ་ཏུ་ཚ་བ་མནར་མེད་དེ། ཚ་བའི་དམྱལ་བ་
བརྒྱད་དུ་སྲིད། དེ་ལ་ཉིས་ཚེ་ཉེ་འཁོར་གཉིས། ཉིས་ཚེ་ལུས་གཅིག་ཚེ་གཉིས་བསྐྱལ།
128



མདོ་སྡེ།
འགྲོ་འདུལ་སྲས་སྤྲུལ་མདོ།
ཉེ་འཁོར་གཅིག་ནས་གཅིག་ཏུ་འཁོར། དམྱལ་ཁམས་བཅོ་བརྒྱད་དེ་རུ་སྲིད། འདོད་
ཆགས་བྱ་ཡི་ཁ་ལས་སུ། འདོད་ཆགས་ཡི་དྭགས་རྒྱུ་རུ་གྲོལ། འདོད་ཆགས་ཉེས་པའི་
རྩ་བ་ལ། ཡི་དྭགས་སྡེ་གསུམ་གནས་རིགས་ཆགས། གནས་ན་སྦྱངས་དང་མཁའ་ལ་
རྒྱུ། རྒྱུ་དྲུག་འཁོར་བ་སྦྱངས་པ་སྟེ། གནས་ན་སྦྱངས་པ་རྣམ་པ་གསུམ། དབང་པོའི་
ནང་ན་སྐྱོན་ཞུགས་ནས། སྣང་བ་མི་བརྟན་ལོག་པ་འཆར། ཟིལ་སྒྱུར་གདོན་རླབས་
ལྟ་བུ་སྟེ། མི་གཙང་སྦྱང་བའི་རྒྱུ་ལས་བྱུང་། དབང་པོ་ཕྱི་ལ་སྐྱོན་ཞུགས་ནས། བོག་
རི་མགོ་དང་སྲིང་རྒྱུད་སྐེ། རྩ་འཇག་རྐང་དང་བྱང་འབྲོག་ལྟོ། མགོ་ལུས་གསུས་ཆེ་སྐྱེ་
བ་འཕྲ། ཁ་དང་གྲེ་མིད་རྒྱ་ཁབ་ཙམ། དབུལ་ཕོངས་ཡི་དྭགས་གཏེར་ལ་ཆགས། མ་
བྱིན་ནོར་བླངས་རྒྱུ་ལས་བྱུང་། མཁའ་ལ་རྒྱུ་བ་རྣམ་པ་བཅུ། སྐེམ་བྱེད་འཇུ་བྱེད་
གཏུམ་བྱེད་དང་། ཤ་ཟ་བརྗེད་བྱེད་ཁུ་ཚུར་ཅན། སྲུལ་པོ་གྲུལ་བུམ་ལུས་སྲུལ་པོ།
ནམ་མཁའ་ལྡིང་དང་ལྟོ་འཕྱེ་སྟེ། མཁའ་ལས་རྒྱུ་ཞིང་ཕྱོགས་བཅུར་གནས། འབྱུང་པོ་
ཡི་དྭགས་གདོན་གྱི་ཚོགས། ཕྱོགས་སྐྱོངས་བཅུ་ཡི་འཁོར་དུ་གནས། རྒྱུ་དྲུག་འཁོར་བ་
ཀུན་ཏུ་རྒྱུ། གང་ཞིག་རིགས་དྲུག་ཞིང་དག་ན། དབུལ་ཞིང་རབ་ཏུ་ཕོངས་པ་དང་།
ཉོན་མོངས་གདུངས་བ་ཡི་དྭགས་རིགས། གཟུགས་ནི་མ་ངེས་གོང་དང་མཐུན། ཡི་
དྭགས་སྡེ་རིགས་གསུམ་དུ་སྲིད། གཏི་མུག་ཕག་གི་ཁ་ལས་སུ། བླུན་རྨུགས་བྱོལ་སོང་
རྒྱུ་རུ་གྲོལ། གཏི་མུག་ཉེས་པའི་རྩ་བ་ལ། བྱོལ་སོང་སྡེ་གསུམ་གནས་རིགས་ཆགས།
གནས་ན་ལས་ཀྱིས་སྦྱངས་པ་དང་། མཁའ་ལ་རྐྱེན་གྱིས་ཐར་པ་དང་། བར་ན་དུས་
ཀྱི་འཐོམས་པ་གསུམ། གནས་ན་ལས་ཀྱི་སྦྱངས་པ་ནི། མཐའ་ཡི་རྒྱ་མཚོ་ཆེན་པོའི་
ནང་། གཟུགས་ལ་ངེས་པ་མ་མཆིས་ཏེ། ཡན་ལག་གཟུགས་བཞི་མགོ་ལྔ་ལ། མ་གྲུབ་
བྱ་བའི་མིང་མ་ཐོགས། གཅིག་གིས་གཅིག་གནོན་གཅིག་འཚེ་དང་། གཅིག་བཙིར་
གཅིག་ཟ་གཅིག་ལ་གནོད། ལས་ཀྱིས་རྣམ་པར་སྨིན་ལ་གྲུབ། བར་ན་དུས་ཀྱི་
129



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འཐོམས་པ་ནི། མུན་དང་མུན་པ་ཆེན་པོའི་ནང་། རྐང་མེད་རྐང་མང་རྐང་བཞི་ལ།
ལག་པ་རྐྱང་སྐུམ་མི་མཐོང་གནས། མ་རིག་གཏི་མུག་རྒྱུ་ལས་གྲུབ། མཁའ་ལ་རྐྱེན་
གྱིས་ཐར་པ་གཉིས། བྱོལ་སོང་གཙོ་བོ་ཀླུ་རིགས་ཏེ། རྒྱལ་རིགས་རྗེའུ་དམངས་བྲམ་ཟེ་
གདོལ། ཀླུ་རིགས་སྡེ་ཚན་ལྔ་རུ་གྲོལ། སྤྱིར་ནི་དུག་ལྔ་ཁ་ཚང་ལ། དེ་ལ་མ་རིག་ཤས་
ཆེ་བ། གླིང་བཞི་རི་རབ་རི་བདུན་ལ། འདབ་ཆགས་མཁའ་ལ་ལྡིང་བ་དང་། གཅན་
གཟན་ཤ་ཁྲག་སྲེད་པ་དང་། རི་དྭགས་ཞེ་རྩ་འགྲོགས་པ་དང་། མི་ནོར་བཀོལ་སྤྱད་
བྱེད་པ་དང༌། ཆུ་གནས་ཐོགས་མེད་འཕྲོ་བ་དང་། འབུ་སྦྲང་དྲོད་ལས་སྐྱེས་པ་སྟེ།
མཁའ་ལ་རྐྱེན་གྱིས་ཐར་ལ་སོགས། བྱོལ་སོང་སྡེ་རིགས་གསུམ་དུ་སྲིད། དེ་ལ་སྡུག་
ཅིང་བསྔལ་བར་སྲིད། སྡུག་བསྔལ་ལས་ལ་ཐར་དུ་སྲིད། དེ་ལ་མེད་ཅིང་ཕོངས་པ་
སྲིད། དབུལ་ཕོངས་སྡུག་བསྔལ་ཚིམས་པར་སྲིད། དེ་ལ་འཁོར་ཞིང་ཐར་བར་སྲིད།
དེ་ལ་འདྲེན་པའི་སྟོན་པར་སྲིད། མཐོ་རིས་ཐར་ལམ་ཕྱེད་པར་སྲིད། ལྷ་མིའི་གོ་
འཕང་ཐོབ་པར་སྲིད། དེ་ལྟར་རླུང་མེ་ཆུ་སྣོད་ལ། བཅུད་ཀྱི་སེམས་ཅན་འཕེལ་བ་སྟེ།
འགྲོ་བ་དུག་གི་བ་མོ་ལ། ངན་སོང་གསུམ་གྱི་གྲོལ་ཚུལ་ལོ། །དེ་དག་འགྲོ་བ་རིགས་
དྲུག་སྟེ། བཅུད་ཀྱི་སེམས་ཅན་སྲིད་ཚུལ་ནི། ལུང་འདྲེན་གསལ་བ་རིགས་ཀྱི་སྲས། མ་
བརྗེད་ཐུགས་ཀྱི་དཀྱིལ་དུ་ཞོག །མི་བསྙེལ་འགྲོ་ལ་སྨིན་པར་མཛོད། ཅེས་བཀའ་སྩལ་
ཏོ། །
དེ་ནས་ཡང་སྲས་ཀྱིས་ཡབ་ལ་གསོལ་པ། རྣམ་པ་ཐམས་ཅད་མཁྱེན་པ་ཡི། སྣང་
སྲིད་སྣོད་བཅུད་གསལ་བའི་ཐུགས། འགྲོ་བའི་མགོན་གྱུར་སྟོན་པ་ལགས། དེ་ལྟར་
སྣང་ཞིང་སྲིད་པ་ལ། བདེར་གཤེགས་ཐུགས་རྗེས་ཞིང་ས་དང་། སེམས་ཅན་ལས་
ཀྱི་བརྟེན་གནས་ཀྱི། ཕྱི་སྣོད་ཇི་ལྟར་ཆགས་པ་དང་། ནང་བཅུད་ཅི་ལྟར་གྲོལ་བ་
ཡི། སྣོད་བཅུད་སྲིད་ཚུལ་དེ་ལྟར་ན། སྣོད་ཀྱི་ཚངས་རྒྱུང་འཇིག་རྟེན་ལ། བཅུད་ཀྱི་
130



མདོ་སྡེ།
འགྲོ་འདུལ་སྲས་སྤྲུལ་མདོ།
༼ཛ༽
རིགས་དྲུག་ཅི་ལྟར་གནས། ལུས་ཚད་ཚེ་ཚད་ཇི་ལྟ་བུ། ལས་དང་སྤྱོད་ལམ་ཅི་ལྟར་
ལགས། ཐམས་ཅད་མཁྱེན་པའི་བཀའ་སྩལ་འཚལ། ཞེས་གསོལ་ཏོ། །དེ་ལ་ཡང་སྟོན་
པས་བཀའ་སྩལ་པ། ཉོན་ཅིག་ལུང་འདྲེན་གསལ་བ་དང་། འདུས་པའི་འཁོར་རྣམས་
ཐམས་ཅད་ཀུན། དེ་ཡི་མཚན་ཉིད་འདི་ལྟ་སྟེ། སྣོད་ཀྱི་ཚངས་རྒྱུང་འཇིག་རྟེན་
ལ། བཅུད་ཀྱི་རིགས་དྲུག་གནས་ཚུལ་ནི། འོག་གཞི་རྡོ་རྗེ་གདན་པ་སྟེ། རླུང་རི་རྡོ་
རྗེ་རྒྱ་གྲམ་གྱི། ལྕགས་ཀྱི་ཁང་པ་གངས་རི་ཆུ། རླུང་སྤུད་འཁྲུགས་ཤིང་གྲང་བའི་ཚད།
གསེར་སྦྲམ་མཁའ་ལ་འཕངས་པ་ཡང་། ཐང་ཕྱིན་ཏིལ་འབྲུ་ཙམ་དུ་འཐོར། རྒྱ་ཁྱོན་
དཔག་ཚད་སྟོང་རེ་ཡོད། ཡར་མར་བརྩེགས་དང་ཕན་ཚུན་བཀྲམ། བར་དུ་དཔག་
ཚད་སྟོང་རེ་ཡོད། དེ་དག་རྡོ་རྗེ་གདན་པ་ལ། མནར་མེད་པ་ཡི་དམྱལ་བ་གནས།
ལུས་ཚད་རྒྱང་གྲགས་གཅིག་པ་སྟེ། རང་ལུས་དགུ་འགྱུར་དོང་ཁ་ལ། བསྐལ་པ་ཏིལ་
རེ་བསྐྱུར་བ་ཡི། ཁེངས་ཕྱུར་ལས་ཀྱི་ཚེ་ཚད་དོ། །ལས་ཀྱིས་མནར་བའི་སྦྱངས་ཚད་ནི།
ཚད་ཀྱིས་གཞལ་བར་མི་ལང་སྟེ། སྐད་ཅིག་བདེ་བར་མི་མྱོང་བར། ཚེ་རིང་དམྱལ་བའི་
སྦྱང་ཚད་དཔེ། དེ་སྟེང་གྲང་བའི་དམྱལ་བ་བརྒྱད། ཨ་ཆུ་ཆུ་དང་སོ་འཐམས་པ། ཆུ་
བུར་ཅན་དང་ཆུ་བུར་རྡོལ། ཆུ་སེར་འཁྱགས་པ་འཁྱགས་སྦྲམ་འགྱུར། པདྨ་ལྟར་གས་
པདྨ་ཆེ། ཨུཏྤལ་ལྟར་གས་ཨུཏྤལ་ཆེ། ལུས་ཚད་ཆེ་ཆུང་ངེས་པ་མེད། ཚེ་ཚད་ལས་
ནི་འདི་ལྟ་སྟེ། མི་ལོ་ལྔ་བཅུ་ཐམ་པ་ལ། རྒྱལ་ཆེན་རིགས་བཞིའི་ཉིན་ཞག་གཅིག །
དེ་དག་ལྷ་ལོ་ལྔ་བརྒྱ་ནི། སྦྱངས་ཚད་རང་ལོའི་ཞག་གཅིག་གོ །དེ་དག་ལྔ་བརྒྱ་ཚེ་
ཚད་དོ། །དེ་དག་གླིང་གི་ཕྱོགས་བཞི་ན། མེ་མུར་རོ་མྱགས་ཐལ་ཚན་ཆུ། རལ་གྲི་ལོ་
མ་ནགས་ཚལ་ཡོད། དེ་སྟེང་ཉིས་ཚེ་ཉི་འཁོར་གཉིས། མེ་རླུང་གཉིས་ཀྱི་བར་ན་
གནས། དགུ་འགྱུར་ཚ་གྲང་སྟོད་སྨད་སྦྱངས། ལུས་གཅིག་ཚེ་གཉིས་སྐྱེལ་བ་དང་།
གཅིག་ནས་གཅིག་ཏུ་སྦྱངས་པ་སྟེ། ཚེ་ཚད་གོང་དང་མཚུངས་པའོ། །དེ་སྟེང་མེ་ཡི་
131



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མར་ཕྱེད་ནས། ཟངས་ལྕགས་གདར་ཚན་ཁང་པ་ལ། ལྕགས་རི་དཔག་ཚད་སྟོང་རི་
འཁོར་། ཡས་མར་བརྩེགས་དང་ཕན་ཚུན་བཀྲམ། བར་ཐག་སྟོང་རེས་འཁོར་བ་ཡོད།
དེ་རུ་གནས་པའི་དམྱལ་བ་ནི། ཚ་བ་རབ་ཏུ་ཚ་བ་དང༌། ངུ་འབོད་དག་དང་ཆེན་པོ་
བཞི། བསྡུས་འཇོམས་ཐིག་ནག་གཉིས་དང་དྲུག །ཡང་ཤི་ཡང་སོས་གཉིས་དང་
བརྒྱད། ཚ་བའི་དམྱལ་བ་བརྒྱད་པོ་གནས། ཚེ་ཚད་འཕེལ་འགྲིབ་གོང་དང་མཚུངས།
དེ་དག་གླིང་གི་ཕྱོགས་བཞི་ན། ལྕགས་བསྲེགས་ཁང་པའི་ཚོད་པའི་ཟངས། ཐིག་ནག་
སོག་ལེ་རྒྱ་གྲམ་དང་། སྤུ་གྲི་ཀ་མ་ལི་ཡི་སྡོང་། ཨ་པར་གྷ་ཚའི་ནགས་ཚལ་དང་། བྱེ་
གླིང་ཐལ་ཚན་ཆུ་བོ་དང་། གཅོད་སྦྱངས་ལས་ཀྱི་གྲོང་ཁྱེར་ཡོད། དམྱལ་ཁམས་བཅོ་
བརྒྱད་གནས་རིས་སོ། །དེ་སྟེང་མེ་ཡི་ཡར་ཕྱེད་ན། བྲིང་རྒྱུད་ནང་གི་སྒྲིབ་པ་ཅན།
མེ་ལྕེ་འཁོར་ལོའི་ཁ་ན་གནས། བོག་རི་མགོ་དང་བྲིང་རྒྱུད་སྐེ། རྩ་འཇག་རྐང་དང་
བྱང་འབྲོག་ལྟོ། ལས་ཀྱི་སྒྲིབ་པ་ཅན་རྣམས་གནས། དེ་སྟེང་མེ་ཆུའི་བར་མཚམས་ན།
སྒྲིབ་པ་ཅན་གྱི་སྒྲིབ་པ་ཅན། ཚ་གྲང་གཉིས་ཀས་གདུངས་ཏེ་གནས། དེ་སྟེང་ཆུ་ཡི་
མར་ཕྱེད་ན། ཡི་དྭགས་ཕྱི་ཡི་སྒྲིབ་པ་ཅན། ལྕགས་ཀྱི་ཁང་པ་དགུ་རིམ་དང་། ཚེར་
མའི་མྱ་ངན་སྣམ་བུ་དང༌། རྣག་ཁྲག་མི་གཙང་འདམ་རྫབ་ཏུ། གྲང་བའི་ནད་ཀྱིས་
གདུངས་ནས་གནས། དེ་སྟེང་མཁའ་ལ་རྒྱུ་བ་སྟེ། ལྟོ་འཕྱེ་གྲུལ་བུམ་ནམ་མཁའ་ལྡིང་།
ཤ་ཟ་སྲུལ་པོ་ལུས་སྲུལ་པོ། སྐེམ་བྱེད་བརྗེད་བྱེད་ཁུ་ཚུར་ཅན། འཇུ་བྱེད་གཏུམ་བྱེད་
ལ་སོགས་བཅུ། ཕྱོགས་སྐྱོང་བཅུ་ཡི་འཁོར་དུ་གནས། གཅིག་ནས་གཅིག་ཏུ་འཕོ་བ་
དང༌། ཟོ་ཆུའི་རྒྱུད་བཞིན་རྒྱུ་བ་གཉིས། ཡི་དྭགས་སྡེ་རིགས་བཅོ་ལྔ་སྡེ། ཚེ་ཚད་
རྣམ་སྨིན་དབང་གྱུར་པ། སྔ་ཕྱི་མ་ངེས་གྲངས་མི་ལང་། དེ་སྟེང་ཆུ་ཡི་ཡར་ཕྱེད་ན།
གནས་ན་ལས་ཀྱིས་སྦྱངས་པ་དང་། མ་རིག་གཏི་མུག་བྱོལ་སོང་ལུས། གཅིག་གིས་
གཅིག་གནོད་གཅིག་འཚེ་ཞིང་། ཆང་དར་སྦང་མ་བཞིན་དུ་གནས། དེ་སྟེང་བར་ན་
132



མདོ་སྡེ།
འགྲོ་འདུལ་སྲས་སྤྲུལ་མདོ།
འཐོམས་པ་སྟེ། གླིང་བར་མུན་དང་མུན་ཆེན་ལ། རྐང་མེད་རྐང་མང་རྐང་བཞི་སྟེ།
ལག་པ་བརྐྱངས་བསྐུམས་མི་མཐོང་བར། རང་ལུས་དག་ཀྱང་སྒྲིབ་ནས་གནས། དེ་
སྟེང་ས་རི་སེར་པོ་ལ། མཁའ་ལ་རྐྱེན་ཐར་བྱོལ་སོང་སྟེ། འདབ་ཆགས་ནམ་མཁའ་
ལྡིང་བ་དང་། གཅན་གཟན་ཤ་ཁྲག་སྲེད་པ་དང་། རི་དྭགས་རྫི་ལ་བསྲུང་བ་དང༌།
མི་ནོར་བཀོལ་སྤྱད་བྱེད་ལ་སོགས། འབུ་སྦྲང་དྲོད་དང་རྫུས་སྐྱེས་གནས། དེ་དབུས་
བ་ཚྭ་ཅན་གྱི་མཚོ། གསེར་གྱི་རུས་སྦལ་གབ་པའི་སྟེང་། བྱོལ་སོང་གཙོ་བོ་ཀླུ་རིགས་
ཏེ། རྒྱལ་རིགས་རྗེའུ་རིགས་དམངས་རིགས་དང་། བྲམ་ཟེའི་རིགས་དང་གདོལ་པ་སྟེ།
ཀླུ་རིགས་བརྒྱད་ཀྱི་གྲོང་ཁྱེར་གནས། དེ་སྟེང་རི་རྒྱལ་ལྷུན་པོ་ནི། དཔག་ཚད་བརྒྱད་
ཁྲི་བརྒྱད་ཁྲི་སྟེ། བརྒྱད་ཁྲི་ཡར་དཔག་མཐོ་རིས་བརྟེན། བརྒྱད་ཁྲི་མར་ནུབ་ངན་
སོང་གནས། རི་རབ་དག་གིས་ཁོང་སིང་གི། རིན་ཆེན་དྲང་མའི་གླིང་ཁྲོད་ན། འཁོར་
ལོ་སྒྱུར་བའི་རྒྱལ་པོ་གནས། དེ་རྒྱབ་རི་བདུན་རོལ་མཚོ་སྟེ། རི་བདུན་དག་གི་རྩེ་མོ་
ལ། འཁོར་ལོ་སྒྱུར་བའི་རྒྱལ་བདུན་གནས། རི་བདུན་དག་གི་ཁ་ཁྱེར་ལ། མེ་ཏོག་
སྦུབས་གནས་མི་རྣམས་གནས། རི་བདུན་དཔག་བསམ་ཚལ་ཆེན་ལ། དྲུམ་ཤིང་
བཅུད་འཐུང་མི་རྣམས་གནས། རི་བདུན་དག་གི་རྩེ་རྐོག་ལ། གཡུང་དྲུང་ཁྱིམ་བདུན་
མི་རྣམས་གནས། བར་བར་རོལ་པའི་མཚོ་བདུན་ཏེ། ཀླུ་རྒྱལ་བདུན་གྱིས་མངའ་
བདག་མཛད། བདེ་བྱེད་འོད་ཀྱི་རོལ་མོ་མཚོ། ཀླུ་རིགས་གསེར་སྦལ་གབ་ཆེན་གནས།
བསིལ་བྱེད་དྭངས་པའི་རོལ་མཚོ་ལ། ཡིད་འོང་གསེར་ཉ་འཕྱོ་བ་གནས། མངར་བྱེད་
གསོ་བའི་རོལ་མཚོ་ལ། དུག་སེལ་གཡུ་གཤོག་ལྡན་པ་གནས། སྙོམས་བྱེད་བདེ་བའི་
རོལ་མཚོ་ལ། སྒྲོལ་བྱེད་དུང་ཕོ་ཨང་གྲགས་གནས། མྱོང་བྱེད་རོ་ལྡན་རོལ་མཚོ་ལ།
ཀླུ་རིགས་གྲོང་ཁྱེར་བཅུ་དྲུག་གནས། གསལ་བྱེད་འོད་ལྡན་རོལ་མཚོ་ལ། དུག་འབྱེད་
ངང་པའི་རྒྱལ་པོ་གནས། མུ་ཁྱུད་འཁོར་བའི་རོལ་མཚོ་ལ། རུས་སྦལ་གབ་ཆེན་རྒྱལ་
133



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པོ་གནས། དེ་ཡི་ཕྱི་རིམ་གླིང་བཞི་ལ། ཤར་གླིང་ལུས་འཕགས་པོ་ཡིས་འཛིན། དྲོད་
སྐྱེས་ལུས་ནི་ཁྲུ་བརྒྱད་པ། བསྐྱེད་བྱད་ལེགས་ལ་གཟུགས་བཟང་ཞིང་། ཚེ་ལོ་ཉིས་
བརྒྱ་ལྔ་བཅུ་ཐུབ། གཞན་ལས་དཔག་པས་ལུས་འཕགས་པོ། བྱང་གླིང་སྒྲ་མི་སྙན་
གྱིས་འཛིན། རྫུས་སྐྱེས་ལུས་ཁྲུ་སུམ་ཅུ་གཉིས། ཚེ་ཚད་རང་ལོ་སྟོང་རེ་ཐུབ། མི་
གཅིག་སྐྱེས་ན་ཤིང་གཅིག་སྐྱེས། དབང་པོ་དར་གུད་ཤིང་དང་མཚུངས། ཤིང་ཆགས་
ཙམ་ན་སྒྲ་གཅིག་འབྱུང་། མི་སྙན་ཞེས་ཟེར་མི་ཡང་གུམ། མི་སྙན་སྒྲོགས་པས་སྒྲ་མི་
སྙན། ནུབ་གླིང་བ་ལང་སྤྱོད་ཀྱིས་འཛིན། སྒོང་སྐྱེས་ལུས་ཁྲུ་བཅུ་དྲུག་པ། ཚེ་ཚད་
རང་ལོ་ལྔ་བརྒྱ་སྟེ། འདོད་འཇོ་བ་ལ་ལོངས་སྤྱོད་ཅིང་། བཟའ་བཏུང་སྐོམ་དང་གོན་
པ་འབྱུང་། དེ་ལ་བ་ལང་སྤྱོད་ཅེས་བྱ། ལྷོ་གླིང་འཛམ་གླིང་མི་ཡིས་བཟུང་། མངལ་
སྐྱེས་ལུས་ནི་ཁྲུ་བཞི་ལ། ཚེ་ཚད་རིང་ཐུང་ངེས་པ་མེད། འོན་ཀྱང་ཚེ་ལོ་བརྒྱ་པའི་
ཚད། དགེ་སྡིག་དཀར་ནག་རྒྱུ་འབྲས་དང༌། སྐྱོན་ཡོན་ལེགས་ཉེས་ཀུན་ཤེས་ཤིང་།
འདོད་ཡོན་ལོངས་སྤྱོད་ཀུན་འཛོམས་པས། འཛམ་བུ་གླིང་གི་མི་ཞེས་བྱ། དེ་ཡི་
གཡས་གཡོན་གླིང་ཕྲན་བརྒྱད། སྨྲ་མི་མི་འམ་ཅི་ཡི་གཟུགས། ཤར་གླིང་གཡས་
གཡོན་ལྗོན་པ་སྟེ། གཡས་སུ་རྐོ་རིང་གླིང་ཕྱེད་དུ། མི་ལུས་རྔ་མགོ་ཤིང་ཏོག་ཟ། རྒྱ་
མཚོ་ཁ་ཞགས་སྐོམ་དུ་འཐུང་། གླིང་ཕྱེད་བྱིས་པ་འཐོམས་པོས་འཛིན། གཡོན་དུ་རྐོ་
ཐུང་གླིང་ཆུང་དུ། སུམ་གཉིས་སྒྱུ་མ་མཁན་གྱིས་འཛིན། སུམ་ཆ་བགེགས་རིགས་
མང་པོའི་གནས། བྱང་གླིང་གཡས་གཡོན་སྐྱེས་དྲུག་སྟེ། གཡས་སུ་གྱག་ཏིའི་གླིང་ཕྱེད་
དུ། ར་མགོ་མིག་གསུམ་རྩི་ཐོག་ཟ། གླིང་ཕྱེད་སྦལ་སྦྲུལ་མགོ་བོ་ཅན། ངན་པའི་
གདུག་སེམས་འཆང་བ་གནས། གཡོན་དུ་གྱོག་ཏིའི་གླིང་ཕྱེད་དུ། གཡོ་ཆེན་སྒྱུ་མ་
མཁན་རྣམས་གནས། གང་ཡང་རྫུ་རུ་ཤེས་པ་སྟེ། གླིང་ཕྱེད་སྦྲུལ་དང་སྦལ་པའི་ལུས།
སྤྲུལ་པ་སྣ་ཚོགས་བསྒྱུར་ནས་སུ། བསླུ་བྲིད་ཅི་ཡང་ཤེས་པ་ཡོད། ནུབ་གླིང་གཡས་
134



མདོ་སྡེ།
འགྲོ་འདུལ་སྲས་སྤྲུལ་མདོ། །
ཡོན་ཏིང་ཙུག་སྟེ། མར་ཞི་མི་ལུས་གླང་མགོ་ཅན། ཏིང་ཞི་རགྷ་སྲིན་པོ་སྟེ། ཟས་སུ་ཤ་
ཁྲག་ཟ་བ་ཡོད། ལྷོ་གླིང་གཡས་གཡོན་མགོ་བརྙན་ཏེ། ཁ་སློན་མི་ལུས་སྤྲེལ་མགོ་ཅན།
གཡོ་སྒྱུ་རྫུ་འཕྲུལ་ཆེན་པོ་གནས། སྤྲེལ་རྒྱུ་བྱིས་པ་ཐོལ་མ་གྱུ། ཚེ་ཚད་ཟླ་བ་དྲུག་ཏུ་སྟེ།
དབྱར་སྐྱེས་རྒུན་ན་འཆི་བར་འགྱུར། དེ་སྟེང་ལྷ་མིན་ཞིང་ཁམས་ཏེ། རི་རབ་དག་གི་
ཁོང་སེང་ན། ལྷ་མིན་རྒྱལ་པོ་སྡེ་ལྔ་གནས། རི་རབ་ཁ་ཁྱེར་ནམ་མཁའ་ལ། ཡར་
གཡེན་གཉེན་པོ་བཅུ་གསུམ་གནས། རི་རབ་རྐེད་པ་མན་ཆད་ལ། བར་གཡེན་
གཏོད་དགུའི་སྡེ་ཚོགས་གནས། རི་རབ་རི་བདུན་རྩ་བ་དང༌། གླིང་བཞི་ལྕགས་རི་
བཅས་པ་ལ། ས་གཡེན་ཆེ་བ་བཅུ་གཅིག་གནས། དེ་སྟེང་རི་རབ་བང་རིམ་བཞི། རི་
རབ་བང་རིམ་དང་པོ་ལ། འཕེལ་བྱེད་རྒྱལ་པོ་གཞོང་ཐོགས་གནས། ཁོང་སེང་ཀླུ་ཡི་
རྒྱལ་པོ་སྟེ། མུར་ཟངས་རི་རབ་འཛིན་པ་གནས། རི་རབ་བང་རིམ་གཉིས་པ་ལ།
བགྲང་འཕྲེང་འཛིན་དང་དབྱུག་ཐོགས་གནས། ཁོང་སེང་ས་བདག་རྒྱལ་པོ་དང༌།
གཉན་དང་ལྟོ་འཕྱེའི་སྡེ་རིགས་གནས། རི་རབ་བང་རིམ་གསུམ་པ་ལ། རྟག་མྱོས་ཀུ་
མ་ར་ཙ་གནས། ཁོང་སེང་ལྷ་མིན་སླག་ཆེན་སྤྲུགས། རི་རབ་བང་རིམ་བཞི་པ་ལ།
རྒྱལ་ཆེན་རིགས་བཞིའི་ལྷ་རྣམས་གནས། ཁོང་སེང་གནོད་སྦྱིན་རྒྱལ་པོ་གནས། མི་ལོ་
ལྔ་བཅུ་ཞག་བརྩིས་པའི། རང་ལོ་ལྔ་བརྒྱ་ཐུབ་པ་ནི། རྒྱལ་ཆེན་རིགས་བཞིའི་ཚེ་ཚད་
དོ། །དེ་སྟེང་རི་རབ་ཁ་ཁྱེར་གྱི། གསེར་གྱི་ས་གཞི་བདལ་པ་ཡི། རི་རབ་ཟུར་གྱི་ཅོག་
བཞི་ལ། ལྷོ་ཤར་ཅོག་ལ་ཉི་པང་སད། ཝེར་རོ་རྒྱལ་པོའི་སྡེ་ཚོགས་གནས། བྱང་ཤར་
ཅོག་ལ་བདུད་ཀྱི་རིགས། རི་ནག་བདུད་ཀྱི་སྡེ་ཚོགས་གནས། བྱང་ནུབ་ཅོག་ལ་
གནོད་སྦྱིན་སྡེ། མཐུ་རྩལ་ལྡན་དང་སྲ་བརྟན་གནས། ལྷོ་ནུབ་ཅོག་ལ་ཕྲུ་ཡི་རིགས།
ཁ་རྗེ་ཡེ་རྗེ་ཐང་པོ་གནས། དེ་ཡི་ལོགས་བཞིའི་ཕོ་བྲང་ལ། ཤེལ་དཀར་འོད་དང་ནམ་
མཁར་སྣང་། འོད་དཀར་འཛིན་དང་བོན་གྱི་བདག །རྒྱལ་པོ་ཆེན་པོ་སྡེ་བཞི་གནས།
135



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དེ་དབུས་སུམ་ཅུ་རྩ་གསུམ་ལྷ། རྣམ་པར་རྒྱལ་བའི་ཁང་བཟང་ལ། ལྷ་ཡི་དབང་པོ་
བརྒྱ་བྱིན་གནས། ཕྱི་རོལ་ཡིད་འོང་རྒྱལ་པོའི་ཁབ། བཙུན་མོ་ལྔ་བརྒྱ་སྲས་བཅས་
གནས། དེ་ཡི་ཕྱི་རིམ་བལྟ་ན་སྡུག །ཕོ་བྲང་སུམ་ཅུ་རྩ་གཉིས་ལ། ཉེ་དབང་སུམ་ཅུ་
རྩ་གཉིས་གནས། ལུས་ཚད་རྒྱང་གྲགས་བཞི་ཆ་ལ། མི་ལོ་བརྒྱ་ཞག་བརྩིས་པ་ཡི།
རང་ལོ་སྟོང་ཐུབ་ཚེ་ཡི་ཚད། དེ་ཡི་ཕྱི་རིམ་ཚལ་བཞི་ལ། ཤར་དུ་ཤིང་རྟའི་ཚལ་ཆེན་
དུ། ལྷ་དབང་སྤྱོད་ཡུལ་ཆེན་པོ་དང་། ལྷ་ཡི་གཡུང་དྲུང་སེམས་དཔའ་གནས། བྱང་
དུ་དགའ་བའི་ཚལ་ཆེན་དུ། ལྷ་མོ་ཀླུ་མོ་རོལ་མོ་དང༌། ངོ་མཚར་དགའ་ལྡན་གྲོང་
ཁྱེར་གནས། ནུབ་ཏུ་འདྲེས་པའི་ཚལ་ཞེས་པ། སྒྱུ་མ་གཡེང་བའི་གྲོང་ཁྱེར་གནས། ལྷོ་
རུ་དྲེགས་པའི་ཚལ་ཆེན་དུ། ལྷ་དང་ལྷ་མིན་འཐབ་པའི་གནས། བྱང་ཤར་ཡོངས་
འདུ་རྩ་བ་རུ། མ་ཧཱ་དེ་བ་ལྕམ་དྲལ་དང༌། བཀའ་སྐྱོང་ཁྲོམ་པའི་གླིང་ཆེན་གནས།
བྱང་ནུབ་ཨར་མོའི་ཕྱི་རིམ་དུ། དྲང་ཆེན་བསྐོས་ཀྱི་ཞིང་ཁམས་གནས། ལྷོ་ནུབ་འཚལ་
རི་ལྷ་མདུན་ན། དད་ཅན་སྨྲ་མི་གྲངས་བདུན་གནས། ལྷོ་ཤར་ཨུད་འབར་ཕྱི་རིམ་དུ།
དད་ལྡན་གཉན་འཁོར་སྡེ་བཅུ་གནས། གཞན་ཡང་ཕྱོགས་ཀུན་སྐྱོང་བ་དང༌། གྲོང་
དང་གྲོང་རྡལ་བསམ་མི་ཁྱབ། ཕུན་སུམ་ཚོགས་པའི་ཚུལ་དུ་གནས། དེ་སྟེང་འདོད་
ལྷ་རིགས་དྲུག་གི། འཐབ་བྲལ་ལྷ་ཡི་ལུས་ཚད་ནི། རྒྱང་གྲགས་བཞི་ཆ་གསུམ་པ་སྟེ།
མི་ལོ་ཉིས་བརྒྱ་ཞག་བརྩིས་པའི། ཚེ་ཚད་རང་ལོ་ཉིས་སྟོང་ཐུབ། དེ་སྟེང་དགའ་ལྡན་
ལྷ་ཡི་ལུས། རྒྱང་གྲགས་གཅིག་ཏུ་ཡོད་པ་ལ། མི་ལོ་བཞི་བརྒྱ་ཞག་བརྩིས་པའི། ཚེ་
ཚད་རང་ལོ་བཞི་སྟོང་ཐུབ། དེ་སྟེང་འཕྲུལ་དགའི་ལུས་ཚད་ནི། རྒྱང་གྲགས་གཅིག་
དང་ཆ་བཞི་ལ། མི་ལོ་བརྒྱད་བརྒྱ་ཞག་བརྩིས་པའི། ཚེ་ཚད་རང་ལོ་བརྒྱད་སྟོང་ཐུབ།
དེ་སྟེང་གཞན་འཕྲུལ་ལུས་ཚད་ནི། རྒྱང་གྲགས་ཕྱེད་དང་བཞི་ཡིན་ཏེ། མི་ལོ་སྟོང་
དང་དྲུག་བརྒྱ་ལ། ཞག་བརྩིས་ཁྲི་དང་དྲུག་སྟོང་ཐུབ། དེ་ལྟར་འདོད་ལྷ་རིགས་དྲུག་
136



མདོ་སྡེ།
འགྲོ་འདུལ་སྲས་སྤྲུལ་མདོ།
ལ། ཚེ་ལོ་བལྟབས་འགྱུར་བལྟབས་འགྱུར་བསྐྱེད། དེ་སྟེང་ཚངས་ཆེན་ཚངས་ཆུང་
དང་། ཚངས་པ་མདུན་ན་འདུན་ལ་སོགས། བསམ་གཏན་དང་པོའི་ཞིང་ཁམས་ལ།
གཟུགས་ཅན་དང་པོར་དཔག་ཚད་ཕྱེད། གཉིས་དང་གསུམ་ལ་ཕྱེད་ཕྱེད་འཕེལ། ཚེ་
ཡང་བསྐལ་པ་དེ་བཞིན་ཐུབ། དེ་སྟེང་འོད་ཆུང་འོད་ཆེན་དང་། ཚད་མེད་འོད་
གསལ་ལྷ་ལ་སོགས། བསམ་གཏན་གཉིས་པའི་ཞིང་ཁམས་ལ། གཉིས་དང་བཞི་
བརྒྱད་ལུས་ཚད་བལྟབས། ཚེ་ཚད་བསྐལ་པ་བལྟབས་འགྱུར་ཐུབ། དེ་སྟེང་དགེ་ཆེན་
དགེ་ཆུང་དང་། ཚད་མེད་དགེ་དང་དགེ་རྒྱས་ལྷ། བསམ་གཏན་གསུམ་པའི་ཞིང་
ཁམས་ལ། ལུས་ཚད་གོང་ལྟར་བལྟབས་འགྱུར་ཏེ། ཚེ་ཚད་བསྐལ་པ་དེ་བཞིན་ཤེས།
དེ་སྟེང་སྤྲིན་མེད་བསོད་ནམས་འབྲས། བསམ་གཏན་བཞི་པའི་ཞིང་ཁམས་ལ། བརྒྱ་
དང་ཉི་ཤུ་རྩ་ལྔ་དང་། ཉིས་བརྒྱ་ལྔ་བཅུ་ལྔ་བརྒྱར་འཕེལ། ཚེ་ཡང་བསྐལ་པ་དེ་
བཞིན་ཐུབ། དེ་སྟེང་མི་ཆེ་མི་གདུང་མཐོང་། གྱ་ནོམ་སྣང་དང་འོག་མིན་གནས།
གནས་གཙང་རིགས་ལྔའི་ཞིང་ཁམས་ལ། སྟོང་དང་ཉིས་སྟོང་བཞི་བརྒྱ་དང༌། ཁྲི་
དང་དྲུག་སྟོང་ལུས་ཀྱི་ཚད། ཚེ་ཚད་བསྐལ་ཆེན་དགུ་བརྒྱ་དང་། གཉིས་པ་སྟོང་དང་
དྲུག་བརྒྱ་སྟེ། གསུམ་པ་སུམ་སྟོང་ཉིས་བརྒྱ་ལ། བཞི་པ་དྲུག་སྟོང་བཞི་བརྒྱ་དང་། ལྔ་
པ་ཁྲི་དང་ཉིས་སྟོང་སྟེ། བརྒྱད་བརྒྱ་ཚེ་ཡི་ཚད་དུ་འཛིན། གཟུགས་ཁམས་གནས་
རིས་བཅུ་བདུན་ནོ། །དེ་སྟེང་གཟུགས་མེད་ཞིང་ཁམས་ལ། ནམ་མཁའ་མཐའ་ཡས་
སྐྱེ་མཆེད་དང་། རྣམ་ཤེས་མཐའ་ཡས་སྐྱེ་མཆེད་དང༌། ཅི་ཡང་མེད་པའི་སྐྱེ་མཆེད་
དང་། ཡོད་མིན་མེད་མིན་སྐྱེ་མཆེད་དང་། སྐྱེ་མཆེད་མུ་བཞིའི་ལྷ་རིགས་ལ། ལུས་ལ་
ཚད་མེད་རང་བཞིན་འོད། ཚེ་ཚད་ཉི་ཁྲི་བཞི་བརྒྱ་དང་། ཁྲི་ཕྲག་བཅུ་དྲུག་ཚད་དུ་
འཛིན། དེ་ལྟར་འདོད་ཁམས་གཟུགས་ཁམས་དང༌། གཟུགས་མེད་ཁམས་གསུམ་
འཁོར་བ་ཡི། སྣོད་དང་བཅུད་ཀྱི་གནས་ཚུལ་དང་། ཚད་དང་ལུས་ཚད་གཞལ་ཚུལ་
137



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དང་། སྣོད་ནི་ཚངས་རྒྱུང་འཇིག་རྟེན་ལ། བཅུད་ཀྱི་རིགས་དྲུག་གནས་ཚུལ་ལོ། །
ལུང་འདྲེན་གསལ་བ་རིགས་ཀྱི་སྲས། མ་བརྗེད་ཐུགས་ཀྱི་དཀྱིལ་དུ་ཞོག །མི་བསྙེལ་
འགྲོ་ལ་སྨིན་པར་མཛོད། ཅེས་བཀའ་སྩལ་ཏོ། །
༧ དེའི་ཚེ་ཡང་རྒྱལ་བུས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པ་ཡི།
འགྲོ་བའི་དཔལ་མགོན་སྟོན་པ་ལགས། དེ་ལྟར་སྣང་ཞིང་སྲིད་པ་ལ། བདེར་
གཤེགས་ཐུགས་རྗེའི་ཞིང་ས་དང་། སེམས་ཅན་ཐར་པའི་བརྟེན་གནས་ཀྱི། ཕྱི་སྣོད་ཇི་
ལྟར་ཆགས་པ་དང་། ནང་བཅུད་ཇི་ལྟར་སྲིད་པ་ཡི། སྣོད་བཅུད་རིམ་པ་དེ་ལྟར་ན།
དེ་ལ་ལས་ཀྱི་བསྐལ་པ་ཡི། བསྐལ་པའི་མཚན་ཉིད་ཇི་ལྟར་ལགས། ཐམས་ཅད་
མཁྱེན་པས་བཤད་དུ་གསོལ། དེ་ལ་སྟོན་པས་བཀའ་སྩལ་པ། ཉོན་ཅིག་ལུང་འདྲེན་
གསལ་བ་དང་། འདུས་པའི་འཁོར་རྣམས་ཐམས་ཅད་ཉོན། དེ་ཡི་མཚན་ཉིད་འདི་
ལྟ་སྟེ། སྤྱིར་ཡང་བསྐལ་སྲིད་འབྱུང་གསུམ་ལ། བསྐལ་པ་བས་ཀྱང་སྲིད་པ་སྔ། སྲིད་
པ་བས་ཀྱང་འབྱུང་བ་སྔ། འབྱུང་བ་མ་གྲུབ་སྔོན་རོལ་དུ། སྲིད་པ་སྲིད་པའི་རྒྱུ་མ་
མཆིས། སྲིད་པ་མ་ཆགས་སྔོན་རོལ་དུ། བསྐལ་པ་བསྐལ་པས་རྒྱུ་མ་མཆིས། སྣོད་
བཅུད་བསྐལ་པས་མ་བསྐལ་ན། འབྱུང་སྲིད་འཆོལ་བུར་འདྲེས་པ་ལ། མཐོ་རིས་ངན་
སོང་བྱ་བ་དང་། ཡོད་མེད་དགེ་སྡིག་བྱ་བ་དང་། དཀར་ནག་རྒྱུ་འབྲས་བྱ་བ་དང་།
ཆགས་གནས་འཇིག་སྟོང་བྱ་བ་མེད། སྣོད་བཅུད་འཐོམས་པོར་གནས་པ་སྟེ། ཕྱི་སྣོད་
གནམ་སའི་དབྱེ་བར་གནས། ནང་བཅུད་འགྲེང་དུད་འཕར་གསུམ་ལ། དགེ་སྡིག་
ལས་ཀྱི་བྱེ་བྲག་མེད། མཐོ་རིས་ངན་སོང་ལམ་གནས་མེད། ཁྲུ་བཞི་བར་ཐག་འབོད་
སྐད་ལ། བསྐལ་པའི་མིང་ཚིག་ཡི་གེ་མེད། ཕྲ་རབ་རྡུལ་གྱི་དངོས་པོ་ལ། སྣང་ཡོར་
གཟུགས་ཀྱི་བརྟེན་ས་མེད། ཉི་ཟླ་གཟའ་སྐར་འཆོལ་བུར་ལ། ལོ་ཟླ་ཞག་གིས་ཚད་
འཛིན་མེད། ཡོད་ཁམས་སྣང་བའི་སྲིད་པ་ལ། བདེ་འགྲོ་ལྷ་ཡི་ཚེ་ཚད་མེད། མེད་
138



མདོ་སྡེ།
འགྲོ་འདུལ་སྲས་སྤྲུལ་མདོ།
ཁམས་སྟོང་པའི་སྲིད་པ་ལ། ངན་སོང་དམྱལ་བའི་ཚེ་ཚད་མེད། སྣོད་བཅུད་དེ་ལྟར་
གནས་པ་ལ། དེ་ཚེ་དབྱིངས་ནས་བཞུགས་པ་ཡི། བདེར་གཤེགས་རྒྱལ་བའི་ཐུགས་རྗེ་
ལ། ཡེ་ཉིད་ཀུན་ཏུ་བཟང་པོ་ཡིས། སྐུ་གསུང་ཐུགས་དང་ཡོན་ཏན་དང་། ཕྲིན་ལས་
མངོན་འགྱུར་སྤྲུལ་པ་ལས། ལྷ་ཆེན་དུས་ཀྱི་འཁོར་ལོ་བྱུང་། དུས་ཀྱི་འཁོར་ལོའི་སྤྲུལ་
པ་ལས། དུས་ཀྱི་སྲིད་པའི་ལྷ་བརྒྱད་བྱུང་། ལྷ་བརྒྱད་ཐུགས་ཀྱི་འོད་ཟེར་ལས། འགྲོ་
བ་འདུལ་བའི་གཤེན་གསུམ་བྱུང་། ལྷ་གཤེན་སྲིད་པའི་ཐུགས་རྗེ་ལ། བསྐོས་པ་སྨོན་
ལམ་བཏབ་པ་སྟེ། ལྷ་ཆེན་དུས་ཀྱི་འཁོར་ལོ་ཡིས། མ་རིག་འཁོར་བའི་སེམས་ཅན་
རྣམས། རིག་པའི་ཡེ་ཤེས་རྩལ་བསྐྱེད་ཅིང་། འཁོར་ལས་ཐར་པའི་སྨོན་ལམ་བཏབ།
དུས་ཀྱི་སྲིད་པའི་ལྷ་བརྒྱད་ཀྱིས། བདེར་གཤེགས་ཐུགས་རྗེའི་ཞིང་ས་དང༌། སེམས་
ཅན་ཐར་པའི་འབྱུང་གནས་ཀྱི། བསྐལ་སྲིད་འབྱུང་དང་བསྐོས་པ་དང་། ཆགས་
གནས་འཇིག་དང་སྟོང་པ་ཡི། ཐབས་དང་ཐུགས་རྗེའི་སྨོན་ལམ་བཏབ། སྲིད་པ་
ཡབ་ཡུམ་སྤྲུལ་པ་ལ། གང་རྗེ་སྲིད་རྗེ་འབྲང་དཀར་དང༌། བསྐོས་པ་སྐོས་རྗེ་དྲང་
དཀར་དང་། མ་ཧཱ་པཱུ་རྗེ་རིང་དཀར་གསུམ། འགྲོ་བ་འདུལ་བའི་གཤེན་གསུམ་གྱིས།
ཕྱི་སྣོད་ནང་བཅུད་འབྲེལ་བ་ལ། བསྐོ་བའི་སྨོན་ལམ་སོ་སོར་བཏབ། ཕྱི་སྣོད་སྟོང་
གསུམ་འཇིག་རྟེན་ལས། ཆགས་གནས་འཇིག་སྟོང་བཞི་རུ་ཕྱེ། ནང་བཅུད་འགྲེང་
དུད་འཕར་གསུམ་ལས། དགེ་སྡིག་ལས་ཀྱི་བྱེ་བྲག་ཕྱེས། མཐོ་རིས་ངན་སོང་ལམ་
གནས་བསྟན། གྲུ་བཞི་བར་ཐག་འབོད་སྐད་ལ། བསྐལ་པའི་མིང་ཚིག་ཡི་གེར་
བཏབ། ཕྲ་རབ་རྡུལ་གྱི་དངོས་པོ་ལ། སྣང་ཡོར་གཟུགས་ཀྱི་བརྟེན་ས་བཙུགས། ཉི་
ཟླ་གཟའ་སྐར་འཆོལ་བུ་ལ། ལོ་ཟླ་ཞག་གིས་ཚོད་དུ་བཟུང་། ཡོད་ཁམས་སྣང་བའི་
སྲིད་པ་ལ། བདེ་འགྲོ་ལྷ་ཡི་ཚེ་ཚད་བརྩིས། མེད་ཁམས་སྟོང་པའི་སྲིད་པ་ལ། ངན་
སོང་དམྱལ་བའི་ཚེ་ཚད་བརྩིས། སྣོད་བཅུད་ཕྱི་ནང་སྲིད་པ་ལ། སྐྱེ་འགག་སྲིད་པ་རྒྱུ་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མཐུན་བསྐལ། རྟག་ཆད་རང་བཞིན་ངོ་བོ་བསྐལ། ཡོད་མེད་ཡེ་ནས་ངང་གི་བསྐལ།
སྣང་སྟོང་དངོས་པོ་མཚན་མ་བསྐལ། ཐོག་མཐའ་སྔ་ཕྱི་དུས་ཀྱི་བསྐལ། མཐོ་རིས་
ངན་སོང་གནས་ཀྱི་བསྐལ། མ་རིག་འཐོམས་པོ་ལས་ཀྱི་བསྐལ། རྒྱུ་རྐྱེན་འགལ་མཐུན་
རིགས་ཀྱི་བསྐལ། གྲུབ་མཐའ་སོ་སོར་རང་གི་བསྐལ། བདེ་སྡུག་བྱུང་ཚོར་ལས་ཀྱི་
བསྐལ། རྨང་གཞི་སྲིད་པར་ཐུག་གི་བསྐལ། ཚེ་ཚད་ལས་དབང་དུས་ཀྱི་བསྐལ། དགེ་
སྡིག་རྒྱུ་འབྲས་བདེན་པ་བསྐལ། ཆགས་གནས་འཇིག་སྟོང་སྒྱུ་མའི་བསྐལ། དེ་ལྟར་སོ་
སོར་བསྐལ་པ་ལ། ཕྱི་སྣོད་ནང་བཅུད་ཟུང་དུ་འབྲེལ། མ་རིག་འཁོར་བའི་སེམས་
ཅན་རྣམས། རང་བཞིན་ངང་གི་འཐོམས་པ་ལ། དགེ་སྡིག་ལས་དབང་རྒྱུ་འབྲས་ཤེས།
ཐར་འཁོར་བདེ་སྡུག་ཕན་གནོད་ཤེས། ང་བདག་གཞན་ཁྱོད་དབྱེ་བ་ཤེས། ཁྲེལ་དང་
ངོ་ཚ་བག་ཡོད་ཤེས། བྲོད་དང་གཡང་ཟ་སྐྱི་འཇིགས་ཤེས། ལྷ་བདུད་དཀར་ནག་
བསྟན་འཛིན་ཤེས། བདེ་སྡུག་བཟང་ངན་ལས་སྤྱོད་ཤེས། དེ་ཕྱིར་བསྟན་པ་ཆགས་པ་
དང་། ཐུགས་རྗེ་ཞིང་སའི་གནས་སུ་གྱུར། དེ་ལྟར་སོ་སོར་བསྐལ་པའོ། །དེ་ལ་གྲངས་
སུ་བཟུང་ནས་སུ། ཆགས་གནས་འཇིག་དང་སྟོང་པ་ནི། ལོ་ཟླ་ཞག་ལ་ཚད་འཛིན་ཏེ།
ཉི་ཟླ་རི་རབ་ལོགས་ལ་འཁོར། དེ་ལ་ཞག་ཏུ་བརྩིས་པ་སྟེ། ལོགས་གཉིས་ཉིན་ལ་
ལོགས་གཉིས་མཚན། ཉིན་མཚན་གཅིག་ཏུ་དྲིལ་བའི་ཞག །དེ་འདྲ་སུམ་ཅུ་ཟླ་བ་
གཅིག །ཟླ་བ་བཅུ་གཉིས་ལོ་སྐོར་གཅིག །ལོ་སྐོར་བཅུ་གཉིས་ལོ་རྒན་གཅིག །ལོ་རྒན་
དྲུག་ཅུ་ལས་བསྐལ་གཅིག །ལས་བསྐལ་དྲུག་ཅུ་དུས་བསྐལ་གཅིག །དུས་བསྐལ་དྲུག་
ཅུ་ཚེ་བསྐལ་གཅིག །ཚེ་བསྐལ་དྲུག་ཅུ་བསྐལ་ཕྲན་གཅིག །བསྐལ་ཕྲན་བརྒྱད་ཅུ་
བར་བསྐལ་གཅིག །བར་བསྐལ་བརྒྱད་ཅུ་བསྐལ་ཆེན་གཅིག །བསྐལ་ཆེན་བརྒྱད་ཅུ་
གྲངས་འཛིན་གཅིག །གྲངས་འཛིན་བརྒྱ་དེ་སྨོན་བསྐལ་གཅིག །སྨོན་བསྐལ་བརྒྱ་དེ་
ལེགས་བཀྲམ་གཅིག །ལེགས་བཀྲམ་བརྒྱ་དེ་གྲངས་མེད་གཅིག །གྲངས་མེད་བརྒྱ་དེ་
140



མདོ་སྡེ།
འགྲོ་འདུལ་སྲས་སྤྲུལ་མདོ།
གཞལ་མེད་གཅིག །གཞལ་མེད་བརྒྱ་དེ་ཚད་མེད་གཅིག །ཚད་མེད་བརྒྱ་དེ་དཔག་
མེད་གཅིག །དཔག་མེད་སྟོང་དེ་ཐོག་མེད་གཅིག །དེ་ནས་ཐོག་དང་ཐ་མ་མེད།
དང་པོ་སངས་རྒྱས་རྒྱུ་མེད་པས། ཐོག་མཐའ་བྱ་བ་གདོད་མ་གྲུབ། གྲངས་དང་
དཔག་ཚད་གཞལ་མི་དཔོག །གྲངས་དང་བརྩིས་ཀྱིས་འཛིན་ཚུལ་དང་། ཚད་དང་
དཔག་ལ་གཞལ་ཚུལ་ལོ། །དེ་ལྟར་ཆགས་གནས་འཇིག་སྟོང་ནི། བསྐལ་པ་ཡ་ཐོག་
རིང་པོ་ནས། མ་ཐོག་ཐ་མ་ཐུང་ངུན་ཏེ། ཡ་ཐོག་དཔག་མེད་མ་ཐོག་གཅིག །བར་དུ་
བསྐལ་ཁུགས་བཅོ་བརྒྱད་དེ། སངས་རྒྱས་སྟོང་དང་རྩ་གཉིས་རེ། གྲངས་འཛིན་རེ་ལ་
བསྟན་པ་རྫོགས། ཕྱི་སྣོད་འཇིག་རྟེན་ཆགས་པ་ནི། ཉིས་བཅུ་ཡུན་དུ་ཆགས་པ་དང་།
ཉིས་བཅུ་ཡུན་དུ་གནས་པ་དང༌། ཉིས་བཅུ་ཡུན་དུ་འཇིག་པ་དང་། ཉིས་བཅུ་ཡུན་
དུ་སྟོངས་པ་སྟེ། དེ་ལྟར་བསྐལ་ཆེན་བརྒྱད་ཅུ་ལ། འབྱུང་རྫོགས་བསྐལ་པ་ཞེས་ཀྱང་
བྱ། དེ་ལྟར་འབྱུང་རྫོགས་རྣམ་གསུམ་གྱིས། འཁོར་བ་གདོད་ནས་དག་པར་བྱེད། དེ་
ཡང་ཆགས་གནས་འཇིག་སྟོངས་ལ། ཆགས་པ་རྫོགས་ལྡན་བསྐལ་པ་ཞེས། ཕྲ་རབ་
རྡུལ་ལ་རྡུལ་ཕྲན་བརྩིས། དེ་ལ་བདུན་འགྱུར་རིམ་གྱི་འཕེལ། ནམ་མཁའི་ཀློང་དུ་
འབྱུང་བ་བཞི། གཅིག་ལས་གཅིག་བསྐྱེད་ཤུགས་ཀྱིས་སྨིན། མཐུན་གྲོགས་བསྐལ་པ་
ཉི་ཤུར་ཆགས། དེ་ནས་གནས་པ་མཉམ་ལྡན་ཞེས། སྣོད་བཅུད་དར་རྒྱས་འཕེལ་བ་
དང་། ལྷ་གཤེན་སྲིད་པ་རྣམ་གསུམ་དང་། ཡབ་ཡུམ་བྲམ་ཟེའི་མཚན་མཁན་བཅས།
གདུང་ཚོབ་འགྲོ་བའི་དོན་མཛད་གཤེན། བདེར་གཤེགས་སྟོང་རེའི་འགྲོ་དོན་མཛད།
བསྐལ་པ་ཉི་ཤུ་གནས་པའོ། །དེ་ནས་འཇིག་པ་བརྩོད་ལྡན་ཏེ། ཕྱི་སྣོད་མེ་ཆུ་རླུང་
གིས་འཇིག །ནང་བཅུད་ནད་མུག་མཚོན་གྱིས་སྟོང་། དེ་ཡང་འཇིག་བྱེད་སྡུད་བྱེད་
གཉིས། ཐོག་མར་སྡུད་བྱེད་བསྐལ་པ་གསུམ། ནད་མུག་མཚོན་གྱི་བསྐལ་པའོ། །དེ་
ཡང་རྣམ་པ་གསུམ་གསུམ་སྟེ། དང་པོ་ནད་ཀྱི་བསྐལ་པ་ལ། ཕྲ་མོའི་ནད་དང་སྤྱི་
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཁྱབ་ཡམས། སྡུད་བྱེད་ཆེན་པོ་ཟས་ཀྱི་དུག །མུ་གེའི་རྣམ་པ་གསུམ་དུ་སྟེ། ཆ་ཕྲའི་མུ་
གེ་དུས་ཀྱི་མུག །དམར་ནག་མུ་གེ་ཐམས་ཅད་སྡུད། མཚན་གྱི་རྣམ་པ་གསུམ་ཡིན་ཏེ།
ཕྲ་མོའི་མཚོན་དང་དུས་ཀྱི་མཚོན། བསྐལ་པའི་མཚོན་གྱིས་ཐམས་ཅད་དམྱལ། ནང་
བཅུད་སེམས་ཅན་སྡུད་ཚུལ་ལོ། །ཕྱི་སྣོད་འཇིག་རྟེན་འཇིག་ཚུལ་ནི། དེ་ཡང་རྣམ་པ་
གསུམ་ཡིན་ཏེ། མེ་ཆུ་རླུང་གསུམ་བསྐལ་པའི་མཚོན། ཐོག་མར་མེ་ཡི་བསྐལ་པ་ལ།
གསེར་གྱི་ཉི་བདུན་མེ་རུ་འབར། སྣོད་བཅུད་འཇིག་རྟེན་རྨ་མདངས་འོད། ཕྱི་ནང་
བསྲེགས་ཤིང་གདོས་བཅས་བསྐྱོད། གཡོ་བྱེད་རླུང་གི་དམར་ལྗང་སྔོ། འུར་ཆེན་
རླབས་ཆེན་སྒྲ་བོ་ཆེ། གདུག་རྩུབ་སྟོབས་ལྡན་ཤུགས་ཆེན་དགུ། མི་བཟད་རིམ་པས་
དབྱིངས་སུ་བསྐྱོད། འཇིག་རྟེན་ཐལ་བ་རླུང་གིས་གཏོར། ཤེལ་གྱི་ཟླ་བདུན་ཆུ་རླབས་
འཁྱིལ། སྣོད་བཅུད་ཞིང་ཁམས་སྐྱི་མདངས་ཀློང་། གནས་ཤུལ་ཕྱི་སྡུད་བཀྲུས་ཏེ་
འཇིག །ཕྱི་སྣོད་ནང་བཅུད་འཇིག་པ་སྟེ། བསྐལ་པའི་ཉི་ཤུ་འཇིག་པའོ། །སྟོངས་པ་
དབང་ལྡན་བསྐལ་པ་ལ། ཕྱི་ནང་སྣོད་བཅུད་སྟོངས་ནས་སུ། རྫོགས་ལྡན་བསྐལ་པ་
མ་ཤར་བར། སྣོད་བཅུད་སྟོང་པ་ཉི་ཤུར་གནས། དེ་ལྟར་བརྒྱད་ཅུ་ཐམ་པ་ལ།
གྲངས་འཛིན་བསྐལ་པ་ཞེས་ཀྱང་བྱ། དེ་ལྟར་ཆགས་གནས་འཇིག་སྟོངས་དང༌།
བསྐལ་པ་རིམ་གྱི་འབྱུང་བ་སྟེ། དཔག་མེད་བཅུ་པ་ཡན་ཆད་ལ། བོན་ཉིད་དབྱིངས་
ལ་ཟད་མེད་པ། བོན་ཅན་མཚན་མ་དེ་བཞིན་ཏེ། བསྐལ་པའི་གྲངས་ཀྱང་བགྲང་མི་
ལང༌། དེ་བཞིན་སེམས་ཅན་མཐའ་མེད་པ། འདྲེན་པའི་སྟོན་པ་གྲངས་མེད་དེ།
བསམ་གྱིས་མི་ཁྱབ་བརྗོད་ལས་འདས། འོན་ཀྱང་ཚད་འཛིན་བསྐལ་པ་ལ། ཡ་ཐོག་
ཚེ་ལོ་དཔག་མེད་ནས། མ་ཐོག་ཐུང་ངུན་ཡན་ཆད་ལ། སངས་རྒྱས་ཁྲི་དང་བདུན་
སྟོང་བྱོན། འདི་ནས་འདས་པ་ཡན་ཆད་དང་། འདས་པ་ཀུན་གྱི་སྔོན་རོལ་དུ།
བསྐལ་པའི་མིང་ཡང་བསམ་ལས་འདས། འཇིག་རྟེན་ཁམས་ཀྱང་བསམ་ལས་འདས།
142



མདོ་སྡེ།
འགྲོ་འདུལ་སྲས་སྤྲུལ་མདོ། །
སེམས་ཅན་ལས་ཀྱང་བསམ་ལས་འདས། འདྲེན་པའི་སྟོན་པ་བསམ་ལས་འདས།
བསམ་གྱིས་མི་ཁྱབ་བརྗོད་མི་ལང་། དེས་ན་ཚད་ཀྱིས་བཟུང་བ་ལ། ཚེ་ལོ་དཔག་
མེད་ཐུབ་པའི་དུས། དཔག་མེད་ཡོངས་ཁྱབ་བསྐལ་པ་ལ། རང་འབྱུང་ཁྱབ་གདལ་
ཀློང་ཡངས་ཏེ། མི་གནས་མྱ་ངན་འདས་པ་དང་། དཔག་མེད་སངས་རྒྱས་སྟོང་གིས་
འདུལ། དེ་ནས་བསྐལ་པ་རིམ་གྱི་སྟེ། ཚད་མེད་རྣམ་སྣང་བསྐལ་པ་ལ། རང་འབྱུང་
འཁོར་བ་ཀུན་འདྲེན་ཏེ། འབུམ་ཁྲི་གློག་གི་ལྕེ་ཅན་དང་། འགྲོ་འདུལ་སངས་རྒྱས་
སྟོང་གིས་འདུལ། གཞལ་མེད་འོད་ཀྱི་བསྐལ་པ་ལ། རང་འབྱུང་ཏིང་འཛིན་རྒྱལ་པོ་
སྟེ། ཀུན་མཁྱེན་ཤེལ་ལེ་འོད་དཀར་དང་། ཏིང་འཛིན་སངས་རྒྱས་སྟོང་གིས་འདུལ།
གྲངས་མེད་མི་གནས་བསྐལ་པ་ལ། རང་འབྱུང་མཐའ་ཡས་རྒྱལ་པོ་སྟེ། འགྱུར་མེད་
གཙུག་གཤེན་རྒྱལ་པོ་དང༌། དོག་མེད་སངས་རྒྱས་སྟོང་གིས་འདུས། གྲངས་མེད་
ལེགས་བཀྲམ་བསྐལ་པ་ལ། རང་འབྱུང་དྲི་མེད་ཨུད་འབར་ཏེ། ཚད་མེད་བྱང་ཆུབ་
རྒྱལ་པོ་དང་། དྲི་མེད་སངས་རྒྱས་སྟོང་གིས་འདུལ། གྲངས་མེད་སྨོན་པའི་བསྐལ་པ་
ལ། རང་འབྱུང་ཐོགས་མེད་རྒྱལ་པོ་སྟེ། ལེགས་པ་ཐུགས་རྗེ་ཀུན་སྙོམས་དང༌།
དབང་ལྡན་སངས་རྒྱས་སྟོང་གིས་འདུལ། དེ་འོག་གྲངས་འཛིན་བསྐལ་པ་སྟེ། མུ་རྒྱུང་
བསྐལ་པ་བཟང་པོ་ལ། རང་འབྱུང་ཐུགས་རྗེ་ཆེན་པོ་སྟེ། རྣམ་འདྲེན་ཡེ་ཤེས་སྒྲོན་མ་
དང་། བསྐལ་བཟང་སངས་རྒྱས་སྟོང་གིས་འདུལ། དེ་ལ་སངས་རྒྱས་རབ་བདུན་ཞེས།
དེ་འོག་བསྐལ་པ་ཆེན་པོ་བཅུར། སངས་རྒྱས་ཁྲི་ཡི་སྟོན་པ་འབྱུང་། དེ་འོག་མ་འོངས་
བསྐལ་པ་ལ། བསྐལ་པའི་མིང་དང་སེམས་ཅན་ལས། འདྲེན་པའི་སྟོན་པ་བསམ་མི་
ཁྱབ། ད་ལྟའི་སྟོན་པ་རབ་དགུ་ལ། ཚེ་ལོ་འབུམ་པ་ཐུབ་པའི་དུས། རང་འབྱུང་
ཐུགས་རྗེ་ཆེན་པོ་སྟེ། རྣམ་འདྲེན་ཡེ་ཤེས་སྒྲོན་མས་འདུལ། ཚེ་ལོ་བརྒྱད་ཁྲི་ཐུབ་པའི་
དུས། རང་འབྱུང་མ་རིག་མུན་སེལ་ཏེ། འཁོར་བ་ཀུན་འདྲེན་དབང་གིས་འདུལ། ཚེ་
143



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལོ་དྲུག་ཁྲི་ཐུབ་པའི་དུས། རང་འབྱུང་ཉོན་མོངས་དུག་བསྲེག་སྟེ། ཀུན་མཁྱེན་ཡེ་ཤེས་
རྒྱལ་པོས་འདུལ། ཚེ་ལོ་བཞི་ཁྲི་ཐུབ་པའི་དུས། རང་འབྱུང་ལེགས་པའི་བློ་གྲོས་ཏེ།
ཚད་མེད་ཐུགས་རྗེ་ཅན་གྱིས་འདུལ། ཚེ་ལོ་ཉིས་ཁྲི་ཐུབ་པའི་དུས། རང་འབྱུང་ཐམས་
ཅད་མཁྱེན་གཟིགས་ཏེ། བྱམས་པ་དོན་ལྡན་དག་གིས་འདུལ། ཚེ་ལོ་ཁྲི་པ་ཐུབ་པའི་
དུས། རང་འབྱུང་ཁྲི་རྒྱལ་ཁུགས་པ་ཏེ། ཀུན་ཤེས་ཐང་པོ་དག་གིས་འདུལ། ཚེ་ལོ་
སྟོང་པ་ཐུབ་པའི་དུས། རང་འབྱུང་ས་སྟོང་དཔལ་འབྱོར་ཏེ། གཏོ་རྒྱལ་ཡེ་མཁྱེན་
དག་གིས་འདུལ། ད་ལྟ་ཚེ་ལོ་བརྒྱ་པའི་དུས། རང་འབྱུང་རྣམ་པར་རྒྱལ་བ་སྟེ།
གཤེན་རབ་མི་བོ་དག་གིས་འདུལ། མ་འོངས་ཚེ་ལོ་བཅུ་ཡི་དུས། རང་འབྱུང་ཐང་མ་
མེ་སྒྲོན་ཏེ། འཆི་མེད་བྱམས་ལྡན་མགོན་པོས་འདུལ། ད་ལྟའི་སྟོན་པ་རབ་དགུ་ཏེ།
འབུམ་ནས་བཅུ་ཡི་བར་དུའོ། །བཅུ་ནས་ཡར་འཕེལ་བརྒྱ་དང་སྟོང་། དེ་ནས་འབུམ་
པའི་བར་དུའོ། །དེ་བཞིན་སྟོན་པ་རེ་རེ་ཡིས། བསྟན་པ་རྫོགས་དང་གནས་པའི་བར།
བསྐལ་པ་ཕྲ་མོ་རེ་རེ་ཡི། མཐོ་བཅད་ཟུར་བསྙལ་ཙམ་རེ་འཇིག །གནས་སྐབས་
འཐོར་བུའི་བསྐལ་པ་ནི། སྟོན་པ་རེ་རེའི་བསྟན་པ་ལ། སྐུ་གསུང་ཐུགས་དང་ཡོན་
ཏན་དང་། འཕྲིན་ལས་དག་གིས་འདུལ་བ་སྟེ། སྐུ་གསུང་ཐུགས་ཀྱི་གདུལ་བྱ་གསུམ།
ཡོན་ཏན་ཕྲིན་ལས་ཞོར་ལས་འབྱུང་། དེ་ལ་སྐུ་ཡིས་འདུལ་བའི་དུས། བསྐལ་པ་
བཟང་པོའི་དུས་ཡིན་པས། མཛད་པ་བཅུ་གཉིས་མ་རྫོགས་པར། སྐབས་སུ་འགྲོ་
འདུལ་བསྟན་སྤེལ་ལ། ས་གཡོས་རི་འདར་རྒྱ་མཚོ་འཆོལ། སྒྲ་འོད་ཟེར་གསུམ་མེ་
ཏོག་ཆར། དག་པས་ཆོ་འཕྲུལ་མ་གཏོགས་པ། མཚན་རྟགས་ངན་པ་འབྱུང་མི་འགྱུར།
གསུང་དང་ཐུགས་ཀྱི་བསྟན་པ་ལ། སེམས་ཅན་བསོད་ནམས་མར་འགྲིབ་དང༌། མི་
རྟག་སྒྱུ་མའི་དཔེར་བསྟན་ཕྱིར། དུས་ཀྱི་བསྐལ་པ་སྙིགས་མར་འགྱུར། དེ་ཡང་བསྐལ་
པའི་མིང་ལས་སུ། སྐུ་ལ་མཉམ་ལྡན་བསྐལ་པ་སྟེ། གསུང་ལ་རྩོད་ལྡན་ཐུགས་དག་
144



མདོ་སྡེ།
འགྲོ་འདུལ་སྲས་སྤྲུལ་མདོ།
༢
ལྡན། རྩོད་ལྡན་ཤར་བ་ཕྱིན་ཆད་ན། ལོ་རྒན་དྲུག་ཅུ་དྲུག་ཅུའི་བར། ས་གཡོས་རི་
བརྙིལ་རྒྱ་མཚོ་འཆོལ། སྒྲ་དང་འུར་ཐུག་ཡོམ་ཡོམ་མེར། རབ་ཏུ་ལྡེག་ཅིང་འགུལ་
དང་བསྐྱོད། ཉིན་སྲིབས་དྲོ་གྲང་ལོག་པ་དང་། ཚལ་ལ་སྤང་དུ་འགྱུར་བ་དང༌། སྤང་
ལ་ཚལ་དུ་རྒྱས་པ་དང༌། ལུ་མ་མ་དྲོས་རྡོལ་བ་དང་༌། ནམ་ཟླ་དུས་བཞི་འགྱུར་བ་
དང་། སྣོད་ལ་གཡོ་བསྐྱོད་ཕྲ་མོ་འབྱུང་། ལོ་སྐོར་བཅུ་གཉིས་བཅུ་གཉིས་མཚམས།
དུས་ཀྱི་འཁྲུག་པ་ལྡང་བ་དང་། མཚོན་གྱི་བསྐལ་པ་ལྡང་བ་དང་། ནད་ཀྱི་རླངས་པ་
ཕྱུར་བ་དང་། རྒྱལ་ཁམས་ཆ་འབྲི་མུ་གེ་དང་། བཅུད་ལ་དར་གུད་ཆ་ཙམ་འབྱུང་།
སངས་རྒྱས་བསྟན་པ་རྗེས་བཞག་ཀྱང་། སྤྱིར་ནི་མཁའ་ལས་ཉི་ཤར་བཞིན། ཕྱོགས་
བཅུར་ཀུན་ན་ཡོངས་ཁྱབ་ནས། བསྒྲིབས་ཀྱང་ནུབ་པར་མི་འགྱུར་ཏེ། གནས་སྐབས་
མུན་དང་སྣང་བཞིན་དུ། གསལ་དང་མི་གསལ་ཆ་ཙམ་བྱུང༌། དེ་ཡང་མུན་སྣང་
བསྐལ་པ་སྟེ། བསྐལ་ཆེན་དག་ལ་ཅི་ཤར་ཏེ། བསྐལ་ཕྲན་དག་ཀྱང་དེ་ཡི་མཚོན། དེ་
ཕྱིར་འཕེལ་འགྲིབ་དར་རྒུད་དང་། བཟང་ངན་ལེགས་ཉེས་སྐྱོན་ཡོན་རྣམས། སེམས་
ཅན་ཐར་པར་དྲང་བ་དང་། འགྲོ་དྲུག་བདེ་གནས་བཙལ་བ་དང་། ཐུགས་རྗེའི་ཞིང་
ས་བསྐྱེད་པའི་ཕྱིར། བོན་ཉིད་ངང་ལ་རང་འབྱུང་རྩལ། སེམས་ཉིད་ངང་ལས་སེམས་
འབྱུང་རོལ། བདེར་གཤེགས་ཐུགས་རྗེའི་སྟོབས་ལས་གྲུབ། དོན་དུ་བྱང་ཆུབ་སེམས་
ཉིད་ནི། བོན་ཉིད་སྙིང་པོ་འདུས་མ་བྱས། འབྱུང་དང་སྲིད་པའི་རྒྱུ་མ་གྲུབ། བསྐལ་
དང་བསྐོས་པའི་རྐྱེན་མ་བསླད། སྣོད་དང་བཅུད་ཀྱི་མིང་མ་ཐོག །སྐྱེ་འགག་མེད་
པའི་ངང་ཉིད་ལ། བསྐལ་སྲིད་ལས་ཀྱི་བྱེ་བྲག་དང་། མཐོ་རིས་ངན་སོང་ལམ་གནས་
དང་། གྲོལ་འཁྲུལ་གདག་བྱ་ཡོད་མེད་རྣམས། བོན་ཉིད་ཀློང་དུ་ངང་ལ་མཉམ།
ལུང་འདྲེན་གསལ་བ་རིགས་ཀྱི་བུ། མ་བརྗེད་ཐུགས་ཀྱི་དཀྱིལ་དུ་ཞོག །མི་བསྙེལ་
འགྲོ་ལ་སྨིན་པར་མཛོད། ཅེས་གསུངས་ནས། ཕྱི་བསྐལ་སྲིད་ཆགས་གནས་འཇིག་
145



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྟོང་གི་སྣོད་བཅུད་དང་། ནང་འཁོར་འདས་གྲོལ་འཁྲུལ་ཀུན་གཞིའི་སྣོད་བཅུད་
དང་། གསང་བ་སྐྱོན་ཡོན་ཁམས་དང་ཕུང་པོའི་སྣོད་བཅུད་དང་། ཡང་གསང་བོན་
དང་བོན་ཅན་བོན་ཉིད་ཀྱི་སྣོད་བཅུད་དང་། མངོན་པ་སྡེ་བཞི་རུ་དབྱེ་ནས་བཤད་
པར་མཛད་དོ། །དེ་ལ་སྤྱི་རུ་རྒྱུག་པ་ཚད་གསུམ་ཟུང་འབྲེལ་གྱི་བོན་ལ་སྡེ་བདུན་དུ་
གསུངས་ཏེ། དེ་ཡང་དྲི་བ་རྟགས་གསལ་སྒྲོན་མའི་སྡེ་དང༌། རྩོད་པ་རྫུ་འཕྲུལ་དྲ་བའི་
སྡེ་དང༌། སྤང་བ་རྒོལ་བ་ཚར་གཅོད་ཀྱི་སྡེ་དང་། བླངས་པ་ཀུན་འབྱུང་ཡངས་པའི་
སྡེ་དང་། འགལ་བ་མི་མཐུན་སྤངས་པའི་སྡེ་དང་། མཐུན་པར་རང་ལུགས་བཞག་
པའི་སྡེ་དང་། མཐར་ཕྱིན་བོན་ཉིད་གདར་ཆོད་ཀྱི་སྡེ་དང་བདུན་ཏེ། མངོན་པར་སྡེ་
བཞི་བདེན་གཉིས་དོར་མཉམ་གྱི་བོན་དང་། ཚད་མ་སྡེ་བདུན་ཚད་གསུམ་ཟུང་
འབྲེལ་གྱི་བོན་དུ་གཏན་ལ་ཕབ་སྟེ། རྒྱལ་སྲས་ལུང་འདྲེན་གསལ་བ་ལ་གཉེར་དུ་
གཏད་པས། རྒྱལ་བུ་ལ་སོགས་འཁོར་རྣམས་ཀྱང་། ཤེས་རབ་ཚད་དུ་སླེབས་ནས།
མངོན་པར་སྡེ་བཞི་ཚད་མ་སྡེ་བདུན་གྱི་དོན་གཏན་ལ་ཕབ་སྟེ། གྲོང་ཁྱེར་རྫུ་འཕྲུལ་
དགའ་བ་ཅན་གྱི་དབུས་སུ་བདེན་གཉིས་དོར་མཉམ་ཚད་གསུམ་ཟུང་འབྲེལ་གྱི་བོན་
སྟོན་ཅིང་། བོན་གྱི་འཁོར་ལོ་རབ་ཏུ་བསྐོར་རོ། །
༧ ཡང་དེའི་ཚེ་དེའི་དུས་ན། རིགས་དང་ལྡན་པའི་དཔོ་བཟའ་ཐང་མོའི་སྐུ་ལས་
སྲས་གཅིག་བལྟམས་དུ་འདོག་སྟེ། དེ་ལ་ཡང་སྟེང་གི་ལྷ་དང་། འོག་གི་ཀླུ་དང་།
བར་གྱི་མི་རྣམས་ཀུན་ཚོགས་ནས། རྒྱལ་པོའི་ཁབ་གྲོང་ཁྱེར་ཆེན་པོ་རྫུ་འཕྲུལ་དགའ་
བ་ཅན་གྱི་དཀྱིལ། གསས་ཁང་ཁོང་མ་ནེའུ་ཆུང་གི་སྒོ་དྲུང་དུ་ཚོགས་ཏེ། ཡོས་ལོ་
དབྱར་ཟླ་ར་བའི་དགུང་ཚེས་བཅོ་ལྔ་ལ། སྐུ་ལས་སྲས་གཅིག་བལྟམས་ཏེ། བལྟམས་
པ་དེ་ལ་ཡང་གོང་དུ་གཅེན་པོ་སྐུ་འཁྲུངས་པ་བཞིན་དུ། ཤིན་ཏུ་ལྟས་བཟང་ལ་ངོ་
མཚར་དུ་ཆེ་ཞིང་། སྐུ་བདེ་བ་དང་བཅས་ནས་བྱོན་ནོ། །དེ་ཡང་སྤྲུལ་པའི་སྐུ་ལ་གསོ་
146



མདོ་སྡེ།
འགྲོ་འདུལ་སྲས་སྤྲུལ་མདོ།
༼ཇ༽
བསྐྱེད་མི་འཚལ་ཀྱང་། འགྲོ་དྲུག་རང་མཐུན་གྱི་ཆ་ལུགས་སུ་འཁྲུངས་པ་དང་། ཕྱི་
རབས་ཀྱི་འགྲོ་བ་རྣམས་ལ་དཔེར་བསྟན་པའི་ཕྱིར་དུ། རྗེའུ་རིགས་ཀྱི་བུ་མོ་བློ་ལྡན་
མས། དར་དཀར་གྱི་ལྕིབས་ཀྱིས་ནི་བླངས། ཀླུ་འཇོག་པོས་ཨུ་དུམ་ཝ་རའི་མེ་ཏོག་གི་
ལྟེ་བ་ནི་བྱས། ཀླུ་དགའ་བོ་དགའ་ལྡན་གྱིས་ཟ་འོག་གི་ཚང་བུར་ནི་བཅུག །མིའི་རྒྱལ་
པོ་འཁོར་ལོ་དབང་སྒྱུར་གྱིས་སྨོན་ལམ་གྱི་ཉག་ཐག་གི་ཚང་ཐག་ནི་བྱས། ལྷ་ཚངས་
པ་དང་བརྒྱ་བྱིན་གྱིས་སྐུ་ཁྲུས་ནི་གསོལ། གཤེན་འདོད་པ་དགུ་འགྱུར་གྱིས་དབང་
རྒྱ་ནི་བཏགས། ཕ་སྲིད་སྐོས་གསུམ་གྱི་རྒྱལ་པོས་བཀྲ་ཤིས་དང་སྨོན་ལམ་ནི་བཏབ་
ནས། རྗེའུ་རིགས་ཀྱི་བུ་མོ་བློ་ལྡན་མ་དང་། བྲམ་ཟེའི་བུ་མོ་གཙང་མཛེས་མ་གཉིས་
ཀྱིས་སྐུའི་མ་མ་དང་། གསོལ་གྱི་དངས་འདྲེན་དུ་བྱས་ནས། ཟླ་དགུ་ངོ་བཅུའི་བར་དུ།
བྱིས་པའི་ཚུལ་དུ་ཞབས་ནས་འདེགས་སོ། །གཞན་ཡང་ལྷ་བོན་ཐོད་དཀར་དང་། ཕྲ་
བོན་ཐེའུ་ལེགས་དང་། བསྐོས་བོན་གཙུག་སྲས་དང་། སྲིད་བོན་མུ་ཆོ་དང་། གླུད་
བོན་གྱེར་མཁས་དང༌། སྲི་བོན་མུ་འཕན་དང་། ཚེ་བོན་ཕྲུ་རྒྱལ་དང་། དབལ་བོན་
ང་ཚ་སྐྱོལ་པོ་དང་། མོ་བ་ཀུན་ཤེས་ཐང་པོ་དང་། དེ་རྣམས་ཀྱིས་སྐུའི་རིམ་གྲོ་ཆེར་
བྱེད་དོ། །
དེ་ནས་དེའི་ཚེ་དེའི་དུས་ན། རྒྱལ་བུ་དེ་དགུང་ཟླ་བཅུ་གསུམ་ལོན་ནས། སྟོན་
པས་བྲམ་ཟེའི་བུ་འགྱུར་བ་བློ་གསལ་ལ། བཀའ་སྩལ་ནས། བྲམ་ཟེའི་བུ་འགྱུར་བ་
བློ་གསལ། ཁྱོད་ནི་ཤིན་ཏུ་རིག་པ་དང་ལྡན་ཞིང་། སངས་རྒྱས་དང་སེམས་དཔའི་
མཚན་བརྟགས་མཁས་པ་ཡིན་པས། རྒྱལ་བུའི་མཚན་བརྟག་དགོས་གསུངས་ནས།
ཕོ་བྲང་ཁོང་མ་ནེའུ་ཆུང་གི་ནང་། རིན་པོ་ཆེའི་རྒྱལ་ས་ཡང་ཐོག་ཏུ། ལྷ་ཀླུ་མི་གསུམ་
གྱི་སློབ་མ་དང་། ཕྱྭ་སྲིད་བསྐོས་གསུམ་གྱི་རྗེ་བོ་རྣམས། སྟོན་པའི་དྲུང་དུ་ཚོགས་ནས།
རྒྱལ་བུའི་མཚན་བརྟགས་ཏེ། དེ་ཡང་བྲམ་ཟེའི་བུ་འགྱུར་བ་བློ་གསལ་གྱིས། གཞི་
147



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལིང་ཕྱིང་དཀར་པོ་ནི་བཏིངས། སྔོན་མོ་ནས་ཀྱི་གཡུང་དྲུང་ནི་བྲིས། ཟ་འོག་བེར་
ཁྱིམ་ན་ནམ་གྱི་གདན་ལ། རྒྱལ་བུ་དེ་བཞུགས་སུ་གསོལ་ནས། ལྷ་མདའ་སྒྲོ་དཀར་གྱི་
མགུལ་དུ་གསལ་བའི་སྒྲོན་མ་བཏགས་ནས། རྒྱལ་བུ་ལ་དཔྱད་བཏང་སྟེ། སྟོན་པ་ལ་
གསོལ་པ། སྟོན་པ་ལགས། དེ་རིང་གནམ་ལ་ཉི་མའི་ཀླུང་བཟང་། ས་ལ་དུས་ཚོད་
བག་དྲོ་། གཟའ་སྐར་ཐམས་ཅད་མཐུན་ཤིས། དུས་བཞི་རྒྱལ་མོ་ཆ་སྙོམས་ཤིང་། ལྷ་
མི་རྣམས་ཀྱང་བདེ་མལ་མལ་དང་། དོག་ཅམ་ཅམ་གནས་པའི་དུས་འདིར། རྒྱལ་
བུའི་མཚན་བརྟག་པར་བྱ་སྟེ།
དེ་ཡང་འདི་ལྟར་དུ་སྙན་དུ་གསོལ་ཏེ། སྟོན་པ་ལགས། རྒྱལ་བུ་འདིའི་དབུ་ནི་
གསེར་གྱི་བུམ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་དབུ་སྐྲ་ནི་ལྕང་
ལོ་གཡས་སུ་འཁྱིལ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ཞལ་རས་
ནི་ཟླ་བ་ཉ་གང་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་སྤྱན་ནི་ཟླུམ་ལ་
བཀྲག་མདངས་ཆགས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་རྫི་
སྨིན་ནི་ཁྲ་གཤོག་ཁྱུང་གཤོག་གདེངས་པ་འདྲ་བ་ཞིག་གདའོ། །སྟོན་པ་ལགས། རྒྱལ་
བུ་འདིའི་སྙན་ནི་ཟླུམ་ལ་འཁྱིལ་ཞིང་ཀྲོག་པ་ཞིག་གདའོ། །སྟོན་པ་ལགས། རྒྱལ་བུ་
འདིའི་ཤངས་ནི་ཅུང་ཙམ་ཁྲོ་གཉེར་ལྡན་པ་ཞིག་གདའོ། །སྟོན་པ་ལགས། རྒྱལ་བུ་
འདིའི་ཞལ་ནི་མཛེས་ཤིང་མཆུ་སུལ་དོད་པ་ཞིག་གདའོ། །སྟོན་པ་ལགས། རྒྱལ་བུ་
འདིའི་ལྗགས་ནི་ལེ་བརྒན་རྫི་ལ་ཕྱར་བ་འདྲ་བ་ཞིག་གདའོ། །སྟོན་པ་ལགས། རྒྱལ་
བུ་འདིའི་ཚེམས་ནི་མཆེ་བ་ཡིད་ཙམ་བསྣོལ་པ་ཞིག་གདའོ། །སྟོན་པ་ལགས། རྒྱལ་
བུ་འདིའི་སྐྱེ་མགུལ་ནི་བུམ་པ་བཅུད་ཀྱིས་བལྟམས་པ་འདྲ་བ་ཞིག་གདའོ། །སྟོན་པ་
ལགས། རྒྱལ་བུ་འདིའི་གསུང་དབྱངས་ནི་སེང་གེའི་སྒྲ་དབྱངས་དང་ལྡན་པ་ཞིག་
གདའོ། །སྟོན་པ་ལགས། རྒྱལ་བུ་འདིའི་སྐུ་སྟོད་ནི་བརྗིད་ལ་གཟི་བྱིན་ཆེ་བ་ཞིག་
148



མདོ་སྡེ།
འགྲོ་འདུལ་སྲས་སྤྲུལ་མདོ།
༼ཇ༽
གདའོ། །སྟོན་པ་ལགས། རྒྱལ་བུ་འདིའི་སྐུ་སྨད་ནི་བརྟན་བརྗིད་ལྷུན་བག་ཆགས་པ་
ཞིག་གདའོ། །སྟོན་པ་ལགས། རྒྱལ་བུ་འདིའི་རྐེད་སྐབས་ནི་སྒེག་ལ་སྲིད་ཟུར་ལྡན་
པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཡན་ལག་ནི་རགས་ཏེ་གཞན་ལས་
དཔག་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཕྱག་ཞབས་ནི་དྲ་བའི་ཚུལ་དུ་
འབྲེལ་པ་ཞིག་གདའོ། །སྟོན་པ་ལགས། རྒྱལ་བུ་འདིའི་སེན་མོ་ནི་རྗེན་ལ་ལྗབ་ཅིང་
ཤིན་ཏུ་གཞོན་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ལྟེ་བ་ནི་པདྨའི་སྦུ་གུ་
དོད་པ་ཞིག་གདའོ། །སྟོན་པ་ལགས། རྒྱལ་བུ་འདིའི་གསང་བའི་ཐེའུ་བེར་ནི་སྦུབས་
སུ་ནུབ་པ་ཞིག་གདའོ། །དེ་ལྟར་དུ། རྒྱལ་བུ་འདིའི་མཚན་རྟགས་ནི། ཤིན་ཏུ་ཡང་སྤ་
ལ་བརྗིད་པ་མི་རྒྱལ་བརྒྱུད་མའི་རྟགས་དང་ལྡན་པ་ཞིག་གདའོ། །ཞེས་གསོལ་ཏོ། །
དེ་ལ་ཡང་སྟོན་པས་བཀའ་སྩལ་པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི་
སྐུ་ལ་མི་རྒྱལ་བརྒྱུད་མའི་མཚན་རྟགས་དང་ལྡན་པ་ཞིག་སྣང་ན། དེ་ལ་དོན་དང་
ཡོན་ཏན་ཅི་ལྟ་བུ་ཞིག་མཆིས་པ་ལགས། དེ་ལ་བྲམ་ཟེས་གསོལ་པ། སྟོན་པ་ལགས།
རྒྱལ་བུ་འདིའི་དབུ་གསེར་གྱི་བུམ་པ་འདྲ་བ་ནི། དབུ་ལ་ལོངས་སྤྱོད་རྫོགས་པའི་
ཞིང་ཁམས་གསལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་དབུ་སྐྲ་
ལྕང་ལོ་ཨུཏྤལ་གཡས་སུ་འཁྱིལ་པ་འདྲ་བ་ནི། སྣང་སྲིད་ཁ་ལོ་གྱེན་དུ་བསྒྱུར་བའི་
རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་རས་ཟླ་བ་ཉ་གང་བ་འདྲ་བ་
ནི། ཀུན་ནས་གང་བའི་དཀྱིལ་འཁོར་རྫོགས་པའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སྤྱན་ནི་ཟླུམ་ལ་བཀྲག་མདངས་ཆེ་བ་ནི། གཡོ་བ་མེད་པའི་ངང་ལས་
གཡོ་བ་ཡེ་ཤེས་ཀྱི་ཆོ་འཕྲུལ་དུ་འབྱུང་བའི་རྟགས་ལགས་སོ། །སྟོན་པ་ལགས། རྒྱལ་
བུ་འདིའི་རྫི་སྨིན་ཁྲ་གཤོག་ཁྱུང་གཤོག་གདེངས་པ་འདྲ་བ་ནི། ལྟ་བ་སྤྱི་རྒྱ་རླབས་ཀྱིས་
གཅོད་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྙན་ཟླུམ་ལ་འཁྱིལ་
149



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ཞིང་གྲོག་པ་ནི། སྒྲ་ཚོགས་མ་ལུས་ཟིལ་གྱིས་གནོན་པའི་རྟགས་ལགས་སོ། །སྟོན་པ་
ལགས། རྒྱལ་བུ་འདིའི་ཤངས་ཅུང་ཙམ་ཁྲོ་གཉེར་ལྡན་པ་ནི། ཁམས་གསུམ་མ་ལུས་
དབང་དུ་སྡུད་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཞལ་མཛེས་
ཤིང་མཆུ་སུལ་དོད་པ་ནི། སྔགས་ཀྱི་ནུས་པ་དོན་དང་ལྡན་པའི་རྟགས་ལགས་སོ། །
སྟོན་པ་ལགས། རྒྱལ་བུ་འདིའི་ལྗགས་ལེ་བརྒན་རྫི་ལ་ཕྱར་བ་འདྲ་བ་ནི། གསང་བ་
སྔགས་ཀྱི་བརྡའ་དོན་བཀྲོལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་
ཚེམས་མཆེ་བ་ཡིད་ཙམ་བསྣོལ་པ་ནི། སྐྱེ་ཤི་མ་ལུས་རྩད་ནས་གཅོད་པའི་རྟགས་
ལགས་སོ། །སྟོན་པ་ལགས། རྒྱལ་བུ་འདིའི་སྐྱེ་མགུལ་བུམ་པ་བཅུད་ཀྱིས་བལྟམས་
པ་འདྲ་བ་ནི། ཨ་དཀར་བཅུད་ཀྱིས་སྐྱེ་འགྲོ་གསོ་བའི་རྟགས་ལགས་སོ། །སྟོན་པ་
ལགས། རྒྱལ་བུ་འདིའི་གསུང་དབྱངས་སེང་གེའི་སྒྲ་དབྱངས་ལྡན་པ་ནི། རྒོལ་བའི་
ཚོགས་རྣམས་ཟིལ་གྱིས་གནོན་པའི་རྟགས་ལགས་སོ། །སྟོན་པ་ལགས། རྒྱལ་བུ་
འདིའི་སྐུ་སྟོད་བརྗིད་ལ་གཟི་བྱིན་ཆེ་བ་ནི། མི་ནུབ་བསྟན་པའི་རྒྱལ་མཚན་འཛུགས་
པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་སྐུ་སྨད་བརྟན་བརྗིད་ལྷུན་
བག་ཆགས་པ་ནི། བསྟན་པ་རིན་ཆེན་རབ་ཏུ་བརྟན་པའི་རྟགས་ལགས་སོ། །སྟོན་
པ་ལགས། རྒྱལ་བུ་འདིའི་རྐེད་སྐབས་སྒེག་ལ་སྲིད་ཟུར་ལྡན་པ་ནི། བདུད་དང་མུ་
སྟེགས་དབང་དུ་སྡུད་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཡན་
ལག་རགས་ཏེ་གཞན་ལས་དཔག་པ་ནི། ཆེ་བའི་ཡོན་ཏན་གཞན་ལས་དཔག་པའི་
རྟགས་ལགས་སོ། །སྟོན་པ་ལགས། རྒྱལ་བུ་འདིའི་ཕྱག་ཞབས་དྲ་བའི་ཚུལ་དུ་འབྲེལ་
བ་ནི། སྣང་སྲིད་འཇིག་རྟེན་འཁོར་ལོ་སྒྱུར་བའི་རྟགས་ལགས་སོ། །སྟོན་པ་ལགས།
རྒྱལ་བུ་འདིའི་སེ་མོ་རྗེན་ལ་ལྗབ་ཅིང་ཤིན་ཏུ་གཞོན་པ་ནི། ཐུགས་རྗེ་རྫུ་འཕྲུལ་མྱུར་
མགྱོགས་ལྡན་པའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་ལྟེ་བ་པདྨའི་སྦུ་
150



ས་ལབ་༠
མདོ་སྡེ།
འགྲོ་འདུལ་སྲས་སྤྲུལ་མདོ།
གུ་དོད་པ་འདྲ་བ་ནི། སྲིད་བཞི་འཁོར་བའི་སྡུག་བསྔལ་སྐྱོབ་པའི་རྟགས་ལགས་སོ། །
སྟོན་པ་ལགས། རྒྱལ་བུ་འདིའི་གསང་བའི་ཐེའུ་བེར་སྦུབས་སུ་ནུབ་པ་ནི། འཁོར་བའི་
ཆགས་སྐྱོན་དྲི་མ་བྲལ་བའི་རྟགས་ལགས་སོ། །སྟོན་པ་ལགས། རྒྱལ་བུ་འདིའི་མཚན་
རྟགས་ནི་ཤིན་ཏུ་སྤ་ལ་བརྗིད་པ། མི་རྒྱལ་བརྒྱུད་མའི་མཚན་རྟགས་དང་ལྡན་པ་ནི།
གསང་བ་སྔགས་ཀྱི་དོན་སྟོན་ནུས་པའི་རྟགས་ལགས་སོ། །དེ་ལྟར་དུ། རྒྱལ་བུ་འདིའི་
སྐུ་མཚན་གྱི་མེ་ཏོག་ལ། དཔེ་བྱད་ཀྱི་འབྲུ་བཀོད་པ་ལ། དོན་དང་ཡོན་ཏན་དེ་ལྟར་
དུ་མཆིས་པ་གདའོ། །ཞེས་གསོལ་ཏོ། །
དེ་ལ་ཡང་སྟོན་པ་ཤིན་ཏུ་ཐུགས་དགྱེས་ཏེ། བྲམ་ཟེའི་བུ་ལ་ལེགས་པའི་བྱ་བ་བྱིན་
ནོ། །ལྷ་ཀླུ་མི་གསུམ་གྱི་རྒྱལ་པོ་རྣམས་ཀྱིས་ཀྱང་། ཤིན་ཏུ་ཐུགས་དགྱེས་ནས། བྲམ་
ཟེ་ལ་ལེགས་པའི་བྱ་བ་བྱིན་ནོ། །སྲིད་སྐོས་ཕྲུ་གསུམ་གྱིས་ཀྱང་། ཤིན་ཏུ་ཐུགས་དགྱེས་
ནས། བྲམ་ཟེའི་བུ་ལ་ལེགས་པའི་བྱ་བ་བྱིན་ནོ། །དེ་ལ་ཡང་སྟོན་པས་བཀའ་སྩལ་
པ། བྲམ་ཟེ་ལགས། དེ་ལྟར་དུ་རྒྱལ་བུ་འདིའི། ཕྱིའི་ཡུལ་བཟང་བར་འདུག་ན། ནང་
གི་སེམས་ཀྱི་མཚན་ཉིད་ནི། ཅི་ལྟ་བུ་ཞིག་འདུག་པའི་ཁ་མར་ཞིག་སྨོས་དང་། ཞེས་
གསུངས་སོ། །དེ་ལ་ཡང་བྲམ་ཟེའི་བུས་གསོལ་པ། སྟོན་པ་ལགས། རྒྱལ་བུ་འདིའི་
ནང་གི་སེམས་ཉིད་ནི། འདི་ལྟ་སྟེ། གསང་བའི་ཐུགས་ཉིད་ནི་ནམ་མཁའ་དྭངས་
པའི་ངོག་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་བྱམས་པའི་ངང་ཚུལ་
ནི་ཚད་མེད་པ་བཞི་དང་ལྡན་པ་ཞིག་གདའོ། །སྟོན་པ་ལགས། རྒྱལ་བུ་འདིའི་ཐུགས་
ཉིད་ནི་ཀུན་ལ་སྙོམས་པ་ཉི་མའི་སྙིང་པོ་འདྲ་བ་ཞིག་གདའོ། །སྟོན་པ་ལགས། རྒྱལ་
བུ་འདིའི་ཐུགས་རྗེ་ནི་རྒྱུན་ཆད་མེད་པ་ཆུ་བོའི་རྒྱུན་དང་འདྲ་བ་ཞིག་གདའོ། །སྟོན་པ་
ལགས། རྒྱལ་བུ་འདིའི་ཏིང་ངེ་འཛིན་ནི་ཐང་ལྷོད་མེད་པར་གྱད་ཀྱིས་གཞུ་བདུངས་
པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་ངེས་པའི་དོན་ལ་མ་ཡེངས་པ་
151



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ངང་པའི་རྒྱལ་པོས་ཁྲུས་བྱེད་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
གསང་བའི་མན་ངག་ནི་འཆོར་བ་མེད་པ་ཆུ་སྲིན་གྱི་གྲེ་བར་ནོར་བུ་རིན་པོ་ཆེ་ཆུད་པ་
འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་གསང་བའི་དོན་ལ་གབ་ཅིང་སྦ་
བ་རུས་སྦལ་རྒྱ་མཚོ་རུ་བསྐུམ་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་
རྒོལ་བའི་ཚོགས་རྣམས་ཟིལ་གྱིས་གནོན་པའི་ཁ་དྲག་བསེ་བུ་རུ་གཅིག་དང་འདྲ་བ་
ཞིག་གདའོ། །སྟོན་པ་ལགས། རྒྱལ་བུ་འདིའི་བཀའ་རྒྱུད་ཀྱི་ལོ་འདབ་རྒྱས་པ་དཔག་
བསམ་གྱི་ལོ་འདབ་རྒྱས་པ་འདྲ་བ་ཞིག་གདའོ། །སྟོན་པ་ལགས། རྒྱལ་བུ་འདིའི་འཕྲིན་
ལས་ལ་ཐོགས་པ་མེད་པ་ནམ་མཁའ་ལས་ཐོག་གཤེགས་པ་འདྲ་བ་ཞིག་གདའོ། །སྟོན་
པ་ལགས། རྒྱལ་བུ་འདིའི་དགོས་འདོད་ཀྱི་ཡོན་ཏན་འབྱུང་བ་ཡིད་བཞིན་གྱི་ནོར་བུ་
རིན་པོ་ཆེ་འདྲ་བ་ཞིག་གདའོ། །དེ་ལྟར་དུ་ཕྱི་སྣོད་དང་ནང་བཅུད་ཟུང་དུ་འབྲེལ་
བས་ལྷ་སྲིན་སྡེ་བརྒྱད་ལ་བཀའ་བཙན་ཞིང་། སྐྱེ་འགྲོ་སེམས་ཅན་གྱི་དོན་ནུས་པ་ཞིག་
གདའོ། །ཞེས་གསོལ་ནས། ཁ་མར་བཟང་པོ་བཏགས་སོ། །དེ་ལ་སྟེང་གི་ལྷ་དང་།
འོག་གི་ཀླུ་དང་། བར་གྱི་མི་རྣམས་ཀྱིས་ཀྱང་། ཤིན་ཏུ་སྤྲོ་བ་སྐྱེས་སོ། །དེ་ནས་རྒྱལ་
བུ་དེ་ལ། ལྷ་ཚངས་པས་དབང་གི་གཙུག་ཕུད་ནི་བཅིངས། དབང་པོ་བརྒྱ་བྱིན་གྱིས་
ཚེའི་ལན་ཕྲན་ནི་བླས། ཀླུ་འཇོག་པོས་མེ་ཏོག་གི་ཕྲེང་བ་ནི་བརྒྱན། ཀླུ་དགའ་བོས་
དར་དཀར་གྱི་ན་བཟའ་ནི་གསོལ། གཙུག་ན་རིན་ཆེན་གྱིས་རིན་པོ་ཆེའི་སྲོག་ཞུ་ནི་
གསོལ། གཤེན་འདོད་པ་དགུ་འགྱུར་གྱིས་མི་འགྱུར་བའི་དབང་རྒྱ་ནི་བཏབ། སྲིད་རྗེ་
འབྲང་དཀར་གྱིས་སྲིད་པའི་རྒྱུད་ལུང་ནི་བཤད། ཕྲུ་རྗེ་རིང་དཀར་གྱིས་ཕྱྭ་གཡང་གི་
བཀྲ་ཤིས་ནི་གསོལ། སྐོས་རྗེ་དྲང་དཀར་གྱི་སྣང་སྲིད་ཀྱི་རྗེ་བོར་ནི་བསྐོས། དེ་ལྟར་དུ་
འཇིག་རྟེན་གྱི་མངའ་དབང་བདག་པོ་རྣམས་ཀྱིས་ཞབས་ནས་འདེགས་ཤིང་། བྲམ་
ཟེའི་བུ་འགྱུར་བ་བློ་གསལ་གྱིས། མིང་དང་མཚན་ནི་གཤེན་རབ་གཡུང་དྲུང་སེམས་
152



མདོ་སྡེ།
འགྲོ་འདུལ་སྲས་སྤྲུལ་མདོ།
དཔའ་སེམས་དཔའ་ཆེན་པོ། རྒྱུད་འདྲེན་སྒྲོན་མ་རུ་བཏགས་སོ། །དེ་ནས་ལྷ་ཀླུ་མི་
གསུམ་གྱི་རྒྱལ་པོ་རྣམས་དང་། གནས་དེར་ཚོགས་པ་རྣམས་ལ། དགའ་སྟོན་དང་
མཆོད་པ་རྒྱ་ཆེན་པོ་རུ་བྱས་ཏེ། ཕུན་སུམ་ཚོགས་པའི་བཀྲ་ཤིས་གསོལ་ནས། སོ་སོར་
ཡུལ་དུ་གཤེགས་སོ། །
༧ དེ་ནས་ཡང་དེའི་ཚེ་དེའི་དུས་ན། སྲས་རྒྱལ་བུ་དེ་ཡང་། དགུང་ལོ་གཅིག་ལོན་
ནས་ཤེས་རབ་ཀྱི་ཚད་དུ་ཕྱིན། དགུང་ལོ་གཉིས་ལོན་ནས་དད་པའི་སྟོབས་དང་ལྡན།
དགུང་ལོ་གསུམ་ལོན་ནས་ཡབ་ལ་ཞུ་བ་སྤོབས་ཤིང༌། བོན་མཉན་པར་དགོངས་
ཏེ། དེ་ཡང་གསས་མཁར་ཁོང་མ་ནེའུ་ཆུང་གི་ནང་དུ། སྟེང་གི་ལྷ་དང་། འོག་གི་ཀླུ་
དང་། བར་གྱི་མི་རྣམས་དང་། འཁོར་སྡེ་བཞི་ཡ་བརྒྱད་དང༌། གཤེན་རབ་གཡུང་
དྲུང་སེམས་དཔའ་རྣམས། རྒྱལ་ས་ཆེན་པོ་རུ་ཚོགས་ནས་སྟོན་པ་ལ་བླ་ན་མེད་པའི་
མཆོད་པ་སྤྲིན་གྱི་རྒྱན་ཞེས་བྱ་བར་བཤམས་ནས་ཕུལ་ཏེ། སྟོན་པས་ཀྱང་མཆོད་པ་དེ་
དག་བྱིན་གྱིས་བརླབས་ནས། ཐུགས་ལ་འོད་ཟེར་གྱི་སྤྲོ་བསྡུ་མཛད་དེ། འཇིག་རྟེན་གྱི་
ཁམས་སྣང་བ་ཆེན་པོས་ཡོངས་སུ་ཁྱབ་པར་འགྱུར་རོ། །འོད་ཟེར་དེ་དག་ཚུར་འདུས་
པ་ལ། སྟོན་པའི་ཐུགས་ལ་གསལ་བའི་འོད་ཚོན་གང་དུ་གསལ་ཏེ། སེང་གེ་རྣམ་པར་
བསྒྱིངས་པའི་ཏིང་འཛིན་ལ་སྙོམས་པར་བཞུགས་སོ། །
དེ་ནས་དེའི་ཚེ་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། རྒྱུད་
འདྲེན་སྒྲོན་མས་ལྷའི་མེ་ཏོག་བྷུད་དྷ་དམར་པོ་ལག་ཏུ་ཐོགས་ནས། སྟོན་པའི་མདུན་
དུ་པུས་བཙུགས་ཐལ་མོ་སྦྱར་བར་བཏུད་དེ་གསོལ་པ། རྣམ་པ་ཐམས་ཅད་མཁྱེན་
པའི་སྟོན་པ་ལགས། བོན་གྱི་སྒོ་མོ་བརྒྱད་ཁྲི་བཞི་སྟོང་ལ། ཤིན་ཏུ་རྒྱ་ཆེ་རབ་ཏུ་
གྲངས་མང་ཞིང་། འཇུག་སྒོ་ཡན་ལག་བསམ་གྱིས་མི་ཁྱབ་ཀྱང་། མདོ་རུ་བསྡུས་པ་
མན་ངག་གནད་ཀྱི་དོན། བདག་ཅག་འཁོར་རྣམས་ཀུན་ལ་བཤད་དུ་གསོལ། ཞེས་
153



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གསོལ་ཏོ། །དེ་ལ་སྟོན་པས་བཀའ་སྩལ་པ། ལེགས་སོ་ལེགས་སོ་རྒྱལ་སྲས་རིགས་
ཀྱི་བུ། རྒྱུད་འདྲེན་སྒྲོན་མ་ལ་སོགས་འཁོར་རྣམས་ཉོན། གཡུང་དྲུང་བོན་ལ་རྒྱ་ཆེ་
གྲངས་མང་ཞིང་། བརྒྱད་ཁྲི་བཞི་སྟོང་བསམ་གྱིས་མི་ཁྱབ་ཀྱང་། མདོ་རུ་བསྡུས་ན་
སྤྱོད་འཇུག་འབྲས་བུ་གསུམ། ཇི་ལྟར་འཇུག་ཅིང་ཇི་ལྟར་སྤྱོད་པ་དང་། ཇི་ལྟར་གྲུབ་
པའི་འབྲས་བུ་བརྙེས་པ་གསུམ། དེ་ཡང་སྤྱོད་འཇུག་འབྲས་བུ་རྣམ་གསུམ་ལ། འཇུག་
སྒོའི་ཡན་ལག་བསམ་གྱིས་མི་ཁྱབ་ཀྱང་། དོན་དུ་འཇུག་སྒོ་རྣམ་པ་གསུམ་ཡིན་ཏེ།
སྤོང་དང་སྒྱུར་དང་གྲོལ་བའི་ལམ་གསུམ་མོ། །དེ་ལྟར་འགྲོ་དྲུག་སེམས་ཅན་ཐམས་
ཅད་ཀུན། སྡུག་བསྔལ་འཁོར་བའི་འདམ་ལས་ཐར་ནས་སུ། མྱང་འདས་ཡེ་ཤེས་སྐམ་
སར་གནས་པ་ནས། བླ་མེད་འབྲས་བུ་མྱུར་དུ་ཐོབ་འདོད་ན། སྤོང་སྒྱུར་གྲོལ་གསུམ་
ཐར་པའི་ལམ་ལ་ཞུགས། སྐུ་གསུམ་ཡེ་ཤེས་འབྲས་བུ་མཆོག་ཐོབ་འགྱུར། ཞེས་བཀའ་
བསྩལ་ཏོ། །
དེ་ལ་ཡང་སྲས་ཀྱིས་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
སེམས་ཅན་འཁོར་བ་ལ་གནས་པ་རྣམས། འཁོར་བ་སྡུག་བསྔལ་གྱི་འདམ་ལས་ཐར་
ནས་སུ། མྱང་འདས་ཡེ་ཤེས་ཀྱི་ལམ་ལ་གནས་ཤིང་། མྱུར་དུ་བླ་ན་མེད་པའི་འབྲས་
བུ་ཐོབ་པར་འདོད་ནས། སྤང་བསྒྱུར་གྲོལ་གསུམ་གྱི་ལམ་ལ་འཇུག་ཅིང་། སྐུ་གསུམ་
ཡེ་ཤེས་འབྲས་བུ་ཐོབ་པར་གྱུར་ན། སྤོང་པའི་ལམ་ནི་ཅི་ལྟ་བུ་ཞིག་ལ་འཇུག་ཅིང་
སྤང་བ་ལགས། སྒྱུར་བའི་ལམ་ནི་ཅི་ལྟ་བུ་ཞིག་ལ་འཇུག་ཅིང་བསྒྱུར་བ་ལགས། གྲོལ་
བའི་ལམ་ནི་ཅི་ལྟ་བུ་ཞིག་ལ་འཇུག་ཅིང་གྲོལ་བ་ལགས། ཞེས་གསོལ་ཏོ། །དེ་ལ་སྟོན་
པས་བཀའ་སྩལ་པ། ཉོན་ཅིག་རྒྱུད་འདྲེན་སྒྲོན་མ་དང་། འདུས་པའི་འཁོར་རྣམས་
ཐམས་ཅད་ཀུན། མ་ཡེངས་དབང་པོ་བརྟན་པར་ཉོན། ཞུས་པའི་དོན་དེ་འདི་ལྟ་སྟེ།
བོན་སྒོ་བརྒྱད་ཁྲི་བཞི་སྟོང་ལ། འཇུག་སྒོ་རྣམ་པ་དུ་མ་སྟེ། དེ་ཡང་སྤྱི་རུ་བསྟན་པ་ནི།
154



མདོ་སྡེ།
འགྲོ་འདུལ་སྲས་སྤྲུལ་མདོ།
རྣམ་པ་གསུམ་དུ་དབྱེ་བ་སྟེ། སྤོང་དང་སྒྱུར་དང་གྲོལ་བ་ཡི། མ་ནོར་འཇུག་སྒོ་རྣམ་
པ་གསུམ། ཕྱི་ནང་གསང་བ་རྣམ་གསུམ་སྟེ། ཕྱི་རྒྱུད་འདུལ་བ་ཁྲིམས་ཀྱི་སྒོ། སྤྱོད་
ལམ་རྣམ་དག་སྒོ་རུ་འཇུག །ཕྱི་ཚུལ་ནང་ཁྲིམས་ཟུང་དུ་འབྲེལ། དུག་ལྔ་སྤང་ཞིང་
ཡེ་ཤེས་བླངས། ཉོན་མོངས་སྒྲིབ་པ་ཁད་ཀྱིས་སྦྱང༌། འཁོར་བའི་གནས་ནས་ཐར་པ་
རུ། གཡུང་དྲུང་ས་བཅུ་རིམ་གྱིས་བགྲོད། ཕ་རོལ་ཕྱིན་བཅུའི་ལམ་ལ་འཇུག །ལམ་
ལྔའི་ཡོན་ཏན་རྒྱུད་ལ་སྐྱེས། གྲངས་མེད་ཚོགས་བསགས་སྒྲིབ་སྦྱངས་པས། འབྲས་བུ་
ཅིར་ཡང་སྤྲུལ་སྐུ་ཐོབ། སྤྲུལ་སྐུ་བྱེ་བ་ཕྲག་བརྒྱ་འགྱེད། ཚད་མེད་བཞི་ལྡན་འགྲོ་བའི་
དོན། འགྲོ་བ་འདྲེན་པའི་དཔལ་དུ་འགྱུར། སྤོང་བའི་ལམ་ལ་འཇུག་པའོ། །ནང་རྒྱུད་
ཨ་དཀར་སྔགས་ཀྱི་སྒོ། བསྙེན་སྒྲུབ་ལས་གསུམ་སྒོ་རུ་འཇུག །བསྐྱེད་དང་རྫོགས་
པ་ཟུང་དུ་འབྲེལ། དུག་ལྔ་ཡེ་ཤེས་ལྔ་རུ་གྲོལ། ལྷ་སྐུ་ཕྱག་རྒྱ་ཆེན་པོར་གྲུབ། བསྙེན་
སྒྲུབ་གསང་བའི་དྲོད་ཚད་ལྡན། སྒོ་གསུམ་འདུ་འབྲལ་མེད་པར་བསྒྲུབ། འབྲས་བུ་
ལོངས་སྤྱོད་རྫོགས་སྐུ་ཐོབ། ལྷ་སྐུ་རིགས་སྟོབས་ཡེ་ཤེས་སྤྱན། སྤྱན་ལྔ་རྩལ་དྲུག་ལྷུན་
ལ་རྫོགས། མཁྱེན་དང་བརྩེ་བའི་བདག་ཉིད་ཀྱི། ཐུགས་རྗེས་རྒྱུན་མེད་དབྱིངས་ན་
གནས། སྒྱུར་བའི་ལམ་ལ་འཇུག་པའོ། །གསང་རྒྱུད་བླ་མེད་ཐེག་པའི་སྒོ། མི་ཡེང་
རྩེ་གཅིག་དོན་ལ་འཇུག །ལྟ་སྤྱོད་སྒོམ་པ་ཟུང་འབྲེལ་བྱ། དུག་ལྔ་མ་སྤངས་རང་
སར་གྲོལ། བདེ་སྟོང་ཡེ་ཤེས་རྒྱུད་ལ་སྐྱེས། ཉམས་དང་རྟོགས་པ་ཟུང་འཇུག་མཉམ།
འབྲས་བུ་སྐྱེ་མེད་བོན་སྐུ་ཐོབ། ཐིག་ལེ་ཉག་གཅིག་མཉམ་པའི་ངང་། འཁོར་དང་
མྱང་འདས་དབྱེར་མི་འབྱེད། འཁོར་བ་དོང་སྤྲུགས་ཡེ་སངས་རྒྱས། བོན་ཉིད་ཀློང་
དུ་གྲོལ་འཁྲུལ་མཉམ། གདོད་མ་ཉིད་ནས་སངས་རྒྱས་སྐུ། ཡེ་སངས་རྒྱས་པའི་ངོ་བོ་
ཉིད། མཁའ་མཉམ་ཀློང་བདལ་བོན་ཉིད་དབྱིངས། གྲོལ་བའི་ལམ་ལ་འཇུག་པའོ། །
དེ་ལྟར་སྤོང་སྒྱུར་གྲོལ་བའི་ལམ། སྤྱི་རུ་རྣམ་པ་གསུམ་ཡིན་ཏེ། སྒོས་སུ་སོ་སོར་དབྱེ་
155



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བ་ཡི། བྱེ་བྲག་ཉི་ཟེར་ལྟ་བུ་སྟེ། དེ་ཡང་དོན་ལ་གཅིག་ལས་མེད། དོན་དུ་ཆུ་སྣོད་
འབུམ་ལས་སུ། ཉི་མའི་དཀྱིལ་འཁོར་འབུམ་ཤར་ཡང་། མཁའ་གསལ་ངང་དུ་དབྱེར་
མེད་གཅིག །དེ་བཞིན་བོན་ཅན་མཚན་མ་ལ། འཇུག་སྒོ་བསམ་གྱིས་མི་ཁྱབ་ཀྱང་།
བོན་ཉིད་ངང་དུ་དབྱེར་མེད་གཅིག །དེ་བཞིན་སེམས་ལས་སེམས་འབྱུང་དང་།
སེམས་ཀྱི་མཚན་ཉིད་གྲངས་འདས་ཀྱང་། སེམས་ཉིད་ངང་དུ་རོ་མཆོག་གཅིག །དེ་
ལྟར་ཕྱི་ནང་གསང་གསུམ་གྱི། སྤོང་སྒྱུར་གྲོལ་བ་རྣམ་གསུམ་གྱི། འཇུག་སྒོ་ཡན་ལག་
རྣམ་གསུམ་མོ། །ཐེག་པ་སྤྱི་རུ་བསྟན་པའོ། །སྒོས་སུ་ཨ་དཀར་སྔགས་ཀྱི་བོན། རྒྱུད་
ཀྱི་རྒྱལ་པོ་ལུང་གི་སྒྲོན། མན་ངག་གསང་བའི་མཛོད་ཆེན་དང་། རྒྱུད་ལུང་མན་ངག་
སྔགས་ཀྱི་བོན། རྒྱུད་འདྲེན་སྒྲོན་མ་ཁྱོད་ལ་གཏད། མི་འཆོར་ཡིད་ལ་དམ་དུ་ཟུངས།
མ་བརྗེད་ཐུགས་ཀྱི་དཀྱིལ་དུ་ཞོག །གསང་བ་སྔགས་ཀྱི་གཉེར་བཞེས་ཤིག །ཅེས་
བཀའ་བསྩལ་ཏོ། ། །
དེ་ལ་རྒྱུད་འདྲེན་སྒྲོན་མས་གསོལ་པ། རྣམ་པ་ཐམས་ཅད་མཁྱེན་པ་ཡི། ཅིར་ཡང་
སྤྲུལ་པའི་སྟོན་པ་ལགས། དེ་ལྟར་སྤོང་སྒྱུར་གྲོལ་གསུམ་གྱི། བདག་ལ་གཉེར་དུ་
གཏད་པ་ཡི། ཨ་དཀར་སྔགས་ཀྱི་ཐེག་པ་ལ། རྒྱུད་ལུང་མན་ངག་རྣམ་གསུམ་གྱི། གོ་
རིམ་རྣམ་གྲངས་ཇི་ལྟར་དབྱེ། སྤྱི་སྒོས་བྱེ་བྲག་གང་ལྟར་ལགས། ཐམས་ཅད་མཁྱེན་
པས་བཤད་དུ་གསོལ། ཞེས་ཞུས་སོ། །དེ་ལ་སྟོན་པས་བཀའ་སྩལ་པ། ཤེས་རབ་དད་
ལྡན་རྒྱལ་བའི་སྲས། རྣམ་གསུམ་བློ་ལྡན་ཐེག་པའི་སྣོད། མན་ངག་ཟུངས་ཐུབ་རིགས་
ཀྱི་བུ། ཞུས་པའི་དོན་དེ་བདག་གིས་བཤད། ཨ་དཀར་སྔགས་ཀྱི་ཐེག་པ་ལ། སྤྱི་སྒོས་
བྱེ་བྲག་གསུམ་དུ་བསྟན། སྤྱིར་ནི་མདོ་འབུམ་གཟུངས་ཀྱི་སྡེ། སྒོས་སུ་རྒྱུད་ལུང་མན་
ངག་གསུམ། བྱེ་བྲག་བསྙེན་སྒྲུབ་ལས་གསུམ་སྟེ། གསང་བ་སྔགས་ཀྱི་སྡེ་དགུ་བསྟན།
དེ་ཡང་མདོ་འབུམ་གཟུངས་གསུམ་ལ། བྱེ་བྲག་སོ་སོར་བསྟན་པ་ནི། ཡེ་ཉིད་ཀུན་ཏུ་
156



མདོ་སྡེ།
འགྲོ་འདུལ་སྲས་སྤྲུལ་མདོ།
བཟང་པོ་ཡི། སྐུ་གསུམ་ཐུགས་ཀྱི་རང་བཞིན་ལ། གསང་བ་སྔགས་ཀྱི་སྡེ་གསུམ་
འབྱུང་། འགྱུར་མེད་སྐུ་ཡི་ཆོ་འཕྲུལ་ལས། མུ་མེད་སྲིད་པའི་རྒྱུད་ལུང་དང་། མུན་
སྣང་གཉིས་ཀྱི་མཚན་ཉིད་དང་། དཀར་ནག་བསྟན་པའི་ཆགས་གནས་དང་། དུག་
དང་ཡེ་ཤེས་གནས་འགྱུར་དང༌། སྐུ་དང་ཞིང་ཁམས་གཞལ་ཡས་དང༌། སྤྱན་ལྔ་
རྩལ་དྲུག་རིག་སྟོབས་དང་། ཞི་རྒྱས་དབང་དྲག་ཕྲིན་ལས་ཀྱིས། མ་རྟོགས་ལོག་པར་
གོལ་བ་སྟེ། རྟོགས་པའི་དོན་ལ་སྦྱོར་ཚུལ་དང་། བླ་མེད་ཐེག་པ་རིམ་པ་དགུ། ཨ་
དཀར་དོན་ལ་མི་འདའ་བའི། སྡོང་པོ་དགུ་རུ་འདུས་ཚུལ་དང་། བདུད་ལྔ་དུག་ལྔ་
ཉོན་མོངས་ལྔ། ཕུང་པོ་ལྔ་དང་དབང་པོ་དྲུག །ཡན་ལག་མྱུར་བྱེད་རྩ་ལག་བཞི།
ཀློང་ལྔ་མཁའ་ལྔ་ཐབས་ཤེས་ལྔ། ལྷ་ལྔ་སྐུ་ལྔ་ཡེ་ཤེས་ལྔ། རྣམ་དག་ཡེ་ཤེས་ཚོགས་
ཡུལ་དྲུག །སྐུ་བཞི་རྨད་བྱུང་ཕྲིན་ལས་བཞི། རྟགས་ཀྱི་སྦྱངས་ཐོབ་མཐར་ཕྱིན་ཞིང་།
གཡུང་དྲུང་ཉེ་ལམ་ཟབ་མོ་ཡི། གསང་བ་སྔགས་ཀྱི་དོན་མཐོང་ན། ལུས་སེམས་ལྷ་
སྐུར་གྲུབ་ནས་སུ། ལོངས་སྐུའི་ཞིང་དུ་མངོན་རྫོགས་ཤིང་། ཡེ་ཉིད་གོ་འཕང་འཐོབ་
ཚུལ་ཏེ། སྔགས་ཀྱི་དོན་དམ་བསྟན་པ་ཡི། ཨ་དཀར་སྔགས་ཀྱི་ཐེག་པ་ལ། རྒྱུད་ལུང་
མན་ངག་མདོར་བསྟན་ཅིང་། དབུས་གཞུང་སྐབས་སུ་འཆད་པ་དང༌། དོན་གྱི་མན་
ངག་གདར་བཅད་ཅིང་། ཚིག་གི་མཚན་མའི་མཐའ་བསལ་བའི། སྐུ་གསུང་ཐུགས་
དང་ཡོན་ཏན་དང་། འཕྲིན་ལས་རྣམ་བཞིར་དབྱེ་བ་ཡི། མདོ་སྡེ་ཆེན་པོ་ལྔ་རུ་
འབྱུང་། རྟག་ཆད་མཚན་མ་མཐའ་བསལ་བའི། གནས་འགྱུར་ཡེ་ཤེས་རྒྱུད་ཀྱི་མདོ།
བཀའ་ལུང་རབ་འབྱམས་དོན་སྟོན་པས། ཡེ་སྲིད་རྒྱལ་པོ་ལུང་གི་མདོ། རྒྱུད་ལུང་
མན་ངག་མདོ་བསྡུས་པའི། གསང་བ་བསྙེན་སྒྲུབ་མན་ངག་མདོ། བསྙེན་སྒྲུབ་དྲོད་
ཚད་མཐར་སྐྱོལ་བས། ཐུགས་རྗེ་ཡོན་ཏན་རྒྱས་པའི་མདོ། མཐར་ཕྱིན་འགྲོ་བ་འདུལ་
བ་ཡི། ཕྲིན་ལས་རྣམ་བཞི་འགྲོ་འདུལ་མདོ། དེ་ལྟར་མདོ་སྡེ་གཞུང་ལྔ་ལས། ལྔ་
157



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
འགྱུར་བཅུ་རུ་གྲངས་འཕེལ་ཞིང༌། དུག་ལྔ་ཡེ་ཤེས་གནས་འགྱུར་བའི། མདོ་སྡེ་བརྒྱ་
དང་རྩ་བརྒྱད་དེ། གསང་བ་སྔགས་ཀྱི་མཛོད་དུ་བསྟན། ཡེ་ཉིད་ཀུན་ཏུ་བཟང་པོ་ཡི།
འགག་མེད་གསུང་གི་རང་བཞིན་ལས། དུག་ལྔ་མ་སྤངས་རྒྱན་ཤར་ཞིང་། སྐུ་ལྔ་ཡེ་
ཤེས་ལྷུན་རྫོགས་ཤིང་། ལྷ་ལྔ་སྐུ་ལྔ་བསྒྱུར་བའི་ཕྱིར། གཟུགས་དང་རྒ་ཤི་ལ་སོགས་ཏེ།
འཁོར་བའི་བོན་རྣམས་ཐམས་ཅད་ཀུན། ཡེ་ཤེས་ལྔ་རུ་སྦྱར་བ་དང་། ཕ་རོལ་ཕྱིན་
དང་སྟོང་པ་ཉིད། དྲན་པ་ཉེ་བར་བཞག་ལ་སོགས། མྱ་ངན་འདས་པའི་བོན་རྣམས་
ཀུན། ཡེ་ཤེས་ལྔ་རུ་རོལ་པ་དང་། དེ་ཡང་འཁོར་དང་མྱང་འདས་བོན། གཉིས་སུ་
མེད་ཅིང་གཉིས་མེད་དེ། གཉིས་སུ་བྱར་མེད་སྦྱོར་མི་འབྱེད། སོ་སོ་མ་ཡིན་ཐ་མི་དད།
ཡང་དག་དོན་ལ་སྦྱོར་ནས་སུ། གསང་བ་སྔགས་ཀྱི་དོན་རྣམས་ཀུན། བླ་མེད་ཕ་རོལ་
ཕྱིན་པ་ཡི། སྐུ་གསུང་ཐུགས་དང་ཡོན་ཏན་དང་། ཕྲིན་ལས་དག་ལ་འབྲེལ་བ་ཡི།
འབུམ་སྡེ་ཆེན་པོ་ལྔ་རུ་བྱུང་། སེམས་ཉིད་དོན་ལ་གནས་པ་ཡི། དུག་ལྔ་གནས་འགྱུར་
རྒྱུད་ཀྱི་འབུམ། ཇི་བཞིན་དོན་ལ་མི་གཡོ་བའི། བོན་ཉིད་རབ་འབྱམས་ལུང་གི་
འབུམ། དེ་ཉིད་དོན་དམ་མཐར་ཕྱིན་པའི། སྙིང་པོ་གསང་བ་མན་ངག་འབུམ། དེ་
ཡི་ཡོན་ཏན་མཐར་རྫོགས་པའི། ངོ་མཚར་རྒྱས་པ་རྒྱན་གྱི་འབུམ། དེ་དག་འཕྲིན་
ལས་མཐའ་ཡས་པའི། ཐེག་ཆེན་རྫོགས་པ་བདལ་པའི་འབུམ། དེ་ལྟར་འབུམ་སྡེ་
གཞུང་ལྔ་ལས། ལྔ་འགྱུར་བཅུ་རུ་གྲངས་འཕེལ་ཞིང་། དུག་ལྔ་ཡེ་ཤེས་ལྷུན་རྫོགས་
པའི། འབུམ་སྡེ་བརྒྱ་དང་རྩ་བརྒྱད་དེ། གསང་བ་སྔགས་ཀྱི་འབུམ་དུ་བསྟན། ཡེ་
ཉིད་ཀུན་ཏུ་བཟང་པོ་ཡི། འཁྲུལ་མེད་ཐུགས་ཀྱི་རང་བཞིན་ལས། དུག་ལྔ་མ་སྤངས་
གནས་དག་ཅིང་། བོན་ཉིད་གདར་ཐག་གཅད་ནས་སུ། འཁོར་བ་དོང་ནས་སྤྲུགས་
པ་ཡི། འཛིན་དང་འཆང་དང་ཀློག་པ་དང་། བསྐྱེད་དང་སྒོམ་དང་སྒྲུབ་པ་དང་།
ཡང་དག་དོན་ལ་བསྔགས་ནས་སུ། དོན་གྱི་མན་ངག་བཅུད་ཕྱུང་ཞིང་། སྒྲིབ་སྦྱང་
158



མདོ་སྡེ། །
འགྲོ་འདུལ་སྲས་སྤྲུལ་མདོ།
༼ཇ༽
ཚོགས་གཉིས་རྫོགས་པའི་ཕྱིར། སྐུ་གསུང་ཐུགས་དང་ཡོན་ཏན་དང་། ཕྲིན་ལས་འགྲོ་
བ་འདུལ་བ་ཡི། གཟུངས་སྡེ་ཆེན་པོ་ལྔ་རུ་འབྱུང་། ཡེ་ཉིད་དོན་ལ་སྦྱར་བ་ཡི།
འཁོར་བ་དོང་སྤྲུགས་རྒྱུད་ཀྱི་གཟུངས། དོན་གྱི་སྙིང་པོ་མཐའ་ཡས་པའི། མཁའ་ཀློང་
རབ་འབྱམས་ལུང་གི་གཟུངས། སྙིང་པོ་བཅུད་ལས་ཟིལ་ཐིགས་པའི། ཡང་སྙིང་
གསང་བ་མན་ངག་གཟུངས། མན་ངག་གང་ལ་གང་འདུལ་བའི། ཚེ་གཡང་དཔལ་
གསུམ་བསོད་ནམས་གཟུངས། དེ་དག་ཐབས་ཀྱིས་འགྲོ་འདུལ་བའི། ཞི་རྒྱས་དབང་
དྲག་རྒྱུན་གྱི་གཟུངས། དེ་ལྟར་གཟུངས་སྡེ་གཞུང་ལྔ་ལས། ལྔ་འགྱུར་བཅུ་རུ་གྲངས་
འཕེལ་ཞིང་། དུག་ལྔ་ཡེ་ཤེས་གནས་དག་པའི། གཟུངས་སྡེ་བརྒྱ་དང་རྩ་བརྒྱད་དེ།
གསང་བ་སྔགས་ཀྱི་གཟུངས་སུ་བསྟན། གསང་བ་སྔགས་ཀྱི་སྒོ་དགུ་ལ། སྤྱི་རུ་བསྟན་
པའི་སྡེ་གསུམ་མོ། །སྒོས་སུ་རྒྱུད་ལུང་མན་ངག་གསུམ། ཡེ་ཉིད་ཀུན་ཏུ་བཟང་པོ་ཡི།
སྐུ་གསུང་ཐུགས་ཀྱི་དཀྱིལ་འཁོར་ལས། རྒྱུད་ལུང་མན་ངག་གསུམ་དུ་འབྱུང་། འགྱུར་
མེད་སྐུ་ཡི་དཀྱིལ་འཁོར་ལས། རྒྱུད་རྒྱལ་ལྷུན་པོ་བརྩེགས་པ་འབྱུང་། རྒྱུད་རྒྱལ་ལྷུན་
པོ་བརྩེགས་པ་ལས། རྩ་བའི་རྒྱུད་གསུམ་ཡན་ལག་དྲུག །ཐོག་མར་རྩ་བའི་རྒྱུད་
གསུམ་ལ། ལྷུན་པོ་བརྩེགས་པ་སྐུ་ཡི་རྒྱུད། བདུད་རྩི་ཟིལ་པ་གསུང་གི་རྒྱུད། འོད་
ཟེར་དྲ་བ་ཐུགས་ཀྱི་རྒྱུད། དེ་ལ་ཡན་ལག་སྡེ་དྲུག་སྟེ། ནམ་མཁའ་ཀློང་ཆེན་ལྟ་བའི་
རྒྱུད། ཡེ་ཤེས་ཉི་མ་སྒོམ་པའི་རྒྱུད། རྫུ་འཕྲུལ་དྲ་བ་སྤྱོད་པའི་རྒྱུད། འབུམ་སྡེ་ས་ཡ་
དམ་ཚིག་རྒྱུད། ལས་བཞི་རྫོགས་པ་ཕྲིན་ལས་རྒྱུད། དོན་གཉིས་མཐར་ཕྱིན་དངོས་
གྲུབ་རྒྱུད། དེ་ལྟར་རྩ་བའི་རྒྱུད་གསུམ་ལས། ཡན་ལག་དྲུག་ཏུ་དབྱེ་བ་སྟེ། རྩ་རྒྱུད་
སྡོང་བོ་དགུ་འདུས་ལས། ཡན་ལག་དགུ་དགུ་བརྒྱད་ཅུ་གཅིག །ཉིང་ལག་ཁྲི་ཚོ་བཅོ་
བརྒྱད་དེ། རྒྱུད་ཀྱི་དབྱེ་བ་བསྟན་པའོ། །ཡེ་ཉིད་ཀུན་ཏུ་བཟང་པོ་ཡི། འགག་མེད་
གསུང་གི་དཀྱིལ་འཁོར་ནས། སྤྱི་ལུང་ཕུན་སུམ་ཚོགས་པ་འབྱུང༌། ལུང་ཆེན་ཕུན་
159



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སུམ་ཚོགས་པ་ལས། རྩ་བའི་ལུང་གསུམ་ཡན་ལག་དྲུག །ཐོག་མར་རྩ་བའི་ལུང་སྡེ་
གསུམ། ཀུན་དབྱིངས་རབ་འབྱམས་འདས་པའི་ལུང་། ཀུན་འབྱུང་སྲིད་པ་ད་ལྟའི་
ལུང་། ཀུན་མཁྱེན་རིག་པ་མ་འོངས་ལུང་། དེ་ལ་ཡན་ལག་སྡེ་དྲུག་སྟེ། གཡུང་དྲུང་
ཡེ་ཁྱབ་ལྟ་བའི་ལུང་། ཉི་འོད་སྙིང་པོ་སྒོམ་པའི་ལུང༌། ཕུན་ཚོགས་རྣམ་གྲོལ་སྤྱོད་
པའི་ལུང༌། ཨུ་ཡ་སྲོག་འཛིན་དམ་ཚིག་ལུང་། ཡོངས་སུ་རྫོགས་པ་ཕྲིན་ལས་ལུང་།
སྙོམས་འཇུག་བདེ་བ་ཐབས་ཤེས་ལུང་། ཡན་ལག་དྲུག་ཏུ་དབྱེ་བ་སྟེ། སྤྱི་ལུང་ཕུན་
སུམ་ཚོགས་པ་ལ། ཡན་ལག་བཅུ་འགྱུར་བརྒྱ་རྩ་བརྒྱད། ཉིང་ལག་འབུམ་སྡེ་ས་མ་ཡ།
ལུང་གི་དབྱེ་བ་བསྟན་པའོ། །ཡེ་ཉིད་ཀུན་ཏུ་བཟང་པོ་ཡི། མཉམ་ཉིད་ཐུགས་ཀྱི་
དཀྱིལ་འཁོར་ལས། མན་ངག་འཁོར་ལོ་མདོ་ཆེན་བྱུང་། མན་ངག་འཁོར་ལོ་མདོ་སྡེ་
ལས། རྩ་བའི་སྡེ་གསུམ་ཡན་ལག་དྲུག །ཐོག་མར་རྩ་བའི་སྡེ་གསུམ་ལ། རྣམ་སྣང་
རྒྱལ་པོ་རྒྱུད་ཀྱི་སྡེ། ཀུན་སྣང་རྒྱལ་པོ་ལུང་གི་སྡེ། རིག་སྣང་མངོན་པར་མན་ངག་སྡེ།
དེ་ལ་ཡན་ལག་སྡེ་དྲུག་སྟེ། ཀུན་ཁྱབ་ལུང་གྲོལ་ལྟ་བའི་སྡེ། མི་གཡོ་མཉམ་གསལ་
སྒོམ་པའི་སྡེ། ཤུགས་འབྱུང་རང་དག་སྤྱོད་པའི་སྡེ། གཡུང་དྲུང་ཕྲེང་བ་དམ་ཚིག་
སྡེ། ལས་བཞི་རྒྱུན་ལྔ་ཕྲིན་ལས་སྡེ། ཉེ་ལམ་ཟབ་མོ་དངོས་གྲུབ་སྡེ། དེ་རྣམས་སྤྱི་
ལ་རྒྱུག་པ་ཡི། མན་ངག་འཁོར་ལོ་མཛོད་ཆེན་དང་། གསང་བའི་མན་ངག་སྡེ་བཅུ་
ལས། གཅིག་ལས་ཉིས་འགྱུར་བཅུ་གཉིས་སྟེ། ཡན་ལག་བརྒྱ་དང་ཉི་ཤུ་ལས། ཉིང་
ལག་དབྱེ་བ་དུང་ཕྱུར་ཏེ། མན་ངག་དག་ཏུ་དབྱེ་བ་བྱ། གསང་བ་སྔགས་ཀྱི་སྒོ་དགུ་
ལ། རྒྱུད་ལུང་མན་ངག་སྡེ་རུ་འོ། གསང་བ་བསྙེན་སྒྲུབ་ལས་དང་གསུམ། ཡེ་ཉིད་
ཀུན་ཏུ་བཟང་པོ་ཡི། སྐུ་གསུང་ཐུགས་ཀྱི་རྫུ་འཕྲུལ་ལས། བསྙེན་སྒྲུབ་ལས་དང་
གསུམ་དུ་བྱུང་། བཅས་བཅོས་སྐུ་ཡི་རྫུ་འཕྲུལ་ལས། བསྙེན་པ་གཞི་ཡི་མན་ངག་
བྱུང་། བསྙེན་པ་གཞི་ཡི་མན་ངག་ལས། རྩ་བའི་རྒྱུད་ལྔ་ཡན་ལག་བཞི། ཐོག་མར་
160



མདོ་སྡེ།
འགྲོ་འདུལ་སྲས་སྤྲུལ་མདོ།
༼ཇ༽
རྩ་བའི་རྒྱུད་ལྔ་ལ། ཀུན་དབྱིངས་སྐུ་ལྔ་སྐུ་ཡི་རྒྱུད། ཀུན་གྲགས་འགག་མེད་གསུང་གི་
རྒྱུད། ཀུན་སྣང་དང་བ་ཐུགས་ཀྱི་རྒྱུད། ཀུན་འབྱུང་ཕུན་ཚོགས་ཡོན་ཏན་རྒྱུད། ཀུན་
ཁྱབ་རྫུ་འཕྲུལ་ཕྲིན་ལས་རྒྱུད། དེ་ཡི་ཡན་ལག་རྣམ་པ་བཞི། འཁོར་བ་དོང་སྤྲུགས་
སྒྲིབ་སྦྱངས་རྒྱུད། རྩ་རླུང་ཐིག་ལེ་ཐབས་ཤེས་རྒྱུད། ཙི་ཏ་སྲོག་འཛིན་ཐུན་མོང་རྒྱུད།
ཐིག་ལེ་ཉག་གཅིག་མཆོག་གི་རྒྱུད། དེ་རྣམས་སྤྱི་ལ་རྒྱུག་པ་ཡི། ཞི་བ་ཨ་དཀར་ལུང་
ཆེན་དང་། མན་ངག་གསང་བ་སྡེ་བཅུ་ལས། ཡན་ལག་ཉིས་བརྒྱ་ལྔ་བཅུ་སྟེ། ཉིང་
ལག་དགུ་ཁྲི་དགུ་འབུམ་ནི། བསྙེན་པའི་གཞི་རུ་བསྟན་པའོ། །ཡེ་ཉིད་ཀུན་ཏུ་བཟང་
པོ་ཡི། འགག་མེད་གསུང་གི་རྫུ་འཕྲུལ་ལས། སྒྲུབ་པ་ལམ་གྱི་མན་ངག་འབྱུང༌། སྒྲུབ་
པ་ལམ་གྱི་མན་ངག་ལས། རྩ་བའི་རྒྱུད་ལྔ་ཡན་ལག་བཞི། ཐོག་མར་རྩ་བའི་རྒྱུད་ལྔ་
ལ། མཁའ་འགྱིང་སྐུ་ལྔ་སྐུ་ཡི་རྒྱུད། དབལ་ཆེན་ཡོངས་རྫོགས་གསུང་གི་རྒྱུད། ཡེ་
ཤེས་བདེར་འདུས་ཐུགས་ཀྱི་རྒྱུད། མེ་རི་འཁྱིལ་པ་ཡོན་ཏན་རྒྱུད། དྲག་པོ་ཕུར་པ་
ཕྲིན་ལས་རྒྱུད། དེ་ཡི་ཡན་ལག་རྣམ་པ་བཞི། འབུམ་པ་མཐུ་ཆེན་དབལ་གྱི་རྒྱུད།
རམ་པ་དུག་འདུལ་གཤེད་ཀྱི་རྒྱུད། རོལ་པ་མངོན་སྤྱོད་དྲག་པོའི་རྒྱུད། དུས་ཀྱི་འཁོར་
ལོ་ཕྲིན་ལས་རྒྱུད། དེ་རྣམས་སྤྱི་ལ་རྒྱུག་པ་ཡི། རིན་ཆེན་སྤྱི་སྤུངས་གསང་བའི་རྒྱུད།
དེ་ལྟར་རྒྱུད་ཆེན་སྡེ་བཅུ་ལས། ཡན་ལག་སུམ་བརྒྱ་དྲུག་ཅུ་སྟེ། ཉིང་ལག་བྱེ་བ་ས་ཡ་
ནི། སྒྲུབ་པའི་ལམ་དུ་བསྟན་པའོ། །ཡེ་ཉིད་ཀུན་ཏུ་བཟང་པོ་ཡི། ཆོ་འཕྲུལ་ཐུགས་ཀྱི་
བརྣག་པ་ལས། ལས་ཀྱི་འཕོང་ཆེན་མན་ངག་འབྱུང་། ལས་ཀྱི་འཕྱོང་ཆེན་མན་ངག་
ལས། རྩ་བའི་རྒྱུད་ལྔ་ཡན་ལག་བཞི། ཐོག་མར་རྩ་བའི་རྒྱུད་ལས་སུ། དབྱིངས་ཀྱི་
དབལ་མོ་སྐུ་ཡི་རྒྱུད། དུར་ཁྲོད་མ་མོ་གསུང་གི་རྒྱུད། ཡེ་ཤེས་ལྷ་མོ་ཐུགས་ཀྱི་རྒྱུད།
དབང་ལྡན་མགོན་པོ་ཡོན་ཏན་རྒྱུད། ཐིག་ལེ་གསང་བ་ཕྲིན་ལས་རྒྱུད། དེ་ཡི་ཡན་
ལག་རྣམ་པ་བཞི། དུད་སོལ་མེ་མདག་མ་མོའི་རྒྱུད། ཁྲོས་པ་ནག་པོ་གཤིན་རྗེའི་རྒྱུད།
161



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དྲ་བ་དམར་ནག་བདུད་བཙན་རྒྱུད། སྐྱེ་འགྲོ་སྲོག་བདག་སྐྱེས་བུའི་རྒྱུད། དེ་རྣམས་
སྤྱི་ལ་རྒྱུག་པ་ཡི། ཕྲིན་ལས་དྲག་པོ་སྦྱོར་སྒྲོལ་རྒྱུད། དེ་ལྟར་མན་ངག་སྡེ་བཅུ་ལས།
ཡན་ལག་བདུན་བརྒྱ་ཉི་ཤུ་སྟེ། ཉིང་ལག་བྱེ་བ་དུང་ཕྱུར་ནི། ལས་ཀྱི་མཆོང་དུ་
བསྟན་པའོ། །
དེ་ལྟར་གསང་སྔགས་སྒོ་དགུ་ལ། གསང་བ་བསྙེན་སྒྲུབ་རྣམ་གསུམ་མོ། །དེ་རྣམས་
ཀུན་ལ་སྤྱི་རྒྱུག་ཅིང་། སྤྱི་རུ་དགོས་པའི་མན་ངག་གནད། མདོ་འབུམ་གཟུངས་
གསུམ་ཕྱི་ནང་གསང་། རྒྱུད་ལུང་མན་ངག་བསྙེན་སྒྲུབ་ལ། ཀུན་ལ་དགོས་ཤིང་སྤྱིར་
རྒྱུག་པའི། ཞི་རྒྱས་དབང་དྲག་ལས་བཞི་རྒྱུན། ཕྱི་ནང་གསང་གསུམ་མན་ངག་བཞི།
དབྱིངས་ཤེས་མཁའ་ཀློང་ཐབས་ཤེས་ཀྱིས། ཕོ་རྒྱུད་མོ་རྒྱུད་སྲས་རྒྱུད་དང་། བྲན་
དང་ཕོ་ཉ་ཡང་འཁོར་རྒྱུད། རྒྱུད་ཆེན་རྒྱུད་ཆུང་རྒྱུད་འབྲིང་སྟེ། རྒྱུད་བུ་ཆུང་དང་
བཅས་པར་དབྱེ། དེ་ལ་རྒྱུད་གཞུང་མན་ངག་སྐབས། རེ་རེ་ལ་ཡང་སོ་སོ་རུ། གང་
ལ་གང་དགོས་བྱེ་བྲག་གི། འགྲོ་བ་ཡོངས་ལ་གང་འདུལ་གྱི། ཁྲི་དང་འབུམ་དུ་སྤྲོས་
པའོ། །བོན་ལ་ཕྱི་རྒྱུད་ནང་རྒྱུད་དང་། གསང་རྒྱུད་ཡང་གསང་རྣམ་བཞི་སྟེ། དེ་ཡི་
ནང་ནས་ངེས་ཚིག་བོན། ཨ་དཀར་སྔགས་ཀྱི་ཐེག་པ་འདི། རྒྱུད་འདྲེན་སྒྲོན་མ་ཁྱོད་
ལ་གཏད། ཁྱོད་ཀྱི་སེམས་ཅན་དོན་ཆེད་དུ། རྒྱུད་འདི་ཡོངས་སུ་འཛིན་པར་མཛོད།
ཅེས་གསུངས་ནས། ཨ་དཀར་འོད་ཀྱི་ཐེག་པའི་དོན་གཏན་ལ་ཕབ་ནས། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། རྒྱུད་འདྲེན་སྒྲོན་མ་ལ་གཉེར་
གཏད་དོ། །དེའི་ཚེ་འཁོར་རྣམས་ཀྱིས་བླ་ན་མེད་པའི་མཆོད་པ། མངོན་པར་དགའ་
བའི་སྤྲིན་ཞེས་བྱ་བ། དཔག་ཏུ་མེད་པ་བཤམས་ནས། སྟོན་པ་ལ་མཆོད་པ་འབུལ་ཏེ།
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་རྣམས་དང་། ལྷ་དང་།
མི་དང༌། ལྷ་མ་ཡིན་དང་། ཀླུ་དང་། གཉན་དང་། ས་བདག་དང་། ནམ་མཁའ་
162



མདོ་སྡེ།
འགྲོ་འདུལ་སྲས་སྤྲུལ་མདོ། ༼ཇ༽
ལྡིང་དང༌། དྲི་ཟར་བཅས་པའི་འཇིག་རྟེན་ཀུན་ཡི་རང་སྟེ། སྟོན་པས་གསུངས་པ་ལ་
མངོན་པར་བསྟོད་དོ། །ལྷ་ཀླུ་མི་གསུམ་གྱི་མངའ་དབང་ཅན་རྣམས་ཀྱང་། སོ་སོར་
ཡུལ་དུ་གཤེགས་སོ། །སླད་ནས་སྟོན་པ་འཁོར་དང་བཅས་པ་རྣམས་དང་། གནས་
མཆོག་དམ་པ་འོལ་མོ་གླིང་ཆེན་གྱི་མི་རྣམས་ཀྱང་། གྲོང་ཁྱེར་ཆེན་པོ་རྫུ་འཕྲུལ་དགའ་
བ་ཅན་གྱི་དབུས་སུ། གསང་བ་སྔགས་ཀྱི་ཐེག་པ་ལ་འཇུག་ཅིང་། བོན་གྱི་འཁོར་ལོ་
རབ་ཏུ་བསྐོར་ཏོ། །འཇིག་རྟེན་གྱི་ཁམས་སུ་ཡང་། བཀྲ་ཤིས་དང་ཕུན་སུམ་ཚོགས་
པའི་དགེ་རྟགས་མང་དུ་འཕེལ་ལོ། ། །
༧ དེ་ནས་ཡང་དེའི་ཚེ་དེའི་དུས་ན། རིགས་དང་ལྡན་པའི་དཔོ་བཟའ་ཐང་མོ་
ལ། འབྲུག་ལོ་སྟོན་ཟླ་ར་བའི་ཚེས་བཅོ་ལྔ་ལ། སྲས་མོ་གཅིག་སྐུ་བལྟམས་ཏེ། དེ་ཡང་
གོང་དུ་སྲས་རྒྱལ་བུ་གཉིས་ཙམ་མ་གཏོགས་པ། གཞན་དག་འགྲོ་བ་སྤྱི་དང་མི་འདྲ་
བར། ཤིན་ཏུ་སྐུ་ཉམས་དང་ལྡན་ཞིང་བདེ་བ་དང་བཅས་ནས་བྱོན་ནོ། །དེའི་དུས་སུ་
རྗེའུ་རིགས་ཀྱི་མི་མོ་དང་། བྲམ་ཟེའི་བུ་མོ་གཉིས་ཀྱིས། དར་དཀར་གྱི་རྩིབས་ཀྱིས་ནི་
བླངས། མེ་ཏོག་གི་ལྟེ་བ་ནི་བྱས་ནས། དགུང་ཟླ་བཅུ་གཉིས་ངོ་བཅུ་གསུམ་མ་ལོན་གྱི་
བར་དུ། སྐུའི་མ་མ་དང་། རྫི་བུ་བྱས་ཏེ། བླ་བོན་རྣམས་ཀྱིས་སྐུ་འཚོའོ། །
དེ་ནས་དགུང་ཟླ་བཅུ་གསུམ་ལོན་ནས། རྒྱལ་མོས་བྲམ་ཟེའི་བུ་འགྱུར་བ་བློ་གསལ་
ལ། བཀའ་སྩལ་ནས། རྒྱལ་ས་ཡང་ཐོག་ཏུ་མཆིས་ནས་མཚན་བརྟགས་ཏེ། བྲམ་
ཟེས་རྒྱལ་མོ་ལ་གསོལ་པ། རྒྱལ་མོ་དཔོ་བཟའ་ཐང་མོ་ལགས། བུ་མོ་འདིའི་མཚན་
ནི། ཤིན་ཏུ་ཡང་བཟང་བ་ཞིག་གདའ་སྟེ། དེ་ཡང་དབུ་ནི་བྱ་རྒྱལ་ཁྱུང་གི་སྒོ་ང་
བཙུག་པ་འདྲ་བ་ཞིག་གདའོ། །དབུ་སྐྲ་གཡུ་ལོ་ཨུཏྤལ་འོད་དུ་འཁྱུག་པ་འདྲ་བ་ཞིག་
གདའོ། །ཞལ་རས་ནི་བཅུ་གསུམ་ཟླ་བ་ཉ་བ་འདྲ་བ་ཞིག་གདའོ། །སྤྱན་མིག་ནི་རིན་
པོ་ཆེའི་བཀྲ་ལ་གཟི་འཁྱུག་པ་འདྲ་བ་ཞིག་གདའོ། །རྫི་སྨིན་ནི་ཀའི་ན་རོ་བཀུག་པ་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འདྲ་བ་ཞིག་གདའོ། །སྙན་མཆོག་ནི་ཟངས་ཀྱི་པདྨ་འཁྱིལ་པ་འདྲ་བ་ཞིག་གདའོ། །
ཤངས་རྒྱུད་ནི་དྲང་ཞིང་ལེགས་པར་སྙོམས་པ་ཞིག་གདའོ། །མཆུ་སུལ་ནི་ཟར་མའི་
མེ་ཏོག་བརྩེགས་པ་འདྲ་བ་ཞིག་གདའོ། །ཚེམས་ནི་བ་གམ་དཀར་དམར་འཁྲིགས་
པ་འདྲ་བ་ཞིག་གདའོ། །ལྗགས་ནི་པདྨ་དམར་པོ་འདྲ་བ་ཞིག་གདའོ། །ཨོག་སྒོ་ནི་
ཟླ་བ་ཚེས་པ་འདྲ་བ་ཞིག་གདའོ། །སྐྱེ་མགུལ་ནི་ངང་མོའི་མགྲིན་བཟང་འདྲ་བ་ཞིག་
གདའོ། །དཔུང་སོག་ནི་ཟླུམ་ལ་བརྗིད་ཅིང་གཞོལ་བ་ཞིག་གདའོ། །རྐེད་སྐབས་ནི་
གཞུ་མོའི་ཆང་གཟུང་སྒེག་པ་འདྲ་བ་ཞིག་གདའོ། །སྟ་ཟུར་ནི་སྒེག་ལ་ཆུ་ཞེང་རབ་
ཏུ་རྒྱས་ལ་མཉམ་པ་ཞིག་གདའོ། །ཕྱག་ཞབས་ནི་དྲང་ཞིང་ལེགས་ལ་མཉེན་པ་ཞིག་
གདའོ། །སོར་མོ་ནི་ཕྲ་ལ་རབ་ཏུ་གཤན་པ་ཞིག་གདའོ། །སྟབས་སྡུག་ལ་འགྲོས་ལེགས་
པ་ནི། ལྷ་བྲན་མཆོད་པ་འབུལ་བ་འདྲ་བ་ཞིག་གདའོ། །དེ་ལྟར་ཕྱིའི་ཡུལ་དུ་བཟང་
སྟེ། རིགས་ཀྱི་མི་མོ་མཚན་དང་ལྡན་ཞིང་། ནང་གི་བཅུད་བརྟགས་པས། སྔོན་གྱི་
གཤེན་གཟའ་ནེའུ་ཆེན་མ་དང་མི་འདྲ་བ། ད་རུང་ཀུན་ལ་ཉོན་མོངས་པའི་ཤས་བག་
ཙམ་ཞིག་སྣང་བས། བར་དུ་བསླུ་བྲིད་དང་རྐྱེན་ཁར་འགྲོ་བའི་དོགས་ཀྱིས། མཐར་
ནི་སངས་རྒྱས་ཀྱི་བསྟན་པ་ལ་འཇུག་ཅིང་། སངས་རྒྱས་ཀྱི་བསྟན་པ་འཛིན་ངེས་པ་
ཞིག་གདའོ། །ཞེས་སྨྲས་ནས་ཁ་མར་བཟང་པོ་བཏགས་སོ། །བུ་མོ་དེ་ཡང་རིགས་མི་
མོ་ཤེས་རིག་དང་ལྡན་ཞིང་ཤིན་ཏུ་སྨྲ་གསལ་ལ། རབ་ཏུ་བློ་རྣོ་ཞིང་། ཅི་བྱེད་ཀྱི་བྱ་བ་
ཐམས་ཅད། ཤིན་ཏུ་མཛེས་ཤིང་ཡིད་དུ་འོང་སྟེ། རྒྱལ་རིགས་དང་རྗེའུ་རིགས་དང་
བྲམ་ཟེ་དང་། དམངས་རིགས་ཀྱི་བུ་མོ་ལྔ་བརྒྱ་དང་བཅས་ནས། བྲོ་གར་དང་གླུ་
དབྱངས་ཀྱི་རྩེད་མོས། མེ་ཏོག་གི་གླིང་དུ་འཇིག་རྟེན་གྱི་སྣང་བ་བསྒྱུར་རོ། །དེ་ལྟར་
དུ་རིགས་དང་ལྡན་པའི་དཔོ་བཟའ་ཐང་མོ་ལ། མཚན་དང་ལྡན་པའི་རྒྱལ་བུ་ལྕམ་
དྲལ་གསུམ་བལྟམས་ཏེ། རྒྱལ་པོའི་གདུང་རྒྱུད་མི་ཆད་ཅིང་། ཆབ་སྲིད་ཀྱི་མ་མ་ཟིན་
164



མདོ་སྡེ།
འགྲོ་འདུལ་སྲས་སྤྲུལ་མདོ།
ནས་འཇིག་རྟེན་གྱི་ཁམས་སུ། བཀྲ་ཤིས་དང་དགེ་རྟགས་མང་དུ་འཕེལ་ལོ། །འདུས་
པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་ལས། སྟོན་པས་
འགྲོ་འདུལ་འོད་ཟེར་གྱི་སྲས་སྤྲུལ་པའི་ལེའུ་སྟེ། སུམ་ཅུ་རྩ་གཅིག་པའོ། །སརྦ་མངྒ་
ལམ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
165



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་སྟོན་པས་ལྷ་ལ་
བོན་བསྟན་པའི་མདོ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཁྲི་གྱེར་སད་ལ་དུན་སྤུངས་གསལ། གང་
ཟག་མི་ཡི་སྐད་དུ་ན། སྟོན་པས་ལྷ་ལ་བོན་བསྟན་པའི་མདོ། རྣམ་པ་ཐམས་ཅད་
མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། འགྲོ་
བ་སེམས་ཅན་གྱི་དོན་ལ་དགོངས་ནས། ལྷོ་འཛམ་བུ་གླིང་གི་དམིག །སོག་ཁ་བོན་གྱི་
འབྱུང་གནས། གནས་མཆོག་དམ་པ་འོལ་མོ་གླིང་ཆེན་གྱི་རྒྱལ་ས་བར་པོ་སོ་བརྒྱད་ཀྱི་
ནང་དུ། སྐུ་སྐྱེ་བ་བཞེས་ནས་མཛད་པ་བཅུ་གཉིས་ཀྱི་དོན་མཐར་ཕྱིན་པར་མཛད་
པས་དཔལ་འབར་ཁབ་ཀྱི་མཛད་པའི་དུས་སུ། འགྲོ་བ་སེམས་ཅན་དྲང་བའི་ཕྱིར།
ནམ་མཁའ་ལ་ལྷའི་སྐུ་ཕྱག་རྒྱ་ཆེན་པོར་བསྟན་ནས། སྐུ་བཞི་མཛེས་པའི་ཞལ་བཞི།
ཀུན་ནས་གང་བའི་དཀྱིལ་འཁོར་གྱི་ཡོངས་སུ། འགྲོ་བ་སེམས་ཅན་གྱི་དཔལ་མགོན་
དུ་མཛད་ཅིང་། རྒྱལ་པོ་དཔོ་ཡི་འགྲོ་དོན་མཐར་ཕྱིན་ནས། བུ་མོ་དཔོ་བཟའ་ཐང་
མོ་ཁབ་ཏུ་བཞེས་ནས། གསས་མཁར་ཁོང་མ་ནེའུ་ཆུང་གི་ནང་དུ་ཕྱིན་ནས་དགའ་
166



མདོ་སྡེ།
ལྷ་ལ་བོན་བསྟན་པའི་མདོ།
སྟོན་དང་། མཆོད་པ་རྒྱ་ཆེན་པོ་རུ་བྱས་ཏེ་སྟང་དང་དབྱལ་དུ་ཚོགས་སོ། །དེ་ནས་
ཡང་སྟོན་པས་འགྲོ་བ་རང་མཐུན་གྱི་ཆ་ལུགས། རབས་ཆད་མ་ནིང་བྱ་བའི་ངག་
གཅག་པའི་ཕྱིར། ཐབས་དང་ཤེས་རབ་ཀྱི་སྲས་སྤྲུལ་མཛད་པར། རྒྱལ་བའི་གདུང་
རྒྱུད་མི་འཆད་ཅིང་། སེམས་ཅན་འཆོལ་བུར་མི་འགྲོ་བ་དང་། སྐུ་གསུང་ཐུགས་དང་
ཡོན་ཏན་འཕྲིན་ལས་ལྔ་ལས་སྤྲུལ་པའི་སྲས་ཀྱིས་འགྲོ་བ་སེམས་ཅན་རྣམས་ཐར་པར་
དྲང་བའི་ཕྱིར། སྐུ་ལས་སྲས་སྤྲུལ་པར་མཛད་དེ། དེ་ཡང་སྔོན་དུ་བཙུན་མོ་ཧོས་
བཟའ་རྒྱལ་མེད་མ་ལ། རྒྱལ་སྲས་གཏོ་བུ་འབུམ་སྲས་དང་། དཔྱད་བུ་ཁྲི་ཤེས་གཉིས་
འཁྲུངས་ཏེ། དེ་ལ་གཏོ་རབས་ཤིང་ལོ་རྒྱས་པ་དང་། དཔྱད་རྒྱུད་བདུད་རྩི་ཟིལ་པ་
གཉིས་གཏན་ལ་ཕབ་སྟེ་བསྟན་པ་རྗེས་སུ་བཞག་པར་མཛད་དོ། །དེའི་རྗེས་སུ་བཙུན་
མོ་དཔོ་བཟའ་ཐང་མོ་ལ། རྒྱལ་སྲས་ལུང་འདྲེན་གསལ་བ་དང་། རྒྱུད་འདྲེན་སྒྲོན་མ་
གཉིས་འཁྲུངས་ཏེ། དེ་ལ་ལུང་སྡེ་མངོན་པ་སྡེ་བཅུ་དང༌། རྒྱུད་སྡེ་ཨ་དཀར་སྔགས་
རྒྱུད་རྣམས་གཏན་ལ་ཕབ་སྟེ་བཤད་ནས་བསྟན་པ་རྗེས་སུ་བཞག་པར་མཛད་དོ། །
དེ་ནས་གསས་མཁར་ཁོང་མ་ནེའུ་ཆུང་གི་ནང་ན། འཁོར་རྣམས་ལ་རྒྱུ་འབྲས་བདེན་
པའི་བོན་ཡོངས་ལ་སྟོན་ཅིང་། བོན་གྱི་འཁོར་ལོ་རབ་ཏུ་བསྐོར་ཞིང་བཞུགས་ན།
༧ དེའི་ཚེ་ནམ་མཁའ་ལས་གསལ་བའི་འོད་མང་པོ་ཤར་རོ། །བར་སྣང་ལས་སྙན་
པའི་སྒྲ་མང་པོ་གྲགས་སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །དེ་
ནས་ནམ་མཁའ་ལ་གཞའ་སྤྲིན་མང་པོ་གཏིབས་པའི་ནང་ནས་ལྷའི་ཁྱེའུ་མཚན་དང་
ལྡན་པ། གསེར་གྱི་མི་པོ་ལ་གཡུའི་དབུ་སྐྲ་འཁྱིལ་པ། སྐུ་ལ་ལྷའི་དཔྱང་བུ་སྲུབས་
མེད་དང་། ན་བཟའ་པན་ཙ་ལི་ཀ་མནབས་པ་ཞིག །སྤྲིན་དཀར་ཐེབ་ཙེའི་གདན་
ལ་གཞའ་ཚོན་གྱི་གུར་ནང་དུ་བཞུགས་ཏེ། ལྷའི་གསས་ཁྱེའུ་དང་བུ་མོ་མང་པོས་
བཏེགས་ནས་བྱུང་ངོ༌། །གཞན་ཡང་ལྷའི་ཁྱེའུ་དང་བུ་མོ་སྟོང་རྩ་བརྒྱད་ཀྱིས་གཡུ་
167



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
འབྲུག་དང་སེང་གེ་དང་། མཁའ་ལྡིང་མང་པོ་ལ་ཞོན་ནས་ལྷའི་རོལ་མོ་དང་མཆོད་
པ་མང་པོ་ཐོགས་ཏེ་བྱུང་ངོ༌། །དེ་ལ་འོལ་མོ་ལུང་རིང་གི་མི་རྣམས་ཀྱང་ཤིན་ཏུ་སྤྲོ་
བ་སྐྱེས་ནས། མདུན་ནས་བསུའོ། །དེ་ནས་སྟོན་པའི་སྤྱན་སྔར་ཕྱིན་ནས་སྟོན་པ་ལ་
བསྐོར་བ་ནི་བྱས་སོ། །ལྷ་ཕྱག་ནི་འཚལ་ལོ། །མཆོད་པ་ནི་འབུལ་ལོ། །མེ་ཏོག་ནི་
གཏོར་རོ། །
དེ་ནས་ལྷའི་བུ་བློ་གྲོས་རབ་ཏུ་བརྟན་པ་བྱ་བ་དེ། སྟོན་པའི་དྲུང་དུ་ཁོད་ནས།
ལྷའི་མེ་ཏོག་མནྡ་ར་བ་ལག་ཏུ་ཐོགས་ནས། སྟོན་པའི་སྐུ་ལ་མཆོད་པ་ཕུལ་ནས་པུས་
བཙུགས་ཐལ་མོ་སྦྱར་བར་བཏུད་དེ་གསོལ་པ། རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ། རྒྱལ་བའི་སྲས་མཆོག་སྟོན་པ་གཤེན་རབ་ཕུལ། རྐང་གཉིས་གཙོ་བོ་ལྷ་མིའི་
མཆོག་གྱུར་གཙོ། སྟོན་པའི་སྒྲོན་མ་འགྲོ་བའི་དཔལ་གྱུར་ཞིང་། ཐུགས་རྗེའི་ཞིང་ལ་
ཕྱོགས་རིས་མེད་ནས་སུ། འགྲོ་བ་ཀུན་གྱི་ཐུན་མོང་ཡིན་ལགས་ཀྱང་། སྒོས་སུ་བསོད་
ལྡན་ལྷ་ཀླུ་མི་གསུམ་གྱི། བསོད་ནམས་དཔལ་དུ་ཤར་བ་ཡིན་ལགས་པས། དེ་ཡང་
སྲིད་པ་ལུགས་དང་མཐུན་ལགས་ན། སྐལ་ལྡན་ལྷ་ཡི་ཡུལ་དུ་སྐུ་འཁྲུངས་ནས། སྤྲུལ་
པ་འོད་ཟེར་ཀུན་ཏུ་འགྱེད་མོད་དེ། དབང་སྒྱུར་མི་འདི་བསོད་ནམས་ཚོགས་ཆེ་
ནས། ཅུང་ཙམ་བདག་ཅག་རྣམས་ལས་ཟུར་དཔག་ཙམ། འཇིག་རྟེན་ལོངས་སྤྱོད་
དཔག་པ་མ་ཡིན་ཏེ། ལས་དང་སྐལ་བ་ལྡན་པས་དཔག་པ་ཡིན། དེ་ཕྱིར་དབང་
སྒྱུར་མི་ཡི་ལུས་སུ་འཁྲུངས། མཛད་པ་བཅུ་གཉིས་བཀོད་པ་རྣམ་པར་དག །མི་ཡུལ་
གླིང་བཞིའི་དབུས་སུ་ཞབས་ཀྱིས་བཅགས། བསྟན་པ་སྤེལ་གྱིན་འགྲོ་བ་དྲངས་པར་
མཛད། འཁོར་བའི་སེམས་ཅན་ཐར་པར་བཀོད་ཅིང་སངས། བདག་ཅག་ལྷ་ཁམས་
བསོད་ནམས་ཆེ་ལགས་ཀྱང་། སྔོན་ཆད་སྐྱེ་བ་མ་བཞེས་གོང་རོལ་ཏུ། འོད་གསལ་ལྷ་
ལས་རིམ་གྱིས་བབས་ནས་བྱོན། ཞལ་མཐོང་གསུངས་ཐོས་བསྟན་པའི་གཉེར་གཏད་
བ།
༡༢
168



མདོ་སྡེ།
ལྷ་ལ་བོན་བསྟན་པའི་མདོ།
ཀྱང་། ཅུང་ཙམ་བསྟན་པའི་བདག་པོར་མ་གྱུར་པས། ལྷ་ཁམས་མངོན་སངས་རྒྱས་
ཤིང་སྟོངས་པ་མེད། ད་ལྟར་བསྟན་པའི་མངའ་བདག་འདྲེན་པའི་གཙོ། ཞལ་མཐོང་
གསུང་ཐོས་མངོན་སངས་རྒྱས་པའི་དུས། ཡིད་བཞིན་ནོར་བུར་སྨོན་ལམ་གང་ཐེབས་
རྒྱལ། དེ་བཞིན་སྟོན་པའི་ཞལ་མཐོང་བརྒྱ་ལས་འགའ། བདག་ཅག་བསོད་ལྡན་
ལོངས་སྤྱོད་ཆེ་ལགས་ཀྱང་། གཡེང་སྐྱོངས་ལེ་ལོས་དབང་གྱུར་མ་གཏོགས་པས། རྩེ་
གཅིག་གཡུང་དྲུང་བོན་ལ་སྤྱོད་ནས་སུ། སྡེ་བཞི་ཡ་བརྒྱད་སྡུད་པར་དབྱེ་བ་ཞན། དེ་
ཕྱིར་ལྷ་ཁམས་བདེ་ལ་བཀོད་པ་དང་། རྩ་གསུམ་ལྷ་ལ་བོན་འཁོར་བསྐོར་བ་དང་།
བསྟན་པ་རྗེས་བཞག་འགྲོ་བ་དྲང་བའི་ཕྱིར། བདག་གི་ཡུལ་དང་གནས་སུ་གཤེགས་
པར་ཞུ། ཞེས་གསོལ་ཏོ། །
དེ་ལ་སྟོན་པས་ཀྱང་། ཞལ་འཛུམ་པར་མཛད་ནས་བཀའ་སྩལ་པ། ལེགས་སོ་
ལེགས་སོ་ལྷ་སྲས་རིགས་ཀྱི་བུ། སྔོན་ཀྱང་བསྟན་པའི་ཆ་ལ་གནས་ནས་སུ། བདག་
གི་མདུན་ནས་བསུ་ཞིང་ཞལ་བལྟ་དང་། བསྟན་པའི་གཉེར་མཛད་བསྟན་པའི་
ཆ་འཛིན་ལེགས། ད་ཡང་དུས་དང་སྐབས་ལ་བབས་ནས་སུ། ལྷ་ཁམས་འགྲོ་བ་
འདུལ་བའི་དུས་ཡིན་པས། ཞུས་པའི་འཁོར་རྣམས་དད་པ་མི་བཟློག་ཕྱིར། ཁྱེད་
ཀྱི་ཡུལ་དང་གནས་དེར་གཤེགས་པར་བྱ། ཞེས་གསུངས་ནས་གཤེགས་པ་རུ་ཞལ་
གྱིས་བཞེས་སོ། །ནམ་མཁའི་ཁམས་ནས་བྱོན་པས། ལྷའི་ཁྱེའུ་དང་བུ་མོ་དེ་རྣམས་
ལ་བསྙེན་བཀུར་དང་མཆོད་པ་རྒྱ་ཆེན་པོ་རུ་བྱས་སོ། །དེ་ནས་ཡང་སྟོན་པས་འཁོར་
རྣམས་ལ་བཀའ་སྩལ་པ། ཉོན་ཅིག་བདག་གི་འཁོར་དུ་གཏོགས་པའི་འཁོར་སྡེ་བཞི་
ཡ་བརྒྱད་དང་། གཡུང་དྲུང་སེམས་དཔའ་རྣམས་ཀྱང་། བདག་ནི་སུམ་ཅུ་རྩ་གསུམ་
གྱི་གནས་སུ། ལྷ་ཁམས་འདྲེན་པའི་སྟོན་པ་ལ་འགྲོ་ཡིས། བདག་མ་ཕྱིན་གྱི་བར་དུ་
རྒྱལ་ས་ཕོ་བྲང་གླིང་བརྒྱད་ལ། མཆོད་པ་རྒྱུན་མ་ཆད་པར་གྱིས་ཤིག །གཞན་ཡང་
169



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
སྦྱིན་པ་ནི་ཐོངས་ཤིག །ཚུལ་ཁྲིམས་ནི་སྲུངས་ཤིག །བཟོད་པ་ནི་སྒོམས་ཤིག །བརྩོན་
འགྲུས་ནི་བསྐྱེད་ཅིག །བསམ་གཏན་ལ་མཉམ་པར་ཞོག་ཅིག །ཤེས་རབ་ནི་བསྐྱེད་
ཅིག །དེ་ལྟར་དུ་དོན་དེ་དྲུག་དང་ལྡན་ན། ཕ་རོལ་ཏུ་ཕྱིན་པ་དྲུག་གི་དོན་དང་ལྡན་
ཏེ། ཐར་པ་རིན་པོ་ཆེའི་འབྲས་བུ་ཐོབ་པར་འགྱུར་རོ། །ཞེས་བཀའ་སྩལ་ཏེ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ། རྨ་ལོ་གཡུ་ལོ་དང་། གཏོ་བུ་
འབུམ་སྲས་དང་། ཚངས་པ་གཙུག་ཕུད་དང་། ཡིད་ཀྱི་ཁྱེའུ་ཆུང་དང༌། གཡུང་དྲུང་
སེམས་དཔའ་ཁྲི་དྲུག་སྟོང་དང་། ལྔ་སྟོང་ལྔ་བརྒྱ་དང༌། ཡེ་གཤེན་སུམ་བརྒྱ་དྲུག་
ཅུ་དང་། ཕྱི་འཁོར་དང་། ནང་འཁོར་བསམ་གྱིས་མི་ཁྱབ་པ་དང་བཅས་ནས་ཡང་
དག་གཤེན་གྱི་རྟ་བདུན་ལ། ཅིབས་ཀྱི་ཁ་ལོ་བསྒྱུར་ནས་འོད་ཟེར་དང་གཞའ་ཚོན་གྱི་
ལམ་ལ་ཞུགས་ཏེ། ལྷའི་རོལ་མོ་དང་གླུ་གར་མང་པོར་བསྒྱུར་ནས། སྒྲ་སྙན་པ་དང༌།
འོད་གསལ་བ་དང་། མེ་ཏོག་གི་ཆར་དང་མངོན་པར་འགྲོགས་ནས་འཇིག་རྟེན་གྱི་
ཁམས་རྣམས་སྣང་བ་ཆེན་པོས་ཡོངས་སུ་ཁྱབ་པར་མཛད་དོ། །བར་སྣང་སྟོང་པའི་
དབྱིངས་རུམ་ན། ནམ་མཁའ་ལ་རྫུ་འཕྲུལ་གྱིས་གོམ་པས་བསྐྱོད་དེ་སུམ་ཅུ་རྩ་གསུམ་
གྱི་གནས་སུ་གཤེགས་སོ། །གཤེགས་པའི་ལམ་དུ་རི་བདུན་དང༌། རོལ་མཚོའི་ལྷ་ཀླུ་
དང་མི་རྣམས་ཀྱིས་ཀྱང་མདུན་ནས་བསུ་ཞིང་བསྐོར་བ་དང་། ལྷ་ཕྱག་དང་། མཆོད་
པར་བྱེད་ཀྱིན་གུས་པར་འདུད་དོ། །རི་རབ་བང་རིམ་ལ་གནས་པ་རྣམས་དང་། རྒྱལ་
པོ་ཆེན་པོ་བཞི་དང༌། ཕྱོགས་སྐྱོང་བ་རྣམས་ཀྱིས་ཀྱང་སྟོན་པའི་མདུན་ནས་བསུ་ཞིང་
བསྐོར་བ་དང་། ལྷ་ཕྱག་དང༌། མཆོད་པ་འབུལ་གྱིན་མོས་པར་འདུད་དོ། །དེ་ནས་
རི་རབ་ཀྱི་ཁ་ཁྱེར་ལ་སུམ་ཅུ་རྩ་གསུམ་གྱི་གནས་སུ་ཕྱིན་ནས། རྒྱལ་ཆེན་རིགས་བཞིའི་
ལྷ་རྣམས་དང་། སུམ་ཅུ་རྩ་གསུམ་གྱི་ལྷ་རྣམས་དང་། མཚེ་མའི་ལྷ་རྣམས་དང༌།
དགའ་ལྡན་གྱི་ལྷ་རྣམས་ལ་སོགས་འདོད་ཁམས་རིགས་དྲུག་གི་ལྷ་རྣམས་ཀྱིས་ཀྱང་
170



མདོ་སྡེ།
ལྷ་ལ་བོན་བསྟན་པའི་མདོ།
སྟོན་པའི་མདུན་ནས་བསུ་སྟེ། ལ་ལས་ནི་ལྷའི་དར་ཕྱར་རོ། །ལ་ལས་ནི་ལྷའི་དུང་
འབུད་དོ། །ལ་ལས་ནི་ལྷའི་རྔ་བརྡུང་ངོ༌། །ལ་ལས་ནི་ལྷའི་གཤང་དཀྲོལ་ལོ། །ལ་
ལས་ནི་ལྷའི་གླིང་བུ་འབུད་དོ། །ལ་ལས་ནི་ལྷའི་པི་ཝང་བསྒྲིལ་ལོ། །ལ་ལས་ནི་ལྷའི་
ཅག་པར་རྡབས་སོ། །ལ་ལས་ནི་ལྷའི་གྷན་དྷ་གྷ་རུ་བསྒྲིལ་ལོ། །ལ་ལས་ནི་ལྷའི་ལི་
ཕན་བིང་ཆེན་སྒྲོག་གོ །ལ་ལས་ནི་ལྷའི་གྷན་དྷ་ཅིང་ཆེན་བརྡུང་ངོ༌། །ལ་ལས་ནི་
ལྷའི་གདུགས་ཁྱེར་རོ། །ལ་ལས་ནི་ལྷའི་རྒྱལ་མཚན་ཕྱར་རོ། །ལ་ལས་ནི་ལྷའི་དར་
ཕྱིར་རོ། །ལ་ལས་ནི་ལྷའི་ཕྱེ་མ་ཁྱེར་རོ། །ལ་ལས་ནི་ལྷའི་འཕུར་མ་ཁྱེར་རོ། །ལ་ལས་
ནི་ལྷའི་པན་ཙ་ལི་ཀ་ཁྱེར་རོ། །ལ་ལས་ནི་ལྷའི་པན་ཙ་པ་ལིང་ཁྱེར་རོ། །ལ་ལས་ནི་
ལྷའི་པན་ཙ་ལིང་ཀ་ཏོག་ཅེས་བྱ་བ་ཁྱེར་རོ། །ལ་ལས་ནི་ལྷའི་གར་བྱེད་དོ། །ལ་ལས་
ནི་ལྷའི་བྲོ་བརྡུང་ངོ༌། །ལ་ལས་ནི་ལྷའི་ཤོན་འཁྲབ་བོ། །ལ་ལས་ནི་ལྷའི་གླུ་དབྱངས་
བསྒྱུར་རོ། །ལ་ལས་ནི་ལྷའི་གཏང་རག་བསྒྱུར་རོ། །ལ་ལས་ནི་ལྷའི་མར་མེ་འབུལ་
ལོ། །ལ་ལས་ནི་ལྷའི་སྤོས་མེ་འབུལ་ལོ། །ལ་ལས་ནི་ལྷའི་ལྷ་སངས་འབུལ་ལོ། །ལ་ལས་
ནི་ལྷའི་ཞལ་ཟས་འབུལ་ལོ། །ལ་ལས་ནི་ལྷའི་ཚན་ཆབ་འབུལ་ལོ། །ལ་ལས་ནི་ལྷའི་
གསས་བཤོས་འབུལ་ལོ། །ལ་ལས་ནི་ལྷའི་འབྲུ་སྣ་འབུལ་ལོ། །ལ་ལས་ནི་ལྷའི་མེ་ཏོག་
འབུལ་ལོ། །ལ་ལས་ནི་ཅང་ཤེས་ཀྱི་རྟ་ཕོ་ཁྲིད་དོ། །ལ་ལས་ནི་དུང་གི་གླང་པོ་ཁྲིད་
དོ། །ལ་ལས་ནི་མ་ཧེའི་མཛོ་མོ་ཁྲིད་དོ། །ལ་ལས་ནི་འདོད་འཇོའི་བ་མོ་ཁྲིད་དོ། །ལ་
ལས་ནི་མཐིང་གི་བྱ་ཁྱུང་ཁྲིད་དོ། ལ་ལས་ནི་མུ་མེན་གྱི་གཡུ་འབྲུག་ཁྲིད་དོ། །ལ་ལས་
ནི་ཤེལ་གྱི་སེང་གེ་ཁྲིད་དོ། །ལ་ལས་ནི་རིན་པོ་ཆེའི་རྐང་འགྲོས་ཁྲིད་དོ། །ལ་ལས་ནི་
མཛེས་པའི་རྨ་བྱ་ཁྲིད་དོ། །ལ་ལས་ནི་ལྷ་བྱ་དཀར་མོ་ཁྲིད་དོ། །ལ་ལས་ནི་ངོ་མཚར་
གྱི་རི་དྭགས་ཤ་ར་ན་ཁྲིད་དོ། །དེ་ལྟར་དུ་ལྷའི་རོལ་མོ་དང་མཆོད་པ་སྣ་ཚོགས་ཀྱིས་
མདུན་ནས་བསུས་ཏེ། སུམ་ཅུ་རྩ་གསུམ་ལྷའི་གནས་མཆོག །གྲོང་ཁྱེར་ཆེན་པོ་ལྟ་ན་
171



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
སྡུག་གི་དབུས་དཀྱིལ། རྣམ་པར་རྒྱལ་བ་ལྷའི་ཁང་བཟང་གི་དབུས། ཕོ་བྲང་ཆེན་པོ་
ངོ་མཚར་བཀྲག་ལྡན་གྱི་ནང་དུ་སྤྱན་དྲངས་ནས། རིན་པོ་ཆེ་སྣ་ལྔའི་ཁྲི་ལ་བཞུགས་
སུ་གསོལ་ཏེ། ལྷའི་བུ་དམ་པ་ཏོག་དཀར་ཞེས་བྱ་བས་ལྷའི་མེ་ཏོག་ཙམ་པ་ཀ་ལག་ཏུ་
ཐོགས་ནས་སྟོན་པའི་སྐུ་ལ་བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་
ནས་གསོལ་པ། སྟོན་པ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས། རྒྱལ་བ་གཤེན་རབ་མི་བོ་ལགས། ཉིད་ནི་འགྲོ་བ་
སེམས་ཅན་གྱི་དོན་ལ་དགོངས་ནས། མཛད་པ་བཅུ་གཉིས་ཀྱི་དོན་མཐར་ཕྱིན་པར་
མཛད་པ་ལ། སྐུ་ལ་བསྙུན་མི་མངའ་འམ། ཟོ་མདོག་བདེ་འམ། ཐུགས་དགྱེས་པ་
དང་དང་སྤྲོ་བ་བྱུང་ངམ། སྐུ་ཉམས་དང་ལྡན་ནམ། འགྲོ་བའི་དོན་རྒྱ་ལག་ཕྱད་པར་
འགྲུབ་བམ། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། རིགས་ཀྱི་བུ་ཚེ་དང་ལྡན་པ་ལྷའི་བུ། མངོན་པར་
ཤེས་པ་དང་ལྡན་པ། ཏིང་ངེ་འཛིན་རབ་ཏུ་གསལ་བ། བློ་གྲོས་སྣང་བ་རབ་ཏུ་བརྟན་
པ། བྱང་ཆུབ་ཀྱི་སེམས་དང་ལྡན་ཞིང་། གླང་པོའི་བྱིན་ཆེན་པོ། བྱ་བ་བྱེད་པའི་རྒྱལ་
པོ། མཆོག་དམ་པ། རིགས་ཆེན་པོ། དཔལ་གྱི་དབང་པོ། ཁྱོད་ཀྱིས་གསོལ་པ་ནི་
ཤིན་ཏུ་ཡང་ལེགས་སོ། །བདག་ནི་འགྲོ་བ་སེམས་ཅན་དོན་ལ། ལྷོ་འཛམ་བུ་གླིང་
གི་དམིག །སོག་ཁ་བོན་གྱི་འབྱུང་གནས་སུ། མཛད་པ་བཅུ་གཉིས་ཀྱི་དོན་མཐར་
ཕྱིན་པར་མཛད་པ་ལ། སྐུ་ལ་བསྙུན་མི་མངའ་འོ། །ཟོ་མདོག་བདེའོ། །ཐུགས་དགྱེས་
པ་དང་དང་སྤྲོ་བར་བྱུང་ངོ༌། །སྐུ་ཉམས་དང་ལྡན་ནོ། །འགྲོ་དོན་རྒྱ་ཆེ་བར་གྲུབ་
པོ། སངས་རྒྱས་ཀྱི་བསྟན་པ་ལ་རབ་ཏུ་གནས་པར་ཡོད་དོ། །དགེ་བའི་ཚོགས་མང་
དུ་འཕེལ་ལོ། །དགེ་རྟགས་ཀྱི་བཀྲ་ཤིས་ནི་དུ་མ་དང་ལྡན་ནོ། །ཞེས་བཀའ་སྩལ་པས།
ལྷའི་བུ་དེ་ཉིད་ཀྱང་ཤིན་ཏུ་ཐུགས་དགྱེས་པ་དང་དང་སྤྲོ་ནས། གཤེན་རབ་མཆོག་ལ་
172



མདོ་སྡེ།
ལྷ་ལ་བོན་བསྟན་པའི་མདོ།
མངོན་པར་བསྟོད་ཅིང་གུས་པས་འདུད་དོ། །དེ་ལ་སྟོན་པ་དང་གཡུང་དྲུང་སེམས་
དཔའ་འཁོར་དང་བཅས་པ་རྣམས་ལ། ལྷའི་ཞལ་ཟས་སྤྱད་ན་སྨེ་བ། བཀུར་ན་ཡང་
བ། ཕུན་སུམ་ཚོགས་པ། འདོད་ཡོན་ལྡན་པ། དྲི་མཆོག་ཞིམ་པ། རོ་མཆོག་ལྡན་
པ། ཚོར་བར་རགས་པ། མཐོང་བ་བྲོད་པ། ཁ་དོག་ལེགས་པ། ངོ་མཚར་དུ་ཆེ་བ།
བསམ་གྱིས་མི་ཁྱབ་པའི་བདའ་དགུ་ཕུན་སུམ་ཚོགས་པ་རུ་དྲངས་སོ། །
དེ་ནས་ལྷའི་དབང་པོ་བརྒྱ་བྱིན་གྱིས་གསོལ་པ། རྣམ་པ་ཐམས་ཅད་མཁྱེན་པའི་
སྟོན་པ་ལགས། ཉིད་ནི་འགྲོ་བ་སེམས་ཅན་དོན་ཆེད་དུ། སྤྱིར་ཡང་འགྲོ་བ་རིགས་
དྲུག་སེམས་ཅན་དང་། སྒོས་སུ་ལྷ་ཀླུ་མི་གསུམ་དཔལ་དུ་བྱོན། འཛམ་གླིང་མི་རུ་སྐྱེ་
བ་བཞེས་ལགས་ཀྱང་། བདག་ཅག་འོད་གསལ་ལྷ་ཡི་རིགས་ལས་གྲོལ། སྤྲུལ་པའི་སྐུ་
ལ་རིགས་རྒྱུད་མ་མཆིས་ཀྱང་། བདག་ཅག་ལྷ་ཁམས་རྒྱལ་བའི་གདུང་ལ་སྨོས། དེ་
ཕྱིར་ལྷ་ཁམས་མངའ་རིགས་དབང་བྱས་ཏེ། ལྷ་ལ་བོན་གྱི་འཁོར་ལོ་བསྐོར་ནས་སུ།
བསྟན་པ་རྗེས་བཞག་རིམ་པར་མཛད་དུ་གསོལ། ཞེས་གསོལ་ཏོ། ། །
དེ་ལ་སྟོན་པས་ཀྱང་འགྲོ་བ་སེམས་ཅན་གྱི་དོན་ལ་དགོངས་ཤིང་། ལྷ་ལ་བོན་
གྱི་འཁོར་ལོ་བསྐོར་བ་དང༌། སངས་རྒྱས་ཀྱི་བསྟན་པ་རྗེས་སུ་བཞག་པར་དགོངས་
ནས། རྣམ་པར་རྒྱལ་བའི་ཁང་བཟང་གི་ཕྱི་རོལ། གྲོང་ཁྱེར་ཆེན་པོ་ལྟ་ན་སྡུག་གི་
དབུས་དཀྱིལ་དུ་བྱོན་ནས། གདན་སེང་གེའི་ཁྲི་སྟེང་ན་བཞུགས་ཏེ། དེ་ཡང་འཁོར་
དུ་གཏོགས་པའི་གཤེན་རབ་གཡུང་དྲུང་སེམས་དཔའ་ཆེན་པོ་རྣམས་དང་ཐབས་
ཅིག་ཏུ་བཞུགས་སོ། །དེ་ཡང་གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། རྨ་ལོ་གཙུག་ཕུད་དང་ཐབས་ཅིག་ཏུ་བཞུགས་སོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ། གཡུ་ལོ་ཟུར་ཕུད་དང་ཐབས་ཅིག་ཏུ་བཞུགས་
སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གཏོ་བུ་འབུམ་སྲས་
173



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དང་ཐབས་ཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ། ཡིད་ཀྱི་ཁྱེའུ་ཆུང་དང་ཐབས་ཅིག་ཏུ་བཞུགས་སོ། །གཤེན་རབ་གཡུང་
དྲུང་སེམས་དཔའ་སེམས་དཔའ་ཆེན་པོ། ཚངས་པ་གཙུག་ཕུད་དང་ཐབས་ཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། སྤངས་ལ་
གནམ་གཤེན་དང་ཐབས་ཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ། སྤོས་ཀྱི་གླང་པོ་དང་ཐབས་ཅིག་ཏུ་བཞུགས་སོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། སྤོས་ཀྱི་ཐིམ་པ་དང་ཐབས་ཅིག་ཏུ་
བཞུགས་སོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། གཡུང་
དྲུང་ལེགས་སྤྱོད་དང་ཐབས་ཅིག་ཏུ་བཞུགས་སོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། སྤོབས་པ་མཐར་ཕྱིན་དང་། ཡེ་ཤེས་གསལ་སྒྲོན་དང་།
ཀུན་ནས་དགའ་བ་དང༌། བྱམས་པ་སྟོབས་ཆེན་དང༌། ཡེ་ཤེས་འཁོར་ལོ་དང་།
དཔལ་འབར་འགྲོ་བ་དང༌། དོན་ཡོད་རྒྱལ་པོ་དང༌། དབང་པོ་བརྒྱ་བྱིན་དང་།
ལེགས་པས་བྱིན་པ་དང་། ཤེས་རབ་དབང་དོན་དང་། གཙོ་རྒྱལ་ཡེ་ཤེས་དང་། ཁྲི་
རུམ་ཡེ་ཤེས་དང་། ཁྲི་རྒྱལ་བདེ་བྱེད་དང་། ཡོངས་སུ་དག་པ་དང་། ཤེས་རབ་ཆེར་
སྐྱོང་དང་། ངེས་པའི་དོན་དཔའ་དང༌། སད་ནེ་ལྷ་དབང་དང༌། ཡང་དག་རྒྱལ་བ་
དང༌། གྲུབ་པ་མཐའ་ཡས་དང༌། བྱམས་པ་ཡེ་ཤེས་སྐྱོང་དང་། བྱམས་པ་མྱ་ངན་
མེད་དང་། བྱམས་པ་ཤེས་རབ་འཕེལ་དང་། སྟོབས་ཀྱིས་དོན་ལྡན་དང་། སྟོབས་
ཆེན་དཔལ་འབར་འགྲོ་དང་། སེང་གེ་ཟབ་མོ་དང་། སེང་གེ་སྒྲ་སྒྲོག་དང་། སེང་
གེའི་ཟིལ་གནོན་དང་། བྱམས་ལྡན་ཤེས་རབ་དབང་པོ་དང་། ཁྲི་ནམ་དོན་ལྡན་དང་།
ཁྲི་སད་ནེའུ་གུང་དང་། ཡེ་ཤེས་སྣང་ལྡན་དང་། ལྷའི་དབང་ཕྱུག་དང་། རྒྱལ་
སྲས་གཞོན་ནུ་བློ་གྲོས་ལ་སོགས་པ། སྐུ་ལ་རྟག་པར་འཁོར་བའི་གཤེན་རབ་གཡུང་
174



མདོ་སྡེ།
ལྷ་ལ་བོན་བསྟན་པའི་མདོ།
s་
དྲུང་སེམས་དཔའ་རྣམས་དང་ཐབས་ཅིག་ཏུ་བཞུགས་སོ། །གཞན་ཡང་གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ། ཡེ་ཤེས་ཐིག་ལེ་ལ་སོགས་གཡུང་
དྲུང་སེམས་དཔའ་སུམ་བརྒྱ་དྲུག་ཅུ་དང་། སྟོང་ལྔ་བརྒྱ་དང་། ལྔ་སྟོང་ལྔ་བརྒྱ་དང་
ཁྲི་དྲུག་སྟོང་དང་། བྱེ་བ་དགུ་ཁྲིའི་འཁོར་དང་བཅས་པ་རྣམས་དང་ཐབས་ཅིག་ཏུ་
བཞུགས་སོ། །
གཞན་ཡང་ཅི་ཡང་མེད་པའི་སྐྱེ་མཆེད་ཀྱི་ལྷ་རྣམས་དང་། ནམ་མཁའ་མཐའ་
ཡས་སྐྱེ་མཆེད་ཀྱི་ལྷ་རྣམས་དང་། རྣམ་ཤེས་མཐའ་ཡས་སྐྱེ་མཆེད་ཀྱི་ལྷ་རྣམས་དང༌།
ཡོད་མིན་མེད་མིན་སྐྱེ་མཆེད་ཀྱི་ལྷ་རྣམས་ཀྱང་། འཁོར་བྱེ་བ་དུང་ཕྱུར་དང་བཅས་
ནས་སྟོན་པའི་དྲུང་དུ་ཕྱིན་ནས་ཕྱོགས་གཅིག་ཏུ་འཁོད་དོ། །དེ་བཞིན་དུ་འོག་མིན་
གནམ་གྱི་ལྷ་རྣམས་དང་། གྱ་ནོམ་སྣང་བའི་ལྷ་རྣམས་དང་། ཤིན་ཏུ་མཐོང་བའི་
ལྷ་རྣམས་དང་། མི་གདུང་བའི་ལྷ་རྣམས་དང་། མི་ཆེ་བའི་ལྷ་རྣམས་ཀྱང་འཁོར་བྱེ་
བ་དུང་ཕྱུར་དང་བཅས་ནས་སྟོན་པའི་དྲུང་དུ་ཕྱིན་ཏེ་ཕྱོགས་གཅིག་ཏུ་འཁོད་དོ། །
དེ་བཞིན་དུ་གནས་གཙང་མའི་ལྷ་རྣམས་དང་། འབྲས་བུ་ཆེ་བའི་ལྷ་རྣམས་དང་།
བསོད་ནམས་ཆེ་བའི་ལྷ་རྣམས་དང༌། སྤྲིན་མེད་འོད་ཀྱི་ལྷ་རྣམས་དང་། བསམ་
གཏན་བཞི་པའི་ལྷ་རྣམས་དང་། ཀུན་སྣང་དང་བའི་ལྷ་རྣམས་ཀྱང་འཁོར་བྱེ་བ་
དུང་ཕྱུར་དང་བཅས་ནས་སྟོན་པའི་མདུན་དུ་ཕྱིན་ཏེ་ཕྱོགས་གཅིག་ཏུ་འཁོད་དོ། །དེ་
བཞིན་དུ་དགེ་རྒྱས་ཀྱི་ལྷ་རྣམས་དང་། དགེ་ཆུང་གི་ལྷ་རྣམས་དང་། ཆུང་དགེའི་ལྷ་
རྣམས་ཀྱང་འཁོར་བྱེ་བ་དུང་ཕྱུར་དང་བཅས་ནས་སྟོན་པའི་མདུན་དུ་ཕྱིན་ཏེ་ཕྱོགས་
གཅིག་ཏུ་འཁོད་དོ། །དེ་བཞིན་དུ་ཚད་མེད་འོད་ཀྱི་ལྷ་རྣམས་དང་། འོད་ཆེན་གྱི་ལྷ་
རྣམས་དང་། འོད་ཆུང་གི་ལྷ་རྣམས་ཀྱང་འཁོར་བྱེ་བ་དུང་ཕྱུར་དང་བཅས་ནས་སྟོན་
པའི་མདུན་དུ་ཕྱིན་ཏེ་ཕྱོགས་གཅིག་ཏུ་འཁོད་དོ། །དེ་བཞིན་དུ་བསམ་གཏན་གཉིས་
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པའི་ལྷ་རྣམས་དང་། ཚངས་པ་འབུམ་ཁྲིའི་ལྷ་རྣམས་དང་། ཚངས་པ་ཀུན་འཁོར་གྱི་
ལྷ་རྣམས་དང་། ཚངས་པ་མདུན་ན་འདོན་གྱི་ལྷ་རྣམས་ཀྱང་འཁོར་བྱེ་བ་དུང་ཕྱུར་
དང་བཅས་ནས་སྟོན་པའི་དྲུང་དུ་ཕྱིན་ཏེ་ཕྱོགས་གཅིག་ཏུ་འཁོད་དོ། །དེ་བཞིན་དུ་
འཐབ་བྲལ་གྱི་ལྷ་རྣམས་དང༌། འཕྲུལ་དགའི་ལྷ་རྣམས་དང་། གཞན་འཕྲུལ་དབང་
བྱེད་ཀྱི་ལྷ་རྣམས་དང༌། མཚེ་མའི་ལྷ་རྣམས་དང་། དགའ་ལྡན་གྱི་ལྷ་རྣམས་དང༌།
སུམ་ཅུ་རྩ་གསུམ་གྱི་ལྷ་རྣམས་དང་། རྒྱལ་ཆེན་རིགས་བཞིའི་ལྷ་རྣམས་ཀྱང་འཁོར་
བྱེ་བ་དུང་ཕྱུར་དང་བཅས་ནས་སྟོན་པའི་དྲུང་དུ་ཕྱིན་ཏེ་ཕྱོགས་གཅིག་ཏུ་ཁོད་དོ། །
དེ་བཞིན་དུ་ཚངས་པ་འབུམ་ཁྲི་དང་། སྲིད་རྗེ་འབྲང་དཀར་དང༌། སྐོས་རྗེ་དྲང་
དཀར་དང་། ཕྲུ་རྗེ་རིང་དཀར་དང༌། མ་ཧཱ་དེ་བ་དང་། ལྷ་ཆེན་ཁྱབ་འཇུག་དང་།
དབང་ཕྱུག་ཆེན་པོ་དང་། ཨུ་མ་དེ་མ་དང་། ཚོགས་ཀྱི་བདག་པོ་དང་། དཔལ་
འབར་ཆེན་པོ་དང༌། གཟི་ལྡན་ནག་པོ་དང་། ལྷ་མིན་ཐགས་བཟང་དང༌། འདོད་པ་
དགུ་འགྱུར་དང་། ཀླུ་རྒྱལ་འཇོག་པོ་དང་། ཀླུ་རྒྱལ་དགའ་བོ་དང་། གཙུག་ན་རིན་
ཆེན་དང༌། ས་བདག་ཁྱབ་པ་དང་། ལྷ་མོ་བརྟན་མ་དང་། གཉན་རྗེ་གོང་སྔོན་ལ་
སོགས། འཇིག་རྟེན་མངའ་དབང་གི་བདག་པོ་རྣམས་ཀྱང་འཁོར་བྱེ་བ་དུང་ཕྱུར་དང་
བཅས་ནས་སྟོན་པའི་དྲུང་དུ་ཕྱིན་ཏེ་ཕྱོགས་གཅིག་ཏུ་ཁོད་དོ། །དེ་བཞིན་དུ་རྒྱལ་པོ་
ཆེན་པོ་ཡུལ་འཁོར་སྲུང་དང་། རྣམས་ཐོས་སྲས་དང་། སྤྱན་མི་བཟང་དང་། བོན་གྱི་
འཕགས་དང་། དྲི་ཟ་ཟུར་ཕུད་ལྔ་པ་དང་། གནོད་སྦྱིན་གང་བ་བཟང་པོ་དང་། ཀླུ་
དབང་སྦྲུལ་མགོ་བདུན་པ་དང་། གཤིན་རྗེ་ཡ་མ་ར་ཙ་དང་། མེ་ལྷ་དྲང་སྲོང་ཆེན་
པོ་དང་། དབང་ལྡན་བྱི་ན་ཡ་ག་དང་། རླུང་ལྷ་ཡ་བ་ཆེན་པོ་དང་། སྲིན་པོའི་རྒྱལ་
པོ་རུ་ཏྲ་དང་། ཉི་མ་ཟླ་བ་ལ་སོགས་ཏེ་འཇིག་རྟེན་གྱི་ཕྱོགས་མཚམས་སྐྱོང་བ་རྣམས་
ཀྱང་འཁོར་བྱེ་བ་དུང་ཕྱུར་དང་བཅས་ནས་སྟོན་པའི་དྲུང་དུ་ཕྱིན་ཏེ་ཕྱོགས་གཅིག་ཏུ་
176



མདོ་སྡེ།
ལྷ་ལ་བོན་བསྟན་པའི་མདོ།
འཁོད་དོ། །
དེ་ནས་དེའི་ཚེ། སྟོན་པ་གཤེན་རབ་མཆོག་ཉིད་ནི། གདན་སེང་གེའི་ཁྲི་ལ། སྐུ་
གཟི་མདངས་དང་ལྡན་པར་བཞུགས་ཏེ། དེ་ལ་འང་སྐུ་མདོག་དཀར་ལ་དམར་བའི་
མདངས་ཆགས་པ། བྱུ་རུ་ཟངས་ཡགས་ཀྱི་མདོག་འདྲ་བ། གཟི་མདངས་འོད་ཟེར་
ཀུན་ཏུ་འཕྲོ་བ། མི་ཆེན་པོའི་མཚན་སུམ་ཅུ་རྩ་གཉིས་དང་། དེ་བཞིན་གཤེགས་པའི་
དཔེ་བྱད་བཟང་པོ་བརྒྱད་ཅུ་རྩ་གཅིག་གིས་བརྒྱན་པ། དབུ་ལ་རིན་པོ་ཆེའི་པྲོག་ཞུ་ནི་
གསོལ། སྐུ་ལ་གཡུ་མདངས་སྔོན་པོའི་སྟོད་གཡོགས་དང་། པ་ཏིའི་ཤམ་ཐབས་དང་།
ངུར་སྨྲིག་གི་དཔྱད་རལ་དང་། ལེ་བརྒན་གྱི་ཡང་གོས་ནི་མནབས། ཕྱག་ན་གསེར་གྱི་
ཆག་ཤིང་གཡུའི་གཡུང་དྲུང་རིས་ཅན་བསྣམས་ནས། ཞབས་སྐྱིལ་མོ་ཀྲུང་དུ་བཞུགས་
ཏེ། སྐུ་ལས་འོད་ཟེར་གྱི་སྤྲོ་བསྡུ་མཛད་དེ། དེ་ཡང་སྐུ་ཞབས་ཀྱི་མཐིལ་རུམ་དང༌།
གསང་བའི་མཁའ་དང་། ལྟེ་བའི་སྦུབས་དང་། ཐུགས་ཀྱི་དང་གོང་དང་། མགུར་གྱི་
གསང་རུམ་དང་། ལྟག་པའི་རྒྱས་རམ་དང་། སྤྱི་བོའི་གཙུག་རུམ་དང༌། ཞབས་ཀྱི་
དཀྱིལ་འཁོར་དང་། དཔྲལ་བའི་དབྱིངས་རུམ་དང་། སྨིན་མཚམས་ཀྱི་མཛོད་དང་།
ཕྱག་ཞབས་ཡན་ལག་གི་ལྷུ་ཚིགས་དང་། ཕྱག་ཞབས་ཀྱི་སོར་མོ་རྣམས་ནས་ཀྱང་།
འོད་ཟེར་བྱེ་བ་ས་ཡ་ཁྲི་ཕྲག་དྲུག་ཅུ་དྲུག་ཅུར་སྤྲོས་ཤིང་བཀྱེ་བས། མི་མཇེད་ཀྱི་
འཇིག་རྟེན་སྟོང་གསུམ་གྱི་སྟོང་ཆེན་པོ། འཇིག་རྟེན་གྱི་ཁམས་རབ་འབྱམས་དཔག་ཏུ་
མེད་པར་སྲིད་པའི་རྩེ་མོ་མན་ཆད་དང༌། ན་རག་དམྱལ་བའི་གདར་ཚན་ཡན་ཆད་
དུ། མེ་ཏོག་གི་ཆར་མངོན་པར་བབས་ཏེ་སྣང་བ་ཆེན་པོས་ཡོངས་སུ་ཁྱབ་པར་གྱུར་
ཏོ། །དེ་དག་ཏུ་གནས་པའི་སེམས་ཅན་ཐམས་ཅད་ཀྱང་། རང་རང་གི་སྡུག་བསྔལ་
དང་བྲལ་ནས་དགའ་བ་བདེ་བ་ཐོབ་པར་གྱུར་ཏོ། །དེ་ནས་དེའི་ཚེ་འཁོར་རྣམས་ཀྱིས་
སྟོན་པ་ལ་བླ་ན་མེད་པའི་མཆོད་པ། མངོན་སྤྲུལ་ནམ་མཁའི་མཐའ་དང་མཉམ་པ་རུ་
177



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
སྤྲུལ་ནས་ཕུལ་ཏོ། །སྟོན་པས་ཀྱང་མཆོད་པ་དེ་དག་ཐམས་ཅད་ཐུགས་རྗེས་བྱིན་གྱིས་
བརླབས་ནས་དགའ་བ་དང་མགུ་བར་མཛད་དེ། འོད་ཟེར་དེ་དག་ཚུར་འདུས་ནས་
སྟོན་པའི་ཐུགས་ལ་གསལ་བའི་འོད་ཚོན་གང་དུ་གྱུར་ཏེ། ཟབ་མོ་སྣང་བའི་རྒྱན་ཞེས་
བྱ་བའི་ཏིང་ངེ་འཛིན་ལ་སྙོམས་པར་བཞུགས་སོ། ། །
༧ དེ་ནས་དེའི་ཚེ་འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་ཀུན་ལས་རྣམ་པར་ཡོངས་སུ་འཕགས་པའི་མཆོག་ཆེན་
པོ། ལྷའི་བུ་དམ་པ་ཏོག་དཀར་ཞེས་བྱ་བ། རང་གི་གདན་ལས་ལངས་ཏེ། ལྷའི་མེ་
ཏོག་པདྨ་དམར་པོ་ལག་ཏུ་ཐོགས་ནས། སྟོན་པ་གཤེན་རབ་མཆོག་དེ་དག་གི་དྲུང་དུ་
འཁོད་དེ་མདུན་དུ་པུས་བཙུགས་ཐལ་མོ་སྦྱར་བར་བཏུད་དེ་གསོལ་པ། སྟོན་པ་རྣམ་
པ་ཐམས་ཅད་མཁྱེན་པ་ཡིས། འགྲོ་བའི་དཔལ་གྱུར་ལེགས་པའི་བློ་གྲོས་ཆེ། ལྷ་མིས་
མཆོད་འོས་བསྟན་པའི་མངའ་བདག་ལགས། བདག་སོགས་འགྲོ་དྲུག་སེམས་ཅན་
ཐམས་ཅད་རྣམས། སྡུག་བསྔལ་ཉོན་མོངས་འདོད་པས་གདུངས་གྱུར་ཞིང་། གང་
ཞིག་གང་གི་རྒྱ་མཚོར་བྱིང་བ་རྣམས། དེ་ཉིད་དེ་ཡི་སྡུག་བསྔལ་སྐྱོབ་མཛད་ཅིང་།
འཁོར་བ་ལས་ཐར་བདེ་བའི་དོན་རྙེད་དེ། སྙིང་པོ་བྱང་ཆུབ་སེམས་ཉིད་སྙོམས་
མཛད་ནས། ལམ་ལྔ་ས་བཅུའི་ཡོན་ཏན་མཐར་རྫོགས་ནས། མྱ་ངན་འདས་ལ་རབ་
ཏུ་དགོད་པའི་ཕྱིར། ཐུགས་ཀྱི་དཀྱིལ་ནས་ཡང་དག་བདེན་པའི་བཅུད། བདག་ཅག་
འཁོར་རྣམས་ཀུན་ལ་བཀའ་སྩལ་འཚལ། ཞེས་གསོལ་ཏོ། ། །
དེ་ནས་སྟོན་པས་ཚིགས་སུ་བཅད་པ་འདི་དག་བཀའ་སྩལ་ཏོ། །ཉོན་ཅིག་གཤེན་
རབ་གཡུང་དྲུང་སེམས་དཔའ་སྟེ། འགྲོ་བའི་དོན་མཛད་རྒྱལ་བའི་སྲས་པོ་ལགས།
ཞུས་པའི་དོན་དེ་སྐབས་ལ་རན་པར་ཕོག །སྐྱེ་བཞི་རྒྱུད་ལྔའི་རིགས་དྲུག་སེམས་ཅན་
རྣམས། སྡུག་བསྔལ་ཉོན་མོངས་འདོད་པས་གདུངས་འགྱུར་ཞིང་། གང་ཞིག་གང་གི་
178



མདོ་སྡེ།
ལྷ་ལ་བོན་བསྟན་པའི་མདོ། །
རྒྱ་མཚོར་བྱིང་བ་རྣམས། དེ་ཉིད་དེ་ཡི་སྡུག་བསྔལ་སྐྱོབ་མཛད་ཅིང་། འཁོར་བ་ལས་
ཐར་བདེ་བའི་དོན་སྙེད་དེ། སྙིང་པོ་བྱང་ཆུབ་སེམས་ཉིད་སྙོམས་མཛད་ནས། ལམ་
ལྔ་ས་བཅུའི་ཡོན་ཏན་མཐར་རྫོགས་ནས། མྱང་འདས་ས་ལ་རབ་ཏུ་དགོད་པ་ཡི། དེ་
ཉིད་དེ་ཡི་ཡོན་ཏན་ངས་བཤད་ཀྱིས། གང་ཞིག་གནས་འདིར་ཚོགས་གྱུར་འགྲོ་བ་ལ།
ལྷ་དང་ཀླུ་དང་མི་ལ་སོགས་པ་སྟེ། འཇིག་རྟེན་དག་ན་མངའ་དབང་ལྡན་པ་དང་།
ཉི་མ་ཟླ་བ་གཟའ་དང་རྒྱུ་སྐར་ཚོགས། དྲང་སྲོང་གནོད་སྦྱིན་བདེན་བྲལ་རླུང་ལྷའི་
ཚོགས། ཆུ་བདག་ཆུ་དབང་དྲི་ཟ་ནམ་མཁའ་ལྡིང༌། ལྟོ་ཕྱེ་གྲུལ་བུམ་ཤ་ཟ་སྲིན་པོ་
དང༌། འཇིག་རྟེན་སྐྱོང་དང་ལྷ་མིན་དབང་གྱུར་དང་། འདོད་ཁམས་གཟུགས་
ཁམས་གཟུགས་མེད་ཁམས་རྣམས་དང་། གང་དག་འགྲོ་བ་མ་ལུས་མཐའ་དག་ཀུན།
འཁོར་བའི་གནས་ནས་ཐར་པར་བགྲོད་བྱེད་ཅིང་། སྙིང་པོ་བྱང་ཆུབ་ལམ་ལ་ཞུགས་
ནས་སུ། གཡུང་དྲུང་སེམས་དཔའི་སྤྱོད་པར་རབ་གནས་ཤིང༌། འགྲོ་ཀུན་བོན་ཉིད་
དབྱིངས་ལ་གཞོལ་བྱེད་ན། མ་རིག་འཁོར་བའི་ལས་དབང་གྱུར་པ་ཡིས། རང་རིག་
ཡེ་ཤེས་དོན་ལ་བསྒྲིབས་ནས་སུ། འཁྲུལ་འཁོར་མུན་པའི་སྨག་ལ་གནས་པ་ཀུན། ཚེ་
རབས་གོང་ནས་སྒྲིབ་གཉིས་མ་བྱང་ཞིང༌། ཚོགས་གཉིས་མ་བསགས་ལུས་ཅན་
དབང་པོ་ཅན། དྲན་པ་འགྱུ་རགས་རྟོག་པ་དེར་འཕྲིང་དབང་། འཇིག་རྟེན་འདི་ན་
འཁོར་བར་རེ་དོགས་ཅན། དབང་པོ་ཉམས་དང་སྡུག་བསྔལ་ཉོན་མོངས་སྦྱངས། མ་
རིག་ལུས་ཅན་སྒོ་ངའི་སྦུབས་གནས་པ། ཡེ་ཤེས་དོན་བསྒྲིབས་ལྷག་མཐོང་སྒྲོན་ཤར་
ནུབ། ཉོན་མོངས་ཆ་རགས་དུག་ལྔའི་ལོ་འདབ་རྒྱས། དར་རྒྱས་སྟོབས་ཤེད་ལང་ཚོ་
བཅུད་འཕེལ་བས། ཐིག་ལེས་ཚད་གང་ཉོན་མོངས་དབུགས་ཀྱིས་བརྒྱངས། སྲེད་
དང་ལེན་སྐྱེས་མ་རིག་མཛའ་མཐུན་གྱིས། དགའ་དང་འཛུམ་དང་ལག་བཅངས་
གཉིས་གཉིས་འཁྱུད། དེ་ཡིས་ཉོན་མོངས་འཁོར་བའི་འབྲས་བུ་སྨིན། གཉིས་ལ་
179



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གཉིས་འཕེལ་བཞི་བརྒྱད་བཅུ་གཉིས་འགྱུར། ཉི་ཤུ་རྩ་བརྒྱད་འཁོར་བའི་འབྲམ་རྡོ་སྟེ།
ཐར་ལམ་མི་འཐོབ་ངན་སོང་གནས་ངན་བརྒྱུད། ལར་ཡང་འཁོར་བའི་སྐྱེད་ཤིང་
འགྱུར་དང་བུན། སྡིག་པས་མར་འགྲིབ་ཚད་དང་རྩིས་འཛིན་པ། དགེ་བྱེད་བརྒྱ་དེ་
སྡིག་ཅན་སྐྱེ་བོ་གཅིག །སྐྱེ་བོ་བརྒྱ་དེ་དམན་པའི་མོ་ལུས་གཅིག །མོ་ལུས་བརྒྱ་དེར་
རབས་ཆད་མ་ནིང་གཅིག །མ་ནིང་བརྒྱ་དེ་ཆུ་སྲིན་མ་ཧཱ་གཅིག །དེ་ཡི་མནར་མེད་
དམྱལ་བར་ལྟུང་བར་འགྱུར། འཁོར་བའི་སྐྱེད་ཤིང་བུན་ཐང་དེ་བཞིན་ཏེ། དེ་ལས་དེ་
འགྱུར་ངན་སོང་འབྲམ་གཞིར་འགྲོ། སྐྱེ་རྒས་ན་འཆི་ཡ་བཞི་ཟུང་བརྒྱད་དེ། རྟག་པར་
འཁོར་ཞིང་བཅུ་གཉིས་ཉམས་སུ་མྱོང་། ངན་སོང་གསུམ་དང་གནས་ངན་སྐྱེ་འགྱུར་
ཏེ། སྡུག་བསྔལ་མྱ་ངན་སྦྱངས་ཚད་མཐོང་གྱུར་ན། མི་བཟོད་སྲིན་པོའི་གྲོང་ཁྱེར་
ཁྲིམས་སྒོ་རུ། ཉེས་ཅན་ཁྲིམས་གཏུགས་ཐར་མེད་བཙོན་རར་ཚུད། འགྱོད་ཀྱང་ཟུར་
ཐལ་ཅུང་ཕྱིས་ཕན་མི་ཐོགས། དེ་ཕྱིར་ད་ལྟ་རིན་ཆེན་ལག་འཆང་ཞིང་། རིགས་དང་
གནས་དག་མཐོ་རིས་སྐྱེ་གྱུར་ནས། དཔལ་དང་འབྱོར་པ་ཕུན་ཚོགས་རབ་དགའ་བའི། །
དབང་པོ་སྟོབས་བཟང་དར་རྒྱས་དུས་ཚོད་ལ། སྡུག་བསྔལ་འཁོར་བའི་ལས་ལ་ཐར་
ནས་སུ། མྱང་འདས་ཐར་པའི་ལམ་ལ་བགྲོད་བྱས་ན། མི་བདེ་སྡུག་བསྔལ་ལས་སུན་
འགྱོད་པ་བསྐྱེད། འཁོར་བ་དུག་མཚོ་མི་གཙང་རྒྱ་མཚོ་དང་། ནད་དང་ཡམས་
སོགས་སྡུག་བསྔལ་བཙོན་ར་ལས། རབ་ཏུ་མི་ཐར་འདུན་བསྐྱེད་འགྱོད་དང་བཅས།
མྱང་འདས་བདེ་ལྡན་པད་མོ་བཀོད་པ་དང་། དགའ་ལྡན་ལྷ་ཡུལ་འཛམ་གླིང་སོག་
ཁའི་དབུས། ཉི་མའི་སྙིང་པོ་གེ་སར་མེ་ཏོག་དབུས། ཡིད་བཞིན་ནོར་འཆང་དགའ་
དང་སྤྲོ་ཚུལ་འཛིན། དང་པོར་དཔོན་གསས་བླ་མ་སྤྱི་བོའི་གཙུག །བཀུར་སྟི་དག་
ལྡན་ཡི་གེ་ནག་པོའི་རྒྱུད། ཤེས་རབ་རྒྱུད་སྦྱངས་མཁས་པར་གོམས་དང་འདྲིས། ཚིག་
མང་བསླབས་ནས་ཚིག་ཕྱིར་འབྲང་མི་འཚལ། མ་ནོར་འཇུག་སྒོ་ཐར་པའི་ལམ་ལ་
ར
180



མདོ་སྡེ།
ལྷ་ལ་བོན་བསྟན་པའི་མདོ།
འཇུག །འཇུག་ཚུལ་ཐབས་ལམ་རབ་མང་ཀུན་སྣང་ཡང༌། འཁོར་བའི་ལས་དོར་
དག་པ་རྣམ་ལྡན་ཚུལ། རྩ་བཞི་ཡན་ལག་བསྲུང་བཅས་མངོན་རྫོགས་སྡོམས། སྤྱོད་
འཇུག་སོ་ཐར་ལམ་འབྲས་གཉིས་བདེན་སྟོབས། དཀའ་བ་མཐར་བསྲུང་དམན་ལས་
མངོན་པར་དཔག །རབ་ཞི་ལེགས་མཛེས་དལ་སྤྱོད་ཀུན་ནས་འདུད། རྒྱུ་འབྲས་རྣམ་
དབྱེ་ལེགས་ཉེས་བསླབ་པར་གུས། མཁན་སློབ་དཔང་པོ་དྲི་མེད་སྨས་མ་གོས།
ཉམས་སོགས་རབས་མེད་དག་པ་རྣམས་གསུམ་དྲུང་། བླ་མེད་བསྲུང་བཅས་དེ་ཉིད་
རྫོགས་པར་མངོན། དེས་ན་འཁོར་བ་ལས་འཕགས་རབ་ཐར་ཤིང་། མྱུར་དུ་བྱང་
ཆུབ་ལམ་བགྲོད་ཐར་པར་བགྲོད། ཐོག་མའི་རྩ་བ་བྱང་སེམས་རབ་སྐྱེས་མཆོག །
བྱམས་དགའ་བཏང་སྙོམས་སྙིང་རྗེ་དེ་ཚེ་ལྡན། སོ་ནམ་ཞིང་དང་ནམ་མཁའི་ངེད་
ཟིལ་ཆར། རི་སྐམ་ཐ་བ་རབ་བརླན་ལྗང་བུ་འཁྲུངས། སྐྱེད་བྱེད་གཟའ་ཆེན་གསོས་
རྒྱུན་སྨོན་ལམ་ནོར། སྲ་མཁྲེགས་རབ་བརྟན་པད་ཚལ་མེ་ཏོག་གླིང་། སྨན་ཚལ་
བསིལ་དྲོད་ཀུན་བྱེད་རྣམ་པར་རྒྱལ། དེ་སོགས་ཀུན་བསྐྱེད་མ་དང་སྲིང་མོའི་ཚུལ།
དེས་ཕན་སེམས་ལ་གནོད་དང་འཚེ་བ་མེད། དེ་བཞིན་དོན་འཇུག་གང་དག་ཕ་རོལ་
ཕྱིན། ལུས་ཅན་སྐྱོབ་མཛད་ལུས་མེད་དགོངས་པ་ལེན། ལུས་མེད་ལུས་ཅན་ཡེ་ཤེས་
རང་བཞིན་ལུས། དེ་ཐོབ་བྱང་སེམས་ཉིད་འགྱུར་ངེས་རྣམ་གྲོལ། སྐྱབས་དང་སྐྱོབས་
པ་བླ་མེད་དཀོན་པའི་མཆོག །སྟོན་པ་བླ་མེད་སངས་རྒྱས་འགྲོ་བའི་དཔལ། སྐྱོབས་
པ་བླ་མེད་འཕྲུལ་ངག་བདེན་པའི་བོན། འདྲེན་པ་བླ་མེད་སེམས་དཔའ་རྒྱུན་དུ་
ཞུགས། བླ་མེད་རྣམ་གསུམ་ཕ་རོལ་ཕྱིན་པའི་གཉེན། དུས་ཀུན་རྟག་བཏུད་བར་
དང་མཚམས་སུ་མེད། ཉིན་དང་མཚན་མོ་དལ་དང་བྲེལ་སོགས་མེད། རབ་བརྩོན་
དང་བས་ཡིད་འོང་རྒྱུན་དུ་ཞུགས། དགའ་སོགས་གུས་འབུལ་འཇིག་རྟེན་མཎྜལ་ལ།
རིན་ཆེན་རབ་བདུན་ངེས་བཀང་བདག་ལུས་སོགས། ཆགས་མེད་དམ་པས་སངས་
དབས་
Nw
181



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྒྱས་རབ་མཆོག་བསྟོད། གསོལ་གདབ་བཤགས་གསོལ་ཀུན་ནས་ཕྱག་ཀྱང་བགྱིད།
འཇིག་རྟེན་ཕན་བདེ་འབྱུང་ཡིན་མཐར་ཐུག་སྨོན། མི་དམིགས་བསྔོ་བྱས་བསོད་
ནམས་མཛད་མི་འགྱུར། དེ་ནི་ཐེག་པ་ཀུན་མཆོག་ཀུན་གྱི་སྔོན། དེ་སྲིད་ཕ་རོལ་བོན་
ཞེས་བྱང་མི་མཐོང་། དེ་བས་བསྐྱེད་བྱེད་ཡོངས་གདལ་འོད་དྲོ་བཞིན། བྱང་ཆུབ་
སེམས་ཀུན་རབ་ཏུ་ཤེས་པར་བྱ། དེ་ལ་རྒྱུན་མཆོག་སྤངས་དང་བླངས་དང་དོར།
སྤངས་པ་མཐར་ཕྱིན་བླངས་བའི་དོན་ཀུན་འཐོབ། བླངས་པ་མཐར་ཕྱིན་སྤངས་དང་
བླང་དོར་བྲལ། ཀུན་གཞིའི་རྩ་བ་མ་རིག་པ་ཉིད་དེ། དེ་ཉིད་ནད་ཀྱི་རྒྱུ་རུ་ལྡང་བྱེད་
པས། དེ་ཡང་ཐབས་ལམ་ཉོན་མོངས་དུག་ལྔ་གཞོམ། ཞེ་སྡང་ལས་སྤངས་བྱམས་
པས་གཉེན་པོ་བསྟེན། བསད་དང་གཅད་དང་བརྡུང་བརྡེག་བྱར་མི་མཐོང་། བདག་
དང་གཞན་སོགས་ཡི་རང་མངོན་བསྟོད་སྤོངས། ཀུན་ནས་དགའ་བའི་བྱམས་པ་ངེས་
ལྡན་མཆོག །གཞན་ལ་འཚེ་མེད་བྱམས་དང་བྱམས་པ་སྟེ། བྱམས་པ་ཆེར་ལྡན་
བྱམས་ལྡན་དཀྱིལ་འཁོར་བླང༌། འདོད་ཆགས་ལས་དོར་སྦྱིན་པས་གཉེན་པོ་བསྟེན།
མི་གཙང་ལས་སྤྱོད་མ་བྱིན་བླང་མི་མཐོང་། བདག་གཞན་སྦྱིན་མཆོག་དགེ་ལ་ཡི་
རང་འབུལ། རྣམ་དག་དྲི་མེད་མཚུངས་སྤྱོད་ཟབ་མོའི་ཕུལ། གཏི་མུག་ལས་དོར་
རིག་པས་ཡེ་ཤེས་བསྟེན། མ་རིག་དམ་ཆོལ་བྱིང་རྨུགས་སྤྱོད་མི་མཐོང་། མི་ཤེས་བླུན་
དང་རྨུགས་པའི་དབང་པོ་བསལ། ཤེས་ལྡན་གྲུང་དང་རྒྱུ་འབྲས་དང་དུ་བླང་། ང་
རྒྱལ་སྤང་ཞིང་ཞི་བས་གཉེན་པོ་བསྟེན། རང་ཆེ་གྱོང་ཁེངས་དྲེགས་པས་ཆེ་བ་སྤོངས།
ཞི་དང་དེས་དང་འཇམ་དང་བདེ་བ་དང༌། གཉིས་མེད་མཉམ་པའི་ངང་ལ་ཞི་བར་
བླང༌། ཕྲག་དོག་ལས་སྤོངས་ཡངས་པས་གཉེན་པོ་བསྟེན། ཚིག་རྩུབ་ངག་འཁྱལ་ཕྲ་
མ་དབྱེན་མི་མཐོང་། རུ་ང་ཆགས་དང་སྡང་དང་བྲེལ་དང་ཕོངས། བདག་ལ་རུ་ང་
གཞན་ལ་ཕྲག་དོག་སྤོངས། ཡངས་པ་ཆེན་པོ་བདེན་དང་དྲང་པོར་བླང་། ཉོན་
༨་
182



མདོ་སྡེ།
ལྷ་ལ་བོན་བསྟན་པའི་མདོ། །
མོངས་དུག་དང་ཡེ་ཤེས་གནས་འགྱུར་ཞིང༌། ངན་པ་སྤངས་ཤིང་བཟང་པོ་བཞག་
ཅིང་བསྣན། ངང་པས་ཁྲུས་བྱེད་རུས་སྦལ་ཆུ་བོ་འབྱེད། ཀྲི་སྙན་རིགས་ཅན་རབ་
བརྟན་བྱིས་སྦའི་འཚོ། བྱང་ཆུབ་ཤེས་རྒྱུད་འཇམ་དེས་རྩི་ཡི་མར། དྲི་མེད་ཤེལ་སྒོང་
ཨུཏྤལ་མེ་ཏོག་ཚུལ། འདབ་བརྒྱད་པད་མོ་འདབ་ལེགས་བལྟ་ན་སྡུག །སྐྱོན་གྱིས་མ་
གོས་རྣམ་དག་དྲི་མེད་ཚུལ། སྡིག་པའི་ཚོགས་སྤང་དགེ་བའི་ལས་སྤྱོད་རྣམས། མུན་
ལ་སྒྲོན་བསྐྱེད་དུག་ལ་རྩི་རུ་བསྐྱེད། ལྟ་བ་ཡས་ཕུབ་སྤྱོད་པ་མས་ཡར་འཛེགས། སྙིང་
རྗེས་གཞི་བླང་ཕ་རོལ་ལམ་ལ་ཞུགས། དཀའ་བ་མཐར་ཕྱིན་བསླབ་པ་ཚུལ་ཁྲིམས་
སྡོམས། འཁོར་བའི་ལས་དོར་ཉོན་མོངས་ཆགས་སྲེད་སྤོངས། འདོད་པ་དོན་མེད་བྱི་
དོར་གཏན་མི་བསྟེན། སྒྱུ་མ་དགའ་བདེ་བསླུ་བའི་རྗེས་མ་འབྲང་། ཆགས་སྐྱོན་དྲི་
བྲལ་ཚངས་སྤྱོད་མཚུངས་པ་འཐོབ། དེ་ཐོབ་བསྟན་པ་དག་ལ་རབ་གནས་བྱེད། མི་
འགྱུར་དེ་ཡིས་འཁོར་བར་གནས་ཡང་མཚུངས། ཁ་དོག་ལེགས་ཤིང་དུག་འཇོམས་
དཔེས་མཚོན་ཕྱིར། བསླུ་བྲིད་དགའ་སྐྱེས་ནང་བཅུད་རྩི་ཡིས་དུག །དག་པ་རྣམ་
ལྡན་ཀུན་གྱི་ནོར་བུའི་དབྱིག །ཉི་ལ་འོད་སྨིན་དྲོད་བཞིན་འགྲོ་ཀུན་འདུན། དཀའ་བ་
གཉིས་མཐའ་སྣ་ཚོགས་ཐབས་ཀྱིས་འབྱེད། རིག་པའི་ཡེ་ཤེས་གྲོལ་བས་ཉོན་མོངས་
སྦྱངས། མ་རིག་འཁྲུལ་གྱུར་ལེ་ལོ་གཡེངས་བའི་ངང་། གསེར་དོར་ར་གན་མཆོང་བུ་
བྱི་དོར་ལྟར། རིན་ཆེན་སྤངས་ནས་མི་ལུས་ཆུད་ཟོས་གསན། དེ་ལྟར་མ་གྱུར་ལས་
རྣམས་ཀུན་ནས་གཟབས། འཁོར་ཐར་བདེ་བའི་ལམ་ལ་ཞུགས་ནས་སུ། སློབ་དཔོན་
མཁས་བསྟེན་དེ་ཉིད་ཐུགས་བཅུད་བླངས། དོན་དམ་མཐར་ཕྱིན་སྤོབས་པ་ཆེར་ལྡན་
བྱ། བཀའ་ལུང་རྣམ་དག་དྲི་མེད་རྒྱ་མཚོ་ལ། ཤེས་རབ་ཆེར་བསྐྱེད་ཉན་འཆད་
གོམས་དང་འདྲིས། བསླབ་པ་མཆོག་གྱུར་ངོམས་མེད་བློ་ཡིས་སུ། ཐེག་པ་རྒྱ་ཆེ་ལུང་
མང་བསླབ་འཚལ་ཞིང་། དགེ་འདུན་ཚོགས་འཛིན་དག་པའི་གཞི་མ་འཛུགས།
183



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དམན་དང་ཐ་མལ་སྐྱེ་བོའི་ཚོགས་ཀུན་བྱོལ། གང་དག་གང་འཛིན་དེ་ཉིད་མཐར་
ཕྱིན་བྱ། ལེགས་ཚུལ་རྣམ་དག་བླངས་སྤྱོད་འདི་ལྟ་བུ། འཆད་པའི་རྒྱ་མཚོ་ཉན་པའི་
ཆུ་བོའི་རྒྱུན། རྩོད་པའི་སེང་གེ་རྩོམ་པའི་ཨུད་འབར་གླིང་། དེ་དག་དེ་ལྡན་འགྲོ་ཀུན་
དབང་པོ་འབྱེད། ཉི་མའི་དཀྱིལ་ལྟར་མཆོག་འཛིན་ཀུན་ནས་སྤྲོ། འབར་བའི་འོད་
ཀྱང་འགྲོ་ཀུན་ཡོངས་ལ་བསྙམས། ལྷུན་པོའི་གཟི་བརྗིད་ཀུན་གྱིས་བརྒལ་མི་སྤོབས།
ཆུ་བོ་རྒྱུན་གསོ་འགྲོ་ཀུན་དབུལ་སེལ་ཞིང་། གང་དག་གང་གི་རྒྱ་མཚོར་བྱིང་བ་
རྣམས། དེ་དག་དེ་ཡི་སྡུག་བསྔལ་རབ་བསྐྱབ་འགྱུར། བླ་མེད་ཐེག་པ་ཕ་རོལ་ཕྱིན་པ་
བཅུ། ལམ་ཞུགས་ལམ་འབྲས་ལམ་རིམ་ལམ་གྱི་ཚུལ། སྦྱིན་པ་མཐར་ཕྱིན་ཆགས་
དང་ཞེན་མེད་ཚུལ། བོན་དང་ཟང་ཟིང་མི་འཇིགས་རྣམ་གསུམ་གདམས། སེར་སྣའི་
དྲི་བྲལ་གཏོང་ཕོད་སེམས་དང་ལྡན། ལུས་དང་སྲོག་གྱུར་ཡིན་ཀྱང་བཟོད་པའི་ཚུལ།
ཟས་དང་ནོར་དང་གོས་དང་བཞོན་པ་སོགས། ཟང་ཟིང་འབྱོར་པའི་ཚོགས་རྣམས་ལྟ་
ཅི་སྨོས། སྦྱིན་པའི་ཞིང་ལ་མཐོ་དང་དམའ་གཉིས་ཏེ། མཆོད་པའི་ཡུལ་ལ་མཐོ་ཞིང་
མཐོ་བར་བསྐྱེད། མཆོད་ཡུལ་དམ་པ་བླ་མེད་དཀོན་པའི་མཆོག །མཆོད་ཡུལ་དམ་
པ་སེམས་ཉིད་རྩ་བ་སྟེ། དེ་ཡང་མཆོད་ཡུལ་དམ་པར་གྱུར་དང་སོགས། ཐ་མལ་
དག་ནས་དམའ་དང་མཐོར་སྐྱེས་བུན། དེ་ཐང་དེ་ཡི་འགྱུར་ཚད་འཛིན་བྱེད་པ།
གང་དག་ཞིང་ལ་མཐོ་དམན་ཚོགས་བསགས་ཚད། དམན་པ་བརྒྱ་ལས་ཐ་མལ་སྐྱེ་བོ་
གཅིག །སྐྱེ་བོ་བརྒྱ་འགྱུར་རྒྱུ་ཡི་བོན་སྤྱོད་གཅིག །དེ་འགྱུར་བརྒྱ་བས་རབ་ཏུ་བྱུང་བ་
གཅིག །དེ་བརྒྱ་ཚུལ་དང་ལྡན་པའི་དགེ་བསྙེན་གཅིག །དགེ་བསྙེན་བརྒྱ་འགྱུར་ཟུང་
འབྲེལ་དྲང་སྲོང་གཅིག །དེ་ལས་གོང་འཕེལ་བསྐྱེད་དང་རྫོགས་རིམ་མངོན། ཁྱད་
པར་དོན་ལྡན་དྲང་སྲོང་སྟོང་ཕྲག་གསུམ། སྐྱེ་བ་མཐར་ཕྱིན་སྟོང་དང་ལྔའི་ ༼བརྒྱའི་༽
ཚད། དེ་ལྟར་མཐོ་ཞིང་མཐོ་བའི་ཞིང་ས་འདམ། སྦྱིན་པའི་དམིགས་ཡུལ་ཤིན་ཏུ་
184



མདོ་སྡེ།
ལྷ་ལ་བོན་བསྟན་པའི་མདོ།
དམའ་བར་ཤེས། དངོས་མེད་བརྒྱ་དེ་དངོས་ཅན་དམིགས་ཡུལ་གཅིག །དེ་དག་བརྒྱ་
འགྱུར་སོ་སོའི་སྐྱེ་བོ་གཅིག །སྐྱེ་བོ་བརྒྱ་འགྱུར་འདོད་སྲེད་དམན་པ་གཅིག །དམན་པ་
བརྒྱ་འགྱུར་དམུས་ལོང་འོན་འཐིབས་དང་། ཤིན་ཏུ་ཉམ་ཐག་འདོད་པས་གདུངས་བ་
གཅིག །ཇི་བཞིན་དམན་པ་དེ་བཞིན་བསོད་ནམས་འགྱུར། སྦྱིན་མཆོག་དམ་པས་
འགྲོ་ཀུན་དབུལ་བ་སེལ། བསོད་ནམས་ཚོགས་བསགས་བསྐལ་པར་འཛད་མི་འགྱུར།
དེ་བཞིན་སྦྱིན་མཆོག་དམ་པ་དང་དུ་བླངས། ང་བོ་རློམས་སེམས་སེར་སྣ་ཆགས་
འཛིན་སྤོངས། དམིགས་སུ་མེད་པས་སྦྱིན་པའི་ཕ་རོལ་ཕྱིན། ཚུལ་ཁྲིམས་མཐར་ཕྱིན་
ཚུལ་ཁྲིམས་ལམ་ལ་བསླབ། འཇུག་སྤྱོད་བསྲུངས་བཅས་ཚུལ་ཁྲིམས་རྣམ་པར་དག །
མི་དགེ་ཉེས་པའི་བག་ཆགས་དང་བཅས་སྤོངས། དཀའ་བ་མཐར་སྐྱོལ་དཀའ་ཐུབ་
རྣམ་པར་དག །བསྲུངས་བཅས་བསྡམས་པ་ཁྲིམས་ལྡན་ཨུ་དུམ་ཝར། འདམ་གྱིས་
མ་གོས་པད་མོ་ལྟ་བུ་ཡི། འཁོར་བའི་ཆགས་སྐྱོན་དྲི་མ་དང་བྲལ་ནས། བསྲུངས་
བཅས་དྲི་བྲལ་ཚུལ་ཁྲིམས་ཕ་རོལ་ཕྱིན། བཟོད་པ་མཐར་རྫོགས་བཟོད་པའི་གོ་ཆ་
ཅན། བཟོད་པ་བསྲན་བཅས་དགྲ་གཉེན་ཉེ་རིང་མེད། བཟོད་ཐོབ་རྒྱལ་པོ་བདེ་བའི་
མཆོག་ཏུ་གནས། བྱུང་ཚོར་དངོས་པོ་མཚན་མའི་ཡུལ་མི་དམིགས། བདེ་ལྡན་བཟོད་
པས་འགོག་པའི་ཕ་རོལ་ཕྱིན། བརྩོན་པས་མཐར་ཕྱིན་དོན་ལ་ངེས་པར་འགྲུབ། གང་
དག་དགེ་བའི་ལས་དབང་བྱ་བའི་དོན། གང་ལ་གཡེང་སྐྱོང་ལེ་ལོ་བྱར་མི་དམིགས།
མི་ཡེངས་རྩེ་གཅིག་དོན་ལ་གཡེང་བ་སྤངས། མྱུར་མགྱོགས་ཐབས་དང་ཐུགས་རྗེ་
ཆེར་བསྐྱེད་ནས། བྱ་བའི་དོན་ཀུན་ངེས་པར་ལས་རབ་གྲུབ། བརྩོན་པས་ཕུལ་ཕྱིན་
བརྩོན་འགྲུས་ཕ་རོལ་ཕྱིན། བསམ་གཏན་དོན་ལ་མི་ཡེངས་གཟེར་དུ་ཐེབས། འགྱུར་
དང་ལྡོག་མེད་མི་ལྡོག་རབ་ཏུ་འཇུག །སྐད་ཅིག་མི་ཡེངས་མི་གཡོ་མཉམ་པ་ཉིད། མ་
བཅོས་དོན་དམ་སེམས་ཉིད་མཉམ་པར་བཞག །མི་འགྲོ་མི་འོང་ངང་དང་གོམས་
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པར་འདྲིས། བརྟན་པ་མཐར་རྫོགས་ཏིང་འཛིན་གཡོ་བ་མེད། ངང་ཉིད་བྲལ་མེད་ངོ་
བོ་དེ་བཞིན་ཤེས། རང་མཚན་དོན་རྟོགས་ཏིང་འཛིན་གཡོ་འཁྲུགས་སྤོངས། མི་ལྡོག་
མཐར་ཕྱིན་བསམ་གཏན་ཕ་རོལ་ཕྱིན། ཐོགས་མེད་སྟོབས་བསྐྱེད་དགེ་བའི་སྟོབས་
རྣམས་དང༌། བཟང་པོའི་སྟོབས་དང་ཡོན་ཏན་ཞི་བདེའི་སྟོབས། འགྲོ་ཀུན་ཐར་
སྟོབས་དག་ལ་རབ་ཏུ་འཇུག །གང་ལ་ཐོགས་མེད་མ་ནུས་ཞུམ་པ་སྤོངས། རང་བས་
གཞན་དོན་ཕན་སེམས་སྟོབས་མཆོག་བསྐྱེད། རང་ཉིད་ཚེ་གཅིག་ལས་སུ་དགེ་སྤྱོད་
པས། གཞན་དག་ཕ་རོལ་ལོག་པར་གོལ་བ་ཞིག །སྐད་ཅིག་དགེ་བའི་ལས་ལ་ཚུད་
པས་སྟོབས། དེ་འགྱུར་དེ་བཞིན་འགྲོ་ཀུན་ལམ་ལ་བསླབ། དགེ་བའི་དེད་དཔོན་ཆེན་
པོར་གྱུར་པའོ། །བརྟུལ་ཞུགས་མཆོག་བསྐྱེད་སྟོབས་ཀྱི་ཕ་རོལ་ཕྱིན། སྙིང་རྗེ་མཐའ་
ཡས་འགྲོ་ཀུན་ཡོངས་ལ་བརྩེ། བྱམས་དང་དགའ་བ་བཏང་སྙོམས་ཚད་མེད་རྒྱུན།
བྱང་ཆུབ་སེམས་ཀུན་རབ་ཏུ་ཤེས་པ་སྟེ། ནམ་མཁའི་དཀྱིལ་དུ་ཉི་མའི་སྙིང་པོ་ཆེ།
བདག་ཕྱོགས་མེད་པ་ཀུན་ལ་ཁྱབ་ཅིང་གདལ། ཡོངས་སྙོམས་ཉི་མའི་དཀྱིལ་ལྟར་
ཀུན་ན་མཛེས། དེ་ཡི་འོད་ཀྱིས་འགྲོ་ཀུན་མུན་པ་སེལ། གང་ཞིག་སྙིང་རྗེ་ལྡན་བཞིན་
དགེ་བ་འཕེལ། སྙིང་རྗེ་མེད་བཞིན་དགེ་སྤྱོད་སྲིན་པོའི་ལུས། དེས་ན་ཕན་དང་ཡོན་
ཏན་འབྱུང་མི་འགྱུར། དེ་ཕྱིར་སྙིང་རྗེ་དཔག་མེད་བསྒོམ་པར་བྱ། ཀུན་སྙོམས་ཆེན་པོ་
སྙིང་རྗེའི་ཕ་རོལ་ཕྱིན། གང་ཞིག་གང་དག་འགྲོ་ཀུན་གདུལ་བའི་ཐབས། དེ་ཉིད་མ་
རྨོངས་ས་ལེར་གསལ་བའི་མཆོག །ཤིན་ཏུ་བརྩོན་ཞིང་མཁས་པར་བསླབ་བྱས་ན།
དུག་ལ་རྩིར་འགྱུར་ལྕགས་ལ་གསེར་འགྱུར་དང༌། སྡིག་ལ་དགེ་འགྱུར་སེམས་ལས་
སངས་རྒྱས་འབྱུང༌། ཐབས་ལ་མཁས་ཤིང་ཐབས་དང་ལྡན་པ་སྟེ། ཐབས་དང་ཐུགས་
རྗེས་ཟུང་འབྲེལ་འགྲོ་བའི་དོན། གདུལ་བྱ་ངེས་པར་འདུལ་བྱེད་ཐུགས་རྗེའི་ཐབས།
མ་རྨོངས་ཐབས་མཆོག་ཐབས་ཀྱི་ཕ་རོལ་ཕྱིན། ཤེས་རབ་ཡེ་ཤེས་འབར་བའི་མེ་འོད་
བས་
186



མདོ་སྡེ།
ལྷ་ལ་བོན་བསྟན་པའི་མདོ།
༼ཇ༽
ཀྱིས། མ་རིག་མུན་པའི་སྨག་འཇོམས་ཉོན་མོངས་སེལ། འཁྲུལ་མེད་དོན་ལ་རབ་
གནས་ཆེན་པོར་བསླབ། ཐོས་དང་བསམ་དང་བསྒོམ་འབྱུང་ཤེས་རབ་བསྐྱེད། ཡེ་
ཤེས་ཆེན་པོ་འགྲོ་བའི་མ་རིག་སྒྲོན། རང་རིག་འཁྲུལ་མེད་དོན་ལ་གནས་བྱེད་པ། མི་
འཁྲུལ་ཆེན་པོ་ཤེས་རབ་བླར་ཕྱིན་ནས། བླ་མེད་ཕ་རོལ་ཕྱིན་བཅུའི་ལམ་ལ་གནས།
ཕ་རོལ་ཕྱིན་བདག་ཕ་རོལ་ཕྱིན་པའི་ཚུལ། ཚོགས་ལམ་སྦྱོར་བ་མཐོང་དང་བསྒོམ་པ་
ཡིས། མི་ལྡོག་མཐར་ཕྱིན་ཡང་དག་དོན་ལ་བགྲོད། དང་པོ་རབ་དགའ་དྲི་མེད་འོད་
ཟེར་འཕྲོ། ཕྱག་རྒྱ་སྒྱུར་བྱེད་བོན་ཉིད་བདེ་ལྡན་རྟོགས། དོན་ཀུན་གྲུབ་ནས་མ་
ཆགས་དག་བྱེད་ཅིང་། ཡི་གེ་འཁོར་ལོ་མི་འགྱུར་གཡུང་དྲུང་འཆང་། མཐུ་དབང་
སྟོབས་ཆེན་དེ་ཡིས་མཐུ་དཔལ་མཆོག །དེས་གྲུབ་ཀུན་སྣང་གླིང་མཆོག་ཨུ་དུམ་ཝར།
མ་ཆགས་དོན་ལྡན་པདྨའི་སྦུབས་ཅན་ལུས། གཅིག་ལས་བཅུར་སྤྲོས་བརྒྱ་འགྱུར་སྟོང་
དང་ཁྲི། འབུམ་འགྱུར་བྱེ་བ་ཕྲག་བརྒྱ་ཁྲག་ཁྲིག་གཅིག །ཚད་ཀྱིས་གྲངས་འཛིན་ཚིག་
གིས་མཚོན་ཚུལ་ཙམ། དོན་དུ་སྐྱེ་བ་རྫུ་འཕྲུལ་སོས་ཀའི་རྩི། གང་འདུལ་དེ་སྟོན་མ་
ངེས་རྣམ་པར་འཁྲུངས། སུམ་ཅུའི་མཚན་རྟགས་བརྒྱད་ཅུའི་དཔེ་བྱད་མཆོག །དྲུག་
ཅུའི་གསུང་དབྱངས་མཁྱེན་རབ་སུམ་བརྒྱའི་ཐུགས། ཡོན་ཏན་ཚད་འདས་འཕྲིན་
ལས་རྩིས་ལ་འདས། བདུད་བཏུལ་དགྲ་བཅོམ་ཉོན་མོངས་ཟག་པ་ཟད། ཞི་བ་
ཆགས་བྲལ་ལྷ་མིའི་མཆོད་འོས་འགྱུར། གང་དགའ་འགྲོ་ཀུན་ཡིད་ལ་གང་བྱེད་པ།
དེ་དག་དེ་ཡི་མདུན་དུ་ཐུབ་དབང་སྐུ། འགྲོ་ཀུན་རབ་ཏུ་དགའ་བ་སྐྱེད་བྱེད་ཅིང་།
དེ་ཉིད་སྡུག་བསྔལ་ཉོན་མོངས་ནད་བཅས་སེལ། ཕན་དང་བདེ་བའི་མགོན་བྱེད་
དམ་པ་སྟེ། གཞན་དོན་བྱང་ཆུབ་མཆོག་ཏུ་སེམས་བསྐྱེད་ཅིང་། རང་དོན་ཕུན་
ཚོགས་འགྲོ་ཀུན་སྡུག་བསྔལ་སྐྱོབ། བསྐལ་པའི་མིང་ཙམ་ཐོས་གྱུར་དེ་དག་ཀྱང་།
དགྲ་དང་དུག་མཚོན་ནད་ཀྱིས་ཚུགས་མི་འགྱུར། མ་རིག་ཉོན་མོངས་ལུས་ཅན་དེ་
187



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྐྱོབ་དཔལ། ཡེ་ཤེས་ལུས་ཅན་འགྲོ་བའི་དཔལ་དང་མགོན། གཟི་བརྗིད་ཆེན་པོ་ཕྱག་
རྒྱ་གར་གྱི་བདག །སྟོང་ཁམས་འཇིག་རྟེན་ཡ་གཅིག་མཐིལ་གྱིས་གནོན། ནམ་མཁའ་
མཐའ་ཡས་རབ་ཏུ་གར་བྱེད་པ། གར་དབང་སྟོབས་ཆེན་བརྟུལ་ཞུགས་ཆེར་ལྡན་
པས། བདུད་དང་སྲིན་པོ་མུ་སྟེགས་ཟིལ་གྱིས་གནོན། མུ་བཞི་མཐའ་བྲལ་ཡང་དག་
མཐའ་ལ་གནས། ཚུལ་དང་ལྡན་མཆོག་ཡེ་ཤེས་དྲི་མ་མེད། མ་རྨོངས་ཐབས་དང་
ཐུགས་རྗེ་ཆེར་ལྡན་ཞིང་། འགྲོ་བའི་དམིག་གསལ་དབང་ཕྱུག་འཁོར་ལོ་སྒྱུར། འཁོར་
ལོ་སྒྱུར་རྒྱལ་འཁོར་ལོ་ཚོགས་ཆེན་བདག །འགྲོ་ཀུན་བཅུ་གསུམ་ཐེག་པའི་ལམ་ལ་
བགྲོད། ཐེག་མཆོག་རྒྱལ་པོ་དོན་ཀུན་བསམ་པ་འགྲུབ། རབ་གྲུབ་དེ་དཔག་དེ་ཉིད་
བསྐལ་སྟོང་སྲས། ཀུན་གྱི་ནང་ནས་ཐུ་བོ་རྣམ་པར་རྒྱལ། མཆོག་འཛིན་དམ་པ་རབ་
གྲུབ་འགྲོ་བའི་དོན། བསྐལ་པའི་མཐར་ཡང་མི་ནུབ་རྒྱལ་མཚན་འཛུགས། སྐྱོབས་པ་
ཆེན་པོ་བླ་མེད་གོ་ཆ་ཅན། འདྲེན་པ་ཆེན་པོ་རབ་གྲགས་སངས་རྒྱས་སྐུ། བརྒྱད་ཁྲི་
བཞི་སྟོང་སྒྲ་སྒྲོག་བོན་གྱི་ཆར། འགྲོ་ཀུན་ཐ་བ་རབ་བརླན་བྱང་སེམས་བསྐྱེད། ཡེ་
ཤེས་མཆོག་དེས་འཁོར་བའི་མུན་པ་སེལ། མ་རིག་སྦུབས་འབྱེད་སྲིད་པའི་དྲ་བ་
འཇོམས། འགྲོ་ཀུན་འཁོར་བའི་ཕ་རོལ་མཐར་ཐོན་པས། ཀུན་ཏུ་བཟང་པོ་རྒྱལ་བ་རྒྱ་
མཚོའི་ཞིང་། ངེས་པར་རབ་གྲོལ་ནུབ་ཕྱོགས་བདེ་བ་ཅན། རྟག་ཏུ་མི་འབྲལ་ལྷང་ངེ་
ལྷམ་མེ་བ། སྟོང་པ་ལས་བྱུང་སྟོང་ཉིད་སངས་རྒྱས་སྐུ། མེ་ལོང་ཡེ་ཤེས་དྲི་མེད་བྱ་བ་
ནན། སོ་སོའི་སྤྱོད་ཡུལ་བོན་སྐུ་མཉམ་པ་ཉིད། ཐིག་ལེ་བདེ་མཆོག་ཉག་གཅིག་ཡེ་
ཤེས་སྐུ། སྟོང་ཉིད་སྙིང་པོ་ཡེ་ཤེས་མཁའ་འདྲ་བ། དངོས་མཚན་མ་ལུས་བོན་ཉིད་
དག་པའི་དབྱིངས། དག་པ་རྣམ་དག་ལྡན་པ་རྣམ་རྒྱལ་གྱིས། ཡེ་ཤེས་དབང་ཕྱུག་
གཟི་བརྗིད་དཔལ་གྱི་མཆོག །དུས་གསུམ་མི་ནུབ་རང་བཞིན་བདུད་ལས་རྒྱལ། སྔོན་
དང་མ་འོངས་ད་ལྟའི་མཐར་མི་དམིགས། དུས་རྣམས་ཀུན་ཏུ་འགྲོ་ཀུན་འདྲེན་པའི་
188



མདོ་སྡེ།
ལྷ་ལ་བོན་བསྟན་པའི་མདོ།
༼ཇ༽
ཕུལ། སྙིང་པོ་དོན་མཛད་ཡེ་ཤེས་སེམས་དཔའ་ཆེ། སྐུ་ཉིད་མཆོག་ཐོབ་སྐུ་བཞིའི་
བདག་ཉིད་ཅན། སྐུ་གསུམ་ལྷུན་གྲུབ་སྐུ་ལྔ་ཡོངས་རྫོགས་དཔལ། བདེར་གཤེགས་
སྙིང་པོ་འགྲོ་ཀུན་ཡོངས་ལ་ཁྱབ། རྒྱལ་བ་རྒྱ་མཚོ་རྣམ་སྣང་འགྲོ་བའི་དཔལ། ཐུགས་
རྗེ་ཆེན་པོ་རིག་པའི་འབྱུང་གནས་མཁའ། ཤེས་རབ་བྱམས་ལྡན་བོན་ཉིད་བ་གའི་
ཀློང་། ངོ་བོ་སྐྱེ་མེད་ཐིག་ལེ་ཉག་གཅིག་དབྱིངས། གདོད་ནས་མ་བཅོས་ཤེས་རབ་ཕ་
རོལ་ཕྱིན། མི་སྐྱེ་མི་འགག་ནམ་མཁའི་ངོ་བོ་ཉིད། ཐེག་པ་མཆོག་གི་དོན་དམ་སྙིང་པོ་
ཡི། བརྒྱད་ཁྲི་བཞི་སྟོང་བོན་གྱི་ཡང་བཅུད་དེ། འཁོར་བའི་ཆུ་རྒྱུན་གཅོད་པའི་རལ་
ཀྱུ་ཡིན། ཉོན་མོངས་བག་ཆགས་འཁྲུད་པའི་ཆུ་བོ་ཡིན། སྡུག་བསྔལ་རྒྱ་མཚོ་སྐེམས་
པའི་ཉི་མ་ཡིན། མ་རིག་མུན་པ་སེལ་བའི་སྒྲོན་མ་ཡིན། རིག་པའི་ཡེ་ཤེས་འབྱེད་པའི་
ལྡེའུ་མིག་ཡིན། སྤྱིར་ཁྱབ་ཡོངས་ལ་གདལ་པའི་ནམ་མཁའ་ཡིན། ཐམས་ཅད་མ་
ལུས་འབྱུང་བའི་མཛོད་ཆེན་ཡིན། ལྷ་སྲས་དམ་པའི་ཐུགས་ཀྱི་དཀྱིལ་དུ་ཞོག །ཁྱོད་
ནི་འདི་ནས་མ་འོངས་པ་ཡི་དུས། འགྲོ་བའི་དོན་མཛད་རྒྱལ་བའི་སྲས་སུ་འགྱུར།
བོན་ནི་ཀུན་གྱི་ནང་ནས་སྤྱི་ཕུད་དེ། མི་ནུབ་རྒྱལ་མཚན་མཐོན་པོའི་ཏོག་ཆེན་ལྟར།
ཀུན་གྱིས་མཆོད་གནས་བཀུར་སྟི་རིམ་གྲོའི་གནས། ཚིགས་སུ་བཅད་པའི་དོན་འདི་ཇི་
ལྟ་བར། མ་བརྗེད་ཐུགས་ཀྱི་དཀྱིལ་དུ་བཟུང་བྱས་ནས། འགྲོ་ཀུན་བྱང་ཆུབ་ལམ་ལ་
རབ་ཞུགས་ཤིང་། སངས་རྒྱས་ས་ལ་རབ་ཏུ་འཁོད་པར་མཛོད། གང་དག་འདི་ཉིད་
འཛིན་དང་འཆང་བ་དང་། ཀློག་དང་དོན་ཀུན་ཆུབ་པར་བྱེད་པ་དང་། བཀུར་སྟི་
རིམ་གྲོ་ཕུད་དུད་ཆེར་བྱེད་པས། དེ་ཉིད་འགྲོ་ཀུན་ནང་ནས་མཆོག་ཏུ་སྟེ། རྟག་ཏུ་
ཡིད་བཞིན་ནོར་བུ་འཆང་བར་བྱེད། དམན་དང་ཐ་མལ་སྤྱོད་ལས་རབ་གྲོལ་ཞིང་།
གཡུང་དྲུང་སེམས་དཔའི་སྤྱོད་པ་འཛིན་པར་བྱེད། འཁོར་བའི་གནས་ངན་སྐྱེ་བའི་སྒོ་
ཆོད་ཅིང་། ཉོན་མོངས་བདུད་ཀྱི་ཆུ་བཞི་སྐེམ་པར་བྱེད། འཁོར་བའི་ས་ལ་རབ་ཏུ་མི་
189



0
གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གནས་ཤིང་། མྱང་འདས་བོན་ཉིད་བདེ་བ་མྱོང་བར་བྱེད། བསོད་ནམས་ཡེ་ཤེས་
ཚོགས་ཆེན་རབ་རྫོགས་ནས། འབྲས་བུ་སྐུ་གསུམ་སྐུ་བཞི་སྐུ་ལྔ་དང་། སྐུ་ཉིད་ཡེ་
ཤེས་འབྲས་བུ་འཐོབ་པར་འགྱུར། ཞེས་ཚིགས་སུ་བཅད་པ་དེ་དག་བཀའ་བསྩལ་ནས།
མདོ་སྡེ་དམ་པ་ཏོག་ཆེན་བྱ་བ་གཏན་ལ་ཕབ་སྟེ། འཁོར་རྣམས་ལ་བཤད་ནས་ལྷའི་
བུ་དམ་པ་ཏོག་དཀར་པོ་ལ་གཉེར་དུ་གཏད་དོ། །དེའི་ཚེ་འཁོར་རྣམས་ཀྱིས་ཀྱང་།
བླ་ན་མེད་པའི་མཆོད་པ་ནམ་མཁའི་མཐའ་དང་མཉམ་པར་ཕུལ་ནས། སྟོན་པས་
གསུངས་པའི་བཀའ་ལ་མངོན་པར་བསྟོད་དོ། ། །
༧ དེ་ནས་ཡང་དེའི་ཚེ་དེའི་དུས་ན། སྟོན་པ་འཁོར་དང་བཅས་པ་རྣམས་ནི།
རྣམ་པར་རྒྱལ་བའི་ཁང་བཟང་གི་བྱང་ཕྱོགས། དགའ་བ་མེ་ཏོག་མཛེས་པའི་ཚལ་
ཞེས་བྱ་བར་བྱོན་ནས། འཁོར་རྣམས་དང་ཐབས་ཅིག་ཏུ་བཞུགས་ཏེ། དེའི་ཚེ་འཁོར་
རྣམས་ཀྱིས་སྟོན་པ་ལ། བླ་ན་མེད་པའི་མཆོད་པ་སྤྲིན་གྱི་རྒྱན་ཞེས་བྱ་བར་བཤམས་
ནས་སྟོན་པ་ལ་ཕུལ་ལོ། །སྟོན་པས་ཀྱང་མཆོད་པ་དེ་དག་ཐམས་ཅད་ཐུགས་རྗེས་
བྱིན་གྱིས་བརླབས་ནས། ཐུགས་ཡང་དག་པའི་དགོངས་པ་ལ་བཞུགས་ནས། ཐུགས་
ལས་འོད་ཟེར་སྤྲོ་ཞིང་བསྡུ་བར་མཛད་དེ། མི་མཇེད་ཀྱི་འཇིག་རྟེན་གྱི་ཁམས་སྣང་
བ་ཆེན་པོས་ཡོངས་སུ་ཁྱབ་པར་མཛད་དེ། འོད་ཟེར་དེ་དག་ཚུར་འདུས་ནས། སྟོན་
པའི་ཐུགས་ལ་གསལ་བའི་འོད་ཚོན་གང་དུ་གནས་ཏེ། ཤེས་རབ་ཟབ་མོ་སྟོང་པ་ཉིད་
ཅེས་བྱ་བའི་ཏིང་ངེ་འཛིན་ལ་ཞུགས་སོ། །དེའི་ཚེ་འཁོར་རྣམས་ཀྱི་ནང་ནས། ལྷའི་
དབང་པོ་བརྒྱ་བྱིན་གྱིས། ལྷའི་མེ་ཏོག་མནྡ་ར་བ་ལག་ཏུ་ཐོགས་ནས་གཤེན་རབ་
མཆོག་དེ་ཉིད་ཀྱི་དྲུང་དུ་འཁོད་དེ་པུས་བཙུགས་ཐལ་མོ་སྦྱར་བར་བཏུད་དེ་གསོལ་
པ། སྟོན་པ་རྣམ་པ་ཐམས་ཅད་མཁྱེན་པའི་ཐུགས། དྲུག་ཅུའི་གསུང་དབྱངས་འཁོར་
བའི་མྱ་ངན་སངས། སུམ་ཅུའི་མཚན་དཔེ་ཡོན་ཏན་ལྷུན་ལ་རྫོགས། གང་འདུལ་དེར་
190



མདོ་སྡེ།
ལྷ་ལ་བོན་བསྟན་པའི་མདོ།
སྟོན་དཔལ་གྱི་འོད་ཟེར་ཅན། གདུལ་དཀའ་འདུལ་མཛད་རྣམ་འདྲེན་རྒྱལ་པོ་ལགས།
སྟོན་པའི་ཐུགས་ལས་བདེན་པའི་བཅུད་ཕྱུངས་ལ། བརྒྱད་ཁྲི་བཞི་སྟོང་མན་ངག་
གནད་ཀྱི་དོན། བདག་ཅག་འཁོར་རྣམས་ཀུན་ལ་བཤད་དུ་གསོལ། ཞེས་གསོལ་ཏོ། །
དེའི་ཚེ་སྟོན་པས་ལྷའི་དབང་པོ་བརྒྱ་བྱིན་ལ་ཚིགས་སུ་བཅད་པ་འདི་དག་བཀའ་
བསྩལ་ཏོ། །དབང་པོ་བརྒྱ་བྱིན་ལེགས་པའི་བློ་གྲོས་ཆེ། དབང་དོན་གྲུབ་པར་ཚིགས་
སུ་བཅད་པ་ཡིས། དོན་ཀུན་གྲུབ་པ་བདག་གིས་ཡོངས་སུ་བཤད། གང་ཞིག་འཁོར་
གྱི་གཡུང་དྲུང་སེམས་དཔའ་དང་། གང་དག་རིགས་ཀྱི་བུ་དང་བུ་མོ་དག །དབང་
པོའི་མེ་ཏོག་པདྨའི་སྦུབས་ཅན་ལ། རྒྱལ་བའི་བཀའ་ལུང་བདུད་རྩིའི་རྒྱུན་སྦྲེང་གིས།
སྣོད་དུ་བཅུད་འགྲིམ་ན་རེ་སྲིང་ངེ་བ། དོན་ལ་མི་ཡེངས་མན་ངག་གཟུང་བའི་ཚད།
སྟོན་པའི་ཐུགས་ལས་བདེན་པའི་བཅུད་ཕྱུངས་ཤིང་། བརྒྱད་ཁྲི་བཞི་སྟོང་མན་ངག་
གནད་ཀྱི་དོན། ཚིགས་སུ་གྲངས་མང་བྱེ་མ་འབུམ་འགྱུར་བརྩིས། དོན་གྱི་རྩ་བ་སྙིང་
པོ་གཅིག་ལས་མེད། སྙིང་པོའི་དོན་བསྟན་ཤེས་རབ་ཕ་རོལ་ཕྱིན། མི་སྐྱེ་མི་འགག་
ནམ་མཁའི་ངོ་བོ་ཉིད། མཚན་ཉིད་སོ་སོར་ཡེ་ཤེས་སྤྱོད་ཡུལ་ཅན། ཇི་བཞིན་གདོད་
མའི་སྙིང་པོ་བྱང་ཆུབ་སེམས། མ་བཅོས་མཉམ་པའི་ཐིག་ལེ་ཉག་གཅིག་དོན། ངང་
ཉིད་དོན་ལ་མི་གཡོ་མཉམ་པ་ཉིད། ངོ་བོ་བྲི་གང་མེད་པའི་རང་བཞིན་ཅན། བདེར་
གཤེགས་སྙིང་པོ་འགྲོ་ཀུན་ཡོངས་ལ་ཁྱབ། སྤྲོས་བྲལ་ཆེན་པོ་ནམ་མཁའི་ངང་ཚུལ་
ཅན། མི་གཡོ་མཉམ་སྙོམས་ཕྱག་རྒྱ་ཡེ་ཤེས་སྐུ། འགྲོ་མཆོག་རྒྱལ་པོ་འགྲོ་ཀུན་སྙིང་པོ་
ཆེ། ཐེག་པ་མཆོག་ལྡན་ཕ་རོལ་ཕྱིན་པའི་དོན། གང་དག་འགྲོ་ཀུན་སྡུག་བསྔལ་
མཚོར་བྱིང་རྣམས། དེ་ཉིད་བསྐལ་པར་ཕ་རོལ་མཐར་སོན་པས། སྟོང་པ་ཆེན་པོ་
བདག་ཉིད་ཡི་གེ་མེད། མཚན་མས་དཔེར་འདས་མཚོན་པས་བརྗོད་ལས་འདས། སྨྲ་
བསམ་བརྗོད་མེད་ཤེས་རབ་ཕ་རོལ་ཕྱིན། གང་དུ་མ་སྐྱེས་དེ་བཞིན་སྐྱེ་བ་མེད། གང་
191



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དག་འགག་མེད་སྟོང་པའི་ཡེ་ཤེས་སྐུ། རྟག་པ་མཐའ་བྲལ་སྣ་ཚོགས་སོ་སོར་སྤྱོད།
ཆད་པའི་རང་བཞིན་མི་འགྱུར་དབྱིངས་ན་རྟག །ཡོད་པར་མི་དམིགས་གང་གིས་
དངོས་མ་གྲུབ། མེད་པར་མི་འཛིན་ཡེ་ནས་ཡེ་ཤེས་དབྱིངས། སྣང་བར་མི་དམིགས་
སྟོང་པ་བོན་གྱི་ཀློང་། སྟོང་པར་མི་དམིགས་རང་བཞིན་ལྷུན་གྱིས་གྲུབ། གང་དག་མུ་
བཞི་མཐའ་བརྒྱད་ཡོངས་ལ་འདས། སྣ་ཚོགས་དོན་ཡོད་དོན་ཀུན་གྲུབ་པའི་དཔལ།
མེ་ལོང་ཡེ་ཤེས་བདག་ཉིད་སྙིང་པོ་ཆེ། མ་རིག་མུན་པས་བསྒྲིབས་སེལ་འབར་བའི་
འོད། ཡེ་ཤེས་འོད་རབ་སྣང་བ་ལམ་མེ་བ། འགྲོ་བའི་མར་མེ་ཡེ་ཤེས་ཀུན་གསལ་སྒྲོན།
འོད་བཟང་དཀྱིལ་འཁོར་དཔལ་གྱིས་འགྲོ་ཀུན་དགའ། ཀུན་ནས་གང་བའི་འཇིག་
རྟེན་མུན་པ་སེལ། མི་འགྱུར་གཡུང་དྲུང་ཐེག་མཆོག་དམ་པའི་དོན། མཉམ་ཉིད་ཡེ་
ཤེས་ཁྱབ་གདལ་ངོ་བོ་ཉིད། མི་འགྲོ་མི་འོང་ཐིག་ལེ་ཉག་གཅིག་དང་། ངང་ལ་ངང་
རྒྱུན་ངང་ཉིད་འདུ་འབྲལ་མེད། ངང་ཞི་ངང་ལྡན་ཚུལ་མཆོག་དྲི་མ་མེད། རྣམ་གྲོལ་
ཆེན་པོ་ཞི་བས་ཞི་བ་ཉིད། མྱ་ངན་འདས་ཤིང་ཞི་བ་ཆེན་པོའི་སྐུ། སོ་སོར་ཡེ་ཤེས་
མཚན་ཉིད་སྤྱོད་ཡུལ་ཅན། ཐུགས་རྗེ་ཆེན་པོ་ཐབས་ལྡན་དགྱེས་ཤིང་སྦྱོར། ཆགས་
བྲལ་ཆེན་པོ་ཆགས་མེད་རྣམ་པར་དག །ཆགས་པ་རྣམ་སྤང་སྲེད་དང་ལེན་པ་བྲལ།
མ་ཆགས་སྐྱོན་བྲལ་རྣམ་དག་དྲི་མེད་སྐུ། གྲུབ་པའི་ཡེ་ཤེས་བྱ་བཙལ་ལྷུན་གྱིས་གྲུབ།
དོན་ཀུན་བསམ་པ་རབ་ཏུ་གྲུབ་བྱེད་པ། དོན་ཡོད་སྣང་བས་འགྲོ་ཀུན་དབུལ་བ་སེལ།
མི་སྣང་མི་དམིགས་རྫས་སོགས་གྲུབ་པ་མེད། བདག་གཞན་དབྱེར་མེད་དོན་ཀུན་
མངོན་པར་ཆུབ། བྱང་ཆུབ་སེམས་ཉིད་ཡེ་ཤེས་ཐིག་ལེ་གཅིག །ཐོག་མ་བར་དང་དེ་
བཞིན་མཐར་དགེ་བ། དགེ་བའི་དོན་གྲུབ་དོན་ཀུན་འཆང་བ་པོ། བླ་མེད་ཕྱིན་
བཅུས་འཁོར་བའི་ཕ་རོལ་ཕྱིན། ལམ་ལྔའི་ཡོན་ཏན་མཐའ་ཡས་ལྷུན་ལ་རྫོགས།
མཆོག་སྦྱིན་མཆོག་བདག་མཆོག་གིས་དོན་དམ་སྦྱིན། དམིགས་མེད་ཀུན་ཚིམས་སྦྱིན་
192



མདོ་སྡེ།
ལྷ་ལ་བོན་བསྟན་པའི་མདོ།
པའི་ཕ་རོལ་ཕྱིན། ཆགས་བྲལ་དག་པ་དྲི་མེད་ཚུལ་ལ་གནས། རྣམ་དག་དཀའ་ཐུབ་
ཚུལ་ཁྲིམས་ཕ་རོལ་ཕྱིན། བཟོད་ཐོབ་རྒྱལ་པོ་བཟོད་པའི་གོ་ཆ་རྫོགས། བྱུང་ཚོར་
འགོག་པ་བཟོད་པའི་ཕ་རོལ་ཕྱིན། བརྩོན་པ་ཕུལ་ཕྱིན་གྲུབ་པའི་ལེ་ལོ་མེད། གཡེང་
མེད་འཚེ་སྤངས་བརྩོན་འགྲུས་ཕ་རོལ་ཕྱིན། འགྱུར་བ་གཏན་སྤངས་ལོག་པའི་དྲི་མ་
བྲལ། མི་ཡེངས་ཏིང་འཛིན་བསམ་གཏན་ཕ་རོལ་ཕྱིན། ཐོགས་མེད་སྟོབས་མཆོག་
ཐུགས་རྗེ་བཞི་ལྡན་སྐུ། མ་ནུས་སྐྱོན་སྤང་སྟོབས་ཀྱི་ཕ་རོལ་ཕྱིན། སྙིང་རྗེ་ཆེར་ལྡན་
འགྲོ་ཀུན་དགའ་བ་བསྐྱེད། ཚད་མེད་བཞི་ལྡན་སྙིང་རྗེའི་ཕ་རོལ་ཕྱིན། སྨོན་ལམ་
ཆེན་པོ་འགྲོ་བའི་ཉོན་མོངས་སེལ། གང་ལའང་ཐོགས་མེད་སྨོན་ལམ་ཕ་རོལ་ཕྱིན།
མ་རྨོངས་ཐབས་མཆོག་ཐུགས་རྗེ་བཞི་དང་ལྡན། འཁོར་ལོ་སྒྱུར་བྱེད་ཐབས་ཀྱི་ཕ་
རོལ་ཕྱིན། ཤེས་རབ་ཡེ་ཤེས་འབར་བའི་མེ་འོད་ཆེ། འཁྲུལ་མེད་སྙིང་པོ་ཤེས་རབ་ཕ་
རོལ་ཕྱིན། ཕར་ཕྱིན་དོན་ལྡན་སྟོང་ཉིད་ཡེ་ཤེས་སྐུ། སྙིང་རྗེ་མཐར་ཕྱིན་སྤོབས་པའི་
དབང་དོན་ལྡན། སྐད་ཅིག་ངེས་འབྱུང་དོན་ཀུན་ངེས་གྲུབ་པ། རྒྱལ་བའི་དབང་པོ་
དོན་རབ་གྲུབ་པའི་དཔལ། བློ་གྲོས་ཆེན་པོ་ཡེ་ཤེས་སྣང་མ་ཚོགས། ངེས་འབྱུང་དམ་
པ་མི་སྐྱེ་བཟོད་པའི་ཚུལ། སྲ་བརྟན་རབ་མཁྲེགས་མི་འགྱུར་གཡུང་དྲུང་འཆང་། རྒྱ་
ཆེ་མཐའ་ཡས་གཟི་བརྗིད་ཆེན་པོའི་ངང་། སྟོང་པ་མཐར་ཕྱིན་སྙིང་རྗེ་རྨད་དུ་བྱུང༌།
འགྲོ་བའི་ལམ་འདྲེན་ཐུགས་རྗེས་ཆགས་མེད་དཔལ། བྱམས་པ་མཐར་རྫོགས་མྱ་ངན་
མེད་པའི་ཕུལ། བདེན་པ་གཉིས་ཚུལ་གཉིས་ཀྱི་མཐའ་ལ་གནས། ཡང་དག་མཐའ་
ལ་རབ་གནས་རབ་མཐར་ཕྱིན། སྔོན་དང་མ་འོངས་ད་ལྟའི་མཐར་མི་དམིགས།
མཚན་མ་མེད་ཅིང་སྨོན་པའི་མཐའ་ལ་འདས། བདག་དང་བདག་ཏུ་བདག་ཞེས་
བྱར་མི་དམིགས། བྱ་བ་མ་བཅོས་སྤྱོད་ལམ་འདུས་མ་བྱས། རྟག་དང་ཆད་བྲལ་སྐྱེ་
དང་འགག་མི་དམིགས། ཡོད་པར་མི་སྣང་མེད་ལས་མཐར་མི་འཛིན། སྣང་ལ་མ་
193



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཆགས་དེ་ཉིད་སྟོང་པ་ཉིད། མུ་བཞི་མཐའ་བྲལ་མཐའ་དྲུག་བརྒྱད་ལས་འདས། ཐེག་
པ་ཆེན་པོ་ཤེས་རབ་ཕར་ཕྱིན་རྩེ། བདག་གཞན་དོན་གྲུབ་ཀུན་ལ་རབ་ཏུ་དགའ།
ཚུལ་འཆང་དྲི་བྲལ་མ་ཆགས་རྣམ་པར་དག །སྣང་བའི་ཡུལ་ལ་ཏིང་འཛིན་འོད་ཟེར་
འཕྲོ། ཕྱག་རྒྱ་སྒྱུར་བྱེད་དབང་སྒྱུར་དབང་དང་ལྡན། བོན་ཉིད་དག་པ་ཡེ་ཤེས་ཆེན་
པོའི་སྤྲིན། བདེ་ལྡན་དོན་གྲུབ་དོན་ཀུན་རབ་ཏུ་རྟོགས། ཡིད་བཞིན་དོན་གྲུབ་ཡིད་
བཞིན་ནོར་བུ་འཆང་། མ་ཆགས་དག་པ་སྨོན་ལམ་རྣམ་པར་དག །ཡི་གེ་འཁོར་ལོ་
ལེགས་པའི་བློ་གྲོས་ཆེ། མི་འགྱུར་གཡུང་དྲུང་དོན་ཀུན་ཐུགས་སུ་འཆང་། ཀུན་སྣང་
འོད་ཀྱིས་འགྲོ་བ་ཡོངས་ལ་ཁྱབ། མ་ཆགས་དག་སྤྱོད་འགྲོ་བའི་དོན་ཀུན་གྲུབ། འཁོར་
ལོ་ཆེན་པོ་བོན་ཉིད་སྐྱེ་འགག་མེད། གདོད་ནས་ཤེས་རབ་ཕ་རོལ་ཕྱིན་པའི་དོན།
འཁོར་དང་མྱ་ངན་འདས་པ་མཐར་མི་དམིགས། གཟུགས་ལ་སོགས་པའི་མཚན་མ་
གང་ཡང་མེད། མིག་དང་གཟུགས་དང་རྣ་བ་སྒྲ་དང་སྣ། དྲི་ལ་སོགས་པའི་གང་གི་
མཚན་མ་མེད། རྣམ་པར་ཤེས་དང་རྣམ་པར་འདུས་པ་དང་། རྣམ་པར་རིག་པ་ལ་
སོགས་ངོ་བོ་སྟོང་། རླུང་ལ་སོགས་ཏེ་ནམ་མཁའ་རྣམ་པར་ཤེས། གང་ཞིག་གང་གི་
ཁམས་ཀྱང་སྟོང་པ་ཉིད། མ་རིག་པ་དང་འདུ་བྱེད་རྣམ་པར་ཤེས། མིང་གཟུགས་
གཉིས་མཚམས་རེག་དང་ཚོར་བ་སྲེད། ལེན་དང་སྲིད་དང་སྐྱེ་བ་རྒ་ཤི་སྟེ། འཁོར་
བའི་བོན་ཀུན་རབ་ཏུ་སྟོང་པ་ཉིད། དམིགས་སུ་མེད་ཅིང་མི་དམིགས་མཐར་མི་
དམིགས། དེ་བཞིན་དེ་ལྟར་མྱ་ངན་འདས་པའི་བོན། བོན་དང་ཟང་ཟིང་མི་འཇིགས་
སྦྱིན་པ་སྟོབས། འཆལ་དང་དྲི་མེད་རྣམ་དག་ཚུལ་དང་ཁྲིམས། དགྲ་དང་གཉེན་
དང་ཉེ་རིང་བྱུང་ཚོར་བཟོད། དགེ་བ་དང་ལེན་སྡིག་པ་རྣམས་སྤང་བརྩོན། སྙོམས་
དང་འགོག་པ་མི་འཛིན་མི་གཡོ་བརྟན། མི་ལྡོག་ལམ་ཞུགས་ཀུན་བརྟན་བསྒོམས་
པའི་སྟོབས། བྱམས་དགའ་བཏང་སྙོམས་སྙིང་རྗེ་བྱང་ཆུབ་རྒྱུན། རྣམ་པར་དག་དང་
194



མདོ་སྡེ།
ལྷ་ལ་བོན་བསྟན་པའི་མདོ།
ཡོངས་སུ་གྲུབ་པར་བདེ། འཁོར་ལོ་སྒྱུར་རྒྱལ་འགྲོ་འདུལ་ཐར་ལམ་ཐོབ། བདག་
གཞན་དོན་གྲུབ་རྒོལ་བ་ཚར་གཅོད་ཤེས། འཁྲུལ་མེད་ཤེས་རབ་དོན་ལ་མི་བསླུ་བར།
བླ་མེད་ཕ་རོལ་ཕྱིན་བཅུ་ངོ་བོ་སྟོང་། དེ་བཞིན་ཕྱི་སྟོང་ནང་སྟོང་ཕྱི་ནང་སྟོང་།
འདུས་བྱས་མཚན་ཉིད་འདུས་མ་བྱས་ཀྱི་སྟོང་། མཐའ་ལས་འདས་དང་མི་དམིགས་
ཆེན་པོ་སྟོང༌། དོན་དམ་རང་བཞིན་རང་བཞིན་མེད་པ་སྟེ། རང་གི་མཚན་ཉིད་
ཐོག་མཐའ་མེད་པར་སྟོང་། དོར་བ་ལྷག་མཐོང་མཚན་མ་དངོས་པོ་མེད། དངོས་པོ་
མེད་པའི་ངོ་བོ་བོན་ཉིད་སྟོང་། དེ་བཞིན་ལུས་སེམས་དྲན་པ་ཉེ་བར་བཞག །ཡང་
དག་སྤང་དང་དབང་པོ་ཏིང་ངེ་འཛིན། བདེ་བར་གཤེགས་པའི་ལམ་དང་མི་
འཇིགས་སྟོབས། ཐར་པའི་ལམ་བགྲོད་ལན་གཅིག་ཕྱིར་མི་འོང། ཕྱིར་མི་ལྡོག་དང་
རྒྱུན་ཞུགས་དགྲ་བཅོམ་འབྲས། ཚད་མེད་བཞི་དང་ཕྱེ་བ་མེད་པའི་བོན། ཡང་དག་
རིག་པ་གཡུང་དྲུང་ཡན་ལག་དགུ། བདེན་པ་བཞི་དང་སོ་སོའི་རིག་པ་བཞི། མི་
བསྙེལ་གཟུངས་དང་མཐར་གྱིས་སྙོམས་པར་འཇུག །ཚད་མེད་སྙོམས་འཇུག་བོན་
ཉིད་གཡུང་དྲུང་དབྱིངས། རྒྱུན་དུ་གནས་པའི་ཐུགས་རྗེ་ཆེན་པོ་བཞི། རྟོགས་མེད་ལྟ་
བ་ཡེ་སྲུང་རྣམ་པར་དག །ལྷུན་གྲུབ་ཕྲིན་ལས་རྣམ་དག་ཡེ་ཤེས་སྤྱོད། ལེགས་འབྱུང་
ཡོན་ཏན་སྙོམས་པར་གནས་པའི་ངང་། འགྱུར་མེད་སྐུ་མཆོག་རང་བཞིན་མེད་པའི་
གསུང་། འཁྲུལ་མེད་ཐུགས་མཆོག་རྣམ་མཁྱེན་ཡེ་ཤེས་ཚོགས། བླ་མེད་ཡང་དག་
རྫོགས་པའི་འབྲས་བུ་སོགས། མྱ་ངན་འདས་པའི་བོན་ཀྱང་སྟོང་པ་ཉིད། དེ་བཞིན་
འཁོར་དང་མྱང་འདས་བོན་རྣམས་ཀུན། དངོས་པོ་ངོ་བོ་མཚན་མའི་ཡུལ་ལ་འདས།
སྟོང་ཞིང་བདག་མེད་རང་བཞིན་འདུས་མ་བྱས། ཁ་དོག་དངོས་མེད་དཀར་ནག་ཆེ་
ཆུང་མེད། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། དུས་གསུམ་རྒྱལ་བ་ཡུམ་གྱི་
དགོངས་པའི་དོན། འདི་དག་ཉན་དང་འཛིན་དང་འཆང་བ་དང་། འདོན་དང་ཀློག་
195



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་སྒོམ་དང་སྒྲུབ་ལ་སོགས། དོན་ཀུན་ཆུབ་པར་ཡིད་ལ་གང་བྱེད་པ། དེ་དག་རྒྱལ་
བའི་སྲས་པོར་འཛིན་པ་སྟེ། ཁམས་གསུམ་འཁོར་བའི་ས་ལ་མི་གནས་པར། སྡིག་པ་
ཀུན་ལས་རྣམ་པར་ཐར་པ་ཡིས། དགེ་བ་གང་འཕེལ་བསོད་ནམས་ཚོགས་ཆེན་
རྫོགས། གཡུང་དྲུང་ས་བཅུ་ལམ་ལ་ངེས་པར་བགྲོད། ལམ་ལྔ་ས་བཅུའི་ཡོན་ཏན་
རྒྱུད་ལ་འཆར། ཀུན་སྣང་གླིང་དུ་མངོན་པར་སངས་རྒྱས་ནས། འགྲོ་བའི་དོན་ཀུན་
མྱུར་དུ་འགྲུབ་འགྱུར་ཏེ། འཁོར་ལོ་རྫོགས་པའི་ས་ལ་རབ་གནས་ཤིང་། ཡང་དག་
གྲུབ་པ་གཤེན་གྱི་གནས་མཆོག་ཏུ། མྱ་ངན་འདས་ཏེ་འདས་པ་ཆེན་པོ་ཡི། མཁའ་
མཉམ་ཀློང་གདལ་བོན་ཉིད་ངང་མཉམ་འགྱུར། དབང་པོ་བརྒྱ་བྱིན་ལ་སོགས་འདུས་
པའི་འཁོར། ཐེག་པ་ཆེན་པོ་ཤེས་རབ་ཡུམ་གྱི་དོན། མ་བརྗེད་ཐུགས་ཀྱི་དཀྱིལ་དུ་
གནས་པར་མཛོད། ཅེས་གསུངས་ནས་བཀའ་ཤེས་རབ་ཀྱི་ཕ་རོལ་ཏུ་ཕྱིན་པ། ཐེག་
པ་ཆེན་པོ་ཡུམ་གྱི་དགོངས་པ་ལ། འབུམ་སྡེ་དམ་པ་རྒྱན་ཞེས་བྱ་བ། ལེའུ་བརྒྱ་རྩ་
བརྒྱད་གཏན་ལ་ཕབ་པར་མཛད་དེ་འཁོར་རྣམས་ལ་གསུངས་ནས་ལྷའི་དབང་པོ་
བརྒྱ་བྱིན་ལ་གཉེར་དུ་གཏད་དོ། །དེ་ལ་འཁོར་དུ་གཏོགས་པའི་གཡུང་དྲུང་སེམས་
དཔའ་རྣམས་དང་། ལྷ་དང་། མི་དང་། ལྷ་མ་ཡིན་རྣམས་ཀྱང་ཤིན་ཏུ་ཡི་རང་ནས།
སྟོན་པ་ལ་བླ་ན་མེད་པའི་མཆོད་པ་ནམ་མཁའི་མཐའ་དང་མཉམ་པར་ཕུལ་ནས་
གཤེན་རབ་མཆོག་གིས་གསུངས་པ་ལ་མངོན་པར་བསྟོད་དོ། ། །
༧ དེ་ནས་ཡང་དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ་དེས། འགྲོ་བ་སེམས་ཅན་གྱི་དོན་དུ་འཁོར་རྣམས་དང་བཅས་ནས། རྣམ་
པར་རྒྱལ་བའི་ཁང་བཟང་གི་ནུབ་ཕྱོགས་སུ། མ་འདྲེས་པའི་ཚལ་གྱི་དབུས་དཀྱིལ།
གྲོང་ཁྱེར་ཆེན་པོ་སྒྱུ་མའི་གླིང་ཆེན་གྱི་དབུས་ན། འཁོར་དུ་གཏོགས་པའི་གཡུང་དྲུང་
སེམས་དཔའ་རྣམས་དང་། ལྷ་དང༌། ཀླུ་དང་། མི་དང་། ལྷ་མ་ཡིན་དང༌། ནམ་
196



མདོ་སྡེ།
ལྷ་ལ་བོན་བསྟན་པའི་མདོ།
མཁའ་ལྡིང་དང་། དྲི་ཟ་དང་བཅས་པའི་འཁོར་རྣམས་དང་ཐབས་ཅིག་ཏུ་བཞུགས་
སོ། །དེའི་ཚེ་འཁོར་རྣམས་ཀྱིས་སྟོན་པ་ལ་བླ་ན་མེད་པའི་མཆོད་པ་དཔག་ཏུ་མེད་
པ་ཕུལ་ནས། སྟོན་པ་ཡང་ཐུགས་དགྱེས་ཏེ། ཐུགས་ལས་འོད་ཟེར་བྱེ་བ་གྲངས་མེད་
པ་སྤྲོས་ཤིང་བཀྱེས་པས། འཇིག་རྟེན་གྱི་ཁམས་སུ་མེ་ཏོག་གི་ཆར་མངོན་པར་བབས་
ནས། སྣང་བ་ཆེན་པོས་ཡོངས་སུ་ཁྱབ་པར་གྱུར་ཏོ། །འོད་ཟེར་དེ་དག་ཚུར་འདུས་པ་
ལས་སྟོན་པའི་ཐུགས་ལ་གསལ་བའི་འོད་ཚོན་གང་དུ་གསལ་ཏེ། གཤེན་རབ་མཆོག་
ཟབ་མོ་སྣང་བ་ཡེ་ཤེས་མཆོག་ཅེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་སོ། །
དེ་ནས་དེའི་ཚེ་འཁོར་དུ་གཏོགས་པ་རྣམས་ཀྱི་ནང་ནས་ལྷ་ཆེན་མ་ཧཱ་དེ་བ་ཞེས་བྱ་
བ་རང་གི་གདན་ལས་ལངས་ནས། ལྷའི་མེ་ཏོག་ནམ་མཁའ་གདེངས་ལག་ཏུ་ཐོགས་
ནས། གཤེན་རབ་མཆོག་དེ་ཉིད་ཀྱི་དྲུང་དུ་ཁོད་དོ་པུས་བཙུགས་ཐལ་མོ་སྦྱར་བར་
བཏུད་དེ་གསོལ་པ། སྟོན་པ་རྣམ་པ་ཐམས་ཅད་མཁྱེན། ཐམས་ཅད་མཁྱེན་ལྡན་
ཐུགས་རྗེའི་བདག །རྐང་གཉིས་གཙོ་བོ་སངས་རྒྱས་མཆོག །ཡེ་ཤེས་ལུས་ཅན་འགྲོ་
བའི་དཔལ། ལྷ་མིའི་མཆོད་འོས་བཀུར་བའི་གནས། མཁྱེན་རབ་མངའ་བདག་སྟོན་
པའི་སྐུ། བདག་ཅག་ཁྱེད་ལ་གུས་བཏུད་ནས། ཁྱོད་ཉིད་བསྟན་པའི་དཔལ་འཛིན་ན།
ཁྱེད་ནི་ཐུགས་རྗེ་ཆེར་ལྡན་པས། བདག་སོགས་འགྲོ་བ་སྐྱོབས་པ་དང་། ཡང་དག་
བྱང་ཆུབ་ཐོབ་བྱའི་ཕྱིར། ཕྱོགས་བཅུར་བོན་གྱི་ཆར་ཆེན་གྱིས། ཉོན་མོངས་ཐ་བ་རབ་
བརླན་ནས། འགྲོ་ཀུན་སྡུག་བསྔལ་སྐྱོབས་པ་དང་། བྱང་ཆུབ་ཐོབ་པར་མཛད་དུ་
གསོལ། ཞེས་ཚིགས་སུ་བཅད་དེ་གསོལ་ནས་སྟོན་པའི་ཞབས་ལ་མགོ་བོས་གཏུགས་
ཏེ་ཕྱག་འཚལ་ནས་ཐལ་མོ་སྦྱར་བར་བཏུད་དེ་འདུག་གོ །
དེའི་ཚེ་སྟོན་པས་ཚིགས་སུ་བཅད་པ་འདི་དག་བཀའ་བསྩལ་ཏོ། །གང་དག་ང་ལ་
གུས་བཏུད་ཅིང་། རྟག་པར་ཡིད་ལ་མོས་བྱེད་པ། དེ་དག་མདུན་དུ་འདུལ་བའི་སྐུ།
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཇི་ལྟར་མཐུན་པ་དེ་བཞིན་སྟོན། གང་ལྟར་མོས་པ་དེ་བཞིན་བྱེད། ཁྱོད་ནི་དཔལ་གྱི་
དམ་པའི་མཆོག །སངས་རྒྱས་བསྟན་པ་སྐྱོང་མཛད་པ། མ་ཧཱ་དེ་བ་ལྕམ་དང་དྲལ།
རྟག་པར་བདག་ལ་གུས་བཏུད་དོ། །ཚིགས་སུ་བཅད་པའི་དོན་དེ་དག །བདག་གིས་
ཡོངས་སུ་གྲུབ་པར་བྱ། གང་དག་འགྲོ་ཀུན་ཐམས་ཅད་ཀྱིས། འཇིག་རྟེན་འདི་དང་
འདི་ལ་སོགས། ཕ་རོལ་དག་གི་འཇིག་རྟེན་དང་། དུས་ཀུན་རྣམ་པ་ཐམས་ཅད་དུ།
ལེགས་དང་ཉེས་པའི་ཚོགས་ལགས་ཏེ། འདི་ལས་མཐུན་དང་འབྱོར་པ་དང་། དཔལ་
དང་གྲགས་དང་རྒྱལ་འདོད་དང་། ཚེ་དང་ནོར་དང་དབང་ཐང་དང་། རིགས་དང་
སྟོབས་དང་ཆེར་བྱེད་དང་། དགའ་དང་འདུན་དང་བཀྲ་ཤིས་དང་། ཞི་བདེ་ཕན་
དང་ཤིས་པ་དང༌། འདོད་པའི་དོན་གྲུབ་སྨོན་ལམ་དང་། གང་ལྟར་འདོད་པ་དེ་
བཞིན་གྱིས། ཇི་ལྟར་མཐུན་པའི་དོན་གཉིས་དང་། དེ་ཉིད་མི་མཐུན་ལས་གྱུར་པའི།
དགྲ་དང་དུག་མཚོན་མུ་གེ་དང་། བྱད་དང་ཕ་རོལ་རྦོད་གཏོང་དང་། སྟོང་ཕྲག་
དྲུག་ཅུས་ཉེན་པ་དང་། བཞི་བརྒྱ་རྩ་བཞི་འདུ་བ་དང་། གཟའ་དང་རྒྱུ་སྐར་བྱེད་
སྟེམས་དང་། མི་མཐུན་ཕྱོགས་ཀུན་ལྡང་བ་དང༌། བྲམ་ཟེ་ལ་སོགས་གཙོས་པ་དང་།
མཁའ་འགྲོ་རོ་ལངས་ཆད་པ་དང༌། བདུད་དང་རྒྱལ་པོས་ཆོ་འཕྲུལ་དང་། བཙན་
དང་མ་མོས་དལ་ཟེར་དང༌། དམུ་དང་འོན་འཐིབས་ལྐུགས་སྨྲ་དང་། འཇིག་རྟེན་མི་
མཐུན་ཕྱོགས་གྱུར་རྣམས། ཞི་ཞིང་བརླག་དང་མི་འབྱུང་ནས། ཞི་བདེ་མཉམ་པར་
སྙོམས་བྱེད་ཅིང་། དེ་དག་བདེ་ལེགས་བཀྲ་ཤིས་དང༌། རིགས་དང་བསོད་ནམས་
འཕེལ་བྱེད་ཚེ། དབང་ཕྱུག་འཇིག་རྟེན་འཁོར་ལོ་བསྒྱུར། འཇིག་རྟེན་དག་ན་མངའ་
ཆེ་ཞིང༌། སྲིད་པ་གསུམ་ན་གཉན་བྱེད་པ། གླང་པོ་རབ་ཏུ་བརྟན་པ་དང༌། ལྷ་
དབང་རབ་ཏུ་ཆེ་བ་དང་། ཚངས་པ་རབ་ཏུ་མགོན་པ་དང་། ཕྱྭ་རྗེ་རབ་ཏུ་མཁས་
པ་དང༌། སྤྱི་རྗེ་རབ་ཏུ་གནོན་པ་དང་། དབང་པོ་ཆེ་ཡི་དཔའ་མཆོག་ཐོབ། གཞན་
198



མདོ་སྡེ།
ལྷ་ལ་བོན་བསྟན་པའི་མདོ།
ཡང་འགྲོ་བ་མཐའ་དག་ཀུན། འཇིགས་པ་བརྒྱད་ལས་སྐྱོབས་པ་དང་། སྡིག་པ་ཀུན་
ལས་ཐར་བ་དང་། དབུལ་ཕོངས་སྡུག་བསྔལ་སེལ་བ་དང་། ཚེ་གཡང་བསོད་ནམས་
འཕེལ་བ་དང་། གང་དག་འགྲོ་བ་ཉམ་ཐག་པ། དེ་ཉིད་བདག་གིས་འཚོ་སྐྱོང་སྟེ། དེ་
ཡི་མགོན་དུ་གྱུར་བ་དང་། མ་འོངས་བསྐལ་པར་གྱུར་པའི་དུས། སྒྲིབ་པ་ཐམས་ཅད་
རྣམ་བྱང་ནས། བསོད་ནམས་ཚོགས་ཆེན་ཚོགས་གྱུར་ཏེ། བྱང་ཆུབ་ཉེ་བར་བགྲོད་
བྱེད་ནས། དུས་གསུམ་སངས་རྒྱས་ཐུགས་འཆང་སྟེ། ཡང་དག་མཐའ་ལ་གནས་པའི་
ཕྱིར། གཟུངས་ཀྱི་རྒྱལ་པོ་འདི་དག་ནི། གསང་སྔགས་རིག་སྔགས་ཀུན་གྱི་མཆོག །
རྒྱུད་དོན་མཆོག་གི་རྩ་བ་སྟེ། རྒྱུད་ཀུན་གྱི་ནི་སྙིང་པོའི་དཔལ། དཔལ་མཆོག་དམ་
པ་འདི་ཉིད་ནི། རབ་ཏུ་བཟུང་སྟེ་བཀླག་པར་བྱ། མི་ནུབ་བསྟན་པའི་རྒྱལ་མཚན་
འཛུགས། ཞེས་གསུངས་ནས་གསང་བ་གཟུངས་ཀྱི་རྒྱལ་པོ་འདི་གསུངས་སོ། །བསྭཱ་ཨཱི་
ན་མ་ཨ་བ་བྷུད་དྷེ་ས་མུན་ཏེ། ཨ་དར་ཡ་དར་ཡ། དར་ཏ་ཡ་དར་ཏ་ཡ། ཏི་སྟི་ཏི་སྟི།
བྷ་བ་བྷ་ཏི། ས་མ་ཡ་པ་ཧོ། བསྭོ་ༀ་ན་མ་ཨ་དཀར་ཧ་ར་བྱིད་ཀ་བྱིད་ལོ། མ་ཧཱ་ཡཀྵ་
བྱེད་ལོ། ཨ་མ་ཧ་ར། ཁི་ཁར་སད་དོ། །ཨ་སྟ་པྲཛྙཱ། པ་ར་མི་ཏ། གྷ་ཡུ་ཛྷ་ན། སི་ཏི་
ས་མ་ཡ། བྲ་མ་ཨ་ལ་ལ་པ་ཧོ། བསྭོ་ༀ་ན་མ་ཀྲོ་ཏ་ཧ་ལ་ཉེ་ལོ་ཡོ་སྤུངས་སོ་ཧྲུན་ནོ། །
ཨ་མ་ཧ་ར་རཀྟ་ཙ་ཀྲ་མ་ར་ཡ། ཨེ་ཏི་པྲ་ཛཱ། ཀྲོ་ཏ་ཀྲོ་ཏ་མ་ཧཱ་ཀྲོ་ཏ། ཏིང་གྷ་ལེ་ཏིང་
གྷ་ལེ། སྤོ་ཏ་སྤོ་ཏ་སྤོ་ཏ་སྭཱཧཱ། ས་མྱག་སམ་བྷུདྡྷ་ཨ་བ་བྷུ་ཏི། ཨ་བ་བྷུ་ཏི་མ་མ་སྤུངས་
སོ། །ས་མ་ཡ་གུ་ཡ་ཙིརྟ་ར་ཡོ་ཛ་ཛ། བསྭཱ་ཨཱི་མ་མ་ཉེ་ལོ་ཡོ། ཤོ་ཏི་པྲ་མ་རདྨ། ཧབས་
སོ་ཧབས་སོ། །རྒྱུང་ནེ་རྒྱུང་ནེ། ཞི་ལོ་རྒྱུང་ནེ། ཞི་ལོ་རྒྱུང་ནེ། པྲ་ཞི་ལོ། པྲ་ཞི་ལོ། མ་
མ་བྷུདྡྷ་ཨེ་ཏི་ས་མ་ཡ་བྷོ་ཛ། བསྭོ་ༀ་ཨ་ཧ་ར་ཀྲོ་ཏ་ཧ་རུ་གྷ་ཙན། ཧེ་ཡ་ཧེ་ཡ། ཧ་ཧེ་
ཧེ་ཡ། རྒྱ་གླི་བ། དྲུང་མུ་རཏྱཱ། ཙཀྵ་བྲོ་འདུ། རདྨ་རདྨ། ཙ་ཀྲ་ཧཱུཾ་འདུ། པདྨ་རདྨ་ཙ་
ཀྲ་ཧཱུཾ་འདུ། ཀརྨ་རདྨ་ཙ་ཀྲ་ཧཱུཾ་འདུ། བུད་དྷ་རདྨ་ཙ་ཀྲ་ཧཱུཾ་འདུ། བསྭཱ་ཨཱི་ཨ་མ་ཀྲོ་ཏ་ཉེ་
199



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལོ་ཡོ། ཧ་ར་ཁིར་ཁར་ཨ་ཨོཾ་ཧཱུྃ་རཾ་ཛ་བྷཾ་འདུ། ཤི་ཨ་མ་ཀྲོ་ཏ། ཛྙཱ་ན་ཉེ་ལོ་ཡོ། ཧ་ར་མ་
མ་ཨ་ཡུ་ཛྷ་ན་སིདྡྷིཧཱུཾ་འདུ། ཨ་བྲུ་ཚེ་ཧཱུྃ་ཨ་ཡུ་ཛྷ་ན། ཙིཏ་གུ་གེ་ཧ་ར་ལོ་ཕྱི། ས་མ་ཡ་
ཚེ་རྫི་བྲུ་འདུ། གཡུང་དྲུང་ག་འུ་རདྨ་ཚེ་བྲོ་འདུ། བསྭཱ་ཨཱི་ཨ་མ་ཀྲོ་ཏ་ཉེ་ལོ་ཡོ། ཧེ་རུ་ཧཱུྃ་
ཛ། ཧེ་རུ་ཀ་ཤི། ཧེ་རུ་ཛ་བ། ཧོར་ཀར་མ་ཧོ་ཡ། ཧེ་ཅི་ན། ཨ་མ་སད་དོ། ཧ་ར་ཨ་
དཀར། སྤུང་ནེ་རྒྱུང་ལོ། མ་ར་ཡ་སྦྱོ་ཟློག །ཀྲོ་ཏ་ཀྲོ་ཏ་བློ་ཟློག །སྤོ་ཏ་སྤོ་ཏ་བློ་ཟློག །
ཏི་སྟ་ཏི་སྟ་སྦྱོ་ཟློག །ཧུ་ལུ་ཧུ་ལུ་བྱོ་ཟློག །ཚིནྡྷ་ཚིནྡྷ་བྷྱོ་ཟློག །ཀོ་དྷ་ཀོ་དྷ་བྷྱོ་ཟློག །
ཤོ་བོ་ཀོ་དྷ་བློ་ཟློག །བྷོ་ཤོ་བོ་བྷོ་ཤོ་བོ་བྱོ་ཟློག །པྲ་ཙ་པྲ་མ། ནེ་རམ་ཏིང་ནམ། ལི་ཡང་
ན། ཧོབ་ཤ་ཧོབ་ཤ། འུད་འུད་དོ། འུད་འུད་དོ། སུམ་ཙར་རོ། ཡ་མ་གྲ་མ། གྱེར་
རོ་གྲམ་ནེ་ཧཱུྃ་ཕཊ བསྭོ་ཨོ་ཨེ་ཡ་བྷོ་ཏྲི་དམ་ཚིག་ས་མ་ཡ། གུ་ཡ་ཙི་ཏ་དེ་ཙ་ར་ཡོ་ཛ་
ཛ། སད་དོ་ཝེར་རོ་ས་མ་ཡ། གུ་ཡ་ཙིཏ་ཏེ་ཙ་ར་ཡོ་ཛ་ཛ། སད་མིན་སད་དོ་ས་མ་
ཡ། གུ་ཡ་ཙི་ཏ་ཏེ་ཙ་ར་ཡོ་ཛ་ཛ། ཝེར་རོ་ཝེར་ཏི། ཝེར་ནི་ཝེར་སངས་ནི། ས་མ་ཡ་
གུ་ཡ་ཙིཏྟ་ཏེ་ཙ་ར་ཡོ་ཛ་ཛ། མ་ཧཱ་དེ་བ་མ་མེན། སྲི་ཏ་གུ་ན་ཀུན་ནི། མ་ཧཱ་དེ་མ།
ཨ་ཧ་དེ་མ་ཨ་ཤི། མ་ཧཱ་ཀ་ལ། གྷ་ཏི་པྲ་སྟི། ས་མ་ཡ་གུ་ཡ་ཙིཏ་ཏེ་ཙ་ར་ཡོ་ཛ་ཛ། ཏྲི་
ཤུ་པ་ལ། ཨ་ནེ་ཡཀྵ། རཀྵ་ནཱ་ག །ཡ་བ་ཡཀྵ། རྣ་ཏྲི་ས་མ་ཡ་གུ་ཡ་ཙི་ཏ་ཏེ་ཙ་ར་ཡོ་
ཛ་ཛ། གེ་དུ་གེ་ཡོ་ཛ་ཅི། ཨརྒེ་ར་ཙ་མུན་མུན། དེ་བ་སད་ལ། གུ་ཡོ་ས་ཏྲི། སད་
མིན་ཏི་སྟེ། སརྦ་ནཱ་ག་ས་མ་ཡ། གུ་ཡ་ཙིཏ་ཏེ་ཙ་ར་ཡོ་ཛ་ཛ། བསྭཱ་ཨཱ་ན་མ་ཡཀྵ་ས་
དུན། ས་ལེ་ས་ལེ། སངས་ཧ་ར། སངས་ཧ་ར། དྷ་བ་ཡགྷཱ། ཏ་ར་ཏ་ར། སངས་ཏ་
ར། སངས་ཏ་ར། ཨ་རྫི་ཡགྷ། མ་མ་ཁྲི་ལོ། བྱིད་ཀྟ་ཀྲམ་ཀྲ་གྷ། ཨ་བ་ཛཱ་ཏི། ན་མ་
མུན་ཏིང་རཀྵ་རཀྵ། བྷ་མ་ལེ་ཧཱུཾ་ཕཊ༔ བསྭོ་ཨོ་གར་མ་ཚིནྡྷ་ཚིནྡྷ། དེ་མ་པྲ་མ་པྲ་མ།
སམ་པྲ་མ་ནི། ཤྲི་ཛ་ཧཱུྃ་ཕཊ བསྭོ་ༀ་ན་མ་ན་མ། ནིར་ཡ་ཏྲམ་ནི་ཧཱུཾ་ཛ་བྷོ་ཕཊ མ་
ར་ཡ་ཨ་མུ་ཁ་ཐུན་བྷོ། བསྭཱ་ཨཱི་ཨ་མ་ཧ་ར་ཉེ་ལོ་ཡོ་ཨ་དཀར་ཞི་བ་ཤན་ཏིང་མ་ཧཱ་ཀུ་
200



མདོ་སྡེ།
ལྷ་ལ་བོན་བསྟན་པའི་མདོ།
རུ་ཡེ་སྭཧཱ། བསྭོ་ཨོཾ་སརྦ་པུས་ཏིང་མིན་ཙམ་ས་མ་ཡ་ཧཱུྃ་ཕཊ༔ བསྭོ་ཨཱ་ན་མ་ཨ་དཀར་
ཨ་ཏྲེ་ཎི་སུ་པྲ་དུ་ཨུ་དུག་ཞི་བ། ཨ་མ་སངས་གསལ། ས་ལེ་ས་ལེ། ཨ་མ་ས་ལེ་སྣ་ཚར་
ནེ་སུམ། ཧ་ར་ཁི་ཁར་སངས་གསལ་ས་ལེ་སང་ངེ་ཡེ་སྭཧཱ། བསྭོ་ཨོ་རྐོ་ཕུང་ཨག་ཤོ་
ཨུ་དུག་ཕྲ་མོ་ཞི་ཧ་ར་ས་ལེ་སང་ངེ་ཡེ་སྭཱཧཱ། བསྭོ་ༀ་ན་མ་ཨ་དཀར་སད་དོ་ཨ་མ་ཧ་
ར་ལོ་སྔ་མུ་ཡང་ས་ལེ་སང་ངེ་ཡེ་སྭཱཧཱ། བོན་ཉིད་དག་པའི་དཀྱིལ་འཁོར་ན། གསང་
སྔགས་རིག་སྔགས་ཐམས་ཅད་ཀྱི། རྒྱུ་དོན་ཅོག་གི་རྩ་བ་སྟེ། དཔལ་ཀུན་གྲུབ་པས་
ལེགས་པར་བརྒྱན། ཁྱེད་ནི་མཆོད་སྦྱིན་དམ་པ་སྟེ། མཆོག་ཀུན་གྱི་ནི་དབང་ཕྱུག་
དཔལ། དཔེར་ན་ནམ་མཁའི་དཀྱིལ་ཉིད་དུ། ཡེ་ཤེས་ཉི་མ་སྟོང་འཆར་བས། མུན་
པའི་ཁྲོད་ཀུན་རབ་འཇོམས་པ། འབར་བ་ཆེན་པོའི་དབུས་ན་འགྱིང་། ཤིན་ཏུ་དགའ་
ཆེན་མཆོག་དམ་པ། རིགས་ཀྱི་དབང་ཕྱུག་འགྲོ་ཀུན་དཔལ། ཐམས་ཅད་ཐམས་
ཅད་བདག་འཆང་བ། བདག་ཉིད་ཆེན་པོ་ཡེ་ཤེས་སྐུ། གཟི་བརྗིད་འབར་བའི་འོད་
མདངས་ཅན། འཁོར་ལོའི་དབུས་དཀྱིལ་པདྨའི་སྟེང་། གཡུང་དྲུང་ཁུགས་འཁྱིལ་ནོར་
བུའི་ཏོག །ཡེ་ཤེས་རལ་ཀྱུ་འབར་བའི་དཔལ། ཉོན་མོངས་རྩ་གཅོད་ཟུག་རྔུ་འབྱིན།
དུག་ལྔ་ཉོན་མོངས་གཏན་ནས་འཇོམས། མ་རིག་བདུད་དཔུང་རབ་ཏུ་འཇོམས། ཕ་
རོལ་བདུད་སྡེ་ཟློག་མཛད་པ། འདི་ནི་བདག་ཉིད་ཆེན་པོ་སྟེ། མཆོག་ཀུན་གྱི་ནི་
རྒྱལ་པོའི་གཙོ། རིགས་ཀྱི་བདག་པོ་ནམ་མཁའི་སྙིང་། དེ་དག་ཉིད་ལ་གུས་བཏུད་དེ།
འགྲོ་ཀུན་ལེགས་པ་རྟག་ཏུ་གཞོལ། དེ་ཡི་ཐུགས་རྗེ་སྨོན་ལམ་མཆོག །མཆོག་སྦྱིན་
དམ་པ་དེ་ཉིད་ནི། འགྲོ་བ་ཡོངས་ལ་ཐུགས་བརྩེ་ཞིང་། གང་དག་དབུལ་ཕོངས་གྱུར་
པ་རྣམས། དེ་ཉིད་སྡུག་བསྔལ་སེལ་མཛད་པ། མཆོག་སྦྱིན་དམ་པ་ཁྱོད་ལ་འདུད།
ཁྱོད་ཀྱི་ཐུགས་རྗེས་མཆོག་སེམས་བསྐྱེད། འགྲོ་ཀུན་དགའ་མགུ་ཡི་རང་སྒྲུབས། ཡེ་
ཤེས་ལུས་ཅན་ཁྱོད་ཉིད་ཀྱིས། མ་རིག་ལུས་ཅན་སྡུག་བསྔལ་སོལ། འཇིགས་པ་ཀུན་
201



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལས་ཐར་བ་དང་། སྡུག་བསྔལ་ཀུན་ལས་སྐྱོབ་པར་མཛོད། བདེར་གཤེགས་དམ་
པའི་དཀྱིལ་འཁོར་ཆེ། བྱམས་དགའ་བཏང་སྙོམས་ཐུགས་རྗེ་ཡིས། མཆོག་བསྐྱེད་འགྲོ་
བ་མ་ལུས་པ། ཡེ་ཤེས་རྒྱལ་བའི་དཀྱིལ་འཁོར་དུ། རྣམ་གསལ་མཆོག་ལྡན་འཁོད་
པར་མཛོད། ཁྱོད་ཀྱི་འཁོར་དུ་གཏོགས་མཛད་མཆོག །སྦྱིན་དང་འགྲོ་བ་དགའ་སྦྱིན་
དང༌། སྟོབས་དང་དཔལ་དབང་བརྟུལ་ཞུགས་ལྡན། བདུད་དང་སྲིན་པོ་འདུལ་
མཛད་རྗེ། ཡེ་ཤེས་རྫུ་འཕྲུལ་ལས་དབང་གིས། སྦྱིན་ལྡན་སྦྱིན་མཆོག་དཔའ་བོའི་
རྒྱལ། ཁྲོ་བོའི་བཞིན་ལྡན་སྲིན་པོའི་གཟུགས། གནོད་སྦྱིན་ཚུལ་ཅན་ཀླུ་དབང་གཏུམ།
ཁྱེད་ནི་རྫུ་འཕྲུལ་ཆེར་ལྡན་པས། བདག་དང་འགྲོ་བ་གྱུར་པ་ལ། དཔལ་དང་ལྡན་
པར་དཔལ་བསྐྱེད་ཅིང་། དོན་དབང་དམ་པས་དོན་ཀུན་གྲུབ། ཚེ་དབང་དམ་པས་
ཚེ་མཐར་ཕྱིན། འཇིག་རྟེན་ཞིང་ཀུན་བདེ་ལེགས་དང་། བཀྲ་ཤིས་ཀུན་ནས་གང་བ་
ཡི། དཀྱིལ་འཁོར་དམ་པར་རབ་འཛོམ་ཤོག །འཇིག་རྟེན་འདི་མིན་གང་དག་དང༌།
གང་དག་འཇིག་རྟེན་ལ་སོགས་དང་། བདུད་སྡེ་དཔུང་བཅས་རབ་ཞི་ཞིང་། བར་
ཆད་རྐྱེན་ལས་གྲོལ་བ་དང་། མི་མཐུན་ཕྱོགས་རྣམས་ཟློག་པ་དང་། དབུལ་ཕོངས་
སྡུག་བསྔལ་ཞི་བ་དང་། ཚེ་དང་བསོད་ནམས་འཕེལ་བ་དང་། དཔལ་གྲགས་བསྟན་
པ་རྒྱས་པ་དང་། དར་དང་མི་ནུབ་རྒྱལ་མཚན་ཚུགས། འཇིག་རྟེན་མགོན་ལ་གྱུར་པ་
ཡི། ལྷ་ཀླུ་གཟའ་དང་རྒྱུ་སྐར་དང༌། མངའ་དབང་བདག་པོའི་ཚོགས་རྣམས་དང༌།
འཇིག་རྟེན་ཞི་བདེའི་དབང་པོ་ཀུན། ཁྱོད་ཉིད་འགྲོ་བ་སྐྱོང་བ་སྟེ། ཁྱོད་ལ་རྟག་
མཆོད་རབ་གཞོལ་ན། གཟའ་དང་རྒྱུ་སྐར་བྱད་སྟེམས་དང་། ལོ་ཟླ་དལ་གེགས་
ཟ་མ་ཡི། མི་མཐུན་ཕྱོགས་ཀུན་མི་གནས་པས། མཐུན་དང་བཀྲ་ཤིས་བདེ་ལེགས་
གསོལ། བདག་དང་འགྲོ་ཀུན་ཐམས་ཅད་ཀུན། འདི་དང་ཕྱི་མའི་དོན་གྲུབ་སྟེ། སྡུག་
བསྔལ་ཀུན་ལས་རབ་ཏུ་གྲོལ། སྡིག་པ་ཀུན་ལས་རྣམ་པར་ཐར། བསོད་ནམས་ཡེ་
202



མདོ་སྡེ།
ལྷ་ལ་བོན་བསྟན་པའི་མདོ། །
ཤེས་ཚོགས་ཆེན་རྫོགས། མཐར་ཡང་རྒྱལ་བའི་དཀྱིལ་འཁོར་དུ། སྣང་བའི་ཞིང་
ཁམས་རྒྱ་ཆེ་ཞིང་། སྐུ་གསུམ་མཆོག་ལ་རབ་གནས་ནས། འགྲོ་ཀུན་མཆོག་ཏུ་འཁོད་
པར་ཤོག །འཇིག་རྟེན་འཇིག་རྟེན་ཚངས་པའི་བདག །མ་ཧཱ་དེ་བ་ལྕམ་དང་དྲལ།
ཁྱེད་ནི་གཟུངས་ཀྱི་བདག་པོ་དང་། གསང་སྔགས་རིག་སྔགས་གཏེར་མཛོད་འཛིན།
མཆོག་འཛིན་དམ་པའི་གཟུངས་འདི་དག །ཁྱོད་ལ་ཡོངས་སུ་གཏད་པར་བྱ། འདི་
དག་འཛིན་དང་འཆང་བ་དང་། ཀློག་དང་དོན་ཀུན་ཆུབ་པར་བྱེད། དེ་དག་འཁོར་
ལོ་སྒྱུར་བྱེད་ཅིང་། སངས་རྒྱས་རིགས་ཀྱི་མཆོག་ཏུ་འཛིན། ཞེས་བཀའ་སྩལ་ནས།
འཇིག་རྟེན་འདི་དང་ཕ་རོལ་དུ། འགྲོ་ལ་རྣམ་པར་བརྩེ་བ་ཡིས། གཟུངས་སྡེ་དམ་
པའི་མཆོག་ཅེས་བྱ་བ་ལེའུ་བཞི་བཅུ་རྩ་གཉིས་པ་གཏན་ལ་ཕབ་ནས་འཁོར་རྣམས་
ལ་གསུངས་ཏེ་ལྷ་ཆེན་མ་ཧཱ་དེ་བ་ལ་གཉེར་དུ་གཏད་དོ། །དེ་ནས་འཁོར་དུ་གཏོགས་
པའི་གཡུང་དྲུང་སེམས་དཔའ་རྣམས་དང་། ལྷ་དང་། མི་དང༌། ལྷ་མ་ཡིན་དང་།
ཀླུ་དང་། གཉན་དང་། ས་བདག་དང་། ལྟོ་འཕྱེ་ཆེན་པོ་དང་། ནམ་མཁའ་ལྡིང་
དང་། དྲི་ཟ་དང་བཅས་པའི་འཇིག་རྟེན་ཀུན་ཡི་རང་སྟེ། གཤེན་རབ་མཆོག་གིས་
གསུངས་པ་ལ་མངོན་པར་བསྟོད་དོ། །
༧ དེ་ནས་ཡང་དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ་དེས། འགྲོ་བ་སེམས་ཅན་གྱི་དོན་ལ་དགོངས་ནས། རྣམ་པར་རྒྱལ་བའི་ཁང་
བཟང་གི་ལྷོ་ཕྱོགས། རྩུབ་འགྱུར་ཚལ་གྱི་གླིང་ཆེན་དུ་བྱོན་ནས། འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་རྣམས་དང་། ལྷ་དང་། ཀླུ་དང་། མི་དང་།
ལྷ་མ་ཡིན་དང་། ནམ་མཁའ་ལྡིང་དང་དྲི་ཟར་བཅས་པའི་འཁོར་རྣམས་དང་ཐབས་
ཅིག་ཏུ་བཞུགས་ཏེ། དེ་ལ་འཁོར་རྣམས་ཀྱིས་ལྷ་རྫས་ཀྱི་མཆོད་པ་བླ་ན་མེད་པ་སྤྲིན་
གྱི་རྒྱན་ཞེས་བྱ་བ་བཤམས་ནས་སྟོན་པ་ལ་ཕུལ་ཏོ། །སྟོན་པས་ཀྱང་མཆོད་པ་དེ་དག་
203



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཐམས་ཅད་ཐུགས་རྗེས་བྱིན་གྱིས་བརླབས་ཤིང་། ཐུགས་ཡང་དག་པའི་དགོངས་པ་
ལ་བཞུགས་ནས་ཐུགས་ལ་འོད་ཟེར་གྱི་སྤྲོ་བསྡུ་མཛད་དེ། མི་མཇེད་ཀྱི་འཇིག་རྟེན་
སྟོང་གསུམ་གྱི་སྟོང་དུ་མེ་ཏོག་གི་ཆར་མངོན་པར་བབས་ཏེ་སྣང་བ་ཆེན་པོས་ཡོངས་
སུ་ཁྱབ་པར་མཛད་དོ། །དེ་ནས་འོད་ཟེར་དེ་དག་ཚུར་འདུས་པ་ལས། སྟོན་པའི་
ཐུགས་ལ་གསལ་བའི་ཡེ་ཤེས་འོད་ཚོན་གང་དུ་གནས་ཏེ། སྟོན་པ་ཉིད་ཟབ་མོ་སྣང་
བའི་ཏིང་ངེ་འཛིན་ཞེས་བྱ་བ་ལ་སྙོམས་པར་བཞུགས་སོ། །
དེའི་ཚེ་འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། ལྷ་ཀུ་བྱི་མང་རྐེ་ཞེས་བྱ་བས་རྒྱན་དང་ཆ་ལུགས་མཛེས་པར་བྱས་
ནས་ལྷའི་མེ་ཏོག་སུ་རི་ཀ་ལག་ཏུ་ཐོགས་ནས་སྟོན་པའི་དྲུང་དུ་འཁོད་དེ་པུས་བཙུགས་
ཐལ་མོ་སྦྱར་བར་བཏུད་དེ་གསོལ་པ། ཐམས་ཅད་མཁྱེན་པའི་གཤེན་རབ་མཆོག །
འགྲོ་བའི་དོན་མཛད་རྒྱལ་བའི་སྐུ། མཁྱེན་རབ་མངའ་བདག་དབང་ཕྱུག་དཔལ།
ཁྱེད་ནི་རྣམ་པ་ཐམས་ཅད་མཁྱེན། དུས་རྣམས་ཀུན་ཏུ་སྟོན་པར་མཛོད། བདག་
སོགས་འགྲོ་ཀུན་མཐའ་ཡས་ལ། བླ་ན་མེད་ཅིང་མཐར་ཕྱིན་དོན། ཡང་དག་མཆོག་
དང་རབ་ལྡན་ནས། དེ་ཉིད་འགྲོ་བ་འདུལ་བའི་ཕྱིར། མན་ངག་དམ་པ་བཅུད་ལྡན་
བོན། ཞལ་ནས་ལྗགས་ཀྱི་དབང་པོ་ཡིས། རང་བཞིན་ལེགས་པར་བཀྲམ་བྱས་ནས།
འཁོར་རྣམས་ཀུན་ལ་བཤད་དུ་གསོལ། ཞེས་གསོལ་ཏོ། །
དེ་ལ་སྟོན་པས་ཀྱང་ཞལ་གྱི་དཀྱིལ་འཁོར་ནས། ལྗགས་ཀྱི་དབང་པོ་ལ་བཀྲམ་སྟེ་
གསང་བའི་མན་ངག་ཚིགས་སུ་བཅད་པ་འདི་དག་བཀའ་སྩལ་ཏོ། །གང་ཞིག་སངས་
རྒྱས་བསྟན་པ་ལ། དེ་ཉིད་རྗེས་སུ་འབྲང་མཛད་ཅིང་། དེ་དག་འགྲོ་བ་འདུལ་བྱེད་
ནས། སྙིང་པོ་མན་ངག་མདོ་འཛིན་པའི། གཡུང་དྲུང་སེམས་དཔའ་སེམས་དཔའ་
དང༌། གཡུང་དྲུང་སེམས་དཔའ་ཆེན་པོ་དང་། རིགས་ཀྱི་བུ་དང་བུ་མོ་དག །སྔོན་གྱི་
204



མདོ་སྡེ།
ལྷ་ལ་བོན་བསྟན་པའི་མདོ།
སངས་རྒྱས་སེམས་དཔའ་དང༌། རིགས་འཛིན་བླ་མའི་རྗེས་འབྲངས་ནས། བླ་མེད་
ཐེག་པའི་སྒོར་ཞུགས་ཤིང་། འགྲོ་ཀུན་ཐར་པའི་ལམ་བགྲོད་ན། གསང་སྔགས་རིག་
སྔགས་ཐམས་ཅད་ཀྱི། རྒྱུད་དོ་ཅོག་གི་རྩ་བ་སྟེ། དཔལ་ཀུན་གྱི་ནི་བདག་པོ་འཆང་།
ཁྲོ་བོའི་རྒྱལ་པོ་གདོང་དྲུག་འཇིགས། གསང་བའི་བདག་པོ་མི་འགྱུར་འཆང་། སྔགས་
ཀྱི་རྒྱལ་པོ་མེ་རི་འཁྱིལ། ཁྲོ་རྒྱལ་ཧ་སྟི་མུ་ཝེར་འཇིགས། དཔའ་བརྟན་ལྡོག་མེད་སྲ་
བརྟན་དཔལ། འཇིགས་བྱེད་ཁྲོ་བཅུ་འཕྲིན་ལས་བདག །གཙོ་འཁོར་དགུ་བརྒྱ་དགུ་
བཅུ་དཔལ། ཡང་འཁོར་དགུ་ཁྲི་དགུ་འབུམ་བཅས། སྤྲུལ་པ་ཡང་སྤྲུལ་ཕོ་ཉར་
འགྱེད། བྱེ་བ་ས་ཡ་བསམ་མི་ཁྱབ། མེ་རི་འཁྱིལ་པ་སྔགས་ཀྱི་མཛོད། འཛིན་དང་
འཆང་དང་ཀློག་པ་དང་། ཉན་དང་འཆད་དང་སྒོམ་དང་སྒྲུབ། གྱེར་དང་བསྔགས་
པ་ལ་སོགས་པ། ཡི་དམ་ནར་མར་རྒྱུན་བྱེད་པ། དེ་ཉིད་འགྲོ་བའི་དཔལ་དུ་སྟེ།
རིགས་དང་མཆོག་དང་གཙོ་བོ་དང་། མགོན་འགྱུར་ཀུན་གྱི་དམ་པར་འཛིན། འདི་
ལ་དོན་ཆེད་རྣམ་པ་བཞི། བསྙེན་ན་གསང་བའི་རྒྱུད་ལུང་འཛིན། བསྒྲུབ་ན་ལུས་
སེམས་ལྷ་སྐུར་གྲུབ། ལས་ནི་འགྲོ་བའི་དོན་ལ་དགོངས། རྟག་པར་རྒྱུན་དུ་ཡི་དམ་
བརྩོན། དེ་དག་ཀུན་ལ་སྤྱིར་རྒྱུག་པའི། རྒྱུན་དུ་ཡི་དམ་བརྩོན་བྱས་པ། མན་ངག་
འདི་ཉིད་གཙོ་བོར་འཛིན། བདག་ཉིད་རྟག་པར་ཡི་དམ་ལྷ། སྙིང་པོ་འབྲལ་མེད་ངོ་
བོ་ཉིད། སྟོང་ཉིད་སྙིང་རྗེའི་རང་བཞིན་ཅན། དེ་ཉིད་མ་རྟོག་འཁྲུལ་གྱུར་རྣམས།
ལོག་པར་རྟོག་པའི་མཐའ་བསལ་ཞིང་། མི་རྟོག་དོན་ལ་རབ་སྦྱོར་ཕྱིར། བདག་ཉིད་
མེ་དཔུང་དབུས་རབ་བཞུགས། ཐུགས་དཀྱིལ་ཉི་མའི་དཀྱིལ་འཁོར་འོད། དེ་དབུས་
པྲ་ཕུད་འབར་བའི་སྟེང་། ཨེ་ལས་རམ་གྱི་མེ་དཔུང་འབར། ཉེ་ལོ་ཡོ་ནི་སྔགས་ཀྱི་
མཚོན། བདུད་འདུལ་རྒྱལ་པོ་ཕྱི་རུ་འཕྲོས། ཁྲོ་བོའི་སྐུ་ལ་གྱད་ཀྱི་གཟུགས། བྱེ་བ་ས་
ཡ་གྲངས་ལ་འདས། ཡེ་ཤེས་བསྐལ་པའི་མེ་ཆེན་འབར། ཕྱོགས་བཅུར་བསྲུང་བའི་
205



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གུར་དུ་འཁྲིགས། དགྲ་བགེགས་ཐལ་བ་རྡུལ་དུ་བརླག །བར་ཆད་ལོག་འདྲེན་རྒྱང་
མཚམས་བཅད། བོན་ཉིད་སྟོང་པའི་དོན་དང་སྦྱར། དེ་ཉིད་ངང་ལ་མ་རྟོགས་པའི།
མཁའ་མཉམ་འགྲོ་དྲུག་སེམས་ཅན་ལ། དེ་བཞིན་ཀུན་སྣང་ཚད་མེད་འོད། ཀུན་
སྙོམས་སྙིང་རྗེས་འགྲོ་ཀུན་གསོ། སྤྲུལ་པའི་རྒྱུ་ལས་ཡི་གེ་ཨ། སྐྱེ་འགག་མེད་པར་དོན་
བྱེད་པས། ཕྱི་ནང་སྣོད་བཅུད་རྣམ་པར་དག །རྣམ་དག་ཡེ་ཤེས་ཡེ་གེ་ཨོཾ། གསེར་
མདོག་འོད་ཞུ་བདག་ཉིད་སྐུ། བཙོ་མ་གསེར་མདོག་འོད་དུ་འབར། ཞལ་གཅིག་ཕྱག་
གཉིས་ལོངས་སྤྱོད་རྫོགས། སྐྱེ་མེད་ཡི་གེ་ཨ་ཡིས་མཚོན། ཨ་ཏི་མུ་ཝེར་རྫོགས་པའི་སྐུ།
གནས་བཅུར་ལྷ་བཅུ་སྐུ་ལྔའི་བདག །ཨོྃ་ལས་གནས་འགྱུར་ཡི་གེ་བསྭཱ། བསྭེ་ལས་ཨེ་
རཾ་དྲག་པོའི་དབལ། བདག་ཉིད་གནས་འགྱུར་དབལ་ཆེན་སྐུ། གསེར་མདོག་མེ་ཡི་
གཤོག་པ་ཅན། དབུ་དགུ་ཕྱག་ཀྱང་བཅོ་བརྒྱད་པ། གཡས་དཀར་གཡོན་དམར་དབུ་
མཐིང་ཞལ། དམར་སེར་རལ་པ་མེ་རླུང་འཁྱིལ། སྤྱི་གཙུག་ཡེ་ཤེས་སྤྲུལ་པའི་ཁྱུང༌།
ཁྱུང་ཆེན་རིགས་ལྔ་ལྟག་སྤྲོད་འཁྲིགས། བཅོ་བརྒྱད་ཡེ་ཤེས་མཚོན་ཆའི་དབལ།
ཞབས་བཞི་འདོར་ཐབས་བདུད་བཞི་གནོན། གཡང་གཞི་སྟག་ཤམ་སྦྲུལ་གྱིས་བརྒྱན།
གླང་ཆེན་ཀོ་རློན་གོས་སུ་གོན། མེ་དཔུང་གློག་འོད་ཡང་ཤམ་མཛེས། དཀར་སེར་
དམར་ལྗང་སྦྲུལ་གྱིས་བརྒྱན། སྲིན་པོའི་ཐོད་པ་སེ་རལ་ཁ། ཐོད་སྐམ་རིན་ཆེན་
གཟའ་ཆེན་བརྒྱན། མུ་ལ་ཙ་མེད་ཡུམ་དང་འཁྲིལ། དམར་མོ་ཞལ་གསུམ་ཕྱག་དྲུག་
མ། གཡས་དཀར་གཡོན་ལྗང་དབུ་མ་དམར། རིན་ཆེན་རུས་པའི་རྒྱན་གྱིས་བརྒྱན།
ཕྱག་དྲུག་རལ་ཀྱུ་ཐོད་ཁྲག་འཛིན། སྟེང་འོག་ཕྱོགས་མཚམས་ཁྲོ་བོ་བཅུ། ཁྲོ་བོའི་
ཐུགས་ལ་གྱད་ཀྱི་སྐུ། སྐུ་མདོག་སྣ་ཚོགས་མེ་རི་འབར། ཀུན་ཀྱང་ཞལ་གསུམ་ཕྱག་
དྲུག་པ། ཕྱག་ན་སྲིད་པའི་མཚོན་ཆ་ཕྱར། ཕོ་ཉ་ཡང་སྤྲུལ་དགུ་ཁྲི་འབུམ། སྤྲུལ་པ་བྱེ་
བ་ས་ཡར་འགྱེད། མེ་རི་དགུ་འབུམ་དབུས་ན་འགྱིང། སྙིང་པོ་སྔགས་ཀྱིས་གཞེན་
206



མདོ་སྡེ།
ལྷ་ལ་བོན་བསྟན་པའི་མདོ།
བསྐུལ་ཞིང་། མི་མངོན་དབྱིངས་ནས་སྤྱན་དྲང་སྟེ། གཉིས་མེད་ཡེ་ཤེས་ཀློང་དུ་
བསྟིམས། ཚིག་གིས་གསལ་གདབ་ཕྲིན་ལས་བཅོལ། རྩ་བའི་སྔགས་ཀྱི་བསྐུལ་གདབ་
ཅིང་། ཐུགས་དམ་བཅོལ་པའི་ཕྲིན་ལས་བཞེངས། གསལ་དག་དབྱངས་ཀྱི་ཚིག་གིས་
བསྟོད། བསྭོ་བསྭོ་ཨེ་རཾ་ས་མ་ཡ། དམ་ཚིག་བདག་པོ་འཁོར་དང་བཅས། སྤྱན་
དྲངས་ཡེ་ཤེས་མཆོད་པས་མཆོད། གཉིས་མེད་དམ་ཚིག་ས་མ་ཡ། མི་མངོན་
དབྱིངས་ཀྱི་ཕོ་བྲང་ན། ངོ་བོ་ཉིད་སྐུ་ཀུན་ཏུ་བཟང༌། ཨ་ཏི་མུ་ཝེར་ལོངས་སྤྱོད་
རྫོགས། ཐུགས་ཉིད་ཞི་བའི་ངང་ཚུལ་ལས། ཐུགས་རྗེས་ཁྲོས་པའི་ཚུལ་སྟོན་པ།
དབལ་ཆེན་ཁྲོ་རྒྱལ་གསང་བའི་བདག །མུ་ལ་ཙ་མེད་དབྱིངས་ཀྱི་ཡུམ། ཕྱོགས་བཅུ་
འབར་བའི་ཨེ་ཀློང་ན། ཁྲོ་རྒྱལ་ཡབ་ཡུམ་ཉི་ཤུ་ལ། ལས་མཁན་གྱད་ཆེན་བརྒྱ་རྩ་
བརྒྱད། ཕོ་ཉ་ཡང་སྤྲུལ་དགུ་ཁྲི་འབུམ། བྱེ་བ་ས་ཡ་འཁོར་དང་བཅས། ཏིང་འཛིན་
ཡིད་ཀྱི་ལྕགས་ཀྱུ་ཡིས། བོན་ཉིད་དབྱིངས་ནས་སྤྱན་དྲངས་ན། རང་བཞིན་མཁའ་ལ་
སྐུ་བསྐྱོད་ཅིང༌། ཀློང་འདིར་སེམས་ཅན་འགྲོ་དོན་ལ། སྤྲུལ་པ་མྱུར་མགྱོགས་རྫུ་
འཕྲུལ་གྱིས། མཐུ་དབང་བྱིན་བརླབས་དཔུང་བསྐྱེད་ལ། བོན་ཉིད་དབྱིངས་ནས་
གཤེགས་སུ་གསོལ། དབང་དྲག་འབར་བའི་གཞལ་ཡས་ཀྱི། མེ་དཔུང་འབར་བའི་
ཀློང་ཡངས་སུ། གཅན་ཆེན་བསྣོལ་པའི་ཁྲི་སྟེང་གི། བདུད་ལྔ་བསྣོལ་པའི་གདན་
སྟེངས་སུ། གཉིས་མེད་བརྟན་པར་བཞུགས་སུ་གསོལ། བོན་ཉིད་དབྱིངས་ཀྱི་ཕོ་བྲང་
ནས། འགྲོ་བའི་དོན་ལ་སྐུར་བཞེངས་པ། གསང་བའི་བདག་པོ་ཁྱོད་ཉིད་ལ། ལུས་
ངག་ཡིད་གསུམ་གུས་བཏུད་དེ། ཕྱག་འཚལ་དང་བས་སྐྱབས་སུ་མཆི། མི་དགེའི་
ལས་དང་བག་ཆགས་རྡུལ། ཇི་སྲིད་བསགས་པའི་སྡིག་སྐྱོན་རྣམས། གསང་བའི་
བདག་པོ་ཁྱོད་ཉིད་ལ། མི་འཆབ་གནོང་འགྱོད་མཐོལ་ལོ་བཤགས། བྱང་དག་ཚངས་
པའི་དངོས་གྲུབ་གསོལ། རྨད་བྱུང་ཡེ་ཤེས་དཀྱིལ་འཁོར་དུ། བླ་མེད་མཆོད་སྤྲིན་
207



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལོངས་སྤྱོད་ཚོགས། རྣམ་ལྔ་འདོད་ཡོན་ལོངས་སྤྱོད་རྫས། རྣམ་བརྒྱད་ཡེ་ཤེས་མཆོད་
པའི་སྤྲིན། སྦྱོར་སྒྲོལ་རོལ་བ་འཕྲོ་འདུའི་ཡུལ། མངོན་རོལ་གསང་བའི་ལོངས་སྤྱོད་
ཚོགས། ཤ་ལྔ་ཁྲག་ལྔ་དམ་རྫས་ལྔ། བདུད་ལྔ་དུག་ལྔ་དངོས་སུ་བསྒྲལ། དུ་སམ་
མང་ཐུན་བོང་ངེ་བཤོས། ཤ་ཁྲག་དཀར་མངར་གཡུ་འབྲང་ཕུད། དམར་ཆེན་རག་
ཏ་ཨ་མྲྀ་ཏ། ཏིང་འཛིན་ཕྱག་རྒྱའི་བྱིན་རླབས་མཆོག །སྙིང་པོ་སྔགས་ཀྱིས་བརྡ་
བཀྲོལ་ནས། མངོན་སྤྲུལ་ནམ་མཁའི་མཐའ་མཉམ་པ། ཐུགས་དམ་དགྱེས་པའི་
མངོན་སྤྱོད་འབུལ། བྱིན་གྱིས་རློབས་ལ་བཞེས་སུ་གསོལ། དགྱེས་མཛད་དབང་དང་
དངོས་གྲུབ་སྩོལ། བསྭོ་ཨོ་ཨེ་རཾ་ཀྲོ་ཏ་ཨ་མ་ཉེ་ལོ་ཡོ། སྤུངས་སོ་རྒྱུང་ནེ་ནེ་རཾ་མུ་མར་
ཧྲིམ་ཛ་ཐུན་བྷོ་ཐུན་བྷོ། ཡེ་ཤེས་ཉི་མའི་དབུས་དཀྱིལ་གྱི། དམར་ནག་འཁྱིལ་པའི་
འོད་དཔུང་ན། ཁྲོ་རྒྱལ་དབང་ཆེན་ཐུགས་ཀ་རུ། པདྨ་ཉི་མའི་གདན་སྟེང་ན། བསྔོ་
ལས་སྟོང་པ་བོན་གྱི་ཀློང་། ཨེ་ལས་རང་འབྱུང་གདན་ཐབས་བཅས། རཾ་ལས་ཡེ་ཤེས་
མེ་དཔུང་འབར། ཀྲོ་ཏ་དྲག་ཤུགས་ཁྲོ་བོའི་སྐུ། ཨ་མ་དབལ་ཆེན་ཡབ་ཡུམ་གཉིས།
ཉེ་ལོ་ཡོ་ནི་སྔགས་ཀྱི་འཕྲེང་། སྤུངས་སོ་རྒྱུང་ནེ་ཡབ་ཡུམ་ཚོགས། ནེ་རཾ་མུ་མར་ཐོག་
མཚོན་འཕྲོ། ཧྲིམ་ཛ་ཀློང་འདིར་འགྲོ་དོན་ལ། ཐུན་ཕྱོགས་ཐུན་བྷོ་དམ་ལ་བསྐུལ། ཕར་
འཕྲོས་པ་ནི་ཁྲོ་རྒྱལ་སྐུ། ཚུར་འདུས་པ་ནི་ཁྲོ་མཆོག་ཉིད། གཉིས་སུ་མེད་པར་གཡུང་
དྲུང་ལྷ། འོད་ཟེར་ཉག་ཐག་ལུ་གུ་རྒྱུད། སྙིང་པོ་འཛབ་ཀྱི་འཕྲོ་འདུ་འབུལ། བྱིན་
རླབས་དབང་དང་དངོས་གྲུབ་གསོལ། བོན་ཉིད་ཡངས་པའི་དཀྱིལ་འཁོར་ན།
མཁའ་ཀློང་རོལ་པའི་འཕྲོ་འདུ་ལ། ཐབས་ཤེས་སྦྱོར་སྒྲོལ་ཁྲོ་རྒྱལ་ཚོགས། སྐུ་མདོག་
ཕྱག་མཚན་རྒྱན་དང་ལྡན། གཡས་སུ་བསྒྱུར་བ་ཐབས་ཀྱི་གར། ཐབས་ཆེན་ཡབ་ལ་
དགྱེས་པར་ཧོ། གཡོན་དུ་བསྒྱུར་བ་ཤེས་རབ་གར། ཤེས་རབ་ཡུམ་ལ་དགྱེས་པར་ཧོ།
ཐུགས་ཀར་ཐབས་ཤེས་གཉིས་མེད་གར། གཉིས་མེད་ངང་ལ་དགྱེས་པར་ཧོ། །ཕྱག་
208



མདོ་སྡེ།
ལྷ་ལ་བོན་བསྟན་པའི་མདོ།
༼ཇ༽
རྒྱ་གར་གྱི་མཆོད་པ་འབུལ། བླ་མེད་གར་གྱི་མཆོད་པ་བཞེས། བདེ་ཆེན་གར་གྱི་
དངོས་གྲུབ་གསོལ། བོན་ཉིད་དབྱིངས་ཀྱི་ཕོ་བྲང་གི། མེ་རི་དམར་ནག་ཀློང་དཀྱིལ་
ན། ཨེ་ལས་རང་འབྱུང་དུར་ཁྲོད་གཅལ། གཅན་ཆེན་བསྣོལ་པའི་ཁྲི་སྟེང་གི། བདུད་
བཞི་བསྣོལ་པའི་གདན་སྟེང་ན། ཐུགས་ཉིད་ཐུགས་ཀྱི་ངང་ཚུལ་ལས། ཐུགས་རྗེས་
ཁྲོས་པའི་ཚུལ་བསྟན་པ། ཁྲོ་རྒྱལ་དབལ་ཆེན་གསང་བའི་བདག །གསེར་མདོག་མེ་
ཡི་གཤོག་པ་ཅན། དབུ་དགུ་ཕྱག་ཀྱང་བཅོ་བརྒྱད་དེ། གཡས་དཀར་གཡོན་དམར་
དབུས་མཐིང་ཞལ། རལ་པ་དམར་སེར་མེ་རླུང་འཁྱིལ། སྤྱན་ལ་ཉི་ཟླའི་འཁོར་ལོ་
བསྐོར། སྙན་ལ་བསྐལ་པའི་འབྲུག་སྒྲ་སྒྲོག །ཤངས་ནས་འབྱུང་བའི་བུ་ཡུག་འཚུབས།
ཞལ་ནས་མེ་ཡི་ཚ་ཚ་འཕྲོས། ལྗགས་ལ་བར་སྣང་གློག་འོད་འཁྱུགས། ཚེམས་ལ་
བསྐལ་པའི་ཐོག་རྒོད་འབེབས། བཅོ་བརྒྱད་གཡས་གཡོན་དང་པོ་གཉིས། གསེར་གྱི་
པྲ་ཕུད་འབར་བ་དང་། མཐིང་གི་གཡུང་དྲུང་ཕུར་པ་བསྣམས། དེ་འོག་གཡས་
བརྒྱད་མཚོན་ཆ་བསྣམས། གཡོན་བརྒྱད་བསྐལ་པའི་ཐོག་རྒོད་བསྣམས། སྐུ་སྟོད་
སྲིན་པོའི་གཡང་གཞི་ལ། གླང་ཆེན་འབར་བའི་ཀོ་རློན་གསོལ། སྐུ་སྨད་དཔའ་བོ་
སྟག་ཤམ་ལ། འབྱུང་བ་གློག་གིས་ཡང་ཤམ་བཏགས། ཀླུ་རྒྱལ་སྦྲུལ་གྱི་སྐ་རགས་ལ།
གཟའ་དང་རྒྱུ་སྐར་ཆུན་འཕྱང་འཕྲུལ། ཐོད་སྐམ་རིན་ཆེན་དབུ་བརྒྱན་བརྩེགས།
གཟའ་སྐར་ཉི་ཟླའི་སྙན་ཆ་ཁྲོལ། ཕྱག་ཞབས་ཡན་ལག་སྦྲུལ་གྱིས་བརྒྱན། སྲིན་པོའི་
ཐོད་འཕྲེང་སེ་རལ་ཁ། སྤྱི་གཙུག་ཡེ་ཤེས་རིགས་ལྔའི་ཁྱུང་། དཀར་ལྗང་དམར་སྔོ་
ལྟག་སྤྲད་འཁྲིགས། སྐུ་ལ་ཡེ་ཤེས་མེ་རི་འབར། ཞལ་ནས་ཉེ་ལོ་རཾ་རཾ་སྒྲོག །ཞབས་
བཞི་འདོར་ཐབས་བདུད་ལྔ་གནོན། མུ་ལ་ཙ་མེད་ཡུམ་དང་འཁྲིལ། ཞལ་གསུམ་
ཕྱག་དྲུག་ཁྲོ་མོ་འཇིགས། གཡས་དཀར་གཡོན་ལྗང་དབུ་དམར་ཞལ། རལ་པ་གཡུ་
ལྗང་འོད་དུ་འཁྱུག །སྤྱན་བཟློག་ཞལ་གདངས་མཆེ་བ་གཙིགས། ཤངས་གཉེར་ཁྲོ་
209



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འཛུམ་ཡབ་ལ་དགྱེས། རིན་ཆེན་རུས་པའི་རྒྱན་གྱིས་བརྒྱན། གཡས་གསུམ་རལ་ཀྱུས་
དགྲ་སྲོག་གཅོད། གཡོན་གསུམ་བྷན་དྷ་ཡབ་ལ་བལྟབ། ཞབས་གཉིས་ཡབ་ལ་སྦྱོར་
བར་འཁྲིལ། མེ་དཔུང་འབར་བའི་ཀློང་ཡངས་ན། ཁྲོ་རྒྱལ་ཆེན་པོ་མུ་ཝེར་སྤུངས།
སྟེང་འོག་ཕྱོགས་མཚམས་བླ་བཅུ་ནས། ཡེ་ཤེས་ཁྲོ་རྒྱལ་ཡབ་བཅུ་ལ། གཉིས་མེད་
སྤྲུལ་པའི་ཡུམ་བཅུ་འཁྲིལ། ཀུན་ཀྱང་ཞལ་གསུམ་ཕྱག་དྲུག་པ། སྐུ་མདོག་སྣ་ཚོགས་
མེ་རི་འབར། མེ་དཔུང་ཁྱུང་གཤོག་མཁའ་ལ་ལྡིང་། ཕྱག་དྲུག་ཡེ་ཤེས་མཚོན་ཆ་
བསྣམས། སྤྲུལ་པའི་ཁྲོ་བོ་དགུ་འབུམ་འགྱེད། ཡང་སྤྲུལ་ཕོ་ཉ་བསམ་མི་ཁྱབ། ཁྲོ་
རྒྱལ་ཡ་ཙ་མེ་དཔུང་འཁྱིལ། མེ་རི་འབར་བའི་ལྷ་ཚོགས་རྣམས། མི་མངོན་དབྱིངས་
ནས་སྐུ་བཞེངས་ལ། རང་བཞིན་མཁའ་ལ་སྐུ་བསྐྱོད་ཅིང་། ཀློང་འདིར་དམ་ཚིག་ས་
མ་ཡ། ཡེ་ཤེས་རོལ་པའི་མཆོད་པ་འབུལ། མངོན་སྤྱོད་དྲག་པོས་འཕྲིན་ལས་མཛོད།
བདག་དང་རྒྱུ་སྦྱོར་ཡོན་བདག་དང་། བདག་དང་བདག་ལ་སོགས་པ་དང་། བདག་
གི་འཁོར་དུ་གཏོགས་པ་ཡི། དུག་ལྔ་ལས་གྱུར་བར་ཆད་བགེགས། མི་མཐུན་ཕྱོགས་
སུ་གྱུར་པ་རྣམས། ཟློག་སྒྱུར་བསྒྲལ་དང་མི་གནས་ཤིང༌། ཐུགས་རྗེའི་ཤུགས་ཀྱིས་
བསྒྲལ་དུ་གསོལ། བོན་ཉིད་ཀློང་དུ་གཞོམ་དུ་གསོལ། ཚེ་གཡང་དཔལ་དང་གྲགས་
པ་དང་། སྣང་སྲིད་དགེ་བ་འཕེལ་མཛད་གསོལ། བདུད་དང་སྲིན་པོ་མུ་སྟེགས་
སོགས། ཕ་རོལ་བར་ཆད་བཟློག་ཏུ་གསོལ། དགྲ་དང་དུག་མཚོན་མི་དགེའི་ཚོགས།
བསྟན་པ་ཁྱད་གསོད་རུ་ཏྲའི་སྡེ། ལྟ་བ་ལོག་པར་བལྟ་བ་རྣམས། ཕྲིན་ལས་དྲག་
པོའི་ཤུགས་ཀྱིས་སྒྲོལ། ཁྲོ་རྒྱལ་ཆེན་པོ་གསང་བའི་བདག །མེ་རི་འབར་བའི་ལྷ་ཚོགས་
རྣམས། ཁྱེད་ནི་ཕྲིན་ལས་རྣམ་བཞིའི་བདག །བདག་ཉིད་གང་དུ་བཅོལ་བ་བཞིན།
གང་དུ་འདོད་པའི་ཕྲིན་ལས་སྒྲུབས། ཚེ་རབས་གོང་ནས་བསྙེན་པའི་ལྷ། བསྙེན་
བསྙེན་བསྙེན་པའི་གྲངས་ཡང་ཐིམ། བསྐལ་བའི་གོང་ནས་བསྒྲུབ་པའི་མཐུས། སྒྲུབ་
210



མདོ་སྡེ།
ལྷ་ལ་བོན་བསྟན་པའི་མདོ།
བསྒྲུབ་བསྒྲུབས་པའི་ཞག་ཀྱང་ཚང་། ད་ལྟ་དངོས་གྲུབ་བརྩལ་རེ་རན། སྐུ་གསུང་
ཐུགས་ཀྱི་དཀྱིལ་འཁོར་ནས། མཆོག་དང་ཐུན་མོང་དངོས་གྲུབ་གསོལ། དུས་འདི་
བཟུང་ནས་ཇི་སྲིད་དུ། ཁྲོ་རྒྱལ་ཁྱོད་ཉིད་མ་གཏོགས་པར། ཡི་དམ་སྤང་དང་བླང་མི་
བྱ། གཏན་དུ་འབྲལ་མེད་གཡར་དམ་བཅའ། ཇི་སྲིད་འཁོར་བ་མ་སྟོང་བར། དེ་
སྲིད་ཁྱོད་ཉིད་བསྒྲུབ་པར་བགྱི། མཐར་ནི་ཉིད་དང་བདག་ཉིད་སེམས། གཉིས་སུ་
མེད་ཅིང་གཉིས་མེད་བསྡམ། བོན་ཉིད་དབྱིངས་སུ་མྱ་ངན་འདས། གཉིས་མེད་
གཅིག་ཏུ་བསྟིམ་པར་བགྱི། དེ་སྐད་གསང་བའི་འཕྲིན་ལས་བཅོལ། ཀུ་བྱི་མང་རྐེ་ལྷ་
ཡི་བུ། བོན་སྒོ་བརྒྱད་ཁྲི་བཞི་སྟོང་ལས། མཛོད་ཆེན་སུམ་བརྒྱ་དྲུག་ཅུར་ཡོད། དེ་ཡི་
ནང་ནས་མཆོག་གྱུར་པ། མེ་རི་འབར་བ་གསང་བའི་མཛོད། རྩ་བའི་རྒྱུད་གཅིག་
ཡན་ལག་བརྒྱད། ལྟ་སྒོམ་སྤྱོད་འབྲས་དམ་ཚིག་འཕྲིན། ཐབས་དང་ཤེས་རབ་ཡན་
ལག་གཉིས། ཐབས་ནི་རྒྱལ་པོ་སྡེ་དྲུག་ལ། ཤེས་རབ་གཟུང་མ་བཅུ་དྲུག་སྟེ། ཐབས་
ནི་སྲུང་ཟློག་བསད་པ་གསུམ། ཤེས་རབ་མཆོག་ཐུན་དངོས་གྲུབ་བོ། །དེ་ལྟར་སྡོང་པོ་
དགུ་འདུས་ལས། ཡན་ལག་ཉིང་ལག་བསམ་མི་ཁྱབ། དེ་ཡང་རྩ་བའི་རྒྱུད་ལས་སུ།
རྒྱུད་ཆེན་སུམ་ཅུ་རྩ་གཉིས་ཏེ། རྩ་བའི་རྒྱུད་དང་རྩ་གསུམ་མོ། །དེ་ཡི་ཆ་ལག་གྱུར་པ་
ལ། ཐུགས་དཀར་སྒྲ་བླའི་དམག་ཚོགས་དང་། ཅང་སེང་ཝེར་མ་ཁ་དྲག་དང་།
མགོན་པོ་བྱ་རྡང་སྲུང་མ་དང་། མེ་རི་གསང་བའི་བཀའ་མཉན་ཅིང་། གཡུང་དྲུང་
གསང་བའི་ལས་བྱེད་དེ། ལས་ཀྱི་ཆ་ལག་བསམ་མི་ཁྱབ། དེ་ལྟར་མེ་རི་གསང་བའི་
བོན། རྒྱུད་གཞུང་སྐབས་སུ་ཤེས་པར་བྱ། ཀུ་བྱི་མང་ཀེ་ལྷ་ཡི་བུ། མེ་རི་གསང་བའི་
ལས་གཉེར་གཏད། མ་བརྗེད་ཐུགས་ཀྱི་དཀྱིལ་དུ་ཞོག །སེམས་ཅན་འགྲོ་ལ་སྨིན་པར་
མཛོད། ཅེས་གསུངས་ནས། གསང་སྔགས་མེ་རི་འབར་བའི་ཐིས་ཀྱི་རྒྱུད་ཅེས་བྱ་བ།
ལེའུ་སུམ་ཅུ་རྩ་གསུམ་པ་གཏན་ལ་ཕབ་ནས་འཁོར་རྣམས་ལ་བཀའ་སྩལ་ཏེ་ལྷའི་
21



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྒྱལ་པོ་ཀུ་བྱི་མང་རྐེ་ལ་གཉེར་དུ་གཏད་དོ། །དེ་ལ་འཁོར་རྣམས་ཀྱིས་ཀྱང་། བླ་ན་
མེད་པའི་མཆོད་པ་རྒྱ་ཆེན་པོར་བཤམས་ནས་སྟོན་པ་ལ་ཕུལ་ཏོ། །འཁོར་དུ་གཏོགས་
པའི་གཤེན་རབ་གཡུང་དྲུང་སེམས་དཔའ་སེམས་དཔའ་རྣམས་དང་། ལྷ་དང་། མི་
དང་། ལྷ་མ་ཡིན་དང་། ཀླུ་དང་། གཉན་དང་། ས་བདག་དང་། ལྟོ་འཕྱེ་ཆེན་པོ་
དང་། ནམ་མཁའ་ལྡིང་དང་། དྲི་ཟ་དང་བཅས་པའི་འཇིག་རྟེན་ཀུན་ཡི་རང་སྟེ་
གཤེན་རབ་མཆོག་གིས་གསུངས་པ་ལ་མངོན་པར་བསྟོད་དོ། ། །
༧ དེ་ནས་ཡང་དེའི་ཚེ་དེའི་དུས་ན། སྟོན་པ་རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ་དེས། འགྲོ་བ་སེམས་ཅན་གྱི་དོན་ལ་དགོངས་ནས། རྣམ་པར་རྒྱལ་བའི་ཁང་
བཟང་གི་ཤར་ཕྱོགས། ཤིང་རྟའི་ཚལ་གྱི་དབུས་དཀྱིལ་དུ། གདན་སེང་གེའི་ཁྲི་ལ།
འཁོར་དུ་གཏོགས་པའི་གཡུང་དྲུང་སེམས་དཔའ་རྣམས་དང་། ལྷ་དང་། ཀླུ་དང་།
མི་དང་། མི་མ་ཡིན་དང་། ནམ་མཁའ་ལྡིང་དང་། དྲི་ཟ་དང་བཅས་པའི་འཁོར་བྱེ་
བ་ས་ཡ་དུང་ཕྱུར་ཁྲག་ཁྲིག་དང་ཐབས་ཅིག་ཏུ་བཞུགས་སོ། །དེའི་ཚེ་འཁོར་རྣམས་
ཀྱིས། སྟོན་པ་ལ་བླ་ན་མེད་པའི་མཆོད་པ་ལྷ་རྫས་ལ་བྱུང་བ། ནམ་མཁའ་དང་
མཉམ་པར་སྤྲུལ་ནས་ཕུལ་ཏེ། སྟོན་པས་ཀྱང་མཆོད་པ་དེ་དག་ཐམས་ཅད་ཐུགས་
རྗེས་བྱིན་གྱིས་བརླབས་ཏེ་ཐུགས་ཡང་དག་པའི་དགོངས་པ་ལ་བཞུགས་ནས། ཐུགས་
ལ་འོད་ཟེར་གྱི་སྤྲོ་བསྡུ་མཛད་ནས་འཇིག་རྟེན་གྱི་ཁམས་སུ་སྣང་བ་ཆེན་པོས་ཡོངས་
སུ་ཁྱབ་པར་མཛད་དོ། །འོད་ཟེར་དེ་དག་ཚུར་འདུས་ནས་སྟོན་པའི་ཐུགས་ལ་གསལ་
བའི་འོད་ཚོན་གང་དུ་གྱུར་ནས། སྟོན་པ་ཉིད་ཟབ་མོ་སྣང་བ་བཀོད་པ་ཞེས་བྱ་བའི་
ཏིང་ངེ་འཛིན་ལ་སྙོམས་པར་ཞུགས་སོ། །
དེའི་ཚེ་དེའི་དུས་ན། འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ། ལྷའི་བུ་བློ་གྲོས་རབ་ཏུ་བརྟན་པས་ལྷའི་མེ་ཏོག་ཨུ་དུམ་
212



མདོ་སྡེ།
ལྷ་ལ་བོན་བསྟན་པའི་མདོ།
ཝ་ར་ལག་ཏུ་ཐོགས་ནས་སྟོན་པའི་སྤྱན་སྔར་ཁོད་དེ་པུས་བཙུགས་ཐལ་མོ་སྦྱར་བར་
བཏུད་དེ་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་ཅག་
འཁོར་དུ་གཏོགས་པའི་སྡེ་རྣམས་དང་། སྤྱིར་ཡང་ཁམས་གསུམ་འཁོར་བའི་སེམས་
ཅན་དང་། སྒོས་སུ་ལྷ་ཁམས་སྒྲིབ་སྦྱང་ཚོགས་རྫོགས་ཕྱིར། མ་ནོར་ངེས་པའི་ཐབས་
ཤིག་སྩལ་དུ་གསོལ། ཞེས་གསོལ་པས། དེ་ལ་སྟོན་པས་བཀའ་སྩལ་པ། ཉོན་ཅིག་
ལྷ་སྲས་བློ་གྲོས་དང་། འདུས་པའི་འཁོར་རྣམས་ཐམས་ཅད་ཀུན། སྤྱིར་ཡང་ཁམས་
གསུམ་སེམས་ཅན་དང་། སྒོས་སུ་ཁམས་གསུམ་ལྷ་རིགས་རྣམས། སྒྲིབ་གཉིས་བྱང་
བར་སྦྱང་བ་དང་། ཚོགས་གཉིས་རྫོགས་པར་བསགས་པའི་ཕྱིར། མ་ནོར་ངེས་པའི་
ཐབས་བསྟན་ན། བདེ་བར་གཤེགས་པའི་ཞལ་སྐྱིན་གྱི། སྐུ་གདུང་བརྩིག་ཅིང་སྐུ་
གཟུགས་བཞེངས། གསུང་རབ་ཡི་གེའི་རྒྱུད་བྲིས་ན། འབྲས་བུ་སྐུ་གསུམ་རྫོགས་པར་
འགྱུར། ཞེས་བཀའ་སྩལ་ཏོ། །
དེ་ལ་ཡང་ལྷའི་བུ་བློ་གྲོས་རབ་ཏུ་བརྟན་པས་གསོལ་པ། ཐམས་ཅད་མཁྱེན་པའི་
སྟོན་པ་ལགས། སྤྱིར་ཡང་ཁམས་གསུམ་སེམས་ཅན་དང་། སྒོས་སུ་ཁམས་གསུམ་
ལྷ་རིགས་རྣམས། སྒྲིབ་སྦྱང་ཚོགས་གཉིས་རྫོགས་པའི་ཕྱིར། བདེ་བར་གཤེགས་པའི་
ཞལ་སྐྱིན་གྱི། སྐུ་གདུང་བརྩིག་ཅིང་སྐུ་གཟུགས་བཞེངས། གསུང་རབ་ཡི་གེའི་རྒྱུད་
བྲིས་ན། འབྲས་བུ་ཐར་པ་འཐོབ་གསུངས་པས། བདག་ཅག་འཁོར་དུ་གཏོགས་པ་
ཡིས། རྫས་དང་ཡོ་བྱད་ཚོགས་པར་བསག །ཞལ་སྐོས་སྟོན་པས་མཛད་དུ་གསོལ།
ཞེས་གསོལ་ཏོ། །དེ་ལ་སྟོན་པས་ཀྱང་། འགྲོ་བ་སེམས་ཅན་ཀྱི་དོན་ལ། བསྟན་པ་
རྗེས་སུ་བཞག་པའི་གནས་གསུམ་ནི། སྟེང་ལྷ་ཡུལ་དང་། འོག་ཀླུ་ཡུལ་དང་། བར་
མི་ཡུལ་དང་གསུམ་ཡིན་པ་ལ། དེ་ཡང་སྟེང་ལྷ་ཡུལ་དུ་དོན་རྒྱུད་རྒྱས་པ་མཐར་
རྫོགས་ཀྱི་བོན་རྣམས་གཏན་ལ་ཕབ་ནས། སེམས་ཅན་དབང་པོ་ཡང་རབ་ཏུ་གྱུར་
213



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པ་རྣམས་ལ་བསྟན་པར་མཛད་དེ། བསྟན་པའི་ཞལ་བསྲོ་ཡང་དེ་དག་མཐུན་པར་
དགོངས་ཏེ། འཁོར་རྣམས་ལ་བཀའ་སྩལ་པ། ཉོན་ཅིག་གནས་འདིར་ཚོགས་པ་
ཡི། སྟེང་གི་ལྷ་དང་འོག་གི་ཀླུ། བར་གྱི་མི་ལ་སོགས་པ་ཡི། སྲིད་པ་གསུམ་གྱི་སེམས་
ཅན་རྣམས། སྒྲིབ་སྦྱང་ཚོགས་གཉིས་རྫོགས་པ་དང་། ལྷ་དབང་བསམ་དོན་འགྲུབ་
པ་དང་། གཡུང་དྲུང་བསྟན་པ་དར་རྒྱས་ཕྱིར། བདེ་བར་གཤེགས་པའི་སྐུ་གདུང་གི།
གསས་ཁང་ཆེན་པོ་བཞེངས་འཚལ་གྱིས། འདི་ལ་མ་ཡེངས་བྲེལ་པའི་རིགས། དགེ་
བའི་ལས་ལ་ཐང་ཆོད་ཅིག །བདག་གི་འཁོར་དུ་གཏོགས་པ་ལ། དབང་པོ་ཆེ་དང་
མངའ་དབང་ཅན། རྒྱལ་ཆེན་བསམ་གྱིས་མི་ཁྱབ་ཀྱང་། དེ་ཡི་ནང་ན་དབང་ལྡན་
ཞིང་། སྣང་སྲིད་བསྐོས་ལ་འདེབས་པ་ཡི། གང་ཆེན་སྲིད་རྗེ་འབྲང་དཀར་དང་། མ་
ཧཱ་ཕྱ་རྗེ་རིང་དཀར་དང་། བསྐོས་པ་སྐོས་རྗེ་དྲང་དཀར་དང་། ཡོད་ཀྱི་ཁ་འཛིན་རྗེ་
བོ་གསུམ། ཡོན་ཏན་དཔལ་དུ་ཤར་བ་ཡི། ལྷ་སྲས་གར་མ་ལི་ཤོ་བཞི། ཁྱེད་རྣམས་
སངས་རྒྱས་བསྟན་འཛིན་ཅིང་། བསྟན་པའི་དཔལ་དུ་ཤར་བ་ཡིས། བདེར་གཤེགས་
སྐུ་གདུང་གསས་ཁང་གི། སྐོས་མཁན་དམ་པ་ཁྱེད་བཞིས་མཛོད། འདི་ནི་གང་དང་
མི་འདྲ་བར། བསོད་ནམས་ཆེན་པོ་ལྷ་ཡི་དཔག །དབང་པོ་ཆེན་པོ་བརྒྱ་བྱིན་དཔལ།
མཛད་པ་ཆེན་པོ་བསྟན་པ་སྟེ། དེ་ཕྱིར་གཞན་ལས་དཔག་པ་ཡི། བཀོད་པ་རྣམ་པ་
དག་པར་མཛོད། བརྟེན་པའི་གཞི་གནས་བདག་གིས་བསླང་། བྱ་བའི་བསྐོས་མཁན་
ཁྱེད་ཀྱིས་གཟོབས། དགེ་བའི་ལས་ལ་ཐམས་ཅད་གཞོལ། ཞེས་བཀའ་སྩལ་ཏོ། །
དེ་ནས་ཡང་དེའི་ཚེ། སྟོན་པས་བཀའ་སྩལ་པ་བཞིན་དུ། སྲིད་རྗེ་འབྲང་དཀར་
དང༌། སྐོས་རྗེ་དྲང་དཀར་དང་། ཕྱ་རྗེ་རིང་དཀར་དང་། གར་མ་ལི་ཤོ་དང་། སྲིད་
སྐོས་ཕྲུ་གསུམ་ལྷ་སྲས་དང་བཞིས་ཞལ་མཐུན་པར། བཟོ་སྣ་སུམ་བརྒྱ་དྲུག་ཅུ་མཉམ་
ལ་མ་འདྲེས་པར། སོ་སོ་རུ་གསལ་ཞིང་ཚང་བ་རུ་བསྐོས་མཛད་དེ། སྲིད་རྗེ་འབྲང་
214



མདོ་སྡེ།
ལྷ་ལ་བོན་བསྟན་པའི་མདོ།
༼ཇ༽
དཀར་གྱིས་བཀའ་སྩལ་པ། ཉོན་ཅིག་སྐོས་ཀྱི་བདག་པོ་དང༌། འཇིག་རྟེན་ཡོན་ཏན་
བརྒྱན་པ་རྣམས། ཐམས་ཅད་མཁྱེན་པས་བཀའ་སྩལ་པ། སེམས་ཅན་སྒྲིབ་སྦྱང་
ཚོགས་རྫོགས་དང༌། ལྷ་དབང་དགོས་འདོད་འགྲུབ་པ་དང༌། སངས་རྒྱས་བསྟན་
པ་རྗེས་བཞག་ཕྱིར། བདེར་གཤེགས་སྐུ་གདུང་གཞལ་ཡས་ཀྱི། གསས་ཁང་ཆེན་པོ་
བཞེངས་འཚལ་གྱི། དེ་ཡང་གང་དང་མི་འདྲ་བར། སྲིད་པ་གསུམ་གྱི་སེམས་ཅན་ལ།
བསོད་ནམས་ལྷ་དབང་དཔག་ཕྱིར་དུ། ཤིན་ཏུ་ཡངས་ལ་རྒྱ་བསྐྱེད་དགོས། ཤིང་རྟ་
ཚལ་གྱི་དབུས་དཀྱིལ་གྱི། སྐྱེད་མོ་མེ་ཏོག་གླིང་ཆེན་དུ། ཕྱི་སྐོར་གྲུ་བཞིར་བཅད་པ་ཡི།
ལྕགས་རི་དཔག་ཚད་བཅུ་དྲུག་ནང་། སྒོ་བཞི་རྒྱལ་པོའི་ཕོ་བྲང་བཅས། ལྕགས་རི་ཡ་
གད་མཁའ་ལ་གདེངས། དེ་སྟེང་སྟེང་ཁྱིམ་སྟོང་རྩ་གཉིས། སངས་རྒྱས་སྟོང་དང་རྩ་
གཉིས་ལ། སེམས་དཔའ་བརྒྱད་སྟོང་བཅུ་དྲུག་བསྐོར། ཐོག་ཕུབ་ཐལ་མོ་གཤིབས་པ་
འདྲ། ཐོག་ཕུབ་སྟོང་དང་རྩ་གཉིས་དབུབ། ཏོག་ཕྲན་སྟོང་དང་རྩ་གཉིས་གཟུག །དེ་
ཡི་ནང་དུ་ཨ་པར་ལྗོན། མེ་ཏོག་སྣ་ཚོགས་ནགས་ཚལ་རྒྱས། སེམས་ཅན་འཚོགས་
པའི་ས་རུ་བཞག །དེའི་དབུས་བདེར་གཤེགས་གཞལ་ཡས་ཁང་། གྲུ་བཞི་ཆུ་ཞེང་
མཉམ་པ་ལ། ལོགས་རེར་ཕོ་འདོམ་སྟོང་རྩ་བརྒྱད། ཕྱི་སྒོ་དྲུག་ཅུ་རྩ་བཞི་ལ། སྒོ་རྒྱན་
མཆོད་རྟེན་རྒྱན་རྫོགས་ཏེ། ནང་ཉིད་མེ་དཔུང་གཞལ་ཡས་ཁང་། གཅན་ལྔ་དྲེགས་
པའི་གདན་སྟེངས་སུ། གསང་སྔགས་མེ་རི་འབར་བ་ཡི། ཁྲོ་རྒྱལ་དྲུག་ཅུ་རྩ་བཞི་
ནི། གཙོ་འཁོར་དགུ་དགུ་བཅས་ནས་བཞུགས། མཚམས་སུ་སྟག་གཡག་འབྲུག་ཁྱུང་
དང་། གཅན་ཆེན་ཐོད་པའི་ཁ་བད་ལ། མཐིང་གཤོག་གཡུ་ཡི་ཡ་གད་གདེངས། དེ་
ཡི་ནང་དུ་བར་ཁྱམས་ནི། འདོད་ཡོན་རིན་ཆེན་ཀ་བ་དང༌། གདུང་མ་དྲལ་དཔྱམ་
གཞའ་ཚོན་འོད། རིན་ཆེན་སྣ་ལྔའི་ཆུན་ཕྱང་འཕྲུལ། དེ་ཡི་དབུ་རྩེ་གསས་ཁང་ལ།
ཀ་བ་སྟོང་དང་རྩ་བརྒྱད་བཙུགས། བཟོ་སྣ་སུམ་བརྒྱ་དྲུག་ཅུ་ཚང་། ཀ་ཞུ་ཀ་གདན་
215



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གདུང་མ་དཔྱམ། དཔྱམ་བར་རྡོ་རྗེ་རྒྱ་མདུད་སྒེག །གཡུང་དྲུང་འཁོར་ལོ་པདྨ་དང་།
རིན་ཆེན་བཞི་བསྣོལ་སྤྲིན་ཆེན་བཟོ། འོད་ཟེར་གཞའ་ཚོན་གཟིངས་བ་སྟེ། ཤིན་ཏུ་
འཁྲུགས་ཤིང་མཛེས་ལ་བསྙམ། ལོགས་བཞི་བྱག་ཙེ་སྟོང་རྩ་བརྒྱད། གཞའ་ཚོན་འོད་
ཀྱི་པ་དྲ་ལ། དྲ་མིག་མེ་ཏོག་ཚོམས་བུ་བཀྲ། སྟོང་དང་རྩ་བརྒྱད་གཞལ་ཡས་ཁང་།
དེ་སྟེང་ཁ་བད་རིམ་བཞི་སྟེ། ཁྱུང་གཤོག་གསེར་གྱི་ཡ་གད་ལ། ཉི་ཟེར་གཟེངས་པའི་
བྱ་འདབ་རྒྱས། དབུ་རྩེ་སུམ་ཅུ་རྩ་གཉིས་ལ། ཕོ་བྲང་སུམ་ཅུ་རྩ་གཉིས་མངའ། དེ་
སྟེང་ཐོག་ཕུབ་ནམ་མཁའ་སྤྲིན། ལོགས་བཞི་སྒྱུ་འཕྲུལ་དྲ་བ་རིས། དྲ་མིག་རིགས་
རྟགས་སྣ་བཞི་གཏམས། ཁ་བད་རིན་ཆེན་གདོང་འབུར་ལ། བྱ་འདབ་ཁྱུང་གཤོག་
ཁྱུང་ལྡེར་བཟོ། ཟུར་བཞི་གླང་ཆེན་སྣ་ལྕགས་ལ། ཆུ་སྲིན་རྔམ་པའི་ཞལ་ཁ་གདངས།
དེ་སྟེང་དབུ་རྩེ་སུམ་ཅུ་མཁར། ཁྱུང་གུར་ཁྱུང་མགོ་ཏོག་དང་ལྡན། ཕྱང་འཕྲུལ་ལྡ་ལྡི་
ཟ་ར་ཚགས། ཀུན་ལ་ཆ་སྙོམས་རབ་ཏུ་མཛེས། ཕོ་བྲང་དབུ་རྩེ་བརྒྱ་རྩ་བརྒྱད། ཁྲི་
བརྒྱ་འབུམ་གླིང་སྲིད་པའི་མཁར། ཆག་ཚད་ལག་ལེན་ལྡན་པར་མཛོད། དུས་གསུམ་
སྟོན་པའི་ཐུགས་རྗེ་དང་། ལྷ་དབང་བརྒྱ་བྱིན་མ་གཏོགས་པས། གཞན་དག་མངའ་
ཆེན་མང་གྱུར་ཡང་། གྲུབ་པར་མི་འགྱུར་ཐང་ཤ་ཆོད། ད་ལྟའི་རྩོལ་བ་མ་ཡིན་ཏེ།
སྔོན་བསགས་བསོད་ནམས་རྒྱུ་ལས་བྱུང༌། ཞེས་གསུངས་ནས། སྲིད་རྗེས་བསྐོ་མཛད་
པ་བཞིན་དུ། འཇིག་རྟེན་ཡོན་ཏན་གྱི་བརྒྱན་པ་རྣམས་ཀྱིས་བརྩིགས་པར་ཤིན་ཏུ་
མྱུར་ཞིང་ངོ་མཚར་དང་ལྡན་པར་འགྲུབ་བོ། །
དེ་ནས་ཡང་དེའི་ནང་དུ། སྟོན་པས་བཀའ་སྩལ་ནས། བདེ་བར་གཤེགས་པ་ཕྱི་
ནང་གསང་གསུམ་གྱི་དཀྱིལ་འཁོར་དང༌། ཞི་རྒྱས་དབང་དྲག་གི་ལྷ་ཚོགས་རྣམས་
བཞེངས་སུ་གསོལ་ཏེ། ཀུན་དབྱིངས་གཙོ་བོ་བརྒྱ་རྩ་བརྒྱད་ཀྱི་དཀྱིལ་འཁོར་ཞལ་
ཕྱེས་ནས། བདེར་གཤེགས་བྱེ་བ་དུང་ཕྱུར་དང་བཅས་པ་སྤྱན་དྲངས་ནས། མངའ་
216



མདོ་སྡེ།
ལྷ་ལ་བོན་བསྟན་པའི་མདོ།
དབུལ་དང་རབ་གནས་རྒྱས་པར་མཛད་དེ། གསས་ཁང་དེའི་མཚན་ཀྱང་ཁྲི་བརྩེགས་
བ་རབ་ཡོངས་འདུལ་ཞེས་བྱ་བར་བཏགས་སོ། །དགེ་བའི་སྡོངས་མཛད་པ་རྣམས་
དང་། ལྷ་ཀླུ་མི་གསུམ་གྱི་མངའ་དབང་དང༌། སྟོན་པ་འཁོར་དང་བཅས་པ་རྣམས་
ལ་བཀྲ་ཤིས་ཀྱི་དགའ་སྟོན་དང༌། མཆོད་པ་རྒྱ་ཆེན་པོ་རུ་བྱས་སོ། །ལྷའི་ལོངས་སྤྱོད་
དང་དཀོར་ནོར་དཔག་ཏུ་མེད་པར་ཕུལ་ཏོ། །དེའི་ཚེ་འཇིག་རྟེན་གྱི་ཁམས་ཀྱང་གཡོ་
གཡོའོ་རབ་ཏུ་གཡོའོ། །འགུལ་འགུལ་ལོ་རབ་ཏུ་འགུལ་ལོ། །འུར་འུར་རོ་རབ་ཏུ་འུར་
རོ། །ཐུག་ཐུག་གོ་རབ་ཏུ་ཐུག་གོ །ཆེམས་ཆེམས་སོ་རབ་ཏུ་ཆེམས་སོ། །མེར་མེར་རོ་
རབ་ཏུ་མེར་རོ། །ལྡེག་ལྡེག་གོ་རབ་ཏུ་ལྡེག་གོ །ནམ་མཁའ་ལས་གསལ་བའི་འོད་མང་
པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་སོ། །ས་གཞི་ལས་མཛེས་པའི་
མེ་ཏོག་མང་པོ་སྐྱེས་སོ། །དེའི་དུས་སུ་སྟེང་གི་ལྷ་དང་། འོག་གི་ཀླུ་དང་། བར་གྱི་མི་
དང་། འགྲོ་བ་རིགས་དྲུག་གི་སེམས་ཅན་ལ། ཤིན་ཏུ་གྲངས་མང་བ་འཇིག་རྟེན་གྱི་
ཁམས་སྟོང་པ་ཙམ་ཞིག་གཟུགས་ཀྱི་ཕུང་པོ་རྡུལ་ཕྲ་རབ་ཀྱི་ཆར་དུ་ལྷགས་ནས་ནམ་
མཁའ་ལ་གཞའ་ཚོན་གྱི་འོད་དུ་འཕྲོས་ནས་སངས་རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་
ནས་སླད་ན་ལུས་པ་རྣམས་ཀྱིས་ཀྱང་། ཡང་སྟོན་པ་ལ་བསྐོར་བ་ནི་བྱས། ལྷ་ཕྱག་ནི་
འཚལ། མཆོད་པ་ནི་ཕུལ། མེ་ཏོག་ནི་གཏོར་ནས་གངྒཱའི་ལྷ་མོ་འོད་ཀྱི་མདངས་ལྡན་
མས། ལྷའི་མེ་ཏོག་པདྨ་དམར་པོ་ལག་ཏུ་ཐོགས་ནས་སྟོན་པའི་དྲུང་དུ་ཁོད་དེ་གསོལ་
པ། རྣམ་པ་ཐམས་ཅད་མཁྱེན་པའི་སྟོན་པ་ལགས། ཉིད་ནི་རྣམ་པ་ཐམས་ཅད་ཅིར་
ཡང་མཁྱེན། གང་ལ་གང་འདུལ་དེ་ལ་དེར་སྟོན་པའི། མཛད་པ་བཅུ་གཉིས་བཀོད་
པ་རྣམ་པར་དག །སྲིད་པ་གསུམ་གྱི་སེམས་ཅན་གྲངས་མང་ཞིང་། འགྲོ་དྲུག་སྙིང་
རྗེའི་ཡུལ་དུ་གོ་མཉམ་སྟེ། ཐུགས་རྗེ་ཆེན་པོས་བདག་ཅག་ལྷ་ཁམས་བཟུང༌། དེ་
ཡང་བཀའ་དྲིན་ལན་གྱི་མེ་ཏོག་ལ། བདག་གི་གཅུང་མོ་གཏན་གྱི་གྲོགས་སུ་འབུལ།
217



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བདག་ཅག་དབང་པོ་བརྒྱ་བྱིན་སྲས་ལས་སུ། ངོ་མཚར་ལྡན་པའི་བཙུན་མོ་ལྔ་བརྒྱ་ལ།
ལྕམ་དྲལ་སྟོང་དང་རྩ་བཞི་མངའ་བ་སྟེ། དེ་ཡི་ནང་ནས་ལྕམ་གྱི་ཡང་རྩེ་སྟེ། ཤེས་
རབ་ཐབས་ལྡན་མཆོག་ཏུ་གྱུར་པ་ནི། ལྷ་ལྕམ་མེ་ལོང་རྒྱལ་ཉིད་ཡིན་པ་ལ། ཉིད་ཀྱི་
ཆབ་སྲིད་ཅིས་ཀྱང་ཟིན་ཏེ་མཆི། ཞེས་གསོལ་ཏོ། ། །
དེ་ལ་སྟོན་པས་ཀྱང་དགོངས་པས། དབང་པོ་བརྒྱ་བྱིན་གྱི་བུ་མོ་དེ་ནི། ཤིན་ཏུ་
ཡང་ཕྱིའི་མཚན་བཟང་ཞིང་། ནང་གི་སེམས་དགེ་བ་ཡུམ་ཆེན་མོ་ཤེས་རབ་བྱམས་
མའི་སྤྲུལ་པ་མངོན་སུམ་དུ་བྱོན་པར་རིག་སྟེ་ཁབ་ཏུ་བཞེས་པས་ཁ་མར་བཏགས་
སོ། །གཞན་ཡང་ལྷའི་བུ་ལྷ་སྲས་ཡིད་བཞིན་གཞོན་ནུ་དང༌། གངྒཱའི་ལྷ་མོ་འོད་ཀྱི་
མདངས་ལྡན་མ་ལ་སོགས། ལྕམ་དྲལ་སུམ་བརྒྱ་དྲུག་ཅུ་རབ་ཏུ་བྱུང་ནས། གསས་
ཁང་ཁྲི་རྩེ་ཡོངས་འདུལ་གྱི་བདག་ཏུ་བསྐོས་ཏེ། བདེ་བར་གཤེགས་པའི་བཀའ་ལུང་
དང་རབ་འབྱམས་ཐེག་པའི་རྒྱ་མཚོ་ལས། མདོ་སྡེ་དམ་པ་ཏོག་དང་། འབུམ་སྡེ་
དམ་པ་བརྒྱན་དང་། གཟུངས་སྡེ་དམ་པ་མཆོག་དང་། མན་ངག་དམ་པ་ཐིས་དང༌།
བཀའ་ལུང་གཞུང་བཞི། ཀུན་དབྱིངས་དཀྱིལ་འཁོར་བརྒྱ་རྩ་བརྒྱད་དང་ལྔ་གཏན་
ལ་ཕབ་ཅིང་བོན་གྱི་འཁོར་ལོ་རབ་ཏུ་བསྐོར་ཏོ། སྟོན་པ་འཁོར་དང་བཅས་པ་རྣམས་
ཀྱང་། སྟེང་ལྷ་ཡུལ་གྱི་འགྲོ་དོན་མཐར་ཕྱིན་ནས། བར་སྣང་གི་ཁམས་སུ་མེ་ཏོག་གི་
ཆར་དང་འགྲོགས་ནས། སླར་འོལ་མོ་གླིང་ཆེན་དུ་གཤེགས་ཏེ། འཁོར་སྡེ་བཞི་ཡ་
བརྒྱད་ཀྱིས་མདུན་ནས་བསུ་ཞིང་མཆོད་པ་འབུལ་ལོ། །འདུས་པ་རིན་པོ་ཆེའི་རྒྱུད་དྲི་
མ་མེད་པ་གཟི་བརྗིད་རབ་ཏུ་འབར་བའི་མདོ་ལས། སྟོན་པས་ལྷ་ལ་བོན་བསྟན་པའི་
ལེའུ་སྟེ་སུམ་ཅུ་རྩ་གཉིས་པའོ། །སརྦ་མངྒ་ལམ།
218



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་གཡུང་དྲུང་
རྣམ་པར་འཇོམས་པའི་ཆོ་ག་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཀྲོ་ཏ་ཏི་སྟ་ན་མ་དྷ་ར་ནི་པྲ་པ་ཏ། གང་
ཟག་མི་ཡི་སྐད་དུ་ན། ཁྲོ་བོའི་རྒྱལ་པོ་རྣམ་པར་འཇོམས་པ་ཞེས་བྱ་བའི་གཟུངས།
སངས་རྒྱས་གང་གིས་མི་ཐུབ་པ་འཕགས་པ་ཆེན་པོ་ནམ་མཁའི་མདོག་ཅན་ལ་ཕྱག་
འཚལ་ལོ། །
༧ དེའི་ཚེ་དེའི་དུས་ན། སྟག་གཟིག་གི་ཡུལ་ནེའུ་སེང་དྲ་བའི་གྲོང་ཁྱེར་ཞེས་བྱ་བ་
ཞིག་ན། རྒྱལ་པོ་ཆེན་པོ་འོད་ལྡན་དུང་སྐྱོང་ཞེས་བྱ་བ་ལ། འཁོར་དང་ལོངས་སྤྱོད་
དང་། བཙུན་མོ་སྲས་དང་། བློན་པོ་དང་། དེད་དཔོན་དང་། བསམ་གྱིས་མི་ཁྱབ་
པར་མངའ་འོ། དེ་ལ་རྒྱལ་པོ་དེ་ཤིན་ཏུ་ཁྲོ་གཏུམ་དང་ང་རྒྱལ་ཆེ་ནས། དམག་དང་
དེད་དཔོན་གྱི་ཚོགས་མང་པོ་དང་བཅས་ཏེ། ཕྱི་རོལ་གྱི་རྒྱལ་པོ་རྣམས་དང་རྩོད་པར་
བྱེད་དོ། །དེའི་དུས་སུ་དམག་མི་རྣམས་བསད་པའི་ཤ་ཁྲག་ལ། འཇིག་རྟེན་གྱི་ལྷ་
རྒོད་གཙང་མ་རྣམས་ཀྱི་མིང་ནས་འབོད་ཅིང་ཐབ་དང་གཞོབ་ཏུ་བྱེད་དོ། །གཞན་
ཡང་ཡེ་ཤེས་ཀྱི་ལྷ་དང་འཇིག་རྟེན་གྱི་ལྷ་རྣམས་ལ་ཁྱད་དུ་གསོད་ཅིང་ཡ་ག་དང་
219



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྫུན་དུ་སྨྲའོ། །རི་གཉན་དང་མཚོ་གཉན་ལ་ཁྱད་དུ་གསོད་ཅིང་། རི་གཉན་གྱི་རྩེ་ལ་
རྦབ་སྒྲིལ་བ་དང་། མཚོ་གཉན་གྱི་ནང་དུ་དུག་སྤྱོད་པ་དང་། ཤིང་གཉན་གྱི་རྐེད་
ན་སྟ་རེས་བཅད་པ་དང་། གཞན་ཡང་བཙན་གྱི་རྒྱུག་སྲང་བཅད་པ་དང་། བདུད་
ཀྱི་འགྲིམ་ལམ་བསྒྲགས་པ་དང་། མ་མོའི་མཁར་སོ་ཕབ་པ་དང༌། སྨན་གྱི་འཕང་ར་
བཤིགས་པ་དང་། རྒྱལ་པོའི་འདུན་ཚོགས་གཏོར་བ་དང༌། གཞན་ཡང་བདུད་ལ་ཁ་
ཆེ། གཏོད་ལ་ལག་རིང་། ལྷ་ལ་རུ་ང་གསས་ལ་ཕྲག་དོག་སྟེ། ལས་དཀར་པོ་དགེ་
བ་ནི་མི་སྤྱོད། སྡིག་པ་ནག་པོ་ཐུར་དུ་འདེད་ཅིང་མི་དགེ་བ་སྣ་ཚོགས་བྱེད་དོ། །དེའི་
ཚེ་འཇིག་རྟེན་གཙང་མའི་གནམ་གྱི་ལྷ་དང་། ས་བདག་ཀླུ་གཉན་གྱི་ཚོགས་དང་།
བསྟན་མ་སྨན་མོ་རྣམས་ལ་གྲིབ་ཀྱིས་ཕོག་སྟེ། གནམ་ལས་ཆར་མི་འབེབས་པ་དང༌།
ས་ལ་རྩི་མི་འཁྲུངས་པ་དང་། གསོས་ཀྱི་འབྲས་བུ་མི་སྨིན་པ་དང་། མེ་ཏོག་གི་བཀྲག་
ཡལ་བ་དང་། རྩི་ཤིང་གི་སྐྱེད་ཆག་པ་དང༌། གཞན་ཡང་ཡུལ་ཁམས་དེ་རུ། ནད་
ཡམས་དང་མུ་གེ་དང་འཁྲུག་པ་ལ་སོགས་ཏེ། རྒྱལ་ཁམས་དེའི་མངའ་རིས་ཐམས་
ཅད། མི་བདེ་བ་དང་སྡུག་བསྔལ་བར་གྱུར་ཏོ། །རྒྱལ་པོ་ཉིད་ཀྱང་ལྷ་ཡིས་བཀའ་
ཆད་ནི་བབས། སྲུང་མས་དབུ་ཡོགས་ནི་སྡིགས། བདུད་ཀྱིས་ཁྲམ་ལ་ནི་བཏབ།
བཙན་གྱི་ཤོད་ལ་ནི་མནན། མ་མོས་དལ་ཡམས་ནི་བབས། སྨན་མོས་གདུག་རྩུབ་
ནི་སྡང་། འབྱུང་པོས་ཁ་རླངས་ནི་བཏང༌། ལྷོ་འཕྱེ་དང་གྲུལ་བུམ་དང་། ཤ་ཟ་དང་།
མི་འམ་ཅི་རྣམས་ནི་མངོན་སུམ་དུ་རྒྱུགས་ཤིང་། སེམས་ཅན་རྣམས་ལ་གནོད་པ་
བསྐྱལ་ལོ། །རྒྱལ་པོ་ཉིད་ཀྱང་འདུ་བ་རྣམ་པ་བཞི་ཀ་འཁྲུགས་ཏེ། སྐྲན་དང༌། དམུ་
ཆུ་དང་། མཛེ་དང་། ཕོལ་མིག་དང་། དྲག་དང་། གྲུམ་བུ་དང་། བལ་ལྡག་དང་།
མེ་དབལ་དང་། སུར་ཡ་ནག་པོ་ལ་སོགས་ཏེ། ནད་རིགས་སུམ་བརྒྱ་དྲུག་ཅུ་ནི་ཟིན།
རྐྱེན་ཉིས་ཁྲི་ཆིག་སྟོང་ནི་སྡོང་། གདོན་སྟོང་ཕྲག་བརྒྱད་ཅུ་ནི་བཏབ། ཡེ་འདྲོག་སུམ་
220



མདོ་སྡེ།
རྣམ་འཇོམས་ཆོ་ག །
བརྒྱ་དྲུག་ཅུ་ནི་འཕྱོ་སྟེ། ཤིན་ཏུ་ཉམ་ཐག་པ་དང་མི་བདེ་བར་གྱུར་ཏོ། །དེ་ལ་རྒྱལ་
པོ་ཆེན་པོའི་སློད་ཡིན་པས། ལུས་དང་སྲོག་ལ་ཐུག་ནས། ཡུལ་དེའི་མོ་པ་རྣམས་
ཀྱིས་མོ་བཏབ་ཅིང་། དཔྱད་མཁན་རྣམས་ལ་དཔྱད་བཅོལ་ནས། གཏོ་ཐབས་སུམ་
བརྒྱ་དྲུག་ཅུར་བྱས་ཀྱང་ཕན་པར་མ་གྱུར་ཏོ། །དེ་ལ་རྒྱལ་བུ་ཡང་ཤིན་ཏུ་ཉམ་ཐག་
པ་དང་ཡི་མུག་པར་གྱུར་ནས། བཙུན་མོ་དང་། སྲས་དང༌། བློན་པོ་དང་། འཁོར་
པ་རྣམས་མདུན་དུ་བསྡུས་ནས་བཀའ་སྩལ་པ། ཉོན་ཅིག་བཙུན་མོ་སྲས་བློན་གཙོ་
འཁོར་རྣམས། འཇིག་རྟེན་ཁམས་ན་ལང་ཚོ་སྟོབས་ཤེད་དང་། དར་རྒྱས་ལོངས་སྤྱོད་
ལྡན་པ་མང་ཡོད་ཀྱང་། དབང་ཆེན་རྒྱལ་པོ་ཉིད་ལས་ཆེ་བ་མེད། ཁ་ཅིག་བསོད་
ནམས་ལོངས་སྤྱོད་ཆེ་ཆུང་ཡང༌། སྔོན་གྱི་ལས་དབང་ཡིན་ཟེར་སྨྲ་མོད་ཀྱང་། ང་
རང་ཆག་ལ་གཞལ་བའི་མཚན་ཉིད་ལ། སྔ་མ་བྱས་པའི་ལས་འཕྲོ་ག་ལ་ཡོད། ཡོད་
ན་ད་ལྟའི་ལས་འཕྲོ་ཅི་ལ་འཇོག །ཟས་ནོར་ལོངས་སྤྱོད་ད་ལྟའི་ཡོ་བྱད་རྒྱུ། ཤི་ནས་
རིག་པ་དངོས་མེད་སྟོང་པར་འགྲོ། མི་འགྲོ་དེ་ལ་སྐྱེ་ལུས་ལེན་པ་ན། སྔོན་གྱི་ཟས་ནོར་
ལོངས་སྤྱོད་ཉ་ར་དང་། གཉེན་འདུན་འབྲེལ་པ་ཅན་དུ་མི་འོང་ངམ། དེས་ན་ཕྱི་མ་
དག་ཀྱང་ག་ལ་ཡོད། ཡོད་ན་ལུས་ཀྱི་ཕུང་པོ་མི་འདྲ་ཡང་། སེམས་ཀྱིས་བསམ་པའི་
བླ་བོས་གོ་སྐབས་འཕྲོད། དེས་ན་གཉེན་དང་ཉེ་འབྲེལ་ཤི་བ་ཀུན། རྒྱུས་ཀྱི་བླ་བོས་
གོ་བརྡ་མི་སྤྲད་དམ། བདག་ནི་ཚ་གྲང་དམྱལ་བའི་ནད་ཀྱིས་ཟིན། འཇིག་རྟེན་འདི་
ན་བདེན་པ་ཡིན་ཟེར་བའི། མོ་གཏོ་སྨན་དཔྱད་བྱས་ན་ཕན་ནོ་ཟེར། བདེན་པ་ཡོད་
མེད་དངོས་པོ་གཤགས་འདེབས་ཡིན། ལོངས་སྤྱོད་ནོར་ཟས་ཆུད་ལ་གཟོན་པའི་རྒྱུ།
སྒྱུ་ལུས་མི་སྙོམས་ཚིག་ལ་ཉན་མཁན་མེད། ཡོད་ན་མོ་བོན་སྨན་པ་འདི་རྣམས་ལ།
མི་བདེན་ཉེས་པའི་ཁྲིམས་ལ་གཏུགས་ལ་ཞོག །འདི་ལ་ཐབས་དང་བློ་གྲོས་ཇི་ལྟར་
བཤམ། བཙུན་མོ་ཚེ་རོགས་ཡིན་ཀྱང་གྱ་གྱུ་མཁན། བློན་པོ་ཤེས་ལྡན་ཡིན་ཀྱང་ནུས་
221



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རོགས་ཙམ། སྲས་བུ་ཤ་ལས་ཆད་ཀྱང་རང་སྲོག་གཅོད། འཁོར་འབངས་བཀའ་དྲིན་
ཆེ་ཡང་ངོ་མཐོང་ཙམ། འདུ་བའི་ནད་ཀྱིས་གདུངས་ཡང་བསྡོང་བ་མེད། ཀྱེ་མ་ཀྱི་
ཧུད་ཟ་མ་སྙིང་རེ་ན། ཞེས་ཟེར་ནས། མིག་ནས་མཆི་མ་ཆུ་ལྟར་དུ་འབྲུག་ཅིང་། མྱ་
ངན་གྱི་ངུ་སྒྲ་ཕྱུང་ངོ༌། ། །
དེའི་དུས་སུ་བཙུན་མོ་དང་། སྲས་དང་། བློན་འཁོར་རྣམས་ཀྱང་ངུས་སོ། །དེའི་
ནང་ནས་བློན་པོ་ཤེས་རིག་དང་ལྡན་པ་བདེ་བ་འཁོར་ལོ་ཅན་ཞེས་བྱ་བ་ཞིག་གིས་
སྨྲས་པ། རྒྱལ་པོ་དམ་པ་བདག་ལ་སྙན་གསོན་དང༌། འོ་སྐོལ་རྒྱལ་ས་ཆེན་པོ་འདི་
དག་ན། སྔོན་ཆད་གོང་དུ་རྒྱལ་པོ་མང་དུ་འཁྲུངས། རྒྱལ་ཁྲིམས་བསད་བཅད་ལས་
བས་མེད་ལགས་ཀྱང་། རན་པའི་ཚད་འཛིན་ཤེས་ལྡན་ཆག་ཤེས་བཤེར། དབང་ཆེན་
རང་ལ་ཡོད་ཀྱང་གཞན་དྲི་ཙམ། འཐད་པར་གྱུར་ན་རྒྱལ་བློན་ཞལ་འཆོམ་བྱ། མི་
འཐད་མི་ལེགས་རྒྱལ་པོའི་བཀའ་ཡིས་བཅད། བློན་འབངས་འཁོར་གྱིས་དེ་ལ་བརྒལ་
དུ་མེད། མས་ཤགས་ཡར་ལ་མི་འདེབས་ཁྲིམས་ལ་འགལ། གཞན་ཁྲིམས་བསྡམས་
ན་རང་ཁྲིམས་ཐབས་ཀྱིས་བཅོས། ཐུགས་དམ་མི་བདེ་འདུག་ཀྱང་སྙན་གྱིས་གསོན།
སྔོན་ཆད་རྒྱལ་པོ་རྣམས་ཀྱིས་འདི་ལ་སྤྱོད། དགེ་སྡིག་རྒྱུ་འབྲས་མེད་པའི་བཀའ་མ་
གནང་། བོན་ལ་མོས་ཤིང་གཤེན་ལ་བཀུར་སྟི་ཆེ། དགེ་ལ་དད་ཅིང་སྡིག་ལ་ཤིན་ཏུ་
འཛེམས། རྒྱལ་ཁམས་མངའ་རིས་གཡུང་དྲུང་བོན་ལ་བཙུད། རྒྱལ་པོ་རྣམས་ཀྱང་
བོན་སྤྱོད་ཤིན་ཏུ་བརྩོན། རྒྱལ་སློད་ཡོ་བྱད་ཐམས་ཅད་དགེ་ཕྱོགས་བཏང་། བྱས་པ་
བོན་ལ་བྱེད་ཅིང་ལྟང་མ་བགེགས་ལ་བརྩི། སངས་རྒྱས་རྒྱལ་བའི་བཀའ་ལ་ངེས་པར་
འཛིན། དུས་དྲུག་ཟས་ཕྱག་བཤགས་སྡོམ་སྨོན་ལམ་འདེབས། རྗེས་སུ་ཡི་རང་མཆོད་
འབུལ་བོན་འཁོར་བསྐོར། ས་ཚྭ་ཆུ་གཏོར་ཉེའུ་འདོན་ལམ་འཕྲང་བཅོས། བླ་མ་
སློབ་དཔོན་སྲི་ཞུ་གུས་ཚུལ་འབུལ། དགེ་འདུན་ཞིང་དག་ཚོགས་པའི་རྒྱ་མཚོ་བསྟེན།
222



མདོ་སྡེ།
རྣམ་འཇོམས་ཆོ་ག་
གནམ་གྱི་ལྷ་རྒོད་གཙང་མ་ཕུད་ཀྱིས་མཆོད། ས་བདག་ཀླུ་གཉན་དཀར་མངར་སྨན་
གྱིས་བཅོས། བཀའ་སྐྱོང་རྟེན་འཛུག་སྲུང་མ་རྒྱུན་དུ་བསྟེན། དེ་ཡི་སྟོབས་ཀྱིས་རྒྱལ་
ཁམས་མངའ་རིས་དར། ནད་ཡམས་འཁྲུག་པ་མུ་གེའི་སྒྲ་མ་མཆིས། རྒྱལ་པོ་རྣམས་
ཀྱང་སྐུ་ཚེ་མཐའ་རུ་ཕྱིན། འཇིག་རྟེན་དགའ་བདེ་བཀྲ་ཤིས་བདེ་ལེགས་བྱུང་། སྔོན་
ཆད་རྒྱལ་པོ་རྣམས་ཀྱིས་མཛད་སྲོལ་ཡིན། འོ་སྐོལ་རྒྱལ་བློན་གཙོ་འཁོར་བཅས་པ་
ཡིས། སྔོན་ཆད་མཛད་སྲོལ་དེ་ལས་ལྡོག་ནས་སུ། བོན་ལ་གཤེ་སྐུར་གཤེན་ལ་འགྲན་
སེམས་དང༌། ལྷ་ལ་ཕྲག་དོག་གསས་ལ་རུ་ང་ཞིང་། མི་མཐུན་ལོག་པའི་སྤྱོད་པ་སྣ་
ཚོགས་བྱས། རྒྱལ་པོ་བཀའ་ཡིས་བཅད་པའི་གཞན་དབང་མེད། འོན་ཀྱང་རྒྱལ་པོ་
དམ་པ་སྙན་གསོན་དང་། རྒྱལ་པོ་རང་རྒྱལ་ཆེ་ན་བྱ་བ་ལོད། བློན་པོ་གྱ་གྱུ་མང་ན་
ཆབས་སྲིད་འཆོར། བཙུན་མོ་འགྲོ་འདུག་མང་ན་རྒྱལ་རྒྱུད་བསླད། རྒྱལ་བུ་གཅེས་
སྤྲས་ཆེ་དྲགས་བདུད་དུ་བརྫུ། འཁོར་འབངས་བྱ་གླག་མང་ན་རང་སྲོག་གཅོད། རྒྱལ་
པོས་དགོངས་ཡང་བློན་པོའི་ཆག་ལ་བཤེར། བློན་པོ་མཁས་ཀྱང་རྒྱལ་པོའི་བཀའ་ལ་
མཉན། བཙུན་མོ་མཛངས་ཡང་རྒྱལ་བློན་མཆིད་ལ་དྲི། རྒྱལ་བུ་གཅེས་ཀྱང་བྱིས་པ་
ཆུང་ནས་བཅོས། འཁོར་འབངས་སྐྱིད་ཀྱང་རང་ཚོད་རན་པར་བཟུང་། འདི་རྣམས་
རང་ཚོད་བཟུང་ན་ཉེས་པ་མེད། ཉེས་པ་འདི་རྣམས་རྒྱལ་པོ་རང་གིས་ལན། མོ་བོན་
སྨན་ལ་ཁྲིམས་གཅོད་ག་ལ་སྲིད། རྒྱལ་པོ་ཁྱེད་རང་སྡུག་ཚིག་ཟ་ལས་ཆེ། སྔོན་ཀྱང་
བྱ་བ་འདི་འདྲ་བྱས་པས་ལན། དེ་ཡི་ལེ་ལན་བཀའ་ཆད་དུས་འདིར་བྱུང་། འཁོར་
འབངས་རྣམས་ཀྱང་ནད་མུག་མཚོན་གྱིས་གདུངས། རྒྱལ་པོ་རང་ཡང་སྡུག་བསྔལ་
ནད་ཀྱིས་གདུངས། བདག་ཅག་རྣམས་ཀྱང་མྱ་ངན་རྫོང་ལ་ཞེན། བཙུན་མོ་སྲས་
བུ་བློན་འཁོར་བཅས་པ་ཡིས། རྒྱལ་པོ་ཉིད་ལ་ཤིན་ཏུ་གདུང་ལགས་ཀྱང་། ཇི་ལྟར་
བྱས་ཀྱང་ཕན་པའི་ཐབས་མ་རྙེད། ད་ནི་རྒྱལ་འཁོར་ཤིན་ཏུ་ཐང་ཆད་པས། འདི་
223



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལྟར་བསྡད་པས་ཕན་པའི་ཐབས་མ་མཆིས། འདི་དག་རྒྱལ་ཁམས་འདི་ཡི་ཕ་རོལ་ན།
གཤེན་པོ་དོན་ལྡན་ཡེ་ཤེས་འབྱུང་གནས་བཞུགས། སྔོན་གྱི་ལས་དང་ད་ལྟའི་འཕྲལ་
རྐྱེན་གཉིས། གང་ལྟར་ཡིན་པ་གཤེན་རབ་དེ་ལ་ཞུ། ཁོང་ལ་མཁྱེན་པའི་ཡེ་ཤེས་ཡོད་
ལགས་པས། སྔོན་གྱི་ལས་དབང་ཡིན་ན་བྱེད་ཐབས་མེད། ད་ལྟའི་འཕྲལ་རྐྱེན་ཡིན་
ན་ཅི་ཡི་ཕན། དཀའ་ཡང་མི་ཕན་ཇི་ལྟར་འགྲུབ་འགྲུབ་བྱ། ཞེས་སྨྲས་པས། རྒྱལ་པོ་
དང་། སྲས་དང་། བཙུན་མོ་དང་། བློན་པོ་དང་། དེད་དཔོན་རྣམས་ཀྱིས་ཀྱང་དེ་
ལྟར་རིགས་པར་གྲོས་ཀྱིས་བཅད་དོ། །
དེ་ནས་བློན་པོ་བདེ་བ་འཁོར་ལོ་ཅན་གྱིས་ཡུལ་དེའི་ཕ་རོལ། ལྗང་ལོ་གྲིབ་ལྡན་
ཚལ་ཞེས་བྱ་བར། གཤེན་པོ་དོན་ལྡན་ཡེ་ཤེས་འབྱུང་གནས་ཀྱི་སྤྱན་སྔར་མཆིས་ནས་
ཞུས་པ། གཤེན་པོ་ལགས་བདག་ནི་ཡུལ་འདིའི་ཕ་རོལ་ནེའུ་སིང་དྲ་བའི་གྲོང་ཁྱེར་
ཞེས་བྱ་བ་ནས་འོང་བ་ལགས། ངེད་ཀྱི་ཞིང་ཁམས་དེ་ལ་ལོ་གསུམ་ལ་ནད་ཡམས་
དང༌། མུ་གེ་དང་། འཁྲུག་པ་དང་། མི་བདེ་བ་སྣ་ཚོགས་བྱུང་ནས་རྒྱལ་ཁམས་ཀུན་
ཀྱང་མི་བདེ་བ་དང་སྡུག་བསྔལ་ཞིང་འདུག་གོ །རྒྱལ་པོ་ཡང་སྐུ་ལ་བསྟུན་གྱིས་ཟིན་
ནས་སྲོག་ལ་ཐུག་པར་འདུས་པས། ཡུལ་དེ་ན་གཡུང་དྲུང་སེམས་དཔའ་ཁྱད་པར་
འཕགས་པ་ནི་མི་བཞུགས། མོ་རྩིས་དང་སྨན་བོན་མང་དུ་ཡོད་ཀྱང་ཕན་པའི་ཐབས་
ནི་མ་བྱུང་ནས། ཉིད་ཀྱི་སྤྱན་སྔར་མཆིས་པ་ལགས། སྔོན་གྱི་ལས་དང་ད་ལྟའི་རྐྱེན་
ཅི་ལགས། གཤེན་རབ་ཆེན་པོའི་ཐུགས་ཀྱིས་དགོངས་མཛོད་ལ། བདག་ལ་ངེས་པའི་
བཀའ་ཞིག་སྩལ་དུ་གསོལ། ཞེས་ཞུས་སོ། །
དེ་ལ་གཤེན་པོས་བཀའ་སྩལ་པ། ཉོན་ཅིག་བློན་པོ་བདེ་བ་འཁོར་ལོ་ཉོན། དེ་ནི་
སྔོན་གྱི་ལས་ཀྱང་ཤིན་ཏུ་གཙོ་ཆེ་སྟེ། འཕྲལ་གྱི་རྐྱེན་ལས་ཀྱང་བྱུང་སྟེ། ཁྱེད་ཅག་གི་
རྒྱལ་པོ་ནི་སྔོན་གྱི་རྒྱལ་པོ་རྣམས་དང་མི་འདྲ་བར། ཤིན་ཏུ་ཁྲོ་གཏུམ་དང་ང་རྒྱལ་
224



མདོ་སྡེ།
རྣམ་འཇོམས་ཆོ་ག
༼ཇ༽
ཆེ་ནས་བྱ་བྱེད་སྤྱོད་པ་ངན་པར་འདུག་པས། དེའི་ལེ་ལན་གྱིས་གནམ་གྱི་དལ་ཁ་
དང་། སའི་བྱོལ་ཁ་དང་། ལྷའི་བཀའ་ཆད་དང་། སྲུང་མའི་དབུ་ཡོགས་དང་། ལྷ་
འདྲེའི་དལ་ཡམས་དང་། མ་མོའི་ཆད་དལ་དང་། སྡེ་བརྒྱད་ཀྱི་བྱོལ་ཁ་ཀུན་འདུས་པ་
ཡིན་པས། གནམ་ལ་ཆར་མི་འབེབས་པ་དང༌། ས་ལ་རྩི་མི་འཁྲུངས་པ་དང་། ནད་
ཡམས་འཁྲུག་པ་མང་བ་དང་། མི་མཐུན་པའི་ཐན་ལྟས་དང་། རྒྱལ་པོ་བསྙུན་གྱིས་
ཟིན་པ་ལ་སོགས་མི་དགེ་བ་སྣ་ཚོགས་བྱུང་བ་ཡིན་ནོ། །དེ་ཡང་དེ་ལ་གཞན་ཅིས་ཀྱང་
མི་ཕན་པས། འོལ་མོ་གླིང་ཆེན་གྱི་རྒྱལ་ས་ན། སངས་རྒྱས་སྟོན་པ་བཞུགས་པ་སྤྱན་
དྲོངས་ལ་མཆོད་གནས་གྱིས་ཤིག །དེས་ན་ནད་ཡམས་དང་འཁྲུག་པ་ཡང་དེས་ཆད་
ནས་འོང་ངོ༌། །མི་མཐུན་པའི་ལྟས་ངན་ཀྱང་དེས་ཞི་ནས་འོང་ངོ༌། །སྡེ་བརྒྱད་ཀྱི་བྱོལ་
ཁ་ཡང་དེས་བཟློག་ནས་འོང་ངོ་། །རྒྱལ་པོ་བསྙུན་ཡང་དེས་སོས་ནས་འོང་ངོ༌། །དེས་
ན་སངས་རྒྱས་སྟོན་པ་དེ་ཤིན་ཏུ་ཞབས་ནས་ཐེག་པ་དཀའ་བ་ཡིན་པས། རྒྱལ་བློན་
དང་སྡེ་འཁོར་རྣམས། བག་ཡོད་པའི་སྤྱོད་པ་དང་ལྡན་པར་གྱིས་ཤིག །ཞབས་ནས་
ཐེགས་ཤིག །དད་པ་དང་མོས་པ་རྩེ་གཅིག་ཏུ་ལྡན་པར་གྱིས་ཤིག །དཔེར་ན་ཡིད་
བཞིན་གྱི་ནོར་བུ་རིན་པོ་ཆེ་དང་འདྲ་བས། བཀུར་སྟི་དང་རིམ་གྲོ་བྱས་ན། དགོས་
འདོད་ཕུན་སུམ་ཚོགས་པ་འབྱུང་བ་དང་འདྲའོ། །བཀུར་སྟི་དང་རིམ་གྲོ་མ་བྱས་ན།
རིན་པོ་ཆེའི་གླིང་ན་ནོར་སྐལ་ཆད་པ་དང་འདྲའོ། །དེའི་ཕྱིར་ན་ཡིད་ལ་དམ་པར་
རབ་ཏུ་ཟུངས་ཤིག །ཅེས་གསུངས་སོ། །བློན་པོ་ཡང་ཤིན་ཏུ་དགའ་ནས་སླར་ལྡོག་
ཅིང་རྒྱལ་བློན་རྣམས་གྲོས་སུ་བླུག་སྟེ། སྟོན་པའི་སྒྲོན་མ་སྤྱན་འདྲེན་དུ་ཆས་སོ། །
དེ་ཡང་རྒྱལ་བུ་ཁྲི་མ་བསྟན་སྐྱོང་ལ། བློན་པོ་དང་། དེད་དཔོན་དང་། འཁོར་
འབངས་ལྔ་བརྒྱ་དང་ཆས་ནས། རོལ་མོའི་ཚོགས་ཀྱིས་བསྐོར་ནས། ཡུལ་དེའི་བྱང་
ཤར་དུ་སྟོན་པའི་སྒྲོན་མ་སྤྱན་འདྲེན་དུ་གཤེགས་སོ། །དེ་ནས་ཡུལ་དང་། གྲོང་ཁྱེར་
225



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་། ཆུ་བོ་དང་། ཆུ་བྲན་ལ་སོགས་མང་དུ་བརྒལ་ནས་དམུ་རིགས་ཀྱི་རྒྱལ་སར་
ཕེབས་སོ། །
༧ དེའི་ཚེ་དེའི་དུས་ན། སྟོན་པ་ནི་གྲོང་ཁྱེར་ཆེན་པོ་ངོ་མཚར་ལྟད་མོ་ཅན་གྱི་
དབུས། གསས་མཁར་ཁྲི་སྨོན་རྒྱལ་བཞད་ཀྱི་ནང་ན། འཁོར་རྣམས་ལ་རྒྱུ་འབྲས་རྣམ་
པར་འབྱེད་པའི་བོན་སྟོན་ཞིང་བཞུགས་པས་དྲུང་དུ་འཁོད་དོ། །ལྷ་ཕྱག་ནི་འཚལ།
བསྐོར་བ་ནི་བྱས། མཆོད་པ་ནི་ཕུལ་ནས་རྒྱལ་བུས་པུས་བཙུགས་ཐལ་མོ་སྦྱར་ནས་
གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་ནི་ཞིང་ཁམས་འདི་
ཡི་ལྷོ་ནུབ་ཀྱི། ནེའུ་སིང་དྲ་བའི་གྲོང་ཁྱེར་ཆེན་པོ་ནས། ཡུལ་དང་ཞིང་ཁམས་མང་
དུ་བརྒལ་ནས་སུ། རྒྱལ་པོའི་ཕོ་བྲང་གནས་ནས་འོང་བ་ལགས། ད་ལྟ་ཞལ་མཇལ་
བདག་ཅག་ཉམས་རེ་དགའ། བདག་གི་ཡབ་ཅིག་རྒྱལ་པོ་དུང་སྐྱོང་ནི། འདུ་བ་རྣམ་
བཞི་འཁྲུགས་པའི་ནད་ཀྱིས་ཟིན། རྒྱལ་ཁམས་མངའ་རིས་སྡུག་བསྔལ་ཤིན་ཏུ་ཆེ།
ནད་མུག་མཚོན་གྱི་བསྐལ་པས་བརླག་ལ་ཁད། མོ་བོན་སྨན་དཔྱད་བྱས་ཀྱང་ཐབས་
མ་བྱུང་། གཤེན་གྱི་དྲང་སྲོང་གཅིག་ལ་ལུང་ཞུས་ནས། རྒྱལ་བའི་དྲུང་དུ་འཁོད་ན་མ་
གཏོགས་པར། དེ་བས་འདི་ལ་ཕན་ཐབས་མ་མཆིས་གསུངས། གཤེན་རབ་ཆེན་པོ་
འགྲོ་བའི་དོན་མཛད་ལགས། འགྲོ་བའི་དོན་ལ་སངས་རྒྱས་སྐུ་མི་ཕོངས། བདག་གི་
ཡུལ་ཕྱོགས་གནས་དེར་གཤེགས་པར་ཞུ། ཞེས་ཞུས་སོ། ། །
དེ་ལ་སྟོན་པས་ཀྱང་འགྲོ་བ་འདུལ་བའི་དུས་དང་སྐབས་ལ་བབས་པར་དགོངས་
ནས་གསུངས་པ། འོ་རྒྱལ་བུ་དམ་པ་རིགས་ཀྱི་བུ། བདག་ནི་འགྲོ་བ་སེམས་ཅན་གྱི་
དོན་ལ། ཐང་ཆད་དང་ངལ་དུབ་མེད་པར་ཚད་མེད་པ་བཞི་དང་ལྡན་པ་ཡིན་པས།
སེམས་ཅན་ཉོན་མོངས་པའི་སྡུག་བསྔལ་བསལ་བ་དང་། རྒྱལ་པོ་ལོག་པའི་ལས་ལ་
སྤྱོད་པ་དགེ་བའི་ལས་ལ་འཇུག་པར་བྱ་བའི་ཕྱིར། ཁྱོད་ཀྱི་ཡུལ་དུ་འགྲོ་ནས་ཁྱོད་ཀྱི་
བན
226



མདོ་སྡེ།
རྣམ་འཇོམས་ཆོ་ག
༼ཇ༽
བསམས་པ་བསྒྲུབ་པར་བྱའོ། །ཞེས་གསུངས་ནས། འཁོར་རྣམས་ལ་བཀའ་སྩལ་པ།
བདག་གི་འཁོར་དུ་གཏོགས་པ་རྣམས་ཀྱང་། མྱུར་དུ་བླ་ན་མེད་པའི་བྱང་ཆུབ་སྒྲུབ་
པར་བྱེད་པ་ལ། རྒྱུའི་ཕ་རོལ་ཏུ་ཕྱིན་པ་ལྔ་ལ་སྤྱོད་དགོས་པ་ཡིན་པས། ཆགས་པ་
མེད་པའི་སྦྱིན་པ་ནི་ཐོངས་ཤིག །འཆལ་བ་མེད་པའི་ཚུལ་ཁྲིམས་ནི་སྲུངས་ཤིག །བྱུང་
ཚོར་མེད་པའི་བཟོད་པ་ནི་སྒོམས་ཤིག །ལེ་ལོ་མེད་པའི་བརྩོན་འགྲུས་ནི་སྐྱེད་ཅིག
།འགྱུར་ལྡོག་མེད་པའི་བསམ་གཏན་ནི་སྒོམས་ཤིག །དོན་དེ་ལྔ་དང་ལྡན་ན་རྒྱུ་སྔོན་
དུ་བཏང་ནས། འབྲས་བུ་རྗེས་སུ་འབྱུང་བ་ཡིན་པས། བདག་དོན་ལྷུན་གྱིས་གྲུབ་
ནས། འབྲས་བུ་ཕ་རོལ་ཏུ་ཕྱིན་པ་ལྔ་ད་གཟོད་འབྱུང་སྟེ་གཞན་དོན་མཐའ་རུ་ཕྱིན་
པར་འགྱུར་རོ། །བདག་ནི་རྒྱལ་བུ་གཙོ་འཁོར་དང་འགྲོགས་ནས་ཤིན་ཏུ་སྡུག་བསྔལ་
བའི་ཞིང་ཁམས་ཞིག་འདུལ་དུ་འགྲོ་ཡིས། ཞེས་གསུངས་ནས། འཁོར་གྱི་གཡུང་དྲུང་
སེམས་དཔའ་ཁྲི་དྲུག་སྟོང་གི་ནང་ནས། གཤེན་ཕྲན་ལྔ་སྟོང་ལྔ་བརྒྱ་དང་བཅས་
ནས་གཤེགས་སོ། །གཤེགས་པའི་ཚུལ་ཡང་། སྟོན་པ་ཉིད་གསེར་གྱི་ཤིང་རྟ་འཁོར་
ལོ་བརྒྱད་པ་གཅིག་ལ་བཅིབས། རྨ་ལོ་དང་གཡུ་ལོ་གཉིས་ཀྱིས་སྐུའི་ལྟ་ཟུར་གཡས་
གཡོན་ནས་བརྟེན། ཡིད་ཀྱི་ཁྱེའུ་ཆུང་དང་། སྤོས་ཀྱི་གླང་པོ་ཅན་གཉིས་ཀྱིས་གཤེགས་
པའི་སྣ་དྲངས། ཚངས་པ་གཙུག་ཕུད་དང་གཏོ་བུ་འབུམ་སྲས་གཉིས་ཀྱིས་གཤེགས་
པའི་ཤུལ་མཚོན། སྟག་དང་གཡག་དང་། སེང་གེ་དང་གླང་པོ་ཆེ་བཞི་ཡིས་མཐའ་
མནན་ནས་གཤེགས་སོ། །
དེའི་དུས་སུ། ལ་ལས་ནི་དར་ཕྱར་རོ། །ལ་ལས་ནི་དུང་འབུད་དོ། །ལ་ལས་ནི་
གཤང་དཀྲོལ་ལོ། །ལ་ལས་ནི་སྤོས་མེ་འབུལ་ལོ། །ལ་ལས་ནི་མར་མེ་བལྟམ་མོ། །ལ་
ལས་ནི་ལྷ་སངས་འབུལ་ལོ། །ལ་ལས་ནི་སྐུ་ཁྲུས་གསོལ་ལོ། །ལ་ལས་ནི་ན་བཟའ་
གསོལ་ལོ། །ལ་ལས་ནི་མེ་ཏོག་གཏོར་རོ། །ལ་ལས་ནི་གླུ་དབྱངས་འབུལ་ལོ། །ལ་
227



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལས་ནི་རོལ་མོ་བསྒྱུར་རོ། །ལས་ནི་གླིང་བུ་འབུད་དོ། །ལ་ལས་ནི་ཏམ་བུ་ར་འབུད་
དོ། །ལ་ལས་ནི་ཅག་པར་རྡེབས་སོ། །ལ་ལས་ནི་སྒོང་བསྒྱུར་རོ། །ལ་ལས་ནི་རྒྱ་འབག་
གོན་ནོ། །ལ་ལས་ནི་རྒྱ་རྟ་ཁྲིད་དོ། །ལ་ལས་ནི་ཕྱགས་བདར་བྱེད་དོ། །ལ་ལས་ནི་
གཙང་སྦྲ་བྱེད་དོ། །ལ་ལས་ནི་བསྟོད་ཚིག་བྱེད་དོ། །གཞན་ཡང་ལྷ་དང་། ཀླུ་དང་།
མི་དང་། དུད་འགྲོ་ལ་སོགས་པས་ཕུད་དུད་དང་། ནན་ཏན་ཆེར་བྱེད་དོ། །དེ་ནས་
ཕོ་བྲང་གྲོང་ཁྱེར་ཆེན་པོ་ནེའུ་སིང་དྲ་བ་རུ་ཆག་ཕེབས་ཏེ་ཡུལ་དེའི་མི་རྣམས་ཀྱང་
ལྟད་མོར་བལྟ་བ་དང་སུན་མ་ལ་རབ་ཏུ་གཟིངས་སོ། །དེ་ནས་ཀུན་གྱིས་ཕྱག་དང་ཞེ་
ས་ཕུལ་ནས་རྒྱལ་ས་ཡང་ཐོག་ཏུ་སྤྱན་དྲངས་ནས། ན་ནམ་གྱི་གདན་ལ་བཞུགས་སུ་
གསོལ་ཏེ་བདའ་དགུའི་ཞལ་ཟས་སྣ་ཚོགས་དྲངས་སོ། །དེ་ནས་རྒྱལ་བུ་དང་། བློན་
པོ་དང་། འཁོར་འབངས་རྣམས་ཀྱིས། རྒྱལ་པོ་ཡར་ལངས་ནི་མི་ནུས་པར་ཀུན་གྱིས་
གཡས་གཡོན་ནས་འཇུས་ཏེ་སྟོན་པའི་སྤྱན་སྔར་ཞལ་བལྟ་རུ་བཅུག་གོ །དེ་ནས་རྒྱལ་
པོས་ཀྱང་ཕྱག་རྒྱ་ཐལ་མོ་སྦྱར་ནས་སྡུག་བསྔལ་གྱི་མཆི་མ་བྱུང་ནས་སྨྲས་ཏེ་གསོལ་
པ། སྟོན་པ་འགྲོ་བའི་དོན་མཛད་ལྷ་མིའི་གཙོ། ཀུན་གྱི་མགོན་གྱུར་རྒྱལ་བ་གཤེན་
རབ་མཆོག །བདག་ཅག་ཞིང་ཁམས་གནས་འདིར་བྱོན་པ་ལེགས། ཉིད་ཀྱི་ཞལ་
མཐོང་བརྒྱ་ལས་རེ་འགའ་ཙམ། བདག་ཅག་མ་རིག་སྡུག་བསྔལ་ནད་ཀྱིས་གདུངས།
མི་དགེའི་ལས་སྤྱོད་སྡིག་པ་ཅི་བགྱིས་པ། རྒྱལ་བ་ཉིད་ཀྱི་སྐུ་ལ་མཐོལ་ལོ་བཤགས།
བདག་སོགས་མ་རིག་སྡུག་བསྔལ་བསྐྱབ་ཏུ་གསོལ། ཞེས་དེ་བས་སྨྲ་མ་ནུས་པར་སྐད་
ངན་པ་ཤོར་རོ། །
༧ དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་པོ་འོད་ལྡན་དུང་སྐྱོང་ཉོན།
སྔར་བྱས་ལས་ལ་འགྱོད་པ་སྐྱེ་བ་ནས། ཕྱིན་ཆད་མི་བགྱིད་ཁས་བླང་དམ་བཅའ་
སྟེ། མི་དགེ་སྡིག་པའི་ལས་རྣམས་ཕྱིར་དོར་ནས། གཡུང་དྲུང་གསང་བ་བོན་གྱི་སྒོར་
228



མདོ་སྡེ།
རྣམ་འཇོམས་ཆོ་ག
༼ཇ༽
ཞུགས་ཤིང་། དག་པར་དགེ་ལ་འདུན་པ་རབ་སྤྱོད་ཅིང་། རྒྱལ་ཁམས་མངའ་རིས་
དགེ་ལ་བཙུད་པ་དང༌། སྟོན་པའི་བཀའ་གཉན་དང་དུ་ལེན་པ་ན། ཁྱོད་ཀྱི་ལུས་སྲོག་
ང་ཡིས་བསྐྱབ་པར་བགྱི། རྒྱལ་ཁམས་ནད་མུག་མཚོན་གསུམ་ཞི་བ་དང་། འབྱུང་
པོའི་ཚོགས་རྣམས་གནས་སུ་བྱེར་བར་བྱེད། ཅེས་གསུངས་པས། རྒྱལ་པོས་ཀྱང་གུས་
པ་དང་འདུད་བའི་ཚུལ་བགྱིད་དོ། ། །
དེ་ནས་ཡང་སྟོན་པས་ཕ་རོལ་གྱི་བྱད་དང༌། གདུག་པའི་ཚོགས་རྣམས་ཀྱིས་
རྒོལ་བ་དང་། ནད་དང་གནོད་པ་རྐྱེན་དང་བར་ཆད་འབྱུང་པོའི་ཁ་རླངས་ངན་པ་
ཐམས་ཅད་ཞི་བར་བྱེད་པའི་ཆེད་དུ། ཁྲོ་བོ་རྣམ་པར་འཇོམས་པའི་ཏིང་ངེ་འཛིན་ལ་
བཞུགས་ཏེ། བསྭོ་ཨོཾ་སྭ་བྷ་བ་ཧཱུྃ་ཕཊ༔ ཅེས་པས། སྣོད་བཅུད་ཐམས་ཅད་སྟོང་པར་
གྱུར། སྟོང་པའི་ངང་ལས་ཨེ་ཧུཾ་ཧཱུྃ་ཕཊ༔ ཅེས་པས། སྟོང་པ་ཉིད་འབྱུང་བ་རིམ་པར་
བརྩེགས་པའི་ཁྲི་གདན་ལ། ཧཱུཾ་སྔོ་སྐྱ་ཡོངས་སུ་གྱུར་པ་ལས། བདག་ཉིད་ཁྲོ་བོ་རྣམ་
པར་འཇོམས་པ། སྐུ་མདོག་སྔོ་སྐྱ་ཞལ་གཅིག་ཕྱག་གཉིས་པ། ཞབས་གཡས་བསྐུམས་
པ། གཡོན་བརྐྱངས་པ། དབུ་སྐྲ་དམར་སེར་གྱེན་ལ་བརྗེས་པ། སྤྱན་གསུམ་མཆེ་བ་
བཞི་གཙིགས་པ། ཨག་ཙོམ་དང་རྫི་སྨིན་མེ་རུ་འབར་བ། ཐོད་སྐམ་དང་ནོར་བུས་
དབུ་ལ་བརྒྱན་པ། གཡང་གཞི་དང་སྟག་ཤམ་གྱི་ཀས་མ་ཧྲལ་བ། སྦྲུལ་དཀར་བཀྲས་
ཐོད་དུ་བཅིངས་པ། སེར་བཀྲས་སྙན་ཆ་བྱས་པ། དམར་བཀྲས་མགུར་ཆུ་བྱས་པ།
ལྗང་གུས་དཔུང་རྒྱན་དང་ཕྱག་གདུབ་བྱས་པ། སྔོ་བཀྲས་སྐ་རགས་སུ་བྱས་པ། ནག་
བཀྲས་ཆུན་དཔྱང་དང་ཞབས་གདུབ་བྱས་པ། ཕྱག་གཡས་པས་གསེར་གྱི་པྲ་ཕུད་
རྩེ་དགུ་པ་ནམ་མཁའ་ལ་ཕྱར་བ། གཡོན་པས་སྡིགས་མཛུབ་ཐུགས་ཀར་གདེངས་
པ། དེའི་སྟེང་དུ་ཁྲོ་བོ་རྣམ་རྒྱལ་དཀར་པོ་རྒྱལ་མཚན་དང་སྡིགས་མཛུབ་མཛད་པ།
ཤར་དུ་གཡུང་དྲུང་དཔའ་བོ་སེར་པོ་གཡུང་དྲུང་དང་སྡིགས་མཛུབ་མཛད་པ། ལྷོ་རུ་
229



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གཤིན་རྗེ་གཤེད་པོ་སྔོ་སྐྱ་རལ་ཀྱུ་དང་སྡིགས་མཛུབ་མཛད་པ། ནུབ་ཏུ་ཧ་ཡ་གྷི་བ་
དམར་པོ་དབྱུག་གཏོ་དང་སྡིགས་མཛུབ་མཛད་པ། བྱང་དུ་འཁོར་ལོ་བདེ་རྒྱལ་ལྗང་
གུ་འཁོར་ལོ་དང་སྡིགས་མཛུབ་མཛད་པ། ཤར་ལྷོ་རུ་ཁམས་གསུམ་དབང་སྡུད་སེར་
སྐྱ་ཁ་ཊ་དང་སྡིགས་མཛུབ་མཛད་པ། ལྷོ་ནུབ་དུ་རིགས་ཀྱི་མགོན་པོ་དམར་ནག་བེ་
ཅོན་དང་སྡིགས་མཛུབ་མཛད་པ། ནུབ་བྱང་དུ་ཡ་ཙ་འཁྱིལ་པ་དམར་ལྗང་རལ་ཀྱུ་
དང་སྡིགས་མཛུབ་མཛད་པ། བྱང་ཤར་དུ་རྟོག་པ་ཀུན་འཇོམས་དཀར་ལྗང་ཐོད་
དབྱུག་དང་སྡིགས་མཛུབ་མཛད་པ། འོག་ཕྱོགས་སུ་རྡོ་རྗེ་གཏུམ་པོ་མཐིང་ནག་རྡོ་
རྗེ་དང་སྡིགས་མཛུབ་མཛད་པ། ཀུན་ཀྱང་རྒྱན་དང་ཆ་ལུགས་གཙོ་བོ་དང་མཐུན་
པ། བསྐལ་པའི་མེ་དཔུང་རབ་ཏུ་འབར་བའི་དབུས་ན་ཆེ་བརྗིད་འགྱིང་སྟོབས་དང་
ལྡན་པ། དེའི་ཕྱི་རིམ་དུ་ཕྱོགས་སྐྱོང་བ་བཅུའི་ཚོགས་དང་བཅས་ཏེ་བཞུགས་པའི་ཞལ་
ནས་མི་བསྲུན་རབ་ཏུ་ཁྲོས་པའི་ཚུལ་གྱིས་དྲག་པོའི་གཟུངས་སྔགས་འདི་གསུངས་
སོ། །བསྭཱ་ཨཱ་ན་མ་བཛྲ། ཀྲོ་ཏ་ཀྲོ་ཏ། ཏ་ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་ཏ། གྲོ་
ཎ་གྲི་ཎ། ཙ་ཀྲ་ཙ་ཀྲ། ཏི་སྟ་ཏི་ས། ཧུ་ལུ་ཧུ་ལུ། ཚིནྡྷ་ཚིནྡྷ། བྷིནྡྷ་བྷིནྡྷ བཛྲ་བཛྲ་ཧཱུྃ་
ཕཊ བསྭཱ་ཨོཾ་བཛྲ་ཀྲོ་ཏ་ཀྲོ་ཏ་མ་ར་ཡ་ཧཱུྃ་ཕཊ ཏ་ཧ་ཏ་ཧ་མ་ར་ཡ་ཧཱུྃ་ཕཊ དྲུང་མུ་
དྲུང་མུ་མ་ར་ཡ་ཧཱུྃ་ཕཊ སྤོ་ཏ་སྤོ་ཏ་མ་ར་ཡ་ཧཱུྃ་ཕཊ༔ གྲི་ཎ་གྲི་ཎ་མ་ར་ཡ་ཧཱུྃ་ཕཊ
ཙ་ཀྲ་ཙ་ཀྲ་མ་ར་ཡ་ཧཱུྃ་ཕཊ ཏི་སྟ་ཏི་སྟ་མ་ར་ཡ་ཧཱུྃ་ཕཊ ཧུ་ལུ་ཧུ་ལུ་མ་ར་ཡ་ཧཱུྃ་
ཕཊ ཚིནྡྷ་ཚིནྡྷ་མ་ར་ཡ་ཧཱུྃ་ཕཊ བྷིནྡྷ་བྷིནྡྷ་མ་ར་ཡ་ཧཱུྃ་ཕཊ༔ བཛྲ་བཛྲ་མ་ར་ཡ་ཧཱུྃ་
ཕཊ ཝེར་རོ་ཝེར་རོ་མ་ར་ཡ་ཧཱུྃ་ཕཊ༔ བསྭཱ་ཨཱི་ཏྲི་ཤུ་པ་ལ་ཡ་མ་ན་ག་ཡཀྵ་ཨགེ་རཀྵ་
ཡ་བ་རུ་ཏྲི། སད་ཝེར་སྭ་སྟི། གནོད་བྱེད་ཀྱི་སྲོག་ལ་ཨ་མུ་ཁ་མ་ར་ཡ་ལྷན། བསྭོ་ཨོ་
མ་ཧཱ་ཡཀྵ་བྷིད་ཀྵ་ས་མ་ཡ་ཧཱུྃ་ཕཊ སད་དོ་ཚིནྡ་མ་ར་ཡ་ཧཱུྃ་ཕཊ སད་མིན་ས་སྟི་མ་
ར་ཡ་ཧཱུྃ་ཕཊ གེ་ཡོ་གུ་ནོ་མ་ར་ཡ་ཧཱུྃ་ཕཊ གེ་དུ་ཙ་ཏྲི་མ་ར་ཡ་ཧཱུྃ་ཕཊ༔ ཛ་ཅི་རུ་ཏྲི་
230



མདོ་སྡེ།
རྣམ་འཇོམས་ཆོ་ག
མ་ར་ཡ་ཧཱུྃ་ཕཊ༔ ཨནེ་ཏྲི་ཤམ་མ་ར་ཡ་ཧཱུྃ་ཕཊ ར་ཙ་ཀིང་ཀང་མ་ར་ཡ་ཧཱུྃ་ཕཊ ནཱ་
ག་སརྦ་མ་ར་ཡ་ཧཱུྃ་ཕཊ གྱི་གྲན་ཤུ་ནིག་མ་ར་ཡ་ཧཱུྃ་ཕཊ གནོད་བྱེད་འབྱུང་པོ་ཨ་མུ་
ཁ་མ་ར་ཡ་ཧཱུྃ་ཕཊ ཞེས་དྲག་པོའི་སྒྲ་བསྒྲགས་ནས་གསུངས་པས། ཁྲོ་ཚོགས་རྣམས་
ཀྱི་ཐུགས་ལས། མེ་རི་དང་མཚོན་ཆ་ཚ་ཚ་སྐར་ལྟར་དུ་འཁྲུགས་ནས། འབྱུང་པོ་དང་
མི་མ་ཡིན་དང་། ལྷ་མ་སྲིན་སྡེ་བརྒྱད་དང་། ཤ་ཟ་དང་། རོ་ལངས་དང་། ལྟོ་འཕྱེ་
དང༌། གྲུལ་བུམ་ལ་སོགས་པའི་གདོན་རྣམས། སྐད་ཅིག་གི་འདུག་པའི་བཟོད་གླགས་
མེད་པར་སོ་སོ་རང་རང་གནས་སུ་བྱེར་ཞིང་དེངས་སོ། །
དེ་ནས་སྟོན་པས་རྒྱལ་པོ་འཁོར་དང་བཅས་པའི་བར་ཆད་ཐམས་ཅད་ཞི་བར་
མཛད་པའི་རྗེས་སུ། རྫུ་འཕྲུལ་གྱི་སྐུ་བཤིགས་ཏེ། མདུན་དུ་རིན་པོ་ཆེའི་བུམ་པར།
བདུད་རྩིའི་ཆུ་བོ་དང་འོ་དཀར་ལ། སྨན་སྤོས་བཏབ་ལ་ཏིང་ངེ་འཛིན་གྱིས་བྱིན་གྱིས་
བརླབས་ནས་སྔགས་འདི་གསུངས་སོ། །བསྭཱ་ༀ་ན་མ་ཨ་དཀར་ཨུ་ཡ། ནེ་ཏིང་རད་
ན་ཏྲ་ཡ་ཧཱུྃ་ཕཊ མ་ཧཱ་ཡཀྵ་བྱིད་ཀྵ་ས་མ་ཡ་ཧཱུྃ་ཕཊ བསྭཱ་ཨོཾ་བཛྲ། ཀྲྀ་ཏ་ཀྲྀ་ཏ། ཏ་
ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་ཏ། ཀྲྀ་ཎ་གྲོ་ཎ། ཙ་ཀྲ་ཙ་ཀྲ། ཏི་སྟ་ཏི་ས། ཧུ་
ལུ་ཧུ་ལུ། ཚིནྡ་ཚིནྡ། བྷིནྡ་བྷིནྡ། བཛྲ་བཛྲ་གུ་ཧྱ་ས་མ་ཡ་ཧཱུྃ་ཕཊ༔ ན་མ་བྱིད་ལོ་
ཤུདྡྷེཤུདྡྷེསརྦ་སྭ་སྟི། ཧྲི་དྷ་ཡ་ཧྲི་དྷ་ཡ། དྷ་ན་ཏྲ་ཡ་དྷ་ན་ཏྲ་ཡ། ས་ལེ་ས་ལེ་རྐོ་ཕུང་
སལེ། ཨགྷོ་སལེ། ཨུ་དུག་སལེ། དྷ་ན་དྷ་ན། མ་ཧཱ་ཚིནྡ་ཡ། ཁྲི་མང་ཨཀྱོ་ནེ་སངས་ནེ་
ཏིང་། ཏིང་ལམ་སད་དོ། །ཧ་ར་ཧ་ར། པྲ་མོ་ཧ་ར། རྐ་ཕུང་ཧ་ར། ཨགྷོ་ཧ་ར། ཨུ་
དུག་ཧ་ར། ཤུདྡྷིཤུདྡྷོས་མ་ཡ་ཤུདྡྷོ ཨ་བྷ་བ། སྭ་བྷ་བ། བྷི་ཤུདྡྷོ སརྦ་སཱ་སྟི་ཧ་ར་
བྱིད་ལོ། རྐ་ཕུང་ཤུདྡྷོ ཨགྷོ་ཤུདྡྷོ ཨུ་དུག་ཤུདྡྷོ སད་དོ་བྷ་བ་ཤུདྡྷོ སད་མིན་ཝེར་
རོ། ཤུད་ལ་ཝེར་རོ། ཏྲི་ཤུ་པ་ལ་ཡ་མ་དྷ་ཏྲི་སོ་ཡ། རཀྵ་ནཱ་ག་ཡག་ཤ་ཤུདྡྷོ ཨགེ་ར་
ཙ་ཡ་བ་སལེ་སང་ངེ་ཡ། རག་རུ་ཏྲི་མ་མ་སང་གསལ་སཱཧཱ། ན་མ་ཧ་ར་ཀྵ་ཡ། ཨ་
231



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དཀར་ཨུ་དུག་ཀླུ་ཡ། གནོད་བྱེད་འབྱུང་པོ་ཨ་མུ་ཁ་མ་ར་ཡ། ཏི་སྟ་ཛ་ལེ་ཛཱ་ལེ། ཨ་
མྲྀ་ཏེ་ཧཱུཾ་ཕཊ དེ་ནས་ཡང་གསུངས་པ། གང་ཞིག་འགྲོ་བ་མ་ལུས་ཀུན། སྡུག་བསྔལ་
ཀུན་ལས་ཐར་བྱེད་ཅིང༌། ནད་དང་གནོད་པ་ཞི་བ་དང༌། རྐྱེན་དང་བར་ཆད་ཟློག་
བྱེད་ནས། ཚེ་དང་བསོད་ནམས་འཕེལ་བ་དང་། དཔལ་དང་གྲགས་པ་རྒྱས་མཛད་
ཅིང་། ལས་ཀྱི་རྣམ་སྨིན་དག་བྱེད་ན། གཡུང་དྲུང་རྣམ་པར་འཇོམས་པ་ཡི། གསང་
སྔགས་རིག་སྔགས་ཐམས་ཅད་ཀྱི། རྒྱུད་དོ་ཅོག་གི་རྩ་བ་སྟེ། ཡང་དག་གྲུབ་པ་དཔལ་
གྱིས་བརྒྱན། མདོ་སྡེ་འདི་ནི་མཉན་པར་བྱ། མདོ་སྡེ་འདི་ཉིད་འཆང་བར་བྱ། མདོ་
སྡེ་འདི་ཉིད་བཀླག་པར་བྱ། མདོ་སྡེ་འདི་ལ་མོས་པ་ཡིས། མདོ་སྡེ་འདི་ཉིད་སྤྱོད་བྱས་
ན། མདོ་སྡེ་འདི་ཡི་གཟི་བརྗིད་ཀྱིས། ལྷ་དང་ལྷ་མིན་གནོད་པ་དང༌། ལྟོ་འཕྱེ་གྲུལ་
བུམ་མི་འམ་ཅི། ཤ་ཟ་སྲིན་པོ་རོ་ལངས་སོགས། འབྱུང་པོའི་ཚོགས་རྣམས་མ་ལུས་པ།
གང་ཞིག་གང་ལ་གནོད་པ་ཡི། ཕ་རོལ་བྱད་དང་རྦོད་གཏོང་རྣམས། འདི་ཡི་མཐུ་
ཡིས་བཟློག་པར་འགྱུར། རྒྱུ་དང་རྐྱེན་ལས་གྱུར་པ་ཡི། རླུང་མཁྲིས་བད་ཀན་ཁྲག་
ལ་སོགས། འདུ་བ་རྣམ་བཞི་འཁྲུགས་པ་དང་། ནད་རིགས་སུམ་བརྒྱ་དྲུག་ཅུ་ཡང་།
སྐད་ཅིག་ཉིད་ལ་ཞི་བར་འགྱུར། སྨེ་མནོལ་མི་གཙང་བག་ཆགས་དང་། གཙང་
རིགས་ལྷ་རྣམས་མནོལ་བ་དང༌། ཐབ་གཞོབ་མཁོན་དང་དབལ་ལ་སོགས། དམེ་
དང་གྲིབ་ལས་གྱུར་པ་ཡི། མི་གཙང་ལས་གྱུར་བག་ཆགས་རྣམས། གཟུངས་སྔགས་
འདི་ཡིས་དག་པར་འགྱུར། ཚེ་ཟད་པ་དང་ཚེ་ཉམས་པ། དབང་པོ་ཉམས་དང་སྡུག་
བསྔལ་སྦྱངས། མི་གཙང་ཉམས་གྲིབ་ཕོག་གྱུར་ན། དྲི་མེད་རྣམ་དག་ཤེལ་དཀར་
དང་། རིན་ཆེན་མུ་མེན་ཙནྡ་ལྗོན། རདྨ་རྫ་ཡི་བུམ་པ་རུ། གཙང་མའི་ཆུ་དང་སྨན་
སྦྱར་ནས། གཟུངས་སྔགས་འདི་ཉིད་བརྗོད་བྱས་ཏེ། དུས་བཟང་རྟག་ཏུ་ཁྲུས་བྱེད་ན།
ནད་དང་གནོད་པ་ཞི་བ་དང་། རྐྱེན་དང་བར་ཆད་བཟློག་པར་འགྱུར། སྨེ་མནོལ་
232



མདོ་སྡེ།
རྣམ་འཇོམས་ཆོ་ག
མི་གཙང་བག་ཆགས་དང་། ཉམས་ཆག་དྲི་མ་དག་པར་འགྱུར། ཚེ་རབས་བསགས་
པའི་སྒྲིབ་དག་ནས། སྡིག་པ་ཀུན་ལས་རྣམ་པར་ཐར། གཟུངས་ཀྱི་རྒྱལ་པོ་འདི་ཉིད་
ནི། ལན་གྲངས་ཉི་ཤུ་རྩ་གཅིག་གམ། ཡང་ན་ལན་གྲངས་བརྒྱ་རྩ་བརྒྱད། གཡུང་
དྲུང་རྣམ་འཇོམས་བཟླས་ནས་ནི། རྒྱལ་པོས་རྟག་ཏུ་ཁྲུས་གྱིས་ཤིག །ཨོཾ་ན་མ་སརྦ་ཏ་
ཐ་ག་ཏ། ཤུ་ལ་བྱིད་ལོ། ཤུདྡྷེ་ཚངས་ལ། གུ་དུན་སལེ་སང་ངེ་སྭཱཧཱ། ཞེས་གསུངས་
ནས། རྒྱལ་པོ་ལ་བདུད་རྩི་བུམ་པའི་ཁྲུས་བགྱིས་པས། རྒྱལ་པོའི་ལུས་ལ་རྨ་དང་། ཤུ་
བ་དང་། འབྲུམ་བུ་ལ་སོགས་པ་ཡོད་པ་རྣམས་དང་། རྣག་ཁྲག་དང་ཆུ་སེར་ཐམས་
ཅད་དག་ཅིང་གཙང་བར་གྱུར་ཏོ། །ཁོང་དུ་བཏང་བས་ཀྱང་ནད་ཀྱི་དངོས་པོ་གཞའ་
ཚོན་སྣ་ལྔའི་རྣམ་པ་ཅན་ཐམས་ཅད་སྐྱུགས་པ་དང་བཤལ་བར་གྱུར་ཏོ། །རྒྱལ་པོ་
ཡང་ཡར་ལངས་ནུས་ནས། སྟོན་པ་ལ་ལྷ་ཕྱག་འཚལ་ནུས་སོ། །རྒྱལ་ཁམས་ཀྱི་ནད་
ཡམས་དང་། འཁྲུག་པ་ལ་སོགས་པ་ཡང་ཞི་བར་གྱུར་ཏོ། །
༧ དེ་ནས་ཡང་སྟོན་པའི་འཁོར་རྣམས་ལ་བཀའ་སྩལ་པ། ཉོན་ཅིག་རིགས་ཀྱི་
བུ། ཚེ་དང་ལྡན་པ་རྨ་ལོ་དང་། གཡུ་ལོ་དང་། ཚངས་པ་གཙུག་ཕུད་དང་། གཏོ་
བུ་འབུམ་སངས་དང་། སྤོས་ཀྱི་གླང་པོ་དང་། ཡིད་ཀྱི་ཁྱེའུ་ཆུང་རྣམས་ཉོན་ཅིག །
རྒྱལ་ཁམས་ཀྱི་ནད་ཡམས་དང་། འཁྲུག་པ་ཡང་ཞི་བདེ་གྱུར་ཞིང་། རྒྱལ་པོས་སྐུ་
ཡང་ཅུང་ཟད་བདེ་བར་གྱུར་ཡང་ད་རུང་འབྱུང་པོ་དང་མི་མ་ཡིན་རྣམས་ཀྱི། ཁ་
རླངས་དང་གདུག་རྩུབ་ངན་པའི་ཤུལ་རྣམས་ཡོད་པ་ཡིན་པས། གཡུང་དྲུང་རྣམ་
པར་འཇོམས་པའི་ཆོ་ག་བགྱི་དགོས་པ་ཡིན་པས། ཕུན་སུམ་ཚོགས་པའི་རྫས་རྣམས་
ཚོགས་པར་སོགས་ཤིག་ཅེས་གསུངས་སོ། ། །
དེ་ལ་གཡུང་དྲུང་སེམས་དཔའ་སྤོས་ཀྱི་གླང་པོ་ཡིས། སྟོན་པའི་མདུན་དུ་པུས་
བཙུགས་ཐལ་མོ་སྦྱར་བར་བཏུད་དེ་གསོལ་པ། སྟོན་པའི་སྒྲོན་མ་འགྲོ་བའི་དཔལ་
233



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གྱུར་ལགས། སྟོན་པའི་ཐུགས་ལ་བདེན་པའི་བཅུད་ཕྱུངས་ལས། སེམས་ཅན་མ་ནུས་
འགྲོ་ལ་སྨིན་པ་ཡི། བརྒྱད་ཁྲི་བཞི་སྟོང་བོན་གྱི་ཡང་བཅུད་ཀྱི། མདོ་སྡེ་དམ་པ་འདི་
ཉིད་གང་ལ་གཏོགས། འདི་ཡི་དོན་དང་ཡོན་ཏན་ཇི་ལྟར་ལགས། རྒྱུ་དང་ཡོ་བྱད་
རྫས་རྣམས་ཇི་ལྟར་བསག །བཅའ་དང་ལག་ལེན་རིམ་པ་ཇི་ལྟར་བགྱི། བདག་ཅག་
རྣམས་ལ་ངེས་པའི་བཀའ་སྩལ་ཅིག །ཅེས་ཞུས་སོ། ། །
དེ་ནས་སྟོན་པས་བཀའ་སྩལ་པ། ཉོན་ཅིག་གཡུང་དྲུང་སེམས་དཔའ་རྣམས། དེ་
ནི་འདི་ལྟ་སྟེ། སྤྱིར་ནི་བོན་ལ་རྒྱ་ཆེ་གྲངས་མང་ཞིང་། བོན་ཉིད་རྒྱ་མཚོ་གཏིང་
དཔག་མཐའ་ཡས་ལ། དཔག་གིས་མི་དཔོགས་གཞལ་གྱིས་མི་ལང་ཡང་། ཉོན་
མོངས་བརྒྱད་ཁྲི་བཞི་སྟོང་གཉེན་པོ་རུ། འདུལ་བའི་བོན་ཡང་བརྒྱད་ཁྲི་བཞི་སྟོང་
བསྟན། དེ་དག་བསྡུ་ན་ཐེག་པ་རིམ་པ་དགུ། དེ་དག་བསྡུས་པ་སྒོ་བཞི་མཛོད་ལྔ་སྟེ།
དཔོན་གསས་མན་ངག་ལུང་གི་བོན་སྒོ་དང་། ཆབ་ནག་སྲིད་པ་རྒྱུད་ཀྱི་བོན་སྒོ་དང་།
འཕན་ཡུལ་རྒྱས་པ་འབུམ་གྱི་བོན་སྒོ་དང་། ཆབ་དཀར་དྲག་པོ་སྔགས་ཀྱི་བོན་སྒོ་
དང༌། མཐོ་ཐོག་སྤྱི་རྒྱུག་མཛོད་ཀྱི་བོན་སྡེ་ལྔ། དེ་ཡི་ནང་ནས་ཁྱད་པར་འཕགས་པའི་
བོན། མདོ་སྡེ་མན་ངག་དམ་པའི་གཟུངས་འདི་དག །ཆབ་དཀར་དྲག་པོ་སྔགས་
ཀྱི་བོན་ལ་གཏོགས། ཆབ་དཀར་སྔགས་ལ་ཡང་རྣམ་པ་མང་ལགས་ཀྱང་། གསང་
སྔགས་རིག་སྔགས་གཟུངས་སྔགས་གསུམ་ལ་འདུས། དེ་གསུམ་གཅིག་ཏུ་དྲིལ་བའི་
ཡང་བཅུད་བོན། མན་ངག་དམ་པ་འདི་ལས་ཟབ་པ་མེད། ལྷ་ཡི་གཙོ་བོ་རྣམ་པར་
འཇོམས་པ་ལ། འཁོར་གྱི་དམ་པ་ཁྲོ་བོ་བཅུ་ཡིས་བསྐོར། བསྟན་པ་སྲུང་བྱེད་སྒོ་སྲུང་
ཕྱོགས་སྐྱོང་བཅུ། ཉི་ཤུ་རྩ་ལྔ་དཀྱིལ་འཁོར་རྫོགས་པའི་ལྷ། གསང་སྔགས་རིག་སྔགས་
ཀུན་གྱི་བདག་པོ་ཡིན། བརྒྱད་ཁྲི་བཞི་སྟོང་བོན་གྱི་ཡང་བཅུད་ཡིན། མ་རིག་མུན་
པ་གསལ་བའི་སྒྲོན་མེ་ཡིན། སྡུག་བསྔལ་རྒྱ་མཚོ་སྐེམས་པའི་ཉི་མ་ཡིན། ཉོན་མོངས་
234



མདོ་སྡེ།
རྣམ་འཇོམས་ཆོ་ག་
༼ཇ༽
བག་ཆགས་བཀྲུ་བའི་ཆུ་བོ་ཡིན། མ་ནུས་འགྲོ་བ་སྐྱོབས་པའི་དཔུང་གཉེན་ཡིན།
བདུད་དཔུང་རབ་ཏུ་འཇོམས་པའི་ཐོ་བ་ཡིན། ལོག་འདྲེན་འདུན་ཚོགས་བཤིག་
པའི་འཁོར་ལོ་ཡིན། དུག་ལྔ་རྩད་ནས་གཅད་པའི་རལ་གྲི་ཡིན། སྣང་སྲིད་དབང་ལ་
འདེབས་པའི་བསྐོས་རྗེ་ཡིན། ཐམས་ཅད་ཀུན་གྱིས་མི་ཐུབ་འཕགས་པ་ཡིན། བཞི་
བརྒྱ་རྩ་བཞི་འཇོམས་པའི་སྨན་ལྷ་ཡིན། སྟོང་ཕྲག་བརྒྱད་ཅུ་ཞི་བའི་གཏོ་རྗེ་ཡིན། ཕ་
རོལ་བར་ཆད་བཟློག་པའི་རྒྱལ་པོ་ཡིན། འབྱུང་པོ་མ་རུངས་འདུལ་བའི་གཉེན་པོ་
ཡིན། སངས་རྒྱས་ཀུན་གྱི་ནང་ནས་ཐུ་བོ་ཡིན། དགོས་འདོད་མ་ལུས་འབྱུང་བའི་
ནོར་བུ་ཡིན། བླ་མེད་བྱང་ཆུབ་བསྒྲུབ་པའི་ལམ་མཆོག་ཡིན། གང་གིས་མི་ཤིག་རྡོ་
རྗེའི་གུར་ཁང་ཡིན། ཀུན་གྱིས་མི་ཐུབ་དཔའ་བོ་ཆེན་པོ་ཡིས། ཐེག་པ་ཆེན་པོ་གསང་
སྔགས་བསྒྱུར་ལམ་ཡིན། མདོ་གཟུངས་མན་ངག་ཀུན་གྱི་སྙིང་པོ་ཡིན། དེ་ཡི་ཕྱིར་ན་
གཡུང་དྲུང་སེམས་དཔའ་རྣམས། མན་ངག་དམ་པ་འདི་ལ་མོས་པར་བྱ། མན་ངག་
དམ་པ་འདི་ལ་འདུན་པར་བྱ། མན་ངག་དམ་པ་འདི་ལ་བསླབ་པར་བྱ། མན་ངག་
དམ་པ་འདི་ལ་སྤྱད་པར་བྱ། མན་ངག་དམ་པ་འདི་ལ་བསྒོམ་པར་བྱ། མན་ངག་
དམ་པ་འདི་ལ་བསྒྲུབ་པར་བྱ། མན་ངག་དམ་པ་འདི་ལ་བསྒྲུབས་ནས་ཀྱང་། རང་
གི་དོན་ཉིད་ཡོངས་སུ་འགྲུབ་པར་བྱ། རང་དོན་གྲུབ་ནས་གཞན་ལ་སྨིན་པར་བྱ།
གང་ཞིག་འཛམ་གླིང་གཏེར་གྱིས་བཀང་གྱུར་དང་། ཐེག་མཆོག་འདི་ལ་སྐད་ཅིག་
སྤྱོད་གྱུར་གཉིས། བསོད་ནམས་བརྒྱ་ཡི་ཆར་ཡང་ཉེར་མི་ཕོད། དེ་དག་རྒྱུ་ཡི་ཆར་
ཡང་མི་བཟོད་དོ། །མདོ་སྡེའི་བཅུད་ལས་གཟུངས་ཀྱི་སྙིང་པོ་བྱུང་། གཟུངས་ཀྱི་ཡང་
སྙིང་སྔགས་ཀྱི་རྒྱལ་པོ་འདི། གང་ཞིག་གང་གིས་དམ་པར་སུས་འཛིན་པ། རིན་ཆེན་
ནང་ནས་མར་ཞིའི་བཅུད་རྙེད་དང་། ལྷ་དབང་ལག་གིས་ནོར་བུ་འཆང་དང་འདྲ་།
ཞེས་གསུངས་སོ། །
235



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དེ་ལ་ཡང་སྟོན་པས་བཀའ་སྩལ་པ། ཉོན་ཅིག་གཡུང་དྲུང་སེམས་དཔའ་རྣམས།
འགྲོ་བ་རྐྱེན་ཀྱི་བར་ཆད་བསལ་བ་དང་། ཉོན་མོངས་པའི་སྒྲིབ་པ་སྦྱང་བར་བྱ་བའི་
ཕྱིར། གཡུང་དྲུང་རྣམ་པར་འཇོམས་པའི་དཀྱིལ་འཁོར་ལ་འཇུག་པའི་གང་ཟག་
རྣམས། དང་པོར་ཕུན་སུམ་ཚོགས་པའི་རྫས་བསག་པར་བྱ་བ་ནི། རིན་ཆེན་སྣ་ལྔའི་
བུམ་པ་དང་། ཤེལ་དཀར་མེ་ལོང་དཔྱད་དང་འོད། རིན་ཆེན་མུ་མེན་ཙནྡན་དང་།
ག་པུར་གུར་ཀུམ་ཨ་ག་རུ། ཛཱ་ཏི་ཅུ་གང་གླ་རྩི་སོགས། རྒྱ་སྤོས་བྲག་སྤོས་ཤིང་མངར་
དང་། སྤོས་དཀར་སི་ལ་བྲག་ཞུན་དང་། གྷི་ཝང་ཀ་ར་གུ་གུལ་དང་། ཀ་ར་བུ་རམ་
སྦྲང་རྩི་དང་། ནས་འབྲས་ཏིལ་དཀར་ཕྱེ་མ་དང༌། ལི་རྒུན་ཤིང་ཏོག་རྩི་མར་དང་།
ཁ་དོག་སྣ་ལྔའི་དར་ཟབ་དང་། དུག་འཇོམས་རྨ་བྱའི་ཕོད་ལྡེམ་དང་། ཀུ་ཤ་ལ་ཡི་
ཆུན་པོ་དང་། ཤ་ཁྲག་དཀར་མངར་ཡུ་ཏི་སོགས། ཕུན་སུམ་ཚོགས་པའི་རྫས་རྣམས་
བསགས། དེ་ལྟར་རྫས་རྣམས་ཀུན་ཚོགས་ནས། དབེན་ལ་ཉམས་དགའི་གནས་དག་
ཏུ། ཕྱི་གཡེན་སྣང་སྲིད་དཀར་གྱིས་མཆོད། གཙང་མའི་ས་ལ་མཎྜལ་ནི། མདའ་གང་
གྲུ་བཞི་ཆག་གང་ལ། སྨན་དང་སྤོས་ཀྱིས་ཆག་ཆག་གདབ། ཤི་ཤོན་དར་རས་ཐིག་
ཐག་ལ། ག་པུར་ལི་ཁྲི་རྩི་ཡིས་བྱུག །ཕྱོགས་མཚམས་ཀུན་ན་ཆ་སྙོམས་ནས། ཚངས་
དང་འགྲུས་ཐིག་འབྱེད་ལ་སོགས། བསྐོར་དང་ཟླ་གམ་ཐེམ་པར་གདབ། རིན་ཆེན་ས་
ཚོན་སྣ་ལྔ་ཡིས། གདན་དང་སྣམ་བུ་རེ་ཕྲེང་དང་། སྒོ་དང་རྩིག་པ་འདོད་ཡོན་སོགས།
ཡ་གད་ཟ་ར་ཚགས་སུ་བྲིས། ཟླ་གམ་ཅོག་བཞི་ཟངས་ལྕགས་སོགས། མེ་རི་ཆུ་རི་ཁོར་
ཡུག་བྱ། རིན་ཆེན་བུམ་པ་བཅུད་ལྡན་དང་། འབྲུ་སྣའི་དབལ་བཤོས་དཀར་དམར་
བརྒྱན། མདའ་དར་མེ་ལོང་བྱུག་པའི་རྫས། འདོད་ཡོན་མཆོད་པ་དཔག་མེད་བཤམ།
བདག་ཉིད་སྐད་ཅིག་དྲན་རྫོགས་ལ། རྣམ་པར་འཇོམས་པའི་སྐུར་བསྐྱེད་ཅིང་།
འབྱུང་པོའི་ཚོགས་ལ་གཏོར་མ་གཏང་། བར་ཆོད་ལོག་འདྲེན་རྒྱང་མཚམས་གཅད།
236



མདོ་སྡེ།
རྣམ་འཇོམས་ཆོ་ག
ཚད་མེད་བཞི་ཡི་གཞི་ལྡན་ནས། ཏིང་འཛིན་རྣམ་གསུམ་བདག་འཇུག་ཅིང་། མདུན་
གྱི་བུམ་པ་དཀྱིལ་འཁོར་ལ། ཕོ་བྲང་དཀྱིལ་འཁོར་རྫོགས་པར་བསྒོམ། དབྱིངས་ནས་
སྤྱན་དྲང་གཉིས་མེད་བསྟིམ། ཇི་སྲིད་མཆོད་ཡོན་སྤྲུལ་ལ་འབུལ། དད་པ་དང་ནི་
དམ་ཚིག་གིས། རྔ་གཤང་དུང་གི་སྒྲ་བསྒྲག་ལ། གཡུང་དྲུང་རྣམ་འཇོམས་ལྷ་ཚོགས་
རྣམས། བོན་ཉིད་དབྱིངས་ནས་མངོན་སྤྱན་དྲང༌། ཕྱག་འཚལ་བཤགས་གསོལ་སླད་
ཆད་བསྡམ། བླ་མེད་མཆོད་འབུལ་མཚན་ནས་བསྟོད། གཟུངས་ཀྱི་རྒྱལ་པོ་རྟག་ཏུ་
བགྲང་། རང་དོན་གྲུབ་ནས་གཞན་ཕན་བྱ། མ་རིག་ཉོན་མོངས་སེམས་ཅན་རྣམས།
སྡུག་བསྔལ་ནད་ཀྱིས་གདུངས་པ་ལ། བྱབ་དང་ཁྲུས་ཀྱི་ཆོ་ག་བྱ། རྣམ་པར་འཇོམས་
པའི་བདག་དབང་བསྐུར། དངོས་གྲུབ་ཞུ་ཞིང་བཀྲ་ཤིས་གསོལ། མཁའ་ལ་བཞུགས་
བསྐྱོད་དབྱིངས་སུ་བསྟིམ། བོན་ཉིད་དབྱིངས་སུ་རྒྱ་ཡིས་གདབ། ཚངས་པ་གཙུག་
ཕུད་ལ་སོགས་འཁོར། གཡུང་དྲུང་རྣམ་འཇོམས་གཉེར་བཞེས་ཤིག །ཅེས་གསུངས་
ནས། སྟོན་པ་ཉིད་གཡུང་དྲུང་རྣམ་པར་འཇོམས་པའི་ཏིང་ངེ་འཛིན་ལ་བཞུགས་ཏེ།
གཡུང་དྲུང་གི་མཐུ་དང་དཔལ་དང་སྟོབས་དང་ཕྲིན་ལས་ཐམས་ཅད། ཚངས་པ་
གཙུག་ཕུད་ལ་རབ་ཏུ་བྱིན་ནོ། ། །
དེ་ནས་ཚངས་པ་གཙུག་ཕུད་ལ་སོགས། གཤེན་རབ་གཡུང་དྲུང་སེམས་དཔའ་
རྣམས་དང་། རྒྱལ་བློན་དང་། བཙུན་མོ་དང་། སྲས་དང་སྡེ་འཁོར་རྣམས་ཀྱིས།
ཕུན་སུམ་ཚོགས་པའི་རྫས་རྣམས་ཀུན་ཚོགས་པར་བསགས་ནས། རྣམ་པར་འཇོམས་
པའི་ཆོ་ག་ལ་འཇུག་སྟེ། ཐོག་མར་རིན་པོ་ཆེའི་སྣོད་དུ། འབྲུ་སྣའི་བཤོས་བུ་དང་།
དཀར་གསུམ་དང་། མངར་གསུམ་དང་། བ་དཀར་གྱི་འོ་མ་རྣམས་སྩལ་ཏེ། བྱིན་
གྱིས་བརླབས་ནས་ཚངས་པ་གཙུག་ཕུད་ཀྱིས་གསུངས་པ། ཨོཾ་ན་མ་སརྦ་སྭ་སྟི་ལོ་ཀ་
ཛཱ་ཡེ་ས་མ་ཡ་ཧཱུྃ་ཛ། ཞེས་ཉི་ཤུ་རྩ་གཅིག་བརྗོད་ནས་ཚིགས་སུ་བཅད་དེ་གསུངས་པ།
237



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ཨོཾ་ཚུར་གཤེགས་ཚུར་སྤྱོན་རྒྱལ་པའི་བཀའ། འཇིག་རྟེན་གསུམ་གྱི་མགོན་པོའི་ཚོགས།
ལྷ་ཀླུ་གནོད་སྦྱིན་གཟའ་སྐར་དང་། དཔལ་མགོན་བདུན་ཅུ་འཁོར་དང་བཅས། ས་
བདག་ཀླུ་གཉན་གཏོད་ཀྱི་ཚོགས། དེང་གི་མཆོད་པའི་གནས་འདིར་བྱོན། མཆོད་
པའི་ལོངས་སྤྱོད་རྒྱན་འབུལ་གྱི། དབང་པོ་འདོད་ཡོན་ཚིམས་ནས་ཀྱང་། དགའ་མགུ་
བསམ་པ་ཡི་རང་ནས། དེང་གི་བསྒྲུབ་པའི་གནས་འདི་རུ། མི་མཐུན་བར་ཆད་མ་
གཏོང་ལ། མཐུན་པའི་ཡོ་བྱད་རྐྱེན་རྣམས་སྒྲུབས། འབྱུང་ལྔའི་སྙིང་པོ་བཅུད་སྩོལ་
ཅིག །སངས་རྒྱས་བསྟན་པ་གཉན་པོ་སྲུངས། ཨོཾ་ན་མ་སརྦ་ལོ་ཀ་ཧ་ར་ཨ་མྲྀ་ཏེ་ཐིམ་
ཐིམ་དངོས་གྲུབ་རདྨ་སིདྡྷི་ཧཱུཾ་འདུ། ཞེས་གསུངས་ནས། འཇིག་རྟེན་གྱི་དཔལ་མགོན་
རྣམས་མཆོད་དོ། །
དེ་ནས་གཙང་མའི་ས་ལ། མཎྜལ་མདའ་གང་གྲུ་བཞི་ཆག་གང་དང་ལྡན་པར་
བྱས་ནས། གཙང་མའི་ཆུ་དང་སྨན་སྤོས་ཀྱིས་ཆག་ཆག་གདབ་སྟེ་གསུངས་པ། བོན་
ཉིད་དཀྱིལ་འཁོར་དབྱིངས་ན་བདལ། རང་བཞིན་དཀྱིལ་འཁོར་མཁའ་ལ་རྫོགས།
རྡུལ་ཚོན་དཀྱིལ་འཁོར་དེང་འདིར་གསལ། ཐིག་དང་ཚོན་དུ་མི་འཚལ་ཏེ། སེམས་
ཅན་ཉོན་མོངས་བསལ་བའི་ཕྱིར། ཤི་ཤོན་དར་རས་ཐིག་ཐག་ལ། ག་བུར་མཚལ་གྱི་
རྩིས་བྱུགས་ནས། མི་འཁྲུགས་འབྱེད་པའི་ཐིག་གདབ་ཅིང་། ཁ་དོག་སྣ་ལྔའི་ས་ཚོན་
གྱིས། བདེར་གཤེགས་གཞལ་ཡས་གནས་བྲིས་ནས། དབྱིངས་ནས་མཁའ་ལ་འོད་
གསལ་ཞིང་། དོག་འདིར་འགྲོ་བའི་དོན་ཆེད་དུ། བདེར་གཤེགས་ཕོ་བྲང་གསལ་གྱུར་
ཅིག །ཨོཾ་ན་མ་སརྦ་སྭ་སྟི་ཧ་ར་མུ་ལམ་ཁྱབ་པར་ལམ་སཱཧཱ། ཞེས་བརྗོད་ཅིང་དཀྱིལ་
འཁོར་བྲི་བར་བྱ་སྟེ། དེ་ཡང་ཤི་ཤོན་དར་རས་ཀྱི་ཐིག་ཐག་ལ། ག་པུར་དང་ལི་ཁྲི་
བྱུགས་ལ། དང་པོ་ཚངས་པའི་ཐིག་བཞི་གདབ། དེ་ནས་སྐོར་ཐིག་རིམ་པ་གཉིས་
སུ་བསྐོར། དེ་ནས་ཟླ་གམ་འགྲུས་དང་འགྲུས་སྟེང་སོགས། འབྱུང་སྣམ་འདོད་ཡོན་
238



མདོ་སྡེ།
རྣམ་འཇོམས་ཆོ་ག
ཡ་གད་ཟ་ར་ཚགས། ཀུན་ཏུ་ཆ་སྙོམས་ཐེབས་པར་ཡོངས་སུ་གདབ། དེ་ནས་ཚོན་
གྱིས་བྲི་བར་བྱ་སྟེ། དབུས་སུ་འཁོར་ལོ་རྩིབས་བཞི་གསེར་ལ་གྲུབ། ལྟེ་བ་མཐིང་
ནག་དཔལ་ཁ་མེ་རིས་མཚོན། དེ་རྒྱབ་འཁོར་ལོ་རྩིབས་བརྒྱད་ཕྱོགས་ཀྱིས་མཚོན།
མཚམས་བཞི་གསེར་འོད་དཔལ་ཁ་བཻཌཱུརྱ་འོད། སྔོན་དམར་མེ་རི་འཁྲུགས་ཤིང་
སྙོམས་པར་བྱེད། དེ་རྒྱབ་གྲུ་བཞི་སེར་པོ་ཤིང་ལོ་མཛེས། དེ་རྒྱབ་རིན་ཆེན་སྣ་ལྔའི་རེ་
འཕྲེང་གསལ། འབྱུང་རྩིག་འདོད་ཡོན་ཡ་གད་ཟ་ར་ཚགས། སྒོ་བཞི་འཇའ་ཚོན་འོད་
འཁོར་རྟ་བབས་ལྡན། མཐིང་གུར་གཡུ་གཤོག་ཁྱུང་མགོ་ཏོག་དང་བཅས། ཟླ་གམ་རྡོ་
རྗེ་བྲག་རི་མེ་ཆུས་བསྐོར། ཁྲོ་རྒྱལ་རྣམ་པར་འཇོམས་པའི་གཞལ་ཡས་དབུབ། ཅེས་
བྱ་སྟེ་དཀྱིལ་འཁོར་བྲི་བའོ། །
དེ་ནས་རིན་པོ་ཆེའི་བུམ་པ་རུ། སྨན་སྣ་དང་། སྤོས་སྣ་དང་། གཙང་ཆུ་དང་། འོ་
དཀར་རྣམས་བསགས་ལ། འབྲུ་སྣའི་དབལ་བཤོས་ལ་དཀར་མངར་ཤ་ཁྲག་བརྒྱན་
པ་དང་། གཞན་ཡང་མདའ་དར་དང་། མེ་ལོང་སྨན་ཕུད་རྣམས་བསགས་ཏེ། སྔོན་
དུ་ལན་ཆགས་གླུད་ཀྱི་གཏོར་མ་གཏང་སྟེ། བདག་ཉིད་རྣམ་པར་འཇོམས་པའི་ཏིང་
ངེ་འཛིན་ལ་བཞུགས་ནས། མདུན་དུ་འབྱུང་པོའི་ཚོགས་ལ་གཏོར་མ་འདོད་ཡོན་དུ་
དམིགས་ནས་བསྔོ་སྟེ་གསུངས་པ། ༀ་ཚུར་གཤེགས་ཚུར་སྤྱོན་རྒྱལ་བའི་བཀའ། དམ་
ལ་མ་འདའ་འབྱུང་པོའི་ཚོགས། ལྷ་དང་མི་དང་ལྷ་མ་ཡིན། ལྟོ་འཕྱེ་གྲུལ་བུམ་མི་འམ་
ཅི། ནམ་མཁའ་ལྡིང་དང་དྲི་ཟ་བཅས། ཤ་ཟ་སྲིན་པོ་རོ་ལངས་སོགས། འཆི་བདག་
བདེན་བྲལ་ལུས་སྲུལ་པོ། མ་བདུད་མ་ཡམས་མ་མོའི་ཚོགས། འབྱུང་པོའི་ཚོགས་
རྣམས་མ་ལུས་ཀུན། ལན་ཆགས་གླུད་ཀྱི་གཏོར་མ་བཞེས། འཁོར་འདིར་གནོད་པ་
མ་བྱེད་ཅིང་། བསྒྲུབ་ལ་བར་ཆད་མ་གཏོང་ལ། རང་རང་གནས་སུ་བདེ་བར་དེངས།
རྒྱལ་བ་འཕགས་པའི་བཀའ་ལ་ཉོན། གལ་ཏེ་མི་འགྲོ་འདུག་གྱུར་ན། བདག་ཉིད་
239



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཁྲོ་བོ་རྣམ་པར་འཇོམས། ཕྱག་མཚན་པྲ་ཕུད་འབར་བ་ཡིས། ལུས་སྲོག་དབང་པོ་
འགེམས་པར་འགྱུར། བསྭཱ་ཨོཾ་བཛྲ་ཀྲོ་ཏ། སུམ་ཏྲི་སུམ་ཏྲི། གཙྪ་ཡ་གཙྪ་ཡ། གནོད་
བྱེད་འབྱུང་པོ་ཨ་མུ་ཁ་མ་ར་ཡ་ཧཱུྃ་ཕཊ༔ ཅེས་བརྗོད་ཅིང་གླུད་ཀྱི་གཏོར་མ་བཏང་
ངོ༌། །དེ་ནས་རྫས་དང་ཡོ་བྱད་རྣམས། ཁྲུས་ཀྱིས་ལེགས་པར་བཀྲུས་ཏེ། ༀ་དུས་
གསུམ་བདེར་གཤེགས་རིགས་ཀྱི་ལྷ། སྐྱོན་མེད་དག་པའི་རང་བཞིན་ལ། བག་ཆགས་
དྲི་མ་མི་མངའ་ཡང་། སེམས་ཅན་ཉོན་མོངས་དག་བྱའི་ཕྱིར། གཙང་མའི་ཆུ་བོས་
ཁྲུས་གསོལ་བས། རྫས་དང་ཡོ་བྱད་དག་གྱུར་ཅིག །ཨོཾ་ན་མ་ཨག་ཀྱོ་ཅི་མིན་ཏེ་སལེ་
སང་ངེ་ཡེ་སྭཱཧཱ། ཞེས་ཁྲུས་ཀྱིས་བཀྲུའོ། །
དེ་ནས་སྤོས་ཀྱིས་བསང་སྟེ། ཨོཾ་དུས་གསུམ་བདེར་གཤེགས་རིགས་ཀྱི་ལྷ། སྐྱོན་
མེད་ཚངས་པའི་རང་བཞིན་ལ། མི་གཙང་སྨེ་བ་མི་མངའ་ཡང་། སེམས་ཅན་ཉོན་
མོངས་བསང་བའི་ཕྱིར། གཙང་མའི་སྤོས་ཀྱིས་རྣལ་བསང་བས། རྫས་དང་ཡོ་བྱད་
བསང་གྱུར་ཅིག །ཨོཾ་ན་མ་ཤིམ་ཕོད་ནེ་རཾ་ནི་ས་ལེ་སང་ངེ་ཡེ་སྭཱཧཱ། ཞེས་སྤོས་ཀྱིས་
བསང་ངོ༌། །
དེ་ནས་བུམ་པ་རྒྱན་དང་ལྡན་པར་བྱས་ལ་གསུངས་པ། ཨོཾ་བུམ་པ་ལྷ་ཡི་གཞལ་
ཡས་ཁང་། འབྲུ་བཅུད་ལྷ་ཡི་རང་བཞིན་སྐུ། ཁ་རྒྱན་ལྷ་ཡི་ལོངས་སྤྱོད་རྟེན། མགུལ་
ཆིངས་ལྷ་ཡི་ཡོ་བྱད་རྫས། གཟུངས་ཐག་ལྷ་ཡི་ཐུགས་རྗེ་ཞགས། གཞལ་ཡས་ལྷ་
དང་དབྱེར་མེད་འདི། འཇིག་རྟེན་གསུམ་པོ་ཟིལ་གནོན་པའི། མཉྫི་འདི་ཡི་གདན་
ལ་བཞུགས། གཉིས་མེད་དམ་ཚིག་ས་མ་ཡ། གཞན་ཡང་དཀྱིལ་འཁོར་ལྷ་རྫས་སུ།
འབྲུ་ལྔ་ཚོགས་པའི་དབལ་བཤོས་དང་། མདའ་དར་མེ་ལོང་རྒྱལ་མཚན་དང་། མར་
མེ་བདུག་སྤོས་དྲི་ཆབ་དང་། ཞལ་ཟས་མེ་ཏོག་མཆོད་པའི་རྫས། འདོད་ཡོན་རྒྱན་དུ་
བཞུགས་སུ་གསོལ། བསྭོ་ཨཱ་པྲ་ཕུད་དྲུང་ཟད་རཏྟ་ཧ་ར་བྲོ་འདུ། ཞེས་དཀྱིལ་འཁོར་
N
240



མདོ་སྡེ།
རྣམ་འཇོམས་ཆོ་ག
གྱི་རྒྱན་རྫས་རྣམས་བཀོད་དོ། །
དེ་ནས་བར་དུ་གཅོད་པའི་བགེགས་བསྐྲད་དེ། བདག་ཉིད་རྣམ་པར་འཇོམས་
པའི་སྐུ་རུ་བསྒོམ་ཞིང༌། གསེར་དང་ཡུངས་ཀར་ཐོགས་ལ་འདི་སྐད་དོ། །ཧཱུྃ་ཉོན་
ཅིག་ལོག་འདྲེན་འབྱུང་པོའི་ཚོགས། གནས་འདིར་བར་ཆད་མ་བྱེད་པར། རང་རང་
གནས་སུ་བདེ་བར་དེངས། གལ་ཏེ་མི་འགྲོ་འདུག་གྱུར་ན། ང་ནི་ཁྲོ་བོ་རྣམ་པར་
འཇོམས། སྤྲུལ་པ་རིགས་ཀྱི་ཁྲོ་བཅུ་འགྱེད། ཡང་སྤྲུལ་བྱེ་བ་ས་ཡར་བཅས། ཕྱག་
མཚན་ཡུངས་ཀར་གསེར་ཛཱ་ཡིས། ཐལ་བ་རྡུལ་དུ་བརླག་པར་བྱ། བསྭཱ་ཨོཾ་བཛྲ་ཀྲོ་ཏ།
སུམ་ཏྲི་སུམ་ཏྲི། གྲི་ཎ་གྲོ་ཎ། གཙྪ་ཡ་གཙྪ་ཡ་ཧཱུྃ་ཕཊ ཅེས་གསེར་དང་ཡུངས་ཀར་
གྱིས་བྲིམ་མོ། །
དེ་ནས་དཀྱིལ་འཁོར་སྒོམ་པར་མཛད་དེ། ཐོག་མར་བདག་འཇུག་གི་རིམ་པ་
ལ། ཚད་མེད་པ་བཞིའི་ངང་ལས། བསྭོ་ཨོཾ་སྭ་བྷ་བ་ཧཱུྃ་ཕཊ༔ཅེས་པས། སྣོད་བཅུད་
ཐམས་ཅད་སྟོང་པ་རུ་གྱུར་ནས། སྟོང་པའི་ངང་ལ་ཨེ་ཧཱུཾ་ཧཱུཾ་ཕཊཅེས་པས། འབྱུང་
བ་རིམ་བརྩེགས་ཀྱི་སྟེང་དུ། ཧཱུཾ་སྔོ་སྐྱ་ཡོངས་སུ་གྱུར་པ་ལས། བདག་ཉིད་ཁྲོ་བོ་རྣམ་
པར་འཇོམས་པ་སྐུ་མདོག་སྔོ་སྐྱ་ཞལ་གཅིག་ཕྱག་གཉིས་པ། ཞབས་གཡས་བསྐུམས་
པ། གཡོན་བརྐྱངས་པ། དབུ་སྐྲ་དམར་སེར་གྱེན་ལ་བརྗེས་པ། སྤྱན་གསུམ་མཆེ་བ་
བཞི་གཙིགས་པ། ཨག་ཙམ་དང་རྫི་སྨིན་མེ་རུ་འབར་བ། ཐོད་སྐམ་དང་ནོར་བུས་
དབུ་ལ་བརྒྱན་པ། གཡང་གཞི་དང་སྟག་ཤམ་གྱི་ཀས་མ་ཧྲལ་བ། ཡན་ལག་དང་ལྷུ་
ཚིགས་སྦྲུལ་ཆེན་རིགས་ལྔས་བརྒྱན་པ། ཕྱག་གཡས་པས་གསེར་གྱི་པྲ་ཕུད་རྩེ་དགུ་
པ་ནམ་མཁའ་ལ་ཕྱར་བ། གཡོན་པས་སྡིགས་མཛུག་ཐུགས་ཀར་གདེངས་པ། དེ་
ནས་ཕྱག་རྒྱ་དང་རྟགས་སུ་ཕྱག་མཚན་གྱི་བརྡ་མཚོན་ཞིང་། ངག་ཏུ། བསྭོ་ༀ་ན་མ་
བཛྲ་ཀྲོ་ཏ་ཀྲོ་ཏ་ཡ་ཧཱུྃ་ཕཊ༔ ཅེས་པས། བདག་ཉིད་ཀྱི་ཐུགས་ཀ་རུ། ཧཱུཾ་སྔོ་སྐྱ་ཡོངས་
241



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སུ་གྱུར་པ་ལས། ཡེ་ཤེས་ཀྱི་ཁྲོ་བོ་རྣམ་པར་འཇོམས་པ། སྔོ་སྐྱ་པྲ་ཕུད་དང་སྡིགས་
མཛུབ་མཛད་པ། ཐུགས་ཀར་གསེར་གྱི་པྲ་ཕུད་རྩེ་དགུ་པ། ལྟེ་བར་ཧཱུྃ་གིས་མཚོན་
པ། དེ་ལས་འོད་ཟེར་འཕྲོས་ནས། སྟེང་འོག་ཕྱོགས་མཚམས་ལུས་ཀྱི་གནས་བཅུ་རུ་
ཧཱུྃ་བཅུ་རུ་གསལ་བ་ལ། དེ་རྣམས་ལ་རིག་པ་གཏད་ལ། ངག་ཏུ། ཏ་ཧ་ཏ་ཧ་ཡ་ཧཱུྃ་
ཕཊཅེས་པས། སྤྱི་གཙུག་ཏུ་ཧཱུྃ་དཀར་པོ་ཡོངས་སུ་གྱུར་པ་ལས། ཁྲོ་བོ་རྣམ་རྒྱལ་
དཀར་པོ་རྒྱལ་མཚན་དང་སྡིགས་མཛུབ་མཛད་པ། དྲུང་མུ་དྲུང་མུ་ཡ་ཧཱུྃ་ཕཊ༔ ཅེས་
པས། ལྟེ་བ་རུ་ཧཱུཾ་སེར་པོ་ཡོངས་སུ་གྱུར་པ་ལས། ཁྲོ་བོ་གཡུང་དྲུང་དཔའ་བོ་སེར་པོ་
གཡུང་དྲུང་དང་སྡིགས་མཛུབ་མཛད་པ། སྤོ་ཏ་སྤོ་ཏ་ཡ་ཧཱུྃ་ཕཊ ཅེས་པས། ནུ་མ་
གཡས་སུ་ཧཱུཾ་སྔོ་སྐྱ་ཡོངས་སུ་གྱུར་པ་ལས། ཁྲོ་བོ་གཤིན་རྗེ་གཤེད་པོ་སྔོ་སྐྱ་རལ་ཀྱུ་དང་
སྡིགས་མཛུབ་མཛད་པ། བྲྀ་ཎ་གྲོ་ན་ཡ་ཧཱུྃ་ཕཊ ཅེས་པས། མགྲིན་པ་རུ་ཧཱུྃ་དམར་
པོ་ཡོངས་སུ་གྱུར་པ་ལས། ཁྲོ་བོ་ཧ་ཡ་འགྲི་བ་དམར་པོ་དབྱུག་ཏོ་དང་སྡིགས་མཛུབ་
མཛད་པ། ཙ་ཀྲ་ཙ་ཀྲ་ཡ་ཧཱུྃ་ཕཊ༔ ཅེས་པས། ནུ་མ་གཡོན་དུ་ཧཱུྃ་ལྗང་གུ་ཡོངས་སུ་
གྱུར་པ་ལས། ཁྲོ་བོ་འཁོར་ལོ་བདེ་རྒྱལ་ལྗང་གུ་འཁོར་ལོ་དང་སྡིགས་མཛུབ་མཛད་པ།
ཏི་སྟ་ཏི་སྟ་ཡ་ཧཱུྃ་ཕཊ༔ ཅེས་པས། སྟ་ཟུར་གཡས་སུ་ཧཱུཾ་སེར་སྐྱ་ཡོངས་སུ་གྱུར་པ་ལས།
ཁྲོ་བོ་ཁམས་གསུམ་དབང་སྡུད་སེར་སྐྱ་ཁ་ཊཾ་དང་སྡིག་མཛུབ་མཛད་པ། ཧུ་ལུ་ཧུ་ལུ་
ཡ་ཧཱུྃ་ཕཊ༔ ཅེས་པས། སྒྲོག་རུས་གཡས་སུ་ཧཱུྃ་དམར་ནག་ཡོངས་སུ་གྱུར་པ་ལས། ཁྲོ་
བོ་རིགས་ཀྱི་མགོན་པོ་དམར་ནག་བེ་ཅོན་དང་སྡིགས་མཛུབ་མཛད་པ། ཚིནྡ་ཚིནྡ་ཡ་
ཧཱུྃ་ཕཊ༔ ཅེས་པས། སྒྲོག་རུས་གཡོན་དུ་ཧཱུྃ་དམར་ལྗང་ཡོངས་སུ་གྱུར་པ་ལས། ཁྲོ་
བོ་ཡ་ཙ་འཁྱིལ་པ་དམར་ལྗང་རལ་ཀྱུ་དང་སྡིགས་མཛུབ་མཛད་པ། བྷིནྡྷ་བྷིནྡྷ་ཡ་ཧཱུྃ་
ཕཊ ཅེས་པས། སྟ་ཟུར་གཡོན་དུ་ཧཱུྃ་དཀར་ལྗང་ཡོངས་སུ་གྱུར་པ་ལས། ཁྲོ་བོ་རྟོག་
པ་ཀུན་འཇོམས་དཀར་ལྗང་ཐོད་དབྱུག་དང་སྡིགས་མཛུབ་མཛད་པ། བཛྲ་བཛྲ་ཡ་
242



མདོ་སྡེ།
རྣམ་འཇོམས་ཆོ་ག
ཧཱུྃ་ཕཊ༔ ཅེས་པས། གསང་གནས་སུ་ཧཱུྃ་མཐིང་ནག་ཡོངས་སུ་གྱུར་པ་ལས། ཁྲོ་བོ་
རྡོ་རྗེ་གཏུམ་པོ་མཐིང་ནག་རྡོ་རྗེ་དང་སྡིགས་མཛུབ་མཛད་པ། ཀུན་ཀྱང་རྒྱན་དང་
ཆ་ལུགས་སྦྲུལ་གྱིས་བརྒྱན་ཞིང་། བསྐལ་པའི་མེ་དཔུང་རབ་ཏུ་འབར་བའི་དབུས་
ན་བཞུགས་པ། ཝེར་རོ་ཝེར་རོ་མ་ར་ཡ་ཧཱུྃ་ཕཊ༔ ཅེས་པས། ཡན་ལག་བཞི་ལ་ཧོ་
བཞི་ཡོངས་སུ་གྱུར་པ་ལས། ཕྱག་གཡས་པའི་མཐིལ་དུ་ཡུལ་འཁོར་སྲུང་དཀར་པོ་
པི་ཝཾ་འཛིན་པ། གཡོན་པའི་མཐིལ་དུ་བོན་གྱི་འཕགས་སྔོན་པོ་ཤང་ལངས་འཛིན་པ།
ཞབས་གཡོན་པའི་མཐིལ་དུ་སྤྱན་མི་བཟང་དམར་པོ་སྦྲུལ་ཞགས་འཛིན་པ། ཞབས་
གཡས་པའི་མཐིལ་དུ་རྣམ་ཐོས་སྲས་སེར་པོ་ནེའུ་ལེའི་རྐྱལ་པ་འཛིན་པ། བསྭཱ་ཨཱི་དྲི་
ཤུ་པ་ལ། ཡ་མ་ནཱ་ག་ཡགྷ། ཨཧྥེ་རཀྵ་ཡ་བ་རུ་ཏྲི། སད་ཝེར་སྭ་སྟི་ཧཱུྃ་ཕཊ༔ ཅེས་
པས། ཕྱོགས་མཚམས་སྟེང་འོག་བཅུ་རུ་ཕྱོགས་སྐྱོང་བ་བཅུ་སྟེ། ཤར་དུ་དྲི་ཟ་དཀར་
པོ་བ་དན་ཐོགས་པ། ལྷོ་རུ་གཤིན་རྗེ་སྔོ་སྐྱ་ཤང་ལངས་འཛིན་པ། ནུབ་ཏུ་ཀླུ་དབང་
དམར་པོ་སྦྲུལ་ཞགས་འཛིན་པ། བྱང་དུ་གནོད་སྦྱིན་དཀར་པོ་དབྱུག་ཏོ་བསྣམས་པ།
ཤར་ལྷོ་རུ་མེ་ལྷ་དམར་སྐྱ་ལེ་བརྒན་ཐོགས་པ། ལྷོ་ནུབ་ཏུ་སྲིན་པོ་དམར་ནག་སོག་ལེ་
བསྣམས་པ། ནུབ་བྱང་དུ་རླུང་ལྷ་ལྗང་གུ་རླུང་གཡབ་ཐོགས་པ། བྱང་ཤར་དུ་བདེན་
བྲལ་དཀར་ལྗང་ཁ་ཊཾ་འཛིན་པ། སྟེང་ཕྱོགས་སུ་ཚངས་པ་དཀར་པོ་འཁོར་ལོ་འཛིན་
པ། འོག་ཕྱོགས་སུ་ལྷ་མོ་སེར་མོ་བུམ་པ་ཐོགས་པ། དེ་རྣམས་རང་རང་གི་འཁོར་བྱེ་
བ་དུང་ཕྱུར་དང་བཅས་ནས། ཕ་རོལ་གྱི་རྒོལ་བ་བཟློག་ཅིང་། སངས་རྒྱས་ཀྱི་བསྟན་
པ་བསྲུང་བ་རུ་བསམ་མོ། །དེ་ནས་ངག་ཏུ། བསྭོ་ༀ་ན་མ་བཛྲ་ཀྲོ་ཏ་ས་མ་ཡ་ཧཱུྃ་ཛ།
ཅེས་པས། དབྱིངས་ནས་སྤྱན་དྲངས་ཏེ་བསྟིམ་མོ། །དེ་ལྟར་དུ་བདག་ཉིད་རྣམ་པར་
འཇོམས་པའི་སྐུ་རུ་གསལ་བའི། སྙིང་གི་དཀྱིལ་དུ། ཡེ་ཤེས་སེམས་དཔའ་ཚོན་གང་
གི་ཐུགས་ཀར། གསེར་གྱི་པྲ་ཕུད་རྩེ་དགུ་པ། ལྟེ་བར་ཧཱུྃ་གིས་མཚོན། དེ་ལ་རྩ་བའི་
243



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྔགས་ཀྱིས་བསྐོར་བ་ལ་འོད་ཟེར་གྱི་སྤྲོ་བསྡུ་བྱ་ཞིང་། བཟླས་པའི་བསྙེན་པ་བྱའོ། །དེ་
ནི་བདག་འཇུག་གི་རིམ་པ་བསྟན་པའོ། །
ད་ནི་མདུན་གྱི་བུམ་པ་དང་དཀྱིལ་འཁོར་བསྒོམ་སྟེ། བསྭོ་ཨོཾ་སྭ་བྷ་བ་ཧཱུྃ་ཕཊ༔
ཅེས་པས། སྣོད་བཅུད་ཐམས་ཅད་སྟོང་པར་གྱུར། སྟོང་པའི་ངང་ལ་ཨེ་ཧཱུཾ་ཧཱུཾ་ཕཊ
ཅེས་པས། མདུན་གྱི་བུམ་པ་དང་དཀྱིལ་འཁོར་ནི། ཨེ་ལས་ནམ་མཁའ་མཐིང་ནག །
བྲུ་ལས་འབྱུང་བ་རིམ་བརྩེགས་ཀྱི་སྟེང་དུ། ལྷའི་གཞལ་ཡས་ཁང་གྲུ་བཞི་སྒོ་བཞི་རྟ་
བབས་དང་ལྡན་པ། མཐིང་གུར་གཡུའི་ཡ་གད་དང་ཟ་ར་ཚགས་སུ་འཕྲུལ་བ། སྟེང་
དུ་ཏོག་དང་བྱ་གྲི་འབར་བ། ལོགས་བཞི་ལ་གཡུང་དྲུང་གི་པ་ཏྲ་གཏམས་པ། ཟུར་
བཞི་ལ་རྡོ་རྗེའི་རྒྱ་མདུད་སྒེག་པ། བར་ཁྱམས་འདོད་ཡོན་གྱི་ར་བ་དང་ལྡན་པ། དེའི་
ཕྱི་རིམ་ཟངས་རི་དང་ལྕགས་རི་ལ། བསྐལ་པའི་མེ་ཆུ་དབའ་ཀློང་དུ་འཁྲུགས་པ། ཕྱི་
བསྐལ་པའི་མེ་ཆེན་འབར་བ། ནང་འཇའ་ཚོན་གྱི་འོད་དང་ལྡན་པ། དེ་ལྟ་བུའི་
གཞལ་ཡས་ཀྱི་དབུས་སུ། འཁོར་ལོ་རྩིབས་བཞི་གསེར་ལས་གྲུབ་པ། དེ་རྒྱབ་རྩིབས་
བརྒྱད་ཕྱོགས་ཀྱིས་མཚོན་པ། གྲུ་ཆད་སེར་པོ་ཤིང་ལོ་མཛེས་པ། ལོགས་བཞི་ལ་རིན་
པོ་ཆེའི་རེ་འཕྲེང་གསལ་བ། རྒྱ་ཁྱོན་ཚད་ལས་འདས་པ་རུ་བསྐྱེད་དོ། །དེའི་ནང་དུ་
ལྷ་བསྒོམ་པ་ནི། གོང་དུ་སྨོས་པའི་ས་བོན་རྣམས་གསལ་ཞིང་། ཕྱག་རྒྱ་དང་སྙིང་པོ་
བརྗོད་དོ། །དབུས་ཀྱི་ལྟེ་བ་ལ། ཁྲོ་བོ་རྣམ་པར་འཇོམས་པ། སྟེང་དུ་རྣམ་རྒྱལ་དཀར་
པོ། ཤར་དུ་གཡུང་དྲུང་དཔའ་བོ། ལྷོ་རུ་གཤིན་རྗེ་གཤེད་པོ། ནུབ་ཏུ་རྒྱ་གྲོ་བ། བྱང་
དུ་འཁོར་ལོ་བདེ་རྒྱལ། ཤར་ལྷོ་རུ་ཁམས་གསུམ་དབང་སྡུད། ལྷོ་ནུབ་ཏུ་རིགས་ཀྱི་
མགོན་པོ། ནུབ་བྱང་དུ་ཡ་ཙ་འཁྱིལ་པ། བྱང་ཤར་དུ་རྟོག་པ་ཀུན་འཇོམས། འོག་
ཕྱོགས་སུ་རྡོ་རྗེ་གཏུམ་པོ། སྒོ་བཞི་ལ་སྒོ་བ་རྒྱལ་པོ་བཞི། དེ་རྣམས་ལ་ཁྲོ་བོ་དང་ཁྲོ་མོ་
བསམ་གྱིས་མི་ཁྱབ་པས་བསྐོར་ནས་བཞུགས་པར་གསལ་གདབ་བོ། དེའི་ཕྱི་རིམ་བར་
རབ
244



མདོ་སྡེ།
རྣམ་འཇོམས་ཆོ་ག
༼ཇ༽
ཁྱམས་འདོད་ཡོན་གྱི་ར་བ་ལ། ཕྱོགས་སྐྱོང་བ་ཀུན་དང་བཅས་པ། དེ་ལ་འོད་ཟེར་གྱི་
འཕྲོ་འདུས་གཉིས་མེད་ལས་ཀྱི་ལྷ་རུ་བྱིན་གྱིས་བརླབས་ཤིང་། ལྷ་རྫས་ལས་བྱུང་བའི་
མཆོད་པ་དང་། སྒྲུབ་རྫས་ལས་བྱུང་བའི་གཏོར་མ་དང་། དམ་རྫས་ལས་བྱུང་བའི་
བདུད་རྩི་དཔག་ཏུ་མེད་པར་དམིགས་ཏེ་ཕུལ་བས། གཡུང་དྲུང་རྣམ་པར་འཇོམས་
པའི་ལྷ་ཚོགས་རྣམས་ཀྱི། ཐུགས་དམ་གྱི་རྒྱུད་བསྐུལ་ཏེ་མཉེས་རབ་ཀྱི་ཕུལ། དགྱེས་
རབ་ཀྱི་མཆོག་དམ་པ་དང་ལྡན་ནས། བདག་དང་མཐའ་ཡས་པའི་སེམས་ཅན་
ཐམས་ཅད་ཀྱི། ཉོན་མོངས་དང་སྡུག་བསྔལ་ཐམས་ཅད་བསལ་ཞིང་། མཆོག་དང་
ཐུན་མོང་གི་དངོས་གྲུབ་མ་ལུས་པ་ཐོབ་པར་བསམ་མོ། །དེ་ནི་དཀྱིལ་འཁོར་བསྒོམ་
པའི་རིམ་པ་བསྟན་པའོ། །
དེ་ནས་ཡང་ཕྲིན་ལས་ཀྱི་ཆོ་ག་མཛད་དེ། སྤོས་ཀྱི་དུད་པ་ནི་བདུག །རྔ་གཤང་
གི་སྒྲ་རྣམས་བསྒྲགས་ནས་ཚིགས་སུ་བཅད་དེ་གསུངས་པ། ཧཱུྃ་མཁའ་དབྱིངས་དག་
པའི་གནས་མཆོག་དམ་པ་ན། གསང་སྔགས་རིག་སྔགས་ཀུན་གྱི་བདག་པོ་སྟེ། ལོག་
འདྲེན་བགེགས་ཀྱི་འདུན་ཚོགས་བཤིག་མཛད་ཅིང་། རྣམ་པར་རྟོག་མེད་རྟོག་པ་ཀུན་
འཇོམས་པའི། ཁྲོ་བོའི་རྒྱལ་པོ་རྣམ་པར་འཇོམས་པའི་སྐུ། ཧཱུྃ་ལས་སྐུར་བསྐྱེད་ཕྱོགས་
མཚམས་ཁྲོ་བོ་བཅུ། རྒྱལ་ཆེན་སྒོ་བ་ཕྱོགས་མཚམས་སྐྱོང་བ་བཅུ། ཉི་ཤུ་རྩ་ལྔ་གཙོ་
འཁོར་སྤྲུལ་པར་བཅས། གཡུང་དྲུང་རྣམ་པར་འཇོམས་པའི་ལྷ་ཚོགས་རྣམས། ཏིང་
འཛིན་ཡིད་ཀྱིས་གནས་འདིར་སྤྱན་འདྲེན་ནས། ཐུགས་རྗེ་འགྲོ་བའི་དོན་ལ་གཤེགས་
སུ་གསོལ། དབང་དྲག་འཁོར་ལོ་འབར་བའི་རྩིབས་སྟེང་གི། ཉི་ཟླ་པདྨའི་གདན་ལ་
བཞུགས་སུ་གསོལ། དཀྱིལ་འཁོར་ལྷ་སྟེགས་གཞལ་ཡས་བུམ་པ་དང་། གཉིས་སུ་
མེད་པའི་དམ་ཚིག་ས་མ་ཡ། བསྭོ་ཨོཾ་བཛྲ་ཀྲོ་ཏ་དམ་ཚིག་ས་མ་ཡ་ཧཱུྃ་ཛ། ཞེས་སྤྱན་
དྲངས་པའོ། །དེ་ནས་གུས་པས་འདུད་ཅིང་གདུང་བ་བསྐྱེད་དེ། ཧཱུཾ་དད་པ་དང་ནི་
245



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
དམ་ཚིག་གིས། འདིར་གཤེགས་འདིར་སྤྱོན་རྒྱལ་བའི་ལྷ། གཡུང་དྲུང་རྣམ་འཇོམས་
ལྷ་ཚོགས་ལ། བདག་དང་མཐའ་ཡས་སེམས་ཅན་གྱི། ལུས་ངག་ཡིད་གསུམ་དད་པ་
ཡིས། འཐད་ཅིང་མོས་པར་བདག་འདུད་དོ། །ཐོག་མའི་དུས་ནས་ད་ལྟའི་བར། ཞེ་
སྡང་འདོད་ཆགས་གཏི་མུག་དང་། ང་རྒྱལ་ཕྲག་དོག་དུག་ལྔའི་ལས། ལུས་ངག་ཡིད་
གསུམ་ཆག་ཉམས་སོགས། གདུང་བའི་སེམས་ཀྱིས་ཁྱེད་ལ་མཐོལ། ཐུགས་རྗེས་ཀུན་
ཀྱང་བྱང་བར་མཛོད། སླད་ཆད་མི་བགྱིད་བསྡམ་པར་བྱ། དགེ་བ་དག་ལ་འཇུག་
པར་བྱ། དེ་ལ་དགའ་ཞིང་མགུ་བར་བྱ། དེ་དག་ཡོན་ཏན་མ་ལུས་པ། བདག་ལ་
རྫོགས་པར་མཛད་དུ་གསོལ། ཨོཾ་ན་མ་ཧྲུན་ནོ་ཨ་དཀར་ཤ་ཡ་ནི་སྭཱཧཱ། ཞེས་འདུན་
ཞིང་བཤགས་དང་སྡོམ་པར་བྱེད་དོ། །
དེ་ནས་མཆོད་པ་འབུལ་ཏེ། ཨོཾ་སྟོང་གསུམ་རབ་འབྱམས་ཞིང་ཁམས་ན། གསལ་
བའི་སྒྲོན་མེ་ཇི་སྙེད་དང་། དེ་སྙེད་བདག་གིས་བཤམས་ལ་སོགས། གསལ་བའི་སྒྲོན་
མེའི་མཆོད་པ་འདི། རྣམ་པར་འཇོམས་མཛད་ལྷ་ལ་འབུལ། དགྱེས་ཏེ་མགུ་བ་ཆེན་
པོར་བཞེས། ཨོཾ་ན་མ་ས་ལེ་ས་མ་ཡ་ཧོ། ཨོཾ་སྟོང་གསུམ་རབ་འབྱམས་ཞིང་ཁམས་ན།
བདུག་སྤོས་དྲི་ཞིམ་ཇི་སྙེད་དང༌། དེ་སྙེད་བདག་གིས་བཤམས་ལ་སོགས། བདུག་
སྤོས་དྲི་ཞིམ་མཆོད་པ་འདི། རྣམ་པར་འཇོམས་མཛད་ལྷ་ལ་འབུལ། དགྱེས་ཏེ་མགུ་
བ་ཆེན་པོར་བཞེས། ཨོཾ་ན་མ་བུན་ནེ་ས་མ་ཡ་ཧོ། ཨོཾ་སྟོང་གསུམ་རབ་འབྱམས་ཞིང་
ཁམས་ན། བདུད་རྩི་ཆུ་བོ་ཇི་སྙེད་དང་། དེ་སྙེད་བདག་གིས་བཤམས་ལ་སོགས། ལྷ་
རྫས་དྲི་ཆབ་མཆོད་པ་འདི། རྣམ་པར་འཇོམས་མཛད་ལྷ་ལ་འབུལ། དགྱེས་ཏེ་མགུ་
བ་ཆེན་པོར་བཞེས། ཨོཾ་ན་མ་ནེ་ཏིང་ས་མ་ཡ་ཧོ། ཨོཾ་སྟོང་གསུམ་རབ་འབྱམས་ཞིང་
ཁམས་ན། ཞལ་ཟས་སྤྱན་གཟིགས་ཇི་སྙེད་དང༌། དེ་སྙེད་བདག་གིས་བཤམས་ལ་
སོགས། འབྲུ་བཅུད་ཞལ་ཟས་མཆོད་པ་འདི། རྣམ་པར་འཇོམས་མཛད་ལྷ་ལ་འབུལ།
246



མདོ་སྡེ།
རྣམ་འཇོམས་ཆོ་ག
དགྱེས་ཏེ་མགུ་བ་ཆེན་པོར་བཞེས། ཨོཾ་ན་མ་རི་རྭང་ས་མ་ཡ་ཧོ། ཨོཾ་སྟོང་གསུམ་
རབ་འབྱམས་ཞིང་ཁམས་ན། མཛེས་པའི་མེ་ཏོག་ཇི་སྙེད་དང་། དེ་སྙེད་བདག་
གིས་བཤམས་ལ་སོགས། བཀྲ་གསལ་ཧ་ལོའི་མཆོད་པ་འདི། རྣམ་པར་འཇོམས་
མཛད་ལྷ་ལ་འབུལ། དགྱེས་ཏེ་མགུ་བ་ཆེན་པོར་བཞེས། ཨོཾ་ན་མ་ཧ་ལོ་ས་མ་ཡ་
ཧོ། ཨོ་སྟོང་གསུམ་ཡངས་པའི་སྣོད་ཡངས་སུ། རི་རབ་བརྗིད་ལྡན་དབལ་གྱི་བཤོས།
དཀར་མངར་ཤ་ཁྲག་རྒྱན་གྱིས་བརྒྱན། ཏིང་འཛིན་དམིགས་པས་བྱིན་གྱིས་བརླབས།
མཆོད་པའི་ཡོ་བྱད་དཔག་ཏུ་མེད། རྣམ་པར་འཇོམས་མཛད་ལྷ་ལ་འབུལ། དགྱེས་
ཏེ་མགུ་བ་ཆེན་པོར་བཞེས། ཨོཾ་ན་མ་དྲུང་ཟད་ས་མ་ཡ་ཁ་ཧི། ལྷོ་རིན་ཆེན་རྣམ་དག་
ག་བུ་རུ། འབྲུ་བཅུད་སྙིང་པོ་ཡུ་ཏི་ཕུད། ནད་རྣམས་འཇོམས་པའི་སྨན་དང་སྦྱར།
ཏིང་འཛིན་དགོངས་པས་བྱིན་གྱིས་རླབས། རོ་མཆོག་བརྒྱད་ལྡན་ཨ་མྲྀ་ཏ། རྣམ་
པར་འཇོམས་མཛད་ལྷ་ལ་འབུལ། དགྱེས་ཏེ་མགུ་བ་ཆེན་པོར་བཞེས། ཨོཾ་ན་མ་གཡུ་
འབྲང་ཨ་མྲྀ་ཏེ་ཁ་ཧི། ཞེས་འབུལ་ལོ། །
དེ་ནས་ཚོགས་ཀྱི་འཁོར་ལོ་བསྟན་ཏེ། ཧཱུྃ་ལོངས་སྤྱོད་ཚོགས་ཀྱི་གཞལ་ཡས་འདིར།
རྣམ་པར་འཇོམས་པའི་ལྷ་ཚོགས་རྣམས། བླ་མེད་ཚོགས་ཀྱི་འཁོར་ལོ་ལ། གཉིས་མེད་
དོན་གྱི་རོལ་པའི་ཕྱིར། ཡེ་ཤེས་དབྱིངས་ནས་གཤེགས་སུ་གསོལ། ཁྱེད་ལ་མཆོད་པ་
འབུལ་བ་ནི། དུ་སམ་བོང་ངེ་བཤོས་ཀྱི་ཚོགས། བཙོ་བསྲེགས་སྐམ་རློན་ཤ་ཡི་ཚོགས།
དཀར་གསུམ་མངར་གསུམ་འདོད་ཡོན་ཚོགས། འབྲུ་བཅུད་ཞལ་ཟས་ལོངས་སྤྱོད་
ཚོགས། འབྲུ་ཆང་སྦྱར་ཆང་ཡུ་ཏིའི་ཚོགས། རྣམ་འཇོམས་དཀྱིལ་འཁོར་ལྷ་ལ་འབུལ།
བྱིན་གྱིས་བརློབས་ལ་བཞེས་སུ་གསོལ། ཧཱུྃ་བདག་ཉིད་རྣམ་པར་འཇོམས་པའི་སྐུ།
སྐད་ཅིག་ཏིང་འཛིན་རྣམ་པར་འགྱིང་། བགེགས་དང་ལོག་འདྲེན་འབྱུང་པོའི་ཚོགས།
བཀུག་ནས་ལོངས་སྤྱོད་ཚོགས་ལ་བསྟིམས། ཕྱག་མཚན་པྲ་ཕུད་འབར་བ་ཡིས། སྐྱེ་
247



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མེད་ངང་ལ་བསྒྲལ་བར་བྱེད། འགག་མེད་ངང་དུ་རོལ་པར་མཛོད། གཉིས་སུ་མེད་
པར་ཐིམ་གྱུར་ཅིག །མ་རིག་འགལ་རྐྱེན་བྱང་གྱུར་ཅིག །བསོད་ནམས་ཚོགས་ཆེན་
རྫོགས་གྱུར་ཅིག །བསྭོ་ༀ་ན་མ་དྲུང་ཟད་རི་རྭང་ཧ་ར་སད་དོ་ཁ་ཐུན་ཐིམ་ཐིམ་ཡེ་
སཱཧཱ། ཞེས་འབུལ་ལོ། ། །
དེ་ནས་གཡུང་དྲུང་རྣམ་པར་འཇོམས་པའི་དཀྱིལ་འཁོར་གྱི་ལྷ་རྣམས་ལ་སྐུ་བསྟོད་
དེ། ཧཱུཾ་ཕོ་བྲང་ཡིད་འོང་གཞལ་ཡས་ཀྱི། དབུས་ཕྱོགས་འཁོར་ལོའི་ལྟེ་བ་ཡི། པདྨ་ཉི་
ཟླའི་གདན་སྟེང་ན། ཧཱུྃ་ལས་སྐུ་བསྐྱེད་གར་གྱི་ལྷ། གསང་སྔགས་རིག་སྔགས་ཀུན་གྱི་
བདག །གཙང་སྨེ་རྣམ་རྟོག་འཇོམས་པ་ཡི། ཁྲོ་རྒྱལ་རྣམ་པར་འཇོམས་པ་ནི། ཞལ་
གཅིག་ཕྱག་གཉིས་སྔོ་སྐྱ་བརྗིད། གཡས་བསྐུམས་གཡོན་བརྐྱངས་འབྱུང་པོ་གནོན།
རལ་པ་གྱེན་བརྫེས་ཐོད་སྐམ་བརྒྱན། སྨང་ར་རྫི་སྨིན་མེ་རུ་འབར། ཞལ་གདངས་
ཚེམས་གཙིགས་ལྗགས་དམར་དྲིལ། སྤྱན་གསུམ་ཁྲོ་གཉེར་སྨིན་མཚམས་བསྡུས།
ཕྱག་གཡས་པྲ་ཕུད་འབར་བ་བསྣམས། གནོད་བྱེད་འབྱུང་པོ་མགོ་ལུས་འགེམས།
ཕྱག་གཡོན་སྡིགས་མཛུབ་ཐུགས་ཀར་གདེངས། འབྱུང་པོའི་ཚོགས་རྣམས་དབང་
དུ་སྡུད། གཡང་གཞི་སྟག་ཤམ་སྦྲུལ་གྱི་རྐེད། ཀླུ་ཆེན་རིགས་ལྔས་ལྷུ་ཚིགས་བརྒྱན།
བཛྲ་ཁྲོ་བོའི་ཚོགས་དང་བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་
བགེགས་ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་
ཐུན་མོང་དངོས་གྲུབ་གསོལ། ཞེས་བསྟོད་དོ། །
དེ་ནས་འཁོར་གྱི་ཁྲོ་བོ་བཅུ་བསྟོད་དེ། ཧཱུཾ་སྟེང་གི་ཕྱོགས་ན་རྣམ་པར་འཇོམས།
རྣམ་རྒྱལ་དཀར་པོ་རྟོག་མེད་ལྷ། དཀར་གསལ་རྒྱལ་མཚན་སྡིགས་མཛུབ་ཅན། རང་
རང་སྤྲུལ་པ་འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་
བགེགས་ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་
248



མདོ་སྡེ།
རྣམ་འཇོམས་ཆོ་ག
ཐུན་མོང་དངོས་གྲུབ་གསོལ། ཧཱུྃ་ཤར་གྱི་ཕྱོགས་ན་རྣམ་པར་འཇོམས། གཡུང་དྲུང་
དཔའ་བོ་རྟོག་མེད་ལྷ། སེར་པོ་གཡུང་དྲུང་སྡིགས་མཛུབ་ཅན། རང་རང་སྤྲུལ་པ་
འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་བགེགས་ལོག་
འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་དངོས་
གྲུབ་གསོལ། ཧཱུྃ་ལྷོ་ཡི་ཕྱོགས་ན་རྣམ་པར་འཇོམས། གཤིན་རྗེ་གཤེད་པོ་རྟོག་མེད་
ལྷ། སྔོན་པོ་རལ་ཀྱུ་སྡིགས་མཛུབ་ཅན། རང་རང་སྤྲུལ་པ་འཁོར་དང་བཅས། ཕྱག་
འཚལ་བསྟོད་བསྐུལ་ཕྲིན་ལས་བཅོལ། གདོན་བགེགས་ལོག་འདྲེན་དབང་དུ་སྡུས།
བར་ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་དངོས་གྲུབ་གསོལ། ཧུ་ནུབ་
གྱི་ཕྱོགས་ན་རྣམ་པར་འཇོམས། ཧ་ཡ་གྲོ་བ་རྟོག་མེད་ལྷ། དམར་པོ་དབྱུག་ཏོ་སྡིགས་
མཛུབ་ཅན། རང་རང་སྤྲུལ་པ་འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་
ལས་བཅོལ། གདོན་བགེགས་ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་
དུ་རློག །མཆོག་དང་ཐུན་མོང་དངོས་གྲུབ་གསོལ། ཧཱུྃ་བྱང་གི་ཕྱོགས་ན་རྣམ་པར་
འཇོམས། འཁོར་ལོ་བདེ་རྒྱལ་རྟོག་མེད་ལྷ། ལྗང་གུ་འཁོར་ལོ་སྡིག་མཛུབ་ཅན། རང་
རང་སྤྲུལ་པ་འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་
བགེགས་ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་
ཐུན་མོང་དངོས་གྲུབ་གསོལ། ཧཱུྃ་ཤར་ལྷོ་མཚམས་ན་རྣམ་པར་འཇོམས། ཁམས་
གསུམ་དབང་སྡུད་རྟོག་མེད་ལྷ། སེར་སྐྱ་ཁ་ཊཾ་སྡིགས་མཛུབ་ཅན། རང་རང་སྤྲུལ་
པ་འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་བགེགས་
ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་
དངོས་གྲུབ་གསོལ། ཧཱུྃ་ལྷོ་ནུབ་མཚམས་ན་རྣམ་པར་འཇོམས། རིགས་ཀྱི་མགོན་པོ་
རྟོག་མེད་ལྷ། དམར་ནག་བེ་ཅོན་སྡིགས་མཛུབ་ཅན། རང་རང་སྤྲུལ་པ་འཁོར་དང་
249



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བཅས། ཕྱག་འཚལ་བསྟོད་བསྐུལ་ཕྲིན་ལས་བཅོལ། གདོན་བགེགས་ལོག་འདྲེན་
དབང་དུ་སྡུས། བར་ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་དངོས་གྲུབ་
གསོལ། ཧཱུྃ་ནུབ་བྱང་མཚམས་ན་རྣམ་པར་འཇོམས། ཡ་ཙ་འཁྱིལ་པ་རྟོག་མེད་ལྷ།
དམར་ལྗང་རལ་ཀྱུ་སྡིགས་མཛུབ་ཅན། རང་རང་སྤྲུལ་པ་འཁོར་དང་བཅས། ཕྱག་
འཚལ་བསྟོད་བསྐུལ་ཕྲིན་ལས་བཅོལ། གདོན་བགེགས་ལོག་འདྲེན་དབང་དུ་སྡུས།
བར་ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་དངོས་གྲུབ་གསོལ། ཧཱུྃ་བྱང་
ཤར་མཚམས་ན་རྣམ་པར་འཇོམས། རྟོག་པ་ཀུན་འཇོམས་རྟོག་མེད་ལྷ། དཀར་ལྗང་
ཐོད་དབྱུག་སྡིགས་མཛུབ་ཅན། རང་རང་སྤྲུལ་པ་འཁོར་དང་བཅས། ཕྱག་འཚལ་
བསྟོད་བསྐུལ་ཕྲིན་ལས་བཅོལ། གདོན་བགེགས་ལོག་འདྲེན་དབང་དུ་སྡུས། བར་
ཆད་འབྱུང་པོ་རྡུལ་དུ་རློག །མཆོག་དང་ཐུན་མོང་དངོས་གྲུབ་གསོལ། ཧཱུཾ་འོག་གི་
ཕྱོགས་ན་རྣམ་པར་འཇོམས། རྡོ་རྗེ་གཏུམ་པོ་རྟོག་མེད་ལྷ། མཐིང་ནག་རྡོ་རྗེ་སྡིགས་
མཛུབ་ཅན། རང་རང་སྤྲུལ་པ་འཁོར་དང་བཅས། ཕྱག་འཚལ་བསྟོད་བསྐུལ་ཕྲིན་
ལས་བཅོལ། གདོན་བགེགས་ལོག་འདྲེན་དབང་དུ་སྡུས། བར་ཆད་འབྱུང་པོ་རྡུལ་དུ་
རློག །མཆོག་དང་ཐུན་མོང་དངོས་གྲུབ་གསོལ། ཞེས་གསེར་དང་ཡུ་ཏིས་མཆོད་ཅིང་།
དཀྱིལ་འཁོར་རྩ་བའི་ལྷ་ཚོགས་རྣམས་བསྟོད་དོ། །དེ་ནས་གཟུངས་ཀྱི་ཆོ་ག་མཛད་
དེ། ཡང་དེའི་ཚེ་སྟོན་པ་ཉིད་འཁོར་ལོའི་གདན་ལ་གཡུང་དྲུང་གི་ཏིང་ངེ་འཛིན་ལ་
བཞུགས་ཏེ། ཏིང་ངེ་འཛིན་གྱི་མཐུ་དང་དཔལ་ལ་བརྟེན་ནས། གཡུང་དྲུང་གི་མཐུ་
དང་སྟོབས་དང་ཕྲིན་ལས་ཐམས་ཅད་ཚངས་པ་གཙུག་ཕུད་ལ་རབ་ཏུ་བྱིན་ནོ། །
དེ་ནས་ཡང་ཚངས་པ་གཙུག་ཕུད་ཀྱིས་གསུངས་པ། བསྭཱ་ཨཱ་ན་མ་བཛྲ་ཀྲོ་ཏ་ཀྲོ་ཏ།
ཏ་ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་ཏ། ཀྲྀ་ཎ་གྲོ་ཎ། ཙ་ཀྲ་ཙ་ཀྲ། ཏི་སྟ་ཏི་སྟ། ཧུ་
ལུ་ཧུ་ལུ། ཚིནྡྷ་ཚིནྡྷ བྷིནྡྷ་བྷིནྡྷ བཛྲ་བཛྲ་ཧཱུྃ་ཕཊ བསྭོ་ཨོཾ་བཛྲ་ཀྲོ་ཏ་ཀྲོ་ཏ་མ་ར་ཡ་
250



མདོ་སྡེ།
རྣམ་འཇོམས་ཆོ་ག
ཧཱུྃ་ཕཊ ཏ་ཧ་ཏ་ཧ་མ་ར་ཡ་ཧཱུྃ་ཕཊ དྲུང་མུ་དྲུང་མུ་མ་ར་ཡ་ཧཱུྃ་ཕཊ སྤོ་ཏ་སྤོ་ཏ་མ་
ར་ཡ་ཧཱུྃ་ཕཊ གྲོ་ཎ་གྲོ་ཎ་མ་ར་ཡ་ཧཱུྃ་ཕཊ ཙ་ཀྲ་ཙ་ཀྲ་མ་ར་ཡ་ཧཱུྃ་ཕཊ ཏི་སྟ་ཏི་སྟ་
མ་ར་ཡ་ཧཱུྃ་ཕཊ༔ ཧུ་ལུ་ཧུ་ལུ་མ་ར་ཡ་ཧཱུྃ་ཕཊ ཚིནྡྷ་ཚིནྡྷ་མ་ར་ཡ་ཧཱུྃ་ཕཊ བིནྡྷ་བནྡྷ་
མ་ར་ཡ་ཧཱུྃ་ཕཊ བཛྲ་བཛྲ་མ་ར་ཡ་ཧཱུྃ་ཕཊ ཝེར་རོ་ཝེར་རོ་མ་ར་ཡ་ཧཱུྃ་ཕཊ བསྭོ་
ཨོཾ་ཏྲི་ཤུ་པ་ལ་ཡ་མ་ནཱ་ག་ཡཀྵ། ཨགེ་རཀྵ། ཡ་བ་རུ་ཏྲི། སད་ཝེར་སྭ་སྟི། གནོད་བྱེད་
ཀྱི་སྲོག་ལ་ཨ་མུ་ཁ་ལ་མ་ར་ཡ་ལྷན། བསྭཱ་ཨཱི་མ་ཧ་ཡགྷ། བྷིད་ཀླུ་ས་མ་ཡ་ཧཱུྃ་ཕཊ༔
སད་དོ་ཚིནྡྷ་མ་ར་ཡ་ཧཱུྃ་ཕཊ སད་མིན་སྭ་སྟི་མ་ར་ཡ་ཧཱུྃ་ཕཊ གེ་ཡོ་གུ་ནོ་མ་ར་ཡ་
ཧཱུྃ་ཕཊ གེ་དུ་ཙ་ཏྲི་མ་ར་ཡ་ཧཱུྃ་ཕཊ༔ ཛ་ཅི་རུ་ཏྲ་མ་ར་ཡ་ཧཱུྃ་ཕཊ ཨ་ནེ་ཏྲི་ཤམ་མ་
ར་ཡ་ཧཱུྃ་ཕཊ ར་ཙ་ཀིང་ཀང་མ་ར་ཡ་ཧཱུྃ་ཕཊ ན་ག་སརྦ་མ་ར་ཡ་ཧཱུྃ་ཕཊ གྱི་གྲན་
ཤུ་ནིག་མ་ར་ཡ་ཧཱུྃ་ཕཊ གནོད་བྱེད་འབྱུང་པོ་ཨ་མུ་ཁ་མ་ར་ཡ་ཧཱུྃ་ཕཊ༔ ཅེས་དྲག་
པོའི་སྒྲ་བསྒྲགས་ནས་ཁྲོ་ཚོགས་རྣམས་ཀྱི་ཐུགས་ལས། མེ་རི་དང་མཚོན་ཆ་ཚ་ཚ་སྐར་
ལྟར་དུ་འཁྲུགས་ནས་འབྱུང་པོ་དང༌། མི་མ་ཡིན་དང༌། ལྷ་མ་སྲིན་སྡེ་བརྒྱད་དང་།
ཤ་ཟ་དང༌། རོ་ལངས་དང་། ལྟོ་འཕྱེ་དང་། གྲུལ་བུམ་ལ་སོགས་པའི་གདོན་རྣམས།
སྐད་ཅིག་འདུག་པའི་བཟོད་གླགས་མེད་པར་སོ་སོར་རང་རང་གི་གནས་སུ་བྱེར་ཞིང་
དེངས་སོ། །
དེ་ནས་སྟོན་པས་རྒྱལ་པོ་འཁོར་དང་བཅས་པའི་བར་ཆད་ཐམས་ཅད་ཞི་བར་
མཛད་པའི་རྗེས་སུ་རྫུ་འཕྲུལ་གྱི་སྐུ་བཤིགས་ཏེ། མདུན་དུ་རིན་པོ་ཆེའི་བུམ་པར་
བདུད་རྩིའི་ཆུ་བོ་དང་། འོ་དཀར་ལ་སྨན་སྤོས་བཏབ་ལ། ཏིང་ངེ་འཛིན་གྱིས་བྱིན་
གྱིས་བརླབས་ནས། སྔགས་འདི་གསུངས་སོ། །བསྭོ་ༀ་ན་མ་ཨ་དཀར་ཨུ་ཡ། ནེ་ཏིང་
རདྨ་ཏྲ་ཡ་ཧཱུྃ་ཕཊ མ་ཧཱ་ཡག་བྱིད་ཀ་ས་མ་ཡ་ཧཱུྃ་ཕཊ བསྭོ་ཨོཾ་བཛྲ་ཀྲོ་ཏ་ཀྲོ་ཏ། ཏ་
ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་ཏ། ཀྲྀ་ཎ་ཀྲྀ་ཎ། ཙ་ཀྲ་ཙ་ཀྲ། ཏི་སྟ་ཏི་སྟ། ཧུ་
251



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལུ་ཧུ་ལུ། ཚིནྡྷ་ཚིནྡྷ། བིན་བིནྡ། བཛྲ་བཛྲ་གུ་ཧྱ་ས་མ་ཡ་ཧཱུྃ་ཕཊ༔ ན་མ་བྱིད་ལོ་ཤུདྡྷེ།
ཤུདྡྷེ སརྦ་སྭ་སྟི། ཧྲི་དྷ་ཡ་ཧྲི་དྷ་ཡ། དྷ་ན་ཏྲ་ཡེ། དྷ་ན་ཏྲ་ཡེ། སལེ་སལེ་རྐ་ཕུང་ས་
ལེ། ཨགྷོ་སལེ། ཨུ་དུག་ས་ལེ། དྷ་ན་དྷ་ན། མ་ཧཱ་ཚིནྡྲ་ཡ། ཁྲི་མང་ཨཀྱོ་ནེ་སངས་
ནེ་ཏིང་། ཏིང་ལམ་སད་དོ། །ཧ་ར་ཧ་ར་པྲ་མོ་ཧ་ར། རྐ་ཕུང་ཧ་ར། ཨགྷོ་ཧ་ར། ཨུ་
དུག་ཧ་ར། ཤུདྡྷིཤུདྡྷོ ས་མ་ཡ་ཤུདྡྷོ ཨ་བྷ་བ་ས་བྷ་བ་བྷི་ཤུདྡྷོ སརྦ་སྭ་སྟི་ཧ་ར་བྱིད་
ལོ། །རྐོ་ཕུང་ཤུདྡྷོ ཨགྷོ་ཤུདྡྷོ ཨུ་དུག་ཤུདྡྷོ སད་དོ་བྷ་བ་ཤུདྡྷོ སད་མིན་ཝེར་རོ། །
ཤུ་ལ་ཝེར་རོ། །ཏྲི་ཤུ་པ་ལ་ཡ་མ་དྷ་ཏྲི་སོ་ཡ། རགྷ་ནཱ་ག་ཡགྷ་ཤུདྡྷེ ཨངྒེ་ར་ཙ་ཡ་བ་
སལེ་སང་ངེ་ཡ། རག་རུ་ཏྲི་མ་མ་སང་གསལ་སཱཧཱ། ན་མ་ཧ་ར་ཀྵ་ཡ། ཨ་དཀར་ཨུ་
དུག་ཀྱཱ་ཡ། གནོད་བྱེད་འབྱུང་པོ་ཨ་མུ་ཁ་མ་ར་ཡ་ཏི་སྟ་ཛཱ་ལེ་ཛ་ལེ་ཨ་མྲྀ་ཏེ་ཧཱུཾ་ཕཊ
ཅེས་བུམ་པར་སྔགས་སོ། ། །
དེ་ནས་ཡང་གསུངས་པ། གང་ཞིག་འགྲོ་བ་མ་ལུས་ཀུན། སྡུག་བསྔལ་ཀུན་ལས་
ཐར་བྱེད་ཅིང་། ནད་དང་གནོད་པ་ཞི་བ་དང་། རྐྱེན་དང་བར་ཆད་བཟློག་བྱེད་ནས།
ཚེ་དང་བསོད་ནམས་འཕེལ་བ་དང་། དཔལ་དང་གྲགས་པ་རྒྱས་མཛད་ཅིང་། ལས་
ཀྱི་རྣམ་སྨིན་དག་བྱེད་ན། གཡུང་དྲུང་རྣམ་པར་འཇོམས་པ་ཡི། གསང་སྔགས་རིག་
སྔགས་ཐམས་ཅད་ཀྱི། རྒྱུད་དོ་ཅོག་གི་རྩ་བ་སྟེ། ཡང་དག་གྲུབ་པ་དཔལ་གྱིས་བརྒྱན།
མདོ་སྡེ་འདི་ཉིད་མཉན་པར་བྱ། མདོ་སྡེ་འདི་ཉིད་འཆང་བར་བྱ། མདོ་སྡེ་འདི་ཉིད་
བཀླག་པར་བྱ། མདོ་སྡེ་འདི་ལ་མོས་པ་ཡིས། མདོ་སྡེ་འདི་ཉིད་སྤྱོད་བྱས་ན། མདོ་
སྡེ་འདི་ཡི་གཟི་བརྗིད་ཀྱིས། ལྷ་དང་ལྷ་མིན་གནོད་པ་དང་། ལྟོ་འཕྱེ་གྲུལ་བུམ་མི་
འམ་ཅི། ཤ་ཟ་སྲིན་པོ་རོ་ལངས་སོགས། འབྱུང་པོའི་ཚོགས་རྣམས་མ་ལུས་པ། གང་
ཞིག་གང་ལ་གནོད་པ་ཡི། ཕ་རོལ་བྱད་དང་རྦོད་གཏོང་རྣམས། འདི་ཡི་མཐུ་ཡིས་
ཟློག་པར་འགྱུར། རྒྱུ་དང་རྐྱེན་ལས་གྱུར་པ་ཡི། རླུང་མཁྲིས་བད་ཀན་ཁྲག་ལ་སོགས།
252



མདོ་སྡེ།
རྣམ་འཇོམས་ཆོ་ག
འདུ་བ་རྣམ་བཞི་འཁྲུགས་པ་དང་། ནད་རིགས་སུམ་བརྒྱ་དྲུག་ཅུ་ཡང་། སྐད་ཅིག་
ཉིད་ལ་ཞི་བར་འགྱུར། སྨེ་མནོལ་མི་གཙང་བག་ཆགས་དང༌། གཙང་རིགས་ལྷ་
རྣམས་མནོལ་བ་དང་། ཐབ་གཞོབ་མཁོན་དང་དབལ་ལ་སོགས། དམེ་དང་གྲིབ་
ལས་གྱུར་པ་ཡི། མི་གཙང་ལས་གྱུར་བག་ཆགས་རྣམས། གཟུངས་སྔགས་འདི་ཡིས་
དག་པར་འགྱུར། ཚེ་ཟད་པ་དང་ཚེ་ཉམས་དང་། དབང་པོ་ཉམས་དང་སྡུག་བསྔལ་
སྦྱངས། མི་གཙང་ཉམས་གྲིབ་ཕོག་གྱུར་ན། དྲི་མེད་རྣམ་དག་ཤེལ་དཀར་དང་།
རིན་ཆེན་མུ་མེན་ཙན་དན་ལྗོན། རདྨ་རྫ་ཡི་བུམ་པ་རུ། གཙང་མའི་ཆུ་དང་སྨན་སྦྱར་
ནས། གཟུངས་སྔགས་འདི་ཉིད་བརྗོད་བྱས་ནས། དུས་བཟང་རྟགས་ཏུ་ཁྲུས་བྱས་ན།
ནད་དང་གནོད་པ་ཞི་བ་དང་། རྐྱེན་དང་བར་ཆད་ཟློག་པར་འགྱུར། སྨེ་མནོལ་མི་
གཙང་བག་ཆགས་དང་། ཉམས་ཆགས་དྲི་མ་དག་པར་འགྱུར། ཚེ་རབས་བསགས་
པའི་སྒྲིབ་དག་ནས། སྡིག་པ་ཀུན་ལས་རྣམ་པར་ཐར། གཟུངས་ཀྱི་རྒྱལ་པོ་འདི་ཉིད་
ནི། ལན་གྲངས་ཉི་ཤུ་རྩ་གཅིག་གམ། ཡང་ན་ལན་གྲངས་བརྒྱ་རྩ་བརྒྱད། གཡུང་
དྲུང་རྣམ་འཇོམས་བཟླས་ནས་ནི། རྒྱལ་པོས་རྟག་ཏུ་ཁྲུས་གྱིས་ཤིག །ཅེས་གསུངས་
ནས། གཡུང་དྲུང་སེམས་དཔའ་རྣམས་ཀྱིས་གཟུངས་ཀྱི་རྒྱལ་པོ་དེ་ནི་ཞག་བདུན་གྱི་
བར་དུ་སྨྲ་བཅད་དུ་བགྲང་ནས། རྒྱལ་པོ་ལ་དུས་དྲུག་ཏུ་ཁྲུས་བྱས་སོ། །
དེ་ནས་ཡང་གཟུངས་ཀྱི་བསྙེན་པ་དེ་སོང་ནས། དུས་དྲུག་བྱབ་ཁྲུས་ཀྱི་ཆོ་ག་བྱས་
ཏེ། རྒྱལ་པོ་ཉིད་གཡུང་དྲུང་སེམས་དཔའ་རྣམས་ཀྱི་དྲུང་དུ་འཁོད་དེ། ཁྲུས་ཀྱི་བུམ་
པ་དང་། ཀུ་ཤའི་ཆུན་པོ་དང་། རྨ་བྱའི་ཕོད་ལྡེམ་དང་། ཡུངས་ཀར་དང༌། གུ་གུལ་
དང་། སྤོས་དཀར་དང༌། སི་ལའི་དུད་པ་རྣམས་བསགས་ལ། སྔོན་དུ་རྒྱལ་པོའི་སྐུ་
གླུད་དང་རིན་ཚབས་རྣམས་བཤམས་ནས། འབྱུང་པོའི་ཚོགས་ལ་གཏོར་མ་གོང་
ལྟར་དུ་བཏང་ངོ༌། །གུ་གུལ་གྱི་དུད་པ་བདུག་ཅིང་། པྲ་ཕུད་ཀྱི་ཕྱག་མཚན་ཐོགས་ལ།
253



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རང་ཉིད་རྣམ་པར་འཇོམས་པའི་སྐུ་རུ་བསྐྱེད་ཅིང་། དེའི་གཙོ་འཁོར་དང་སྤྲུལ་པ་ཇི་
ལྟ་བ་བཞིན་དུ། རྒྱལ་པོ་ལ་ཡང་བསྒོམ་དུ་བཅོལ་ཞིང་། ཞལ་ནས་དྲག་པོའི་གསུང་
ཕྱུངས་ནས་བརྗོད་པ། ཧཱུྃ་ཉོན་ཅིག་ལོག་འདྲེན་འབྱུང་པོའི་ཚོགས། འདི་རུ་མ་འདུག་
གཞན་དུ་དེངས། རང་རང་གནས་སུ་བདེ་བར་སོང་། གལ་ཏེ་མི་འགྲོ་འདུག་གྱུར་ན།
ང་ནི་ཁྲོ་བོའི་རྒྱལ་པོ་སྟེ། རྣམ་པར་འཇོམས་པ་རྟོག་མེད་ལྷ། ང་ཡི་ཐུགས་ཀྱི་དཀྱིལ་
འཁོར་ནས། ལྷ་བཅུ་འབར་བའི་ཁྲོ་བཅུ་འགྱེད། སྤྲུལ་པ་བྱེ་བ་བསམ་མི་ཁྱབ། སྟེང་
ཡང་ཁྲོ་བོའི་རང་བཞིན་ལ། འོག་ཀྱང་ཁྲོ་བོའི་རང་བཞིན་སྟེ། ཕྱོགས་མཚམས་མེད་
པར་ཁྲོ་བོས་གཏམས། རྔམ་ཆེན་འབར་བའི་ཧཱུཾ་སྒྲ་སྒྲོག །ཁམས་གསུམ་མ་ལུས་དབང་
དུ་སྡུད། སྲིད་གསུམ་མ་ལུས་ཟིལ་གྱིས་གནོན། སྟོང་ཁམས་འཇིག་རྟེན་འདར་དང་
གཡོ། བགེགས་དང་ལོག་འདྲེན་འབྱུང་པོ་རྣམས། པྲ་ཕུད་ཡུངས་ཀར་འབར་བ་ཡིས།
མགོ་ལུས་དུམ་བུར་སྟོང་དུ་འགེམས། ཐལ་བ་རྡུལ་དུ་བརླག་པར་བྱའོ། །བསྭོ་ཨོཾ་ན་
མ་བཛྲ་ཀྲོ་ཏ་ཀྲོ་ཏ། ཏ་ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་ཏ། ཀྲྀ་ཎ་གྲོ་ཎ། ཙ་ཀྲ་ཙ་
ཀྲ། ཏི་སྟ་ཏི་སྟ། ཧུ་ལུ་ཧུ་ལུ། ཚིནྡྷ་ཚིནྡྷ བྷིནྡྷ་བྷིནྡྷ བཛྲ་བཛྲ་ཧཱུྃ་ཕཊ༔ བསྭཱ་ཨོཾ་བཛྲ་
ཀྲོ་ཏ་ཀྲོ་ཏ་མ་ར་ཡ་ཧཱུྃ་ཕཊ ཏ་ཧ་ཏ་ཧ་མ་ར་ཡ་ཧཱུྃ་ཕཊ དྲུང་མུ་དྲུང་མུ་མ་ར་ཡ་ཧཱུྃ་
ཕཊ སྤོ་ཏ་སྤོ་ཏ་མ་ར་ཡ་ཧཱུྃ་ཕཊ༔ ཧཱུྃ་ཎ་གྲི་ཎ་མ་ར་ཡ་ཧཱུྃ་ཕཊ ཙ་ཀྲ་ཙ་ཀྲ་མ་ར་ཡ་
ཧཱུྃ་ཕཊ ཏི་སྟ་ཏི་སྟ་མ་ར་ཡ་ཧཱུྃ་ཕཊ༔ ཧུ་ལུ་ཧུ་ལུ་མ་ར་ཡ་ཧཱུྃ་ཕཊ༔ ཚིནྡྷ་ཚིནྡྷ་མ་ར་ཡ་
ཧཱུྃ་ཕཊ༔ བྷིནྡྷ་བྷིནྡྷ་མ་ར་ཡ་ཧཱུྃ་ཕཊ༔ བཛྲ་བཛྲ་མ་ར་ཡ་ཧཱུྃ་ཕཊ ཝེར་རོ་ཝེར་རོ་མ་ར་
ཡ་ཧཱུྃ་ཕཊ བསྭོ་ཨཱ་ཏྲི་ཤུ་པ་ལ་ཡ་མ་ནཱ་ག་ཡཀྵ། ཨཧྥེ་རཀྵ། ཡ་བ་རུ་ཏྲི། སད་ཝེར་
ས་སྟེ། གནོད་བྱེད་ཀྱི་སྲོག་ལ་ཨ་མུ་ཁ་མ་ར་ཡ་ལྷན། བསྭོ་ཨོཾ་མ་ཧཱ་ཡཀྵ་བྷིད་ཀླུ་ས་མ་
ཡ་ཧཱུྃ་ཕཊ སད་དོ་ཚིནྡྷ་མ་ར་ཡ་ཧཱུྃ་ཕཊ སད་མིན་སྭ་སྟི་མ་ར་ཡ་ཧཱུྃ་ཕཊ གེ་ཡོ་གུ་
ནོ་མ་ར་ཡ་ཧཱུྃ་ཕཊ གེ་དུ་ཙ་ཏྲི་མ་ར་ཡ་ཧཱུྃ་ཕཊ ཛ་ཅི་རུ་ཏྲ་མ་ར་ཡ་ཧཱུྃ་ཕཊ ཨ་རྒེ་
254



མདོ་སྡེ།
རྣམ་འཇོམས་ཆོ་ག
༼ཛ༽
ཏྲི་ཤམ་མ་ར་ཡ་ཧཱུྃ་ཕཊ༔ ར་ཙ་ཀིང་ཀང་མ་ར་ཡ་ཧཱུྃ་ཕཊ༔ ན་ག་སརྦ་མ་ར་ཡ་ཧཱུྃ་ཕཊ༔
གྱི་གྲན་ཤུ་ནིག་མ་ར་ཡ་ཧཱུྃ་ཕཊ གནོད་བྱེད་འབྱུང་པོ་ཨ་མུ་ཁ་མ་ར་ཡ་ཧཱུྃ་ཕཊ ཅེས་
བརྗོད་པས། བགེགས་དང་ལོག་འདྲེན་ཐམས་ཅད་བྱེར་ཞིང་དེངས་པར་བསམ་ཞིང་།
ཡུངས་ཀར་གྱིས་བྲིམ་མོ། །དེ་ནི་བགེགས་དང་ལོག་འདྲེན་འབྱུང་པོ་རྣམས་བསྐྲད་
པའོ། །
དེ་ནས་ནད་གདོན་དང་འབྱུང་པོའི་ཁ་རླངས་དང་། མི་མ་ཡིན་གྱི་གདུག་རྩུབ་
རྣམས། བྱབས་པར་བྱས་ཏེ། བདག་ཉིད་རྣམ་པར་འཇོམས་པའི་ལྷ་ཚོགས་རྣམས་
ཀྱིས། ཕྱག་ན་ཀུ་ཤ་ལའི་ཆུན་པོ་དང༌། རྨ་བྱའི་ཕོད་ལྡེམ་རེ་བསྣམས་ནས། ནད་
གདོན་གྱི་དངོས་པོ་ཐམས་ཅད། མེ་ལོང་གི་གཡའ་ཕྱིས་པ་འམ། རི་ལ་ན་བུན་དང་
སྨུགས་པས་གཡོགས་པ་རླུང་གིས་གཏོར་བ་ལྟར་སོང་བར་བསམ་ལ། ཀུ་ཤ་ལའི་ཆུན་
པོ་དང་། རྨ་བྱའི་ཕོད་ལྡེམ་གྱིས་བྱབ་ཅིང་འདི་སྐད་ཅེས་བརྗོད་དོ། །ན་མོ་སངས་
རྒྱས་ཀྱི་བཀའ་བདེན་པ་དང་། བོན་གྱི་བཀའ་བདེན་པ་དང་། གཤེན་རབ་གཡུང་
དྲུང་སེམས་དཔའ་རྣམས་ཀྱི་བཀའ་བདེན་པ་དང་། རྒྱལ་བ་འཕགས་པའི་ཚོགས་
རྣམས་ཀྱི་བཀའ་བདེན་པ་དང་། གསང་སྔགས་དང་རིགས་སྔགས་དང་གཟུངས་
སྔགས་རྣམས་ཀྱིས་བཀའ་བདེན་པ་དང་། བདེན་པ་དེ་དག་གི་མཐུ་དང་དཔལ་ལ་
བརྟེན་ནས། རྒྱུ་སྦྱོར་བ་ཡོན་གྱི་བདག་པོ་མིང་འདི་ཞེས་བགྱི་བ་འདི་ལ། སྟེང་ལྷ་ཡི་
བཀའ་ཆད་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ འོག་ཀླུ་
ཡི་གཏད་ཁྲམ་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ བར་
མི་ཡི་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྷིད་ལོ་ཡཀྵ་བྷ་མ་ལེ་བྷ་ཕཊ ལྷ་
མ་ཡིན་གྱི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་
ཡཀྵ་བྷ་མ་ལེ་བྱ་ཕཊ གཟའ་བརྒྱད་ཀྱི་གདུག་རྩུབ་དང་བསམ་སྦྱོར་ངན་པ་ཐམས་
255



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ རྒྱུ་སྐར་གྱི་གདུག་རྩུབ་དང་བསམ་
སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ མུ་སྟེགས་ཀྱི་
གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་
བྱ་ཕཊ དྲི་ཟའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱེད་
ལོ་ཡཀྵ་བྷ་མ་ལེ་བྱ་ཕཊ གཤིན་རྗེའི་གདུག་རྩུབ་དང་བསམ་སྦྱོར་ངན་པ་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥུ་ཕཊ ཀླུ་དབང་གི་གདུག་རྩུབ་དང་བསམ་
སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡག་བྷ་མ་ལེ་བྷ་ཕཊ གནོད་སྦྱིན་གྱི་
གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་ད་ལོ་ཡཀྵ་བྷ་མ་
ལེ་ཧྥུ་ཕཊ མེ་ལྷའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་
བྱིད་ལོ་ཡཀྵ་བྷ་མ་ལེ་བྱ་ཕཊ སྲིན་པོའི་གདུག་རྩུབ་དང་བསམ་སྦྱོར་ངན་པ་ཐམས་
ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ རླུང་ལྷའི་གདུག་རྩུབ་དང་བསམ་
སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ དབང་ལྡན་གྱི་
གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་
བྱ་ཕཊ ཚངས་པའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་
བྱིད་ལོ་ཡཀྵ་བྷ་མ་ལེ་བྱ་ཕཊ ཀླུ་ཡི་གདུག་རྩུབ་དང་བསམ་སྦྱོར་ངན་པ་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ གཉན་གྱི་གདུག་རྩུབ་དང་བསམ་སྦྱོར་
ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱུ་ཕཊ ས་བདག་གི་གདུག་
རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་
ཕཊ བདུད་ཀྱི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་
ལོ་ཡཀྵ་བྷ་མ་ལེ་བྷ་ཕཊ བཙན་གྱི་གདུག་རྩུབ་དང་བསམ་སྦྱོར་ངན་པ་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ དམུ་ཡི་གདུག་རྩུབ་དང་བསམ་སྦྱོར་
256



མདོ་སྡེ།
རྣམ་འཇོམས་ཆོ་ག
ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ འཚམས་ཀྱི་གདུག་
རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་ཉིད་ལོ་ཡཀྵ་བྷ་མ་ལེ་བྷ་ཕཊ
རྒྱལ་པོའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་
བྷ་མ་ལེ་བྱ་ཕཊ སྐྱེས་བུའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་
བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ མ་མོའི་གདུག་རྩུབ་དང་བསམ་སྦྱོར་ངན་པ་
ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ སྨན་མོའི་གདུག་རྩུབ་དང་
བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ ཐེའུ་
རང་གི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་
བྷ་མ་ལེ་བྱ་ཕཊ ཤ་ཟའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་
ནན་བྱིད་ལོ་ཡཀྵ་བྷ་མ་ལེ་བྷ་ཕཊ རོ་ལངས་ཀྱི་གདུག་རྩུབ་དང་བསམ་སྦྱོར་ངན་པ་
ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥུ་ཕཊ སུལ་པོའི་གདུག་རྩུབ་དང་
བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ ལུས་
སྲུལ་པོའི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་
བྷ་མ་ལེ་བྷ་ཕཊ ནམ་མཁའ་ལྡིང་གི་གདུག་རྩུབ་དང་བསམ་སྦྱོར་ངན་པ་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ ལྟོ་འཕྱེའི་གདུག་རྩུབ་དང་བསམ་སྦྱོར་
ངན་པ་ཐམས་ཅད་སརྦ་བྷིག་ནན་སྦྱིད་ལོ་ཡཀྵ་བྷ་མ་ལེ་བྷ་ཕཊ མཁའ་འགྲོ་མའི་
གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་
བྷ་ཕཊ རྒྱལ་པོའི་བཀའ་ཆད་དང་གདུག་རྩུབ་དང་བསམ་སྦྱོར་ངན་པ་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷུ་ཕཊ ལྷ་ཡི་ཕྲག་དོག་དང་གདུག་རྩུབ་བསམ་
སྦྱོར་ངན་པ་ཐམས་ཅད་སརྦ་བྷིག་ནན་བྷིད་ལོ་ཡཀྵ་བྷ་མ་ལེ་བྱ་ཕཊ མི་འམ་ཅིའི་
གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་
257



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལེ་བྱ་ཕཊ མི་མ་ཡིན་གྱི་གདུག་རྩུབ་དང་བསམ་སྦྱོར་ངན་པ་ཐམས་ཅད་སརྦ་བྷིག་
ནན་བྱིད་ལོ་ཡག་བྷ་མ་ལེ་བྱ་ཕཊ སྡེ་བརྒྱད་ཀྱི་གདུག་རྩུབ་དང་བསམ་སྦྱོར་ངན་པ་
ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ འབྱུང་པོའི་ཁ་རླངས་དང་
གདུག་རྩུབ་བསམ་སྦྱོར་ངན་པ་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥ་
ཕཊ གཞན་ཡང་ཚ་བ་ལས་གྱུར་པའི་ནད་རིགས་ཐམས་ཅད་སརྦ་བྷིག་ནན་བྱིད་ལོ་
ཡཀྵ་བྷ་མ་ལེ་བྷ་ཕཊ གྲང་བ་ལས་གྱུར་པའི་ནད་རིགས་ཐམས་ཅད་སརྦ་བྷིག་ནན་
བྱིད་ལོ་ཡཀྵ་བྷ་མ་ལེ་བྱ་ཕཊ རླུང་ལས་གྱུར་པའི་ནད་རིགས་ཐམས་ཅད་སརྦ་བྷིག་
ནན་བྱིད་ལོ་ཡཀྵ་བྷ་མ་ལེ་བྷ་ཕཊ མཁྲིས་པ་ལས་གྱུར་པའི་ནད་རིགས་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ བད་ཀན་ལས་གྱུར་པའི་ནད་རིགས་
ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྷ་ཕཊ སྐྲན་དང་དམུ་ཆུ་ལས་གྱུར་
པའི་ནད་རིགས་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱུ་ཕཊ དྲག་དང་
གྲུམ་བུ་ལས་གྱུར་པའི་ནད་རིགས་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་
བྱ་ཕཊ མཛེ་དང་ཤུ་བ་ལས་གྱུར་པའི་ནད་རིགས་ཐམས་ཅད་སརྦ་བྷིག་ནན་བྱིད་
ལོ་ཡཀྵ་བྷ་མ་ལེ་བླ་ཕཊ བལ་ལྡག་དང་མེ་དབལ་ལས་གྱུར་པའི་ནད་རིགས་ཐམས་
ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ གཞན་ཡང་ཐབ་དང་མཁོན་ལས་
གྱུར་པའི་རྐྱེན་དང་བར་ཆད་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥུ་ཕཊ
དམེ་དང་གྲིབ་ལས་གྱུར་པའི་རྐྱེན་དང་བར་ཆད་ཐམས་ཅད་སརྦ་བྷིག་ནན་བྱིད་ལོ་
ཡཀྵ་བྷ་མ་ལེ་བྱ་ཕཊ སྨེ་དང་མནོལ་ལས་གྱུར་པའི་རྐྱེན་དང་བར་ཆད་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ དབང་ཐང་དང་ཀླུང་རྟ་ལས་གྱུར་པའི་
རྐྱེན་དང་བར་ཆད་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥུ་ཕཊ འབྱུང་
བ་དར་རྒུད་ལས་གྱུར་པའི་རྐྱེན་དང་བར་ཆད་ཐམས་ཅད་སརྦ་བྷིག་ནན་བྱིད་ལོ་ཡཀྵ་
258



མདོ་སྡེ།
རྣམ་འཇོམས་ཆོ་ག
༼ཇ༽
བྷ་མ་ལེ་བྷ་ཕཊ ཐན་དང་ལྟས་ངན་ལས་གྱུར་པའི་རྐྱེན་དང་བར་ཆད་ཐམས་ཅད་
སརྦ་བྷིག་ནན་བྱིད་ལོ་ཡཀྵ་བྷ་མ་ལེ་ཧྥུ་ཕཊ བྱད་དང་རྦོད་གཏོང་ལས་གྱུར་པའི་རྐྱེན་
དང་བར་ཆད་ཐམས་ཅད་སརྦ་བྷིག་ནན་བྱིད་ལོ་ཡཀྵ་བྷ་མ་ལེ་བྱ་ཕཊ གང་དག་
འགྲོ་བ་མ་ལུས་ཀུན། སྡུག་བསྔལ་ནད་ཀྱིས་གདུངས་པ་དང༌། བར་ཆད་རྐྱེན་གཟེར་
ལྡང་བ་དང༌། མི་མཐུན་ཕྱོགས་སུ་གྱུར་པ་དང༌། གློ་བུར་ཡེ་འབྲོག་ལྡང་བ་དང་།
མི་གཙང་ཉམས་གྲིབ་ཕོག་པ་དང་། སྨེ་མནོལ་བྱུར་ཡུགས་འབགས་པ་དང་། མི་
གཙང་ལས་གྱུར་བག་ཆགས་སོགས། རྣམ་པར་འཇོམས་མཛད་ཁྲོ་བོའི་རྒྱལ། གསང་
སྔགས་རིག་སྔགས་མཐུ་སྟོབས་ཀྱིས། རྟོག་མེད་ངང་དུ་བྱབ་པར་བྱ། བོན་ཉིད་ངང་
དུ་སངས་གྱུར་ཅིག །ཨོཾ་ན་མ་སརྦ་བྷིད་ལོ་བྷ་མ་ལེ་ཧཱུཾ་ཕཊ ཅེས་ཀུ་ཤ་ལ་དང་རྨ་བྱའི་
ཕོད་ལྡེམ་གྱིས། ནད་གདོན་དང་འབྱུང་པོའི་ཁ་རླངས་དང་མ་མོའི་གདུག་རྩུབ་ཐམས་
ཅད། མེ་ལོང་གི་གཡའ་དང་། རིན་པོ་ཆེ་དང་ཤེལ་དཀར་གྱི་རྡུལ་ཕྱིས་པ་ལྟར་དག་
པར་བསམ་ཞིང་། མགོ་ལུས་ཀུན་ལ་བསྐོར་ཞིང་བྱབ་པའི་ཆོ་ག་བྱའོ། །
དེ་ནས་ཁྲུས་ཀྱི་ཆོ་ག་བྱ་སྟེ། བུམ་པ་དང་མེ་ལོང་ལག་ཏུ་ཐོགས་ལ། བདག་ཉིད་
རྣམ་པར་འཇོམས་པའི་ཕྱག་གཡས་ན་བདུད་རྩི་བུམ་པ་བསྣམས། གཡོན་པས་མེ་
ལོང་གི་བྱད་གསལ་བ། དེའི་བསྲུང་བྱའི་ནད་དང་གནོད་པ་ཐམས་ཅད་བཀྲུས་ནས།
དུག་ཤུལ་སྨན་གྱིས་སྦྱངས་པ་བཞིན་དུ་གཙང་ཞིང་དག་པར་བསམ་ལ་འདི་སྐད་ཅེས་
གསུངས་སོ། །བསྭོ་ༀ་ན་མ་ཨ་དཀར་ཨུ་ཡ་ན་ཏིང་རདྨ་ཏྲ་ཡ་ཧཱུྃ་ཕཊ མ་ཧ་ཡཀྵ་བྱིད་
ཀྵ་ས་མ་ཡ་ཧཱུྃ་ཕཊ བསྭོ་ཨོཾ་བཛྲ་ཀྲོ་ཏ་ཀྲྀ་ཏ། ཏ་ཧ་ཏ་ཧ། དྲུང་མུ་དྲུང་མུ། སྤོ་ཏ་སྤོ་
ཏ། ཀྲྀ་ཎ་གྲོ་ཎ། ཙ་ཀྲ་ཙ་ཀྲ། ཏི་སྟ་ཏི་སྟ། ཧུ་ལུ་ཧུ་ལུ། ཚིནྡྷ་ཚིནྡྷ བྷིནྡྷ་བྷིནྡྷཱ། བཛྲ་
བཛྲ་གུ་ཧྱ་ས་མ་ཡ་ཧཱུྃ་ཕཊ༔ ན་མ་བྱིད་ལོ་ཤུདྡྷེཤུདྡྷེ སརྦ་སྭ་སྟི་ཧྲི་དྷ་ཡ་ཧྲི་དྷ་ཡ། དྷ་
ན་ཀྲ་ཡ། དྷ་ན་ཏྲ་ཡ། སལེ་སལེ་རྐོ་ཕུང་སལེ། ཨགྷོ་སལེ། ཨུ་དུག་སལེ། དྷ་ན་དྷ་ན།
259



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མ་ཧཱ་ཚིནྡ་ཡ། ཁྲི་མང་ཨཀྱོ་ནེ་སངས་ནེ་ཏིང་། ཏིང་ལམ་སད་དོ། །ཧ་ར་ཧ་ར། པྲ་
མོ་ཧ་ར། རྐ་ཕུང་ཧ་ར། ཨགྷོ་ཧ་ར། ཨུ་དུག་ཧ་ར། ཤུདྡྷཤུདྡྷོ ས་མ་ཡ་ཤུདྡྷོ ཨ་བྷ་
བ། སྭ་བྷ་བ། བྷི་ཤུདྡྷོ སརྦ་སྭཱ་སྟི། ཧ་ར་བྱིད་ལོ། རྐ་ཕུང་ཤུདྡྷོ ཨགྷོ་ཤུདྡྷོ ཨུ་དུག་
ཤུདྡྷོ། སད་དོ་བྷ་བ་ཤུདྡྷོ། སད་མིན་ཝེར་རོ། །ཤུད་ལ་ཝེར་རོ། །ཏྲི་ཤུ་པ་ལ་ཡ་མ་
དྷ་ཏྲི་སོ་ཡ་རཀ་ནཱ་ག་ཡ་ཤུདྡྷོ། ཨཧྥེ་ར་ཙ་ཡ་བ་ས་ལེ་སང་ངེ་ཡ། རཀྟ་རུ་ཏྲི་མ་མ་
སངས་གསལ་སཱཧཱ། ན་མ་ཧ་ར་ཀཱ་ཡ། ཨ་དཀར་ཨུ་དུག་ཀྱཱ་ཡ། གནོད་བྱེད་འབྱུང་
པོ་ཨ་མུ་ཁ་མ་ར་ཡ་ཏི་སྟ་ཛ་ལེ་ཛཱ་ལེ་ཨ་མྲྀ་ཏེ་ཧཱུཾ་ཕཊ8
དེ་ནས་ཡང་གསུངས་པ། གང་ཞིག་འགྲོ་བ་མ་ལུས་ཀུན། སྡུག་བསྔལ་ཀུན་ལས་
ཐར་བྱེད་ཅིང་། ནད་དང་གནོད་པ་ཞི་བ་དང་། རྐྱེན་དང་བར་ཆོད་ཟློག་བྱེད་ཅིང་།
ཚེ་དང་བསོད་ནམས་འཕེལ་བ་དང་། དཔལ་དང་གྲགས་པ་རྒྱས་མཛད་ཅིང་། ལས་
ཀྱི་རྣམ་སྨིན་དག་བྱེད་ན། གཡུང་དྲུང་རྣམ་པར་འཇོམས་པ་ཡི། གསང་སྔགས་
རིག་སྔགས་ཐམས་ཅད་ཀྱི། རྒྱུད་དོ་ཅོག་གི་རྩ་བ་སྟེ། ཡང་དག་གྲུབ་པ་དཔལ་གྱིས་
བརྒྱན། མདོ་སྡེ་འདི་ཉིད་མཉན་པར་བྱ། མདོ་སྡེ་འདི་ཉིད་འཆང་བར་བྱ། མདོ་སྡེ་
འདི་ཉིད་བཀླག་པར་བྱ། མདོ་སྡེ་འདི་ལ་མོས་པ་ཡིས། མདོ་སྡེ་འདི་ཉིད་སྤྱོད་བྱས་
ན། མདོ་སྡེ་འདི་ཡི་གཟི་བརྗིད་ཀྱིས། ལྷ་དང་ལྷ་མིན་གནོད་པ་དང་། ལྟོ་འཕྱེ་གྲུལ་
བུམ་མི་འམ་ཅི། ཤ་ཟ་སྲིན་པོ་རོ་ལངས་སོགས། འབྱུང་པོའི་ཚོགས་རྣམས་མ་ལུས་པ།
གང་ཞིག་གང་ལ་གནོད་པ་ཡི། ཕ་རོལ་བྱད་དང་རྦོད་གཏོང་རྣམས། འདི་ཡི་མཐུ་
ཡིས་བཟློག་པར་འགྱུར། རྒྱུ་དང་རྐྱེན་ལས་གྱུར་པ་ཡི། རླུང་མཁྲིས་བད་ཀན་ཁྲག་
ལ་སོགས། འདུ་བ་རྣམ་བཞི་འཁྲུགས་པ་དང་། ནད་རིགས་སུམ་བརྒྱ་དྲུག་ཅུ་ཡང་།
སྐད་ཅིག་ཉིད་ལ་ཞི་བར་འགྱུར། སྨེ་མནོལ་མི་གཙང་བག་ཆགས་ཀྱིས། གཙང་རིགས་
ལྷ་ལ་མནོལ་བ་དང༌། ཐབ་གཞོབ་མཁོན་དང་དབལ་ལ་སོགས། དམེ་དང་གྲིབ་
260



མདོ་སྡེ།
རྣམ་འཇོམས་ཆོ་ག
ལས་གྱུར་པ་ཡི། མི་གཙང་ལས་གྱུར་བག་ཆགས་རྣམས། གཟུངས་སྔགས་འདི་ཡིས་
དག་པར་འགྱུར། ཚེ་ཟད་པ་དང་ཚེ་ཉམས་དང་། དབང་པོ་ཉམས་དང་སྡུག་བསྔལ་
སྦྱངས། མི་གཙང་ཉམས་གྲིབ་ཕོག་གྱུར་ན། དྲི་མེད་རྣམ་དག་ཤེལ་དཀར་དང་།
རིན་ཆེན་མུ་མེན་ཙནྡན་ལྗོན། རདྨ་རྫ་ཡི་བུམ་པ་རུ། གཙང་མའི་ཆུ་དང་སྨན་སྦྱར་
ནས། གཟུངས་སྔགས་འདི་ཉིད་བརྗོད་བྱས་ནས། དུས་བཟང་རྟག་ཏུ་ཁྲུས་བྱས་ན།
ནད་དང་གནོད་པ་ཞི་བ་དང་། རྐྱེན་དང་བར་ཆད་བཟློག་པར་འགྱུར། སྨེ་མནོལ་
མི་གཙང་བག་ཆགས་དང་། ཉམས་ཆག་དྲི་མ་དག་པར་འགྱུར། ཚེ་རབས་བསགས་
པའི་སྒྲིབ་དག་ནས། སྡིག་པ་ཀུན་ལས་རྣམ་པར་ཐར། གཟུངས་ཀྱི་རྒྱལ་པོ་འདི་ཉིད་
ནི། ལན་གྲངས་ཉི་ཤུ་རྩ་གཅིག་གམ། ཡང་ན་ལན་གྲངས་བརྒྱ་རྩ་བརྒྱད། གཡུང་
དྲུང་རྣམ་འཇོམས་བཟླས་ནས་ནི། རྒྱལ་པོས་རྟག་ཏུ་ཁྲུས་གྱིས་ཤིག །ཨོཾ་ན་མ་སརྦ་
ཏ་ཐ་ག་ཏ་ཤུད་ལ་བྱིད་ལོ་ཤུདྡྷེཚངས་ལ་གུ་དུན་སལེ་སང་ངེ་སཱཧཱ། ཞེས་ཁྲུས་གསོལ་
བས། སྔོན་གྱི་ནད་གདོན་གྱི་བྱབ་ཤུལ་རྣམས་དག་ནས་ཤེལ་དཀར་གྱི་བུམ་པ་ཆུ་ལས་
བྱུང་བ་ལྟར། ནད་གདོན་གྱི་རྗེས་ཤུལ་རྣམས་དག་ནས། ཤངས་ལམ་དང་སོར་སྣེ་རུ།
འབྱུང་བའི་ཤཱ་སྣ་ལ། རྩི་སྦུར་ཆགས་གནས་མེད་པ་བཞིན་དུ། རྡུལ་ཕྲན་ཙམ་ཡང་
མ་ལུས་པ་དག་སྟེ་སྐྱོན་གྱིས་མ་གོས་པར་བསམ་མོ། །དེ་ལྟར་དུ་སྟོན་པས་ལུང་གནང་
བ་བཞིན་དུ། གཡུང་དྲུང་སེམས་དཔའ་རྣམས་ཀྱིས་དུས་དྲུག་ཏུ་མ་ཆག་པར་བྱབས་
དང་ཁྲུས་ཀྱི་ཆོ་ག་བྱས་པས། ཞག་བདུན་གྱི་ནང་ནས་རྒྱལ་པོ་ཡང་ནད་གདོན་གྱི་
ཤུལ་ཉི་ཟེར་བཀྲམ་པ་ཙམ་ཞིག་ཡོད་པ་ཡང་། ཤངས་ལམ་དང་སོར་སྣེ་དང། བ་སྤུ་
བུ་གར་སིབ་ཀྱིས་བུད་ནས་གཞའ་ཚོན་སྣ་ལྔའི་རྣམ་པ་ཅན་རྩ་ལ་བརྒྱུད་ནས་ཐོན་ཏེ།
ལུས་ཡང་བ་དང་། ཉམས་དགའ་བ་དང་། ཤེས་པ་གསལ་བ་དང་། ཡི་ག་བདེ་བ་
དང། རྨི་ལམ་གྱི་ལྟས་བཟང་བར་གྱུར་ཏོ། །གཞན་ཡང་སྲས་དང་། བཙུན་མོ་དང་།
•
པ་བག་
261



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བློན་པོ་དང་། དེད་དཔོན་དང་། འཁོར་རྣམས་ཀྱང་ཤིན་ཏུ་དགའ་བ་དང་མོས་པ་
སྐྱེས་ཏེ། སྟོན་པའི་སྒྲོན་མ་འཁོར་དང་བཅས་པ་ལ་དཔག་ཏུ་མེད་པ། ཚད་མེད་
པ། མཐའ་ཡས་པའི་དད་པ་དང་མོས་པ་སྐྱེས་སོ། །གཞན་ཡང་རྒྱལ་ཁམས་དེ་དག་
ལ་ལོ་ལེགས་པ་དང་། ནད་ཡམས་དང༌། འཁྲུག་པ་དང༌། མུ་གེའི་སྒྲ་མེད་པ་དང༌།
སེམས་ཅན་རྣམས་དགའ་བ་ཕུན་སུམ་ཚོགས་པ་དང༌། བདེ་བ་ཕུན་སུམ་ཚོགས་པ་
དང་། དལ་བ་ཕུན་སུམ་ཚོགས་པ་དང་། འབྱོར་པ་ཕུན་སུམ་ཚོགས་པ་དང་ལྡན་
པར་གྱུར་ཏོ། །
དེ་ནས་ཁྲུས་ཀྱི་ཆོ་ག་ཚར་ནས། རྣམ་པར་འཇོམས་པའི་དཀྱིལ་འཁོར་གྱི་ལྷ་
ཚོགས་རྣམས་མཆོད་དེ། དཀར་གྱི་གཏོར་མ་ཆ་གསུམ་དུ་བཤམས་ནས། རྩི་སྨན་
དང་། ཤིང་ཏོག་དང་། འབྲུ་བཅུད་དང༌། དཀར་མཆོད་ཀྱི་བྲན་ལ་འདི་སྐད་
ཅེས་གསུངས་སོ། །ཧཱུཾ་ཚུར་གཤེགས་ཚུར་སྤྱོན་རྒྱལ་བའི་བཀའ། དེང་གི་རྒྱལ་བའི་
དཀྱིལ་འཁོར་འདིར། རྒྱལ་པོ་ཆེན་པོ་སྡེ་བཞི་དང༌། བཙུན་མོ་སྲས་དང་བློན་འཁོར་
བཅས། ཕྱོགས་སྐྱོང་བཅུ་དང་འཇིག་རྟེན་བདག །དཔལ་གྱི་མགོན་པོར་ཞལ་བཞེས་
པར། མཆོད་ཅིང་བསྟོད་དེ་ཕྱག་ཀྱང་གཞོལ། ཧཱུྃ་གཞལ་ཡས་ཤར་སྒོ་སྲུང་མཛད་
པ། རྒྱལ་པོ་ཆེན་པོ་ཡུལ་འཁོར་སྲུང་། དཀར་འབར་ཕྱག་ན་པི་ཝཾ་འཛིན། བཙུན་
མོ་བློན་པོ་གཙོ་འཁོར་བཅས། མཆོད་ཅིང་བསྟོད་དེ་ཕྱག་ཀྱང་གཞོལ། ཧཱུྃ་གཞལ་
ཡས་ལྷོ་སྒོ་སྲུང་མཛད་པ། རྒྱལ་པོ་ཆེན་པོ་བོན་གྱི་བདག །སྔོན་འབར་ཕྱག་ན་ཤང་
ལངས་འཛིན། བཙུན་མོ་བློན་པོ་གཙོ་འཁོར་བཅས། མཆོད་ཅིང་བསྟོད་དེ་ཕྱག་
ཀྱང་གཞོལ། ཧཱུྃ་གཞལ་ཡས་ནུབ་སྒོ་སྲུང་མཛད་པ། རྒྱལ་པོ་ཆེན་པོ་སྤྱན་མི་བཟང་།
དམར་འབར་ཕྱག་ན་སྦྲུལ་ཞགས་བསྡོགས། བཙུན་མོ་བློན་པོ་གཙོ་འཁོར་བཅས།
མཆོད་ཅིང་བསྟོད་དེ་ཕྱག་ཀྱང་གཞོལ། ཧཱུཾ་གཞལ་ཡས་བྱང་སྒོ་སྲུང་མཛད་པ། རྒྱལ་
262



མདོ་སྡེ།
རྣམ་འཇོམས་ཆོ་ག།
༼ཇ༽
པོ་ཆེན་པོ་རྣམ་ཐོས་སྲས། སེར་འབར་ནེའུ་ལེ་རྐྱལ་པ་འཛིན། བཙུན་མོ་བློན་པོ་
གཙོ་འཁོར་བཅས། མཆོད་ཅིང་བསྟོད་དེ་ཕྱག་ཀྱང་གཞོལ། ཧཱུྃ་གཞལ་ཡས་དེ་ཡི་ཕྱི་
རིམ་གྱི། འདོད་ཡོན་ཕུན་ཚོགས་ར་བ་ན། འཇིག་རྟེན་སྐྱོང་བའི་མཐུ་བོ་ཆེ། སྟེང་
ཕྱོགས་འཇིག་རྟེན་སྐྱོང་མཛད་པ། ཚངས་པ་ཆེན་པོ་ལྷ་ཡི་རྒྱལ། དཀར་པོ་ཕྱག་ན་
འཁོར་ལོ་འཛིན། ལྷ་ཡི་སྡེ་ཚོགས་འཁོར་དང་བཅས། མཆོད་ཅིང་བསྟོད་དེ་ཕྱག་ཀྱང་
འདུད། ཤར་ཕྱོགས་འཇིག་རྟེན་སྐྱོང་མཛད་པ། ཟུར་ཕུད་ལྔ་པ་མཐུ་བོ་ཆེ། དཀར་
འབར་ཕྱག་ན་བ་དན་བསྣམས། དྲི་ཟའི་སྡེ་ཚོགས་འཁོར་དང་བཅས། མཆོད་ཅིང་
བསྟོད་དེ་ཕྱག་ཀྱང་འདུད། ལྷོ་ཕྱོགས་འཇིག་རྟེན་སྐྱོང་མཛད་པ། ཡ་མ་ར་ཛཱ་མཐུ་
བོ་ཆེ། སྔོ་སྐྱ་ཕྱག་ན་ཤང་ལངས་ཐོགས། གཤིན་རྗེའི་སྡེ་ཚོགས་འཁོར་དང་བཅས།
མཆོད་ཅིང་བསྟོད་དེ་ཕྱག་ཀྱང་འདུད། ནུབ་ཕྱོགས་འཇིག་རྟེན་སྐྱོང་མཛད་པ། སྦྲུལ་
མགོ་བདུན་པ་མཐུ་བོ་ཆེ། དམར་ལྗང་ཕྱག་ན་ཞགས་པ་འཛིན། ཀླུ་དབང་སྡེ་ཚོགས་
འཁོར་དང་བཅས། མཆོད་ཅིང་བསྟོད་དེ་ཕྱག་ཀྱང་འདུད། བྱང་ཕྱོགས་འཇིག་རྟེན་
སྐྱོང་མཛད་པ། གནོད་སྦྱིན་རྒྱལ་པོ་གང་བ་བཟང་། དཀར་ལྗང་ཕྱག་ན་དབྱུག་ཏོ་
བསྣམས། གནོད་སྦྱིན་སྡེ་ཚོགས་འཁོར་དང་བཅས། མཆོད་ཅིང་བསྟོད་དེ་ཕྱག་ཀྱང་
འདུད། ཤར་ལྷོ་འཇིག་རྟེན་སྐྱོང་མཛད་པ། ཨག་ནེ་ར་ཛ་མེ་ཡི་ལྷ། དམར་སྐྱ་ཕྱག་
ན་ལེ་བརྒན་ཐོགས། མེ་ལྷའི་སྡེ་ཚོགས་འཁོར་དང་བཅས། མཆོད་ཅིང་བསྟོད་དེ་ཕྱག་
ཀྱང་འདུད། ལྷོ་ནུབ་འཇིག་རྟེན་སྐྱོང་མཛད་པ། ལང་ཀ་མགྲིན་བཅུ་སྲིན་གྱི་རྒྱལ།
དམར་ནག་ཕྱག་ན་སོག་ལེས་འདྲ། སྲིན་པོའི་སྡེ་ཚོགས་འཁོར་དང་བཅས། མཆོད་
ཅིང་བསྟོད་དེ་ཕྱག་ཀྱང་འདུད། ནུབ་བྱང་འཇིག་རྟེན་སྐྱོང་མཛད་པ། བེ་ཅི་རམ་པ་
རི་དྭགས་རྒྱལ། ལྗང་འབར་ཕྱག་ན་རླུང་གཡབ་ཐོགས། རླུང་ལྷའི་སྡེ་ཚོགས་འཁོར་
དང་བཅས། མཆོད་ཅིང་བསྟོད་དེ་ཕྱག་ཀྱང་འདུད། བྱང་ཤར་འཇིག་རྟེན་སྐྱོང་
263



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མཛད་པ། བྱི་ན་ཡ་ག་བགེགས་ཀྱི་རྒྱལ། དཀར་ལྗང་ཕྱག་ན་ཁ་ཊ་འཛིན། བདེན་
བྲལ་སྡེ་ཚོགས་འཁོར་དང་བཅས། མཆོད་ཅིང་བསྟོད་དེ་ཕྱག་ཀྱང་འདུད། འོག་
ཕྱོགས་འཇིག་རྟེན་སྐྱོང་མཛད་པ། ལྷ་མོ་བརྟན་མ་ཀུན་བསྐྱེད་ཡུམ། གསེར་མདོག་
ཕྱག་ན་བུམ་པ་འཛིན། ས་བདག་སྡེ་ཚོགས་འཁོར་དང་བཅས། མཆོད་ཅིང་བསྟོད་དེ་
ཕྱག་ཀྱང་འདུད། ཧཱུཾ་གཞན་ཡང་བསྟན་པ་སྲུང་བྱེད་པ། ལྷ་བརྒྱད་ཀླུ་བརྒྱད་གཟའ་
བརྒྱད་དང་། རྒྱུ་སྐར་ལྷ་མོ་ཉི་ཤུ་བརྒྱད། ལྷ་དང་ལྷ་མིན་གནོད་སྦྱིན་དང་། བདུད་
དང་རྒྱལ་པོ་བཙན་དང་ཀིང་། ཀླུ་གཉན་ས་བདག་གཏོད་འཁོར་བཅས། བརྟན་མ་
སྐྱོང་མ་ཡུལ་ས་སྨན། དཔལ་མགོན་བདུན་ཅུ་འཁོར་བཅས་ལ། འབྲུ་བཅུད་དཀར་གྱི་
གཏོར་མ་འབུལ། ཐུགས་དམ་མཉེས་པར་རྒྱུད་བསྐངས་ནས། འདོད་ཡོན་རྣམ་ལྔས་
ཡིད་ཚིམས་ཤིང་། སངས་རྒྱས་བསྟན་པ་གཉེན་པོ་སྲུངས། དཀར་པོ་དགེ་བའི་མཐུ་
དཔུང་མཛོད། གཡུང་དྲུང་རྣམ་པར་འཇོམས་པ་ཡི། བསྟན་པ་ཇི་སྲིད་གནས་ཀྱི་བར།
དེ་སྲིད་འགྲོ་བའི་དཔལ་གྱུར་ཞིང་། སེམས་ཅན་རྣམས་ཀྱི་མགོན་མཛོད་ཅིག །འཇིག་
རྟེན་མགོན་པོའི་སྡེ་རིགས་ཀུན། རྒྱུད་འདི་ཡོངས་སུ་འཛིན་པ་ཡི། རྒྱུད་འདི་གང་ཞིག་
སུས་སྤྱོད་པ། དེ་སྤྱོད་བཀའ་ཡི་གྲོགས་མཛོད་ཅིག །རྒྱལ་བའི་བསྟན་པ་ཁྱོད་ཀྱིས་
ཟུངས། ཞིང་འདིར་ལོ་ཕྱུགས་ལེགས་པ་དང་། ནད་ཡམས་འཁྲུག་པ་མུ་གེ་སོགས།
མི་མཐུན་བར་ཆད་མི་འབྱུང་ཞིང་། མཐུན་པའི་དངོས་གྲུབ་སྩལ་དུ་གསོལ། བསྭོ་ཨོ་
ན་མ་སརྦ་བྱིད་གླུ་ལོ་ཀ་སྭ་སྟི། པྲ་མོ་ཧ་ར་ཐིམ་ཐིམ་ཡེ་སྭཱཧཱ། ཞེས་གསུངས་ཤིང་། ཞི་
བདེའི་འཕྲིན་ལས་བཅོལ། །
ད་ནི་རྣམ་པར་འཇོམས་པའི་དཀྱིལ་འཁོར་གྱི་ཆོ་ག་རྒྱས་པར་སོང་ནས། དཀྱིལ་
འཁོར་གྱི་ལྷ་ཞལ་བལྟ་ཞིང་དབང་བསྐུར་བའི་ཆོ་ག་མཛད་དེ། ཐོག་མར་སྒོ་དབྱེ་བ་
ལ་གསུམ་སྟེ། མཚམས་བཅད་པ་དང་། ཁྲུས་གསོལ་བ་དང་། སྒོ་དབྱེ་བ་དང་གསུམ་
264



མདོ་སྡེ།
རྣམ་འཇོམས་ཆོ་ག
མོ། །དེ་ལ་མཚམས་གཅད་པ་ནི། གསེར་དང་ཡུངས་ཀར་ཐོགས་ལ་འདི་སྐད་དོ། །ཧཱུྃ།
ཉོན་ཅིག་ལོག་འདྲེན་འབྱུང་པོའི་ཚོགས། འདི་རུ་མ་འདུག་གཞན་དུ་དེངས། དབང་
ལ་བར་ཆད་མ་བྱེད་ཅིག །དཀྱིལ་འཁོར་ལྷ་ཞལ་མ་བསྒྲིབས་པར། རང་རང་གནས་
སུ་བདེ་བར་སོང་། གལ་ཏེ་མི་འགྲོ་འདུག་གྱུར་ན། ང་ནི་ཁྲོ་བོ་རྣམ་པར་འཇོམས།
རྣམ་པར་རྟོག་མེད་དབྱིངས་ཀྱི་ལྷ། ཁྲོ་བཅུ་འབར་བའི་ཚོགས་དང་བཅས། ཕྱག་
མཚན་ཡུངས་ཀར་གསེར་ཛཱ་ཡི། ཐལ་བ་རྡུལ་དུ་བརླག་པར་བྱའོ། །བསྭོ་ཨོཾ་བཛྲ་ཀྲོ་
ཏ་ཀྲོ་ཏ། སུམ་ཏྲི་སུམ་ཏྲི་ཀྲྀ་ཎ་གྲྭ་ཎ་གཙྪ་ཡ་གཙྪ་ཡ་ཧཱུྃ་ཕཊ༔ ཅེས་གསེར་དང་ཡུངས་
ཀར་གྱིས་བྲིམ་མོ། །
དེ་ནས་ཁྲུས་ཀྱིས་བཀྲུ་སྟེ། གཙང་མའི་ཆུ་དང་སྨན་སྤོས་སྦྱར་ཏེ་གསུངས་པ། ཧཱུྃ་
དུས་གསུམ་བདེར་གཤེགས་རིགས་ཀྱི་ལྷ། སྐྱོན་མེད་དག་པའི་རང་བཞིན་ལ། བག་
ཆགས་དྲི་མ་མི་མངའ་ཡང་། སེམས་ཅན་ཉོན་མོངས་དག་བྱའི་ཕྱིར། གཙང་མ་ཆུ་
བོས་ཁྲུས་གསོལ་བས། མ་རིག་ཉོན་མོངས་དག་གྱུར་ཅིག །ཨོཾ་ན་མ་ཨཀྱོ་ཅི་མིན་ཏེ་
སལེ་སང་ངེ་ཡེ་སྭཱཧཱ། ཞེས་གསོལ་ལོ། །
ད་གསུམ་པ་སྒོ་དབྱེ་བ་ལ་འདི་སྐད་ཅེས་གསུངས་སོ། །ཧཱུྃ་ཤར་གྱི་ཕྱོགས་ནས་སྒོ་
འབྱེད་པ། ཡུལ་སྲུང་དཀར་པོ་པི་ཝཾ་ཅན། རྒྱལ་བ་འཕགས་པའི་བཀའ་འབྱུང་གིས།
ཤར་གྱི་ཕྱོགས་ནས་སྒོ་འདི་ཕྱེས། རྣམ་པར་འཇོམས་པའི་དཀྱིལ་འཁོར་གྱི། རྟོག་མེད་
ལྷ་ཞལ་བསྟན་དུ་གསོལ། ཧཱུྃ་ལྷོ་ཡི་ཕྱོགས་ན་སྒོ་འབྱེད་པ། བོན་འཕགས་ལྕགས་ཀྱི་
ཤང་ལངས་ཅན། རྒྱལ་བ་འཕགས་པའི་བཀའ་འབྱུང་གིས། ལྷོ་ཡི་ཕྱོགས་ནས་སྒོ་འདི་
ཕྱེས། རྣམ་པར་འཇོམས་པའི་དཀྱིལ་འཁོར་གྱི། རྟོག་མེད་ལྷ་ཞལ་བསྟན་དུ་གསོལ།
ཧཱུྃ་ནུབ་ཀྱི་ཕྱོགས་ནས་སྒོ་འབྱེད་པ། སྤྱན་བཟང་སྦྲུལ་དམར་ཞགས་པ་ཅན། རྒྱལ་བ་
འཕགས་པའི་བཀའ་འབྱུང་གིས། ནུབ་ཀྱི་ཕྱོགས་ཀྱི་སྒོ་འདི་ཕྱེས། རྣམ་པར་འཇོམས་
265



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
པའི་དཀྱིལ་འཁོར་གྱི། རྟོག་མེད་ལྷ་ཞལ་བསྟན་དུ་གསོལ། ཧཱུྃ་བྱང་གི་ཕྱོགས་ནས་སྒོ་
འབྱེད་པ། རྣམ་སྲས་ནེའུ་ལེའི་རྐྱལ་པ་ཅན། རྒྱལ་བ་འཕགས་པའི་བཀའ་འབྱུང་གིས།
བྱང་གི་ཕྱོགས་ཀྱི་སྒོ་འདི་ཕྱེས། རྣམ་པར་འཇོམས་པའི་དཀྱིལ་འཁོར་གྱི། རྟོག་མེད་ལྷ་
ཞལ་བསྟན་དུ་གསོལ། ཞེས་གསུངས་པས། རྒྱལ་པོ་ཆེན་པོ་བཞི་ཡིས་གཞལ་ཡས་ཀྱི་
སྒོ་ཕྱེས་ནས། དཀྱིལ་འཁོར་གྱི་ལྷ་ཞལ་མཐོང་བར་འགྱུར་རོ། །
དེ་ནས་ཡང་གསུངས་པ། ཉོན་ཅིག་རྒྱལ་པོ་ལ་སོགས་འདུས་པའི་འཁོར་རྣམས།
རྡུལ་ཚོན་གྱི་དཀྱིལ་འཁོར་དང་བུམ་པ་འདི་རྣམས་ནི། འབྱུང་བ་རིམ་བརྩེགས་ཀྱི་
སྟེང་དུ་ལྷའི་གཞལ་ཡས་ཁང་ཆེན་པོ། གྲུ་བཞི་སྒོ་བཞི་རྟ་བབས་དང་ལྡན་པ། མཐིང་
གུར་གཡུའི་ཡ་གད་དང་། ཟ་ར་ཚགས་སུ་འཕྲུལ་བ། དེའི་སྟེང་དུ་ཏོག་དང་བྱ་གི་
འབར་བ། ལོགས་བཞི་ལ་གཡུང་དྲུང་གི་པ་ཏྲས་གཏམས་པ། ཟུར་བཞི་རྡོ་རྗེའི་རྒྱ་
མདུད་སྒེག་པ། བར་ཁྱམས་འདོད་ཡོན་གྱི་ར་བ་དང་། ཟངས་ལྕགས་ཀྱི་ཁྱུད་མོར་
འཁོར་བ། ཕྱི་བསྐལ་པའི་མེ་ཆེན་འབར་ཞིང་། ནང་གཞའ་ཚོན་གྱི་འོད་དང་ལྡན་
པ། དེ་ལྟ་བུའི་གཞལ་ཡས་ཁང་རྒྱ་ཁྱོན་ཚད་ལས་འདས་པ། དེའི་ནང་དུ་འཁོར་ལོ་
རྩིབས་བཞི་གསེར་ལས་གྲུབ་པ། དེ་རྒྱབ་རྩིབས་བརྒྱད་ཕྱོགས་ཀྱིས་མཚན་པ། གྲུ་ཆད་
སེར་པོ་ཤིང་ལོ་མཛེས་པ། དེའི་དབུས་ཀྱི་ལྟེ་བ་ལ་ཉི་ཟླ་པདྨའི་གདན་སྟེང་ན། ཁྲོ་བོ་
སྐུ་མདོག་སྔོ་སྐྱ། ཞལ་གཅིག་ཕྱག་གཉིས་པ། པྲ་ཕུད་དང་སྡིགས་མཛུབ་གདེངས་
པ། ཞབས་གཉིས་བརྐྱངས་བསྐུམས་སུ་བཞུགས་པ། རལ་པ་དམར་སེར་ལ་ཐོད་
སྐམ་དང་ནོར་བུས་བརྒྱན་པ། ཡན་ལག་དང་ལྷུ་ཚིགས་སྦྲུལ་ཆེན་རིགས་ལྔས་བརྒྱན་
པ། ཞེ་སྡང་རྣམ་པར་འཇོམས་པའི་ལྷ། ཁྲོ་བོ་རྣམ་པར་འཇོམས་པ་ཞེས་བྱ་བ་ཡིན་
ཤིང་། དེའི་ཕྱི་རིམ་དུ། ཤར་དུ་ཁྲོ་བོ་སྐུ་མདོག་སེར་པོ་གཡུང་དྲུང་དང་སྡིགས་མཛུབ་
གདེངས་པ། གཏི་མུག་རྣམ་པར་འཇོམས་པའི་ལྷ། ཁྲོ་བོ་གཡུང་དྲུང་དཔའ་བོ་ཞེས་
266



མདོ་སྡེ།
རྣམ་འཇོམས་ཆོ་ག
བྱ་བ་དང་། ལྷོ་རུ་ཁྲོ་བོ་སྐུ་མདོག་སྔོ་སྐྱ་རལ་ཀྱུ་དང་སྡིགས་མཛུབ་གདེངས་པ། ང་
རྒྱལ་རྣམ་པར་འཇོམས་པའི་ལྷ། ཁྲོ་བོ་གཤིན་རྗེ་གཤེད་པོ་ཞེས་བྱ་བ་དང་། ནུབ་ཏུ་
ཁྲོ་བོ་སྐུ་མདོག་དམར་པོ་དབྱུག་ཏོ་དང་སྡིགས་མཛུབ་གདེངས་པ། འདོད་ཆགས་
རྣམ་པར་འཇོམས་པའི་ལྷ། ཁྲོ་བོ་ཧ་ཡ་གྲོ་བ་ཞེས་བྱ་བ་དང་། བྱང་དུ་ཁྲོ་བོ་སྐུ་མདོག་
ལྗང་གུ་འཁོར་ལོ་དང་སྡིགས་མཛུབ་གདེངས་པ། ཕྲག་དོག་རྣམ་པར་འཇོམས་པའི་
ལྷ། ཁྲོ་བོ་འཁོར་ལོ་བདེ་རྒྱལ་ཞེས་བྱ་བ་དང་། ཤར་ལྷོ་རུ་ཁྲོ་བོ་སྐུ་མདོག་སེར་སྐྱ་ཁ་
ཊ་དང་སྡིགས་མཛུབ་གདེངས་པ། ཉོན་མོངས་རྣམ་པར་འཇོམས་པའི་ལྷ། ཁྲོ་བོ་
ཁམས་གསུམ་དབང་སྡུད་ཞེས་བྱ་བ་དང༌། ལྷོ་ནུབ་ཏུ་ཁྲོ་བོ་སྐུ་མདོག་དམར་ནག་
བེ་ཅོན་དང་སྡིགས་མཛུབ་གདེངས་པ། ལོག་རྟོག་རྣམ་པར་འཇོམས་པའི་ལྷ། ཁྲོ་བོ་
རིགས་ཀྱི་མགོན་པོ་ཞེས་བྱ་བ་དང༌། ནུབ་བྱང་དུ་ཁྲོ་བོ་སྐུ་མདོག་དམར་ལྗང་རལ་ཀྱུ་
དང་སྡིགས་མཛུབ་གདེངས་པ། རྣམ་རྟོག་རྣམ་པར་འཇོམས་པའི་ལྷ། ཁྲོ་བོ་ཡ་ཙ་
འཁྱིལ་པ་ཞེས་བྱ་བ་དང་། བྱང་ཤར་དུ་ཁྲོ་བོ་སྐུ་མདོག་དཀར་ལྗང་ཐོད་དབྱུག་དང་
སྡིགས་མཛུབ་གདེངས་པ། འཁྲུལ་རྟོག་རྣམ་པར་འཇོམས་པའི་ལྷ། ཁྲོ་བོ་རྟོག་པ་
ཀུན་འཇོམས་ཞེས་བྱ་བ་དང་། སྟེང་ཕྱོགས་སུ་ཁྲོ་བོ་སྐུ་མདོག་དཀར་པོ་རྒྱལ་མཚན་
དང་སྡིགས་མཛུབ་གདེངས་པ། གཟུང་འཛིན་རྣམ་པར་འཇོམས་པའི་ལྷ། ཁྲོ་བོ་རྣམ་
རྒྱལ་དཀར་པོ་ཞེས་བྱ་བ་དང་། འོག་ཕྱོགས་སུ་ཁྲོ་བོ་སྐུ་མདོག་མཐིང་ནག་རྡོ་རྗེ་དང་
སྡིགས་མཛུབ་གདེངས་པ། ཉོན་མོངས་རྣམ་པར་འཇོམས་པའི་ལྷ། ཁྲོ་བོ་རྡོ་རྗེ་གཏུམ་
པོ་ཞེས་བྱ་བ་དང༌། དེ་རྣམས་རང་རང་གི་གཙོ་ལ་རང་རང་གི་འཁོར་གྱིས་བསྐོར་
བ། དེའི་སྒོ་བཞི་ལ་རྒྱལ་པོ་ཆེན་པོ་བཞི། བར་ཁྱམས་འདོད་ཡོན་གྱི་ར་བ་ན། ཕྱོགས་
སྐྱོང་བ་བཅུ། ཕྱི་རིམ་ལྕགས་རིའི་ནང་དུ་དཔལ་མགོན་བདུན་ཅུ། གཙོ་འཁོར་སྤྲུལ་
པ་དང་བཅས་པ་འདི་རྣམས་ནི། སྔོན་ཀྱང་ཡི་དམ་གྱི་ལྷ་ཡིན་པས་འདིར་ཡང་ཞལ་
267



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
མཇལ། འདིར་ཡང་ཡི་དམ་གྱི་ལྷ་ཡིན་པས་མ་བརྗེད་པར་རྒྱུན་དུ་སྒོམས་ཤིག །ཕྱི་
མ་ཡང་ཡི་དམ་གྱི་ལྷ་ཡིན་པས། ཐུགས་རྗེས་འཛིན་ཅིང་སྐྱོབས་པར་འགྱུར་རོ། །ཞེས་
གསུངས་ནས་ལྷ་ཞལ་བསྟན་པས། རྒྱལ་པོ་ཡབ་ཡུམ་དང་། སྲས་དང་བློན་པོ་རྣམས་
ཀྱིས་ཀྱང་། མོས་པ་རྩེ་གཅིག་ཏུ་བསྒོམས་པས། སྟོན་པའི་ཐུགས་རྗེའི་དཀྱིལ་འཁོར་གྱི་
ལྷ་ཞལ་མཐོང་བར་གྱུར་ཏོ། །
དེ་ནས་དབང་བསྐུར་བར་མཛད་དེ། ཐོག་མར་བུམ་པའི་དབང་ལ། བུམ་པ་རྒྱལ་
པོའི་སྤྱི་གཙུག་ཏུ་བཞག་ནས། ལྷ་དང་གཞལ་ཡས་སུ་བསྐྱེད་དེ་གསུངས་པ། ཨོ་རིན་
ཆེན་བུམ་པ་ལྷ་ཡི་གཞལ་ཡས་ཁང༌། སྨན་སྤོས་འབྲུ་བཅུད་རྣམ་པར་རྟོག་མེད་ལྷ།
ཆུ་གཙང་འོ་དཀར་དུག་ལྔ་འཇོམས་མཛད་སྨན། ཁ་རྒྱན་གཟུངས་ཐག་འདོད་ཡོན་
འབྱུང་བའི་གནས། གཞལ་ཡས་ལྷ་དང་དབྱེར་མེད་བུམ་པ་འདིས། སྐལ་ལྡན་སྐྱེས་
བུ་རྣམས་ལ་དབང་བསྐུར་བས། ཚེ་རབས་བསགས་པའི་བག་ཆགས་སྒྲིབ་དག་ནས།
རྣམ་པར་རྟོག་པ་འཇོམས་པའི་དབང་ཐོབ་ཤོག །བསྭཱ་ༀ་པྲ་ཕུད་ཧ་ར་ཨ་བྷི་ཀྵ་ཡ་
བྲོ་འདུ། ཞེས་བསྐུར་རོ། །དེ་ནས་སྐུ་ཙ་ཀ་ལིའི་དབང་བསྐུར་ཏེ། དང་པོ་དབུས་ཀྱི་
གཙོ་བོའི་དབང་ལ། ཧཱུྃ་རང་བཞིན་དཔལ་དང་ལྡན་པའི་ཞིང་ཁམས་ན། འཕྲིན་ལས་
མཐར་ཕྱིན་སངས་རྒྱས་ནམ་མཁའི་མདོག །ངང་ལས་སྐུར་བཞེངས་བཛྲ་རདྨའི་སྐུ།
ཁྲོ་བོའི་རྒྱལ་པོ་རྣམ་པར་རྟོག་པ་འཇོམས། དེ་བཞིན་རིགས་ཀྱི་ཁྲོ་བོའི་འཁོར་དང་
བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས། ཞེ་སྡང་མཚན་མ་རྣམ་པར་
འཇོམས་པ་དང་། ཞེ་སྡང་ཡོངས་སུ་དག་པའི་དབང་ཐོབ་ཤོག །བསྭཱ་ཨོཾ་བཛྲ་ཀྲོ་ཏ་ཀྲོ་
ཏ་ཨ་བྷི་ཀྵ་ཡ་བྲོ་འདུ། ཞེས་བསྐུར་རོ་། །
དེ་ནས་ལྷ་བཅུ་རིམ་པར་བསྐུར་ཏེ། ཧཱུཾ་དུས་གསུམ་ཀུན་ཏུ་བདུད་ལས་རྣམ་
པར་རྒྱལ། ཁྲོ་བོའི་རྒྱལ་པོ་གཟུང་འཛིན་རྟོག་པར་འཇོམས། ཡེ་ཤེས་རིགས་ཀྱི་ཁྲོ་བོ་
268



མདོ་སྡེ།
རྣམ་འཇོམས་ཆོ་ག
༼ཇ༽
འཁོར་དང་བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས། གཟུངས་འཛིན་
མཚན་མ་རྣམ་པར་འཇོམས་པ་དང་། གཟུང་འཛིན་ཡོངས་སུ་དག་པའི་དབང་ཐོབ་
ཤོག །བསྭཱ་ཨཱི་ཏ་ཧ་ཏ་ཧ་ཨ་བྷི་ཀྵ་ཡ་བྲོ་འདུ། ཧཱུྃ་སྲ་བརྟན་མི་འགྱུར་གཡུང་དྲུང་
དཔའ་བོ་གསས། ཁྲོ་བོའི་རྒྱལ་པོ་གཏི་མུག་མུན་པ་འཇོམས། གཡུང་དྲུང་རིགས་ཀྱི་
ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས། གཏི་མུག་
མཚན་མ་རྣམ་པར་འཇོམས་པ་དང་། གཏི་མུག་ཡོངས་སུ་དག་པའི་དབང་ཐོབ་
ཤོག །བསྭོ་ཨོ་དྲུང་མུ་དྲུང་མུ་ཨ་བྷི་ཀྵ་ཡ་ཧཱུྃ་འདུ། ཧཱུཾ་ང་རྒྱལ་ཆེན་པོ་ཁྲོ་བོ་གཤིན་རྗེ་
གཤེད། ཁྲོ་བོའི་རྒྱལ་པོ་ང་རྒྱལ་རྟོག་པ་འཇོམས། རིན་ཆེན་རིགས་ཀྱི་ཁྲོ་བོ་འཁོར་
དང་བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས། ང་རྒྱལ་མཚན་མ་རྣམ་
པར་འཇོམས་པ་དང༌། ང་རྒྱལ་ཡོངས་སུ་དག་པའི་དབང་ཐོབ་ཤོག །བསྭཱ་ཨོ་སྤོ་
ཏ་སྤོ་ཏ་ཨ་བྷི་ཀྵ་ཡ་བྲོ་འདུ། ཧཱུཾ་ཆགས་བྲལ་ཆེན་པོ་ཧ་ཡ་གྲི་བ་རྗེ། ཁྲོ་བོའི་རྒྱལ་པོ་
འདོད་ཆགས་ཞེན་པ་འཇོམས། པདྨ་རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་
སྐྱེས་བུ་རྣམས་ལ་དབང་བསྐུར་བས། འདོད་ཆགས་མཚན་མ་རྣམ་པར་འཇོམས་པ་
དང་། འདོད་ཆགས་ཡོངས་སུ་དག་པའི་དབང་ཐོབ་ཤོག །བསྭོ་ཨོ་གྲོ་ཎ་གྲོ་ཎ་ཨ་བྷི་
ཀཱ་ཡ་ཧཱུྃ་འདུ། ཧཱུྃ་དབང་བསྒྱུར་ཆེན་པོ་འཁོར་ལོ་བདེ་བ་རྒྱལ། ཁྲོ་བོའི་རྒྱལ་པོ་ཕྲག་
དོག་རྩོད་པ་འཇོམས། ལས་ཀྱི་རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་
རྣམས་ལ་དབང་བསྐུར་བས། ཕྲག་དོག་མཚན་མ་རྣམ་པར་འཇོམས་པ་དང་། ཕྲག་
དོག་ཡོངས་སུ་དག་པའི་དབང་ཐོབ་ཤོག །བསྭོ་ཨཱ་ཙ་ཀྲ་ཙ་ཀྲ་ཨ་བྷི་ཀྵ་ཡ་བྲོ་འདུ། ཧཱུྃ་
ཁམས་གསུམ་རྒྱལ་པོ་ཁམས་གསུམ་དབང་དུ་བསྡུས། ཁྲོ་བོའི་རྒྱལ་པོ་མ་རྟོག་ལོག་
པ་འཇོམས། ཞི་བ་རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་
དབང་བསྐུར་བས། མ་རྟོག་མཚན་མ་རྣམ་པར་འཇོམས་པ་དང༌། མ་རྟོགས་ཡོངས་
269



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སུ་དག་པའི་དབང་ཐོབ་ཤོག །བསྭཱ་ཨཱི་ཏི་སྟ་ཏི་སྟ་ཨ་བྷི་ཀྵ་ཡ་ཧཱུཾ་འདུ། ཧཱུྃ་རིགས་
སྔགས་མཐར་ཐུག་རིགས་ཀྱི་མགོན་པོའི་ལྷ། ཁྲོ་བོའི་རྒྱལ་པོ་ལོག་རྟོག་བདུད་དཔུང་
འཇོམས། རྒྱས་པ་རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་
དབང་བསྐུར་བས། ལོག་རྟོག་མཚན་མ་རྣམ་པར་འཇོམས་པ་དང་། ལོག་རྟོག་
ཡོངས་སུ་དག་པའི་དབང་ཐོབ་ཤོག །བསྭོ་ཨོཾ་ཧུ་ལུ་ཧུ་ལུ་ཨ་བྷི་ཀྵ་ཡ་བྲུ་འདུ། ཧཱུྃ་
ཛ་དབལ་ཐིས་ཀྱི་རྒྱལ་པོ་ཡ་ཙ་འཁྱིལ། ཁྲོ་བོའི་རྒྱལ་པོ་རྣམ་པར་རྟོག་པ་འཇོམས།
དབང་གི་རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་དབང་
བསྐུར་བས། རྣམ་རྟོག་མཚན་མ་རྣམ་པར་འཇོམས་པ་དང་། རྣམ་རྟོག་ཡོངས་སུ་
དག་པའི་དབང་ཐོབ་ཤོག །བསྭོ་ཨོྃ་ཚིནྡྷ་ཚིནྡྷ་ཨ་བྷི་ཀཱ་ཡ་ཧཱུྃ་འདུ། ཧཱུྃ་རྣམ་པར་མི་
རྟོག་ཀུན་ནས་རྟོག་མེད་ལྷ། ཁྲོ་བོའི་རྒྱལ་པོ་འཁྲུལ་རྟོག་མཚན་མ་འཇོམས། དྲག་པོ་
རིགས་ཀྱི་ཁྲོ་བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས།
འཁྲུལ་རྟོག་མཚན་མ་རྣམ་པར་འཇོམས་པ་དང་། འཁྲུལ་རྟོག་ཡོངས་སུ་དག་པའི་
དབང་ཐོབ་ཤོག །བསྭོ་ཨོ་བྷིནྡྷ་བྷིནྡྷ་ཨ་བྷི་ཀྵ་ཡ་ཧཱུྃ་འདུ། ཧཱུྃ་གཞན་གྱིས་མི་ཐུབ་རྡོ་རྗེ་
གཏུམ་པོ་རྗེ། ཁྲོ་བོའི་རྒྱལ་པོ་ཉོན་མོངས་འཁོར་བ་འཇོམས། རྫུ་འཕྲུལ་རིགས་ཀྱི་ཁྲོ་
བོ་འཁོར་དང་བཅས། སྐལ་ལྡན་སྐྱེས་བུ་རྣམས་ལ་དབང་བསྐུར་བས། ཉོན་མོངས་
མཚན་མ་རྣམ་པར་འཇོམས་པ་དང༌། ཉོན་མོངས་ཡོངས་སུ་དག་པའི་དབང་ཐོབ་
ཤོག །བསྭཱ་ཨོཾ་བཛྲ་བཛྲ་ཨ་བྷི་ཀྵ་ཡ་བྲོ་འདུ། ཞེས་བསྐུར་རོ། ། །
དེ་ནས་གཏོར་མའི་དབང་བསྐུར་བ་ལ། ཧཱུྃ་རིན་ཆེན་སྣོད་དུ་འབྲུ་དགུའི་སྙིང་པོ་
བཤོས། དཀར་མངར་ཤ་ཁྲག་གཡུ་འབྲང་ཕུད་ཀྱིས་བྲན། ཏིང་འཛིན་དགོངས་པས་
བྱིན་བརླབས་བཅུད་དུ་སྤེལ། སྐལ་ལྡན་སྐྱེས་བུ་རྣམས་ལ་དབང་བསྐུར་བས། མཆོག་
ཐུན་དངོས་གྲུབ་རྫོགས་པའི་དབང་ཐོབ་ཤོག །བསྭཱ་ཨཱི་དྲུང་ཟད་ཧ་ར་ཨ་བྷི་ཀྵ་ཡ་ཧཱུཾ་
270



མདོ་སྡེ།
རྣམ་འཇོམས་ཆོ་ག
༼ཇ༽
འདུ། དེ་ནས་འཕྲེང་བའི་དབང་བསྐུར་ཏེ། ཧཱུཾ་རིན་ཆེན་སྣ་ལྔ་ཤིང་འབྲས་བོ་ཏི་ཙེ།
བདེར་གཤེགས་ཐུགས་འཛབ་མི་ཡེངས་གྲངས་འཛིན་ཕྱིར། སྐལ་ལྡན་སྐྱེས་བུ་རྣམས་
ལ་དབང་བསྐུར་བས། གཡུང་དྲུང་རྣམ་པར་འཇོམས་པའི་གཟུངས་བརྗོད་ཅིག །མི་
ཡེངས་དོན་ལ་བརྩོན་པའི་དབང་ཐོབ་ཤོག །བསྭོ་ཨོ་རདྨ་ཤི་མང་ཨ་བྷི་ཀྵ་ཡ་བྲོ་འདུ།
དེ་ནས་དར་གྱི་ཅོདྲན་གྱི་དབང་ལ། ཧཱུྃ་ཁ་དོག་ལྔ་ལྡན་ལྷབ་ལྷུབ་འཕུར་མ་ལྕེ། ཤི་
ཤོན་དར་རས་གུ་སྨི་རྨད་དུ་བྱུང༌། སྐལ་ལྡན་སྐྱེས་བུ་འདི་ལ་གཏད་པ་ཡིས། དབང་
བཞི་ཡོངས་སུ་རྫོགས་པའི་རྟགས་ལྡན་ནས། དུས་གསུམ་ནུབ་པ་མེད་པའི་དབང་
ཐོབ་ཤོག །བསྭོ་ཨཱ་ཤི་ཤོན་དར་རས་ཨ་བྷི་ཀྵ་ཡ་ཧཱུྃ་འདུ། ཞེས་བསྐུར་རོ། །
དེ་ནས་དབང་བསྐུར་བའི་ཆོ་ག་ཚར་ནས། བཀའ་སྐྱོང་ལ་གཏོར་མ་གཏང་ཞིང་
འཕྲིན་ལས་བཅོལ་བར་མཛད་དེ་འདི་སྐད་གསུངས་པ། ཧཱུཾ་སྔོན་ཚེ་བསྐལ་པ་དང་
པོ་ལ། དཔལ་དང་ལྡན་པའི་ཞིང་ཁམས་སུ། སངས་རྒྱས་ནམ་མཁའི་མདོག་ཅན་གྱི།
སངས་རྒྱས་བསྟན་པ་གནས་པའི་དུས། སངས་རྒྱས་བསྟན་པ་བསྲུང་བ་དང༌། །
སངས་རྒྱས་བསྟན་པ་སྐྱོང་བའི་ཕྱིར། སངས་རྒྱས་བཀའ་ཡི་སྲུང་མར་བསྟེན། བོན་
ཉིད་བ་གའི་ཀློང་ཡངས་ན། བོན་ཅན་མཚན་མ་ཡུམ་གྱི་སྐུ། ཤེས་རབ་ཕར་ཕྱིན་
ཐུགས་ལས་སྤྲུལ། སྲིད་པ་གསུམ་ལ་མངའ་མཛད་པའི། སྲིད་པའི་རྒྱལ་མོ་འགྲན་
ཟླ་མེད། དེ་ཡི་སྤྲུལ་པ་ཁྱད་པར་ལས། ཡེ་ཤེས་དབལ་མོ་སྡེ་དྲུག་བྱུང༌། ཧཱུྃ་མ་ཅིག་
སྲིད་པ་རྒྱལ་མོ་ཡི། ཀུན་གསལ་སྤྱན་ལས་སྤྲུལ་པ་སྟེ། དཀར་མོ་སྲིད་པ་རྒྱལ་མོ་
ནི། ཞལ་གསུམ་ཕྱག་དྲུག་མཁའ་ལྡིང་བཅིབས། གཡས་གསུམ་མི་འགྱུར་གཡུང་
དྲུང་བསྣམས། གཡོན་གསུམ་བྷནྡྷ་ཐོད་ཁྲག་ཐོགས། གཡང་གཞི་སྟག་ཤམ་སྦྲུལ་
གྱིས་བརྒྱན། དཀར་མོ་འབུམ་གྱི་འཁོར་གྱིས་བསྐོར། སྔོན་ཚེ་ནམ་མཁའི་མདོག་ཅན་
གྱིས། ཐོ་རེངས་སྲུང་མར་བསྐོས་པ་བཞིན། ད་ལྟ་གསང་བའི་གནས་འདི་རུ། རྒྱན་
271



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ནས
ལྡན་གཏོར་མ་འདི་བཞེས་ལ། མ་རྟོགས་ལོག་པར་གོལ་བ་ཡང་། རྣམ་པར་རྟོག་མེད་
རྟོག་པ་ཆོམས། སངས་རྒྱས་བསྟན་པ་གནས་བར་དུ། ཁྱེད་ཀྱང་དེ་བཞིན་བསྟན་པ་
སྲུངས། བཅོལ་པའི་འཕྲིན་ལས་མ་གཡེལ་ཅིག །ཧཱུྃ་མ་ཅིག་སྲིད་པ་རྒྱལ་མོ་ཡི། ཀུན་
གསན་སྙན་ལས་སྤྲུལ་པ་སྟེ། སེར་མོ་སྲིད་པ་རྒྱལ་མོ་ནི། ཞལ་གསུམ་ཕྱག་དྲུག་གཡུ་
འབྲུག་བཅིབས། གཡས་གསུམ་ཙནྡན་བིང་ཆེན་བསྣམས། གཡོན་གསུམ་བྷནྡྷ་ཐོད་
ཁྲག་ཐོགས། གཡང་གཞི་སྟག་ཤམ་སྦྲུལ་གྱིས་བརྒྱན། སེར་མོ་འབུམ་གྱི་འཁོར་གྱིས་
བསྐོར། སྔོན་ཚེ་ནམ་མཁའི་མདོག་ཅན་གྱིས། ཉི་ཤར་སྲུང་མར་བསྐོས་པ་བཞིན། ད་
ལྟ་གསང་བའི་གནས་འདི་རུ། རྒྱན་ལྡན་གཏོར་མ་འདི་བཞེས་ལ། མ་རྟོགས་ལོག་
པར་གོལ་བ་ཡང་། རྣམ་པར་རྟོག་མེད་རྟོག་པ་ཆོམས། སངས་རྒྱས་བསྟན་པ་གནས་
བར་དུ། ཁྱེད་ཀྱང་དེ་བཞིན་བསྟན་པ་སྲུངས། བཅོལ་པའི་འཕྲིན་ལས་མ་གཡེལ་
ཅིག །ཧཱུྃ་མ་ཅིག་སྲིད་པ་རྒྱལ་མོ་ཡི། ཀུན་ཚོར་ཤངས་ལས་སྤྲུལ་པ་ཡི། དམར་མོ་
སྲིད་པ་རྒྱལ་མོ་ནི། ཞལ་གསུམ་ཕྱག་དྲུག་གླང་པོ་བཅིབས། གཡས་གསུམ་ཙནྡན་
སྡོང་པོ་བསྣམས། གཡོན་གསུམ་བྷནྡྷ་ཐོད་ཁྲག་ཐོགས། གཡང་གཞི་སྟག་ཤམ་སྦྲུལ་
གྱིས་བརྒྱན། དམར་མོ་འབུམ་གྱི་འཁོར་གྱིས་བསྐོར། སྔོན་ཚེ་ནམ་མཁའི་མདོག་ཅན་
གྱིས། ཉིན་ཕྱེད་སྲུང་མར་བསྐོས་པ་བཞིན། ད་ལྟ་གསང་བའི་གནས་འདི་རུ། རྒྱན་
ལྡན་གཏོར་མ་འདི་བཞེས་ལ། མ་རྟོགས་ལོག་པར་གོལ་བ་ཡང་། རྣམ་པར་རྟོག་མེད་
རྟོག་པ་ཆོམས། སངས་རྒྱས་བསྟན་པ་གནས་བར་དུ། ཁྱེད་ཀྱང་དེ་བཞིན་བསྟན་པ་
སྲུངས། བཅོལ་པའི་འཕྲིན་ལས་མ་གཡེལ་ཅིག །ཧཱུྃ་མ་ཅིག་སྲིད་པ་རྒྱལ་མོ་ཡི། ཀུན་
གྲོལ་ལྗགས་ལས་སྤྲུལ་པ་ཡི། སྨུག་མོ་སྲིད་པ་རྒྱལ་མོ་ནི། ཞལ་གསུམ་ཕྱག་དྲུག་གཙོད་
མོ་བཅིབས། གཡས་གསུམ་ཤེས་རབ་རལ་ཀྱུ་བསྣམས། གཡོན་གསུམ་བྷནྡྷ་ཐོད་ཁྲག་
ཐོགས། གཡང་གཞི་སྟག་ཤམ་སྦྲུལ་གྱིས་བརྒྱན། སྨུག་མོ་འབུམ་ཚོགས་འཁོར་གྱིས་
272



མདོ་སྡེ།
རྣམ་འཇོམས་ཆོ་ག
བསྐོར། སྔོན་ཚེ་ནམ་མཁའི་མདོག་ཅན་གྱིས། ཕྱི་དྲོའི་སྲུང་མར་བསྐོས་པ་བཞིན། ད་
ལྟ་གསང་བའི་གནས་འདི་རུ། རྒྱུན་ལྡན་གཏོར་མ་འདི་བཞེས་ལ། མ་རྟོགས་ལོག་
པར་གོལ་བ་ཡང་། རྣམ་པར་རྟོག་མེད་རྟོག་པ་ཆོམས། སངས་རྒྱས་བསྟན་པ་གནས་
བར་དུ། ཁྱེད་ཀྱང་དེ་བཞིན་བསྟན་པ་སྲུངས། བཅོལ་པའི་འཕྲིན་ལས་མ་གཡེལ་
ཅིག །ཧཱུྃ་མ་ཅིག་སྲིད་པ་རྒྱལ་མོ་ཡི། མི་འགྱུར་སྐུ་ལས་སྤྲུལ་པ་ཡི། སྔོན་མོ་སྲིད་པ་
རྒྱལ་མོ་ནི། ཞལ་གསུམ་ཕྱག་དྲུག་ཁྱུང་ལ་བཅིབས། གཡས་གསུམ་འཛིན་བྱེད་ལྕགས་
ཀྱུ་བསྣམས། གཡོན་གསུམ་བྷནྡྷ་ཐོད་ཁྲག་ཐོགས། གཡང་གཞི་སྟག་ཤམ་སྦྲུལ་གྱིས་
བརྒྱན། སྔོན་མོ་འབུམ་གྱི་འཁོར་གྱིས་བསྐོར། སྔོན་ཚེ་ནམ་མཁའི་མདོག་ཅན་གྱིས།
ནམ་དགུང་སྲུང་མར་བསྐོས་པ་བཞིན། ད་ལྟ་གསང་བའི་གནས་འདི་རུ། རྒྱན་ལྡན་
གཏོར་མ་འདི་བཞེས་ལ། མ་རྟོགས་ལོག་པར་གོལ་བ་ཡང་། རྣམ་པར་རྟོག་མེད་རྟོག་
པ་ཆོམས། སངས་རྒྱས་བསྟན་པ་གནས་བར་དུ། ཁྱེད་ཀྱང་དེ་བཞིན་བསྟན་པ་སྲུངས།
བཅོལ་པའི་འཕྲིན་ལས་མ་གཡེལ་ཅིག །ཧཱུྃ་མ་ཅིག་སྲིད་པ་རྒྱལ་མོ་ཡི། མཉམ་ཉིད་
ཐུགས་ལས་སྤྲུལ་པ་ཡི། ནག་མོ་སྲིད་པ་རྒྱལ་མོ་ནི། ཞལ་གསུམ་ཕྱག་དྲུག་དུར་བྱ་
བཅིབས། གཡས་གསུམ་པྲ་ཕུད་འབར་བ་བསྣམས། གཡོན་གསུམ་བྷནྡྷ་ཐོད་ཁྲག་
ཐོགས། གཡང་གཞི་སྟག་ཤམ་སྦྲུལ་གྱིས་བརྒྱན། ནག་མོ་འབུམ་ཚོགས་འཁོར་གྱིས་
བསྐོར། སྔོན་ཚེ་ནམ་མཁའི་མདོག་ཅན་གྱིས། སྲོད་ཀྱི་སྲུང་མར་བསྐོས་པ་བཞིན། ད་
ལྟ་གསང་བའི་གནས་འདི་རུ། རྒྱུན་ལྡན་གཏོར་མ་འདི་བཞེས་ལ། མ་རྟོགས་ལོག་པར་
གོལ་བ་ཡང་། རྣམ་པར་རྟོག་མེད་རྟོག་པ་ཆོམས། སངས་རྒྱས་བསྟན་པ་གནས་བར་
དུ། ཁྱེད་ཀྱང་དེ་བཞིན་བསྟན་པ་སྲུངས། བཅོལ་པའི་འཕྲིན་ལས་མ་གཡེལ་ཅིག །ཧཱུྃ་
སྔོན་ཚེ་ནམ་མཁའི་མདོག་ཅན་གྱིས། སངས་རྒྱས་བསྟན་པ་དག་ལས་སུ། བཀའ་ཡི་
གནང་བ་མཛད་པ་ཡིས། ལས་ཀྱི་མ་མོ་འདོད་ཁམས་བདག །རྫུ་འཕྲུལ་ལས་དང་
273



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མ་མོའི་ཚོགས། བྱེ་བ་ས་ཡ་དུང་ཕྱུར་བཅས། མཁའ་ལ་འགྲོ་ཞིང་ཀློང་དུ་ཉུལ། སྟོང་
ཁམས་བསྐོར་ཞིང་འཇིག་རྟེན་བདག །སངས་རྒྱས་མངའ་རིས་ཀུན་ཏུ་རྒྱུ། ཕོ་བརྒྱུད་
ཐམས་ཅད་ཡིད་ཀྱིས་བསླུ། མོ་བརྒྱུད་ཐམས་ཅད་འཁོར་དུ་བསྐོར། ཆུང་བརྒྱུད་
ཐམས་ཅད་རྨང་ནས་བསྐམས། མིང་ནི་ལྷ་མོ་འཛའ་ཝ་མ། ཁྱེད་ཀྱི་དགྱེས་སྦྱོར་ལས་
ཀྱི་མགོན། ལྷ་ཆེན་དཔལ་འབར་མཐུ་བོ་ཆེ། མཐིང་ནག་རལ་ཀྱུ་བེ་ཅོན་ཅན། ཚངས་
པ་ཉི་ཤུ་རྩ་གཉིས་འཁོར། ཡབ་ཡུམ་ཐུགས་དམ་དུས་ལ་བབ། སྔོན་ཚེ་ནམ་མཁའི་
མདོག་ཅན་གྱི། ནམ་དགོས་སྲུང་མར་བསྐོས་པ་བཞིན། ད་ལྟ་གསང་བའི་གནས་འདི་
རུ། རྒྱན་ལྡན་གཏོར་མ་འདི་བཞེས་ལ། མ་རྟོགས་ལོག་པར་གོལ་བ་ཡང་། རྣམ་པར་
རྟོག་མེད་རྟོག་པ་ཆོམས། སངས་རྒྱས་བསྟན་པ་གནས་བར་དུ། ཁྱེད་ཀྱང་དེ་བཞིན་
བསྟན་པ་སྲུངས། བཅོལ་པའི་འཕྲིན་ལས་མ་གཡེལ་ཅིག །ཅེས་འབུལ་ལོ། ། །
དེ་ནས་དངོས་གྲུབ་ཞུ་སྟེ། ཧཱུྃ་ཡང་དག་གསང་བ་མཆོག་གི་གནས། སྒྲུབ་པའི་
གནས་མཆོག་འདི་དག་ཏུ། རྣམ་པར་འཇོམས་པའི་ལྷ་ཚོགས་བཞུགས། བདག་ཅག་
བསྒྲུབ་གཤེན་དབལ་བོན་གྱིས། བསྙེན་བསྙེན་བསྙེན་པའི་གྲངས་ཀྱང་ཐིམ། བསྒྲུབས་
བསྒྲུབས་སྒྲུབ་པའི་ཞག་ཀྱང་ཚང་། ད་ནི་དངོས་གྲུབ་སྩལ་རེ་རན། ཧཱུཾ་རྣམ་པར་
འཇོམས་པའི་སྤྱི་བོར་ཨོཾ། བསྒྲུབ་གཤེན་བདག་ཀྱང་སྤྱི་བོར་ཨོཾ། གཉིས་སུ་མེད་པར་
གཅིག་ཏུ་སྡོམ། གཉིས་མེད་གཅིག་ཏུ་དྲིལ་བ་ཡིས། སྐུ་ཡི་དངོས་གྲུབ་དམ་པ་ནི།
ཉིད་ལ་ཉིད་དུ་མངོན་རོལ་ཨོྃ། ཧཱུྃ་རྣམ་པར་འཇོམས་མཛད་མགྲིན་པར་ཨ། བསྒྲུབ་
གཤེན་བདག་ཀྱང་མགྲིན་པར་ཨ། གཉིས་སུ་མེད་པར་གཅིག་ཏུ་སྡོམ། གཉིས་མེད་
གཅིག་ཏུ་དྲིལ་བ་ཡིས། གསུང་གི་དངོས་གྲུབ་དམ་པ་ནི། ཉིད་ལ་ཉིད་དུ་མངོན་རོལ་
ཨ། ཧཱུྃ་རྣམ་པར་འཇོམས་མཛད་ཐུགས་ཁར་ཧཱུཾ། བསྒྲུབ་གཤེན་བདག་ཀྱང་ཐུགས་
ཁར་ཧཱུཾ། གཉིས་སུ་མེད་པར་གཅིག་ཏུ་སྡོམ། གཉིས་མེད་གཅིག་ཏུ་དྲིལ་བ་ཡིས།
274



མདོ་སྡེ།
རྣམ་འཇོམས་ཆོ་ག
༼ཇ༽
ཐུགས་ཀྱི་དངོས་གྲུབ་དམ་པ་ནི། ཉིད་ལ་ཉིད་དུ་མངོན་རོལ་ཧཱུཾ། ཨོཾ་ཨ་ཧཱུཾ། ན་མ་སིདྡྷི
རདྨ་དྲུང་ཟད་ཧ་ར་བྷ་བ་བྷ་ཏི་ན་མ་བཛྲ་ཡེ་ཧཱུཾ། ཞེས་དངོས་གྲུབ་བླང་ངོ༌།
དེ་ནས་ལྷ་དང་དཀྱིལ་འཁོར་བསྡུ་བར་མཛད་དེ། ཧཱུཾ་དེ་བཞིན་གཤེགས་པ་ཐམས་
ཅད་ཀྱི། མཐུ་སྟོབས་གཅིག་ཏུ་བསྡུས་པ་ཡི། གཡུང་དྲུང་ཁྲོ་བོར་སྐུ་བསྟན་པའི།
རྣམ་པར་འཇོམས་མཛད་དཀྱིལ་འཁོར་ལྷ། གསང་བའི་གནས་འདིར་བྱོན་པ་ལེགས། །
སེམས་ཅན་དོན་ཀུན་གྲུབ་པར་མཛད། དེ་དག་ཀུན་ལ་རྗེས་ཡི་རང་། ད་ནི་འགྲོ་
བའི་དོན་གྲུབ་ནས། མི་མངོན་དབྱིངས་སུ་གཤེགས་སོ་འཚལ། གཏན་དུ་གཤེགས་པ་
མ་ལགས་ཏེ། སླར་ཡང་འགྲོ་བའི་དོན་ལ་དགོངས། བསྭོ་ༀ་ན་མ་ཧ་ར་བྱིད་ལོ་ས་ལེ་
ཧ་ལོ་སིང་སིང་། ཞེས་དབྱིངས་སུ་བསྐྱོད་པར་བསམ། ད་ནི་གཞལ་ཡས་དང་གདན་
བསྐྱོད་དེ། བོན་ཉིད་དབྱིངས་ལ་གཡོ་བསྐྱོད་མི་མངའ་སྟེ། བོན་ཅན་མཚན་མ་མི་
རྟག་གློ་བུར་བ། འདུས་བྱས་དཀྱིལ་འཁོར་སྒྱུ་མའི་རང་བཞིན་ལ། གྲུབ་པ་མེད་པར་
རང་བཞིན་མཁའ་ལ་བསྐྱོད། མཚན་མ་མེད་པ་བོན་ཉིད་ཀློང་དུ་བསྡུས། ཕྱི་སྣོད་
ནང་བཅུད་སངས་རྒྱས་ནམ་མཁའི་ངང་། གཉིས་སུ་མེད་པར་ཡིད་བཞིན་འབྱམ་
ཡས་ཀློང་། བསྭཱ་ཨཱི་ཨ་མ་མུ་ཡེ་ཧ་ར་དྲང་ལ་ཤི་བྷ་བ་འདུ་ཨཱ། ཞེས་བསྡུའོ། །
དེ་ནས་བཀྲ་ཤིས་གསོལ་ཏེ་འབྲུ་དང་། རིན་པོ་ཆེ་དང༌། མེ་ཏོག་གཏོར་ཞིང་
ཚིགས་སུ་བཅད་དེ་བརྗོད་པ། རབ་འབྱམས་རྒྱ་མཚོ་ཞིང་ཁམས་དཔག་ཏུ་མེད། སྟོང་
གསུམ་སྟོང་དང་ཕ་རོལ་འཇིག་རྟེན་སོགས། སངས་རྒྱས་ནམ་མཁའི་མདོག་ཅན་ཞིང་
དུ་གསལ། ཞིང་ཁམས་གནས་ཀྱི་བཀྲ་ཤིས་བདེ་ལེགས་ཤོག །བོན་ཉིད་དབྱིངས་ན་
གཡོ་བ་མི་མངའ་ཡང་། རང་བཞིན་མཁའ་ལ་འབར་བའི་སྐུར་བཞེངས་ནས། རྣམ་
པར་རྟོག་མེད་རྟོག་པ་འཇོམས་མཛད་པ། རྣམ་པར་འཇོམས་པའི་བཀྲ་ཤིས་བདེ་
ལེགས་ཤོག །ཡེ་ཤེས་ལྔ་ལྡན་ཐུགས་རྗེའི་འོད་ཟེར་འཕྲོས། དུག་ལྔ་ཉོན་མོངས་རྟོག་པ་
275



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འཇོམས་མཛད་ཕྱིར། མེ་དཔུང་དབུས་ན་རབ་ཏུ་འགྱིང་བའི་སྐུ། རིགས་ཀྱི་ཁྲོ་བཅུའི་
བཀྲ་ཤིས་བདེ་ལེགས་ཤོག །སངས་རྒྱས་བསྟན་སྐྱོང་བཀའ་དང་ཁྲིམས་ལ་གནས།
རིན་ཆེན་མཛོད་འཛིན་ལོངས་སྤྱོད་གཏེར་གྱི་བདག །དགའ་ཞིང་མགུ་བར་འཇིག་
རྟེན་བདེ་ལེགས་སྟེར། རྒྱལ་ཆེན་ཕྱོགས་སྐྱོང་བཀྲ་ཤིས་བདེ་ལེགས་ཤོག །ཚད་མེད་
བཞི་ལྡན་སྙིང་རྗེ་བྱམས་པའི་ཕུལ། ཐུགས་རྗེ་བཞི་ལྡན་མཁྱེན་བརྩེའི་འོད་ཟེར་ཅན།
མན་ངག་བཅུད་ལྡན་བོན་རྣམས་འབྱུང་བའི་གནས། དཔོན་གསས་བླ་མའི་བཀྲ་
ཤིས་བདེ་ལེགས་ཤོག །མན་ངག་ཟུངས་ཐུབ་གསང་བའི་དམ་ཚིག་ལྡན། རྐང་གཉིས་
མཆོག་གྱུར་རྒྱལ་སྲས་འཕགས་པའི་ཚོགས། བསྟན་པ་འཛིན་སྐྱོངས་སྤེལ་བའི་མངའ་
བདག་མཛད། མཆེད་དང་ལྕམ་དྲལ་བཀྲ་ཤིས་བདེ་ལེགས་ཤོག །འདོད་ཡོན་ལོངས་
སྤྱོད་ཕུན་སུམ་ཚོགས་པའི་གཏེར། ཟད་པ་མེད་ཅིང་བཀུར་སྟི་མཆོད་པའི་རྫས། ལང་
ཚོ་སྟོབས་ཤེད་དར་རྒྱས་འཕེལ་བའི་བཅུད། དངོས་གྲུབ་རྫས་ཀྱི་བཀྲ་ཤིས་བདེ་ལེགས་
ཤོག །ཅེས་བརྗོད་ཅིང་བཀྲ་ཤིས་གསོལ་ཏོ། ། །
དེ་ནས་སྟོན་པས་ཀྱང་མཉམ་པ་ཉིད་ཀྱི་ཕྱག་རྒྱ་བཀྲོལ་ནས་བཀའ་སྩལ་པ། ཉོན་
ཅིག་ཚངས་པ་གཙུག་ཕུད་ལ་སོགས་འདུས་པའི་འཁོར་རྣམས། སྔོན་གྱི་སངས་རྒྱས་
ཀྱི་བསྟན་པའི་རྗེས་སུ་འཇུག་ཅིང་། ད་ལྟའི་རྒྱལ་པོ་འཁོར་དང་བཅས་པ་རྣམས་
ཀྱི། རྐྱེན་དང་བར་ཆད་བསལ་བ་དང་། ཕྱི་རབས་འགྲོ་བ་རྣམས་དཔེར་བསྟན་པའི་
ཕྱིར་དུ། ཁྲོ་བོའི་རྒྱལ་པོ་རྣམ་པར་འཇོམས་པ་ཞེས་བྱ་བའི་གཟུངས་དང་ཆོ་ག་འདི་
ནི། བདག་གིས་བྱིན་གྱིས་བརླབས་ཤིང་། ཁྱེད་རྣམས་ཀྱིས་བརྩོན་འགྲུས་དང་གཉེར་
ལེན་བསྐྱེད་ཅིང་རབ་ཏུ་བསྒྲུབས་པ་ནི། ཤིན་ཏུ་ཡང་ངོ་མཚར་ཆེའོ། །རབ་ཏུ་ཡང་
ངོ་མཚར་ཆེའོ། །ད་ཡང་གཡུང་དྲུང་སེམས་དཔའ་རྣམས་དང༌། རྒྱལ་པོ་ཡབ་ཡུམ་
དང༌། སྲས་དང་། བློན་པོ་དང་། དེད་དཔོན་དང་། རྒྱལ་ཁམས་དང་། ཕྱི་རབས་
276



མདོ་སྡེ།
རྣམ་འཇོམས་ཆོ་ག
གང་ཟག་རྣམས་ཀྱིས་ཀྱང་། གཡུང་དྲུང་རྣམ་པར་འཇོམས་པའི་གཟུངས་འདི་
མཉན་པར་བྱའོ། །བསྒོམ་པར་བྱའོ། །བསྒྲུབ་པར་བྱའོ། །བསླབ་པར་བྱའོ། །སྤྱོད་
པར་བྱའོ། །མོས་པར་བྱའོ། །འདུན་པར་བྱའོ། །ཁ་ཏོན་དུ་བྱའོ། །བྲི་བར་བྱའོ། །ཕུད་
དུད་དུ་བྱའོ། །ནན་ཏན་དུ་བྱའོ། །འཛིན་པར་བྱའོ། །འཆང་བར་བྱའོ། །བཀླག་པར་
བྱའོ། །ཀུན་ཆུབ་པར་བྱའོ། །ཚུལ་བཞིན་དུ་ཡིད་ལ་བྱའོ། །དེ་ཡང་འདི་ལྟ་སྟེ། འདིའི་
ཐུགས་རྗེ་དང་། མཐུ་དང་། དཔལ་དང་། སྟོབས་དང་། ཆེ་བ་ལས་བྱུང་བའི་ཡོན་
ཏན་ནི། ཤིན་ཏུ་མཐའ་ཡས་ཤིང་བརྗོད་ཀྱིས་མི་ལང་ཡང་། གང་ཞིག་འདི་ལ་མོས་
པ་དང་དད་པ་རྣམས་ནི། རིན་པོ་ཆེའི་ནང་ནས་གསེར་རྙེད་པའོ། །སྨན་གྱི་ནང་ནས་
རྣམ་པར་རྒྱལ་བ་འཆང་བའོ། །མེ་ཏོག་གི་ནང་ནས་ཨུ་དུམ་ཝ་ར་འཛིན་པའོ། །མིའི་
ནང་ནས་འཁོར་ལོ་སྒྱུར་རྒྱལ་ཐོབ་པའོ། །དེའི་ཕྱིར་ན། འདི་ནི་བསྐལ་པའི་མེ་དཔུང་
དང་འདྲ་སྟེ་ལོག་པའི་ཚོགས་རྣམས་གཞོབ་ཏུ་བསྲེགས་པའོ། །བདུད་རྩིའི་ཆུ་བོ་དང་
འདྲ་སྟེ་བག་ཆགས་ཀྱི་དྲི་མ་བཀྲུ་བའོ། །བར་སྣང་གི་ཐོག་དང་འདྲ་སྟེ་གང་ལ་ཡང་
ཐོགས་པ་མེད་པའོ། །ཤེས་རབ་ཀྱི་རལ་གྲི་དང་འདྲ་སྟེ་དུག་ལྔའི་རྩ་བ་གཅོད་པའོ། །
དཔའ་རྩལ་གྱི་སེང་གེ་དང་འདྲ་སྟེ་སྡེར་ཆགས་གང་གིས་ཀྱང་འགྲན་ཟླ་དང་བྲལ་
བའོ། །དུག་འཐུང་གི་རྨ་བྱ་དང་འདྲ་སྟེ་སྐྱོན་རྣམས་ཐམས་ཅད་ཡོན་ཏན་དུ་བསྒྱུར་
བའོ། །ཡིད་བཞིན་གྱི་ནོར་བུ་དང་འདྲ་སྟེ་དགོས་འདོད་མ་ལུས་ལྷུན་ལ་རྫོགས་པའོ། །
རྡོ་རྗེའི་ཕ་ལམ་དང་འདྲ་སྟེ་ལོག་འདྲེན་བགེགས་ཀྱི་འདུན་ཚོགས་བཤིག་པའོ། །
འབྱུང་བའི་འཁོར་ལོ་དང་འདྲ་སྟེ་གར་བསྒྱུར་དུ་རང་དབང་ཆེ་བའོ། །སྲིད་པའི་བྱ་
ཁྱུང་དང་འདྲ་སྟེ་ཐམས་ཅད་མ་ལུས་ཟིལ་གྱིས་གནོན་པའོ། །དེའི་ཕྱིར་ན་འདི་ལ་མོས་
ཤིང་འདུན་ནས། འདུན་ཞིང་སྤྱད་པར་བྱའོ། །གང་ཞིག་སངས་རྒྱས་ཀྱི་རྡུལ་ཕྲ་རབ་
གྱི་གྲངས་ཡང་། ཚད་དང་རྩིས་ལ་ཟིན་ཅིང་བགྲང་བར་བཏུབ་ཀྱང་། མདོ་སྡེ་འདིའི་
277



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དོན་དང་ཡོན་ཏན་ནི། བརྗོད་ལས་འདས་ཤིང་གྲངས་ཀྱིས་ཀྱང་མི་ལང་ངོ༌། །དེའི་
ཕྱིར་ན་གཡུང་དྲུང་སེམས་དཔའ་རྣམས་ལ། རྣམ་པར་འཇོམས་པའི་མདོ་འདི་ནི་རབ་
ཏུ་གཏད་པར་བྱའོ། །ཤིན་ཏུ་དམར་བར་ཆོངས་ཤིག །རབ་ཏུ་ཆོངས་ཤིག །དམ་
པར་ཡིད་ལ་ཆོངས་ཤིག །ཅེས་གསུངས་ནས་རྒྱུད་ཡོངས་སུ་ཚངས་པ་གཙུག་ཕུད་ལ་
གཏད་དོ། །
༧ དེའི་ཚེ་དེའི་དུས་ན། རྒྱལ་པོ་ཆེན་པོ་འོད་ལྡན་དུང་སྐྱོང་ཡང་། རབ་ཏུ་བདེ་
བར་གྱུར་ཏོ། །བཙུན་མོ་གཏིང་གསལ་སྨྲ་མཁན་མ་དང༌། རྒྱལ་བུ་རབ་བརྟན་ཁྲི་སྐྱོང་
དང་། བློན་པོ་བདེ་བ་འཁོར་ལོ་དང་། དེད་དཔོན་ཙི་བྷི་ཏ་ཡ་དང་། འབངས་འཁོར་
ཁྲི་ཕྲག་དང་བཅས་ནས་སྟོན་པ་ལ་བསྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་
ཕུལ། རིན་པོ་ཆེའི་ཕྲ་སྣམ་གྱི་ཞལ་བུ་རུ། བདུད་རྩི་ཨ་བ་ནེ་ཏིང་གི་ཕུད་ཀྱི་བལྟམས་
ནས་དྲངས་ཏེ་ཞུས་པ། རྣམ་པ་ཐམས་ཅད་མཁྱེན་པའི་སྟོན་པ་ལགས། བདག་ཅག་
སྔོན་ནས་ལས་ཀྱིས་མནར་བ་ཡི། མ་རིག་ཉོན་མོངས་སྡུག་བསྔལ་ནད་ཀྱིས་གདུངས།
བདེ་བའི་སྐབས་མེད་སྡུག་བསྔལ་ཁོ་ར་ཡུགས། ད་ལྟ་སྟོན་པའི་ཆབས་འོག་འདིར་
སྐྱེས་ཀྱང་། དགེ་བ་མི་དྲན་སྡིག་པའི་ལས་ལ་སྤྱོད། གཞན་དག་དགེ་སྤྱོད་མཐོང་ན་
ཚིག་པ་ཟ། དགེ་བ་མི་སྡུག་སྡིག་པ་ཡིད་དུ་འོང་། དེ་ཡི་ལས་ངན་འབྲས་བུ་ད་ལྟར་
སྨིན། གཤེན་གྱི་དྲང་སྲོང་ཆེན་པོས་བཀའ་གནང་དང་། རྣམ་མཁྱེན་སྟོན་པའི་ཐུགས་
རྗེ་མ་ལགས་ན། སྐྱེ་བ་འདི་ན་ངན་སོང་སྡུག་བསྔལ་སྦྱང༌། ཕྱི་མ་མནར་མེད་དམྱལ་
བར་འགྲོ་ཉེན་ཆེ། སྔོན་གྱི་ལས་དང་ད་ལྟའི་འཕྲལ་རྐྱེན་གཉིས། འདི་ཡི་མཚན་ཉིད་
རྒྱུ་འབྲས་ཅི་ལྟར་ལགས། བདག་ཅག་རྒྱལ་འཁོར་དགེ་བ་ཇི་ལྟར་སྤྱོད། ཅེས་གསོལ་
ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་གཡུང་དྲུང་སེམས་དཔའ་རྣམས་དང་།
པས་བ
278



མདོ་སྡེ།
རྣམ་འཇོམས་ཆོ་ག
རྒྱལ་སྲས་བློན་དང་འཁོར་རྣམས་དེ་ནི་འདི་ལྟ་སྟེ། སྔོན་འདས་པ་མང་པོའི་གོང་རོལ་
དུ། སྣང་བྱེད་སྒྲོན་མེའི་གླིང་ཞེས་བྱ་བའི་སྟོང་ཁམས་གཅིག་ཏུ། སྟོན་པ་མི་ཆགས་
བརྟུལ་ཞུགས་དབང་ལྡན་ཞེས་བྱ་བས་འཚོ་སྐྱོང་ངོ༌། །དེའི་ཡུལ་བདེ་གླིང་པདྨ་མཁར་
ཞེས་བྱ་བ་ན། ཡབ་རྒྱལ་པོ་འོད་སྲུང་དང་། ཡུམ་བྲམ་ཟེ་མོ་གཟི་ལྡན་མ་གཉིས་ལ།
འཁོར་དང་ལོངས་སྤྱོད་དཔག་ཏུ་མེད་པར་ཡོད་དོ། །དེ་ལ་སྲས་གཉིས་མངའ་བ་ནི།
གཅེན་པོ་སྣང་ལྡན་འོད་དང་། གཅུང་པོ་གཟི་ལྡན་འོད་ཅེས་བྱའོ། །དེ་ལ་བློན་པོ་སྣང་
བྱེད་དང་། རིགས་འཁོར་དང་། ཉེ་དབང་དང་། བྱིན་དྷ་དང་བཞི་མངའོ། །གཅེན་
པོ་ནི་ཆུང་ནས་དད་པའི་སེམས་དང་ལྡན་པ། ཟོག་གསོབ་མེད་པ་ཡབ་ཡུམ་ལ་བཀུར་
སྟི་ཆེ་བ། མཚན་དང་ལྡན་པ། དགེ་བའི་ལས་ལ་དད་པ། བོན་ལ་མོས་པ། གང་གི་
སྣང་བ་ལས་མི་ལྡན་པར་མེད་པས། སྣང་ལྡན་འོད་ཅེས་བྱ་བར་བཏགས་ནས། རྒྱལ་
པོའི་རྒྱལ་ས་འཛིན་ཞིང་། ལྷ་མོ་ནེ་ཏིང་གསལ་མ་ཁབ་ཏུ་བཞེས་ནས་མཚོ་སྐྱོང་ངོ༌། །
གཅུང་པོ་ནི་ཤིན་ཏུ་ཁྲོ་གཏུམ་ཆེ་ཞིང་། དགེ་བ་ལ་མི་མོས་ཤིང་སྡིག་ལ་དད་པ། ཁ་
ནས་ཐོལ་མ་གྱུའི་ཚིག་སྡེབ་པ། ལག་ན་རྡོ་མཚོན་གྱི་ལས་བྱེད་པ། འཁོར་དུ་དམག་
དཔུང་གི་ཚོགས་དང་བཅས་ནས། ཐམས་ཅད་གཟི་བརྗིད་ཀྱིས་ནོན་པ་ཞིག་བྱུང་བས།
གཟི་ལྡན་འོད་ཅེས་བྱ་བར་བཏགས་ནས་ཀུན་གྱིས་འདེགས་སོ། ། །
དེའི་ཚེ་རྒྱལ་བུ་སྣང་ལྡན་གྱིས། བདག་རྒྱལ་ས་འདིར་སྐྱེས་པ་ལ། རང་བཞིན་གྱི་
ལས་དགེ་བ་ལ་ཡིད་གཞུངས་ཀྱང་། རང་གི་སྒྲིབ་སྦྱང་དང༌། ཡབ་ཡུམ་གྱི་ཐུགས་
དགོངས་རྫོགས་པ་ཙམ་ལས་མ་ཡིན་པ། རྒྱལ་ཁམས་ཐམས་ཅད་དགེ་བ་ལ་བཙུད་
ནས། སྣང་བ་བསྒྱུར་བའི་སྟོན་པ་ཞིག་མི་སྣང་འདུག་པས། འདྲེན་པའི་སྟོན་པ་ཞིག་
དགོས་པར་འདུག་ཅེས་དགོངས་ཏེ། སྟོན་པ་རྟུལ་ཞུགས་དབང་ལྡན་གྱི་སྤྱན་སྔར་
མཆིས་ནས་ཞུས་པས། སྟོན་པ་དེའི་ཞལ་ནས། རིགས་ཀྱི་བུ་དགེ་བ་ལ་ཡིད་གཞུངས་
279



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པར་སྤྱོད་པ་དེ་ནི་ངོ་མཚར་ཆེའོ། །ད་ཡང་གཤེན་གྱི་དྲང་སྲོང་དྲུག་བདག་གིས་བསྐོས་
ནས་བཏང་གི། དེའི་ཞབས་ནས་ཐེགས་ལ་ཞེ་ས་དང་རིམ་གྲོ་ཆེར་གྱིས་ཤིག །དྲང་
སྲོང་རྣམས་ལ་གསུངས་པ། རིགས་ཀྱི་བུ་ཚེ་དང་ལྡན་པ། ཞིང་ཁམས་དེ་ནི་ཤིན་ཏུ་
གདུལ་དཀའ་བ་ཡིན་པས། བག་ཡོད་པར་སྤྱོད་ཅིག །ཐབས་ལ་མཁས་པར་གྱིས་
ཤིག །བོན་གྱི་འཁོར་ལོ་རབ་ཏུ་སྐོར་ཅིག །ཅེས་ལུང་གནང་ནས་རྒྱལ་པོའི་བླ་མཆོད་
དུ་བཏང་ངོ༌། །དེ་ནས་རྒྱལ་བུས་གཤེན་གྱི་དྲང་སྲོང་རྣམས། རྒྱལ་ས་ཡང་ཐོག་ཏུ་
སྤྱན་དྲངས་ནས། མཆོད་པ་དང་བསྙེན་བཀུར་བྱེད་དོ། །དེ་ལ་གཅེན་པོ་དང་ཡབ་
ཡུམ་དང་བཅས་པ་སངས་རྒྱས་ཀྱི་བསྟན་པ་ལ་འཇུག་ཅིང་གཡུང་དྲུང་གི་བོན་ལ་
སྤྱོད་དོ། །རྒྱལ་ཁམས་མངའ་རིས་ཐམས་ཅད་ཀྱང་དགེ་བ་ལ་བཀོད་དོ། །དེ་ལ་རྒྱལ་
བུ་གཟི་ལྡན་ནི་ཤིན་ཏུ་རྟོག་པ་སྐྱེས་ནས། གཅེན་པོ་ལ་སྣང་བ་ལོག་སྟེ། ངེད་གཉིས་
སྤུན་ཟླ་མཉམ་པོར་སྐྱེས་ཀྱང་ལས་དང་སྤྱོད་པ་མི་མཐུན་པར། ཁོས་རྒྱལ་ས་ཡང་
བཟུང་། རྒྱལ་ཁམས་ཀྱི་དབང་ཡང་ཁོས་བསྒྱུར། དེའི་མཚན་ཉིད་ཀྱི། ཁོའི་སྲོག་ལ་
གཏུགས་ཀྱང་ཤིན་ཏུ་སླ་སྟེ། སྤུན་ཟླ་རེད་པས་དམེ་དང་ཁྲེལ་ཡང་འཇིགས། ཕྱི་རོལ་
གྱི་རྒྱལ་པོ་བསམ་སྦྱོར་ངན་པ་ཞིག་གི་གནས་སུ་འགྲོ་ནས་ཁོ་ཡི་བསམ་པ་དང་། དགེ་
བ་ལ་བར་དུ་གཅོད་པའི་ཐབས་ཤིག་བཤམ་བསམས་ཏེ་འཁོར་མང་པོ་དང་ཆས་སོ། །
དེ་ལ་རྒྱལ་བུ་སྣང་ལྡན་གྱིས་སྨྲས་པ། ཉོན་ཅིག་རྒྱལ་བུ་གཟི་ལྡན་སྙན་གསོན་དང་།
འོ་སྐོལ་སྤུན་ཟླ་མཉམ་པོར་སྐྱེས་པ་ལ། རྒྱལ་པོ་ཡབ་ཡུམ་གཉིས་ཀྱིས་ཁྱད་བྱས་མིན།
སྔོན་ནས་རྒྱལ་ས་བཟུང་བ་གཤོ་སྲོལ་ཡིན། མི་འཐད་ཁྱེད་རང་བཟུང་ཡང་འགལ་
བ་མེད། ང་ནི་ཕ་རོལ་གཅིག་ཏུ་དགེ་བ་སྤྱོད། ཕྱི་མའི་དོན་ཞིག་གྲབས་སུ་ཆུད་པ་
ན། ད་ལྟ་གང་ལྟར་བྱས་ཀྱང་གར་བསྐོར་བདེ། ཕྱི་མའི་དོན་ཞིག་གྲབས་སུ་མ་ཆུད་
ན། ད་ལྟ་མངའ་ཐང་ཆེ་ཡང་རང་བསླུ་ཡིན། རྒྱལ་བུ་ལོག་པར་མ་ཕྱོགས་བོན་ལ་
280



མདོ་སྡེ།
རྣམ་འཇོམས་ཆོ་ག
སྤྱོད། གཤེན་གྱི་དྲང་སྲོང་འདི་རྣམས་བཀའ་ལ་ཉོན། རྒྱལ་པོ་ཡབ་ཡུམ་སྐུ་དྲིན་
མཉམ་དུ་བསབ། ཞེས་སྨྲས་པས། གཅུང་གིས་ལན་དུ། འོ་སྐོལ་སྤུན་ཟླ་མཉམ་པོར་
སྐྱེས་པ་ལ། ཕ་མའི་ཁྱད་བྱས་ཁྱོད་ལ་འགྲན་དུ་མེད། རྒྱལ་ཁམས་མངའ་རིས་གཅིག་
ཏུ་འདུག་འགྱུར་ཡང༌། བྱ་བ་མི་མཐུན་ལས་སྤྱོད་སོ་སོར་གོལ། བདག་གིས་ཁྲིམས་
ཀྱི་རྒྱལ་ས་གནོན་དགོས་བསམ། བསགས་པའི་ནོར་གྱིས་བང་མཛོད་བཀང་དགོས་
བསམ། སྐྱེས་པའི་ཕོ་ཁྱད་གཞན་དང་འགྲན་དགོས་བསམ། གཞན་དག་ཞིང་ཁམས་
ཞབས་སུ་བཙུད་དགོས་བསམ། ཁྱོད་ཀྱིས་དོན་མེད་དགེ་བ་སྤྱད་དགོས་ཟེར། ཟས་
ནོར་ལོངས་སྤྱོད་མུན་ཁྲོད་ནང་དུ་བླུགས། མཐོང་རྒྱུ་མེད་པར་རྒྱལ་སློད་ཆུད་ལ་
གཟོན། མར་མེ་ཟེར་ཞིང་རྩི་བཅུད་སྡོང་མེ་སྤར། དགེ་བ་ཡིན་ན་འོད་དགའ་ཅི་ལ་
བསྙགས། ཡང་ན་དེ་ལ་སྲོག་དབུགས་མེད་ལགས་སམ། སྤོས་མཆོད་ཟེར་ཞིང་ཙནྡན་
མེ་ལ་བསྲེགས། སྐྱེད་ཤིང་རྩད་ནས་བཅད་ལ་འགལ་མེད་དམ། ཡོན་ཆབ་ཟེར་ཞིང་
ཆུ་བོ་སྣོད་དུ་བསྐྱིལ། དེས་ན་རྒྱ་མཚོ་རང་འཁྱིལ་སུ་ཡི་དོན། ཞལ་ཟས་ཟེར་ཞིང་
འབྲུ་ཡི་བཤོས་བུ་བཤམས། ཞིང་རྨོ་སོ་ནམ་རྩ་བ་ཅི་ལ་ཐུག །མེ་ཏོག་ཟེར་ཞིང་པདྨའི་
སྡོང་པོ་བཅད། བསད་དང་བཅད་པའི་ལས་ལ་དཀར་ནག་མེད། སྐྱེ་དང་གསོ་བས་
དགེ་ན་འཁོར་བ་མཁས། དྲང་པོ་དྲང་པོ་ཟེར་ཡང་འཁྱོག་པོ་ཡིན། འཁྱོག་པོ་མིན་ན་
གཞན་དང་ག་ལ་འགལ། གཞན་ལ་འགལ་མེད་རང་ལ་འདོད་མེད་པ། གང་དག་
འདོད་པ་བསྒྲུབ་ན་དགེ་བ་ཡིན། སྡོམ་པ་ཟེར་བ་དོག་པོ་རང་བཅིངས་ཡིན། མང་
ཐུན་མི་བཟའ་བྱང་ཁའི་རི་དྭགས་ཡིན། ཡུ་ཏི་མི་འཐུང་ཆུ་ནང་ཉ་སྲམ་ཡིན། ཁྲི་སྟན་
མི་དགོས་རབས་ཆད་མ་ནིང་ཡིན། དལ་འགྲོས་གཟབས་པ་ངང་པ་རྩྭ་ཟན་ཡིན། ཕྱི་
ཚུལ་བཟང་བ་ཁྱིམ་བྱ་དེ་ཕོ་ཡིན། ནང་བཅུད་ངན་པ་དེ་ཡི་བྱེད་ལས་ཡིན། ཟླ་
རོགས་མེད་པ་རྐྱང་གི་ཕོ་ཁྲོམ་ཡིན། སྐད་འགྱུར་མཁས་པ་སྨྲ་མཁན་ནེའུ་ཙོ་ཡིན། སྒྲ་
281



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཚད་བརྩོད་པ་འཁྲུག་པ་མཚོན་མེད་ཡིན། གཞན་སྐྱོན་བརྟག་པ་ཕྲག་དོག་རང་ཁ་
ཡིན། ཚིག་ངག་འཇམ་པ་གཡོ་སྒྱུ་ཁོང་འཕྲུལ་ཡིན། ཉམ་ཆུང་བདག་པ་འཇབ་བུ་
བསླུ་བྲིད་ཡིན། དགོས་མེད་ཟེར་བ་ཟོག་པོ་ཁོང་རྫུན་ཡིན། གཞན་འདུལ་ཟེར་བ་ལྟོ་
གོས་རྙེད་ཐབས་ཡིན། ཚོགས་བསགས་ཟེར་བ་གཞན་རྫས་ལེན་ཐབས་ཡིན། བོན་
འཁོར་ཟེར་བ་གཞན་སྣང་བསྒྱུར་ཐབས་ཡིན། ད་ལྟའི་དུས་འདིར་ལོངས་སྤྱོད་ཅི་ཡོད་
པ། ཕྱི་མའི་དུས་ཀྱང་དེ་བཞིན་སྤྱོད་པར་འདོད། ལར་ཡང་སྒྱུ་ལུས་འཇིག་ཙམ་མ་
གཏོགས་པར། སེམས་ཀྱིས་ལུས་མི་ལེན་པར་འདུག་ཐབས་མེད། སྔོན་གྱི་བརྟག་པ་
དེ་ཡང་དེ་བཞིན་ཏེ། གལ་ཏེ་དགེ་བ་སྤྱོད་ནས་སངས་རྒྱས་ན། སྐྱེ་ལུས་མི་ལེན་སྐད་
ཅིག་ཡལ་བར་འདོད། དེ་ལ་བདེན་པ་ཡོད་ན་ད་ཙམ་དུ། གཅིག་ཀྱང་མ་ལུས་འཁོར་
བ་སྟོངས་པར་འདོད། བདག་ནི་གཞན་གྱིས་བསྒྱུར་དུ་ག་ལ་བཏུབ། གཅེན་པོ་ཅུང་
ཙམ་གླེན་པས་གཞན་དབང་སྒྱུར། འོན་ཀྱང་སྤུན་ཟླ་རེད་པས་ཁྲེལ་ལ་འཇིགས། མི་
དབང་གྲལ་དུ་བསྒྲིག་པ་མི་འཐད་དེ། རྒྱལ་ཁམས་འཆོལ་བུར་སོང་ཡང་ཁྱོད་རང་
ཤེས། བདག་ནི་གཞན་དག་རྒྱལ་ཁམས་གཅིག་ཏུ་འགྲོ། ཞེས་ཟེར་ནས། གཡུང་དྲུང་
གི་བོན་ལ་ལྟ་བ་ལོག་སྟེ། གཤེན་གྱི་དྲང་སྲོང་རྣམས་ལ་སྐུར་པ་བཏབ་ནས། ལོག་པའི་
རྒྱལ་ཁམས་མུ་སྟེགས་རྐྱང་འཕན་ཁྲི་གླིང་བྱ་བ་རུ་སོང་ནས། མུ་སྟེགས་ཀྱི་རྒྱལ་པོ་ལ་
ལོག་པའི་ལུང་ཞུས་ནས་ལོག་པའི་ལས་སྤྱོད་བྱེད་དོ། །དེ་ཡང་ཁོ་ནི་གཞན་གྱི་སྟོབས་
ལས་དཔག་པ་ཞིག་བྱུང་ནས། རྒྱལ་ས་ཡ་བ་མེ་གླིང་ཞེས་བྱ་བར་བསྐོས་ནས། མུ་
སྟེགས་ཀྱི་སྤུ་གྲི་འཁོར་ལོ་དང་། ཀ་མ་ལི་རེག་ཆོད་ཅེས་བྱ་བའི་མཐུ་དང་རྫུ་འཕྲུལ་
བརྙེས་པར་གྱུར་ཏོ། །དེའི་དུས་སུ་ཡང་མཐའ་མིའི་དམག་ཚོགས་དང་བཅས་ནས།
རང་གི་བརྟུལ་ཞུགས་དང༌། མུ་སྟེགས་ཀྱི་མཐུ་སྟོབས་གཉིས་འཛོམ་ནས། ཕ་རོལ་
གྱི་ཡུལ་དང་ཞིང་ཁམས་མང་པོ་འཇོམས་པ་དང་། སེམས་ཅན་ཀྱང་མི་དང་། དུད་
282



མདོ་སྡེ།
རྣམ་འཇོམས་ཆོ་ག
ཛ༽
འགྲོ་དང༌། རི་དྭགས་དང་གཡུང་དྭགས་དང༌། བྱ་བྱིའུ་ལ་སོགས་བྱེ་བ་དུང་ཕྱུར་
ཁྲི་ཕྲག་ཙམ་བཀུམས་སོ། །གཞན་ཡང་མུ་སྟེགས་ཀྱི་བསམ་སྦྱོར་ངན་པས། ལྷ་དང་
ཀླུ་དང་གཟའ་སྐར་དང་། བདུད་དང་བཙན་དང་མ་མོ་དང་། ས་བདག་ཀླུ་གཉན་
ཀུན་དང་འགྲས་སོ། །མིང་ཡང་མུ་སྟེགས་ཀྱི་རྒྱལ་པོ་མཐོང་བ་ཀུན་འཇོམས་ཞེས་བྱ་
བར་བཏགས་སོ། །རྒྱལ་བུ་སྣང་ལྡན་དང་། བཙུན་མོ་དང་། བློན་པོ་རྣམས་ནི། དགེ་
བ་ལ་ཡིད་གཞུངས་པར་རྒྱུན་དུ་སྤྱོད་དོ། །རྒྱལ་ཁམས་དང་མངའ་རིས་ཡང་དགེ་བ་
ལ་བཀོལ་ཏེ། གཤེན་གྱི་དྲང་སྲོང་དེ་རྣམས་ཀྱི་རྗེས་སུ་འཇུག་པའི་དྲང་སྲོང་ཡང་སྟོང་
ཕྲག་ཙམ་བྱུང་ངོ༌། །རྒྱལ་བུ་གཟི་ལྡན་གྱིས་དགེ་བ་ལ་བར་དུ་གཅོད་པའི་ཐབས་མང་
པོ་བཤམས་ཀྱང་། དགེ་བའི་སྟོབས་དང་། རྒྱལ་བུའི་བསོད་ནམས་དང་། སྟོན་པའི་
ཐུགས་རྗེས་བསྐྱད་དུ་མི་ཚུགས་ཤིང་མཐར་ཕྱིན་པར་གྲུབ་བོ། །རྒྱལ་པོ་ལགས། དེ་
ཡང་སྔོན་གྱི་ལས་དབང་གཙོར་ཆེ་བས། སྔོན་གྱི་རྒྱལ་བུ་སྣང་ལྡན་ནི་ད་ལྟའི་སྟོན་པ་
བདག་ཉིད་དོ། །སྔོན་གྱི་རྒྱལ་བུ་གཟི་ལྡན་ནི་ད་ལྟའི་རྒྱལ་པོ་ཁྱོད་ཉིད་དོ། །དེ་ཡང་
གཡུང་དྲུང་གི་བོན་ལ་བློ་ལོག་ནས། བདག་ལ་གནོད་སེམས་འཆང་ཡང་། སྲོག་ལ་མ་
རྒོལ་བ་ལ། འབྲེལ་ཐག་ཆད་པར་ཙམ་གྱི་འདིར་ཡང་འཕྲད་པ་ཡིན་ནོ། །བདག་གི་
སྙིང་རྗེའི་ཞིང་དུ་བསྐྱེད་ནས། གཤེན་གྱི་དྲང་སྲོང་དྲུག་དང་སྨོན་ལམ་ཕྱོགས་གཅིག་
ཏུ་བཏབ་ནས། བསམ་ངན་གྱི་སྦྱོར་བ་མ་ཡིན་པར། ནམ་ཞིག་འདུལ་བའི་ཞིང་དུ་
གྱུར་ཅིག །ཅེས་སྨོན་ལམ་བཏབ་པས། ད་ལྟ་བདག་གི་གདུལ་བྱར་གྱུར་པ་ཡིན་ནོ། །
སྔོན་མུ་སྟེགས་སུ་ལོག་པར་གོལ་བས། བདག་གི་ཞིང་ཁམས་འདིར་སྐྱེས་ཀྱང་། དགེ་
བ་ལ་མི་མོས་པ་ཡིན། བསམ་སྦྱོར་གྱི་ངན་ཐབས་མང་ཞིང་ལྷ་སྲིན་སྡེ་བརྒྱད་དང་
འགྲས་པས། ད་ལྟ་སྡུག་བསྔལ་ནད་ཀྱིས་གདུངས་པ་ཡིན། སྔོན་གྱི་དྲང་སྲོང་དྲུག་
ནི། ད་ལྟའི་གཡུང་དྲུང་སེམས་དཔའ་དྲུག་གོ །སྔོན་གྱི་གཅེན་གྱི་བཙུན་མོ་ནི། ད་
283



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལྟའི་བཙུན་མོ་འདི་ཉིད་དོ། །སྔོན་གྱི་བློན་པོ་སྣང་བྱེད་ནི། དགེ་བའི་སྡོང་གདབ་ཆེ་བ།
ད་ལྟའི་རྒྱལ་བུ་འདི་ཉིད་དོ། །སྔོན་གྱི་རིགས་བྱེད་ནི། ད་ལྟའི་གཤེན་པོ་དོན་ལྡན་ཡེ་
ཤེས་འབྱུང་གནས་ཉིད་དོ། །སྔོན་གྱི་ཉེ་དབང་ནི། ད་ལྟའི་བློན་པོ་འཁོར་ལོ་ཅན་ཉིད་
དོ། །སྔོན་གྱི་བྱིན་ཏ་ཧ་ནི། ད་ལྟའི་དེད་དཔོན་ཉིད་དོ། །རྒྱལ་པོ་ལགས། སྔོན་གྱི་རྒྱུ་
འབྲས་ནི། དེ་ལྟར་དུ་གཙོར་ཆེ་བ་ལགས་སོ། །ཞེས་གསུངས་སོ། །དེ་ལ་རྒྱལ་པོ་ཡང་
ཤིན་ཏུ་ཡིད་ཆེས་པའི་དད་པ་དང་ལྡན་པར་གྱུར་ཏོ། །ཡང་སྟོན་པས་བཀའ་སྩལ་
པ། ཉོན་ཅིག་རྒྱལ་པོ་འཁོར་དང་བཅས་པ་རྣམས། འཇིག་རྟེན་འདི་ནི་མི་རྟག་སྒྱུ་མ་
ཡིན། རྒྱུ་འབྲས་ལས་ནི་ཞིང་དང་སོ་ནམ་འདྲ། སྒྱུ་སྔོན་བཏང་ན་འབྲས་བུ་ད་གཟོད་
འབྱུང༌། རྒྱལ་པོ་སྔོན་གྱི་ལས་ལ་འགྱོད་སྐྱེད་ནས། ད་ཕྱིན་རྒྱལ་འཁོར་དགེ་བ་ལུགས་
བཞིན་སྤྱོད། ཆགས་པ་མེད་པའི་སྦྱིན་པ་རྒྱ་ཆེན་ཐོངས་། འཆལ་བ་མེད་པའི་ཚུལ་
ཁྲིམས་དམ་དུ་སྲུངས། བྱུང་ཚོར་མེད་པའི་བཟོད་པ་རབ་ཏུ་སྒོམས། ལེ་ལོ་མེད་པའི་
བརྩོན་འགྲུས་མྱུར་དུ་སྐྱེད། འགྱུར་ལྡོག་མེད་པའི་བསམ་གཏན་མཉམ་པར་ཞོག །
རྒྱུ་ཡི་ཕར་ཕྱིན་ལྔ་པོ་མཐར་རྫོགས་ནས། འབྲས་བུ་ཕ་རོལ་ཕྱིན་པ་སྡོད་ཅིག་འབྱུང་།
སྟོབས་དང་སྙིང་རྗེ་སྨོན་ལམ་ཐབས་ལ་སོགས། འཁྲུལ་པ་མེད་པའི་ཤེས་རབ་ཆེན་
པོ་ལྔ་། བདག་དོན་འཇུག་དང་གཞན་དོན་སྨོན་པ་ཡི། བྱང་ཆུབ་མཆོག་སེམས་རྒྱུད་
ལ་རབ་བསྐྱེད་ནས། བདག་གཞན་དོན་གཉིས་མཐའ་རུ་ཕྱིན་པར་འགྱུར། ད་ལྟའི་
དགེ་བ་འདི་ལ་གཞུང་སྤྱོད་དང་། ནམ་ཞིག་བདག་གི་བསྟན་པ་རྗེས་བཞག་དུས། བླ་
མེད་ཐར་པའི་འབྲས་བུ་ཐོབ་སྟེ་འོང་། ཞེས་གསུངས་ནས། རྒྱུ་འབྲས་རྣམ་པར་འབྱེད་
པའི་བོན་བསྟན་ནས། དེར་རྒྱལ་པོ་འཁོར་དང་བཅས་པ་རྣམས་ཀྱིས། དེ་ལྟར་ལས་
རྒྱུ་འབྲས་ལ་ཡིད་ཆེས་པར་སྤྱོད་ཅིང་། གཤེན་པོ་དོན་ལྡན་དེ་བླའི་མཆོད་གནས་སུ་
བསྐོས་སོ། །བོན་གྱི་འཁོར་ལོ་རབ་ཏུ་བསྐོར་རོ། །སྟོན་པ་ལ་རྒྱལ་པོས་ཀྱང་། རྒྱལ་
284



མདོ་སྡེ།
རྣམ་འཇོམས་ཆོ་ག
སློད་དང༌། མངའ་རིས་དང་། ལོངས་སྤྱོད་དང་། ལུས་དང་། རྒྱན་ལ་སོགས་པའི་
མཆོད་པ་དཔག་ཏུ་མེད་པར་ཕུལ་ཏོ། །སྟོན་པས་ཀྱང་ཐུགས་མཉེས་པའི་ཚུལ་གྱིས་
ཞལ་འཛུམ་པར་མཛད་དོ། །དེ་ནས་སྟོན་པ་འཁོར་དང་བཅས་པ་རྣམས་ཀྱང་། ནེའུ་
སེང་དྲ་བའི་གྲོང་ཁྱེར་དུ། རྒྱལ་པོ་འོད་ལྡན་དུང་སྐྱོང་གི་འགྲོ་དོན་མཐར་ཕྱིན་ནས།
སླར་དམུ་རིགས་ཀྱི་རྒྱལ་ས་ཆེན་པོ་རུ་གཤེགས་སོ། །འདུས་པ་རིན་པོ་ཆེའི་རྒྱུད་དྲི་མ་
མེད་པ་གཟི་བརྗིད་རབ་ཏུ་འབར་བའི་མདོ་ལས། ཁྲོ་བོའི་རྒྱལ་པོ་རྣམ་པར་འཇོམས་
པ་ཞེས་བྱ་བའི་གཟུངས་ཀྱི་ལེའུ་སྟེ་སུམ་ཅུ་རྩ་གསུམ་པའོ། །སརྦ་མངྒ་ལམ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
285



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་སྨན་ལྷའི་
དཀྱིལ་འཁོར་གྱི་ཆོ་ག་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། སྲྀ་ཏ་གུ་ཡེ་ཨ་མྲྀ་ཏེ་ན་མ། གང་ཟག་མི་ཡི་
སྐད་དུ་ན། ཉོན་མོངས་ནད་སེལ་སྨན་ལྷ་རྒྱལ་པོའི་དཀྱིལ་འཁོར་གྱི་ཆོ་ག་བསྟན་པའི་
མདོ། གཤེན་རབ་མཆོག་དེ་བཞིན་གཤེགས་པ་དགྲ་བཅོམས་པ་ཡང་དག་པར་རྫོགས་
པའི་སངས་རྒྱས་སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོ་ལ་ཕྱག་འཚལ་ལོ། ། །
༧ དེའི་ཚེ་དེའི་དུས་ན། ལྷོ་འཛམ་བུ་གླིང་གི་དམིག །སོག་ཁ་བོན་གྱི་འབྱུང་གནས་
གནས་མཆོག་དམ་པ་འོལ་མོ་ལུང་རིང་གི་བྱང་ཕྱོགས། མུ་ཁྱུད་བདལ་པ་རྒྱ་མཚོའི་
ནང་རོལ། ཡུལ་དྷ་བ་རུ་སྟེང་བྱ་བའི། གྲོང་ཁྱེར་ཆེན་པོ་ཁྲི་སད་བིང་ཐང་གི་དབུས།
སྐུ་མཁར་མེ་རུ་རྩེ་བརྒྱད་ཀྱི་ནང་ན། དམངས་རིགས་གདོལ་པའི་རྒྱལ་པོ་སྒྲ་ཅན་འོད་
སྲུང་བྱ་བའི་བུ། སྒྲ་ཅན་འཁོར་ལོ་བྱ་བ་ཞིག་ཡོད་པ། ཆུང་ནས་ཤིན་ཏུ་ཡབ་མེས་
རྣམས་དང་མི་འདྲ་བར། སྟོབས་ཆེ་ལ་རྩལ་དྲག་པ། ཞེ་ངན་ལ་ཁྲོ་གཏུམ་པ། གསོད་
པ་དང་གཅོད་པ་ལ་དགའ་བ། ལས་དགེ་བ་ལ་མི་མོས་པ། སྡིག་པའི་ཕྱོགས་སུ་དད་
པ། གཞན་དག་གི་རྒྱལ་ཁམས་རྣམས་ཀྱིས་ཀྱང་། ཡུལ་དྷ་བ་རུ་སྟེང་གི་མི་འོང་གི་
286



མདོ་སྡེ།
སྨན་ལྷའི་ཆོ་ག།
དོགས་ཟེར་ནས། ཐམས་ཅད་ཀུན་གྱིས་གཞོལ་བ་དང་། འཐད་པར་བསྟུན་པ་དེ་ལྟ་
བུ་ཞིག་བྱུང་སྟེ། དེ་ལ་བྲམ་ཟེའི་རྒྱལ་པོ་དབང་དོན་མཆོག་ཅེས་བྱ་བའི་བུ་མོ་འདམ་
བུ་ཧ་ལོ་མ་བྱ་བ་ཁབ་ཏུ་བཞེས་ནས། བུ་ཁྱེའུ་གཉིས་བུ་མོ་གཅིག་དང་ལྕམ་དྲལ་
གསུམ་ཡོད་དོ་གཞན་ཡང་དཀོར་ནོར་དང་། ལོངས་སྤྱོད་ནི་བསམ་གྱིས་མི་ཁྱབ་པ་
མངའོ། །རྒྱལ་བུ་དེ་ནི་ལས་དགེ་བ་མི་སྤྱོད་པར་སྡིག་པ་ཅི་ཚུགས་སུ་སྤྱོད་དོ། །དེ་ལ་
རྒྱལ་པོ་ཡབ་ཡུམ་དང་། བློན་འབངས་རྣམས་ཀྱིས་ཀྱང་། ཤིན་ཏུ་མི་སྡུག་པར་བྱུང་
ནས། རྒྱལ་བུ་ལ་མཆིད་ཚིག་ཞུས་པས་ཀྱང༌། གསན་དུ་མ་ཉན་ནས་རང་ཁ་མ་རུ་
སྤྱོད་དོ། །
དེའི་ཚེ་དེའི་དུས་རེས་ཤིག་ན། ཡུལ་དེའི་ཕྱི་རོལ་མཐའ་མའི་ནང་ནས། མུ་སྟེགས་
ཀྱི་སྟོན་པ་དགེ་བསྙེན་གྱི་ཆས་སུ་ཞུགས་པ། ཕྱི་ཚུལ་དང་ནང་ཁྲིམས་མི་མཐུན་པ།
ཟས་སུ་ཤ་ཁྲག་ལ་དད་པ། སྐོམ་དུ་ཡུ་ཏི་ལ་དགའ་བ། ལས་སྤྱོད་སྲོག་གཅོད་ལ་བྱེད་
པ། སྟོབས་ཆེ་ལ་རྩལ་དྲག་པ། རྫུ་འཕྲུལ་ཆེ་བ། མཁའ་ལ་ལྡིང་ཞིང་འགྲོ་བ། ཆུ་ལ་
བྱིང་བ་མེད་པ། རི་བྲག་ཐམས་ཅད་ཐད་དུ་ལྷུར་བ། བོན་ལ་ཡ་ག་བྱེད་པ། གཤེན་
ལ་གཤེ་བསྐུར་འདེབས་པ། སངས་རྒྱས་ཀྱི་བསྟན་པ་སྨོད་པ། ལུང་འགལ་ལོག་པར་
སྟོན་པ། དེ་ལྟ་བུའི་དཔོན་སློབ་བདུན་བྱུང་ངོ༌། །དེར་རྒྱལ་པོའི་ཕོ་བྲང་གི་སྒོར་བྱུང་
ནས་མི་རྣམས་ལ་སྨྲས་པ། ཁྱེད་ཀྱི་ཞིང་ཁམས་འདིར་རྒྱལ་པོ་ཅི་འདྲ་བ་ཡོད་དམ།
ལས་སྤྱོད་ཅི་འདྲ་བ་བྱེད་དམ། སྟོབས་དང་རྫུ་འཕྲུལ་ཅི་འདྲ་བ་བདོག་གམ། ཞེས་
སྨྲས་སོ། །དེ་ལ་མི་རྣམས་ཀྱིས་རྒྱལ་པོ་ལ་སྨྲས་པས། རྒྱལ་པོ་ནི་ལོག་པའི་ཕྱོགས་སུ་
འཕྱོག་པར་དགའ་བས། ཕོ་བྲང་གི་སྒོར་ལྟ་རུ་ཕྱིན་པ་ལ། ཤིན་ཏུ་དང་སྤྲོ་བའི་སྐྱེས་
བུ་གཙོ་འཁོར་བདུན་སྣང་བ་ལ་རྒྱལ་བུས་འདི་སྐས་སྨྲས་སོ། །ཁྱེད་རྣམས་གང་ནས་
ཡིན་གང་དུ་འགྲོ། །ངེད་ཀྱི་རྒྱལ་ཁམས་འདིར་འོང་བ་ནི་ཅིའི་ཕྱིར་འོང་། ཞེས་སྨྲས་པ་
287



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལ། དེ་ལ་དཔོན་པོ་དེས་ན་རེ། ངེད་རྣམས་ནི་བྱང་ཤར་འོད་ཟེར་ཆེན་པོའི་གླིང་ནས་
ཡིན། ད་ནི་བསྟན་པ་གང་འཕེལ་དུ་འགྲོ། ཁྱེད་རྣམས་ཀྱི་རྒྱལ་ཁམས་འདིར་འོང་བ་
ནི། རྒྱལ་པོ་ཅི་འདྲ་བཞུགས་པ་དང་། བསྟན་པ་གང་ལ་འཇུག་པ་དང་། ལས་སྤྱོད་
ཇི་ལྟར་སྤྱོད་པ་དང་། གྲུབ་པའི་རྟགས་ཇི་འདྲ་མངའ་བ་ཡོད་བསམ་ནས་འོང་བ་
ལགས་སོ། །ཞེས་ཟེར་བ་ལ། །
ཡང་རྒྱལ་བུ་དེས་སྨྲས་པ། ཁྱེད་རྣམས་ནི་དེ་ལྟར་དུ་ཡིན་ན། ཡུལ་གྱི་རྒྱལ་བུ་ནི་
བདག་ལགས་སོ། །བསྟན་པ་ནི་གཡུང་དྲུང་གི་བོན་ཞེས་བྱ་བར་འཇུག་གོ །ལས་སྤྱོད་
ནི་དཀར་པོའི་དགེ་བ་བྱ་བ་ལ་སྤྱོད་དོ། །གྲུབ་པ་ཐོབ་པའི་རྟགས་ནི་ཕྱི་མར་སངས་
རྒྱས་པའི་འབྲས་བུ་ཡོན་ཏན་ཡོད་དོ། །ཁྱེད་རྣམས་ནི་བསྟན་པ་སྤེལ་དུ་འོང་ན།
བསྟན་པ་ནི་ཅི་བྱ་བ་ལ་འཇུག །ལས་སྤྱོད་ནི་ཅི་འདྲ་བ་ལ་སྤྱོད། གྲུབ་པའི་རྟགས་ནི་
ཅི་འདྲ་བ་མངའ། ཞེས་སྨྲས་སོ། །དེ་ལ་ཡང་མུ་སྟེགས་ཀྱི་སྟོན་པས་སྨྲས་པ། རྒྱལ་པོ་
ལགས། ཁྱེད་མངའ་དབང་དམ་པ་ཡིན་ན། བདག་གིས་དྲང་པོར་བཤད་པར་བྱའོ། །
ཁྱེད་ཀྱིས་དབང་པོ་བརྟན་པར་ཉོན་ཅིག །ཁྱེད་རྣམས་བོན་ཞེས་བྱ་བའི་བསྟན་པ་ལ་
འཇུག་ན། དེ་ནི་བསྟན་པ་མ་ཡིན་ནོ། །དེ་ནི་ལོག་པར་འཇུག་པ་ཡིན་ནོ། །ལས་སྤྱོད་
ཀྱང་དགེ་བ་བྱ་བ་ལ་སྤྱོད་ན། དེ་ནི་རང་བཅིངས་ལོག་པར་གོལ་བའི་སྤྱོད་པ་ཡིན་
ནོ། །གྲུབ་པ་ཐོབ་པའི་རྟགས་ནི་སངས་རྒྱས་ཞེས་ཟེར་ན། དེ་ནི་ཅི་ཡང་མི་སྣང་བའི་
འབྲས་བུ་མེད་པའི་རྟགས་ལགས་སོ། །བདག་ཅག་རྣམས་ནི། བསྟན་པ་ཇི་ལྟ་བུ་ཞིག་
ལ་འཇུག་ན། དབང་ལྡན་རྒྱལ་བ་རྟགས་ཀྱི་བསྟན་པ་ལ་འཇུག་གོ །ལས་སྤྱོད་ནི་རང་
དགའི་རོལ་མོའི་ལས་སྤྱོད་ལ་སྤྱོད་དོ། །གྲུབ་པའི་རྟགས་ནི་མངོན་སུམ་དུ་སྟོན་པས་
སྒྱུ་འཕྲུལ་དགའ་ཞེས་བྱ་བ་ཡོད་དོ། །ཞེས་ཟེར་ནས། དཔོན་སློབ་བདུན་གྱིས་སྐད་
ཅིག་ཙམ་ན་ནམ་མཁའ་ལ་བྱ་ལྟར་འཕུར་ཞིང་། བར་སྣང་ལ་སྐྱིལ་མོ་ཀྲུང་བཅའ་བ་
288



མདོ་སྡེ།
སྨན་ལྷའི་ཆོ་ག
དང་། གཞའ་ཚོན་གྱི་གུར་ཕུབ་པ་དང་། ཆུ་ལ་བྱིང་བ་མེད་པ་དང་། བྲག་ལ་ཐོགས་
པ་མེད་པ་དང་། རི་བོ་ཏལ་ཕྱུངས་ལྷུར་བ་དང་། གཏུག་པའི་མཚོན་གྱིས་མི་ཚུགས་
པ་དང་། རྡོ་ལ་གང་འདོད་དུ་བྱེད་ཀྱིན་བརྫི་བ་དང་བཅང་བ་ལ་སོགས་ཏེ། མ་ངེས་
རྫུ་འཕྲུལ་སྣ་ཚོགས་སུ་བསྟན་ཏོ། །དེ་ལ་རྒྱལ་བུའི་སྣང་བ་བསྒྱུར་ཅིང་ཡིད་འཕྲོག་སྟེ།
དཔོན་སློབ་བདུན་རྒྱལ་ས་ཡང་ཐོག་ཏུ་ཁྲིད་ནས། གསོལ་ཟས་བདའ་དགུ་དྲངས་ཏེ།
རྒྱལ་བུས་སྨྲས་པ། བདག་གི་སྔོན་གྱི་ཡབ་མེས་གོང་མ་རྣམས་ནི། གཡུང་དྲུང་གི་བོན་
ཞེས་བྱ་བའི་སྒོ་རུ་ཞུགས་ནས་དཀར་པོའི་དགེ་བ་བྱ་བ་ལ་སྤྱོད་དོ། །བདག་ནི་དེ་ལ་
ཤིན་ཏུ་ཡང་མ་མོས་བར་རང་དགའི་སྤྱོད་པ་ཅི་དགར་བྱ་ཞིང་ཡོད། ཁྱོད་རྣམས་དག་
དང་རང་རེའི་ལྟ་བ་མཐུན། བདག་ཀྱང་ཁྱོད་ཀྱི་བསྟན་པའི་རྗེས་སུ་འཇུག །ཁྱེད་ཀྱིས་
རྟགས་དང་རྫུ་འཕྲུལ་བསྟན་ཏུ་གསོལ། རྒྱལ་ཁམས་དག་ཀྱང་བདག་རང་མངའ་འོག་
འཛུད། ཅེས་སྨྲས་པ་ལ། མུ་སྟེགས་ཀྱི་སྟོན་པ་རྣམས་ཀྱང་ཤིན་ཏུ་དགའ་ནས་སྨྲས་
པ། ལེགས་སོ་ལེགས་སོ་དེ་དེ་བཞིན་ནོ། །དེ་དེ་བཞིན་ཏེ། རིགས་ཀྱི་བུ་ཚེ་དང་ལྡན་
པ། མི་རྗེ་དབང་པོ་ཆེའི་སྲས་པོ་རིག་པ་དང་ལྡན་པ། བསྟན་པ་ལ་འཇུག་སྒོ་མ་ནོར་
བར་མོས་པ་དེ་ནི་ཤིན་ཏུ་ཡང་ལེགས་སོ། །ད་ཡང་ནང་རོལ་གྱི་བསྟན་པ་སྤངས་ནས།
བདག་ཕྱི་རོལ་གྱི་བསྟན་པ་ལ་འཇུག་ན། ནང་རོལ་གྱི་བསྟན་པ་ནི། ཐབས་ཆུང་བ་
ལགས་སོ། །སྒོ་དོག་པ་ལགས་སོ། །རང་བཅིངས་པ་ལགས་སོ། །གཞན་བསྡམས་པ་
ལགས་སོ། །དེས་ན་སེམས་ཅན་ཐམས་ཅད་གྲོལ་དུས་མེད་ཅིང་ཐབས་དང་རྫུ་འཕྲུལ་
ཟད་པ་ལགས་སོ། །ཕྱི་རོལ་གྱི་བསྟན་པ་ལ་འཇུག་པ་ནི། ཐབས་ཆེ་བ་ལགས་སོ། །སྒོ་
ཡངས་པ་ལགས་སོ། །རང་གྲོལ་བ་ལགས་སོ། །གཞན་གློད་པ་ལགས་སོ། །བག་
ཡངས་པ་ལགས་སོ། །དེས་ན་འཇིག་རྟེན་འདིར་ཡང་། ཚེ་རིང་བ་དང་། ནད་མེད་
པ་དང་། ཕུན་སུམ་ཚོགས་པ་དང་། ལོངས་སྤྱོད་ལྡན་པ་དང་། སྟོབས་ཆེ་བ་དང་།
289



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
རྫུ་འཕྲུལ་འབྱུང་བ་དང༌། ཀུན་ལས་དཔག་པར་འགྱུར་རོ། །ཕྱི་མར་ཡང་བྱང་ཤར་
དབང་ལྡན་འོད་ཟེར་ཆེན་པོའི་ཞིང་ཁམས་བྱ་བར། ལྷའི་དབང་པོ་དབང་ཕྱུག་ལེགས་
པའི་བློ་གྲོས་བྱ་བའི་མདུན་དྲུང་དུ་སྐྱེས་ནས། བསོད་ནམས་དང་ལོངས་སྤྱོད་ནི་འདི་
བས་དགུ་འགྱུར་གྱི་འཐོབ་པར་འགྱུར་རོ། །འཁོར་ལོ་སྒྱུར་བའི་རྒྱལ་པོར་འགྱུར་རོ། །
ཞེས་ཟེར་ནས། རྒྱལ་བུ་ཡང་ལོག་པར་བསྒྱུར་ནས། མུ་སྟེགས་རྟག་པའི་ལྟ་བ་བསྟན་
ཏེ། མུ་སྟེགས་ཀྱི་མཐུ་དང་རྫུ་འཕྲུལ་རྣམས་བསྒྲུབས་སོ། །
གཞན་ཡང་རྒྱལ་བུ་དེས། སྔོན་གྱི་བདེ་བར་གཤེགས་པའི་གདུང་རྟེན་རྣམས་
བཤིགས་པ་དང༌། ལོག་པའི་གསས་ཁང་བརྩིག་པ་དང་། འཁོར་པ་རྣམས་བཀའ་
ཁྲིམས་ཀྱི་འོག་ཏུ་བཅུག་ནས་ནང་རོལ་གྱི་དགེ་སྤྱོད་རྣམས་སྤངས་ཏེ། ཕྱི་རོལ་གྱི་ལོག་
སྤྱོད་རྣམས་བྱེད་དུ་སྩལ་བས། དེ་ལ་རྒྱལ་པོ་ཡབ་ཡུམ་དང་། བཙུན་མོ་སྲས་དང་།
བློན་པོའི་ཚོགས་རྣམས་འདུས་ནས། རྒྱལ་བུ་ལ་སྙན་བསྐུལ་གདབ་སྟེ། རྒྱལ་པོ་ཡབ་
ཀྱིས་བཀའ་སྩལ་པ། གསོན་དང་རྒྱལ་བུ་དམ་པ་འཁོར་ལོ་རྗེ། སྔོན་ཆད་བསྐལ་པ་
མང་པོའི་གོང་རོལ་ནས། གཡུང་དྲུང་བོན་འདི་སྲིད་པ་གནམ་གྱིས་བསྐོས། རྒྱལ་
པོའི་གདུང་འདི་འོད་གསལ་ལྷ་ལས་ཆད། བསྐོས་པའི་ལས་ལ་བསྐོ་བ་གནམ་ཆེ་བས།
སྔོན་ཆད་རྒྱལ་པོ་གོང་མས་འདི་མ་མཛད། འདི་འདྲའི་ལས་སྤྱོད་ལོག་པ་མཐོང་མ་
མྱོང་། རྒྱལ་བུ་ཁྱོད་ནི་སྟོབས་དང་རྩལ་དྲག་པས། འདི་བས་དཔག་པའི་ལས་ཤིག་
འོང་བསམ་ཏེ། བསམ་པའི་དོན་དེ་ཐོག་ཏུ་ཕེབས་པ་དཀའ། རྒྱལ་བུའི་སྣང་བ་འཁྲུལ་
ལམ་ཇི་ལྟ་བུ། ཡང་ན་བདུད་ཀྱིས་བསླུས་སམ་གདོན་གྱིས་བརླབས། བདེར་གཤེགས་
སྐུ་གདུང་རིང་བསྲེལ་གསུང་རབ་ལ། བྱི་དོར་མཆོད་འབུལ་བཀུར་སྟི་མི་བྱེད་པར།
བརྫི་བཅག་བཤིག་དང་ལོག་པའི་མཁར་རྩིག་ཟེར། ཞིང་ཁམས་བདེ་དང་དགེ་ལ་མི་
སྤྱོད་པར། འཁོར་རྣམས་དགེ་བཤོལ་ཁྲིམས་ལ་གཏུགས་དགོས་ཟེར། རྒྱལ་བུས་དེ་
290



མདོ་སྡེ།
སྨན་ལྷའི་ཆོ་ག
འདྲ་མ་མཛད་བཀའ་ཆད་འབྱུང་། ལོག་པའི་མཁན་པོ་ཁོ་རང་ཡུལ་དུ་ཐོངས། དགེ་
བའི་ལས་ལ་ཐང་བཅད་འབད་པར་ཞུ། གལ་ཏེ་དེ་སྨྲས་ཁ་ལ་མི་ཉན་ནས། བདེ་
བར་གཤེགས་པའི་སྐུ་གདུང་རྟེན་བཤིག་ན། བདག་ནི་ཕ་རོལ་གཅིག་ཏུ་འཁྱམ་ནས་
འགྲོ། ཞེས་ཟེར་ནས། རྒྱལ་པོས་ཡང་བློན་འཁོར་དགེ་བ་ལ་མོས་པ་རྣམས་ཁྲིད་དེ།
ཕ་རོལ་གྱི་ཞིང་དུ་ཆས་སོ། །འཁོར་པ་རྣམས་ནི་ཁྲིམས་ཀྱི་ནན་འོག་ཏུ་བཅུག་ཀྱང་མ་
ཐུབ་པར། ཕྱེད་ཁ་དྲག་ཙམ་རྒྱལ་པོ་ཡབ་ཀྱི་རྗེས་སུ་འབྲངས་སོ། །བཙུན་མོ་དང་སྲས་
བུ་ལྕམ་དྲལ་གསུམ་ཡང་ཆས་སོ། །
དེ་ལ་རྒྱལ་བུས་བསམ་པར་ཡང་བོན་ཞེས་བྱ་བ་འདི་ལ། གྲུབ་པའི་རྟགས་མངོན་
སུམ་དུ་བསྟན་རྒྱུ་མེད་པར། ཚེ་ཕྱི་མ་ལ་དུས་འདེབས་པ་ཞིག་སྣང་བས། འདི་ལ་
བདེན་པ་ཨེའུ་ཡོད་མི་ཤེས་ཏེ། རྒྱལ་པོ་ཡབ་འདི་འཁྱམས་ནས་སོང་ན། ཕ་རོལ་
གྱི་རྒྱལ་ཁམས་རྣམས་ཀྱིས་ཀྱང་འཕྱ་བ་དང་། རང་ཡང་ཁྲེལ་ཆེ་བས། བཤོལ་བའི་
ཐབས་བྱེད་བསམ་ནས། རྒྱལ་པོ་ཡབ་ལ་གསོལ་པ། ཁྱེད་རྣམས་དེ་འདྲའི་བྲེལ་བ་མ་
བྱེད་ལ། དར་ཅིག་གསོན་དང་རྒྱལ་པོ་ཡབ་ཉིད་ལགས། བདག་ལ་བརྩེ་བའི་ཞལ་ཏ་
གནང་ལགས་ཏེ། འོ་སྐོལ་ལས་སྤྱོད་བོན་ཞེས་བྱ་བ་འདི། སྔོན་ཆད་རྒྱལ་པོ་རྣམས་
ཀྱིས་སྤྱོད་བྱས་ཀྱང་། འཁོར་དང་སྐུ་ཚེ་ལོངས་སྤྱོད་དཔལ་གྲགས་རྣམས། ཞིང་ཁམས་
གཞན་ལས་དཔག་པར་མི་སྣང་ན། ལར་ཡང་ཕྱི་མའི་དུས་འདེབས་མ་གཏོགས་པར།
རྟགས་དང་རྫུ་འཕྲུལ་དངོས་སུ་མི་སྣང་ན། ཡོད་ན་ཁྱོད་ཀྱིས་ཚེ་གཅིག་བོན་སྤྱོད་པས།
ཁྱེད་ཀྱིས་རྟག་དང་རྫུ་འཕྲུལ་ཆ་གཅིག་སྟོན། ངས་ནི་ལོ་སྐོར་གཅིག་ཀྱང་མ་སྤྱད་དེ།
སློབ་དཔོན་དམ་པ་དེ་ཡི་ཐུགས་རྗེ་ཡིས། རྩལ་དང་རྫུ་འཕྲུལ་དངོས་སུ་ཐོགས་པ་མེད།
ཞིང་ཁམས་ཐམས་ཅད་བདེ་ལ་བཀོད་པ་དང་། སློབ་དཔོན་དམ་པས་བཀའ་གནང་
བསྒྲུབ་བསམ་སྟེ། རྒྱལ་པོ་བློན་འཁོར་རྣམས་ལ་དབང་མི་སྣང་། གལ་མེད་ཡིན་ན་
291



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རང་དབང་ཆེ་མོད་དེ། ཁྱེད་ཀྱང་དྲིན་ཅན་ཕ་མ་ཡིན་པའི་ཕྱིར། བཀའ་གཉན་ཟུར་
གཅིག་གཅོག་པར་མི་བདེ་བས། རྒྱལ་བློན་བཞུགས་ལ་ལོག་པའི་བོན་ལ་སྤྱོད། སྔོན་
གྱི་གདུང་རྟེན་མི་བཤིག་མལ་དུ་བཞག །ང་རང་དད་མོས་གསས་ཁང་ལོགས་སུ་
བརྩིག །བདག་ནི་དེ་ལ་མི་སྤྱད་རང་དབང་ཆེ། ལར་ཡང་སྲིད་པ་སྤྱི་ཡི་གཏམ་དཔེ་
ལ། སེམས་ཅན་ལུས་རེ་སྐྱེས་པས་ལས་ཀྱི་སྐལ་རེ་སྤྱོད། དེ་ལྟར་རང་རེའི་ལས་སྤྱོད་དེ་
ཡི་འགྲེས། ཞེས་ཟེར་ནས། རྒྱལ་པོ་ཡབ་ཀྱང་བཤོལ་ལོ། ། །
དེ་ནས་རྒྱལ་བུ་དེས། མུ་སྟེགས་ཕྱིན་ཅི་ལོག་གི་ལས་སྤྱོད་མང་པོ་བྱེད་དོ། །ལོག་
པའི་གསས་ཁང་ཆེན་པོ་གཅིག་བརྩིག་པར་ཤོམ་བཏིངས་ནས། མཐའ་མིའི་བཟོ་བོ་
མང་པོ་ཁྲིད་དེ། རྨང་གདིང་བར་བརྩམ་པ་ལ། དུས་རེས་ཤིག་ཙམ་ན་འཇིག་རྟེན་
གྱི་ཁམས་ཐམས་ཅད་ཀྱང་། གཡོ་བ་དང་། འགུལ་བ་དང་། འུར་བ་དང་། ཐུག་པ་
དང༌། ཆེམས་པ་དང༌། མེར་བ་དང་། ལྡེག་པ་ལ་སོགས་བྱུང་སྟེ། ནམ་མཁའ་ལས་
གསལ་བའི་འོད་མང་པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་སོ། །ས་
གཞི་ལས་མཛེས་པའི་མེ་ཏོག་མང་པོ་སྐྱེས་སོ། །དེ་ལ་རྒྱལ་པོ་ཡབ་ཡུམ་དང་། འཁོར་
དགེ་བ་ལ་མོས་པ་རྣམས་ནི་ཤིན་ཏུ་ཡང་དགའོ། །རྒྱལ་བུ་དང་དགེ་བ་ལ་མི་མོས་
པ་རྣམས་ནི་རབ་ཏུ་ཡང་བྲེད་དོ། །དེར་མུ་སྟེགས་ཀྱི་སྟོན་པ་དཔོན་སློབ་བདུན་ནི།
ཤིན་ཏུ་ཡང་བྲེད་ནས། རྒྱལ་བུ་ལ་ཐབས་བྱས་ནས་སྨྲས་པ། སློབ་བུ་དམ་པ་རྒྱལ་བུ་
འཁོར་ལོ་རྗེ། བདག་ཅག་གནས་འདིར་ཕྱིན་ནས་ཡུན་རིང་བས། ད་ནི་མི་སྡོད་ངེད་
རང་ཡུལ་དུ་འགྲོ། བདག་གི་འཁོར་དུ་གཏོགས་པའི་སློབ་མ་ལ། རྒྱལ་བུ་ཁྱོད་ལས་
དཔག་པ་བྱུང་བ་མེད། འཇིག་རྟེན་ཁམས་ན་ཁྱོད་ལས་དཔག་པ་མེད། མཐུ་དང་
རྫུ་འཕྲུལ་ཁྱེད་ལ་མངའ་ཡིན་མོད། ད་རུང་གསང་བའི་མཚན་ཅིག་མ་བཏགས་པས།
ཁྱོད་ཀྱི་མིང་ནི་འཕགས་པ་ནག་པོར་བཏགས། སྐྱེ་འགྲོའི་ཚེ་སྲོག་གཅོད་པའི་དབང་
292



མདོ་སྡེ།
སྨན་ལྷའི་ཆོ་ག
བསྐུར་རོ། །ཞེས་ལྕགས་ཀྱི་པྲ་ཕུད་རྩེ་དགུ་པ་ཕྱེད་ཚལ་གཅིག་གིས། མགོ་བོ་ལ་ཏུག་
ཏུག་ལན་གསུམ་བྱས་སོ། །
དེ་ལ་རྒྱལ་བུས་གསོལ་པ། སློབ་དཔོན་དམ་པ་ཐུགས་དམ་མ་དབེན་ནམ། ངེད་
ཀྱི་ཡུལ་ཆུང་ས་ཆ་དོག་ལགས་སམ། བདག་ལ་ཐུགས་རྗེས་གཟུང་བར་མི་འཚལ་
ལམ། རྒྱལ་ཁམས་མངའ་རིས་བདེ་ལ་མི་བཀོད་དམ། ནང་རོལ་བསྟན་པ་སྤེལ་དུ་མི་
འབྱོན་ནམ། བདག་ཅག་ཁྱེད་ཀྱི་གནས་དེར་མི་ཁྲིད་དམ། ཅིས་ཀྱང་མི་འབྱོན་གནས་
འདིར་བཞུགས་པར་ཞུ། ངེད་རང་དཔོན་སློབ་བསྟན་པ་ཕྱོགས་བཅུར་སྤེལ། འདི་
བས་ཞིང་ཁམས་ནང་རོལ་རྒྱ་ཆེ་སྟེ། བོན་ཞེས་བྱ་བ་འབྱུང་བའི་ས་གནས་ཡོད། དེ་
རྣམས་འགྱུར་ན་བསྟན་པ་དེ་ཡི་ཚེ། བདག་ནི་དེ་རུ་ཕྱིན་པར་མ་གྱུར་ཏེ། བདག་གི་
ཡབ་མེས་རྣམས་ཀྱི་སྐད་དུ་སྣང༌། གལ་ཏེ་མི་བཞུགས་ཅིས་ཀྱང་འབྱོན་པ་ན། ང་ལ་
གསང་བའི་མན་ངག་མི་གནང་ངམ། ཞེས་སྨྲས་པ་ལ། ཡང་མུ་སྟེགས་ཀྱི་སྟོན་པས་
འདི་སྐད་ཟེར་རོ། །རྒྱལ་བུ་དམ་པ་འཕགས་པ་ནག་པོ་གསོན། འདི་རུ་ཐུགས་དམ་མ་
དབེན་ག་ལ་ཡིན། བདག་ཅག་བསྟན་པའི་བདག་པོ་ཡིན་པ་ལ། ཞིང་ཁམས་ཐམས་
ཅད་བདེ་ལ་བཀོད་དགོས་པས། ཁྱེད་ཀྱི་ཞིང་འདིར་རྟག་པར་ག་ལ་འོང་། ངེད་ཀྱི་
ཞིང་ཁམས་མངའ་རིས་ཐད་ཀ་ན། ཁྱེད་ཀྱི་ཞིང་ཁམས་འདི་རྣམས་ཕྲ་མོ་ཙམ། རྒྱལ་
ཁམས་མངའ་རིས་བདེ་ན་དགའ་རབ་ཡིན། ཁྱེད་ཀྱི་ཡབ་མེས་ལོག་པར་མ་གོལ་ན།
ད་ཙམ་ཐམས་ཅད་བདེ་ལ་བཀོད་པ་ཙམ། འོན་ཀྱང་ཁྱོད་རང་རྩལ་དང་སྟོབས་དྲག་
པས། ད་ནི་མི་ཐོགས་མྱུར་དུ་འཁོད་ནས་འོང་། ནང་རོལ་བསྟན་པ་ཁྱོད་ཀྱིས་སྤེལ་
བར་གྱིས། བོན་ཞེས་བྱ་བའི་འབྱུང་ཁུངས་ཡོད་ལགས་ཏེ། དེ་རུ་མ་འགྲོ་ལོག་པའི་
ཞིང་ཁམས་ཡིན། རྒྱལ་བུ་ཉིད་ཀྱང་དེ་རུ་མ་འགྲོ་ཅིག །གལ་ཏེ་སོང་ན་བསོད་ནམས་
དམའ་བར་འོང་། བདག་ཅག་རྣམས་ནི་ཅིས་ཀྱང་འགྲོ་བ་ཡིན། ཁྱོད་ནི་ད་ལྟ་ཁྲིད་
293



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ནས་འགྲོ་ཐབས་མེད། ཞིང་ཁམས་འདི་རུ་བསྟན་པའི་རྒྱལ་མཚན་མཛོད། ཁྱོད་ལ་
གསང་བའི་མན་ངག་སོ་སོར་བསྟན། སྙིང་དང་འདྲ་བའི་སློབ་བུ་དམ་པ་ཡིན། ཞེས་
ཟེར་ནས་བདུད་ཀྱི་དུག་ནག་མྱོས་ཐུན་ནག་པོ་ཞེས་བྱ་བ་མང་པོ་བྱིན་ནས། འདི་
ནི་བདུད་རྩི་ཨ་བ་དུ་ཏི་བྱ་བ་ཡིན་པས། དུས་བཟང་དུ་སེམས་ཅན་རྣམས་ལ་བྱིན་
པས། སེམས་ཅན་རྣམས་ཁ་ཟས་ཀྱང་མི་དགོས་པར། བདེ་མོར་ཉལ་ཏེ་ཁ་ཡང་མི་
གྲགས་པར། རབ་ནི་ཞག་བདུན་གྱི་ནང་ན་ཞིང་ཁམས་དབང་ལྡན་འོད་ཟེར་གྱི་གླིང་
དུ་སྐྱེའོ། །འབྲིང་ནི་ཞག་བཅུ་བཞི་དང་། ཉེར་གཅིག་དང་། ཐ་མའང་ཟླ་བ་གཅིག་ན་
འཕོ་མི་ནུས་མི་སྲིད་དོ། །ཁྱོད་རང་ནི་སེམས་ཅན་རྣམས་བདེ་ལ་མ་འཁོད་ཀྱི་བར་དུ་
དམ་ཚིག་ལ་འགལ་བས་མ་རེག་ཅིག །དེ་ནས་ཐུན་གཅིག་རེག་ལ་ལ་འུར་ཤོག་ཅིག །
ཞིང་ཁམས་དེ་ན་དབང་ཆེན་འཐོབ་བོ། །མངའ་དབང་བཙན་ནོ་འཁོར་ལོ་སྒྱུར་རོ། །
འཆི་ཞེས་བྱ་བ་གདོད་ནས་མི་སྲིད་དོ། །བསོད་ནམས་དང་ལོངས་སྤྱོད་ནི་དཔག་ཏུ་
མེད་པ་ཡོད་དོ། །འདིར་ནི་ཡུལ་ཆུང་ལ་ས་དོག་པས། ཡུན་རིང་དུ་སྡོད་པར་མ་བྱེད་
ཅིག །ཅེས་ཟེར་ནས་ཐུན་ཚོད་དུ་བཅད་ནས་བཞག་གོ །ཁོ་རང་བདུན་ནི་བར་སྣང་
གི་ཁམས་སུ་འོད་ནག་པོ་གཅིག་ཏུ་བརྫུས་ཏེ་བྱང་ཤར་དུ་སོང་ངོ༌། ། །
དེར་རྒྱལ་བུ་དེས། བདུད་རྩིའི་སྨན་འདི་ཤིན་ཏུ་དམར་བ་ཡིན་ཏེ། འདི་སྦྱར་
ལུགས་ནི་མི་ཤེས་པས་ཞིང་ཁམས་ཐམས་ཅད་ལ་བཀྱེ་བར་བྱ་བསམས་ཏེ། མུ་སྟེགས་
ཀྱི་ཐུན་ཚོད་བྱས་པ་དེ་ལ། ཆ་བཅུ་རུ་བཏང་བའི་ཆ་རེ་ཁོ་རང་གི་ཕྱོགས་སུ་འདུན་
པ་རྣམས་ལ་བྱིན་ནོ། །རྒྱལ་པོ་ཡབ་ཡུམ་དང་། བཙུན་མོ་དང་། སྲས་བུ་བཅས་
པ་རྣམས་ནི། ཁོའི་ཕོ་བྲང་གི་སྒོ་རུ་ཡང་མ་འགྲིམ་པར་ལོགས་སུ་དགེ་བ་སྤྱོད་དོ། །
གཞན་དག་གི་བློན་པོ་དང་འཁོར་པ་དང་། རྒྱལ་པོ་ཡབ་ལ་ཕྱོགས་པ་རྣམས་ནི། ཉེ་
ཡང་མ་བཏུབ་བོ། །ཁོ་རང་ཡང་སློབ་དཔོན་ལ་དད་པ་བྱས་ནས། བཅུ་ཆ་ཙམ་
204



མདོ་སྡེ།
སྨན་ལྷའི་ཆོ་ག
༼ཇ༽
གཅིག་རེག་ནས་བྱང་ཤར་དུ་ཕྱག་འཚལ་ཏེ། དུ་ཏིའི་ངུ་སྒྲ་ཕྱུངས་པས། དེའི་དུས་སུ་
སེམས་ཅན་རྣམས་ཀྱང༌། སྐྲག་པ་དང་། བྱེད་པ་དང་། སྔངས་པ་དང་། འདར་བ་
དང་། བརྒྱལ་བར་བྱུང་ངོ༌། །དེ་ནས་ཁོ་ནི་རྒྱལ་པོ་ཡབ་དང་ཡུམ་ལ་ཕྱོགས་པ་རྣམས་
ལ་ཤིན་ཏུ་མ་དགའ་སྟེ། ལོག་པའི་སྟོབས་ཀྱིས་ང་རྒྱལ་ནས་ཡོད་པ་ལ། དུས་རེས་
ཤིག་ཙམ་ནས། ཁོའི་རྒྱལ་ཁམས་ཀྱི་མི་རྣམས་ནི་བདུད་ཀྱི་མྱོས་དུག་ལངས་ཏེ། ཆང་
ལངས་པའི་སྦང་མ་བཞིན་དུ། ཤིན་ཏུ་མྱོས་ལ་རབ་ཏུ་ལངས་པར་གྱུར་ཏོ། །རྒྱལ་
བུ་ཁོ་རང་ཡང༌། བློ་ཕྱིན་ཅི་ལོག་ཏུ་གོལ་བ་དང༌། སངས་རྒྱས་ཀྱི་བསྟན་པ་སྨོད་
པ་དང་། རྟེན་གསུམ་ལ་བརྫི་བཅགས་བགོམས་པ་དང༌། བདེ་བར་གཤེགས་པ་ལ་
མཆོད་པ་བཅག་པ་དང་། དབྱིངས་ཀྱི་དབལ་མོར་དམ་སྐོང་མ་བྱས་པ་དང་། གཙང་
རིགས་ཀྱི་དཔལ་མགོན་རྣམས་ལ། སྨེ་མནོལ་དང་ཆག་ཉམས་སོང་བ་དང་། མི་དགེ་
བའི་ལས་དང་སྡིག་པ་ཅི་ཚུགས་སུ་སྤྱོད་པས། ཚེ་ཕྱི་མའི་རྣམ་སྨིན་དུས་འདི་ཉིད་དུ་
བྱུང་བས། རོ་སྟོད་ཚ་བའི་ནད་ཀྱིས་མེ་འབར་རོ། །རོ་སྨད་གྲང་བའི་ནད་ཀྱིས་ཆུ་
འཁྱགས་སོ། །རྐེད་པ་འདུ་བའི་ནད་ཀྱིས་མཚོན་བསྣོལ་ལོ། །ལངས་ན་མི་ནུས་པར།
གསེར་རྡོས་མནན་ནས་ས་ལ་བྱིང་བ་དང་འདྲའོ། །ཉལ་ནའང་མི་ཚུགས་པར། སྲིན་
བུ་བྱེ་ཚན་ལ་འགྲེ་བ་དང་འདྲའོ། །ཐར་པར་མི་རེ་བར། དོང་ནང་གི་ཤ་བཙོན་དང་
འདྲའོ། །བཟའ་བཏུང་གི་དང་ག་འགག་པ། ཡི་དྭགས་ཁ་ལ་མེ་འབར་བ་དང་འདྲའོ།
།ལུས་ཀྱི་སྡུག་བསྔལ་ནི་ཉ་སྐམ་ལ་བསྐྱུར་བ་དང་འདྲའོ། །ངག་གི་སྡུག་བསྔལ་ནི་རྔ་
མོང་གིས་དྲེའུ་ཤོར་བ་དང་འདྲའོ། །ཡིད་ཀྱི་སྡུག་བསྔལ་ནི་སྲིན་མོས་བུ་སྟོར་བ་དང་
འདྲའོ། །དེ་ལ་རྒྱལ་པོ་ཡབ་ཡུམ་དང་། བཙུན་མོ་དང༌། སྲས་དང༌། བློན་པོ་དང་།
དེད་དཔོན་རྣམས་ཀྱིས་ཀྱང་རྒྱལ་བུ་ཁ་ལ་མ་ཉན་ནས་ལོག་པར་ཕྱོགས་པ་ལ་ཤིན་ཏུ་
སྙིང་ན་ཡང་། ཕྱིས་སུ་ནད་ཀྱི་སྡུག་བསྔལ་གྱིས་གདུངས་པ་ལ་ཤིན་ཏུ་ཡང་སྙིང་རྗེ་
295



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བའི་སེམས་སྐྱེས་ནས་ཁོའི་མདུན་དུ་སོང་ནས། རྒྱལ་པོ་ཡབ་ཀྱིས་སྨྲས་པ། ལས་ངན་
སེམས་ཅན་ཉོན་མོངས་འཁྲུལ་པའི་དབང་། མི་ལུས་ཐོབ་ཀྱང་རང་ཕུང་དོན་མེད་
ལས། རྒྱལ་པོར་སྐྱེས་ཀྱང་འདི་འདྲ་ཨེ་རེ་སྙིང་། ལར་ཡང་མི་རྗེ་དབང་པོ་ཆེ་ལས་
སུ། མང་པོས་བཤོལ་ཞིང་གཅོག་ཏུ་ཡོད་པ་ལ། རྒྱལ་བུ་རང་བློ་རྟུལ་ཞུགས་ཆེ་བས་
ལན། སྔོན་གྱི་ཡབ་མེས་རྒྱལ་པོས་མཛད་སྲོལ་ལ། དེ་ལ་བརྟན་ཞིང་དཔག་ཏུ་ཡོད་
པ་ལ། དེ་བས་ལྷག་བསམ་རང་ཁར་བཏང་བས་ལན། གཡུང་དྲུང་བོན་འདི་མཁའ་
ལས་ཉི་ཤར་ལ། དེ་ལ་སྨོད་ཅིང་མུན་ཁུང་འགྲིམས་པས་ལན། སངས་རྒྱས་བསྟན་པ་
འགྲོ་བའི་དེད་དཔོན་ལ། བཀའ་ལ་སྨོད་ཅིང་གཤེ་སྐུར་བཏབ་པས་ལན། གཡུང་དྲུང་
བོན་སྤྱོད་ཡིད་བཞིན་ནོར་བུ་ལ། དེ་དག་སྤངས་ནས་ལོག་སྤྱོད་བྱས་པས་ལན། ཁྱོད་
ཀྱི་སློབ་དཔོན་དམ་པ་གང་དུ་སོང་། བདུད་རྩི་ཨ་བའི་བཅུད་དེ་ཇི་ཙམ་རེག །རྩལ་
དང་རྫུ་འཕྲུལ་ཡོད་ན་ད་དགོས་མོད། ཞིང་ཁམས་ཀུན་ཀྱང་བདེ་མོར་ཡོད་ལགས་
སམ། ལན་པ་ཐམས་ཅད་རྒྱལ་བུ་ཉིད་ལན་ཏེ། དེ་ཡང་སྔོན་གྱི་ལན་ཆགས་དོས་དྲག་
གིས། ཕ་མ་བུ་གཉེན་དག་ཏུ་གྱུར་པ་ཡི། ལུས་ཉམས་མཐོང་ཙ་སྙིང་རྗེས་མཆི་མ་
ཤོར། འདི་ལ་ཅི་འདྲའི་ཐབས་ཤིག་ཡོད་དམ་ཅི། གཏོ་དང་དཔྱད་ཀྱིས་ཕན་པར་ཨེ་
ནུས་སམ། རྒྱལ་བུ་རང་གི་ཉམས་ལ་ཇི་ལྟར་ཡོད། ཅེས་སྨྲས་ནས་ཤིན་ཏུ་སྙིང་རྗེ་བ་
རུ་ཉམ་ཐག་པར་གྱུར་ནས་སྤྱན་ནས་མཆི་མ་བྱུང་ངོ༌། །དེ་ལ་བཙུན་མོ་དང༌། སྲས་
ལྕམ་དྲལ་རྣམས་ཀྱང་ངུས་སོ། །བློན་པོ་དང་དེད་དཔོན་རྣམས་ཀྱང་ངུས་སོ། །འཁོར་
འབངས་རྣམས་ཀྱང་ངུས་སོ། །ཁྱི་རིག་པ་ཅན་རྣམས་ཀྱང་ངུས་སོ། །དེ་ལ་རྒྱལ་བུ་དེ་
ཤིན་ཏུ་ཉམ་ཐག་ཀྱང་། ཡར་ལ་བརྟེན་པའི་ཚུལ་བྱས་ནས། གཏམ་ཡང་ཤུགས་ཀྱིས་
འབྱིན་མི་ནུས་ཏེ་ཆེད་དུ་བརྗོད་ནས་སྨྲས་པ། ཀྱེ་མ་གསོན་དང་རྒྱལ་པོ་ཡབ་ཡུམ་
དང་། བཙུན་མོ་སྲས་དང་བློན་འཁོར་དེད་དཔོན་རྣམས། བདག་ཀྱང་རང་རེའི་རྒྱལ་
296



མདོ་སྡེ།
སྨན་ལྷའི་ཆོ་ག
(ཛ༽
ས་འདི་རུ་སྐྱེས། དབང་སྒྱུར་རྒྱལ་གཅིག་ཀུན་གྱིས་ཨེ་ཡིན་བསམ། རང་ཉིད་དག་
ཀྱང་ཡིན་བསམ་རློམ་པ་བྱུང་། ལར་ཡང་སྲིད་པ་སྔོན་གྱི་གཏམ་རྒྱུད་ལ། རློམ་སེམས་
རང་ལ་གང་ན་འགྲིབ་འདོད་ཡིན། བཅོ་ལྔ་ཉ་ཆེན་རྒྱས་ན་བསྒྲིབས་འདོད་ཡིན། ཤ་
རྒྱས་རུ་དར་སངས་ན་བོགས་འདོད་ཡིན། ཡུ་མོས་ཤེའུ་ཁྲིད་སྔ་ན་འབྲལ་འདོད་ཡིན།
ཁས་དམན་འགྲོ་འདུག་མང་ན་ཉེས་འདོད་ཡིན། བློན་པོ་ཁེར་བརྐམ་ཆེ་ན་ལོད་
འདོད་ཡིན། བཙུན་མོ་རང་མཐོང་གང་ན་ཆུང་འདོད་ཡིན། རྒྱལ་པོ་གདན་ཁྲིར་བྲལ་
ན་དམའ་འདོད་ཡིན། དེ་ཡང་སྲིད་པའི་གཏམ་རྒྱུད་བདེན་པར་འདུག །རང་ལ་སྔོན་
བསག་ལས་འཕྲོ་མེད་པ་ན། དབང་ཆེན་རྒྱལ་པོར་སྐྱེས་ཀྱང་སྒྱུ་མར་སྣང་། བདག་
ཀྱང་ཆུང་ནས་ཤེ་མོང་རྫོགས་པས་ལན། དེ་ཙམ་མིན་ན་འདི་ཙམ་ག་ལ་འབྱུང༌།
ཅིས་ཀྱང་ལོག་པར་ཡིད་འཕྱོག་མ་ཡིན་ཏེ། ལོག་བསླུ་མཁན་པོས་སྣང་སྒྱུར་རྩལ་
མཐོང་ནས། དེ་ལ་ཅོལ་ཆུང་སྣང་བ་འགྱུར་བས་ལན། ད་ལྟའི་སྐབས་སུ་ཤིན་ཏུ་ཉམ་
ཐག་པས། ལེ་ལན་འདེད་ཀྱང་ང་རང་ལོས་སོ་ཁུར། ཡིན་ཀྱང་ཉེས་པ་ཅན་ལ་མཚང་
འདྲུ་བ། རྣོ་མཚོན་མེད་པར་ཐབས་ཀྱིས་གསོད་ལུགས་ཡིན། ཐལ་བའི་ལས་ལ་འགྱོད་
པས་བཅོས་སུ་མེད། རྒྱལ་བློན་གཙོ་འཁོར་གསུངས་པ་ལོས་སོ་མེད། ད་ནི་འདི་ལ་བྱ་
ཐབས་ཨེའུ་ཡོད། མོ་གཏོ་སྨན་དཔྱད་རིམ་གྲོས་ཅི་འདྲ་ཕན། ཡིན་ཀྱང་གཏོ་དཔྱད་
བདག་པོས་བྱེད་ཚུལ་ཙམ། ནངས་པར་འཆི་ཡང་དོ་ནུབ་གཏོ་དཔྱད་བྱ། ད་ལྟར་
གསོད་ཀྱང་ད་ལྟ་ལྟོ་བ་གཟབས། དེ་ཡང་སྲིད་པའི་གཏམ་རྒྱུད་ཡིན་པ་ལ། བདག་
ཡོད་ཡིན་པས་གཏོ་དཔྱད་ཚུལ་ཙམ་གྱིས། བདག་ནི་ནམ་ཡང་སོས་པར་མི་འགྱུར་ཏེ།
མི་འཚོ་འཆི་ཡང་རྗེས་སུ་འགྱོད་མེད་ཡིན། ཞེས་སྨྲས་སོ། ། །
དེ་ལ་ཡབ་ཡུམ་དང་། བཙུན་མོ་དང་། སྲས་དང་། བློན་པོ་དང་། དེད་དཔོན་
རྣམས་ཀྱིས་མོ་བོན་དང་གཏོ་དཔྱད་མཁན་མང་པོ་བསྙགས་ནས། རིམ་གྲོ་སྨན་
297



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཔྱད་མང་པོ་བྱས་ཀྱང་ཕན་པར་མ་གྱུར་ཏེ། ཀུན་གྱིས་རྩིས་དང་། ཆུ་ཞགས་དང་།
མོ་པྲ་དང༌། དུས་ཀྱི་འཁོར་ལོ་ལ་སོགས་གང་གིས་བཟུང་ཡང་། གཡུང་དྲུང་གི་བོན་
ལ་རྒྱབ་ཀྱིས་ཕྱོགས་པ་དང་། སངས་རྒྱས་སྐུ་ལ་གཤེ་སྐུར་བཏབ་པ་དང༌། ལྷ་དང་
སྲུང་མའི་སྐོང་གསོལ་དང་དུས་མཆོད་ཆག་པ་དང་། ལོག་པའི་ལས་སྤྱོད་རྣམས་
བསྟེན་པས་ལན་པར་ངོས་ཀྱི་བཟུང་ཞིང་ཐག་བཅད་དོ། །རྒྱལ་བུ་རང་ཡང་དེ་ལ་
འཕྲིགས་པ་སྐྱེས་སོ། །གཞན་ཡང་ཡུལ་ཁམས་དེའི་མི་རྣམས་ཀྱང་། དུག་ལ་རེག་པ་
ཐམས་ཅད་ནི། ཤིན་ཏུ་ཡང་ཉམ་ཐག་ཅིང་། སྡུག་བསྔལ་གྱི་རྒྱ་མཚོ་ལ་བརྒྱལ་ཏེ་
སྦྱངས་ནས་ཕྱི་ནང་གི་འགྲུལ་ཆད་དོ། །མ་རེག་པ་རྣམས་ལ་ཡང་། བསམ་སྦྱོར་དང་
ཁ་རླངས་ངན་པའི་དྲི་མ་ཕོག་ནས་མི་བདེ་བར་གྱུར་ཏོ། །
དེ་ལ་རྒྱལ་པོ་ཡབ་ཡུམ་དང་། བློན་པོ་འཁོར་རྣམས་ཀྱང་ཤིན་ཏུ་ཐང་ཆད་ནས།
མོ་བོན་དང་གཏོ་དཔྱད་ཀྱིས་ཀྱང་། ཕན་པའི་ཐབས་ནི་མ་སྙེད་དོ། །དེའི་ཚེ་རྒྱལ་བུའི་
བཙུན་མོས་སྨྲས་པ། གསོན་དང་རྒྱལ་པོ་ཡབ་སྲས་བློན་འཁོར་བཅས། བདག་ཀྱང་
སྔོན་ལས་དབང་གིས་གནས་འདིར་ཕྱིན། ཕྱིན་ཀྱང་སྐད་ཅིག་བདེ་བ་ཙམ་མ་མཐོང༌།
རྒྱལ་བུ་ཉིད་ཀྱང་རྟུལ་ཞུགས་དྲག་པ་དང་། བསད་བཅད་བཤའ་གཏུབ་ལས་བས་མི་
སྣང་བས། ངེད་ཀྱང་གཙང་མཛེས་བྲམ་ཟེའི་རིགས་ཡིན་པས། འདི་ལ་འབགས་པའི་
ཤིན་ཏུ་ཡ་ང་སྟེ། སྔོན་ལས་ཡིན་བསམ་བསྲན་དང་བཅས་ནས་བསྡད། ཚེ་གཅིག་
འགྲོགས་པའི་ཟླ་རོགས་ཡིན་མོད་ཅིང་། བུ་ཙ་ལྕམ་དྲལ་གསུམ་དང་འབྲེལ་མོད་ཀྱང་།
དྲང་པོར་སྨྲས་པའི་མཆིད་ཚིག་འདྲེས་པ་མེད། ལོག་བསླུ་བདུད་ཀྱིས་ཆོ་འཕྲུལ་
འདོགས་མོད་ཀྱང་། ཇི་བཤོལ་བསྐུལ་མ་བཏབ་ཀྱང་ཁར་མ་ཉན། ལར་ཡང་འཇིག་
རྟེན་འཁོར་བའི་སེམས་ཅན་ལ། གཉན་པར་བྱེད་པ་དྲིན་ཅན་ཕ་མ་ཡིན། གདུང་
བར་བྱེད་པ་ལུས་ཀྱི་ཟླ་རོགས་ཡིན། གཅེས་པར་བྱེད་པ་མཆན་གྱི་བུ་ཙ་ཡིན། གསང་
298



མདོ་སྡེ།
སྨན་ལྷའི་ཆོ་ག
༼ཇ༽
ཚིག་ཡོད་ཀྱང་དེ་ལ་སྨྲ་མོད་དེ། རྒྱལ་བུའི་བྱ་བ་སྤྱོད་ལམ་བརྟགས་ཙམ་ན། རྒྱལ་
ཁམས་ཞིག་ཀྱང་ཆོལ་བུར་གཏོང་གདའ་བས། དེ་ལ་མི་འབགས་ཁོ་མོ་རང་དབང་ཆེ།
ཕྱར་གཡེང་མ་ཆེའི་བུ་ཙ་ལྕམ་དྲལ་སྐྱོང་། གལ་ཏེ་རྒྱལ་བུའི་ལས་ལ་གཏོགས་པ་ན།
རྒྱལ་ཁམས་མངའ་རིས་འཁོར་འབངས་བློན་རྣམས་ཀྱིས། བློ་ཕུག་མོ་ཡིས་བྱས་ཟེར་
ཁ་མདས་ཕོག །དེ་བས་རྒྱང་དུ་བྱོལ་བསམ་ཟུར་ལ་བསྡད། རྒྱལ་བུ་དག་ཀྱང་གོམ་
པས་བཅགས་པ་མེད། ཐ་མལ་འབངས་ཀྱི་གསེབ་ཏུ་གར་ཡེངས་བྱས། ད་ནི་རྒྱལ་
བུ་འཆི་བའི་ནད་ཀྱིས་ཟིན། ཇི་ཙམ་མཆིད་ཚིག་མ་སྨྲས་རྣ་དང་གཞུངས། རྒྱལ་བུ་
རང་ཉིད་ལན་ཏེ་ལེ་མི་སྨོད། ཡང་ཡང་མོ་གཏོ་སྨན་དཔྱད་གང་འབྱོར་འབད། ངེད་
རང་འགྱོད་མེད་ཡིན་ཕྱིར་མ་གཏོགས་པ། རྒྱལ་ཁམས་འདི་ཙམ་སྡུག་བསྔལ་སྦྱངས་
པ་ལ། རྒྱལ་བུ་ཉིད་ཙམ་སོས་བས་ཅི་འདྲ་ན། གཞན་དག་འདི་རྣམས་ཉོན་མོངས་
སུ་ཡིས་ཁུར། ཅིས་ཀྱང་རྒྱལ་བུ་རང་གི་ཁུར་དུ་ལྕི། ཡབ་སྲས་བློན་འཁོར་དེད་དཔོན་
གྲོས་མཛོད་དང་། སངས་རྒྱས་སྟོན་པ་དེ་ཉིད་གང་དུ་བཞུགས། འདི་ནས་སོང་ན་
ཕྱིན་པའི་ཐབས་ཡོད་དམ། སྟོན་པའི་སྒྲོན་མེ་དེ་ཉིད་སྤྱན་དྲང་ན། རྒྱལ་ཁམས་ནད་
ཀྱང་ཞི་བདེ་ཨེ་འོང་བསམ། རྒྱལ་བུ་རང་ཡང་མི་སྟོ་འཚོ་ཡང་སྲིད། གལ་ཏེ་མི་འཚོ་
གྱུར་ཡང་ཕྱི་མར་དགོས། ལར་ཡང་རྟུལ་ཞུགས་སྤྱོད་པ་ཐལ་དྲགས་པས། ངན་སོང་
དམྱལ་བའི་གནས་བས་འགྲོ་ས་མེད། ཅིས་ཀྱང་གཡུང་དྲུང་བོན་བསྣུབས་དབུ་ཡོགས་
ཡིན། རྩ་བའི་དྲུང་དུ་བཤགས་ན་ཅིས་ཀྱང་འབྱང༌། ཞིང་ཁམས་འདི་ཡི་སྡུག་བསྔལ་
ཞི་བདེ་ན། རྒྱལ་བུ་རང་ཉིད་གྲོངས་ཀྱང་འགྱོད་པ་མེད། དུས་དང་གནས་སྐབས་
ཙམ་ཞིག་མ་གཏོགས་པར། ནམས་ཀྱང་སེམས་ཅན་སྐྱེ་འཆིའི་རང་བཞིན་ཡིན། ཞེས་
སྨྲས་པས། རྒྱལ་བུས་ཀྱང་དེ་དེ་བཞིན་ནོ། །ཞེས་ཟེར་ནས་མོས་པའི་ཚུལ་བསྟན་
ཏོ། །དེ་ལ་རྒྱལ་པོ་དང་བློན་འཁོར་རྣམས་གྲོས་བྱས་ནས། འུ་བུའི་ཞིང་ཁམས་འདི་
299



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ནི་མཐའ་མིའི་ནང་རོལ་ཕྱིའི་གླིང་ཆེན་ཡིན་པས། འདིའི་བར་ལ་སྔོན་བདག་གི་ཡབ་
རྒྱལ་པོ་དང་། ངེད་རྣམས་ཀྱང་སངས་རྒྱས་དེ་དག་སྐུ་འཁྲུངས་ནས། དེས་བསྟན་པ་
སྤེལ་བའི་སྐབས་གཅིག་ཏུ་མཇལ་སོང་ནས། རྒྱལ་པོ་དང་བློན་པོ་འཁོར་མང་པོ་ཞིག་
ནི། སྔོན་ནས་སྦྱངས་པའི་ལས་འཕྲོ་ཡོད་པ་དང་། དུས་དེར་སྟོན་པ་དེའི་ཞལ་མཐོང་
བའི་ཐུགས་རྗེས་སངས་རྒྱས་ཏེ་སོང་ངོ༌། །བདག་ཅག་རྣམས་ནི་ཕྱིར་ལ་ལྡོག་ནས་
འོངས་པས། ཆུ་བོ་ཆེན་པོ་པཀླུ་ལ་གཟིངས་བསྐྱོད་ནས་འཕྲལ་དུ་ཕེབས། ད་ཡང་
ཐམས་ཅད་ཀྱིས་གྲོས་སུ་བསྡུར་ཡང་། རྒྱལ་བུའི་ནད་ལ་ཕན་པའི་ཐབས་ནི་མ་སྙེད་
པས། བཙུན་མོས་ཟེར་བའི་ཚིག་འདི་ཤིན་ཏུ་ཡང་འཐད་པར་གདའོ། །ལར་ཡང་
ཆག་ཉམས་དང་འགལ་འཁྲུལ་དང་། བློ་ཕྱིན་ཅི་ལོག་ཏུ་གོལ་བ་ཐམས་ཅད་ཀྱང༌།
ཐུགས་དམ་རྩ་བར་བསྐངས་ན་བྱང་བྱ་བ་ཡིན་པས། སྟོན་པའི་སྒྲོན་མ་སྤྱན་འདྲེན་
པའི་གྲབ་གྱིས་ཤིག །ཅེས་གསུངས་སོ། །དེ་ལ་བློན་པོ་དང་དེད་དཔོན་རྣམས་ཀྱིས་
ཀྱང་འཐད་པར་གྲོས་ཀྱིས་བཅད་དོ། །དེ་ལ་སྟོན་པའི་སྒྲོན་མ་སྤྱན་འདྲེན་པ་ལ། སྔོན་
གྱི་དེད་དཔོན་དམ་པ་རྒན་པོ་དཔལ་མཆོག་བྱ་བ་ཤིན་ཏུ་ལམ་རྒྱུས་ཤེས་པ་གཅིག་
དང་། རྒྱལ་བུའི་སྲས་པོ་ཆེ་བ་ཁྲི་བརྟན་འཁོར་ལོ་དང་། དམག་མི་དང་། དེད་
དཔོན་མང་པོ་དང་། འཁོར་གཡོག་མང་པོ་དང་བཅས་ཏེ། ཡུལ་དེའི་ལྷོ་ཤར་དུ་ཆུ་བོ་
བཀླུའི་རྒྱུད་ལ་གཤེགས་སོ། །
༧ དེའི་ཚེ་དེའི་དུས་ན། སྟོན་པ་དེ་ཉིད་ནི་རི་གཡུང་དྲུང་དགུ་བརྩེགས་ཀྱི་བྱང་
ནུབ། བདུད་རྩི་སྨན་གྱི་ནགས་ཚལ་གྱི་དབུས་སུ་བྱང་ཆུབ་ཤིང་གི་སྤྱིལ་པོའི་ནང་ན།
འཁོར་དུ་གཏོགས་པའི་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ།
རྨ་ལོ་གཡུ་ལོ་དང་། གཏོ་བུ་འབུམ་སྲས་དང་། ཡིད་ཀྱི་ཁྱེའུ་ཆུང་དང་། དཔྱད་བུ་ཁྲི་
ཤེས་དང་། ལྷའི་དྲང་སྲོང་མངོན་པར་ཤེས་པ་དང་། བདེན་པ་སྨྲ་བ་དང་། རིག་པ་
300



མདོ་སྡེ།
སྨན་ལྷའི་ཆོ་ག
སྨྲ་བ་དང་། དེས་པར་སྨྲ་བ་དང་། ཡིད་ལས་སྤྲུལ་པ་དང་། ཡིད་ལས་བྱུང་བ་དང་།
ཡིད་ལས་སྐྱེས་པ་དང་། ཡིད་ལས་གྲུབ་པ་དང༌། དྲང་སྲོང་ཆེན་པོ་བརྒྱད་དང༌།
སྨན་གྱི་ལྷ་མོ་བཅུ་དྲུག་དང༌། དེ་ལ་སོགས་པ་ཕྱི་འཁོར་དང༌། ནང་འཁོར་དང་།
བར་འཁོར་བསམ་གྱིས་མི་ཁྱབ་པ་ལ། ཉོན་མོངས་ནད་སེལ་རྒྱལ་པོའི་སྨན་གྱི་མདོ་
འཆད་ཅིང་བཞུགས་པ་ན། ཡུལ་དེའི་བྱང་ནུབ་ནས་མཚན་དང་ལྡན་པའི་ཁྱེའུ་གཅིག་
ལ་འཁོར་པ་མང་པོས་བསྐོར་ནས། རོལ་མོའི་ཚོགས་དང་བཅས་ནས་བྱུང་ངོ༌། །དེ་
ནས་རྒྱལ་བུའི་འཁོར་ཚོགས་དེ་རྣམས་ཀྱིས་སྟོན་པའི་དྲུང་དུ་ཕྱིན་ནས། བསྐོར་བ་ནི་
བྱས་སོ། །ལྷ་ཕྱག་ནི་འཚལ་ལོ། །མཆོད་པ་ནི་ཕུལ་ནས། རྒྱལ་བུ་དེས་གུས་པའི་ཚུལ་
ནི་ཕྱུངས། དགའ་བའི་མདངས་ནི་བསྟན་ནས། སྟོན་པ་ལ་ལྷའི་མེ་ཏོག་པདྨ་དམར་
པོ་ཕུལ་ནས་ཞུས་སམ་གསོལ་པ། ཀྱི་སྟོན་པ་རྣམ་པ་ཐམས་ཅད་མཁྱེན་པའི་ཐུགས།
ཐུགས་ཉིད་མི་གཡོ་ནམ་མཁའ་གདོད་དག་པ། ཐུགས་རྗེ་ཚད་མེད་ཉི་མའི་འོད་ཟེར་
གྱིས། འགྲོ་བ་མ་རིག་མུན་པ་སེལ་མཛད་པ། ཉིད་ཀྱི་ཞལ་མཐོང་བརྒྱ་ལ་རེ་འགའ་
ཙམ། རྒྱལ་བའི་ཞིང་ཁམས་བདུད་རྩི་སྨན་གྱི་ཚལ། དྲི་ངད་ལྡན་པ་དཔག་ཚད་
ཕྱོགས་བཅུར་ཁྱབ། ལྷ་དང་ཀླུ་དང་མི་དང་དྲང་སྲོང་ཚོགས། གཡུང་དྲུང་སེམས་
དཔའ་གྲངས་མེད་དུ་མས་བསྐོར། དང་སྤྲོ་དང་འདྲེན་དང་བའི་ཡི་ག་བདེ། ཉོན་
མོངས་སྡུག་བསྔལ་བྱ་བ་གདོད་མ་གྲུབ། བདེ་ཆེན་རྒྱལ་པོ་ཁྱོད་ལ་བདག་འདུད་དོ། །
དེ་ཡང་བདག་ཅག་འཁོར་དང་བཅས་པ་ཡང་། རྒྱལ་བ་ཁྱེད་ཀྱི་ཐུགས་རྗེས་བསྐྱབ་ཏུ་
གསོལ། ཞེས་བསྟོད་ཅིང་ཕྱག་མང་དུ་ཕུལ་ནས། ཤིན་ཏུ་དང་སྤྲོ་བ་དང་དད་པ་དང་
ལྡན་པས། དད་པས་མཆི་མ་གཡོས་ཏེ། རྒྱལ་བུ་ནི་ཤིན་ཏུ་བཤུམས་ནས་རབ་ཏུ་ཡང་
འགྱེལ་ཏེ་སོང་ངོ༌། །
དེ་ལ་སྟོན་པའི་ཕྱག་གི་འོད་ཟེར་གྱིས། རྒྱལ་བུའི་མགོ་ནས་བཏེག་སྟེ། ཇི་ལྟར་ཡིན་
301



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པ་མ་རྨོངས་ས་ལེར་གསལ་ཀྱང༌། འགྲོ་བའི་དོན་དུ་ཐབས་མཁས་པར་དགོངས་ནས་
བཀའ་སྩལ་པ། རིགས་ཀྱི་བུ་མཚན་དང་ལྡན་པའི་ཁྱེའུ་། ཤིན་ཏུ་མ་བརྒྱལ་བར་ཡར་
ལ་ལོངས་ཤིག །ཁྱོད་ཀྱི་ཕྱིན་པའི་ཡུལ་ནི་ཇི་སྐད་བྱ་བ་ནས་ཡིན། རིགས་ནི་གང་
དུ་གཏོགས། ཕ་དང་མའི་མིང་ནི་ཇི་སྐད་བྱ། ཁྱོད་རང་གི་མིང་ནི་ཇི་ལྟར་འབོད།
འདིར་འོང་བའི་དོན་ནི་ཇི་མཆིས། ཤིན་ཏུ་ངུས་ཤིང་རབ་ཏུ་ག་བ་ནི་ཅི་ནོངས། ཞེས་
སྟོན་པས་བཀའ་སྩལ་པས། །
དེ་ལ་རྒྱལ་བུས་ཞུས་པ། སྟོན་པ་ལགས། བདག་ཅག་རྣམས་མཆིས་པའི་ཡུལ་གྱི་
མིང་ནི་དྷ་བ་རུ་སྟེང་བྱ་བ་ལགས་སོ། །གྲོང་ཁྱེར་གྱི་མིང་ནི་ཁྲི་བན་བིང་ཐང་བྱ་བ་
ལགས་སོ། །སྐུ་མཁར་གྱི་མིང་ནི་མེ་རུ་རྩེ་བརྒྱད་བྱ་བ་ལགས་སོ། །རིགས་ནི་དམངས་
རིགས་ཀྱི་སྒྲ་ཅན་གྱི་རིགས་སུ་གཏོགས་པ་ལགས་སོ། །ཕའི་མིང་ནི་སྒྲ་ཅན་འཁོར་ལོ་
ཅན་ཞེས་བྱ་བ་ལགས་སོ། །མའི་མིང་ནི་བྲམ་ཟེའི་བུ་མོ་འདམ་བུ་ཧ་ལོ་མ་བྱ་བ་ལགས་
སོ། །རང་གི་མིང་ནི་རྒྱལ་བུ་ཁྲི་བརྟན་འཁོར་ལོ་བྱ་བ་ལགས་སོ། །གནས་འདིར་
མཆིས་པའི་དོན་ནི། བདག་གི་ཞིང་ཁམས་དེ་ཤིན་ཏུ་དགེ་བ་ལ་མོས་པ་དང་། གཡུང་
དྲུང་གི་བོན་ལ་རྒྱུན་དུ་སྤྱོད་པ་ཞིག་ཡིན་ཀྱང་། བདག་གི་ཡབ་རྒྱལ་པོ་དེ། ཤིན་ཏུ་
མི་བསྲུན་ལ་རབ་ཏུ་གདུག་པ་ཆེ་བ་ཞིག་བྱུང་ནས། དེ་རུ་མུ་སྟེགས་ཀྱི་སྟོན་པ་གཅིག་
མཐའ་མིའི་ནང་ནས་བྱུང་བས། དེ་ལ་མཐུ་དང་རྫུ་འཕྲུལ་སྟོབས་ཆེ་ཞིག་འདུག་པས།
དེ་དག་མཆོད་གནས་སུ་བཀུར་ནས། དེ་ཡིས་བསླུ་བའི་དབང་དུ་སོང་ནས་ལས་དགེ་
བ་ཡང་བཤོལ། རྒྱལ་ཁམས་ཀྱང་འཆོལ་བུ་རུ་བཏང་། གཞན་ཡང་ལོག་པའི་སྤྱོད་པ་
མང་པོ་བྱས་པས། དེ་ཡི་རྣམ་སྨིན་འཕྲལ་དུ་བྱུང་ནས། རྒྱལ་ཁམས་ཐམས་ཅད་ཀྱང
མི་བདེ་བར་གྱུར་ཏོ། །རྒྱལ་པོ་ཉིད་ཀྱང་བསྙུན་གྱིས་ཟིན་ནས། ཤིན་ཏུ་སྡུག་བསྔལ་
བ་དང་། ཉམ་ཐག་པར་ཡོད་དོ། །དེ་ལ་ཡབ་ཡུམ་དང༌། བློན་འཁོར་དང༌། བདག་
302



མདོ་སྡེ།
སྨན་ལྷའི་ཆོ་ག
༼ཇ༽
ཅག་རྣམས་ཀྱིས་མོ་བོན་དང་གཏོ་དཔྱད་མང་དུ་བྱས་ཀྱང་ཕན་པའི་ཐབས་མ་སྙེད་
དོ། །མོ་བོན་དང་རྩིས་མཁན་རྣམས་ཀྱིས་ཀྱང་། རྒྱལ་བའི་བཀའ་ལ་སྨད་པ་དང་།
གཡུང་དྲུང་གི་བོན་ལ་རྒྱབ་ཀྱིས་ཕྱོགས་པ་དང་། ལོག་པའི་ཕྱི་རུ་གོལ་བས་ལན་པར་
བཟུང་ངོ༌། །དེས་ན་རྒྱལ་བུ་རང་དང་ཐམས་ཅད་ཀུན་གྲོས་སུ་མཐུན་པར་བྱས་ནས།
ད་ལྟ་སྟོན་པའི་སྒྲོན་མ་སྤྱན་འདྲེན་དུ་མཆིས་པ་ལགས་སོ། །ཤིན་ཏུ་ངུས་ཤིང་རབ་ཏུ་
ག་བ་ནི། ངེད་རང་གི་ཞིང་ཁམས་ནི་ཤིན་ཏུ་མི་བདེ་ལ་རབ་ཏུ་སྡུག་བསྔལ་བ་ཡོད་
པ་དང་། སངས་རྒྱས་ཀྱི་ཞིང་ཁམས་ནི། ཤིན་ཏུ་བདེ་བ་ཕུན་སུམ་ཚོགས་པ་དང་
ལྡན་ཞིང་། མྱ་ངན་མེད་པར་བོན་གྱི་འཁོར་ལོ་བསྐོར་བ་དང༌། རྣམ་པར་དག་པའི་
སྤྱོད་པ་དྲི་མ་མེད་པ་འདི་ལྟ་བུ་ལ་ཤིན་ཏུ་དང་སྤྲོ་བ་ལགས་སོ། །ད་ཡང་སྟོན་པའི་
སྒྲོན་མ་འགྲོ་བའི་མགོན། འགྲོ་བའི་དོན་ལ་སངས་རྒྱས་སྐུ་མི་ཕོངས། བདག་གི་ཡུལ་
དང་གནས་དེར་གཤེགས་པར་ཞུ། ལས་ངན་སེམས་ཅན་ཉོན་མོངས་སྦྱངས་ཚད་ལ།
སྐད་ཅིག་ཙམ་ཡང་བཟོད་གླགས་མི་མཆིས་ཤིང་། ལྷ་ཡི་ལོ་བརྒྱ་དམྱལ་བའི་ལོ་གཅིག་
ཚེ། དེ་བཞིན་སྡུག་བསྔལ་ཉམས་སུ་མྱོང་བར་ཡོད། དེ་ཕྱིར་འགྲོ་བའི་དོན་ལ་ཐུགས་
དགོངས་ལ། སྟོན་པའི་སྒྲོན་མ་མྱུར་དུ་གཤེགས་པར་ཞུ། ཞེས་གསོལ་ཏོ། །
དེ་ལ་སྟོན་པས་ཀྱང་ཐུགས་ཀྱི་དགོངས་པས། སེམས་ཅན་ཉོན་མོངས་པ་དེ་དག་
ཐུགས་རྗེས་བཟུང་བ་དང་། ཞིང་ཁམས་དེའི་མི་རྣམས་འདུལ་བའི་དུས་ལ་བབ་པ་
དང་། བསྟན་པ་འཛུགས་པའི་དོན་ལ་དགོངས་ནས། གཤེགས་པར་ལུང་གནང་སྟེ་
བཀའ་སྩལ་པ། ཉོན་ཅིག་རྒྱལ་བུ་དམ་པ་བདག་ནི་འདི་རུ་གཡུང་དྲུང་སེམས་དཔའ་
རྣམས་ལ། བདུད་རྩི་སྨན་དཔྱད་ཀྱི་བོན་གཏན་ལ་ཕབ་སྟེ་འཆད་པ་ཡིན་པས། དེའི་
སྐབས་ལ་བབ་པ་དང་རྒྱལ་བུ་ལྷན་ཅིག་ཏུ་འཛོམ་པས། ད་ཡང་ཁྱོད་ཀྱི་རྒྱལ་ཁམས་
སུ་མི་བདེ་བ་དང་། སྡུག་བསྔལ་བ་རྣམས་སྐྱོབ་པའི་ཕྱིར། ཁྱེད་ཀྱི་ཡུལ་དུ་འགྲོ་བར་
303



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བྱའོ། །སླད་ན་འདུག་པ་རྣམས་ཀྱང༌། བདག་མ་ཕྱིན་གྱི་བར་དུ། ལྟ་བ་ནི་ཡས་ཕུབ་
ཅིག །སྤྱོད་པ་ནི་མས་འཛེགས་ཤིག །གཞི་སྙིང་རྗེ་ཆེན་པོ་ལ་ལོངས་ཤིག །ཐབས་ཕ་
རོལ་དུ་ཕྱིན་པ་བཅུ་ལ་སྤྱོད་ཅིག །དོན་དེ་བཞི་དང་ལྡན་ན། སེམས་ཅན་རྣམས་ཕ་
རོལ་དུ་ཕྱིན་པ་བཅུའི་ལམ་ལ་ཞུགས་ནས། ཡང་དག་པར་སངས་རྒྱས་པའོ། །ཞེས་
བཀའ་སྩལ་པས། རྒྱལ་བུ་གཙོ་འཁོར་རྣམས་ཀྱང་། ཤིན་ཏུ་ཡང་དགའ་ནས་བགད་
དོ། །དགའ་ནས་མཆོང་ངོ༌། །དགའ་ནས་འགྲེའོ། །དེ་ནས་དེའི་ཚེ་སྟོན་པ་ནི། ཡབ་
ཀྱི་གསེར་གྱི་ཤིང་རྟ་འཁོར་ལོ་བརྒྱད་པ་ལ་ནི་བཅིབས། རྨ་ལོ་དང་གཡུ་ལོ་གཉིས་ཀྱིས།
སྐུའི་སྟ་ཟུར་གཡས་གཡོན་ནས་བརྟེན་ཏེ་ཞུ་བ་ཕུལ། གཏོ་བུ་འབུམ་སངས་དང་
དཔྱད་བུ་ཁྲི་ཤེས་གཉིས་ཀྱིས་གཤེགས་པའི་ཤུལ་མཚོན་ཡིད་ཀྱི་ཁྱེའུ་ཆུང་གིས་གཤེགས་
པའི་སྣ་དྲངས་གཞན་ཡང་གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་
ལྔ་སྟོང་ལྔ་བརྒྱ་དང་ཆས་ནས། ལ་ལས་ནི་ལྷའི་དར་འཕྱར་རོ། །ལ་ལས་ནི་ལྷའི་དུང་
འབུད་དོ། །ལ་ལས་ནི་ལྷའི་རྔ་བརྡུང་ངོ༌། །ལ་ལས་ནི་ལྷའི་གཤང་དཀྲོལ་ལོ། །ལ་ལས་
ནི་ལྷའི་རོལ་མོ་བསྒྱུར་རོ། །ལ་ལས་ནི་ལྷའི་མཆོད་པ་འབུལ་ལོ། །ལ་ལས་ནི་ལྷའི་མེ་
ཏོག་གཏོར་རོ། །ལ་ལས་ནི་ལྷའི་གླུ་གར་བསྒྱུར་རོ། །ལ་ལས་ནི་ལྷའི་ཚོམ་ཚོམ་བསྒྱུར་
རོ། །ལ་ལས་ནི་ལྷའི་སྟག་འགྲོས་བྱེད་དོ། །ལ་ལས་ནི་ལྷའི་སེང་སྟབས་བསྒྱུར་རོ། །དེ་
ལྟར་དུ་ལྷའི་རོལ་མོ་དང་། མཆོད་པ་དཔག་ཏུ་མེད་པ་དང་བཅས་ནས། མེ་ཏོག་གི་
ཆར་དང་འགྲོགས་ཏེ་གཤེགས་སོ། །གཤེགས་པའི་དུས་སུ་ཡང་། འཇིག་རྟེན་གྱི་ཁམས་
རྣམས་ཀྱང་། གཡོ་གཡོའོ་རབ་ཏུ་གཡོའོ། །འགུལ་འགུལ་ལོ་རབ་ཏུ་འགུལ་ལོ། །
འུར་འུར་རོ་རབ་ཏུ་འུར་རོ། །ཐུག་ཐུག་གོ་རབ་ཏུ་ཐུག་གོ །ཆེམས་ཆེམས་སོ་རབ་ཏུ་
ཆེམས་སོ། །མེར་མེར་རོ་རབ་ཏུ་མེར་རོ། །ལྡེག་ལྡེག་གོ་རབ་ཏུ་ལྡེག་གོ །ནམ་མཁའ་
ལས་གསལ་བའི་འོད་མང་པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་
304



མདོ་སྡེ།
སྨན་ལྷའི་ཆོ་ག་
སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །གཞན་ཡང་གཤེགས་པའི་
ལམ་དུ་ཡང་། སྟེང་གི་ལྷ་དང༌། འོག་གི་ཀླུ་དང་། བར་གྱི་མི་རྣམས་དང་། འདབ་
ཆགས་དང་། རི་དྭགས་དང་། གཡུང་དྭགས་དང་། གཅན་གཟན་དང་། སྤྲེའུ་བྱང་
ཆུབ་སེམས་དཔའ་རྣམས་ཀྱིས་ཀྱང་། བརྒྱ་སྟོང་དུ་མ་དང་བཅས་ནས་སྟོན་པ་ལ་
བསྐོར་བ་བྱེད་དོ། །ལྷ་ཕྱག་འཚལ་ལོ། །མཆོད་པ་སྣ་ཚོགས་འབུལ་ནས་ཕྱིར་ལ་ལྡོག་
གོ །དེ་ལ་རྒྱལ་བུ་འཁོར་བཅས་ཀྱང་ཤིན་ཏུ་ངོ་མཚར་སྐྱེས་སོ། ། །
དེ་ནས་སྟོན་པ་འཁོར་དང་བཅས་པ་རྣམས་ཀྱང་། ཡུལ་དྷ་བ་རུ་སྟེང་དུ་ཕེབས་
སོ། །གྲོང་ཁྱེར་ཆེན་པོ་ཁྲི་སད་པིང་ཐང་གི་རྒྱལ་པོ་ཡབ་ཡུམ་དང་། བཙུན་མོ་དང༌།
སྲས་ལྕམ་དྲལ་དང་། བློན་འཁོར་རྣམས་ཀྱིས་ཀྱང་། རོལ་མོའི་ཚོགས་དང་བཅས་
ནས་སྟོན་པའི་མདུན་ནས་བསུས་ཏོ། །བསྐོར་བ་ནི་བྱས་སོ། །ལྷ་ཕྱག་ནི་འཚལ་ལོ། །
མེ་ཏོག་ནི་གཏོར་རོ། །མཆོད་པ་ནི་ཕུལ་ལོ། །དེ་ནས་སྐུ་མཁར་མེ་རུ་རྩེ་བརྒྱད་ཀྱི་ནང་
ན། རྒྱལ་ས་ཡང་ཐོག་ཏུ་སྤྱན་དྲངས་ནས། རིན་པོ་ཆེའི་ཁྲི་ལ་བཞུགས་སུ་གསོལ་ཏེ།
ཞལ་ཟས་རོ་མཆོག་དང་ལྡན་པའི་བདའ་དགུ་ནི་དྲངས་སོ། །
དེ་ནས་རྒྱལ་པོ་ཡབ་ཀྱིས། སྟོན་པའི་མདུན་དུ་ལྷ་ཕྱག་ལན་བདུན་བཙལ་ནས་པུས་
བཙུགས་ཐལ་མོ་སྦྱར་ཏེ་གསོལ་པ། རྣམ་པ་ཐམས་ཅད་མཁྱེན་པའི་སྟོན་པ་ལགས།
ཉིད་ནི་རྣམ་པ་ཐམས་ཅད་མཁྱེན་པ་ཡིན་པས། ཐམས་ཅད་ཐུགས་ལ་ས་ལེར་གསལ་
ལགས་ཀྱང་། བདག་ནི་སྔོན་ནས་ལས་དཀར་པོ་དགེ་བ་ལ་སྤྱོད་ཅིང་། གཡུང་དྲུང་
གི་བོན་ལ་མོས་པ་ཞིག་ཡིན་པས། ད་ལྟའི་སྐབས་སུ་བདག་གི་རྒྱལ་བུ་འདི། སྔོན་གྱི་
ཡབ་མེས་རྣམས་དང་མི་འདྲ་བར། ཤིན་ཏུ་གཏུམ་ལ་དྲག་པ་ཞིག་བྱུང་ནས། ལས་
དགེ་བ་ལ་བློ་མི་གཏོང་བར། སྡིག་པའི་ཕྱོགས་ལ་ཅུང་ཙམ་མོས་པར་འདུག་པ་ལ།
བདག་ཅག་རྣམས་ཀྱིས་ཀྱང་། མཆིད་གླེང་དང་གྲོས་འདེབས་ཅི་ཡང་བྱས་ཏེ། ཁ་
ལས
ལབ་
305



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལ་མ་ཉན་ནས་ཡོད་པ་ལ། བར་དུ་མུ་སྟེགས་ཀྱི་སྟོན་པ་ཞིག །མཐའ་མིའི་ནང་ནས་
བྱུང་བ་ལ། དེ་རྒྱལ་བུས་བཏེག་ནས་ལོག་པའི་སྟོབས་དང་རྫུ་འཕྲུལ་གྱིས། རྒྱལ་
བུའི་བློ་བསྒྱུར་ནས། དགེ་བ་ལ་རྒྱབ་ཀྱིས་ཕྱོགས་ཏེ། སྡིག་པ་ཅི་ཚུགས་སུ་སྤྱོད་དོ། །
རྒྱལ་ཁམས་ཀྱང་སྡེ་རིགས་གཉིས་སུ་ཆད་དེ། གཅིག་ནི་བདག་ཅག་ཡབ་ཡུམ་དང་།
བཙུན་མོ་དང༌། སྲས་ལྕམ་དྲལ་དང༌། སྔོན་གྱི་བློན་པོ་དང་། དེད་དཔོན་དང་།
ངེད་རྣམས་ཀྱི་རྗེས་སུ་འབྲངས་ནས་དགེ་བ་ལ་མོས་སོ། །གཅིག་ནི་རྒྱལ་བུ་དང༌།
བློན་པོ་གསར་པ་རྣམས་ཀྱི་རྗེས་སུ་འབྲངས་ནས། ལོག་པའི་ཕྱོགས་སུ་མོས་སོ། །དུས་
རེས་ཤིག་ན་འདིའི་ལྷོ་ཕྱོགས་ངོས་ནས་འོད་གསལ་བ་དང་། སྒྲ་སྙན་པ་མང་པོ་བྱུང་
སྟེ། མུ་སྟེགས་ཀྱི་སྟོན་པ་ཡང་ཤིན་ཏུ་བྲེད་ནས། བྱང་ཤར་དུ་འོད་ནག་པོ་ཞིག་ཏུ་
བརྫུས་ཏེ་སོང་ངོ༌། །སླད་ན་རྒྱལ་བུ་ལ་བདུད་རྩི་དངོས་གྲུབ་ཡིན་བྱ་བས་དུག་གི་
སྦྱོར་བ་བྱས་ནས་བཞག་པས། རྒྱལ་བུ་ལོག་པར་ཕྱོགས་པའི་སྟོབས་ཀྱིས། རྒྱལ་ཁམས་
ཀྱང་ནད་ཀྱིས་བསྐལ་པ་ཤར་བ་དང་། རྒྱལ་བུ་རང་ཡང་འདུ་བའི་ནད་ཀྱིས་ཟིན་ཏེ་
ཕན་པའི་ཐབས་མ་རྙེད་དོ། །དེ་ལ་བདག་ཅག་རྣམས་ཀྱིས་གྲོས་སུ་བྱས་ནས། སྟོན་
པའི་སྒྲོན་མ་སྤྱན་འདྲེན་དུ་མཆིས་པ་ལགས་ཀྱི། ད་ཡང་སྟོན་པའི་སྒྲོན་མ་ཐུགས་རྗེ་
ཅན། ཉིད་ལ་ཐབས་དང་ཐུགས་རྗེ་མངའ་ལགས་པས། རྒྱལ་བུ་ལོག་པའི་ཕྱོགས་སུ་
ཕྱོགས་པ་འདི། ཐུགས་དམ་ཉིད་ལ་བསྐང་ལགས་ཀྱི། འདི་ལ་ཐབས་དང་ཐུགས་རྗེ་
ཅི་འདྲ་མཆིས། ཅིས་ཀྱང་མི་འཚོ་ལུས་སེམས་བྲལ་ལགས་ཀྱང་། ཕྱི་མར་ངན་སོང་
གནས་ནས་དྲང་བར་ཞུ། ཞེས་ཞུས་ཏེ། རྒྱལ་པོ་ཡབ་ཡུམ་དང་། བཙུན་མོ་དང༌།
སྲས་ལྕམ་དྲལ་རྣམས་ཀྱིས་རྒྱལ་བུ་ནད་པ་དེ། ཀུན་གྱིས་སྔས་ནས་བཏེག་སྟེ་ལག་པ་
གཡས་གཡོན་དུ་འཇུས་ནས། སྟོན་པའི་དྲུང་དུ་ཞལ་མཇལ་དུ་ཁྲིད་པ་ལ། ཤིན་ཏུ་
ཡང་ཉམ་ཐག་ཅིང་། སྡུག་བསྔལ་གྱི་སྦྱངས་ཚད་ནི། ཉ་བྱེ་ཚན་ལ་འགྲེ་བ་དང་འདྲ་
306



མདོ་སྡེ།
སྨན་ལྷའི་ཆོ་ག་
འོ། །དེས་ན་འགྱེལ་ཞིང་ལུས་ཀྱང་མ་ཐེག་ནས། སྟོན་པའི་དྲུང་དུ་མ་སླེབ་པར། ཞལ་
ལྟ་བས་མཐོང་བ་ཙམ་ལས་མ་ཕྱིན་ཏོ། །སྟོན་པའི་ཕྱོགས་སུ་མགོ་བསྟན་ནས་མཆི་མ་
ཆུ་བཞིན་ཏུ་བྲུག་སྟེ་གུས་པ་དང་གདུང་བའི་ཚུལ་བསྟན་ནོ། །དེ་ལ་སྟོན་པའི་སྒྲོན་
མས་བཀའ་སྩལ་པ། ལས་ངན་སེམས་ཅན་ཉོན་མོངས་སྙིང་རེ་རྗེ། མཁའ་གསལ་
ཉི་མ་ཡོངས་ལ་སྙོམས་མོད་ཀྱང་། བྲག་ཕུག་བྱང་བལྟས་དག་ལ་འཆར་མི་མངོན།
གཡུང་དྲུང་བསྟན་པ་ཀུན་ལ་སྨན་མོད་ཀྱང་། མ་རིག་རྨོངས་པ་ཅན་ལ་དུག་ཏུ་
འགྱུར། དེ་ཕྱིར་ལོག་པར་ཕྱོགས་པ་རྒྱལ་པོའི་བུ། མུ་སྟེགས་ལོག་པའི་རྗེས་སུ་འབྲང་
བ་དང༌། ཚེ་གཅིག་ལས་སུ་སྡིག་པ་སྤྱོད་པ་ཡི། ལས་ཀྱི་རྣམ་སྨིན་དུས་ཀྱི་དབུ་ཡོགས་
བསྡུས། ན་ཞིང་ཚ་བའི་སྡུག་བསྔལ་བསམ་མི་ཁྱབ། ད་ལྟའི་སྡུག་བསྔལ་འདི་དག་
ཕྲ་མོ་ཙམ། ཕྱི་མའི་སྡུག་བསྔལ་བརྒྱ་འགྱུར་བས་ཀྱང་ཆེ། དེ་ཕྱིར་སྔར་བྱས་ལས་
ལ་ཨེ་འགྱོད་ན། ཕྱི་རུ་མི་བགྱིད་ཁས་ལེན་ཨེ་ནུས་སམ། ཞེས་གསུངས་པས། སྟོན་
པའི་ཞལ་མཐོང་བ་དང་། གསུང་ཐོས་པ་དེ་དག་གིས་བྱིན་རླབས་ཀྱིས། ད་ཅི་བས་
ཅུང་ཙམ་མགོ་ཐེག་པར་བྱུང་སྟེ། ཀུན་གྱིས་གཡས་གཡོན་ནས་བསྐྱོར་ཏེ། མདུན་
ནས་ལྷ་ཕྱག་འཚལ་བའི་ཚུལ་བྱས་ནས་གཏམ་ཡང་མི་འབྱིན་ཞིང་སྨྲས་པ། འཇིག་
རྟེན་དཔལ་མགོན་སྟོན་པའི་སྒྲོན་མ་ལགས། ལས་ངན་སྤྱོད་པས་ལུས་ངན་དྲེགས་
པ་བླངས། དབང་ཆེན་ང་རྒྱལ་བྱས་པའི་སྤྱོད་པ་ཐལ། དཀར་པོའི་ལས་སྤྱོད་དགེ་བ་
གཡེང་ལ་ལུས། ནག་པོའི་སྡིག་པ་གྲིབ་མ་བཞིན་དུ་འཁོར། ལོག་བསླུ་མཁན་པོས་
མུན་པ་བཞིན་ཏུ་གཡོགས། དམུས་ལོང་མགོ་འཁོར་ཐར་པའི་ལམ་དང་བྲལ། ལས་
ཀྱི་རྣམ་སྨིན་ད་ལྟ་ཉིད་ན་སྨིན། སྡུག་བསྔལ་མི་བཟོད་སྐད་ཅིག་བསྲན་གླགས་མེད།
རང་གིས་ལས་བྱས་རང་ལ་སྨིན་པ་སྟེ། སྟོན་པའི་གསུང་དོན་བདུད་རྩི་ལོས་སོ་མད།
ད་ཡང་སྟོན་པ་ཉིད་དང་ཞལ་མཇལ་བས། འདི་ལ་ཕན་པའི་ཐབས་ཅིག་མཆིས་པ་
307



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ན། སྔར་བྱས་ལས་ལ་གནོང་ཞིང་འགྱོད་པས་བཤགས། ཕྱིན་ཆད་མི་བགྱིད་སླར་
ཡང་གཡར་དམ་བཅའ། གཡུང་དྲུང་བསྟན་པ་བོན་གྱི་སྒོ་རུ་འཇུག །ཅིས་ཀྱང་ཕན་
པའི་ཐབས་ནི་མི་སྣང་ན། ང་རང་ཉེས་ན་གཅིག་བུར་ཉེས་པ་སྟེ། རྒྱལ་ཁམས་མངའ་
རིས་ཀུན་ཀ་ཉེས་པ་འདི། བདག་ལ་ལུས་ཀྱི་ན་ཚ་མི་དགོས་དང་། སེམས་ཀྱི་སྡུག་
བསྔལ་དེ་བས་ཤིན་ཏུ་ཆེ། དེ་ཕྱིར་ཞིང་ཁམས་འདི་ཉིད་སྐྱབ་ཏུ་གསོལ། ངན་སོང་
གསུམ་དུ་བདག་ལ་ཐུགས་རྗེས་གཟིགས། ཞེས་ཞུས་སོ། །དེ་ལ་ཡང་སྟོན་པས་བཀའ་
སྩལ་པ། ཉོན་ཅིག་རྒྱལ་བུ་དེ་ལྟར་དུ། ཁྱོད་རང་ཡང་འགྱོད་པའི་སེམས་དང་བཅས་
ནས། ད་ལྟ་སྨྲ་བ་བཞིན་དུ་ལུས་ངག་ཡིད་གསུམ་གྱི་སྒོ་ནས་སྡིག་པ་མི་དགེ་བ་ཐམས་
ཅད་བཤགས་ཤིང་དགེ་བའི་སྒོ་རུ་འཇུག་ན། རྒྱལ་ཁམས་ཀྱང་དགེ་བ་ལ་བཀོལ་བར་
གྱིས་དང་། བདག་གིས་བྱིན་གྱིས་བརླབ་ཅིང་། འཇིག་རྟེན་འདིའི་སྡུག་བསྔལ་ལས་
གྲོལ་ནས། ཕྱི་མའི་སྒྲིབ་པ་སྦྱང་བའི་ཐབས་མ་འགགས་པར་བྱའོ། །ཞེས་བཀའ་བསྩལ་
ཏོ། །དེ་ལ་རྒྱལ་པོ་ཡབ་ཡུམ་ཡང་དགའ་འོ། །བཙུན་མོ་དང་བློན་འཁོར་རྣམས་ཀྱང་
དགའོ། །རྒྱལ་བུ་ནད་པ་རང་ཡང་དགའོ། །གཡུང་དྲུང་སེམས་དཔའ་རྣམས་ཀྱང་།
ཤིན་ཏུ་སྙིང་རྗེའི་སེམས་སྐྱེས་ནས་རབ་ཏུ་དགའོ། ། །
༧ དེ་ནས་སྟོན་པ་རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་དེས། བསྟན་པ་རིན་
པོ་ཆེའི་དོན་ལ་དགོངས་ཞིང་། སེམས་ཅན་ཉོན་མོངས་པ་རྣམས་ཀྱི་འཕྲལ་གྱི་རྐྱེན་
ཞི་ཞིང་། ཡུན་གྱི་སྒྲིབ་པ་སྦྱང་བ་དང༌། འགྲོ་རྣམས་ནད་ཀྱིས་སྡུག་བསྔལ་ལས་གྲོལ་
བར་བྱ་བ་དང༌། ཕྱི་མར་བདེ་བ་ཅན་གྱི་ཞིང་ཁམས་སུ་སངས་རྒྱས་ནས། སངས་
རྒྱས་སྨན་ལྷ་རྒྱལ་པོའི་སྐུ་རུ་གྲུབ་པར་བྱ་བ་དང་། ཕྱི་རབས་ཀྱི་གང་ཟག་རྣམས་ལ་
དཔེར་བསྟན་པའི་ཕྱིར། སངས་རྒྱས་སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོའི་དཀྱིལ་འཁོར་
ཞལ་ཕྱེས་ནས། འགྲོ་བའི་ཉོན་མོངས་ཟུག་རྔུ་སེལ་བའི་ཆོ་ག་མཛད་པར་དགོངས་ཏེ།
308



མདོ་སྡེ།
སྨན་ལྷའི་ཆོ་ག
འཁོར་དུ་གཏོགས་པའི་གཡུང་དྲུང་སེམས་དཔའ་རྣམས་ལ་བཀའ་སྩལ་པ། གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་རྣམས་ཉོན་ཅིག །སྤྱིར་ཡང་
སངས་རྒྱས་ཀྱི་བསྟན་པ་རིན་པོ་ཆེའི་དོན་ལ་དགོངས་ཤིང་། སྒོས་སུ་རྒྱལ་པོ་འཁོར་
དང་བཅས་པ་རྣམས་ཀྱི་ཉོན་མོངས་ཟུག་རྔུའི་སྡུག་བསྔལ་བསལ་བའི་ཕྱིར་དང་། ཕྱི་
རབས་ཀྱི་འགྲོ་རྣམས་སྒྲིབ་གཉིས་སྦྱང་ཞིང་ཚོགས་གཉིས་རྫོགས་པར་བྱ་བའི་ཆེད་
དུ། བདེ་བར་གཤེགས་པའི་མཛད་པ་དྲི་མ་མེད་པ། རྣམ་པར་དག་པ། ངོ་མཚར་ཆེ་
བ། སྨན་ལྷ་རྒྱལ་པོའི་ཆོ་ག་འདི་ལ་བརྩོན་པར་བྱའོ། །ཉམས་སུ་ལེན་པར་བྱའོ། །རྒྱུད་
ལ་འགེལ་བར་བྱའོ། །བསླབ་པར་བྱའོ། །མཁས་པར་བྱའོ། །ཆེད་དུ་བྱའོ། །གཙོ་བོར་
བྱའོ། །འཛིན་པར་བྱའོ། །རྒྱུན་དུ་བྱའོ། །ཡི་དམ་དུ་བྱའོ། །ནན་ཏན་དུ་བྱའོ། །ཕུད་
དུད་དུ་བྱའོ། །བཀུར་སྟིར་བྱའོ། །རིམ་གྲོར་བྱའོ། །དེས་ན་འདིའི་དོན་དང་ཡོན་ཏན་
ནི་མཐའ་ཡས་ཏེ། བསམ་གྱིས་མི་ཁྱབ་ཅིང་། བརྗོད་ཀྱིས་མི་ལང་པའོ། །ཞེས་བཀའ་
བསྩལ་ཏོ། ། །
༧ དེ་ལ་འཁོར་རྣམས་ཀྱི་ནང་ནས། གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ། དཔྱད་བུ་ཁྲི་ཤེས་ཀྱིས་སྟོན་པ་ལ། སྨན་གྱི་མེ་ཏོག་ཨུཏྤལ་སྔོན་པོ་ཞིག་
ཕུལ་ནས་གསོལ་པ། སྟོན་པ་ལགས། སེམས་ཅན་ཉོན་མོངས་སྡུག་བསྔལ་གྱིས་ནད་
ལས་གྲོལ་བ་དང་། སྒྲིབ་གཉིས་བྱང་ཞིང་ཚོགས་གཉིས་རྫོགས་ནས། མཐར་ཐུག་
སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་དུ། སྨན་ལྷ་རྒྱལ་པོའི་ཆོ་ག་ལག་ཏུ་
ལེན་པར་གྱིས་གསུངས་པ། གོ་རིམ་དང་མཚན་ཉིད་ཇི་ལྟ་བུ་ཞིག་བགྱིད་པ་ལགས།
ཞེས་གསོལ་པས། དེ་ལ་སྟོན་པས་བཀའ་སྩལ་པ། ཉོན་ཅིག་དཔྱད་བུ་ཁྲི་ཤེས་ལ་
སོགས་འདུས་པའི་འཁོར་རྣམས། དེ་ནི་འདི་ལྟ་སྟེ། བདག་ནི་འགྲོ་བ་སེམས་ཅན་གྱི་
དོན་ལ། གང་ལ་གང་འདུལ་མཁྱེན་ཅིང་། སྤྲུལ་པའི་སྐུར་བྱོན་པ་ཡིན་པས། ད་ཡང་
309



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཀྱིལ་འཁོར་དང་ཆོ་གའི་རིམ་པ་ལ། བདག་ཉིད་ནམ་མཁའ་ལ་ལྷའི་སྐུ་ཕྱག་རྒྱ་ཆེན་
པོར་བསྟན་ནས་བཞུགས་པ་ཡིན་ནོ། །འཁོར་དུ་གཏོགས་པའི་གཡུང་དྲུང་སེམས་
དཔའ་ཁྱེད་རྣམས་ཀྱིས། ཕུན་སུམ་ཚོགས་ཤིང་རྣམ་པར་དག་པའི་རྫས་དང་ཡོ་བྱད་
མ་ལུས་པ་ཐམས་ཅད་སོག་ཅིག །བདག་རང་བཞིན་གྱིས་མཁའ་ལ་བཞུགས་པའི་སྐུ་
དང་། ཞིང་ཁམས་དང༌། གདུལ་བྱ་དང་། འཕྲིན་ལས་དང་། སྐུ་ཚེ་དང་། ཡོན་
ཏན་གྱི་ཚོགས་ཇི་ལྟ་བ་བཞིན་དུ། ཀློང་དུ་འགྲོ་བ་སེམས་ཅན་གྱི་དོན་ལ། རྡུལ་ཚོན་
གྱི་དཀྱིལ་འཁོར་དང་། ཏིང་ངེ་འཛིན་གྱི་དཀྱིལ་འཁོར་བསྒོམ་ཞིང་བདེ་བར་གཤེགས་
པ་དེ་དག་ལ། བླ་ན་མེད་པའི་མཆོད་ཡོན་རྒྱ་ཆེན་པོ་རུ་བཤམས་ནས། སྤྱན་དྲང་བ་
དང༌། བཞུགས་སུ་གསོལ་པ་དང་། ཕྱག་འཚལ་བ་དང་། སྡིག་པ་བཤགས་པ་དང་།
ཁྲུས་གསོལ་བ་དང༌། མཆོད་པ་འབུལ་བ་དང་། སྐུ་བསྟོད་པ་དང་། ཕྲིན་ལས་བཅོལ་
བ་དང་། སྦྱིན་པ་གཏང་བ་དང་། སྨོན་ལམ་གདབ་པ་དང༌། སྒོ་དབྱེ་ཞིང་ལྷ་ཞལ་
བསྟན་པ་དང་། དབང་བསྐུར་བ་དང༌། གདན་དང་དཀྱིལ་འཁོར་བསྡུ་བ་དང༌།
བཀྲ་ཤིས་ཀྱི་ཆོ་ག་དང་། མི་དམིགས་པའི་རྒྱས་གདབ་པ་ལ་སོགས་རིམ་པར་བྱའོ། །
གཞན་ཡང་མཆོད་པའི་བྱེ་བྲག་ཕུན་སུམ་ཚོགས་པར་བསགས་ཤིང་། ལུས་ངག་ཡིད་
གསུམ་དད་པའི་སྒོ་ནས། ཕྱག་དང་སྐོར་བ་དང༌། མཆོད་པ་འབུལ་བ་ལ་བརྩོན་
ཞིང་གུས་པར་བྱའོ། །དམ་ཚིག་ནི་སེམས་ཅན་མ་ནུས་པའི་གཡོག་ཏུ་བྱའོ། །བྱང་
ཆུབ་ཀྱི་སེམས་དང་ལྡན་པར་བྱའོ། །ཞེས་བཀའ་སྩལ་ནས། སྐུ་དངོས་སུ་མི་སྣང་བར་
གྱུར་ཏོ། །
དེ་ལ་མཚན་དང་ལྡན་པའི་ཁྱེའུ་བཞི་དང་། དཔྱད་བུ་ཁྲི་ཤེས་དང་ཡེ་གཤེན་སུམ་
བརྒྱ་དྲུག་ཅུ་རྣམས་ཀྱིས་གཟིགས་པས། སྟོན་པ་ཉིད་ནི་མདུན་གྱི་ནམ་མཁའ་ལ་རྣམ་
པར་དག་ཅིང་དྲི་མ་མེད་པ་སྨན་གྱི་ལྷ། བཻཌཱུརྱ་འོད་ཀྱི་རྒྱལ་པོའི་དཀྱིལ་འཁོར་སྤྲོ་བ་
310



མདོ་སྡེ།
སྨན་ལྷའི་ཆོ་ག
དང་། བསྡུ་བར་མཛད་དེ་མདུན་གྱི་ནམ་མཁའ་ལ་རང་བཞིན་མཁའ་ལ་རྫོགས་
པའི་དཀྱིལ་འཁོར་རྒྱུ་རིན་པོ་ཆེ་སྣ་ཚོགས་ལས་གྲུབ་པ། དབྱིབས་ཀུན་ཏུ་གྲུ་བཞི་རུ་
འདུག་པ། སྟེང་བྱ་འདབ་ཁྱུང་གུར་ཁྱུང་མགོ་ཏོག་གིས་བརྒྱན་པ། རིན་པོ་ཆེའི་དྲ་བ་
དྲ་ཕྱེད་དང༌། ཡ་གད་དང་། ཟ་ར་ཚགས་དང༌། དར་བུ་ཁད་དུ་འཕྲུལ་བ། བར་
ཁྱམས་དང་འདོད་ཡོན་གྱི་ར་བ་ལ། མཆོད་པའི་བྱེ་བྲག་སྣ་ཚོགས་སུ་བཀྲ་བ། གསེར་
གྱི་ཀ་བ་དང་། གཡུའི་གདུང་མ་དང་། གཞའ་ཚོན་གྱི་དྲལ་དཔྱམ་དང་། རྒྱུ་སྐར་གྱི་
དྲ་མིག་སྤྲས་པ། སྒོ་བཞི་སྒོ་འགྲམ་སྒོ་ཁྱུད་དང་ལྡན་པ། ཕྱི་རོལ་ཏུ་བདུད་རྩི་སྨན་གྱི་
ནགས་ཚལ་དང་། དཔག་བསམ་གྱི་ལྗོན་པ་དང་། ལྕགས་རི་མུ་ཁྱུད་ཀྱིས་བསྐོར་བ།
ཉམས་དགའ་བ། ཡིད་དུ་འོང་བ། དང་སྤྲོ་བ་དྲི་ཞིམ་པ། སྤོས་ཀྱི་དུད་པས་ཡོངས་
ལ་ཁྱབ་པ། དེ་ལྟ་བུའི་ནང་དུ། གསེར་གྱི་ས་གཞི་ལ། པདྨ་འདབ་བརྒྱད་ཀྱི་དབུས་
སུ། རིན་པོ་ཆེའི་ཁྲི་ཡངས་ཤིང་རྒྱ་ཆེ་བ། ཁྲི་རྐང་བརྒྱད་དང་ལྡན་པ། ཁྲི་མིག་ན་སྤོས་
ཀྱི་གླང་པོ་བརྒྱད་ཀྱིས་འདེགས་པ། དེའི་སྟེང་དུ་ཉི་ཟླ་པདྨའི་གདན་ལ། སངས་རྒྱས་
སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོ། སྐུ་མདོག་རིན་པོ་ཆེ་བཻཌཱུརྱ་འོད་ཀྱི་མདོག་ལྟ་བུ། སྐུ་
ལ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། སྟོད་གཡོགས་དང༌། སྨད་ཤམ་དང་།
ལྷབ་ལྷུབ་དང་། ན་བཟའི་ཚོགས་ཀྱིས་རྣམ་པར་ཀླུབས་པ། ཕྱག་གཡས་པས་མཐིང་
གི་ཆག་ཤིང་གསེར་གྱི་གཡུང་དྲུང་རིས་ཅན་དང་། གཡོན་པས་མཉམ་གཞག་དང་
རྣམ་པར་རྒྱལ་བ་སྨན་གྱི་སྡོང་པོ་འཛིན་པ། དེའི་ཕྱི་རིམ་པདྨ་འདབ་བརྒྱད་ལ། སྨན་
ལྷའི་རྒྱལ་པོ་མཆེད་བརྒྱད་དང་། སྨན་གྱི་སེམས་དཔའ་སེམས་མ་བཅུ་དྲུག །སྒོ་བཞི་
ལྷ་མོ་བཞིས་བསྐོར་ནས་བཞུགས་པ། དེ་རྒྱབ་ཕྱི་ཁྱམས་སྐྱེད་མོའི་ཚལ་ལ་ཕྱོགས་སྐྱོང་
བ་བཅུ་དང་། ལྕགས་རི་ལ་སྨན་གྱི་རྒྱལ་པོ་ཆེན་པོ་བཞི་བཞུགས་པ། གཙོ་ལ་འཁོར་
གྱིས་བསྐོར་ནས་གསལ་ལ་དངོས་པོ་མེད་པ། སྣང་ལ་རང་བཞིན་མེད་པ། དེ་ལྟ་བུའི་
311



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྐུ་རུ་བཞུགས་སོ། །
དེ་ལ་དཔྱད་བུ་ཁྲི་ཤེས་ཀྱིས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་རྣམས་དང་། རྒྱལ་པོ་འཁོར་དང་བཅས་པ་རྣམས་ཉོན་ཅིག །
བདག་ལ་སྟོན་པས་བཀའ་གནང་ཞིང༌། སེམས་ཅན་ཉོན་མོངས་པ་རྣམས་སྡུག་
བསྔལ་ལས་གྲོལ་ཞིང་སྒྲིབ་པ་སྦྱང་བའི་ཕྱིར་དུ། སངས་རྒྱས་སྨན་གྱི་ལྷ་བཻཌཱུརྱ་འོད་ཀྱི་
རྒྱལ་པོའི་ཆོ་ག་བརྩམ་པར་བྱ་དགོས་ཏེ། དེ་ཡང་ཐོག་མར་ཡོ་བྱད་ཀྱི་རྫས་བསགས་
པ་ལ། དཀྱིལ་འཁོར་གྱི་བཅའ་གཞི་དང་། རྒྱན་རྫས་དང་། མཆོད་པའི་ཡོ་བྱད་དང་།
དཀར་གསུམ་དང་། མངར་གསུམ་དང་། འབྲུ་སྣ་དང་། སྨན་སྣ་ཚོགས་དང་། སྤོས་
སྣ་ཚོགས་དང་། རྩི་བཅུད་དང་། བླ་བྲེ་དང༌། འཕན་གདུགས་དང་། ཕྱེ་མ་དང་།
འཕུར་མ་དང་། ལྷབ་ལྷུབ་དང་། ན་བཟའ་དང༌། རྒྱན་ཆ་དང་། རོལ་མོ་དང་། སྒྲ་
སྙན་དང་། དེ་ལ་སོགས་པ་མཆོད་པའི་ཡོ་བྱད་བསམ་གྱིས་མི་ཁྱབ་པར་སོག་ཅིག །
གཞན་ཡང་ཁྱེའུ་དང་བུ་མོ་རྣམས་ཀྱིས། གཙང་མའི་ཆས་རྣམས་གཟོབས་ལ། རོལ་
མོའི་ཚོགས་རྣམས་དང་། མཆོད་པ་འབུལ་བའི་གྲབས་གྱིས་ཤིག །རྒྱལ་ས་ཡང་ཐོག་
དང་། ཕོ་བྲང་གི་ས་སྐོར་འདི་རྣམས་ཀྱང་། གཙང་མའི་ཚན་དང༌། སྤོས་ཀྱིས་བསང་
ཞིང་། ཤིང་འདབ་ལེགས་ཀྱི་ལོ་མས་ཡོངས་སུ་ཕྱག་དར་གྱིས་ཤིག །དྲི་ཞིམ་པ་དང་
སྤོས་ཀྱིས་ཆག་ཆག་གདབ་པར་གྱིས་ཤིག །བདེ་བར་གཤེགས་པ་ལ་མཆོད་པའི་གོ་
རིམ་ཡང་། མ་ནོར་བར་ཡོངས་སུ་འབུལ་བར་གྱིས་ཤིག །ཅེས་བཀའ་བསྩལ་ཏོ། །
དེ་ལ་ཡིད་ཀྱི་ཁྱེའུ་ཆུང་གིས་གསོལ་པ། ཉོན་མོངས་ནད་སེལ་སྨན་པ་རིན་པོ་ཆེ།
རྒྱལ་བའི་སྲས་མཆོག་གསོ་བྱེད་གཞོན་ནུའི་སྐུ། ཐུགས་རྗེ་ཐབས་མཁས་དཔྱད་བུ་ཁྲི་
ཤེས་ལགས། ཁྱོད་ནི་ཐམས་ཅད་མཁྱེན་པའི་མངོན་ཤེས་ལྡན། འགྲོ་བ་ཉོན་མོངས་
ཟུག་རྔུ་སེལ་བར་མཛད། སྟོན་པའི་ཐུགས་སྲས་དམ་པ་མང་ལགས་ཀྱང་། འགྲོ་
312



མདོ་སྡེ།
ས་ངས།
སྨན་ལྷའི་ཆོ་ག
༼ཇ༽
བའི་ཟུག་རྔུ་སེལ་བར་ཁྱེད་ལགས་པས། ད་ཡང་བཻཌཱུརྱ་འོད་རྒྱལ་བའི་དཀྱིལ་འཁོར་
གྱི། ཉོན་མོངས་ནད་སེལ་སྨན་ལྷའི་ཆོ་ག་ལ། བདེར་གཤེགས་མཆོད་པའི་གོ་རིམ་མ་
ནོར་བ། ཉིད་ཀྱི་ཐུགས་ལ་མ་རྨོངས་ས་ལེར་གསལ། གང་དགོས་གོ་རིམ་ཉིད་ཀྱིས་
བཀའ་གནང་འཚལ། རྫས་དང་ཡོ་བྱད་བདག་ཅག་རྣམས་ཀྱིས་བསྒྲུབ། ཅེས་གསོལ་
ཏོ། །དེ་ལ་དཔྱད་བུས་བཀའ་སྩལ་པ། རིགས་ཀྱི་བུ་ཚེ་དང་ལྡན་པ་ཡིད་ཀྱི་ཁྱེའུ་ཆུང་།
ཁྱེད་ནི་ཐབས་ལ་མཁས་ཤིང་། རིག་པ་དང་ལྡན་པ་ཡིན་པས་གང་ལྟར་སྨྲས་པ་དེ་དེ་
བཞིན་ནོ། །དེ་དེ་བཞིན་ནོ། །ཞེས་ལེགས་པའི་བྱ་བ་བྱིན་ནས། ཡིད་ཀྱི་ཁྱེའུ་ཆུང་ལ་
སོགས། གཡུང་དྲུང་སེམས་དཔའ་རྣམས་དང་། རྒྱལ་པོ་འཁོར་དང་བཅས་པ་རྣམས་
ཀྱིས། དཔྱད་བུས་བཀའ་སྩལ་པ་བཞིན་དུ། རྫས་དང་ཡོ་བྱད་མ་ལུས་པར་བསགས་
དེ་ནས་དཔྱད་བུ་ཁྲི་ཤེས་ཀྱིས། ཐོག་མར་སྔོན་དུ་འགྲོ་བ་གཞི་བསླང་བའི་ཆོ་ག་
མཛད་དེ། མདུན་དུ་རིན་པོ་ཆེའི་སྣོད་བཟང་དུ། དཀར་མངར་དང་སྨན་འབྲུ་དང་
མེ་ཏོག་སྩལ་ནས། ཕྱག་རྒྱ་བདུད་རྩི་བུམ་པ་རུ་བཅའ་ལ། སྔགས་བརྗོད་པ། ཨོཾ་ན་
མ་རདྨ་གཡུ་འབྲང་བདུད་རྩི་ཨ་མྲྀ་ཏེ་ཁ་ཧི། ཞེས་པས། བདུད་རྩི་སྨན་གྱི་དངོས་གྲུབ་
ཏུ་གྱུར་ནས། འཇིག་རྟེན་གྱི་མགོན་པོའི་ཚོགས་ཀུན་མཉེས་ནས། དགེ་བའི་སྡོང་བྱེད་
པར་བསམ་ལ་ཚིགས་སུ་བཅད་དེ་གསུངས་པ། ཨོཾ་འཇིག་རྟེན་མགོན་གྱུར་དཔལ་གྱི་
བདག །ཚུར་གཤེགས་རྒྱལ་བའི་བཀའ་ལ་ཉོན། ཁྱོད་ནི་འཇིག་རྟེན་མངའ་དབང་
མཛད། ཐམས་ཅད་སྐྱོང་བའི་མངའ་བདག་པོ། བདག་ནི་སངས་རྒྱས་ཐུགས་ཀྱི་སྲས།
འགྲོ་བའི་ཉོན་མོངས་སྡུག་བསྔལ་སེལ། དེ་རིང་གཙང་མའི་གནས་འདི་རུ། ལྷ་བརྒྱད་
གཟའ་སྐར་གནོད་སྦྱིན་དང་། ས་བདག་ཀླུ་གཉན་གཏོད་ཀྱི་ཚོགས། དཀར་མཆོད་རྩི་
སྨན་འདི་བཞེས་ལ། བརྟེན་པའི་གཞི་གནས་སྩལ་ཏུ་གསོལ། དེང་གི་རྒྱལ་བའི་དཀྱིལ་
313



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འཁོར་དུ། ཁྱེད་ཀྱང་དཀྱིལ་འཁོར་མུ་རན་སྐྱོངས། རྒྱུ་སྦྱོར་ཡོན་གྱི་བདག་པོ་ཡིས།
མཆོད་ཅིང་བསྟོད་དེ་ཕྱག་ཀྱང་འཚལ། འཇིག་རྟེན་དགའ་བདེ་ཁྱེད་ཀྱིས་བསྐྱེད།
སྣང་སྲིད་ཞི་བདེ་བདག་གིས་བྱ། ཉོན་མོངས་ནད་རྣམས་སེལ་བར་མཛོད། སྒྲིབ་
བྱང་ཚོགས་གཉིས་རྫོགས་པར་ཤོག །ཅེས་གསུངས་ནས། དཀར་མཆོད་ཕྱོགས་བཞིར་
གཏོར་བས། འཇིག་རྟེན་མངའ་དབང་ཅན་རྣམས་དང་། དཔྱད་བུའི་སྤྱན་སྔར་སྤྲིན་
བཞིན་དུ་འདུས་ནས། དགེ་བའི་སྡོང་གྲོགས་མཛད་དེ། གཞི་བསླང་བའི་ཆོ་ག་བསྟན་
པའོ། ། །
དེ་ནས་ཡང་དཔྱད་བུ་ཁྲི་ཤེས་ཀྱིས། དཀྱིལ་འཁོར་བརྩིག་ཅིང་ཆག་ཆག་དང་
ཐིག་གདབ་པའི་ཆོ་ག་མཛད་དེ། གཙང་མའི་ས་ལ་རིན་པོ་ཆེ་སྣ་ལྔས་ཕྲད་སྩལ་ནས།
གཙང་གིན་མཛེས་པའི་སྟེགས་བུ་ལོགས་བཞིར་འདོམ་བཞི། དཔངས་སུ་མདའ་གང་
རྔམས་གྲུ་བཞི་ཡོད་པ་རུ་བརྩིགས་སོ། །དེའི་སྟེང་དུ་སྨན་དང་སྤོས་དང༌། གཙང་
མའི་ཆབ་ལྔ་སྦྱར་ལ་ཆག་ཆག་གདབ་སྟེ། ཕྱག་རྒྱ་དག་ཅིང་ཚངས་པར་མཛད་དེ་
སྔགས་བརྗོད་པ། ཨོཾ་ན་མ་མུ་ཡངས་ཨ་མྲྀ་ཏ། ནེ་ཏི་རིང་སངས་གསལ་སཱཧཱ། ལན་
གསུམ་བརྗོད་ནས། ཚིགས་སུ་བཅད་དེ་གསུངས་པ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་ན། དྲི་ཞིམ་ངད་ལྡན་སྨན་གྱི་གཞལ་ཡས་ཁང་། ཡེ་ནས་མ་
ཆགས་རྣམ་པར་དག་པ་ལ། གཙང་མའི་ཚན་གྱིས་ཆག་ཆག་མི་འཚལ་ཏེ། སེམས་
ཅན་བག་ཆགས་དྲི་མ་དག་བྱའི་ཕྱིར། ཚན་དང་སྤོས་ཀྱིས་ཆག་ཆག་འདི་གདབ་པས།
རྡུལ་ཚོན་དཀྱིལ་འཁོར་དིང་འདིར་དག་གྱུར་ཅིག །ཅེས་གཙང་ཞིང་ཡིད་དུ་འོང་བར་
བསམ་ལ་ཆག་ཆག་གདབ་བོ། །
དེ་ནས་ཐིག་གདབ་སྟེ། ཤི་ཤོན་གཙང་མའི་ཐིག་ཐག་ལ་ག་བུར་དང་གུར་གུམ་
གྱིས་བྱུགས་ལ། ཕྱག་རྒྱ་གཡས་གཡོན་གྱིས་བཟུང་ནས་བརྐྱངས་ལ་སྔགས་བརྗོད་པ།
314



མདོ་སྡེ།
སྨན་ལྷའི་ཆོ་ག
༼ཇ༽
ༀ་ན་མ་མུ་ཡེ་ཧ་ར་ཏྲང་འདུ་སྭཱཧཱ། ཞེས་བརྗོད་ནས་ཚིགས་སུ་བཅད་དེ་གསུངས་
པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་ན། དྲི་ཞིམ་ངད་ལྡན་སྨན་གྱི་
གཞལ་ཡས་ཁང་། ཡེ་ནས་རང་བཞིན་འོད་དུ་གསལ་བ་ལ། སྒྱུ་མའི་ཚོན་གྱིས་ཐིག་
གདབ་མི་འཚལ་ཏེ། སེམས་ཅན་མ་རིག་རྨོངས་པ་བསལ་བའི་ཕྱིར། ཤི་ཤོན་དཀར་
དམར་ཚོན་གྱིས་ཐིག་གདབ་པས། རྡུལ་ཚོན་དཀྱིལ་འཁོར་དེང་འདིར་གསལ་གྱུར་
ཅིག །ཅེས་ཡེ་ཤེས་ལྔའི་འོད་ཟེར་གྱིས་འཇིག་རྟེན་གྱི་ཁམས་ཐམས་ཅད་ཁྱབ་པར་
བསམ་ལ་ཐིག་གདབ་སྟེ། དང་ལ་མཐའ་ཡི་ཐིག་བཞི་དང་། ཕྱོགས་མཚམས་འབྱེད་
པའི་ཐིག་བཞི་གདབ། དེ་ནས་དབུས་ནས་བཟུང་སྟེ་རིམ་གསུམ་བསྐོར། སྐོར་ཐིག་སོ་
ནས་ཟླ་གམ་འགྲུས་དང་སྟེང་། ཕོ་བྲང་འབྱེད་ཐིག་ཀུན་ནས་ཆ་སྙོམས་གདབ་བཅས་
བྱས་ཏེ། དཀྱིལ་འཁོར་གྱི་ཐིག་གདབ་པ་བསྟན་པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས།
ནངས་པར་འགྲོ་བའི་དོན་ལ་སྤྱན་འདྲེན་ན། དོ་མོད་སྟ་གོན་ལ་གནས་པའི་ཆོ་ག་
མཛད་དེ། དཀྱིལ་འཁོར་གྱི་རྒྱན་རྫས་དང་མཆོད་པའི་ཡོ་བྱད་རྣམས་བཀྲམ་ལ། ཐོག་
མར་མཚམས་བཅད་པ་ནི། རྔ་གཤང་གི་སྒྲ་ཕྱུངས་ལ། ཡུངས་ཀར་གྱི་རྒྱལ་པོ་སྔགས་
ཀྱིན་བྲིམ་པས། ཁྲོ་བོའི་སྐུ་ལས་མེ་རི་དང་མཚོན་ཆའི་དབལ་འཁྲུགས་ཏེ། བར་
དུ་གཅོད་པའི་བགེགས་རྣམས་བརླག་པར་བསམ་ཞིང་། ཕྱག་རྒྱ་གཡས་གཡོན་དུ་
བསྒྱུར་ལ་སྔགས་བརྗོད་པ། ཨོཾ་ན་མ་ཀྲོ་ཏ་ཉེ་ལོ་ཡོ་རྒྱ་གྲོ་བ་སྤུ་རུ་ནི་ཧཱུྃ་ཕཊ༔ ཅེས་
ལན་གསུམ་བརྗོད་ནས་ཚིགས་སུ་བཅད་དེ་གསུངས་པ། ཨོཾ་བདག་གི་ཏིང་འཛིན་
སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་ནི། ཡུངས་ཀར་རྒྱལ་པོ་འདི་དག་ཀྱང་།
ཁྲོ་བོའི་མཆོག་སྟེ་བགེགས་ལ་དཔའ། གསེར་གྱི་མདོག་སྟེ་སྔགས་ཀྱི་མདའ། འདི་
དག་སྔགས་ཀྱིན་བྲིམ་པ་ཡི། ཁྲོ་བོ་རྒྱལ་པོ་རྒྱ་གྲོ། མེ་རི་མཚོན་ཆའི་དབལ་རྫོང་ལ།
315



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བགེགས་དང་ལོག་འདྲེན་བལྟར་མི་བཟོད། རང་རང་གནས་སུ་བདེ་བར་དེངས།
གལ་ཏེ་མི་འགྲོ་འདུག་གྱུར་ན། ཐལ་བ་རྡུལ་དུ་བརླག་པར་བྱའོ། །ཞེས་བར་དུ་གཅོད་
པའི་བགེགས་ཀྱིས་མི་ཚུགས་པར་བྱའོ། ། །
དེ་ནས་རྫས་རྣམས་གཙང་མའི་ཚན་དང་སྤོས་ཀྱིས་བསང་སྟེ་ཚིགས་སུ་བཅད་དེ་
གསུངས་པ། ཨོཾ་བདག་གི་ཏིང་འཛིན་སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་
ནི། གཙང་མའི་ཚན་གྱི་ཁྲུས་ཆབ་འདི། སྐྱོན་རྣམས་མ་ལུས་དག་བྱེད་པས། མཆོད་
རྫས་རྣམས་ལ་ཁྲུས་གསོལ་བས། མི་གཙང་དྲི་མ་དག་གྱུར་ཅིག །ཨོཾ་ན་མ་ཨ་མྲྀ་ཏེ།
གུ་ཤུདྡྷོས་ལེ་སང་ངེ་ཡེ་སྭཱཧཱ། ཞེས་ཁྲུས་ཀྱིས་བཀྲུའོ། །
དེ་ནས་སྤོས་ཀྱིས་བསང་སྟེ། ཨོཾ་བདག་གི་ཏིང་འཛིན་སྟོབས་དང་ནི། དེ་བཞིན་
ཉིད་ཀྱི་སྟོབས་ཀྱིས་ནི། དྲི་ཞིམ་སྤོས་ཀྱི་དུད་པ་འདི། ཉོན་མོངས་མ་ལུས་བསང་བྱེད་
པས། མཆོད་རྫས་རྣམས་ལ་རྣལ་བསང་བས། ཉོན་མོངས་དྲི་མ་སངས་གྱུར་ཅིག །ཨོཾ་
ན་མ་ཨ་མྲྀ་ཏེ། པུས་ཤིན་སལེ་སང་ངེ་ཡེ་སྭཱཧཱ། ཞེས་སྤོས་ཀྱིས་བསང་ངོ༌། །
དེ་ནས་སྟ་གོན་ལ་གནས་པ་ནི། ཕྱག་རྒྱ་ཐལ་མོ་སྤྱི་བོ་རུ་སྦྱར་ལ་སྔགས་བརྗོད་
པ། ཨོཾ་ན་མ་སང་ལ་མྲྀ་ཏ་གྱེར་རོ་ས་མ་ཡ་ཛ་ཛ། ཞེས་ལན་གསུམ་བརྗོད་ནས་ཚིགས་
སུ་བཅད་ནས་གསུངས་པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི།
དྲི་ཞིམ་ངད་ལྡན་སྨན་གྱི་ཞིང་ཁམས་ན། བཻཌཱུརྱ་འོད་སངས་རྒྱས་སྨན་གྱི་ལྷ། དུག་
གསུམ་ནད་སེལ་རྒྱལ་བ་གཤེན་རབ་མཆོག །དྲི་མེད་རྒྱལ་པོ་ལྷ་བརྒྱད་འཁོར་དང་
བཅས། ནངས་པར་འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་དཀྱིལ་
འཁོར་དམ་པ་རུ། འཁོར་བཅས་སྟ་གོན་ལ་ནི་བཞུགས་སུ་གསོལ། བོན་དབྱིངས་རབ་
འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཐུགས་
རྗེ་འཚོ་མཛད་ཡེ་གཤེན་སེམས་དཔའ་བརྒྱད། ཉོན་མོངས་ནད་སེལ་སྨན་གྱི་ལྷ་མོ་
316



མདོ་སྡེ།
སྨན་ལྷའི་ཆོ་ག
བརྒྱད། ནངས་པར་འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་དཀྱིལ་
འཁོར་དམ་པ་རུ། འཁོར་བཅས་སྟ་གོན་ལ་ནི་བཞུགས་སུ་གསོལ། བོན་དབྱིངས་རབ་
འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། སྐྱེ་བཞི་
སྒོ་གཅོད་སྨན་གྱི་སྒོ་བ་བཞི། དུས་བཞི་བཅུད་སྡུད་སྨན་གྱི་ལྷ་མོ་བཞི། ནངས་པར་
འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་དཀྱིལ་འཁོར་དམ་པ་རུ། འཁོར་
བཅས་སྟ་གོན་ལ་ནི་བཞུགས་སུ་གསོལ། བོན་དབྱིངས་རབ་འབྱམས་རྒྱལ་བའི་དཀྱིལ་
འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། སངས་རྒྱས་བསྟན་པ་དག་ལ་
གནས་པ་ཡི། ཕྱོགས་མཚམས་སྐྱོང་བརྒྱད་རྒྱལ་ཆེན་འཁོར་དང་བཅས། ནངས་པར་
འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་དཀྱིལ་འཁོར་དམ་པ་རུ། འཁོར་
བཅས་སྟ་གོན་ལ་ནི་བཞུགས་སུ་གསོལ། དེང་གི་གཙང་མའི་རྒྱན་རྫས་མཆོད་པའི་
ཚོགས། དཔོན་གསས་བླ་མ་མཆེད་དང་ལྕམ་དྲལ་དང་། རྒྱུ་སྦྱོར་ཡོན་བདག་འཁོར་
དང་བཅས་པ་རྣམས། ནངས་པར་བདེར་གཤེགས་སྤྱན་འདྲེན་མཆོད་འཚལ་གྱི། དོ་
མོད་སྟ་གོན་དག་ལ་གནས་པར་མཛོད། ཅེས་གསུངས་ཏེ་སྟ་གོན་གྱི་ཆོ་ག་བསྟན་
པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། དཀྱིལ་འཁོར་བྲི་ནས་རྒྱན་རྫས་འགོད་པར་
མཛད་དེ། དང་པོ་མཛེས་པའི་ས་ཚོན་སྣ་ལྔ་ལ། ཡེ་ཤེས་ལྔའི་འོད་ཟེར་གྱིས། འབྱུང་
བ་ལྔའི་ལྷ་མོ་ལྔར་བྱིན་གྱིས་བརླབས་ཏེ། དེ་ཡང་དང་པོ་གདན་བྲི་བར་བྱས་ཏེ།
དབུས་ཀྱི་ཕོ་བྲང་ལ། སྐོར་ཐིག་རིམ་པ་བཞི་རུ་བསྐོར་ལ། དབུས་ཀྱི་ལྟེ་བ་ལ་མ་
མཐིང་ཁ་བཀོད། དེ་རྒྱབ་པདྨ་འདབ་བཞི་གསེར་འོད་དུ་བྲིས། དེ་རྒྱབ་གདན་གྱི་
པདྨ་འདབ་བརྒྱད་ཕྱོགས་འོད་དུ་བཀོད། དེ་རྒྱབ་མཛེས་པའི་པདྨ་བཅུ་དྲུག་དམར་
ལྗང་དུ་སྤེལ། དེའི་ཕྱི་རིམ་རྒྱས་པ་གསེར་གྱི་ས་གཞི་ལ། དཔག་བསམ་དང་སྨན་གྱི་
317



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ནགས་ཚལ་དུ་བྲིས། དེའི་ཕྱི་རིམ་འདོད་ཡོན་དམར་པོ་ལ། མེ་ཏོག་ཚོམས་བུ་བཅུ་
དྲུག་བཀོད། དེའི་ཕྱི་རིམ་སྣམ་བུ་ལ། འབྱུང་རྩིག་དང་། འདོད་ཡོན་དང་། ཡ་གད་
དང༌། ཟ་ར་ཚགས་དང་། དར་བུ་ཁད་དུ་བྲིས། སྒོ་བཞི་ལ་གསེར་གྱི་ཀ་བ་དང་།
གཡུའི་གདུང་མ་དང་། རིན་པོ་ཆེའི་སྒོ་ཁྱུད་དང་། མཐིང་གི་སྒོ་འགྲམ་དང་། མཚལ་
གྱི་པ་ཏྲ་རུ་བྲིས། དེའི་སྟེང་དུ་རྟ་བབས་རིམ་བཞི་དང་། དྲ་བ་དྲ་ཕྱེད་དང་། ཁྱུང་
གུར་ཁྱུང་མགོ་ཏོག་དང་བཅས་པ་རུ་བྲིས། ཕྱི་ཁྱམས་གསེར་གྱི་ས་གཞི་ལ། བདུད་རྩི་
ཨ་བའི་ནེའུ་ལྗང་དང་། ཁྲུས་ཀྱི་རྫིང་བུ་དང་། སྨན་གྱི་ནགས་ཚལ་དང་། སེང་གེ་
དང་གཡུ་འབྲུག་དང༌། མཁའ་ལྡིང་ཤང་ཤང་དང་། མཛེས་སྡུག་གི་རི་དྭགས་དང་།
སྤུ་སྡུག་གི་གཅན་གཟན་དང་། སྐད་སྙན་གྱི་འདབ་ཆགས་དང༌། འདོད་འབྱུང་གི་
གཡུང་དྭགས་སུ་བྲིས། དེའི་ཕྱི་རིམ་ཟངས་ལྕགས་དབལ་ཀྱི་ཁྱུད་འཁོར་དུ་བྲིས། སྒོ་
བཞི་ལ་རྒྱལ་པོ་བཞིའི་ཕོ་བྲང་བྲིས། དེ་ནི་དཀྱིལ་འཁོར་བྲི་བར་བསྟན་པའོ། །
དེ་ནས་རྒྱན་འགོད་པ་ནི། རིན་པོ་ཆེའམ་བཻཌཱུརྱའི་བུམ་པ་གཡུ་འོད་དང་ལྡན་པའི་
ནང་དུ། གཙང་མའི་ཆབ་དང་། བ་དཀར་གྱི་འོ་མ་སྩལ་ལ། ཕྱག་རྒྱ་བདུད་རྩི་བུམ་
པ་རུ་བཅའ་ནས་སྔགས་བརྗོད་པ། ཨོཾ་ན་མ་མྲྀ་ཏ་གཡུ་འབྲང་རད་ན་ཨ་མྲྀ་ཏེ་ཧཱུཾ་
འདུ། ཞེས་བརྒྱ་རྩ་བརྒྱད་འབྲུ་དང་། སྨན་དང་། མེ་ཏོག་དང་། རིན་པོ་ཆེ་ལ་སྔགས་
ཏེ་བླུགས་ནས། ཁ་རྒྱན་མགུལ་ཆིངས་དང་། གཟུངས་ཐག་དང་ལྡན་པར་བྱས་ལ་
ཚིགས་སུ་བཅད་དེ་གསུངས་པ། བུམ་པ་ཟླུམ་པོ་ཕོ་བྲང་གཞལ་ཡས་ཁང་། ཆུ་དང་
འོ་མ་བདུད་རྩིའི་རྒྱ་མཚོ་འཁྱིལ། མེ་ཏོག་མདངས་ལྔ་དྲི་མེད་པདྨའི་སྡོང་། དྲི་ཞིམ་
སྨན་ལྔ་བཻཌཱུརྱ་འོད་སྐུ། རིན་ཆེན་སྣ་ལྔ་སྨན་ལྷ་མཆེད་བརྒྱད་ཉིད། ལོ་ཏོག་འབྲུ་ལྔ་
སེམས་དཔའ་སེམས་མའི་སྐུ། ཡུངས་ཀར་རྒྱལ་པོ་སྒོ་བ་མཆེད་དང་ལྕམ། ཁ་རྒྱན་
ཡིད་བཞིན་ལོངས་སྤྱོད་རྫོགས་པའི་ཞིང་། མགུལ་ཆིངས་སྣ་ལྔ་ཅིར་ཡང་སྤྲུལ་པའི་
318



མདོ་སྡེ།
སྨན་ལྷའི་ཆོ་ག
སྐུ། གཟུངས་ཐག་ཐུགས་རྗེའི་ཉག་ཐག་འགྲོ་བ་འདྲེན། མཉྫི་འཇིག་རྟེན་གཏོས་ཀྱི་
བརྟེན་པའི་གཞི། གཞལ་ཡས་ལྷ་དང་དབྱེར་མེད་བུམ་པ་འདི། དཀྱིལ་འཁོར་འདི་
ཡི་དབུས་སུ་བཞུགས་སུ་གསོལ། རྣམ་པར་རྒྱལ་བ་སྨན་གྱི་སྡོང་པོ་བརྒྱད། སྨན་ལྷ་
མཆེད་བརྒྱད་སྐུ་དང་གཉིས་སུ་མེད། འགྲོ་བ་ནད་ཀྱིས་སྡུག་བསྔལ་བསལ་བའི་ཕྱིར།
དཀྱིལ་འཁོར་འདི་ཡི་རྒྱན་དུ་བཞུགས་སུ་གསོལ། ཐུགས་རྗེ་སྤྲུལ་པ་འབྱུང་བའི་མདའ་
དར་བརྒྱད། དྲི་མེད་སྐྱོན་བྲལ་མཛེས་པའི་མེ་ཏོག་བརྒྱད། སེམས་དཔའ་སེམས་མའི་
སྐུ་དང་གཉིས་སུ་མེད། དཀྱིལ་འཁོར་འདི་ཡི་རྒྱན་དུ་བཞུགས་སུ་གསོལ། སྐྱེ་ཤི་རྩད་
གཅོད་ཤེས་རབ་རལ་ཀྱུ་བཞི། སྐྱོན་རྣམས་འཇོམས་པ་འཕྲུལ་གྱི་མེ་ལོང་བཞི། སྒོ་བ་
ལྕམ་དྲལ་སྐུ་དང་གཉིས་སུ་མེད། དཀྱིལ་འཁོར་འདི་ཡི་རྒྱན་དུ་བཞུགས་སུ་གསོལ།
དར་དཀར་བླ་གུར་དར་དམར་ཡོལ་བ་དང༌། གདུགས་དང་རྒྱལ་མཚན་ཕྱེ་མ་འཕུར་
མའི་ཚོགས། དཀྱིལ་འཁོར་ལྷ་ཡི་རྒྱན་དུ་དབུབ་པར་བྱ། མར་མེ་མེ་ཏོག་ལྷ་རྫས་དྲི་
ཆབ་དང་། ཞལ་ཟས་བདུག་སྤོས་རོལ་མོ་མཆོད་པའི་རྫས། བདེར་གཤེགས་མཆོད་
པའི་རྫས་སུ་བྱིན་གྱིས་བརླབས། དཀྱིལ་འཁོར་འདི་ཡི་རྫས་སུ་དགྲམ་པར་བྱའོ། །ཞེས་
བྱ་སྟེ་རྒྱན་འགོད་པའི་ཆོ་ག་བསྟན་པའོ། །
༧ དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ཏིང་ངེ་འཛིན་
བསྒོམ་པར་མཛད་དེ། རང་བཞིན་ཆ་ལུགས་ཀྱི་ཕྱག་རྒྱ་ལྔ་བཅའ་སྟེ་ཚད་མེད་བཞིའི་
ངང་ནས། ཨོཾ་ན་མ་ཨ་དཀར་ཧ་ར་པུར་པ་ཡེ་ཨོཾ་འདུ། ཞེས་པས། ཐུགས་ཀའི་ཨ་
ལས་འོད་ཟེར་ཕར་འཕྲོས་པས། ཕྱི་ནང་སྣོད་བཅུད་སྦྱངས་ཏེ། དྲི་མ་མེད་པ་སངས་
རྒྱས་སྨན་གྱི་ཞིང་ཁམས་སུ་གྱུར། འོད་ཟེར་ཚུར་འདུས་པའི་བཅུད་ལས། ཨོཾ་ཁ་དོག་
ལྔ་ལྡན་གཅིག་ཏུ་གྱུར་ནས། འོད་དུ་ཞུ་བ་ལས། བདག་ཉིད་སངས་རྒྱས་སྨན་གྱི་ལྷ་
བཱཌཱུརྱ་འོད་ཀྱི་རྒྱལ་པོ་སྐུ་མདོག་སྔོན་པོ་བཻཌཱུརྱ་ལྟ་བུ། ཞལ་གཅིག་ཕྱག་གཉིས་ལོངས་
319



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྤྱོད་རྫོགས་པའི་རྒྱན་གྱིས་བརྒྱན་པ། སྟོད་གཡོགས་དང་སྨད་ཤམ་རྣམ་པར་ཀླུབས་
པ། ཕྱག་གཡས་པས་མཐིང་གི་ཆགས་ཤིང་དང༌། གཡོན་པས་རྣམ་པར་རྒྱལ་བ་
འཛིན་པ། སྤོས་ཀྱི་གླང་པོ་བརྒྱད་བསྣོལ་དང་། ཉི་ཟླ་པདྨའི་གདན་ལ་བཞུགས་པ།
ངག་ཏུ། རཾ་ཡཾ་མཾ་སལ་ལེ་སང་ངེ་ཡེ་སྭཱཧཱ། ཞེས་པས་དེའི་ཐུགས་ལས་འབྲུ་གསུམ་
འཕྲོས་པ་ལས། མེ་ཆུ་རླུང་གསུམ་མྱུར་མགྱོགས་དང་ལྡན་པས། ཕྱི་ནང་སྣོད་བཅུད་
ཐམས་ཅད་སྟོང་པའི་ངང་དུ་གྱུར། སྟོང་པའི་ངང་ལ། ཨ་རཾ་ཡཾ་མཾ་ཁཾ་ཧཱུཾ་ཧ་ར་མུ་ཡེ་ཧཱུཾ་
འདུ། ཞེས་པས་ཐུགས་ལས་འབྲུ་དྲུག་འཕྲོས་པ་ལས། མདུན་གྱི་བུམ་པ་དང་དཀྱིལ་
འཁོར་ནི། རྒྱུ་རིན་པོ་ཆེ་སྣ་ཚོགས་ལས་གྲུབ་པ་དང༌། དྲི་ཞིམ་སྨན་དང་སྤོས་ཀྱི་
གཞལ་ཡས་ཁང་། དྲི་ཞིམ་པ་དང་ངད་གདའ་བས། དཔག་ཚད་དང་རྒྱང་གྲགས་སུ་
ཁྱབ་པ། དབྱིབས་ཀུན་ཏུ་གྲུ་བཞིར་འདུག་པ། གསེར་གྱི་ཀ་བ་དང་། གཡུའི་གདུང་
མས་འདེགས་པ། གཞའ་ཚོན་གྱི་དཔྱམ་དྲལ་དང་། གཡུང་དྲུང་གི་དཔྱམ་པར་དང་།
རྡོ་རྗེའི་དྲ་མདུད་སྒེག་པ། སྟེང་ནམ་མཁའ་གཡུ་འོད་ཀྱིས་ཐོག་ཕུབ་ལ། ཉི་མ་དང་
ཟླ་བའི་དཀྱིལ་འཁོར་རྒྱས་པ། མཐིང་གི་ཁ་བད་ལ། ཡ་གད་དང་ཟ་ར་ཚགས་དང་།
དར་བུ་ཁད་ཀྱིས་བརྒྱན་པ། དེ་སྟེང་རྟ་བབས་རིམ་བཞི་དང་། དྲ་བ་དྲ་ཕྱེད་དང་།
ཁྱུང་གུར་ཁྱུང་མགོ་ཏོག་དང་ལྡན་པ། ཕྱི་ཟངས་ལྕགས་དབང་གི་ཁྱུད་འཁོར་ལ། དྲི་
ཞིམ་སྤོས་ཀྱི་ལྡིང་ཁང་གསལ་བ། དེ་ལྟ་བུའི་གཞལ་ཡས་ཁང་། ཉམས་དགའ་བ་ཡིད་
དུ་འོང་བ། དེའི་ནང་དུ་གསེར་གྱི་ས་གཞི་ལ། དྲི་ཞིམ་པ་སྤོས་ཀྱི་ཆག་ཆག་གདབ་
པ། སྣ་ཚོགས་པདྨ་མཛེས་པའི་གདན་བཀྲམ་པ། བར་ཁྱམས་འདོད་ཡོན་གྱི་ར་བ་
ལ། མེ་ཏོག་སྣ་ཚོགས་ཀྱི་ཚལ་རྒྱས་པ། དེའི་དབུས་སུ་སྤོས་ཀྱི་གླང་པོ་བརྒྱད་བསྣོལ་
པའི་ཁྲི། ཉི་ཟླ་པདྨ་བརྩེགས་པའི་གདན་སྟེང་དུ། ངག་ཏུ། ཨོཾ་ན་མ་སད་ལ་མྲྀ་ཏ་
སད་གྱེར་དུན་སྤུངས་ཨ་ཨོཾ་ཧཱུྃ་རཾ་ཛ་ས་མ་ཡ་ཏི་སྟ་ལྷན། ཞེས་པས། བདག་ཉིད་ཀྱི་
320



མདོ་སྡེ།
སྨན་ལྷའི་ཆོ་ག
བམས་པས་བ
ཐུགས་ལས། འོད་ཟེར་ཁ་དོག་སྣ་ཚོགས་འཕྲོས་ནས། ཕོ་བྲང་གི་གདན་ཐོག་ཏུ་ཕོག་
པས། དབུས་སུ་ཨོ་རིན་པོ་ཆེ་ཁ་དོག་ལྔ་ལྡན་གཅིག་འོད་དུ་ཞུ་བ་ལས། སངས་རྒྱས་
སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོ་སྐུ་མདོག་སྔོན་པོ་བཻཌཱུརྱའི་མདོག་ལྟར་བུ། ཞལ་
གཅིག་ཕྱག་གཉིས་ལོངས་སྤྱོད་རྫོགས་པའི་རྒྱན་གྱིས་བརྒྱན་པ། སྟོད་གཡོགས་དང་
སྨད་ཤམ་རྣམ་པར་ཀླུབས་པ། ཕྱག་གཡས་པས་མཐིང་གི་ཆག་ཤིང་དང་། གཡོན་
པས་མཉམ་གཞག་གི་སྟེང་དུ། སྨན་གྱི་གཙོ་བོ་རྣམ་པར་རྒྱལ་བ་འཛིན་པ། ཞབས་
སྐྱིལ་མོ་ཀྲུང་དུ་བཞུགས་པ། དེ་དག་གི་ཐུགས་ལས། འོད་ཟེར་ཁ་དོག་བརྒྱད་ལྡན་དུ་
འཕྲོས་པས། ཕྱོགས་མཚམས་པདྨའི་གདན་ལ། ཨོཾ་བརྒྱད་འོད་དུ་ཞུ་བ་ལས། སྨན་ལྷ་
མཆེད་བརྒྱད་དུ་གྱུར་ཏེ། ཤར་དུ་མི་འགྱུར་གཡུང་དྲུང་གི་རྒྱལ་པོ་སྐུ་མདོག་སེར་པོ་
གཡས་པས་གསེར་གྱི་གཡུང་དྲུང་དང་། གཡོན་པས་སྨན་གྱི་རྒྱལ་པོ་གྲི་གང་འཛིན་པ།
བྱང་དུ་དབང་སྒྱུར་འཁོར་ལོའི་རྒྱལ་པོ། སྐུ་མདོག་ལྗང་གུ་གཡས་པས་ཤེལ་གྱི་འཁོར་
ལོ་དང་། གཡོན་པས་སྨན་གྱི་རྒྱལ་པོ་ག་པུར་འཛིན་པ། ནུབ་ཏུ་ཆགས་བྲལ་པདྨའི་
རྒྱལ་པོ། སྐུ་མདོག་དམར་པོ་གཡས་པས་ཟངས་ཀྱི་པདྨ་དང་། གཡོན་པས་སྨན་གྱི་
རྒྱལ་པོ་པི་པི་ལིང་འཛིན་པ། ལྷོ་རུ་འཕགས་པ་ནོར་བུའི་རྒྱལ་པོ། སྐུ་མདོག་སྔོན་པོ་
གཡས་པས་མཐིང་གི་ནོར་བུ་དང་། གཡོན་པས་སྨན་གྱི་རྒྱལ་པོ་ཅུ་གང་འཛིན་པ། ལྷོ་
ཤར་དུ་བྱམས་པ་མི་མགོན་རྒྱལ་པོ། སྐུ་མདོག་དཀར་པོ་གཡས་པས་མེ་ཏོག་གི་ཕྲེང་
བ་དང་། གཡོན་པས་སྨན་གྱི་རྒྱལ་པོ་ཛཱ་ཏི་པ་ལ་འཛིན་པ། བྱང་ཤར་དུ་ཡིད་བཞིན་
དོན་ཡོད་རྒྱལ་པོ། སྐུ་མདོག་དཀར་ལྗང་གཡས་པས་རིན་ཆེན་གའུ་དང་། གཡོན་
པས་སྨན་གྱི་རྒྱལ་པོ་གྷི་ཏ་ཛོ་མ་འཛིན་པ། བྱང་ནུབ་ཏུ་བདུད་འཇོམས་ཀླུའི་རྒྱལ་པོ།
སྐུ་མདོག་དམར་ལྗང་གཡས་པས་ཀླུ་ཤིང་པདྨ་དང་། གཡོན་པས་སྨན་གྱི་རྒྱལ་པོ་ན་
ག་གེ་སར་འཛིན་པ། ལྷོ་ནུབ་ཏུ་ཚད་མེད་བྱང་ཆུབ་རྒྱལ་པོ། སྐུ་མདོག་སྔོན་དམར་
321



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གཡས་པས་བདུད་རྩི་བུམ་པ་དང་། གཡོན་པས་སྨན་གྱི་རྒྱལ་པོ་ཀ་ར་གུར་གུམ་
འཛིན་པ། དེའི་ཕྱི་རིམ་བར་ཁྱམས་འདོད་ཡོན་གྱི་ར་བ་ལ། ཨ་རམ་བཅུ་དྲུག་འོད་དུ་
ཞུ་བ་ལས། སྨན་གྱི་སེམས་དཔའ་སེམས་མ་བཅུ་དྲུག །སྒོ་བཞི་ལ་ཧཱུྃ་བཞི་དང་ཛ་བཞི་
འོད་དུ་ཞུ་བ་ལས། སྒོ་བ་ཡབ་ཡུམ་བརྒྱད། དེ་རྒྱབ་ལྕགས་རིའི་ནང་དུ། ཕྱོགས་སྐྱོང་
བ་བཅུ་དང༌། སྒོ་བཞི་ལ་རྒྱལ་པོ་ཆེན་པོ་བཞི་དང་། དེ་རྣམས་ཀྱང་རང་རང་གི་གཙོ་
ལ་རང་རང་གི་འཁོར་གྱིས་བསྐོར་བ། སྟོང་གསལ་དངོས་མེད་ཆུ་ཟླའི་དཀྱིལ་འཁོར་
ལྟར་གནས་ཤིང་། མཁྱེན་དང་བརྩེ་བས་ཐུགས་རྗེས་འགྲོ་བ་སེམས་ཅན་གྱི་དོན་ལ་
དགོངས་པ་རུ་གསལ་གདབ།
གཉིས་པ་མཆོད་རྫས་བྱིན་གྱིས་བརླབ་པ་ནི། ཕྱག་རྒྱ་རིན་པོ་ཆེའི་གཏེར་ཁྱིམ་དུ་
བཅའ་ལ། ངག་ཏུ། ཨོཾ་ན་མ་ཧ་ར་ཁི་ཁར་མྲྀ་ཏ་སད་ལ་མུ་ཡེ་ཨ་ཨོཾ་ཧཱུྃ་འདུ། ཞེས་པས།
བདག་ཉིད་ཀྱི་ཐུགས་ལས་འོད་ཟེར་ཁ་དོག་སྣ་ལྔ་འཕྲོས་ནས། མཆོད་པའི་བྱེ་བྲག་གི་
མི་གཙང་བའི་བག་ཆགས་སྦྱངས་ནས། གཙང་ཞིང་ཡིད་དུ་འོང་བར་བསམ་ལ། དེ་
ནས་ཤིན་ཏུ་རྒྱ་ཆེ་བར་སྤེལ་ཏེ། ལྷ་རྫས་ལ་བྱུང་བའི་མཆོད་པ། མར་མེ། བདུག་སྤོས།
ཞལ་ཟས། མེ་ཏོག །ལྷ་རྫས། དྲི་ཆབ། དཀར་མངར། འབྲུ་བཅུད། ཕྱེ་མ་འཕུར་མ།
བླ་བྲེ། འཕན་གདུགས། ལྷབ་ལྷུབ་ན་བཟའ། རིན་ཆེན་རྐང་འགྲོས། རྔ་གཤང་རོལ་
མོ་ལ་སོགས། མཆོད་པའི་བྱེ་བྲག །རྣམ་པར་དག་པ། དྲི་མ་མེད་པ། ཡིད་དུ་འོང་བ།
ངོ་མཚར་ཆེ་བ། ཕུན་སུམ་ཚོགས་པ། ལྷའི་ཞལ་ཟས། སྤྱད་ན་སྨེ་བ། བཀུར་ན་ཡང་
བ། དྲི་མཆོག་ཞིམ་པ། རོ་མཆོག་ལྡན་པ། ཚོར་བ་བྲོད་པ། དང་ག་བདེ་བ། ཡིད་
ག་འབྱེད་པ། ཟད་པ་མེད་པ། གཏེར་དང་ལྡན་པ། དེ་ལྟ་བུའི་མཆོད་པའི་བྱེ་བྲག་
ནམ་མཁའི་མཐའ་དང་མཉམ་པར་གྱུར་ནས། སངས་རྒྱས་སྨན་ལྷའི་དཀྱིལ་འཁོར་གྱི་
ལྷ་ཚོགས་རྣམས་ལ་ཕུལ་བས། སྐུ་གསུང་ཐུགས་མཉེས་རབ་ཀྱི་མཆོག །དགྱེས་རབ་
322



མདོ་སྡེ།
སྨན་ལྷའི་ཆོ་ག་
༼ཇ༽
ཀྱི་ཕུལ་དམ་པ་དང་ལྡན་ནས་བདག་དང་མཐའ་ཡས་པའི་སེམས་ཅན་ཐམས་ཅད་
ཐུགས་རྗེས་བཟུང་ཞིང་། འཕྲལ་གྱི་རྐྱེན་ཞི་ཡུན་གྱི་སྒྲིབ་པ་སྦྱངས་པར་བསམ་མོ། །
ལྷག་མ་འབྱུང་པོའི་ཚོགས་ལ་བསྔོས་པས། བུ་ལོན་ལན་ཆགས་བྲལ་ནས་དགའ་བདེ་
སོ་སོ་རུ་བསྐངས་པར་བསམ་མོ། །དེ་ནི་དཀྱིལ་འཁོར་སྒོམ་པའི་ཆོ་ག་བསྟན་པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས་
སྤྱན་དྲང་བའི་ཆོ་ག་མཛད་དེ། རྔ་གཤང་རོལ་མོའི་སྒྲ་སྒྲོག་སྟེ། ཕྱག་རྒྱ་གཡས་གཡོན་
དུ་བསྒྱུར་ཞིང་། ཐུགས་ཀར་ཐལ་མོ་སྦྱར་ལ་སྔགས་བརྗོད་པ། ཨོཾ་ན་མ་་ཏ་སད་
ལ་ཝེར་ཞི་ས་མ་ཡ་ཛ་ཛ། ཞེས་ལན་གསུམ་བརྗོད་ནས་ཚིགས་སུ་བཅད་དེ་གསུངས་
པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་དང་ལྡན་
པའི་ཞིང་ཁམས་ན། བཻཌཱུརྱ་འོད་སངས་རྒྱས་སྨན་གྱི་ལྷ། དུག་གསུམ་ནད་སེལ་རྒྱལ་
བ་གཤེན་རབ་མཆོག །དྲི་མེད་རྒྱལ་པོ་ལྷ་བརྒྱད་འཁོར་དང་བཅས། དེང་གི་གནས་
མཆོག་ཕོ་བྲང་དམ་པ་འདིར། འགྲོ་བ་སེམས་ཅན་དོན་དུ་སྤྱན་འདྲེན་ན། སྤྲུལ་པ་
མྱུར་མགྱོགས་གནས་འདིར་གཤེགས་སུ་གསོལ། བོན་དབྱིངས་རབ་འབྱམས་རྒྱལ་བའི་
དཀྱིལ་འཁོར་གྱི། དྲི་ཞིམ་ངད་དང་ལྡན་པའི་ཞིང་ཁམས་ན། ཐུགས་རྗེ་འཚོ་མཛད་
ཡེ་གཤེན་སེམས་དཔའ་བརྒྱད། ཉོན་མོངས་ནད་སེལ་སྨན་གྱི་ལྷ་མོ་བརྒྱད། དེང་
གི་གནས་མཆོག་ཕོ་བྲང་དམ་པ་འདིར། འགྲོ་བ་སེམས་ཅན་དོན་དུ་སྤྱན་འདྲེན་ན།
སྤྲུལ་པ་མྱུར་མགྱོགས་གནས་འདིར་གཤེགས་སུ་གསོལ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་གྱི། དྲི་ཞིམ་ངད་དང་ལྡན་པའི་ཞིང་ཁམས་ན། སྐྱེ་བཞི་སྒོ་
གཅོད་སྨན་གྱི་སྒོ་བ་བཞི། དུས་བཞི་བཅུད་སྡུད་སྨན་གྱི་སྒོ་མ་བཞི། དེང་གི་གནས་
མཆོག་ཕོ་བྲང་དམ་པ་འདིར། འགྲོ་བ་སེམས་ཅན་དོན་དུ་སྤྱན་འདྲེན་ན། སྤྲུལ་པ་
མྱུར་མགྱོགས་གནས་འདིར་གཤེགས་སུ་གསོལ། བོན་དབྱིངས་རབ་འབྱམས་རྒྱལ་བའི་
323



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཀྱིལ་འཁོར་གྱི། དྲི་ཞིམ་ངད་དང་ལྡན་པའི་ཞིང་ཁམས་ན། སངས་རྒྱས་བསྟན་པ་
དག་ལ་གནས་པ་ཡི། ཕྱོགས་མཚམས་སྐྱོང་བརྒྱད་རྒྱལ་ཆེན་འཁོར་དང་བཅས། དིང་
གི་གནས་མཆོག་ཕོ་བྲང་དམ་པ་འདིར། སངས་རྒྱས་བསྟན་པ་བསྲུང་བའི་དོན་སླད་
དུ། སྤྲུལ་པ་ཐང་ཙམ་གནས་འདིར་གཤེགས་སུ་གསོལ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཕོ་བྲང་ཡིད་
འོང་ལྷ་ཡི་གཞལ་ཡས་འདིར། རིན་ཆེན་གསེར་གྱི་ས་གཞི་བདེ་ལེགས་ལ། པདྨ་ཧ་ལོ་
མེ་ཏོག་མཛེས་པའི་གླིང་། སྣ་ཚོགས་འདོད་པའི་རིན་ཆེན་གཅལ་དུ་བཀྲམ། སྤོས་ཀྱི་
གླང་པོ་བཞི་བརྒྱད་བསྣོལ་བའི་ཁྲི། སྐྱོན་བྲལ་པདྨ་ཉི་མ་ཟླ་བའི་གདན། སྲི་ཞུ་གུས་
པའི་ཚུལ་གྱིས་འབུལ་ལགས་ན། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ།
ཞེས་སྤྱན་དྲངས་ཤིང་བཞུགས་སུ་གསོལ་བའི་ཆོ་ག་བསྟན་པའོ། ། །
དེ་ནས་ཡང་དཔྱད་བུ་ཁྲི་ཤེས་ཀྱིས། བདེ་བར་གཤེགས་པ་སྨན་གྱི་ལྷ་རྣམས་
དབྱིངས་ནས་སྤྱན་དྲངས་པའི་རྟིང་ལ། ཐུགས་དམ་གྱི་དགྱེས་པ་བསྐྱེད་དེ། ཕྱག་རྒྱ་
གཡས་གཡོན་དུ་བསྒྱུར་ཞིང་། གཡས་པའི་ཐལ་མོ་གྱེན་ལ་གདེངས་ལ། གཡོན་པའི་
ཐལ་མོས་བརྟེན་ཏེ་སྔགས་བརྗོད་པ། ཨོཾ་ན་མ་མྲྀ་ཏ་སད་ལ་ཝེར་ཞི་ས་མ་ཡ་ཧོ། ཞེས་
ལན་གསུམ་བརྗོད་ནས་ཚིགས་སུ་བཅད་དེ་གསུངས་པ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་གྱི། དྲི་ཞིམ་ངད་དང་ལྡན་པའི་ཞིང་ཁམས་ན། སངས་རྒྱས་
སྨན་ལྷ་འཁོར་དང་བཅས་པ་རྣམས། སེམས་ཅན་འགྲོ་བའི་དོན་ལ་སྤྱན་འདྲེན་ནས།
རྡུལ་ཚོན་དཀྱིལ་འཁོར་གནས་འདིར་བཞུགས་པ་ལ། ཐུགས་དམ་དབྱིངས་ན་དགྱེས་
པ་ཆེར་བསྐྱེད་པ། འཛམ་གླིང་གཞལ་ཡས་ལྷ་ཡི་ཕོ་བྲང་འདིར། རིན་ཆེན་ནོར་
བདུན་བཀྲ་ཤིས་རྫས་བརྒྱད་དང་། དབལ་དར་ལྷབ་ལྷུབ་ཕྱེ་མ་འཕུར་མ་དང་། ཅང་
ཤེས་རྟ་དང་དུང་གི་གླང་པོ་དང་། མ་ཧེ་མཛོ་དང་འདོད་འཇོ་བ་མོ་དང་། རིན་ཆེན་
324
，



མདོ་སྡེ།
སྨན་ལྷའི་ཆོ་ག
རྐང་འགྲོས་འདོད་པའི་ཡོ་བྱད་དང༌། དཀར་གསུམ་མངར་གསུམ་སྤྱན་གཟིགས་སྙིང་
པོ་དང་། ལོ་ཏོག་འབྲུ་ལྔ་ཡིད་འོང་ཞལ་ཟས་ཚོགས། སྣང་སྲིད་རིན་ཆེན་གཏེར་གྱིས་
གང་བར་འབུལ། དགྱེས་པའི་ཚུལ་གྱིས་ཞལ་གྱི་འཛུམ་ཕྱུངས་ལ། ཐུགས་རྗེས་བྱིན་
གྱིས་རློབས་ལ་བཞེས་སུ་གསོལ། ཞེས་དགྱེས་པ་བསྐྱེད་དོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། བདེ་བར་གཤེགས་པ་སྨན་གྱི་ལྷ་རྣམས་ལ།
དགྱེས་པ་བསྐྱེད་པའི་རྟིང་ལ་ཁྲུས་གསོལ་བར་མཛད་དེ། རིན་པོ་ཆེའི་སྣོད་ལྔ་རུ།
གཙང་མའི་ཆབ་ལྔ་བླུགས་ལ། མཚན་དང་ལྡན་པའི་ཁྱེའུ་དང་བུ་མོས་བཏེག་ནས།
ཕྱག་རྒྱ་དག་ཅིང་ཚངས་པ་རུ་མཛད་དེ་སྔགས་བརྗོད་པ། ཨོཾ་ན་མ་མྲྀ་ཏ་སད་ལ་ཝེར་
རོ་གུ་ཤུད་སལ་ལེ་སང་ངེ་ཡེ་སྭཱཧཱ། ཞེས་ལན་གསུམ་བརྗོད་ནས་ཚིགས་སུ་བཅད་དེ་
གསུངས་པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་
དང་ལྡན་པའི་ཞིང་ཁམས་ན། སངས་རྒྱས་སྨན་ལྷ་འཁོར་དང་བཅས་པ་རྣམས། ཡེ་
ནས་བྱམས་ལྡན་རྣམ་པར་དག་པ་ལ། གཙང་མའི་ཚན་གྱིས་ཁྲུས་གསོལ་མི་འཚལ་ཏེ།
བདག་དང་མཐའ་ཡས་སེམས་ཅན་ཐམས་ཅད་ཀྱི། ཉོན་མོངས་ཞེ་སྡང་དྲི་མ་དག་
བྱའི་ཕྱིར། གཙང་མའི་ཚན་གྱིས་སྐུ་ཁྲུས་འདི་གསོལ་བས། ལྷ་རྣམས་ཡེ་ནས་དག་པ་
ཅི་བཞིན་དུ། མི་རྣམས་ཞེ་སྡང་དྲི་མ་དག་གྱུར་ཅིག །བོན་དབྱིངས་རབ་འབྱམས་རྒྱལ་
བའི་དཀྱིལ་འཁོར་གྱི། དྲི་ཞིམ་ངད་དང་ལྡན་པའི་ཞིང་ཁམས་ན། སངས་རྒྱས་སྨན་
ལྷ་འཁོར་དང་བཅས་པ་རྣམས། ཡེ་ནས་སྦྱིན་མཆོག་རྣམ་པར་དག་པ་ལ། བདུད་རྩི་
འོ་དཀར་ཁྲུས་གསོལ་མི་འཚལ་ཏེ། བདག་དང་མཐའ་ཡས་སེམས་ཅན་ཐམས་ཅད་
ཀྱི། ཉོན་མོངས་འདོད་ཆགས་དྲི་མ་དག་བྱའི་ཕྱིར། བདུད་རྩི་འོ་དཀར་སྐུ་ཁྲུས་འདི་
གསོལ་བས། ལྷ་རྣམས་ཡེ་ནས་དག་པ་ཅི་བཞིན་དུ། མི་རྣམས་འདོད་ཆགས་དྲི་མ་
དག་གྱུར་ཅིག །བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་
325



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལྡན་སྨན་གྱི་ཞིང་ཁམས་ན། སངས་རྒྱས་སྨན་ལྷ་འཁོར་དང་བཅས་པ་རྣམས། ཡེ་
ནས་ཀུན་རིག་རྣམ་པར་དག་པ་ལ། རྒྱ་མཚོ་གླིང་དགུས་ཁྲུས་གསོལ་མི་འཚལ་ཏེ།
བདག་དང་མཐའ་ཡས་སེམས་ཅན་ཐམས་ཅད་ཀྱི། ཉོན་མོངས་གཏི་མུག་དྲི་མ་དག་
བྱའི་ཕྱིར། རྒྱ་མཚོ་གླིང་དགུས་སྐུ་ཁྲུས་འདི་གསོལ་པས། ལྷ་རྣམས་ཡེ་ནས་དག་པ་
ཇི་བཞིན་དུ། མི་རྣམས་གཏི་མུག་དྲི་མ་དག་གྱུར་ཅིག །བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། སངས་རྒྱས་
སྨན་ལྷ་འཁོར་དང་བཅས་པ་རྣམས། ཡེ་ནས་ཞི་བ་རྣམ་པར་དག་པ་ལ། སྐྱི་མདངས་
ཆུ་ཡིས་ཁྲུས་གསོལ་མི་འཚལ་ཏེ། བདག་དང་མཐའ་ཡས་སེམས་ཅན་ཐམས་ཅད་
ཀྱི། ཉོན་མོངས་ང་རྒྱལ་དྲི་མ་དག་བྱའི་ཕྱིར། སྐྱི་མདངས་ཆུ་ཡིས་སྐུ་ཁྲུས་འདི་གསོལ་
བས། ལྷ་རྣམས་ཡེ་ནས་དག་པ་ཇི་བཞིན་དུ། མི་རྣམས་ང་རྒྱལ་དྲི་མ་དག་གྱུར་ཅིག །
བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་
ཞིང་ཁམས་ན། སངས་རྒྱས་སྨན་ལྷ་འཁོར་དང་བཅས་པ་རྣམས། ཡེ་ནས་ཡངས་པ་
རྣམ་པར་དག་པ་ལ། ཟིལ་དང་རླངས་ཀྱིས་ཁྲུས་གསོལ་མི་འཚལ་ཏེ། བདག་དང་
མཐའ་ཡས་སེམས་ཅན་ཐམས་ཅད་ཀྱི། ཉོན་མོངས་ཕྲག་དོག་དྲི་མ་དག་བྱའི་ཕྱིར།
ཟིལ་རླངས་ཆབ་ཀྱིས་སྐུ་ཁྲུས་འདི་གསོལ་བས། ལྷ་རྣམས་ཡེ་ནས་དག་པ་ཅི་བཞིན་
དུ། མི་རྣམས་ཕྲག་དོག་དྲི་མ་དག་གྱུར་ཅིག །ཅེས་བདེ་བར་གཤེགས་པ་རྣམས་ལ་
ཁྲུས་གསོལ་ནས། ཁྲུས་ཆུ་ལྷག་མས་རྒྱལ་བུ་ནད་པ་ཡང་དག་པར་བཀྲུས་སོ། །ཡུལ་
ཁམས་ཀྱི་མི་རྣམས་ཀྱང་བཀྲུས་སོ། །དེའི་ཡོན་ཏན་དང་བདེ་བར་གཤེགས་པའི་བྱིན་
རླབས་དང་། དཔྱད་བུ་ཁྲི་ཤེས་ཀྱི་ཐུགས་རྗེ་ཡིས། རྒྱལ་བུ་ལ་སོགས་རྒྱལ་ཁམས་ཀྱི་
ནད་པ་རྣམས་ཀྱང་། ཅུང་ཙམ་བདེ་བར་གྱུར་ཏོ། །དེ་ལ་རྒྱལ་པོ་ཡབ་ཡུམ་དང་།
འཁོར་རྣམས་ཀྱང་ཤིན་ཏུ་དགའ་བར་གྱུར་ཏོ། །གཡུང་དྲུང་སེམས་དཔའ་རྣམས་ཀྱང་
326



མདོ་སྡེ།
སྨན་ལྷའི་ཆོ་ག
༼ཇ༽
ཐུགས་དགྱེས་པར་གྱུར་ཏོ། །དེ་ནི་བདེ་བར་གཤེགས་པ་རྣམས་ལ་ཁྲུས་གསོལ་བའི་ཆོ་
ག་བསྟན་པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། བདེ་བར་གཤེགས་པ་སྨན་གྱི་ལྷ་རྣམས་
ལ། ཕྱག་འཚལ་ཞིང་བཤགས་པ་འབུལ་བར་བསྟན་ཏེ། དེ་ཡང་ཡིད་ཀྱི་ཁྱེའུ་ཆུང་ལ་
སོགས། གཡུང་དྲུང་སེམས་དཔའ་རྣམས་དང་། རྒྱལ་པོ་ཡབ་ཡུམ་དང་། བཙུན་མོ་
དང་། སྲས་ལྕམ་དྲལ་དང་། འཁོར་རྣམས་ཀྱིས་ལུས་ངག་ཡིད་གསུམ་གུས་པའི་སྒོ་
ནས་ཕྱག་འཚལ་ཞིང་། དཔྱད་བུ་ཁྲི་ཤེས་ཀྱིས་ཚིགས་སུ་བཅད་དེ་གསུངས་པ། བོན་
དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་
ཁམས་ན། བཻཌཱུརྱ་འོད་སངས་རྒྱས་སྨན་གྱི་ལྷ། དུག་གསུམ་ནད་སེལ་རྒྱལ་བ་གཤེན་
རབ་མཆོག །ལྷ་བརྒྱད་གཙོ་འཁོར་སྤྲུལ་པར་བཅས་པ་ལ། ལུས་ངག་ཡིད་གསུམ་
གུས་པས་ཕྱག་འཚལ་ལོ། །བོན་ཉིད་དབྱིངས་ནས་རང་བཞིན་ལྷུན་ལ་རྫོགས། ཐུགས་
རྗེ་ཐབས་ཀྱིས་སེམས་ཅན་དོན་ལ་དགོངས། གཟི་བརྗིད་ཆེན་པོ་བཻཌཱུརྱ་འོད་སྐུ།
རྒྱལ་བ་གཤེན་རབ་མཆོག་ལ་ཕྱག་འཚལ་ལོ། །རྒྱལ་བའི་སྐུ་ལ་ཉིད་ལས་ཉིད་སྤྲུལ་
ཅིང་། ཉིད་དང་དབྱེར་མེད་འགྲོ་བའི་དོན་ལ་དགོངས། ཚོགས་བརྒྱད་ཡེ་ཤེས་ཡུལ་
བརྒྱུད་བག་ཆགས་འཇོམས། དྲི་མེད་ལྷ་བརྒྱད་སྐུ་ལ་འཚལ་ལོ། །འགྲོ་དྲུག་སེམས་
ཅན་སྙིང་རྗེའི་ཞིང་ས་ལ། ཐུགས་རྗེས་འཚོ་མཛད་གཞོན་ནུར་གྱུར་པ་པོ། འགྲོ་བའི་
ཉོན་མོངས་སྡུག་བསྔལ་སྐྱོབ་མཛད་པའི། ཡེ་གཤེན་སེམས་དཔའ་བརྒྱད་ལ་ཕྱག་
འཚལ་ལོ། །ཐུགས་རྗེ་ཐབས་མཁས་ཤེས་རབ་སྤྲུལ་པའི་ཡུམ། ཉོན་མོངས་ནད་སེལ་
ཀུན་ལ་བརྩེ་བའི་མ། འགྲོ་དྲུག་སེམས་ཅན་བུ་ལྟར་སྐྱོབ་མཛད་པའི། ཡེ་སངས་ལྷ་
མོ་བརྒྱད་ལ་ཕྱག་འཚལ་ལོ། །སྐུ་བཞི་ལྷུན་གྲུབ་འཕྲིན་ལས་རྨད་དུ་བྱུང་། སྐྱེ་བཞི་
སྒོ་གཅོད་ངན་སོང་ཐ་རམས་བསྡུམས། ལས་བཞི་ཕྲིན་ལས་གང་ལ་གང་འདུལ་སྟོན།
327



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྒོ་སྲུང་ཁྲོ་བོ་བཞི་ལ་ཕྱག་འཚལ་ལོ། །འབྱུང་བཞི་དབང་སྒྱུར་འཁོར་འདས་བསྐྱེད་
པའི་གཞི། དུས་བཞིའི་བཅུད་བདག་སྐྱེ་འགྲོ་གསོས་ཀྱིས་གསོ། །ཡེ་ཤེས་སྒོ་བཞིས་ཐར་
ལམ་དབྱིངས་སུ་འབྱེད། སྒོ་འབྱེད་ལྷ་མོ་བཞི་ལ་ཕྱག་འཚལ་ལོ། །སངས་རྒྱས་བསྟན་
པ་དག་ལ་གནས་བྱེད་ཅིང་། འཇིག་རྟེན་ཁམས་ཀྱི་བདེ་ལེགས་ཀུན་སྟེར་བ། དགའ་
ཞིང་མགུ་བར་བྱེད་པ་མགོན་པོའི་ཚོགས། བསྟན་སྐྱོང་རྒྱལ་པོ་རྣམས་ལ་ཕྱག་འཚལ་
ལོ། །ཁྱེད་ཀྱི་ཐུགས་རྗེས་ཞིང་ཁམས་བདེ་ལེགས་སྩོལ། ན་མོ་བདག་དང་མཐའ་ཡས་
སེམས་ཅན་གྱིས། ཐོག་མ་མེད་ནས་ད་ལྟ་ཡན་ཆད་དུ། སྡིག་པ་མི་དགེའི་ལས་རྣམས་
ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་འོད་ལ་བཟོད་
པར་གསོལ། བྱང་དག་ཚངས་པའི་དངོས་གྲུབ་སྩལ་དུ་གསོལ། གཞན་ཡང་བདག་
དང་མཐའ་ཡས་སེམས་ཅན་གྱིས། སྲོག་གཅོད་བརྡེག་བརྡུང་ཕ་རོལ་གཞན་ལ་འཚེ།
ཞེ་སྡང་དབང་གིས་སྡིག་པ་ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་ལོ་བཤགས།
བཻཌཱུརྱ་ཡི་འོད་ལ་བཟོད་པར་གསོལ། བྱང་དག་ཚངས་པའི་དངོས་གྲུབ་སྩལ་དུ་
གསོལ། གཞན་ཡང་བདག་དང་མཐའ་ཡས་སེམས་ཅན་གྱིས། མ་བྱིན་ནོར་བླངས་མི་
ཚངས་ལས་ལ་སྤྱོད། འདོད་ཆགས་དབང་གིས་སྡིག་པ་ཅི་བགྱིས་པ། སངས་རྒྱས་སྨན་
གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་འོད་ལ་བཟོད་པར་གསོལ། བྱང་དག་ཚངས་
པའི་དངོས་གྲུབ་སྩལ་དུ་གསོལ། གཞན་ཡང་བདག་དང་མཐའ་ཡས་སེམས་ཅན་གྱིས།
མ་རིག་དམ་ཆོལ་ཚོད་ཡོད་མ་ཤེས་དབང༌། གཏི་མུག་དབང་གི་སྡིག་པ་ཅི་བགྱིས་
པ། སངས་རྒྱས་སྨན་གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་འོད་ལ་བཟོད་པར་
གསོལ། བྱང་དག་ཚངས་པའི་དངོས་གྲུབ་སྩལ་དུ་གསོལ། གཞན་ཡང་བདག་དང་
མཐའ་ཡས་སེམས་ཅན་གྱིས། བདག་བསྟོད་གཞན་སྨད་ཁེངས་སེམས་དྲེགས་པའི་
དབང་། ང་རྒྱལ་དབང་གིས་སྡིག་པ་ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་
328



མདོ་སྡེ། །
སྨན་ལྷའི་ཆོ་ག
ལོ་བཤགས། བཻཌཱུརྱ་ཡི་འོད་ལ་བཟོད་པར་གསོལ། བྱང་དག་ཚངས་པའི་དངོས་གྲུབ་
སྩལ་དུ་གསོལ། གཞན་ཡང་བདག་དང་མཐའ་ཡས་སེམས་ཅན་གྱིས། ཆགས་སྡང་
རུ་ཏྲས་ཉོན་མོངས་རང་རྒྱུད་བསྡམས། ཕྲག་དོག་དབང་གིས་སྡིག་པ་ཅི་བགྱིས་པ།
སངས་རྒྱས་སྨན་གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་འོད་ལ་བཟོད་པར་གསོལ།
བྱང་དག་ཚངས་པའི་དངོས་གྲུབ་སྩལ་དུ་གསོལ། གཞན་ཡང་བདག་དང་མཐའ་
ཡས་སེམས་ཅན་གྱིས། སྲོག་གཅོད་རྐུ་ཕྲོག་མ་བྱིན་མི་ཚངས་སྤྱོད། ལུས་ཀྱིས་བསགས་
པའི་སྡིག་པ་ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་
འོད་ལ་བཟོད་པར་གསོལ། བྱང་དག་ཚངས་པའི་དངོས་གྲུབ་སྩལ་དུ་གསོལ། གཞན་
ཡང་བདག་དང་མཐའ་ཡས་སེམས་ཅན་གྱིས། ཚིག་རྩུབ་ངག་འཁྱལ་རྫུན་དང་ཕྲ་མ་
སྨྲས། ངག་གིས་བསགས་པའི་སྡིག་པ་ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་
ལོ་བཤགས། བཻཌཱུརྱ་ཡི་འོད་ལ་བཟོད་པར་གསོལ། བྱང་དག་ཚངས་པའི་དངོས་
གྲུབ་སྩལ་དུ་གསོལ། གཞན་ཡང་བདག་དང་མཐའ་ཡས་སེམས་ཅན་གྱིས། མངན་
སེམས་ཆགས་སེམས་གདུགས་སེམས་ལོག་པར་ལྟ། ཡིད་ཀྱིས་བསགས་པའི་སྡིག་པ་
ཅི་བགྱིས་པ། སངས་རྒྱས་སྨན་གྱི་ལྷ་ལ་མཐོལ་ལོ་བཤགས། བཻཌཱུརྱ་ཡི་འོད་ལ་བཟོད་
པར་གསོལ། བྱང་དག་ཚངས་པའི་དངོས་གྲུབ་སྩལ་དུ་གསོལ། ཞེས་ཕྱག་དང་བཤག་
པའི་ཆོ་ག་མཛད་པས། རྒྱལ་བུ་ཡང་སངས་རྒྱས་སྨན་ལྷའི་དཀྱིལ་འཁོར་ཆོ་ག་དང་།
གཡུང་དྲུང་སེམས་དཔའི་མཛད་སྤྱོད་རྣམས་ལ། ཤིན་ཏུ་ཡང་ངོ་མཚར་ཆེ་བ་དང་།
དང་སྤྲོ་བས་དད་པ་དཔག་ཏུ་མེད་པར་ཚུད་པས། ནད་ཀྱིས་སྡུག་བསྔལ་ཡང་ཅུང་
ཞིག་བདེ་བར་གྱུར་ནས། སྨན་ལྷའི་དཀྱིལ་འཁོར་གྱི་ལྷ་རྣམས་ལ། ཕྱག་འབུལ་བ་
དང་། གཡུང་དྲུང་སེམས་དཔའི་ཚོགས་ལ་ཡི་རང་མཆོད་བརྗོད་བྱེད་པར་ནུས་སོ། །
རྒྱལ་ཁམས་ཀྱི་ནད་པ་རྣམས་ཀྱང་། ཕྱི་ནང་གི་འགྲོ་འདུག་ནུས་ཏེ་ཐམས་ཅད་ཀུན་
329



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྒྱལ་ས་ཆེན་པོར་ཚོགས་སོ། །དེ་ལ་རྒྱལ་པོ་ཡབ་ཡུམ་དང་། བཙུན་མོ་དང་། སྲས་
ལྕམ་དྲལ་དང་། བློན་པོ་དང་། འཁོར་རྣམས་ཀྱང་ཤིན་ཏུ་སྤྲོ་བ་སྐྱེས་ནས། དཔྱད་
བུ་ལ་སོགས་གཡུང་དྲུང་སེམས་དཔའ་རྣམས་ལ། ལྷ་ཕྱག་དང་ཞེ་ས་དགུ་ཕྲུག་ཏུ་
བྱེད་དོ། །
དེ་ནས་ཡང་དེའི་ཚེ་དཔྱད་བུས་བཀའ་སྩལ་པ། ཉོན་ཅིག་རྒྱལ་བུ་ལ་སོགས་འཁོར་
རྣམས་ཀུན། བདེ་བར་གཤེགས་པ་དབྱིངས་ན་གནས་པ་རྣམས་ཀྱིས་ཐུགས་རྗེ་དང་།
སྟོན་པའི་སྒྲོན་མ་མཁའ་ལ་བཞུགས་པ་རྣམས་ཀྱིས་བྱིན་རླབས་དང་། ཀློང་དུ་གཡུང་
དྲུང་སེམས་དཔའ་རྣམས་ཀྱིས་རྡུལ་ཚོན་གྱི་དཀྱིལ་འཁོར་ལ་བརྟེན་ནས། སངས་
རྒྱས་སྨན་གྱི་ལྷ་ཚོགས་རྣམས་སྤྱན་དྲངས་པ་དང་། དགྱེས་པ་བསྐྱེད་པ་དང་། ཕྱག་
དང་བཤག་པ་ལ་སོགས་པ་བྱས་པས། རྒྱལ་པོ་ལ་སོགས་འཁོར་རྣམས་ཀྱིས་དད་པ་
དང་མོས་པ་ལྡན་པའི་ཤུགས་ཀྱིས། རྒྱལ་བུ་ལ་སོགས་རྒྱལ་ཁམས་ཀྱི་ནད་ཡམས་
ཀྱང་ཅུང་ཟད་ཕན་ཏེ་བདེ་ཡང་། ད་རུང་ནད་ཀྱིས་སྡུག་བསྔལ་ལས་ཀྱང་གཏིང་
ནས་མ་གྲོལ་བ་དང༌། བློ་ཕྱིན་ཅི་ལོག་ཏུ་གོལ་ནས། གཡུང་དྲུང་གི་བོན་ལ་ལྟ་བ་
ལོག་པའི་ཉམས་པ་སོར་མ་ཆུད་པ་དང་། ལས་དགེ་བ་ལ་རྒྱབ་ཀྱིས་ཕྱོགས་ཤིང་དུག་
ལྔ་རང་ཁར་བཏང་ནས། སྡིག་པ་ཅི་ཚུགས་སུ་སྤྱོད་པའི་སྒྲིབ་པ་མ་བྱང་ནས་ཡོད་
པས། འདི་རྣམས་དུས་གཅིག་ལ་བྱང་བའི་ཐབས་དགོས་ཏེ། བདེ་བར་གཤེགས་པ་
སྨན་ལྷ་རྒྱལ་པོའི་མཚན་ཡང་དག་པར་བརྗོད་ཅིང་། དད་པ་དང་མོས་གུས་བསྐྱེད་
ལ་དུས་རྒྱུན་བར་མ་ཆད་པར་ཕྱག་ནུས་ཚད་དུ་འཚོལ་ཅིག །ཅེས་ལུང་གནང་ནས།
ཚིགས་སུ་བཅད་དེ་གསུངས་པ། ན་མོ་གཤེན་རབ་མཆོག་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས། སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོ་
ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
330



མདོ་སྡེ།
སྨན་ལྷའི་ཆོ་ག
རM
ཡང་དག་པར་རྫོགས་པའི་སངས་རྒྱས། སྨན་གྱི་ལྷ་མི་འགྱུར་གཡུང་དྲུང་གི་རྒྱལ་པོ་
ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། སྨན་གྱི་ལྷ་དབང་སྒྱུར་འཁོར་ལོའི་རྒྱལ་པོ་
ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། སྨན་གྱི་ལྷ་སྐྱོན་བྲལ་པདྨའི་རྒྱལ་པོ་ལ་ཕྱག་
འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས། སྨན་གྱི་ལྷ་འཕགས་པ་ནོར་བུའི་རྒྱལ་པོ་ལ་ཕྱག་འཚལ་
ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས། སྨན་གྱི་ལྷ་བྱམས་པ་མི་མགོན་གྱི་རྒྱལ་པོ་ལ་ཕྱག་འཚལ་ལོ། །
ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས། སྨན་གྱི་ལྷ་ཡིད་བཞིན་དོན་ཡོད་རྒྱལ་པོ་ལ་ཕྱག་འཚལ་ལོ། །ན་མོ་
གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས། སྨན་གྱི་ལྷ་བདུད་འཇོམས་ཀླུའི་རྒྱལ་པོ་ལ་ཕྱག་འཚལ་ལོ། །ན་མོ་གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས། སྨན་གྱི་ལྷ་ཚད་མེད་བྱང་ཆུབ་ཀྱི་རྒྱལ་པོ་ལ་ཕྱག་འཚལ་ལོ། །ན་མོ་གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
སྨན་གྱི་ལྷ་བཻཌཱུརྱ་འོད་ཀྱི་རྒྱལ་པོའི་སྐུ་གསུང་ཐུགས་ཀྱི་འོད་ལས་བྱུང་བའི་ཡེ་གཤེན་
གཡུང་དྲུང་སེམས་དཔའ་སེམས་དཔའ་ཆེན་པོ། མ་རིག་མུན་པ་སེལ་ལ་ཕྱག་འཚལ་
ལོ། །ཡེ་གཤེན་གཡུང་དྲུང་སེམས་དཔའ་སེམས་དཔའ་ཆེན་པོ། ཉོན་མོངས་ནད་
རྣམས་སེལ་བ་ལ་ཕྱག་འཚལ་ལོ། །ཡེ་གཤེན་གཡུང་དྲུང་སེམས་དཔའ་སེམས་དཔའ་
ཆེན་པོ། དག་པ་སྒྲིབ་པ་སེལ་བ་ལ་ཕྱག་འཚལ་ལོ། །ཡེ་གཤེན་གཡུང་དྲུང་སེམས་
331



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཔའ་སེམས་དཔའ་ཆེན་པོ། འགྲོ་བའི་དབུལ་ཕོངས་སེལ་བ་ལ་ཕྱག་འཚལ་ལོ། །ཡེ་
གཤེན་གཡུང་དྲུང་སེམས་དཔའ་སེམས་དཔའ་ཆེན་པོ། དྲི་ཞིམ་ངད་དང་ལྡན་པ་ལ་
ཕྱག་འཚལ་ལོ། །ཡེ་གཤེན་གཡུང་དྲུང་སེམས་དཔའ་སེམས་དཔའ་ཆེན་པོ། བྱམས་
པ་སྤོས་ཀྱི་ངད་ཅན་ལ་ཕྱག་འཚལ་ལོ། །ཡེ་གཤེན་གཡུང་དྲུང་སེམས་དཔའ་སེམས་
དཔའ་ཆེན་པོ། སྤོས་ཀྱི་གླང་པོ་དྲི་ཅན་ལ་ཕྱག་འཚལ་ལོ། །ཡེ་གཤེན་གཡུང་དྲུང་
སེམས་དཔའ་སེམས་དཔའ་ཆེན་པོ། སྤོས་ཀྱི་ཐིམ་པ་གཟུངས་ཅན་ལ་ཕྱག་འཚལ་
ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་མོ། ལྷ་མོ་མེ་ཏོག་ཙམ་པ་མ་ལ་
ཕྱག་འཚལ་ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་མོ། །ལྷ་མོ་མེ་ཏོག་ཧ་
ལོ་མ་ལ་ཕྱག་འཚལ་ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་མོ། ལྷ་མོ་
མེ་ཏོག་བྷུད་དྷ་མ་ལ་ཕྱག་འཚལ་ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་
མོ། །ལྷ་མོ་མེ་ཏོག་ཨུཏྤལ་ཟུར་ཕུད་ཅན་ལ་ཕྱག་འཚལ་ལོ། །ཡེ་སངས་གཡུང་དྲུང་
སེམས་མ་སེམས་མ་ཆེན་མོ། ལྷ་མོ་གསེར་མདོག་བུམ་པ་ཅན་ལ་ཕྱག་འཚལ་ལོ། །ཡེ་
སངས་གཡུང་དྲུང་སེམས་མ་སེམས་མ་ཆེན་མོ། །ལྷ་མོ་དྲི་ཞིམ་ངད་ལྡན་མ་ལ་ཕྱག་
འཚལ་ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་མོ། ལྷ་མོ་མནྡྷ་ར་བ་ཅན་
ལ་ཕྱག་འཚལ་ལོ། །ཡེ་སངས་གཡུང་དྲུང་སེམས་མ་སེམས་མ་ཆེན་མོ། ལྷ་མོ་དམ་
ཚིག་སྒྲོལ་མ་ཡུམ་ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས། སྨན་གྱི་ལྷ་བཻཌཱུརྱ་འོད་ཀྱི་རྒྱལ་
པོའི་ཕྱག་ཞབས་ཡན་ལག་གི་འོད་ཟེར་ལས་བྱུང་བའི། ཁྲོ་བོ་ཆེན་པོ་ཀི་ལ་ཡ་བཞི་ལ་
ཕྱག་འཚལ་ལོ། །ཕྱག་ཞབས་ཡན་ལག་གི་མཐིལ་བཞི་ལས་བྱུང་བའི། ལྷ་མོ་ཆེན་མོ་
སྒོ་འབྱེད་མ་བཞི་ལ་ཕྱག་འཚལ་ལོ། །གཞན་ཡང་སངས་རྒྱས་ཀྱི་བསྟན་པ་ལ་གནས་
ཤིང་བསྟན་པ་ཡོངས་སུ་སྲུང་བའི་བསྟན་སྐྱོང་རྒྱལ་པོ་རྣམས་ལ་ཕྱག་འཚལ་ལོ། །
332



མདོ་སྡེ།
སྨན་ལྷའི་ཆོ་ག
༡
བདག་དང་མཐའ་ཡས་པའི་སེམས་ཅན་ཐམས་ཅད་ཀྱི། སྒྲིབ་པ་རྣམ་པ་བྱང་བར་
མཛད་དུ་གསོལ། གཞན་ཡང་ལུས་ངག་ཡིད་གསུམ་གྱི་སྒོ་ནས། སྡིག་པ་མི་དགེ་བ་
ཅི་བགྱིས་པ་ཐམས་ཅད། སྨན་ལྷ་རྒྱལ་པོའི་མདུན་དུ་མཐོལ་ལོ་བཤགས་སོ། །གནོང་
ངོ་འགྱོད་དོ། །མི་འཆབ་བོ། །མི་སྦེད་དོ། །བྱང་དག་ཚངས་པའི་དངོས་གྲུབ་སྩལ་དུ་
གསོལ། ཞེས་བརྒྱ་སྟོང་ཁྲི་འབུམ་གྲངས་བཅད་ལ་ཕྱག་འཚལ་ཞིང་བཤགས་པ་བྱས་
ན། ཕྲ་མོའི་སྡིག་པ་རྣམས་ལྟ་ཇི་སྨོས་ཀྱི། མཚམས་མེད་པ་ལྔའི་སྡིག་པ་ཡང་སྐད་ཅིག་
གི་འབྱང་བར་འགྱུར་རོ། །དེའི་ཕྱིར་ན་རྒྱལ་པོ་ཡབ་ཡུམ་དང་། གང་ཞིག་རིགས་ཀྱི་
བུ་དང་རིགས་ཀྱི་བུ་མོ་དག །སྨན་ལྷའི་དཀྱིལ་འཁོར་གྱི་ལྷ་སུམ་ཅུ་རྩ་གསུམ་ལ་ཕྱག་
འཚལ་བ་འདི་ཉིད་ཉམས་སུ་བླང་བར་བྱའོ། །རྒྱུད་ལ་འགེལ་བར་བྱའོ། །རབ་ཏུ་མོས་
པར་བྱའོ། །ཤིན་ཏུ་བརྩོན་པར་བྱའོ། །འཆང་བར་བྱའོ། །བཀླག་པར་བྱའོ། །གཟུང་
བར་བྱའོ། །རྒྱུན་དུ་བྱའོ། །ཡི་དམ་དུ་བྱའོ། །ནར་མར་བྱའོ། །ཕུད་དུད་དུ་བྱའོ། །ནན་
ཏན་དུ་བྱའོ། །ཚུལ་བཞིན་དུ་ཡིད་ལ་བྱའོ། །དེས་ན་སྨན་ལྷ་རྒྱལ་པོའི་ཐུགས་རྗེས་
བཟུང་སྟེ། འགྲོ་བ་ནད་ཀྱི་སྡུག་བསྔལ་ལས་གྲོལ་བར་འགྱུར་རོ། །དབུལ་ཕོངས་ཀྱི་
སྡུག་བསྔལ་ལས་གྲོལ་བར་འགྱུར་རོ། །ཉོན་མོངས་དུག་ལྔའི་སྒྲིབ་པ་བྱང་ནས། ཡེ་
ཤེས་ལྔའི་ཚོགས་རྫོགས་ཏེ་སངས་རྒྱས་པར་འགྱུར་རོ། །ཞེས་ལུང་གནང་ནས་བཀའ་
སྩལ་ཏོ། །རྒྱལ་བུ་འཁོར་དང་བཅས་པ་རྣམས་ཀྱང་། དཔྱད་བུའི་ལུང་གནང་བ་
བཞིན་དུ། སངས་རྒྱས་ཀྱི་མཚན་ནས་བརྗོད་པའི་བོན་དེ་ཁོ་ན་ཉིད་ལ་ཤིན་ཏུ་བརྩོན་
པར་སྤྱོད་དོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས་ལ་
མཆོད་པ་འབུལ་བའི་ཆོ་ག་མཛད་དེ། ཕྱག་རྒྱ་གཡས་གཡོན་དུ་བསྒྱུར་ཞིང་། ཐལ་
མོས་གྱེན་ལ་བཏེག་ལ་སྔགས་བརྗོད་པ། ཨོཾ་ན་མ་མྲྀ་ཏ་སད་གྱེར་ཧ་ར་དྲུང་ཟད་རི་
333



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རཱང་ས་མ་ཡ་ཧོ། ཞེས་ལན་གསུམ་བརྗོད་ལ་ཚིགས་སུ་བཅད་དེ་གསུངས་པ། བོན་
དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་ཞིང་ཁམས་དཔག་མེད་ན། མར་
མེ་ཇི་སྙེད་ཡོད་པ་དང༌། བདག་དང་མཐའ་ཡས་སེམས་ཅན་གྱིས། ལུས་ངག་གུས་
པས་བཤམས་པ་ཡི། གསལ་བའི་སྒྲོན་མེའི་མཆོད་པ་འདི། སངས་རྒྱས་སྨན་གྱི་ལྷ་
ལ་འབུལ། བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་ཡས་སེམས་
ཅན་གྱི། ཞེ་སྡང་ཉོན་མོངས་སྒྲིབ་དག་ནས། བསོད་ནམས་ཚོགས་ཆེན་རབ་རྫོགས་
ཏེ། ཐར་པར་མངོན་སངས་རྒྱས་པར་ཤོག །བོན་དབྱིངས་རྒྱལ་བའི་དཀྱིལ་འཁོར་གྱི།
རབ་འབྱམས་ཞིང་ཁམས་དཔག་མེད་ན། བདུག་སྤོས་ཇི་སྙེད་ཡོད་པ་དང་། བདག་
དང་མཐའ་ཡས་སེམས་ཅན་གྱིས། ལུས་ངག་གུས་པས་བཤམས་པ་ཡི། དྲི་ཞིམ་སྤོས་
ཀྱི་མཆོད་པ་འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་སུ་
གསོལ། བདག་དང་མཐའ་ཡས་སེམས་ཅན་གྱི། འདོད་ཆགས་ཉོན་མོངས་སྒྲིབ་དག་
ནས། བསོད་ནམས་ཚོགས་ཆེན་རབ་རྫོགས་ཏེ། ཐར་པར་མངོན་སངས་རྒྱས་པར་
ཤོག །བོན་དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་ཞིང་ཁམས་དཔག་
མེད་ན། ཡོན་ཆབ་ཇི་སྙེད་ཡོད་པ་དང༌། བདག་དང་མཐའ་ཡས་སེམས་ཅན་གྱིས།
ལུས་ངག་གུས་པས་བཤམས་པ་ཡི། ཡོན་ཆབ་གཙང་མའི་མཆོད་པ་འདི། སངས་
རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་
ཡས་སེམས་ཅན་གྱི། གཏི་མུག་ཉོན་མོངས་སྒྲིབ་དག་ནས། བསོད་ནམས་ཚོགས་
ཆེན་རབ་རྫོགས་ཏེ། ཐར་པར་མངོན་སངས་རྒྱས་པར་ཤོག །བོན་དབྱིངས་རྒྱལ་བའི་
དཀྱིལ་འཁོར་གྱི། རབ་འབྱམས་ཞིང་ཁམས་དཔག་མེད་ན། ཞལ་ཟས་ཇི་སྙེད་ཡོད་
པ་དང་། བདག་དང་མཐའ་ཡས་སེམས་ཅན་གྱིས། ལུས་ངག་གུས་པས་བཤམས་པ་
ཡི། ཞལ་ཟས་ལྷ་སངས་མཆོད་པ་འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་
334



མདོ་སྡེ།
སྨན་ལྷའི་ཆོ་ག
རློབས་ལ་བཞེས་སུ་གསོལ། བདག་དང་མཐའ་ཡས་སེམས་ཅན་གྱི། ཕྲག་དོག་ཉོན་
མོངས་སྒྲིབ་དག་ནས། བསོད་ནམས་ཚོགས་ཆེན་རབ་རྫོགས་ཏེ། ཐར་པར་མངོན་
སངས་རྒྱས་པར་ཤོག །བོན་དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་ཞིང་
ཁམས་དཔག་མེད་ན། མེ་ཏོག་ཇི་སྙེད་ཡོད་པ་དང་། བདག་དང་མཐའ་ཡས་སེམས་
ཅན་གྱིས། ལུས་ངག་གུས་པས་བཤམས་པ་ཡི། མདངས་ལྡན་མེ་ཏོག་མཆོད་པ་འདི།
སངས་རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་སུ་གསོལ། བདག་དང་
མཐའ་ཡས་སེམས་ཅན་གྱི། ང་རྒྱལ་ཉོན་མོངས་སྒྲིབ་དག་ནས། བསོད་ནམས་ཚོགས་
ཆེན་རབ་རྫོགས་ཏེ། ཐར་པར་མངོན་སངས་རྒྱས་པར་ཤོག །བོན་དབྱིངས་རྒྱལ་བའི་
དཀྱིལ་འཁོར་གྱི། རབ་འབྱམས་ཞིང་ཁམས་དཔག་མེད་ན། ལྷབ་ལྷུབ་ཇི་སྙེད་ཡོད་
པ་དང༌། བདག་དང་མཐའ་ཡས་སེམས་ཅན་གྱིས། ལུས་ངག་གུས་པས་བཤམས་པ་
ཡི། ལྷབ་ལྷུབ་རྒྱན་གྱི་མཆོད་པ་འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་
རློབས་ལ་བཞེས་སུ་གསོལ། བདག་དང་མཐའ་ཡས་སེམས་ཅན་གྱི། ཆགས་སེམས་
ཉོན་མོངས་སྒྲིབ་དག་ནས། བསོད་ནམས་ཚོགས་ཆེན་རབ་རྫོགས་ཏེ། ཐར་པར་
མངོན་སངས་རྒྱས་པར་ཤོག །བོན་དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་
ཞིང་ཁམས་དཔག་མེད་ན། རིན་ཆེན་ཇི་སྙེད་ཡོད་པ་དང་། བདག་དང་མཐའ་ཡས་
སེམས་ཅན་གྱིས། ལུས་ངག་གུས་པས་བཤམས་པ་ཡི། རིན་ཆེན་ནོར་བདུན་མཆོད་པ་
འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་སུ་གསོལ། བདག་
དང་མཐའ་ཡས་སེམས་ཅན་གྱི། འདོད་སྲེད་ལས་ཀྱི་སྒྲིབ་དག་ནས། བསོད་ནམས་
ཚོགས་ཆེན་རབ་རྫོགས་ཏེ། ཐར་པར་མངོན་སངས་རྒྱས་པར་ཤོག །བོན་དབྱིངས་
རྒྱལ་བའི་དཀྱིལ་འཁོར་གྱི། རབ་འབྱམས་ཞིང་ཁམས་དཔག་མེད་ན། ལྷ་རྫས་ཇི་
སྙེད་ཡོད་པ་དང་། བདག་དང་མཐའ་ཡས་སེམས་ཅན་གྱིས། ལུས་ངག་གུས་པས་
336



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བཤམས་པ་ཡི། བཀྲ་ཤིས་རྫས་བརྒྱད་མཆོད་པ་འདི། སངས་རྒྱས་སྨན་གྱི་ལྷ་ལ་
འབུལ། བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་ཡས་སེམས་ཅན་
གྱི། སྡུག་བསྔལ་ཉོན་མོངས་སྒྲིབ་དག་ནས། བསོད་ནམས་ཚོགས་ཆེན་རབ་རྫོགས་
ཏེ། ཐར་པར་མངོན་སངས་རྒྱས་པར་ཤོག །བོན་དབྱིངས་རྒྱལ་བའི་དཀྱིལ་འཁོར་
གྱི། རབ་འབྱམས་ཞིང་ཁམས་དཔག་མེད་ན། ལོ་ཏོག་ཇི་སྙེད་ཡོད་པ་དང༌། བདག་
དང་མཐའ་ཡས་སེམས་ཅན་གྱིས། ལུས་ངག་གུས་པས་བཤམས་པ་ཡི། ལོ་ཏོག་འབྲུ་
བཅུད་མཆོད་པ་འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་
སུ་གསོལ། བདག་དང་མཐའ་ཡས་སེམས་ཅན་གྱི། དབུལ་ཕོངས་ཉོན་མོངས་སྒྲིབ་
དག་ནས། བསོད་ནམས་ཚོགས་ཆེན་རབ་རྫོགས་ཏེ། ཐར་པར་མངོན་སངས་རྒྱས་
པར་ཤོག །བོན་དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་ཞིང་ཁམས་དཔག་
མེད་ན། རྐང་འགྲོས་ཇི་སྙེད་ཡོད་པ་དང་། བདག་དང་མཐའ་ཡས་སེམས་ཅན་གྱིས།
ལུས་ངག་གུས་པས་བཤམས་པ་ཡི། ཅང་ཤེས་རྟ་དང་དུང་གི་གླང་། མ་ཧེ་མཛོ་དང་
འདོད་འཇོ་བ། རིན་ཆེན་རྐང་འགྲོས་མཆོད་པ་འདི། སངས་རྒྱས་སྨན་གྱི་ལྷ་ལ་འབུལ།
བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་ཡས་སེམས་ཅན་གྱི། ལོག་
སྲེད་ཉོན་མོངས་སྒྲིབ་དག་ནས། བསོད་ནམས་ཚོགས་ཆེན་རབ་རྫོགས་ཏེ། ཐར་པར་
མངོན་སངས་རྒྱས་པར་ཤོག །བོན་དབྱིངས་རྒྱལ་བའི་དཀྱིལ་འཁོར་གྱི། རབ་འབྱམས་
ཞིང་ཁམས་དཔག་མེད་ན། རོལ་མོ་ཇི་སྙེད་ཡོད་པ་དང༌། བདག་དང་མཐའ་ཡས་
སེམས་ཅན་གྱིས། ལུས་ངག་གུས་པས་བཤམས་པ་ཡི། སྒྲ་སྙན་རོལ་མོའི་མཆོད་པ་
འདི། སངས་རྒྱས་སྨན་གྱི་ལྷ་ལ་འབུལ། བྱིན་གྱིས་རློབས་ལ་བཞེས་སུ་གསོལ། བདག་
དང་མཐའ་ཡས་སེམས་ཅན་གྱི། ཡེངས་སྐྱོང་ལེ་ལོའི་སྒྲིབ་དག་ནས། བསོད་ནམས་
ཚོགས་ཆེན་རབ་རྫོགས་ཏེ། ཐར་པར་མངོན་སངས་རྒྱས་པར་ཤོག །ཅེས་བླ་ན་མེད་
336



མདོ་སྡེ།
སྨན་ལྷའི་ཆོ་ག
༼ཇ༽
པའི་མཆོད་སྤྲིན་ནམ་མཁའི་མཐའ་དང་མཉམ་པར་སྤྲུལ་ནས་ཕུལ་ཏོ། །མཆོད་པ་
འབུལ་བའི་ཆོ་ག་བསྟན་པའོ། །དེ་ལྟར་ཕྱག་འཚལ་ཞིང་མཆོད་པ་འབུལ་བས། བདེ་
བར་གཤེགས་པའི་བྱིན་རླབས་དང་། སྨན་ལྷ་རྒྱལ་པོའི་ཐུགས་རྗེ་དང་། གཡུང་དྲུང་
སེམས་དཔའི་མཐུ་སྟོབས་ཀྱིས། རྒྱལ་བུ་ལ་སོགས་ཡུལ་ཁམས་དེའི་མི་རྣམས་ཀྱང་།
ནད་ཀྱི་སྡུག་བསྔལ་ལས་གྲོལ་ཏེ། ནད་ཡམས་ཀྱི་སྡུག་བསྔལ་རྒྱུན་ཆད་པར་གྱུར་ནས།
ཐམས་ཅད་བདེ་བ་ལ་གནས་སོ། །དེ་ལ་རྒྱལ་བུ་ལ་སོགས་འཁོར་རྣམས་ཀྱང་ཤིན་ཏུ་
དང་སྤྲོ་བ་རུ་གྱུར་ནས། སྨན་ལྷའི་རྒྱལ་པོ་ལ་ཕྱག་དང་བཤག་པ་དང་། ཁྲུས་གསོལ་
དག་ཚངས་ལ་སོགས། འགྱོད་བཤག་གི་བོན་ལ་ཤིན་ཏུ་ཡང་མི་ཡེངས་པར་སྤྱོད་དོ། །
དུས་རྟག་པར་སྐོར་བ་དང་། ལྷ་ཕྱག་དང་། མཆོད་པ་ཕུལ་བ་ལ་བརྩོན་ནོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས་ལ།
སྐུ་བསྟོད་པའི་ཆོ་ག་མཛད་དེ། ཕྱག་རྒྱ་གཡས་གཡོན་དུ་བསྒྱུར་ཞིང་། རྣམ་པར་རྒྱལ་
བ་ལྟར་བཅའ་ཞིང་སྔགས་བརྗོད་པ། ཨོཾ་ན་མ་མྲྀ་ཏ་སད་དོ་གྱེར་ཞི་མུ་ཡེ་ཧ་ར་ས་མ་
ཡ་ཧོ། ཞེས་ལན་གསུམ་བརྗོད་ཅིང་། རོལ་མོའི་སྒྲ་བཏང་ནས་ཚིགས་སུ་བཅད་དེ་
གསུངས་པ། བོན་དབྱིངས་རྒྱལ་བའི་དཀྱིལ་འཁོར་གྱི། ངད་ལྡན་སྨན་གྱི་ཞིང་ཁམས་
ན། ཕོ་བྲང་ཡིད་འོང་གཞལ་ཡས་ཀྱི། དབུས་ཕྱོགས་པདྨའི་གདན་སྟེང་ན། ཉོན་
མོངས་ནད་སེལ་སྨན་གྱི་ལྷ། བཻཌཱུརྱ་འོད་རྒྱལ་པོ་ནི། སྐུ་མདོག་བཻཌཱུརྱ་འོད་ལ། དབུ་
ལ་རིན་ཆེན་སྲོག་ཞུ་གསོལ། རྒྱན་དང་ཆ་ལུགས་ལོངས་སྤྱོད་རྫོགས། སྟོད་གཡོགས་
སྨད་ཤམ་རྒྱན་གྱིས་བརྒྱན། གཡས་པས་མཐིང་གི་ཆག་ཤིང་ལ། གསེར་གྱི་གཡུང་དྲུང་
རིས་ཀྱིས་བརྒྱན། ཉིས་ཁྲི་ཆིག་སྟོང་དཔྱད་རྣམས་འཆད། གཡོན་པས་ཕྱག་རྒྱ་མཉམ་
པར་གནས། རྣམ་པར་རྒྱལ་བའི་སྡོང་པོ་འཛིན། བཞི་བརྒྱ་རྩ་བཞིའི་ནད་རྣམས་
འཇོམས། སྤོས་ཀྱི་གླང་པོའི་ཁྲི་ལ་བཞུགས། བཻཌཱུརྱ་འོད་སྨན་གྱི་ལྷ། དེ་ལ་ཕྱག་འཚལ་
337



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མཆོད་པ་འབུལ། བདེར་གཤེགས་དེ་ཡི་བཀའ་འཁོར་ནི། སྨན་ལྷ་རྒྱལ་པོ་མཆེད་
བརྒྱད་དེ། ཤར་ཕྱོགས་པདྨའི་གདན་སྟེང་ན། མི་འགྱུར་གཡུང་དྲུང་རྒྱལ་པོ་ནི། སྐུ་
མདོག་བཙོ་མ་གསེར་འོད་འབར། དབུ་ལ་རིན་ཆེན་སྲོག་ཞུ་གསོལ། སྟོད་གཡོགས་
སྨད་ཤམ་རྒྱན་དང་ལྡན། གཡས་པས་མི་འགྱུར་གཡུང་དྲུང་བསྣམས། འགྱུར་མེད་
བོན་གྱི་བཀའ་རྟགས་འཛིན། གཡོན་པས་ཕྱག་རྒྱ་མཉམ་པར་གནས། སྨན་གྱི་རྒྱལ་པོ་
གྲི་གང་འཛིན། གཏི་མུག་ལས་གྱུར་ནད་རྣམས་སེལ། དེ་ལ་ཕྱག་འཚལ་མཆོད་པ་
འབུལ། བྱང་ཕྱོགས་པདྨའི་གདན་སྟེང་ན། དབང་སྒྱུར་འཁོར་ལོའི་རྒྱལ་པོ་ནི། སྐུ་
མདོག་མུ་མེན་འོད་དུ་འབར། དབུ་ལ་རིན་ཆེན་པྲོག་ཞུ་གསོལ། སྟོད་གཡོགས་སྨད་
ཤམ་རྒྱན་དང་ལྡན། གཡས་པས་དབང་སྒྱུར་འཁོར་ལོ་བསྣམས། སྣང་ཞིང་སྲིད་པ་
དབང་ལ་འདེབས། གཡོན་པས་ཕྱག་རྒྱ་མཉམ་པར་གནས། སྨན་གྱི་རྒྱལ་པོ་ག་པུར་
འཛིན། ང་རྒྱལ་ལས་གྱུར་ནད་རྣམས་སེལ། དེ་ལ་ཕྱག་འཚལ་མཆོད་པ་འབུལ། ནུབ་
ཕྱོགས་པདྨའི་གདན་སྟེང་ན། སྐྱོན་བྲལ་པདྨའི་རྒྱལ་པོ་ནི། སྐུ་མདོག་ཟངས་འོད་
འབར་བ་ལ། དབུ་ལ་རིན་ཆེན་པྲོག་ཞུ་གསོལ། སྟོད་གཡོགས་སྨད་ཤམ་རྒྱན་དང་
ལྡན། གཡས་པས་སྐྱོན་བྲལ་པདྨ་བསྣམས། འཁོར་བའི་ཉེས་སྐྱོན་དྲི་མ་སེལ། གཡོན་
པས་ཕྱག་རྒྱ་མཉམ་པར་གནས། སྨན་གྱི་རྒྱལ་པོ་པི་པི་ལིང་། འདོད་ཆགས་ལས་གྱུར་
ནད་རྣམས་སེལ། དེ་ལ་ཕྱག་འཚལ་མཆོད་པ་འབུལ། ལྷོ་ཕྱོགས་པདྨའི་གདན་སྟེང་ན།
འཕགས་པ་ནོར་བུའི་རྒྱལ་པོ་ནི། སྐུ་མདོག་གཡུ་འོད་འབར་བ་ལ། དབུ་ལ་རིན་ཆེན་
སྲོག་ཞུ་གསོལ། སྟོད་གཡོགས་སྨད་ཤམ་རྒྱན་དང་ལྡན། གཡས་པས་ཡིད་བཞིན་ནོར་
བུ་བསྣམས། འགྲོ་ཀུན་དགོས་འདོད་རེ་བ་བསྐོང་། གཡོན་པས་ཕྱག་རྒྱ་མཉམ་པར་
གནས། སྨན་གྱི་རྒྱལ་པོ་ཅུ་གང་འཛིན། ཕྲག་དོག་ལས་གྱུར་ནད་རྣམས་སེལ། དེ་ལ་
ཕྱག་འཚལ་མཆོད་པ་འབུལ། ལྷོ་ཤར་པདྨའི་གདན་སྟེང་ན། བྱམས་པ་མི་མགོན་རྒྱལ་
338



མདོ་སྡེ།
སྨན་ལྷའི་ཆོ་ག་
པོ་ནི། སྐུ་མདོག་དཀར་པོ་དུང་འོད་འབར། དབུ་ལ་རིན་ཆེན་པྲོག་ཞུ་གསོལ། སྟོད་
གཡོགས་སྨད་ཤམ་རྒྱན་དང་ལྡན། གཡས་པས་མེ་ཏོག་འཕྲེང་བ་བསྣམས། མི་ཡེངས་
དོན་ལ་བརྩོན་པར་མཛད། གཡོན་པས་ཕྱག་རྒྱ་མཉམ་པར་གནས། སྨན་མཆོད་ཛཱ་
ཏི་པ་ལ་འཛིན། དབུལ་ཕོངས་ལས་གྱུར་ནད་རྣམས་སེལ། དེ་ལ་ཕྱག་འཚལ་མཆོད་
པ་འབུལ། བྱང་ཤར་པདྨའི་གདན་སྟེང་ན། ཡིད་བཞིན་དོན་ཡོད་རྒྱལ་པོ་ནི། སྐུ་
མདོག་དཀར་ལྗང་ཨརྱ་སྤུགས། དབུ་ལ་རིན་ཆེན་སྲོག་ཞུ་གསོལ། སྟོད་གཡོགས་སྨད་
ཤམ་རྒྱན་དང་ལྡན། གཡས་པས་རིན་ཆེན་གའུ་བསྣམས། དགོས་འདོད་མ་ལུས་
གཏེར་དུ་སྒྲུབ། གཡོན་པས་ཕྱག་རྒྱ་མཉམ་པར་གནས། སྨན་མཆོག་ཤཱི་ཏ་ཙོ་མ་
འཛིན། བད་ཀན་ལས་གྱུར་ནད་རྣམས་སེལ། དེ་ལ་ཕྱག་འཚལ་མཆོད་པ་འབུལ།
བྱང་ནུབ་པདྨའི་གདན་སྟེང་ན། བདུད་འཇོམས་ཀླུ་ཡི་རྒྱལ་པོ་ནི། སྐུ་མདོག་དམར་
ལྗང་མུ་མེན་འོད། དབུ་ལ་རིན་ཆེན་སྲོག་ཞུ་གསོལ། སྟོད་གཡོགས་སྨད་ཤམ་རྒྱན་
དང་ལྡན། གཡས་པས་ཀླུ་ཤིང་པདྨ་བསྣམས། ཡོན་ཏན་ཚོགས་ཀྱིས་འཇིག་རྟེན་
བརྒྱན། གཡོན་པས་ཕྱག་རྒྱ་མཉམ་པར་གནས། སྨན་མཆོག་ན་ག་གེ་སར་འཛིན།
དམུ་ཆུ་ལས་གྱུར་ནད་རྣམས་སེལ། དེ་ལ་ཕྱག་འཚལ་མཆོད་པ་འབུལ། ལྷོ་ནུབ་
པདྨའི་གདན་སྟེང་ན། ཚད་མེད་བྱང་ཆུབ་རྒྱལ་པོ་ནི། སྐུ་མདོག་སྔོན་དམར་ཀེ་ཀེ་རུ།
དབུ་ལ་རིན་ཆེན་སྲོག་ཞུ་གསོལ། སྟོད་གཡོགས་སྨད་ཤམ་རྒྱན་དང་ལྡན། གཡས་
པས་བདུད་རྩི་བུམ་པ་བསྣམས། འགྲོ་བའི་ཉོན་མོངས་སྡུག་བསྔལ་སེལ། གཡོན་པས་
ཕྱག་རྒྱ་མཉམ་པར་གནས། སྨན་མཆོག་ཀ་ར་གུར་ཀུམ་འཛིན། ཚ་གྲང་ལས་གྱུར་
ནད་རྣམས་སེལ། དེ་ལ་ཕྱག་འཚལ་མཆོད་པ་འབུལ། བོན་དབྱིངས་རྒྱལ་བའི་དཀྱིལ་
འཁོར་གྱི། ངད་ལྡན་སྨན་གྱི་ཞིང་ཁམས་ན། ཕོ་བྲང་ཡིད་འོང་གཞལ་ཡས་ཀྱི། བར་
ཁྱམས་འདོད་ཡོན་ར་བ་ཡི། ཡེ་གཤེན་གཡུང་དྲུང་སེམས་དཔའ་སྟེ། ཤར་ཕྱོགས་རིན་
339



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཆེན་གདན་སྟེང་ན། ཡེ་གཤེན་མ་རིག་མུན་སེལ་ནི། སྐུ་མདོག་དཀར་པོ་རྒྱན་དང་
ཆས། ཕྱག་མཚན་གསལ་བའི་སྒྲོན་མེ་བསྣམས། དེ་ལ་ཕྱག་འཚལ་མཆོད་པ་འབུལ།
བྱང་ཕྱོགས་རིན་ཆེན་གདན་སྟེང་ན། ཡེ་གཤེན་ཉོན་མོངས་ནད་སེལ་ནི། སྐུ་མདོག་
ལྗང་གུ་རྒྱན་དང་ཆས། ཕྱག་མཚན་སྨན་གྱི་སྡོང་པོ་བསྣམས། དེ་ལ་ཕྱག་འཚལ་
མཆོད་པ་འབུལ། ནུབ་ཕྱོགས་རིན་ཆེན་གདན་སྟེང་ན། ཡེ་གཤེན་དག་པ་སྒྲིབ་སེལ་
ནི། སྐུ་མདོག་དམར་པོ་རྒྱན་དང་ཆས། ཕྱག་མཚན་ཚན་གྱི་བུམ་པ་བསྣམས། དེ་ལ་
ཕྱག་འཚལ་མཆོད་པ་འབུལ། ལྷོ་ཕྱོགས་རིན་ཆེན་གདན་སྟེང་ན། ཡེ་གཤེན་འགྲོ་བའི་
དབུལ་ཕོངས་སེལ། སྐུ་མདོག་སྔོན་པོ་རྒྱན་དང་ཆས། ཕྱག་མཚན་ཡིད་བཞིན་ནོར་
བུ་བསྣམས། དེ་ལ་ཕྱག་འཚལ་མཆོད་པ་འབུལ། ལྷོ་ཤར་རིན་ཆེན་གདན་སྟེང་ན།
ཡེ་གཤེན་དྲི་ཞིམ་ངད་ལྡན་ནི། སྐུ་མདོག་དམར་སྐྱ་རྒྱན་དང་ཆས། ཕྱག་མཚན་དྲི་
ཞིམ་ཨ་ཀ་རུ། དེ་ལ་ཕྱག་འཚལ་མཆོད་པ་འབུལ། བྱང་ཤར་རིན་ཆེན་གདན་སྟེང་ན།
ཡེ་གཤེན་བྱམས་པ་སྤོས་ངད་ནི། སྐུ་མདོག་དཀར་ལྗང་རྒྱན་དང་ཆས། ཕྱག་མཚན་
ཙན་དན་སྡོང་པོ་བསྣམས། དེ་ལ་ཕྱག་འཚལ་མཆོད་པ་འབུལ། བྱང་ནུབ་རིན་ཆེན་
གདན་སྟེང་ན། ཡེ་གཤེན་སྤོས་ཀྱི་གླང་པོ་ནི། སྐུ་མདོག་དམར་ལྗང་རྒྱན་དང་ཆས།
ཕྱག་མཚན་སྤོས་ཀྱི་གླང་པོ་བསྣམས། དེ་ལ་ཕྱག་འཚལ་མཆོད་པ་འབུལ། ལྷོ་ནུབ་
རིན་ཆེན་གདན་སྟེང་ན། ཡེ་གཤེན་སྤོས་ཀྱི་ཐིམ་པ་ནི། སྐུ་མདོག་སྔོ་ལྗང་རྒྱན་དང་
ཆས། ཕྱག་མཚན་སྤོས་ཀྱི་ལྡིང་ཁང་བསྣམས། དེ་ལ་ཕྱག་འཚལ་མཆོད་པ་འབུལ།
བོན་དབྱིངས་རྒྱལ་བའི་དཀྱིལ་འཁོར་ན། ངད་ལྡན་སྨན་གྱི་ཞིང་ཁམས་ན། ཕོ་བྲང་
ཡིད་འོང་གཞལ་ཡས་ཀྱི། བར་ཁྱམས་འདོད་ཡོན་ར་བ་ཡི། ཡེ་སངས་གཡུང་དྲུང་
སེམས་མ་སྟེ། ཤར་ཕྱོགས་པདྨའི་གདན་སྟེང་ན། ལྷ་མོ་མེ་ཏོག་ཙམ་པ་མ། སྐུ་མདོག་
དཀར་དམར་རྒྱན་དང་ལྡན། ཕྱག་མཚན་མེ་ཏོག་ཙམ་པ་ཀ། དེ་ལ་ཕྱག་འཚལ་
340



མདོ་སྡེ།
སྨན་ལྷའི་ཆོ་ག
མཆོད་པ་འབུལ། བྱང་ཕྱོགས་པདྨའི་གདན་སྟེང་ན། ལྷ་མོ་མེ་ཏོག་ཧ་ལོ་མ། སྐུ་
མདོག་ལྗང་མོ་རྒྱན་དང་ལྡན། ཕྱག་མཚན་མེ་ཏོག་ཧ་ལོ་བསྣམས། དེ་ལ་ཕྱག་འཚལ་
མཆོད་པ་འབུལ། ནུབ་ཕྱོགས་པདྨའི་གདན་སྟེང་ན། ལྷ་མོ་མེ་ཏོག་བྷུད་དྷ་མ། སྐུ་
མདོག་དམར་མོ་རྒྱན་དང་ལྡན། ཕྱག་མཚན་བྷུད་དྷ་དམར་པོ་བསྣམས། དེ་ལ་ཕྱག་
འཚལ་མཆོད་པ་འབུལ། ལྷོ་ཕྱོགས་པདྨའི་གདན་སྟེང་ན། ལྷ་མོ་ཨུཏྤལ་ཟུར་ཕུད་མ། །
སྐུ་མདོག་སྔོན་མོ་རྒྱན་དང་ལྡན། ཕྱག་མཚན་ཨུཏྤལ་སྔོན་པོ་བསྣམས། དེ་ལ་ཕྱག་
འཚལ་མཆོད་པ་འབུལ། ལྷོ་ཤར་པདྨའི་གདན་སྟེང་ན། ལྷ་མོ་གསེར་མདོག་བུམ་པ་
ཅན། སྐུ་མདོག་སེར་ལྗང་རྒྱན་དང་ལྡན། ཕྱག་མཚན་གསེར་གྱི་བུམ་པ་བསྣམས། དེ་
ལ་ཕྱག་འཚལ་མཆོད་པ་འབུལ། བྱང་ཤར་པདྨའི་གདན་སྟེང་ན། ལྷ་མོ་དྲི་ཞིམ་ངད་
ལྡན་མ། སྐུ་མདོག་དཀར་ལྗང་རྒྱན་དང་ལྡན། ཕྱག་མཚན་གླ་བ་དྲི་གཙང་བསྣམས།
དེ་ལ་ཕྱག་འཚལ་མཆོད་པ་འབུལ། བྱང་ནུབ་པདྨའི་གདན་སྟེང་ན། ལྷ་མོ་མན་དྷ་ར་
བ་མ། སྐུ་མདོག་དམར་ལྗང་རྒྱན་དང་ལྡན། ཕྱག་མཚན་འབྲུ་ཡི་ཕུང་པོ་བསྣམས།
དེ་ལ་ཕྱག་འཚལ་མཆོད་པ་འབུལ། ལྷོ་ནུབ་པདྨའི་གདན་སྟེང་ན། ལྷ་མོ་དམ་ཚིག་
སྒྲོལ་མ་ནི། སྐུ་མདོག་སྔོ་ལྗང་རྒྱན་དང་ལྡན། ཕྱག་མཚན་མེ་ཏོག་ཨུཏྤལ་བསྣམས།
དེ་ལ་ཕྱག་འཚལ་མཆོད་པ་འབུལ། བོན་དབྱིངས་རྒྱལ་བའི་དཀྱིལ་འཁོར་གྱི། ངད་
ལྡན་སྨན་གྱི་ཞིང་ཁམས་ན། ཕོ་བྲང་ཡིད་འོང་གཞལ་ཡས་ཀྱི། སྒོ་བཞི་འཁོར་ལོའི་
གདན་སྟེང་ན། སྒོ་སྲུང་སྒོ་བ་ཡབ་ཡུམ་བརྒྱད། ཤར་ཕྱོགས་སྒོ་བ་ཆེན་པོ་སྟེ། ཁྲོ་བོའི་
རྒྱལ་པོ་ཆེན་པོ་ཀི་ལ་ཡ། གཡུང་དྲུང་རིགས་ཀྱི་དཔའ་བོ་གསས། དཀར་སེར་གཅེར་
བུ་རལ་པ་ཅན། ཐོད་སྐམ་རིན་ཆེན་རྒྱན་གྱིས་བརྒྱན། ཕྱག་མཚན་གསེར་གྱི་ཕུར་པ་
དྲིལ། ཞབས་ཀྱང་འདོར་ཐབས་གདན་ལ་བརྗིད། བྱོལ་སོང་སྐྱེ་སྒོ་གཅོད་པར་མཛད།
དེ་ལ་ཕྱག་འཚལ་མཆོད་པ་འབུལ། དེ་དང་གཉིས་མེད་མཉམ་པའི་ཡུམ། ཤར་གྱི་
341



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཕྱོགས་ནས་སྒོ་འབྱེད་མ། ལྷ་མོ་དཀར་མོ་གཟི་ལྡན་མ། དཀར་མོ་མེ་ཏོག་པད་ཞུ་ཅན།
ཕྱག་མཚན་ཤེལ་གྱི་ལྡེ་མིག་བསྣམས། གཏི་མུག་ཐ་རམས་བཀྲོལ་བར་མཛད། དེ་ལ་
ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་ཡས་ཀྱི། བྱང་ཕྱོགས་སྒོ་བ་
ཆེན་པོ་སྟེ། ཁྲོ་བོ་ཆེན་པོ་ཀི་ལ་ཡ། ལས་ཀྱི་རིགས་ཀྱི་དཔའ་བོ་གསས། ལྗང་ནག་
གཅེར་བུ་རལ་པ་ཅན། ཐོད་སྐམ་རིན་ཆེན་རྒྱན་གྱིས་བརྒྱན། ཕྱག་མཚན་མུ་མེན་
ཕུར་པ་དྲིལ། ཞབས་ཀྱང་འདོར་ཐབས་གདན་ལ་བརྗིད། ལྷ་མིན་སྐྱེ་སྒོ་གཅོད་པར་
མཛད། དེ་ལ་ཕྱག་འཚལ་མཆོད་པ་འབུལ། དེ་དང་གཉིས་མེད་མཉམ་པའི་ཡུམ།
བྱང་གི་ཕྱོགས་ནས་སྒོ་འབྱེད་མ། ལྷ་མོ་ཞི་བ་ཀུན་སྐྱོང་མ། ལྗང་མོ་ལེབ་རྒན་རལ་ག་
ཅན། ཕྱག་མཚན་གསེར་གྱི་ལྡེ་མིག་བསྣམས། ང་རྒྱལ་ཐ་རམ་བཀྲོལ་བར་མཛད། དེ་
ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་ཡས་ཀྱི། ནུབ་ཕྱོགས་སྒོ་བ་
ཆེན་པོ་སྟེ། ཁྲོ་བོ་ཆེན་པོ་ཀི་ལ་ཡ། པདྨ་རིགས་ཀྱི་དཔའ་བོ་གསས། དམར་སེར་
གཅེར་བུ་རལ་པ་ཅན། ཐོད་སྐམ་རིན་ཆེན་རྒྱན་གྱིས་བརྒྱན། ཕྱག་མཚན་ཟངས་ཀྱི་
ཕུར་པ་དྲིལ། ཞབས་ཀྱང་འདོར་ཐབས་གདན་ལ་བརྗིད། ཡི་དྭགས་སྐྱེ་སྒོ་གཅོད་པར་
མཛད། དེ་ལ་ཕྱག་འཚལ་མཆོད་པ་འབུལ། དེ་དང་གཉིས་མེད་མཉམ་པའི་ཡུམ།
ནུབ་ཀྱི་ཕྱོགས་ནས་སྒོ་འབྱེད་མ། ལྷ་མོ་འབར་བ་མེ་འཕྲེང་མ། དམར་མོ་པདྨའི་
འཕྲེང་བས་བརྒྱན། ཕྱག་མཚན་ཟངས་ཀྱི་ལྡེ་མིག་བསྣམས། འདོད་ཆགས་ཐ་རམས་
བཀྲོལ་བར་མཛད། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་
ཡས་ཀྱི། ལྷོ་ཕྱོགས་སྒོ་བ་ཆེན་པོ་སྟེ། ཁྲོ་བོ་ཆེན་པོ་ཀི་ལ་ཡ། རིན་ཆེན་རིགས་ཀྱི་
དཔའ་བོ་གསས། མཐིང་ནག་གཅེར་བུ་རལ་པ་ཅན། ཐོད་སྐམ་རིན་ཆེན་རྒྱན་གྱིས་
བརྒྱན། ཕྱག་མཚན་མཐིང་གི་ཕུར་པ་དྲིལ། ཞབས་ཀྱང་འདོར་ཐབས་གདན་ལ་
བརྗིད། བྲེལ་འཕོང་སྐྱེ་སྒོ་གཅོད་པར་མཛད། དེ་ལ་ཕྱག་འཚལ་མཆོད་པ་འབུལ། དེ་
342



མདོ་སྡེ།
སྨན་ལྷའི་ཆོ་ག
༼ཇ༽
དང་གཉིས་མེད་མཉམ་པའི་ཡུམ། ལྷོ་ཡི་ཕྱོགས་ནས་སྒོ་འབྱེད་མ། སྒེག་མོ་རིན་ཆེན་
གསེར་འཕྲེང་མ། མཐིང་ནག་གསེར་གྱི་དོ་ཤལ་ཅན། ཕྱག་མཚན་གཡུ་ཡི་ལྡེ་མིག་
བསྣམས། ཕྲག་དོག་ཐ་རམས་བཀྲོལ་བར་མཛད། དེ་ལ་ཕྱག་འཚལ་མཆོད་པ་འབུལ།
ཞེས་སྐུ་མདོག་ཕྱག་མཚན་རྒྱན་དང་ཆས་པ་བསྟོད་དོ། །སྐུ་བསྟོད་པའི་ཆོ་ག་བསྟན་
པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས་
ལ། མཆོད་པ་བཏེག་ཅིང་ཕྲིན་ལས་བཅོལ་བ་མཛད་དེ། རིན་པོ་ཆེའི་སྣོད་གཙང་མ་
རུ་འབྲུ་སྣ་དང་། དཀར་མངར་དང༌། རྩི་སྨན་གྱིས་བཀང་ནས་ཆ་གསུམ་བཤམས་ལ།
ཕྱག་རྒྱ་རིན་པོ་ཆེའི་གཏེར་ཁྱིམ་དུ་བཅའ་ལ་སྔགས་བརྗོད་པ། ཨོཾ་ན་མ་མྲྀ་ཏ་སད་དོ་
ཧ་ར་ཨ་མྲྀ་ཏེ་ཁ་ཧི། ཞེས་ལན་གསུམ་བརྗོད་ལ། དང་པོ་སྲི་ཞུའི་མགྲོན་ལ་འབུལ་ཏེ་
ཚིགས་སུ་བཅད་དེ་གསུངས་པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་
གྱི། དྲི་ཞིམ་ངད་ལྡན་སྨན་གྱི་ཞིང་ཁམས་སུ། དུག་གསུམ་ནད་སེལ་སངས་རྒྱས་
སྨན་གྱི་ལྷ། བཻཌཱུརྱ་འོད་རྒྱལ་བ་གཤེན་རབ་མཆོག །དུས་གསུམ་བདེར་གཤེགས་མ་
ལུས་འཁོར་དང་བཅས། འགྱུར་མེད་གཡུང་དྲུང་དབྱིངས་ནས་མི་གཡོ་ཡང་། འགྲོ་
དྲུག་ཐུགས་རྗེས་གཟུང་བའི་དོན་སླད་དུ། སྤྲུལ་པ་ཐང་ཙམ་གནས་འདིར་བྱོན་པ་
རྣམས། བླ་མེད་མཆོད་པ་སྤྲིན་གྱི་རྒྱན་འདི་དག །སྲི་ཞུ་གུས་པའི་ཚུལ་གྱིས་འབུལ་
ལགས་ཀྱི། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ། བྱམས་པ་ཆེན་པོའི་
ཐུགས་ཀྱིས་འདིར་དགོངས་ལ། ཞེ་སྡང་གདུག་པའི་ལས་རྣམས་ཞི་བར་མཛོད། སྦྱིན་
པ་ཆེན་པོའི་ཐུགས་ཀྱིས་འདིར་དགོངས་ལ། འདོད་ཆགས་ཚ་བའི་མེ་དབལ་ཞི་བར་
མཛོད། ཡེ་ཤེས་ཆེན་པོའི་ཐུགས་ཀྱིས་འདིར་དགོངས་ལ། གཏི་མུག་མུན་པའི་ཚོགས་
ཀུན་གསལ་བར་མཛོད། ཞི་བ་ཆེན་པོའི་ཐུགས་ཀྱིས་འདིར་དགོངས་ལ། ང་རྒྱལ་རི་
343



19
གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བོ་རྩེ་ནས་གཞོམ་དུ་གསོལ། ཡངས་པ་ཆེན་པོའི་ཐུགས་ཀྱིས་འདིར་དགོངས་ལ། ཕྲག་
དོག་བཙོན་ར་བཤིག་ཅིང་དགྲོལ་དུ་གསོལ། དགའ་བ་ཆེན་པོའི་ཐུགས་ཀྱིས་འདིར་
དགོངས་ལ། སྣང་སྲིད་དགེ་བ་ཡོངས་སུ་འཕེལ་བར་མཛོད། མགུ་བ་ཆེན་པོའི་ཐུགས་
ཀྱིས་འདིར་དགོངས་ལ། སྣང་ཞིང་སྲིད་པ་དགའ་བདེ་བསྐྱེད་དུ་གསོལ། དགྱེས་པ་
ཆེན་པོའི་ཐུགས་ཀྱིས་འདིར་དགོངས་ལ། ཐུགས་རྗེས་གཏོང་བྲལ་མེད་པར་གཟུང་དུ་
གསོལ། བདག་དང་མཐའ་ཡས་སེམས་ཅན་ཐམས་ཅད་ཀུན། བླ་མེད་གཡུང་དྲུང་
སྙིང་པོ་ཐོབ་པར་མཛོད། ཅེས་སྲི་ཞུའི་མགྲོན་ལ་འབུལ་ཞིང་ཕྲིན་ལས་བཅོལ་བའོ། །
ད་གཉིས་པ་ཡོན་ཏན་གྱི་མགྲོན་ལ་འབུལ་ཏེ། སངས་རྒྱས་ཀྱི་བསྟན་པ་སྐྱོང་བའི་
ཕྱོགས་སྐྱོང་རྣམས་དང་། རྒྱལ་པོ་ཆེན་པོ་སྡེ་བཞི་མཆོད་དེ། ཨོྃ་བདག་གི་ཏིང་འཛིན་
སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་ནི། སྣང་སྲིད་ལྷ་ཡི་གཞལ་ཡས་འདིར།
བྱིན་གྱིས་བརླབས་པའི་མཆོད་ཡོན་འདི། ཡོན་ཏན་མགྲོན་དུ་གྱུར་པ་ཡི། བསྟན་པ་
བསྲུངས་བར་ཞལ་བཞེས་པ། ཚངས་པ་ཆེན་པོ་ལྷ་ཡི་བདག །དབང་པོ་བརྒྱ་བྱིན་ལྷ་
ཡི་སྲས། མ་ཧཱ་དེ་བ་ལྕམ་དང་དྲལ། གང་ཆེན་སྲིད་རྗེ་འབྲང་དཀར་དང་། མ་ཧཱ་ཕྲུ་
རྗེ་རིང་དཀར་དང་། བསྐོས་པ་སྐོས་རྗེ་དྲང་དཀར་དང་། དྲི་ཟའི་རྒྱལ་པོ་ཟུར་ཕུད་
ཅན། གནོད་སྦྱིན་རྒྱལ་པོ་གང་བ་བཟང་། ཀླུ་དབང་རྒྱལ་པོ་སྦྲུལ་མགོ་བདུན། ཡ་
མ་ར་ཛཱ་མཐུ་བོ་ཆེ། མེ་ལྷའི་རྒྱལ་པོ་དྲང་སྲོང་སྟེ། བདེན་བྲལ་ཆེན་པོ་བྱི་ན་ཡ། རླུང་
ལྷ་བེ་ཅི་རིམ་པ་དང་། སྲིན་པོའི་རྒྱལ་པོ་རུ་ཏྲ་སྟེ། ཡུལ་འཁོར་སྲུང་དང་རྣམ་ཐོས་
སྲས། སྤྱན་མི་བཟང་དང་བོན་གྱི་འཕགས། འཇིག་རྟེན་སྐྱོང་བར་ཞལ་བཞེས་ཤིང་།
དཀར་པོ་དགེ་བའི་གྲོགས་མཛད་པ། སངས་རྒྱས་བསྟན་པ་དག་ལ་གནས། འགྲོ་
བའི་དཔལ་གྱུར་འཇིག་རྟེན་མགོན། དཔལ་མགོན་བདུན་ཅུ་འཁོར་བཅས་ལ། བླ་
མེད་མཆོད་པའི་རྒྱན་ཚོགས་འབུལ། དགྱེས་པར་མཛོད་ལ་བཞེས་སུ་གསོལ། ཁྱེད་ཀྱི་
344



མདོ་སྡེ།
སྨན་ལྷའི་ཆོ་ག
ཐུགས་དམ་དགྱེས་ནས་ཀྱང་། ཁྱེད་ལ་ཕྲིན་ལས་བཅོལ་བ་ནི། ཡུལ་འདིར་ལོ་ཕྱུགས་
ལེགས་པ་དང༌། ནད་ཡམས་འཁྲུག་པ་ཞི་བར་མཛོད། འཇིག་རྟེན་མགོན་དུ་གྱུར་
པ་དང་། འགྲོ་བའི་ཚེ་དཔལ་བསྐྱབ་ཏུ་གསོལ། སངས་རྒྱས་བསྟན་པ་དར་བ་དང་།
དཀར་པོ་དགེ་བ་འཕེལ་བར་མཛོད། ཞིང་ཁམས་བདེ་ལེགས་ལྡན་པ་དང༌། བཀྲ་
ཤིས་ཕུན་སུམ་ཚོགས་པར་མཛོད། ཅེས་ཡོན་ཏན་གྱི་མགྲོན་ལ་འབུལ་ལོ། །ད་གསུམ་
པ་ལྷ་སྲིན་སྡེ་བརྒྱད་ཀྱི་ཚོགས་ལ་འབུལ་ཏེ། ཨོཾ་བདག་གི་ཏིང་འཛིན་སྟོབས་དང་
ནི། དེ་བཞིན་ཉིད་ཀྱི་སྟོབས་ཀྱིས་ནི། སྣང་སྲིད་ལྷ་ཡི་གཞལ་ཡས་འདིར། བྱིན་གྱིས་
བརླབས་པའི་ལོངས་སྤྱོད་འདི། ལན་ཆགས་མགྲོན་དུ་གྱུར་པ་ཡི། བསྟན་པའི་ཞབས་
ལ་འདུན་གྱུར་པ། ལྷ་མིན་རྒྱལ་པོ་ཐགས་བཟང་དང༌། གཟའ་དང་རྒྱུ་སྐར་འཁོར་
དང་བཅས། བདུད་དང་རྒྱལ་པོ་བཙན་དང་དམུ། ས་བདག་ཀླུ་གཉན་གཏོད་ཀྱི་
ཚོགས། ཡར་གཡེན་མར་གཡེན་བར་གཡེན་དང༌། སྡེ་ཆེན་བརྒྱད་པོ་འཁོར་དང་
བཅས། དྲི་ཟ་སྲིན་པོ་རོ་ལངས་དང་། ལྟོ་འཕྱེ་གྲུལ་བུམ་ནམ་མཁའ་ལྡིང་། སྐེམ་བྱེད་
བརྗེད་བྱེད་ཁུ་ཚུར་ཅན། སྲུལ་པོའི་ཚོགས་དང་ལུས་སྲུལ་པོ། བགེགས་དང་ཤ་ཟ་
མི་འམ་ཅི། ལྷ་སྲིན་སྡེ་བརྒྱད་འཁོར་བཅས་ལ། བྱིན་གྱིས་བརླབས་པའི་མཆོད་ཡོན་
འབུལ། དགྱེས་ཏེ་དགའ་ཞིང་མགུ་བར་བཞེས། དུས་ཀྱི་འཁྲུག་པ་ཞི་བ་དང་། མཚོན་
གྱི་བསྐལ་པ་ཉམས་པ་དང་། སྡུག་བསྔལ་ཉོན་མོངས་རྒྱུན་ཆད་ནས། ཞི་བདེ་མཉམ་
སྙོམས་ལེགས་པར་མཛོད། བུ་ལོན་ལན་ཆགས་བྲལ་བ་དང་། ཤ་མཁོན་འདོད་པ་
བསྐང་གྱུར་ནས། སྣང་སྲིད་དགའ་བདེ་འཕེལ་གྱུར་ཅིག །ཅེས་ལན་ཆགས་ཀྱི་མགྲོན་
ལ་འབུལ་ལོ། །
དེ་ནས་ཡང་ལྷག་མ་འགྲོ་བ་རིགས་དྲུག་ལ་མར་སྦྱིན་པ་གཏོང་བར་མཛད་དེ།
འདོད་པའི་ལོངས་སྤྱོད་སྣ་ཚོགས་སུ་དམིགས་ནས་ཚིགས་སུ་བཅད་དེ་གསུངས་པ།
345



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཨོཾ་བདག་གི་ཏིང་འཛིན་སྟོབས་དང་ནི། དེ་བཞིན་ཉིད་ཀྱི་སྟོབས་ཀྱིས་ནི། སྣང་སྲིད་
ལྷ་ཡི་གཞལ་ཡས་འདིར། བྱིན་གྱིས་བརླབས་པའི་མཆོད་ཡོན་འདི། འདོད་པ་ལྔ་རུ་
མངོན་སྤྲུལ་ནས། སྙིང་རྗེའི་མགྲོན་དུ་གྱུར་པ་ཡི། རིགས་དྲུག་སེམས་ཅན་ཐམས་ཅད་
ལ། དམིགས་པ་མེད་པ་ཐིམ་བྱ་ཡི། དམྱལ་བའི་གནས་སུ་ཁྱབ་པར་ཤོག །བདུད་
རྩི་ཆར་དུ་འབབ་གྱུར་ཅིག །ཚ་གྲང་སྡུག་བསྔལ་ཞི་བར་ཤོག །བླ་མེད་གོ་འཕང་
ཐོབ་པར་ཤོག །ཡི་དྭགས་གནས་སུ་ཁྱབ་པར་ཤོག །བདུད་རྩི་ཆར་དུ་འབབ་གྱུར་
ཅིག །བཀྲེས་སྐོམས་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བྱོལ་
སོང་གནས་སུ་ཁྱབ་པར་ཤོག །བདུད་རྩི་ཆར་དུ་འབབ་གྱུར་ཅིག །གླེན་ལྐུགས་སྡུག་
བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །མི་ཡི་གནས་སུ་ཁྱབ་པར་
ཤོག །བདུད་རྩི་ཆར་དུ་འབབ་གྱུར་ཅིག །བྲེལ་ཕོངས་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །ལྷ་མིན་གནས་སུ་ཁྱབ་པར་ཤོག །བདུད་རྩི་ཆར་དུ་
འབབ་གྱུར་ཅིག །འཐབ་རྩོད་སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་
ཤོག །ལྷ་ཡི་གནས་སུ་ཁྱབ་པར་ཤོག །བདུད་རྩི་ཆར་དུ་འབབ་གྱུར་ཅིག །ཕམ་ལྟུང་
སྡུག་བསྔལ་ཞི་བར་ཤོག །བླ་མེད་གོ་འཕང་ཐོབ་པར་ཤོག །བར་དོའི་གནས་སུ་ཁྱབ་
པར་ཤོག །བདུད་རྩི་ཆར་དུ་འབབ་གྱུར་ཅིག །སྟོང་ཞེན་སྡུག་བསྔལ་ཞི་བར་ཤོག །བླ་
མེད་གོ་འཕང་ཐོབ་པར་ཤོག །མཆོད་སྦྱིན་རྒྱས་པའི་བྱིན་བརླབས་ཀྱིས། བདག་དང་
མཐའ་ཡས་སེམས་ཅན་རྣམས། སྒྲིབ་གཉིས་བྱང་ཞིང་ཚོགས་གཉིས་རྫོགས། ཐར་
པར་མངོན་སངས་རྒྱས་པར་ཤོག །མཐར་ཡང་འགྲོ་བའི་དོན་ནུས་ཏེ། མ་རིག་སེམས་
ཅན་ཉོན་མོངས་ཀུན། སྡུག་བསྔལ་ནད་ཀྱིས་གདུངས་པ་ལ། ཡེ་ཤེས་ལྔ་ཡི་རྩལ་
བསྐྱེད་ནས། སྨན་གྱི་སྦྱིན་པ་གཏོང་བར་ཤོག །ཅེས་སྙིང་རྗེའི་མགྲོན་ལ་འབུལ་ཏེ།
མཆོད་སྦྱིན་འབུལ་བའི་ཆོ་ག་བསྟན་པའོ། །
346



མདོ་སྡེ།
སྨན་ལྷའི་ཆོ་ག་
དེ་ནས་ཡང་དཔྱད་བུ་ཁྲི་ཤེས་ཀྱིས། བདེ་བར་གཤེགས་པ་སྨན་ལྷའི་དཀྱིལ་འཁོར་
གྱི་ལྷ་ཚོགས་རྣམས་ལ། མཆོད་པ་འབུལ་བ་དང་། འགྲོ་བ་རིགས་དྲུག་སེམས་ཅན་
རྣམས་ལ། སྦྱིན་པ་གཏོང་བའི་ཆོ་ག་རྫོགས་ནས། མཆོད་སྦྱིན་དམིགས་པ་མེད་
པར་ཡོངས་སུ་བསྔོ་ཞིང་། དགེ་བའི་རྩ་བ་རྒྱ་ཆེན་པོར་འཕེལ་བའི་སྨོན་ལམ་གདབ་
སྟེ། ཕྱག་རྒྱ་ཐུགས་ཀར་ཐལ་མོ་སྦྱར་ནས་ཚིགས་སུ་བཅད་དེ་གསུངས་པ། ན་མོ་
བདག་དང་མཐའ་ཡས་སེམས་ཅན་གྱིས། དགེ་བ་འདི་དང་གཞན་དག་བགྱིས་ལ་
སོགས། དུས་གསུམ་བསགས་པའི་དགེ་རྩ་ཅི་བགྱིས་པ། འགྲོ་བ་རྣམས་དང་ཐུན་མོང་
སྤྱིར་བྱས་ནས། མྱུར་དུ་བླ་མེད་བྱང་ཆུབ་ས་ལ་བསྔོ། སྔ་རབས་འདས་པའི་གཤེན་
རབ་ཐམས་ཅད་ཀྱིས། དམིགས་པ་མེད་པར་བསྔོས་པ་ཇི་བཞིན་དུ། བདག་ཀྱང་
དེ་བཞིན་དམིགས་པ་མེད་པ་སྟེ། དམིགས་མེད་ཁྱབ་གདལ་ཆེན་པོའི་ངང་དུ་བསྔོ།
བདག་གིས་དགེ་བ་འདི་དང་གཞན་ལ་སོགས། དུས་གསུམ་བསགས་པའི་དགེ་བའི་
མཐུ་སྟོབས་ཀྱིས། བདག་དང་མཐའ་ཡས་སེམས་ཅན་ཐམས་ཅད་ཀུན། སྒྲིབ་སྦྱངས་
ཚོགས་རྫོགས་མངོན་སངས་རྒྱས་པར་ཤོག །དེ་དག་སངས་མ་རྒྱས་ཀྱི་བར་དུ་ཡང༌།
ཚེ་དང་དུས་དང་གནས་སྐབས་ཐམས་ཅད་དུ། རྣམ་པར་དག་པ་གཤེན་གྱིས་ལས་
སྤྱོད་འཛིན། འཆལ་བ་མེད་པའི་ཚུལ་ཁྲིམས་སྲུང་བ་དང་། ཆགས་པ་མེད་པའི་སྦྱིན་
པ་གཏོང་བར་ཤོག །སླབ་གསུམ་ཡོན་ཏན་ཚོགས་ཀྱིས་རབ་བརྒྱན་ནས། བྱུང་ཚོར་
མེད་པའི་བཟོད་པ་བསྒོམ་པ་དང་། ལེ་ལོ་མེད་པའི་བརྩོན་འགྲུས་བསྐྱེད་པ་དང་།
འགྱུར་མེད་བསམ་གཏན་དོན་ལ་གནས་པར་ཤོག །བདག་དོན་མཐར་ཕྱིན་ཡོན་
ཏན་རབ་རྫོགས་ཤིང་། སྟོབས་དང་སྙིང་རྗེ་སྨོན་ལམ་ཐབས་ཤེས་འབྲེལ། ལམ་ལྔ་ས་
བཅུའི་གོ་འཕང་མྱུར་ཐོབ་ནས། ཀུན་སྣང་གླིང་དུ་མངོན་སངས་རྒྱས་པར་ཤོག །རང་
དོན་སྐད་ཅིག་སངས་རྒྱས་ཐོབ་ནས་ཀྱང་། གཞན་དོན་འགྲོ་ལ་སྙིང་རྗེ་ཆེར་ལྡན་ཞིང་།
347



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མ་ཆགས་པདྨའི་ཁ་ལ་རྫུས་སྐྱེས་ནས། རྟག་ཏུ་འགྲོ་བའི་དོན་ལ་རབ་བརྩོན་ཤོག །མ་
དག་རང་མཐུན་ཆ་ལུགས་མ་ཡིན་པར། དག་པ་རྣམ་དག་དྲི་མེད་སངས་རྒྱས་འཛིན།
ཡང་དག་འདུལ་ནས་འགྲོ་བའི་ཁ་ལོ་སྒྱུར། རྣམ་དག་བོན་གྱི་འཁོར་ལོ་བསྐོར་བར་
ཤོག །ལས་ངན་སེམས་ཅན་མ་རིག་འཁོར་བ་རྣམས། དུག་ལྔ་ཉོན་མོངས་ནད་ཀྱིས་
གདུངས་པ་ལ། ཡེ་ཤེས་ལྔ་ཡི་ཐུགས་རྗེས་དཔུང་བསྐྱེད་ལ། བདུད་རྩི་སྨན་གྱི་སྦྱིན་
པ་གཏོང་བར་ཤོག །ཐབས་དང་ཐུགས་རྗེ་ཆེན་པོ་ཟུང་འབྲེལ་ཞིང་། འགྲོ་བའི་ཉོན་
མོངས་ཟུག་རྔུའི་སྡུག་བསྔལ་སངས། ཕྱོགས་དང་ཞིང་ཁམས་བཀྲ་ཤིས་བདེ་ལེགས་
ཤིང་། དཔལ་ལྡན་འབྱོར་པ་ཕུན་སུམ་ཚོགས་པར་ཤོག །མཐར་ནི་བདག་གཞན་འགྲོ་
བ་མ་ལུས་པ། སྨན་ལྷའི་རྒྱལ་པོའི་ཞིང་དུ་མངོན་རྫོགས་ཤིང་། བཱའུར་རྒྱལ་པོའི་སྐུ་
རུ་སངས་རྒྱས་ནས། མཁའ་མཉམ་ཀློང་གདལ་བོན་ཉིད་ངང་མཉམ་ཤོག །ཅེས་རེ་
དོགས་མེད་པའི་སྨོན་ལམ་གྱི་ཆོ་ག་བསྟན་པའོ། །
༧ དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་སྒོ་དབྱེ་ཞིང་།
ལྷ་ཞལ་བསྟན་པ་མཛད་དེ། དཀྱིལ་འཁོར་གྱི་ཕྱོགས་བཞིར་གསལ་བའི་སྒྲོན་མེ་དང་།
སྤོས་ཀྱི་དུད་པ་དང་། རོལ་མོའི་སྒྲ་སྒྲོག་ནས། ཕྱག་རྒྱ་སྒྲོན་མེ་དང་ལྡེ་མིག་གི་ཚུལ་
མཛད་དེ་སྔགས་བརྗོད་པ། ཨོཾ་ན་མ་མྲྀ་ཏ་སད་དོ་ཧ་ར་སལ་ལེ་ཤག་སལ་སཱཧཱ། ཞེས་
ལན་གསུམ་བརྗོད་ནས་ཚིགས་སུ་བཅད་དེ་གསུངས་པ། བོན་དབྱིངས་རྒྱལ་བའི་
དཀྱིལ་འཁོར་གྱི། ངད་ལྡན་སྨན་གྱི་ཞིང་ཁམས་ན། ཕོ་བྲང་ཡིད་འོང་གཞལ་ཡས་
ཀྱི། ཤར་གྱི་ཕྱོགས་ནས་སྒོ་སྲུང་བ། ཁྲོ་བོའི་རྒྱལ་པོ་ཀཱི་ལ་ཡ། གསལ་བའི་སྒྲོན་མེ་ཁྱེད་
ལ་འབུལ། བྱོལ་སོང་སྐྱེ་སྒོ་གཅད་དུ་གསོལ། ཤར་གྱི་ཕྱོགས་ནས་སྒོ་འབྱེད་མ། ལྷ་
མོ་དཀར་མོ་གཟི་ལྡན་མ། ཕྱག་མཚན་དུང་གི་ལྡེ་མིག་གིས། གཏི་མུག་ཐ་རམས་སྒོ་
ཕྱེས་ལ། དཀྱིལ་འཁོར་ལྷ་ཞལ་བསྟན་དུ་གསོལ། ཕོ་བྲང་ཡིད་འོང་གཞལ་ཡས་ཀྱི།
348



མདོ་སྡེ།
སྨན་ལྷའི་ཆོ་ག་
༼ཇ༽
བྱང་གི་ཕྱོགས་ནས་སྒོ་སྲུང་བ། ཁྲོ་བོའི་རྒྱལ་པོ་ཀཱི་ལ་ཡ། གསལ་བའི་སྒྲོན་མེ་ཁྱེད་ལ་
འབུལ། ལྷ་མིན་སྐྱེ་སྒོ་གཅད་དུ་གསོལ། བྱང་གི་ཕྱོགས་ནས་སྒོ་འབྱེད་མ། ལྷ་མོ་ཞི་བ་
ཀུན་སྐྱོང་མ། ཕྱག་མཚན་ཤེལ་གྱི་ལྡེ་མིག་གིས། ང་རྒྱལ་ཐ་རམས་སྒོ་ཕྱེས་ལ། དཀྱིལ་
འཁོར་ལྷ་ཞལ་བསྟན་དུ་གསོལ། ཕོ་བྲང་ཡིད་འོང་གཞལ་ཡས་ཀྱི། ནུབ་ཀྱི་ཕྱོགས་
ནས་སྒོ་སྲུང་བ། ཁྲོ་བོའི་རྒྱལ་པོ་ཀི་ལ་ཡ། གསལ་བའི་སྒྲོན་མེ་ཁྱེད་ལ་འབུལ། ཡི་
དྭགས་སྐྱེ་སྒོ་གཅད་དུ་གསོལ། ནུབ་ཀྱི་ཕྱོགས་ནས་སྒོ་འབྱེད་མ། ལྷ་མོ་འབར་མ་
མེ་འཕྲེང་མ། ཕྱག་མཚན་ཟངས་ཀྱི་ལྡེ་མིག་གིས། འདོད་ཆགས་ཐ་རམས་སྒོ་ཕྱེས་
ལ། དཀྱིལ་འཁོར་ལྷ་ཞལ་བསྟན་དུ་གསོལ། ཕོ་བྲང་ཡིད་འོང་གཞལ་ཡས་ཀྱི། ལྷོ་ཡི་
ཕྱོགས་ནས་སྒོ་སྲུང་བ། ཁྲོ་བོ་ཆེན་པོ་ཀི་ལ་ཡ། གསལ་བའི་སྒྲོན་མེ་ཁྱེད་ལ་འབུལ།
བྲེལ་ཕོངས་སྐྱེ་སྒོ་གཅད་དུ་གསོལ། ལྷོ་ཡི་ཕྱོགས་ནས་སྒོ་འབྱེད་མ། སྒེག་མོ་རིན་ཆེན་
གསེར་འཕྲེང་མ། ཕྱག་མཚན་གཡུ་ཡི་ལྡེ་མིག་གིས། ཕྲག་དོག་ཐ་རམས་སྒོ་ཕྱེས་ལ།
དཀྱིལ་འཁོར་ལྷ་ཞལ་བསྟན་དུ་གསོལ། ཞེས་སྒོ་དབྱེ་བའི་ཆོ་ག་མཛད་པས། རང་
བཞིན་མཁའ་ལ་རྫོགས་པའི་དཀྱིལ་འཁོར་དང་། རྡུལ་ཚོན་ཀློང་དུ་བྲིས་པའི་དཀྱིལ་
འཁོར་ཡང་། གཉིས་སུ་མེད་པ་གཅིག་ཏུ་གྱུར་ཏེ། དཔྱད་བུ་ཁྲི་ཤེས་ཀྱིས་ཀུན་ལ་སྨན་
ལྷའི་དཀྱིལ་འཁོར་གྱི་ལྷ་ཞལ་བསྟན་ནས་ལྷ་ངོ་སྤྲད་པས། རྒྱལ་པོ་ཡབ་ཡུམ་དང༌།
སྲས་ལྕམ་དྲལ་དང་བཙུན་མོ་དང་། བློན་འཁོར་རྣམས་དང༌། དེར་ཚོགས་པ་ཐམས་
ཅད་ཀྱི་སྒྲིབ་པ་བྱང་ནས། ནད་ཀྱི་སྡུག་བསྔལ་ལས་གྲོལ་ཏེ། སྨན་ལྷ་རྩེ་བའི་ལྷ་སུམ་
ཅུ་རྩ་གསུམ་གྱི་ཞལ་མངོན་སུམ་དུ་མཐོང་ངོ༌། །དེ་ལ་སེམས་ཅན་རྣམས་ཀྱང་དད་པ་
དང་མོས་པ་སྔ་མ་བས་དགུ་འགྱུར་གྱི་ཆེ་ནས་མཐོང་ལམ་གྱི་དགའ་བ་དཔག་ཏུ་མེད་
པར་སྐྱེས་སོ། ། །
དེ་ནས་ཡང་དཔྱད་བུ་ཁྲི་ཤེས་ཀྱིས། སྨན་ལྷའི་དཀྱིལ་འཁོར་གྱི་ལྷ་ཚོགས་རྣམས།
349



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དཀྱིལ་འཁོར་གྱི་སྒོ་དབྱེ་ཞིང་ལྷ་ཞལ་བསྟན་ནས། ད་དབང་བསྐུར་བའི་རིམ་པ་
མཛད་དེ། ཐོག་མར་གཙང་མའི་ཆབ་ལྔ་དང་། སྨན་སྤོས་སྦྱར་ལ། རིན་པོ་ཆེའི་
བུམ་པར་བླུགས་ལ། ཁྲུས་གསོལ་བར་བྱས་ཏེ་ཚིགས་སུ་བཅད་དེ་གསུངས་པ། བོན་
དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་
ཁམས་ན། བཻཌཱུརྱ་འོད་རྒྱལ་པོའི་ཐུགས་ཀ་རུ། དུག་ལྔ་བདུད་འཇོམས་ཡེ་ཤེས་ལྔ་རུ་
གསལ། ཉོན་མོངས་དག་བྱེད་བདུད་རྩི་རྒྱུན་འབེབས་ནས། སྐུ་ལྔ་ཡེ་ཤེས་མཆོག་གི་
བུམ་པར་འཁྱིལ། སྐལ་ལྡན་མཆེད་ལྕམ་རྣམས་ལ་ཁྲུས་གསོལ་བས། ཁ་དོག་ལྔ་ལྡན་
ཡེ་ཤེས་འོད་ཟེར་གྱིས། ཕུང་པོ་ལྔ་པོ་སྣོད་དུ་རུང་ནས་ཀྱང༌། དུག་ལྔ་ཉོན་མོངས་
གནས་སུ་དག་གྱུར་ཅིག །ཨོཾ་ན་མ་ཨག་ཀྱོ་ཏིང་ཕྱི་མུ་ལམ་ཡེ་སྭཱཧཱ། ཞེས་ཡེ་ཤེས་ལྔ་
ལྡན་གྱིས་ཁྲུས་གསོལ་ནས། དབང་བསྐུར་བའི་སྣོད་དུ་རུང་བར་བསམ་མོ། །དེ་ནས་
ཐོག་མར་བུམ་པའི་དབང་བསྐུར་བར་མཛད་དེ། ཕྱག་རྒྱ་བདུད་རྩི་བུམ་པ་རུ་བཅའ་
ལ་སྔགས་བརྗོད་པ། ཨོཾ་ན་མ་མྲྀ་ཏ་སད་ཝེར་མུ་ཡང་མུ་ཡེ་ཧ་ར་རདྨ་བྲུ་འདུ། ཞེས་
ལན་གསུམ་བརྗོད་ནས་ཚིགས་སུ་བཅད་དེ་གསུངས་པ། བུམ་པ་ཟླུམ་པོ་སྐྱེ་མེད་བོན་
གྱི་དབྱིངས། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། ངད་ལྡན་སྨན་གྱི་
ཞིང་དང་གཉིས་སུ་མེད། ཆུ་དང་འོ་མ་ཐབས་དང་ཤེས་རབ་ལྡན། སྨན་འབྲུ་མེ་ཏོག་
བཻཌཱུརྱ་འོད་སྐུ། ཁ་རྒྱན་མགུལ་ཆིངས་ཚད་མེད་ལོངས་སྤྱོད་རྫོགས། གཟུངས་ཐག་
ཐུགས་རྗེ་སྤྲུལ་པ་འབྱུང་བའི་གནས། གཞལ་ཡས་ལྷ་དང་དབྱེར་མེད་བུམ་པ་འདི།
སྐལ་ལྡན་མཆེད་ལྕམ་རྣམས་ལ་དབང་བསྐུར་བས། ཕོ་བྲང་དཀྱིལ་འཁོར་རྫོགས་པའི་
དབང་ཐོབ་ཤོག །ཅེས་བསྐུར་རོ། ། །
གཉིས་པ་ཙ་ཀ་ལིའི་དབང་བསྐུར་བར་མཛད་དེ་ཚིགས་སུ་བཅད་དེ་གསུངས་
པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་
360



༼ཇ༽
མདོ་སྡེ།
སྨན་ལྷའི་ཆོ་ག
གྱི་ཞིང་ཁམས་ན། བཱིའུརྱ་འོད་སངས་རྒྱས་སྨན་གྱི་ལྷ། དུག་གསུམ་ནད་སེལ་རྒྱལ་བ་
གཤེན་རབ་མཆོག །འགྲོ་རྣམས་མ་ལུས་འདྲེན་པའི་ཡབ་ཅིག་པོ། སྐལ་ལྡན་སྐྱེས་བུ་
རྣམས་ལ་དབང་བསྐུར་བས། དུག་གསུམ་ཉོན་མོངས་བདུད་ལ་རྒྱལ་བ་དང་། སྐུ་
གསུམ་འབྲས་བུ་སྨིན་པའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་
རཀྟ་ཧཱུྃ་འདུ། ཞེས་བསྐུར་རོ། །བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི།
དྲི་ཞིམ་ངད་ལྡན་སྨན་གྱི་ཞིང་ཁམས་ན། ཉོན་མོངས་ནད་སེལ་སངས་རྒྱས་སྨན་གྱི་
ལྷ། གསེར་མདོག་མི་འགྱུར་གཡུང་དྲུང་རྒྱལ་པོའི་སྐུ། སྐལ་ལྡན་མཆེད་ལྕམ་རྣམས་
ལ་དབང་བསྐུར་བས། གཏི་མུག་ཉོན་མོངས་བདུད་ལས་རྒྱལ་བ་དང་། མེ་ལོང་
ཡེ་ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་
འདུ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་
གྱི་ཞིང་ཁམས་ན། ཉོན་མོངས་ནད་སེལ་སངས་རྒྱས་སྨན་གྱི་ལྷ། དབང་སྒྱུར་དགའ་
ལྡན་འཁོར་ལོ་རྒྱལ་པོའི་སྐུ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། ང་
རྒྱལ་ཉོན་མོངས་བདུད་ལས་རྒྱལ་བ་དང་། མཉམ་ཉིད་ཡེ་ཤེས་གསལ་བའི་དབང་
ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་
འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཉོན་
མོངས་ནད་སེལ་སངས་རྒྱས་སྨན་གྱི་ལྷ། མ་ཆགས་སྐྱོན་བྲལ་པདྨ་རྒྱལ་པོའི་སྐུ། སྐལ་
ལྡན་མཆེད་ལྕམ་རྣམས་ལ་དབང་བསྐུར་བས། འདོད་ཆགས་ཉོན་མོངས་བདུད་
ལས་རྒྱལ་བ་དང་། སོར་རྟོགས་ཡེ་ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་
སད་ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་བའི་དཀྱིལ་
འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཉོན་མོངས་ནད་སེལ་སངས་
རྒྱས་སྨན་གྱི་ལྷ། འཕགས་པ་དབང་ཕྱུག་ནོར་བུ་རྒྱལ་པོའི་སྐུ། སྐལ་ལྡན་མཆེད་ལྕམ་
ཕབས་
351



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྣམས་ལ་དབང་བསྐུར་བས། ཕྲག་དོག་ཉོན་མོངས་བདུད་ལས་རྒྱལ་བ་དང༌། བྱ་
གྲུབ་ཡེ་ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྵ་
བྲོ་འདུ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་
སྨན་གྱི་ཞིང་ཁམས་ན། ཉོན་མོངས་ནད་སེལ་སངས་རྒྱས་སྨན་གྱི་ལྷ། བྱམས་པ་ཆེན་
པོ་མི་མགོན་རྒྱལ་པོའི་སྐུ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། མ་
རིག་ཉོན་མོངས་བདུད་ལས་རྒྱལ་བ་དང་། རང་རིག་ཡེ་ཤེས་གསལ་བའི་དབང་ཐོབ་
ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཉོན་མོངས་
ནད་སེལ་སངས་རྒྱས་སྨན་གྱི་ལྷ། ཡིད་བཞིན་འབྱུང་གནས་དོན་ཡོད་རྒྱལ་པོའི་སྐུ།
སྐལ་ལྡན་མཆེད་ལྕམ་རྣམས་ལ་དབང་བསྐུར་བས། མ་རྟོགས་ཉོན་མོངས་བདུད་ལ་
རྒྱལ་བ་དང་། རྟོག་མེད་ཡེ་ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་སད་
ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་
གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཉོན་མོངས་ནད་སེལ་སངས་རྒྱས་སྨན་
གྱི་ལྷ། མཐུ་ལྡན་བདུད་འཇོམས་ཀླུ་ཡི་རྒྱལ་པོའི་སྐུ། སྐལ་ལྡན་མཆེད་ལྕམ་རྣམས་
ལ་དབང་བསྐུར་བས། ལོག་རྟོག་ཉོན་མོངས་བདུད་ལས་རྒྱལ་བ་དང༌། མ་ནོར་ཡེ་
ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ།
བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་
ཁམས་ན། ཉོན་མོངས་ནད་སེལ་སངས་རྒྱས་སྨན་གྱི་ལྷ། ཚད་མེད་བཞི་ལྡན་བྱང་ཆུབ་
རྒྱལ་པོའི་སྐུ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། འཁྲུལ་རྟོག་ཉོན་
མོངས་བདུད་ལས་རྒྱལ་བ་དང་། དོན་དམ་ཡེ་ཤེས་གསལ་བའི་དབང་ཐོབ་ཤོག །ཨོཾ་
ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་
ལ
352



མདོ་སྡེ།
སྨན་ལྷའི་ཆོ་ག་
༼ཇ༽
བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། ཚོགས་བརྒྱད་ནད་
སེལ་སངས་རྒྱས་སྨན་གྱི་ལྷ། ཡུལ་བརྒྱད་བདུད་འཇོམས་སེམས་དཔའ་སེམས་མའི་
སྐུ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། ཡུལ་བརྒྱད་ཞེན་ཆགས་
བདུད་ལས་རྒྱལ་བ་དང་། ཚོགས་བརྒྱད་ཡེ་ཤེས་གསལ་བའི་དབང་ཐོབ་ཤོག །ཨོཾ་ན་
མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་བའི་
དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན། སྐྱེ་བཞི་ནད་སེལ་སངས་
རྒྱས་སྨན་གྱི་ལྷ། དུས་བཞི་དབང་སྒྱུར་སྒོ་བ་སྒོ་མའི་སྐུ། སྐལ་ལྡན་མཆེད་ལྕམ་རྣམས་
ལ་དབང་བསྐུར་བས། སྐྱེ་བཞི་འཁོར་བའི་བདུད་ལས་རྒྱལ་བ་དང་། སྐུ་བཞི་ཡེ་
ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཧ་ར་ཁི་ཁར་རཀྟ་ཧཱུྃ་འདུ།
ཞེས་བསྐུར་རོ། །
དེ་ནས་གསུམ་པ་རྫས་ཀྱི་དབང་བསྐུར་ཏེ། ཐོག་མར་དབུ་རྒྱན་གྱི་དབང་ལ་
ཚིག་སུ་བཅད་དེ་གསུངས་པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་
ནས། ཡེ་ཤེས་ལྔ་ལྡན་གསལ་བའི་འོད་དུ་འབྱུང༌། ཁ་དོག་ལྔ་ལྡན་སྐུ་ལྔ་ལྷུན་གྱིས་
གྲུབ། རིགས་ལྔ་དབྱེར་མེད་གསང་བའི་དབུ་རྒྱན་འདི། སྐལ་ལྡན་སྐྱེས་བུ་རྣམས་ལ་
དབང་བསྐུར་བས། ཉོན་མོངས་དུག་ལྔའི་བདུད་ལས་རྒྱལ་བ་དང་། སྐུ་ལྔ་ལྷུན་གྱིས་
གྲུབ་པའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ལ་ཝེར་རོ་པྲ་ཕུད་རཀྟ་ཧཱུྃ་འདུ། བོན་
དབྱིངས་རབ་འབྱམས་རྒྱལ་བའི་དཀྱིལ་འཁོར་ནས། མ་རིག་མུན་སེལ་གསལ་བའི་
སྒྲོན་མེ་བྱུང་། ཡེ་ཤེས་འོད་ཀྱིས་མ་རིག་མུན་པ་འཇོམས། མར་མེ་མེ་ལོང་རིན་ཆེན་
སྦུར་ལེན་འདི། སྐལ་ལྡན་སྐྱེས་བུ་རྣམས་ལ་དབང་བསྐུར་བས། མ་རིག་མུན་པའི་
བདུད་ལས་རྒྱལ་བ་དང་། རང་རིག་ཡེ་ཤེས་གསལ་བའི་དབང་ཐོབ་ཤོག །ཨོཾ་ན་མ་མྲྀ་
ཏ་སད་ལ་ཝེར་རོ་ནེ་ར་པྲ་མོ་སལ་ལེ་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་
353



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བའི་དཀྱིལ་འཁོར་ནས། ཀུན་གསན་དངོས་མེད་སྙན་པའི་སྒྲ་དབྱངས་གྱུར། བཙུན་
སྙན་བརྗིད་ལྡན་ངོ་མཚར་རྨད་བྱུང་སྒྲ། རྔ་གཤང་དུང་གླིང་པི་ཝཾ་རོལ་མོ་འདི། སྐལ་
ལྡན་སྐྱེས་བུ་རྣམ་ལ་དབང་བསྐུར་བས། སྙན་པའི་སྒྲ་དབྱངས་ཕྱོགས་བཅུར་ཁྱབ་པ་
དང་། བསྟན་པ་བོན་དུ་གྲགས་པའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཁ་རི་
གླང་རེ་རཀྟ་བྲོ་འདུ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་ནས། ཉོན་
མོངས་ནད་སེལ་བདུད་རྩི་སྨན་རྒྱུན་བྱུང༌། དྲི་ཞིམ་ངད་ལྡན་རོ་མཆོག་ནུས་པ་ལྡན།
རྣམ་པར་རྒྱལ་བ་སྨན་གྱི་སྡོང་པོ་འདི། སྐལ་ལྡན་སྐྱེས་བུ་རྣམས་ལ་དབང་བསྐུར་བས།
ཉོན་མོངས་ཟུག་རྔུའི་ནད་ལས་གྲོལ་བ་དང་། མ་ནུས་རྨོངས་པ་སེལ་བའི་དབང་ཐོབ་
ཤོག །ཨོཾ་ན་མ་མྲྀ་ཏ་སད་ཝེར་མྲ་ཉེ་ཨ་མྲྀ་ཏེ་རཀྵ་ཧཱུཾ་འདུ། བོན་དབྱིངས་རབ་འབྱམས་
རྒྱལ་བའི་དཀྱིལ་འཁོར་ནས། ཀུན་ཚོར་རོ་ལྡན་བདུད་རྩི་དམུ་ཡད་བྱུང་། རོ་མཆོག་
བརྒྱད་ལྡན་ཡིད་འོང་ཕུན་སུམ་ཚོགས། བདུད་རྩི་དམུ་ཡད་ལོངས་སྤྱོད་གཏེར་ཆེན་
འདི། སྐལ་ལྡན་སྐྱེས་བུ་རྣམས་ལ་དབང་བསྐུར་བས། དབུལ་ཕོངས་སྡུག་བསྔལ་ནད་
ལས་གྲོལ་བ་དང༌། མཆོག་ཐུན་དངོས་གྲུབ་ཚོགས་པའི་དབང་ཐོབ་ཤོག །ཨོཾ་ན་མ་
མྲྀ་ཏ་སད་ཝེར་དྲུང་ཟད་རི་རྭང་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་བའི་
དཀྱིལ་འཁོར་ནས། ལྷབ་ལྷུབ་བདེ་བ་རྒྱན་གྱི་རེག་མཆོག་བྱུང་། ཁ་དོག་རྒྱན་ལྡན་ངོ་
མཚར་བཀྲག་འོད་འབར། སྟོད་གཡོགས་སྨད་ཤམ་ཆུན་འཕྱང་ན་བཟའ་འདི། སྐལ་
ལྡན་སྐྱེས་བུ་རྣམས་ལ་དབང་བསྐུར་བས། འཇམ་རྩུབ་རེག་བྱའི་བདུད་ལས་རྒྱལ་བ་
དང་། འདོད་ཡོན་ཕུན་སུམ་ཚོགས་པའི་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་ཤི་
ཤོན་དར་རས་རཀྟ་ཧཱུྃ་འདུ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་ནས།
མ་ནོར་ངེས་པ་ཡང་དག་དོན་དུ་བྱུང་། བརྒྱད་ཁྲི་བཞི་སྟོང་བོན་གྱི་ཆར་ཆེན་འབེབས།
འཕྲུལ་ངག་བདེན་པ་བཀའ་ཡི་གླེགས་བམ་འདི། སྐལ་ལྡན་སྐྱེས་བུ་རྣམས་ལ་དབང་
354



མདོ་སྡེ།
སྨན་ལྷའི་ཆོ་ག་
༼ཇ༽
བསྐུར་བས། མི་ཤེས་རྨོངས་པའི་བདུད་ལས་རྒྱལ་བ་དང་། ཚད་གསུམ་ཟུང་འབྲེལ་
ལུང་རིག་དབང་ཐོབ་ཤོག །ཨོཾ་ན་མ་མྲྀ་ཏ་སད་ཝེར་གུ་གེ་ཧ་ར་རཀྟ་བྲོ་འདུ། བོན་
དབྱིངས་རབ་འབྱམས་རྒྱལ་བའི་དཀྱིལ་འཁོར་ནས། བདེར་གཤེགས་ཐུགས་འཛབ་
གསལ་བའི་སྒྲོན་མེ་བྱུང་། མི་ཡེངས་དོན་ལ་རྩེ་གཅིག་ཉིད་དུ་འཕྲེང་། རིན་ཆེན་སྣ་
ལྔ་བགྲངས་ཀྱི་ཕྲེང་བ་འདི། སྐལ་ལྡན་སྐྱེས་བུ་རྣམས་ལ་དབང་བསྐུར་བས། གཡེང་
སྐྱོངས་ལེ་ལོའི་བདུད་ལས་རྒྱལ་བ་དང་། ཡང་དག་དོན་ལ་བརྩོན་པའི་དབང་ཐོབ་
ཤོག །ཨོཾ་ན་མ་མྲྀ་ཏ་སད་ཝེར་ར༴་ཏྲ་ཡེ་རཀྟ་ཧཱུྃ་འདུ། ཞེས་བསྐུར་རོ། །
དེ་ལྟར་དབང་རྣམས་རྫོགས་པར་བསྐུར་བས། གཡུང་དྲུང་སེམས་དཔའ་རྣམས་
དང་། རྒྱལ་པོ་ཡབ་ཡུམ་དང་། སྲས་དང་བཙུན་མོ་དང་། བློན་པོ་དེད་དཔོན་དང་།
འཁོར་རྣམས་ཀྱིས་ཀྱང་། ཤིན་ཏུ་དང་སྤྲོ་བ་སྐྱེས་ནས་ཡིད་ཀྱི་ཁྱེའུ་ཆུང་གིས་སྣ་དྲངས་
ཏེ། བླ་ན་མེད་པའི་མཆོད་སྤྲིན་དང་། རོལ་མོ་དཔག་ཏུ་མེད་པར་ཕུལ་ཏེ། ལ་
ལས་ནི་སྐོར་བ་བྱེད་དོ། །ལ་ལས་ནི་ལྷ་ཕྱག་འཚལ་ལོ། །ལ་ལས་ནི་མཆོད་པ་འབུལ་
ལོ། །གཞན་ཡང་ལ་ལས་ནི་དར་ཕྱར་རོ། །ལ་ལས་ནི་དུང་འབུད་དོ། །ལ་ལས་ནི་རྔ་
བརྡུང་ངོ༌། །ལ་ལས་ནི་གཤང་དཀྲོལ་ལོ། །ལ་ལས་ནི་གླིང་བུ་འབུད་དོ། །ལ་ལས་ནི་
ཏམ་བུ་ར་འབུད་དོ། །ལ་ལས་ནི་པི་ཝཾ་སྒྲིལ་ལོ། །ལ་ལས་ནི་ཅོང་ཆེན་བརྡུང་ངོ༌། །
ལ་ལས་ནི་ཅིང་ཆེན་སྒྲོག་གོ །ལ་ལས་ནི་ཅག་པར་རྡེབ་བོ། །ལ་ལས་ནི་གྷན་དྷ་རུ་
སྒྲོག་གོ །ལ་ལས་ནི་གདུགས་ཁྱེར་རོ། །ལ་ལས་ནི་རྒྱལ་མཚན་ཕྱར་རོ། །ལ་ལས་ནི་ཕྱེ་
མ་ཁྱེར་རོ། །ལ་ལས་ནི་འཕུར་མ་རླབ་བོ། །ལ་ལས་ནི་མར་མེ་འབུལ་ལོ། །ལ་ལས་ནི་
སྤོས་མེ་འབུལ་ལོ། །ལ་ལས་ནི་ཡོན་ཆབ་འབུལ་ལོ། །ལ་ལས་ནི་མེ་ཏོག་འབུལ་ལོ། །ལ་
ལས་ནི་ཞལ་ཟས་འབུལ་ལོ། ལ་ལས་ནི་དཀར་གསུམ་འབུལ་ལོ། །ལ་ལས་ནི་མངར་
གསུམ་འབུལ་ལོ། །ལ་ལས་ནི་རིན་པོ་ཆེའི་གཏེར་འབུལ་ལོ། །ལ་ལས་ནི་འབྲུ་ཡི་ཕུང་
355



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པོ་འབུལ་ལོ། །ལ་ལས་ནི་སྨན་གྱི་སྡོང་པོ་འབུལ་ལོ། །ལ་ལས་ནི་རོལ་མོ་སྣ་ཚོགས་
འབུལ་ལོ། །ལ་ལས་ནི་གླུ་གར་སྣ་ཚོགས་འབུལ་ལོ། །ལ་ལས་ནི་མཆོད་བརྗོད་བྱེད་
དོ། །དེ་ལྟར་མཆོད་པའི་བྱེ་བྲག་དཔག་ཏུ་མེད་པ་ཕུལ་བས། ནམ་མཁའ་དང་བར་
སྣང་ལ་མཆོད་པའི་སྤྲིན་དུ་ཆགས་ཏེ། སྨན་ལྷ་རྒྱལ་བའི་དཀྱིལ་འཁོར་གྱི་ལྷ་ཚོགས་
རྣམས་ཀྱང་ཤིན་ཏུ་ཐུགས་དགྱེས་པར་གྱུར་ཏོ། དེའི་ཚེ་འཇིག་རྟེན་གྱི་ཁམས་ཀྱང་།
གཡོ་གཡོའོ་རབ་ཏུ་གཡོའོ། །འགུལ་འགུལ་ལོ་རབ་ཏུ་འགུལ་ལོ། །འུར་འུར་རོ་རབ་ཏུ་
འུར་རོ། །ཐུག་ཐུག་གོ་རབ་ཏུ་ཐུག་གོ །ཆེམས་ཆེམས་སོ་རབ་ཏུ་ཆེམས་སོ། །མེར་མེར་
རོ་རབ་ཏུ་མེར་རོ། །ལྡེག་ལྡེག་གོ་རབ་ཏུ་ལྡེག་གོ །ནམ་མཁའ་ལས་གསལ་བའི་འོད་
མང་པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲག་གོ །ས་གཞི་ལས་མཛེས་
པའི་མེ་ཏོག་མང་པོ་སྐྱེས་སོ། །དེའི་དུས་སུ་ཡབ་རྒྱལ་པོ་སྒྲ་ཅན་འོད་སྲུང་དང་། ཡུམ་
དཔྱད་ཟ་གུང་གསལ་མ་དང༌། དེད་དཔོན་རྒས་པོ་དཔལ་མཆོག་ཅེས་བྱ་བ་དང་།
དེ་ལ་སོགས་པའི་ཡུལ་དེའི་མི་རྣམས་ལས་ཤིན་ཏུ་གྲངས་མང་བ་ཞིག །སྨན་ལྷའི་རྒྱལ་
པོའི་ཞལ་མཐོང་བ་དང་། མཆོད་པ་ཕུལ་བའི་ཡོན་ཏན་གྱིས་གཟུགས་ཀྱི་ཕུང་པོ་ཕྲ་
རབས་ཀྱི་རྡུལ་དུ་ལྷགས་ཏེ། ནམ་མཁའ་ལ་གཞའ་ཚོན་གྱི་འོད་དུ་འཕྲོས་ནས་སངས་
རྒྱས་ཏེ་སོང་ངོ༌། །དེ་ལ་སྤྲོ་བ་སྐྱེས་ནས་སླད་ན་ལུས་པ་རྣམས་ཀྱང་། སྨན་ལྷའི་དཀྱིལ་
འཁོར་གྱི་མཆོད་པ་འབུལ་བ་ལ་རབ་ཏུ་བརྩོན་ཞིང༌། གཡུང་དྲུང་སེམས་དཔའ་
རྣམས་ལ་མངོན་པར་བསྟོད་དོ། །དེ་ནི་དབང་བསྐུར་བའི་ཆོ་ག་བསྟན་པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། བདེ་བར་གཤེགས་པ་སྨན་ལྷའི་དཀྱིལ་འཁོར་
གྱི་ལྷ་ཚོགས་རྣམས། འགྲོ་བའི་དོན་རྒྱ་ལག་ཕྱད་པར་མཛད་ནས། ད་དབྱིངས་སུ་
བསྐྱོད་པའི་ཆོ་ག་བསྟན་པར་མཛད་དེ། ཕྱག་རྒྱ་ཐལ་མོ་གྱེན་ལ་བཏེག་ཅིང་སྔགས་
བརྗོད་པ། ཨོཾ་ན་མ་མྲྀ་ཏ་སད་ཝེར་ཧ་ར་མུ་ཡང་ལམ་ལམ་ཕྱོད་ཕྱོད་སལ་ལེ་སང་ངེ་
356



མདོ་སྡེ།
སྨན་ལྷའི་ཆོ་ག
ཡེ་སྭཱཧཱ། ཞེས་ལན་གསུམ་བརྗོད་ནས་ཚིགས་སུ་བཅད་དེ་གསུངས་པ། བོན་དབྱིངས་
རབ་འབྱམས་རྒྱལ་བའི་དཀྱིལ་འཁོར་གྱི། དྲི་ཞིམ་ངད་ལྡན་སྨན་གྱི་ཞིང་ཁམས་ན།།
བཻཌཱུརྱ་འོད་སངས་རྒྱས་སྨན་གྱི་ལྷ། དུག་གསུམ་ནད་སེལ་རྒྱལ་བ་གཤེན་རབ་མཆོག །
མ་ལུས་གཙོ་འཁོར་སྤྲུལ་པ་བཅས་པ་རྣམས། བོན་ཉིད་དབྱིངས་ནས་ཐུགས་རྗེས་
ཆེར་དགོངས་ཤིང་། རང་བཞིན་མཁའ་ལ་རྫོགས་པའི་སྐུར་བསྟན་ནས། རྫུ་འཕྲུལ་
ཀློང་འདིར་སེམས་ཅན་དོན་ཀུན་མཛད། ཡེ་ནས་གཤེགས་བཞུགས་ཡོད་པ་མ་ལགས་
ཏེ། འགྲོ་དོན་གྲུབ་ཚུལ་མཁའ་ལ་གཤེགས་སོ་འཚལ། གཏན་དུ་ཡེ་ནས་གཤེགས་པ་
མ་ལགས་ཏེ། སླར་ཡང་སེམས་ཅན་དོན་ལ་ཐུགས་རྗེས་དགོངས། ཞེས་བདེ་བར་
གཤེགས་པ་དབྱིངས་སུ་བསྐྱོད་པ་བསྟན་པའོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། གདན་དང་གཞལ་ཡས་བསྐྱོད་པར་མཛད་
དེ། ཕྱག་རྒྱ་གཡས་གཡོན་དུ་བསྒྱུར་ཞིང་ཐལ་མོ་གཤིབས་ནས་གདེངས་ཏེ་ནམ་
མཁའ་ལྟར་མཛད་དེ་སྔགས་བརྗོད་པ། ཨོཾ་ན་མ་མྲྀ་ཏ་མུ་ཡང་སྭ་བྷ་བ་ཕྱེད་ཕྱོད་ཧ་
ར་བདལ་ཁྱབ་གསལ་ཨ། ཞེས་ལན་གསུམ་བརྗོད་ནས་ཚིགས་སུ་བཅད་དེ་གསུངས་
པ། བོན་དབྱིངས་རབ་འབྱམས་རྒྱལ་བའི་དཀྱིལ་འཁོར་ན། ཡེ་ནས་རྟག་ཆད་མཐའ་
དང་བྲལ་བ་ལ། གདན་དང་གཞལ་ཡས་བསྐྱོད་དུ་མ་མཆིས་ཏེ། རྡུལ་ཚོན་དཀྱིལ་
འཁོར་སྒྱུ་མའི་རང་བཞིན་ཅན། སེམས་ཅན་ཉོན་མོངས་རྟག་ཆད་མཐའ་བསལ་ཕྱིར།
དངོས་པོ་མེད་པར་བོན་ཉིད་དབྱིངས་སུ་བསྐྱོད། ས་རླུང་མེ་ཆུ་ནམ་མཁའི་ངང་དུ་
དེངས། སེམས་འབྱུང་མཚན་མ་སེམས་ཉིད་ངང་དུ་བདེ། བོན་ཅན་མཚན་མ་བོན་
ཉིད་ཐིག་ལེར་གཅིག །ཅེས་གདན་དང་གཞལ་ཡས་བསྡུས་ཏེ། རྡུལ་ཚོན་ནམ་མཁའ་
ལ་གཏོར་རོ། །
དེ་ནས་སྟོན་པ་གཤེན་རབ་མཆོག་ཉིད་ཀྱང་། ནམ་མཁའ་ལ་ལྷའི་སྐུ་ཕྱག་རྒྱ་ཆེན་
367



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པོར་བསྟན་པ་ཡང་། ཀློང་དུ་འགྲོ་བ་སེམས་ཅན་དོན་རྒྱ་ལག་ཕྱད་པར་གྲུབ་ནས། རྫུ་
འཕྲུལ་གྱི་སྐུ་བཤིགས་ཏེ། ཐུགས་རྗེའི་ངང་ཐག་བསྲིངས་ནས་འགྲོ་བ་འདུལ་བའི་ཕྱིར་
དུ། མཁའ་ལས་དོག་ཏུ་བབས་ཏེ། རྒྱལ་ས་རིན་པོ་ཆེའི་གདན་ཐོག་ཏུ་མཉམ་པར་
གནས་སོ། །
དེ་ནས་ཡང་དཔྱད་བུ་ཁྲི་ཤེས་ཀྱིས། གཞི་བརྟན་པའི་བཀྲ་ཤིས་གསོལ་བའི་ཆོ་ག་
མཛད་དེ། ཕྱག་རྒྱ་གཡུང་དྲུང་རྒྱ་གྲམ་དུ་བཅའ་ལ་སྔགས་བརྗོད་པ། ཨོཾ་ན་མ་མུ་
ཡང་མུ་ལམ་བདལ་ཁྱབ་རདྨ་དྲུང་མུ་བརྟན་དུ་བྲོ་འདུ། ཞེས་ལན་གསུམ་བརྗོད་
ཅིང་། འབྲུ་དང་མེ་ཏོག་གཏོར་ལ་ཚིགས་སུ་བཅད་དེ་གསུངས་པ། བོན་དབྱིངས་
རབ་འབྱམས་རྒྱལ་བའི་དཀྱིལ་འཁོར་ཞིང་། དྲི་ཞིམ་ངད་ལྡན་འཇིག་འདྲལ་མེད་པའི་
གནས། དཀྱིལ་འཁོར་གཞལ་ཡས་བཀྲ་ཤིས་གང་ལགས་པ། དེང་འདིར་གསལ་ཞིང་
བཀྲ་ཤིས་བདེ་ལེགས་ཤོག །དུག་གསུམ་ནད་སེལ་སངས་རྒྱས་སྨན་གྱི་ལྷ། བཻཌཱུརྱ་
འོད་རྒྱལ་བ་གཤེན་རབ་མཆོག །དྲི་མེད་རྒྱལ་པོ་ལྷ་བརྒྱད་འཁོར་དང་བཅས། སྨན་
ལྷའི་རྒྱལ་པོའི་བཀྲ་ཤིས་གང་ལགས་པ། དེང་འདིར་གསལ་ཞིང་བཀྲ་ཤིས་བདེ་
ལེགས་ཤོག །ཐུགས་རྗེས་འཚོ་མཛད་ཡེ་གཤེན་སེམས་དཔའ་བརྒྱད། ཉོན་མོངས་
ནད་སེལ་སྨན་གྱི་ལྷ་མོ་བརྒྱད། ཡེ་གཤེན་ལྕམ་དྲལ་བཀྲ་ཤིས་གང་ལགས་པ། དེང་
འདིར་གསལ་ཞིང་བཀྲ་ཤིས་བདེ་ལེགས་ཤོག །སྐྱེ་བཞིའི་སྒོ་གཅོད་སྨན་གྱི་སྒོ་བ་བཞི།
དུས་བཞིའི་བཅུད་སྡུད་སྨན་གྱི་སྒོ་མ་བཞི། སྒོ་བ་ཡབ་ཡུམ་བཀྲ་ཤིས་གང་ལགས་
པ། དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །སངས་རྒྱས་བསྟན་པ་དག་
ལ་རབ་གནས་ཤིང་། འཇིག་རྟེན་དབང་སྒྱུར་ཞིང་ཁམས་དགའ་བདེ་བསྐྱེད། བསྟན་
སྐྱོང་དཔལ་མགོན་བཀྲ་ཤིས་གང་ལགས་པ། དེང་འདིར་གསལ་ཞིང་བཀྲ་ཤིས་བདེ་
ལེགས་ཤོག །རིན་ཆེན་གཏེར་འཛིན་དབང་ཕྱུག་འཁོར་ལོས་བསྒྱུར། འདོད་པའི་དོན་
358



མདོ་སྡེ།
སྨན་ལྷའི་ཆོ་ག་
༼ཇ༽
གྲུབ་དཔལ་འབྱོར་བསམ་མཐའ་ཡས། ཕུན་སུམ་ཚོགས་པའི་བཀྲ་ཤིས་གང་ལགས་པ།
དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །ཅེས་འབྲུ་དང་མེ་ཏོག་གཏོར་ཞིང་
བཀྲ་ཤིས་གསོལ་ཏོ། །བདེ་བར་གཤེགས་པ་སྨན་ལྷའི་རྒྱལ་པོའི་དཀྱིལ་འཁོར་ལ་བཀྲ་
ཤིས་ཀྱི་ཆོ་ག་བསྟན་པའོ། །
དེའི་ཚེ་སྟོན་པས་དཔྱད་བུ་ཁྲི་ཤེས་ལ་བཀའ་སྩལ་པ། ལེགས་སོ་ལེགས་སོ་རིགས་ཀྱི་
བུ། རིགས་མཆོག་དམ་པ་ཁྱེད་ལེགས་སོ། །རྒྱལ་རིགས་དམུ་ཡི་གདུང་རྒྱུད་ལ། ཉེས་
པའི་སྐྱོན་གྱིས་ག་ལ་གོས། རིན་ཆེན་གསེར་རམ་མུ་ཏིག་འཕྲེང་། ཐབས་ལ་མཁས་
པར་བྱམས་པའི་ཕུལ། ཐུགས་རྗེ་ལྡན་པ་འགྲོ་བའི་དཔལ། མ་ལུས་སེམས་ཅན་མགོན་
གྱུར་པ། འགྲོ་བ་ནད་ཀྱི་སྡུག་བསྔལ་སེལ། མགོན་གྱུར་དཔལ་མཆོག་ཁྱོད་ལ་འདུད།
ཉོན་མོངས་ནད་སེལ་ཁྱོད་ལ་འདུད། དུག་ལྔ་སྒྲིབ་སེལ་ཁྱོད་ལ་འདུད། འགྲོ་ཀུན་
རྟག་ཏུ་འདུལ་བར་གྱིས། གང་ཞིག་འགྲོ་བ་ཐམས་ཅད་ཀྱིས། སྨན་ལྷའི་རྒྱལ་པོའི་ཆོ་
ག་འདི། འཛིན་དང་འཆང་དང་ཀློག་པ་དང་། མཆོད་པ་བཀུར་སྟི་གང་བྱེད་པ། དེ་
དག་ཀུན་ལ་བདག་ཀྱང་སྐྱོབ། མ་དག་རྣམ་པ་ཀུན་སེལ་བའི། དག་པ་རྣམ་དག་
ཁྲུས་ཀྱི་ཆུ། ཉོན་མོངས་ནད་སེལ་སྨན་གྱི་མཆོག །འགྲོ་ཀུན་གང་ཞིག་བརྩོན་བྱེད་པ།
བསྐལ་པར་བསགས་པའི་བག་སྒྲིབ་ཀྱང་། སྐད་ཅིག་ཉིད་ལ་བྱང་པར་འགྱུར། འགྲོ་
བའི་དབུལ་འཕོངས་སེལ་བ་དང་། ཉོན་མོངས་ནད་ལས་གྲོལ་བར་འགྱུར། ཞིང་
ཁམས་བདེ་ལེགས་སྟེར་བ་དང་། སངས་རྒྱས་བསྟན་པ་དར་བར་འགྱུར། བསོད་
ནམས་ཡེ་ཤེས་ཚོགས་ཆེན་ཀྱང་། མྱུར་རྫོགས་སངས་རྒྱས་ཐོབ་པར་འགྱུར། དྲི་མེད་
རྒྱལ་བའི་ཞིང་ཁམས་སུ། ཉིད་དང་དབྱེར་མེད་མཉམ་པའོ། །ཁྱོད་ནི་མ་འོངས་པ་ཡི་
དུས། འགྲོ་བ་འདྲེན་པའི་དཔལ་གྱུར་ཏེ། སྤོས་ཀྱིས་བརྒྱན་པའི་སྟོང་གསུམ་དུ། དྲི་
མེད་རྒྱལ་པོ་བྱ་བར་འབྱུང་། འགྲོ་བའི་དོན་གྲུབ་རྒྱ་ལག་ཕྱད། ཡང་དག་གྲུབ་པའི་
359



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གནས་སུ་བདེ། ཞེས་གསུངས་ནས་ལེགས་པའི་བྱ་བ་བྱིན་ནོ། །དེ་ལ་འཁོར་གྱི་གཡུང་
དྲུང་སེམས་དཔའ་རྣམས་ཀྱིས་ཀྱང་ལེགས་པའི་བྱ་བ་བྱིན་ནོ། །རྒྱལ་བུ་དང་། བཙུན་
མོ་དང་། སྲས་ལྕམ་དྲལ་རྣམས་ཀྱིས་ཀྱང་། ལེགས་པའི་བྱ་བ་བྱིན་ནོ། །དཔྱད་བུ་ཁྲི་
ཤེས་ཀྱང་། ཀུན་གྱིས་རྒྱལ་པོའི་སྲས་པོ་གསེར་དང་འདྲ་བ་ལ། ལེགས་པའི་ཡོན་ཏན་
བཞུ་བཏུལ་དང་འདྲ་བ་བསྣན་ནས། ཀུན་གྱིས་སྤྱི་གཙུག་ཏུ་བཀུར་ཞིང་ཞབས་ནས་
འདེགས་སོ། །གཡུང་དྲུང་སེམས་དཔའ་རྣམས་ཀྱི་ནང་ནས་ཀྱང་ཐུ་བོར་བྱེད་དོ། །
མཆོག་ཏུ་བྱེད་དོ། །དཔལ་དུ་བྱེད་དོ། ། །
༧ དེ་ནས་དེའི་ཚེ། རྒྱལ་བུ་སྒྲ་གཅན་འཁོར་ལོ་ཡིས། རིན་པོ་ཆེའི་གསེར་གྱི་མཎྜལ་
ལ་གཡུའི་གླིང་བཞི་དང་། གསེར་གྱི་རི་བདུན་དང་། མུ་ཏིག་གི་མཚོ་བདུན་དང༌།
རིན་ཆེན་སྣ་ལྔའི་རི་རབ་དང་། བཻཌཱུརྱའི་ལྕགས་རིས་བརྒྱན་པ། དེའི་ནང་དུ་གསེར་གྱི་
ཉི་མ་དང༌། དུང་གི་ཟླ་བ་དང་། རིན་ཆེན་ནོར་བདུན་དང་། བཀྲ་ཤིས་རྫས་བརྒྱད་
ཀྱིས་བརྒྱན་པ་གཅིག །སྟོན་པའི་མདུན་དུ་བཤམས་ནས་ལྷ་ཕྱག་ལན་བདུན་འཚལ་
ཏེ། པུས་བཙུགས་ཐལ་མོ་སྦྱར་ནས་གསོལ་པ། སྲིད་གསུམ་སྟོན་པ་འགྲོ་བ་ཡོངས་ཀྱི་
མགོན། སྟོང་གསུམ་མ་རིག་མུན་སེལ་སྒྲོན་མེའི་མཆོག །རྣམ་པ་ཐམས་ཅད་མཁྱེན་
པའི་ཐུགས་ཅན་ལགས། འཇིག་རྟེན་ཁམས་ན་གདུལ་བྱ་མང་ལགས་ཀྱང་། ཐུགས་
རྗེ་བྱིན་རླབས་བདག་ཅག་རྣམས་ལ་དྲིན། བཀའ་དྲིན་ལན་གྱི་ཞེ་ས་འབུལ་བ་དང་།
སྐུ་དྲིན་ལན་གྱི་མེ་ཏོག་མཚོན་པའི་ཕྱིར། བདག་ཅག་མི་ནོར་ཡུལ་མཁར་བང་ཁང་
བཅས། རྒྱལ་སྲིད་རྒྱལ་སློད་ལུས་སྲོག་ཡན་ཆད་དེ། རིན་ཆེན་གསེར་གྱི་མཎྜལ་རྒྱན་
ལ་སོགས། ཆགས་མེད་བློ་ཡིས་རྒྱལ་བའི་སྐུ་ལ་འབུལ། ཉིད་ཀྱིས་བཀའ་དྲིན་རྗེས་སུ་
དྲན་པར་བགྱི། ད་ཡང་ཡུལ་ཁམས་འདི་ཡི་མི་རྣམས་ལ། བདག་གིས་ཡབ་ཡུམ་དེད་
དཔོན་ལ་སོགས་པ། ཡུལ་ཁམས་སྟོང་པ་ཙམ་ཞིག་སངས་རྒྱས་ན། བདག་ཅག་མ་
360



མདོ་སྡེ།
སྨན་ལྷའི་ཆོ་ག
བས་
རྒྱས་སླད་ན་ལུས་པ་རྣམས། ད་རུང་ཚོགས་རྫོགས་སྒྲིབ་པ་མ་བྱང་ངམ། ཡང་ན་ཐར་
པ་མི་ཐོབ་སྡོད་ལགས་སམ། བདག་ནི་བར་དུ་སྣང་བ་འཁྲུལ་པ་དང་། ལོག་བསླུ་
མཁན་པོའི་རྗེས་སུ་འབྲངས་པ་དང་། ཉིད་ཀྱི་ཐུགས་རྗེས་སྐྱབས་དགོས་མཚན་ཉིད་
དང་། ད་རུང་དགེ་བ་ཇི་ལྟར་སྤྱད་པ་དང༌། འདི་རྣམས་མཚན་ཉིད་ཇི་ལྟར་ཡིན་པ་
ཡང་། ངེས་ཤེས་སྐྱེ་བའི་བཀའ་ཞིག་སྩལ་དུ་གསོལ། ཞེས་ཞུས་སོ། །དེ་ལ་སྟོན་པས་
བཀའ་སྩལ་པ། རིགས་ཀྱི་བུ། དགེ་བ་ལ་རྗེས་སུ་ཡི་རང་ནས། སྡིག་པ་མི་དགེ་བ་
ལ་བློ་ལྡོག་པ་དང་། སྟོན་པའི་བཀའ་དྲིན་རྗེས་སུ་ནོད་པ་དང་། དྲི་ལན་གྱི་མེ་ཏོག་
འབུལ་བ་དང་། ལས་རྒྱུ་འབྲས་ལ་བློ་མོས་ཤིང་སྦྱོངས་ཐོབ་ཀྱི་ཡོན་ཏན་ལ་བརྟག་པ་
དང་གཞིག་ཤེས་པ་དེ་ནི་ཤིན་ཏུ་ཡང་ལེགས་སོ། ། །
ད་ཡང་ལས་རྒྱུ་འབྲས་ཀྱི་མཚན་ཉིད་ནི་འདི་ལྟ་སྟེ། སྔོན་ཚེ་ལོ་མང་པོའི་གོང་རོལ་
ཏུ། བདག་ནི་དག་པའི་སྐྱེ་བ་གཅིག་ལ། སྟོང་གསུམ་གྱི་འཇིག་རྟེན་སྤོས་ཀྱི་ངད་པ་
ཚལ་ཞེས་བྱ་བ་ཅིག་ཏུ། སྟོན་པ་ཐུགས་རྗེ་ཀུན་འབྱུང་ཞེས་བྱ་བ་གཅིག་གིས་སྟོན་པ་
མཛད་ནས། སེམས་ཅན་རྣམས་འཚོ་སྐྱོང་སྟེ། དེའི་མངའ་འོག་ཏུ། ཡུལ་ན་ག་ཏྲི་ཏ་
བྱ་བ་ཡི། གྲོང་ཁྱེར་བྷི་ཤ་འབུམ་གླིང་གི་དབུས་ན། རྒྱལ་པོ་ཡང་འཛིན་དཔལ་བྱ་བ་
དང་། བཙུན་མོ་བྲམ་ཟེ་མོ་ཚུལ་ལྡན་མ་ཞེས་བྱ་བ་གཉིས་ལས། སྲས་ལྕམ་དྲལ་བཞི་
རུ་མངའ་སྟེ། རྒྱལ་བུ་ནོར་འཛིན་དང༌། ནོར་སྐྱོང་དང༌། དབང་ལྡན་དང་གསུམ་
མོ། །ལྕམ་མོ་ནི་མེ་ཏོག་ལ་བ་མ་ཞེས་བྱའོ། །དེ་ལ་བློན་པོ་དྲག་དཔལ་བྱ་བ་དང་།
འཁོར་དང་ལོངས་སྤྱོད་དང༌། མངའ་རིས་ནི་དཔག་ཏུ་མེད་པར་ཡོད་དོ། །དེའི་ཚེ་
རྒྱལ་བུ་ལྕམ་དྲལ་རྣམས་ནི། སོ་སོ་རུ་ལས་བགོས་བྱས་ཏེ། རྒྱལ་པོ་ཡབ་ཡུམ་གྱིས་
བཀའ་སྩལ་ནས། རྒྱལ་བུ་ནོར་འཛིན་ནི་རབ་ཏུ་བྱུང་ལ། འདུལ་ཁྲིམས་ཀྱི་སྡོམ་པ་
ནོད་ཅིག །རྒྱལ་བུ་གཉིས་པོ་ནི། རྒྱལ་སློད་ཟུངས་ལ་ཞབས་ནས་ཐེགས་ཤིག །བུ་མོ་
36l



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལ་བ་མ་ནི། གཞན་དག་གི་རྒྱལ་བུ་གཅིག་ལ་གཉེན་སྲིད་དུ་སྦྲེལ་ཅིག །རྒྱལ་སློད་
དང་མངའ་རིས་ནི་མཉམ་པོར་བགོས་ཤིག །ཅེས་གསུངས་ནས་ལུང་ཕོག་གོ ། །
དེ་ལ་རྒྱལ་བུ་གཅེན་པོ་ནི། རི་བོ་ག་ཤམ་འཛུ་རི་བྱ་བའི་དགོན་པ་རུ། གཡུང་དྲུང་
སེམས་དཔའ་སྒྲིབ་པ་རྣམ་སེལ་བྱ་བའི་མདུན་དྲུང་དུ། རབ་ཏུ་བྱུང་ནས་དག་པ་
དྲང་སྲོང་དུ་མཛད་དོ། །གཅུང་པོ་གཉིས་ནི། རྒྱལ་སློད་འཛིན་པ་ལ། གཅུང་པོ་ཁ་
ལ་མ་ཉན་ནས། འབྲིང་པོ་ལ་བྲམ་ཟེའི་བུ་མོ་མི་ཏ་ར་ཞེས་བྱ་བ་ཁབ་ཏུ་བཞེས་ནས་
རྒྱལ་སློད་འཛིན་ནོ། །ལྕམ་མོ་ལ་བ་མ་ནི། འཁོར་བའི་ཁྱིམ་ཐབ་འགྲོར་མ་འདོད་ནས། །
གཅེན་པོའི་རྗེས་སུ་འབྲངས་ནས་རབ་ཏུ་བྱུང་ངོ༌། །དེའི་ཚེ་རྒྱལ་བུ་གསུམ་ནི། རྒྱལ་
སློད་ལ་བློན་པོ་དྲག་དཔལ་གྱིས། རྒྱལ་པོ་ཡབ་ཡུམ་གྱིས་བཀའ་གནང་བ་བཞིན་དུ།
མཉམ་པོ་རུ་བགོས་ནས་སོ་སོ་རུ་བྱིན་ནོ། །དེ་ལ་རྒྱལ་བུ་གཅུང་པོ་ནི་ཤིན་ཏུ་གཏུམ་
ལ་དྲག་པ་བཞིན་མི་སྡུག་པ་གཅིག་ཡོད་པས། མི་དགའ་བའི་སེམས་སྐྱེས་ནས་སྨྲས་པ།
ཉོན་ཅིག་བློན་པོ་དམ་པ་དྲག་དཔལ་ཉོན། རྒྱལ་སློད་རིན་པོ་ཆེ་ཡི་དཀོར་མཛོད་ལ།
དབང་མེད་ཁྱོད་ཀྱིས་བགོས་པས་ག་ལ་བཏུབ། སྲིད་པ་ལུགས་དང་མཐུན་པར་བྱེད་
ཡིན་མོད། ལར་ཡང་འདི་ཡི་འཐོབ་འོས་སོ་སོར་ཡོད། རྒྱལ་བུ་གཅེན་ལ་སུམ་ཆ་སྟེར་
ཐབས་མེད། རབ་བྱུང་ཡིན་པས་རང་རྒྱགས་ཙམ་ཞིག་འཐད། དེ་བས་ཆེ་ན་རྒྱལ་
སྲིད་ཁྲོག་རླག་གཏང་། ལར་ཡང་རྒྱལ་པོའི་ཁྲིམས་ཀྱི་དབང་ཡིག་ལ། བཙུན་པས་
ཕ་མལ་བརྩོད་ན་ལོད་འདོད་ཡིན། འབྲིང་པོ་ཁོས་ཀྱང་སུམ་ཆ་བྱ་དབང་མེད། ངེད་
གཉིས་སྟོབས་དང་རྩལ་ཅིག་འགྲན་ནས་སུ། གང་དྲག་ཅིག་དེ་རྒྱལ་སར་ཕྱུང་བར་
འཐད། མི་དྲག་པ་དེ་ཟུར་ལ་དབྱུང་བ་འཐད། དེ་ཡང་མཐའ་རུ་མི་དབྱུང་ཐད་སོར་
བཞག །རྒྱལ་སློད་དག་ཀྱང་རན་ཐང་ཙམ་ཞིག་སྟེར། ལར་ཡང་རྒྱལ་པོའི་རྒྱལ་བརྒྱུད་
མང་ན་ལོད། གཅེན་པོ་རབ་བྱུང་བྱས་པ་ཤིན་ཏུ་ལེགས། མ་བྱས་བཞག་ཀྱང་རྒྱལ་ས་
362



མདོ་སྡེ།
སྨན་ལྷའི་ཆོ་ག
༼ཇ༽
ཅུང་མི་ནོན། འབྲིང་པོ་བཟང་ལ་དགའ་ཞིང་ངན་ལ་དོགས། བཟང་ངན་རེ་དོགས་
བརྩིས་པའི་ཁྲིམས་མི་ནོན། བུ་ང་ནི་རྒྱལ་སར་བཏོན་པས་རྒྱལ་ཁྲིམས་འཆུགས། ཁྱེད་
ལ་ངན་པར་སྨྲ་བ་མ་ཡིན་ཏེ། དེ་ཡང་སྔོན་གྱི་དབང་ཡིག་ནང་དུ་སྣང་། བུ་མོས་རང་
བློ་བྱས་ན་རང་ཆུས་ལད། ཟ་མ་མོ་ལ་རབ་བྱུང་ཁྲལ་མ་ཆད། གཉེན་སྲིད་སྦྲེལ་བ་
ཁྲིམས་ཀྱིས་བཅད་པ་ཡིན། ཡབ་ཡུམ་གཉིས་ཀྱང་བཀའ་གནང་ཅུང་མ་ལེགས། རྒས་
པ་ཤིན་ཏུ་ཤེས་རིག་གྲུང་གྱུར་ཡང་། སྤྱང་སྤྱང་བྱས་ཀྱང་འཆོལ་བའི་མིང་དུ་འདོགས།
ཡབ་ཡུམ་གཉིས་ལ་ཞུ་བ་མ་ཡིན་ཏེ། ཕ་མས་འཆོལ་ཚིག་བུ་ཚའི་ནང་དབྱེན་རྒྱུ། དེ་
ཡང་རྒྱལ་པོའི་དབང་ཡིག་ནང་དུ་སྣང་། བློན་པོ་ཁྱོད་ཀྱང་ཁེར་བརྐམ་ཟུར་ཆེ་ཙམ།
བློ་ཐག་རང་གིས་ཆོད་ཀྱང་རོགས་ལ་དྲིས། ཚོང་ལ་ཚོང་དཔོན་ཤིན་ཏུ་དབང་ཆེ་སྟེ།
ཚོང་བདག་དྲུང་དུ་གཏུགས་ཙ་དབང་མི་ཆེ། ལར་ཡང་ཅི་ཙམ་དམེ་རུ་འགྱུར་མིན་པ།
བློན་པོ་ཁྱོད་ཀྱང་ཁུག་པས་རིན་གཅིག་འཇལ། ཞེས་ཟེར་ནས་ཤིན་ཏུ་བཞིན་བཟློག་
པ་ལ། །
དེ་ལ་རྒྱལ་བུ་གཅེན་པོས་སྨྲས་པ། རྒྱལ་བུ་དེ་འདྲ་མ་སྨྲ་འཆོལ་བའི་ཚིག །འོ་སྐོལ་
རྒྱལ་སློད་མཉམ་པོར་བགོས་པ་ལ། ཤེས་ལྡན་བློན་གྱིས་མ་ཕེར་ཅི་ཡང་མེད། རྒྱལ་པོ་
ཡབ་ཀྱི་བཀའ་ཡིས་བཅད་པ་ལ། དབང་ཆེན་རྒྱལ་པོའི་བཀའ་ལ་སུ་ཡིས་འདའ། ཕ་
ནོར་བུ་ཡིས་རང་བཞིན་སྤྱད་ནས་སུ། ཕ་མལ་བུ་ཡིས་སོ་སོར་འཛིན་པ་ལ། གཅིག་
གིས་གཅིག་ལ་བགོ་བཤའ་མ་མཆིས་ཏེ། རྒྱལ་བུ་གཅུང་པོ་ཤིན་ཏུ་གཅེས་དྲག་པས།
བདག་གི་རྒྱལ་སློད་སུམ་ཆ་ཁྱོད་ལ་སྦྱིན། སུམ་ཆ་ཡབ་ཡུམ་གཉིས་ཀྱི་རྐྱེན་ལ་འཇོག །
སུམ་ཆ་ང་རང་ཚོགས་བསག་རང་འཚོ་བྱེད། སྨྲ་བ་མ་མང་སྤུན་ཟླ་མཉམ་པོར་
འགྲོགས། ཞེས་གསུངས་སོ། །རྒྱལ་བུ་འབྲིང་པོས་ནི། ཁྱེད་རང་རྒྱལ་ས་རུ་སྡོད་ན།
རྒྱལ་སྲིད་ཀུན་བདག་ཀྱང་ཉན་ལ་མཆིས། བདག་ནི་ཁྱོད་དང་རྩལ་འགྲན་མི་དགོས་
363



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་། བཞིན་དུ་བཟློག་པ་ཙམ་ཡང་ག་ལ་ཞིག །ཟེར་ནས་གང་འབྱོར་དུ་གདའོ། །དེ་
ལ་བློན་པོས་སྨྲས་པ། རྒྱལ་བུ་སྨྲ་བ་མ་མང་རང་སར་བཞུགས། ཁྱེད་ཅག་སྤུན་གསུམ་
ཁྱད་བྱས་མ་ཡིན་ཏེ། རྒྱལ་པོ་བཀས་བཅད་བདག་གིས་གང་གསུངས་བསྒྲུབས། དེ་
ལ་མི་ཉན་ཁྱོད་མིན་མ་གཏོགས་པ། གཞན་དག་གང་གིས་སྨྲ་བའི་ལུགས་ན་མེད།
རྒྱལ་བུ་རང་ཁྲིམས་མ་བཀྲལ་རང་ལ་གནོད། ལར་ཡང་སྲིད་པ་ལུགས་བཞིན་མ་
གཏོགས་པ། རྒྱལ་པོ་དབང་ཡོད་བྱས་པས་འཐད་པ་མེད། ཁྱེད་ཅག་མཆེད་གསུམ་
ལྕམ་བཞི་ཡོད་པ་ལ། གཅེན་པོ་རབ་ཏུ་བྱུང་བ་ཡབ་ཀྱིས་བཀའ། དེ་དག་མིན་ན་
རྒྱལ་ས་གཅེན་གྱིས་གནོན། དེ་མིན་གཅུང་རྣམས་ཟུར་ལ་སྡོད་པ་ཁྲིམས། མ་སྡོད་
བརྩོད་པར་གྱུར་ན་ཁྲིམས་ལ་གཏུགས། རྒྱལ་པོས་རང་ཁྲིམས་བསྡམས་ནས་གཞན་
ཁྲིམས་གནོན། དེ་སྟེ་རྒྱལ་པོའི་བཀས་བཅད་གཅོག་ཐབས་མེད། དེ་ཡང་རྒྱལ་ས་
གཅེན་གྱིས་བཟུང་བ་ལ། ཁྱོད་ཀྱིས་བརྩོད་པའི་གཞན་དག་ཁར་མི་ཉན། རྒྱལ་བུ་
ཉན་ཀྱང་ངེད་རྣམས་ཁར་མི་ཉན། ལར་ཡང་ཐམས་ཅད་སྐྱེས་པ་འདྲ་འདྲ་སྟེ། ཀུན་
ཀ་མཉམ་མཉམ་བྱས་པས་མཉམ་པ་མིན། རྟེལ་ཆུང་ཡོ་མ་གཅིག་ལ་འདྲ་འདྲ་མིན།
འདོ་བ་ཡབ་ཀྱིས་གར་བསྒྱུར་མ་གཏོགས་པ། རིགས་ངན་ལུས་བསྐྱེད་མཐུན་པས་
སྤུན་ཟླ་མིན། ཇེ་ཆེར་སོང་ཙ་བྱ་བ་ཁ་ཁར་མངོན། ལར་ཡང་ཟ་མ་མོ་ལ་སྙིང་པོ་མེད།
ཤེས་མེད་གལ་ཚིག་བྱས་པ་གདེང་ལྡན་མིན། ཐ་མ་རང་སྨ་རང་གིས་ཕབ་ཉེན་ཡོད།
ངན་པ་གཏོགས་འདོད་ཆེ་བ་བློ་རྒྱ་མིན། ཐ་མ་རང་གིས་འདུག་ཆུས་ལོད་དོགས་ཡོད།
རྫུན་མ་སྡེབ་སྦྱོར་མཁས་པ་བློ་རྩལ་མིན། ཐ་མ་གང་དང་མི་མཐུན་བྱེ་དོགས་ཡོད།
དེ་ཕྱིར་རྒྱལ་བུ་དབང་ཡིག་མཁས་མོད་དེ། ངས་ཀྱང་དབང་ཡིག་ལག་ཏུ་བླངས་པ་
ཡོད། དེ་འདྲ་མ་མཛད་རྒྱལ་སྲིད་མཉམ་པོར་ཟུངས། རྒྱལ་པོའི་རིགས་ལ་འཇམ་དེས་
ལྕི་བ་བརྩི། བློན་པོའི་རིགས་ལ་ཆག་ཤེས་མཛངས་པ་བརྩི། ཕལ་པའི་རིགས་ལ་རྩུབ་
364



མདོ་སྡེ།
སྨན་ལྷའི་ཆོ་ག
དང་དྲག་པ་བརྩི། ལྕམ་མོ་དགེ་ལ་ཞུགས་ཀྱང་ལེགས་པའི་མཆོག །རྒྱལ་སྲིད་ཁྲིམས་
ཀྱིས་འཛིན་པ་མ་གཏོགས་པར། གཉེན་དང་སྲིད་ཀྱིས་བཟུང་བ་ག་ལ་མཆིས། ཞེས་
ཟེར་བ་ལ། རྒྱལ་བུ་དེ་ཤིན་ཏུ་སྙིང་ན་ནས་མ་སྡུག་ཀྱང་། ལན་མ་སྨྲས་པར་ཞེ་ལ་
བརྣགས་ནས་འདུག་གོ ། །
དེ་ལ་རྒྱལ་བུ་གཅེན་པོ་ནི། རྒྱལ་སློད་ཀྱི་སུམ་ཆ་ཁྱེར་ཏེ། གཡུང་དྲུང་སེམས་དཔའ་
དེ་ཉིད་ཀྱི་དྲུང་དུ། ཚོགས་བསག་པ་དང་རང་འཚོ་མཛད་ཅིང་། དབེན་པའི་དགོན་
པར་བརྟེན་ནས་གཡུང་དྲུང་གི་བོན་ལ་སྤྱོད་ནས་ཤིན་ཏུ་ལེགས་པའི་སྤྱོད་པ་མཐའ་
རུ་ཕྱིན་ནས། གཤེན་གྱི་དགེ་བསྙེན་ཚོགས་པའི་རྒྱ་མཚོ་ཆེན་པོ། ལྔ་སྟོང་ལྔ་བརྒྱའི་
ཚོགས་དཔོན་ཆེན་པོར་གྱུར་ཏེ། མཚན་ཡང་དྲང་སྲོང་ལེགས་པའི་ཚུལ་ཁྲིམས་ཞེས་
བྱ་བ་བསྟན་པ་ནམ་མཁའ་དང་མཉམ་པར་གྱུར་ཏོ། །འབྲིང་པོ་ནི་རང་མལ་བསྡད་
ནས་རྒྱལ་ས་རུ་སྐྱོང་ངོ༌། །གཅུང་པོ་ནི་ཤིན་ཏུ་ཚིག་པ་ཟ་ནས་སྙིང་མ་སྡུག་སྟེ་ངེད་
ཅག་སྤུན་གསུམ་ཡོད་པ་ལ། བདག་ལས་སྟོབས་ཆེ་བ་དང་རྟུལ་ཤུགས་དྲག་པ་མེད་
པས། རྒྱལ་ས་རང་གིས་བཟུང་ནས་ཁོ་རང་གཉིས་ཟུར་ལ་བཞགས་བསམ་ནས་ཡོད་
པས། ཡབ་ཡུམ་གཅོས་པའི་ཚིག་དང་། བློན་པོ་འདི་ཁེར་བརྐམ་ཆེ་བས། རྒྱལ་བུ་
ཉིད་ལ་གང་བྱས་ཀྱང་བཏུབ་སྟེ། ཁོང་རྒྱལ་བློན་ལ་དབང་བྱར་མ་བཏུབས། ད་ནི་
ང་རང་ཕ་རོལ་གྱི་རྒྱལ་པོ་ཁྲོ་བ་གདོང་བཟང་གི་གན་དུ་འགྲོ་ནས། དམག་ཁྱེར་དང་
འཁྲུག་པ་བརྩམ་སྟེ། རྒྱལ་བུ་གཅེན་པོ་དང་བློན་པོ་རྣམས་ཀྱང་བཀུམ། འཁོར་པ་
རྣམས་བྲན་དུ་བཀོལ་ལ་རྒྱལ་ས་ང་རང་གིས་བཟུང་སྙམ་ནས། འཁོར་གྱི་དེད་དཔོན་
དང་དམག་ཁྲི་ཕྲག་གཅིག་ཁྲིད་ནས་ཐབས་བྱས་ཏེ། ཕ་རོལ་གྱི་རྒྱལ་ཁམས་སུ་ལོངས་
སྤྱོད་དང་ཟས་ནོར་ལེན་དུ་འགྲོ་ཞེས་སྨྲས་ནས་སོང་ངོ༌། །དེར་ཕ་རོལ་ཏུ་ཕྱིན་པ་དང་།
རྒྱལ་པོ་དང་སྲིད་སྦྲེལ་ནས་སྨྲས་པ། རྒྱལ་པོ་ལགས། ཁྱོད་བས་སྟོབས་ཆེ་བ་ནི་མེད་
365



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པ་ཞིག་གྲགས་པས། བདག་ཀྱང་རྣ་ལ་ཉན་ནས་འོང་བ་ཡིན། བདག་ཀྱང་རྒྱལ་བུ་
དབང་ལྡན་ཞིག་ཡིན་ཏེ། རྒྱལ་བློན་འབངས་ཀྱིས་རྒྱལ་ས་དབང་བྱར་མ་བཏུབ་པས།
ད་ནི་བདག་ལ་དཔུང་དང་གྲོགས་མཛོད་དང་། བདག་གིས་རྒྱལ་ཁམས་དེའི་ཕྱེད་དེ་
ཁྱེད་ལ་སྟེར་གྱི་སྨྲས་པས། རྒྱལ་པོས་ཡང་བདེན་བསམ་སྐྱེས་ནས། དམག་མི་དཔུང་
དང་བཅས་ཏེ་ལན་གྲངས་མང་དུ་འཁྲུག་ཀྱང་། རྒྱལ་བུ་འབྲིང་པོ་ནི་བསོད་ནམས་
ཤིན་ཏུ་ཆེ་བས། ཕོ་བྲང་ལ་རྒོལ་བར་ནི་མ་ནུས་སོ། །ཕྱི་རོལ་གྱི་ཞིང་ཁམས་རྣམས་སུ།
མི་ཡང་བསད་ལ་ནོར་ཡང་ཁྱེར་རོ། །ལ་ལ་ནི་གལ་མེད་འོག་ཏུ་འཛུད་དོ། །ལ་ལ་
ནི་རྒྱལ་བུའི་བསོད་ནམས་ཀྱིས་མ་ཐུབ་བོ། དེར་ཁོས་ཡང་རང་ཡུལ་གྱི་རྒྱལ་ས་ཡང་
ཤོར། མི་ཡུལ་གྱི་རྒྱལ་པོ་ཡང་ཉེས་སུ་བཅུག་པས། ཤིན་ཏུ་ཡང་ཡི་མུག་ནས་ཡོད་པ་
ལ། རྒྱལ་པོ་ཁྲོ་བ་གདོང་བཟང་གིས་སྨྲས་པ། རྒྱལ་བུ་ཁྱོད་ནི་ཤིན་ཏུ་སྟོབས་ཆེ་ལ་
གཏུམ་པ་ཞིག་སྣང་བ་དང་། ང་ཡང་ཤིན་ཏུ་སྟོབས་ཆེ་བ་ཞིག་ཡིན་ཏེ། ཁྱོད་ཀྱི་སྤུན་
ཟླ་དང་བློན་འཁོར་རྣམས་མ་ཐུབ་པ་ནི། ཁོང་རྣམས་ལ་བསོད་ནམས་དང་སྟོབས་
དེ་ཙམ་མེད་པས། ཁྱེད་ཀྱི་གཅེན་པོ་དྲང་སྲོང་དེ། ཤིན་ཏུ་ཡང་མངའ་ཐང་ཆེ་བ་རུ་
འདུག་སྟེ། བདག་གི་ཞིང་ཁམས་ནས་ཀྱང་། འཁོར་བ་དང་དེད་དཔོན་ཚོང་དཔོན་
གྱི་བུ། སྟོང་ཕྲག་ཙམ་དེའི་རྗེས་སུ་འབྲངས་སོ། །དེས་ན་དེའི་ཐུགས་རྗེས་ཁོང་རྣམས་
བསྐྱབས་ནས་མ་ཐུབ་པར་འདུག་པས། ཁྱོད་ཀྱིས་ཐབས་ལ་མཁས་པར་གྱིས་ལ། སྦྱོར་
བའི་སྨན་ཡ་ཙ་ནག་པོ་གཏང་ཆོག་ཞེས་བྱ་བ་འདི་ཁྱེར་ལ་ཐོངས་ཤིག །དེ་ནས་ཡུན་
དུ་མ་འགོར་བར་ཕྱིར་ལ་ཤོག་དང་། ངེད་རང་དམག་དཔུང་དང་བཅས་ནས་རྒྱལ་
ས་འཕྲོག་ཏུ་འགྲོ་དང་། ད་ལན་ཐོབ་པར་འོང་གི་ཟེར་རོ། །དེ་ནས་དེ་ལྟར་དུ་གྲོས་
སུ་བླུགས་ནས། ཁོ་རྒྱལ་བུ་གཅེན་པོ་ལ་མཇལ་དུ་སོང་སྟེ། གཅེན་པོ་ལགས། བདག་
ལ་ཡབ་ཡུམ་གཉིས་ཀྱིས་བཀའ་ཡིས་བཅད་ནས། རྒྱལ་སློད་ལ་ཕྱེད་མར་བགོས་ཀྱང་།
366



མདོ་སྡེ།
སྨན་ལྷའི་ཆོ་ག
༼ཇ༽
རྒྱལ་ཁམས་སུ་འདུག་ཏུ་བློན་པོ་དང་ཁོང་རྣམས་ཀྱིས་མ་སྟེར་བས། ཕ་རོལ་གྱི་རྒྱལ་
པོའི་གཅན་དུ་སོང་བ་ལགས། ད་ནི་ཡབ་ཡུམ་མཉམ་པོར་གཅིག་པས་ན། ཅི་ཙམ་
བྱས་ན་དམེ་རུ་འགྲོ་འདུག་པས། བདག་ནི་གཅེན་པོའི་དྲུང་དུ་རབ་ཏུ་བྱུང་ནས་དགེ་
བ་ལ་སྤྱོད་པ་ལགས་པས། ཐུགས་རྗེས་བཟུང་བར་ཞུ་འཚལ། ཞེས་ཞུས་ཏེ། སྦྱོར་
བའི་སྨན་ཤིང་འབྲས་ཀྱི་ཁུ་བ་དང་སྦྱར་ནས་དྲངས་པས། རྒྱལ་བུའི་ཐུགས་ལ་བྱུང་
སྟེ། བྱང་ཆུབ་ཀྱི་སེམས་འབྱོངས་ཤིང༌། བཟོད་པ་དང་ལྡན་པས་ཤིན་ཏུ་སྙིང་རྗེ་
བར་དགོངས་པས་སྤྱན་ལས་མཆི་མ་བྱུང་སྟེ། ཡང་བདག་ནི་ནམས་ཀྱང་ཚེ་འཕོས་
པ་ལ། སྔ་འཕྱི་ཙམ་མིན་པ་འདྲ་བས། ལོག་པར་གོལ་བ་འདི་ནི་ད་ལན་བདག་གིས་
སྨོན་ལམ་ཞིག་མ་ཐེབས་ན། ནམ་ཞིག་བསྐལ་པ་ཆེན་པོ་ལའང་ཐར་པར་མི་འགྱུར་
ཏེ། ད་ལྟ་བདག་ནི་བཟང་ངན་གང་གིས་འབྲེལ་ཀྱང་སྨོན་ལམ་ཐེབས་པའི་དུས་ཡིན་
དགོངས་ནས། ཚུལ་དང་བཞིན་མ་བཟློག་པར། གཞན་དོན་སྙིང་རྗེ་རུ་དགོངས་ནས་
ངོས་མ་བཟུང་བར་གསུངས་པ། རིགས་ཀྱི་བུ་དེ་ནི་ལེགས་སོ། །ལས་དགེ་བ་ལ་སྤྱོད་
པ་ནི་ཤིན་ཏུ་ཡང་ངོ་མཚར་ཆེའོ། །ཁྱོད་ཀྱི་བསམ་པའི་དོན་ནི་བདག་གིས་བསྒྲུབ་
པར་བྱའོ། །གསུངས་ནས་གསོལ་ཏོ། །དེས་ན་ཁོ་ཡང་ཤིན་ཏུ་ཡི་རང་བར་བྲོས་ཏེ།
ཕ་རོལ་གྱི་རྒྱལ་པོའི་ཅན་དུ་ཕྱིན་ནས་གཏམ་སྨྲས་པས། རྒྱལ་པོ་ཡང་དགའ་ནས། །
དམག་དཔུང་གོ་མཚོན་དང་བཅས་ནས་སོང་བས། ད་ལན་ཀྱང་མ་ཐུབ་པར་ཕྱིར་
ལ་ལྡོག་གོ །དེ་ལ་རྒྱལ་བུ་གཅེན་པོ་ནི་ཤིན་ཏུ་བསྙུན་ནས་ཡོད་པ་ལ། རྒྱལ་བུ་དང་།
བློན་པོ་དང་། ལྕམ་དང་འཁོར་པ་རྣམས་ཀྱིས། སྐུ་འཚོ་བའི་ཆ་རྐྱེན་མང་དུ་བྱས་
ཀྱང་། གནས་སྐབས་ཀྱི་བདེ་བ་ཙམ་མ་གཏོགས་པ། གཏིང་ནས་ཕན་པར་མ་གྱུར་
ཏོ། །རྒྱལ་པོ་ཡབ་ཡུམ་གཉིས་ནི། སྔ་གོང་ནས་ཕ་རོལ་ཏུ་འཕོས་པ་ལ་རྗེས་སུ་དགེ་
བའི་རྩ་བ་རྒྱ་ཆེ་བར་བྱས་ནས་ཚོགས་བསགས་པ་དང་། སྒྲིབ་པ་བྱང་བར་མཛད་
367



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དོ། །དེ་ནས་དུས་རེས་ཤིག་ན། རྒྱལ་བུ་དེ་གྲོངས་པར་དགོངས་ཏེ་རྒྱལ་བུ་དང་།
ལྕམ་མོ་དང་། བློན་པོ་རྣམས་ཡོད་པའི་ས་རུ། ཞལ་ནས་སྨོན་ལམ་གསུངས་པ།
བདག་ནི་ནམས་ཀྱང་མི་འཚོ་བར་འདུག་པས། ཁྱེད་རང་རྣམས་ཀྱང་ལས་དགེ་བ་ལ་
རབ་ཏུ་བརྩོན་པར་གྱིས་ཤིག །བདག་ནི་འདི་ནས་ཚེ་འཕོས་ཏེ་ནམ་ཞིག་སངས་རྒྱས་
པའི་དུས་སུ། འགྲོ་བ་སེམས་ཅན་གྱི་དཔལ་དུ་གྱུར་ཏེ་མི་མཇེད་ཀྱི་འཇིག་རྟེན་འདུལ་
བའི་སྟོན་པ་ཆེན་པོ་གཅིག་ཏུ་གྱུར་ཅིག །བདག་གི་ནད་ཀྱང་རྒྱལ་བུ་ལོག་པར་གོལ་
བའི་སྦྱོར་བ་ལས་བྱུང་བས། དེ་ཡང་ནམ་ཞིག་ལོག་པའི་སྤྱོད་པ་མ་ཡིན་པར། བདག་
གི་འདུལ་བའི་ཞིང་དུ་གྱུར་ཅིག །དེ་ཡང་བཏུལ་བས་ཐུལ་ཏེ་བསྟན་པ་འཛིན་པའི་
རྒྱལ་པོ་ཆེན་པོ་གཅིག་ཏུ་གྱུར་ནས་ཐར་པ་ཆེན་པོ་ཐོབ་པར་གྱུར་ཅིག །རྒྱལ་བུ་དང་།
བཙུན་མོ་དང་། བློན་པོ་རྣམས་ནི། བདག་གི་བཀའ་ལ་མཉན་ཞིང་གཡུང་དྲུང་གི་
བོན་ལ་སྤྱོད་པས། འཇིག་རྟེན་འདིར་ཡང་ལོག་པའི་སྟོབས་ཀྱིས་མི་ཚུགས་པར། དགེ་
བའི་རྩ་བ་འཕེལ་བར་གྱུར་ཅིག །མ་འོངས་པའི་དུས་སུ་ཡང་དག་པ་སངས་རྒྱས་ཀྱི་
ཞིང་ཁམས་སུ་སྐྱེས་ནས། བདག་གི་གདུལ་བྱ་རུ་གྱུར་ཏེ་སངས་རྒྱས་པར་གྱུར་ཅིག །
བདག་གི་ཞབས་ནས་འདེགས་པ་དང་། བསྐྲུན་གྱི་གཡོག་ཏུ་དྲིན་པའི་བྲམ་ཟེའི་ཁྱེའུ་
ནོར་བུ་ལྷ་སྲས་འདི། དེའི་དུས་སུ་རྒྱལ་བུའི་བསམ་སྦྱོར་ངན་པའི་དབང་གིས་ནད་
ཀྱིས་སྐལ་བས་གདུངས་པ་ལ། བདག་ནི་སངས་རྒྱས་སྨན་ལྷའི་རྒྱལ་པོར་གྱུར་ནས་
འགྲོ་བ་འདུལ་བའི་དུས་སུ། སྐྱེས་བུའི་མཆོག་ཏུ་གྱུར་པ། ཤིན་ཏུ་རིག་པ་གསལ་ནས་
བསླབ་པ་ལ་གུས་པས་ཐུགས་སྲས་དམ་པ་གཅིག་ཏུ་གྱུར་ནས། ཉི་ཁྲི་ཆིག་སྟོང་དཔྱད་
ཀྱི་བསྟན་པ་འཛིན་པའི་གཡུང་དྲུང་སེམས་དཔའ་གཅིག་ཏུ་གྱུར་ཅིག །བདག་གི་ཡབ་
ཡུམ་གཉིས་ནི། དེའི་དུས་སུ་སངས་རྒྱས་བསྐྱེད་པའི་ཡབ་ཡུམ་དུ་གྱུར་ཅིག །ཅེས་
གསུངས་པས། རྒྱལ་བུ་ཡབ་ཡུམ་གཉིས་ཀྱིས། བདག་ཅག་གཉིས་ནི་དེའི་དུས་སུ་རྒྱལ་
368



མདོ་སྡེ།
སྨན་ལྷའི་ཆོ་ག
བུ་ལོག་པར་གོལ་བ་དེ། དགེ་བ་ལ་འཛུད་པའི་ཡབ་ཡུམ་དུ་སྐྱེ་བར་གྱུར་ཅིག །ཅེས་
ཟེར་རོ། །ལྕམ་མོ་ནི་བདག་དེའི་དུས་སུ་ལོག་པར་གོལ་བ་དེ་ཐུགས་རྗེས་འཛིན་པས་
མཚམས་སྦྱོར་བྱེད་པ་རུ་གྱུར་ཅིག །ཅེས་ཟེར་རོ། །བློན་པོ་དྲག་དཔལ་གྱིས། རྒྱལ་བུ་
ལོག་པར་ཕྱོགས་པ་ལ་བདག་ལན་པས། དེའི་དུས་སུ་བག་ཆགས་མེད་ཅིང་། སྟོན་
པའི་སྒྲོན་མ་སྤྱན་འདྲེན་པ་གཅིག་ཏུ་གྱུར་ཅིག །ཅེས་ཟེར་རོ། །རྒྱལ་བུ་ལྕམ་དྲལ་
གསུམ་ཡོད་པས་ཀྱང་། བདག་ཅག་གསུམ་ཡང་དེའི་དུས་སུ། ཉིད་ཀྱི་ཐུགས་རྗེས་
ཟིན་པར་གྱུར་ཅིག །ཅེས་ཟེར་རོ། །དེ་ནས་ཀུན་གྱིས་སྨོན་ལམ་སོ་སོར་བཏབ་ཅིང་།
རྒྱལ་བུ་ལ་བསྐོར་བ་དང་ལྷ་ཕྱག་འཚལ་ཞིང་གསོལ་བ་གདབ་བོ། དེར་རྒྱལ་བུ་ཡང་
སྐུ་གྲོངས་ཏེ། གྲོངས་རྟགས་ཀྱང་ངོ་མཚར་དུ་མ་བྱུང་ངོ༌། །སླད་ན་རྒྱལ་བུ་གཅུང་པོ་
ཡང་། ཤིན་ཏུ་ཡི་མུག་པ་དང་ག་ཆད་ནས། ཐམས་ཅད་ཀུན་རྒྱལ་བུ་གཅེན་པོ་ལན་
བསམ་ནས་ཡོད་པ་ལ། ཁོ་ཡང་དག་པའི་ཞིང་ཁམས་བསྣུབས་པའི་ལ་ཡོགས་ཀྱིས།
མལ་དུ་འདུ་བའི་ནད་ཀྱིས་ཟིན་ནས་གྲོངས་སོ། །དེས་ཀྱང་འཆི་ཁར་དམོད་པ་བོར་
བ། རྒྱལ་བུ་གཅེན་པོ་དང་ཁོང་རྣམས་ནི་ལས་དགེ་བ་ལ་སྤྱོད་པས། ནམ་ཡང་མཐོ་
རིས་སུ་སྐྱེས་ནས་དགེ་བ་ལ་སྤྱོད་ལས་ཆེ་སྟེ། དེའི་དུས་སུ་བདག་ཀྱང་སྟོབས་ཆེ་ལ་རྫུ་
འཕྲུལ་དྲག་པའི་རྒྱལ་བུ་གཅིག་ཏུ་གྱུར་ནས། ཁོང་རྣམས་ཀྱི་དགེ་བ་ལ་བར་ཆད་བྱེད་
པར་གྱུར་ཅིག །བདག་ལ་སྡོང་གྲོགས་བྱེད་པའི་རྒྱལ་པོ་འདི་ཡང་། དེའི་དུས་སུ་ལོག་
པའི་ལུང་དང༌། སྟོབས་དང་རྫུ་འཕྲུལ་ཆེ་བའི་དེད་དཔོན་གཅིག་ཏུ་གྱུར་ནས། ད་
ལྟར་བདག་དང་ལས་འཕྲོ་མཐུན་པས་ཤུགས་ཀྱིས། དེའི་དུས་སུ་སློབ་དཔོན་དམ་པ་
གཅིག་ཏུ་གྱུར་ཅིག །ཅེས་དམོད་པ་བོར་ནས་དབུགས་ཆད་དོ། །རྒྱལ་བུ་གཅེན་པོ་
སྲས་བློན་བཙུན་མོ་དང་བཅས་པ་རྣམས་ཀྱང་། ལོག་པའི་སྟོབས་ཀྱིས་མ་ཚུགས་པར།
རྒྱལ་བུ་གཅེན་གྱིས་སྨོན་ལམ་བཙན་ནས། རྒྱལ་ཁམས་དང་མངའ་རིས་ཀྱང་དར་ལ་
369



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྒྱས་ཤིང་ལས་དགེ་བ་ལ་རབ་ཏུ་སྤྱོད་དོ། །རྒྱལ་བུ་དམ་པ་དེ་ནི་ལས་རྒྱུ་འབྲས་ཀྱི་
དབང་ནི་ཤིན་ཏུ་གཙོ་ཆེ་བས། སྔོན་གྱི་རྒྱལ་པོ་ཡབ་ཡོངས་འཛིན་དཔལ་ནི། ད་ལྟའི་
ཡབ་རྒྱལ་བོན་ཐོད་དཀར་ཉིད་དོ། །སྔོན་གྱི་བཙུན་མོ་ཚུལ་ལྡན་མ་ནི། ད་ལྟའི་ཡུམ་
ཡོ་ཕྱི་རྒྱལ་བཞད་མ་ཉིད་དོ། །སྔོན་གྱི་རྒྱལ་བུ་ནོར་འཛིན་ནི། ད་ལྟའི་སྟོན་པ་བདག་
ཉིད་དོ། །སྔོན་གྱི་རྒྱལ་པོ་ནོར་སྐྱོང་ཡབ་ཡུམ་ནི། ད་ལྟའི་རྒྱལ་པོ་འོད་སྲུང་ཡབ་ཡུམ་
ཉིད་དོ། །སྔོན་གྱི་རྒྱལ་པོ་དབང་ལྡན་ནི། ད་ལྟའི་རྒྱལ་བུ་ཁྱོད་ཉིད་དོ། །སྔོན་གྱི་ལྕམ་
མོ་ལ་བ་མ་ནི། ད་ལྟའི་བཙུན་མོ་དམ་བྷུ་ཧ་ལོ་མ་ཉིད་དོ། །སྔོན་གྱི་རྒྱལ་བུ་ལྕམ་དྲལ་
གསུམ་ནི། ད་ལྟའི་ལྕམ་དྲལ་གསུམ་ཉིད་དོ། །སྔོན་གྱི་བློན་པོ་དྲག་དཔལ་ནི། ད་ལྟའི་
དེད་དཔོན་རྒན་པོ་དཔལ་མཆོག་ཉིད་དོ། །སྔོན་གྱི་རྒྱལ་པོ་ཁྲོ་བ་གདོང་བཟང་ནི། ད་
ལྟའི་མུ་སྟེགས་ཀྱི་སྟོན་པ་ཉིད་དོ། །སྔོན་གྱི་རྒྱལ་བུ་ནོར་བཟང་གི་འཁོར་རྣམས་ནི། ད་
ལྟའི་སྔོན་དུ་སངས་རྒྱས་པ་རྣམས་སོ། །སྔོན་གྱི་རྒྱལ་བུ་ལོག་པའི་ཕྱོགས་སུ་འབྲངས་
པ་རྣམས་ནི། ད་རུང་སངས་མ་རྒྱས་ནས་སླད་ན་ལུས་པ་རྣམས་སོ། །སྔོན་གྱི་དགེ་
བསྙེན་ཚོགས་པའི་རྒྱ་མཚོ་ལྔ་སྟོང་ལྔ་བརྒྱ་ནི། ད་ལྟའི་གཡུང་དྲུང་སེམས་དཔའ་
ལྔ་སྟོང་ལྔ་བརྒྱ་ཉིད་དོ། །སྔོན་གྱི་བདག་གི་སྐུ་བསྙུན་གཡོག་ཏུ་དྲིན་པའི་བྲམ་ཟེའི་
ཁྱེའུ་ནོར་བུ་ལྷ་སྲས་ནི། ད་ལྟ་ལྷའི་གཡུང་དྲུང་སེམས་དཔའ་དཔྱད་བུ་ཁྲི་ཤེས་ཉིད་
དོ། །བདག་ནི་དེའི་དུས་སུ་དག་པའི་སྐྱེ་བ་ངན་པར་སྐྱོན་གྱིས་འབྲེལ་པ་ཡོན་ཏན་དུ་
བསྒྱུར་ནུས་པས་སྨོན་ལམ་ལ་དབང་བའི་དུས་ལགས་པས། འཁོར་རྣམས་སྔོན་གྱི་རྒྱུ་
འབྲས་དེ་ལྟར་ཡིན། ཞེས་བཀའ་བསྩལ་ཏོ། །
དེ་ལ་ཡང་རྒྱལ་བུས་གསོལ་པ། སྟོན་པ་ལགས། དེས་ན་ལས་རྒྱུ་འབྲས་ཀྱི་མཚན་
ཉིད་དེ་ལྟར་དུ་བདེན་པར་འདུག་པ་ལ། བདག་ཅག་རྣམས་ནི་དེའི་དུས་སུ་ཡང་སྟོན་
པའི་བཀའ་ལ་འགལ་ཞིང་། ད་ལྟ་ཡང་ལོག་པར་ཕྱོགས་ནས་གོལ་བས། སྟོན་པའི་
ལབས་པས་
370



མདོ་སྡེ།
སྨན་ལྷའི་ཆོ་ག
ཐུགས་རྗེས་བཟུང་སྟེ། ནད་ཡམས་ཀྱི་སྡུག་བསྔལ་ལས་གྲོལ་ཞིང་དག་པའི་སྣང་བ་
ཆ་ཙམ་ལས་མ་གཏོགས་པ། ད་རུང་སངས་རྒྱས་པའི་འབྲས་བུ་མ་ཐོབ་པས། ད་ནི་
ཉིད་ཀྱིས་ཐུགས་རྗེས་གཟུང་ནས། ཐར་པ་འཐོབ་པའི་ཐབས་གནང་པར་འཚལ་ལོ། །
བདག་ཅག་རྣམས་ནི་ཕྱིར་མི་ལྡོག་པར། དགེ་བ་ལ་ཡིད་གཞུངས་ཤིང་། ཐང་གཅད་
ནས་སྤྱད་པར་བགྱི་ལགས་སོ། །ཞེས་གསོལ་ཏོ། ། །
དེ་ལ་ཡང་སྟོན་པས་བཀའ་སྩལ་པ། རྒྱལ་བུ་དམ་པ་དེ་ནི་ཤིན་ཏུ་ཡང་ལེགས་སོ། །
རྒྱལ་བུ་ཉིད་ནི་ད་རུང་སངས་མ་རྒྱས་པ་ནི། སྔོན་བདག་གི་སྨོན་ལམ་གྱིས། ད་རུང་
སངས་རྒྱས་ཀྱི་བསྟན་པ་འཛིན་དགོས་པ་ལགས་སོ། །འཁོར་རྣམས་ནི་ད་རུང་སྒྲིབ་པ་
ཟུར་ཙམ་བྱང་ཡང་། ཚོགས་མ་རྫོགས་པ་ལགས་སོ། །ད་ཡང་རྒྱུ་འབྲས་བདེན་པའི་
བོན་ལ་སྤྱོད་ཅིང་། སངས་རྒྱས་སྨན་གྱི་ལྷ་ལ་དུས་རྒྱུན་པར་མཆོད་པ་འབུལ་བ་དང་།
ནམ་ཞིག་ཚེ་འཕོས་ནས་དབང་ལྡན་མེ་འོད་གསལ་བའི་འཇིག་རྟེན་དུ། རྒྱལ་པོ་དགེ་
བ་ཁྲིམས་ལྡན་བྱ་བ་རུ་སྐྱེས་ནས། རྒྱལ་ཁམས་ལ་བདུད་རྩི་སྨན་གྱི་སྦྱིན་པ་འགྱེད་པ་
རུ་འགྱུར་རོ། །དེ་ནས་ཚེ་འཕོས་ན་སངས་རྒྱས་སྨན་ལྷའི་ཞིང་ཁམས་སུ་ཐར་པ་ཆེན་
པོའི་འབྲས་བུ་འཐོབ་པར་འགྱུར་རོ། །ཞེས་བཀའ་སྩལ་ནས། ལས་རྒྱུ་འབྲས་བདེན་
པའི་བོན་བསྟན་ཏོ། །ཞིང་ཁམས་དགེ་བ་ལ་སྤྱོད་དོ། །
རྒྱལ་བུ་ལྕམ་དྲལ་གསུམ་ནི། གཅེན་པོ་རབ་ཏུ་བྱུང་སྟེ། སྒྲ་ཅན་གཡུང་དྲུང་ལེགས་
པ་བྱ་བར་བཏགས་ནས། སངས་རྒྱས་ཀྱི་བསྟན་པ་འཛིན་ཏོ། །གཅུང་པོ་ནི་སྒྲ་ཅན་
དཔལ་སྐྱོང་བྱ་བ་རུ་བཏགས་ནས་རྒྱལ་ས་འཛིན་ཏོ། །བུ་མོ་ནི་སྟོན་པའི་ཁབ་ཏུ་ཕུལ་
ཏེ། དམངས་རིགས་ཀྱི་བཙུན་མོ་ཁྲི་མ་ལེགས་ལྡན་མ་ཞེས་བྱ་བར་བཏགས་སོ། །སྟོན་
པ་འཁོར་དང་བཅས་པ་རྣམས་ཀྱང་། རྒྱལ་པོ་སྒྲ་ཅན་འཁོར་ལོའི་འགྲོ་དོན་མཐར་
ཕྱིན་ནས། སླར་འོལ་མོ་གླིང་ཆེན་གྱི་རྒྱལ་སར་གཤེགས་སོ། །རྒྱལ་པོ་འཁོར་དང་
371



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བཅས་པ་རྣམས་ཀྱང་དགེ་བ་ལ་ཡིད་གཞུངས་པར་སྤྱོད་དོ། །འདུས་པ་རིན་པོ་ཆེའི་
རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་ལས། སྨན་ལྷའི་དཀྱིལ་འཁོར་
ཆོ་ག་བསྟན་པའི་ལེའུ་སྟེ་སུམ་ཅུ་རྩ་བཞི་པའོ། །སརྦ་མངྒ་ལམ།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
372



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་ལེགས་སྤྱོད་
སྨོན་ལམ་རྣམ་པར་དག་པའི་
ཆོ་ག་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཡོངས་ཁྱབ་སྤྲོས་འབར་དཔག་མེད་ལམ།
གང་ཟག་མི་ཡི་སྐད་དུ་ན། ལེགས་སྤྱོད་སྨོན་ལམ་རྣམ་པར་དག་པའི་མདོ། རྣམ་པ་
ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། གནས་མཆོག་དམ་པ་འོལ་མོ་གླིང་ཆེན་གྱི་ནུབ་ཕྱོགས།
ཚངས་སྤྱོད་བྲམ་ཟེ་གཙང་མའི་གླིང་ཞེས་བྱ་བ་ཡི། ཡུལ་བ་ར་ཛོ་ཏི་བྱ་བའི གྲོང་ཁྱེར་
ཆེན་པོ་ཚངས་པ་འབུམ་གླིང་དབུས་ན། སྐུ་མཁར་སྨོན་རྗེ་གླིང་ཐོག་གི་ནང་ན། སྔོན་
བྲམ་ཟེ་གཙང་མའི་གདུང་ལས་གྲོལ་བའི། རྒྱལ་པོ་རིགས་མཆོག་དཔལ་གྱི་བློ་གྲོས་
བྱ་བ་དང་། རྗེའུ་རིགས་ཀྱི་རྒྱལ་མོ་བཟང་སྐྱོང་གི་བུ་མོ། །སད་ནེ་ཏིང་བཙུན་གཉིས།
སྟང་དང་དབྱལ་དུ་ཚོགས་པ་ལ། སྲས་རྒྱལ་བུ་ལྕམ་དྲལ་གཉིས་འཁྲུངས་ཏེ། རྒྱལ་བུ་
ནི་རིགས་ལྡན་འཁོར་ལོ་ཞེས་བྱ་བ་བཏགས་སོ། །
དེ་ལ་བསོད་ནམས་དང་། ལོངས་སྤྱོད་དང་། དར་རྒྱས་དང་། མངའ་ཐང་ཕུན་
སུམ་ཚོགས་པ་རུ་ཡོད་ན། དུས་རེས་ཤིག་ཙམ་ན། རྒྱལ་པོ་ནི་ཚེའི་དུས་བྱས་ནས།
373



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
སུམ་ཅུ་རྩ་གསུམ་ལྷའི་གནས་སུ་གཤེགས་སོ། །གཤེགས་པའི་གྲོངས་ཁར་འཁོར་རྣམས་
ལ་བཀའ་སྩལ་པ། བཙུན་མོ་བློན་པོ་དེད་དཔོན་རྣམས། བདག་ནི་ཤིན་ཏུ་རིགས་
བརྒྱུད་དཀོན་ཞིང་རྨང་ནས། གཅིག་བརྒྱུད་དུ་བྱུང་བ་ཡིན་པས། བདག་གྲོངས་པའི་
ཤུལ་དུ། ཁྱེད་རྣམས་ཀྱིས་ཡི་མུག་དང་རྨོངས་པ་མ་བྱེད་ལ། རྒྱལ་བུ་འདི་ལོ་བརྒྱད་
མ་ལོན་གྱི་བར་དུ། སྐུ་མཁར་གྱི་རྩེ་ལ་སྦས་ཤིང་སྐྱོང་ནས་ཞོག །ལོ་བརྒྱད་ལོན་ནས་
རྒྱལ་ས་རུ་ཕྱུངས་ཤིག །ཡུལ་བ་ར་ཇོ་ཏི་ལ་བཀྲ་ཤིས་པ་དང༌། གྲོང་ཁྱེར་ཚངས་པ་
འབུམ་གླིང་གི་མི་དར་ལ་རྒྱས་པ་དང་། སྐུ་མཁར་སྨོན་རྗེ་གླིང་ཐོག་གི་རྒྱལ་ས་གནོན་
པ་རུ་འབྱུང་ངོ༌། །བུ་མོ་ནི་དམུ་རིགས་རྒྱལ་པོ་ཆེན་པོའི་ཁབ་ཏུ་ཕུལ་ཅིག །བདག་
ཅག་བྲམ་ཟེའི་སྡེ་རིགས་ལས་གྱེས་པའི། གཅེན་པོ་བློ་ལྡན་ལ་བྲམ་ཟེ་མཚན་མཁན་གྱི་
བརྒྱུད་དུ་གྲོལ་ལོ། །དེ་འོག་རིགས་མཆོག་ལ། རྒྱལ་པོའི་གདུང་བརྒྱུད་དུ་གྲོལ་ལོ། །
དེའི་ཕྱིར་ན་རང་རེའི་རྒྱལ་ས་འདི་ནི། རིགས་མཆོག་རྒྱལ་གྱི་གདུང་བརྒྱུད་ཅེས་བྱ་བ་
ཡིན་པས། ཤིན་ཏུ་རྒྱལ་པོ་ཆེན་པོའི་གདུང་བརྒྱུད་དུ་གཏོགས་སོ། །ད་ཡང་བདག་
གྲོངས་པའི་རྗེས་སུ། ཁྱེད་རྣམས་ཀྱིས་ལས་དཀར་པོ་དགེ་བ་ལ་སྤྱོད་ཅིག །སྡིག་པ་
མི་དགེ་བའི་ལས་སྤང་བར་གྱིས་ཤིག །ཡེ་ཤེས་ཀྱི་ལྷ་ལ་མཆོད་པ་རྒྱུན་དུ་ཕུལ་ཅིག །
དམ་ཅན་དང་སྲུང་མ་རྣམས་ལ་སྐོང་གསོལ་དང་མཆོད་པ་གྱིས་ཤིག །འཇིག་རྟེན་གྱི་
གཡེན་ཁམས་དང་། ལྷ་སྲིན་སྡེ་བརྒྱད་ཀྱི་ཁ་སྐོངས་ཤིག །འབྱུང་པོ་དང་ལན་ཆགས་
ལ་གླུད་ཀྱི་གཏོར་མ་རྒྱ་ཆེན་པོ་རུ་ཐོངས་ཤིག །རྒྱལ་བུ་རྒྱལ་ས་རུ་མ་ཐོན་གྱི་བར་དུ།
འབངས་རྣམས་རང་ཁྲིམས་སོ་སོ་རུ་སྡོམ་ཞིག །དེ་ལྟར་དུ་མ་བྱས་ན་དབང་ཆེན་
རྒྱལ་པོའི་བཀའ་གཉན་མེད་ན། གནམ་གྱི་དལ་ཁ་ས་ལ་དབབ་པ་དང༌། སའི་བྱུར་
སྲི་ཐད་དུ་ལྡང་བ་དང་། བར་གྱི་འབྱུང་བཞི་གཤེད་དུ་འཁྲུགས་ནས། རྒྱལ་པོའི་སྐུ་
ལ་འཚེའོ། །འཁོར་འབངས་ནི་སིལ་བུར་འགྲོའོ། །རྒྱལ་ཁམས་སུ་འཁྲུག་པ་ལྡང་ངོ༌། །
374



མདོ་སྡེ།
སྨོན་ལམ་མཐའ་ཡས་ཆོ་ག
སྟོང་ཁམས་སུ་ནད་ཡམས་འཕྱོའོ། །བདག་གིས་ཇི་ལྟར་བསྐོས་པ་བཞིན་དུ་བྱས་ན།
བསོད་ནམས་དང་ལོངས་སྤྱོད་དཔག་ཏུ་མེད་པར་འབྱུང་ངོ༌། །ཞེས་གསུངས་ནས་
རྒྱལ་པོ་ཡང་དགུང་དུ་གཤེགས་སོ། །
དེ་ནས་དེའི་ཚེ། འཁོར་རྣམས་ཀྱིས་ཀྱང་རྒྱལ་པོས་བཀའ་སྩལ་པ་བཞིན་དུ། རང་
ཁྲིམས་སོ་སོར་བསྡམ་ནས། བདེ་མལ་མལ་དང་། དོག་ཅམ་ཅམ་དུ་གནས་ན། དུས་
རེས་ཤིག་ཙམ་ན། བཙུན་མོའི་སྙིང་ལ་བདུད་ཞུགས་ཏེ་མོའི་བསམ་པ་བཏང་བ་
ལ། བདག་ནི་རྒྱལ་པོ་ཡབ་ཀྱང་གྲོངས་སོ། །གཞན་གྱི་གདུང་བརྒྱུད་ཀྱང་མེད། ད་
བུ་ཙ་མིང་སྲིང་འདི་གཉིས་གསོས་བསྲལ་བྱས་ནས་བསྡད་ཀྱང་། གྲོགས་ཤིག་མེད་ན་
མི་ཡོང་བར་འདུག་སྟེ། དམངས་ཕལ་པ་དང་ལྷན་ཅིག་ཏུ་བསྡད་ན། ང་ཡང་རྗེའུ་
རིགས་ཀྱི་རྒྱལ་མོ་ཡིན་པས། མིས་ཀྱང་འཕྱ་ལ་རང་ཡང་ངོ་ཚ། ད་ཡང་ཕ་རོལ་གྱི་
རྒྱལ་པོ་གཅིག་ཁྲིད་ནས། རྒྱལ་ས་འདི་བཟུང་བཅོལ་བསམ་སྟེ། ལོག་པའི་བློ་རྒྱ་བསྐྱེད་
ནས་འཁོར་རྣམས་ལ་སྦྲན་བཏང་ནས་ཀུན་རྒྱལ་ས་རུ་ཚོགས་སོ། །དེ་ལ་བཙུན་མོས་
སྨྲས་པ། གསོན་དང་བློན་འཁོར་འབངས་ལ་སོགས་པ་རྣམས། འོ་སྐོལ་འདི་འདྲ་བྱས་
པས་ད་མི་ཡོང་། རྒྱལ་བུ་དམ་པ་རྒྱལ་སར་མི་འདོན་ནས། རྒྱལ་བུ་གུད་དུ་སྦས་པའི་
ཐབས་ཡོད་དམ། རྒྱལ་ས་སྟོང་པར་བཞག་པ་ཅི་ལ་ཕན། ཕ་རོལ་རྒྱལ་པོས་ཐོས་ན་
འཛིན་དུ་འོང་། འོ་སྐོལ་མ་གཏོགས་ཕ་རོལ་ཞིང་ཁམས་ན། བྲམ་ཟེའི་རྒྱལ་ས་མང་དུ་
ཡོད་པ་ལ། རྒྱལ་པོ་རྣམས་ཀྱང་འདྲ་འདྲ་མིན་མོད་པས། རྒྱལ་པོ་མང་ལ་རྒྱལ་སྲིད་
ཆུང་བ་ཡོད། དེ་འདྲའི་རྒྱལ་པོ་གཅིག་གིས་བཟུང་བ་ན། འཐབ་ཀྱང་མི་ཐུབ་བརྒལ་
ཡང་ག་ལ་ཕོད། དེ་ཕྱིར་ཅི་འདྲ་སྟེང་དུ་འོང་མི་ཤེས། དེས་ན་རྒྱལ་བུ་རྒྱལ་སར་ཕྱུང་
བར་འཐད། རྒྱལ་བུ་འདི་ནི་གཞན་དང་མི་འདྲ་བར། ཞག་རེ་བས་ཀྱང་ཟླ་སྐྱེད་ཇེ་
ཆེར་ཆེ། ད་ནི་དགུང་ལོ་གསུམ་ནས་ངོ་བཞི་ལོན། གཏམ་དང་བླ་བོ་དྲི་མེད་མཁས་
375



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པར་ཤེས། ལར་ཡང་རྒྱལ་ལ་བྱིས་པ་ག་ལ་མཆིས། མི་བུ་ཆུང་ཡང་རིགས་ཀྱི་སྲས་
མཆོག་ཡིན། རྒྱལ་བུ་དགུང་ལོ་ངོ་བཞི་ལོན་ནས་ཡོད། བུ་མོ་དགུང་ལོ་ངོ་ལྔ་ལོན་
ནས་ཡོད། རྒྱལ་གྱི་བརྒྱུད་ལ་ན་སོ་ཆུང་ཆུང་མིན། རྒྱལ་བུ་སང་ནས་རྒྱལ་སར་ཕྱུང་
བས་དྲག །བློན་འབངས་འཁོར་རྣམས་དེ་ཡི་གྲབས་སུ་གྱིས། ཞེས་ཟེར་བ་ལ། རྒྱལ་བུ་
ནི་གད་ཡལ་ཡལ་བཞད་དོ། །བུ་མོ་ནི་ཤིན་ཏུ་ཡང་མ་དགའ་ནས་ངུའོ། །
དེ་ལ་བློན་པོ་ཤེས་རིག་དང་ལྡན་པ། ཀུན་ལ་དབང་བཙན་པ། སྨྲ་བ་གསལ་
བ། རིག་པ་རྣོ་བ། ཤེས་ལྡན་ལྷ་དབང་ཞེས་བྱ་བས་སྨྲས་པ། གསོན་དང་རྒྱལ་གྱི་རྗེ་
མོ་ཏིང་བཙུན་ལགས། རྒྱལ་བུ་རྒྱལ་སར་ཕྱུང་བ་འཐད་ལགས་ཏེ། ལར་ཡང་སྲིད་
པའི་ལུགས་དང་མཐུན་པ་ལ། བྱ་བ་ཐམས་ཅད་བརྟགས་ཤིང་བྱེད་པ་ཡིན། བསམ་
པའི་བློ་ལ་ཐང་གསུམ་བསྐོར་བ་ཡིན། བཅད་པའི་གྲོས་ལ་ཐང་གསུམ་བཤོལ་བ་ཡིན།
རྒྱལ་མོས་སྨྲས་པ་མི་བདེན་མ་ཡིན་ཏེ། རྒྱལ་པོ་ཡབ་ཀྱིས་ཞལ་ཆེམས་ཇི་ལྟར་བཞག །
བཙུན་མོ་བྱ་བྱེད་མ་མང་རང་ཕུང་ཡིན། ལུ་མ་ཆབ་གཙང་འགོ་ནས་མ་རྙོགས་དང་།
ཆུ་བོ་ཀླུང་ཆེན་གྱེན་ལ་རྙོགས་དོགས་མེད། དབང་ཡོད་བྱ་བ་རང་གིས་མ་བསླད་
དང༌། དབང་མེད་མི་ལ་དབང་ཆེན་འཆོར་དོགས་མེད། རྒྱལ་ཁྲིམས་བཙུན་མོ་རང་
གིས་མ་བསླད་དང་། འཁོར་འབངས་འདུས་ནས་རྒྱལ་ཁྲིམས་བཤིག་དོགས་མེད།
སྲས་བུ་དགུང་ལོ་གསུམ་པ་ཆེ་རྒྱུ་མེད། ལར་ཡང་རྒྱལ་གྱི་གདུང་བརྒྱུད་ཡིན་མོད་
ཀྱང་། ལོ་བརྒྱད་མ་ལོན་བར་དུ་བྱིས་པ་ཡིན། བྱིས་པ་རྒྱལ་སར་བཏོན་པས་ཁྲིམས་
མི་གནོན། ཕྱག་དང་ཞེ་སའི་བརྟེན་ཙམ་མ་གཏོགས་པར། རྒྱལ་ཁྲིམས་རྒྱལ་པོས་
མ་བཅད་དབང་མི་བཙན། ཤེས་ལྡན་སྨྲ་གསལ་བློན་པོ་ཡོད་ལགས་ཀྱང་། མངའ་
དབང་མེད་ཙ་དམངས་བས་ཟུར་དཔག་ཙམ། བཙུན་མོ་རང་གིས་མནན་ཀྱང་ཅུང་
མི་འབྱུང་། མི་འབྱུང་བཞིན་དུ་འདི་རུ་བཤད་མི་ལང་། ཆེད་གལ་མི་ཆེ་ཁྲོམ་གྱིས་
376



མདོ་སྡེ།
སྨོན་ལམ་མཐའ་ཡས་ཆོ་ག
མཚར་བཞད་བྱེད། འོན་ཀྱང་མི་གླེང་ཁ་མེད་བཙུན་མོས་དྲན། བྱ་བ་ཆུང་ཆུང་མ་
ཡིན་ཆེན་པོ་ཡིན། ཆེན་པོའི་བྱ་བ་རྒྱལ་གྱིས་བསྐོས་བཞག་ཡིན། གདུང་བརྒྱུད་མང་
དུ་ཡོད་ན་ཅི་བྱས་བཏུབ། གཅིག་ལས་མེད་པས་ཅི་བྱེད་ཅིར་མི་བདེ། ཡགས་ན་རྒྱལ་
ས་མི་སྟོང་ཁྲིམས་ཀྱང་གནོན། ཉེས་ན་རིགས་བརྒྱུད་ནམ་མཁའི་མེ་ཏོག་ཡལ། གནམ་
གྱི་འཇུ་ཐག་ས་ཡི་བརྟེན་ཕུར་བུད། བཙུན་མོ་རང་བློ་བྱས་པས་ཅི་འོང་ངམ། ལར་
ཡང་བུད་མེད་བློ་ལ་སྙིང་པོ་མེད། དཔེ་དོན་འཇོག་ས་སྔོན་མོ་ཆུ་ལ་བྱས། ཆུ་ལ་སྙིང་
པོ་བྱུང་བ་ལྦུ་བ་ཡིན། དེ་ལ་རྟག་ཅིང་བཟུང་དུ་ཨེ་འདུག་ན། བུད་མེད་བློ་དང་ཆུ་
བཤིགས་མར་གཉིས་ལ། སྙིང་པོ་ཡོད་པ་ཨེ་རིག་འབངས་འཁོར་རྣམས། ཅིས་ཀྱང་
བཙུན་མོའི་བྱ་བྱེད་བརྟགས་ཙམ་ན། འདི་ལ་འཐད་ཅིང་ཤིས་པ་ཡོང་མི་བསམ།
ལར་ཡང་བུད་མེད་ཉོན་མོངས་གཞི་མ་ཡིན། བྲང་ལ་ཆུ་དཀར་འཛག་པས་སྙིང་ཐག་
རིང་། རྩིབ་མའི་གོ་བར་ཡངས་པས་བསླུ་ཁ་ཡང་། ཨོག་ཁུང་མདུད་པ་མེད་པས་
གསང་མི་ཐུབ། འཕྱོ་ར་འཕྱོར་གཡེང་ཆེ་བས་ཡུལ་ཁམས་བསྒུལ། བུ་ཙ་ལྕམ་དྲལ་
འབྲེལ་ཀྱང་དང་ཟམ་དྲན། ན་སོ་ཡར་ཡར་རྒས་ཀྱང་རྒྱན་ཆ་གཟབས། རྒས་ཤིང་
འཁོགས་པར་གྱུར་ཀྱང་ཆགས་པ་སྐྱེ། གསེར་གྱི་མཆོད་རྟེན་རྩེ་ནས་བཤིག་པ་དང་།
ཉི་མ་ས་འོག་སྦས་སྙམ་བསམ་ངན་འཆང་། དེ་འདྲའི་བློ་སེམས་ལོག་པར་ཕྱོགས་པ་ཡི།
བློ་ཕུགས་མོ་ཡི་བྱས་ན་ཅི་འདྲ་ན། བདག་ནི་དེ་ཡི་གྲོས་ལ་མི་གཏོགས་སོ། །ཁྱོད་རང་
རྒྱལ་འཁོར་ཇི་ལྟར་དགྱེས་དགྱེས་མཛོད། བདག་ནི་རི་ཁྲོད་དབེན་སར་འགྲོ་ནས་སུ།
དགེ་བའི་ལས་ཤིག་ཨེ་འགྲུབ་བལྟ་སྙམ་སྟེ། གོང་མ་རྒྱལ་པོའི་རྣ་དང་གཞུང་ལ་བསམ།
ད་རུང་རྒྱལ་བུ་ཅུང་ཙམ་མ་དཔག་པར། ཞིང་ཁམས་འདི་རུ་འདུག་ནས་ལན་རེ་
མཇལ། འོན་ཀྱང་བཙུན་མོ་བྱ་བྱེད་མང་ལུགས་ཀྱིས། འདི་རུ་འདུག་ཀྱང་འདུག་ས་
ཇི་སྙེད་ན། ཞེས་ཟེར་ནས་གྲོས་ལ་མ་གཏོགས་སོ། །དེར་བཙུན་མོས་རང་བློ་བྱས་ནས་
377



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཤིན་ཏུ་ཁ་ལ་མ་ཉན་པ་ལ། འཁོར་འབངས་ཁ་ཅིག་ཀྱང་བཙུན་མོའི་ཕྱོགས་སུ་ཕྱོགས་
ཏེ། བྲན་མང་ཁ་གཟེ་མ་མཆུ་སྤུན་དུ་བྱས་ཏེ། རྒྱལ་བུ་ཡང་མོ་བ་ལ་མོ་མ་བཏབ།
དཔྱད་མཁན་ལ་དཔྱད་མ་བལྟས། རྩིས་མཁན་ལ་རྩིས་མ་བཀྲམ། གཟའ་སྐར་གྱི་
མཐུན་མ་བསྡེབས་པར། རྒྱལ་བུ་རྒྱལ་ས་རུ་བཏོན་ཏེ། མོ་རང་གི་ཕ་མིང་གཅན་དུ་
འགྲོ་ཟེར་ཏེ། བྲན་འཁོར་བརྒྱ་དང་ཆས་ནས་རྒྱལ་པོའི་དཀོར་ནོར་མང་པོ་ཁྱེར་ཏེ། ཕ་
རོལ་གྱི་རྒྱལ་པོ་སྲིན་ཚ་ལག་དྲུག་བྱ་བའི་རྗེས་སུ་འབྲེང་ནས་སོང་ངོ༌། །རྒྱལ་པོ་དེ་ནི་
ཤིན་ཏུ་སྟོབས་ཆེ་ལ་གཏུམ་ལ་འཚིག་པ། མདོག་དམར་བ། མིག་ཤེལ་བ། ལག་པ་
ལ་སོར་མོ་དྲུག་ཏུ་ཡོད་པ། རྒྱལ་ཁམས་དང་མངའ་རིས་ནི་ཆུང་བ་ལས་མེད་པ་ཞིག་
ཡོད་དོ། །བཙུན་མོ་དེ་ཤིན་ཏུ་བཀུར་ནས། རྒྱལ་མོ་སང་བབས་སུ་བྱུང་ཟེར་ནས་ཤིན་
ཏུ་ཡང་དགའ་བ་སྐྱེས་སོ། ། །
དེ་ནས་སླད་ན་རྒྱལ་བུ་ལྕམ་དྲལ་དང་། བློན་འཁོར་རྣམས་ཀྱང་ཤིན་ཏུ་སྙིང་མ་
དགའ་ཞིང་། རྒྱལ་ཁམས་ཀུན་ཀྱང་སྨྲེ་ངག་བྱེད་དོ། །དེ་ལ་རྒྱལ་བུ་ནི། བྱིས་པ་ལོ་
གསུམ་ངོ་བཞི་ལས་མ་ལོན་པས། གཞན་དག་གི་བློན་པོ་དང༌། འཁོར་པ་གང་ལ་མི་
འཁོར་བར། ལྕམ་མོའི་རྗེས་སུ་འབྲང་ངོ༌། །ལྕམ་མོ་ནི་ཤིན་ཏུ་ཡང་ན་སོ་ཆུང་ཡང་།
མི་མོ་ཤེས་རིག་དང་ལྡན་པ་ཞིག་ཡོད་པས། བཙུན་མོའི་བྱ་བྱེད་ཀྱིས། རྒྱལ་བུ་ལ་ཡེ་
འབྲོག་དང་། ཐོབ་ཤོར་ཅི་ཡོང་མི་ཤེས་ཀྱི་དོགས་ནས་བློན་འབངས་གང་ལ་ཡང་བློ་མི་
གཏོད་པར། རྒྱལ་བུའི་སྐུ་བཙའ་སྟེ། ཉིན་ཤིན་མེ་ཏོག་གི་གླིང་ལ་གབ་ཅིང་། མཚན་
ཤིན་རྒྱལ་མཁར་གྱི་རྩེ་ལ་བྲོས་ཏེ་སྦའོ། །དེ་ལ་འཁོར་རྣམས་ཀྱིས་ཀྱང་། བུ་མོ་ལ་ཀུན་
གྱིས་སྨྲས་པ། རྒྱལ་བུ་རྒྱལ་ས་རུ་བསྡད་མི་བཅོལ་བར། མེ་ཏོག་གི་གླིང་ལ་ཁྲིད་ནས་
འགྲོ་བ་འདི། ཤིན་ཏུ་ཉེས་པ་ཆེ་བྱས་པས། དེ་ལ་བུ་མོས་སྨྲས་པ། གསོན་དང་རྒྱལ་
གྱི་བློན་འཁོར་འབངས་ལ་སོགས། ཁོ་མོ་བདག་ལ་སྨྲ་བ་མ་བྱེད་དང་། རྒྱལ་བུ་ན་
378



མདོ་སྡེ།
སྨོན་ལམ་མཐའ་ཡས་ཆོ་ག
ཆུང་བྱིས་པ་དབང་ལོག་འདི། བདག་གིས་བསྡད་དུ་མ་བཅོལ་མ་ཡིན་ཏེ། རྒྱལ་སར་
བཞག་པས་འདུག་ཏུ་མ་བཏུབ་ནས། བདག་བས་ཁོང་ལ་ཤིན་ཏུ་བྱམས་པ་ཡི། ཕ་
མ་བུ་གཉེན་ལོགས་སུ་མི་འདུག་པས། ཅིས་ཀྱང་བདག་གི་རྗེས་སུ་འབྲང་ནས་བྱུང་།
མིང་གཅིག་སྲིང་གཅིག་སེམས་ལ་མ་བཟོད་པས། གཅིག་བུར་མེ་ཏོག་གླིང་ལ་སྐྱོ་
རོགས་བྱས། བདག་ནི་ཕོ་བྲང་གནས་དེར་འདུག་རྒྱུ་ལ། མངའ་དབང་ཞིང་དང་
འཁོར་དང་ལོངས་སྤྱོད་དང༌། ཕོ་བྲང་གནས་དང་གདན་ཁྲི་མཐོང་ཙམ་ན། བདག་
མེད་དཀོར་མཛོད་གླིང་དུ་ཕྱིན་པ་བཞིན། ཤིན་ཏུ་སྡོད་སྙིང་མ་འདོད་ལུས་སེམས་
བྲེལ། རྒྱལ་ས་རིན་པོ་ཆེ་ཡི་ཕོ་བྲང་ན། སྟོང་ཁམས་ཕྱོགས་བཞིར་རེ་བ་སྐོང་བ་དང་།
རྒྱལ་སྲིད་རིན་ཆེན་ཁ་ཡོ་སྙོམས་པ་དང་། གཞན་དག་ཞིང་གི་མི་རྣམས་མཇལ་བ་
དང༌། ཚོང་དང་དམག་གི་དེད་དཔོན་འཁོར་རྫོང་དང༌། རྒྱལ་པོའི་ཁྲིམས་དང་ལས་
ཀྱི་བྱ་བ་དང་། དགེ་བའི་ལས་དང་ངོ་མཚར་ལྟད་མོ་ལ། སྐད་ཅིག་གཡེང་བའི་ལོང་
ཡང་མ་མཆིས་ན། ཉིན་དང་མཚན་མོའི་སྣང་བ་ངོ་མི་ཤེས། ལོ་ཟླ་ཞག་གྲངས་གར་
སོང་ཆ་མེད་ན། ད་ལྟའི་ཡུར་ཆུ་ཆད་པའི་རང་འཐག་བཞིན། པི་ཝཾ་རྒྱུན་ཐག་ཆད་
པའི་སྐད་བཞིན་ཐལ། ཁྱེད་རྣམས་རང་ལ་མ་བབས་མ་སྨྲ་དང་། ཁྱེད་ཅག་གོང་དུ་
རྒྱལ་པོ་མི་བཞུགས་ཀྱང༌། བློན་འཁོར་འོག་ན་དལ་དང་བདེ་མོར་འདུག །ཕ་མ་བུ་
གཉེན་ཉེ་དྲུང་འབྲེལ་པ་ཚོགས། མཚར་བཞད་རྩེད་མོ་ལོངས་སྤྱོད་དཀོར་ནོར་གཞལ།
ཕྱི་མར་གར་འགྲོ་ཅི་ཡོང་ངས་མི་ཤེས། འཇིག་རྟེན་འདི་བདེན་ལུགས་ལ་སྐྱིད་པར་
སྣང་། རྒྱལ་པོ་ཡོད་ཀྱང་དེ་བས་ལྷག་མི་འབྱུང་། བདག་ཅག་མིང་སྲིང་མེ་ཏོག་གླིང་
ལ་འཁྱམས། རྒྱལ་པོ་ཡབ་ཅིག་ཡོད་པ་དགུང་དུ་གཤེགས། བཙུན་མོ་ཡུམ་ཅིག་ཡོད་
པ་ལོག་པར་ཕྱོགས། གདུང་བའི་གཉེན་ལ་མི་གཅིག་ཡུལ་ན་མེད། ཟས་སྐོམ་ཡོད་
ཀྱང་བཟའ་བཏུང་དང་ག་འགག །དར་ཟབ་ཡོད་ཀྱང་གོན་པར་ཡིད་མི་འོང༌། རྒྱལ་
379



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བུ་མེ་ཏོག་གླིང་ལ་རྩེད་མོར་རྩེ། གཅིག་བསྒྱུར་གཅིག་ལེན་སྣང་བ་ཡང་མ་ཡེངས།
བདག་ནི་གཅིག་པུར་ངུས་པས་ཐང་ཤ་ཆད། རྒྱལ་བུས་སྙིང་ལ་མི་སྡུག་མཆི་མ་ཕྱིས།
ཕ་མ་དྲིས་པའི་གནམ་ལ་མཛུབ་མོ་བཙུགས། ཉེ་དྲུང་དྲིས་པའི་རི་ལ་གད་མོ་བཞད།
འཁོར་འབངས་དྲིས་པའི་ས་ལ་རྐང་པ་རྡེབ། བདེ་སྡུག་དྲིས་པའི་བར་སྣང་མཛུབ་
རིས་བྱེད། འཁྱགས་ན་མེ་ཏོག་འདབ་མ་གཡོར་ཞིང་གོན། རྟོགས་ན་གེ་སར་འབྲས་
བུ་བསིལ་ཞིང་བཟའ། སྐོམས་ན་ཆར་པའི་ཆུ་ལ་རྡུབས་ཤིང་འཐུངས། སྐད་ཅིག་ཙམ་
ཡང་བདག་དང་འབྲལ་མི་བཟོད། ལྷག་པར་མྱ་ངན་དགུ་འགྱུར་དེ་ཡིས་བསླང་། ཀྱེ་
མ་ཀྱི་ཧུད་ཟ་མ་སྙིང་རེ་ན། རྒྱལ་པོ་ཡབ་ཅིག་གནམ་གྱིས་མ་བསྐོས་ཀྱང་། ལུས་ཀྱི་
སྒྲོམ་བུ་མ་གཅིག་མེད་པ་འདི། བདག་ཅག་མིང་སྲིང་སྔོན་ལས་ཅི་ཡིས་མནར། ཡོད་
ན་མ་པང་བུ་རྒྱུག་རྩེད་མོ་རྩེ། རྒྱལ་པོ་ཡབ་ཅིག་གྲོངས་པ་ཀུན་ཀ་ཡིན། སྲས་བུ་ཆུང་
ནས་སྐྱོང་བས་ཆེ་རུ་ཚར། ཐ་མ་རྒྱལ་ས་མི་འཆུགས་རང་མལ་ཟིན། དེ་ཡང་སྔོན་
ལས་དབང་གི་མ་བསྐོས་འདུག །ཞེས་ཟེར་ནས་ངུས་པས། དེ་ལ་བློན་པོ་རྣམས་ཀྱང་
ངུས་སོ། །དེད་དཔོན་རྣམས་ཀྱང་ངུས་སོ། །འཁོར་འབངས་རྣམས་ཀྱང་ངུས་སོ། །
རྒྱལ་བུ་ནི་ཤིན་ཏུ་མཚར་ནས་བགད་དོ། །ལྕམ་མོ་ངུས་པ་ལ་ཤིན་ཏུ་ཡང་སྙིང་ལ་མ་
སྡུག་ནས། མིག་གི་མཆི་མ་ཕྱིས་ནས་བྲིད་པའི་ཚུལ་དུ་བྱེད་དོ། །དེ་ལ་བློན་པོ་རྣམས་
ཀྱིས་ཀྱང་ད་རུང་བྱིས་པ་དབང་ལོག་ཏུ་འདུག་པས། མིང་སྲིང་གཉིས་གང་འཐད་དུ་
ཡེངས་སུ་ཆོལ་ཅིག །ཅེས་ཟེར་རོ། ། །
དེ་ལ་ཡང་བུ་མོའི་མཆི་མ་ཕྱིས་ནས་སྨྲས་པ། ཡང་ཅིག་གསོན་དང་བློན་འཁོར་
འབངས་རྣམས་ཀུན། བདག་ཅག་མིང་སྲིང་ཤིན་ཏུ་ཉམ་ཐག་ཀྱང་། ད་རུང་ཅི་ལ་ཅི་
འོང་ངེས་པ་མེད། དབུ་ནག་སྲིད་པ་ཕྱི་ལ་དཔེ་འཇོག་ན། ལྗང་ལ་འབྲས་དྲུག་ཅན་
ཞིག་སྨིན་ཡང་སྲིད། སྒོང་ལ་གཤོག་དྲུག་ཅན་ཞིག་འཁྲུངས་ཀྱང་སྲིད། ཚེས་ལ་བཅོ་
380



མདོ་སྡེ།
སྨོན་ལམ་མཐའ་ཡས་ཆོ་ག་
༼ཇ༽
ལྔའི་ཉ་ཆེན་རྒྱས་ཀྱང་སྲིད། རྒྱལ་བུ་རྨང་སྡུག་རྒྱལ་ས་ཟིན་ཡང་སྲིད། ཚེ་ལ་བར་ཆད་
གློ་བུར་མ་བྱུང་ན། ན་སོ་གཞོན་ལ་ད་རུང་དཔྱད་ལོང་ཡོད། འཁྱགས་སྒྲོམ་དབང་
བཏབ་འགྱོད་པ་མ་སྔ་དང་། དཔྱིད་གསུམ་ས་ཆུ་གཏིང་དྲོས་འོང་ཡང་སྲིད། ངེད་
རང་རྣམས་ཀྱང་རང་ཁྲིམས་སོ་སོར་བསྡམ། རྒྱལ་བུའི་སྐུ་སྲུང་ཉ་ར་བདག་གིས་བྱ།
ཁྱེད་རང་རྣམས་ཀྱང་རང་ཁྲིམས་སོ་སོར་སྡོམས། ལོ་གསུམ་འབངས་ཀྱིས་ཁྲིམས་སྐྱོང་
རྒྱལ་ཁམས་འཚོས། རང་རེའི་རྒྱལ་ཁམས་མངའ་རིས་འདི་དག་ན། གཞན་དག་ཕ་
རོལ་ཞིང་དང་རྒྱལ་ཁམས་ཀྱིས། རྒོལ་བར་བྱུང་ན་ཐད་དུ་ལངས་པར་གྱིས། མངའ་
བདག་རྒྱལ་པོ་དགུང་དུ་གཤེགས་གྱུར་ཡང་། དམག་ཚོགས་དཔུང་དང་བཅས་ནས་
བྱོན་པ་མིན། བཙུན་མོ་ལོག་པའི་ཕྱོགས་སུ་གྱུར་ན་ཡང་། གོ་ཁྲབ་མཚོན་ཆ་ཁྱེར་ནས་
སོང་བ་མིན། རྒྱལ་བུ་དབང་ལོག་བྱིས་པར་འདུག་མོད་ཀྱང་། བློན་པོའི་བློ་ལ་དར་
རྒུད་བྱུང་བ་མིན། མཛའ་བར་བྱུང་ན་ཐད་དུ་བསྣུན་པར་གྱིས། རྒྱལ་པོ་ཡབ་ཡུམ་
གནས་འདིར་མི་བཞུགས་ཀྱང་། ཟས་ནོར་ལོངས་སྤྱོད་ཁྱེར་ནས་སོང་བ་མིན། འགའ་
རེ་དཔའ་དང་དཔུང་གིས་བརྒལ་དུ་ཡོད། འགའ་རེ་ནོར་དང་ཟས་ཀྱིས་བྲིད་དུ་ཡོད།
འགའ་རེ་ཁད་དང་མུས་ཀྱིས་འདུམ་དུ་ཡོད། འགའ་རེ་རང་བཞིན་བཞག་ནས་འདུན་
དུ་ཡོད། རྒྱལ་ཁྲིམས་བྱ་བ་ཆེན་པོ་སྐྱོང་བ་ལ། བསམ་པའི་བློ་ལ་ཟད་པ་མ་མཆིས་
པས། བྱ་བའི་ཐབས་ལ་ཟད་པ་ག་ལ་མཆིས། དེ་ཕྱིར་ངེད་རང་རང་ཁྲིམས་དེ་ལྟར་
བསྡམ། ཞེས་སྨྲས་པས། ཐམས་ཅད་ཀུན་གྱིས་དེ་ལྟར་དུ་རིག་པར་བཅད་དེ་རྒྱལ་
སྲིད་སྐྱོང་ངོ། །
དེའི་ཚེ་དེའི་རེས་ཤིག་ན། བཙུན་མོ་ལོག་པར་ཕྱོགས་ནས་སོང་བ་དེས། རྒྱལ་པོ་
ལག་དྲུག་ལ་སྨྲས་པ། གསོན་དང་རྒྱལ་པོ་དམ་པ་དབང་ལྡན་རྗེ། འཇིག་རྟེན་ཁམས་
ན་རྒྱལ་པོ་མང་ལགས་ཏེ། སྟོབས་དང་རྩལ་ཤུགས་ཆེ་བ་ཁྱེད་ལས་མེད། ཁྱོད་ཀྱི་
381



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཚོད་ལ་མངའ་དབང་ཟུར་ཆུང་ཙམ། ད་ནི་ངེད་རང་དམག་ཚོགས་དཔུང་དང་ཆོས།
བདག་ཅག་འོང་བའི་ཤུལ་གྱི་གནས་དེར་འགྲོ། བྲམ་ཟེའི་རྒྱལ་པོ་ཡུལ་དང་མངའ་
རིས་བཟུང་། རང་རེ་མིན་པས་གཞན་གྱི་བདག་བྱར་མེད། བདག་གི་བུ་ཚ་ལྕམ་དྲལ་
གཉིས་ཡོད་པའི། དེ་ཡང་ངེད་རང་བློན་འཁོར་བྱེད་པས་ཆོག །རྒྱལ་པོ་མ་བཞུགས་
མྱུར་དུ་དམག་དཔུང་བསྐྱེད། ཅེས་སྨྲས་པས། ཁོས་ཡང་བདེན་བསམ་ནས། དམག་
མི་དཔུང་དང་བཅས་ནས་འོང་བ། དེ་ལ་བློན་པོ་ཤེས་ལྡན་ལྷ་དབང་གིས། དམག་
མི་དཔུང་དང་བཅས་ནས་འཁྲུག་པས། རྒྱལ་བུའི་བསོད་ནམས་ཀྱིས་ཕོ་བྲང་རྒྱལ་ས་
ལ་མ་ཚུགས་ཏེ། ལྷ་དབང་གི་ཅུང་རྒྱལ་བ་ཙམ་མོ། །དེ་ལ་རྒྱལ་པོ་དེ་ནི། ཤིན་ཏུ་ཞེ་
ནག་ལ་གཏིང་ཟབ་པ་ཞིག་ཡིན་པས། རང་ཡུལ་དུ་མ་ལོག་པར་ཡུལ་དེའི་མཐའ་རུ་
བསྡད་ནས། གྲོང་དང་གྲོང་རྡལ་རྣམས་བཏུལ་ཏེ། ཡུལ་དེའི་མི་ལ་སྡེ་རིགས་གཉིས་
སུ་ཆད་དེ། ཁ་ཅིག་ཁས་དྲག་ནི་རྒྱལ་བུ་དང་བློན་པོ་ལ་ཕྱོགས་སོ། །ཁ་ཅིག་ཁས་ཞན་
པ་ནི། བཙུན་མོ་དང་ལོག་པའི་ཕྱོགས་སུ་ཕྱོགས་ནས། རྒྱལ་པོ་ལག་དྲུག་ལ་རྒྱལ་སློད་
འདེབས་པ་དང༌། ཆག་ཕྱིར་འབྲིང་བར་བྱེད་དེ་ཁོ་ཡང་རང་ཡུལ་དུ་ལོག་གོ །དུས་
དེ་ཙམ་ན། སྔོན་གྱི་རྒྱལ་པོས་བཀའ་བཅགས་པ་དང་། བཙུན་མོ་ལོག་པར་ཕྱོགས་པ་
དང་། རྒྱལ་བུ་རྒྱལ་སར་བཏོན་པ་ལ། དུས་ཚོད་དང་གཟའ་སྐར་གྱི་མཐུན་མ་བརྩིས་
པ་དང༌། སྔོན་གྱི་དུས་མཆོད་དང་སྐོང་གསོལ་རྣམས་ཆག་པས། གནམ་གྱི་དལ་ཁ་
ས་ལ་བབས་ཏེ། སའི་བྱུར་སྲི་ཐང་དུ་ལངས་པ་དང་། འབྱུང་བའི་གཤེད་བཞི་འཁྲུག་
ནས། ཡུལ་དེ་རུ་ནད་ཡམས་དང་། འཁྲུག་པ་དང་། མི་བདེ་བ་སྣ་ཚོགས་བྱུང་ནས་
ཡུལ་ཁམས་ཀྱང་ཤིན་ཏུ་གྱ་ཉེས་ལ་ཉམ་ཐག་པར་ཡོད་དོ། །དེའི་ཚེ་རྒྱལ་བུ་ལྕམ་དྲལ་
གཉིས་ནི། ཉིན་ཤིན་མེ་ཏོག་གི་གླིང་ལ་སྐུ་བཙའ། ནུབ་མོ་རྒྱལ་མཁར་གྱི་རྩེ་ལ་འཁྲས་
བཅས་ཤིང་ཡོད་པའི་དུས་དེ་ཙམ་ན། རྒྱལ་བུ་དེ་དགུང་ལོ་བརྒྱད་ལོན་ཅིང་། རྒྱལ་བུ་
382



མདོ་སྡེ།
སྨོན་ལམ་མཐའ་ཡས་ཆོ་ག
ནི་གཞན་དང་མི་འདྲ་བར། ལོ་ཟླ་དང་ཞག་ལ་འཕེལ་ཏེ་རྒྱལ་ས་ནོན་པ་ཙམ་དུ་ཡོད་
ཀྱང་། ལྕམ་མོས་ཡེ་འབྲོག་དང་ཐོབ་ཤོར་དུ་འགྲོ་ནས་དབང་བྱར་མི་འོང་དོགས་ཏེ།
ཤིན་ཏུ་ཡང་སྦ་གསང་དམ་དུ་བཅོལ་ལོ། །
དེ་ནས་ནངས་ཅིག་ཉི་མ་ཤར་དྲོས་ལ། ལྕམ་དྲལ་གཉིས་མེ་ཏོག་གི་གླིང་ལ་
གཤེགས་ཏེ། རྒྱལ་བུས་སྨྲས་པ། ལྕམ་མོ་ལགས། བདག་གི་མདངས་གསུམ་རྨི་ལམ་
ལ། འོ་སྐོལ་གྱི་རྒྱལ་མཁར་གྱི་རྩེ་ལ། རང་རེ་མིང་སྲིང་གཉིས་འདུག་ན། ཤར་ཕྱོགས་
ནས་འོད་དཀར་པོ་སྐར་ཆེན་ཤར་བ་འདྲ་བ་གཅིག་བྱུང་ནས། འོ་སྐོལ་གྱི་ཡུལ་བ་
ར་ཛོ་ཏི་འདི་ལ། མུན་པ་འཁྲིགས་ནས་འདུག་པ་དེ་སངས་བ་རྨིས་སོ། །ནུབ་ཕྱོགས་
ནས་གཞའ་ཚོན་གཏིབས་པའི་གུར་ཁང་ན། ཡིད་བཞིན་གྱི་ནོར་བུ་རིན་པོ་ཆེ་འོད་དུ་
འབར་བ་གཅིག་འདུག་པ། དེ་ལ་སྨོན་ལམ་ཐོབ་དང་བདག་གི་དབང་བྱར་ཡིན་ཟེར་
བ་རྨིས་སོ། །ཁྱོད་ནི་ཡུལ་འདིའི་ཤར་ཕྱོགས་སུ། ཞིང་ཁམས་ངོ་མཚར་ལྟད་མོ་ཆེ་བ་
གཅིག་གི་དབུས་སུ། གཡུ་ཁྲི་སྔོན་པོ་ཞིག་གི་ཁ་ལ་བསྡད་ནས། རིན་པོ་ཆེ་དངུལ་གྱི་
མཎྜལ་ལ། གསེར་གྱི་མཆོད་རྟེན་བཀོད་པ་ཞིག་འཛིན་ཞིང་། དེ་ལ་ཀུན་གྱིས་བསྐོར་
བ་བྱེད་པ་རྨིས་སོ། །བདག་ནི་གསེར་གྱི་འཁོར་ལོ་རྩིབས་བཅུ་དང་ལྡན་པ་གཅིག་
བསྐོར་ཞིང་། རྒྱལ་མཁར་གྱི་རྩེ་ལ་བསྡད་པས། དེ་ལ་ཀུན་གྱིས་གུས་པས་འདུད་པར་
རྨིས་སོ། །ལྕམ་མོ་ལགས། དེ་ནི་ཅི་ལྟ་བུའི་རྟགས་སུ་འདུག་ཅེས་ཟེར་བ་ལ། ལྕམ་མོ་
ཡང་ཤིན་ཏུ་དགའ་ནས་རྨི་ལམ་བཟང་པར་རིག་སྟེ། རྒྱལ་བུ་ལ་སྨྲས་པ། རྒྱལ་བུ་
ལགས། རྨི་ལམ་ནི་ཤིན་ཏུ་ཡང་བཟང་བར་འདུག་སྟེ། འོ་སྐོལ་མིང་སྲིང་གཉིས་ལ་
དེ་ལྟ་བུའི་བསོད་ནམས་དང་། དབང་བྱར་འོང་བ་ཞིག་ཨེའུ་མཆིས་ན། འོན་ཀྱང་
རྒྱལ་བུའི་རྨི་ལྟས་བཟང་བས་ལ་ཉེ་ཡིན་པས། དེ་རིང་གནམ་དང་རྒྱལ་པོ་ལ། མཆོད་
པ་ཞིག་ཀྱང་བྱེད། ངེད་རང་མིང་སྲིང་ཡང་དགའ་སྟོན་གྱི་བསྙེན་བཀུར་ཞིག་ཀྱང་
༢
383



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གཟབས། ཟེར་ནས། ཕོ་བྲང་དུ་སོང་སྟེ། འབྲས་དཀར་གྱི་ཕྱེ་མ་དང་། བཤོས་ཆ་
དང་། མང་ཐུན་དང་། དཀར་གསུམ་དང་། མངར་གསུམ་དང༌། འབྲས་ཆང་དང་།
ནས་ཆང་དང་། ལི་རྒུན་གྱི་ཉིང་ཁུ་དང་། སྨན་སྤོས་དང༌། མེ་ཏོག་གི་སྦྲང་རྩི་ལ་
སོགས་པ་ཕུན་སུམ་ཚོགས་པ་ཁྱེར་ནས་སོང་སྟེ། མེ་ཏོག་གི་གླིང་ལ་བཤམས་ནས་
གནམ་དང་རྒྱལ་པོ་ལ་མཆོད་པ་བྱས་སོ། །དམ་ཅན་སྲུང་མ་ལ་གསོལ་ཁ་བྱས་སོ། །
དེའི་ལྷག་མ་རྣམས་ཁོ་རང་མིང་སྲིང་ཡང་དགའ་སྟོན་རྒྱ་ཆེན་པོ་ཡོངས་སུ་བྱས་སོ། །
ནས་འབྲས་དང་ཤིང་ཏོག་གི་ཡུ་ཏི་ལ་ངོམས་པར་བཏུང་ངོ༌། །གནམ་དང་རྒྱལ་པོ་ལ་
ཕྱག་འཚལ་ཞིང་སྨོན་ལམ་རྒྱ་ཆེན་པོ་རུ་བཏབ་བོ། །
དེ་ནས་དེའི་ཚེ། བུ་མོ་དེས་བསམ་པ་ལ། བཙུན་མོ་ལོག་པར་ཕྱོགས་པས། མཐའ་
མི་དམག་སྣ་དྲངས་ཡང་རྒྱལ་ཁམས་ཤོར་བ་ཙམ་ནི་མ་བྱུང་། རྒྱལ་བུ་ཡང་སྐུ་བཙས་
ཤིང་སྦས་པས་བར་ཆད་ཀྱི་རྐྱེན་ལ་མ་ཤོར་ཞིང་། ད་ནི་སྨྲ་བསམ་ཀྱང་ཤེས། རྒྱལ་
ཁམས་ཀྱི་ནད་ཡམས་དང་འཁྲུག་པ་འདི་ཡང་རྒྱལ་པོའི་བཀའ་བཅགས་པའི་ཆད་
པ་ཡིན་པས། དེ་ཙམ་ཞིག་ཡོང་ན་ཡང་ཐང་། མདངས་གསུམ་རྒྱལ་བུའི་རྨི་ལམ་
འདྲ་ཡིན་ན་ནི། དུས་ཚོད་དང་གནས་སྐབས་འཛོམས་ནས། ད་ནི་རྒྱལ་བུ་ཡང་རྒྱལ་
སར་འདོན་རན་པ་ཡང་ཨེའུ་ཡིན། དེས་ན་ད་ལན་འདི་ནི་ཅི་ཙམ་གྱི་བྱ་བ་མི་ཕོད་
པས། རྒྱལ་བུ་འདི་བསྐོས་པའི་མི་གཅིག་གིས་བསྐོས་ཤིང་། རྒྱལ་ཁམས་ཀྱང་ཞི་བདེ་
ཡང་ཨེའུ་འབྱུང་ནས། དམུ་རིགས་ཀྱི་རྒྱལ་པོ་ལ་ལུང་ཞུ་དགོས་པར་འདུག་བསམ་
ནས། སང་ཉི་མའི་རྩེ་ལ་བློན་པོ་ལྷ་དབང་ལ་བཀའ་སྩལ་ནས། རྒྱལ་ས་ཡང་ཐོག་ཏུ་
མཆིས་ནས་སྨྲས་པ། གསོན་དང་བློན་པོ་ཤེས་ལྡན་ལྷ་དབང་ལགས། འཛམ་གླིང་མི་
ལ་ཁྱེད་བས་ཤེས་ཆེ་མེད། ཤེས་པའི་ཤེས་དྲིན་ད་ལྟར་ཆོད་པར་བྱུང་། བཙུན་མོ་ལོག་
པར་གོལ་བའི་སྟོབས་ཤུགས་ཀྱིས། ཕོ་བྲང་རྒྱལ་འཁོར་མཐའ་མིས་འཕྲོག་པ་ལ། ཤེས་
384



མདོ་སྡེ།
སྨོན་ལམ་མཐའ་ཡས་ཆོ་ག
ལྡན་ལྷ་དབང་ཡོད་པས་མ་ཤོར་ཙམ། ཤེས་ལྡན་མེད་ན་ད་ཙམ་ག་ལ་ཡོད། རྒྱལ་
པོའི་འཁོར་ལ་འདི་ཙམ་ཡོད་མོད་ཀྱང་། རྒྱལ་པོ་ཡབ་ཡུམ་གཉིས་པོ་མེད་ནས་སུ།
ཕ་རོལ་དགྲ་ལ་ཕྱོགས་པར་མ་གཏོགས་པ། བདག་ཅག་མིང་སྲིང་གཉིས་ལ་བརྩེ་བ་
ཡི། གླིང་བུའི་འབུད་སྐྱོར་ཙམ་གྱི་མི་གཅིག་མེད། ཤིན་ཏུ་རེ་བའི་འབངས་ལ་ཡི་ཆད་
ནས། ཞིང་ཁམས་འདི་རུ་འདུག་ནས་ཅི་བྱེད་ཀྱི། རང་ཡུལ་ཡིན་ཀྱང་དགྲ་དང་ཅི་མ་
ཁྱད། ཕོ་བྲང་རྒྱལ་ཁམས་མངའ་དབང་མཐོང་ཙམ་ན། ཤིན་ཏུ་མྱ་ངན་བསླང་བ་མ་
གཏོགས་པར། བསྡད་ཀྱང་སྐྱིད་པའི་རེ་བ་མ་མཆིས་པས། རྒྱལ་བུ་ཁྲིད་ནས་མེ་ཏོག་
གླིང་ལ་སོང་། རང་གི་ཡུལ་འདི་མིག་གིས་མི་མཐོང་བར། གཞན་དག་རྒྱལ་ཁམས་
ཞིག་ཏུ་འཁྱམ་དགོས་བསམ། འོན་ཀྱང་ཤེས་ལྡན་ཡོད་པས་སྐོར་ཙམ་བྱས། ད་ནི་
རྒྱལ་བུ་ན་སོ་ཡར་ཡར་འཛེགས། སྨྲ་བསམ་བླ་བོ་ལོ་རྒྱུས་མཆིད་གླེང་དང་། རྒྱལ་ས་
ཡིན་ཀྱང་ཨེའུ་ནོན་ཙམ་དུ་སྣང༌། ངེད་རང་རྒྱལ་བློན་མཆིད་ཚིག་མ་གཏོགས་པར།
རྒྱལ་ཁམས་ཡོངས་ལ་མ་སྒྲོགས་གསང་བར་གྱིས། གལ་ཏེ་ཚོར་ན་མཐའ་ཡི་དམག་
སྣ་སྡང་། རྒྱལ་ཁམས་ཕྱེད་ཙམ་མཐའ་ཡི་ཕྱོགས་སུ་གཏོགས། ད་ནི་རྒྱལ་བུ་དགུང་ལོ་
བརྒྱད་དུ་ལོན། ཡབ་ཀྱིས་གསུངས་པའི་དུས་དང་ཚད་དུ་ཕྱིན། དེས་ན་རྒྱལ་བུ་རྒྱལ་
སར་ཕྱུངས་པ་ལ། ཁ་རྩང་གོང་གི་སྐབས་དང་མི་འདྲ་བར། ད་ནི་ཐབས་དང་སྟབས་
ཤིག་གཟབས་དགོས་པས། འདི་ལ་གནམ་ནས་བསྐོས་པའི་མི་གཅིག་དགོས། དེ་དག་
མིན་པས་མངའ་དབང་བཙན་མི་འགྱུར། འདི་ན་དམུ་རིགས་འཕྲུལ་གྱི་རྒྱལ་ས་རུ།
དམུ་རྒྱལ་དག་ལ་ལུང་ཞིག་ཞུ་རུ་སོང་། དམུ་རིགས་རྒྱལ་གཤེན་སྤྱན་འདྲེན་གྱིས་ལ་
ཤོག །བདག་ཅག་ཁོང་གི་མངའ་དབང་ཡིན་པས་སུ། ཐུགས་ཀྱི་དགོངས་ནས་གནས་
འདིར་གཤེགས་པར་མཆི། རྒྱལ་ཁམས་ནད་ཡམས་འདི་ཡང་ཨེའུ་ཆད་དང་། དུས་
ཀྱི་འཁྲུག་པ་འདི་ཡང་ཨེའུ་ཞི་དང་། རྒྱལ་བུ་འདི་ཡང་རྒྱལ་སར་ཨེ་ཐོན་ན། ཤེས་
385



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ལྡན་མ་འདུག་མྱུར་དུ་བྱ་བ་སྒྲུབས། ཞེས་སྨྲས་པ་ལ། དེ་ལ་བློན་པོ་ཤེས་ལྡན་གྱིས་
སྨྲས་པ། ལེགས་སོ་ལེགས་སོ་མི་མོ་ཁྱོད་ལེགས་སོ། །སྙན་ནོ་སྙན་ནོ་མཆིད་ཚིག་འདི་
སྙན་ནོ། །ལྷ་མི་གཤེན་དང་གསུམ་གྱིས་ཚོར་བར་གྱིས། འདྲེ་སྲིན་བྱུར་དང་གསུམ་
ལ་གསང་བར་བྱ། མོ་ལ་ཕོ་སྟོབས་བྱུང་བ་དཀའ་བ་སྟེ། བུ་མོ་ཁྱོད་ལ་ཕོ་ཡི་སྟོབས་
ཤུགས་བྱུང་། ཕ་མལ་བུ་མོས་ཟིན་པ་མ་མཆིས་ཏེ། རྒྱལ་པོའི་རྒྱལ་ས་ཁྱོད་ལ་བརྟེན་
པས་ཟིན། ད་ནི་རྒྱལ་སྲིད་གཞན་ལ་མ་ཤོར་ཙམ། སྐྱེས་པའི་ལུས་ལ་འདྲ་འདྲ་མང་
ལགས་ཏེ། མཉམ་པའི་བུ་ལ་དཀོན་པ་རེ་རེ་ཡིན། གཞན་དག་བུད་མེད་ལུས་དང་
ཁྱོད་མི་འདྲ་། མོ་ལུས་ཕོ་སེམས་ཡོད་པ་ཁྱོད་ཙམ་ཡིན། རྒྱལ་བུ་མེ་ཏོག་སད་ལ་མ་
ཤོར་དང༌། རྒྱལ་ཁམས་ལོ་ཏོག་བ་མོས་མ་འཇོམས་དང་། ཕོ་བྲང་གཉན་མཁར་ཐོག་
གིས་མ་བཤིག་པ། རིགས་དང་ལྡན་པའི་མི་མོ་ཁྱོད་ཀྱིས་དྲིན། བདག་ཀྱང་བཙུན་མོ་
ལོག་པར་ཕྱོགས་པ་དང་། གཞན་དག་རྒྱལ་འབངས་འཁོར་ལ་ཡི་ཆད་ནས། རྒྱལ་
པོ་དགུང་དུ་གཤེགས་པའི་ཕྱིན་ཆད་ནས། རྒྱལ་སྲིད་རིན་ཆེན་ཁ་ཡོ་སྙོམས་པ་དང་།
སྟོང་ཁམས་ཕྱོགས་བཞིར་རེ་བ་བསྐང་བ་དང་། དབང་ཆེན་རྒྱལ་པོའི་བྱ་བ་ཚར་
འདུག་པས། ང་རང་ཕྱི་མའི་དོན་ཞིག་ཨེའུ་འགྲུབ་ན། དབེན་པའི་གནས་ཤིག་སྙགས་
པ་རན་དུ་འདུག །དེ་རུ་དགེ་བ་གཅིག་ལ་ཐང་བཅད་ནས། རྩེ་གཅིག་ཕྱི་མའི་དོན་
ཞིག་བསྒྲུབ་དགོས་བསམ། བློ་ཐག་བསྙུངས་ནས་འགྲོ་བར་ཐག་བཅད་ཀྱང་། སྔོན་
གྱི་རྒྱལ་པོའི་རྣ་དང་ལྟང་མ་དང༌། ད་ལྟ་བཙུན་མོའི་གྲོས་དང་བྱ་བ་དང་། རྒྱལ་བུ་
ན་ཆུང་འདི་ཡི་མཚན་ཉིད་དང་། ཇི་ལྟར་བསམ་ཀྱང་སྙིང་ལ་མ་བཟོད་ཅིང་། བུ་
མོ་ཁྱོད་ཀྱི་སྤྱོད་ལམ་བརྟགས་ཙམ་ན། དུས་ཀྱི་གར་བསྒྱུར་བསམ་ནས་སྐོར་ཙམ་
བྱས། ད་ལྟ་ཁྱོད་ཀྱི་མཆིད་ཚིག་ཡིན་པ་ན། མུན་ལ་སྣང་ཞིག་འབྱུང་བ་ཨེ་ཡིན་དང་།
དགུང་ལ་ཉིན་གཅིག་ཤར་བ་ཨེའུ་སྲིད་དང༌། བློ་གྲོས་ཁྱོད་ཀྱི་བྱུང་བ་དེ་ལས་མེད།
386



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
བྱ་བ་ཅི་བསྒྲུབ་བདག་གིས་བརྩོན་པས་ཆོག །དབང་ཆེན་བསྐོས་ལ་དབང་ཆེན་རྒྱལ་
གཅིག་དགོས། ཡུལ་ཆུང་དག་ཏུ་མདུན་ཆུང་ད་མི་འཐད། སྐྱེ་བ་གཏན་གྱི་སོ་ནམ་ད་
ལན་ཡིན། བསྐལ་སྲིད་འབྱུང་བ་ཆགས་པ་ཐང་གཅིག་ཡིན། རྒྱལ་པོ་རྒྱལ་སར་ཕྱུང་
བ་ཐང་གཅིག་ཡིན། རང་རེ་སྨྲ་བུ་མི་ཡི་རྗེ་བོ་ལ། དམུ་རིགས་འཕྲུལ་གྱི་རྒྱལ་པོར་
བྱོན་ལགས་པས། དེས་ན་དབང་ཆེན་དེ་ལ་ལུང་ཞིག་ཞུ། ཤུལ་ཐག་རིང་ཡང་མི་ཕན་
དྲུང་དུ་གཏུགས། ཞེས་ཟེར་ནས། བུ་མོའི་གྲོས་ལ་བསྡུས་ཏེ་ཐག་བཅད་དོ། །
དེ་ལ་ཡང་བློན་པོས་བསམ་པ་ལ། བུ་མོས་སྨྲས་པའི་ཚིག་འདི་ཤིན་ཏུ་ཡང་འཐད་
ཅིང་བདག་ལ་སོང་ཟེར་ཡང་། དམུ་རིགས་ཀྱི་རྒྱལ་པོ་ཡང་མངའ་ཆེ་ཞིང་། སྟོང་
གསུམ་ལ་དབང་བའི་རྒྱལ་ཆེན་ཡིན་པས། དེ་ཡང་དབང་ཆེན་ཀྱི་རྒྱལ་པོ་ལ་ལུང་ཞུ་
བ་ལ། བསོད་ནམས་ཅན་གྱི་མི་ཞིག་འགྲོ་དགོས་པས། བདག་ནི་ཤིན་ཏུ་རིག་པ་ཆེ་
ཞིང་དྲན་པ་གསལ་བར་འདུག་ཀྱང་། རྒྱལ་ས་རུ་ཐོན་པ་ནི་འོང་སྟེ། འདོད་པའི་དོན་
དེ་ཨེ་འགྲུབ་ཆ་མེད་པས། རྒྱལ་ཁམས་སུ་རྨང་པ་གཅིག་བས་མེད་དེ། མི་རྗེ་དབང་
པོ་ཆེའི་བརྒྱུད་ཡིན་པས། བུ་མོ་རང་ཉིད་གཏོང་བ་ལས་མེད་བསམ་ཏེ་བུ་མོ་ལ་སྨྲས་
པ། གསོན་དང་རིགས་དང་ལྡན་པའི་མི་མོ་ལགས། དབང་ཆེན་རྒྱལ་པོའི་དྲུང་དུ་
འགྲོ་ནས་སུ། ལུང་དང་བཀའ་རྟགས་ཆེ་བ་ལེན་པ་ལ། བསོད་ནམས་ལྡན་པའི་མི་
ཞིག་འགྲོ་དགོས་པས། བདག་ནི་ཐབས་དང་ཤེས་རིག་བཟོ་ལགས་ཀྱང་། བསོད་ལྡན་
མིན་པ་ཅུང་ཞིག་ཨེ་འོང་བསམ། ཁྱོད་ནི་མི་མོ་རིགས་ཀྱི་བུ་མོ་ཡིན་པས། རྒྱལ་པོའི་
སྤྱན་སྔར་ཁྱོད་ཉིད་འགྲོ་བར་འཐད། འཁོར་ཚོགས་དཔུང་དང་བཅས་ནས་བདག་
གིས་བརྫོང་། ཁྱོད་ཀྱིས་བྱེས་སུ་དོན་གལ་ཆོད་མཛོད་དང་། བདག་གིས་གཞི་ཡི་
གནས་བརྟན་ཐུབ་པར་བགྱི། ཞེས་སྨྲས་པ་ལ།
ཡང་བུ་མོས་སྨྲས་པ། གསོན་དང་བློན་པོ་དམ་པ་ཤེས་ལྡན་ལགས། བདག་ནི་བྱེས་
387



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སུ་འགྲོ་བར་མི་རིགས་ཤིང་། ཟ་མ་མོ་ལ་བྱེས་ཁྲལ་མ་བབས་ཀྱང་། གཅེས་པའི་རྒྱལ་
བུ་སྐུ་སྲོག་བཙའ་བའི་ཕྱིར། ཤེས་ལྡན་བློན་གྱི་ངག་ནས་མཆིད་བྱུང་ཙ། ང་ཉིད་མི་
འགྲོ་གཞན་དག་སུ་ཞིག་འགྲོ། ཁོང་ལ་ང་བས་བརྩེ་བ་སུ་ཞིག་ཡོང་། དེས་ན་ཁོ་མོ་
འགྲོ་བར་ཐག་གིས་བཅད། ཤེས་ལྡན་རང་ཡང་གཞི་རུ་ནང་ཚག་སྡོམས། ཞེས་ཟེར་
ནས་བུ་མོ་རྒྱལ་པོའི་ཕོ་བྲང་དུ་འགྲོ་བར་ཐག་བཅད་ནས། བརྫངས་པར་བགྱིས་སོ། །
དེའི་ཚེ་བུ་མོས་རྒྱལ་བུ་མེ་ཏོག་གི་གླིང་ལ་ཁྲིད་ནས་སྨྲས་པ། གསོན་དང་རྒྱལ་བུ་
དམ་པ་རིགས་ཀྱི་བུ། འཇིག་རྟེན་འགྲོ་བ་མི་ཡི་ལས་སྤྱོད་ལ། མ་སྲིད་སྲིད་པ་ཅི་ཡང་
སྲིད་པ་དང་། མ་བསྐོས་བསྐོས་པ་ཅི་ཡང་བསྐོས་པར་འདུག །ཁྱུང་ཆེན་མེད་པར་
ཁུག་རྟས་གནམ་འཕང་གཅོད། གསུང་སྙན་མེད་པར་ཅོ་གས་འགྱུར་སྐད་འདོན།
རྩལ་ཆེན་མེད་པར་བྱི་ལས་སྡེར་མོ་བརྐྱངས། རྒྱལ་བུ་རྨང་བས་བྱེས་ཁྲལ་བདག་
ལ་བབས། མ་སྲིད་སྲིད་པ་ཤིན་ཏུ་མ་སྡུག་སྟེ། འདི་བས་ལས་ལ་བྱ་ཐབས་མ་རྙེད་
པས། བདག་ནི་རྒྱལ་པོའི་ཕོ་བྲང་དག་ཏུ་འགྲོ། ཡུན་རིང་མི་ཐོག་འཕྲལ་ནས་འཁོར་
ཏེ་མཆིས། དེ་ཡི་བར་ལ་ལྷ་སྲས་རྒྱལ་བུ་ཁྱེད། ཉིན་ཞིང་མེ་ཏོག་གླིང་ལ་གབ་ཅིང་
གཞོལ། མཚན་ཞིང་རྒྱལ་མཁར་རྩེ་ལ་གཅིག་པུར་བྲོས། གཞན་དག་འཁོར་འབངས་
དག་ལ་ཡིད་མ་ཆེས། ཁྱེད་ལ་བརྩེ་ཞིང་གདུང་བ་ང་བས་མེད། དུས་དང་བསྟན་པ་
འདི་ལ་ཐུག་ཙམ་ན། ང་ཉིད་མ་གཏོགས་ཕ་རོལ་དགྲ་དང་འདྲ་། མ་བས་བྱམས་པ་
མེད་ཀྱང་དགྲ་རུ་ལངས། གང་ལ་ཡིད་ཆེས་དེ་ལ་བརྟགས་ཤིང་དཔྱོད། རྒྱལ་པོ་ལག་
དྲུག་ངན་ཐབས་སྦྱོར་བ་མཁས། དགྲ་རྐུན་དུག་མཚོན་ཅི་འབྱུང་ངེས་པ་མེད། དེ་ཕྱིར་
རྒྱལ་བུ་རང་སྲོག་བཙའ་བར་གྱིས། རྨང་པོས་རང་སྲོག་བཙའ་བ་སྡར་མ་མིན། ཤེས་
ལྡན་ཆག་ཚད་གཞལ་བ་རྨོངས་པ་མིན། རྨང་པོས་བསམ་ཞིང་སྨྲ་བ་ལྐུགས་པ་མིན།
དེ་ཕྱིར་རྒྱལ་བུ་སྐུ་ཁམས་བཙའ་བར་མཛོད། ཅེས་སྨྲས་པས། རྒྱལ་བུས་ཀྱང་། དེ་དེ་
388



མདོ་སྡེ།
སྨོན་ལམ་མཐའ་ཡས་ཆོ་ག
བཞིན་ནོ། །ཞེས་སྨྲས་ནས། ལྕམ་མོ་ལ་ལེགས་པར་བརྗོད་དོ། །
དེ་ནས་བུ་མོ་དེའི་ལུས་ལ། དར་ཟབ་ཀྱི་ན་བཟའ་ནི་གསོལ། མགོ་ལ་གསེར་གཡུའི་
རྒྱན་ཆ་ནི་བཏགས། རྒྱན་དང་ཆ་ལུགས་གཟབས་ཤིང་མཛེས་པར་བྱས་ཏེ། དུང་
གི་གླང་པོ་ལ་གཡུའི་ཐོར་ཚུགས་ཡོད་པ་ཞིག་བཅིབས་ནས། འཁོར་དུ་བློན་པོ་དང་།
དེད་དཔོན་དང་། འཁོར་འབངས་ལྔ་བརྒྱ་དང་ཆས་ནས། ཤར་ཕྱོགས་སུ་ཁ་བལྟས་
ཏེ། རྒྱལ་པོའི་ཕོ་བྲང་དུ་གཤེགས་སོ། །
༧ དེའི་ཚེ་དེའི་དུས་ན། སྟོན་པ་གཤེན་རབ་མི་བོ་ནི། གསས་མཁར་ཁྲི་སྨོན་རྒྱལ་
བཞད་ཀྱི་ནང་དུ་བཞུགས་ནས། འཁོར་རྣམས་ལ་རྒྱུ་འབྲས་བདེན་པའི་བོན་སྟོན་ནོ། །
དེའི་ཚེ་ཡུལ་དེའི་ནུབ་ཕྱོགས་ནས། དང་པོ་འོད་གསལ་བ་མང་པོ་ཤར་ཞིང་འདུག་
གོ །དེ་ནས་སྒྲ་སྙན་པ་མང་པོ་གྲགས་ཤིང་འདུག་གོ །དེ་ནས་དར་ཁྲ་བོ་མང་པོ་འོང་
ཞིང་འདུག་གོ །དེ་ནས་མི་མང་པོ་འོང་ཞིང་འདུག་གོ །དེ་ནས་རོལ་མོའི་ཚོགས་མང་
པོ་འོང་ཞི་འདུག་གོ །དེ་ནས་ཤིན་ཏུ་ངོ་མཚར་ཆེ་བའི་བུ་མོ་གཅིག །དར་དང་ཟ་
འོག་གི་སྦུབས་སུ་བཞུགས་ནས། དུང་གི་གླང་པོ་ཆེ་གཅིག་ལ་བསྐྱོན་ནས། འཁོར་
པ་མང་པོའི་མདུན་དུ་བཅུག་ནས་བྱུང་ངོ༌། །དེ་ལ་རྒྱལ་པོའི་ཁབ་ཀྱི་མི་རྣམས་ཀྱང་།
ཤིན་ཏུ་ངོ་མཚར་སྐྱེས་ནས་སྟོན་པ་ལ་ཞུས་པ། སྟོན་པ་ལགས། འུ་བུའི་ནུབ་ཕྱོགས་
ནས་སྒྲ་དང་འོད་དང་མེ་ཏོག་གི་ཆར་དང་། ངོ་མཚར་དུ་ཆེ་བའི་ལྟས་དང་མི་མང་
པོ་འོང་ཞིང་འདུག་པ། ལྷ་ཀླུ་མིའི་རྒྱལ་པོ་རྣམས་མཇལ་བའི་དུས་སུ་ཡང་། འདི་ལྟ་
བུ་མི་སྲིད་ན། འདི་ནི་ཅི་ལྟ་བུའི་ཆོ་འཕྲུལ་ལགས། ཞེས་ཞུས་པས། དེ་ལ་སྟོན་པས་
བཀའ་སྩལ་པ། འཁོར་དུ་གཏོགས་པ་རྣམས་དེ་ནི་འདི་ལྟ་སྟེ། ཡུ་བུའི་ཞིང་ཁམས་
འདིའི་ནུབ་ཕྱོགས་སུ། ཆུ་བོ་གྱིམ་ཤང་གི་རྒྱུད་ལས། བྲམ་ཟེ་གཙང་མའི་གླིང་ཞེས་
བྱ་བ་ཡོད་དེ། དེ་ནས་བྲམ་ཟེ་རྒྱལ་པོའི་སྲས་མོ། ཡུམ་ཚུལ་ཁྲིམས་བྱམས་མའི་སྤྲུལ་
389



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པ་མངོན་སུམ་བྱོན་པ་གཅིག་ཡོད་པ་དེ། དུས་དང་གནས་སྐབས་སུ་མཚོན་ནས།
འོ་སྐོལ་ལ་མཇལ་དུ་འོང་བ་ཡིན་པས། ཁྱེད་རྣམས་ཀྱི་རོལ་མོའི་སྒྲ་དང་ཆོས་ལ།
མདུན་ནས་བསུ་བ་གྱིས་ཤིག །ཅེས་བཀའ་བསྩལ་ཏོ། །དེ་ནས་རྒྱལ་པོའི་ཁབ་ཀྱི་གྲོང་
ཁྱེར་གྱི་མི། ཁྱེའུ་དང་བུ་མོ་རྣམས་ཀྱིས་རོལ་མོ་དང་བཅས་ནས་མདུན་ནས་བསུས་
ཏེ་འོང་ངོ༌། །དེ་ནས་བུ་མོ་དང་བློན་འཁོར་རྣམས་ཀྱང་ཤིན་ཏུ་དགའ་ནས་ངོ་མཚར་
སྐྱེས་སོ། །དེ་ནས་སྐུ་མཁར་ཁྲི་སྨོན་རྒྱལ་བཞད་ཀྱི་རྒྱལ་ས་ཡང་ཐོག་ཏུ་ཕྱིན་ནས།
སྟོན་པ་དང་ཞལ་མཇལ་ལོ། །
དེ་ལ་སྟོན་པས་བཀའ་སྩལ་པ། རིགས་ཀྱི་བུ་མོ་མཚན་དང་ལྡན་པ། ཁྱེད་རྣམས་
ཡུལ་ནི་ཇི་སྐད་བྱ་བ་ནས་འོང༌། རིགས་ནི་གང་ཏུ་གཏོགས། ཕ་དང་མའི་མིང་ནི་
ཅི་མིང་། གནས་འདི་རུ་འོང་བ་ནི་ཅིའི་ཕྱིར་དུ་འོང་། ཞེས་གསུངས་པ་ལ། བུ་མོས་
གསོལ་པ། རྒྱལ་པོ་ཆེན་པོ་ལགས། བདག་ཅག་མཆིས་པའི་ཡུལ་གླིང་གི་མིང་ནི་བྲམ་
ཟེའུ་གཙང་མའི་གླིང་ཞེས་བྱ་བ་ལགས་སོ། །ཡུལ་གྱི་མིང་ནི་བ་ར་ཛོ་ཏི་ཞེས་བགྱི་
བ་ལགས་སོ། །གྲོང་ཁྱེར་གྱི་མིང་ནི་ཚངས་པ་འབུམ་གླིང་ཞེས་བྱ་བ་ལགས་སོ། །སྐུ་
མཁར་གྱི་མིང་ནི་སྨོན་རྗེ་གླིང་ཐོག་བྱ་བ་ལགས་སོ། །རིགས་ནི་བྲམ་ཟེ་གཙང་མའི་
རིགས་སུ་གཏོགས་པ་ལགས་སོ། །ཕའི་མིང་ནི་རིགས་མཆོག་དཔལ་གྱི་བློ་གྲོས་བྱ་བ་
ལགས་སོ། །མའི་མིང་ནི་རྗེའུ་རིགས་ཀྱི་བུ་མོ་སད་ནེ་ཏིང་བཙུན་བྱ་བ་ལགས་སོ། །
གནས་འདི་རུ་འོང་བའི་དོན་ནི། རང་རེ་གདུང་བརྒྱུད་ཀྱི་རྒྱལ་པོ་ཆེན་པོ་བཞུགས་
ཟེར་བ་ལ་མཇལ་བ་དང་། བཀའ་ལུང་ནོད་པ་ལ་འོང་བ་ལགས་སོ། །ཞེས་གསོལ་
པས། དེ་ལ་སྟོན་པའི་ཞལ་ནས་ཀྱང་། རིགས་དང་ལྡན་པའི་མི་མོ། དེ་ནི་ཤིན་ཏུ་
ཡང་ལེགས་སོ། །ཞེས་གསུངས་ནས་ལེགས་པའི་བྱ་བ་བྱིན་ཏོ། །དེ་ནས་དེ་རྣམས་ལ་
ཡང་། གསོལ་ཟས་རོ་མཆོག་དང་ལྡན་པ་བདའ་དགུ་དྲངས་སོ། །
390



མདོ་སྡེ།
སྨོན་ལམ་མཐའ་ཡས་ཆོ་ག་
དེ་ནས་དེའི་ཚེ། བུ་མོས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ། སྔོན་ནས་མ་འོངས་དུས་གསུམ་མཁྱེན་པ་ཡི། བདག་གི་ཡུལ་དང་གནས་
དང་མཚན་ཉིད་རྣམས། མ་རྨོངས་ཐུགས་ལ་ས་ལེར་གསལ་མོད་ཀྱང་། བདག་ཅག་
འདི་རུ་མཆིས་པའི་དོན་ཆེད་ནི། རྒྱལ་པོ་རིགས་མཆོག་དཔལ་གྱི་བློ་གྲོས་ལ། བདག་
ཅག་རྒྱལ་བུ་མིང་སྲིང་གཉིས་ཡོད་པར། རྒྱལ་བུ་དགུང་ལོ་ངོ་གསུམ་ལོན་ནས་སུ།
རྒྱལ་པོ་ཡབ་ནི་མི་རྟག་དབྱིངས་སུ་གཤེགས། བཙུན་མོ་བུད་མེད་བློ་ལ་སྙིང་པོ་མེད།
ཕ་རོལ་ཞིང་དུ་ལོག་པའི་ཕྱོགས་སུ་ཕྱོགས། བདག་ཅག་མིང་སྲིང་རྒྱལ་འཁོར་འདུག་
པ་ལ། ཕ་རོལ་དགྲས་ཀྱང་གནོད་ཅིང་འཚེ་བར་བྱས། ནང་དུ་ཟུན་ཀྱང་སོ་སོར་ཁ་
མ་དུམ། རྒྱལ་པོ་ཡབ་ཀྱི་ཁ་ལ་མ་ཉན་པས། གནམ་གྱི་དལ་ཁ་ས་ཡི་མི་ལ་བབས།
ས་ཡི་བྱུར་སྲི་གནམ་གྱི་དགུང་ལ་ལངས། འབྱུང་བ་གཤེད་བཞི་བར་སྣང་མཁའ་ལ་
འཁྲུགས། རྒྱལ་ཁམས་ནད་ཡམས་འཁྲུག་པ་མི་བདེ་བྱུང༌། དེ་ལ་བྱ་བའི་ལས་ཐབས་
མ་རྙེད་པས། སྟོན་པ་ཁྱོད་ཉིད་སྤྱན་འདྲེན་མཆིས་པ་ལགས། བདག་ཅག་ཤིན་ཏུ་
རིགས་བརྒྱུད་རྨང་ནས་སུ། རྒྱལ་བུ་གཅིག་པུ་རེད་པས་བཙའ་བའི་ཚུལ། རྒྱལ་པོ་
ཆེན་པོ་སྤྱན་འདྲེན་བྱེད་པ་ལ། བདག་ཅག་ཤིན་ཏུ་འོང་བར་མི་རིགས་ཤིང་། མི་
རྣམས་སྔོན་དུ་རང་ངོ་ཚ་མོད་ཀྱང་། ལས་ཐབས་དེ་ལ་དེ་བས་མ་རྙེད་ནས། བདག་
ཅག་སྤྱན་འདྲེན་བརྫངས་ནས་མཆིས་པ་ལགས། སྟོན་པའི་འཁོར་ལ་རྒྱ་ཆེ་གྲངས་མང་
ཞིང༌། ཞིང་གི་རྒྱལ་ཕྲན་བསམ་གྱིས་མི་ཁྱབ་ཀྱང་། བདག་ཅག་མིང་སྲིང་ཤིན་ཏུ་ཉམ་
ཐག་ཅིང་། འགྲོ་དྲུག་ཐུགས་རྗེའི་ཡུལ་དུ་གོ་མཉམ་པས། བདག་གི་ཡུལ་དང་གནས་
དེར་གཤེགས་པར་ཞུ། རྒྱལ་ཁམས་མངའ་རིས་བདེ་ལ་བཀོད་པ་དང་། རྒྱལ་བུ་དམ་
པར་བསྐོས་བཞག་མཛད་པ་དང་། དོན་དམ་བོན་གྱི་འཁོར་ལོ་བསྐོར་དུ་གསོལ།
ཞེས་གསོལ་ནས། སྟོན་པའི་སྐུ་ལ། ཐམས་ཅད་ཀུན་གྱིས་ཕྱག་དང་སྐོར་བ་ཞེ་ས་ཕུལ་
391



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ལོ། །དེ་ལ་སྟོན་པས་ཀྱང་ཐུགས་ལ་དགོངས་པས། འགྲོ་བ་འདུལ་བའི་དུས་ལ་བབ་
པ་དང༌། བསྟན་པ་བཞག་པའི་གནས་སུ་རིགས་ནས་འབྱོན་པར་ཞལ་གྱིས་བཞེས་
ནས། འཁོར་རྣམས་ལ་བཀའ་སྩལ་པ། རྒྱལ་ས་གླིང་བརྒྱད་ཀྱི་ལྷ་ཀླུ་མི་གསུམ་སློབ་
མ་རྣམས། བདག་ནི་བྲམ་ཟེ་རྒྱལ་པོའི་འགྲོ་དོན་ལ་འགྲོ་བ་ཡིན་པས། ཁྱེད་རྣམས་
ཀྱིས་བདག་མ་ཕྱིན་གྱི་བར་དུ་གསས་མཁར་ཕོ་བྲང་གླིང་བརྒྱད་ལ། མཆོད་པའི་རྒྱུན་
མ་བཅད་ཅིག །གཞན་ཡང་སྡིག་པའི་ལས་རྣམས་སྤོང་བར་གྱིས་ཤིག །དགེ་བའི་ལས་
ལ་རྒྱུན་དུ་སྤྱོད་ཅིག །ཅེས་བཀའ་སྩལ་ནས་གསེར་གྱི་ཤིང་རྟ་འཁོར་ལོ་བརྒྱད་པ་ལ་ནི་
བཅིབས། རྨ་ལོ་གཡུ་ལོ་གཉིས་ཀྱིས། སྐུའི་ལྟ་ཟུར་གཡས་གཡོན་ནས་ནི་བརྟེན། ཡིད་
ཀྱི་ཁྱེའུ་ཆུང་གིས་གཤེགས་པའི་སྣ་དྲངས། གཏོ་བུ་འབུམ་སྲས་དང་ཚངས་པ་གཙུག་
ཕུད་དང་། སྤང་ལ་གནམ་གཤེན་དང༌། སྤོས་ཀྱི་ཐིམ་པ་དང་བཞི་ཡིས་གཡས་གཡོན་
དང་མདུན་རྒྱབ་ནས་བསྐོར་ཏེ། གཞན་ཡང་གཤེན་རབ་གཡུང་དྲུང་སེམས་དཔའ་
སེམས་དཔའ་ཆེན་པོ་ལྔ་སྟོང་ལྔ་བརྒྱ་དང༌། ཡེ་གཤེན་སུམ་བརྒྱ་དྲུག་ཅུ་དང་བཅས་
ནས་སྟག་དང༌། གཡག་དང་། གླང་པོ་ཆེ་དང་། སེང་གེ་དང་བཞི་ཡིས་མཐའ་
མནན་ནས་གཤེགས་སོ། །གཤེགས་པའི་དུས་སུ། ནམ་མཁའ་ལ་གསལ་བའི་འོད་མང་
པོ་ཤར་རོ། །བར་སྣང་ལ་སྙན་པའི་སྒྲ་མང་པོ་གྲགས་སོ། །ས་གཞི་ལ་མཛེས་པའི་མེ་
ཏོག་མང་པོ་སྐྱེས་སོ། །མེ་ཏོག་གི་ཆར་དང་མངོན་པར་འགྲོགས་ཏེ་གཤེགས་སོ། །
དེའི་ཚེ་ཡུལ་བ་ར་ཛོ་ཏིའི་མི་རྣམས་ཀྱང་། སྟོན་པའི་སྒྲོན་མ་སྤྱན་དྲངས་ནས་
མཆིས་སོ་བྱ་བའི་མཆིད་ཚིག་ཐོས་ནས། རྒྱལ་བུ་དང་། བློན་པོ་དང་། འཁོར་རྣམས་
ཀྱང་ཤིན་ཏུ་དགའ་ཞིང་སྤྲོ་བ་སྐྱེས་ནས། ལྟད་མོར་བལྟ་བ་དང་སུན་མ་ལ་རབ་ཏུ་
གཟིངས་སོ། །དེ་ནས་ཡུལ་བ་ར་ཛོ་ཏི་རུ་ཕེབས་ནས། རྒྱལ་བུ་དང་བློན་པོ་འཁོར་
རྣམས་ཀྱིས་རོལ་མོ་དང་མཆོད་པ་སྣ་ཚོགས་སུ་ཁྱེར་ཏེ་མདུན་ནས་བསུའོ། །དེ་ནས་
392



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
རྒྱལ་ས་སྨོན་རྗེ་གླིང་ཐོག་གི་དབུས་སུ་སྤྱན་དྲངས་ནས་རིན་པོ་ཆེའི་ཁྲི་ལ་བཞུགས་སུ་
གསོལ་དེ། གསོལ་ཟས་རོ་མཆོག་དང་ལྡན་པ་སྣ་ཚོགས་དྲངས་སོ། །
དེ་ནས་རྒྱལ་བུ་དེས། སྟོན་པ་ལ་ཕྱག་དང་ཞེ་ས་གུས་པར་ཕུལ་ནས། ལྷའི་མེ་
ཏོག་མནྡ་ར་བ་མང་དུ་ཕུལ་ཏེ་སྟོན་པ་ལ་གསོལ་པ། སྟོན་པའི་སྒྲོན་མ་འགྲོ་བའི་
དཔལ་དང་མགོན། རྣམ་པ་ཐམས་ཅད་མཁྱེན་པའི་ཐུགས་ཅན་ལགས། བདག་ཅག་
འཁོར་དང་བཅས་པའི་ཡིན་ཚུལ་དང༌། ལོ་རྒྱུས་མ་རྨོངས་ཐུགས་ལ་གསལ་ལགས་
ཀྱང་། འོན་ཀྱང་བདག་ཅག་ཞུ་དོན་ཕུལ་བ་ཡི། དོན་ཆེད་ཅི་ཡི་ཕྱིར་དུ་སྤྱན་དྲངས་
ན། བདག་ཅག་བྲམ་ཟེའི་རྒྱལ་ཁམས་མངའ་རིས་འདི། ཤིན་ཏུ་དར་ཞིང་རྒྱས་པར་
བདོག་ནས་སུ། དགེ་ལ་མོས་ཤིང་བོན་ལ་སྤྱོད་ལགས་ན། ད་ལྟའི་སྐབས་སུ་བསྟན་
པ་དར་རྒུད་བྱུང༌། རྒྱལ་པོ་ཡབ་ཅིག་གནམ་དང་དགུང་ལ་གཤེགས། བཙུན་མོ་བུད་
མེད་བློ་ལ་སྙིང་པོ་མེད། གཞན་དག་རྒྱལ་པོའི་གཅན་དུ་ཕྱོགས་ཏེ་སོང་། བདག་ནི་
གཅོལ་མེད་བྱིས་པར་རང་ཁ་མ། དེ་ཡི་སྐབས་སུ་རྒྱལ་ལ་ཁྲིམས་མེད་པས། མཐའ་མི་
རྒྱལ་པོས་དམག་སྣ་ལྡང་བ་ཡིས། འཁོར་འབངས་རྣམས་ཀྱང་གཉིས་སུ་གྱེས་པ་དང་།
རྒྱལ་པོའི་བཀའ་བཅགས་བོན་ལ་འགལ་བས་སུ། རྒྱལ་ཁམས་ནད་ཡམས་འཁྲུག་པ་
ལ་སོགས་ཏེ། ཤིན་ཏུ་མི་བདེ་རབ་ཏུ་བསྔལ་བར་བྱུང་། འདི་ལ་གཞན་དག་བྱ་ཐབས་
མ་རྙེད་ནས། ཉིད་ཀྱི་རྒྱལ་ས་ཆེན་པོར་མཆིས་པ་ལགས། ཉིད་ནི་འགྲོ་བ་སེམས་ཅན་
དཔལ་དང་མགོན། བདག་གི་ཞིང་ཁམས་གནས་འདིར་བྱོན་པ་ལེགས། ད་ཡང་
བདག་ཅག་མངའ་དབང་བཙན་པ་དང་། རྒྱལ་ཁམས་མངའ་རིས་བདེ་ལ་བཀོད་པ་
དང་། སྒྲིབ་གཉིས་བྱང་ཞིང་ཚོགས་གཉིས་རྫོགས་པ་དང་། མཐོ་རིས་གོ་འཕང་ཐོབ་
པར་མཛད་དུ་གསོལ། ཞེས་གསོལ་ནས་གུས་པས་འདུད་དོ། །
དེ་ལ་སྟོན་པས་བཀའ་སྩལ་པ། ཉོན་ཅིག་རྒྱལ་བུ་དམ་པ་བྲམ་ཟེའི་རིགས། ཁྱོད་
393



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ནི་སྔོན་ནས་རིགས་བཟང་ཁུངས་བཙུན་སྲས། ད་ལྟའི་དུས་འདིར་དབང་ཆེན་རྒྱལ་
པོར་སྨིན། སྐབས་སུ་མི་མིན་བགེགས་ཀྱི་བར་ཆད་དང་། སྔོན་གྱི་ལས་དབང་དར་
ཙམ་རྒུད་ལགས་ཀྱང་། བསྟན་པ་མི་གནས་སྟོང་པར་ཅུང་མི་འགྱུར། ཁྱེད་ཅག་རྒྱལ་
བུ་མིང་སྲིང་ལྕམ་དྲལ་དང༌། བདག་ནི་སྔོན་ནས་སྨོན་ལམ་ལས་འཕྲོ་མཐུན། ད་ལྟའི་
སྐབས་སུ་མི་མིན་བར་ཆད་རྣམས། བདག་གིས་བྱིན་གྱིས་བརླབས་ཀྱིན་ཞི་བར་བྱ།
རྒྱལ་བུ་དམ་པས་རྒྱལ་ས་གནོན་པ་དང་། རྒྱལ་ཁམས་མངའ་རིས་དར་ལ་རྒྱས་པར་
འབྱུང༌། ཞེས་བཀའ་སྩལ་པས། རྒྱལ་བུ་ལྕམ་དྲལ་དང་འཁོར་རྣམས་ཀྱང་ཤིན་ཏུ་
དགའ་ནས་སྤྲོ་བ་སྐྱེས་སོ། ། །
༧ དེ་ནས་དེའི་ཚེ། སྟོན་པས་འགྲོ་བ་སེམས་ཅན་གྱི་དོན་ལ་དགོངས་ཏེ། སེམས་
ཅན་ཉོན་མོངས་པ་རྣམས་ཀྱི་ཟུག་རྔུ་སེལ་བ་དང༌། སྒྲིབ་གཉིས་བྱང་ཞིང་ཚོགས་
གཉིས་བསག་པའི་ཕྱིར། བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་དཀྱིལ་
འཁོར་གྱི་ཞལ་ཕྱེ་ནས། ཕྱི་རབས་ཀྱི་གང་ཟག་རྣམས་ལ་འགྲོ་བ་འདུལ་བའི་དཔེ་དང་
ཐབས་སུ་བསྟན་པའི་ཕྱིར། འཁོར་རྣམས་ལ་བཀའ་སྩལ་པ། གཤེན་རབ་གཡུང་དྲུང་
སེམས་དཔའ་ཚངས་པ་གཙུག་ཕུད་དང་། གཞན་ཡང་འཁོར་དུ་གཏོགས་པའི་གཡུང་
དྲུང་སེམས་དཔའ་རྣམས། འགྲོ་བ་སེམས་ཅན་ཉོན་མོངས་པ་རྣམས་ཀྱི་ཟུག་རྔུ་སེལ་
བ་དང་། འཇིག་རྟེན་གྱི་ཁམས་ཐམས་ཅད་བཀྲ་ཤིས་པ་དང་། བདེ་ལེགས་ཆེན་པོས་
ཡོངས་སུ་ཁྱབ་པ་དང་། རྒྱལ་བུ་ལྕམ་དྲལ་གྱི་དགོངས་དོན་འགྲུབ་པར་བྱ་བའི་ཕྱིར།
བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་དཀྱིལ་འཁོར་གྱི་ཞལ་དབྱེ་ནས།
བཀྲ་ཤིས་སྨོན་ལམ་གྱི་ཆོ་ག་འདི་ལ་ཡོངས་སུ་བསླབ་པར་གྱིས་ཤིག །ཡོངས་སུ་བརྩོན་
པར་གྱིས་ཤིག །ཡོངས་སུ་མཐར་ཕྱིན་པར་གྱིས་ཤིག །དེས་ན་སེམས་ཅན་རྣམས་ཉོན་
མོངས་པའི་ཟུག་རྔུ་སེལ་ནས། འཇིག་རྟེན་གྱི་ཁམས་ཐམས་ཅད་བཀྲ་ཤིས་པ་དང་
394



མདོ་སྡེ།
སྨོན་ལམ་མཐའ་ཡས་ཆོ་ག
བདེ་ལེགས་སུ་འགྱུར་རོ། །སྒྲིབ་གཉིས་བྱང་ནས་ཚོགས་གཉིས་རྫོགས་ཏེ་ཐར་པའི་གོ་
འཕང་ཐོབ་པར་འགྱུར་རོ། །ཞེས་བཀའ་བསྩལ་ཏོ། །
དེ་ལ་གཤེན་རབ་གཡུང་དྲུང་སེམས་དཔའ་ཚངས་པ་གཙུག་ཕུད་ཀྱིས་གསོལ་པ།
རྣམ་པ་ཐམས་ཅད་མཁྱེན་པའི་སྟོན་པ་ལགས། འགྲོ་བ་སེམས་ཅན་ཉོན་མོངས་པ་
ཐམས་ཅད་ཀྱི་ཟུག་རྔུ་སེལ་ཞིང་ཞིང་ཁམས་བདེ་ལེགས་སུ་བྱ་བ་དང་། སྒྲིབ་གཉིས་
བྱང་ཞིང་ཚོགས་གཉིས་རྫོགས་ནས་ཐར་པའི་གོ་འཕང་ཐོབ་པར་བྱ་བའི་ཕྱིར་དུ། བདེ་
བར་གཤེགས་པ་སྨོན་ལམ་མཐའ་ཡས་ཀྱི་དཀྱིལ་འཁོར་གྱི་ཞལ་ཕྱེ་ནས། བཀྲ་ཤིས་
སྨོན་ལམ་གྱི་ཆོ་ག་བསྟན་པ་གསུངས་པ་ལ། དོན་དང་གོ་རིམ་ཅི་ལྟ་བུ་ཞིག་གི་གཏན་
ལ་ཕབ་པ་ལགས། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཉོན་ཅིག་གཤེན་རབ་གཡུང་དྲུང་སེམས་དཔའ་
ཚངས་པ་གཙུག་ཕུད། དེ་ནི་འདི་ལྟ་སྟེ། བདེ་བར་གཤེགས་པ་སྨོན་ལམ་མཐའ་ཡས་
ཀྱི་དཀྱིལ་འཁོར་གྱི་ཆོ་ག་བསྟན་པ་ལ། དོན་རྣམ་པ་གསུམ་གྱི་གཏན་ལ་ཕབ་སྟེ། སྔོན་
འགྲོ་དངོས་གཞི་རྗེས་ཀྱི་བྱ་བ་དང་གསུམ་མོ། །གོ་རིམ་ནི་སོ་སོ་རུ་དབྱེ་ནས་སྟོན་ཏེ།
ཐོག་མར་སྔོན་དུ་འགྲོ་བ་ལ། རྫས་དང་ཡོ་བྱད་བསག་པ་དང་། གཞི་གནས་བསླང་
བའི་ཆོ་ག་དང་། དཀྱིལ་འཁོར་བཅའ་གཞིའི་རིམ་པ་དང་། སྟ་གོན་རྒྱན་རྫས་ཀྱི་རིམ་
པ་དང་། ཏིང་ངེ་འཛིན་དཀྱིལ་འཁོར་གྱི་རིམ་པ་དང་ལྔའོ། །གཉིས་པ་དངོས་གཞིའི་
རིམ་པ་ལ། སྤྱན་དྲངས་དགྱེས་བསྐྱེད་ཀྱི་རིམ་པ་དང་། ཕྱག་འཚལ་མོས་འདུན་གྱི་
རིམ་པ་དང༌། བླ་མེད་མཆོད་སྤྲིན་གྱི་རིམ་པ་དང༌། ཕྱག་འཚལ་སྐུ་བསྟོད་ཀྱི་རིམ་
པ་དང་། དམིགས་མེད་མཆོད་སྦྱིན་གྱི་རིམ་པ་དང་ལྔའོ། །གསུམ་པ་རྗེས་ཀྱི་བྱ་བ་
ལ། བླ་ན་མེད་པའི་སྨོན་ལམ་རྒྱ་ཆེན་དུ་གདབ་པ་དང་། དཀྱིལ་འཁོར་གྱི་སྒོ་དབྱེ་
ཞིང་ལྷ་ཞལ་བལྟ་བ་དང་། དབང་བཞི་རྫོགས་པར་བསྐུར་བ་དང་། ལྷ་དང་དཀྱིལ་
395



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
འཁོར་བསྡུ་བ་དང་། བཀྲ་ཤིས་ཕུན་སུམ་ཚོགས་པར་གསོལ་བ་དང་ལྔ་སྟེ། གོ་རིམ་
ལྔ་གསུམ་བཅོ་ལྔ་རུ་གཏན་ལ་ཕབ་སྟེ་དབྱེ་བར་བྱའོ། །ཞེས་བཀའ་བསྩལ་ཏོ། །
དེ་ལ་ཡང་ཚངས་པ་གཙུག་ཕུད་ཀྱིས་གསོལ་པ། རྣམ་པ་ཐམས་ཅད་མཁྱེན་པའི་
སྟོན་པ་ལགས། སྨོན་ལམ་མཐའ་ཡས་རྒྱལ་བའི་དཀྱིལ་འཁོར་ལ། དོན་ཆེད་རྣམ་པ་
གསུམ་གྱི་གཏན་ལ་ཕབ་ཅིང་། གོ་རིམ་ལྔ་གསུམ་བཅོ་ལྔ་གསུངས་པའི་དོན། བདག་
ཅག་ད་རུང་ཤེས་པའི་རྩལ་ཞན་ཞིང་། ཅུང་ཙམ་རྒྱས་པར་གོ་སྐབས་མི་ཕྱེད་པའི།
འགྲོ་བའི་དོན་ལ་གཤེན་རབ་སྐུ་མི་ཕོངས། སྟོན་པའི་གསུང་དོན་བདུད་རྩི་རྒྱ་མཚོ་
འདྲ་། འགྲོ་བའི་ནད་སེལ་དབུལ་ཕོངས་སྡུག་བསྔལ་སྐྱོབ། ཉིད་ཀྱི་ཞལ་ནས་བདེན་
པའི་བཅུད་ཕྱུངས་ལ། གང་ལ་གང་དགོས་རིམ་པར་བཀའ་གནང་འཚལ། བདག་
ཅག་རྣམས་ཀྱིས་ཞབས་ནས་འདེགས་པར་བགྱི། ཞེས་གསོལ་ཏོ། ། །
༧ དེ་ལ་སྟོན་པས་ཀྱང་། དེ་ལྟར་དུ་ཞལ་གྱིས་བཞེས་ཏེ་ཚངས་པ་གཙུག་ཕུད་
ལ་བཀའ་སྩལ་པ། ཚངས་པ་གཙུག་ཕུད་ཁྱོད་ཀྱིས་ཇི་ལྟར་སྨྲས་པས་དོན་དེ་དག་
བདག་གིས་བསྒྲུབ་པར་བྱ་ཡིས། དེ་ཡང་བདེ་བར་གཤེགས་པའི་སྨོན་ལམ་མཐའ་
ཡས་དཀྱིལ་འཁོར་གྱི་ཆོ་ག་ལ། ཐོག་མར་སྔོན་དུ་འགྲོ་བའི་རྫས་དང་ཡོ་བྱད་བསག་པ་
ནི། བདེ་བར་གཤེགས་པའི་མཆོད་རྫས་དང་། དཀྱིལ་འཁོར་གྱི་རྒྱན་རྫས་དང་། མཁོ་
མཐུན་གྱི་ཡོ་བྱད་དང་གསུམ་སྟེ། དེ་ཡང་བདེ་བར་གཤེགས་པའི་མཆོད་རྫས་ལ་མར་
མེ་དང་། མེ་ཏོག་དང་། བདུག་སྤོས་དང་། ཞལ་ཟས་དང་། ཚན་ཆབ་དང༌། རྩི་
སྨན་དང༌། དཀར་གསུམ་དང་། མངར་གསུམ་དང་། འབྲུ་བཅུད་དང༌། ལོ་ཏོག་
དང་། རྐང་འགྲོས་དང་། རིན་པོ་ཆེ་ལ་སོགས་པ་རྣམས་སོ། །གཉིས་པ་དཀྱིལ་འཁོར་
གྱི་རྒྱན་རྫས་ལ་བླ་བྲེ་དང་། འཕན་གདུགས་དང་། རྒྱལ་མཚན་དང་། བ་དན་དང་།
ཕྱེ་མ་དང་། འཕུར་མ་དང༌། མདའ་དར་དང༌། མེ་ལོང་དང་། རལ་ཀྱུ་དང་། བུམ་
396



མདོ་སྡེ།
སྨོན་ལམ་མཐའ་ཡས་ཆོ་ག
པ་ལ་སོགས་པ་རྣམས་སོ། །གསུམ་པ་མཁོ་མཐུན་གྱི་ཡོ་བྱད་ནི་དངོས་གྲུབ་ཀྱི་དམུ་
ཡད་དང་། ལང་ཚོའི་རྫས་ལ་མ་ཚོགས་པ་མེད་པ། ཕུན་སུམ་ཚོགས་པ་རུ་སོགས་
ཤིག །ཅེས་བཀའ་སྩལ་པས། འཁོར་རྣམས་ཀྱིས་ཀྱང་། སྟོན་པས་ཇི་ལྟར་གསུངས་པ་
བཞིན་དུ་བསགས་སོ། ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་ཀྱི་དཀྱིལ་འཁོར་
གྱི་རིམ་པ་ལ། གཉིས་པ་གཞི་གནས་བསླང་བའི་ཆོ་ག་མཛད་དེ། མདུན་དུ་རིན་པོ་
ཆེའི་སྣོད་བཟང་དུ། འབྲུ་སྣའི་བཤོས་བུ་དང༌། དཀར་གསུམ་གྱི་མཆོད་པ་བཤམས་
ལ། ཨ་ཨོཾ་ཧཱུཾ། གསུམ་གྱིས་བྱིན་གྱིས་བརླབས་ནས་ཚིགས་སུ་བཅད་དེ་གསུངས་པ། ཨོཾ་
བདག་གི་ཏིང་འཛིན་སྟོབས་མཆོག་དང༌། དེ་བཞིན་ཉིད་ཀྱི་སྟོབས་མཆོག་གི། སྨོན་
ལམ་ཆེན་པོས་བྱམས་བསྙེམས་ཀྱི། ཚུར་གཤེགས་ཚུར་སྤྱོན་རྒྱལ་བའི་བཀའ། ཟབ་
མོ་སྔགས་ཚིག་བདེན་པ་འདིས། མི་ཆུན་པ་ནི་གཅིག་ཀྱང་མེད། སྟོང་གསུམ་སྟོང་གི་
འཇིག་རྟེན་དང་། འཛམ་གླིང་ཉེར་ལྔར་གནས་པ་ཡི། ས་བདག་ཁྱབ་པ་དབང་ཆེན་
དང༌། ཙང་ཀུན་གསེར་གྱི་འཁོར་ལོ་སྒྱུར། ཐེ་སེ་རྒྱལ་པོ་གནམ་ལོའི་བདག །སེ་བ་
བླ་མཁྱེན་ཐེ་ཁྱིམ་བཙུན། གྲོལ་བུ་ལྷ་ལྔ་འབྱུང་ལྔའི་བདག །སྤར་ཁམས་ལོ་སྐོར་སྨེ་བ་
གླིང་། ཡིད་བཞིན་ལྷ་མོ་བརྟན་མ་དང་། ས་བདག་ཀླུ་གཉན་གཏོད་ཀྱི་ཚོགས། དགུ་
བརྒྱ་དགུ་བཅུ་རྩ་གཅིག་འཁོར། སྐད་ཞིག་ཡུད་ཙམ་གནས་འདི་རུ། སྤྲུལ་པ་ཐང་
ཙམ་གཤེགས་སུ་གསོལ། མཆོད་སྦྱིན་གཏོར་མ་འདི་བཞེས་ལ། བདག་དང་རྒྱུ་སྦྱོར་
ཡོན་བདག་གི། སྒྲིབ་སྦྱང་ཚོགས་གཉིས་བསག་པའི་ཕྱིར། དེང་གི་གཙང་མའི་གནས་
འདི་རུ། བདེར་གཤེགས་སྨོན་ལམ་མཐའ་ཡས་ཏེ། རྒྱལ་བའི་དཀྱིལ་འཁོར་ཞལ་
ཕྱེ་ཞིང་། བཀྲ་ཤིས་ཕན་བདེར་བསྒྲུབ་པ་ལ། ཁྱེད་ཀྱང་སྡོང་དང་གྲོགས་སུ་མཛོད།
བརྟེན་པའི་གཞི་གནས་སྩལ་དུ་གསོལ། བཀྲ་ཤིས་ཕུན་ཚོགས་སྩལ་དུ་གསོལ། ཨོཾ་ན་
397



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མ་སརྦ་སཱ་ཏི་ལོ་ཀ་ཛ་ཡེ། ཧ་ར་ཐིམ་ཐིམ་ཡེ་སྭཱཧཱ། ཞེས་གསུངས་ནས། དཀར་གྱི་
གཏོར་མ་མཆོད་ཅིང་གཞི་གནས་བསླང་བའི་ཆོ་ག་མཛད་དོ། །
དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་
གྱི་རིམ་པ་ལ། གསུམ་པ་དཀྱིལ་འཁོར་བཅའ་གཞིའི་ཆོ་ག་མཛད་དེ། དེ་ཡང་འཁོར་
རྣམས་ཀྱིས་གཙང་མའི་ས་ལ། དཀྱིལ་འཁོར་འདོམ་གང་དཔངས་སུ་གྲུ་གང་ཆག་
གང་དུ་བརྩེགས་ཏེ། སྨན་སྤོས་དང་ཆབ་གཙང་གིས་ཆག་ཆག་གདབ་སྟེ་ཚིགས་སུ་
བཅད་དེ་གསུངས་པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། དབྱིངས་
ཀྱི་དཀྱིལ་འཁོར་ཡེ་ནས་དག་པ་ལ། ཚན་དང་སྤོས་ཀྱི་ཆག་ཆག་མི་འཚལ་ཏེ། སེམས་
ཅན་བག་ཆགས་སྒྲིབ་པ་བསལ་བའི་ཕྱིར། མཚན་མ་རྫས་དང་སྦྱར་བའི་དཀྱིལ་འཁོར་
ལ། ཚན་དང་སྤོས་ཀྱིས་ཆག་ཆག་གདབ་པར་བྱ། སེམས་ཅན་བག་ཆགས་སྒྲིབ་པ་
དག་གྱུར་ཅིག །ཨོཾ་ན་མ་ཨ་དཀར་ཏིང་ནམ། ཤིམ་ཕོད་སལ་ལེ་སང་ངེ་ཡེ་སྭཱཧཱ། ཞེས་
ཆག་ཆག་གདབ་བོ། གཉིས་པ་ཤི་ཤོན་གཙང་མའི་ཐིག་ཐག་ལ། དཀར་དམར་ཚོན་
གྱིས་ཁ་དོག་ཏུ་བསྒྱུར་ལ་ཐིག་གདབ་སྟེ་ཚིགས་སུ་བཅད་དེ་གསུངས་པ། བོན་ཉིད་
མི་འགྱུར་གཡུང་དྲུང་དབྱིངས་དཀྱིལ་ན། དབྱིངས་ཀྱི་དཀྱིལ་འཁོར་ཡེ་ནས་གསལ་
བ་ལ། དཀར་དམར་ཚོན་གྱིས་ཐིག་གདབ་མི་འཚལ་ཏེ། སེམས་ཅན་མ་རིག་མ་
མཐོང་བསྟན་པའི་ཕྱིར། མཚན་མའི་རྫས་དང་སྦྱར་བའི་དཀྱིལ་འཁོར་ལ། དཀར་
དམར་ཚོན་གྱིས་ཐིག་ཆེན་གདབ་པར་བྱ། སེམས་ཅན་མ་རིག་མ་མཐོང་གསལ་གྱུར་
ཅིག །ཨོཾ་ན་མ་མུ་ཡེ་ཧ་ར་ཁི་ཁར་འོད་སྤྲོས་བདལ་བདལ་སཱཧཱ། ཞེས་མ་འགྲུས་པར་
གདབ་སྟེ། དེ་ཡང༌། དང་ལ་མཐའ་ཡི་ཐིག་བཞི་གདབ། དེ་ནས་ཚངས་པའི་ཐིག་
བཞི་གདབ། དེ་ནས་དབུས་ཀྱི་རྒྱ་གྲམ་སོར་བཟུང་ལ་བསྐོར་ཐིག་རིམ་གསུམ་བསྐོར།
གཡས་གཡོན་ཚངས་པའི་ཐིག་སོ་ནས། བཟུང་ལ་ཟླ་གམ་ཐིག་བཞི་གདབ། ཟླ་གམ་
398



མདོ་སྡེ།
སྨོན་ལམ་མཐའ་ཡས་ཆོ་ག་
གཞུང་ནས་འགྲུས་དང་འགྲུས་སྟེང་སྟེ། འབྱུང་རྩིག་འདོད་ཡོན་ཡ་གད་ཟ་ར་ཚགས།
དར་བུ་ཁད་ལ་སོགས་པ་ཆ་སྙོམས་གདབ། དབུས་སུ་བསྐོར་ཐིག་རིམ་པ་ལྔ་རུ་
བསྐོར། དེ་ལྟར་ཀུན་ཏུ་ཆ་སྙོམས་གདབ་པ་སྟེ། དཀྱིལ་འཁོར་བཅའ་གཞིའི་ཆོ་ག་
བསྟན་པའོ། ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་ཀྱི་དཀྱིལ་འཁོར་
གྱི་རིམ་པ་ལ། བཞི་པ་སྟ་གོན་རྒྱན་རྫས་ཀྱི་ཆོ་ག་མཛད་དེ། བུམ་པ་དང་། མདའ་
དར་དང་། མེ་ལོང་དང༌། རལ་ཀྱུ་དང་། བླ་བྲེ་དང་། འཕན་གདུགས་དང་། ཕྱེ་མ་
དང༌། འཕུར་མ་དང༌། གང་དགོས་ཀྱི་རྫས་རྣམས་བསགས་ནས་མདུན་དུ་བཀྲམ་
སྟེ། ཐོག་མར་མཚམས་བཅད་པ་ལ། རྔ་གཤང་དང་རོལ་མོའི་སྒྲ་སྒྲོག་ལ་ཚིགས་
སུ་བཅད་དེ་གསུངས་པ། ཨོཾ་བདག་གི་ཏིང་འཛིན་སྟོབས་མཆོག་དང་། དེ་བཞིན་
ཉིད་ཀྱི་སྟོབས་མཆོག་གིས། སྣང་ཞིང་སྲིད་པ་མ་ལུས་པ། ཡེ་ནས་རྒྱལ་བ་རྒྱ་མཚོའི་
ཞིང་། གདོད་ནས་སྨོན་ལམ་མཐའ་ཡས་དང་། རང་བཞིན་རྣམ་པར་རྟོག་མེད་ལ།
བགེགས་ཞེས་བྱ་བ་མེད་ན་ཡང་། མ་རྟོགས་ལོག་བར་གོལ་བ་ཡི། བགེགས་དང་
ལོག་འདྲེན་གདོན་གྱི་ཚོགས། འདི་རུ་མ་འདུག་གཞན་དུ་དེངས། གལ་ཏེ་མི་འགྲོ་
འདུག་གྱུར་ན། བདག་ཉིད་ཐུགས་ཀྱི་འོད་ཟེར་ལས། ཡེ་ཤེས་བསྐལ་པའི་མེ་དཔུང་
འབར། ཕྱོགས་བཅུ་བསྲུང་བྱེད་གུར་དུ་འཁྲིགས། ཁྲོ་བོའི་ཚོགས་དང་ཁྲོ་མོའི་ཚོགས།
སྤྲུལ་པ་བྱེ་བ་ས་ཡ་འབུམ། ཕྱག་མཚན་ཡུངས་ཀར་གསེར་ཛཱ་ཡིས། ཐལ་བ་རྡུལ་དུ་
བརླག་པར་བྱའོ། །ཨོཾ་ན་མ་ཀྲོ་ཏ་ཉེ་ལོ་ཡོ་ནེ་རོ་ཙ་ཀྲ་ཧཱུཾ་ཕཊ ཅེས་བར་དུ་གཅོད་པའི་
བགེགས་བསྐྲད་པའོ། །
གཉིས་པ་ཚན་དང་སྤོས་ཀྱིས་བསང་བ་ནི། གཙང་མའི་ཙན་སྤོས་སྦྱར་ལ་ཚིགས་སུ་
བཅད་དེ་གསུངས་པ། ཨོཾ་བདག་གི་ཏིང་འཛིན་སྟོབས་མཆོག་དང་། དེ་བཞིན་ཉིད་
399



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཀྱི་སྟོབས་མཆོག་གིས། སྐྱོན་གྱི་གངས་རིའི་རྩེ་བཅོམ་ནས། སྐྱོན་རྣམས་ཡོན་ཏན་ཉིད་
འགྱུར་ཏེ། དག་ཅིང་གཙང་མའི་ཚན་ཆབ་འདིས། མཆོད་རྫས་རྣམས་ལ་ཁྲུས་གསོལ་
བས། མི་གཙང་དྲི་མ་དག་གྱུར་ཅིག །ཨོཾ་ན་མ་ཏིང་ནམ་ཀུ་ཤུན་ས་ལེ་སང་ངེ་ཡེ་སྭཱཧཱ།
ཨོཾ་བདག་གི་ཏིང་འཛིན་སྟོབས་མཆོག་དང་། དེ་བཞིན་ཉིད་ཀྱི་སྟོབས་མཆོག་གིས།
རི་རྒྱལ་རྩེ་ལ་ནགས་ཚལ་བཅུད། ཉོན་མོངས་ནད་སེལ་སྨན་གྱི་དྲི་། དག་ཅིང་གཙང་
མའི་སྤོས་མཆོད་འདིས། མཆོད་རྫས་རྣམས་ལ་མནོལ་བསང་བས། མི་གཙང་དྲི་མ་
སངས་གྱུར་ཅིག །ཨོཾ་ན་མ་ཤིམ་ཕོད་ནེ་ར་ས་ལེ་སང་ངེ་ཡེ་སྭཱཧཱ། ཞེས་ཚན་དང་སྤོས་
ཀྱི་བསང་བའོ། །
གསུམ་པ་བུམ་པ་རུ་བཅུད་སྩལ་བ་ནི། ཆུ་གཙང་དང་། འོ་དཀར་དང༌། འབྲུ་
བཅུད་དང་། མེ་ཏོག་རྣམས་སྩལ་ལ། ཁ་རྒྱན་དང་། གཟུངས་ཐག་དང་། ལྡན་པར་
བྱས་ལ་ཚིགས་སུ་བཅད་དེ་གསུངས་པ། ལྷོ་བུམ་པ་ཟླུམ་པོ་བོན་ཉིད་གཞལ་ཡས་
ཁང་། ལྷ་ཡི་གཞལ་ཡས་ཁང་དུ་བྱིན་གྱིས་རློབས། ཆུ་དང་འོ་མ་མཁའ་ཀློང་གཉིས་
སུ་མེད། ཐུགས་རྗེ་འབྱུང་བའི་གནས་སུ་བྱིན་གྱིས་རློབས། སྨན་དང་འབྲུ་བཅུད་རིན་
ཆེན་མེ་ཏོག་རྫས། རྒྱལ་བ་སྲས་བཅས་སྐུ་རུ་བྱིན་གྱིས་རློབས། ཁ་རྒྱན་མགུལ་ཆིངས་
དཔག་བསམ་ཧ་ལོ་མཛེས། ལོངས་སྤྱོད་རྫོགས་པའི་སྐུ་རུ་བྱིན་གྱིས་རློབས། གཟུངས་
ཐག་གཞའ་ཚོན་སྣ་ལྔའི་ལུ་གུ་རྒྱུད། ཅིར་ཡང་སྤྲུལ་སྐུར་འབྱུང་བར་བྱིན་གྱིས་རློབས།
གཞལ་ཡས་ལྷ་དང་གཉིས་སུ་མེད་པ་འདི། གཉིས་མེད་ཆེན་པོའི་ངང་དུ་བསྒྲུབ་པར་
བྱ། ཨོཾ་ན་མ་མུ་ཡེ་ཤེ་ཙུ་ཧ་ར་ཧཱུཾ་འདུ། ཞེས་རྒྱན་དང་ལྡན་པར་བྱས་ལ་དཀྱིལ་འཁོར་
གྱི་ཟུར་ལ་བཞག་གོ །
བཞི་པ་སྟ་གོན་ལ་གནས་པའི་རིམ་པ་ནི། ཐུགས་ལས་འོད་ཟེར་འཕྲོས་ནས་
དབྱིངས་ན་བདེ་བར་གཤེགས་པ་རྣམས་ཀྱི། ཐུགས་དམ་གྱི་རྒྱུད་བསྐུལ་ནས་རང་
400



མདོ་སྡེ།
སྨོན་ལམ་མཐའ་ཡས་ཆོ་ག
བཞིན་གྱི་མཁའ་ལ་གནས་པར་བསམ་ལ། རྔ་གཤང་གི་སྒྲ་སྒྲོག་ལ་ཚིགས་སུ་བཅད་
དེ་གསུངས་པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། འོག་མིན་མཁའ་
ལྟར་དག་པའི་གཞལ་ཡས་ཀྱི། ནུབ་ཕྱོགས་བདེ་བ་ཅན་གྱི་ཞིང་ཁམས་ན། སྨོན་ལམ་
མཐའ་ཡས་བདེར་གཤེགས་འདུས་པའི་སྐུ། རྒྱལ་བ་ལྷ་བཞི་གཙོ་འཁོར་བཅས་པ་
རྣམས། ནངས་པར་འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་གསལ་བའི་
དཀྱིལ་འཁོར་འདིར། འཁོར་བཅས་སྟ་གོན་ལ་ནི་བཞུགས་སུ་གསོལ། བོན་ཉིད་མི་
འགྱུར་གཡུང་དྲུང་དབྱིངས་དཀྱིལ་ན། སྨོན་ལམ་རྣམ་པར་དག་པའི་ཡེ་གཤེན་བརྒྱད།
ནངས་པར་འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་གསལ་བའི་དཀྱིལ་
འཁོར་འདིར། འཁོར་བཅས་སྟ་གོན་ལ་ནི་བཞུགས་སུ་གསོལ། བོན་ཉིད་མི་འགྱུར་
གཡུང་དྲུང་དབྱིངས་དཀྱིལ་ན། སྐྱེ་བཞི་སྒོ་གཅོད་རྫུ་འཕྲུལ་སྒོ་བ་བཞི། ནངས་པར་
འགྲོ་བའི་དོན་དུ་སྤྱན་འདྲེན་ན། དོ་མོད་ཏིང་འཛིན་གསལ་བའི་དཀྱིལ་འཁོར་འདིར།
འཁོར་བཅས་སྟ་གོན་ལ་ནི་བཞུགས་སུ་གསོལ། སྟོང་གསུམ་འཇིག་རྟེན་རབ་འབྱམས་
ཞིང་ཁམས་ན། སངས་རྒྱས་བསྟན་པ་དག་ལ་གནས་པ་ཡི། ཕྱོགས་སྐྱོང་བཅུ་དྲུག་
རྒྱལ་ཆེན་ནོར་སྲུང་བཅས། ནངས་པར་འགྲོ་བའི་སྡུག་བསྔལ་སྐྱོབ་པ་དང༌། སངས་
རྒྱས་བསྟན་པ་བསྲུང་ཕྱིར་སྤྱན་འདྲེན་ན། དོ་མོད་ཏིང་འཛིན་དམིགས་པའི་དཀྱིལ་
འཁོར་དུ། འཁོར་བཅས་སྟ་གོན་ལ་ནི་གནས་པར་གྱིས། གཤེན་རབ་བླ་མ་ཐུགས་རྗེའི་
བདག་ཉིད་ཅན། བསླབ་པ་རྣམ་དག་གཤེན་པོ་འཕྲིན་ལས་མཁན། ཚོགས་སྦྱོར་རྒྱུ་
ཡི་ཡོན་བདག་ཕོ་མོ་རྣམས། ནངས་པར་བདེར་གཤེགས་ལྷ་དང་མཇལ་འཚལ་གྱི།
དོ་མོད་སྟ་གོན་དག་ལ་གནས་པར་མཛོད། རིན་ཆེན་བུམ་པ་བཀྲ་ཤིས་ཡིད་འོང་རྫས།
མདའ་དར་མེ་ལོང་རལ་ཀྱུ་བླ་བྲེ་འཕན། མཆོད་རྫས་ཡ་སྟགས་རོལ་མོའི་རྒྱན་རྣམས་
ཀུན། ནངས་པར་བདེར་གཤེགས་ལྷ་ལ་འབུལ་བ་དང་། མཁོ་མཐུན་ཡོ་བྱད་ཕུན་
401



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སུམ་ཚོགས་པའི་ཕྱིར། དོ་མོད་སྟ་གོན་དག་ལ་བཞག་པར་བྱ། ཞེས་སྟ་གོན་ལ་གནས་
པའི་ཆོ་ག་བསྟན་པའོ། །
ལྔ་པ་དཀྱིལ་འཁོར་བྲི་ཞིང་རྒྱན་རྫས་དགོད་པ་ནི། ས་ཚོན་རྣམ་པ་ལྔ་ལ་འབྱུང་
བའི་ལྷ་མོ་ལྔར་བྱིན་གྱིས་བརླབས་ནས་ཚོན་འགྱེད་དབུས་ནས་བཀྱེ་བར་བྱུང་སྟེ། དེ་
ལ་ཐོག་མར་དབུས་ཀྱི་ལྟེ་བ་དཀར་པོ་ལ། འོད་འཁོར་རིམ་ལྔ་གཞའ་ཚོན་གྱི་མུ་ཁྱུད་
དུ་བྲིའོ། །དེ་རྒྱབ་པདྨ་འདབ་བཞི་ཕྱོགས་ཀྱི་ཁ་དོག་ལ། མདངས་ལེན་མདངས་བྱིན་
མདངས་དང་ལྡན་པར་བྲིའོ། །དེ་རྒྱབ་འདོད་ཡོན་གྱི་ར་བ་དམར་པོ་ལ། རིན་ཆེན་
མཛེས་པའི་གཅལ་དུ་བྲིའོ། །དེའི་ཕྱི་རིམ་པདྨ་འདབ་བརྒྱད་ཕྱོགས་ཀྱི་ཁ་དོག་ལ།
གཡུའི་མདངས་ལེན་གསལ་བ་རུ་བྲིའོ། །དེ་རྒྱབ་གྲུ་བཞི་གསེར་གྱི་ས་གཞི་ལ། དཔག་
བསམ་གྱི་ལོ་འདབ་རྒྱས་པ་རུ་བྲིའོ། །དེ་རྒྱབ་འབྱུང་རྩིག་དང་། འདོད་ཡོན་དང་། ཡ་
གད་དང་། ཟ་ར་ཚགས་དང་། དར་བུ་ཁད་དང་བཅས་པ་བྲིའོ། །སྒོ་བཞི་ཕྱོགས་ཀྱི་
ཁ་དོག་ལ། གསེར་གྱི་ཀ་བ། གཡུའི་གདུང་མ། གཞའ་ཚོན་གྱི་སྒོ་ཁྱུད་དུ་བྲིའོ། །དེ་
སྟེང་རྟ་བབས་རིམ་བཞི། ཐོག་ཕུབ་སྒྱུ་འཕྲུལ་དྲ་བ་ལ། ཁྱུང་གུར་ཁྱུང་མགོ་ཏོག་དང་
བཅས་པ་རུ་བྲིའོ། །དེའི་ཕྱི་རིམ་ཟླ་གམ་ནམ་མཁའི་ངོགས་ལ། རླུང་རྡོ་རྗེ་རྒྱ་གྲམ་གྱི་
བྲག་རི་དང་། ཤི་ཤོན་དང་། ལྷབ་ལྷུབ་ཀྱི་པ་ཏྲ་རུ་བྲིའོ། །དེ་རྒྱབ་ཟངས་རི་ལ་འདོད་
ཡོན་གྱི་ཚལ་རྒྱས་པ། ལྕགས་རི་ལ་རྒྱལ་ཆེན་གྱི་ཕོ་བྲང་གསལ་བ་རུ་བྲིའོ། །དེ་ནི་
དཀྱིལ་འཁོར་རིམ་པ་བསྟན་པའོ། ། །
ད་གཉིས་པ་དཀྱིལ་འཁོར་གྱི་རྒྱན་འགོད་པ་ལ་ཚིགས་སུ་བཅད་དེ་གསུངས་པ། ཨོཾ་
བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ནས། ཐུགས་རྗེས་བྱིན་བརླབས་སྤྲུལ་
པ་འབྱུང་བའི་གནས། རིན་ཆེན་བུམ་པ་བཀྲ་ཤིས་གཞལ་ཡས་ཁང་། དཀར་མངར་
འབྲུ་བཅུད་ལྷ་ཚོགས་ཐུགས་དམ་རྟེན། ཁ་རྒྱན་མགུལ་ཆིངས་གཟུངས་ཐག་ལུ་གུ་
402



མདོ་སྡེ།
སྨོན་ལམ་མཐའ་ཡས་ཆོ་ག
རྒྱུད། མཉྫི་འཇིག་རྟེན་སྐྱེ་འགྲོ་གཏོས་ཀྱི་གཞི། གཞལ་ཡས་ལྷ་དང་དབྱེར་མེད་བུམ་
པ་འདི། དཀྱིལ་འཁོར་འདི་ཡི་དབུས་སུ་བཞུགས་སུ་གསོལ། ཐུགས་རྗེ་སྤྲུལ་པ་འབྱུང་
བའི་མདའ་དར་བརྒྱད། ཚོགས་བརྒྱད་རིག་པའི་ཡེ་ཤེས་སྤྱོད་ཡུལ་ཕྱིར། ཡེ་གཤེན་
བརྒྱད་ཀྱི་སྐུ་དང་གཉིས་སུ་མེད། དཀྱིལ་འཁོར་འདི་ཡི་རྒྱན་དུ་བཞུགས་སུ་གསོལ།
ཙ་ཀྲ་ཧ་ལ་གཅོད་པའི་རལ་ཀྱུ་བཞི། སྐྱེ་བཞི་འཁོར་བ་རྩད་ནས་གཅད་པའི་ཕྱིར།
སྒོ་བ་གཤེན་བཞི་སྐུ་དང་གཉིས་སུ་མེད། དཀྱིལ་འཁོར་འདི་ཡི་རྒྱན་དུ་བཞུགས་སུ་
གསོལ། མར་མེ་ཡོན་ཆབ་ཞལ་ཟས་མེ་ཏོག་སྤོས། བླ་བྲེ་འཕན་གདུགས་ཕྱེ་མ་འཕུར་
མ་དང་། དཀར་མངར་སྤྱན་གཟིགས་རིན་ཆེན་རྐང་འགྲོས་སོགས། རིན་ཆེན་ནོར་
བདུན་བཀྲ་ཤིས་རྫས་བརྒྱད་རྣམས། སྒྲིབ་སྦྱང་ཚོགས་རྫོགས་བསོད་ནམས་བསག་
པའི་ཕྱིར། དཀྱིལ་འཁོར་འདི་ཡི་རྒྱན་དུ་བཞུགས་སུ་གསོལ། ཞེས་རྒྱན་རྣམས་བཀོད་
དོ། །སྟ་གོན་རྒྱན་རྫས་ཀྱི་ཆོ་ག་བསྟན་པའོ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་གྱི་
རིམ་པ་ལ། ལྔ་པ་ཏིང་ངེ་འཛིན་གྱི་དཀྱིལ་འཁོར་བསྒོམ་པར་མཛད་དེ། བདག་ཉིད་
བདེ་བའི་གདན་ལ་ཆ་ལུགས་ལྔ་ལྡན་གྱི་ཕྱག་རྒྱ་བཅའ་ལ་སྔགས་བརྗོད་པ། ཨོཾ་ན་མ་
ཨ་དཀར་མུ་ཡེ་སངས་གསལ་ཨ་ཨོཾ་འདུ། ཞེས་པས། བདག་གི་ཐུགས་ཀར་ཨ་དཀར་
པོ་ལས། འོད་ཟེར་ཕར་འཕྲོས་ཚུར་འདུས་པ་ལས། ཨོཾ་དམར་པོ་གཅིག་ཏུ་གྱུར་ནས་
འོད་དུ་ཞུ་བ་ལ་བདག་ཉིད་བདེར་གཤེགས་སྨོན་ལམ་མཐའ་ཡས། སྐུ་མདོག་དམར་
པོ་པདྨ་ར་གའི་མདོག་འདྲ་བ། ཞལ་གཅིག་ཕྱག་གཉིས་པ་སྐུ་ལ་ལོངས་སྤྱོད་རྫོགས་
པའི་རྒྱན་སྣ་ཚོགས་ཀྱིས་བརྒྱན་པ། ཕྱག་གཡས་པས་མེ་ཏོག་བྷུད་དྷ་དམར་པོ་དང༌།
གཡོན་པས་བདུད་རྩི་བུམ་པ་འཛིན་པ། སྐུ་སྟོད་ལ་ཆུ་དར་གྱི་སྟོད་གཡོགས་དང་།
སྐུ་སྨད་ལ་པ་ཏིའི་ཤམ་ཐབས་གསོལ་པ། ཞབས་སྐྱིལ་ཀྲུང་དུ་བཞུགས་པ། དེའི་དོན་
403



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
。
。
སྣོད་བཞི་ལ་རྒྱལ་བ་ལྷ་བཞི། རྣམ་པར་ཤེས་པ་བརྒྱད་ལ་རིགས་ཀྱི་སེམས་དཔའ་
བརྒྱད། ཡན་ལག་གི་རྩ་སྒོ་བཞི་ལ་སྒོ་བ་གཤེན་བཞི། དེ་རྣམས་སྐུ་མདོག་དང་།
ཕྱག་མཚན་རྒྱན་དང་ཆ་ལུགས་གསལ་བར་བསྒོམ་མོ། །དེ་ནི་བདག་རྒྱུད་བྱིན་གྱིས་
བརླབས་པའོ། །
གཉིས་པ་དཀྱིལ་འཁོར་བསྒོམ་པ་ནི། ངག་ཏུ། ཨོཾ་ཨ་ཡཾ་རཾ་མཾ་མུ་ཡཾ་ནི་ཕཊ༔ ཅེས་
པས། བདག་གི་ཐུགས་ཀའི་ཨོཾ་ལས། རཾ་ཡཾ་མཾ་གསུམ་འཕྲོས་པ་ལས། མེ་ཆུ་རླུང་
གསུམ་བསྐལ་པའི་གཡོ་བསྐྱོད་དུ་གྱུར་ནས་སྣོད་བཅུད་ཐམས་ཅད་སྟོང་པའི་ངང་དུ་
གྱུར། སྟོང་པའི་ངང་ལས། ཨོཾ་ཨ་ར་ཡཾ་མཾ་ཁཾ་ཧཱུྃ་རི་ཏི་ཀ་རྨ་ལ་ཧོ། ཞེས་པས། མདུན་
གྱི་བུམ་པ་དང་དཀྱིལ་འཁོར་ནི། འབྱུང་བ་རིམ་བརྩེགས་ཀྱི་སྟེང་དུ། ཧཱུཾ་འོད་དུ་ཞུ་
བ་ལས། ལྷའི་གཞལ་ཡས་ཁང་། རྒྱུ་རིན་པོ་ཆེ་སྣ་ཚོགས་ལས་གྲུབ་པ། གྲུ་བཞི་སྒོ་
བཞི་རྟ་བབས་རིམ་བཞི་དང་ལྡན་པ། མཐིང་གི་ཡ་གད་དང་། རིན་པོ་ཆེའི་ཟ་ར་
ཚགས་དང་། གཞའ་ཚོན་གྱི་དར་བུ་ཁད་འཕྲུལ་བ། སྟེང་གི་ཐོག་ཕུབ་སྒྱུ་འཕྲུལ་དྲ་
བ་ལ། ཁྱུང་གུར་དང་ཁྱུང་མགོ་ཏོག་དང་ལྡན་པ། དེའི་ཕྱི་རིམ་བར་ཁྱམས་འདོད་
ཡོན་གྱི་ར་བ་ལ། ཟངས་ལྕགས་དབང་གི་ཁྱུད་འཁོར་དུ་སྦྲགས་པ། དེ་ལྟ་བུའི་ནང་དུ་
དཔག་བསམ་གྱི་ར་བ་དང་། སྐྱེད་མོའི་ཚལ་ཆེན་དང་། མེ་ཏོག་གི་ལྡུམ་འཛིངས་ལ།
སྐད་སྙན་གྱི་བྱ་དང༌། སྤུ་སྡུག་གི་རི་དྭགས་དང་། གཡུང་དྭགས་གནས་པ། དེ་ལྟ་
བུའི་གཞལ་ཡས་ཁང་། ཉམས་དགའ་བ་ཡིད་དུ་འོང་བ། རྒྱ་སྟོང་གསུམ་དང་མཉམ་
པ། དེ་ལྟ་བུར་བསྐྱེད་པའོ། །དེའི་ནང་དུ། ལྷ་བསྐྱེད་པ་ནི། ཕྱག་རྒྱ་རིགས་ལྔ། རྒྱན་
རྫོགས་སུ་བཅའ་ལ། ངག་ཏུ། ཨོཾ་ཨ་ཧཱུྃ་རཾ་ཛ་ཧ་ཡ་ཧ་ར་ཁི་ཁར་སད་ལ་བྲོ་འདུ། ཞེས་
བརྗོད་པས། གཞལ་ཡས་དེའི་ནང་དུ། རིན་ཆེན་གསེར་གྱི་ས་གཞི་ལ། སྣ་ཚོགས་
པདྨ་མཛེས་པའི་གདན་བཀྲ་བ། དེའི་དབུས་ཀྱི་ལྟེ་བ་ལ། རིན་ཆེན་ཁྲི་རྐང་བརྒྱད་ཀྱི་
404



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
སྟེང་། ཉི་ཟླ་པདྨའི་གདན་ལ། ༀ་དམར་པོ་འོད་དུ་ཞུ་བ་ལས། བདེ་བར་གཤེགས་པ་
སྨོན་ལམ་མཐའ་ཡས། སྐུ་མདོག་དམར་པོ་པདྨ་ར་གའི་མདོག་འདྲ་བ། ཞལ་གཅིག་
ཕྱག་གཉིས་ལོངས་སྤྱོད་རྫོགས་པའི་རྒྱན་གྱིས་བརྒྱན་པ། ཕྱག་གཡས་པས་པདྨ་དམར་
པོ་དང་། གཡོན་པས་བདུད་རྩིའི་བུམ་པ་འཛིན་པ། སྐུ་སྟོད་ཆུ་དར་ཀྱི་སྟོད་གཡོགས་
དང་། སྐུ་སྨད་པ་ཏིའི་ཤམ་ཐབས་གསོལ་བ། ཞབས་སྐྱིལ་ཀྲུང་དུ་བཞུགས་པ། དེའི་
ཐུགས་ལས་འོད་ཟེར་ཁ་དོག་སྣ་ཚོགས་སུ་འཕྲོས་ནས། ཕྱོགས་བཞི་མཚམས་བརྒྱད་ཀྱི་
གདན་ཐོག་ཏུ་གསལ་བ་ལ། འོད་ཟེར་གྱི་བཅུད་ལས་ཡིག་འབྲུ་རུ་གསལ་ཏེ། ཤར་དུ་
ཨ་སེར་པོ་འོད་དུ་ཞུ་བ་ལས། བདེར་གཤེགས་སྨོན་ལམ་མི་འགྱུར། སྐུ་མདོག་སེར་པོ་
ལོངས་སྤྱོད་རྫོགས་པའི་རྒྱན་གྱིས་བརྒྱན་པ། གཡས་པས་གསེར་གྱི་གཡུང་དྲུང་དང་།
གཡོན་པས་བདུད་རྩིའི་བུམ་པ་འཛིན་པ། ལྷོ་རུ་ཧཱུཾ་སྔོན་པོ་འོད་དུ་ཞུ་བ་ལས། བདེར་
གཤེགས་སྨོན་ལམ་འབྱུང་གནས། སྐུ་མདོག་སྔོན་པོ་ལོངས་སྤྱོད་རྫོགས་པའི་རྒྱན་
གྱིས་བརྒྱན་པ། གཡས་པས་མཐིང་གི་ནོར་བུ་དང་། གཡོན་པས་བདུད་རྩིའི་བུམ་པ་
འཛིན་པ། ནུབ་རུ་རཾ་དམར་པོ་འོད་དུ་ཞུ་བ་ལས། བདེར་གཤེགས་སྨོན་ལམ་དཔག་
མེད། སྐུ་མདོག་དམར་པོ་ལོངས་སྤྱོད་རྫོགས་པའི་རྒྱན་གྱིས་བརྒྱན་པ། གཡས་པས་
ཟངས་ཀྱི་པདྨ་དང་། གཡོན་པས་བདུད་རྩིའི་བུམ་པ་འཛིན་པ། བྱང་དུ་ཛ་ལྗང་དགུ་
འོད་དུ་ཞུ་བ་ལས། བདེར་གཤེགས་སྨོན་ལམ་གྲུབ་པ། སྐུ་མདོག་ལྗང་གུ་ལོངས་སྤྱོད་
རྫོགས་པའི་རྒྱན་གྱིས་བརྒྱན་པ། གཡས་པས་ཤེལ་གྱི་འཁོར་ལོ་དང་། གཡོན་པས་
བདུད་རྩིའི་བུམ་པ་འཛིན་པ། དེའི་ཕྱི་རིམ་པདྨ་འདབ་བརྒྱད་ཀྱི་སྟེང་དུ། ཧ་བརྒྱད་
འོད་དུ་ཞུ་བ་ལས། རྣམ་པར་ཤེས་པ་ཚོགས་བརྒྱད་ལ་སྨོན་ལམ་རྣམ་པར་དག་པའི་
སེམས་དཔའ་བརྒྱད། སྐུ་མདོག་ཁ་དོག་བརྒྱད་དང་ལྡན་ཞིང་། ཕྱག་རྒྱ་ཐུགས་ཀར་
ཐལ་མོ་སྦྱར་ནས། མེ་ཏོག་པདྨ་འདབ་བརྒྱད་ཀྱི་ཡུ་བ་ན་འཛིན་པ། དེའི་ཕྱི་རིམ་སྒོ་
405



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བཞི་ལ། ཡ་བཞི་འོད་དུ་ཞུ་བ་ལས། སྒོ་སྲུང་རིགས་ཀྱི་སེམས་དཔའ་བཞི། སྐུ་མདོག་
རིན་ཆེན་སྣ་བཞི་ལ་ལྕགས་ཀྱུ་དང་ཞགས་པ། གླང་རེ་དང་ལྕགས་སྒྲོག་འཛིན་པ།
དེའི་ཕྱི་རིམ་བར་ཁྱམས་ལ། འཇིག་རྟེན་གྱི་ཕྱོགས་སྐྱོང་བ་བཅུ་དྲུག །ཕྱི་སྒོ་ལ་རྒྱལ་པོ་
ཆེན་པོ་བཞི། དེ་རྣམས་ཀྱང་རང་རང་གི་གཙོ་ལ་རང་རང་གི་འཁོར་གྱིས་བསྐོར་ནས་
བཞུགས་པ། སྣང་ལ་རང་བཞིན་མེད་པ། གསལ་ལ་དངོས་པོ་མེད་པ། གཉིས་མེད་
ལས་ཀྱི་སེམས་དཔའ་རུ་བྱིན་གྱིས་བརླབས་ལ་བསྒོམ་མོ། ། །
གསུམ་པ་མཆོད་རྫས་བྱིན་གྱིས་བརླབ་པ་ནི། ཕྱག་རྒྱ་རིན་པོ་ཆེའི་གཏེར་ཁྱིམ་དུ་
བཅའ་ལ་སྔགས་བརྗོད་པ། ཨོཾ་ན་མ་མུ་ཡཾ་མུ་ཏིང་ནི། མུ་སླས་རི་རྭང་སད་ལ་ཧ་ར་
ས་མ་ཡ་ཐིམ་ཐིམ་ཡེ་སྭཱཧཱ། ཞེས་པས། བདག་གི་ཐུགས་ལས་ཡེ་ཤེས་ལྔ་ལྡན་གྱི་འོད་
ཟེར་འཕྲོས་ནས། མཆོད་པའི་ཡོ་བྱད་ལ་ཕོག་པས། མི་གཙང་བའི་བག་ཆགས་དང་
དྲི་མ་དག་ནས། གཙང་ཞིང་ཡིད་དུ་འོང་བ། རྣམ་པར་དག་པ། དྲི་མ་མེད་པ། ལྷ་
རྫས་ལ་འབྱུང་བའི་མཆོད་པ། མར་མེ་བདུག་སྤོས། ལྷ་སངས་ཞལ་ཟས། རྩི་སྨན་མེ་
ཏོག་དཀར་གསུམ་མངར་གསུམ། བླ་བྲེ་འཕན་གདུགས། དབལ་དར་རྒྱལ་མཚན།
ཕྱེ་མ་འཕུར་མ། རིན་ཆེན་རྐང་འགྲོས། འབྲུ་བཅུད་ལོ་ཏོག །རྔ་གཤང་རོལ་མོ། རིན་
ཆེན་ནོར་བདུན། བཀྲ་ཤིས་རྫས་བརྒྱད། སྤྱན་གཟིགས་སྙིང་པོ་ལ་སོགས། མཆོད་
པའི་བྱེ་བྲག་སྟོང་གསུམ་ནམ་མཁའི་གཏོས་དང་མཉམ་པར་གྱུར་ནས། བདེ་བར་
གཤེགས་པ་སྨོན་ལམ་མཐའ་ཡས་རྒྱལ་བའི་དཀྱིལ་འཁོར་གྱི་ལྷ་ཚོགས་རྣམས་ལ་ཕུལ་
བས། ཐུགས་དམ་གྱི་རྒྱུད་བསྐུལ་ནས་མཐའ་ཡས་པའི་སེམས་ཅན་ཐམས་ཅད་ཀྱི་
འཕྲལ་གྱི་རྐྱེན་ཞི་བ་དང་། ཡུན་གྱི་སྒྲིབ་པ་བྱང་ཞིང་། བསོད་ནམས་ཀྱི་ཚོགས་རྫོགས་
ནས། ཐར་པའི་གོ་འཕང་ཐོབ་པ་རུ་བསམ་མོ། །དེ་ནི་དཀྱིལ་འཁོར་སྒོམ་པའི་ཆོ་ག་སྟེ་
སྔོན་དུ་འགྲོ་བའི་རིམ་པ་བསྟན་པའོ། །
406



མདོ་སྡེ།
སྨོན་ལམ་མཐའ་ཡས་ཆོ་ག་
༧ དེ་ནས་ཡང་སྟོན་པས། གཉིས་པ་དངོས་གཞིའི་རིམ་པ་ལ། ཐོག་མར་བདེ་
བར་གཤེགས་པ་སྨོན་ལམ་མཐའ་ཡས་རྒྱལ་བའི་དཀྱིལ་འཁོར་གྱི་ལྷ་ཚོགས་རྣམས།
དབྱིངས་ནས་སྤྱན་དྲང་བར་མཛད་དེ་རྔ་གཤང་དང་རོལ་མོའི་སྒྲ་སྒྲོག་ཅིང་། སྤོས་
དཀར་གྱི་དུད་པ་གཏོང་ལ་ཚིགས་སུ་བཅད་དེ་གསུངས་པ། བོན་ཉིད་མི་འགྱུར་
གཡུང་དྲུང་དབྱིངས་དཀྱིལ་ཏེ། འོག་མིན་མཁའ་ལྟར་དག་པའི་གཞལ་ཡས་ཀྱི། ནུབ་
ཕྱོགས་བདེ་བ་ཅན་གྱི་ཞིང་ཁམས་ན། སྨོན་ལམ་མཐའ་ཡས་བདེར་གཤེགས་འདུས་
པའི་སྐུ། རྒྱལ་བ་ལྷ་བཞི་གཙོ་འཁོར་བཅས་པ་རྣམས། རང་བཞིན་ལྷུན་གྱིས་གྲུབ་
པའི་དཀྱིལ་འཁོར་ནས། འགྲོ་བ་སེམས་ཅན་དོན་དུ་སྤྱན་འདྲེན་ན། རྡུལ་ཚོན་དཀྱིལ་
འཁོར་གནས་འདིར་གཤེགས་སུ་གསོལ། བོན་ཉིད་མི་འགྱུར་གཡུང་དྲུང་དབྱིངས་
དཀྱིལ་ན། སྨོན་ལམ་རྣམ་པར་དག་པའི་ཡེ་གཤེན་བརྒྱད། རང་བཞིན་ལྷུན་གྱིས་གྲུབ་
པའི་དཀྱིལ་འཁོར་ནས། འགྲོ་བ་སེམས་ཅན་དོན་དུ་སྤྱན་འདྲེན་ན། རྡུལ་ཚོན་དཀྱིལ་
འཁོར་གནས་འདིར་གཤེགས་སུ་གསོལ། བོན་ཉིད་མི་འགྱུར་གཡུང་དྲུང་དབྱིངས་
དཀྱིལ་ན། སྐྱེ་བཞི་སྒོ་གཅོད་རྫུ་འཕྲུལ་སྒོ་བ་བཞི། རང་བཞིན་ལྷུན་གྱིས་གྲུབ་པའི་
དཀྱིལ་འཁོར་ནས། འགྲོ་བ་སེམས་ཅན་དོན་ལ་སྤྱན་འདྲེན་ན། རྡུལ་ཚོན་དཀྱིལ་
འཁོར་གནས་འདིར་གཤེགས་སུ་གསོལ། སྟོང་གསུམ་འཇིག་རྟེན་རབ་འབྱམས་ཞིང་
ཁམས་ན། སངས་རྒྱས་བསྟན་པ་དག་ལ་གནས་པ་ཡི། ཕྱོགས་སྐྱོང་བཅུ་དྲུག་རྒྱལ་
ཆེན་ནོར་སྲུང་བཅས། འགྲོ་བ་སེམས་ཅན་སྡུག་བསྔལ་སྐྱོབ་པ་དང༌། སངས་རྒྱས་
བསྟན་པ་བསྲུང་ཕྱིར་སྤྱན་འདྲེན་ན། རྡུལ་ཚོན་དཀྱིལ་འཁོར་གནས་འདིར་གཤེགས་
སུ་གསོལ། དུས་གསུམ་བདེར་གཤེགས་མ་ལུས་འདུས་པའི་སྐུ། སྨོན་ལམ་མཐའ་
ཡས་དཀྱིལ་འཁོར་ལྷ་ཚོགས་རྣམས། ཕོ་བྲང་ཡིད་འོང་ལྷ་ཡི་གཞལ་ཡས་འདིར།
སྐྱོན་བྲལ་པདྨའི་གདན་ལ་བཞུགས་སུ་གསོལ། ཞེས་སྤྱན་དྲངས་ཤིང་བཞུགས་སུ་
407



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
གསོལ་ཏོ། །
ད་གཉིས་པ་དགྱེས་པ་བསྐྱེད་པ་ནི་ཚིགས་སུ་བཅད་དེ་གསུངས་པ། ཕོ་བྲང་ཡིད་
འོང་ལྷ་ཡི་གཞལ་ཡས་འདིར། དུས་གསུམ་བདེར་གཤེགས་མ་ལུས་འདུས་པའི་སྐུ།
སྨོན་ལམ་མཐའ་ཡས་དཀྱིལ་འཁོར་ལྷ་ཚོགས་ལ། ཐུགས་དམ་དབྱིངས་ན་དགྱེས་པ་
ཆེར་བསྐྱེད་པ། མར་མེ་མེ་ཏོག་འཕྲེང་བ་བྱུག་པ་དང་། ལྷ་སངས་ཞལ་ཟས་བདུག་
སྤོས་སྣ་ཚོགས་དང་། ལྷ་རྫས་དྲི་ཆབ་རྔ་གཤང་རོལ་མོ་དང་། དཀར་གསུམ་མངར་
གསུམ་ལོ་ཏོག་སྤྱན་གཟིགས་དང་། ཕྱེ་མ་འཕུར་མ་དབལ་དར་རྒྱལ་མཚན་དང་།
རིན་ཆེན་ནོར་བདུན་བཀྲ་ཤིས་རྫས་བརྒྱད་སོགས། སྣང་སྲིད་རིན་ཆེན་གཏེར་གྱིས་
གང་བར་འབུལ། དགྱེས་པའི་ཚུལ་གྱི་ཞལ་ནས་འཛུམ་ཕྱུངས་ལ། ཐུགས་རྗེས་བྱིན་
གྱིས་རློབས་ལ་བཞེས་སུ་གསོལ། ཞེས་དགྱེས་པར་བསྐྱེད་པའི་ཆོ་ག་བསྟན་པའོ། ། །
དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་
དཀྱིལ་འཁོར་གྱི་ལྷ་ཚོགས་རྣམས་ལ། ཕྱག་མཚལ་མོས་འདུན་གྱི་ཆོ་ག་མཛད་དེ།
ཐོག་མར་ཁྲུས་གསོལ་བ་ལ་ཚིགས་སུ་བཅད་དེ་གསུངས་པ། ཕོ་བྲང་ཡིད་འོང་ལྷ་ཡི་
གཞལ་ཡས་འདིར། དུས་གསུམ་བདེར་གཤེགས་མ་ལུས་འདུས་པའི་སྐུ། སྨོན་ལམ་
མཐའ་ཡས་དཀྱིལ་འཁོར་ལྷ་ཚོགས་རྣམས། ཡེ་ནས་དྲི་མེད་རྣམ་པར་དག་པ་ལ། དེ་
ལ་སྐུ་ཁྲུས་གསོལ་ལྟ་མི་འཚལ་ཏེ། བདག་དང་མཐའ་ཡས་སེམས་ཅན་ཐམས་ཅད་
ཀྱི། དུག་ལྔ་ཉོན་མོངས་དྲི་མ་དག་བྱའི་ཕྱིར། ནམ་མཁའ་ཡངས་ལས་བབས་པ་མེད་
པའི་ཆུ། རྒྱ་མཚོ་གླིང་དགུར་འཁྱིལ་པ་ཡོད་པའི་ཆུ། བདུད་རྩི་འོ་དཀར་ཡོད་མེད་
མཚམས་ཀྱི་ཆུ། ཏིང་ཤོ་གལ་ཆེན་སྐྱེ་འགྲོ་གསོས་ཀྱི་ཆུ། གཙང་མར་སྦྱར་བ་ཚན་དང་
སྤོས་ཀྱི་ཆུ། ཆུ་ལྔ་དག་པར་སྦྱར་བས་ཁྲུས་གསོལ་བས། བདེར་གཤེགས་སྐུ་ལྔ་ཡེ་ནས་
དག་པ་བཞིན། མི་རྣམས་ཉོན་མོངས་དུག་ལྔ་དག་གྱུར་ཅིག །ཨོཾ་ན་མ་ཏིང་ནམ་ཨ་
Iaལག
408



མདོ་སྡེ།
སྨོན་ལམ་མཐའ་ཡས་ཆོ་ག་
དཀར་གཤའ་ཡ་ནི་སྭཱཧཱ། ཞེས་གཙང་མ་ཆུ་ལྔས་ཁྲུས་དག་པར་གསོལ་ལོ། ། །
གཉིས་པ་ཕྱག་འཚལ་བ་ནི་ཚིགས་སུ་བཅད་དེ་གསུངས་པ། ཕོ་བྲང་ཡིད་འོང་ལྷ་
ཡི་གཞལ་ཡས་འདིར། དུས་གསུམ་བདེར་གཤེགས་མ་ལུས་འདུས་པའི་སྐུ། སྨོན་ལམ་
མཐའ་ཡས་རྒྱལ་བའི་དཀྱིལ་འཁོར་ལྷ། ལུས་ངག་ཡིད་གསུམ་གུས་པས་ཕྱག་འཚལ་
ལོ། །དུས་གསུམ་མི་ནུབ་སངས་རྒྱས་མྱ་ངན་མེད། སྨོན་ལམ་མཐའ་ཡས་སྐུ་ལ་ཕྱག་
འཚལ་ལོ། །ཁམས་གསུམ་དབང་སྡུད་མི་འགྱུར་གཡུང་དྲུང་འཆང་། སྨོན་ལམ་མི་
འགྱུར་སྐུ་ལ་ཕྱག་འཚལ་ལོ། །ས་གསུམ་ལྷུན་རྫོགས་བྱ་བའི་དོན་ཀུན་གྲུབ། སྨོན་ལམ་
འབྱུང་གནས་སྐུ་ལ་ཕྱག་འཚལ་ལོ། །སྲིད་གསུམ་ཟིལ་གནོན་ཕྱག་རྒྱ་གར་གྱི་བདག །
སྨོན་ལམ་དཔག་མེད་སྐུ་ལ་ཕྱག་འཚལ་ལོ། །སྟོང་གསུམ་མངའ་བདག་སྣང་སྲིད་
འཁོར་ལོ་བསྒྱུར། སྨོན་ལམ་གྲུབ་པའི་སྐུ་ལ་ཕྱག་འཚལ་ལོ། །ཐུགས་རྗེ་ཚད་མེད་སྨོན་
ལམ་རྣམ་པར་དག །ཡེ་གཤེན་སེམས་དཔའ་བརྒྱད་ལ་ཕྱག་འཚལ་ལོ། །ཉོན་མོངས་
སྒོ་གཅོད་ཐར་པའི་ལམ་སྒོ་འབྱེད། སྒོ་བ་གཤེན་བཞིའི་སྐུ་ལ་ཕྱག་འཚལ་ལོ། །ཞིང་
ཁམས་བདེ་ལེགས་འགྲོ་ལ་ཕན་བདེ་བསྐྱེད། ཕྱོགས་སྐྱོང་རྒྱལ་ཆེན་ཚོགས་ལ་ཕྱག་
འཚལ་ལོ། །བདག་སོགས་འགྲོ་དྲུག་ཐུགས་རྗེས་བཟུང་ནས་ཀྱང་། ཉོན་མོངས་ནད་
ལས་གྲོལ་བར་མཛད་དུ་གསོལ། ཞེས་ཕྱག་འཚལ་བ་བསྟན་པའོ། །
གསུམ་པ་བཤགས་པ་བྱ་བ་ནི་ཚིགས་སུ་བཅད་དེ་གསུངས་པ། ཕོ་བྲང་ཡིད་འོང་
ལྷ་ཡི་གཞལ་ཡས་འདིར། དུས་གསུམ་བདེར་གཤེགས་མ་ལུས་འདུས་པའི་སྐུ། སྨོན་
ལམ་མཐའ་ཡས་རྒྱལ་བའི་དཀྱིལ་འཁོར་ལྷ། གུས་པས་ཕྱག་འཚལ་མོས་འདུན་
བཤགས་པར་འབུལ། ཞེ་སྡང་དབང་གྱུར་བསད་བཅད་སྲོག་ལ་འབགས། སྨོན་
ལམ་མཐའ་ཡས་སྐུ་ལ་མཐོལ་ལོ་བཤགས། གཏི་མུག་དབང་གྱུར་མ་རིག་དམ་ཆོལ་
སྤྱོད། སྨོན་ལམ་མི་འགྱུར་སྐུ་ལ་མཐོལ་ལོ་བཤགས། ཕྲག་དོག་དབང་གྱུར་ཕ་རོལ་
409



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཡོན་ཏན་སྨད། སྨོན་ལམ་འབྱུང་གནས་སྐུ་ལ་མཐོལ་ལོ་བཤགས། འདོད་ཆགས་
དབང་གྱུར་མི་དབང་ནོར་ལ་སྤྱོད། སྨོན་ལམ་དཔག་མེད་སྐུ་ལ་མཐོལ་ལོ་བཤགས།
ང་རྒྱལ་དབང་གྱུར་བདེན་ཚིག་ཁྱད་དུ་གསོད། སྨོན་ལམ་གྲུབ་པའི་སྐུ་ལ་མཐོལ་ལོ་
བཤགས། ཚོགས་བརྒྱད་དབང་གྱུར་འདོད་ཡོན་ཡུལ་ལ་ཆགས། ཡེ་གཤེན་བརྒྱད་
ཀྱི་སྐུ་ལ་མཐོལ་ལོ་བཤགས། སྐྱེ་བཞིས་དབང་གྱུར་འཁོར་བའི་ལས་ལ་སྤྱོད། སྒོ་བ་
གཤེན་བཞིའི་སྐུ་ལ་མཐོལ་ལོ་བཤགས། མ་རིག་དབང་གྱུར་ཉེས་འགལ་ཚོགས་ལ་
སྤྱོད། ཕྱོགས་སྐྱོང་རྒྱལ་ཆེན་ཚོགས་ལ་མཐོལ་ལོ་བཤགས། བྱང་ཞིང་དག་ནས་ཚངས་
པའི་དངོས་གྲུབ་གསོལ། ཞེས་བཤགས་ཤིང་ཕྱག་འཚལ་མོས་འདུན་གྱི་ཆོ་ག་བསྟན་
པའོ། །
དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་
དཀྱིལ་འཁོར་གྱི་ལྷ་ཚོགས་རྣམས་ལ་བླ་མེད་མཆོད་པའི་སྤྲིན་ཚོགས་འབུལ་བར་
མཛད་དེ་ཚིགས་སུ་བཅད་དེ་གསུངས་པ། རབ་འབྱམས་ཞིང་ཁམས་དཔག་མེད་
ན། མུན་པ་སེལ་བ་སྣང་མའི་ སྒྲོན། སྒྲོན་མེ་ཇི་སྙེད་ཡོད་པ་དང་། བདག་གི་གུས་
པས་བཤམས་པ་ཡི། གསལ་བ་འོད་ཀྱི་མར་མེ་འདི། བདག་དང་མཐའ་ཡས་སེམས་
ཅན་གྱི། མ་རིག་མུན་པ་གསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར།
བདེར་གཤེགས་ལྷ་ལ་འབུལ་ལགས་ན། ཐུགས་རྗེ་དང་ནི་དམ་ཚིག་གིས། གཉིས་
མེད་དོན་གྱི་བཞེས་སུ་གསོལ། རབ་འབྱམས་ཞིང་ཁམས་དཔག་མེད་ན། ཉོན་མོངས་
སེལ་བ་སྨན་གྱི་དྲི། སྤོས་མེ་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི།
དྲི་བདའ་སྤོས་ཀྱི་དུད་པ་འདི། བདག་དང་མཐའ་ཡས་སེམས་ཅན་གྱི། བག་ཆགས་
སྒྲིབ་པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་
ལྷ་ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་
4l0



མདོ་སྡེ།
སྨོན་ལམ་མཐའ་ཡས་ཆོ་ག
སུ་གསོལ། རབ་འབྱམས་ཞིང་ཁམས་དཔག་མེད་ན། བག་ཆགས་བསལ་བ་བདུད་
རྩིའི་ཆུ། ཡོན་ཆབ་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི། གསོ་
བསྐྱེད་བདུད་རྩི་ཡོན་ཆབ་འདི། བདག་དང་མཐའ་ཡས་སེམས་ཅན་གྱི། བག་ཆགས་
སྒྲིབ་པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་
ལྷ་ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་
སུ་གསོལ། རབ་འབྱམས་ཞིང་ཁམས་དཔག་མེད་ན། རོ་མཆོག་ལྡན་པ་བཅུད་ཀྱི་
གསོས། ཞལ་ཟས་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི། འབྲུ་
བཅུད་ཞལ་ཟས་མཆོད་པ་འདི། བདག་དང་མཐའ་ཡས་སེམས་ཅན་གྱི། བག་ཆགས་
སྒྲིབ་པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་
ལྷ་ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་
སུ་གསོལ། རབ་འབྱམས་ཞིང་ཁམས་དཔག་མེད་ན། ངོ་མཚར་ལྡན་པའི་ཡིད་འོང་
རྫས། མཛེས་ལྡན་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི། ཁ་དོག་
མདངས་ལྡན་མེ་ཏོག་འདི། བདག་དང་མཐའ་ཡས་སེམས་ཅན་གྱི། བག་ཆགས་སྒྲིབ་
པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་ལྷ་
ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་སུ་
གསོལ། རབ་འབྱམས་ཞིང་ཁམས་དཔག་མེད་ན། དགོས་འདོད་འབྱུང་བ་རིན་ཆེན་
གཏེར། འདོད་ཡོན་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི། རིན་
ཆེན་རྐང་འགྲོས་མཆོད་པ་འདི། བདག་དང་མཐའ་ཡས་སེམས་ཅན་གྱི། བག་ཆགས་
སྒྲིབ་པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་
ལྷ་ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་
སུ་གསོལ། རབ་འབྱམས་ཞིང་ཁམས་དཔག་མེད་ན། སྣང་འགྱུར་ཆེན་པོ་སྒྱུ་མའི་
།
4II



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
གླིང་། རོལ་མོ་ཇི་སྙེད་ཡོད་པ་དང་། བདག་གི་གུས་པས་བཤམས་པ་ཡི། སྒྲ་སྙན་
རོལ་མོའི་མཆོད་པ་འདི། བདག་དང་མཐའ་ཡས་སེམས་ཅན་གྱི། བག་ཆགས་སྒྲིབ་
པ་བསལ་བ་དང་། བསོད་ནམས་ཚོགས་ཆེན་རྫོགས་པའི་ཕྱིར། བདེར་གཤེགས་ལྷ་
ལ་འབུལ་ལགས་ཀྱི། ཐུགས་རྗེ་དང་ནི་དམ་ཚིག་གིས། གཉིས་མེད་དོན་གྱི་བཞེས་སུ་
གསོལ། ཅེས་བདེ་བར་གཤེགས་པ་རྒྱལ་བའི་དཀྱིལ་འཁོར་གྱི་ལྷ་ཚོགས་རྣམས་ལ། བླ་
མེད་མཆོད་པའི་སྤྲིན་ཚོགས་འབུལ་བའི་ཆོ་ག་བསྟན་པའོ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་དཀྱིལ་
འཁོར་གྱི་ལྷ་ཚོགས་རྣམས་ཀྱི་སྐུ་བསྟོད་པའི་ཆོ་ག་མཛད་དེ་ཚིགས་སུ་བཅད་དེ་
གསུངས་པ། ཕོ་བྲང་ཡིད་འོང་གཞལ་ཡས་ཀྱི། དབུས་ཕྱོགས་པདྨའི་ལྟེ་བ་ལ། རིན་
ཆེན་ཁྲི་རྐང་བརྒྱད་ལྡན་སྟེང་། ཉི་ཟླ་པདྨའི་གདན་སྟེང་ན། བདེར་གཤེགས་སྨོན་
ལམ་མཐའ་ཡས་ནི། སྐུ་མདོག་པདྨ་ར་གའི་མདོག །ཞལ་གཅིག་ཕྱག་གཉིས་ལོངས་
སྤྱོད་རྫོགས། གཡས་པས་པདྨ་དམར་པོ་བསྣམས། གཡོན་པས་བདུད་རྩི་བུམ་པ་
འཛིན། སྐུ་སྟོད་ཆུ་དར་སྟོད་གཡོགས་ལ། སྐུ་སྨད་པ་ཏིའི་ཤམ་ཐབས་ཅན། ཞབས་
ཀྱང་སྐྱིལ་ཀྲུང་གདན་ལ་བཞུགས། བསམ་མཐའ་ཡས་པའི་སྨོན་ལམ་གྱིས། འཁོར་བ་
དབྱིངས་སུ་སྒྲོལ་བར་མཛད། དེ་ལ་ཕྱག་འཚལ་མཆོད་པ་འབུལ། བདེར་གཤེགས་
དེ་ཡི་བཀའ་འཁོར་ནི། སྨོན་ལམ་རྒྱལ་བའི་ལྷ་བཞི་སྟེ། ཕོ་བྲང་ཡིད་འོང་གཞལ་ཡས་
ཀྱི། ཤར་ཕྱོགས་པདྨའི་གདན་སྟེང་ན། བདེར་གཤེགས་སྨོན་ལམ་མི་འགྱུར་ནི། སྐུ་
མདོག་བཙོ་མ་གསེར་གྱི་མདོག །ཞལ་གཅིག་ཕྱག་གཉིས་ལོངས་སྤྱོད་རྫོགས། གཡས་
པས་གསེར་གྱི་གཡུང་དྲུང་བསྣམས། གཡོན་པས་བདུད་རྩི་བུམ་པ་འཛིན། སྟོད་
གཡོགས་སྨད་ཤམ་རྒྱན་དང་ལྡན། འགྱུར་བ་མེད་པའི་སྨོན་ལམ་གྱིས། དཔལ་གྱི་རི་
བོ་བརྟན་པར་མཛད། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་
412



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
ཡས་ཀྱི། ལྷོ་ཕྱོགས་པདྨའི་གདན་སྟེང་ན། བདེར་གཤེགས་སྨོན་ལམ་འབྱུང་གནས་ནི།
སྐུ་མདོག་བཻཌཱུརྱ་ཡི་མདོག །ཞལ་གཅིག་ཕྱག་གཉིས་ལོངས་སྤྱོད་རྫོགས། གཡས་པས་
མཐིང་གི་ནོར་བུ་བསྣམས། གཡོན་པས་བདུད་རྩི་བུམ་པ་འཛིན། སྟོད་གཡོགས་སྨད་
ཤམ་རྒྱན་དང་ལྡན། ཡིད་བཞིན་འབྱུང་བའི་སྨོན་ལམ་གྱིས། འགྲོ་བའི་དབུལ་ཕོངས་
སེལ་བར་མཛད། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་གཞལ་ཡས་
ཀྱི། ནུབ་ཕྱོགས་པདྨའི་གདན་སྟེང་ན། བདེར་གཤེགས་སྨོན་ལམ་དཔག་མེད་ནི། སྐུ་
མདོག་བྱུ་རུ་དམར་པོའི་མདོག །ཞལ་གཅིག་ཕྱག་གཉིས་ལོངས་སྤྱོད་རྫོགས། གཡས་
པས་ཟངས་ཀྱི་ཆག་ཤིང་བསྣམས། གཡོན་པས་བདུད་རྩི་བུམ་པ་འཛིན། སྟོད་
གཡོགས་སྨད་ཤམ་རྒྱན་དང་ལྡན། དཔག་ཏུ་མེད་པའི་སྨོན་ལམ་གྱིས། ཞིང་ཁམས་
བདེ་ལེགས་སྟེར་བར་མཛད། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་འོང་
གཞལ་ཡས་ཀྱི། བྱང་ཕྱོགས་པདྨའི་གདན་སྟེང་ན། བདེར་གཤེགས་སྨོན་ལམ་གྲུབ་
པ་ནི། སྐུ་མདོག་ཨེན་ཏྲ་ནི་ལའི་མདོག །ཞལ་གཅིག་ཕྱག་གཉིས་ལོངས་སྤྱོད་རྫོགས།
གཡས་པས་ཤེལ་གྱི་འཁོར་ལོ་བསྣམས། གཡོན་པས་བདུད་རྩི་བུམ་པ་འཛིན། སྟོད་
གཡོགས་སྨད་ཤམ་རྒྱན་དང་ལྡན། དོན་ཀུན་གྲུབ་པའི་སྨོན་ལམ་གྱིས། བསམ་པ་
ཡིད་བཞིན་འགྲུབ་པར་མཛད། དེ་ལ་ཕྱག་འཚལ་མཆོད་པ་འབུལ། ཕོ་བྲང་ཡིད་
འོང་གཞལ་ཡས་ཀྱི། བར་ཁྱམས་འདོད་ཡོན་ར་བ་ཡི། ཡེ་གཤེན་གཡུང་དྲུང་སེམས་
དཔའ་སྟེ། ཤར་ཕྱོགས་པདྨའི་གདན་སྟེང་ན། ཡེ་གཤེན་སྨོན་ལམ་འགྱུར་མེད་ནི། སྐུ་
མདོག་དཀར་པོ་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་མེ་
ཏོག་ཙམ་པ་ཀ། འགྱུར་བ་མེད་པའི་སྨོན་ལམ་འདེབས། དེ་ལ་ཕྱག་འཚལ་མཆོད་
པ་འབུལ། ལྷོ་ཕྱོགས་པདྨའི་གདན་སྟེང་ན། ཡེ་གཤེན་སྨོན་ལམ་ཡིད་བཞིན་ནི། སྐུ་
མདོག་སྔོན་པོ་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་མེ་
413



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ཏོག་ནམ་མཁའ་གདེངས། དགོས་འདོད་འབྱུང་བའི་སྨོན་ལམ་འདེབས། དེ་ལ་ཕྱག་
འཚལ་མཆོད་པ་འབུལ། ནུབ་ཕྱོགས་པདྨའི་གདན་སྟེང་ན། ཡེ་གཤེན་སྨོན་ལམ་རྣམ་
དག་ནི། སྐུ་མདོག་དམར་པོ་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་
མཚན་མེ་ཏོག་བྷུད་དྷ་དམར། དྲི་མ་མེད་པའི་སྨོན་ལམ་འདེབས། དེ་ལ་ཕྱག་འཚལ་
མཆོད་པ་འབུལ། བྱང་ཕྱོགས་པདྨའི་གདན་སྟེང་ན། ཡེ་གཤེན་སྨོན་ལམ་དོན་ཡོད་
ནི། སྐུ་མདོག་ལྗང་གུ་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་
མེ་ཏོག་ཧ་ལོ་ལྗང་། བསམ་དགུ་འགྲུབ་པའི་སྨོན་ལམ་འདེབས། དེ་ལ་ཕྱག་འཚལ་
མཆོད་པ་འབུལ། ཤར་ལྷོ་པདྨའི་གདན་སྟེང་ན། ཡེ་གཤེན་སྨོན་ལམ་དོགས་མེད་
ནི། སྐུ་མདོག་དཀར་ལྗང་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་
མཚན་མེ་ཏོག་ཧ་རི་ཀ། རེ་དོགས་མེད་པའི་སྨོན་ལམ་འདེབས། དེ་ལ་ཕྱག་འཚལ་
མཆོད་པ་འབུལ། ལྷོ་ནུབ་པདྨའི་གདན་སྟེང་ན། ཡེ་གཤེན་སྨོན་ལམ་ཐོགས་མེད་
ནི། སྐུ་མདོག་སྔོ་ལྗང་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་
མེ་ཏོག་སུ་རི་ཀ། ཐོགས་པ་མེད་པའི་སྨོན་ལམ་འདེབས། དེ་ལ་ཕྱག་འཚལ་མཆོད་
པ་འབུལ། ནུབ་བྱང་པདྨའི་གདན་སྟེང་ན། ཡེ་གཤེན་སྨོན་ལམ་གཟི་བརྗིད་ནི། སྐུ་
མདོག་དམར་ལྗང་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་མེ་
ཏོག་ཨུ་མུ་ཏ། འགྱུར་ནུབ་མེད་པའི་སྨོན་ལམ་འདེབས། དེ་ལ་ཕྱག་འཚལ་མཆོད་
པ་འབུལ། བྱང་ཤར་པདྨའི་གདན་སྟེང་ན། ཡེ་གཤེན་སྨོན་ལམ་མཐར་ཕྱིན་ནི། སྐུ་
མདོག་སེར་ལྗང་རྒྱན་དང་ལྡན། ཕྱག་རྒྱ་ཐུགས་ཀར་ཐལ་མོ་སྦྱར། ཕྱག་མཚན་མེ་
ཏོག་ཨུ་དུམ་ཝར། མཐར་ཕྱིན་རྒྱས་པའི་སྨོན་ལམ་འདེབས། དེ་ལ་ཕྱག་འཚལ་མཆོད་
པ་འབུལ། ཕོ་བྲང་ཡིད་འོང་གཞལ་ཡས་ཀྱི། ཤར་ཕྱོགས་སྒོ་བ་ཆེན་པོ་སྟེ། ཡེ་གཤེན་
སྨོན་ལམ་སྒྲོན་མ་ནི། སྐུ་མདོག་དཀར་ལ་འོད་ཟེར་འབར། ཕྱག་མཚན་ཐུགས་རྗེས་
414



མདོ་སྡེ། །
སྨོན་ལམ་མཐའ་ཡས་ཆོ་ག
༼ཇ༽
ལྕགས་ཀྱུ་བསྣམས། གཏི་མུག་མུན་པ་སེལ་བར་སྨོན། དེ་ལ་ཕྱག་འཚལ་མཆོད་པ་
འབུལ། ཕོ་བྲང་ཡིད་འོང་གཞལ་ཡས་ཀྱི། ལྷོ་ཕྱོགས་སྒོ་བ་ཆེན་པོ་སྟེ། ཡེ་གཤེན་སྨོན་
ལམ་བརྟན་པ་ནི། སྐུ་མདོག་སེར་ལ་འོད་ཟེར་འབར། ཕྱག་མཚན་གླང་རེ་ཁྲོལ་མ་
བསྣམས། ཕྲག་དོག་བཙོན་ར་བཤིག་པར་སྨོན། དེ་ལ་ཕྱག་འཚལ་མཆོད་པ་འབུལ།
ཕོ་བྲང་ཡིད་འོང་གཞལ་ཡས་ཀྱི། ནུབ་ཕྱོགས་སྒོ་བ་ཆེན་པོ་སྟེ། ཡེ་གཤེན་སྨོན་ལམ་
དག་པ་ནི། སྐུ་མདོག་དམར་ལ་འོད་ཟེར་འབར། ཕྱག་མཚན་སྤྲུལ་པའི་ལྕགས་སྒྲོག་
བསྣམས། འདོད་ཆགས་རྒྱ་མཚོ་སྐེམ་པར་སྨོན། དེ་ལ་ཕྱག་འཚལ་མཆོད་པ་འབུལ།
ཕོ་བྲང་ཡིད་འོང་གཞལ་ཡས་ཀྱི། བྱང་ཕྱོགས་སྒོ་བ་ཆེན་པོ་སྟེ། ཡེ་གཤེན་སྨོན་ལམ་
དོན་ལྡན་ནི། སྐུ་མདོག་ལྗང་ལ་འོད་ཟེར་འབར། ཕྱག་མཚན་ཐབས་ཀྱི་ཞགས་པ་
བསྣམས། ང་རྒྱལ་རི་བོ་གཞོམ་པར་སྨོན། དེ་ལ་ཕྱག་འཚལ་མཆོད་པ་འབུལ། ཞེས་
བདེ་བར་གཤེགས་པ་རྣམས་ལ་སྐུ་བསྟོད་པའི་ཆོ་ག་བསྟན་པའོ། ། །
དེ་ནས་ཡང་སྟོན་པས་མཆོད་སྦྱིན་གྱི་གཏོར་མ་གཏོང་བར་མཛད་དེ། དཀར་
གྱི་གཏོར་མ་ཆ་གསུམ་བཤམས་ལ་བྱིན་གྱིས་བརླབས་ཤིང་། ཡོན་ཏན་ལན་ཆགས་
སྙིང་རྗེའི་མགྲོན་རྣམས་ལ་འབུལ་ཏེ་ཚིགས་སུ་བཅད་དེ་གསུངས་པ། ཨོཾ་སྟོང་གསུམ་
རབ་འབྱམས་ཞིང་ཁམས་ན། ལྷུན་པོ་དག་ལ་གནས་བཅས་ཤིང་། གླིང་བཞི་ཡོངས་
ལ་དབང་སྒྱུར་བའི། ཕྱོགས་ཀུན་སྐྱོང་བས་མགོན་པོའི་ཚོགས། ཚུར་གཤེགས་རྒྱལ་
བའི་བཀའ་ལ་ཉོན། སངས་རྒྱས་བསྟན་པ་ཁྱོད་ཀྱིས་སྐྱོངས། དཀར་པོ་དགེ་བའི་
སྡོང་གྲོགས་མཛོད། སྟེང་ཕྱོགས་འཇིག་རྟེན་སྐྱོང་བ་ནི། ཚངས་པ་ཆེན་པོ་དཔལ་གྱི་
བདག །དཀར་འབར་མི་ནུབ་རྒྱལ་མཚན་ཅན། དེ་ལ་ཕྱག་འཚལ་མཆོད་པ་འབུལ།
རྩ་གསུམ་དགའ་བའི་འཇིག་རྟེན་ན། དབང་པོ་བརྒྱ་བྱིན་ལྷ་ཡི་བདག །སེར་འབར་
གསེར་གྱི་གཡུང་དྲུང་ཅན། དེ་ལ་ཕྱག་འཚལ་མཆོད་པ་འབུལ། འདོད་ཁམས་འཇིག་
415



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
རྟེན་སྐྱོང་བ་ནི། མ་ཧཱ་དེ་བ་འདོད་ཁམས་བདག །མཐིང་ནག་པྲ་ཕུད་འབར་བ་ཅན།
དེ་ལ་ཕྱག་འཚལ་མཆོད་པ་འབུལ། ཤར་ཕྱོགས་འཇིག་རྟེན་སྐྱོང་བ་ནི། དྲི་ཟའི་རྒྱལ་
པོ་ཟུར་ཕུད་ཅན། དཀར་འབར་བ་དན་རྩེ་གསུམ་ཅན། དེ་ལ་ཕྱག་འཚལ་མཆོད་པ་
འབུལ། ལྷོ་ཕྱོགས་འཇིག་རྟེན་སྐྱོང་བ་ནི། གཤིན་རྗེའི་རྒྱལ་པོ་མཐུ་བོ་ཆེ། སྔོ་སྐྱ་ལྕགས་
ཀྱི་ཤང་ལངས་ཅན། དེ་ལ་ཕྱག་འཚལ་མཆོད་པ་འབུལ། ནུབ་ཕྱོགས་འཇིག་རྟེན་སྐྱོང་
བ་ནི། ཀླུ་དབང་རྒྱལ་པོ་སྦྲུལ་མགོ་བདུན། དམར་ལྗང་སྦྲུལ་ནག་ཞགས་པ་ཅན། དེ་
ལ་ཕྱག་འཚལ་མཆོད་པ་འབུལ། བྱང་ཕྱོགས་འཇིག་རྟེན་སྐྱོང་བ་ནི། གནོད་སྦྱིན་རྒྱལ་
པོ་ནོར་བུ་བཟང་། གསེར་མདོག་རིན་ཆེན་དབྱུག་ཏོ་བསྣམས། དེ་ལ་ཕྱག་འཚལ་
མཆོད་པ་འབུལ། ཤར་ལྷོ་འཇིག་རྟེན་སྐྱོང་བ་ནི། མེ་ལྷའི་རྒྱལ་པོ་ཨག་ནེ་ར། དམར་
སེར་མེ་ཡི་བ་དན་ཅན། དེ་ལ་ཕྱག་འཚལ་མཆོད་པ་འབུལ། ལྷོ་ནུབ་འཇིག་རྟེན་སྐྱོང་
བ་ནི། སྲིན་པོའི་རྒྱལ་པོ་རུ་ཏྲ་ནི། དམར་ནག་སོག་ལེའི་རྒྱ་གྲམ་ཅན། དེ་ལ་ཕྱག་
འཚལ་མཆོད་པ་འབུལ། ནུབ་བྱང་འཇིག་རྟེན་སྐྱོང་བ་ནི། རླུང་ལྷའི་རྒྱལ་པོ་བེ་ཅི་
རམ། ལྗང་ནག་རླུང་གི་བ་དན་ཅན། དེ་ལ་ཕྱག་འཚལ་མཆོད་པ་འབུལ། བྱང་ཤར་
འཇིག་རྟེན་སྐྱོང་བ་ནི། བདེན་བྲལ་ཆེན་པོ་བྱིན་ན་ཡ། དཀར་ལྗང་ཁ་ཊཾ་རྩེ་གསུམ་
ཅན། དེ་ལ་ཕྱག་འཚལ་མཆོད་པ་འབུལ། འོག་ཕྱོགས་འཇིག་རྟེན་སྐྱོང་བ་ནི། ས་
བདག་ལྷ་མོ་བརྟན་མ་ནི། གསེར་མདོག་རིན་ཆེན་བུམ་པ་ཅན། དེ་ལ་ཕྱག་འཚལ་
མཆོད་པ་འབུལ། གླིང་བཞི་འཇིག་རྟེན་སྐྱོང་བ་ནི། ས་བདག་ཁྱབ་པ་དབང་ཆེན་
ཏེ། དབང་སྒྱུར་གསེར་གྱི་འཁོར་ལོ་ཅན། དེ་ལ་ཕྱག་འཚལ་མཆོད་པ་འབུལ། ལྷུན་
པོ་འཇིག་རྟེན་སྐྱོང་བ་ནི། ལྷ་མིན་རྒྱལ་པོ་ཐགས་བཟང་རིང་། སྔོ་སྐྱ་སྤྲུལ་པའི་གོ་ཆ་
ཅན། དེ་ལ་ཕྱག་འཚལ་མཆོད་པ་འབུལ། རི་བདུན་འཇིག་རྟེན་སྐྱོང་བ་ནི། འཁོར་
ལོ་དབང་སྒྱུར་མི་ཡི་རྒྱལ། སེར་སྐྱ་ཡིད་བཞིན་ནོར་བུ་ཅན། དེ་ལ་ཕྱག་འཚལ་མཆོད་
416



མདོ་སྡེ།
སྨོན་ལམ་མཐའ་ཡས་ཆོ་ག
པ་འབུལ། རོལ་མཚོ་འཇིག་རྟེན་སྐྱོང་བ་ནི། ཀླུ་རྒྱལ་གཙུག་ན་རིན་ཆེན་ནི། དཀར་
ལྗང་ཨུཏྤལ་མེ་ཏོག་ཅན། དེ་ལ་ཕྱག་འཚལ་མཆོད་པ་འབུལ། ཤར་ཕྱོགས་དགའ་བའི་
འཇིག་རྟེན་ན། རྒྱལ་པོ་ཆེན་པོ་ཡུལ་འཁོར་སྲུང་། དཀར་འབར་རིན་ཆེན་པི་ཝཾ་ཅན།
དེ་ལ་ཕྱག་འཚལ་མཆོད་པ་འབུལ། ལྷོ་ཕྱོགས་དགའ་བའི་འཇིག་རྟེན་ན། རྒྱལ་པོ་ཆེན་
པོ་འཕགས་སྐྱེས་པོ། སྔོན་འབར་གནམ་ལྕགས་རལ་ཀྱུ་ཅན། དེ་ལ་ཕྱག་འཚལ་མཆོད་
པ་འབུལ། ནུབ་ཕྱོགས་དགའ་བའི་འཇིག་རྟེན་ན། རྒྱལ་པོ་ཆེན་པོ་སྤྱན་མི་བཟང་།
དམར་འབར་སྦྲུལ་ནག་ཞགས་པ་ཅན། དེ་ལ་ཕྱག་འཚལ་མཆོད་པ་འབུལ། བྱང་
ཕྱོགས་དགའ་བའི་འཇིག་རྟེན་ན། རྒྱལ་པོ་ཆེན་པོ་རྣམ་ཐོས་སྲས། སེར་འབར་ནེའུ་
ལེའུ་རྐྱལ་པ་ཅན། དེ་ལ་ཕྱག་འཚལ་མཆོད་པ་འབུལ། ཕྱོགས་ཀུན་སྐྱོང་བའི་འཇིག་
རྟེན་བདག །ལྷ་ཀླུ་གཟའ་དང་རྒྱུ་སྐར་ཚོགས། དཔལ་མགོན་བདུན་ཅུ་འཁོར་བཅས་
ལ། བླ་མེད་མཆོད་པའི་རྒྱན་བཤམས་ནས། དམིགས་པའི་ལོངས་སྤྱོད་རྒྱན་འབུལ་
གྱིས། ཁྱེད་ཀྱི་ཐུགས་དམ་དགྱེས་སྐོང་ནས། ཞིང་ཁམས་བདེ་ལེགས་ལྡན་པ་དང༌།
དཀར་པོ་དགེ་བའི་སྡོང་གྲོགས་མཛོད། ཅེས་ཡོན་ཏན་གྱི་མགྲོན་ལ་འབུལ་ལོ། །
གཉིས་པ་ལན་ཆགས་ཀྱི་མགྲོན་ལ་འབུལ་ཏེ། ཨོཾ་སྟོང་གསུམ་རབ་འབྱམས་འཇིག་
རྟེན་ན། ལྷ་དང་ལྷ་མིན་གནོད་སྦྱིན་དང་། བདུད་དང་རྒྱལ་པོ་གཤིན་རྗེ་དང་།
བཙན་དང་མ་མོ་དམུ་དང་འཚམས། ས་བདག་ཀླུ་གཉན་གཏོད་ཀྱི་སྡེ། ཡར་གཡེན་
མར་གཡེན་བར་གཡེན་དང་། ལྷ་སྲིན་སྡེ་བརྒྱད་འཁོར་བཅས་ལ། བྱིན་གྱིས་བརླབས་
པའི་མཆོད་ཡོན་འདི། འདོད་དགུ་ཡིད་བཞིན་འབྱུང་བ་ཡི། ལོངས་སྤྱོད་གཏེར་དང་
ལྡན་པར་འབུལ། ཞེ་སྡང་གདུག་པའི་ཚོགས་བོར་ལ། ཐུགས་རྗེ་བྱམས་པའི་མཆོད་
ཡོན་གྱིས། གདུག་པའི་སེམས་ནི་ཞི་གྱུར་ཅིག །འདོད་ཆགས་ཚ་བའི་མེ་བོར་ལ།
ཐུགས་རྗེ་སྦྱིན་པའི་མཆོད་ཡོན་གྱིས། འདོད་པའི་སེམས་ནི་ཞི་གྱུར་ཅིག །གཏི་མུག་
417



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མུན་པའི་ཚོགས་བོར་ལ། ཐུགས་རྗེ་རིག་པའི་མཆོད་ཡོན་གྱིས། རྨོངས་པའི་སེམས་ནི་
ཞི་གྱུར་ཅིག །ང་རྒྱལ་ཁྲོས་པའི་སེམས་བོར་ལ། ཐུགས་རྗེ་ཞི་བའི་མཆོད་ཡོན་གྱིས། ཁྲོ་
གཏུམ་སེམས་ནི་ཞི་གྱུར་ཅིག །ཕྲག་དོག་བརྩོད་པའི་སེམས་བོར་ལ། ཐུགས་རྗེ་ཡངས་
པའི་མཆོད་ཡོན་གྱིས། རུ་ངའི་སེམས་ནི་ཞི་གྱུར་ཅིག །གནོད་པའི་ཡིད་དང་བྲལ་ནས་
ཀྱང་། སྐྱོབས་པའི་སེམས་དང་ལྡན་འགྱུར་ཅིག །དགའ་མགུ་ཕུན་སུམ་ཚོགས་ནས་ནི།
བསམ་དགུ་ཡིད་བཞིན་འགྲུབ་གྱུར་ཅིག །ཅེས་ལན་ཆགས་ཀྱི་མགྲོན་ལ་འབུལ་ལོ། །
གསུམ་པ་སྙིང་རྗེའི་མགྲོན་ལ་འབུལ་ཏེ། ལྷོ་སྟོང་གསུམ་རབ་འབྱམས་འཇིག་རྟེན་
གྱི། མེ་ཆུ་ས་རླུང་ནམ་མཁའ་ལ། གནས་པ་རིགས་དྲུག་བར་དོའི་ཚོགས། དམྱལ་བ་
ཡི་དྭགས་བྱོལ་སོང་དང་། མི་དང་ལྷ་མིན་ལྷ་ལ་སོགས། འགྲོ་བ་རིགས་དྲུག་སེམས་
ཅན་དང༌། སྟོང་ཞེན་བར་དོ་བཅས་པ་ལ། བྱིན་གྱིས་བརླབས་པའི་མཆོད་ཡོན་གྱི།
འདོད་ལྔ་སྦྱིན་པའི་ཡ་སྟགས་འདི། དབང་པོ་ལྔ་ཡི་སྤྱོད་ཡུལ་དུ། མིག་གི་གཟུགས་
དང་རྣ་བའི་སྒྲ། སྣ་ཡི་དྲི་དང་ལྕེ་ཡི་རོ། ལུས་ཀྱི་རེག་དང་ཡིད་ཀྱི་འཐད། ཅི་འདོད་
ཡིད་བཞིན་སྤྲུལ་པ་ཡི། དགོས་འདོད་ཆར་དུ་འབབས་ནས་ཀྱང༌། ཚ་གྲང་བཀྲེས་
སྐོམས་གླེན་ལྐུགས་དང་། བྲེལ་ཕོངས་འཐབ་བརྩོད་ཕམ་ལྟུང་སོགས། སྟོང་ཞེན་
བར་དོར་སྦྱངས་པ་ཡི། རིགས་དྲུག་བར་དོའི་སེམས་ཅན་རྣམས། སྡུག་བསྔལ་ཀུན་
ལས་ཐར་ནས་ཀྱང༌། བདེ་བའི་འབྲས་བུ་ཐོབ་གྱུར་ཏེ། ཐར་པ་མངོན་སངས་རྒྱས་
པར་ཤོག །ཅེས་དམིགས་པ་མེད་པའི་མཆོད་སྦྱིན་གཏོང་བའི་ཆོ་ག་བསྟན་པའོ། ། །
༧ དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་རྒྱལ་བའི་
དཀྱིལ་འཁོར་གྱི་ཆོ་ག་ལས། རྗེས་ཀྱི་བྱ་བ་རྣམ་པ་ལྔ་ལས། སྨོན་ལམ་གསོལ་བར་
མཛད་དེ་ཚིགས་སུ་བཅད་དེ་གསུངས་པ། ན་མོ་བདག་ལ་སོགས་པར་གྱུར་པ་ཡི།
རབ་འབྱམས་ཞིང་འདིར་ཇི་སྲིད་འགྲོ་བའི་ཚོགས། ནམ་མཁའི་མཐའ་དང་མཉམ་
418



མདོ་སྡེ།
སྨོན་ལམ་མཐའ་ཡས་ཆོ་ག་
པས་སེམས་ཅན་གྱི། བསོད་ནམས་བསགས་གྱུར་དགེ་བའི་རྩ་བ་ཀུན། དེ་དག་འགྲོ་
ཀུན་སྒྲིབ་སྦྱངས་ཚོགས་རྫོགས་ནས། མྱུར་དུ་སངས་རྒྱས་ས་ལ་དགོད་པའི་ཕྱིར། བླ་
མེད་བྱང་ཆུབ་ཆེན་པོའི་རྒྱུ་རུ་བསྔོ། དགེ་བ་བསོད་ནམས་དེ་ཡི་མཐུ་དཔལ་དང་།
སྨོན་ལམ་མཐའ་ཡས་རྒྱལ་བའི་བྱིན་རླབས་ཀྱིས། བདག་གིས་སྨོན་ལམ་བཏབ་པ་ཅི་
ལྟ་བ། ཀུན་ནས་ཡོངས་སུ་འགྲུབ་པར་མཛད་དུ་གསོལ། འཇིག་རྟེན་འདི་དང་ཕ་
རོལ་ཐམས་ཅད་དུ། བསོད་ནམས་བསགས་དང་དགེ་བའི་མཐུ་སྟོབས་ཀྱིས། ནམ་
མཁའི་མཐའ་དང་མཉམ་པའི་སེམས་ཅན་ཀུན། བསམ་པའི་དོན་ཀུན་རབ་ཏུ་འགྲུབ་
པར་ཤོག །འཇིག་རྟེན་ཞིང་འདིར་བཀྲ་ཤིས་བདེ་ལེགས་ཤིང་། ནད་དང་འཁྲུག་པ་
མུ་གེ་རྒྱུན་ཆད་ནས། ཆར་ཆུ་དུས་བབས་ལོ་ཏོག་རྟག་ཏུ་ལེགས། ཞིང་ཁམས་བདེ་
ལེགས་ཕུན་སུམ་ཚོགས་པར་ཤོག །འཇིག་རྟེན་ཁམས་འདིར་བསམ་པ་རྩེ་གཅིག་ཏུ།
དཀར་པོ་དགེ་ལ་མོས་གྱུར་ཇི་སྙེད་རྣམས། བསམ་པ་བར་ཆད་མེད་པར་འགྲུབ་གྱུར་
ནས། བོན་དང་མཐུན་པའི་དོན་ཀུན་འགྲུབ་པར་ཤོག །འཇིག་རྟེན་ཁམས་འདིར་
དབུལ་ཞིང་ཕོངས་པ་དང་། ཉོན་མོངས་ཟུག་རྔུས་གདུངས་པའི་སེམས་ཅན་རྣམས།
བསོད་ནམས་དམའ་དང་དབུལ་ཕོངས་སྡུག་བསྔལ་ཞི། དཔལ་གྲགས་བསྟན་པ་
རབ་ཏུ་རྒྱས་པར་ཤོག །འཇིག་རྟེན་ཁམས་འདིར་དོན་མཛད་རྒྱལ་བའི་སྲས། འགྲོ་
ལ་ཕན་བདེ་མཛད་པ་འཕགས་པའི་ཚོགས། སྐུ་ཚེ་ཡོན་ཏན་གདུལ་བྱ་ཕུན་སུམ་
ཚོགས། འཕྲིན་ལས་མཐར་ཕྱིན་མཛད་པ་མཐར་རྫོགས་ཤོག །འཇིག་རྟེན་ཁམས་
འདིར་ནད་དང་གནོད་པ་དང་། རྐྱེན་དང་བར་ཆད་མི་མཐུན་ཕྱོགས་རྣམས་ཀུན།
ཞི་བས་སྤ་བཀོང་དྲག་པོས་ཚར་གཅོད་ནས། ཞི་བདེ་མཉམ་པའི་ཆ་ལ་གནས་པར་
ཤོག །འཇིག་རྟེན་ཁམས་འདི་ཚེ་དཔལ་ཉམས་གྱུར་དང་། ཚེ་ཟད་དུས་བབ་སྲོག་ལ་
ཉེས་པ་ཡང༌། གཡུང་དྲུང་སྐུ་ལ་ནམ་མཁའི་ཚེ་སྲོག་ཐོབ། དཔལ་མཆོག་ཉི་ཟླ་དག་
419



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
དང་མཉམ་པར་ཤོག །འཇིག་རྟེན་ཁམས་འདིར་སྡུག་བསྔལ་ལས་གྱུར་པས། དབང་
པོ་མ་ཚང་མ་དག་གྱ་ཉེས་པ། དེ་དག་སྡུག་བསྔལ་ཀུན་ལས་གྲོལ་ནས་ཀྱང་། དགའ་
བདེ་ཕུན་སུམ་ཚོགས་པར་ལོངས་སྤྱོད་ཤོག །འཇིག་རྟེན་ཁམས་ན་ཁྲོ་ཞིང་གཏུམ་
པ་ཡིས། ཤིན་ཏུ་མི་སྲུན་རབ་ཏུ་རྒོལ་བའི་ཚོགས། ལྷ་སེམས་ཞི་བ་བྱང་ཆུབ་སེམས་
ལྡན་ནས། དགེ་བའི་དེད་དཔོན་ཆེན་པོར་གྱུར་པར་ཤོག །འཇིག་རྟེན་ཁམས་འདིར་
འབྱུང་པོ་ཡི་དྭགས་ཚོགས། ཁ་ལ་མེ་འབར་འདོད་པས་གདུངས་པ་རྣམས། བཟའ་
བཏུང་ལོངས་སྤྱོད་ཕུན་སུམ་ཚོགས་ལྡན་ནས། བཀྲེས་སྐོམས་སྡུག་བསྔལ་རབ་ཏུ་ཞི་
བར་ཤོག །འཇིག་རྟེན་ཁམས་ན་བྱིང་རྨུགས་འཐིབས་པའི་ཚོགས། མ་རིག་གཏི་མུག་
བླུན་པར་གྱུར་པ་རྣམས། རང་རིག་ཡེ་ཤེས་དྲི་མེད་དོན་ལྡན་ནས། རྒྱུ་འབྲས་མ་ནོར་
དོན་ལ་སྤྱོད་པར་ཤོག །འཇིག་རྟེན་ཁམས་ན་རུ་ང་ཕྲག་དོག་ཅིང༌། གཞན་ལ་རྣམ་
པར་འཚེ་དང་སྨད་པའི་ཚོགས། ཚིག་རྩུབ་ངག་འཁྱལ་རྫུན་དང་ཕྲ་མ་སྤང། ཡངས་
པའི་སེམས་ལྡན་བདེ་བར་རབ་གནས་ཤོག །འཇིག་རྟེན་ཁམས་ན་བདག་ལ་ང་རྒྱལ་
ཞིང་། མི་བདེ་བརྩོད་པའི་སྡུག་བསྔལ་སྦྱངས་པ་རྣམས། ཞི་ཞིང་དེས་དང་འབྱོར་
ཞིང་མཐུན་པ་ཡིས། དགྲ་མཚོན་དུག་གི་བསྐལ་པ་བརླག་པར་ཤོག །འཇིག་རྟེན་
ཁམས་ན་ལེ་ལོ་གཡེང་བ་ཡི། བཟང་པོའི་ཡོན་ཏན་སྐྱོན་ལ་ཆགས་པ་རྣམས། གང་
ལ་ཆགས་ཤིང་ཞེན་པའི་ལས་སྤངས་ནས། རྗེས་ཤེས་སྒྱུ་མ་ལྟ་བུའི་དོན་མཐོང་ཤོག །
འཇིག་རྟེན་ཁམས་ན་བོན་ལ་མོས་སྤྱོད་རྣམས། དད་དང་བརྩོན་འགྲུས་མོས་པ་ཆེར་
ལྡན་ཞིང་། མཉན་དང་འཆད་དང་རྩོད་དང་རྩོམ་པ་ཡི། བཀའ་ཡི་འཁོར་ལོ་རབ་
ཏུ་བསྐོར་བར་ཤོག །འཇིག་རྟེན་ཁམས་འདིར་འབྱོར་ལྡན་ཕུན་ཚོགས་རྣམས། གང་
ལ་མི་ཆགས་སེར་སྣའི་མདུད་བཀྲོལ་ནས། སངས་རྒྱས་མཆོད་དང་སེམས་ཅན་རེ་
བ་སྐོང་། བསོད་ནམས་ཚོགས་ཆེན་བསག་པའི་རྒྱུ་རུ་ཤོག །འཇིག་རྟེན་ཁམས་ན་
420



མདོ་སྡེ།
སྨོན་ལམ་མཐའ་ཡས་ཆོ་ག །
གཞོན་ནུ་དལ་འབྱོར་ཚོགས། ངན་འགྲོ་འཁོར་བའི་ལས་ངན་ཀུན་སྤངས་ནས། དག་
པ་རྣམ་ལྡན་སྲུང་ཁྲིམས་རྣམ་པར་དག །དཀའ་བ་མཐར་ཕྱིན་དྲི་མེད་ཚུལ་འཆང་
ཤོག །འཇིག་རྟེན་ཁམས་ན་བྱུང་ཚོར་སྐྱེན་པ་ཡིས། འཕྲིག་པ་རྣོ་ཞིང་ཚོར་བ་རགས་
པ་རྣམས། དགྲ་གཉེན་ཉེ་རིང་ཆགས་སྡང་རང་གྲོལ་ནས། བཟོད་ཐོབ་རྒྱལ་པོའི་གོ་
ཆ་ལྡན་པར་ཤོག །འཇིག་རྟེན་ཁམས་འདིར་གཡེང་སྐྱོང་ཆེ་བ་ཡི། དོན་ལ་མི་གནས་
ལོག་པར་ཕྱོགས་པ་རྣམས། སྐད་ཅིག་ཡེང་མེད་དོན་ལ་རབ་སྤྱོད་ཅིང་། ལེ་ལོ་མེད་
པའི་བརྩོན་འགྲུས་ལྡན་པར་ཤོག །འཇིག་རྟེན་ཁམས་ན་འགྱུར་ལྡོག་ཆེ་བ་ཡིས། ཐོལ་
མ་གྱུ་དང་བྱིས་པའི་ལས་སྤྱོད་རྣམས། མི་ལྡོག་མཐར་ཕྱིན་བསམ་གཏན་མཉམ་པར་
གནས། ཏིང་འཛིན་མི་འཆོར་གཟེར་དུ་ཐེབས་པར་ཤོག །འཇིག་རྟེན་ཁམས་འདིར་
མ་ནུས་ཞུམ་པ་ཡི། རྩལ་ཆུང་ཤུགས་དང་མི་ལྡན་འགྲོ་བ་རྣམས། ཐོགས་མེད་རྟུལ་
ཞུགས་སྟོབས་ལ་རབ་གནས་ཤིང་། དགེ་བའི་དེད་དཔོན་འཁོར་ལོ་སྒྱུར་བར་ཤོག །
འཇིག་རྟེན་ཁམས་ན་སེམས་བསྐྱེད་མེད་པ་ཡི། འགྲོ་ལ་གནོད་ཞིང་འཚེ་བར་གྱུར་
པ་རྣམས། བྱམས་དགའ་བཏང་སྙོམས་སྙིང་རྗེ་ཆེར་ལྡན་ཞིང་། ཚད་མེད་བཞི་ཡིས་
འགྲོ་བ་སྐྱོབ་པར་ཤོག །འཇིག་རྟེན་ཁམས་ན་རང་དོན་ཁོ་ན་རུ། རང་ཉིད་ཀོར་ཙེའི་
གཞལ་བྱར་གྱུར་པ་རྣམས། རང་བས་གཞན་དོན་གཙོ་བོར་མཛད་ནས་སུ། བདག་
ཕྱོགས་མེད་པའི་སྨོན་ལམ་མཐའ་ཡས་ཤོག །འཇིག་རྟེན་ཁམས་འདིར་དམུས་ལོང་
མགོ་འཁོར་ཞིང་། མ་རིག་རྨོངས་པར་གྱུར་པའི་སེམས་ཅན་རྣམས། རང་རིག་ཡེ་ཤེས་
རྒྱུད་ལ་འཆར་གྱུར་ནས། ཐབས་དང་ཐུགས་རྗེ་ཟུང་འབྲེལ་དོན་མཛད་ཤོག །འཇིག་
རྟེན་ཁམས་འདིར་བློ་རྨོངས་དོན་ལ་འཁྲུལ། མ་རིག་འཁྲུལ་པར་གྱུར་པའི་སེམས་ཅན་
རྣམས། འཁྲུལ་མེད་ཡེ་ཤེས་ཤེས་རབ་དོན་ལྡན་ནས། རྣམ་གསུམ་མཆོག་ལྡན་འགྲོ་
བའི་དཔལ་གྱུར་ཤོག །འཇིག་རྟེན་ཁམས་འདིར་སྲོག་དབུགས་བསྡུས་པ་ཡི། ནམ་
421



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
མཁའི་མཐའ་དང་མཉམ་པའི་སེམས་ཅན་རྣམས། འདྲེན་པ་སྟོན་པའི་ཐུགས་རྗེས་
ཟིན་གྱུར་ནས། བླ་མེད་ཐར་པའི་ལམ་ལ་འཁོད་པར་ཤོག །འཇིག་རྟེན་ཁམས་འདིར་
དལ་འབྱོར་ལུས་ཐོབ་ཅིང་། སྨྲ་བསམ་དབང་དང་ལྡན་པའི་འགྲོ་བ་རྣམས། སངས་
རྒྱས་བསྟན་པ་དག་ལ་རབ་ཞུགས་ནས། འཁོར་བའི་ལས་སྤང་དམ་པའི་དོན་སྤྱོད་ཤོ
ག །འཇིག་རྟེན་ཁམས་འདིར་བསྟན་པའི་རྗེས་འབྲང་ཞིང་། སླབ་གསུམ་སྒོར་ཞུགས་
དགེ་བའི་ལས་སྤྱོད་རྣམས། ལམ་ལྔ་ས་བཅུའི་ཡོན་ཏན་མཐར་རྫོགས་ནས། ཀུན་
སྣང་འོད་ཀྱི་གླིང་དུ་སངས་རྒྱས་ཤོག །དེ་ལྟར་རང་དོན་ཕུན་སུམ་ཚོགས་ལྡན་ནས།
གཞན་དོན་བྱང་ཆུབ་མཆོག་ཏུ་སེམས་བསྐྱེད་ཅིང་། མ་ཆགས་པདྨའི་ཁ་ལ་རྫུས་སྐྱེས་
ཏེ། འགྲོ་བ་སེམས་ཅན་འདྲེན་པའི་དཔལ་དུ་ཤོག །དེ་དག་འགྲོ་བ་འདྲེན་པའི་དཔལ་
གྱུར་ནས། སྟོང་གསུམ་སྟོང་དང་མི་མཇེད་འཇིག་རྟེན་གྱི། ཞིང་ཁམས་དབུ་མར་
རྒྱལ་བའི་སྐུ་འཁྲུངས་ཤིང་། སྣང་སྲིད་འཇིག་རྟེན་འཁོར་ལོས་སྒྱུར་བར་ཤོག །དེ་
ཉིད་འཁོར་དང་སྐུ་ཚེ་ཡོན་ཏན་དང་། གདུལ་བྱ་ཞིང་ཁམས་བཀོད་པ་བསམ་མཐའ་
ཡས། རྣམ་པ་སྣ་ཚོགས་ངོ་མཚར་ཆེ་བ་ཡི། སྤྲུལ་སྐུ་བྱེ་བ་ཕྲག་བརྒྱ་འགྱེད་ནུས་ཤོག །
གདུལ་བྱ་ཞིང་ཁམས་ཅི་ཙམ་གྲངས་མང་བར། དེ་ཡི་དབུས་སུ་འདུལ་བའི་སངས་
རྒྱས་སྐུ། སྤྲུལ་པའི་སྐུ་མཆོག་སོས་ཀའི་རྩི་ཏོག་བཞིན། བྱེ་བ་གྲངས་འདས་འགྲོ་བའི་
དོན་མཛད་ཤོག །གདུལ་བྱའི་ཡུལ་ལ་ཟད་པ་མེད་བཞིན་དུ། བསྟན་པའི་བོན་ཀྱང་
དེ་བཞིན་ཟད་མི་ཤེས། གང་ལ་གང་འདུལ་དེ་ལ་དེ་སྟོན་ཅིང་། དེ་ཉིད་གདུལ་བྱ་
ཐར་པར་འཁོད་པར་ཤོག །ཞིང་ཁམས་དེ་དང་འཇིག་རྟེན་གཞན་དག་དང་། གཞན་
དག་ཞིང་དང་ཕ་རོལ་འཇིག་རྟེན་དུ། སྒྲ་ཙམ་ཐོས་པའི་སེམས་ཅན་ཐམས་ཅད་ཀྱང་།
གདུལ་བྱ་དམ་པ་ཉིད་དུ་གྱུར་པར་ཤོག །གདུལ་བྱའི་ཞིང་ལ་གྲངས་དང་མུ་མཐའ་
མེད། འདུལ་བའི་ཐབས་ལ་ཟད་ཅིང་འབྲི་བ་མེད། འདུལ་བྱེད་བོན་ལ་གཅིག་ཏུ་
422



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
འཛིན་པ་མེད། དེ་བཞིན་མཐའ་ཡས་འགྲོ་བའི་དོན་བྱེད་ཤོག །བསྐལ་པ་མ་འོངས་ཐ་
མར་གྱུར་པའི་ཚེ། འགྲོ་བའི་སྡུག་བསྔལ་ཅི་ཙམ་ཆེ་བ་བཞིན། དེ་བཞིན་ཐུགས་རྗེའི་
རྒྱུན་ཡང་ཆེར་བསྲིང་ནས། སྐྱོ་ངས་མེད་པར་སེམས་ཅན་དོན་བྱེད་ཤོག །མཐར་ནི་
རང་གཞན་དོན་ཀུན་མྱུར་གྲུབ་སྟེ། འཁོར་བ་མྱང་འདས་ཐིག་ལེ་ཉག་གཅིག་དབྱིངས།
ཡང་དག་གྲུབ་པ་གཤེན་གྱི་གནས་མཆོག་ཏུ། མཁའ་མཉམ་ཀློང་བདལ་བོན་ཉིད་
ངང་མཉམ་ཤོག །ཅེས་བླ་ན་མེད་པའི་སྨོན་ལམ་རྒྱ་ཆེན་པོ་གདབ་པར་མཛད་དོ། །
དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་
གྱི་ཆོ་ག་ལས། སྒོ་དབྱེ་བར་མཛད་དེ་དཀྱིལ་འཁོར་གྱི་སྒོ་བཞིར་གསལ་བའི་སྒྲོན་
མེ་བཞི་བལྟམ་ལ་ཚིགས་སུ་བཅད་དེ་གསུངས་པ། ཕོ་བྲང་ཡིད་འོང་གཞལ་ཡས་
ཀྱི། ཤར་གྱི་ཕྱོགས་ན་སྒོ་འབྱེད་པ། ཡེ་གཤེན་སྨོན་ལམ་སྒྲོན་མ་ནི། སྐུ་མདོག་དཀར་
ལ་འོད་ཟེར་འབར། ཕྱག་མཚན་ཐུགས་རྗེ་ལྕགས་ཀྱུ་བསྣམས། གསལ་བའི་སྒྲོན་མེ་
ཁྱེད་ལ་འབུལ། ཁྱེད་ཀྱི་ཐུགས་རྗེས་རྫུ་འཕྲུལ་གྱིས། གཏི་མུག་ཐ་རམས་སྒོ་གཅོད་
ཅིང་། མེ་ལོང་ཡེ་ཤེས་སྒོ་ཕྱེས་ལ། དཀྱིལ་འཁོར་ལྷ་ཞལ་བསྟན་དུ་གསོལ། ཕོ་བྲང་
ཡིད་འོང་གཞལ་ཡས་ཀྱི། ལྷོ་ཡི་ཕྱོགས་ན་སྒོ་འབྱེད་པ། ཡེ་གཤེན་སྨོན་ལམ་བརྟན་པ་
ནི། སྐུ་མདོག་སྔོ་ལ་འོད་ཟེར་འབར། ཕྱག་མཚན་གླང་རེ་ཁྲོལ་མ་བསྣམས། གསལ་
བའི་སྒྲོན་མེ་ཁྱེད་ལ་འབུལ། ཁྱེད་ཀྱི་ཐུགས་རྗེས་རྫུ་འཕྲུལ་གྱིས། ཕྲག་དོག་ཐ་རམས་
སྒོ་གཅོད་ཅིང་། བྱ་གྲུབ་ཡེ་ཤེས་སྒོ་ཕྱེས་ལ། དཀྱིལ་འཁོར་ལྷ་ཞལ་བསྟན་དུ་གསོལ།
ཕོ་བྲང་ཡིད་འོང་གཞལ་ཡས་ཀྱི། ནུབ་ཀྱི་ཕྱོགས་ན་སྒོ་འབྱེད་པ། ཡེ་གཤེན་སྨོན་
ལམ་དག་པ་ནི། སྐུ་མདོག་དམར་ལ་འོད་ཟེར་འབར། ཕྱག་མཚན་སྤྲུལ་པའི་ལྕགས་
སྒྲོགས་བསྣམས། གསལ་བའི་སྒྲོན་མེ་ཁྱེད་ལ་འབུལ། ཁྱེད་ཀྱི་ཐུགས་རྗེས་རྫུ་འཕྲུལ་
གྱིས། འདོད་ཆགས་ཐ་རམས་སྒོ་གཅོད་ཅིང་། སོར་རྟོགས་ཡེ་ཤེས་སྒོ་ཕྱེས་ལ། དཀྱིལ་
423



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
འཁོར་ལྷ་ཞལ་བསྟན་དུ་གསོལ། ཕོ་བྲང་ཡིད་འོང་གཞལ་ཡས་ཀྱི། བྱང་གི་ཕྱོགས་ན་
སྒོ་འབྱེད་པ། ཡེ་གཤེན་སྨོན་ལམ་དོན་ལྡན་ནི། སྐུ་མདོག་ལྗང་གུ་འོད་ཟེར་འབར།
ཕྱག་མཚན་ཐབས་ཀྱི་ཞགས་པ་བསྣམས། གསལ་བའི་སྒྲོན་མེ་ཁྱེད་ལ་འབུལ། ཁྱེད་ཀྱི་
ཐུགས་རྗེས་རྫུ་འཕྲུལ་གྱིས། ང་རྒྱལ་ཐ་རམས་སྒོ་གཅོད་ཅིང་། མཉམ་ཉིད་ཡེ་ཤེས་སྒོ་
ཕྱེས་ལ། དཀྱིལ་འཁོར་ལྷ་ཞལ་བསྟན་དུ་གསོལ། ཞེས་གསུངས་ནས། དཀྱིལ་འཁོར་
གྱི་སྒོ་དབྱེ་ཞིང་ལྷ་ཞལ་བསྟན་པར་མཛད་དེ། །
ཡང་གསུངས་པ། འོ་དེང་འདིར་ཚོགས་པའི་ལྷ་སྲས་ལྕམ་དྲལ་རྣམས་ཀྱང་འདི་
ལྟར་གྱི་འདུན་པར་མཛོད་ཅིག །མདུན་གྱི་བུམ་པ་དང་དཀྱིལ་འཁོར་རྣམས་ནི། འདི་
ལྟ་བུའི་ཚུལ་ཅན་དུ་མི་འདུག་སྟེ། འབྱུང་བ་རིམ་བརྩེགས་ཀྱི་སྟེང་དུ་ལྷའི་གཞལ་ཡས་
ཁང་། རྒྱུ་རིན་པོ་ཆེ་སྣ་ཚོགས་ལས་གྲུབ་པ། གྲུ་བཞི་སྒོ་བཞི་རྟ་བབས་རིམ་བཞི་དང་
ལྡན་པ། མཐིང་གི་ཡ་གད་དང་། རིན་པོ་ཆེའི་ཟ་ར་ཚགས་དང༌། གཞའ་ཚོན་གྱི་
དར་བུ་ཁད་འཕྲུལ་བ། སྟེང་གི་ཐོག་ཕུབ་སྒྱུ་འཕྲུལ་དྲ་བ་ལ། ཁྱུང་གུར་ཁྱུང་མགོ་ཏོག་
དང་ལྡན་པ། དེའི་ཕྱི་རིམ་བར་ཁྱམས་འདོད་ཡོན་གྱི་ར་བ་ལ། ཟངས་ལྕགས་ཀྱིས་
ཁྱུད་འཁོར་དུ་སྦྲགས་པ། དེའི་ནང་དུ་དཔག་བསམ་གྱི་ར་བ་དང་། སྐྱེད་མོའི་ཚལ་
དང་མེ་ཏོག་གི་ལྡུམ་འཛིངས་ལ། སྐད་སྙན་གྱི་བྱ་དང་། སྤུ་སྡུག་གི་རི་དྭགས་དང་
གཡུང་དྭགས་གནས་པ། དེ་ལྟ་བུའི་གཞལ་ཡས་ཁང་། ཉམས་དགའ་བ་ཡིད་དུ་འོང་
བ། རྒྱ་སྟོང་གསུམ་དང་མཉམ་པ། དེ་ལྟ་བུའི་ནང་དུ་རིན་ཆེན་གསེར་གྱི་ས་གཞི་ལ།
སྣ་ཚོགས་པདྨ་མཛེས་པའི་གདན་བཀྲ་བ། དེའི་དབུས་ཀྱི་ལྟེ་བ་ལ། རིན་ཆེན་ཁྲི་རྐང་
བརྒྱད་ལྡན་གྱི་སྟེང་། ཉི་ཟླ་པདྨའི་གདན་ལ། བདེ་བར་གཤེགས་པ་སྨོན་ལམ་མཐའ་
ཡས། སྐུ་མདོག་དམར་པོ་པདྨ་རཱ་གའི་མདོག་འདྲ་བ། ཞལ་གཅིག་ཕྱག་གཉིས་ལོངས་
སྤྱོད་རྫོགས་པའི་རྒྱན་གྱིས་བརྒྱན་པ། ཕྱག་གཡས་པས་པདྨ་དམར་པོ་དང་། གཡོན་
424



མདོ་སྡེ།
སྨོན་ལམ་མཐའ་ཡས་ཆོ་ག
༼ཇ༽
པས་བདུད་རྩི་བུམ་པ་འཛིན་པ། སྐུ་སྟོད་ཆུ་དར་གྱི་སྟོད་གཡོགས་དང་། སྐུ་སྨད་
པ་ཏིའི་ཤམ་ཐབས་གསོལ་བ། ཞབས་སྐྱིལ་ཀྲུང་དུ་བཞུགས་པ། དེའི་ཕྱི་རིམ་དུ་སྨོན་
ལམ་རྒྱལ་བའི་ལྷ་བཞི། ཡེ་གཤེན་གཡུང་དྲུང་སེམས་དཔའ་བརྒྱད། རྫུ་འཕྲུལ་གྱི་སྒོ་
བ་བཞི། དེ་རྣམས་ཀྱང་སྐུ་མདོག་ཕྱག་མཚན་རྒྱན་དང་ལྡན་ཞིང་། གཙོ་ལ་འཁོར་
གྱིས་བསྐོར་ནས་བཞུགས་པ། དེ་རྣམས་ནི་སྔོན་ཀྱང་ཡི་དམ་གྱི་ལྷ་ཡིན་པས། འདིར་
ཡང་ཞལ་མཇལ། འདིར་ཡང་ཡི་དམ་གྱི་ལྷ་ཡིན་པས་མ་བརྗེད་པར་རྒྱུན་དུ་སྒོམས་
ཤིག །ཕྱི་མ་ལ་ཡང་ཡི་དམ་གྱི་ལྷ་ཡིན་པས་ཐུགས་རྗེས་འཛིན་ཞིང་ཐར་ལམ་ཕྱེད་
པར་འགྱུར་རོ། །ཞེས་གསུངས་ནས། ལྷ་ཞལ་བསྟན་པས། རྒྱལ་བུ་ལྕམ་དྲལ་དང་།
གཡུང་དྲུང་སེམས་དཔའ་རྣམས་དང་འཁོར་རྣམས་ཀྱིས་ཀྱང་། བདེ་བར་གཤེགས་པ་
སྨོན་ལམ་མཐའ་ཡས་དཀྱིལ་འཁོར་གྱི་ལྷ་ཞལ་མངོན་སུམ་དུ་གསལ་བར་མཐོང་ངོ༌། །
དེ་ལ་འཁོར་རྣམས་ཀྱང་ཤིན་ཏུ་སྤྲོ་བ་སྐྱེས་ནས། སྟོན་པའི་སྐུ་ལ་བསྐོར་བ་ནི་བྱས།
ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར་རོ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་གྱི་
ཆོ་ག་ལས་དབང་བསྐུར་བར་མཛད་དེ། དེ་ཡང་ཐོག་མར་ཁྲུས་གསོལ་བ་ལ། རིན་
པོ་ཆེའི་བུམ་པར་གཙང་མའི་ཆབ་ལྔ་སྩལ་ལ། སྨན་སྤོས་དང་སྦྱར་ལ་ཚིགས་སུ་
བཅད་དེ་གསུངས་པ། ཕོ་བྲང་ཡིད་འོང་ལྷ་ཡི་གཞལ་ཡས་ཀྱི། བདེར་གཤེགས་རྒྱལ་
བ་ལྷ་ལྔའི་ཐུགས་ཀ་ནས། ཡེ་ཤེས་ལྔ་ལྡན་ཆུ་བོའི་རྒྱུན་ལྔར་བབས། ཁ་དོག་ལྔ་ལྡན་
རིན་ཆེན་བུམ་པར་འཁྱིལ། སྐལ་ལྡན་མཆེད་ལྕམ་རྣམས་ལ་ཁྲུས་གསོལ་བས། ཉོན་
མོངས་དུག་ལྔའི་སྒྲིབ་པ་དག་གྱུར་ནས། ཕུང་པོ་སྐུ་ལྔ་སྣོད་དང་ལྡན་གྱུར་ཅིག །ཨོཾ་
ན་མ་ཨ་དཀར་ཧ་ར། རྐ་ཕུང་ས་ལེ་སང་ངེ་ཡེ་སྭཱ་ཧཱ། ཞེས་ཁྲུས་གསོལ་བར་མཛད་
དོ། །གཉིས་པ་བུམ་པ་ལྷ་དང་གཞལ་ཡས་སུ་བསྐྱེད་ལ་སྤྱི་བོའི་གཙུག་ཏུ་དབང་
425



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བསྐུར་བར་མཛད་དེ་ཚིགས་སུ་བཅད་དེ་གསུངས་པ། བུམ་པ་ཟླུམ་པོ་བཀྲ་ཤིས་རྨད་
བྱུང་སྐུ། ཕོ་བྲང་ཡིད་འོང་ལྷ་ཡི་གཞལ་ཡས་ཁང་། ཆུ་དང་འོ་མ་ཐུགས་རྗེ་རྒྱུན་མེད་
གནས། སྨན་དང་འབྲུ་བཅུད་རྒྱལ་བ་སྨོན་ལམ་ལྷ། ཁ་རྒྱན་ཡིད་བཞིན་འབྱུང་གནས་
སྨོན་ལམ་ཤིང་། མགུལ་ཆིངས་ངོ་མཚར་ཡིད་འོང་ཕུན་སུམ་ཚོགས། གཟུངས་ཐག་
ཐུགས་རྗེའི་ཉག་ཐག་འགྲོ་བ་འདྲེན། སྐལ་ལྡན་མཆེད་ལྕམ་རྣམས་ལ་དབང་བསྐུར་
བས། སྐུ་དང་དཀྱིལ་འཁོར་རྫོགས་པའི་དབང་ཐོབ་ཤོག །ཨོཾ་ན་མ་རདྨ་ཏྲ་ཡ་མུ་ཡང་
ཧ་ར་ས་མ་ཡ་ཏྲང་འདུ། ཞེས་བསྐུར་རོ། །
གསུམ་པ་སྨོན་ལམ་ནི་ཚིགས་སུ་བཅད་དེ་གསུངས་པ། ན་མོ་བུམ་པ་འདི་ནི།
ཐུགས་རྗེ་ཡིད་བཞིན་སྨོན་ལམ་འབྱུང་བའི་གནས་ཞེས་བྱ་བ་བདེ་བར་གཤེགས་པ་
སྨོན་ལམ་མཐའ་ཡས་ལ། འཁོར་བདེ་བར་གཤེགས་པ་སྨོན་ལམ་རྒྱལ་བའི་ལྷ་བཞི་ཡེ་
གཤེན་གཡུང་དྲུང་སེམས་དཔའ་བརྒྱད། རྫུ་འཕྲུལ་གྱི་སྒོ་བ་བཞི་དང་དབྱེར་མེད་པ་
ལགས་ཏེ། དེ་ལྟར་དབྱེར་མེད་པའི་བྱིན་རླབས་ཀྱིས། བདག་དང་མཐའ་ཡས་པའི་
སེམས་ཅན་རྣམས་ཀྱང་། གོང་དུ་སྨོན་པའི་བསམ་པ་ཡིད་བཞིན་དུ་གྲུབ་ནས། བོན་
གཡུང་དྲུང་གི་དོན་དང་ལྡན་ཏེ་ནུབ་ཕྱོགས་བདེ་བ་ཅན་གྱི་ཞིང་ཁམས་སུ། བདེ་བར་
གཤེགས་པ་སྨོན་ལམ་མཐའ་ཡས་ཀྱི་སྐུ་རུ་སངས་རྒྱས་པར་གྱུར་ཅིག །དེ་ལྟར་གྱུར་
ནས་ཀྱང་། སླར་ཡང་འགྲོ་བ་སེམས་ཅན་གྱི་དོན་དུ། མེ་ཏོག་པདྨའི་ཁ་ལ་རྫུས་ཏེ་སྐྱེས་
ནས། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་གྱུར་ཅིག །ཅེས་སྨོན་ལམ་བཏབ་
པའོ། །
དེ་ནས་ཡང་སྟོན་པས་ཙ་ཀ་ལིའི་དབང་བསྐུར་བ་ལ་ཚིགས་སུ་བཅད་དེ་གསུངས་
པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། དུས་གསུམ་མི་ནུབ་སངས་
རྒྱས་མྱ་ངན་མེད། སྨོན་ལམ་མཐའ་ཡས་བདེར་གཤེགས་རྒྱལ་བའི་ལྷ། སྐལ་ལྡན་
426



མདོ་སྡེ།
སྨོན་ལམ་མཐའ་ཡས་ཆོ་ག
མཆེད་ལྕམ་རྣམས་ལ་དབང་བསྐུར་བས། སྨོན་ལམ་མཐའ་ཡས་རྒྱལ་བའི་དབང་
ཐོབ་ཤོག །ཨོཾ་ན་མ་བྷུདྡྷབྱིད་ཀཱ་ཡཀྵ་ས་མ་ཡ་ཧཱུྃ་འདུ། ཞེས་བསྐུར་རོ། །བོན་ཉིད་མི་
འགྱུར་གཡུང་དྲུང་དབྱིངས་དཀྱིལ་ན། ཁམས་གསུམ་དབང་སྡུད་མི་འགྱུར་གཡུང་
དྲུང་ཅན། སྨོན་ལམ་མི་འགྱུར་བདེར་གཤེགས་རྒྱལ་བའི་ལྷ། སྐལ་ལྡན་མཆེད་ལྕམ་
རྣམས་ལ་དབང་བསྐུར་བས། སྨོན་ལམ་འགྱུར་བ་མེད་པའི་དབང་ཐོབ་ཤོག །ཨོཾ་
ན་མ་དྲུང་མུ་དྷིད་ཀླུ་ཡཀྵ་ས་མ་ཡ་ཧཱུྃ་འདུ། བོན་ཉིད་མི་འགྱུར་གཡུང་དྲུང་དབྱིངས་
དཀྱིལ་ན། ས་གསུམ་ལྷུན་རྫོགས་བྱ་བའི་དོན་ཀུན་གྲུབ། སྨོན་ལམ་འབྱུང་གནས་
བདེར་གཤེགས་རྒྱལ་བའི་ལྷ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས།
སྨོན་ལམ་ཡིད་བཞིན་འབྱུང་གནས་དབང་ཐོབ་ཤོག །ཨོཾ་ན་མ་རདྨ་བྷིད་ཀྱཱ་ཡཀྵ་
ས་མ་ཡ་ཧཱུྃ་འདུ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། སྲིད་གསུམ་
ཟིལ་གནོན་ཕྱག་རྒྱ་གར་གྱི་བདག །སྨོན་ལམ་དཔག་མེད་བདེར་གཤེགས་རྒྱལ་བའི་
ལྷ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། སྨོན་ལམ་དཔག་མེད་གྲུབ་
པའི་དབང་ཐོབ་ཤོག །ཨོཾ་ན་མ་ཧ་ལོ་བྱེད་ཀཱ་ཡཀྵ་ས་མ་ཡ་ཧཱུྃ་འདུ། བོན་ཉིད་མི་
འགྱུར་གཡུང་དྲུང་དབྱིངས་དཀྱིལ་ན། སྟོང་གསུམ་མངའ་བདག་སྲིད་གསུམ་ཁ་ལོ་
སྒྱུར། སྨོན་ལམ་གྲུབ་པ་བདེར་གཤེགས་རྒྱལ་བའི་ལྷ། སྐལ་ལྡན་མཆེད་ལྕམ་རྣམས་
ལ་དབང་བསྐུར་བས། སྨོན་ལམ་དོན་རྣམས་གྲུབ་པའི་དབང་ཐོབ་ཤོག །ཨོཾ་ན་མ་
ཙཀྲ་བྱིད་ཀཱ་ཡཀྵ་ས་མ་ཡ་ཧཱུྃ་འདུ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་
ན། ཐུགས་རྗེ་ཚད་མེད་སྨོན་ལམ་རྣམ་པར་དག །ཡེ་གཤེན་སེམས་དཔའ་རྒྱལ་བ་
སྲས་ཀྱི་ལྷ། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། སྨོན་ལམ་རྣམ་པར་
དག་པའི་དབང་ཐོབ་ཤོག །ཨོཾ་ན་མ་ཧ་ར་བྱིད་ཀླུ་ཡཀྵ་ས་མ་ཡ་ཧཱུྃ་འདུ། བོན་ཉིད་མི་
འགྱུར་གཡུང་དྲུང་དབྱིངས་དཀྱིལ་ན། ཉོན་མོངས་སྒོ་གཅོད་ཐར་པའི་ལམ་སྒོ་འབྱེད།
427



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
སྒོ་བ་གཤེན་བཞི་རྒྱལ་བ་སྤྲུལ་པའི་ལྷ། སྐལ་ལྡན་མཆེད་ལྕམ་རྣམས་ལ་དབང་བསྐུར་
བས། སྨོན་ལམ་མཐར་ཕྱིན་རྫོགས་པའི་དབང་ཐོབ་ཤོག །ཨོཾ་ན་མ་ཧ་ར་བྱིད་ཀ་ཡཀྵ་
ས་མ་ཡ་ཧཱུྃ་འདུ། ཞེས་ཙ་ཀ་ལིའི་དབང་བསྐུར་རོ། །
གསུམ་པ་བཀའ་རྟགས་ཀྱི་དབང་ལ། ཕྱག་རྒྱ་རིགས་རྟགས་ལྔ་རུ་བཅའ་ལ་ཚིགས་
སུ་བཅད་དེ་གསུངས་པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། ལྷ་
ལྔ་སྐུ་ལྔ་རྟགས་ཀྱི་ཕྱག་རྒྱ་ལྔ་། གཡུང་དྲུང་འཁོར་ལོ་པདྨ་རིན་པོ་ཆེ། མི་ནུབ་རྒྱལ་
མཚན་རྟགས་ཀྱི་ཕྱག་རྒྱ་ལྡན། སྐལ་ལྡན་མཆེད་ལྕམ་རྣམས་ལ་དབང་བསྐུར་བས།
བསྟན་པའི་མི་ནུབ་མི་འགྱུར་བཀའ་རྟགས་འཛིན། དབང་ཕྱུག་འཁོར་ལོ་སྒྱུར་བའི་
དབང་ཐོབ་ཤོག །ཨོཾ་ན་མ་དྲུང་མུ་རདྨ་ཧ་ལོ་ཙཀྲ་ཝེར་ཞི་བྲུ་འདུ། ཞེས་བསྐུར་རོ། །
བཞི་པ་དབང་རྟགས་ཀྱི་དབང་ལ། དབང་རྟགས་ཀྱི་རྫས་རྣམས་གཏད་ལ་ཚིགས་
སུ་བཅད་དེ་གསུངས་པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། ཐུགས་
རྗེ་ཚད་མེད་ལོངས་སྤྱོད་རྫོགས་པ་ལ། ཆེ་བའི་ཡོན་ཏན་དབང་རྟགས་རྒྱན་རྣམས་
འབྱུང་། དབུ་རྒྱན་ཕྲེང་བ་བཀའ་རྒྱུད་རྔ་གཤང་སྒྲ། ཁ་དོག་ལྔ་ལྡན་དར་གྱི་ཅོདྲན་
འབྱུང་། སྐལ་ལྡན་མཆེད་ལྕམ་རྣམས་ལ་དབང་བསྐུར་བས། བསྟན་པ་ཕྱོགས་བཅུར་
དར་ཞིང་རྒྱས་པ་དང་། མངའ་དབང་ཕུན་སུམ་ཚོགས་པའི་དབང་ཐོབ་ཤོག །ཨོཾ་ན་
མ་པྲ་ཕུད་རདྨ་གུ་གེ་གླང་རེ་ཤི་ཤོན་ཧ་ར་ཧཱུཾ་འདུ། ཞེས་དབང་བཞི་བསྐུར་བའི་ཆོ་ག་
བསྟན་པའོ། ། །
དེ་ནས་ཡང་སྟོན་པས་བདེ་བར་གཤེགས་པ་སྨོན་ལམ་མཐའ་ཡས་ཀྱི་དཀྱིལ་འཁོར་
གྱི་ལྷ་དང་གདན་བསྐྱོད་པར་མཛད་དེ་ཚིགས་སུ་བཅད་དེ་གསུངས་པ། བོན་ཉིད་མི་
འགྱུར་གཡུང་དྲུང་དབྱིངས་དཀྱིལ་ན། སྨོན་ལམ་མཐའ་ཡས་རྒྱལ་བའི་དཀྱིལ་འཁོར་
ལྷ། འགྲོ་བའི་དོན་དགོངས་གནས་འདིར་བྱོན་པ་ལེགས། སེམས་ཅན་དོན་ཀུན་མྱུར་
428



མདོ་སྡེ།
སྨོན་ལམ་མཐའ་ཡས་ཆོ་ག
དུ་གྲུབ་པར་མཛད། དེ་དག་ཀུན་ལ་བདག་སོགས་རྗེས་ཡི་རངས། ད་ཡང་འགྲོ་
བའི་དོན་གྲུབ་གཤེགས་སོ་འཚལ། སླར་ཡང་ཐུགས་རྗེས་དོན་དགོངས་འབྱོན་པར་
ཞུ། བོན་ཉིད་མི་འགྱུར་རྟག་ཆད་མཐའ་དང་བྲལ། རང་བཞིན་ལྷུན་གྲུབ་གང་གིས་
འདུས་མ་བྱས། བོན་ཅན་མཚན་མ་མི་རྟག་གཞའ་དང་སྤྲིན། སྒྱུ་མ་དཔེར་བསྟན་
རྡུལ་ཚོན་མཁའ་ལ་བསྐྱོད། འཁོར་འདས་ཐིག་ལེ་ཉག་གཅིག་སེམས་སུ་སྡུད། ཨོཾ་
ན་མ་མུ་ཡེ་ཧ་ར་མུ་ཡེ་སྤྱོད་ཕྱོད་ས་ལེ་སང་ངེ་ཡེ་སྭཱཧཱ། ཞེས་ལྷ་དང་གཞལ་ཡས་
དབྱིངས་སུ་བསྐྱོད་པར་མཛད་པས། ཡུལ་བ་ར་ཛོ་ཏིའི་མི་རྣམས་ལས། བློན་པོ་དམ་
པ་ཤེས་ལྡན་ལྷ་དབང་ལ་སོགས། ཤིན་ཏུ་གྲངས་མང་བའི་འཇིག་རྟེན་གྱི་ཁམས་སྟོང་
པ་ཙམ་ཞིག་གཟུགས་ཀྱི་ཕུང་པོ་རྡུལ་ཕྲ་རབ་ཀྱི་ཆར་དུ་ལྷགས་ནས་ནམ་མཁའ་ལ་
གཞའ་ཚོན་གྱི་འོད་དུ་འཕྲོས་ཏེ་སངས་རྒྱས་ཏེ་སོང་ངོ༌། །
དེ་ནས་ཡང་སྟོན་པས། བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་
གྱི། བཀྲ་ཤིས་གསོལ་བར་མཛད་དེ་ཚིགས་སུ་བཅད་དེ་གསུངས་པ། བོན་ཉིད་མི་
འགྱུར་གཡུང་དྲུང་དག་པའི་གནས། རབ་འབྱམས་ཞིང་ཁམས་འཇིག་འདྲལ་མེད་
པའི་དབྱིངས། ཕོ་བྲང་གནས་ཀྱི་བཀྲ་ཤིས་གང་ལགས་པ། དེང་འདིར་གསལ་ཞིང་
བཀྲ་ཤིས་བདེ་ལེགས་ཤོག །དུས་གསུམ་མི་ནུབ་སངས་རྒྱས་མྱ་ངན་མེད། རྒྱལ་བ་
ལྷ་བཞི་གཙོ་འཁོར་སྤྲུལ་པ་བཅས། སྨོན་ལམ་མཐའ་ཡས་བཀྲ་ཤིས་གང་ལགས་པ།
དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །རབ་འབྱམས་ཞིང་དུ་འདུལ་བའི་
སངས་རྒྱས་སྐུ། འདྲེན་པའི་སྟོན་པ་ཐབས་མཁས་འགྲོ་བའི་དཔལ། དཔོན་གསས་བླ་
མའི་བཀྲ་ཤིས་གང་ལགས་པ། དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །
རྒྱལ་བའི་ཞིང་དུ་རྒྱལ་སྲས་འཕགས་པའི་ཚོགས། འཇིག་རྟེན་ཞི་བདེ་ཞི་བའི་མཆོག་
བསྐྱེད་པའི། གཡུང་དྲུང་སེམས་དཔའི་བཀྲ་ཤིས་གང་ལགས་པ། དེང་འདིར་གསལ་
429



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ཞིང་བཀྲ་ཤིས་བདེ་ལེགས་ཤོག །བསོད་ནམས་ཚོགས་ལྡན་འབྱོར་པ་ཕུན་སུམ་ཚོགས།
དགེ་བའི་དེད་དཔོན་མི་རྗེ་དབང་པོ་ཆེ། རྒྱལ་སྲིད་འཁོར་འབངས་བཀྲ་ཤིས་གང་
ལགས་པ། དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །ཞིང་ཁམས་ཀུན་དང་
གནས་སྐབས་ཀུན་ཏུ་ནི། ལེགས་པའི་བཀྲ་ཤིས་སྙན་གྲགས་དགེ་བའི་དཔལ། ཕྱོགས་
དུས་གནས་སྐབས་བཀྲ་ཤིས་གང་ལགས་པ། དེང་འདིར་གསལ་ཞིང་བཀྲ་ཤིས་བདེ་
ལེགས་ཤོག །ཅེས་འབྲུ་དང་མེ་ཏོག་དང་རིན་པོ་ཆེ་གཏོར་ཞིང་བཀྲ་ཤིས་གསོལ་བའི་
ཆོ་ག་མཛད་དེ། བདེ་བར་གཤེགས་པ་སྨོན་ལམ་མཐའ་ཡས་དཀྱིལ་འཁོར་གྱི་ཆོ་གའི་
དོན་བསྟན་པའོ། །
༧ དེ་ནས་དེའི་ཚེ་དེའི་དུས་ན། རྒྱལ་བུའི་ལྕམ་མོས་གསོལ་པ། རྣམ་པ་ཐམས་
ཅད་མཁྱེན་པའི་སྟོན་པ་ལགས། སྟོན་པའི་ཐུགས་རྗེ་ནམ་མཁའ་ལྟ་བུ་རུ། ཕྱོགས་རིས་
མེད་པར་ཡོངས་ལ་ཁྱབ་མོད་ཀྱང་། བྱམས་པའི་མཁྱེན་བརྩེ་ཉི་ཟླ་ལྟ་བུ་ནི། བདག་
ཅག་མིང་སྲིང་འཁོར་ལ་དྲོ་ལགས་པས། རྒྱལ་ཁམས་ནད་ཡམས་འཁྲུག་པ་ཞི་བ་དང་།
སྟོང་ཁམས་ལོ་ལེགས་བཀྲ་ཤིས་ལྡན་པ་དང༌། རྒྱལ་བུ་ལྕམ་དྲལ་བསམ་དོན་འགྲུབ་
པ་དང་། བློན་པོ་ལ་སོགས་ཐར་པ་ཐོབ་པ་འདི། བདག་ཅག་སྔོན་ནས་ལས་འཕྲོ་ལྡན་
པ་དང་། སྟོན་པའི་ཐུགས་རྗེ་ལས་དང་རྐྱེན་དུ་འཛོམ། རྒྱལ་བའི་བཀའ་དྲིན་ཤིན་ཏུ་
འཁོར་ཐབས་མེད། བདག་ཅག་བཀའ་དྲིན་རྗེས་སུ་ནོད་པར་བགྱི། ད་ཡང་བདག་
ཅག་བྲམ་ཟེའི་རིགས་བརྒྱུད་འདི། ཤིན་ཏུ་རྨང་ཞིང་རབ་ཏུ་ཆ་ཕྲ་བས། སྟོན་པའི་
སྒྲོན་མ་འགྲོ་བའི་དཔལ་མགོན་ལགས། ཉིད་ནི་མངའ་དབང་རྒྱལ་པོ་བཀའ་བཙན་
པས། བདག་གི་དྲལ་པོ་རྒྱལ་སར་འདོན་ནས་སུ། མངའ་དབང་བཀའ་ཁྲིམས་གནང་
བར་མཛད་དུ་གསོལ། ཞེས་ཞུས་སོ། ། །
དེ་ཡང་སྟོན་པས་བཀའ་སྩལ་པ། རིགས་ཀྱི་མི་མོ་ཁྱོད་ནི་ཤེས་རིག་དང་ལྡན་པས།
430



མདོ་སྡེ། །
སྨོན་ལམ་མཐའ་ཡས་ཆོ་ག
དེ་ནི་ཤིན་ཏུ་ཡང་ལེགས་སོ། །ད་ཡང་དབང་ཆེན་གྱི་རྒྱལ་བུ་བསྐོ་བ་ལ། དབང་སྒྱུར་
གྱི་རྒྱལ་པོ་ཞིག་དགོས་པས། བདག་གིས་རྒྱལ་ཁམས་མངའ་དབང་བཙན་པ་དང་།
རྒྱལ་བུའི་སྐུ་ཚེ་རིང་བ་དང༌། བྲམ་ཟེའི་གདུང་རྒྱུད་དར་བ་དང༌། ལྕམ་མོའི་དགོངས་
དོན་འགྲུབ་པར་བྱ་སྟེ། དེ་ཡང་རྒྱལ་བུ་སྟང་ལ་དབྱལ་ཅིག་དགོས་ཏེ། རིགས་ཀྱི་མི་
མོ་མཚན་དང་ལྡན་པ་ཞིག་དགོས་པས། རྒྱལ་ཁམས་སུ་རྨེད་ཐོངས་ལ་ཚོལ་ཅིག །
ཕུན་སུམ་ཚོགས་པའི་དཀོར་ནོར་དང་ལོངས་སྤྱོད་ཀྱང་སོགས་ཤིག །ཅེས་བཀའ་
བསྩལ་ཏོ། །ལྕམ་མོ་དང་འཁོར་རྣམས་ཀྱང་། ཤིན་ཏུ་དང་སྤྲོ་ལ་ཡིད་དགའོ། །དེ་
ནས་རྒྱལ་བུ་དེ་ལ་ཁབ་ཀྱི་བཙུན་མོ་ནི། རྒྱལ་ཁམས་སུ་རྨེད་བཏང་ཞིང་བཙལ་བས།
ཡུལ་དེའི་ཤར་ཕྱོགས་ན། སྨོན་རྗེ་རྒྱལ་པོ་ལེགས་སྤྱོད་བྱ་བའི་བུ་མོ། སྨོན་ལྕམ་འཕྲུལ་
མོ་ཞེས་བྱ་བ་ཁབ་ཏུ་བཞེས་ནས་སྟེང་དང་དབྱལ་དུ་ཚོགས་སོ། །དེ་ནས་དེའི་ཚེ།
གཟའ་སྐར་དང་། དུས་ཚོད་དང་། པྲ་ལྟས་ལ་སོགས་མཐུན་ཤིས་པའི་དུས་ཤིག་ན།
སྟོན་པས་འཁོར་རྣམས་ལ་བཀའ་སྩལ་པ། ཚངས་པ་གཙུག་ཕུད་ལ་སོགས་འདུས་
པའི་འཁོར་རྣམས་ཀྱིས། དེ་རིང་གནམ་ལ་ཉི་མ་ཀླུངས་བཟང་། ས་ལ་དུས་ཚོད་བག་
དྲོ། གཟའ་སྐར་ཐམས་ཅད་མཐུན་ཤིས་པའི་དུས་འདིར། རྒྱལ་བུ་འདི་རྒྱལ་ས་རུ་ཕྱུང་
བར་གྱིས་ཤིག །དེའི་སྒྲུང་ནི་ཕྱྭ་གཤེན་ལེགས་རྒྱལ་ཐང་པོས་གྱིས་ཤིག །ཅེས་བཀའ་
སྩལ་པས། འཁོར་རྣམས་ཀྱིས་ཀྱང་སྟོན་པས་བཀའ་སྩལ་པ་བཞིན་དུ། རྒྱལ་པོའི་ཁབ་
ཀྱི་ཕྱི་རོལ་དུ། སྟོན་པ་དང་གཡུང་དྲུང་སེམས་དཔའ་རྣམས་དང་། རྒྱལ་བུ་ལྕམ་དྲལ་
དང་། བློན་པོ་དང་འཁོར་ཚོགས་རྣམས་རོལ་མོའི་ཚོགས་དང་བཅས་ནས་གཤེགས་
ནས། དུང་གི་གླང་པོ་གཉིས་ལ། གསེར་གྱི་གཉའ་ཤིང་ནི་བཞག །དུང་གི་གཤོལ་
མདའ་ནི་བཏགས། གཡུའི་ཐོང་འགོ་ནི་བརྟེན། ཟངས་ཀྱི་ཐོང་ལྕགས་ནི་སྤྲད། དར་
གྱི་ཆུན་ཐག་ནི་བཏགས། མུ་མེན་གྱི་འཇུ་རྟེན་ནི་སྤྲད་ནས་རྒྱལ་བུའི་ཕྱག་གིས་འཛིན་
431



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ནོ། །ཁྱེའུ་དང་བུ་མོ་གཉིས་ཀྱིས་གླང་སྣ་ཁྲིད་ནས་གསེར་གྱི་གཞོང་པ་རུ། གཡུའི་
ལྗང་པ་གང་སྩལ་ནས་གླང་པོ་ལ་སྟེར་རོ། །རྒྱལ་བུའི་བཙུན་མོས་གཡུའི་མཆིག་གུ་
ལ། གསེར་གྱི་ཡུ་བ་སྦྱར་ནས་འབྲས་དཀར་གྱི་ཕྱེ་མ་འཐག་གོ །ཕྱྭ་གཤེན་ལེགས་རྒྱལ་
ཐང་པོ་ཡིས། རིན་པོ་ཆེའི་སྒྲོན་མ་དང་མདའ་དར་གཅིག་ལག་ཏུ་ཐོགས་ནས་སྔོན་དུ་
འགྲོའོ། །དེའི་རྗེས་སུ་བློན་པོའི་ཚོགས་མང་པོས། འགྱིང་བེར་དང་གཡི་སྤྱང་གི་གོང་
སླག་རྣམས་གོན་ནས། ཕྱྭ་གཤེན་གྱི་རྗེས་སུ་འབྲང་ངོ༌། །དེའི་རྒྱབ་ཏུ་ཁྱེའུ་དང་བུ་མོ་
མང་པོས་རོལ་མོ་དང་མཆོད་པ་མང་པོ་ཐོགས་སོ། །དེའི་ཕྱི་རོལ་དུ། རྒྱལ་ཁམས་ཀྱི་
མི་རྣམས་ཀྱང་ལྟད་མོ་ལྟ་བ་ལ་རབ་ཏུ་གཟིངས་སོ། ། །
དེ་ནས་དེའི་ཚེ་ཕྱྭ་གཤེན་གྱིས། ནས་དཀར་མོ་འབྲུ་བདུན་གྱིས་གནམ་དང་དགུང་
ལ་མཆོད་ཅིང་། སྨྲང་བརྗོད་པ། ཀྱེ་ཧོ་ཡ་ཧོ་ཡ། དེ་རིང་གནམ་ལ་ཉི་མ་ཀླུངས་
བཟང་། ས་ལ་དུས་ཚོད་བག་དྲོ། གཟའ་སྐར་ཐམས་ཅད་མཐུན་ཤིས་པའི་དུས་
འདིར། ངེད་ཀྱིས་སྲིད་པ་ལུགས་སུ་བླུགས་ཏེ། ཕ་ཞིང་ལ་བུས་རྨོའོ། །མུ་ལྗང་ལ་གླང་
གིས་བཟའ་འོ། །ཡུར་ཆུ་ལ་སྐོམས་ཀྱིས་བཏུང་ངོ༌། །གླང་སྣ་ལ་བུ་ཚས་འཇུའོ། །གསོ་
གསན་ལ་བུ་མོས་འབད་དོ། །ནང་སྲིད་ལ་འབང་མོས་དམ་མོ། །རང་ལས་ལ་རང་
གིས་འཇུའོ། །འཚོ་བ་ནི་དུས་སུ་སྦྱར་རོ། །སོ་ནམ་ལ་དཔྱིད་དུ་འབད་དོ། །ལོ་ཏོག་ལ་
སྟོན་དུ་དྲིན་ནོ། །དེ་རིང་གནམ་མཆོད་དོ། །གནམ་མཆོད་དོ། །དགུང་མཁྱེན་ནོ། །
དགུང་མཁྱེན་ནོ། །ལྷ་གསོལ་ལོ། །ལྷ་གསོལ་ལོ། །དེ་ལྟར་དུ་དེ་རིང་། ལོའི་ལྷ་དང་།
ཟླ་བའི་ལྷ་དང་། ཞག་གི་ལྷ་དང་། ཟ་མའི་ལྷ་དང་། དུས་ཚོད་ཀྱི་ལྷ་དང་། འགོ་
བའི་ལྷ་དང་། སྲིད་པའི་ལྷ་དང༌། འབྱུང་བའི་ལྷ་དང༌། བསྐལ་པའི་ལྷ་དང་། དུས་
ཀྱི་འཁོར་ལོའི་ལྷ་རྣམས་ལ། མཆོད་པ་འབུལ་ལོ། །ནས་སྔོན་མོས་གསོལ་ལོ། །འབྲས་
དཀར་མོས་གསོལ་ལོ། །གཡག་ལུག་དང་དོན་ཤས་གསོལ་ལོ། །གསེར་སྐྱེམས་དང་
432



མདོ་སྡེ།
སྨོན་ལམ་མཐའ་ཡས་ཆོ་ག
གཡུ་མངོན་གྱིས་གསོལ་ལོ། །དེ་རིང་ཁྱེད་རྣམས་ལ་བརྔན་ཡོན་འབུལ་བའི་དོན་ནི།
ངེད་ཀྱིས་རྒྱལ་བུ་འདི་རྒྱལ་སར་བཏོན་ནོ། །རྒྱལ་མོ་འདི་ཆེ་སར་ཕྱུང་ངོ༌། །བློན་པོ་
མཛངས་སར་བཞག་གོ །བྲན་འཁོར་ཐང་སོར་སྐྱོང་ངོ༌། །དེད་དཔོན་སོ་སོར་བསྐོས་
སོ། །ཆིབས་ཀྱི་ཁ་ལོ་དཀྱུའོ། །གཉེན་གྱི་ཅུ་གང་སྐྱེལ་ལོ། །སྲིད་ཀྱི་ཆུ་མིག་འདོན་
ནོ། །གཡང་གི་རུ་མ་བསྐྱིལ་ལོ། །དཔལ་གྱི་མཁར་ཁང་བརྩིག་གོ །ཚེ་ཡི་དམུ་ཐག་
འཛིན་ནོ། །དེ་ཙམ་ན། བདག་ཅག་རྒྱལ་གཤེན་འཁོར་དང་བཅས་པ་རྣམས་ཀྱང་།
གནམ་དང་རྒྱལ་པོའི་བསོད་ནམས་དང་། དོག་དང་མི་སྡེ་ལ་ཁྱགས་པ་ཆེར་སྟེར་ནས་
བཀྲ་ཤིས་ཀྱི་ཕྲུ་གཡང་ཆེར་གསོལ་ཅིག །ཅེས་སྨྲང་བཀྲོལ་ནས། སླར་རྒྱལ་མཁར་དུ་
ལྡོག་སྟེ་དབུས་སུ་རིན་པོ་ཆེ་ཁྲི་བཏེག་ནས། སྟོན་པའི་སྒྲོན་མ་བླའི་མཆོད་གནས་སུ་
བཞུགས་སུ་གསོལ། དེའི་གཡས་སུ་རྒྱལ་བུ་གསེར་ཁྲི་སེར་པོ་ལ་བཞག་གོ །གཡོན་
དུ་བཙུན་མོ་གཡུ་ཁྲི་སྔོན་མོ་ལ་བཞག་གོ །དེ་ལྟར་དུ་སྟང་དང་དབྱལ་དུ་ཚོགས་ནས།
དགའ་སྟོན་དང་མཆོད་པ་རྒྱ་ཆེན་པོ་རུ་བྱས་སོ། །གོང་ན་གཤེན་གཉན་པ་དང་།
འོག་ན་འབངས་སྐྱིད་པ་དང་། བར་ན་རྒྱལ་ཆེ་བ་དང་། ཕུན་སུམ་ཚོགས་པ་བཀྲ་
ཤིས་པའི་ཆོ་ག་རྒྱ་ཆེན་པོ་རུ་མཛད་དོ། ། །
དེ་ནས་དེའི་ཚེ། རྒྱལ་བུས་སྟོན་པ་ལ་གསོལ་པ། རྣམ་པ་ཐམས་ཅད་མཁྱེན་པའི་
སྟོན་པ་ལགས། སྟོན་པའི་བཀའ་དྲིན་ཤིན་ཏུ་འཁོར་ཐབས་མེད། བདག་གིས་ལྕམ་མོ་
གཏན་གྱི་གྲོགས་སུ་འབུལ། འཇིག་རྟེན་ཁམས་ན་ལྷ་མོ་ཀླུ་མོ་དང་། མི་མོ་ཡིད་འོང་
མང་དུ་ཡོད་ལགས་ཀྱང་། དད་པ་ལྡན་ཞིང་དགེ་ལ་མོས་པ་དང་། ཤེས་རབ་ཆེ་ཞིང་
བློ་རྩལ་ལྡན་པ་དང་། མོ་ལ་ཕོ་སེམས་ལྡན་པ་འདི་ལས་མེད། རྒྱལ་ཁམས་མངའ་
དབང་ཞིང་གཅིག་སྐྱོང་བར་ནུས། རྒྱལ་པོའི་རྒྱལ་སློད་སྒྱུ་མའི་ཟས་ནོར་ལ། ཟད་པ་
མེད་ཅིང་འབྲི་བ་ག་ལ་ཡོད། ཡིད་བཞིན་ནོར་བུ་ཡིན་ཀྱང་སྒྱུ་མའི་ནོར། སྙིང་པོ་མེད་
433



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
པའི་ཟས་དང་ནོར་ཡིན་མོད། མི་མོ་མཚན་ལྡན་བསམ་འཕེལ་ནོར་བུ་ཡིན། བསམ་
པའི་བློ་ལ་ཟད་པ་མ་མཆིས་སོ། །འདོད་པའི་ནོར་ལ་དེ་བཞིན་ཟད་མ་མཆིས། དེ་
ཕྱིར་ནོར་བུ་རིན་ཆེན་བསམ་པ་ཅན། དད་པ་མི་བཟློག་ཁབ་ཏུ་བཞེས་པར་ཞུ། ཞེས་
ཞུས་ནས་སྟོན་པའི་ཞབས་ལ་མགོ་བོས་ཕྱག་འཚལ་ཞིང་གུས་པར་འདུད་པས། སྟོན་
པ་ཡང་ཤིན་ཏུ་ཐུགས་མཉེས་ཏེ། རིགས་ཀྱི་མི་མོ་མཚན་དང་ལྡན་པ། དམ་ཚིག་དང་
ཚུལ་ཁྲིམས་ཀྱི་གྲོགས་སུ་རུང་བ་ཞིག་སྣང་བས་ཁབ་ཏུ་བཞེས་པས་ཞལ་མར་བཏགས་
དེ་ནས་དེའི་ཚེ་སྟོན་པ་དང༌། བྲམ་ཟེའི་བུ་མོ་དང༌། གཡུང་དྲུང་སེམས་དཔའ་
འཁོར་དང་བཅས་པ་རྣམས་ནི་བྲམ་ཟེ་རྒྱལ་བུའི་འགྲོ་དོན་མཐར་ཕྱིན་ནས། གསེར་
གྱི་ཤིང་རྟ་འཁོར་ལོ་བརྒྱད་པ་ལ་བསྐོར་ཏེ་སླར་འོལ་མོ་གླིང་ཆེན་དུ་གཤེགས་སོ། །སྐུ་
མཁར་ཁྲི་སྨོན་རྒྱལ་བཞད་ཀྱི་ནང་དུ་བྲམ་ཟེའི་བུ་འགྱུར་བ་བློ་གསལ་གྱིས་བཙུན་མོའི་
མཚན་བརྟགས་ཤིང་ཁ་མར་བཟང་པོར་བཏགས་ནས། མཚན་ཡང་བྲམ་ཟེའི་བུ་མོ་
ཚངས་སྤྱོད་ཚུལ་ལྡན་མ་བྱ་བར་བཏགས་ནས་དགའ་སྟོན་དང་། མཆོད་པ་རྒྱ་ཆེན་
པོ་རུ་བྱས་ནས་སྟང་དང་དབྱལ་དུ་ཚོགས་སོ། །སླད་ན་རྒྱལ་བུ་དང་། བཙུན་མོ་དང་།
བློན་འཁོར་རྣམས་ནི་ལས་དགེ་བ་ལ་ཡིད་གཞུངས་པར་སྤྱོད་ཅིང་། འཁོར་དང༌།
ལོངས་སྤྱོད་དང་། བསོད་ནམས་དང་། མངའ་ཐང་ཕུན་སུམ་ཚོགས་པ་རུ་གྱུར་ཏོ། །
འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་ལས།
ལེགས་སྤྱོད་རྣམ་པར་དག་པ་སྨོན་ལམ་གྱི་མདོ་བསྟན་པའི་ལེའུ་སྟེ་སུམ་བཅུ་སོ་ལྔ་
པའོ། །དགེའོ། །
434



མདོ་སྡེ།
སྨོན་ལམ་མཐའ་ཡས་ཆོ་ག
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། སྤྲུལ་པའི་སྐུ་མཆོག་བློ་ལྡན་སྙིང་པོ་
མཆོག་ཉིད། ཁྱུང་ཡུལ་དུ་སྐུ་མཚན་མངོན་པར་བཞད་ནས། མདོ་སྔགས་སེམས་
གསུམ་གྱི་གཞུང་པོད་དུ་མ་གཏེར་སྙན་ཡང་དག་གི་མངའ་བདག་མཛད་ཅིང་། ཁྱད་
པར་དུ་མཛད་མདོ་རྒྱས་པ་དྲི་མེད་གཟི་བརྗིད་འདི་ཉིད། སྟངས་ཆེན་དམུ་ཚ་གྱེར་
མེད་ཀྱིས་ཁྱུང་ཡུལ་གསའ་ཡི་བྲག་ར་གོང་མར་སྙན་དུ་བརྒྱུད་ནས་གཏན་ལ་ཕབ་
པ་དང༌། དཔེ་རྒྱུན་ཕྱོགས་མཐར་ཁྱབ་ཅིང་རྒྱ་རོང་ཁྲོ་ཁྱུང་བླ་བྲང་ནས་ཤིང་པར་
དུ་བསྒྲུབ། ཤིང་པར་དེའི་བུ་དཔེ་འཕྲུལ་བཤུས་ཅན་དེ། ད་ལན་མ་དཔེ་གཙོར་
བཞག་བྱས་ཐོག །ཁྱུང་པོ་རྩེ་དྲུག་དགོན་པའི་ལག་བྲིས་ཡིག་ནག་དཔེ་རྙིང་ཆ་ཚང་
ཚར་གཉིས་དང་། རྒྱ་གར་དུ་པར་བསྐྲུན་བྱས་པའི་ལག་བྲིས་ཡིག་དཀར་འཕྲུལ་
བཤུས་ཅན་དང་། སྤྱི་ལོ་༢༠༠༠ ལོ་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་
བསྐྲུན་པའི་དེབ་གཟུགས་ཅན་དང་། དབལ་ཁྱུང་དགོན་པའི་བཀའ་འགྱུར་གྲས་སུ་
435



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
ཡོད་པའི་ལག་བྲིས་ཡིག་ནག་དཔེ་རྙིང་དང་། ཁྱུང་པོ་ལྷོ་རྒྱ་སྒོ་དགོན་པའི་ ཁ་ང་༽
གཉིས་ཀྱི་དུམ་པ་མ་གཏོགས། གཞན་རྣམས་ལག་བྲིས་ཡིག་ནག་དཔེ་རྙིང་ཅན་དང༌།
ཁྱད་པར་དུ་དད་སྤྲོ་འབུལ་འོས་ཅན་ཞིག་སྟེ། མཆོག་སྤྲུལ་བློ་ལྡན་སྙིང་པོའི་ཕྱག་
བྲིས་ངོ་མར་གྲགས་པའི་ངག་གྲོས་མ་ཉམས་པར་ལག་བྲིས་ཡིག་ནག་དཔེ་རྙིང་མ་
ནུབ་བཞུགས་པ། ཁ་ག་ཅ་ཆ་ཇ་ཉ་ཐ་ད་༽ བཅས་ཀྱི་དུམ་པོད་ཆ་ཚང་དང་། ཀ་
དུམ་༽ལས་སྟོན་པ་འོད་གསལ་ལྷ་ལས་བབས་པའི་ལེའུ་དང༌། སངས་རྒྱས་ཀྱི་གནས་
དང་ཞིང་ཁམས་ཀྱི་བཀོད་པ་བསྟན་པའི་ལེའུ་བཅས་ཡིན། དེ་རྣམས་ད་སྐབས་ཞུས་
བསྡུར་དུ་མཁོ་འདོན་གནང་མཁན་གཅེས་སྐྱོང་བ། རྒྱལ་བ་སྨན་རི་བའི་ཡོངས་འཛིན་
ཆེན་མོ་བསྟན་འཛིན་རྣམ་དག་རིན་པོ་ཆེ་མཆོག་དང་། ཁྱུང་པོ་བྱ་གཟེ་དགོན་པ་
དང་། ཁྱུང་པོ་སྒར་ཁང་བླ་བྲང་། ཁྱུང་པོ་སྟེང་ཆེན་ཁར། དགེན་བསམ་གཏན་ཡེ་
ཤེས། ཁྱུང་པོ་ནག་རུ་ཞ་འར་ཕུ། འགུ་ནེ་དགེ་ལེགས་དཔལ་སྒྲོན་བཅས་ཀྱི་སྐུ་དྲིན་
ཤིན་ཏུ་ཆེ། དེ་ལྟར་གོང་འཁོད་དེ་རྣམས་ཀྱིས་མ་དཔེར་འདྲ་བསྡུར་བྱས་པས་བྲིས་
པའི་ཆད་ལྷག་དང་། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་ཡོད།
མ་དཔེ་ཁྲོ་ཁྱུང་ཅན་ཡིན་སྟབས་བརྡ་འགྲོས་དེའི་དབང་དུ་གཏང་བ་ལས་གལ་ཆེན་
མིན་པར་བཅོས་བསྒྱུར་མ་བྱས་ཏེ། གསུང་རབ་སྒོ་མཛོད་རིན་པོ་ཆེའི་གླེགས་
བམ་༽ གྱི་དེབ་གྲངས་ ༡༩ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་
དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་
ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་
གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་།
གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་
བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་
436



མདོ་སྡེ།
སྨོན་ལམ་མཐའ་ཡས་ཆོ་ག
གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་
ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་
རྐྱེན་མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་
ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས།
དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང༌ ༡༧ བོད་ཤིང་ལུག་ལོའི་ཟླ་ ༤
ཚེས་ ༡༡ ཉིན། སྤྱི་ལོ་ ༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
437



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང༌། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང༌། ཆབ་སྲིད་པ་འགའི་གཡོ་བྱུས་དང༌། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
གསོ་བ་རིག་པ།
རིག་པའི་གནས་ལྔ་ནི། བ་
ཐེག་པ་རིམ་དགུ། །
བློ་
རྫི
2)
ག་
ལྔ།
། ཕྱི་རིག་པ།
ལྔ་། ཕྱི་ནང་གསང་གསུམ། །
439



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང}ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
440



བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན།
ཞུས་དགི་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང༌།
441



གསུང་རབ་སྒོ་མཛོད་རིན་པོ་ཆེའི་གླེགས་བམ།
19
ར
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང༌། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
442



cc53
» -
༧
༧ གཅད་པ་མཚམས་མེད་དབུ་བཞི་སྟེ།



གསུང་རབ་སྒོ་མཛོད་རིན་པོ་ཆེའི་གླེགས་བམ། 19
བྱ
༧ མི་བདུད་འབྱམ་པ་ཁྲག་མགོ



གསུང་རབ་སྒོ་མཱཛོད་རིན་པོ་ཆེའི་གླེགས་བམ།
{ 6T }
དྲི་མེད་གཟི་བརྗིད། ཇ་།
གཡུང་དྲུང་བོན་གྱི་བཀའ་བརྟེན།ས་ཤིང་
atoཀྱི་གསོ་བ༌ ( བར བམ།
