༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
ImageGroup:
ISBN:
14PD4098
9787542129284
LCCN:
n/a
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
Date:
kan su'u mi rogs dpe skrun khang/
2015
127
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



གོ་འ ཡིཡམས་མཆེ ན་ཚོའི་ནག་པོ། ༢༠། ༣།
གང་རབ་ཉེ་མཛོད་རིན་པོ་ཆེའི་རྩེགས་༠༠།
{127}
ཐུགས་ཀྱི་ཡང་གབ་ཉི་མའི་རྒྱུད།
93a2 (ཀ་ལ་གཏུ
༧ོདྲུང་བོན། |ཐུང་འབྲེལ་
ཀན་སུའུ་མི་རིགས་དཔེ་སྐྲུན་ཁང༌།



ཚེའི ་གི གས་བུ། །
གཡུང་རབ་སྒོ་མཛོད་
་་་
Dabao Ji
Jingllan elas
classic do
Library
གསུང་རབ་སྒོ་མཛོད་རིན་པོ་ཆེའི་གླེགས་བམ།



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
༄༅། །ཐུགས་ཀྱི་ཡང་གབ་ཉི་མའི་རྒྱུད་ཅེས་
བྱ་བ་བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང༌།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང༌།
སྲུང་སྐྱོབ། ཁྱི་ཕྲུག །ལྷུན་གྲུབ།།
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན། །
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།



2e9
22
༧ བྱམས་མ་འཇིགས་པ་བརྒྱད་སྐྱོབ།



བྱའོ
༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
འདུལ་བ་རྒྱུད་དྲུག
042 མདོ་ཀ་བ་གླིང་དགུ། །
དྲུང་མུ་བསྐལ་བཟང་།
043 རྫུ་འཕྲུལ་རིག་པ་ཁུ་བྱུག་གི་མདོ།
དྲུང་མུ་བསྐལ་བཟང་། ༼སྨད། གཡུང་དྲུང་ལས་དག་རྒྱུད། །
005 ཁོད་པོ་བསྐལ་བཟང་། སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། སྨད། བྱམས་མའི་འབུམ། རབ་གནས་སྐོར་གསུམ།
007 གོ་ལྡེ་བསྐལ་བཟང་། སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
གོ་ལྡེ་བསྐལ་བཟང་།
༼སྨད། 046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང་། ༼སྟོད། 048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང༌། སྨད། 049 ངན་སོང་སྒོ་གཅོད་མདོ།
གླིང་གཤེན་བསྐལ་བཟང་།
ཚེ་མདོ་གཟུངས། གཟུངས་སྡེ་ཉི་ཤུ་པ།
012 གླིང་གཤེན་བསྐལ་བཟང་། ༼སྨད། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། །
051 གསོ་རིག་རྩ་བ་ཐུགས་འབུམ་མཁའ་སྔོན། ཀ
024 མདོ་དྲི་མེད་གཟི་བརྗིད། ༼ན ག སོ་བྱད་དཔྱད་འབུམ་ཁྲ་བོ།
དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ། །
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། །
078 ཁམས་འབྲིང་དུམ་བུ་དྲུག་པ།
034 མི་ནུབ་མཚན་མདོ།
ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། །
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ།
བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ།
083 བདལ་འབུམ།
8༽ སྦྱོ་



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ།
༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད། །
103 ཀླུ་འབུམ།
133 ཀུན་འབུམ་རྩ་རྒྱུད། །
ཀླུ་འབུམ།
༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ།
༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ། །
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ༼ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། །
141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད། །
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ། །
ཁྲོ་བོ་ཨུད་དུ་འབར་བའི་རྒྱུད།
རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ།
འདུལ་བ་གསང་ལུང༌།
126 ཀུན་བཟང་ལུང་ཆེན།
147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། ། མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག །
148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།



བྲག་རྒྱས་ཡཕགསནལམ་སྒྱུ རྡ།རྩལ་
རྒྱབཟཞགསལོ། ༈
0
གཡཐཐཱཐཐོབགྱི།ཐཀམཐཏྟ་ཐཱས། ཐཕྱོ།གལཕབསྒྲ། ག་སཎཐ
ན
ཁག



སྤྱིའི་དེབ་གྲངས། 127 སྤྱི་ཡི་པོད་གྲངས་ 162
1
2
3
4
<ཐུགས་ཀྱི་ཡང་གབ་ཉི་མའི་རྒྱུད>>
བཀའ།
རྒྱུད་སྡེ།
གཏེར་མ།
གཏེར་སྟོན་འགུ་རུ་སྣོན་རྩེ།
གཏེར་གནས་རྟ་ནག་དུང་ཕོར།
གླེགས་བམ། 1 རྒྱུད་དང་མན་ངག་གཉིས་ལ་སྡོམ་ལེའུ། 49
6
7



དཀར་ཆག
1.............6
ཐུགས་ཀྱི་ཡང་གབ་ཉི་མའི་རྒྱུད་ཅེས་བྱ་བ་བཞུགས་སོ།
ལེའུ་དང་པོ། ཐུགས་རྗེ་སྲིད་ལུགས་དང་བླ་ཁུངས་བཀའ་རྒྱུད་བསྟན་པ།……………1
ལེའུ་གཉིས་པ། ཐུགས་རྗེ་སྐྱབས་འགྲོ་ཉི་མ་བསྟན་པ།
……..…...….…............………..4
ཉོབ་བེ་གསུམ་པ། ཐུགས་རྗེ་སེམས་ཡོངས་སུ་བསྐྱེད་པའི་ཉི་མ་བསྟན།
བཞི་པ། ཐུགས་རྗེ་བསིལ་བའི་ཉི་མ་བསྟན།
ལེའུ་ལྔ་པ། ཐུགས་རྗེ་སྨྲ་བ་བཅད་པའི་ཉི་མ་བསྟན།
ལེའུ་དྲུག་པ། ཐུགས་རྗེ་འདུལ་ཁྲིམས་སྡོམ་པའི་ཉི་མ་བསྟན།
ལེའུ་བདུན་པ། ཐུགས་རྗེ་བཤགས་པའི་ཉི་མ་བསྟན།
ལེའུ་བརྒྱད་པ། ཐུགས་རྗེ་ཚ་ཚའི་ཉི་མ་བསྟན།
ལེའུ་དགུ་པ། ཐུགས་རྗེ་མཆོད་གཏོར་གྱི་ཉི་མ་བསྟན།
ཉོབ་བེ་བཅུ་པ། ཐུགས་རྗེ་གཏོར་མའི་ཉི་མ་བསྟན།
ཉོབ་བེ་བཅུ་གཅིག་པ། ཐུགས་རྗེ་བཅུད་ལེན་གྱི་ཉི་མ་བསྟན།.……....
ཉོབ་བེ་བཅུ་གཉིས་པ། ཐུགས་རྗེ་སྒྲུབ་པ་ཆེན་པོའི་ཉི་མ་བསྟན།
ཉོབ་བེ་བཅུ་གསུམ་པ། ཐུགས་རྗེ་པང་ཀོང་གི་ཉི་མ་བསྟན།...
ཉོབ་བེ་བཅུ་བཞི་པ། ཐུགས་རྗེ་ཕྱག་དར་བྱི་དོར་གྱི་ཉི་མ་བསྟན།
ཉོབ་བེ་བཅོ་ལྔ་པ། ཐུགས་རྗེ་བྱུག་པའི་ཉི་མ་བསྟན།………..
ཉོབ་བེ་བཅུ་དྲུག་པ། ཐུགས་རྗེ་པད་དལ་གྱི་ཉི་མ་བསྟན།
..............
...........
…….…...
..……...............
…………………….



…….…...
.…..............….....
………….…….....
...........97
...................103
ལེའུ་བཅུ་བདུན་པ། ཐུགས་རྗེ་གསུང་རབས་ཀླག་པའི་ཉི་མ་བསྟན།..….….….….….…...35
ལེའུ་བཅོ་བརྒྱད་པ། ཐུགས་རྗེ་བསྔོ་བའི་ཉི་མ་བསྟན། .......................36
ལེའུ་བཅུ་དགུ་པ། ཐུགས་རྗེ་རྒྱུད་ཀྱི་ཉི་མ་བསྟན།
ལེའུ་ཉི་ཤུ་པ། ཐུགས་རྗེ་སྐུ་ཡི་ཉི་མ་བསྟན།
ལེའུ་ཉེར་གཅིག་པ། གསུང་གི་ཐུགས་རྗེ་ཉི་མ་བསྟན།
ལེའུ་ཉེར་གཉིས་པ། ཐུགས་ཀྱི་ཐུགས་རྗེ་ཉི་མ་བསྟན།
ལེའུ་ཉེར་གསུམ་པ། ཐུགས་རྗེ་སྤྱོད་པའི་ཉི་མ་བསྟན།.
ལེའུ་ཉེར་བཞི་པ། ཐུགས་རྗེ་བསྒོམ་པའི་ཉི་མ་བསྟན།
ལེའུ་ཉེར་ལྔ་པ། ཐུགས་རྗེ་ལྟ་བ་མཐའ་བྲལ་ཉི་མ་བསྟན།
ལེའུ་ཉེར་དྲུག་པ། ཐུགས་རྗེ་མཉམ་ཉིད་གཞིའི་ཉི་མ་བསྟན། .........109
ལེའུ་ཉེར་བདུན་པ། ཐུགས་རྗེ་ལམ་གྱི་ཉི་མ་བསྟན། ..............115
ལེའུ་ཉེར་བརྒྱད་པ། ཐུགས་རྗེ་ཉི་མ་ལས་འབྲས་བུ་བསྟན།.….…....
ལེའུ་ཉེར་དགུ་པ། ཐུགས་རྗེ་མཆོད་པའི་ཉི་མ་བསྟན།
ལེའུ་སུམ་ཅུ་པ། ཐུགས་རྗེ་སྡོམས་པའི་ཉི་མ་བསྟན།
ཉོབ་བེ་སོ་གསུམ་པ། མ་སྨིན་པ་སྨིན་པར་བྱེད་པ་དབང་གི་ཉི་མ་བསྟན།134
དབང་བཞི་དོན་ལྡན་ཉི་མ་བསྟན།
..………...….….….…..134
གསང་བ་རྩ་དབང་བུམ་པའི་རྒྱུད་ལས་སྤྱི་དོན་ཉི་ཤུ་རྩ་བརྒྱད་བསྟན།...….….152
ཐུགས་རྗེ་རབ་ཏུ་གནས་པའི་ཉི་མ་བསྟན།
ཉོབ་བེ་སོ་བཞི་པ། རྒྱུད་ཀྱི་གཏད་རྒྱ་བསྟན།
རྒྱུད་ཐུགས་རྗེ་ཉི་མའི་ལེའུ་རྩིས་རྒྱ།
མཇུག་གི་གཏེར་བྱང་།...
................199
............203
............208



........258
......258
............262
...……………
...
271
273
.....274
རྒྱུད་ཐུགས་རྗེ་ཉི་མའི་ལུང་དྲི་མེད་འོད་གསལ་བཞུགས།….…..….….......…...209
རྒྱུད་ཐུགས་རྗེ་ཉི་མའི་མན་ངག་ཡེ་ཤེས་ཟང་ཐལ་བཞུགས།…...
ཉོབ་བེ་དང་པོ། རྩ་བ་སྡོང་པོ་དྲི་མེད་འོད་གསལ་བསྟན།
ཉོབ་བེ་གཉིས་པ། ཤུན་སྐོགས་ཚུལ་གྱི་ཡལ་ཀ་བསྟན།.
ཉོབ་བེ་གསུམ་པ། རྨི་ལམ་དྲི་མེད་འོད་གསལ་དུ་སླང་བ་བསྟན།….….….…..….…...265
ཉོབ་བེ་བཞི་པ། ཉོན་མོངས་དྲི་མེད་འོད་གསལ་དུ་བསླང་བ་བསྟན།.…….…...269
ཉོབ་བེ་ལྔ་པ། ན་ཚ་དྲི་མེད་འོད་གསལ་དུ་བསླང་བ་བསྟན།
ཉོབ་བེ་དྲུག་པ། འཆི་བ་དྲི་མེད་འོད་གསལ་བསྟན།….....
ཉོབ་བེ་བདུན་པ། བོན་ཉིད་འོད་གསལ་འབྲས་བུ་བསྟན།
ཉོབ་བེ་བརྒྱད་པ་དང་དགུ་བ་སྒྲོ་འདོགས་གཅོད་པའི་མན་ངག་བསྟན། ...275
ཉོབ་བེ་བཅུ་པ། སྒྲུབ་པ་ཆེན་པོའི་མན་ངག་བསྟན།
ཉོབ་བེ་བཅུ་གཅིག་པ། ལྟ་སྒོམ་སྤྱོད་པའི་མན་ངག་བསྟན། .276
ཉོབ་བེ་བཅུ་གཉིས་པ། སྐྱེ་བའི་མན་ངག་བསྟན།….…..…...
ཉོབ་བེ་བཅུ་གསུམ་པ། རྩ་གནས་མན་ངག་བསྟན།
ཉོབ་བེ་བཅུ་བཞི་པ། དབུགས་ཀྱི་བྱེ་བྲག་བསྟན།
ཉོབ་བེ་བཅོ་ལྔ་པ། མན་ངག་དྲི་མེད་འོད་གསལ་བསྟན།
ལམ་གྱི་སྔོན་འགྲོ་བསྟན་པ།
........…..282
ལམ་ཉམས་སུ་ལེན་ཚུལ་བསྟན་པ།………………………
དཔོན་གསས་ལ་བསྟོད་པ་ཕུལ་བ་བསྟན།
གཤེན་ལྷ་འོད་དཀར་སྒྲུབ་པ་བསྟན།.………….
ཐུགས་རྗེ་ནད་འབྱིན་གྱི་ཉི་མ་བསྟན།
...........276
................
-277
.….278
.280
...........281
.........288
...........307
............308
......310



......317
རྫུན་ཅན་ཟོག་པོ་རྣོན་རྩེའི་འཁྲུལ་གཏམ་བསྟན།
དཔར་བྱང་སྨོན་ཚིག
ཞུས་སྒྲིག་གསལ་བཤད།..….…..…..…...
...............317
.....323



ཐུགས་ཀྱི་ཡང་གབ་ཉི་མའི་རྒྱུད་ཅེས་
བྱ་བ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ། ཨུ་ཡ་ཧོ་ཡ་ཏྲན་ཏྲ་ཐོ་ཅོ་ཧྲངས། གང་ཟག་མིའི་
སྐད་དུ་ན། ཐུགས་ཀྱི་ཡང་གབ་ཉི་མའི་རྒྱུད། བོན་ཉིད་བྱམས་པ་ཆེན་པོ་སྙིང་རྗེའི་
ཀློང་།
༧ དེ་ལ་སྲིད་ལུགས་དང་བླ་ཁུངས་དང། བཀའ་རྒྱུད་ནི། དང་པོ་ཅི་ཡང་མེད་ལ།
སྟོང་པའི་འོད་ལས། འོད་འགྱུ་བ་དང། འོད་འབར་བ་དང།འོད་འཕྲོ་བ་དང། འོད་
འཕྱོ་བ་དང། འོད་ཁྱབ་པ་དང། འོད་ཁེངས་པ་དང། འོད་ཀྱི་ཆོ་འཕྲུལ་ཅིར་ཡང་
མཁྱེན་པ་དང། འོད་རབས་དགུ་སྲིད། འོད་ཀྱི་བཅུད་ལས། སེར་དང་ཡུད་དུ་སྲིད།
རླུང་གི་སྲིད་པ་ཆགས། རླུང་དང་ནམ་མཁའི་འོད་ཟེར་ལས། དབྱལ་བུད་མེད་ཅིག་
རེད། དབྱལ་བུད་མེད་དེ་སེམས་ཅན་དང་འབྱུང་བའི་གོང་དུ་གཤེགས་པ་ལགས་
སོ། །སེམས་ཅན་བས་ཀྱང་འབྱུང་བ་སྔ། འབྱུང་བ་བས་ཀྱང་གཤེན་རབས་སྔ། གཤེན་
རབས་བས་ཀྱང་སྲིད་པ་སྔ། སྲིད་པ་བས་ཀྱང་བདེར་གཤེགས་སྔ། བདེར་གཤེགས་
བས་ཀྱང་སངས་རྒྱས་སྔ། དབྱལ་མ་བུད་མེད་དེ་ནི་སངས་རྒྱས་ཀྱི་ཐུགས་ལགས་
སོ། །དབྱལ་མ་བུད་མེད་དེ་མཚན་ཉིད་དང་ལྡན་པ་ལགས། མཚན་ནི་ལྷ་མོ་བཟང་
ཟ་རིང་བཙུན་དུ་རང་གིས་བཏགས། ལྷ་མོ་དེ་ལ་སྲས་ཅིག་རང་གི་ཐུགས་ཁ་ནས་
འཁྲུངས། ཡུམ་གྱིས་སྲས་ལ་མཚན་གསོལ་བ། ཀྱེ་སྲོག་ནི་ཨུ་ཡ་པ། གང་ཟག་མིའི་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྐད་དུ་ན། བདུད་སྲིན་སྡུག་པས་བསད་པས་མི་ཤི་བས། འཆི་མེད་གཙུག་ཕུད་དུ་
མཚན་གསོལ་ལོ། །ནམ་མཁའ་ལ་འོད་རབས། ས་གཞི་ལ་རི་རབས། མི་རབས། ལྷ་
རབས་ན་གཤེན་རབ་མི་བོར་ཀྱང་གསོལ། མཚན་ཉིད་མེ་ཏོག་བཟང་པོ་སུམ་ཅུ་དང་
ལྡན། དཔེ་བྱད་བཟང་པོ་བརྒྱད་ཅུ་དང་མི་འབྲལ་བའི་སྲས་ཅིག་བལྟམས། གཤེན་
ལོ་གསུམ་པའི་དུས་སུ་སླར་སྟོར་ཏེ་ཐལ། ལོ་གསུམ་ན་སླར་ལོག་ཏེ་བྱོན། སྲས་ཁྱོད་
གར་བྱོན་ཞུས་པས། བོན་ཉིད་དབྱིངས་མི་འགྱུར་བའི་གནས། སྟུག་པོ་བཀོད་པའི་
ཞིང། ས་དཀར་གྱི་ལྗོན་སྟེང། ཡེ་ཤེས་འཁོར་ལོ་རྫོགས་པའི་ཕོ་བྲང་དུ། ཡབ་ལ་བོན་
ཞུར་མཆིས་གསུངས། བོན་ཞུས་པ་ལ་དུས་རྟགས་ཅི་མཆིས་འཚལ་བས། ནམ་མཁའ་
ལྟར་རྒྱ་མ་ཆད་པའི་དགོངས་པས་བསྒོམས་པའི་ཁོག་ཕུབ། ཁྱུང་ནམ་མཁའ་ལ་ལྡིང་
བ་ལྟ་བུའི་དགོངས་པས་ལྟ་བའི་ཐག་བཅད། གསེར་མེར་བཅུག་པ་ལྟ་བུའི་དགོངས་
པས་ཡིན་མེན་གྱི་དོན་རྟགས། སེང་གེ་མཆོངས་སྟབས་ལྟ་བུའི་བརྟུལ་ཤུགས་ཀྱིས་
སྤྲོ་བསྡུས་ལ་བཅད། བྱ་ངང་མོ་མཚོ་ལ་རྐྱལ་བ་ལྟ་བུའི་ཁུ་འཁྲིག་གིས་བོན་ཉིད་ཀྱི་
གདར་ཤ་བཅད། རུས་སྦལ་རྒྱ་མཚོར་བསྐུམས་པ་ལྟ་བུའི་གདམས་པས་ཚིག་དོན་
བསྡུས། ལྟ་བ་ཁྱུང་ཆེན་འདབ་རྒྱས་པ་ལྟ་བུའི་བོན། ཡབ་ལ་ཞུས་ཏེ་མཆིས་གསུངས། །
ཡུམ་གྱིས་སྲས་ལ་སྨྲས་པ། སྲས་ལ་ཡབ་ཀྱིས་བོན་པའི་དགོངས་པ་དེ། ལྟ་བ་ཕྱལ་
ཆད་པ་དམྱལ་བ་ཉི་ཚེ་བའི་ལུས་ལྟ་བུ་དེ་བོན་མ་ལགས་སོ། །གསེར་མེར་བཅུག་པ་
ལྟ་བུའི་དགོངས་པ་དེ། རྟག་པ་མཐས་སྟོང་པ། ལྷ་ཚངས་པའི་ལོངས་སྤྱོད་ལྟ་བུ་དེ་
བོན་མ་ལགས་སོ། །དེ་བོན་གྱི་དུན་རྟགས་མ་ལགས། དབྱིངས་དང་ཡེ་ཤེས་ཀྱི་བོན་
ནི་གཡུ་ལུང་ཤེལ་གྱི་བྲག་ཕུག་རྩེ་དྲུག་ལྷུན་གྱི་སྒང། རིན་པོ་ཆེ་འོད་ཀྱི་གཞལ་ཡས་ན།
མ་སྲིད་སྲིད་པའི་ལྗོན་ཤིང། རྩ་བ་སྡོང་པོ་གསེར་དུ་ཡོད་པ། ཡལ་ག་མེ་རུ་འབར་
བ་འདབ་མ་རླུང་དུ་འཕྱོ་བ། འབྲས་བུ་ནམ་མཁར་གསལ་བ། དེ་ལྟ་བུའི་བོན་གྱི་
2



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ལྗོན་ཤིང་ལ། དོན་གྱི་དཔེས་མཚོན་ནས། རྩ་དབུགས་རིག་པའི་ཐིག་ལེ་ངོ་སྤྲད་ནས།
སངས་རྒྱས་རང་ཆས་ཀྱི་བོན་ཉུང་ལ་འདུས། ཚིག་ཉུང་ལ་དོན་འདུས། དཔེ་ཆུང་ལ་
གོ་སླ་བའི་བོན། ལྟ་བ་ཡས་ཕུབ། སྤྱོད་པ་མས་འཛེག །གཞི་སྙིང་རྗེ་ཆེན་པོ་ལ་བསླང།
ཐབས་ཕ་རོལ་དུ་ཕྱིན་པ་བཅུ་ལ་ལེན་པའི་བོན། ཡུམ་གྱིས་སྙན་ནོ་ཉིད། ཅེས་པས།
སྲས་ཀྱིས་ཡུམ་ལ་ཞུས་པ། ཡུམ་གྱིས་བཀའ་སྩལ་པ། རྒྱུད་ཐུགས་རྗེ་ཉི་མའི་བོན་
ནི། རྟག་ཆད་གཉིས་ཀྱི་མཐའ་ལས་འདས་པ་ཡིན། རྟག་པ་ནི་གཟུགས་ཁམས་ཀྱི་ལྷ་
ཚངས་པ་ཆེ་ཆུང་རྟག་པ་ལྟ་བུ་མེན། ལྷ་ཚངས་པ་ལྟ་བུ། ལྷ་ཡི་ལོངས་སྤྱོད། འདོད་
འཇོ་བ། ཅང་ཤེས་རྟ། མ་བཏབ་ལོ་ཐོག་ཡིད་འབྱུང་གི་ནོར་བུ། བྲབ་སྦྱིན་གྱི་ལྕག །
འཕྲུལ་ཆ་རྒྱན་ལ་སོགས་པ་ལོངས་སྤྱོད་རྟག་པར་བཟུང་ནས། སྔར་ཡོད་པ་མ་སྤྱོད་ད་
ལྟར་བསོག །རྟག་པར་འཛིན་ཏེ་བསྐལ་པར་མི་རྟག་ཆད། འཁོར་ལྷ་བུ་གྲོགས་དང་
ཚེ་ཡང་རྟག་པར་བཟུང་ནས། སྔར་གྱི་འཁོར་བུ་གྲོགས་ཚེ་རིང་བས་ད་ལྟ་སྡད་པར་
དམིགས་ཅིང་དད། དེ་ལྟར་སྣང་བ་རྟག་པར་འདོད། རྟག་པར་འཛིན་ཏེ་མི་རྟག་
ཆད་པས་ལྷ་ཡི་ཚེ་ཡང་འཛད། དེ་བཞིན་རྟག་པའི་བོན་ཀྱང་མེན། ཆད་པ་དམྱལ་
ཁམས་ཉི་ཚེ་བའི་ཆད་པ་ལྟ་བུ་མིན། ཉིན་སྐྱེས་ནུབ་ན་ཆད། ནུབ་སྐྱེས་ཉིན་ན་ཆད།
ཉིན་ལུས་སྣང་བ་མེད་པའི་མེས་རེག་པས་ཐལ་བར་ཆད། ནུབ་དེ་མ་ཐག་ཏུ་ལས་
ངན་པའི་དབང་གིས་སླར་རངས། ནུབ་ལུས་སྣང་བ་མེད་བའི་ཆུས་རེག་པས་རྡོ་བྱེད་
ཆུ་རླུང་གིས་གས་པ་ལྟ་བུར་ཆད། ཉིན་དེ་མ་ཐག་ཏུ་ལས་ངན་པའི་དབང་གིས་སླར་
འབྱོར། དེ་བཞིན་ཉིན་ནུབ་ལྷག་པར་ཆད། མཚོན་དང་རྡོར་བྲེག་གཅེར་ཆད་ཀྱང།
དེ་མ་ཐག་ཏུ་ལས་ངན་པའི་དབང་གིས་སླར་སོས། བསྐལ་པ་ཆེན་པོ་གྲངས་མེད་
ཆད་འབྱོར་སྦྱོང་ཀྱང་ཕྱིས་སྐྱེ་མེད་ཆད་པར་སྤྱོད། ད་ལྟ་མི་ཆད་དམྱལ་བའི་སེམས་
རྟག །དགེ་སྡིག་འབྲས་བུ་ཆད་པར་འདོད། དེ་བཞིན་ཆད་པའི་བོན་ཀྱང་མེད། རྟག་



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཆད་མཐའ་ལས་འདས། རེ་དོགས་མེད་པའི་བོན། བླང་དོར་མེད་པའི་སེམས་ཀྱིས་
འཆིངས། རྟེན་ཅིང་འབྲེལ་བ་ཐབས་དང་ཤེས་རབ་བོན། བསྒྲུབ་བྱ་སྒྲུབ་མེད་དཔོན་
གསས་བླ་མའི་ལུང། ལྟ་བ་ཡས་ཕུབ་སྤྱོད་པ་མས་འཛེགས། གཞི་སྙིང་རྗེས་བསླང།
ཐབས་ཕ་རོལ་ཕྱིན་བཅུ་ལ་སྤྱོད། ལྟ་བ་ཡས་མ་ཕུབ་ན་དོན་མི་ཕྱིན། སྤྱོད་པ་མས་
མ་འཛེགས་ན་ཕྲ་རགས་ཀྱི་སྒྲིབ་པ་མི་དག །གཞི་སྙིང་རྗེས་མ་བསླང་ན་བྱས་པ་དོན་
མེད། ཐབས་ཕ་རོལ་ཕྱིན་བཅུ་མ་སྤྱོད་ན་ལག་པ་ཆག །ཕ་རོལ་ཕྱིན་བཅུ་དག་ལ་སྤྱོད།
སྦྱིན་པའི་ཕ་རོལ་དུ་ཕྱིན་པ་དང། ཚུལ་ཁྲིམས་ཀྱི་ཕ་རོལ་དུ་ཕྱིན་པ་དང། བཟོད་པའི་
ཕ་རོལ་དུ་ཕྱིན་པ་དང། བརྩོན་འགྲུས་ཀྱི་ཕ་རོལ་དུ་ཕྱིན་པ་དང། བསམ་གཏན་གྱི་ཕ་
རོལ་དུ་ཕྱིན་པ་དང། ཤེས་རབ་ཀྱི་ཕ་རོལ་དུ་ཕྱིན་པ་དང། ཐབས་ཀྱི་ཕ་རོལ་དུ་ཕྱིན་
པ་དང༌། སྟོབས་ཀྱི་ཕ་རོལ་དུ་ཕྱིན་པ་དང། སྨོན་ལམ་གྱི་ཕ་རོལ་དུ་ཕྱིན་པ་དང། ཡེ་
ཤེས་ཀྱི་ཕ་རོལ་དུ་ཕྱིན་པ་དང། སྙིང་རྗེའི་ཕ་རོལ་དུ་ཕྱིན་པ་ནི་སྤྱི་ལ་ཁྱབ་པའོ། །ཡེ་
ཤེས་དང་སྙིང་རྗེ་དབྱེར་མེད་གཞི། བྱ་ཆ་དང་བོན་སྤྱོད་དབྱེར་མེད་གཞི། བྱ་ཆ་བོན་
སྤྱོད་བཅུ་བདུན་ནི། སྙིང་རྗེས་གཞི་སླང་ཕ་རོལ་བཅུ་དང་སྦྱོར། བྱ་ཆ་བོན་སྤྱོད་ལྟ་
བུ་ཅིག་སྤྱོད་ཅིང་འཇུག་པ་དེ་སྦྱིན་པའོ། །སྒོ་གསུམ་སྡོམ་པ་ཚུལ་ཁྲིམས། ཁོང་མི་ཁྲོ་
བ་བཟོད་པ། ལེ་ལོ་མེད་པ་བརྩོན་འགྲུས། གཞན་ལ་མ་ཡེངས་པ་བསམ་གཏན། མ་
ནོར་བའི་ཤེས་རབ། མ་འགག་པར་གཞུང་བྱེད་པ་ཐབས། ཆད་པ་མེད་པར་སོགས་
པ་སྟོབས། བདག་གཞན་གྱི་དོན་སྒྲུབ་པ་སྨོན་ལམ། མཐར་བྱང་ཆུབ་དུ་བསྔོས་ཅིང་
རྒྱས་གདབ་པ་ཡེ་ཤེས། བོན་ཉིད་བྱམས་པ་ཆེན་པོ་སྙིང་རྗེའི་ཀློང། རྒྱུད་ཐུགས་རྗེ་ཉི་
མ་ལས་བླ་ཁུངས་བཀའ་རྒྱུད་ཀྱི་ལེའུ་སྟེ་དང་པོའོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། བྱང་ཆུབ་སེམས་དོན་ཐུགས་རྗེ་ཉི་
མའི་འཁོར་ལོ། །བྱ་ཆ་བོན་སྤྱོད། དང་པོ་ཀ་ན་སྐྱབས་སུ་འགྲོ་བ་ལ་གཉིས། སྲས་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དང་འཁོར་གྱིས་ཞུས་པ་དང་ཡུམ་གྱི་ལན། སྲས་འཆི་མེད་གཙུག་ཕུད་ཀྱིས་ཞུས་པ།
ཐམས་ཅད་མཁྱེན་པ་ལྷ་མོའི་ཐུགས། ཐུགས་རྗེ་སྐྱབས་འགྲོའི་ཉི་མ། བདག་གཞན་
རྣམས་ལ་བོན་ཏེ་གསོལ་ཞུས་པས། ཞེས་པས། སྲས་ཀྱིས་དགོངས་པ་ངག་ཏུ་བརྗོད་
པའོ། །གཉིས་པ་ཡུམ་གྱི་ལན་ལ་གཉིས། རྩ་བ་དང་སྡོང་པོ་དང་ཡལ་ག་ལོ་འདབ་
རྒྱས་པའོ། །
དང་པོ་ཡུམ་གྱིས་བཀའ་སྩལ་པ། སྲས་འཁོར་ད་ཉོན་ཅིག །ཐུགས་རྗེ་སྐྱབས་
འགྲོའི་ཉི་མ་འདི། ཁྱེད་ལ་བོན་གྱི་ཡིད་ལ་སྦྱོར། རྩ་བ་སྡོང་པོ་ལ་གཉིས། གཞི་རྩ་
གསུམ་དང་རིན་ཆེན་གསུམ། ཞེས་པས། བདེར་གཤེགས་བོན་དང་གཤེན་རབ་
གསུམ་གཞིའི་རྩ་བའོ། །རྩ་བའི་དཔོན་གསས་བླ་མ་རིན་པོ་ཆེ། ཚད་མེད་འོད་ལྡན་
བརྒྱུད་པའི་དཔོན་གསས་བླ་མ་རིན་པོ་ཆེ། འཕྲུལ་གཤེན་སྣང་ལྡན་ལུང་ནོད་པའི་
དཔོན་གསས་བླ་མ་རིན་པོ་ཆེ། ཡུམ་བཟང་བཟའ་རིང་བཙུན་ནོ། །གཉིས་པ་ཡལ་
ག་རྒྱས་པར་བཤད་པ་ལ་གཉིས་ཏེ། བདག་གཞན་གཉིས་སོ། །བདག་སྙིང་རྗེའི་གཞི་
སླང་ཕ་རོལ་བཅུ་དང་སྦྱར། བདེ་བར་གཤེགས་པ་རྣམས་ལ་སྐྱབས་སུ་མཆི། བཀའ་
བརྒྱུད་བོན་ལ་སྐྱབས་སུ་མཆི། དུས་གསུམ་གཤེན་རབ་རྣམས་ལ་སྐྱབས་སུ་མཆི། རྩ་
བའི་དཔོན་གསས་བླ་མ་རིན་པོ་ཆེ་ལ་སྐྱབས་སུ་མཆི། བརྒྱུད་པའི་དཔོན་གསས་བླ་
མ་རིན་པོ་ཆེ་ལ་སྐྱབས་སུ་མཆི། ལུང་གི་དཔོན་གསས་བླ་མ་རིན་པོ་ཆེ་ལ་སྐྱབས་སུ་
མཆི། ཡང་ན་དེ་བཞིན་ཕྱི་ནང་གསང་བ་ཡང་གསང་བཞི་ལ་སྐྱབས་སུ་མཆི། ཞེས་པ་
ཁ་ཙམ་ཚིག་ཙམ་མེན་པར། བདག་དང་ཁམས་གསུམ་སེམས་ཅན་ཐམས་ཅད་ཀྱང་།
སངས་རྒྱས་མ་ཐོབ་བར་དུ་སྐྱབས་སུ་མཆི། ནང་དང་ནུབ་ཏུ་མ་བརྗེད་སྐྱབས་སུ་མཆི།
ཉིན་དང་ནུབ་ཏུ་མ་ཡེངས་སྐྱབས་སུ་མཆི། རྟག་ཏུ་མ་གཡེལ་སྐྱབས་སུ་མཆི། བོན་
ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་སྐྱབས་འགྲོ་ཉི་མའི་ལེའུ་སྟེ་གཉིས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པའོ། །སྤ་སྨྲར། །སྨིག་ཙོ། ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། བྱང་ཆུབ་སེམས་དོན་ཐུགས་རྗེ་
སེམས་བསྐྱེད་པའི་ཉི་མ། སེམས་བསྐྱེད་པ་ལ་གཉིས། སྲས་ཀྱིས་ཞུས་པ་ཡུམ་གྱི་ལན་
ནོ། །སྲས་འཆི་མེད་ཀྱིས་ཞུས་པ། ཡུམ་ལྷ་མོ་ཡིས་ལན་བཏབ་པ། སྙིང་རྗེའི་གཞི་སློང་
ཕ་རོལ་བཅུ་དང་སྦྱོར། ཐུགས་རྗེ་སེམས་བསྐྱེད་པའི་ཉི་མ་ལ་གཉིས། རྩེ་བ་སྡོང་པོ་
ཡལ་ག་རྒྱས་པའོ། །རྩ་བ་སྡོང་པོ་བདག་གཞན་གཉིས། ཅེས་པས། གཉིས་པ་ཡལ་
ག་རྒྱས་པ་ལ། བདག་དོན་དུ་སེམས་བསྐྱེད་པ་རབ་འཁོར་བ་ལས་བུད། འབྲིང་
ཡང་འཁོར་བ་ལ་བློ་ལོག་པ། ཐ་ན་ཡང་སྒྲུབ་པ་སྣ་རེ་ལ་ཞུགས་པ། བདག་དང་
སེམས་ཅན་སྤྱིའི་དོན་དུ་སངས་རྒྱས་ཐོབ་པར་བསྐྱེད། གཞན་དོན་དུ་བདག་སྙིང་རྗེ་
དང་བཅས་ནས། བདེར་གཤེགས་ལ་མཆོད་པ། སྲུང་མ་ལ་གཏོར་མ། སྤྱི་ལ་ཚོགས་
བསོགས། ཡི་དྭགས་ལ་ཆབ་གཏོར། དཔོན་གསས་ལ་མཉེས་པ། མ་ནུས་པ་ལ་སྦྱིན་
པ། བདག་གཞན་གཉིས་སྔར་འཁོར་བར་སྦྱངས་པའི་བསམ་པ་གཏང་ཅིང་སེམས་
བསྐྱེད། ད་ལྟའི་སྡུག་བསྔལ་ལ་བལྟ་ཅིང་སེམས་བསྐྱེད། ད་རུང་འཁོར་བར་འཁྱམ་
པ་འདི་ལ་བསམ་ལ་སེམས་བསྐྱེད། ཐོ་ཐོ་མཛོད་ནས་འཁོར་བའི་སྡུག་བསྔལ་ཆེན་
པོ་ལ་བདག་སེམས་ཅིང་བསྐྱེད། གཞན་ལ་ཡང་ངག་འཇམ་པར་འཆད་ཅིང་བསྟན་
ཏེ་བསྐྱེད། དེ་ཡང་ཁ་ཙམ་ཚིག་ཙམ་མ་ཡིན་པར་མངོན་རྟོགས་ལག་ལེན་ལ་བཏབ།
ལྟེངས་སུ་མ་ཞུགས་མཉམ་བཞག་འཕྲོ་མི་བཅད། སྐྱོ་ངས་མི་སྐྱེ་རྗེས་ཐོབ་སུན་པས་མི་
ཤོལ། དགེ་ཚོགས་ཡོངས་སུ་སྤེལ། བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་
རྗེ་སེམས་ཡོངས་སུ་བསྐྱེད་པའི་ཉི་མའི་ཉོབ་པེ་གསུམ་པའོ། །སྤ་སྨར་སྨིག་པོ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་ཁྲུས་གསོལ་བའི་ཉི་མ། བྱ་
ཆ་བོན་སྤྱོད་སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་བག་ཆགས་འཁྲུད་པའི་ཉི་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
མ་ཞུས་པ། ཡུམ་གྱིས་ལན་བཏབ་པ། སྙིང་རྗེའི་གཞི་སློང་ཕ་རོལ་བཅུ་དང་སྦྱོར། རྩ་
བ་སྡོང་པོ་ཡལ་ག་རྒྱས་པའོ། །ཞེས་པས། རྩ་བ་བདག་དང་བུམ་པ་ཆབ་བོ། །གཉིས་
པ་ཡལ་ག་རྒྱས་པ་ལ། བདག་སྟོང་ཞིང་བདག་མེད་པར་བསྒོམ། བུམ་པ་གང་འབྱོར།
ཆབ་རི་མཐོན་པོའི་ཁ་ནས་འབབ་པ། སྤོས་སྣ་གང་ལྡན་བཅུད་པའོ། །བདག་གི་
ཐུགས་དང་བུམ་པའི་ལྟོ་སུ་མ་དམར་མོ་ལས་ལྷ་མོ་ས་ཏྲིག་ཨེར་སངས་དུང་མདོག་
ཞལ་གཅིག་ཕྱག་བཞི་བཞེངས་ནས་བཞུགས། གཡས་དང་པོ་དུག་ལྔ་འཁྲུད་པའི་
དཔའ་བོ་འབྲུ་ལྔ། གཡོན་དང་པོ་པད་མ་ཁ་བརྒྱད་དག་པའི་ཞིང། གཡས་གཡོན་ཐ་
མ་ཐུགས་ཁར་རྣམ་དག་ཁྲུས་ཀྱི་བུམ་པ་བཟང་པོ་ཆེ་བའི་མཆོག་ལྡན་པ་བསྣམས་པ།
རྒྱན་མེད་གཅེར་བུ་ཀུན་ཏུ་མཛེས། ཁྲུས་ཀྱི་གཟར་བུ་གཡས་ནས་གཡོན་དུ་འབབ་
པར་བསྒོམ། སངས་ༀ་ཐེ་མུར་ཛ་ལ་རཾ། ཨག་ཀྱོ་མར་མི་སྲུ་ཁཾ་མཾ་ཤུད་དྷོ་ཧྲངས།
ཨག་ཀྱོ་སྤྲོས་མི་མར་ལ་ཤུད་དྷོ་འགུ། ཨག་ཀྱོ་ས་ལེ་སང་ལི་འདུ་བར་པྲ་མོ་ཧ། ཞེས་
པ་བདུན་ནམ་བརྒྱ་ལ་སོགས་པ་བརྗོད་ནས་ཁྲུས་གསོལ། ཡི་དམ་ལ་སྐུ་ཁྲུས་གསོལ།
འཕྲེང་བ་ལ་ཚངས་ཁྲུས་གསོལ། ཁྲུས་ཡུམ་གྱི་སྒོམ་པས་སེམས་ཀྱི་ཁྲུས། ཁྲུས་ཀྱི་སྙིང་
པོ་བཟླས་པ་ངག་གི་ཁྲུས། བུམ་ཁྲུས་ཕྱི་ལུས་ཀྱི་ཁྲུས། ནང་ཤེས་བྱའི་སྒྲིབ་པ་སངས་
སངས་དག་པ། ཕྱི་བག་ཆགས་ཀྱི་སྒྲིབ་པ་ཆ་ལ་དག་པར་བསམ་མོ། །བོན་ཉིད་
བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་བསིལ་བའི་ཉི་མའི་ལེའུ་སྟེ་བཞི་པའོ། །སྤ་
སྨར། མིག་ཙོ།
༧ སྐྱབས་འགྲོ་སེམས་བསྐྱེད་ཁྲུས་ཀྱི་བམ་པོའོ། །བོན་ཉིད་བྱམས་པ་ཆེན་པོ་
ཐུགས་རྗེའི་ཀློང། ཐུགས་རྗེ་སྨྲ་བ་བཅད་པའི་ཉི་མ། བྱ་ཆ་བོན་སྤྱོད་སྲས་ཀྱིས་ཡུམ་
ལ་ཞུས་པ། སྲས་ཀྱིས་སྨྲ་བཅད་ཞུས་པ། ཡུམ་གྱིས་ལན་བཏབ་པ། སྙིང་རྗེའི་གཞི་
སློང་ཕ་རོལ་ཕྱིན་བཅུ་དང་སྦྱོར། རྩ་བ་སྡོང་པོ་ཡལ་ག་རྒྱས་པའོ། །ཞེས་པས་རྩ་བ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྡོང་པོ་ལུས་ངག་ཡིད་བཅད། གཉིས་པ་ཡལ་ག་རྒྱས་པ་ནི། དཔོན་གསས་སམ་སྐུ་
གསུང་ཐུགས་ཀྱི་རྟེན་གང་རུང་དག་གི་དྲུང་དུ་ཕྱིན་ལ། ལོ་ཟླ་ཞག་གང་ཐུབ་དམ་
བཅའ་ལ། ཡིད་སེམས་འཕྲོ་བ་བཅད་ལ། ཡེ་ཤེས་སེམས་དཔའ་དམ་ཚིག་ཚོན་གང་
བ་ཞིག་བསྒོམ། ཤེལ་དཀར་དག་པའི་མདོག་འདྲ། ཞལ་གཅིག་ཕྱག་གཉིས་དཀྱིལ་
ཀྲུང་མཛེས། གཡས་པ་ཡེ་ཤེས་ལྔ་ལྡན་ཞུགས་མར། གཡོན་པ་བོན་ཉིད་མཚོན་ཚུལ་
ཁུ་ཚུར་བཅངས་སྟེ་མཐེ་བོང་སྒྲེང། རྒྱན་མེད་ཡེ་ཤེས་འོད་ཀྱི་ཐིག་ལེ་སྤྲས། ལོག་ལྟ་
འདོད་སྲེད་བཅད་ནས་བསྒོམ་པ་སེམས་ཀྱི་སྨྲ་བཅད། བསྭཱ་ཧཱུཾ་ཧཱུཾ་པུས་པ་ལི་དྷ་དྷ་དྷི་
ལ་སཱཧཱ། ཞེས་པ་ཡིད་ལ་བཟླ་ཞིང་སྨྲ་བ་བཅད་པ་ངག་གི་སྨྲ་བཅད། བསྒྲེག་མཛེས་
འགྲོ་གཡེམ་སྤངས་བྱ་བ་སྟེ། ཕྱག་དང་བསྐོར་བ་བྱེད་པ་སྐུ་ཡི་སྨྲ་བཅད། རབ་ལོ།
འབྲིང་ཟླ་བ། ཐ་མ་ཞག་ཟ་མ་བཅད། ལུས་ངག་ཡིད་གསུམ་གང་ཐུབ་པས། ལུས་
ངག་ཡིད་གསུམ་སྒྲིབ་པ་དག་ཅིང། སྐུ་གསུང་ཐུགས་ཀྱི་དངོས་གྲུབ་ཐོབ། བསོད་
ནམས་གྲངས་ལས་འདས་པར་འབྱུང་བར་འགྱུར་རོ། །བོན་ཉིད་བྱམས་པ་ཆེན་པོ་
སྙིང་རྗེའི་ཀློང། ཐུགས་རྗེ་སྨྲ་བ་བཅད་པའི་ཉི་མའི་ལེའུ་སྟེ་ལྔ་པའོ། །སྤ་སྨར་མིག་ཙོ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་སྡོམ་པའི་ཉི་མ་བྱ་ཆ་བོན་
སྤྱོད། སྲས་ཀྱིས་ཡུམ་ལ་ཞུས། སྲས་ཀྱིས་འདུལ་བ་སྡོམ་པ་ཞུས་པ། ཡུམ་གྱིས་ལན་
བཏབ་པའོ། །སྙིང་རྗེའི་གཞི་སློང་ཕ་རོལ་བཅུ་དང་སྦྱོར། སྡོམ་པ་ལ་རྩ་བ་སྡོང་པོ་
ཡལ་ག་རྒྱས་པའོ། །ཞེས་པ། རྩ་བ་ལུས་ངག་ཡིད་གསུམ་སྡོམ་པའོ། །གཉིས་པ་ཡལ་
ག་རྒྱས་པ་ནི། ལུས་ཀྱི་སྡོམ་པ་གསུམ་སྟེ། མ་བྱིན་ལེན་དང་སྲོག་གཅོད་གཡེམ་པའོ། །
ངག་གི་བཞི་སྟེ། ངག་འཁྱལ་བ་དང་རྫུན་དབྱེན་འཕྲ་མ་དང། སྨོན་ལམ་ལོག་པ་
དང་བྲེ་མོའོ། །སེམས་ཀྱི་གསུམ། རྔམ་སེམས་དང་གནོད་སེམས་ལོག་ལྟའོ། །དེ་བཅུ་
སྲུང་སྡོམ་ན་ཚུལ་ཁྲིམས་གོང་འོག་ཡང་དེར་འདུས། ཆབ་དཀར་སྔགས་ཀྱི་དམ་ཚིག་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
འབུམ་སྡེ་ཡང་དེ་ལ་འདུས། སྡོམ་ན་དགེ་བཅུ་སྤྱས་མི་འཚལ། རང་ལ་རང་གིས་མ་
ཁྲེལ་སེམས་ལ་ལྟོས། མ་ཁྲེལ་བ་ནི་སྡོམ་པའོ། །སེམས་ལ་མ་བསྲུངས་སྡོམ་པ་མེད།
རབ་ལ་སངས་རྒྱས་མ་ཐོབ་བར་དུ་སྲུང། འབྲིང་ཚེ་འདིར་སྲུང། ཐ་མ་ཡང་གང་ཐུབ་
སྲུང། ཉ་སྟོང་ཚེས་བརྒྱད་རབ་ཏུ་གཅེས། དཔོན་གསས་ཕ་མ་མིང་སྲིང་དང། རྩེ་
གཅིག་ལྷན་དུ་གནས་པ་དང། གསས་གྲལ་གཅིག་པའི་གཤེན་གྲོགས་ཁྱད་པར་གཅེས།
སྡང་བྱམས་མེད་པར་སྤྱི་ལ་ཐུགས་བརྩེས་སྐྱོངས། བོན་ཉིད་བྱམས་པ་ཆེན་པོ་སྙིང་
རྗེའི་ཀློང། ཐུགས་རྗེ་འདུལ་ཁྲིམས་སྡོམ་པའི་ཉི་མའི་ལེའུ་སྟེ་དྲུག་པའོ། །སྤ་སྨར་སློག་
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་འགྱོད་ཚངས་ཀྱི་ཉི་
མ། བྱ་ཆ་བོན་སྤྱོད། སྲས་ཀྱིས་ཞུས་པ་དང་ཡུམ་གྱི་ལན་སྲས་ཀྱིས་འགྱོད་ཚངས་
ཞུས་པ། ཡུམ་གྱིས་ལན་བཏབ་པ། སྙིང་རྗེའི་གཞི་སློང་ཕ་རོལ་ཕྱིན་བཅུ་དང་སྦྱོར།
འགྱོད་ཚངས་ལ་རྩ་བ་སྡོང་པོ་ཡལ་ག་རྒྱས་པའོ། །ཞེས་པས། རྩ་བ་སྡོང་པོ་རྟེན་དང་
རྒྱུ། ཡལ་ག་རྒྱས་པ་ནི། རྟེན་གོང་མ་རྣམས་ལ་རྒྱུ་བདག་གི་འགྱོད་པ་བཤགས་པ་
ཡིན། བཀའ་ལ་ཡ་རྩ་རྒྱུད་ལུང་གི་དཔོན་གསས་དང། དཀྱིལ་འཁོར་བླ་མེད་བདེར་
གཤེགས་ཕྱི་ནང་དང། དངོས་གྲུབ་སྟེར་འབྱུང་ཡི་དམ་ལྷ་ཚོགས་དང། བརྩེ་གདུང་
བཀའ་ཉན་སྲུང་མ་དམ་ཅན་རྣམས་དགོངས་སུ་གསོལ། བདག་ལ་དགོངས་སུ་
གསོལ། མ་རིག་མཐོང་འབྱེད་དཔོན་གསས་བླ་མ་ལ། བདག་ང་རྒྱལ་མཐོན་པོའི་ནད་
ཀྱིས་ཟིན་ནས། བག་མེད་སྟོབས་ཀྱིས་ཉམས་པ་གང་བགྱིས་པ། དཔོན་གསས་བླ་མ་
བརྒྱུད་པ་གསུམ་ལ་བཟོད་གསོལ་མཐོལ་ལོ་བཤགས། བོན་སྐུ་སྤྲོས་བྲལ་དེ་ཉིད་ལས།
ལོངས་སྐུ་སྤྲུལ་སྐུ་གཞན་དོན་བྱོན། སྐུ་གསུམ་ཞལ་ནས་གསུངས་བའི་བོན་རྣམས་ལ།
མྱས་ཤིང་ཁྱད་དུ་བསད་པ་མཐོལ་ལོ་བཤགས། དཔོན་གསས་གཅིག་གིས་དགོངས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་བརྒྱུད་གཅིག་སྤུན་མཆེད་དང། དཀྱིལ་འཁོར་བྱེ་བྲག་གཅིག་གིས་བསྡུས་པའི་དམ་
ཚིག་སྤུན་རྣམས་ལ། ཉེས་བྱས་ཁྲོ་བ་མཐོལ་ལོ་བཤགས། སེམས་ཅན་ཐམས་ཅད་
བདེར་གཤེགས་སྙིང་པོ་ཅན། སངས་རྒྱས་མཆོག་གྱུར་དམ་པ་ལ། བདག་ནི་འདོད་
སེམས་ཞེ་སྡང་སྟེ། བྱམས་སེམས་ཕན་འདོག་སྤངས་བ་མཐོལ་ལོ་བཤགས། བོན་
རྣམས་ཐམས་ཅད་བྱང་ཆུབ་སེམས་ཡིན་ཏེ། ཀུན་རྫོབ་དོན་དམ་ཆ་ལ་མ་བརྟེན་པར།
འཇིག་རྟེན་རྣམ་རྟོག་དབང་དུ་བློ་ཤོར་བ། བོན་རྣམས་གསུང་ལ་མཐོལ་ལོ་བཤགས།
ཐེག་པ་གཞན་དང་ཕྱི་རོལ་ལ། གང་མཐུན་བློ་དང་མ་སྦྱར་སྨད། བདེ་ཆེན་བྱང་
ཆུབ་སེམས་སྤངས་མཐོལ་ལོ་བཤགས། ཐེག་པ་གོང་མ་བ་དང་བླ་མེད་གསང་སྔགས་
སྤྱོད་པ་ལ། ལམ་ཞུགས་སྤྱོད་པའི་མཐའ་ལ་སྨད་པ་མཐོལ་ལོ་བཤགས། ཆབ་དཀར་
གསང་སྤྱོད་གབ་སྐུངས་ལ། སྔགས་དང་ཕྱག་རྒྱ་མ་གསང་བསྒྲགས་པ་མཐོལ་ལོ་
བཤགས། ཕུང་པོ་ལྔ་ནི་རྒྱུ་ལྔ་ལྷ་ལྔ་དངོས། ཡེ་ཤེས་ལྔ་ཡི་རང་བཞིན་གནས། སེམས་
ཀྱིས་མ་རྟོགས་མཐོལ་ལོ་བཤགས། དེ་བཞིན་ཡེ་ཤེས་བཞི་ལ་དཀའ་ཐུབ་མ་རྟོགས་
མཐོལ་ལོ་བཤགས། འབྱུང་བ་ལྔ་ནི་དབང་པོ་དྲུག །རྣམ་ཤེས་དྲུག་ཀྱང་རང་ལུས་
ལྷ་རུ་མ་ཤེས་གཞན་དུ་བཙལ་བ་མཐོལ་ལོ་བཤགས། བོན་རྣམས་ཀུན་ནི་དེ་ཉིད་དེ།
ཡིན་དང་མིན་དང་གཉིས་སུ་བཟུང་བ་མཐོལ་ལོ་བཤགས། རང་བཞིན་དག་པ་བོན་
གྱི་དབྱིངས་ཉིད་ལ། ཐེ་ཚོམ་སོམ་ཉི་ཟོས་པ་མཐོལ་ལོ་བཤགས། དཔོན་གསས་དང་
ནི་བདེར་གཤེགས་དང། ཐེག་པ་གོང་དང་སྔགས་ལ་སྤྱས་ཅིང་སྨོད་བསྐུར་འདེབས་
པ་ལ། ཚར་མ་བཅད་པ་མཐོལ་ལོ་བཤགས། མིང་རྣམས་ཐམས་ཅད་རྣམ་པར་རྟོག་
པ་སྟེ། བརྟག་པ་སྟོང་པ་ཡེ་ཤེས་ཉིད། དེ་ལ་བཟུང་དུ་རྡུལ་ཙམ་མེད་པ་ལ། ཡིན་
དང་མིན་དུ་བརྟག་པ་མཐོལ་ལོ་བཤགས། དང་པོའི་ལས་ཅན་བུ་ཆུང་ངང་ཚུལ་ཅན།
དད་ལྡན་ལུང་གི་རྗེས་སུ་འབྲེང་བ་ལ། ཟབ་མོའི་ཚིག་བརྗོད་བརྟུལ་ཤུགས་སྤྱོད་པ་
10



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བསྟན་པས། ཕ་རོལ་སེམས་སུན་ཕྱུང་བ་མཐོལ་ལོ་བཤགས། མི་བླང་བསྲུང་པའི་
སྡོམ་པ་དང༌། ཤེས་པར་བྱ་བའི་དམ་ཚིག་ལ། རྩ་བ་ཡན་ལག་དམ་བཅས་ལ། ཤེས་
བཞིན་མ་བསྲུང་མཐོལ་ལོ་བཤགས། བཀའ་མ་ཐོབ་པར་བཤད་པ་མཐོལ་ལོ་བཤགས།
དབང་མ་ཐོབ་པར་སྒྲུབ་པ་མཐོལ་ལོ་བཤགས། ཡོན་མེད་པར་ཞུས་པ་མཐོལ་ལོ་
བཤགས། སྤྱོད་པ་རྩིངས་བ་མཐོལ་ལོ་བཤགས། སྒོམ་པ་གོལ་བ་མཐོལ་ལོ་བཤགས།
ལྟ་བ་ལོག་པ་མཐོལ་ལོ་བཤགས། སྔར་བྱས་འགྱོད་པ་དང་བཤགས། ཕྱིས་མི་སྤྱོད་
པར་དམ་བཅའ། བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་བཤགས་པའི་
ཉི་མའི་ལེའུ་སྟེ་བདུན་པའོ། །སྤ་སྨར་སློག་ཙོ། །སྨྲ་བཅད་སྡོམ་པ་བཤགས་པ་གསུམ་
གྱི་བམ་པོའོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེའི་ཚ་ཚའི་ཉི་མ་བྱ་ཆ་བོན་
སྤྱོད། སྲས་ཀྱིས་ཞུས་དང་ཡུམ་གྱིས་ལན། སྲས་ཀྱིས་ཐུགས་ཀྱི་རྟེན་ཞུས་པ། ཡུམ་གྱིས་
ལན་བཏབ་པ། སྙིང་རྗེའི་གཞི་སླང་ཕ་རོལ་བཅུ་དང་སྦྱོར། རྩ་བ་སྡོང་པོ་ཡལ་ག་རྒྱས་
པའོ། །ཞེས་པས། རྩ་བ་སྡོང་པོ་ནི་རྒྱུ་དང་རྩ་བ་དང་བཞུགས་པའོ། །
གཉིས་པ་ཡལ་ག་ནི། རྒྱུ་ཁམས་ས་སྲོག་ཆགས་མེད་པ་ལ་རིན་པོ་ཆེ་བདར་ལ་
ཤིན་ཏུ་འཇམ་པར་བྱ། བདག་ཉིད་ས་ཏྲིག་ཡུམ་རྣམ་དག་ལྟར་བསྒོམ། ཨོཾ་ཨག་ཀྱི་མ་
རྨི་ཤུད་དྷོ་སངས་ཤུད་དོ་རངས་སཱཧཱ། ཞེས་པས། འཇིམ་སྐྱོན་ཐམས་ཅད་དག་པར་
བསམ། བདག་གི་ཐུགས་ཁ་མཾ་ལ་འོད་འཕྲོས་པས། སེམས་ཅན་གྱི་དོན་བྱས། ཡུམ་
སྲས་རྣམས་ཀྱིས་འཇིམ་པ་ཡེ་ཤེས་སུ་སྙན། འཇིམ་པ་ཡེ་ཤེས་སུ་བསམ་ལ། འཇིམ་བྷ་
ལ་སྣུམ་བསྐུ་བའི་སྔགས་ལ། ཨོཾ་ཨག་ཀྱོ་པུས་ཏ་ཨ་ར་ཙེ་བི་པ་ཙེ་སྭཱཧཱ། སྐོས་ཕོར་སྟོང་
པ་བོན་དབྱིངས་སུ། འཇིམ་པ་རིག་པའི་ཡེ་ཤེས་སུ་བཅུག་ལ། ཨོཾ་མ་མ་མུ་པ་མུ་ཡེ་
ཨད་སངས་ཤུད་དྷོ་མོ་པ་པྲ་མོ་ཧཱ། བཟླས་ཅིང་བཏབ་པས་ཚ་ཚ་དེ་རྣམ་དག་ཡུམ་གྱི་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གཞལ་ཡས་སུ་བསམ་ལ། དེ་ཡི་ནང་དུ་ས་ཏྲིག་ལ་སོགས་ཡུམ་རྣམས་བསམ། གཞལ་
ཡས་ལྷ་དང་བཅས་པར་ཀྲོང་ཀྲོང་བསམ་ཅིང་གདབ་པོ། ཚ་ཚ་ཐེབ་པ་དང།
བསྭོ་ཨོཾ་ཨག་ཀྱོ་མ་མ་ཨ་ཡེ་ཡཾ་རཾ་མཾ་ཁཾ་ཧཱུྃ་འདུ་འདུ། མུ་ཡེ་ཧྲངས་སོ་ཤུད་དྷོ་རྒྱུང།
ཨ་ཏི་མཾ་ག་ག་ཨོཾ་ཤྲཱི་འདུ་འདུ། ཨད་ཨོཾ་ཧཱུྃ་སྭཱཧཱ། ཞེས་ལན་བརྒྱ་རབ་ཏུ་གནས་ལ། འོ་
མི་རྒྱལ་བའི་སར་བཞུགས་སུ་གསོལ། ཡིད་དམ་ནར་མའི་ཚ་ཚའོ། །བོན་ཉིད་བྱམས་
པ་ཆེན་པོ་སྙིང་རྗེའི་ཀློང། ཐུགས་རྗེ་ཚ་ཚའི་ཉི་མའི་ལེའུ་སྟེ་བརྒྱད་པའོ། །སྤ་སྨར་རོ། །
སླེག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་མཆོད་གཏོར་ཀྱི་ཉི་མ་བྱ་
ཆ་བོན་སྤྱོད། སྲས་ཀྱིས་ཞུས་པ་དང་ཡུམ་གྱི་ལན། སྲས་ཀྱིས་ཡུམ་ལ་སྤོབས་ནས་ཞུས་
པའོ། །བྱང་ཆུབ་སེམས་ཀྱི་ཐུགས་རྗེ་མཆོད་གཏོར་གྱི་ཉི་མ་ཞུས་པ། ཡུམ་གྱིས་བཀའ་
སྩལ་པ། སྙིང་རྗེའི་གཞི་སླང་ཕ་རོལ་བཅུ་དང་སྦྱོར། ཆབ་གཏོར་ལ་དོན་གཉིས་ཏེ།
རྩ་བ་སྡོང་པོ་དང་ཡལ་ག་རྒྱས་པ་ནི། དང་པོ་རྩ་བ་སྡོང་པོ་ནི། བདག་ཁྲི་སྣོད་རྫས་
ཆབ་ལྷ་ཕྱག་རྒྱ་ཚིག་བཤད་ཅེས་པས། གཉིས་པ་ཡལ་ག་རྒྱས་པ་ལ། བདག་ཁྲུས་
གསོལ། ཞལ་བཤལ་ཡན་ལག་བཀྲུ། ཁྲི་བཅས་པ་ནི། ཅ་ཏ་རི་དང་པ་མུ་ཡེ་རངས།
ཞེས་པས། ཅ་ཏ་རི་དང་པ་འཁྲུལ་འཁོར་རང་རྒྱུའི་ཁྲི། ཅ་ཏ་རི་དྭངས་པ་ནི། ཡིད་
དགའ་ས་བདེ་བ་རུ། འཁྲུལ་འཁོར་པ་ནི། ས་སྲོག་ཆགས་མེད་པའི་སྟེགས་བུ་བཅའ།
རང་རྒྱུ་ཁྲི་ནི། རིན་པོ་ཆེའི་ཁྲི་རབ། ཤིང་ལ་སོགས་པ་འབྲིང། མ་གྲུབ་ན་སྟེགས་བུས་
བཏུབ་བོ། །སྣོད་བཀལ་བ་ནི། མ་རྨིག་རྒྱུང་ལངས་ཨག་ཀྱོ། ཞེས་པས། མ་ཚིག་པ་
ནི། ཟངས་སམ་ར་གན་རབ། ལྟུང་ལངས་པ་ནི་གང་ཡོད། ཨག་ཀྱོ་གཙང་དག་ལྡན་
པའི་སྣོད་བཀལ། རྫས་བསགས་པ་ནི་མུ་ཡེ་མུ་ཧེ་ཨུ་པ་འགུ་ཡ་སྨར་ཞེས་པས། མུ་ཡེ་
པ་ནི་བཅུད་ལྔ། ཚྭ། ཏིལ། འོ་མ། བུ་རམ། གཡུ་འོ། །འབྲུ་ལྔ། འབྲས། ཇུ་ཙེ། ནས།
2



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཁྲེ། རྩ་མ་ཧེའི་འབྲུའོ། །སྤོས་ལྔ། བྲག་སྤོས། སྤང་སྤོས། རྒྱ་སྤོས། བལ་བུ། ཁུ་བྱུག་
སྤོས་སོ། །སྙིང་པོ་ལྔ། ཨ་རུ་ར། མར། ཞོ་ཤ། འཛའ་ཏི། དུང་ཕྱེའོ། །རིན་པོ་ཆེ་
ལྔ། གསེར། དངུལ། ཟངས། མུ་ཏིག །ཤེལ་ལོ། མུ་ཧེ་པ་ནི། དཀར་གསུམ་མངར་
གསུམ་ཞེས་པས། ཅུ་གང། ཕྲུམ། མེ་ཏོག །ཀར་ཤིང་མངར། སྦྲང་རྩི། ཀ་ར། མུ་
ཧ་པ་ནི་མཆོད་རྫས་ཚངས་པའོ། །འབྱོར་བ་མེད་ན། ཆུ་ལྷུམ་སྐྱོགས་གང་མེ་ཏོག་
སྤར་གང་ལ་བརྟེན་ཀྱང་བཏུབ། ཨུ་པ་ནི་རྫས་ཕུན་སུམ་ཚོགས་པའོ། །གླུ་ཡ་པ་ནི་མ་
འབགས་མ་རྨེ་མ་ཉམས་པའོ། །སྨར་པ་ནི། རྫས་རྫོགས་གཙང་དག་གོ །ཆབ་རྩལ་
བ་ནི། སུ་རྨར་གྱད་རྨར་ཇི་ལ་རངས། ཞེས་པས། སུ་སྨར་པ་ནི། ཆུ་གང་ཡིན་རྡུལ་
དང་རྙོག་པ་མེད་པའོ། །གྱད་སྨར་པ་ནི། གངས་ཆུ་གཡའ་ཆུ་གནམ་ཆུ་ལ་སོགས་
པ་བསིལ་བའོ། །ཇི་ལ་པ་ནི། ཁྲོན་ཆུ་ཨོ་ཆུ་རུལ་པ་དྲི་མ་ཅན་སྤངས་པའོ། །རངས་
ནི་སྐྱོན་མེད་དྭངས་པའོ། །ལྷ་བསྒོམ་པ་ནི། ཉེ་ལོ་སྤུ་ནི་འགུ་ཡ་དེ་ཨད་སངས་ཧ་ཧེ་
མུ་སངས་ཏི་འདུ། ཏིང་ངེ་འཛིན་སྤྱིར་ཁྱབ། ལྷ་སྐྱེད་པ་ཕྱག་རྒྱ་སྔགས་དང་གསུམ་
ཕྲུགས་སུ་འབྱུང་སྟེ། ཉེ་ལོ་པ་ནི་དེ་བཞིན་ཉིད་དང་ཀུན་ཏུ་སྣང་སྒོམ་སྟེ། ལུས་རང་
བཞིན་ཆ་ལུགས་ཀྱི་ཕྱག་རྒྱ་ལྔ་བཅས་སྟེ་བསྒོམ། ཨཱ་ཨ་དཀར་ས་ལེ་འོད་ཨ་ཡང་
ཨོཾ་འདུ། ཞེས་པས། སྤུ་ནི་པ་ནི་ཡི་དམ་ལྷ་སྟེ། རྒྱུའི་ཏིང་ངེ་འཛིན་ཨ་དཀར་པོ་ལ།
གཤེན་ལྷ་འོད་དཀར་ཚོན་གང་བ་ཞལ་གཅིག་ཕྱག་གཉིས་པ། གཡས་སྦྱིན་པའི་ཕྱག་
རྒྱ་མཐེ་མཛུབ་སྤྲད་པ། གཡོན་པ་ཚངས་པའི་ཕྱག་རྒྱ་སོར་མོ་ལྔ་གདེངས་པ། ཞབས་
དཀྱིལ་ཀྲུང་རྒྱན་མེད་གཅེར་བུའོ། །མུ་ཡེ་ཨ་དཀར་ཨ་ནི། ཨེ་ཧ་ཧེ་ལོ་སྔ་དེ་པང་
སངས་ཡེ་འདུ། ཨོཾ་ཤུད་དོ་གུ་ཤུད་སལེ་སང་ངེ་སྭཱཧཱ། ཞེས་པས་སྣོད་བཅུད་ཀྱི་སྐྱོན་
ཐམས་ཅད་དག་པར་བསམ། ཕྱི་དག་པ་གཞལ་ཡས་ཁང། ནང་དག་པ་ལྷ་དང་ལྷ་
མོ། །བདག་ལུས་དག་པ་གཞལ་ཡས། སེམས་དག་པ་གཤེན་ལྷ། སྣོད་རིན་པོ་ཆེའི་
13



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཁྲོན། བཅུད་དག་སངས། འགུ་ཡ་པ་ནི་དམ་ཚིག་གི་ལྷ་སྟེ་བདག་ཡི་དམ་དང་མ་
བྲལ་བར། ཕྱག་རྒྱ་ཐལ་མོ་ཁ་སྦྱར་ཏེ། མཐེ་བོང་གཉིས་སྙིང་ཁར་གཏད་པའི་དབུས་
སུ། ཨོ་སེར་པོ་ལས་འོད་ཚོན་གང་ལས་ས་ཏྲིག་ཨེར་སངས་ཐུགས་རྗེ་བྱམས་མ། སྐུ་
མདོག་གསེར་བཙོ་མ་འདྲ་བ། ཞལ་གཅིག་ཕྱག་བཞི་བཞེངས་ནས་བཞུགས་པ། རྒྱན་
རིན་པོ་ཆེས་སྤྲས་པ། གཡས་དང་པོ་གདེང་འཇམ།༼འཛུབ་༽ གཡོན་དང་པོ་མཐེབ་
སྲིན་སྤྲད། གཡས་གཡོན་ཐ་མ་ཐལ་མོ་སྦྱོར་བ་གཅིག །ཐུགས་ཁའི་ཐལ་མོ་ནས་ཨ་
ལས་འོད་བྱོན་ཏེ། མཆོད་གཏོར་ལ་ཞུགས་པས། སྣོད་ནམ་མཁའི་ལྟོས། བཅུད་
འཇིག་རྟེན་གྲངས། བློས་དཔོགས་ཚད་དུ་བསྐྱེད། ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ་
མ་ཡེ་རུ་པ་ཡེ་ཏ་འདུ་འདུ་ཧཱུྃ། ཞེས་པས་གོད་པ་མེད་པར་ཚིམ་པར་བསམ། ཨད་
སངས་པ་ནི་ལས་ཀྱི་ལྷ་སྟེ། བདག་ཡི་དམ་དང་མ་བྲལ་བར། སོར་མོ་བཅུ་ཡི་རྩེ་མོ་
འཕྲེད་ལ་བསྣོལ་ཏེ། གཡས་གཡོན་དུ་ཐེབ་གསུམ་བསྒྱུར་བའི་དབུས་སུ། ཧཱུྃ་དམར་
སེར་ལས་གཡུང་དྲུང་ཚེ་འཛིན་སྨོན་ལམ་བྱམས་མ། སྐུ་མདོག་གུར་གུམ་མདོག་ཞལ་
གཅིག་ཕྱག་གཉིས་ཞབས་བསྐྱང་སྐུམས། རྒྱན་སྨན་སྤོས་བྱང་བུས་སྤྲས། གཡས་པ་ཚེ་
བུམ་བདུད་རྩི་བལྟམས། གཡོན་ལྕགས་ཀྱུ་ན་རག་འདྲེན་པ་བསྣོམས་པ་ཅིག་བདག་
གི་ཕྱག་རྒྱ་ནས་བྱོན་ཏེ། མཆོད་གཏོར་ལ་ཐིམ་པས། ཨོཾ་ཧཱུཾ་མ་མ་སང་སང་ལམ་ལམ།
བྲོ་ན་ག་དེ་སྤྱོད་ཕུར་འདུ་འདུ་ཧཱུྃ། ཞེས་པས་ནོར་འདོད་ལ་ནོར་འཁོར། ཟས་འདོད་
ལ་ཟས་འོང། ནད་ལ་སྨན། དེ་བཞིན་ཕས་ཀྱི་ཡིད་ལ་གང་འདོད་གྲུབ་པའོ། །ཧ་ཧེ་
མུ་པ་ནི། དབང་གི་ལྷ་སྟེ། བདག་གི་ཡི་དམ་དང་མ་བྲལ་བར། ཐལ་མོ་ཁ་སྤྲད་སྲིན་
ལག་ནང་དུ་སྐུམས། མཐེ་བོང་སྤྱི་བོར་བཏུད་པའི་དབུས་སུ། རཾ་དཀར་ལྗང་ལས་
དབང་ཆེན་རྒྱལ་མོ་སྟོབས་ཀྱི་བྱམས་མ། སྐུ་མདོག་དུང་འོད་འདྲ་བ། ཞལ་གཅིག་
ཕྱག་གཉིས་ཞབས་སྟབས་འདོར། གཡས་རྒྱལ་མཚན་གཡོབ་དར། གཡོན་བརྡ་སྤྲོད་
14



རང
རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྦྱིན་པའི་མཐིལ་སྟོན་པས། ཡིད་སྦྱིན་མགྱོགས་མས་ཀུན་བགྲོད་པར་བསམ། ཨོཾ་མ་མ་
དི་རོ་ཕྱོད་ཕྱོད་ས་ལེ་འདུ། ཨེ་ཧེ་ཡང་དེ་སྭཱཧཱ། སྐབས་འདིར་ཚིག་བཤད་འབྱུང་སྟེ།
ཨོ་གཞའ་ཚོན་བྲིས་ལེགས་ཡོངས་སུ་བཀོད་འདྲ་བའི། ཕོ་བྲང་ལྷ་ཡི་གཞལ་ཡས་
འདིར། དངོས་གྲུབ་གཏེར་འབྱུང་དཔོན་གསས་བླ་མ་དང། སྲིད་ཞུ་གུས་པས་གཡུང་
དྲུང་སྐུ་གསུམ་དུས་གསུམ་བདེར་གཤེགས་རྣམས་ཀྱང། བསྟན་པ་ཡོངས་སྐྱོང་དཔལ་
མགོན་བདུན་ཅུ་དང། བྱང་ཆུབ་ཞིང་ས་རིགས་དྲུག་སེམས་ཅན་དང། ལེགས་ཉེས་
ལྟང་རྩིས་ལན་ཆགས་ཐད་དུ་འདེད་པའི་ལྷ་སྲིན་དང། གཉིས་མེད་དམ་ཚིག་མི་
འདའ་དུས་འདིར་གཤེགས་སུ་གསོལ། དགྱེས་པའི་ཚུལ་གྱིས་བཞུགས་སུ་གསོལ། དེ་
བཞིན་ཉིད་ཀྱི་འོད་འཕྲོ་དང། བདག་གི་གསལ་བའི་ཏིང་འཛིན་གྱིས། སྣང་སྲིད་
ཕྱོགས་བཅུ་ཐམས་ཅད་ནི། མགྲོན་དུ་སྨྲད་འདོད་མར་མི་ཧྲངས། ཨོཾ་མུ་ལིང་ནེ་ཏི་
པྲ་མོ་ཧ། ཨ་སངས་ཨ་ནི་འདུ་བ་ཡེ། མུ་མར་ལོ་གོད་སད་ལ་སྲུངས། མར་ལ་རང་
ཞི་དུན་གུ་ཧྲུན། དེ་ཤོ་ཐོར་ཐོར་སད་ནི་པྲ་མོ་ཧ། སྤྱན་དྲངས་བཞུགས་སུ་གསོལ་
བའོ། །སངས་ཏི་འདུ་བ་ནི། ཡི་གེའི་ལྷ་སྟེ། བདག་ཡི་དམ་དང་མ་བྲལ་བར། ཐེ་བོང་
གཉིས་བསྐྱེད་ལ་གདེང། མཛུབ་མོ་གཉིས་རྩེ་མོ་སྤྲད་ལ་བསྣོལ། འོག་མ་དྲུག་བསྣོལ་
ཏེ་ནང་དུ་བཀུག་པའི་དབུས་སུ། ཨ་ལྗང་ཁུ་ལས། ཇི་སྲིད་འཕྲུལ་གྱི་རྒྱལ་མོ་བསམ་
གཏན་བྱམས་མ། སྐུ་མདོག་ལྗང་ཁུ་རིན་པོ་ཆེའི་མདོག །ཞལ་གཅིག་ཕྱོགས་བཅུར་
གཟིགས། ཕྱག་གཉིས་སྦྱིན་པའི་བསམ་གཏན་ཏེ། གྱེན་དུ་གདེངས་པ། ཞབས་སྟབས་
འདོར་ཆགས་པ་མེད། མཆོད་གཏོར་ཀུན་གྱི་ཡོངས་སུ་བརྒྱན་པ། ཨོཾ་མ་མ་དེ་ཡ་ནེ་ཤོ།
ཨེ་ཧ་ཧེ་རམ་སཱཧཱ། མར་ལ་རང་ཞི་ཧྲིངས་ཞི་ནོ། །སད་ལ་གྱེར་ནོ་སྤུངས་གྱིན་ནོ། །དེ་
ཤོར་ཐོར་ཐོར་པྲ་མོ་ཧ། ཉེར་གཅིག་བརྗོད་ཅིང་སེ་གོལ་རྟོགས་སྒྲ་སྙན་བཏང། རང་
རང་གི་འདོད་པ་ཚིམ་ཞིང་ཞལ་དུ་ཐིམ་པར་བསམ། ཨོཾ་དུས་གསུམ་བདེར་གཤེགས་
15



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མ་ལུས་འཁོར་བཅས་དང། འཇིག་རྟེན་སྐྱོང་བར་ཞལ་ཆེས་དཔལ་མགོན་བདུན་ཅུ་
དང། ལན་ཆགས་མགྲོན་དེ་ལྷ་སྲིན་སྡེ་བརྒྱད་དང། སྙིང་རྗེའི་མགྲོན་དེ་རིགས་དྲུག་
སེམས་ཅན་ལ། གཤེན་རབ་མཆོད་སྦྱིན་རྒྱ་ཆེན་འདི་བསྔོས་པས། གོང་མ་རྣམས་
མཉེས་པར་གྱུར་ཅིག །འོག་མ་རྣམས་ཚིམ་པར་གྱུར་ཅིག །ཀུན་ཀྱང་སྡུག་བསྔལ་ཞི་
ཞིང་འདོད་པ་ཚིམ་པར་གྱུར་ཅིག །གཏད་པ་མེད་པའི་མཆོད་སྦྱིན་རྒྱ་ཆེན་འདིས། །
སྟོང་གསུམ་ནམ་མཁའི་དབྱིངས་སུ་གང་གྱུར་ཅིག །དམིགས་པ་མེད་པའི་མཆོད་སྦྱིན་
རྒྱ་ཆེན་འདིས། འདོད་རྒུ་རིན་ཆེན་ཆར་དུ་འབབ་གྱུར་ཅིག །བདེ་སྡུག་མཐའ་བྲལ་ཡེ་
ཤེས་རྒྱས་གྱུར་ཅིག །གཡུང་དྲུང་ས་ལ་བཀོད་པར་གྱུར་ཅིག །ཕྱིར་མི་ལྡོག་པའི་འབྲས་
བུ་རྙེད་པར་གྱུར་ཅིག །ཞེས་ལས་བཅོལ་བའི་བཀའ་ཚིག་རྨད་པར་བྱའོ། །ཨོཾ་མ་མ་དེ་
ཛ་བི་ཤ་ར་མ་མུ་འདུ་འདུ། ཏ་ཐ་ག་ཏོ་རཾ་སཱཧཱ། ཧོ་ཨེ་ཏ་ཐ་ཧ་ར་མུང་ཉུང་དུན་པུ་
ཀེ་ལང་ལང་གེ་སར་ཐོར་ཐོར་ཧྲངས། ལས་མཐའ་དག་གྲུབ་བོ། །བཏང་པའི་ཕྱོགས་
བསྟན་པ་ནི། ཉེ་ལོ་གྱེར་དྲང་སྨུག་ཅེས་པས། ཉེ་ལོ་པ་ནི་བདེར་གཤེགས་གནས་སུ་
སྐྱེད་པ། གྱེར་དྲང་པ་ནི། འོག་མ་རྣམས་རང་རང་གནས་སུ་དགའ་བདེ་དང་བཅས་
པ། བྱང་ཆུབ་སེམས་དང་མ་བྲལ་བར་ཐིམ། སྨུག་པ་ནི་ས་ཕྱོགས་ཡངས་པའམ།
གཙང་པའམ། གང་གདོན་གནོད་སར་གཟེ་པར་གཏོར། ཨོཾ་ག་ག་ན་གང། ཨོཾ་ག་ག་
ན་གམ། མཉམ་ག་ག་ན་གེ། ཨོཾ་ཧ་ཧེ་ག་ག་ན་ཨ། བོན་ཉིད་བྱམས་པ་ཆེན་པོ་སྙིང་
རྗེའི་ཀློང། རྣམ་དག་ཚོགས་ཀྱི་གནད་ཕུར་གབ་པ་འབྱེད་བྱེད། ཐུགས་རྗེ་མཆོད་
གཏོར་གྱི་ཉི་མའི་ལེའུ་སྟེ་དགུ་པའོ། །སྤ་སྨར་སློག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་གཏོར་མའི་ཉི་མ། བྱ་ཆ་
བོན་སྤྱོད་གཏོར་མ་ལ། སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་ཡུམ་ལ་གཏོར་མ་
ཞུས་པས། ཡུམ་གྱིས་ལན་བཀའ་སྩལ་པ། སྙིང་རྗེས་གཞི་སླང་ཕ་རོལ་བཅུ་དང་སྦྱོར།
16



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གཏོར་མ་ལ་དོན་གཉིས་ཏེ། རྩ་བ་སྡོང་པོ་ཡལ་ག་རྒྱས་པའོ། །ཞེས་པས། རྩ་བ་སྡོང་
པོ་ནི། རྒྱུ་བསོད་ནམས་ཚོགས་ལ་འབྲས་བུ་ཡེ་ཤེས་ཀྱི་ཚོགས་རྫོགས་པའོ། །ཡལ་ག་
རྒྱས་པ་ལ་ལྔ། ཞེས་པས། རྫས་བཤམ་པ་དང་ལྷ་བསྐྱེད་པ་དང། བྱིན་གྱིས་བརླབས་
པ་དང། བསྔོ་བ་དང། སྨོན་ལམ་བཏབ་པ་དང་ལྔའོ། ། །
དང་པོ་རྫས་བཤམ་པ་ནི། སྣོད་གང་འབྱོར་གཙང་ཅིང་དག་པར་བྱ། ཟན་གང་
འབྱོར་དང་ཆུ་གཙང་བཤམ་ལ། མ་རྨེ་མ་རྨ་བར་བྱ། ཁྲིའམ་སྟེགས་བུ་ལ་བཞག །
གཉིས་པ་ལྷ་བསྐྱེད་པ་ཐ་མལ་བའི་ལུས་སེམས་ལས་སྟོང་ཞིང་དག་པ་ལས། སེམས་
དེ་ཨ་དཀར་པོར་བསམ། ཨ་ལས་ཡུམ་ས་ཏྲིག་ཨེར་སངས་དམར་སེར། ཞལ་གཅིག་
ཕྱག་བཞི། གཡས་པ་དཔའ་བོ་འབྲུ་ལྔ། གཡོན་པ་མེ་ཏོག་པད་མ་བསྣམས་པ། ཐ་
མ་གཉིས་ཐུགས་ཁར་སྤྲད་པ། ཞབས་དཀྱིལ་ཀྲུང་ཞི་བའི་རྒྱན་བཅུ་གསུམ་དང་ལྡན་
པ། སེང་ཁྲི་པད་གདན་ལ་བཞུགས་པ། དེའི་ཐུགས་ཁར་ལྷ་མོ་སྦྱིན་པ་བྱམས་མ་ཞལ་
གཅིག་ཕྱག་གཉིས་དུང་མདོག་དཀར། གཡས་སྦྱིན་པའི་སྟབས། གཡོན་པ་རིན་ཆེན་
གཏེར་བརྒྱད་བསྣམས། རྒྱན་ལྡན་བཞེངས་ནས་བཞུགས་པར་བསྐྱེད། གསུམ་པ་བྱིན་
གྱིས་བརླབས་པ། ཡུམ་གྱི་ཐུགས་ལས་འོད་འཕྲོས་པས། གཏོར་མ་སྣོད་ལྡན་ལ་ཕོག་
པས། ཨོཾ་མ་བ་མ་དེ་ཨ་བྲོ་ཞེས་པས། ཨོཾ་གྱིས་དག །མ་བ་ཡིས་མང་ཞིང་ཆེ། མ་དེ་
བཅུད་དང་ལྡན། ཨ་བྲོ་གྱིས་གོད་པ་མེད་པར་བསམ། ལན་བཞི། བཞི་པ་བསྔོ་བ།
ཨེ་མ་ཧོ། མ་ཡེ་རུ་པ་ཡེ་ཏ་འདུ་འདུ་སཱཧཱ། ཨེ་མ་ཧོ། བདེ་བར་གཤེགས་པ་ལ་ཕྱག་
འཚལ་གཤེགས་སུ་གསོལ། མ་ཧེ་དཔལ་མགོན་མགྲོན་ཆེན་གཤེགས་སུ་གསོལ། རུ་པ་
རིགས་དྲུག་གཤེགས་སུ་གསོལ། ཡེ་ཏ་བགེགས་རྣམས་གཤེགས་སུ་གསོལ། འདུ་འདུ་
གོད་ན་གནས། སཱཧཱ་གསོས་པའོ། །ཨོཾ་མ་མ་ཐིམ་ཐིམ་ཞི་ཞི་པྲ་མོ་ཧ། ཨེ་མ་ཧོ། མ་
ཧེ་རུ་པ་ཡེ་ཏ་དི་རོ་ཕྱོད་ཕྱོད་ག་ག་ཨ། པྲད་ཞྭ་འདུ་པ་ཡེ་ཧཱུཾ་སྭཱཧཱ། བདུན་ནམ་ཉེར་
17



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གཅིག་བརྗོད་པས། ཡར་དཔོན་གསས་དང་སངས་རྒྱས་དང་བྱང་ཆུབ་སེམས་དཔའ་
མཉེས། ཚུར་དཔལ་མགོན་ཐུགས་དམ་བསྐངས་བས་བསྟན་པ་སྲུངས། མར་རིགས་
དྲུག་འདོད་པ་ཚིམ་ཟོས་པས་མི་འཛད། གོན་པས་མི་དེངས། ཕར་ལྷ་སྲིན་ལ་ལན་
ཆགས་ཁྱེར་བས། བར་ཆད་མེད་ཅིང་ལོངས་སྤྱོད་འཕེལ། ལྔ་པ་སྨོན་ལམ་བཏབ་
པ། ལྷོ་རིན་ཆེན་འཁོར་ཡུག་སྐྱོགས་ནང་དུ། བདུད་རྩི་བཅུད་ལྡན་གཏེར་བཤམ་
ནས། བདག་གི་ཏིང་འཛིན་གྱིས་གཏད་མེད་སྤེལ། སྙིང་པོ་སྔགས་ཀྱིས་ཐ་རམ་བཀྲོལ།
བདེར་གཤེགས་ཡུམ་གྱིས་བྱིན་གྱིས་བརླབས། གོད་པ་མེད་པར་ཚིམ་གྱུར་ཅིག །རེ་
དོགས་མེད་པར་ཐིམ་པར་གྱུར་ཅིག །ལྷག་ཆད་མེད་པར་སྐོང་གྱུར་ཅིག །བདེ་དང་
སྡུག་བསྔལ་ཞི་གྱུར་ཅིག །སྒྲིབ་བྲལ་མཐའ་ནས་བྱང་གྱུར་ཅིག །ཚོགས་གཉིས་ངེས་
པར་རྫོགས་གྱུར་ཅིག །བླ་མེད་གོ་འཕང་འཐོབ་གྱུར་ཅིག །གཡུང་དྲུང་ས་ལ་བཀོད་
གྱུར་ཅིག །བདེ་ཆེན་ས་ལ་ཕྱིན་གྱུར་ཅིག །རྟོགས་པས་སེམས་དབང་ཐོབ་འགྱུར་
ཅིག །ཐུགས་རྗེས་འགྲོ་བ་འདྲེན་གྱུར་ཅིག །སྟོན་པའི་བཀའ་ལ་སྤྱོད་གྱུར་ཅིག །ཡེ་
ཤེས་འབྲས་བུ་རང་ལ་རྙེད་གྱུར་ཅིག །སྤྱོད་ངན་ལས་སུ་སྤོངས་གྱུར་ཅིག །གཙང་
སྒོམ་མཐིལ་དུ་ཕེབས་གྱུར་ཅིག །ལྟ་བའི་དོན་མཐོང་སྟོང་ཉིད་གསལ་གྱུར་ཅིག །གཞི་
ལམ་འབྲས་བུ་འཕྲད་གྱུར་ཅིག །རེ་དོགས་གཉིས་འཛིན་བྲལ་གྱུར་ཅིག །རྟག་ཆད་
མེད་པར་སངས་རྒྱས་ཅིག །མི་འགྱུར་མི་ཟློག་རྒྱས་ཐོབ་ཅིག །གཡུང་དྲུང་རྟག་ཐོབ་
བརྟན་འགྱུར་ཅིག །སེམས་ཅན་གྲངས་ཀྱིས་འདྲེན་གྱུར་ཅིག །ཨེ་མ་ཧོ་མུ་ཟངས་ཏིལ་
ནི་ཧ་ཧོ་སྤོས། མུ་ཡེ་སྤུངས་བྲལ་སྤོས་ལ་ཧོ། སངས་སངས་དེ་དུ་ཨ་ལོ་སྨར། ཐུགས་
རྗེ་གཏོར་མའི་ཉི་མའི་ཉོབ་བེ་སྟེ་བཅུ་པའོ། །སྤ་སྨར་སློག་ཙོ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། བྱང་ཆུབ་ཐུགས་རྗེ་བཅུད་ལེན་གྱི་
ཉི་མ། སྲས་ཀྱིས་ཞུས་དང་ཡུམ་གྱི་ལན་ནོ། །སྲས་ཀྱིས་ཞུས་པ། དུས་ཀྱི་སྙིགས་མའི་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དུས། སེམས་ཅན་སྙིགས་མ་ཚེ་ཐུང་ནད་རྒོད། ཡུམ་ཐམས་ཅད་མཁྱེན་པས། ཚེ་
བསྲིང་ནད་གསོ་ཐབས་གསོལ། ཞེས་པས་སྙིགས་མ་ལྔའི་ནང་ནས། དུས་ཀྱི་སྙིགས་
མ། ཕ་ཟེར་ལ་བུས་མི་ཉན། ཆོས་པ་སྡེ་འཁྲུགས་བྱེད། སྔགས་པ་ནང་རྒྱས་བྱེད། ཕ་
སྡེ་དམེ་གྲི་བྱེད། དེ་དུས་སེམས་ཅན་ཡོངས་ལ་སྨིན་པའི་བོན། ཚེ་ལོ་བཞི་བཅུ་རྩ་ལྔའི་
དུས། སྤྱོད་པ་ཐུགས་རྗེའི་བཅུད་ལེན་བསྟན་ཏུ་གསོལ། ད་ལྟ་ཚེ་ལ་མངའ་ཆེ་དུས་
བཟང་སྟེ། དེ་བས་མ་ཟད་འོག་རོལ་དུ། དུས་ངན་ཚེ་ཐུང་ལོ་ནད་རྒོད་པས། ཐུགས་
རྗེ་བཅུད་ལེན་ཉི་མའི་འཁོར་ལོ་ཞུས་པ་ཡིན། གཉིས་པ་ཡུམ་གྱི་ལན་ལ་གཉིས་ཏེ། རྩ་
བ་སྡོང་པོ་ཡལ་ག་རྒྱས་པའོ། །
དང་པོ་ཡུམ་གྱིས་བཀའ་སྩལ་པ། སྲས་འཆི་མེད་ཚུར་ཉོན་ཅིག །འབྱུང་བའི་བཅུད་
ལེན་བཞི་བཤད་པར་བྱའོ། །ཕྱི་ནང་གསང་བ་བླ་ན་མེད་པའོ། །ཞེས་པས། ཕྱི་ཆུ་དང་
མུ་ཟི་ལ་སོགས་བཅུད་ལེན། ནང་བདུད་རྩིའི་བཅུད་ལེན་དང། གསང་བ་རྒྱུན་གཅོད་
ཀྱི་བཅུད་ལེན་དང༌། བླ་ན་མེད་པ་རིག་པ་དྲི་མ་མེད་པའི་བཅུད་ལེན་ནོ། །ཡལ་ག་
རྒྱས་པ་ནི། ཕྱི་འབྱུང་བ་བཞིའི་བཅུད་བླང་བ་དང། བདེར་གཤེགས་ཐུགས་དམ་རྒྱུད་
བསྐུལ་བ་དང། དེ་བཞིན་གནས་སྐབས་བཤགས་པ་ཉིད། ཅེས་པས། ཆུའི་ནད་དང་
འབྲེལ་པ་ཡིན། ཁམས་ཀྱི་ཟས་དང་འབྲེལ་བ་ཡིན། མེའི་གོས་དང་འབྲེལ་བ་ཡིན།
རླུང་གི་རྐང་མགྱོགས་ལ་སོགས་རང་སྐུམས་གྲུབ་པ་སྡེ། ཞེས་པས། ནང་གི་མེ་ལ་
བརྟེན་ནས་རྣལ་མའི་གོས་དང་འབྲེལ་པ་ཡིན། འོག་རླུང་ནང་དུ་འཐེན་པ་ལ་བརྟེན་
ནས། རང་གང་འདོད་དུ་རྐང་མགྱོགས་རྟོལ་ཅིང་བྱའམ་སྟོབས་ཅན་དུ་སྤྲུལ་ནས་
རང་ལུས་བསྐུལ་པ་ཡིན། སས་ནི་བར་དོའི་གདམས་པ་ཉིད་ཅེས་པས། ལུས་སེམས་
བྲལ་བའི་ས་མཚམས་སུ། རང་ངོ་རང་གི་ཤེས་པར་བྱེད་པ་ཡིན། བདེར་གཤེགས་
ཐུགས་དམ་རྒྱུད་བསྐུལ་ཞེས་པས། ཚོགས་དང་གཏོར་མ་ལ་བརྟེན་ནས། བདེར་
0



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གཤེགས་གཙོ་འཁོར་མཉམ་པར་བྱེད་པ་ཡིན། དེ་བཞིན་གནས་སྐབས་ཉིད་ཅེས་པས།
གཏོར་ཚོགས་རྟ་རུ་བཟུང་པའམ། ཡང་ཡང་དབུལ། དམ་ཚིག་རང་ལ་གནས་ན་ལྷ་
དང་མི་འབྲལ། དུས་བཟང་ལ་མཆོད་པ་ཕུལ་བས་ནི། མི་མིན་མཉེས་ཅིང་ལུས་དང་
གྲིབ་མ་ལྟར་མི་འབྲལ་བ་ཡིན། རང་སེམས་གཡོ་སྒྱུ་མེད་ན་བར་ཆད་མི་འབྱུང་ངོ༌། །
བཤགས་པ་བྱ་ལུགས་གསུམ་ཉིད་དེ། ཞེས་པས། ལུས་ངག་ཡིད་གསུམ་མི་དགེ་མི་
སྤྱོད་པ་ཡིན། ཕུང་པོ་སངས་རྒྱས་མངའ་བདག་ལ། རང་ལུས་ལྷ་ཡི་གསས་མཁར་
སྒོམ། ཞེས་པས་གཟུགས་ཀྱི་ཕུང་པོ་ལ་སོགས་པ་ལྔ་ནི། ཀུན་སྣང་ཁྱབ་པ་ལ་སོགས་
ལྔ། ལུས་འདི་སྤངས་པའི་ཕ་རོལ་ན། བདེར་གཤེགས་གཞལ་ཡས་གུད་ན་མེད། ཀུན་
གཞི་རྟེན་ཅིང་འབྲེལ་བར་ངེས་པ་ལ། ཞེས་པས་སངས་རྒྱས་སེམས་ཅན་གཉིས་ཀའི་
འབྱུང་གནས་ཡིན། སངས་རྒྱས་ཀྱི་ལེགས་པའི་ཡོན་ཏན་ཀྱང་དེ་ལ་བརྟེན། སེམས་
ཅན་གྱི་ཉེས་པའི་སྐྱོན་ཀྱང་དེ་ལ་བརྟེན། ཕྱི་ལྟར་ཉེས་འདོན་ལ་སོགས་ཏེ། ཞེས་པས།
སེམས་ཅན་ཉེས་པའི་སྲོག་འདོན། ནང་ལྟར་རྩ་བཞི་བརྡུལ་ཏེ། ལུས་ལ་འདུག་ཚུལ་
སྦྱང་བ་ལ། རྩ་མདུད་ཐམས་ཅད་གྲོལ་བ་ཡིན། གསང་བ་འབུ་སྲིན་ལ་སོགས་པ།
ཞེས་པས་རང་ལུས་བདེར་གཤེགས་གཞལ་ཡས་བསྒོམ་པ་བཞིན། འབུ་དང་གྲོག་སྦུར་
དུད་འགྲོ་ལ་སོགས་སེམས་ཅན་ཐམས་ཅད་ལ། བདེ་བར་གཤེགས་པའི་སྙིང་པོ་སྤྱི་
ཁྱབ་དུ་ཡོད། ལྷ་ཚོགས་བློ་ཡིས་ཁྱུད་ཚད་ཏེ། ཡེ་ཤེས་ལྷ་ཚོགས་ནམ་མཁའི་སྐར་ཙམ་
ལུས་ལ་བསྟིམ། འབྱུང་བ་ཆུ་ཡི་གདམས་པ་ནི། ཞེས་པས། ཆུ་ལ་བརྟེན་ནས་ལྟོ་སྦྱོང།
རྐྱང་སྦག་དེ་བཞིན་ལོག་ནོན་ཏེ། ཞེས་པས། ཆུ་གཅིག་པུ་ལ་བརྟེན་པ་དང། སྐྱོབས་
སུ་གང་ཕན་སྨན་བརྟེན་པར་བྱ། དེ་གཉིས་མ་ཞུ་ནད་དུ་སོང་ན། བཅུད་ཅན་བཏང་
ལ་དམིགས་པ་གཏད། རྐྱང་པོ་ལྟོ་ནི་ཆེ་ཆུང་གིས། བྲེ་གང་ཕུལ་བཞི་ཕུལ་དོ་ཉིད།
ཅེས་པས། ལྟོ་ཆེ་བ་བྲེ་གང། འབྲིང་ལ་ཕུལ་བཞི། ཆུང་བ་ལ་ཕུལ་དོ། །དང་པོ་བསྡུ།
20



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བར་དུ་སྐོལ། ཐ་མ་ཕྱེད་ཁོལ་ཙམ། ཞེས་པས། དང་པོ་ཚོས་པར་བཙོས། དེ་ནས་
ལྷོག་གིས་ཁོལ་བ་ལ་བཞག །དེ་ནས་ཚ་ཙེག་པ་ལ་སྡུ། དེ་ལྟར་རིམ་གྱིས་བསླབ་པ་ནི།
འབྱོངས་ནས་གང་འཕྲད་ཆུ། ཞེས་པས། བཅུད་ལེན་འབྱོངས་ན་ཆུ་སྐོལ་བ་ལ་སོགས་
མི་དགོས་ཏེ། ཆུ་གྲང་གང་འཕྲད་འཐུང་བས་ཆོག །དང་པོ་ལྟོ་མ་བརྗེ་བར། ཁམས་
དང་སྦྱར་ལ་བརྟེན། ཞེས་པས། དང་པོ་ལུས་ཀྱི་ནད་བཞི་དང་སྦྱར་ལ་ཅི་རིགས་སྨན་
བཏང། རླུང་ཤས་ཆེ་ན་རུས་ཁུ། གྲང་བ་ཆེ་ན་བུ་རམ། མཁྲིས་པ་ཆེ་ན་བྲག་ཞུན།
ཁ་ཁཱ་མགོ་འཁོར་བ་ནི་རུས་པ་གསར་སྙིང་ཨ་རུ་ར། དེ་བཞིན་ཁ་མུར་བྱ་བ་ཉིད་ཅེས་
པ། གོང་མ་ལྟར་ཁ་མུར་བྱ། ཡང་ཨ་རུ་ར་གསེར་མདོག་གི་ཁ་མུར་བྱ། ཆུ་ནི་གང་
བཟང་སྟེ་ཞེས་པ། གངས་ཆུ་གཡའ་ཆུ་རྫ་ཆུ་དང། དེ་རྣམས་མ་འདྲེས་གང་ཡང་
བཟང་ཞེས་པས། ཁྲོན་ཆུ་ལ་སོགས་མ་འདྲེས་པ་གོ་སླ། ཡང་ན་སྐུ་དུས་ཉུང་དུས་
སམ། དེ་བཞིན་འཁྱག་པའི་དུས་ཉིད་དོ་ཞེས་པ། ཆར་པ་ཆད་པའི་སྟོན་ཆུ་དང། སྟ་
རི་གནམ་སྟོང་ཡན་ཆད་གང་ཡང་བཟང། ཡང་ན་བའི་ཆུ་དང་ཆུ་ཡི་སྡོང་པོ་ཉིད་དོ་
ཞེས་པས། ཆུ་མིག་གསར་པའི་ཆུ་ཡང་བཟང། ཆུ་ཐམས་ཅད་ཀྱི་སྙིང་པོ་རྩང་པོ་ཆེན་
པོའི་དཀྱིལ་བཟང། སྐ་དང་ལྕི་དང་རོ་མི་འགྱུར། བསླར་བས་རོ་ཡི་མངོན་ཚོར་ནས།
ཆུའི་བདུད་རྩི་ཞེས་བྱ་སྟེ། གསོ་བྱེད་རྣམས་ཀྱི་མཆོག་ཡིན་ནོ། །ཞེས་པས། ཁ་བ་དང་
སྐྱུར་བ་ལ་སོགས་མ་ཡིན་པར་ཞིམ་མི་ཞིམ་གྱིས་འགག་ན། ལས་སུ་རུང་བ་ཡིན།
ཉལ་བའི་དུས་ན་ནམ་ཡང་ངན། སྨན་ཆུ་མ་ཡིན་དྲོད་ལོག་གང་ཡང་ངན། གནམ་
སའི་ཆུ་འདྲེས་རྣམས་ཡང་ངན། ཞེས་པས། སྤྱིད་ཆུ་སྨན་ཆུ་མ་གཏོགས་པའི་ཆུ་ལ་དྲི་
མ་བྱུང་ན་ངན། ཆར་ཆུ་དང་ས་ཆུ་འདྲེས་ན་ངན། རྐྱང་པའི་དོན་ཚར་ཏེ། སྦག་གི་
དོན་ནི་གསུམ་ཞེས་པས། ཆུ་དང་གང་ཕན་བརྟེན་པས་ལུས་ཟུངས་བསྐྱེད་པ་ཡིན།
མངར་སྐྱུར་དཀར་དང་སྦྲག་པའོ། །ཞེས་པས། མངར་ནི་སྦྲང་ལ་སོགས་པའོ། །སྐྱུར་
2I



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ནི་ཆང་ལ་སོགས་པའོ། །དཀར་ནི་ཞོ་མར་འོ་མ་འོ། །གྲང་བ་ཆེ་ན་བུ་རམ། ཚད་པ་
ཅན་ལ་ཀ་ར། ཆུ་སེར་ཅན་ལ་སྦྲང། དེ་བཞིན་ནད་ཀྱི་རིགས་དང་སྦྱར། ཞེས་པས།
གྲང་བ་ཅན་ལ་བུ་རམ་ཐང། ཚད་པ་ཅན་ལ་ཀ་ར་ཐང། ཆུ་སེར་ཅན་ལ་སྦྲང་ཐང།
ནད་གཞི་ཅན་ལ་ཨ་རུ་རའི་ཐང་བཏང། ཆུ་ནི་སྐྱུར་དང་མཉམ་པ་སྟེ། ཤིན་ཏུ་ཉེས་
དང་ནུས་པ་ཆུང་ཞེས་པས། ཆང་ཕུལ་དོ་ལ་ཆུ་ཕུལ་དོ། །ཆུ་དང་ཆང་འདྲེས་པ་དེ།
ཉེས་དམིགས་མེད་ལ་ནུས་པ་ཡང་མེད། དཀར་ནི་འོ་མ་ཞོ་མར་ཞེས་པས། གོང་མ་
གཉིས་ཀྱི་ཐོག་ཏུ། དཀར་གར་ཡོད་ཅིག་བཏང་པས། ནུས་པ་ཉེས་པ་གཉིས་ཀ་ཆེ།
མངར་ནི་ཆུའི་བཅུ་ཆ་ཉིད་ཅེས་པས། ཆུ་གང་ཡོད་བཅུ་ཆ་དང་མཉམ་པའི་བུ་རམ་
བཏང། དེ་ལྟར་ཚད་དང་ལྡན་པར་འཐུངས་པས། ལུས་ལ་འབྱུང་བའི་ནད་ཐམས་
ཅད་མེད། སེམས་ལ་རྣམ་རྟོག་གནོད་པ་ཐམས་ཅད་བྲལ། ནད་འདུ་བ་རྣམ་བཞིའི་
དབང་དུ་མ་སོང། བཅུ་དྲུག་ལོ་ནི་ཉི་ཟླ་རྟ་ཞེས་པས། དེ་ལྟར་བཅུད་ལེན་འབྱོངས་
པའི་ཡོན་ཏན་གྱིས། ན་སོ་དར་བབ་བཅུ་དྲུག་ལོན་པ་འདྲ། ཚེ་ཉི་ཟླ་ཙམ་ཐུབ།
དམིག་ཉི་ཟླ་ཙམ་གསལ། སྟོབས་སྟོན་ཟླ་ར་བའི་རྟ་དང་མཉམ་པ་འབྱུང། ལོག་ནོན་
དོན་ཡང་འདི་ལྟ་སྟེ། ལྟོ་དང་ནད་དང་ལུས་ཟུངས་ཉིད་ཅེས་པས། ལྟོའི་ལོག་ནོན།
ནད་ཀྱི་ལོག་ནོན། ལུས་ཟུངས་ཀྱི་ལོག་ནོན། ལྟོ་ནི་བཀྲེས་པ་སྙམ་བྱེད་ན་ཅེས་པས།
ནང་ནུབ་ལྟོ་དུས་སུ་ལྟོའི་ཞེན་པ་གཅོད་ལ། མགྲིན་པ་ལོངས་སྤྱོད་ཀྱི་འཁོར་ལོ་རུ། མ་
ལས་ཉི་མའི་གདན། ཨ་ལས་ཟླ་བའི་བསམ། ཨང་ལས་ལྷར་གྱུར་པར་ཞེས་པས།
ཨང་ལས་ལྷ་མོ་དཀར་མོ་ཞལ་གཅིག་ཕྱག་གཉིས། སྐུ་འགྱིང་བག་དང་བཅས་པ་
བསམ། ཕྱག་གཡས་པ་གབ་རྩེ། གཡོན་པ་བུམ་པ་བདུད་རྩི་བལྟམས་པ་བསྣམས་པ།
གཡས་པའི་གབ་རྩེ་ཡིས་མགྲིན་པའི་རྩ་གསུམ་ཁ་ཕྱེ་ནས། གཡོན་པའི་བདུད་རྩི་སིབ་
སིབ་དཀྲུག་པར་བསམ། འཁོར་ལོ་རིམས་དང་ཁྱད་པར་ཁྱེངས་པ་ཉིད་ཅེས་པས།
22



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
བདུད་རྩི་དེས་མགྲིན་པ་ལོངས་སྤྱོད་ཀྱི་འཁོར་ལོ་དམར་མེར་ཁྱེངས་པར་བསམ། དེ་
ཁྱེངས་ནས་སྙིང་བོན་ཉིད་གྱི་འཁོར་ལོ་རྩ་འདབ་བཅུ་དྲུག་ཁྱེངས་བར་བསམ། དེ་
ཁྱེངས་ནས་ཁྱད་པར་ལྟ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞི་མེར་གྱིས་
ཁྱེངས་པར་བསམ། དེ་ལྟར་ནང་དང་ནུབ་དུ་སྒོམ་པས། ལྟོ་ཞེན་པ་རྒྱུན་གཅོད་པ་
ཡིན། ནད་ཀྱི་ལོག་ནོན་ཡང། རླུང་མཁྲིས་བད་ཀན་ལ་སོགས་པ་ཅི་རིགས་སྨན་གྱིས་
གསོ། །ཞེས་པས། སྟེང་ཚ་བའི་ནད། འོག་གྲང་བའི་ནད། བར་བད་ཀན་ནད་དང།
གཉེན་པོ་སྨན་ཅི་རིགས་བཏང། གང་ལྟར་བྱས་ན་མ་ཕན་ན། མིའི་རུས་པ་མར་ཅན་
ཞིབ་བཏག་ལ། ཆང་རྒོད་ཕུལ་དོ་ཙམ་ལ་བཏབ་ལ་ལྟོ་སྟོང་ལ་བཏུང་ངོ༌། །ལུས་ཟུང་
ངན་པ་ལ་སྦག་དང་སྦྱར་བའི་བཅུད་ཀྱང་བཏང། ལུས་སྟོབས་ཆུང། འགྲོ་ལས་མ་
ནུས་ན། ཆང་ཞིམ་ལ་སོགས་བཅུད་ཅན་ཅི་རིགས་པ་ཅིག་བཏང་དགོས། གང་ཟག་
དེ་སྟོང་འགྱུར་ན། ལྟེ་བར་མེ་བསྒོམས་ལ་བཟའ། ཞེས་པས། ཟས་གཏོང་པའི་སྔོན་དུ་
ཡི་གེ་རམ་དམར་པོ་ཅིག་བསམ། འོག་རླུང་བཟུང་བས་རླུང་རཾ་ལ་ཕོག་པས། རོ་མེར་
འབར་བས། སྟེང་ནས་ཡི་གེ་ཨ་ཡིས་ནན་པས་ནང་དུ་འུ་རུ་རུ་འབར་བར་བསམ།
དེས་དྲོད་ཀྱི་ཡེ་ཤེས་ཁྱད་པར་ཅན་སྐྱེ། སྐབས་སུ་ནད་གདོན་བཀྲུ་བར་བསམ། ཞེས་
པས་སྟེང་ཚད་པའི་ནད་ལ་མགོ་ཁྲོལ་ཚགས་ལྟ་བུར་བསམ། ནད་བུན་ནུ་ནུ་འགྲོ་བར་
བསམ། འོག་གྲང་བའི་ནད་ལ་མས་རླུང་བཟུང་ལ་བསྒོམ། བད་ཀན་ནད་ལ་ལུས་
འཁྲུལ་འཁོར་བཅས་ལ་གཡས་གཡོན་དུ་སྤྲུགས། མེའི་བཅུད་བླང་སྐུ་མཉེ་རླུང་སྦྱང།
ཞེས་པས། སྟེང་རླུང་འོག་རླུང་ཐུབ་ཚད་དུ་བཟུང། དྲོད་སྐྱེས་སྙེམ་བྱེད་ན། ལུས་ལ་
སྐུ་མཉེ་བྱ། དང་པོ་གོས་ཀྱི་ཚད་དུ་བྱ། དེ་ནས་སྲབ་ལ་མང་བར་བྱ། ཞེས་པས།
དང་པོ་མི་འཁྱགས་ཙམ་གྱི་གོས་བགོས། དེ་ཡང་སྲབ་ལ་མང་དུ་བྱ། དྲོད་འབྱོངས་
གོས་རེ་བོར། ཚད་དུ་སྐྱོལ་བ་ན། ཅི་རིགས་པའི་གོས་དེ། དྲོད་ཕྱི་དྲོད་ནང་དྲོད་ཉིད།
23



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དེ་བཞིན་རིང་ཐུང་ཡང་ཞེས་པས། དེ་ལྟར་དྲོད་ཀྱི་དཀའ་ཐུབ་ཞག་ལྔ་ལྔ་བྱས་ཀྱིན་
གོས་རེ་བོར། མཐའ་རས་རྐྱང་གཅིག་ལ་བརྟེན་ནས་གྲང་སར་འདུག་ཀྱང་དྲོས། ནང་
དྲོད་ཕྱི་རུ་འོང། ཕྱི་དྲོད་ནང་དུ་འོང། ནམ་དང་ཉི་མ་རིང་ཐུང་ཡང་དེ་ལྟ་སྦྱར། ཡང་
ན་རྩ་ལས་མེ་བྱུང་ཧཱུཾ། བསྲེགས་སྟེ་སླར་ལ་རྩ་ཉིད་དོ། །ཞེས་པས། སུམ་མདོའི་གནས་
སུ་རྩ་བསམ། དུས་མཐའི་རླུང་བཟུང་བས། རྩ་མེར་འབར་ལྟེ་བའི་ཧཱུྃ་ལ་ཕོག །ཧཱུཾ་མེ་
རུ་འབར་ཏེ་ནང་མེས་ཁེངས་པ་དང། ཐ་མལ་གྱི་ལུས་བསྲེགས། དང་པོ་རྩ་ཡི་ས་བོན་
སླར་མེར་འབར། ཕྱི་གནོད་པའི་གདོན་བསྲེགས། དེ་ལས་མེ་འབྱུང་འོད་འཕྲོས་ཏེ།
ཁང་པ་མེ་འབར་ཕྱིར་འཕྲོས་ཉིད་ཅེས་པས། རྩ་ལས་མེ་ནང་དུ་འཕྲོས་པས། མགོ་
འཇུག་མེས་ཁེངས་པར་བསམ། བ་སྤུའི་བུ་ག་ནས་ཕར་ཕྲོ་བྲོ་འོང་བར་བསམ། ཡང་
ན་འཁོར་ལོ་ལ་ནི། ཡི་གེ་བསྲེག་ཏེ་མེ་ཉིད་དོ། །ཞེས་པས། འཁོར་ལོ་ལྔའི་གནས་སུ་
མེའི་ས་བོན་ཙ་རེ་གནས་པར་བསམ། ཙ་ལས་མེ་འཕྲོས་ཕྱི་ནང་ཐམས་ཅད་མེ་རུ་
འགྱུར་བར་བསམ། འོག་རླུང་གི་རྐང་མགྱོགས་སྦྱངས་བར་བསམ། ཡཾ་ལས་རླུང་བྱུང་
འཁོར་ལོ་རྣམས། རིམ་ཀྱིས་བསྐྱེད་དེ་རིག་པ་སྦྱོང་། རླུང་བཀྲུགས་སྦྱོར་བ་ཤེས་པར་བྱ།
ཞེས་པས། འགྲོ་བའི་དུས་སུ་སུམ་མདོའི་གནས་སུ། ཡཾ་གཞུ་འོད་མའི་དབྱིབས་འདྲ་
ཡོད་པར་བསམ། དེ་ལ་རླུང་བྱུང་བས་ལྟེ་བ་སྤྲུལ་པའི་འཁོར་ལོ་བསྐྱེད། དེ་བཞིན་
འཁོར་ལོ་རིམ་གྱིས་བསྐྱེད། རིག་པས་ལུས་བར་སྣང་ལ་བཏེག་ནས་འགྲོ་བར་བསམ།
གང་དུ་འགྲོ་བའི་དུས་སུ་རྐང་པའི་འོག་ཏུ་རླུང་བསམ་སྟེ། ཞེས་པས། ཡེ་གཤེན་འཆི་
མེད་ཕྱོགས་གང་དུ་འགྲོ་ཡང། རྐང་པའི་འོག་ཏུ་རླུང་རྡོ་རྗེ་རྒྱ་གྲམ་བསམ། རྐང་པ་
དང་སའི་བར་དུ་ཡང་འོད་མའི་གཞུ་མདོག་ལྟ་བུ་ཅིག་བསམ། ཡང་དེས་རླུང་རྡོ་རྗེ་
རྒྱ་གྲམ་བསྐྱེད། རླུང་དེས་ཡེ་ཤེས་བསྐྱེད་ནས། དཔེ་མདུང་གི་བ་དན་རླུང་གི་བསྐྱོད་
པ་ལྟར་ཕྱི་རོ་རོ་ཡོད་པར་བསམ། དེའི་སྟེང་ན་ཕར་འགྲོ་བར་བསམ། དེ་ལྟར་འགྲོ་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བའི་དུས་དག་ཏུ། འོག་རླུང་འཐེན་ཏེ་སྟེང་རླུང་ནི། སོ་རུ་བཟུང་སྟེ་འགྲོ་བ་ཉིད།
རླུང་འབྱོངས་ནམ་མཁའི་བྱ་ཡི་ཚུལ། ཞེས་པས། དེའི་ཐོག་ནས་འགྲོ་བའི་དུས་སུ་འོག་
རླུང་དྲག་དུ་འཐེན། སྟེང་དབུགས་སོ་ཐུབ་ཙམ་དུ་བཞག་དེ་ལྟར་བྱས་ན་གར་འདོད་
སར་སྐྱོལ་བས། དཔེ་ནམ་མཁའི་བྱ་དང་འདྲ། དེ་ལྟར་འབྱུང་བ་གསུམ་གྱི་ལས་
རྫོགས་ནས། སའི་ལས་བར་དོའི་འགྲོ་ས་ངོ་ཤེས། བར་དོའི་གདམས་པ་བསྟན་པ་ནི།
དང་པོ་ཉིད་སྡུད་པ་སྟེ། དེ་ལས་ས་ཉིད་མེ་ཉིད་དོ། །དེ་བཞིན་ཆུ་དང་རླུང་ཉིད་དོ། །
ཞེས་པས། ཤ་ས་ལ་ཐིམ་པའི་རྟགས་སུ་ལུས་ལྕི། དྲོད་མེ་ལ་ཐིམ་པའི་རྟགས་སུ་རྐང་
པའི་དྲོད་འཆོར། ཁྲག་ཆུ་ལ་ཐིམ་པའི་རྟགས་སུ་ཁ་སྣ་སྐམ། དབུགས་རླུང་ལ་ཐིམ་
པའི་རྟགས་སུ་རྔམ་པ་རྩེག་ཅིང་དམིག་རྩ་རྒོད། གང་དུ་དྲན་པས་ཟིན་པ་ནི།
གདམས་པའི་རྩ་བ་ཡིན། ཞེས་པས། དེ་ལྟར་འབྱུང་བ་བཞི་རང་སར་ཐིམ་ནས།
བར་དོར་ཤེས་རིག་འོད་ཀྱི་འཁོར་ལོ་འཆར་ཏེ། འོད་ཟེར་རང་སྣང་དུ་དྲན་པས་ཟིན་
པས། རྣམ་ཤེས་ལ་འོད་གསལ་ཐིམ་པའི་དུས་སུ། འཛིན་ཐབས་ལྷའམ་འོད་ཉིད་དོ། །
མ་ཟིན་རང་སྣང་དགྲ་རུ་ལྡང། དབང་རིམས་ཉམས་ནི་ཤིན་ཏུ་གཅེས། འོད་གསལ་
ཉིད་དུ་ཟིན་ན་ཡང། ཞེས་པས། འོད་གསལ་དེ་ཁྱོད་རང་གི་རང་སྣང་ཡིན་ནོ། །སྔར་
ཞེན་ལ་ལྡོག་གོ །ལྷའམ་སྟོང་ཉིད་དུ་ངོས་བཟུང་ཅིག །དེ་བོན་སྐུར་ངོས་མ་ཟིན་ན།
རང་སྣང་གི་འོད་དེ་ལ་སྐྲག །དེའི་ཕྱིར་ན་རང་དབང་རང་གི་ཐོབ་པ་ཞིག་དགོས།
དབུགས་ཆད་རྨི་ལམ་བར་དོ་ཉིད། ས་དང་རྟེན་རྙེད་དེ་བཞིན་ནོ། །ཞེས་པས། ལུས་
སེམས་བྲལ་བའི་དུས། ད་ལྟའི་ལུས་འདི་དང་བྲལ། རྨི་ལམ་གྱི་ལུས་ལྟ་བུ་ཅིག་ཡོད་
སྙམ་བྱེད། མ་རིག་པའི་གཉིད་སད་ན་སྙམ་བྱེད་དང་བྲལ་ནས། ཡིན་པ་ལ་ཡིན་ངོ་
ཤེས་ནས་རྟེན་ས་ཅིག་ཟིན། རྨི་ལམ་མཐུན་པའི་བར་དོ་ཉིད། དེ་ཡང་ད་ལྟར་གཅུན་
པ་ཞེས། མ་བྱས་ལས་ཟིན་ཅི་ལ་སྲིད། ཅེས་པས་རྨི་ལམ་གྱི་བར་དོ་དང། སྲིད་པའི་
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བར་དོ་གཉིས་ཆ་མཐུན། ད་ལྟ་རྨི་ལམ་གྱི་འཁྲུལ་པ་ཆོད་ན། བར་དོའི་འཁྲུལ་པ་
ཡང་ཆོད། ད་ལྟ་མ་ཆོད་ན་བར་དོ་ཡང་མི་ཆོད། དཔེར་ན་ལས་མ་བྱས་པར་ཟིན་པ་
མེད། བྱས་ན་ཟིན་པ་བཞིན་ནོ། །སྐྱེ་ཤིའི་བར་དོ་ཆ་མཐུན་ན། སྲིད་པའི་བར་དོ་དེ་
བཞིན་མེད། གདམས་པའི་རྩ་བ་ལམ་ཉིད་དོ། །ཞེས་པས། དུས་ད་ལྟ་སྐྱེ་ཤིའི་བར་དོ་
ཡིན་པས། བར་དོ་དེ་ལས་འཁྲུལ་པའི་སྣང་བ་མེད་ན། སྲིད་པའི་བར་དོ་ལ་ཡང། དེ་
མ་ཡིན་པ་དེར་འཛིན་གྱི་ཤེས་པ་ཟད་ནས། འཁྲུལ་པའི་སྣང་བ་དེ་མེད་པ་ཡིན། མན་
ངག་ཐམས་ཅད་ཀྱི་རྩ་བ་ད་ལྟའི་ཤེས་པ་ལམ་དུ་ཚུད་པ་ཡིན། དེས་འབྱུང་བ་བཞིའི་
ལས་ཚར་ནས། ད་ནང་གི་བཅུད་ལེན་བསྟན་པ། བདུད་རྩི་ཆེན་པོའི་བཅུད་ལེན་སྟེ།
རྒྱལ་བློན་གཉིས་སུ་པྲ་ཁྲིད་ཤེས་པར་བྱ། ཞེས་པས། མི་ལས་བྱུང་བའི་བདུད་རྩི་དེ།
མི་རང་གི་གསོས་སུ་འགྱུར། ཐེག་ཆེན་རྒྱལ་པོ་ལྟ་བུའི་འདུལ་ལུགས་དང། སྒྱུ་མ་བློན་
པོ་ལྟ་བུའི་འདུལ་ལུགས་དང། ལག་དུ་བླང་བའི་རིམ་པ་འོག་ནས་ཤེས་པར་བྱ།
གསང་བའི་བཅུད་ལེན་བསྟན་པ་ནི། རྩ་དབུགས་ཐིག་ལེའི་བཅུད་ལེན་ཏེ། གནས་པ་
རྩ་ལ་གཡོས་པ་རླུང། དེ་བཞིན་བཅུད་འདུས་ཐིག་ལེའོ། །མ་ནོར་ཤེས་པར་བྱ་ཞེས་
པས། ལུས་དངོས་པོ་ལ་རྩ་དངོས་པོའི་གནས་ལུགས། བསམ་གྱིས་མི་ཁྱབ་པ་ཞིག་
ཡོད་ཀྱང། ལྟེ་བའི་འཁོར་ལོ་ལ་རྩ་འདབ་དྲུག་ཅུ་རྩ་བཞི་གནས། སྙིང་ན་རྩ་འདབ་
བཅུ་དྲུག་གནས། གོང་མ་གཉིས་ན་བརྒྱད་དང་སུམ་ཅུ་གཉིས་གནས། གསང་བ་ན་
རྩ་གཅིག་འདབ་མ་བཞི་གནས། རྩི་ནང་དབུགས་ཁྲི་ཕྲག་དྲུག་བརྒྱ་ཡོད་ཀྱང། གྱེན་
དུ་རྒྱུ་བའི་རྩ་བའི་དབུགས་ལྔར་འདུས། དེ་ལས་བསྡུས་ན་སྲོག་རྩོལ་བའི་དབུགས་སུ་
འདུས། ཡར་ལྡང་བ་དང་མར་འཇུག་པ་དང་བར་ན་གནས་པ་དང་གསུམ། གཅིག་
ཏུ་མ་ངེས་པས་གཡོ་ཞེས་བྱའོ། །ཀུན་རྫོབ་བྱང་ཆུབ་ཀྱི་སེམས་འཁོར་ལོའི་ནང་ན། ཁ་
བ་བབས་པ་ལྟ་བུར་ཀུན་ལ་གནས། རྩ་དབུགས་ཐིག་ལེ་འབྱོངས་པས། གཞོན་ཤ་
26



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
ཤིན་ཏུ་ཆེ། བར་ཆད་ཐམས་ཅད་སེལ་ནུས་དེའོ། །བླ་ན་མེད་པའི་བཅུད་ལེན་ནི།
རིག་པ་དྲི་མ་མེད་པ་ལ། ངོ་སྤྲོད་ལམ་དུ་ཁྱེར་ནས་ཡོན་ཏན་ཕྱོགས་མེད་འཆར་ཞེས་
པས། རིག་པ་ཤེལ་གྱི་གའུ་དག་པ་ལྟ་བུ་ལ། གཟུང་འཛིན་གྱི་དྲི་མ་ཐམས་ཅད་བྲལ་
བར་གནས་པ་དེ། ཡུམ་གྱིས་ཁྲིད་ཅིང་ངོ་སྤྲད་ནས། ལྟ་སྒོམ་སྤྱོད་པ་ལམ་དུ་ཁྱེར་
ནས། མངོན་ཤེས་འཆར་ཅིང་བགྲངས་པ་མི་མངའ་བའི་ཡོན་ཏན་དུ་མ་འབྱུང་བ་
ཡིན། བོན་ཉིད་བྱམས་པ་ཆེན་པོ་སྙིང་རྗེའི་ཀློང་ལ། བྱ་ཆ་བོན་སྤྱོད་ཐུགས་རྗེ་བཅུད་
ལེན་གྱི་ཉི་མའི་སྟེ་ཉོབ་བེ་བཅུ་གཅིག་པའོ། །སྤ་སྨར་རོ་སློག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་སྒྲུབ་པའི་ཉི་མ་ལ། སྲས་
ཀྱིས་ཞུས་དང་ཡུམ་གྱི་ལན། བྱ་ཆ་བོན་སྤྱོད་སྒྲུབ་པ་སྲས་ཀྱིས་ཞུས། གཉིས་པ་ཡུམ་
གྱིས་ལན་བཏབ་པ། སྙིང་རྗེའི་གཞི་སློང་ཕ་རོལ་བཅུ་དང་སྦྱར། རྩ་བ་སྡོང་པོ་ཡལ་ག་
ལོ་འདབ་རྒྱས་པའོ། །དང་པོ་རྩ་བ་སྡོང་པོ་ལུས་ངག་ཡིད་གསུམ་བསྒྲུབ་པ་སྟེ། ཞེས་
པས། གཉིས་པ་ཡལ་ག་རྒྱས་པར་བཤད་པ་ལ། ལུས་ཀྱི་སྒྲུབ་པ་བསྐོར་བ་ཕྱག་འཚལ་
བའོ། །ངག་གི་སྒྲུབ་པ་བཟླས་བརྗོད་འདོན་པའོ། །ཡིད་ཀྱི་སྒྲུབ་པ་སྙིང་རྗེ་དང་ཏིང་
འཛིན་སྒོམ་པའོ། །ལུས་ངག་ཡིད་གསུམ་དེ་དང་མི་འབྲལ་བ་ནི་སྒྲུབ་པ་ཆེན་པོ་ཡིན།
བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་སྒྲུབ་པ་ཆེན་པོའི་ཉི་མའི་ཉོབ་བེ་
བཅུ་གཉིས་པའོ། །སྤ་སྨར། སྨིག་པོ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་པང་ཀོང་གི་ཉི་མ། སྲས་
ཀྱིས་ཞུས་དང་ཡུམ་གྱི་ལན། བྱ་ཆ་བོན་སྤྱོད་སྒྲུབ་པ་སྲས་ཀྱིས་པང་ཀོང་ཞུས། ཡུམ་
གྱིས་ལན་བཏབ་པ། སྙིང་རྗེའི་གཞི་སློང་ཕ་རོལ་བཅུ་དང་སྦྱོར། རྩ་བ་སྡོང་པོ་ཡལ་
ག་རྒྱས་པའོ། །དང་པོ་རྩ་བ་སྡོང་པོ། སྤྱི་སྒོ་བརྒྱུད་པ་པང་ཀོང་སྟེ་ཞེས་པས། གཉིས་
པ་ཡལ་ག་རྒྱས་པར་བཤད་པ། སྤྱིའི་པང་ཀོང་གཙོ་བཞི་སྟོང་གི་འཁོར་ལ་ཕྱག་བཙལ་



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བ་ཡིན། གཙོ་བཞི་ལས་མ་བསྐྱེད་པའི་བདེར་གཤེགས་གཅིག་གུད་པ་གང་ན་ཡང་
མེད། བདེར་གཤེགས་སྤྱིའི་པང་ཀོང་པའོ། །སྒོ་སྒོའི་པང་ཀོང་ཡི་དམ་གང་བྱེད་ལྷ་
ཚོགས་ལ་ཕྱག་བཙལ་བ་ཡིན། ཡི་དམ་ལ་སྒོ་སྒོར་ཕྱེས་ཏེ་བསྟོད་ཕྱག་བཙལ་བ། སྒོ་
སྒོའི་པང་ཀོང་པའོ། །རྒྱུད་པའི་པང་ཀོང་སྟོང་ཉིད་ཡེ་ཤེས་ཀྱི་བརྒྱུད་པ་དང། འོད་
བདའ་མཚོན་རིག་པ་ཐབས་ཀྱི་རྒྱུད་པ་དང། བྱིན་རླབས་ཐུགས་རྗེའི་རྒྱུད་པ་དང་
གསུམ་ལ་ཕྱག་བཙལ་བ་ཡིན། རྩ་བ་བརྒྱུད་པ་ལུང་སྣུན་པ་ལས་དཔོན་གསས་བླ་མ་
གང་ན་ཡང་མེད། རྒྱུད་པའི་པང་ཀོང་པའོ། །བོན་ཉིད་བྱམས་པ་ཆེན་པོ་སྙིང་རྗེའི་
ཀློང། ཐུགས་རྗེ་པང་ཀོང་གི་ཉི་མའི་ཉོབ་བེ་བཅུ་གསུམ་པའོ། །སྤ་སྨར་རོ། །མིག་ཙོ། །
བཅུད་ལེན་དང་སྒྲུབ་པའི་པང་ཀོང་གསུམ་གྱི་བམ་པོའོ། །
༧ བོན་ཉིད་བྱམས་པ་ཆེན་པོ་སྙིང་རྗེ་ཀློང། ཐུགས་རྗེ་ཕྱག་བདར་གྱི་ཉི་མ། བྱ་
ཆ་བོན་སྤྱོད། སྲས་ཀྱིས་ཞུས་དང་ཡུམ་གྱིས་ལན་བཏབ་པ། སྙིང་རྗེའི་གཞི་བསླང་ཕ་
རོལ་བཅུ་དང་སྦྱོར། རྩ་བ་སྡོང་པོ་ཡལ་ག་རྒྱས་པའོ། །དང་པོ་རྩ་བ་སྡོང་པོ་ལ། རྟེན་
གསུམ་དག་པའི་བྱི་དོར་ཏེ་ཞེས་པས། སྐུའི་རྟེན་སྐུ་གདུང་རིང་བསྲེལ་སྐུ་གཟུགས་
སོ། །གསུང་གི་རྟེན་གསུང་རབ་སེམས་དཔའི་དོན་སྟོན་མདོ་འབུམ་མོ། །ཐུགས་ཀྱི་
རྟེན་ལོ་པན་གདུང་རྟེན་རྩ་བ་བརྒྱད་དུ་ཤོང་ངོ༌། །གཉིས་པ་ཡལ་ག་རྒྱས་པར་བཤད་
པ་སྒོ་གསུམ་རྡུལ་བྱབ་བྱི་དོར་བྱས་ཅེས་པ། དུད་འགྲོ་ཐམས་ཅད་ཀྱི་རྒོད་གཡག་
རྒོད་ཡིན་པས། འབྲོང་རྒོད་ཀྱི་རྔ་མ་ཁ་བད་མ་ཉམས་པ། ལྷ་བུ་གར་མཁན་ཕྱག་
ཏུ་བསྣམས་ནས། ཐུགས་ཀྱི་རྟེན་ལ་རྡུལ་བྱབས་སྐྱོན་ཕྱག །སེམས་ཀྱི་སྒྲིབ་པ་དག །
གཅན་གཟན་ཐམས་ཅད་ཀྱི་རྒོད་དྲེད་མོང་ཡིན་པས། དྲེད་རྒོད་ཀྱི་ལྟག་ཚོམ་སྤར་
ཁབ་གྲྭ་མ་ཉམས་པ། སྐུའི་རྟེན་ལ་རྡུལ་བྱབ་སྐྱོན་ཕྱག །ལུས་ཀྱི་སྒྲིབ་པ་དག །འདབ་
ཆགས་ཐམས་ཅད་ཀྱི་རྒོད་བྱ་རྒོད་ཡིན་པས། བྱ་རྒོད་ཀྱི་བྱ་ཕོད་དཀར་རྩེ་མ་ཉམས་
28



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
པ། གསུང་གི་རྟེན་ལ་རྡུལ་བྱབས་སྐྱོན་ཕྱག །ངག་གི་སྒྲིབ་པ་དག །རིན་ཆེན་རྩི་ཤིང་
ཕྱག་ཤིང་གིས། རྟེན་གསུམ་དག་པའི་གདན་ཕྱག་ཏེ། གཙང་མ་ཆབ་ཀྱི་དར། དར་
དཀར་རྡུལ་བྱབ་ཀྱིས། རྟེན་གསུམ་ཁྱབ་པར་ཕྱག་ཏེ། རིན་ཆེན་མཚན་གྱི་དར། ཕྱག་
དར་གུས་པའི་བསོད་ནམས་ཀྱིས། ཕྱི་ནང་གི་སྒྲིབ་པ་དག་ཅིང་བར་ཆད་སེལ། སྒྲིབ་
གཉིས་བྱང་ཞིང་ཚོགས་གཉིས་ཆུབ། མཚམས་མེད་པ་ལྔའི་སྒྲིབ་པ་དག་ཅིང་བྱང་
ཆུབ་བློ་དང་ལྡན་པར་འགྱུར། བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་
ཕྱག་དར་བྱི་དོར་གྱི་ཉི་མའི་ཉོབ་བེ་བཅུ་བཞི་པའོ། །སྤ་སྨར་སླེག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་བྱུག་པའི་ཉི་མ། བྱ་ཆ་
བོན་སྤྱོད། སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་རྒྱན་ཞུས་པ། ཡུམ་གྱིས་ལན་
བཏབ་པ། སྙིང་རྗེའི་གཞི་བསླང་ཕ་རོལ་བཅུ་དང་སྦྱོར། རྩ་བ་སྡོང་པོ་དང་ཡལ་ག་
རྒྱས་པའོ། །ཞེས་པས། རྩ་བ་སྡོང་པོ་རྟེན་གསུམ་གཞལ་ཡས་བཅས། སྐུ་རྟེན་གསུང་
རྟེན་ཐུགས་རྟེན་གསུམ། གཞལ་ཡས་གསས་མཁར་རབ་འབྲིང་ལ། གསེར་དངུལ་
རིན་ཆེན་མཚོན་ཕྱག་རྩི། སྐྱོན་སངས་ལེགས་པར་སྦྱང། རྟེན་གསུམ་གཞལ་ཡས་
དཔོན་གསས་དག་ལ་བྱུག་པ་གསོལ། སྐུ་ཡི་རྟེན་དར་དང་ཟབ་བོ། །གསུང་གི་རྟེན་
གསེར་དང་དངུལ། ཐུགས་ཀྱི་རྟེན་ལ་རིན་པོ་ཆེ་དང་རྩི་མཚོན། གཞལ་ཡས་ཁང་
ལ་ས་ཚོན་དང་ས་དཀར་རོ། །དཀྱིལ་འཁོར་གཞུང་ནས་གསུངས་པའི་ཆག་ཆག་གོ །
དཔོན་གསས་ལ་བཀུར་བསྟི་དང་ནབ་ཟའོ། །ཕ་མ་ལ་བྱམས་དང་བསྟོད་དོ། །བྱུག་
པ་རྒྱན་གྱི་བསོད་ནམས་ཀྱིས་རྟེན་གསུམ་བྱུགས་པས། བདེར་གཤེགས་སྐུ་གསུང་
ཐུགས་ཀྱི་དངོས་གྲུབ་ཐོབ། རྩིག་པ་དཀྱིལ་འཁོར་བྱུགས་པས། རྩིགས་པས་གཟུགས་
བཟང་མཐོ་རིས་ཐོབ། དཀྱིལ་འཁོར་གྱིས་ལྷ་ཡི་དངོས་གྲུབ་ཐོབ། དཔོན་གསས་ཕ་མ་
བྱུགས་པས། དཔོན་གསས་བཀུར་བས། ཤེས་རབ་རྒྱས་ཤིང་བྱམས་སེམས་ལྡན། ཕ་
29



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མ་བསྟོད་པས་ངན་སོང་སྐྱེ་མི་རེག །དེ་བཞིན་བསོད་ནམས་བགྲང་མི་ལོང། བོན་
ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་བྱུགས་པའི་ཉི་མའི་ཉོབ་བེ་བཅོ་ལྔ་
པའོ། །སྤ་སྨར་རོ། །མིག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་པད་མའི་ཉི་མ་བྱ་ཆ་བོན་
སྤྱོད། པད་མ་ལ་དོན་གཉིས་སྟེ། སྲས་ཀྱིས་ཞུས་པ་དང་ཡུམ་གྱི་ལན་ནོ། །དང་པོ་
སྲས་འཆི་མེད་ཀྱི་སྟོབས་ཀྱིས་ཡུམ་ལ་ཞུས་པ། བདེ་བར་གཤེགས་དང་དཔོན་གསས་
བླ་མ་མཉེས་པར་བྱེད་པ་ལ། པད་མའི་དོན་བསྟན་ཏེ་གསོལ། ཞེས་པས་སྲས་ལ་
སྟོབས་ཡོད་པས། ཡུམ་ལ་ཞུ་བར་སྤོབས་པ་ཡིན། གཉིས་པ་ཡུམ་གྱི་ལན་ལ་གཉིས་ཏེ།
རྩ་བ་སྡོང་པོ་དང་ཡལ་ག་རྒྱས་པའོ། །དང་པོ་ཡུམ་གྱིས་བཀའ་སྩལ་པ། འཆི་མེད་
ད་ཉོན་ཅིག །པད་གོས་པད་ཞུ་པད་ཁུག་དང། པད་སྡེ་པད་ཁྱེ་པད་ཆ་ལ་སོགས་པ།
རང་གི་ཆས་དང་ལྡན་པར་བྱ། སྙིང་རྗེའི་གཞི་སླང་ཕ་རོལ་བཅུ་དང་སྦྱོར། དགེ་བ་
ཀུན་གྱི་སྔོན་དུ་འགྲོ། སླེད་གོང་མ་མཉེས་པར་བྱེད་པ་ལ། ཞེས་པས། འདུས་བྱས་ཀྱི་
དགེ་བའི་རྩ་བ་གང་བྱེད་དང། དཔོན་གསས་བླ་མ་གོང་མ་ལ་པད་གདན་ཕུལ་ནས།
དགེ་བ་ཐམས་ཅད་ཀྱི་གཞི་འཛིན་པ་ཡིན། གཉིས་པ་ཡལ་ག་རྒྱས་པ་ལྔ་སྟེ། པད་
མའི་དལ་ལ་ངོ་བོ་ངེས་ཚིག་དབུལ་ཐབས་དང། དབྱེ་བ་ཕན་ཡོན་ལྔའོ། །ཞེས་པས།
ངོ་བོ་ནི་དབུལ་བར་འོས་པ་དེ། ལ་ལ་སངས་རྒྱས་བདེ་བར་གཤེགས་པ་ལ་དབུལ།
ལ་ལ་ཡི་དམ་ལ་འབུལ། ལ་ལ་དཔོན་གསས་བླ་མ་ལ་འབུལ། རྫས་ནི་གང་འབུལ་
བའི་ངོ་བོ། །སྔགས་ནི་གཞུང་ནས་གསུང་བཞིན་དུ་འོས། གཉིས་པ་ངེས་ཚིག་བསྟན་
པ། ཉི་ཟླ་པད་མ་སེམས་ཅན་ཡོངས་ལ་སྙོམས། གསལ་ཞིང་གྲོལ་བས་དལ། ཀུན་
ལ་བྱམས་པའི་ཐུགས་རྗེ་པད་མ། ཕྱོགས་རིས་མེད་པར་དལ། ས་གཞི་པད་མ་འདབ་
བརྒྱད་ཏེ། དགོས་དགུ་འབྱུང་བས་དལ། སྙིང་པད་མ་བཅུ་དྲུག་སྟེ། བྱང་ཆུབ་སེམས་
30



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
འབྱུང་དལ། ཡུམ་གྱི་བ་ག་པད་མ་སྟེ། ཐམས་ཅད་སྐྱེད་པས་དལ། གསུམ་པ་པད་
མའི་དལ་གྱི་དབྱེ་བ་བསྟན་པ་ནི། པད་མ་ལ་གཉིས་ཏེ། དངོས་འབྱོར་ཡིད་ཀྱི་བསམ་
པའོ། །ཞེས་པས་ལས་དང་པོ་བ་ནི་དངོས་སུ་འབུལ། ལས་གོམ་པ་བ་ནི་ཡིད་ཀྱིས་
འབུལ། ཡིད་ནི་ལས་སུ་རུང་བ་སྟེ། དྲན་པ་ཙམ་གྱིས་གསལ་བའོ། །ཞེས་པས། རང་
སེམས་ལ་དབང་བསྒྱུར་ནུས་པའི་སྤྱོད་ཡུལ་ཡིན། དངོས་ལ་གཞི་ཞེས་པས། ཤེས་པ་
ཀློང་དུ་མ་གྱུར་བའི་དངོས་པོ་གཙོ་བའོ། །དབུལ་སྒྲུབ་མཆོད་མཛེས་པའོ། །དབུལ་
བ་ཞི་བ་ཟླུམ་པོ། སྒྲུབ་པ་དྲག་པོ་ཟུར་གསུམ། མཛེས་པ་དབང་ཟླ་གམ། མཆོད་པ་
རྒྱས་པ་གྲུ་བཞིའོ། །ཀུན་ཏུ་ཁྱབ་པ་རིན་ཆེན་ནས་འདྲའོ། །ས་རྡོ་ཤིང་རིན་པོ་ཆེའོ། །
ཞེས་པས། སའི་ཟླུམ་པོ། རྡོ་ཡི་ཟུར་གསུམ། ཤིང་གི་ཟླ་གམ། རིན་པོ་ཆེའི་གྲུ་བཞི།
འཁར་བ་ནི་ནས་འདྲའོ། །བཞི་པ་དབུལ་ཐབས་བསྟན་པ། རྫས་ཏིང་འཛིན་ཕྱག་རྒྱ་
སྔགས་ཚིག་བཅད་དོ། །ཞེས་པས། བསྭོ་ཨོཾ་ཨད་རན་ཁྲ་རག་ཁྲ་སང་སང་ཏེ་པ་ཨ།
བྱུགས་པ་ཕྱག་དར་ལེགས་པར་བསངས་པའི་སྔགས་ཏེ་བདུན། རྫས་ནི་ཉི་ཤུ་དཀྲམ་
པར་བྱ། ཞེས་པས། ནས་འབྲས་རིན་ཆེན་ཁ་དོག་ནི་ཚོམ་བུའི་གྲངས་ཡིན། ཧ་ལས་
རི་རབ་ལྡན་པ་ཞེས་པས། པད་མའི་ཚོམ་བུ་རི་རབ་རྨིང་སྐྱེད། རང་ངོས་ཤར་ཞེས་
པས། བློ་ཡིས་ཁྱུད་ཚད་ཀྱི་འོག་གི་རི་རབ་ཧ་ལས་བསྐྱེད། རང་གང་གནས་པ་ནི་ཤར།
ཡ་དཀར་ལ་ལྗང། ར་དམར་ཤ་མཐིང་གླིང་ཞེས་པས། ཡ་ལས་ཤར་ཟླ་གམ་དཀར་པོ།
ལ་ལས་བྱང་གྲུ་བཞི་ལྗང་ཁུ། ར་ལས་ནུབ་ཟླུམ་པོ་དམར། ཤ་ལས་ལྷོ་ཟུར་གསུམ་སྔོ།
བློ་ཡིས་གང་སྤོག་དཔོན་གསས་ཀྱིས་གླིང་བཞིར་སྐྱེད། ཡཾ་དཀར་ལྗང་ལཾ་སེར་ལྗང།
རཾ་དམར་ལྗང་ཤོ་མཐིང་ལྗང་གླིང་ཆུང་བརྒྱད་ཅེས་པས། ཡཾ་ལས་ཤར་གྱི་གཡས་
གཡོན་ནས་གཡོག་དཀར་ལྗང་གཉིས། དེ་བཞིན་བྱང་དང་ནུབ་དང་ལྷོ་གླིང་ཆུང་
བརྒྱད་བསྐྱེད་དོ། །ཙ་ཚ་ཛ་ཝ། ཙམ་ཙམ་ཚམ་ཚམ། ཛམ་ཛམ་ཝམ་ཝམ། འདོད་
ལ་བ
31



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
རྒྱ་ལྡན། ཞེས་པས་ཙ་ལ་གཏེར་རྒྱན་ཤར། ཚ་ལས་རལ་གྲི་བྱང། ཛ་ལས་མདའ་གཞུ་
ནུབ། ཝ་ལས་མེ་ལོང་ལྷོ། ཙམ་ལས་རྟ་མཆོག་ཤར་གཡོག །ཚམ་ལས་གླང་ཆེན་
བྱང་གཡོག །ཛམ་ལས་འབྲུག་ནུབ་གཡོག །ཝམ་ལས་བ་མོ་ལྷོ་གཡོག །མམ་ལས་ཉི་
མ་ཤར། ཨམ་ལས་ཟླ་བ་ནུབ། ༀ་ལས་སྟེང་གི་རི་རབ་པའོ། །དངོས་སུ་གྲུབ་ན་རྫས།
ཡིད་ཀྱིས་སྣུན་ན་ཏིང་ངེ་འཛིན། ཏིང་འཛིན་དག་པ་དྲུག་གིས་བསྐྱེད་ལ་དབུལ།
ཕྱག་རྒྱ་མཉམ་བཞག་གི་ཕྱག་རྒྱའོ། །སྔགས་བསྭོ་ཨོ་མ་པང་ཨ་ལོ་ཧེ། ཨ་ལམ་པང་
འདུ་འོད་རུམ་པད་མ་ཟེར་སྤྲོས་གདལ་གདལ་སཱཧཱ། བདུན་ནམ་བཅུ་བརྒྱ་སྟོང་ཁྲི་
འབུམ་བྱེ་བ་གང་འགྲུབ་བརྗོད། ཚིག་བཤད་ཀ་ལ་ཡ་ཧ་ཧེ་ཧོ། དཔོན་གསས་བླ་མ་
ཐུགས་རྗེའི་མངའ་བདག་དང། བདེར་གཤེགས་བྱིན་རླབས་རོལ་པ་དང། ཡི་དམ་
བྱིན་རླབས་ཐུགས་རྗེ་བརྩེ་གདུང་དང། ཕ་མ་ལ་སོགས་སྡོང་གྲོགས་བྱེད་མཛད་ལ།
བདག་ཅག་དད་པས་རི་རབ་གླིང་དང་མུ་ཁྱུད་དང། རིན་ཆེན་འཕྲུལ་ཆ་སྣ་ཚོགས་
འབུལ། ཐུགས་དམ་རྒྱུད་བསྐུལ་བཞེས་སུ་གསོལ། བསྭོ་མ་མ་མུ་ཡེ་པད་མ་ཧོ། ལྔ་པ་
པད་མའི་དལ་ཕུལ་བའི་ཕན་ཡོན་བསྟན་པ་ནི། ཕུལ་བས་ཕ་རོལ་ཕྱིན་པ་བཅུ་དང་
ལྡན། གཞི་རྟེན་ཁྱད་པར་ཅན་ལ་དད་གུས་བརྟུལ་ཤུགས་ཀྱིས། པད་དལ་གཅིག་
ཕུལ་བ་ལ། ཕ་རོལ་བཅུ་དང་ལྡན་པའོ། །
པད་མའི་དལ་ཕུལ་བའི་བསོད་ནམས་ནི། གཟུགས་སུ་ཡོད་ན་བར་སྣང་ངམ།
ནམ་མཁའི་ཁམས་སུ་ཡང་མི་ཤོང། དེས་ནས་ཡང་དང་ཡང་དུ་ཕུལ། ཕུལ་བའི་ཡོན་
ཏན་ཚད་མེད་གྲངས་ལས་འདས་པ་ཡིན་ནོ། །གླིང་བཞི་ཕུལ་བའི་ཡོན་ཏན་གྱིས།
བདུད་བཞི་ཐུལ། གླིང་ཕྲན་བརྒྱད་ཕུལ་བའི་ཡོན་ཏན་གྱིས། རྫུ་འཕྲུལ་གྱི་རྐང་པ་
བཞི་ཐོབ། ཚད་མེད་བཞི་དང་ལྡན་པར་འགྱུར། དེ་བཞིན་རིན་པོ་ཆེ་དང་འཕྲུལ་ཆ་
ཕུལ་བའི་ཡོན་ཏན་གྱིས། ཞེས་པས། གཏེར་རྒྱན་དད་པའི་ནོར། རལ་གྲི་ཚུལ་ཁྲིམས་
32



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཀྱི་ནོར། མདའ་གཞུ་ངོ་ཚ་ཁྲེལ་ཤེས་པའི་ནོར། མེ་ལོང་མཐོང་བའི་ནོར། རྟ་མཆོག་
ཐོས་པའི་ནོར། གླང་ཆེན་རྟོག་པའི་ནོར། འབྲུ་སྣ་ཐབས་ཤེས་རབ་ཀྱི་ནོར། བ་མོ་ཡེ་
ཤེས་ཀྱི་ནོར་དང་བརྒྱད། འཕྲུལ་ཆ་སྣ་ཚོགས་ཕུལ་བའི་ངེས་པའི་ཡོན་ཏན་རྫོགས།
ཉི་ཟླ་ཕུལ་བས་མུན་པ་འཇོམས། རི་རབ་གླིང་དང་མུ་ཁྱུད་བཅས་པ་ཕུལ་བས། རང་
བྱུང་གི་ཡེ་ཤེས་སངས་རྒྱས་ཀྱི་དགོངས་པ་ཐོབ། གཞན་ཡང་ཡོན་ཏན་བརྗོད་མི་ལོང།
བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་པད་དལ་གྱི་ཉི་མའི་ཉོབ་བེ་བཅུ་
དྲུག་པའོ། །སྤ་སྨྲར་རོ། །མིག་ཙོ། །
པད་དལ་ཕུལ་བའི་ཕན་ཡོན་ནི། བསྐལ་པ་ཆེན་པོ་འདས་པའི་དུས། བསྟན་པ་
བདེ་དལ་སྙོམ་པའི་སྟོད། སྟོན་པ་གཏོ་རྒྱལ་ཡེ་མཁྱེན་སྤྱོད་པ་ནི་གཡུང་དྲུང་བོན་སྤྱོད།
དེའི་ཚེ་ན། ཡབ་རྒྱལ་པོ་ཁྲི་ཁྲི་བར་སངས། ཡུམ་ཁྲི་བཙུན་འོད་མ། སྲས་རྒྱལ་བུ་ཁྲི་
བུ་དོད་པ་དང། མདའ་བུ་དོད་པ་ཞེས་སོ། །རྒྱལ་སྲིད་སྐལ་པ་བཟང་པོ་ལྡན། ཡང་
དེའི་ཚེ། རྒྱལ་བུ་མཆེད་གཉིས་ཀྱིས། དགེ་བ་ལ་དད་གུས་སྟོབས་ལྡན་དང། ཡབ་
ཡུམ་འཁོར་བློན་འབངས་སྤོབས་པས། རྒྱལ་སྲིད་མི་སྤྱོད་ཚེ་ཕྱི་མ་བྱ་བ་རྫུན། དེ་བས་
རྒྱལ་སྲིད་འཁོར་སྐྱོངས་སྔགས་ཅིང་འཁོར་བའི་ཆས་རྣམས་བསྣུན། རྒྱལ་པོ་གཅེན་
ཆུང་དབང་ཆུང་བས། དགེ་ལ་དད་ཀྱང་སྤྱོད་མ་ཕོད། སྟོན་པ་གཏོ་རྒྱལ་མཁས་
པའི་མཆོག །གཡུང་དྲུང་བོན་ལ་དད་གུས་མོས་པའི་སེམས་འཇུག་ཡང། ཕ་མ་ཡབ་
ཡུམ་གཉན་པའི་བཀའ་བཅག་ལྟུང་བའི་རྒྱུ། སྲིད་པའི་བོན་ལ་ཡང་མི་འཇུག་མཆོད་
པ་སྟོངས་ཅིག་ཕུལ་ཏེ་ཞུས། རྒྱལ་བུ་མཆེད་ཀྱིས་རྫས་སོགས་ཡོ་བྱད་ཡས་བཏགས་
བསགས། སྟོན་པ་ལ་པད་དལ་མཆོད་ལྡན་མཛེས་པ་ཕུལ། པད་མའི་དལ་རི་རབ་
གླིང་འཁོར་རིན་ཆེན་འཕྲུལ་ཆ་ཕུལ། གཅུང་མདའ་བུ་དོད་པ་འཁོར་བ་ལ་ཆགས་
པ་ཆུང་ཞིང་དགེ་བ་ལ་དད་གུས་ཆེ་བས། དབྱིངས་དང་ཡེ་ཤེས་ཀྱི་སྨོན་ལམ་བཏབ་
33



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ནས། རིན་ཆེན་མཛེས་པའི་པད་མ་ཕུལ་ནས། འདས་པའི་བསྐལ་པ་ལ་སངས་རྒྱས་
སོ། །གཅེན་ཁྲི་བུ་དོད་པ་འཁོར་བ་ལ་ཞེན་ཅིང་ནོར་ལ་ཆགས་པ་ཆེ་བས། ཐབས་
ཤེས་རབ་ཀྱི་སྨོན་ལམ་ནོད་ནས། རིན་ཆེན་མཛེས་པའི་པད་མ་ཕུལ། བསྐལ་པ་ཆེན་
པོ་འདས་པ་ལ་ང་སངས་མི་རྒྱས་པར། བསྐལ་པ་འདིའི་འོག་ཏུ། སྟོན་པ་གཤེན་རབ་
ཀྱི་བསྟན་པ་ལ། བདག་བྱང་ཆུབ་སེམས་དཔའི་རིགས་ཅིག་ཏུ་ལྟམས་ནས། འགྲོ་བའི་
དོན་སྤྱོད་ཅིང་འགྲོ་བ་འདྲེན། འགྲོ་བའི་དོན་རྒྱ་ལག་སྤྱོད་པར་སྨོན། བསྐལ་པ་ཆེན་
པོ་ཉིད་ནི་འདས། འཁོར་བ་ཉིད་སྟོངས་ཤིང་སངས་རྒྱས་སོ། །
དེའི་ཚེ། སྟོན་པ་གཤེན་རབ་ཀྱི་བསྟན་པ་ཆགས་ཏེ། བསྟན་པ་ཚེ་ལོ་བརྒྱ་པའི་
བསྟན་པའོ། །སྟོན་པ་གཤེན་རབ་མི་བོ། །སྤྱོད་པ་གཡུང་དྲུང་ཆགས་སྣང་སྤྱོད་དོ། །
དེའི་དུས་རྒྱལ་བུ་དོད་པ་བྱང་ཆུབ་སེམས་དཔའི་རིགས་སུ་སྐུ་ལྟམ་སྟེ། ཡབ་སྟོབས་
ཀྱི་རྒྱལ་པོ་དབང་པོ། ཡུམ་འོད་ཀྱི་རྒྱལ་མོ་བཞིན་བཟང་མ། སྲས་ཅིག་སྐུ་ལྟམ་པ་
སྟེ། ཡབ་ཡུམ་ལ་སྦྱར་ཏེ་མཚན་གསོལ་པ། ལྷ་ཡི་དབང་པོ་བརྒྱ་བྱིན་ཞེས་པའོ། །བྱང་
ཆུབ་སེམས་དཔའ་བཀོད་པ་ཡང་ཞེས་བྱའོ། །ལྷ་གཤེན་གསང་བ་འདུས་པ་ཡང་ཞེས་
སོ། །ལྷ་རབས་གཉེན་རུམ་ཡང་ཞེས་སོ། །བསྐལ་ཆེན་འདས་པ་ལ་པད་མ་ཕུལ་བའི་
ཕན་ཡོན་ཉིད་དེ། ཤིན་ཏུ་གཟུགས་བཟང་དབང་པོ་ཀུན་ཚང་། ལོངས་སྤྱོད་ལྡན་
ཅིང་དགེ་ལ་སྤྱོད། སྔོན་པད་མ་རི་རབས་གླིང་དང་རིན་ཆེན་འཕྲུལ་ཆ་ཕུལ་བའི་ཕན་
ཡོན། གཏེར་བརྒྱན་ཕུལ་བས་བཙུན་མོ་རིན་པོ་ཆེ། རལ་གྲི་ཕུལ་བས་སྲས་ལྷ་བུ་རིན་
པོ་ཆེ། མདའ་གཞུ་ཕུལ་བས་འཁོར་བློན་པོ་རིན་པོ་ཆེ། གླང་ཆེན་ཕུལ་བས་དམག་
དཔོན་རིན་པོ་ཆེ། རྟ་མཆོག་ཕུལ་བས་ཅང་ཤེས་རིན་པོ་ཆེ། མེ་ལོང་ཕུལ་བས་གོ་
མཚོན་རིན་པོ་ཆེའོ། །འབྲུ་ཕུལ་བས་ཞལ་ཟས་རིན་པོ་ཆེའོ། །བ་མོ་ཕུལ་བས་འདོད་
འཇོ་རིན་པོ་ཆེའོ། །འཕྲུལ་ཆ་སྣ་ཚོགས་ཕུལ་བས་ལྷའི་ལོངས་སྤྱོད་རིན་པོ་ཆེའོ། །ཉི་ཟླ་
34



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཕུལ་བས་སྟོན་པ་རིན་པོ་ཆེའོ། །དད་གུས་མོས་པ་བརྩོན་པའི་སེམས་བསྐྱེད་ཕུལ་བས།
སེམས་བྱང་ཆུབ་རིན་པོ་ཆེའོ། །བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་
པད་དལ་ཉི་མའི་ཡོན་ཏན་ནོ། །སྤ་སྨར། སློག་ཙོ། ཕྱག་དར་བྱུག་པ་པད་མ་གསུམ་
གྱི་བམ་པོའོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་ཀླག་པའི་ཉི་མ། བྱ་ཆ་
བོན་ཉིད་སྤྱོད། སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་གསུང་རབས་ཀླག་པར་
ཞུས་པ། ཡུམ་གྱིས་ལན་བཏབ་པ། སྙིང་རྗེའི་གཞི་སླང་ཕ་རོལ་བཅུ་དང་སྦྱོར། རྩ་
བ་སྡོང་པོ་ཡལ་ག་རྒྱས་པའོ། །ཞེས་པས། རྩ་བ་སྡོང་པོ་སྐུ་གསུང་ཐུགས། རབ་རྒྱས་
བསྡུས་དང་ཤིན་ཏུ་སྡུས་དང་ཡོངས་སུ་བསྡུས་པའོ། །ཡལ་ག་རྒྱས་པ། སྐུ་རབས་སྐུ་
གདུང་གཟུགས་བརྙན་གསུང་རབས་ཡི་གེ་འབྲུ་བཀོད། ཐུགས་རབས་རིང་བསྲེལ་
ལོ་པན་ནོ། །གོང་ལ་རྩོད་རྩལ་ཀླག་པའོ། །གཤེན་རབ་ཞེས་པས། གཞི་ལོག་པ་མེད་
པས་གཤེན། སྐུ་གསུང་ཐུགས་ལས་འགྲོ་དོན་རབ་འབྱུང་རབས་མི་ཆད་པས་རབས།
ཅེས་པས་འགྲོ་བ་འདུལ་ཕྱིར་གསུང་རབས་ཀླག་པའོ། །རྒྱས་པར་ནི་སྒོ་བཞི་མཛོད་ལྔ་
ཀླག་པའོ། །གསུང་རབས་སྡུས་པ་ནི་དྲང་དོན་ནམ། ངེས་དོན་ཅིག་ལྟ་བུ་ཀླག་པའོ། །
ཤིན་ཏུ་སྡུས་པ་ནི་རྩ་འགྲེལ་ཚིག་ལམ་ཀླག་པའོ། །ཡོངས་སུ་བསྡུས་པ་ནི། དཔའ་བོ་
འབྲུ་ལྔ་ཀླག་པའོ། །དཔའ་བོ་འབྲུ་ལྔ་སྒོ་བཞི་མཛོད་ལྔའི་གཞི། དཔའ་བོ་འབྲུ་ལྔ་སྐུ་
གསུང་ཐུགས་ཡོན་ཏན་འཕྲིན་ལས་ལྔ་ཡི་སྙིང་པོ། དཔའ་བོ་འབྲུ་ལྔ་འབྱུང་བའི་ལྷ་
མོ་ལྔའི་སྙིང་པོ་དཔའ་བོ་འབྲུ་ལྔ་རྩ་དབུགས་རིག་པ་ཐིག་ལེའི་བཅུད། དཔའ་བོ་འབྲུ་
ལྔ་དུག་ལྔ་བདུད་ཀྱི་གཉེན་པོ། ཡཾ་རཾ་ཨོཾ་བཾ་ཁཾ། ཡཾ་རཾ་ཨོཾ་བཾ་ཁཾ་ཕཊ། ཞེས་པས་སྒྲིབ་
པ་དག ། ཡཾ་རཾ་ཨོཾ་བཾ་ཁཾ་ཕཊ་ཁཾ་ཛ་ཞེས་པས་བགེགས་ཀྱི་བར་ཆོད་ཞི། ཡང་རཾ་ཨཱི་སཱཧཱ།
ཞེས་པས་ནད་བཞི་བརྒྱ་ཡི་བར་ཆོད་དྭངས། ཡཾ་ཡཾ་རཾ་རཾ་ཨོཾ་ཨཱ་བ་བོ་ཁཾ་ཁཾ་ཧཱུཾ་ཧཱུཾ་ཞེས་
35



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པས་དངོས་གྲུབ་འབྱུང་བའོ། །ཡཾ་བསྭཱ་རཾ་ཨ་ཨོཾ་ཨོཾ་བཾ་སྭཱ་ཁཾ་ན། མཚམས་མེད་ལྔ་ཡང་
དག །སྐུ་གསུང་ཐུགས་ཀྱི་རྟེན་གང་མངའ་གསོལ། ཡང་དག་དག་པར་འགྱུར་རོ། །
སྒྲིབ་གཉིས་བྱང་ཞིང་ཚོགས་གཉིས་རྫོགས་སོ། །རྒྱས་བསྡུས་ལ་སོགས་སྐུ་གསུང་ཐུགས་
རབས་རྣམས། རིན་ཆེན་ལ་སོགས་བྲི་བར་བྱ། གསལ་དག་ལྷག་བྲུལ་མེད་པར་ཀློག་
པར་བྱ། ཁྲེ་ཚོང་མི་སྤྲུལ་གནས་པར་བྱ། དོན་ཀུན་ཆུབ་པར་བྱའོ། །བོན་ཉིད་བྱམས་
པ་ཆེན་པོའི་ཀློང། ཐུགས་རྗེ་གསུང་རབས་ཀླག་པའི་ཉི་མའི་ལེའུ་སྟེ་བཅུ་བདུན་
པའོ། །སྤ་སྨར་སླེག་ཙོ། །
༧ བོན་ཉིད་དད་པ་ཆེན་པོ་སྙིང་རྗེའི་ཀློང། ཐུགས་རྗེ་དད་ཡོན་སྙན་པར་བྱ་བའི་
ཉི་མ། བྱ་བ་བོན་སྤྱོད། སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་དགེ་བའི་རྩ་བ་
བསྔོ་བར་ཞུས་པ། ཡུམ་གྱིས་ལན་བཏབ་པ། སྙིང་རྗེའི་གཞི་སླང་ཕ་རོལ་བཅུ་དང་
སྦྱོར། རྩ་བ་སྡོང་པོ་ཡལ་ག་རྒྱས་པའོ། །ཞེས་པས། རྩ་བ་སྡོང་པོ་ནི། ཡོན་དང་བསྔོ་
བ་གཉིས་ཏེ། ཡོན་ལ་དག་པ་བཞི་སྟེ། བསྔོ་བ་ལ་བསྔོ་ལུགས་བསྔོ་རྒྱུ་གཉིས་ཏེ་དྲུག་
ཏུ་བསྟན། གཉིས་པ་ཡལ་ག་རྒྱས་པར་བཤད་པ་ནི། ཡོན་བདག་ལ་བཞི་སྟེ། ཞིང་ས་
དག་པ་དང། བསམ་པ་དག་པ་དང། དངོས་པོ་དག་པ་དང། བསྔོ་བ་དག་པའོ། །
ཞིང་ས་དག་པ་ནི། ཐེག་པ་འོག་མ་འམ། ཆབ་དཀར་ལ་ཐུགས་འབྱོངས་པའམ། སྡོམ་
པ་དག་པའམ། གཙོ་བོ་བདག་གི་དཔོན་གསས་བླ་མའོ། །ཞིང་ས་ཁྱད་པར་ཡོད་མེད་
གཤིན་དང་མི་གཤིན་བཞིན་ནོ། །བསམ་པ་ནི། ཁྱེ་གྲགས་ཁ་ལན་རྐྱེན་ཟློག་ལ་སོགས་
པ། འཇིག་རྟེན་འདི་མཐོང་དུ་མ་སོང་བར། སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཐོབ་པར་བྱ་སྙམ་པའོ། །དངོས་པོ་ནི་བསད་རྐུས་འཕྲོགས་པ་མ་ཡིན་པ། དབུལ་
བའི་ཞིང་ས་དེ་ལ་མི་མཁོ་བ་དུག་མཚོན་ལ་སོགས་མ་ཡིན་ཏེ། དེ་ཉིད་ལ་གང་མཁོ་
ཞིང་དམར་བའོ། །བསྔོ་བ་དག་པ་ནི། བསྔོ་བའི་ཞིང་ས་དག་པ་ཡང་ཞེ་འདོད་དང་
36



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བྲལ་བའོ། །དགེ་བའི་རྩ་བ་ཡོངས་སུ་སྨིན་པར་བྱེད་པ་ཞིག་གིས། དགེ་བ་དེ་དག་སྐྱེ་
བ་མེད་པ་བོན་གྱི་དབྱིངས་སུ། དམིགས་པའི་ཏིང་ངེ་འཛིན་གྱིས་བསྔོས་ན། ཆུད་མི་
ཟོས་པའོ། །ཏིང་འཛིན་དམིགས་པའི་ཁྱད་པར་ཆེའོ། །བསྔོ་རྒྱུ་ནི་ད་ལྟའི་འདི་ཁོ་ནར་
མ་ངེས་ཏེ། འདི་ཉིད་སྨོན་ལམ་གྱི་རྟེན་དུ་བཞག་སྟེ། འདས་དང་མ་འོངས་ད་ལྟའི་
དགེ་བ་བློ་ཡིས་བསྡུས་ཏེ། འདས་པའི་དགེ་བ་དེ་ཉིད་འདས་པས་བསྔོ་རྒྱུ་མེད་སྙམ་
ཀྱང། ཀུན་གཞིའི་ས་བོན་ཡོད་པའོ། །མ་འོངས་པ་ད་ཕྱིན་ཆད་དགེ་བ་བྱེད་པའོ། །དེ་
ལྟར་དུས་གསུམ་དགེ་བ་གཅིག་ཏུ་དྲིལ་ཏེ་བསྔོ་བའི་རྒྱུའོ། །མཆོད་པའི་ཡོ་བྱད་ཆུང་
ཡང། དགེ་བ་ཡོངས་སུ་ཆེ་བར་འགྱུར་བས་བསྔོ་བའི་རྒྱུའོ། །བསྔོ་ལུགས་ཆེད་དུ་བྱ་བ་
ནི། ཁ་ལན་དང་རྐྱེན་ཟློག་ལ་སོགས་མི་བྱ། ཐ་མལ་པའི་སྨོན་པར་མི་གཏང། ཕྱི་མ་
ལྷ་མིའི་ལུས་ལ་དམིགས་པ་ཡང་མ་ཡིན། རང་གཅིག་པུ་སངས་རྒྱས་ཐོབ་པའི་ཆེད་
ཀྱང་མ་ཡིན། འོན་ཀྱང་སེམས་ཅན་ཐམས་ཅད་རྫོགས་པའི་སངས་རྒྱས་ཐོབ་པར་བྱ་
བའི་ཆེད་དུ་བསྔོ་སྟེ། དེ་ལྟར་བསྔོས་པས་རྐྱེན་ཟློག་ལ་སོགས་ཤུགས་ལས་འབྱུང་སྟེ།
དོན་དང་མཐུན་པའི་དཔེ་བསྟན་ན། འབྲས་ལོ་ལེགས་ན་ཕུབ་སོག་རང་བཞིན་དུ་
འབྱུང་བའོ། །དེ་ཡང་རྨི་ལམ་སྒྱུ་མ་ལྟ་བུས་ཟིན་པར་བྱ་སྟེ། འཕན་ཡུལ་རྒྱས་པ་དོན་
ལྡན་ནས། སྦྱིན་པ་བླ་ན་མེད་པར་ཕྱིན་པ་ནི། རྨི་ལམ་སྒྱུ་མ་ཆུ་ཟླ་འཇའ་ཚོན་ལྟ་བུ་འོ་
བཤད། ཏིང་འཛིན་དམིགས་པས་སྐྱེ་མེད་དུ་བསྔོ་བར་བྱས་ན། སྦྱིན་པའི་བླ་ན་མེད་
པར་ཕྱིན་པ། གཟུང་འཛིན་མེད་ན་སངས་རྒྱས་ཐོབ། སངས་རྒྱས་སངས་རྒྱས་ཞེས་པ་
དེ། གཟུང་འཛིན་གཉིས་དང་བྲལ་བ་ཡིན། རྒྱུ་བཏང་འགྱོད་པ་སྐྱེས་ན་འཇིག་པའི་རྒྱུ།
བཅོས་བསླད་མེད་པའི་སེམས་ཀྱིས་སེམས་བསྐྱེད་བསྔོ། སེམས་བསྐྱེད་ངན་པའི་དྲི་
མ་བསྲུངས། ནམ་མཁའ་ཁྱབ་བཞིན་སེམས་ཅན་དོན་དུ་བསྔོ་བ་སྟེ། ནམ་མཁའ་ཇི་
བཞིན་ཐུགས་རྗེས་ཁྱབ་པའོ། །དེ་ལྟ་བུས་བདག་གཞན་བློ་བཅོས་ལ་བསྔོ། ཡུལ་ཁྱད་
37



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པར་ཅན་གྱིས་བསྔོས་ན་འགྲུབ། ཚིག་བཤད་བསྔོ་བ་ནི་དཔོན་གསས་བླ་མ་བདག་ལ་
དགོངས་སུ་གསོལ། ཕྱོགས་བཅུའི་བདེ་བར་གཤེགས་པ་དང། ཁྱིམ་སྤང་རབ་ཏུ་བྱུང་
བ་དང། གཡུང་དྲུང་སེམས་དཔའ་དང། བྱང་ཆུབ་སེམས་དཔའ་ཐར་པ་སྒྲུབ་པའོ། །
བདག་ལ་དགོངས་སུ་གསོལ། བདག་མིང་འདི་ཞེས་བགྱིས་པས། སྦྱིན་པ་བཏང་བ་
དང། ཚུལ་ཁྲིམས་བསྲུང་བ་དང། བདེར་གཤེགས་ལ་མཆོད་པ་དང། དཔོན་གསས་
ལ་མཉེས་པར་བྱ་བ་དང། ཕ་མ་ལ་བསྙེན་བཀུར་བྱས་པ་དང། མ་ནུས་པ་ལ་བྱམས་
སེམས་བཏང་པ་དང། ཡི་དྭགས་ལ་གཏོར་མ་ལ་སོགས་པ་མིང་བརྗོད་དོ། །དགེ་བའི་
རྩ་བ་བགྱིས་པ་དང༌། བགྱིད་དུ་བསམ་པ་དང། བགྱིད་པ་ལ་རྗེས་སུ་ཡིད་རངས་པ་
དང། དུས་ད་ལྟ་དགེ་བ་ཅི་བྱས་པ་དང། ད་ལྟའི་དགེ་བའི་མིང་འདོན། དགེ་བ་དེ་
དག་ཁམས་གསུམ་གྱི་སེམས་ཅན་གྱི་དོན་ནམ་ཆེད་དུ་བསྔོའོ། །བླ་ན་མེད་པ་བྱང་
ཆུབ་ཀྱི་རྒྱུར་བསྔོའོ། །བསོད་ནམས་ཀྱི་འབྲས་བུ་ཆེ་ཞིང་ཟད་པ་མེད་པར་བསྔོའོ། །རྒྱུ་
དེས་སེམས་ཅན་ཐམས་ཅད་མཐར་ཡང་རྫོགས་པའི་སངས་རྒྱས་ཐོབ་པར་གྱུར་ཅིག །
ལན་གསུམ་བརྗོད་དོ། །དཔོན་གསས་བླ་མ་དང་བདེ་བར་གཤེགས་པ་སྲས་དང་
བཅས་པ་རྣམས་ཀྱིས། བདག་གིས་ཇི་ལྟར་བསམ་ཤིང་བསྔོས་པ་བཞིན་དུ་གྲུབ་པར་
མཛད་དུ་གསོལ། ཞེས་པ་བདག་གིས་བརྗོད། ལན་གསུམ་རྨད་དོ། །བོན་ཉིད་བྱམས་
པ་ཆེན་པོ་སྙིང་རྗེའི་ཀློང། ཐུགས་རྗེ་བསྔོ་བའི་ཉི་མའི་ལེའུ་སྟེ་བཅོ་བརྒྱད་པའོ། །སྤ་
སྨར་སློག་ཙོ། བཀླག་པ་དང་བསྔོ་བའི་བམ་པོའོ། །བྱ་ཆ་བོན་སྤྱོད་བཅུ་བདུན་གྱི་བམ་
པོའོ། །དགེའོ། ། ༈ ༈ ༈
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། རྒྱུད་ཐུགས་རྗེ་ཉི་མ་ལས་སྐུའི་ཉི་མ་
ལ། སྲས་ཀྱིས་ཞུས་དང་ཡུམ་གྱི་ལན། སྲས་ཀྱིས་གོ་བ་མ་བདེའ་བ་ཞུས། ཡུམ་གྱི་གོ་
བ་བསྟན་པ་ལ་གཉིས་ཏེ། རྩ་བ་དང་སྡོང་པོ་གཉིས། ཟུག་པ་རྩ་བའི་ཚུལ་དུ་བསྟན།
38



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གྱེས་པ་ཡལ་གའི་ཚུལ་དུ་བསྟན། ཞེས་པས། ཟུག་པ་རྩ་བ་ནི་སེམས། སྒོ་བཞི་མཛོད་
ལྔ། ཐེག་དགུ་བརྒྱད་ཁྲི་བཞི་སྟོང་ཀྱང་རྩ་བ་སེམས། གྱེས་པ་ཡལ་ཀའི་ཚུལ་ལ་ལྔ།
གཅིག་པ་མྱུ་གུའི་ཚུལ། གཉིས་པ་ཡལ་གའི་ཚུལ། གསུམ་པ་འདབ་མའི་ཚུལ། བཞི་
པ་མེ་ཏོག་གི་ཚུལ། ལྔ་པ་སྨིན་པ་འབྲས་བུའི་ཚུལ་དུ་གོ་བ་ཕྱེ། དེ་ལ་ཡང་སྐུ་གསུང་
ཐུགས་དང་ཡོན་ཏན་འཕྲིན་ལས་ལྔའོ། །སྤྱི་དོན་རྣམ་པ་གཉིས་ནི་ཐབས་ཤེས་རབ་
ཚུལ་དུ་བཤད་པ་ནི། ཐབས་ལ་ལྔ། ཆེ་བ། ཟབ་པ། ཉེ་བ། མང་བ། ཡངས་པ་
དང་ལྔའོ། །ཐབས་ཆེ་བ་ནི། སངས་རྒྱས་ཀྱི་དགོངས་པ་རང་ལ་རྙེད་པ། ཟབ་པ་ནི་
ལམ་བསྐྱེད་རྫོགས། ཉེ་བ་ནི་བདག་གཞན་གྱི་དོན་འབྱུང་བ་རྫ་མཁན་གྱི་འཁོར་ལོ་ལྟ་
བུའོ། །ཐབས་མང་བ་ནི་ཐེག་པའི་སྒོ་ཟད་པ་མེད་པའོ། །ཡངས་པ་ནི་མི་ཤོང་པ་མེད་
པ། ཉོན་མོངས་མ་སྤངས་དག་པའོ། །ཤེས་རབ་ལ་ལྔ་སྟེ། ཟབ་པ། བརྟན་པ། མྱུར་
བ། རྣོ་བ། རྒྱ་ཆེ་བ་དང་ལྔའོ། །ཤེས་རབ་ཟབ་པ་ནི། སྦྱངས་པའི་ལས་ལ་བསྐྱར་མི་
དགོས་པ་བྱི་ཤོ་གར་མ་ལྟ་བུ། བརྟན་པ་ནི་ལྟ་བ་རྐྱེན་ཁར་མི་འགྲོ་བ་གཡུང་དྲུང་ལྟ་བུ།
མྱུར་བ་ནི་དགོས་པའི་དུས་སུ་འབྱུང་བ་རིན་པོ་ཆེའི་བང་མཛོད་ལྟ་བུ། རྣོ་བ་ནི་རྣམ་
རྟོག་ཐད་ཀར་གཅོད་པ་རལ་གྲི་ལྟ་བུ། རྒྱ་ཆེ་བ་ནི་ཐེག་པ་ཐ་དད་མ་སྤངས་མ་འདྲེས་
པ་ནམ་མཁའི་སྐར་མ་ལྟ་བུའོ། །ད་རྒྱུད་ཀྱི་ས་བཅད་དེ་གཞུང་གི་དོན་བཤད་དོ། །སྤྱི་
དོན་གྱིས་མདོ་བསྟན་པའོ། །ལས་ཁ་ཚར་མ་ཉམས་པར་བསྟན་པས་ཚང་བའོ། ། །
དེ་ལ་དང་པོ་འདི་སྐད་བདག་གིས་ཐོས་པའི་དུས་ཅིག་ན། ཞེས་པས། འདི་ཞེས་
པ་ནི། གནས་སྐབས་སྟོན་པ་བདག་གིས་ནི་འཁོར་བ་ལ་བོན་དུས་གཅིག་ཏུ་བསྟན་
པའོ། །བོན་ཚད་མ་གསུམ་དང་ལྡན་པ་ཡིན་པས་སྒྲོ་འདོགས་དང་བསྐུར་འདེབས་
པའི་མཐའ་དང་བྲལ་ནས། བཟློག་པའི་སྐྱོན་མེད་ཅིང་ཉན་པ་བར་མ་ཆད་པའོ། །
གཅིག་གིས་གཅིག་ལ་བརྒྱུད་ནས་ཉན་ཐོས་ལྟ་བུ་མིན་ཏེ། ཡུམ་ལ་སྟོན་པའི་སྟོན་པས་
30



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཞུས་ཅིང་གསན་པའོ། །རྒྱས་པར་བཤད་པ་ནི་ལེའུ་སུམ་ཅུ་རྩ་བཞི་པའོ། །དང་པོ་
གླེང་གཞིའི་ཉོབ་བེ་ལྔ་སྟེ། སྟོན་པ་ཨུ་ཡ་པ་དང། གནས་ཨུ་ཡ་པ་དང༌། འཁོར་ཨུ་ཡ་
པ་དང། དུས་ཨུ་ཡ་པ་དང། བོན་ཨུ་ཡ་པ་དང་ལྔའོ། ། །
དང་པོ་ནི་འཆི་མེད་གཙུག་ཕུད་སྐུ་གསུང་ཐུགས་ཞེས་པས། བདུད་བཞི་རྩ་བྲལ་
མེད། ཕུང་པོའི་བདུད་དང། ལྷའི་བུའི་བདུད་དང། ཉོན་མོངས་པའི་བདུད་དང།
འཆི་བདག་གི་བདུད་དང། ཕུང་པོ་དང་བདུད་ངོས་བཟུང་སྟེ། ཕུང་པོ་ནི་ཕ་མའི་
རྐྱེན་ལས་ཤ་ཁྲག་གི་ལུས་ཡིན། ཕུང་པོ་དེ་ལ་ཞེན་ཅིང་ཆགས་པས་བདུད། སྟོན་པ་
ཡང་དག་སྐུ་ལ་ཕུང་པོའི་བདུད་དང་རྩ་བྲལ་མེད། ལྷའི་བུའི་བདུད་ནི། བུའམ་ཡིད་
དུ་གང་འོང་པ་དེས། ཐར་པའི་གགས་བྱས་ཆགས་སྲེད། སྟོན་པ་ལ་འཛིན་ཆགས་
འབྲེལ་བ་མེད་པས། ལྷའི་བུའི་བདུད་རྩ་བྲལ་མེད། ཉོན་མོངས་པའི་བདུད་ནི་ང་
བདག་ཡིན་པས། བདག་གཞན་གཉིས་མེད་མཐའ་དང་བྲལ་བས། ཉོན་མོངས་
བདུད་རྩ་བྲལ་མེད། འཆི་བདག་གི་བདུད་ནི། འཆི་བ་ནི་ལུས་སེམས་འབྲལ་བ་ཡིན།
སྐྱེ་འཆི་ལ་འཚེར་བྲོད་མེད་པའི་སྟོང་པས་འཆི་བདག་གི་བདུད་རྩ་བྲལ་མེད། དངོས་
མེད་ལ་དངོས་པོར་བཟུང་ནས་ཞེན་པ་བདུད་དོ། །དངོས་མེད་སྟོང་གསལ་བདུད་ཡེ་
ནས་མེད་པས་བདུད་དང་རྩ་བ་མེད། འཆི་མེད་ཞེས་བྱའོ། །གཙུག་ཅེས་པ། གཞན་
གྱི་སླར་བྱོན་ཨུ་ཡ་པ་ལྔ་ཚང། སྐུ་ཨུ་ཡ་པ་ཚང་པ། སྐུ་གསུམ་ལྡན་པ་ཉི་མའི་དཀྱིལ་
ལྟར་འཚེར། ཡོན་ཏན་ཐ་དད་སྐུ་ལ་རྫོགས། གསུང་ཨུ་ཡ་པ་ཚངཔ། ཚངས་པའི་
སྐད་ལྡན་འགྲོ་དྲུག་རང་རང་སྐད་དུ་གོ །ནུས་པ་ཐ་དད་གསུང་ལ་རྫོགས། ཐུགས་ཨུ་
པ་ཚངས་བ། རྣམ་པར་མི་རྟོག་སྟོང་གསལ་ལྡན། མི་རྟོག་གཞན་གྱི་དོན་མ་འགག །
ཟག་མེད་ཐ་དད་ཐུགས་ལ་རྫོགས། ཡོན་ཏན་ཨུ་ཡ་པ་ཚངས་ལ། ལེགས་པའི་ཡོན་
ཏན་ཀུན་ལྡན་འགྲོ་ལ་སྨིན། ཐུགས་རྗེ་ཕྱོགས་མེད་དྲིན་གྷལ་བ་མེད། ལེགས་པ་ཀུན་
40
ས་བ



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
འབྱུང་ཐ་དད་ཡོན་ཏན་ལ་རྫོགས། ཕྲིན་ལས་ཨུ་ཡ་པ་ཚང་པ། རྣམ་བཞི་མཐར་
ཕྱིན་ཐེག་པ་སྒོ་འབྱེད། སྒོ་ཐ་དད་མ་འགག་འཕྲིན་ལས་རྫོགས། ཕུན་སུམ་ལྔ་ཚངས་
པས་འདི་དང་ཕྱི་མའི་དོན་རྣམས་རྫོགས། གཙུག་ཞེས་སོ། །ཕུད་ཞེས་པ། སྐུ་གསུམ་
ཡོངས་ལྡན་སྐྱེ་འཆིའི་མཐའ་དང་བྲལ་བས། བོན་སྐུའི་ཕུད། གསལ་ཆ་སྙིང་རྗེ་མ་
འགག་ལོངས་སྤྱོད་སྐུའི་ཕུད། སྟོང་ཉིད་སྙིང་རྗེ་གཞི་ཡི་གཞན་གྱི་དོན་བྱེད་པས་སྤྲུལ་
པ་སྐུའི་ཕུད། ཉོན་མོངས་སྐྱོན་གྱིས་མ་གོས་ཡེ་སྟོང་ཕུད། ཕུད་ཞེས་སོ། །ཨ་ནི་ཐབས་
ལ་མཚོན་ཏེ། དམུ་རྒྱལ་ཐེམ་པ་རྐང་སྟེ་བྲོ་བོ་ཟས། མ་ནི་ཤེས་རབ་མཚོན་ཏེ། ཕྱ་ཟ་
དྭངས་མ་བདེ། ཛ་སྲས་སུ་མཚོན་ཏེ་གཤེན་རབ་འཇིག་རྟེན་དུ་སྐུ་བྱོན། སྟེང་ལྷ་ཡུལ་
དུ་ཁྲི་རྒྱལ་ཁུག་དུ་སྐུ་སྤྲུལ་ནས། ལྷ་རྣམས་གྲོལ་བ་དང་ཐར་པར་བཀོད་ཟིན་ནས།
འོག་མའི་ཡུལ་དུ་བྱོན་པའི་ཚེ། བྱ་རྒོད་ར་ཆས་ཅིག་དུ་སྤྲུལ་ནས། ཡུམ་གྱི་ལྷུམས་སུ་
ཞུགས་སོ། །ཡབ་ལ་གཟིགས་པས་དམུ་རྒྱལ་བྲེ་བོ་སྲས། ཡུམ་ལ་གཟིགས་པས་ཕྲུ་ཟ་
ངང་འབྲང་ངོ༌། །མོས་སེང་གེ་འགྲམ་གྱི་སྲས་བཞི་ལ། བྲེ་བོ་སྲས། བདུད་རྩི་ཟས་ཟས་
དཀར་སྲས། ཟས་གཙང་མ་སྲས་དང་བཞི། བོན་སྐུ་ལས་ལོངས་སྐུར་སྐྱེད། ལོངས་
སྐུ་ལས་སྤྲུལ་སྐུར་བྱོན་ཏེ། བོན་དང་སྨན་དང་གཙུག་ལག་དང་ཆོས་དང་བཞི་ཡིས་
འཇིག་རྟེན་འདུལ་ལོ། །དེས་ཀྱང་མ་ཐུལ་སྟེ་བདུད་དང་སྲིན་པོ་དང་ལོག་སྲེད་ཅན་
མང་པོར་སྐོས། གླིང་ལ་གཟིགས་ཏེ་འཛམ་བུ་གླིང། གླིང་གཞན་ན་དགེ་སྡིག་གི་
འཕང་དུ་མེད་པས། འཛམ་བུ་གླིང་ན་སྡོམ་པ་གསུམ་སྒྲུབ་དུ་ཡོད་པས། སྐུ་དྲང་སྲོང།
གསུང་མདོ་སྡེ། ཐུགས་གསང་སྔགས། གང་ཟག་གཅིག་གི་ལུས་ལ་སྒྲུབ་དུ་ཡོད་པས།
གླིང་ལ་གཟིགས་པའི་རྒྱུ་མཚན་ནོ། །དུས་ལ་གཟིགས་པ་ནི། འདས་པ་ཡལ་ཟིན། མ་
འོངས་ད་རུང་མ་བྱོན། ད་ལྟར་ཀྱི་དུས་ལ་སྟོན་པའི་བསྟན་པ། ཉི་མ་ཤར་བ་ལྟ་བུ་
དར། ད་ལྟ་སྒྲུབ་སླ་བའི་དུས་ལ་གཟིགས་པའི་རྒྱུ་མཚན་ནོ། །འཁོར་ལ་གཟིགས་པ་ནི།
41



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དོན་འདྲེན་གྱི་ཁྱེའུ་དང་གཡུང་དྲུང་སེམས་དཔའོ། །ཐེག་པ་ཆེ་ཆུང་ཀུན་གྱི་སྣོད་དུ་
རུང་བའི་འཁོར། འཁོར་ལ་གཟིགས་པའི་རྒྱུ་མཚན་ནོ། །
གཉིས་པ་གནས་ཨུ་ཡ་པ་ནི། གླིང་ཐམས་ཅད་ཀྱི་བཅུད་འཛམ་བུ་གླིང་གི་མགོ །
དབང་པོ་ཐམས་ཅད་མགོ་ལ་ཚངས་པས། བསྟན་པ་གཞན་གྱིས་མི་འཇིག་པ། རྟག་
གཟིགས་ཡུལ་ནི་འོལ་མོ་ལུང་རིང། རི་གཡུང་དྲུང་དགུ་བརྩེགས་ཀྱི་མགོ་ནི། ཐེག་
པ་ཆེན་པོ་ཕ་རོལ་དུ་ཕྱིན་པ་སྟོན་པའི་གནས། རི་གཡུང་དྲུང་ཚུགས་ནི་གྲགས་པའི་
གནས། བྲག་སེང་གེ་རྒྱབ་བསྣོལ་ཁ་འཐབ་པ་ནི། གསང་སྔགས་ཟབ་མོ་འཆད་པའི་
གནས། འདོད་ཁམས་གནས་རིགས་ཉི་ཤུ། གཟུགས་ཁམས་གནས་རིགས་བཅུ་བདུན།
གཟུགས་མེད་སྐྱེ་མཆེད་མུ་བཞི། ཁམས་གསུམ་གྱི་སེམས་ཅན་ཆུ་བོ་ཆེན་པོ་བཞི་ལས་
སྒྲོལ་བའི་གནས་སོ། །འཁོར་ཨུ་ཡ་པ་ནི། ཐུན་མོང་གི་འཁོར་ནི། གནོད་སྦྱིན་དྲི་ཟ་
སྲིན་པོ། མིའམ་ཅིའམ་ལྟོ་ཕྱེའོ། །ཤ་ཟ་མཁའ་འགྲོ་ཀླུ་མོ་དང། དགེ་སློང་ཕོ་མོ་དང།
དགེ་ཚུལ་ཕོ་མོ་དང། དགེ་བསྙེན་ཕོ་མོ་དང། བར་སློབ་བསྙེན་གནས་ཀྱི་འཁོར། ཐུན་
མོང་གི་འཁོར་ནི། ས་ལ་གནས་པའི་བྱང་ཆུབ་སེམས་དཔའ་ཇི་སྙེད་ཅིག་གནས་སོ། །
རྒྱུའི་བྱང་ཆུབ་སེམས་དཔའ་དང། འབྲས་བུའི་བྱང་ཆུབ་སེམས་དཔའོ། །སྡུད་པ་པོ་
འ་ཞ་གསང་ཐུབ་ཡིན་པས། དུས་གསུམ་གྱི་བདེ་བར་གཤེགས་པས་དབང་སྐུར་བས།
གསང་ཐུབ་པས་སྟོན་པ་ལ་ཞུས་པའོ། །གསང་སྒྲུབ་གསང་སྔགས་ཀྱི་ཐེག་པ་ཞུས་སོ། །
བཞི་པ་དུས་ཨུ་ཡ་པ་ནི། སྟོན་པ་དང་འཁོར་དུས་འཛོམས་ནས་བོན་སྟོན་པའོ། །ལྔ་
པ་བསྟན་པ་ཨུ་ཡ་པ་ནི། སྟོན་པའི་བསྟན་པར་བཀའ་སྩལ་ལོ། །བསྟན་པའི་རྒྱལ་
རིགས་མངའ་མཚོ་བའོ། །ཐ་དད་ཐེག་པ་གདུལ་བྱར་བཀའ་སྩལ་ལོ། །འཁོར་བའི་རྒྱ་
མཚོ་སྒྲོལ་ལོ། །ཨ་ཐབས་ཀྱི་རང་བཞིན། ཐབས་སྣ་ཚོགས་སུ་བསྟན་ནོ། །མ་ཤེས་རབ་
ཀྱི་རང་བཞིན། གོ་བ་གཏན་ལ་ཕབ་བོ། །ཛ་སྣང་སྟོང་གཉིས་སུ་འདུས་པས། བོན་
42



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཐམས་ཅད་སྣང་སྟོང་གཉིས་སུ་མ་འདུས་པ་མེད་དོ། །སྒོ་བཞི་མཛོད་ལྔའི་ཐེག་དགུ་
བརྒྱད་ཁྲི་བཞི་སྟོང་དང་སྣང་སྟོང་གཏན་ལ་འབེབས་པའོ། །ཅེས་པས། ཆབ་ནག་
སྲིད་པ་རྒྱུད་ཀྱི་བོན། མང་ལ་འབྲེལ་བ་མཚོ་ལ་ཆར་འབབ་པ་ཙམ། ཤེས་པར་བྱས་
ལ་ཟུར་དུ་དབྱུང། ཆབ་དཀར་དྲག་པོ་སྔགས་ཀྱི་བོན། ཉུང་ལ་འདུས་པ་ཉི་ཟླའི་འུབ།
རྟོགས་པར་བྱས་ལ་སེམས་ལ་བཅོལ། འཕན་ཡུལ་རྒྱས་པ་འབུམ་གྱི་བོན། དྲང་
དོན་དང་ངེས་དོན་གཉིས་སོ། །དྲང་དོན་ལ་སྟོང་ཕྲག་བརྒྱ་པ་ལ་སོགས་པ་འབུམ་
སྟེ་དགུའོ། །ངེས་དོན་ལ་ཉི་ཁྲི་ཆིག་འབུམ་སྲིད་པ་རྩིས་ཀྱི་མདོ་ལ་སོགས་པ་མདོ་སྡེ་
ཁྲི། མདོ་སྡེ་བཀོད་པ་རིན་པོ་ཆེ་ནི། མདོ་སྡེའི་བསླབ་པའོ། །གཙང་ཐོ་ཐོག་མངོན་
པ་མཛོད་ཀྱི་བོན་ནི། སྐལ་པ་བཟང་པོ་སྔ་རབས་འདས་པའི་མཛོད། སྲིད་པའི་དཔེ་
བསྟན་དོན་ཁྲོལ་རིན་པོ་ཆེ་ནི། ད་ལྟར་གྱི་མཛོད། མཛོད་བསླབ་པ་རིན་པོ་ཆེའོ། །
འབྱུང་བ་ཀློང་འབྱམས་དར་རྒུད་སླད་ནས་འོང་བའི་མཛོད། མྱ་ངན་སྟོང་འབྱམས་
སྟོང་པའི་མཛོད། དཔོན་གསས་མན་ངག་ལུང་གི་བོན། གབ་པ་མངོན་ཕྱུང་ལྟ་བའི་
ལུང། གསལ་སྟོང་མཐའ་བྲལ་བསྒོམ་པའི་ལུང། བརྟུལ་ཤུགས་འགག་མེད་སྤྱོད་པའི་
ལུང། ཞིབ་རྒྱས་དམར་ཐག་རྩ་གནས་ལུང། བྱོ་ཤུགས་སྟོབས་དྲགས་དབུགས་ཀྱི་ལུང།
ཏེལ་སྐྱེས་ཐུན་ཚད་ཐིག་ལེའི་ལུང། སོ་སོར་ཐར་ལམ་མ་འགག་འདུལ་བ་རིན་པོ་ཆེ།
ཐར་ལམ་མ་འགག་འདུལ་བ་རིན་པོ་ཆེ་བསླབ་པའོ། །སྒོ་གསུམ་བསླབ་པ་རིན་པོ་ཆེ་
ཞེས་པས། མདོ་སྡེ་བཀོད་པ་རིན་པོ་ཆེ་དང། སྲིད་པ་དཔེ་བསྟན་དོན་གྲོལ་རིན་པོ་ཆེ་
དང། ད་ལྟར་མཛོད། འདུལ་བ་ཐར་ལམ་མ་འགག་རིན་པོ་ཆེ་དང། བསླབ་པ་རིན་
པོ་ཆེ་ལ་ཐོས་བསམ་སྦྱངས་ཞིང། ཐེག་པ་དགུ་ནི་གང་ཟག་བློ་དང་སྦྱར་ལ་བོན་སྟེ།
འབྲེལ་ལ་མ་འདྲེས་སྤྱད་པའོ། །སྒོ་མོ་བརྒྱད་ཁྲི་བཞི་སྟོང་ཐར་ལམ་བདེ་འབྱེད་འགྲོ་
ཀུན་དཔལ། འགྲོ་ཀུན་ཡོངས་ལ་བོན་བསྟན་པའོ། །ཐེག་པའི་སྒོ་མོ་གྲངས་མང་ཡང།
43



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བསྡུས་དོན་ཚིག་རྐང་བཞི་པའོ། །ལྟ་བ་ཡས་ཕུབས། སྤྱོད་པ་མས་འཛེགས། ཐབས་
ནི་ཕ་རོལ་བཅུ་ལ་སྤྱོད། གཞི་སྙིང་རྗེ་ཆེན་པོར་ལོང། ལྟ་བ་ཡས་མ་ཕུབ་ན་དོན་དེ་
ཉིད་མཐར་མི་ཕྱིན། སྤྱོད་པ་མས་མ་འཛེགས་ན། ཕྲ་རགས་ཀྱི་སྒྲིབ་པ་མི་དག །
ཐབས་ཕ་རོལ་བཅུ་ལ་མ་སྤྱད་ན་བྱ་བའི་ལས་མེད་དོ། །གཞི་སྙིང་རྗེ་ལ་མ་སླང་ན་
སངས་རྒྱས་ཡིན་ཡང་འཇིག །ཚིག་རྐང་ཆེན་པོ་བཞི་ནི། འཁོར་འདས་གཉིས་ཀྱི་བོན་
ཡིན། ཚད་མ་གསུམ་ཟུང་དུ་འབྲེལ་བ་སྟོན་པའི་བཀའ་ལགས་སོ། །བདེན་པ་གཉིས་
དོར་མཉམ་པ་གཡུང་དྲུང་གི་བོན་ལགས་སོ། ། །
འདི་ན་མར་དཀྱུས་ཀྱི་ས་བཅད་དེ། བདེར་གཤེགས་བཀའི་རྒྱུད་ཀྱི་ས་གཅོད་པ་
དང། དཔོན་གསས་མན་ངག་གི་རྒྱུད་ཀྱི་ས་གཅོད་པ་དང། འཆད་མཁན་རིག་པ་
རྒྱུད་ཀྱི་ས་གཅོད་པ་དང་གསུམ་མོ། །བཀའ་རྒྱུད་ནི་རྒྱུད་སྡེ་ཐམས་ཅད་ལགས་སོ། །
མན་ངག་གི་རྒྱུད་ནི་གོང་མའི་རྗེས་སུ་འོག་མ་འཇུག་པ་ལགས་སོ། །རིག་པའི་རྒྱུད་ནི་
གོང་མས་མ་བཤད་ཀྱང། བདག་གི་རིག་པ་ལ་བརྟེན་ནས་གཞུང་དང་མ་འགལ་བར་
བཤད་པའོ། །དོན་གྱི་བརྒྱུད་ནི་ཀུན་གཞིའི་རྣམ་པར་ཤེས་པ། སངས་རྒྱས་སེམས་
ཅན་གྱི་བར་དུ་རྒྱུན་མ་ཆད་པ་ལ་བྱ། ཚིག་གི་རྒྱུད་ནི་འབྲེལ་བ་དང་མ་ཚང་པ་མེད་
པའོ། །ཐུགས་རྗེ་ཉི་མའི་རྒྱུད་དོ། །བོན་སྐུ་སྐྱེ་མེད་ནམ་མཁའ་ལྟ་བུའི་ཉི་མ། ལོངས་
སྐུ་གསལ་འགྲིབ་མེད་པའི་ཉི་མ། སྤྲུལ་སྐུ་ཐུགས་རྗེ་བྲི་བཀོལ་མེད་པའི་ཉི་མ། དཔེ་ཡི་
ཉི་མ་དོན་གྱི་ཉི་མ་གཉིས། དཔེའི་ཉི་མ་ནི། ཉི་མའི་མར་མེ་ལྟ་བུ་ཡིན། ངོ་བོ་གསལ་
བས་མུན་པ་སེལ། འདོད་པའི་དོན་སྙེད་སེམས་ཅན་དོན་བྱ་ནུས་ཞིང། མི་མཐུན་
འཇོམས། དོན་གྱི་ཉི་མ་ནི། ངོ་བོ་གསལ་བ་རང་རིག་པའི་ཡེ་ཤེས་དོན་རང་ལ་རྙེད་
ནས། སངས་རྒྱས་གཞན་ནས་བཙལ་མི་དགོས། བོན་ཉིད་སངས་རྒྱས་ཀྱི་དགོངས་
པ། བྱམས་པ་ནི་ཀུན་ལ། ཆེན་པོ་ན་མི་ཤོང་པ་མེད་པ། སྙིང་རྗེའི་ན་ཡོངས་ལ་བརྩེ་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བ། ཀློང་ན་འགལ་ལོག་མེད། ཐུགས་རྗེ་ནི་དྲུག །ནམ་མཁའ་ལྟར་ཁྱབ་པ། ཉི་མ་ན་
གསལ་ཞིང་སྙོམས་པ། རྒྱུད་ན་ཀུན་འབྱུང་བས་རྒྱུད། གཡུང་དྲུང་ལྷ་ནས་གང་ཟག་
མི་ལ་རྒྱུད་པས་རྒྱུད། མ་ཚངས་མེད་པས་རྒྱུད་དོ། །སྟོན་པའི་ཐུགས་རྗེ་ནམ་མཁའ་
ལྟ་བུར་ཀུན་ལ་ཁྱབ་པས་རྒྱུད་དོ། །ཡོངས་སུ་ཤེས་པའི་ལ། ཡོངས་སུ་ཤེས་པ་ཐུགས་
རྗེ་ཉི་མའི་རྒྱུད། རྒྱུད་ཀྱི་དངོས་པོ་ལ་གཉིས་སྟེ། སྲས་དང་འཁོར་ཀྱིས་ཞུས་པ་དང།
ཡུམ་གྱིས་ལན་ནོ། །
དང་པོ་ནི་འཆི་མེད་ཀྱིས་ཡང་ཞུས་པ། སྨྲ་བསམ་བརྗོད་མེད་ཚིག་དོན་སྒྲ་མཁྱེན་
པ། སྲས་དང་འཁོར་གྱི་དོན་ཆེད་དུ། ཐུགས་རྗེ་ཉི་མའི་རྒྱུད་དོན་གསུངས་དུ་གསོལ།
འཇིག་རྟེན་གསུམ་ན་འགྲན་པའི་དོ་མེད་པར། འདྲ་བའི་དཔེ་མེད་པ། དེ་ལྟ་བུའི་
ཡུམ་ཁྱོད་ལ་སྲས་ཀྱི་ཞལ་ནས། རྒྱུད་བྱ་བ་ཇི་ཚོད་ཅིག་ལ་ཟེར། སྒྲ་དོན་འཐད་པ་
དང་གོ་བ་གང་ལགས་ཞུས་པས། གཉིས་པ་ཡུམ་གྱི་ལན་ལ་གཉིས་ཏེ། རྩ་བ་སྡོང་པོ་
དང། ཡལ་ག་ལོ་འདབ་མེ་ཏོག་འབྲས་བུ་རྒྱས་པར་བསྟན་པའོ། །དང་པོ་རྩ་བ་སྡོང་
པོའི་དོན་ལ། ཡུམ་གྱིས་བཀའ་སྩལ་པ། སྲས་དང་འཁོར་ད་ཉོན་ཅིག་ཐུགས་རྗེ་ཉི་
མའི་རྒྱུད་དོན་བཤད་པ། ངོ་བོ་ངེས་ཚིག་དབྱེ་བ་དང། ལྟང་ཚད་མཐུན་དཔེ་དགོས་
དོན་འགྲེས་ཞེས་པས། སྤྱིའི་རྣམ་པར་བཞག་པ་བསྟན་པ་ཡིན་གྱིས། དེ་ལ་མ་གོ་ཡང་
འོག་ནས། བྱེ་བྲག་དུ་ཕྱེ་ནས་ལན་བཏབ་པ་ཡིན། ཡལ་ཀ་རྒྱས་པར་བཤད་པ་ལ་
བདུན་སྟེ། རྒྱུད་ཀྱི་ངོ་བོ་དང། རྒྱུད་ཀྱི་ངེས་ཚིག་དང། རྒྱུད་ཀྱི་དབྱེ་བ་དང། རྒྱུད་ཀྱི་
ལྟང་ཚད་དང་། རྒྱུད་ཀྱི་མཐུན་དཔེ་དང། རྒྱུད་ཀྱི་དགོས་འབྲེལ་དང། རྒྱུད་ཀྱི་དོན་
སྡུད་པ་དང་བདུན་ནོ། །
དང་པོ་ངོ་བོ་ནི། ངོ་བོ་བདེར་གཤེགས་ཐུགས་རྗེ་དང། ཞེས་པས། བཟང་ཟ་རིང་
བཙུན་ལྷ་མོ། །མི་མཐུན་པ་མཐའ་དག་དང་བྲལ་ནས། ཐུགས་རྗེ་བཞིའི་བདག་
46



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཉིད་དང་ལྡན་པ། ཐེག་པ་རྒྱུན་གྱི་ཐུགས་རྗེ་དང། སྤྲུལ་པ་འཕྲད་པའི་ཐུགས་རྗེ་
དང། བསྐུར་ཞིང་གསོལ་བ་བཏབ་པའི་ཐུགས་རྗེ་དང། ངང་ངམ་ཤུགས་ལས་བྱུང་
བའི་ཐུགས་རྗེ་དང། སེམས་ཅན་ལས་སུ་འཛོམ་པས་ན། ཞེས་པའོ། །སྐྱེ་བ་ཐོབ་པའི་
ལས་ཅན་དང། སྦྱོངས་པའི་ལས་ཅན་གཉིས་ལས། གོང་མའི་ཐུགས་རྗེ་དང། འོག་
མའི་ལས་སུ་འཛོམ་ནས། ཕན་འདོགས་དབང་དང་འབྲེལ་བའོ། །ཞེས་པས། སེམས་
བསྐྱེད་ཙམ་གྱི་སྒོ་ནས་ཕན་འདོགས་པ་མ་ཡིན་ཏེ། ཟབ་མོའི་དབང་བཞིའི་སྒོ་ནས་
ཕན་འདོགས། དེས་ན་ཡུམ་གྱི་ཐུགས་རྗེ་སྲས་འཁོར་ལས་ཅན་དེ་ལ། དབང་གི་རྒྱུད་
སྨིན་པར་བྱེད་པས་རྒྱུད་ཀྱི་ངོ་བོའོ། །
གཉིས་པ་རྒྱུད་ཀྱི་ངེས་ཚིག་ནི། ངེས་ཚིག་ལ་ནི་རྣམ་བཞི་ཏེ། ཞེས་པས། གྲངས་
ངེས་པ་འོག་ནས་སྟོན་པ་ཡིན། བཞི་པ་གང་ཡིན། ཕུན་སུམ་ཚོགས་པ་ལྔ་བཤད་ཕྱིར།
འབྲེལ་དང་མ་ཚང་མེད་ཕྱིར་དང། བཀྲུགས་པའི་ཕྱིར་དང་རག་ལས་ཕྱིར། བོན་ཉིད་
བྱམས་པ་ཆེན་པོ་བསླབ་པ་སྟོན་ཕྱིར་རྒྱུད་ཅེས་པས། ཕུན་སུམ་ཚོགས་པ་ལྔ་ཡིས་
བཤད་པའི་ཕྱིར་ན་ཡང་རྒྱུད་ཡིན། འབྲེལ་བ་དང་མ་ཚང་པ་མེད་ཅིང། དགོས་པ་
ཚང་བའི་ཕྱིར་ན་ཡང་རྒྱུད་ཡིན། ཚིག་གོང་འོག་བཀྲུགས་ནས་སྟོན་པ་དང། དབང་
ལ་རག་ལས་པའི་ཕྱིར་ཡང་རྒྱུད་ཡིན། བསླབ་པ་སྒོ་གསུམ་གཙོ་རུ་སྟོན་པའི་ཕྱིར་ཡང་
རྒྱུད་ཉིད་དོ། །ཞེས་པས། ཕ་རྒྱུད་སྡོང་པོ་དགུ་འདུས་དང། མ་རྒྱུད་ཐུགས་རྗེ་ཉི་མ་
དང། བླ་ན་མེད་པ་ཆབ་དཀར་ཡེ་ཤེས་ཆེན་པོའི་རྒྱུད་དོ། །རྒྱུའི་རྒྱུད་ནི། ཀུན་གཞིའི་
རྣམ་པར་ཤེས་པ་ནི། སངས་རྒྱས་དང་སེམས་ཅན་གྱི་བར་དུ་རྒྱུན་མི་ཆད་དུ་གནས་
པ་ལ་བྱ། ཐབས་ཀྱི་རྒྱུད་ནི་གླེང་གཞི་དང། གླེང་བསླང་དུ་བྱས་ནས་རྐྱེན་ཚིག་དང་
46



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཡི་གེ་རུ་བྲིས། རྒྱུན་དུ་གྲགས་ཤིང་གཏད་རྒྱ་དང་བཅས་པ་ལ་བྱ། འབྲས་བུའི་རྒྱུད་ནི།
སྐུ་གསུམ་མམ་ལྔའི་བདག་ཉིད་ཚང་ནས་རྣམ་པ་ཐམས་ཅད་མཁྱེན་པ་ལ་བྱ།
བཞི་པ་རྒྱུད་ཀྱི་མཐུན་དཔེ་ནི། མཐུན་དཔེ་ལ་རྣམ་པ་བཞི་སྟེ། ཞེས་པས། གྲངས་
དང་འདྲ་བ་དང། མཚོན་པ་དང་མཚན་དང་བཞི་པའོ། །གྲངས་ནི་རྒྱུད་ཐུགས་རྗེ་
ཉི་མ་ལ་ལེའུ་སུམ་བཅུ་རྩ་བཞི། ལུང་དྲི་མེད་འོད་གསལ་ལ་ལེའུ་དྲུག །མན་ངག་
ཡེ་ཤེས་ཟང་ཐལ་ལ་ལེའུ་བཅོ་ལྔ། འདྲ་བ་ནི་རྒྱུད་འཕན་ཡུལ་རྒྱས་པའི་འབུམ་བོན་
མདོའི་སྡེ་དང་འདྲ། ལུང་ཆབ་དཀར་གསང་སྔགས་དང་འདྲ། མན་ངག་དཔོན་
གསས་གདམས་ངག་དང་འདྲ། མཚོན་པ་ནི་རྒྱུད་ཀྱིས་སྤྱོད་པ་མཚོན། ལུང་གིས་སྒོམ་
པ་མཚོན། མན་ངག་གིས་ལྟ་བ་མཚོན། མཚན་ནི་བོན་ཉིད་བྱམས་པ་ཆེན་པོ་ཡང་
ཞེས། སྡོང་པོ་དགུ་འདུས་ཡང་ཞེས། ཐུགས་རྗེ་ཉི་མ་ཡང་ཞེས། ལུང་དཀྲོལ་ལྡེ་མིག་
ཡང་ཞེས། བྱང་ཆུབ་སེམས་དོན་ཡེ་ཤེས་ཆེན་པོར་གྲགས། འབྲེལ་བ་དྲྭ་བ་ལྟ་བུ་ཞེས་
པ། དྲྭ་བ་ནི་གཅིག་ལ་གཅིག་འབྲེལ་དུ་ཡོད། དེ་བཞིན་དུ་གཞི་ལམ་འབྲས་བུ་གསུམ་
དང། བདག་གཞན་ཀྱི་དོན་གཉིས་འབྲེལ། ཐགས་ནི་བཀྲུགས་པའི་དཔེ་རུ་བསྟན།
ཞེས་པས། སྣལ་མའི་ཐགས་ནི་གོང་ན་ཡོད་པ་འོག་ཏུ་འགྲོ། འོག་ཏུ་ཡོད་པ་གོང་ན་
འགྲོ། དེ་བཞིན་རྒྱུད་ཀྱི་ཚིག་ཀྱང་བཀྲུགས་ནས་ཡོད་པ་ཡིན། རྒྱུན་མ་ཆད་པས་ཆུ་བོ་
བཞིན་ཞེས་པས། ཆུའི་རྒྱུན་དེ་བར་ཆད་མེད་པར་ཆད་ནས་མི་འགྲོ། ལུད་ནས་ཀྱང་
མི་འོང། དེ་བཞིན་དུ་སངས་རྒྱས་ཀྱིས་གསུངས་པའི་རྒྱུད། གང་ཟག་གི་ཚིག་བར་མ་
ཆད་པར་ཡིན། ཡོངས་འདུས་ས་རྡོལ་ལྗོན་ཤིང་ལྟར་ཞེས་པས། ལྗོན་ཤིང་ལ་རྩ་བ་
དང་ཡལ་ག་ལ་སོགས་པ་མ་ཚང་པ་མེད་པ་དང། ཤིང་གཞན་པས་འཕེལ་ཡང་ཆེ་ལ་
སྐྱེད་མི་ཆད། དེ་བཞིན་དུ་རྒྱུད་ལ་ཡང། དངོས་པོ་བཅུ་ཐམ་པ་ཚང། རྒྱུད་ཀྱི་ཚིག་ལ་
གང་ཟག་རྣམས་ཡིད་ཆེས་པས་རྒྱུད་ཡིན། །
47



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལྔ་པ་དགོས་འབྲེལ་ནི། གྲངས་གོང་དུ་སོང། འཐད་པ་འོག་དུ་བཤད། དགོས་པ་
དང་ནི་ཡང་དགོས་སོ། །བརྗོད་པར་བྱ་བའི་དོན་ནི། བོན་ཉིད་འདུས་མ་བྱས་པ་རང་
ལ་རང་ཆས་སུ་ཡོད། རྗོད་བྱེད་ནི་རྒྱུད་ཀྱི་དངོས་པོ་བཅུ་པོ་ཡིན། འབྲེལ་བ་ནི་རག་
ལས་པ་ཡིན་ཏེ། དངོས་པོ་བཅུ་པོ་འདི་མེད་ན། བོན་ཉིད་སྐྱེ་བ་མེད་པ་མི་རྟོགས་ལ།
བཅུ་པོ་ཚང་པས་བོན་ཉིད་སྐྱེ་བ་མེད་པར་རྟོགས་པས། བཅུ་པོ་འདི་ལ་རག་ལས་
པས་འབྲེལ་པ་ཞེས་བྱའོ། །དགོས་པ་ནི་བྱང་ཆུབ་སྒྲུབ་པ་ལ་བར་ཆད་བསལ་དགོས་ཏེ།
མི་མ་ཡིན་དང་འབྱུང་བ་འཁྲུགས་པས་བར་དུ་ཆད་ནས། ཚེའི་དང་བོན་གྱི་དང་ཏིང་
ངེ་འཛིན་གྱི་དང་ལོངས་སྤྱོད་དང་བཞི་ལ་བར་དུ་གཅོད་དུ་འོང། བར་ཆོད་བཞི་པོ་
དེ་བསལ་དགོས་པས་ན་དགོས་པའོ། །ཡང་དགོས་ནི་འདིའི་བར་ཆོད་སེལ་དང། ཕྱི་
མའི་བྱང་ཆུབ་གཅིག་མ་གྲུབ་ན་ཕན་མེད་པས། དེས་ན་ད་ལྟ་འབད་ལ་ཕྱི་མའི་བྱང་
ཆུབ་གཅིག་སྒྲུབ་དགོས་པས་ན་ཡང་དགོས་སོ། །
དྲུག་པ་རྒྱུད་ཀྱི་ལྟང་ཚད་ནི་བཞི་ཞེས་པས། སྒྲ་དོན་སྡེབས་པས་འོག་ནས་སྟོན།
གླེང་གཞི་དང་གླེང་བསློང་ཞེས་པས། འཁོར་གྱིས་གླེང་བསླང་པ་དང། ཡུམ་གྱིས་གླེང་
གཞི་བསྟན། ཡོངས་སུ་ཤེས་པ་དངོས་པོ་བཅུ་རྩེ། འཇུག་བསྡུད་བྱང་ཆུབ་པའོ་ཞེས་
པས། སྐུ་ཡི་ཐུགས་རྗེ་ཉི་མ་དང། གསུང་གི་དང་ཐུགས་ཀྱི་དང། སྤྱོད་སྒོམ་ལྟ་བ་
དང། གཞི་ལམ་འབྲས་བུ་དང། མཆོད་པ་དང་བཅུ་པའོ། །འཇུག་བསྡུད་བྱང་ཆུབ་
སྒྲུབ་པའི་བོན་བརྒྱད་ཅེས་པས། ངེས་ཤེས་དང། རྟོགས་པ་དང། ཉམས་དང། བྱིན་
རླབས་དང། ནུས་པ་དང་དྲོད་ཚད་དང། རྟགས་དང་འབྲས་བུ་དང་བརྒྱད་དོ། །
ཡོངས་སུ་བརྟད་པ་གཏད་རྒྱའི་སྐབས་སུ་བཤད་དོ། །དང་པོ་དབྱིངས་སྟོང་ཉིད་ཡེ་
ཤེས་ལ་བརྒྱུད་པ། འོད་ཤེས་རབ་བརྡའ་མཚོན་རིག་པ་ལ་རྒྱུད་པ་དང། ཐུགས་རྗེ་
བྱིན་རླབས་ལས་བརྒྱུད་པས་བརྒྱུད་ཞེས་པའོ། །སྟོང་ཉིད་ཡེ་ཤེས་ལས་བརྒྱུད་པ་ལྔ་སྟེ།



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཀུན་ཏུ་བཟང་པོས་ཡུམ་ཡེ་ཤེས་ལྔས་བརྒྱུད་པ་ཡིན། འོད་ཤེས་རབ་བརྡའ་མཚོན་
རིག་པ་ཐབས་ཀྱི་བརྒྱུད་པ་དགུ་སྟེ། འོད་རབས་དགུའི་བརྒྱུད་པ་ཡིན། ཐུགས་རྗེ་བྱིན་
རླབས་ཀྱིས་བརྒྱུད་པ་གསུམ། ཡབ་ཡུམ་སྲས་གསུམ་བྱིན་རླབས་ཐུགས་རྗེའི་བརྒྱུད་
པ་ཡིན། འཕྲུལ་གཤེན་སྣང་ལྡན་གྱིས་བཟང་བཟའ་རིང་བཙུན་ལ་བརྒྱུད། ཡུམ་གྱིས་
སྲས་ལ་བརྒྱུད། གསང་བ་འདུས་པ་ལ་བརྒྱུད། སྟག་ལ་མེ་འབར་ལ་བརྒྱུད། ཡོངས་
སུ་དག་པ་ལ་བརྒྱུད། མི་ལུས་བསམ་ལེགས་ལ་བརྒྱུད། ཡེ་ཤེས་སྙིང་པོ་ལ་བརྒྱུད།
སྣང་བ་མདོག་ཅན་ལ་བརྒྱུད། མུ་ཁྲི་བཙན་པོ་ལ་བརྒྱུད། ཧ་ར་ཅི་པར་ལ་བརྒྱུད།
སྟག་ཝེར་ལི་ཝེར་ལ་བརྒྱུད། ཨ་ནུ་འཕྲག་གསས་ལ་བརྒྱུད། སེ་སད་ནེ་གུ་ལ་བརྒྱུད།
དེས་སད་ནེ་གའུ་ལ་བརྒྱུད། བོན་གྱི་བསྟན་པ་ནགས་ལ་མེ་མཆེད་པ་ལྟར་དར། བོན་
གྱི་འདུ་གནས་སུམ་ཅུ་རྩ་བདུན་དུ། སྒྲུབ་པ་པོ་བཞི་བཅུ་རྩ་བརྒྱད། བོན་ཆེན་ཉི་ཤུ་
རྩ་བཞི། མཐུ་ཆེན་མི་དགུ། མཁས་པ་མི་བཞི། སྲིད་པའི་བོན་རབས་ཏུ་གཉེན་ཅིང་
དར་རོ། །བོན་ཉིད་བྱམས་པ་ཆེན་པོ་སྙིང་རྗེའི་ཀློང་། མ་རྒྱུད་ཐུགས་རྗེ་རྒྱུད་ཀྱི་ཉི་མའི་
ལེའུ་སྟེ་བཅུ་དགུ་པའོ། །སྤ་སྨར་རོ། །མིག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་སྐུའི་ཉི་མ་ལ་དོན་གཉིས་
ཏེ། སྲས་ཀྱིས་ཞུས་དང་ཡུམ་གྱི་ལན་ནོ། །དང་པོ་སྲས་ཀྱིས་ཞུས་པ། མ་རྨོངས་ས་
ལེར་མཁྱེན་པའི་ཐུགས་རྗེའི་ཡུམ། སྐུའི་ཉི་མ་གསུང་དུ་གསོལ། ཞེས་པས། གཉིས་པ་
ཡུམ་གྱི་ལན་ལ་དོན་གཉིས་ཏེ། ཡུམ་གྱིས་བཀའ་སྩལ་པ། རྩ་བ་སྡོང་པོ་དང། ཡལ་
ག་རྒྱས་པའོ། །རྩ་བ་སྡོང་པོ་ལ་སྐུའི་ཐུགས་རྗེ་ཉི་མ་སྟོན་ཏེ། རྩ་བ་སྡོང་པོ་དང། རྒྱས་
པ་ཡལ་ག་ལོ་འདབ་མེ་ཏོག་འབྲས་བུ་བཤད་པའོ། །འཁོར་གྱིས་དྲིས་དང་ཡུམ་གྱི་ལན་
ནོ། །དང་པོ་སྲས་ཀྱིས་ཅེས་པ། བསྡུད་པ་པོ་འཆི་མེད་གཙུག་ཕུད་ཀྱིས། ཡུམ་གྱི་གླེང་
གཞིའི་ལེའུ་གསུངས་པའི་རྗེས་ལ། ཐེ་ཚོམ་གྱི་གགས་དྲིས་པས་ཡུམ་ལ་ལན་དྲི་བ་དྲིས།
ར
49



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཞེས་པ་ནི། ཡུམ་ལ་འཁོར་གསུམ་གྱིས་བདག་གཞན་གཉིས་ཀྱི་དོན་དུ་བློ་ཡི་ཐེ་ཚོམ་མ་
བཅད་པའི། རྨོངས་པའི་མུན་པས་འཐིབ་པ་ལ། ཞེས་པས། དེ་ཁོ་ན་ཉིད་ལ་རྨོངས་
པས་ཡང་དག་དོན་མ་མཐོང་། ལས་རྒྱུ་འབྲས་ལ་རྨོངས་པས། འཕྲུལ་ངག་བོན་ལ་
ཡིད་ཆེས་མ་སྐྱེས། རང་ལ་ཡོད་པ་ངོ་མ་ཤེས་པས་རྨོངས་པ། གོང་མས་བསྟན་ཀྱང་
རང་གིས་མ་གོ་བས་མུན་པ། བདེར་གཤེགས་ཀྱི་གསུང་ལ་ཐེ་ཚོམ་ཟོས་པས་འཐིབས་
པ། ཐུགས་རྗེ་ཉི་མས་གསུངས་དུ་གསོལ། ཞེས་པས། རྨོངས་པ་སེལ་བའི་ཐོས་པ།
མུན་པ་སེལ་བའི་བསམ་པ། འཐིབས་པ་སེལ་བའི་སྒོམ་པ། དེ་ལྟར་ཐོས་བསམ་སྒོམ་
གསུམ་འཇིག་རྟེན་པའི་དབང་དུ་མི་འགྲོ་བའི་ཐབས་ཅིག་ཞུས་པ་ཡིན།
གཉིས་པ་འཁོར་གྱིས་ལན་བཏབ་པ་བསྟན་པ་ནི། ཡུམ་གྱིས་བཀའ་སྩལ་པ། ཞེས་
པས། ཡུམ་གྱིས་ལན་ལེགས་པར་བཏབ་པ་ཡིན། ཡུམ་ལ་བསྟོད་ནས་བཀའ་སྩལ་
ཏེ། སྲས་ད་ཉོན་ཅིག །ཅེས་པས། ཞུ་བ་པོ་སྔ་ཚིག་ལ་ཡུམ་གྱིས་ལན་བཏབ་པ་ཡིན།
ཐུགས་རྗེ་ཉི་མའི་བྱེ་བྲག་བཤད་པ་ནི། ཞེས་པས། མུན་པ་ཐམས་ཅད་སེལ་བ་ནི་ཉི་
མ་ཡིན། མུན་པ་ཕྱོགས་རེ་རེ་སེལ་བ་ནི་མེ་སྒྲོན་ཡིན། དཔེ་དེ་བཞིན་དུ་མ་རིག་པ་
མཐའ་དག་སེལ་བ་ནི། རང་འབྱུང་གི་ཡེ་ཤེས་གཉེན་པོ་ཐམས་ཅད་དང་བྲལ་བ་ཡིན།
མུན་པ་ཕྱོགས་རེ་ཙམ་སེལ་བ་ནི། གཉེན་པོ་དང་བཅས་པའི་སྒོམ་པའོ། །སྐུ་གསུང་
ཐུགས་ཀྱི་ཉི་མ་དང་ཞེས་པ། ཐ་མལ་གྱི་ལུས་ངག་ཡིད་གསུམ་ལས་ལོག་ནས། སྐུ་
གསུང་ཐུགས་ཀྱི་བྱིན་རླབས་ཞུགས་པའོ། །ལྟ་སྒོམ་སྤྱོད་བའི་ཉི་མ་ཞེས་པས། ལོག་
པར་བལྟ་བའི་ལྟ་སྒོམ་ལས་ལོག་ནས། ཕྱིན་ཅི་མ་ལོག་པའི་དོན་གསལ་བ་ཡིན། གཞི་
ལམ་འབྲས་བུའི་ཉི་མའོ། །ཞེས་པས། ཐེག་པ་འོག་མའི་གཞི་ལམ་འབྲས་བུ་ལས་ལོག་
ནས། འབྲས་བུ་ཁྱད་པར་ཐེག་པའི་གསེབ་ལམ་ངོ་ཤེས་པའོ། ། །
གཉིས་པ་ཡན་ལག་རྒྱས་པར་བཤད་པ་ལ། སྤྱི་དོན་ལྔ་ཡིས་སྟོན་ཏེ། དང་པོ་སྐུ་
s



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
གཅིག་ལས་མེད་པ་དང། སྣ་ཚོགས་སུ་སྣང་བར་བསྟན་པ་དང། གཉིས་པ་ཐབས་
ཤེས་རབ་ཐར་པའི་ལམ་དུ་བསྟན་པ་དང། གསུམ་པ་ལས་ཐ་དད་ཞི་ཁྲོ་གཉིས་སུ་
བསྟན་པ་དང། བཞི་པ་བོན་སྐུ་ལས་གཟུགས་སྐུར་འབྱུང་བར་བསྟན་པ་དང། ལྔ་པ་
མེ་ལོང་གི་གཟུགས་བརྙན་བཞིན་རང་བཞིན་མེད་པར་བསྟན་པའོ། ། །
དེ་དོན་རྒྱས་པར་བཤད་པ་ནི། ཞེས་པས། རྣམ་པར་ཕྱེ་སྟེ། ལན་བཏབ་པ་ཡིན།
སྐུའི་ཉི་མ་བསྟན་པ་ནི་ཞེས་པས། ལུས་ལྷ་རུ་བྱིན་གྱིས་རླབས་པ་ཡིན། གཤེན་རབ་
སྐུ་གཅིག་ཉིད་ལ་བྱོན་ནས་བདེ་བར་གཤེགས་པ་ལ་བདུད་དང་ལོག་ལྟས་མི་ཕིགས།
སྐུ་ནི་བོན་སྤྲོས་པ་ཐམས་ཅད་བྲལ་བ་ཡིན་པས། དེའི་ངང་ལ་གདུལ་བྱའི་བློ་ལ།
གཟུགས་སྐུ་གཉིས་སུ་སྣང་སྟེ། བྱང་ཆུབ་སེམས་དཔའ་རྣམས་ལ་ལོངས་སྐུར་བསྟན།
འགྲོ་བ་ལས་དག་པ་ལ་སྤྲུལ་སྐུར་སྣང། གཟུགས་སྐུ་ནི་ཅི་ལྟར་སྣང་དང། ངོ་བོ་བོན་
སྐུ་ལས་མ་འདས་པ་ཡིན། གདུལ་བྱ་མོས་པའི་དབང་གིས་ན་ཞེས་པ། དཔེར་ན་ཉི་
མ་གཅིག་གི་ངོ་བོ་ལས་མ་གཡོས་ཀྱང། གླིང་བཞི་ཁྱབ་པ་རུ་དོན་བྱེད་པ་བཞིན་དུ།
ནམ་མཁས་ཁྱབ་ཚད་དུ་སེམས་ཅན་གྱི་དོན་བྱེད་ནུས་པའོ། །ཕྱི་ནང་གསང་བ་གསུམ་
དུ་སྣང་ཞེས་པས། རང་མོས་པའི་བྱེ་བྲག་གམ། དཔོན་གསས་ཀྱིས་དབང་བསྐུར་ལ་
བརྟེན་ནས། ལྷ་ཡབ་ཡུམ་ཕྱི་ནང་གསང་གསུམ་སྣང་སྟེ། ཕྱི་ལྟར་ན་གཤེན་ལྷ་འོད་
དཀར་ཡབ། ཡུམ་ཕྱི་ལྟར་ན་ཡུམ་ས་ཏྲིག་ཨེར་སངས་ཕ་རོལ་ཕྱིན་མ། ནང་ལྟར་ན་
ལྷ་ཡབ་གཙོ་མཆོག །ཡུམ་ནང་ལྟར་ན་བ་ག་གཏུམ་མོ། །གསང་བ་ལྟར་ན་ལྷ་ཡབ་
མཁའ་འགྱིང་དཀར་པོ། ཡུམ་དུར་ཁྲོད་རོལ་བྱེད། སྐུ་མདོག་དང་ཕྱག་མཚན་དང།
རྒྱན་དང་ཆ་ལུགས་ནི་སྒྲུབ་ཐབས་ལྟར་ཤེས་པར་བྱའོ། །བདེར་གཤེགས་སྤྲུལ་པ་སྣ་
ཚོགས་སྟོན་ཞེས་པས། བདེར་གཤེགས་ནི་ཡངས་པ་ཕུན་སུམ་ཚོགས་པ་དང། ཡེ་ཤེས་
ཕུན་སུམ་ཚོགས་པ་དང། སྤྲུལ་པ་ནི་གཅིག་དང་དུ་མ་རུ་སྤྲུལ་ཤེས་པ་དང། གཤེགས་
5，



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་ནི་བོན་སྐུ་སྐྱེ་མེད་ཀྱི་ཀློང་དུའོ། །ལོངས་སྐུ་འགག་མེད་གཤེགས་པའོ། །
གཉིས་པ་ཐབས་ཤེས་རབ་ཐར་པའི་ལམ་དུ་བསྟན་པ་ནི། ཡབ་ནི་ཐབས་ཀྱི་རང་
བཞིན་ལ། ཞེས་པས། རང་ལུས་ཐབས་རིག་པ་ལ་བརྟེན་ནས། རྩ་དབུགས་ཀྱི་བདེ་
བ་ལ་ངོ་སྤྲོད་པའོ། །ཡང་ན་རང་ལུས་ལྷ་ཡབ་ཀྱི་རང་བཞིན་དུ་ཤེས་པར་བྱ། ཡུམ་
ནི་ཤེས་རབ་ཀྱི་རང་བཞིན་ཏེ་ཞེས་པས། གཞན་ལུས་ཤེས་རབ་མ་སྟེ། ཡུམ་ཤ་མཚན་
དང་ལྡན་པ་ལ། པད་མ་ཅན་ལ་སོགས་པའི་རྩ་སྙེད་པས། གཉིས་ཤོར་གཉིས་གནས་
ཀྱི་དུས་སུ་ལྷན་སྐྱེས་ཀྱི་ཡེ་ཤེས་ཀྱིས་ཟིན་པ་ཡིན། ཡང་ན་ལྷ་ཡུམ་གྱི་རང་བཞིན་ཡིན།
ཐབས་དང་ཤེས་རབ་གཉིས་མེད་པ་ཞེས་པས། ཐབས་ཤེས་རབ་སྙོམས་འཇུག་ལ་
བརྟེན་ནས། སྲས་བདེ་སྟོང་གི་ཡེ་ཤེས་ཁྱད་པར་ཅན་གཅིག་སྐྱེ། དེས་གོང་མའི་རྒྱུད་
པ་ཟིན། ཐར་པ་ལམ་གྱི་གཙོ་བོ་ཡིན་ཞེས་པས། ཐབས་ཤེས་རབ་ཟུང་དུ་ཆུད་པ་དེ་
ལས། བདེ་སྟོང་གི་ཡེ་ཤེས་དེ་དུས་ཐམས་ཅད་དུ་ལམ་དུ་སློངས། ཟག་བཅས་ཐ་མལ་
པའི་རིགས་བྱ་སྤྱོད་པ་ལྟ་བུ་མ་ཡིན། ཟག་མེད་ལྷན་སྐྱེས་ཀྱི་ཡེ་ཤེས་རྣམ་རྟོག་ཐམས་
ཅད་དང་བྲལ་བ་དེ། སངས་རྒྱས་ཀྱི་ལམ་མ་ནོར་བ་ཡིན།
གསུམ་པ་ལས་ཐ་དད་ལ་ཞི་ཁྲོ་གཉིས་སུ་སྣང་བར་བསྟན་པ་ནི། ལས་དང་ཐུགས་
རྗེའི་དབང་གི་ན་ཅེས་པས། སེམས་ཅན་ལ་ཚོགས་བསགས་དང་མ་བསགས་ཀྱི་བྱེ་
བྲག་གིས། ལས་བཟང་ངན་ཐ་དད་དུ་སྣང་སྟེ། སངས་རྒྱས་ཀྱི་ཐུགས་རྗེ་ཡང་གཅིག་
ཏུ་མ་ངེས་ཏེ། ཐ་དད་སྣང་སྟེ། ལ་ལ་ན་ཞི། ལ་ལ་ཁྲོ་ཞེས་པས། ལྷ་ཕྱི་ལྟར་ཡབ་ཡུམ་
ནི་ཞི་བའི་ཆ་བྱད་ཅན། ནང་ལྟར་ན་ཁྲོ་བོའི་ཆ་བྱད་ཅན། གསང་བ་ལྟར་ན་ཕྱག་
མཚན་དང་ཆ་ལུགས་ཀྱི་བསྒྱུར་ཤེས་པར་བྱའོ། །ཞི་བས་ཕན་པར་མ་གྱུར་ན་ཞེས་པས།
ཞི་བའི་ཆ་བྱད་ཅན་བསྒོམས་པ་དང། ཉོན་མོངས་པའི་གཉེན་པོར་མ་སོང་ན། བག་
ཆགས་ཀྱི་མཐུ་བརྟས་པ་ཡིན་པས། དེ་ལ་དམིགས་པ་བསྒྱུར་ལ། ཉོན་མོངས་པའི་
52



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གཉེན་པོར་འགྲོའམ་མི་འགྲོའམ་ལྟ། ཁྲོ་བོ་སྟོན་པས་བསྟན། ཞེས་པས། ཁྲོ་བོའི་ཆ་
བྱད་ནི། ཤེལ་དཀར་དཔྱང་བུ་དང། གློག་གི་ཡང་ཤམས་དང། བདུད་ཀྱི་གཡང་གཞི་
དང། སྟག་གི་ཤམ་མ་ཧྲལ་དང། ཕྱག་མཚན་དང་གདན་དང། ཞལ་བགྲད་ཚེམས་
རྩིགས་པ་དང། སྤྱན་འབྲི་ཚུགས་དང། རྟགས་དེ་རྣམས་རིག་པའི་ངར་འདོགས་པ་
ཡིན་པས། བཏང་སྙོམས་འགག་པ་མེད་པའི་ཕྱོགས་ནས། ལུས་ལ་འགྱིང་ཆགས་
པ། དབང་པོ་ལ་ཧྲིག་ཆགས་པ། ཤེས་པ་ལ་ངར་ཐོགས་པ། འཇིག་རྟེན་གྱི་འདོད་བྱ་
བརྒྱད་ཟིལ་གྱིས་གནོན་པ་ཡིན། དེ་ལྟར་ཁྲོ་བོའི་ཆ་བྱད་དུ་འདུག་ཀྱང། ཉོན་མོངས་
པ་རང་རྒྱུད་པ་མེད་པའོ། །གཤེན་རབ་རྣམས་ཀྱི་མཛད་སྤྱོད་ཡིན།
བཞི་པ་བོན་སྐུ་ལས་གཟུགས་སྐུར་བྱོན་པ་ནི། གདོད་ནས་དག་པའི་སྐུ་ཉིད་ལ་
ཞེས་པས། བོན་སྐུ་རང་བཞིན་གྱིས་དག་པའི་སྟེང་དུ། བློ་བུར་གྱི་དྲི་མ་དག་པས།
འཁོར་བའི་དྲི་མས་མ་གོས་པ་ཡིན། རིག་པ་དྲི་མ་མེད་པས་གཟུང་འཛིན་གྱི་གཡའ་
དག་པས། ཕ་ཡི་རྒྱུ་ལས་དང་མ་བྱུང། མའི་རྐྱེན་ལས་དང་མ་བྱུང། རྒྱུ་རྐྱེན་དང་བྲལ་
བའི་བདེར་གཤེགས་སྙིང་པོ་དེ། གཉེན་པོ་གང་གིས་ཀྱང་མི་འཇིག་པས་ན། གཡུང་
དྲུང་ལྟ་བུ་ཡིན། གཟུགས་སྐུ་དཔེ་དང་མཚོན་རིགས་ཞེས་པས། བོན་སྐུ་བརྗོད་པ་
དང་བྲལ་བ་ཡིན་ཀྱང། གཟུགས་སྐུ་གཉིས་ལ་སངས་རྒྱས་དཔེ་དང་བདེར་གཤེགས་
མཚོན། འོད་འདོམ་གང་ལ་སོགས་པའི་ཡོན་ཏན་རིགས། རང་རྒྱུད་དངོས་པོ་མ་ཡིན་
པར་ཞེས་པས། སྣང་ཚུལ་དེ་ལྟར་སྣང་ཡང། ཡིན་ཚུལ་བདེན་པར་མ་གྲུབ། རང་
དབང་ཅན་གྱི་སྐུ་ཉིད་དོ་ཞེས་པས། བསྟན་པའི་སྟོན་པ་ལ། སེམས་ཅན་དངོས་པོ་ལ་
ཞེན་པའི་དོན་དུ། སྐྱེས་པ་དང་འཆི་བ་ལྟར་སྣང་ཡང། ངོ་བོ་ལ་སྐྱེ་ཤིའི་སྡུག་བསྔལ་
གྱིས་གོས་མ་མྱོང་། སྐྱེ་དང་འཆི་བའི་ཆོ་འཕྲུལ་རྣམས་ཞེས་པས། གང་ཟག་རྟག་པར་
འཛིན་པ་རྣམས་ལ། མི་རྟག་པའི་ཐབས་སུ་བསྟན་པ་ཡིན། སེམས་ཅན་ལྟ་བུ་མ་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཡིན་ཏེ་ཞེས་པས། མ་རྟོགས་སེམས་ཅན་རྣམས་ལ་སྡུག་བསྔལ་དེ་རྣམས་ཀྱིས་གཟིར།
རྟོགས་པ་རྣམས་ལ་སྡུག་བསྔལ་བྱང་ཆུབ་ལམ་དུ་ཤེས། སྐྱེ་རྒས་ན་འཆི་རང་གིས་ཤེས།
ཅེས་པས། དང་པོ་སྐྱེ་ཤེས་པས། མ་ཡི་ལྷུམས་སུ་ཞུགས་པ་ལྟ་བུ་ཡིན། དེ་ནས་རྒས་
ཤེས་པས་མི་རྟག་པའི་བསོས་བཏབ། དེ་ནས་ན་ཤེས་པས་དགེ་སྦྱོར་གྱི་ལྕག་སུ་བྲབས།
དེ་ནས་འཆི་ཤེས་པས། བདེ་བ་ནས་བདེ་བ་རུ་བོགས་ཐོན། ཞེན་པ་རྣམས་ལ་འདའ་
ཚུལ་སྟོན་ཞེས་པས། འཁོར་བ་ལ་བདེ་བར་མཐོང་བའི་མི་རྣམས་ལ་གཡང་ས་སྐུལ་
བའི་དོན་དུ། སྤྲུལ་པའི་སྐུ་ཡང་འདའ་བའི་ཚུལ་སྟོན། སྐྱེ་དང་འཆི་བ་མི་དམིགས་
པས་ཞེས་པས། དོན་དམ་ལ་སྐྱེ་བ་ལ་སོགས་པའི་སྡུག་བསྔལ་གྱིས་མ་སླེབ་པས་དོན་
དམ་དེ་བློ་ཡི་སྤྱོད་ཡུལ་ལས་འདས་པ་ཡིན། བག་ཆགས་སྦུབས་ལས་གྲོལ་འགྱུར་
ན། ཞེས་པས། ཐ་མལ་བའི་ལུས་ཤ་ཁྲག་དང་བཅས་པ་འདི། སྡིག་པ་བསོགས་པའི་
རྟེན་ཡིན་པས་དེ་བོར་ནས། ཡེ་ཤེས་ཀྱི་ལུས་སུ་ཞུགས་པས། རྟོག་འཁྱགས་ལ་སོགས་
པའི་སྡུག་བསྔལ་ཐམས་ཅད་དང་བྲལ། གཡུང་དྲུང་ལྟ་བུའི་སྐུ་ཡིན་པས། ཞེས་པས།
གཡུང་དྲུང་ལྟོས་ལ་གཞན་གྱིས་མི་བཤིག་པ་བཞིན་དུ། ཡེ་ཤེས་ཀྱི་ལུས་འདི་འབྱུང་
བས་མ་སྐྱེད་པས། བསྒྲེས་རྒུད་ལ་སོགས་པ་མི་མངའ། བལྟས་པ་ཙམ་གྱིས་དྲི་མ་
དག་ཅེས་པས། ཡེ་ཤེས་ཀྱི་མེ་ལོང་འདུས་མ་བྱས་པའི་ནམ་མཁའ་ལ། དྭངས་མའི་ལྟ་
སྟངས་མི་འགྱུར་བར་བལྟས་པས། རྣམ་རྟོག་ཐམས་ཅད་རང་འགགས་སུ་འགག ། །
ལྔ་པ་མེ་ལོང་གི་གཟུགས་བརྙན་ལ་མ་ཞེན་པར་བསྟན་པས། མཚན་དང་གཞི་དྲི་
མེད་མེ་ལོང་ལ། ཞེས་པས། མཚན་ནི་འཁོར་འདས་ཀྱི་བོན་ཐམས་ཅད་མིང་ཙམ་དུ་
བཏགས་པ་ཡིན། གཞི་ནི་འཁོར་འདས་ཀྱི་གཞི་དེ་དངོས་པོ་མ་གྲུབ་ཅིང། མ་བཅོས་
པ་རྒྱུ་རྐྱེན་དང་བྲལ་བ་ཡིན། དྲི་མ་ནི་འཁོར་འདས་ཐ་དད་དུ་དྲི་མ་དག་ནས། རིག་
པ་དྲི་མེད་ལམ་དུ་སློང་བ་ཡིན། མཚན་བཅས་འཛིན་མེད་ཀྱི་གཟུགས་བརྙན་འཆར།
54



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
ཞེས་པས། གཞི་མ་བཅོས་པ་དེའི་རྩལ་སྣང་མ་འགགས་པས། ལས་དང་པོའི་སེམས་
ལ་ལྷའི་སྐུ་མདོག་དང་ཕྱག་མཚན་དུ་སྣངཡང་། བློ་སྣང་ཙམ་དུ་གསལ་བ་ལས།
དངོས་པོ་རང་རྒྱུད་པ་གཅིག་དུ་མེད་དེ། སྣང་ལ་རང་བཞིན་མེད་པར་ཤེས་པའོ། །
ཡང་ན་གཞི་མ་བཅོས་མ་སྐྱེས་པ་དེ་ལ། འགག་མེད་སྣང་བ་སྣ་ཚོགས་སུ་འཆར་
བས། དངོས་པོར་འཛིན་པའི་བཟུང་བ་དག་ནས། མེ་ལོང་གི་གཟུགས་བརྙན་ལྟ་བུར་
ཤེས་པའོ། །ཟུང་འཇུག་བློ་གྲོས་ཀྱི་ངོ་བོ་རྟོགས་ཞེས་པས། གཞི་མ་སྐྱེས་པ་དང་རྩལ་
སྣང་མི་འགག་པ་གཉིས། དབྱེར་མེད་ཟུང་འཇུག་ཏུ་ཤེས་པས། སྒོམ་པར་བྱ་བའི་ལྷ་
དེ་དང། སྒོམ་བྱེད་ཀྱི་ཤེས་པ་གཉིས། རང་རང་གི་རང་བཞིན་དུ་ཐ་དད་མེད་དེ། ཆུ་
ལ་ཆུ་ཐིམ་པ་ལྟར་དབྱེར་མི་ཕྱེད་པར། དྲན་པའི་དུས་ན་སྟོང༌། སྟོང་པའི་དུས་ན་
དྲན། དྲན་སྟོང་དབྱེར་མེད་སངས་རྒྱས་ཀྱི་དགོངས་པ་ཡིན། མ་ཡེངས་ངར་ལྡན་གྱི་
མེ་ལོང་ལ་ཞེས་པས། མ་ཡེངས་པ་ནི། མ་བཅོས་སྟོང་པ་ཉིད་ཀྱི་དཔེ་ཡིན། དེ་བཞིན་
དུ་སེམས་ཉིད་མ་བཅོས་པ་དེ། སངས་རྒྱས་མཁྱེན་ནས་ཀྱང་མ་མཛད། སེམས་ཅན་
སྒྲིན་ནས་མ་བཅོས། མ་བཅོས་སྟོང་ཉིད་རྟོགས་པས། བཅོས་མ་རྣམ་རྟོག་ཐམས་
ཅད་གཅོད་པར་བྱེད་པ་ཡིན། བཅུད་དང་རྩལ་སྦྱོངས་གི་གཟུགས་བརྙན་འཆར་ཞེས་
པས། ལམ་གྱི་དུས་སུ་བཅུད་དུ་ཡོད་རྩལ་སྦྱོང་དུ་ཡོད། ཕྱི་རུ་དམིགས་པའི་ཡུལ་ཅིག་
ལ་བཅུད་པས། ཡུལ་དེ་རང་འགགས་སུ་འགྲོ། ནང་དུ་སྙིང་དཀར་ནག་མཚམས་
སུ་འོད་ཉུང་འབྲུ་ཙམ་ཅིག་ལ་བཅུད་པས། ཡིད་ཀྱི་འགྱུ་བྱེད་རང་ཆད་དུ་འགྲོ་བར་
འཛིན་མེད་དམིགས་མེད་བར་སྣང་སྟོང་པ་ལ་བཅུད་པས། རྟོག་པ་ཕྲ་རག་ཐམས་
ཅད་དབྱིངས་སུ་ནུབ་ནས། རྟོག་མེད་ཆུ་བོའི་རྒྱུན་ལྟ་བུ་ཞིག་ཤར། ཡང་ན་ལུས་
བཅུད་པས་ཐ་མལ་གྱི་ལུས་དང་བྲལ། ངག་བཅུད་པས་དབུགས་ཀྱི་འགྱུ་བ་ཐམས་
ཅད་ཐ་མལ་གྱི་ངག་དང་བྲལ། སེམས་བཅུད་པས་མཉམ་བཞག་རྗེས་ཐོབ་ཀྱི་ཉམས་
55



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དང་བྲལ། ཐ་མལ་གྱི་སེམས་དང་བྲལ། རྩལ་སྦྱང་པ་ནི་གཅིག་བུར་སྡོད་ལ་མཉམ་པ་
ཉིད་ལ་སྦྱང། སྤྱོད་ལམ་ཐམས་ཅད་རྗེས་ཐོབ་ལ་རྩལ་སྦྱང། དེ་ལྟར་བཅུད་ཅིང་རྩལ་
སྦྱངས་པས། སྣང་བ་མེ་ལོང་གི་གཟུགས་བརྙན་བཞིན་དུ་ཉམས་སུ་མྱོང། ལྷན་ཅིག་
སྐྱེས་པའི་ངོ་བོ་རྟོགས། ཞེས་པས། སྣང་སྟོང་གཉིས་དོན་ལ་དབྱེར་མེད་པས། གཉིས་
སྡུས་བོན་ཐམས་ཅད་ངོ་བོ་སྟོང། རང་བཞིན་གསལ། མཚན་ཉིད་སྟོང། གསལ་
སྟོང་དབྱེར་མེད་དུ་ཉམས་སུ་མྱོང། འཁོར་འདས་གཞི་མེད་ཀྱི་མེ་ལོང་ལ། ཞེས་པས།
འཁོར་བའི་བོན་མི་རྟག་པ་དང་སྡུག་བསྔལ་ལ་སོགས་པ་ལ་ཡང་གཞི་རྩ་མེད། མྱ་
ངན་ལས་འདས་པའི་བོན་སྟོང་པ་དང་བདག་མེད་པ་ལ་ཡང་གཞི་རྩ་མེད། དེ་ལྟར་
འཁོར་འདས་ཀྱི་བོན་ཐམས་ཅད་སྣང་ལ་རང་བཞིན་མེད།
འགྲོ་བ་རིགས་དྲུག་གི་གཟུགས་བརྙན་འཆར། ཞེས་པས། གཞི་དངོས་པོའི་གནས་
ལུགས་ལ་འགྲོ་བ་རིགས་དྲུག་མ་གྲུབ་ཀྱང། སྣང་ཚུལ་མ་འགགས་པའི་ཆ་ནས། ལས་
ཐམས་ཅད་བསགས་པའི་སེམས་ཅན་ལ། ལུས་ཐམས་ཅད་བླངས་ཏེ། དམྱལ་བ་ལ་
ཚ་གྲང་དུ་ཤར། ཡིད་དྭགས་ལ་བཀྲེས་སྐོམ་དུ་ཤར། བྱོལ་སོང་ལ་བཀོལ་སྤྱད་དུ་ཤར།
མི་ལ་སྐྱེ་ཤི་ཤར། ལྷ་མ་ཡིན་ལ་འཐབ་རྩོད་དུ་ཤར། ལྷ་ལ་ལྟུང་བར་ཤར་བའོ། །གཞི་
དྲི་མ་མེད་པ་དེ་རྟོགས་ན་འགྲོ་བ་རིགས་དྲུག་ལྟར་ཤར་ཡང། རིགས་དྲུག་ལ་མ་ཞེན་
པས་གཟུགས་བརྙན་དང་འདྲ། སྒོམ་དུ་མེད་པའི་ངོ་བོ་རྟོགས་ཞེས་པས། བོན་ཉིད་
བློས་མ་བསླད་པ་དེ་ལ། བསྒོམ་བྱའི་ཡུལ་དང་སྒོམ་བྱེད་ཀྱི་ཤེས་པ་གཉིས་སུ་མ་གྲུབ།
ཤེས་རབ་གསུམ་གྱི་མེ་ལོང་ལ་ཞེས་པས། ཐོས་པའི་ཤེས་རབ་ལ་སྒྲོ་འདོགས་ཆོད།
བསམ་པའི་ཤེས་རབ་ལ་ཡིད་ཆེས་སྐྱེས། སྒོམ་པའི་ཤེས་རབ་ལ་ཉམས་སུ་མྱོང། ཐོས་
བསམ་གཟུགས་བརྙན་དུ་མ་ཤོར་ན། རིག་པ་དྲི་མ་མེད་པ་ལྷག་གིས་མཐོང་བ་ཡིན།
ཡོན་ཏན་མཐའ་དག་གི་གཟུགས་བརྙན་འཆར། ཞེས་པས། དེ་ལྟར་ཐོས་བསམ་
56



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྒོམ་པའི་ཡོན་ཏན་ལྔའམ་དྲུག་ལ་སོགས་པ་འཆར། ཡེངས་སུ་མེད་པའི་ངོ་བོ་རྟོགས།
ཞེས་པས། གང་ཟག་ལམ་གྱི་དུས་ན། ཤེས་པ་སྣང་བ་ཕྱི་རུ་མི་འབྲེང་བར་ཡུལ་ཇི་
ལྟར་སྣང་ཡང། ཤེས་པ་ཅིར་ཡང་མི་འཛིན་པ་ལམ་དུ་ཁྱེར། བཅུད་བཅུ་གཅིག་གྲུབ་
པའི་ཡུམ་ལ་ཞེས་པས། ཡུམ་ལྷ་མོ་དེའི་མཚན་ཉིད་རྒྱས་པར་བཤད་ན། བོན་བཅུ་
གཅིག་གི་བཅུད་གྲུབ་པས། བཀའ་ཡི་རྒྱུད་ཡོད་པས། བཀའ་ནམ་མཁའ་ལྟ་བུར་
འགྲོལ་ཤེས། ལུང་གི་རྒྱུད་ཡོད་པས། ལུང་ཟབ་པ་རྒྱ་མཚོ་ལྟ་བུར་འདྲེན་ཤེས། མན་
ངག་གི་རྒྱུད་ཡོད་པས་ངོ་སྤྲོད་ཕྱག་བཞེས་ཀྱིས་རྗེས་འཇུག་སྨིན་པར་ཤེས། སོ་སོར་
ཐར་པའི་སྡོམ་པ་གཞི་ལ་བཟུང་པས། རང་དོན་དུ་འཇིག་རྟེན་གྱི་འདོད་བྱ་མི་སྤྱོད།
བྱང་ཆུབ་སེམས་དཔའི་འདུལ་ཁྲིམས་ལམ་ལ་ཞུགས་པས། གང་ཡང་གཞན་དོན་དུ་
མ་བཀག །རིག་པ་འཇིག་འཛིན་མེད་པའི་དམ་ཚིག་འབྲས་བུར་གྲུབ་པས། སྡོམ་པ་
གསུམ་གང་ཟག་གཅིག་གི་རྒྱུད་ལ་ཁྱེར་ཤེས། རྒྱུའི་དུག་འཛོམས་ཤེས་པས་ཉོན་མོངས་
པ་ཐམས་ཅད་རྩ་བྲལ་དུ་རྟོགས། འབྲས་བུའི་དུག་འཛོམས་ཤེས་པས། ན་ཚ་སྡུག་
བསྔལ་དགེ་སྦྱོར་གྱི་གྲོགས་སུ་ཤེས། རྐྱེན་ལྟོ་གོས་ཀྱི་ཞེན་པ་ཕྲ་མོ་གཅོད་ཤེས། ཟས་
སུ་ཏིང་འཛིན་གྱི་ཟས་ཀྱིས་གསོ། གོས་སུ་དྲོད་ཆེན་ནང་ནས་སྤོར། ལྟོ་རྒྱབ་ལ་ཆེད་
དུ་གཉེར་མི་དགོས། ཤེས་རབ་ངར་དང་ཆས་པས་ཕྱི་ནང་བར་གསུམ་ལ་སྒྲོ་འདོགས་
ཆོད། ཕྱིའི་སྣང་བ་ཁྲལ་ཁྲོལ་དུ་འགྲོ། ནང་གི་འཛིན་པ་ཐམས་ཅད་སྡུད་སྦུད་དུ་ཆོད།
བར་གྱི་ཉམས་མྱོང་ཐམས་ཅད་བན་བུན་དུ་སྐྱེ། ཕན་སེམས་དང་ལྡན་པས། ཅི་བྱས་
སེམས་ཅན་དོན་དུ་བྱང་ཆུབ་དུ་བསྔོ་ཤེས། དེ་ལྟར་བཅུད་བཅུ་གཅིག་ཏུ་གྲུབ་པ་དེ།
དུས་གསུམ་བདེར་གཤེགས་སུ་གྲུབ་པའི་བཅུད། སྣོད་བརྒྱད་གནས་པའི་རྗེས་འཇུག་
གིས་ཞེས་པས། དད་པ་དང་བརྩོན་འགྲུས། སྙིང་རུས་དང་དམ་ཚིག །ཤེས་རབ་དང་
གཏོང་ཕོད་མོས་གུས་དང་དཀའ་ཐུབ་སྟེ་བརྒྱད། དད་པས་གོང་མའི་རྗེས་འཇུག །
57



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བརྩོན་འགྲུས་ཀྱིས་ཐོས་བསམ་དོན་གཉེར། སྙིང་རུས་ཀྱིས་དམ་བཅའ་མཐར་ཐོན།
དམ་ཚིག་གིས་དཔོན་གསས་ཀྱི་བཀའ་བཞིན་དུ་སྒྲུབ། ཤེས་རབ་ཀྱིས་བོན་ཐམས་
ཅད་ཀྱི་སྐྱལ་ས་ངོ་ཤེས། གཏོང་ཕོད་ཀྱིས་ལུས་དང་ལོངས་སྤྱོད་ལ་མ་ཞེན། མོས་གུས་
ཀྱིས་དཔོན་གསས་ཀྱི་ཡོན་ཏན་ལ་སྐྱོན་དུ་མི་མཐོང། དཀའ་ཐུབ་ཀྱིས་ལུས་ངག་ཡིད་
གསུམ་ཐ་མལ་དུ་མི་འཆོར། དེ་ལྟར་སྣོད་བརྒྱད་གནས་ན། ཆབ་དཀར་གྱི་སྣོད་ཡིན།
ཞབས་ཀྱི་པད་མ་ལ་བཏུགས་ནས་ཞེས་པས། བཅུད་ལྡན་གྱི་དཔོན་གསས་དེའི་དྲུང་
དུ། སྣོད་ལྡན་གྱི་སློབ་མ་དེ་བསྡད་ནས། སྤྱོད་ལམ་ཅི་བྱེད་བོན་དང་བསྟུན་ནས།
ཡོན་ཏན་གོང་ནས་གོང་དུ་འཕེལ། མ་ཉམས་གསུམ་གྱི་མཆོད་པ་དབུལ་ཞེས་པས།
བསམ་པ་མ་ཉམས་པས་དཔོན་གསས་སངས་རྒྱས་སུ་མཐོང། སྦྱོར་བ་མ་ཉམས་པས་
དེའི་བཀའ་བཞིན་བྱེད། དངོས་གཞི་མ་ཉམས་པས་སྡོམ་སྲུང་དམ་ཚིག་ལ་གནས།
རྫས་མ་ཉམས་པས་ངན་ངོན་ལྷག་ལྷོག་མ་ཡིན་པ་ཤིན་ཏུ་ཡིད་དུ་འོང་བ་དབུལ།
ཤེས་པའི་ཤེས་པ་སྐྱེ་འགྱུར་ནས། ཞེས་པས། དེ་ལྟར་དཔོན་གསས་ལ་གསོལ་བ་
བཏབ་ཅིང་ཚོགས་བསགས་པས། རང་གི་རྟོགས་པ་གོང་ནས་གོང་དུ་འཕེལ། བྱིན་
རླབས་ཀྱིས་མི་མ་ཡིན་གྱི་གནོད་པ་ཞི། ཉམས་ཀྱིས་ལུས་ངག་ཡིད་གསུམ་ལ་བདེ་
གསལ་མི་རྟོག་པ་སྐྱེ། སྤྱི་དང་རང་གི་མཚན་ཉིད་ནི་ཞེས་པས། སྒྲ་སྤྱིའི་རྣམ་པ་ནི།
ཐེག་པ་ཆུང་བའི་གོལ་སར་མ་སོང་པས། སྒྲ་དོན་གྱི་འབྲེལ་པ་རྩི་ཤེས། དོན་རང་གི་
མཚན་ཉིད་ཚིགས་སུ་མ་ཤོར་བར་ཉམས་སུ་མྱོང།
མ་འདྲེས་གཅིག་ཏུ་རྟོགས་པ་ཡིས། ཞེས་པས། ཤན་འབྱེད་པའི་དུས་སུ་བོན་ཐམས་
ཅད་བརྗོད་བྱ་མ་ནོར། ལ་ཟློས་པའི་དུས་སུ་བོན་ཐམས་ཅད་མིང་མེད་བརྗོད་བྲལ་
དུ་ཤེས། དུས་འདི་ཉིད་ལ་རྫོགས་སངས་རྒྱས། ཞེས་པས། ཐེག་པ་ཆུང་བ་བཞིན་དུ་
བསྐལ་པ་གྲངས་མེད་གསུམ་དུ། ཚོགས་བསགས་མི་དགོས་ཏེ། ད་ལྟ་ཡུམ་གྱི་མན་
58



རྒྱུད་སྡེ།
AA
ཐུགས་ཀྱི་ཡང་གབ་ཉི་མའི་རྒྱུད།
ངག་ལག་ཏུ་ལོངས་པས། ད་ལྟ་རང་དུ་སངས་རྒྱས་ཀྱི་གྲལ་དུ་རྟོལ་བ་ཡིན། བོན་
ཉིད་བྱམས་པ་ཆེན་པོའི་རྒྱུད་ལས། ཐུགས་རྗེ་སྐུའི་ཉི་མའི་ལེའུ་སྟེ་ཉི་ཤུ་ཐམ་པའོ། །སྤུ་
སྨར་སློག་ཙོ། ཧོ་ཡོ་ཏྲང་སོ་ཧྲིག་གོ ། །
༧ ད་འདི་ནས་མར་ལ་ལེགས་པ་གསུང་གི་ལེའུ་འཆད་དེ། ཐུགས་རྗེ་གསུང་གི་
ཉི་མ་སྟེ། དེ་ལ་གཉིས་ཏེ། སྲས་དང་འཁོར་གྱིས་ཞུས་པ་དང། ཡུམ་གྱིས་ལན་ནོ། །
དང་པོ་ནི། འཆི་མེད་ཀྱིས་ཡང་ཞུས་པ། ཞེས་པས། སྡུད་པ་པོ་འཆི་མེད་ཀྱིས། རང་
གཞན་གྱིས་མ་སྐྱེས་པའི་ཐེ་ཚོམ་དྲིས་པ་ཡིན། ཡུམ་ལྷ་མོ་བཟང་ཟ་རིང་བཙུན། ཞེས་
པས། ཡུམ་དེ་འདྲི་བར་འོས་པར་གཟིགས་པ་ཡིན། སྐུ་ཡི་ཐེ་ཚོམ་དེས་བཅད་པས།
ཞེས་པས། ལེའུ་གོང་མ་དེ་ལ་མ་བདེ་མཆིས་ཏེ། གསུང་གི་ཉི་མ་གསུང་དུ་གསོལ།
ཞེས་པས། འཐད་ཅིང་འཐད་པར་གྱུར་པའི་བོན་གྱི་བོན་ཞུས་པས། ད་ནི་གཉིས་པ་
ཡུམ་གྱིས་ལན་བཏབ་པ་ལ་གཉིས་ཏེ། རྩ་བ་སྡོང་པོ་དང། ཡལ་ག་རྒྱས་པར་བསྟན་
པའོ། །དང་པོ་ནི་དེ་སྐད་ཞུས་པས་དོན་གསན་ནས། ཞེས་པས། སྲས་དང་འཁོར་
གྱིས་ཞུ་བ་ཕུལ་བའི་ཚིག་དེ། ཡུམ་གྱི་སྙན་དུ་གསན་ནས་ལན་འདེབས་པ། འཁོར་
གྱི་རྟོགས་པ་གསལ་དོན་དུ་ཞེས་པས། འཆི་མེད་ལ་སོགས་པའི་འཁོར་གྱི་དོན་དུ། དེ་
ནས་ཡུམ་གྱིས་ཞེས་པས། ལྷ་མོ་བཟང་ཟས་བྱམས་པའི་སེམས་སྐྱེད་ནས། འཕྲུལ་
ངག་རིམ་པ་གསུང་དུ་གསོལ། ཞེས་པས། བློ་ཆེ་ཆུང་ལ་དགོངས་པ་ཡིན། རྒྱས་པར་
གསུང་དང་འབྲིང་དུ་བཤད། ཅེས་པས། རྒྱས་པ་བོན་གྱི་སྒོ་མོ་བརྒྱད་ཁྲི་བཞི་སྟོང།
འབྲིང་ལ་གསུང་རབས་ཡན་ལག་བཅུ་གཉིས། བསྡུས་པ་དོན་དང་གསུམ་དུ་བསྟན་
ཅེས་པས། མདོ་མཛོད་འདུལ་བ་གསུམ་དུ་བོན་ཐམས་ཅད་བསྡུས་པ་ཡིན།
ད་ནི་གཉིས་པ་རྒྱས་པར་བཤད་པ་ལ་དོན་ལྔ་སྟེ། དང་པོ་ལ་སྤང་བྱ་དང་གཉེན་
པོ་མགོ་ཐུག་དུ་བསྟན་པ་ལ། དེ་ལ་རྒྱས་པར་གསུངས་པ་ནི། ཞེས་པས། ཐ་སྙད་
59



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལ་དགའ་བ་ལ་སྤྲོས་ཏེ་བསྟན་པ་ཡིན་པས། བརྒྱད་ཁྲི་བཞི་སྟོང་གི་གྲངས་ངེས་པར་
བསྟན་པ་ཡིན། དུག་གསུམ་ཉོན་མོངས་ཆ་མཉམ་པའི་ཞེས་པས། འདོད་ཆགས་
ལས་གྱུར་པའི་ཉི་ཁྲི་ཆིག་སྟོང་། ཞེ་སྡང་ལས་གྱུར་པའི་ཉི་ཁྲི་ཆིག་སྟོང༌། གཏི་མུག་
ལས་གྱུར་པའི་ཉི་ཁྲི་ཆིག་སྟོང། དེ་གསུམ་ཆ་མཉམ་པ་ལས་གྱུར་པའི་ཉི་ཁྲི་ཆིག་སྟོང་
ངོ༌། །གཉེན་པོ་བརྒྱད་ཁྲི་བཞི་སྟོང་སྟེ་ཞེས་པས། མདོ་ལས་གྱུར་པ་ཉི་ཁྲི་ཆིག་སྟོང།
མཛོད་ལས་གྱུར་པ་ཉི་ཁྲི་གཅིག་སྟོང། འདུལ་བ་ལས་གྱུར་བ་ཉི་ཁྲི་ཆིག་སྟོང། མདོ་
མཛོད་འདུལ་བ་ཆ་མཉམ་པ་ལས་གྱུར་པའི་ཉི་ཁྲི་ཆིག་སྟོང་ངོ༌། །ཐེག་པ་སྣ་ཚོགས་
སྟོན་པའོ། །ཞེས་པས། གང་ཟག་གི་འདུ་ཤེས་མ་ཟད་ཅིང་དྲན་པ་མ་སྟོར་གྱི་བར་དུ།
ཐེག་པའི་མཐའ་ལ་ཐུག་པ་མེད་ཅིང། གང་ཟག་བོན་གྱི་གྲངས་ལ་ཡང་ཟད་པ་མེད།
གཉིས་པ་མདོའི་རྣམ་གྲངས་བསྟན་པ་ནི། འབྲིང་ནི་གསུང་རབ་བཅུ་གཉིས་ཞེས་
པས། བྱེ་མ་ལ་ཆུ་འབུམ་སྣང་སྲིད་དད་ཆད་མདོ་ཡོད་དེ་མདོའི་སྡེ། ནམ་མཁའ་
ཡངས་ཆེན་མདོ་བཏང་རག་བསྙད་པའི་སྡེ། ཤེས་རབ་མདོར་བསྟན་རྒྱས་སྡུས་མདོ་
ལུང་དུ་བསྟན་པའི་སྡེ། སྤྱོད་བྱ་དོན་ལྡན་ཚིགས་སུ་བཅད་པའི་སྡེ་དང་བཞི། ཁམས་
གསུམ་སེམས་ཅན་སྐྱེ་འཆིའི་མདོ་ཆེད་དུ་བརྗོད་པའི་སྡེ། དུས་གསུམ་གཤེན་རབ་
བྱུང་ཁུངས་མདོ་གླེང་གཞིའི་སྡེ། ལྟ་བ་སྐྱེ་མེད་ལ་བཅད་མདོ་རྟོགས་བརྗོད་ཀྱི་སྡེ། ཡེ་
གཤེན་གསལ་བ་སེམས་འབུམ་ལྟ་བ་སྤྱི་ཆིང་མདོ་ད་ལྟར་བྱུང་བའི་སྡེ་དང་བཞི། སྣང་
སྲིད་འབྱུང་བ་ཆགས་འཇིག་གཤེན་རབ་ཀྱི་སྡེ། སྤྱོད་པ་འདུལ་ཁྲིམས་ཀྱི་མདོ། །ཤིན་
ཏུ་རྒྱས་པའི་སྡེ། བླ་མེད་གོང་འཕང་ལམ་གྱི་མདོ་རྨད་དུ་བྱུང་བའི་སྡེ། ཉི་ཁྲི་འབུམ་
གཏན་ལ་ཕབ་པའི་སྡེ་དང་བཞིའོ། །ཞེས་པས། མདོའི་གྲངས་ངེས་པ་དང། གོ་
རིམ་ངེས་པའི་མཚན་ཡིན། མདོ་དང་གཏང་རག་བསྙེད་ལུང་དུ་བསྟན། ཞེས་པས།
མདོའི་སྡེ་དང་གཏང་རག་སྙེད་པའི་སྡེ་དང་ལུང་དུ་བསྟན་པའི་སྡེའོ། །མདོའི་དབྱེ་བ་
60



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
དང། ངེས་ཚིག་དང། རྣམ་གྲངས་སོ། །དབྱེ་ན་དྲང་བ་དོན་གྱི་མདོ་དང། ངེས་པ་
དོན་གྱི་མདོའོ། །ངེས་ཚིག་ནི་དྲང་དོན་གྱི་གོ་བ་ནི། དོན་མདོ་རུ་བསྡུས་ནས། ཚིག་སྡེ་
རུ་ལོངས་པའོ། །ངེས་དོན་ནི་ཚིག་སྡེ་རུ་ལོངས་ནས་དོན་གོ་བའོ། །མདོ་ཡི་དགོངས་
པ་ནི་དབང་པོ་རྣོན་པོ་དང་བརྟུལ་བ་གྲོལ་བར་བྱེད་པའོ། །གཏང་རག་སྙེད་པའི་
སྡེ་ནི། ལས་རྒྱུ་འབྲས་ཁྱད་དུ་མ་བསད་པར། ལས་དང་འབྲས་བུ་ལ་བརྟེན་ནས།
འཁོར་བ་ལ་བློ་ལྡོག་པར་བྱེད་པ་ཡིན། གཏང་རག་ནི་ཡུམ་གྱིས་གསུང་ལ། སྙེད་པ་
ནི་འཁོར་རྣམས་དེ་ལ་ཐོས་བསམ་བྱེད་པའོ། །ལུང་དུ་བསྟན་པའི་སྡེ་ནི། ལས་ངན་
པ་བྱས་པའི་འབྲས་བུ་ཡང། རང་གིས་མྱོང་བར་བྱས་ལ། ལས་བཟང་པོ་བྱས་པའི་
འབྲས་བུ་ཡང། རང་གིས་མྱོང་བར་ངེས། དེས་ན་ལས་རྒྱུ་འབྲས་མི་སྟོར་བ་སངས་
རྒྱས་ཀྱི་ལུང་དུ་གསུངས། ལུང་ནི་ཉེས་པ་ཟད་པ་ཡིན་ལ། བསྟན་པ་ནི་ཕྱི་རབས་ལ་
འདོད་པ་ཟད་པར་གྱིས་ཅིག་པར་བསྟན་པ་ཡིན། ཚིག་གི་བཤད་བཅད་ཆེད་བརྗོད་
གླེང་གཞིའི་སྡེ། ཞེས་པས། ཚིགས་སུ་བཅད་པའི་སྡེ་དང་། ཆེད་དུ་བརྗོད་པའི་སྡེ་དང།
ཚིགས་སུ་བཅད་པ་ནི་སྡེ་དང་མདོ་ལ་ལ་ཚེག་བར་བཅུ་གཅིག་དུ་བཅད། ལ་ལ་ནི་
དགུ་རུ་བཅད། ལ་ལ་ནི་བདུན་དུ་བཅད་པའོ། །ཚིག་ནི་ཐ་སྙད་ཀྱི་བོན། བཅད་པ་
ནི་དོན་བརྗོད་པ་བྲལ་བ་ཡིན། ཆེད་དུ་བརྗོད་པ་ནི་སྡེ་ནི་ཞེས་པས། མ་རྟོགས་པ་
རྣམས་རྟོགས་པར་བྱ་བའི་ཆེད་དུ། བདེར་གཤེགས་བོན་གྱི་སྒོ་མོ་བསམ་གྱིས་མི་ཁྱབ་
པ་རྣམས་གསུངས་པ་ཡིན། ཆེད་དུ་ནི་ཐུགས་རྗེ་བསྐྱེད་པའི་ཡུལ་ལོ་པའོ། །བརྗོད་
པ་ནི་ཐུགས་རྗེ་སྐྱེས་པའི་གསུང་ངོ༌། །གླེང་གཞིའི་སྡེ་ནི་ཞེས་པས། འཁོར་གྱིས་གླེང་
གཞི་དྲིས་པ་ལ། ཡུམ་གྱིས་གླེང་བསླང་ནས་ལན་བཏབ་པའོ། །གླེང་གཞི་ནི་ཡུམ་དང་
སྲས་འཁོར་གྱི་གླེང་གཞི་ལ་ལྷད་མ་ཞུགས་པའོ། །བདེན་ནི་ལོག་ལྟ་ཅན་རྣམ་པར་
བཅད་པའི་སངས་རྒྱས་པའི་སྡེ་རུ་བཞུགས་པའོ། །རྟོགས་བརྗོད་དེ་འབྱུང་གཤེན་རབ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཅེས་པས། རྟོགས་བརྗོད་པའི་སྡེ་དང། ད་ལྟར་བྱུང་བའི་སྡེ་དང། གཤེན་རབ་ཀྱི་
སྡེའོ། །རྟོགས་པ་བརྗོད་པ་ནི། སྲས་དང་འཁོར་གྱིས་ཡུམ་ལ་རང་རང་གི་རྟོགས་ཚད་
ཕུལ་བའོ། །རྟོགས་པ་ནི་རང་རང་ལ་ངེས་ཤེས་སྐྱེས་པ་ཡིན། བརྗོད་པ་ནི་རྟོགས་སོ་
བྱས་ནས་མིང་བཏགས་པའོ། །ད་ལྟར་བྱུང་བའི་སྡེ་ནི། ཞེས་པས། ཀུན་རྫོབ་ཀྱི་བོན་
ཐམས་ཅད། ལས་རྒྱུ་འབྲས་བདེན་པར་བྱུང། དོན་དམ་གྱི་བོན་ཐམས་ཅད་ལས་རྒྱུ་
འབྲས་ལས་འདས་པར་བྱུང། དེ་ལྟར་ན་སངས་རྒྱས་ཀྱིས་གསུངས་པའི་བདེན་པ་
གཉིས་པོ་དེ། སངས་རྒྱས་སེམས་ཅན་གཉིས་ཀའི་འབྱུང་གནས་ཡིན། འབྱུང་བའི་
སྡེ་ནི་བདེན་པ་གཉིས་པོ་དེ། དེ་ཉིད་དང་གཞན་དུ་བརྗོད་དུ་བཏུབ་པར་རྟོགས་
པས། འཁོར་བའི་ཉེས་པ་ལས་འབྱུང་ནས་འགྲོ་བ་ཡིན། གཤེན་རབ་ཀྱི་སྡེ་ནི། ཞེས་
པས། གཤེན་རབ་ཀྱིས་སྐྱེ་བ་མི་འདྲ་བ་ཉི་ཤུ་རྩ་གཅིག་བཞེས་པ་ཡིན། ལས་ཐབས་མི་
འདྲ་བ་ཉི་ཤུ་རྩ་ལྔ་མཛད་པ་ཡིན། དེའི་དུས་སུ་འཆི་མེད་གཙུག་ཕུད་དང་གསང་བ་
འདུས་པ་ལ་སོགས་པ་མཚན་མི་འདྲ་བ་སུམ་ཅུ་རྩ་དྲུག་ཡང་བཏགས་སོ། །གཤེན་ནི་
འཁོར་བའི་སྐྱོན་དང་འཇིག་རྟེན་གྱི་འདོད་བྱ་བརྒྱད་ཀྱིས་མ་གོས་པ་ཡིན། རབས་ནི་
ལས་ཐབས་མི་འདྲ་བ་མཛད་དེ། སྔར་འདས་པའི་རབས་དང་ད་ལྟར་གྱི་རབས་དང།
མ་བྱོན་པའི་རབས་ཀྱི་ལས་ཤ་དག་མཛད། རྒྱས་དང་རྨད་བྱུང་གཏན་ལ་དབབ།
ཤིན་ཏུ་རྒྱས་པའི་སྡེ་དང། རྨད་དུ་བྱུང་བའི་སྡེ་དང། གཏན་ལ་དབབ་པའི་སྡེའོ། །
ཤིན་ཏུ་རྒྱས་པ་ནི་ཐབས་ཀྱི་ཡན་ལག་མ་ཚང་པ་མེད་པ་དང། ཤེས་རབ་ཀྱི་ཡན་ལག་
མ་གྲུབ་པར་ཤེས་པའོ། །ཤིན་ཏུ་ནི་ཐབས་ལ། རྒྱས་པ་ནི་ཤེས་རབ་བོ། །རྨད་དུ་བྱུང་
བའི་སྡེ་ནི། ཐབས་ཤེས་རབ་ཡ་མ་བྲལ་བ་ནི། ཤེས་རབ་ཀྱི་ལམ་མ་ནོར་བ་ཡིན་པས།
ངོ་མཚར་སྐྱེས་པའོ། །རྨད་དུ་ནི་མ་རྟོགས་པ་ལ་སྙིང་རྗེ་སྐྱེས་པ་ཡིན། འབྱུང་བའི་སྡེ་
ནི། གང་ཟག་དང་བོན་གྱི་བདག་ལས་འབྱུང་བའོ། །གཏན་ལ་ཕབ་པའི་སྡེ་ནི། ཞེས་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
at
པས། ཀུན་རྫོབ་ན་ལས་ཀྱང་ཡོད་ལ་ལས་ཀྱིས་རྣམ་པར་སྨིན་པ་ཡིན། དོན་དམ་ལ་
ལས་ཀྱང་མེད་ལ། ལས་ཀྱི་རྣམ་པར་སྨིན་པ་མེད་པར་གཏན་ལ་ཕེབས། གཏན་ལ་ནི་
བདེན་པ་གཉིས་པོ་ཡིན་ཐོག་ན་བོན་ཐམས་ཅད་བཞུགས་པའོ། །ཕབ་པའི་སྡེ་ནི་རྣམ་
པར་རྟོག་པའི་ཐོག་ཏུ་བདེན་པ་གཉིས་དབྱེར་མེད་དུ་ཕབ་པའོ། །
གསུམ་པ་མདོ་དེ་རྣམས་ཀྱི་དོན་སྡུས་པར་བསྟན་པ། བསྡུས་པས་མདོ་མཛོད་
འདུལ་བ་གསུམ་སྟེ། ཞེས་པས། བོན་གྱི་སྒོ་མོ་བརྒྱད་ཁྲི་བཞི་སྟོང་དེ། གསུང་རབ་
ཡན་ལག་བཅུ་གཉིས་ཀྱི་ཐོག་ཏུ་བསྡུས། ཡན་ལག་བཅུ་གཉིས་པོ་དེ་མདོ་མཛོད་
འདུལ་བ་རིན་པོ་ཆེ་གསུམ་དུ་བསྡུས་པའོ། །མདོ་མཛོད་འདུལ་བ་ཞེས་པས། ཉོན་
མོངས་པ་འདོད་ཆགས་ལ་ཤས་ཆེ་བ་ལ། འདུལ་བའི་སྡེ་སྣོད་འབྱུང། གཏི་མུག་ཤས་
ཆེ་བ་ལ། མདོ་སྡེའི་སྡེ་སྣོད་འབྱུང། ཞེ་སྡང་ཤས་ཆེ་བ་ལ་མཛོད་ཀྱི་སྡེ་སྣོད་བྱུང། ལྟ་
བ་གཙོ་རུ་སྟོན་པ་མཛོད་ཀྱི་སྡེ་ཞེས་པས། བསླབ་པ་དོན་ཆེན་གསུམ་གྱི་ནང་ནས།
ལྷག་པའི་ཤེས་རབ་ལ་བསླབ་པ་སྟེ། སྟོང་ཉིད་ཤས་ཆེ་བ་ཡིན། སྟོང་ཉིད་དེ་ཇི་ལྟ་
བ་བཞིན་དུ་རྟོགས་པའི་ལྟ་བ་མ་ནོར་བ་ཡིན། མཛོད་དང་ལྟ་བ་སྟོང་ཉིད་རྟོགས་
པ་དང། ལྷག་པའི་ཤེས་རབ་ལ་བསླབ་པ་གསུམ་པོ་ཐ་མི་དད་པའོ། །ལྟ་བ་གཙོ་རུ་
སྟོན་པའི་བོན་ཅིག་གླེག་བམ་གང་ན་འདུག་ཀྱང་མཛོད་ཀྱི་སྡེ་ཡིན་ལ། སྟོང་པ་ཉིད་
ལ་མོས་པའི་ཤེས་རབ་ཅིག་པུ་ལ་འདུག་ཀྱང་མཛོད་ཀྱི་སྣོད་ཡིན། སྒོམ་པ་གཙོ་རུ་
འདོན་པ་མདོ་ཡིན། ཞེས་པས། ཏིང་འཛིན་གཙོ་རུ་སྟོན་པའི་བོན་ཅིག་གང་ན་འདུག་
ཀྱང་མདོ་སྡེ་ཡིན། ཏིང་འཛིན་ལ་མོས་པའི་ཤེས་རབ་ཅིག་པུ་ལ་འདུག་ཀྱང། མདོའི་
སྣོད་ཡིན། སྤྱོད་པའི་གཙོ་རུ་སྟོན་པ་འདུལ་བའོ། །ཞེས་པས། སྡོམ་པ་གསུམ་གཙོ་རུ་
སྟོན་པའི་བོན་ཅིག་གང་ན་འདུག་ཀྱང་འདུལ་བའི་སྡེ་ཡིན། སྡོམ་པ་གསུམ་ལ་མོས་
པའི་ཤེས་རབ་ཅིག་པུ་ལ་འདུག་ཀྱང་འདུལ་བའི་སྣོད་ཡིན། དེ་ཡང་རྣམ་པ་གསུམ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཡིན་ཏེ་ཞེས་པས། བློ་རབ་འབྲིང་ཐ་མ་གསུམ་ལ་ཟེར་བ་ཡིན། ཆེ་དང་ཆུང་དང་
ཁྱད་པར་རོ་ཞེས་པས། ཆེ་བ་ནི་ཐེག་པ་ཆེ་བ་ཆེན་པོའི་སྡེ། སྙིང་རྗེ་ཆེ་སྟེ་སེམས་ཅན་
ལ་ཕན་འདོག་ནུས། ཤེས་རབ་ཆེ་སྟེ་བདག་མེད་གཉིས་རྟོགས་པ་ཡིན། ཆུང་བ་ནི་
ཐེག་པ་ཆུང་སྙིང་རྗེ་ཆུང་སྟེ་རང་གི་དོན་ལས་མ་ནུས། ཤེས་རབ་ཆུང་སྟེ་གང་ཟག་གི་
བདག་མེད་པ་ལས་མ་རྟོགས་པ་ཡིན། ཁྱད་པར་ནི་ཆབ་དཀར་ཀྱི་ཐེག་པ་སྟེ། སྟོང་
ཉིད་སྙིང་རྗེའི་སྙིང་པོ་ཅན། བདག་གཞན་གཉིས་ཀའི་དོན་གྲུབ་པ་ཡིན། དང་པོ་ལྔ་
ནི་མདོ་ཡིན་ཏེ། ཞེས་པས། གསུང་རབ་ཡན་ལག་བཅུ་གཉིས་ལས། དང་པོ་བཟུང་
བའི་གྲངས་ལྔ་ནི། མདོ་སྡེའི་མདོ་མཛོད་ཡིན་པས། མདོའི་སྡེ་དང། གཏང་རག་དུ་
བསྙད་པའི་སྡེ་དང། ལུང་དུ་བསྟན་པའི་སྡེ་དང། ཚིགས་སུ་བཅད་པའི་སྡེ་དང་ཆེད་
དུ་བརྗོད་པའི་སྡེའོ། །དེའི་རྗེས་དྲུག་ནི་འདུལ་བ་ཡིན་ཞེས་པས། ལྔ་པོ་དེའི་འོག་ནས་
གོ་རིམ་ངེས་པ་དྲུག་ནི། འདུལ་བ་མདོ་མཛོད་ཡིན་ཏེ། གླེང་གཞིའི་སྡེ་དང། རྟོགས་
པར་བརྗོད་པའི་སྡེ་དང། ད་ལྟར་འབྱུང་བའི་སྡེ་དང། གཤེན་རབ་ཀྱི་སྡེ་དང། ཤིན་
ཏུ་རྒྱས་པའི་སྡེ་དང། རྨད་དུ་བྱུང་བའི་སྡེ་དང། ནང་གི་ཐ་མ་མཛོད་ཀྱི་སྡེ་ཞེས་པས།
བཅུ་གཉིས་ཀྱི་མཐའ་ནང་གི་བཞུགས་མ། གཏན་ལ་ཕབ་པའི་སྡེ་ནི། མཛོད་ཀྱི་མདོ་
དང། མཛོད་ཀྱི་སྣོད་དོ། །དེ་ནི་ཐེག་པ་ཆུང་ངུ་གཞུང་ཞེས་པས། འོག་མ་གསུམ་གྱིས་
བཞེད་པ་ཡིན། རྒྱས་པ་དང་རྨད་འབྱུང་མདོ་ཡིན་ཏེ་ཞེས་པས། ཤིན་ཏུ་རྒྱས་པའི་
སྡེ་དང༌། རྨད་དུ་བྱུང་བའི་སྡེ་དང། མདོ་སྡེའི་མདོ་མཛོད་ཡིན། མདོ་སོགས་དགུ་
ནི་འདུལ་བ་ཡིན། ཞེས་པས། མདོ་སྡེ་དང་གཏང་རག་གི་སྡེ་དང། ལུང་གི་སྡེ་དང་
ཚིགས་སུ་བཅད་པ་དང། ཆེད་དུ་བརྗོད་པ་དང། གླེང་གཞིའི་སྡེ་དང། རྟོགས་པར་
བརྗོད་པའི་སྡེ་དང། ད་ལྟར་འབྱུང་བའི་སྡེ་དང། གཤེན་རབ་ཀྱི་སྡེའོ། །གཏན་ལ་
ཕབ་པ་ནི་མཛོད་ཀྱི་སྡེ། ཞེས་པས། མདོ་སྡེ་བཅུ་གཉིས་པོ་དེའི་དོན་ཧྲིལ་གྱིས་བསྡུས་
64



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
པ། གཏན་ལ་ཕབ་པའི་སྡེ་ཡིན་པས། མཛོད་ཀྱི་མདོ། །མཛོད་ཀྱི་སྣོད་དུ་འཇོག་པ་
ཡིན། དེ་ནི་ཐེག་པ་ཆེན་པོའི་གཞུང་ཞེས་པས། ཨ་དཀར་དང་ཕ་རོལ་དུ་ཕྱིན་པ་དེ་
ལྟར་དུ་འདོད་པ་ཡིན། མདོ་སོགས་རིམ་ལྔ་མདོ་ཡིན་ཏེ། ཞེས་པས། སྔ་མའི་མདོ་
གཞུང་གཉིས་པོ་ཕྱོགས་སྔ་མར་བཞག་ནས། རང་གི་གཞུང་གིས་འདི་ལྟར་དུ་བཞེད་
དེ། མདོ་དང་བཏང་རག་དུ་སྙེད་པ་དང། ལུང་དང་ཚིགས་སུ་བཅད་པ་དང། ཆེད་
དུ་བརྗོད་པ་དང་དེ་རྣམས་མདོ་སྡེའི་མདོ་མཛོད་ཡིན། དེ་རྗེས་རྣམ་བཞི་འདུལ་བ་
ལ་ཞེས་པས། གླེང་གཞིའི་སྡེ་དང། རྟོགས་པར་བརྗོད་པའི་སྡེ་དང། ད་ལྟར་འབྱུང་
བ་དང། གཤེན་རབ་དང་དེ་རྣམས་ནི་འདུལ་བའི་མདོ་མཛོད་ཡིན་ལ། ཐ་མ་གསུམ་
ནི་མཛོད་པའོ། །ཞེས་པས། ཤིན་ཏུ་རྒྱས་པ་དང། རྨད་དུ་བྱུང་བ་དང། གཏན་ལ་
ཕབ་པ་དང། དེ་རྣམས་ནི་མཛོད་ཀྱི་མདོ་མཛོད་ཡིན། འདི་ནི་ཁྱད་པར་བླ་མེད་དོ་
ཞེས་པས། ཐེག་པ་ཐུན་མོངས་པ་ལ་ཁྱད་པར་དུ་ཆེ་བའི། ཆབ་དཀར་གཞུང་གི་ལུང་
ཀྱིས་དེ་ལྟར་འདོད། དེ་བཞིན་སྦྱོར་བ་ཤེས་པར་བྱ། ཞེས་པས། དངོས་པོ་གཙོ་ཆེ་བ་
ནི། ཐེག་པ་ཆུང་ངུ་དབང་པོ་ཐ་མའི་བཞེད་པ་ཡིན། བསམ་པ་གཙོ་ཆེ་བ་ནི་ཐེག་པ་
ཆེན་པོ། དབང་པོ་འབྲིང་པོའི་བཞེད་པ་ཡིན། ཐབས་གཙོ་ཆེ་བ་ནི་འབྲས་བུ་གསང་
སྔགས་ཀྱི་ཐེག་པ་ཡིན། དབང་པོ་རབ་ཀྱིས་བཞེད་པ་ཡིན།
བཞི་པ་སྔགས་དང་མཚན་ཉིད་ཀྱི་ཁྱད་པར་བསྟན་པ། ཁྱད་པར་དབང་དུ་བྱས་
ནས་ནི། ཞེས་པས། ཐབས་དང་འབྲིང་ནི་མ་ཡིན་སྟེ། ཡང་རབས་གསང་སྔགས ཐེག་
པ་ལ་མོས་པ་ལགས་སོ། །མཚན་ཉིད་རྒྱུའི་ཐེག་པ་དང་ཞེས་པ། རྒྱུ་རྣམ་པར་དཀར་
བའི་ཕྱོགས་ཙམ་ལ་ལམ་དུ་བྱེད་པའོ། །འབྲས་བུ་མི་འགྱུར་བའི་ཐེག་པའོ། །ཞེས་པས།
ཆབ་དཀར་འབྲས་བུ་ལམ་དུ་བྱེད་པའི་ལུགས་ཀྱིས། སྐུ་གསུང་ཐུགས་ཀྱི་མཚན་ཉིད་
དང་མི་འབྲལ་བར་བྱེད་པའོ། །དེ་གཉིས་རྒྱུ་འབྲས་ཁྱད་པར་ཡང་ཞེས་པས། རྒྱུའི་
65



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བོན་ལ་ཇི་ལྟར་སྤྱད་ཀྱང་འབྲས་བུ་མི་དང་ལྷའི་གོ་འཕང་ལས་མི་ཐོབ། འབྲས་བུ་ཆབ་
དཀར་གྱི་ཐེག་པ་ལ་དམ་ཚིག་མ་ཉམས་ན། ཀུན་སྣང་ཁྱབ་པའི་གྲལ་དུ་འགྲོ་བར་
ཐེ་ཚོམ་མེད་པ་ཡིན། དོན་གཅིག་ལས་མི་རྨོངས་ཏེ། ཞེས་པས། བོན་དོན་དམ་ལ་
རྒྱུ་འབྲས་གཉིས་ལ་ཐ་དད་པ་མེད། ཐབས་མང་དཀའ་བ་མེད་པ་ཡིན། ཞེས་པས།
དབང་བཞི་གདན་ཐོག་གཅིག་དུ་ཐོབ་ནས། ཐབས་ལག་དུ་ལོངས་པས་སྐྱེ་བ་འདི་ཀ་
ལ་སངས་རྒྱས་པར་བྱེད་པའོ། །དབང་པོ་རྣོན་པོས་དབང་བྱས་སྟེ། ཞེས་པས། སྦྱང་
བའི་དབང་པོ་རྣོན་པོ་དང། རང་བཞིན་གྱི་དབང་པོ་རྣོན་པོ་གཉིས་ལ་དབང་ཐོབ་པ་
ཡིན། ཕ་རོལ་ཕྱིན་པའི་ཐེག་པ་བས། ཞེས་པས། ལྟ་བ་དོན་གྱི་རྣམ་གྲངས་ཡིན་ཞེ་ན།
དོན་དམ་པ་རྟོགས་ཀྱང། ཐབས་ལག་ཏུ་མ་ལོངས་པས། ད་རུང་སངས་རྒྱས་པའི་
དུས་མ་ཡིན། ཟེར་ནས་གསང་སྔགས་ལ་ཟུར་ཟ། ཨ་དཀར་གྱི་ཐེག་པ་ཁྱད་པར་བླ་
མེད་པ་ཞེས་པས། ཆབ་དཀར་ལམ་བསྐྱེད་རྫོགས་གཉིས་ལ་ཞུགས་ནས། ཐབས་ཁྱད་
པར་ཅན་ལག་ཏུ་ཐོབ་པས། རབ་ད་ལྟ་རང་དུ་སངས་རྒྱས་ནུས། འབྲིང་འཆི་ཁར་
སངས་རྒྱས། ཐ་མ་བར་དོ་ལ་སངས་རྒྱས་པར་འདོད། །
ལྔ་པ་རྒྱུད་ཀྱི་རྣམ་གྲངས་བསྟན་པ་ལ། དང་པོ་རྒྱུད་ཀྱི་སྡེ་རུ་ཡོང་བའི་མཚན་
བསྟན་པའོ། །ཆབ་དཀར་ལ་རྒྱུད་བཞི་སྟེ། ཞེས་པས། དོན་ལ་ཕ་བརྒྱུད་མ་རྒྱུད་མ་
གྲུབ་ཀྱང། ཕ་རྒྱུད་སྡོང་པོ་དགུ་འདུས་དང། མ་རྒྱུད་ཐུགས་རྗེ་ཉི་མ་གྲགས་པའོ། །བྱ་
བའི་རྒྱུད་དང་སྤྱོད་པའི་རྒྱུད། བྱ་བའི་རྒྱུད་ཀྱི་གོ་བ་ནི། ཕྱི་རོལ་དུ་ལུས་ངག་བྱ་བ་
གཙོ་རུ་བྱེད་ལ། ནང་སེམས་ཀྱི་སྒོམ་པ་ཞོར་ལ་བྱེད་པའོ། །ལྟ་བ་ནི་དམ་ཚིག་སེམས་
དཔའ་དང་ཡེ་ཤེས་སེམས་དཔའ་གཉིས། རྗེ་དང་འབངས་ཀྱི་ཚུལ་དུ་འདོད་པའོ། །
རྒྱུད་ནི་བྱ་བ་སྤྱིའི་རྒྱུད་དང། བྱེ་བྲག་གི་རྒྱུད་ལ་སོགས་པའོ། །སྤྱོད་པའི་རྒྱུད་ཀྱི་གོ་བ་
ནི། ཕྱི་རོལ་ལུས་ངག་ཡིད་གསུམ་གྱི་བྱ་བ་དང། ནང་སེམས་ཀྱི་ཡེ་ཤེས་གཉིས། ལྷུ་ཆེ་
66



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཆུང་མེད་པར་ཆ་མཉམ་དུ་སྤྱོད། དམ་ཚིག་སེམས་དཔའ་དང་ཡེ་ཤེས་སེམས་དཔའ་
གཉིས། སྤུན་དང་གྲོགས་པོའི་ཚུལ་དུ་འདོད་པའོ། །རྒྱུད་ནི་རྩ་བའི་རྒྱུད་དང་བཤད་
པའི་རྒྱུད་ལ་སོགས་པའོ། །ཡེ་གཤེན་རྒྱུད་དང་བླ་མེད་རྒྱུད་ཅེས་པས། ཡེ་གཤེན་རྒྱུད་
ཀྱི་གོ་བ་ནི། ནང་སེམས་ཀྱི་སྒོམ་པ་གཙོ་རུ་བྱེད་ལ། ཕྱི་ལུས་ངག་གི་བྱ་བ་ཞོར་ལ་བྱེད།
སེམས་དཔའ་གཉིས་པོ་དེ་ཐ་མི་དད་པར་འདོད། རྒྱུད་ནི་སངས་རྒྱས་མཉམ་སྦྱོར་ཀྱི་
རྒྱུད་ལ་སོགས་པའོ། །ཡེ་གཤེན་བླ་ན་མེད་པའི་རྒྱུད་ཀྱི་གོ་བ་ནི། ཕྱི་རོལ་དུ་ལུས་ངག་
གི་དགེ་སྦྱོར་ལ་མི་ལྟོས་པར། ནང་སེམས་ཀྱི་སྒོམ་པ་ལ་གཙོ་རུ་བྱེད་པའོ། །སེམས་
ལས་ལོག་པའི་སེམས་དཔའ་གཉིས་ཀྱང་མི་འདོད། བྱིན་གྱིས་རླབས་བྱ་རློབས་བྱེད་
གཉིས་སུ་མི་འདོད། ལྷ་ཡང་བཏགས་པ་ཙམ། བདག་ཀྱང་བཏགས་པ་ཙམ། བསྒོམ་
པ་དང་མི་སྒོམ་པ་ཡང་བཏགས་པ་ཙམ། བཏགས་པ་ཙམ་གང་ཡིན་པ་དེ་ནི། བློས་
བྱས་པའི་བོན། ཡང་དག་པའི་བོན་ཉིད་ནི། མིང་མེད་བརྗོད་བྲལ། ཤེས་བརྗོད་ཀྱི་
ཡུལ་ལས་འདས་པའོ། །རྒྱུད་ནི་ཐུགས་རྗེ་ཉི་མ་ལ་སོགས་པའོ། །དམན་པ་རྣམས་ལ་
བྱ་བའི་རྒྱུད་ཅེས་པས། བློ་ཆུང་བ་ལ་ཁྲུས་དང་གཙང་སྦྲའི་སྒོ་རུ་ཞུགས་ནས། ལུས་
ཀྱི་བྱ་བ་གཙོ་རུ་འདོན་པ་ཡིན། བྱ་མེད་ཡེ་གཤེན་དེ་རྟགས་ལ་ཞེས་པས། བློ་འབྲིང་
པོ་ལ་རེས་བྱ་བ་ལ་དགེ་སྦྱོར་བྱེད། རེས་རྣམ་པར་མི་རྟོག་པ་སྒོམ། དེ་ལྟར་གཉིས་
ལ་རྟེན་ནས་སྒྲིབ་གཉིས་སྤང་པས། བྱང་ཆུབ་ཐོབ་པར་འདོད་པའོ། །བློ་རབ་ལ་ཡེ་
གཤེན་རྒྱུད་དུ་བསྟན། ཞེས་པས། ནང་གི་སྒོམ་པ་ཁོ་ན་ལ་གཙོ་རུ་བྱེད་པ་ལས། ཕྱི་
རོལ་གྱི་བྱ་ཆ་ནི་སྒྱུ་མའི་རང་བཞིན་དུ་འདོད། ཡང་རབ་ཡེ་གཤེན་བླ་མེད་ཅེས་པས།
དབང་པོ་རབ་ཀྱི་ཡང་རབ་ཏུ་གྱུར་པ་དེ། གཞན་འཇུག་པའི་ཡན་ལག་དུ། དགེ་སྦྱོར་
ལྟར་སྣང་བ་ལས། རང་གི་གནས་ལུགས་ཁོང་དུ་ཆུད་ནས་ཡིད་ལ་བྱ་རྒྱུའམ་སྒོམ་རྒྱུ་
ཐམས་ཅད་ནི་རྟོག་པ་ཡིན། གནས་ལུགས་དེ་ལ་དགེ་བ་བྱས་པས་ཕན་མ་བཏགས།
67



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
མ་བྱས་པས་གནོད་པ་མ་སྐྱལ། བཅོས་སླད་བྲལ་བའི་རང་བྱུང་གི་ཡེ་ཤེས་དེ། དུས་
གསུམ་སངས་རྒྱས་ཀྱི་དགོངས་པ་ཡིན། བོན་བྱེད་པ་ལ་སྙིང་རུས་མེད་པས་དཀའ་
ཐུབ་མི་ཡོང། ནང་སེམས་ཀྱི་སྒོམ་པ་གཙོ་རུ་བྱེད་པ་ལ་སྙིང་རུས་དགོས། དེས་ན་སྙིང་
རུས་ཅན་དེ་ལ་ཡེ་གཤེན་གྱི་རྒྱུད་འཐད་པ་ཡིན། ཡེ་གཤེན་བླ་ན་མེད་དོ་ཞེས་པས།
འདུ་ཤེས་ཧྲགས་པ་ཐམས་ཅད་ཉོན་མོངས་པ་ཡང་ཧྲགས་པ་ཡིན་པས། དེ་ལ་སོ་སོར་
རྟོགས་པའི་ཤེས་རབ་ཀྱིས། ལྟ་བ་སྟོང་ཉིད་དུ་དབབ་དགོས། རྒྱུའི་བོན་ནམ་ཐེག་པ་
ཆུང་ངུན་གྱི་བོན་གྱི་བློ་མི་ཁེངས་པས། འབྲས་བུའི་བོན་བླ་ན་མེད་པ་བསྟན་དགོས།
འདི་ནི་བླ་མེད་ཀྱི་རྒྱུད་དུ་གྲགས་ཅེས་པས། ཉོན་མོངས་པ་སེལ་བའི་རྒྱུད་ཐུགས་རྗེ་ཉི་
མ་ནི། ཡེ་གཤེན་བླ་ན་མེད་པའི་རྒྱུད་ཡིན། ཞེས་པའོ། །
གཉིས་པ་རྒྱུད་ཀྱི་དབྱེ་བ་བསྟན་པའོ། །རྒྱུ་དང་ཐབས་དང་འབྲས་བུ་ལ་ཞེས་པས།
རྒྱུའི་རྒྱུད་ནི་བདེ་བར་གཤེགས་པའི་སྙིང་པོ་འདི། སངས་རྒྱས་དང་སེམས་ཅན་ཀུན་
ལ་ཁྱབ། ཐབས་ཀྱི་རྒྱུད་ནི་རྐྱེན་ཚིག་དང་ཡི་གེ་རུ་བྱུང་བས། སྲས་གླེང་ཅིང་ཡུམ་
གྱིས་སྨད་པ་དང་བཅས་པ། རྒྱུད་ཀྱི་དངོས་པོ་བཅུ་ཚང་པ་ཅིག་ཡིན། འབྲས་བུའི་
རྒྱུད་བདེ་ཆེན་ཡིན། ཡིད་ལ་བྱ་རུ་མ་བཏུབ་པ། སྤྲོས་པ་ཐམས་ཅད་བྲལ། བོན་སྐུ་
དེ་ཡིན། འདི་ཐབས་ཀྱི་རྒྱུད་དུ་གསུངས་ཅེས་པས། རྒྱུད་ལུང་མན་ངག་ལྡན་པ་འདི་
ཁོ་ན་ཡིན། གསུམ་པ་རྒྱུད་པ་གཞིའི་ཁུངས་བསྟན་པ། ཟབ་ཅིང་རྒྱ་ཆེ་བའི་ཐུགས་རྗེ་
ཉི་མ་འདི་ཞེས་པས། དོན་ཟབ་པ་རིག་པ་དྲི་མ་མེད་པ། རྗེས་ཤེས་པ་བློས་མ་བསླད་
པ་འདི་ཀ་ཡིན། ཚིག་རྒྱ་ཆེ་བ་ཡུམ་སྲས་འཁོར་གསུམ་དང། རྗེས་བརྒྱུད་པ་ཐམས་
ཅད་ཡིན། བདེར་གཤེགས་ཐུགས་རྗེ་ཉི་མས་སེམས་ཅན་དྲོང། བརྒྱུད་པ་བཞི་ནི་ཐོས་
པའི་ཤེས་རབ་ལ་ཚིག་གི་བརྒྱུད་པ་བྱུང། བསམ་པའི་ཤེས་རབ་ལ་དོན་གྱིས་བརྒྱུད་པ་
བྱུང། སྒོམ་པའི་ཤེས་རབ་ལ་བྱིན་གྱིས་རླབས་ཀྱིས་བརྒྱུད་པ་བྱུང། ཤེས་རབ་གསུམ་
68



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཉམས་སུ་མྱོང་པ་ལ་རྟོགས་པའི་བརྒྱུད་འབྱུང། ཚིག་གི་རྒྱུད་དང་དོན་གྱི་རྒྱུད་ཅེས་
པས། ཚིག་རྒྱུད་ནི་ཡུམ་གྱི་ཞལ་ནས་བོན་པ་འབྲས་བུ་དང་བཅས་པའོ། །དོན་གྱི་རྒྱུད་
པ་ནི་སྤྲོས་པ་ཉུང་བ་ལག་ལེན་གཙོ་རུ་སྟོན་ནས། ངེས་ཤེས་ཐུན་མོང་མ་ཡིན་པ་སྐྱེས་
པ་དེ་ཡིན། བྱིན་རླབས་ཀྱི་རྒྱུད་དང་རྟོགས་པའི་རྒྱུད་ཅེས་པས། བཀའ་རྒྱུད་འདྲེན་
པའི་དཔོན་གསས་ཀྱིས། སློབ་མ་དགེ་ལ་འཇུག་པའི་དུས་སུ། སློབ་མ་ལ་ཉམས་སྐྱེས་
ནས། རིག་པ་ངར་མདངས་དང་ལྡན་པ་དེ། གནོད་སྦྱིན་ཕོ་མོ་ལ་གཏད་ཀྱང་ཉམས་
གྱིས་འགྲོ། ན་ཚ་སྡུག་བསྔལ་ལ་བཏད་ཀྱང་འབོལ་ཏེར་འགྲོ། ཉོན་མོངས་པ་ལ་
གཏད་ཀྱང་རང་སར་དག །རྟོགས་པའི་རྒྱུད་ནི་ཚིག་དང་ཡི་གེ་ལ་མི་ལྟོས་པ་རུ། ངར་
ཅན་གྱི་ལྟ་སྟངས་ཀྱིས། རྣམ་རྟོག་རྦད་ཆོད་སྟོང་ཉིད་ལ་ངོ་སྤྲད་པས། སྐྱེས་པ་དང་
བུད་མེད་དང། བུ་ནོར་ལ་སོགས་པ་ལ་ལྟས་པ་ཙམ་གྱིས། སྣང་བ་རྟོག་མེད་དུ་ལྷག་
ལྷག་འཆར། ཚིག་ལ་ལྷད་མ་ཞུགས་པ་བདེར་གཤེགས་བཀའ་བཞིན། དོན་ལ་རིགས་
སྤྱོད་མ་ཞུགས་པས། དཔོན་གསས་མཛད་པ། བྱིན་རླབས་ལ་ཉོན་མོངས་ཕྲག་དོག་
མ་ཞུགས་པ། རྩ་བ་རྒྱུད་ལུང་ནོད་པའི་བྱིན་རླབས་འཇུག་པ། རྟོགས་པ་ལ་ཐ་སྙད་
མ་ཞུགས་པས་ཚིག་ཕྱིར་མི་འབྲེང་ཚིག་ལམ་བཅད། བོན་ཉིད་བྱམས་པ་ཆེན་པོ་སྙིང་
རྗེའི་ཀློང། གསུང་གི་ཐུགས་རྗེ་ཉི་མའི་ལེའུ་སྟེ་ཉེར་གཅིག་པའོ། །སྤ་སྨར་རོ། །སྨུག་པོ།
ཧོས་ཧིག་དྲངས་སོ་ཧྲིག ། །
༧ གསང་བ་ཐུགས་ཀྱི་ཐེག་པའི་བོན། ཐུགས་ཀྱི་ཐུགས་རྗེ་ཉི་མ་ལ་དོན་གཉིས་ཏེ།
སྲས་ཀྱིས་ཞུས་པ་དང། ཡུམ་གྱིས་ལན་ནོ། །དང་པོ་ནི་སྲས་ཀྱིས་ཡང་ཞུས་པ། ཞེས་
པས། འཆི་མེད་གཙུག་ཕུད་བདུད་རྣམས་འཇོམས། ལྷ་མོ་བཟང་བཟའ་རིང་བཙུན་
དོན་ཀུན་སྟོན། གཉིས་པ་ཡུམ་གྱིས་ལན་བཏབ་པ་ལ་གཉིས་སྟེ། རྩ་བ་དང་སྡོང་པོ་
དང། ཡལ་ཀ་དང་རྒྱས་པའོ། །དང་པོ་ནི་ཡུམ་གྱིས་བཀའ་སྩལ་པ་ཞེས་པས། ལུས་
69



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཀྱིས་བརྡ་སྟོན་ཚིག་གིས་སྒོ་འབྱེད་དོ། །སྲས་དང་འཁོར་ཉོན་ཅིག་ཅེས་པས། སྲས་
འཁོར་ལ་བོན་ཉན་པའི་སྤྱོད་པ་བསྟན་པ་ཡིན། སྡུག་བསྔལ་སེལ་བར་བྱ་བའི་ཕྱིར་
ཞེས་པས། ལུས་ངག་ཡིད་གསུམ་ལོག་པ་ལ་གཉེན་པོ་གཏང་བ་ཡིན། ཁྱད་པར་ལྔ་
ཡི་རྒྱུད་བསྟན་ཞེས་པས། སྙིང་རྗེ་ཁྱད་པར་ཅན། ཤེས་རབ་ཁྱད་པར་ཅན། ཐབས་
ཁྱད་པར་ཅན། ཡེ་ཤེས་ཁྱད་པར་ཅན། གྲུབ་མཐའ་ཁྱད་པར་ཅན་དང་ལྔའོ། །སྙིང་
རྗེ་ཁྱད་པར་ཅན་ནི་གསལ་བ་ལྟ་བུ་སྟེ། རང་དོན་ཡལ་བར་བཏང་ནས་ལུས་སྲོག་ལ་
མི་ལྟ་བར། སེམས་ཅན་གྱི་དོན་སྒྲུབ་པ་ཡིན། ཤེས་རབ་ཁྱད་པར་ཅན་ནི། ལྷ་བུ་གར་
མཁན་ལྟ་བུ་སྟེ། འཇིག་རྟེན་གྱི་ཤེས་བྱ་ནི། འདོད་པའི་དྲི་མས་ཕོག་པ་ཡིན། ཤེས་
རབ་དྲི་མ་མེད་པ་ནི། གཞན་གྱི་ལོག་པར་རྟོག་པ་གསལ་ནས། རང་འདོད་དང་བྲལ་
བའི་སྟོང་ཉིད་གོ་བ་ཡིན། ཐབས་ཁྱད་པར་ཅན་ནི། དར་དཀར་ཁ་དོག་བསྒྱུར་བ་ལྟ་
བུ་སྟེ། ལུས་སེམས་མ་སྨིན་པ་རྣམས་ལ་དབང་དང་བྱིན་རླབས་མཛད་ནས། ལམ་
བསྐྱེད་རྫོགས་ཟུང་འཇུག་ཏུ་ཁྱེར་ཤེས་པ་ཡིན། ཡེ་ཤེས་ཁྱད་པར་ཅན་ནི། རྨ་ལོའམ་
སྐྱིན་ལོ་ལྟ་བུ་སྟེ། ཐེག་པ་ཆེ་ཆུང་གི་ཡེ་ཤེས། ཡུལ་དང་ཡུལ་དུ་འདོད་པ་དེ། བློའི་
ཡུལ་ཡིན་པས། མིང་ཡེ་ཤེས་སུ་བཏགས་ཀྱང། ཡང་དག་པའི་ཀུན་རྫོབ་རྟོག་མེད་
འཁྲུལ་པ་ལས་མ་འདས་པས། དེ་བས་ཁྱད་པར་ཆེ་བའི་ལྷན་ཅིག་སྐྱེས་པའི་ཡེ་ཤེས་
འཛིན་པ་ཐམས་ཅད་བྲལ་བ་བཞིན་དུ། རང་བཞིན་གྱི་དོན་ནུས། ཡིད་ཡུལ་དུ་ཇི་
སྙེད་པའི་ཡེ་ཤེས། ཐ་སྙད་མ་ནོར་བར་ཤེས་པ་དང། དོན་ལ་མ་སློབ་པས། ཇི་ལྟ་བུ་
མཁྱེན་པའི་ཡེ་ཤེས། ཉམས་སུ་མྱོང་ལ་སྨྲ་མི་ཤེས་པ་དོན་མཐོང་བ་ཡིན། གྲུབ་མཐའ་
ཁྱད་པར་ཅན་ནི། རྫ་མཁན་གྱི་ལག་པ་ལག་ཆ་ལྟ་བུ་སྟེ། ཇི་ལྟར་འདོད་པ་བཞིན་དུ་
སྲལ་དུ་འདོད་སྟེ། ཡུལ་གྱིས་བཞེད་ཀྱིས། ཤེས་བྱ་བཞི་སྐོར་གྱི་མཁར་དུ་ཞུགས་ནས།
རང་དོན་རྐྱང་པའི་འདོད་པ་བཤིགས་པ་ཡིན་པས། ཤེས་བྱ་བཞི་སྐོར་གྱི་མཚོན་ཚད་
70



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
མི་འགེགས་ཁོ་ནར་མི་འགྲུབ་ཡིན་པར་མ་ངེས། ལེན་པར་མི་སྤོང། རིག་པ་བཞིའི་
མཁར་དང་མ་བྲལ་བས། ཚིག་ཚོགས་ཐ་སྙད་ཅན་གྱིས་གནོད་མི་སྐྱེལ། ཡན་ལག་
རྒྱས་པར་བསྟན་པ་ལ་ལྔ་སྟེ། ཕ་རྒྱུད་རྩི་དང་དབུགས་ཀྱི་དོན་བསྡུས་པར་བསྟན་པ་
དང། མ་རྒྱུད་བདེ་བ་དང་ཐིག་ལེའི་དོན་བསྟན་པ་དང། མཚན་ཉིད་སྒྲ་དང་རིག་
པའི་དོན་བསྟན་པ་དང། བདེ་བ་ཆེན་པོའི་ཚིག་དང་ངོ་སྤྲད་པའི་དོན་བསྡུས་པར་
བསྟན་པ་དང། གོང་མ་རྣམས་ཀྱིས་དབང་དང་བྱིན་རླབས་ཀྱི་དོན་བསྟན་པའོ། །
དང་པོ་ལ་གཉིས་ཏེ། རླུང་གི་ལས་བསྟན་པ་དང། རླུང་ཟིན་པའི་ཡོན་ཏན་བསྟན་
པའོ། །
དང་པོ་ནི། ཀྱེ་མ་རྔན་པ་མེ་རླུང་གི་འཁྲུགས་པ་ཞེས་པས། ལས་ཀྱི་རླུང་གིས་
དཀྲུགས་པས། འཁོར་བར་འཕེན་པར་བྱེད་པའི་ལས་བྱེད། ཡེ་ཤེས་ཀྱི་རླུང་གིས་
དཀྲུགས་པས་མྱ་ངན་ལས་འདས་པའི་ལས་བྱེད། རླུང་གི་རླུང་ལས་སུ་རུང་བ་སྟེ།
ཞེས་པས། སའི་རླུང་ལས་སུ་རུང་ན་བརྟན། ཆུའི་རླུང་ལས་སུ་རུང་ན་ལུས་སྣུམ་ཤད་
ཆེ། མེའི་རླུང་ལས་སུ་རུང་ན་བཀྲག་མདངས་ལྡན། རླུང་གི་རླུང་ལས་སུ་རུང་ན་ལུས་
དགྱེ་དགུ་བདེ། ནམ་མཁའི་རླུང་ལས་སུ་རུང་ན་འབྱུང་བའི་གནོད་པས་མི་འཇིགས།
རྩ་བའི་རླུང་ལས་སུ་རུང་ན་གནོད་སྦྱིན་གྱིས་བར་ཆད་མི་ནུས། ཡན་ལག་གི་རླུང་
ལས་སུ་རུང་ན་དབང་པོ་ལ་ལྷད་མི་ཡོང། ཕྱི་དྲོད་ཆེན་རླུང་གིས་སྤར་བར་བྱ། ཞེས་
པས། ཐབས་ཁྱད་པར་ཅན་གྱི་རིག་པ་ཅེར་གྱིས་ཟིན་པས། རང་རླུང་ཤུགས་ཆོད་དུ་
ཟིན། རྟོག་པ་རང་འགགས་སུ་འགག །དྲོད་མེ་བཞིན་འབར། ལྟོ་གོས་ཀྱི་ཞེན་པ་རང་
སར་ཆོད། འདུ་བའི་ནད་རླུང་གིས་བཅོམ། ཞེས་པས། མི་གཅིག་ལུས་གཅིག་བླངས་
པ་ལ། ནད་བཞི་བརྒྱ་རྩ་བཞི་ཡོད་ཀྱང། བསྡུས་ན་ལྔ་རུ་འདུས་སྟེ། ཚ་གྲང་བད་
མཁྲིས་རླུང་དང་ལྔ་འཛོམ་ན་འདུས་པའི་ནད་དོ། །ནད་དེ་གང་ཡང་རུང་སྡེ། འབྱུང་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བའི་རོ་སྙོམས་ལུགས་ནི་རིག་པ་འབའ་ཞིག་གིས་རོ་སྙོམས་ཏེ། དབུགས་སེམས་གཉིས་
གཅིག་ཏུ་དྲིལ་ནས་ཀྲིམ་གྱིས་སྒྲིམ་ལ། རིག་པ་གར་ན་སར་གཏད་ལ། ནད་ཀྱི་དངོས་
པོ་གང་ཡིན་པ་དེ། བ་སྤུའི་བུ་ག་ནས་ཕར་དབུགས་དང་སྡོངས་ནས་སོང་བར་བསམ།
འབྱུང་བའི་རོ་ནི་སྙམ་པ་དང། ཞེས་པས། འབྱུང་བའི་ས་ནད་བད་ཀན་དཀར་པོ་ལ་
སོགས་བྱུང་ནས། ལུས་ལྕི་ཤེས་པ་སྨུགས་ན། ལུས་སེམས་ཡར་བཏེགས་ལ་དབུགས་
དང་རིག་པ་སྡོངས་ལ། ཧཱུཾ་འཁོར་གསུམ་གྱིས་བསྡུས་ལ། ཕཊ་ལན་གསུམ་གྱིས་
གཏོར། དམིགས་པ་ནམ་མཁའ་ལ་སོ་ཐུབ་པར་བལྟ། འབྱུང་བ་ཆུའི་ནད། གྲང་ནད་
ཁོང་ཤོར་ལ་སོགས་པ་འབྱུང་ན། སྟེང་རླུང་དྲག་ཏུ་མནན། འོག་རླུང་ཆ་ཡིས་འཐེན་
པས། དྲོད་མེ་ལྟར་འབར་ནས། ཏིང་ངེ་འཛིན་གྱི་མེ་བཙའ་བྱ། གྲང་ནད་ཐམས་ཅད་
ཐོན་པར་འགྱུར། འབྱུང་བ་མེའི་གཟེར་ཐུང་དྲགས་ནད་འོང། ཤེས་པ་འཕྲོ་ཞིང་ཆད།
གཞན་ལ་ཚིག་པ་ཟ་བ་བྱུང་ན། ཕུ་རིང་པོས་དྲོད་གདོན་སྤྱི་བོ་ཚངས་བུག་དུ་ཆུ་ཡི་
ས་བོན་ཡི་གེ་བོ་བསམ། དེ་ལས་རྒྱུན་བབས་སྟེ། ཁོང་གྲང་སེང་བར་བསྒོམ། ལུས་
ཀྱི་ནང་ཐམས་ཅད་འཁྱེངས་ཏེ་མེ་ནད་ཐམས་ཅད་བསད། རིག་པ་ཕྱིར་ཕྱུང་ལ་ངོས་
བཟུང་མེད་པར། བར་སྣང་སྟོང་པ་ཧད་དེ་ལྟའོ། །འབྱུང་བ་རླུང་གི་ནད་ཤེས་པ་འཕྱོ།
འགྲོ་སྙིང་འདོད། སྙིང་མི་དགའ། སྨྱོན་པར་ཆགས་ཉེན་ཡོད་པས། ལུས་པོ་ཙོག་པོ་
སྐྱིལ་ཀྲུང་བྱ། ལག་པ་མདུན་དུ་བསྣོལ། མིག་མདུན་དུ་སྨད་ལ། དཔོན་གསས་བླ་
མ་སྤྱི་བོར་སྒོམ། རླུང་ནད་ཐམས་ཅད་ཞི་ནུས་སོ། །བརྟུལ་ཤུགས་སྤྱོད་པས་བར་
ཆོད་སེལ། ཞེས་པས། ལུས་ཀྱི་བརྟུལ་ཤུགས་ལྷ་ཁྲོ་བོའི་ཆ་བྱད་བསྐྱེད། ངག་གི་རྟུལ་
ཤུགས་བསྭོ་བསྭཱ་ཧཱུྃ་ཧཱུྃ་ཧ་ཧ་སྒྲ་སྒྲོགས། སེམས་ཀྱི་རྟུལ་ཤུགས་སྟོང་ཉིད་གདེང་དང་མི་
འབྲལ། དེའི་བྱིན་རླབས་ཀྱིས་མི་མ་ཡིན་གྱི་བར་ཆོད་སེལ། འཚོ་བའི་བཅུད་ནི་ལེན་
པ་དང། ཞེས་པས། ཕྱིའི་བཅུད་ལེན་ཆུ་དང་འོ་མ་ལ་སོགས་བྱ། ནང་གི་བཅུད་ལེན་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བདུད་རྩི་དང་རྡོ་ལ་སོགས་བྱ། གསང་བའི་བཅུད་ལེན་མི་འབྲལ་ཏིང་འཛིན་སྒོམ།
དེ་ཁོ་ན་ཉིད་ཀྱི་བཅུད་ལེན་རིག་པ་གསལ་དྭངས་དྲུང་པར་གཞག ། །
གཉིས་པ་རླུང་ཟིན་པའི་ཡོན་ཏན་བསྟན་པ་ནི། ཨ་རཾ་བདེ་བ་རླུང་གིས་བསྐྱེད་ཅེས་
པས། ཡི་གེ་ཨ་ནི་ཤེས་རབ་ཡབ་མཚོན་པ། རོ་ནི་ཐབས་སུ་ཡུམ་མཚོན་ལ། ཐབས་
ཤེས་རབ་མཉམ་འཇུག་ལས་ལུས་ཀྱི་བདེ་བ་ཁྱད་པར་ཅན་སྐྱེ་སྟེ། མོའི་དབུགས་ཀྱིས་
བདེ་བ་བསྐྱེད། ཕོའི་དབུགས་ཀྱིས་དུག་འདོན། ཕོ་དབུགས་མོ་དབུགས་གཉིས་འབྱོང་
པ་ལས། སྣང་སྟོང་གཉིས་མེད་ཉམས་ལ། སྡུག་བསྔལ་བསྐོས་དང་མི་འགོས། རྟེན་
འབྲེལ་ཤེས་པ་འཆར་བ་དང། ཞེས་པས། རྟེན་འབྲེལ་དུ་མ་གྱུར་བོན་མེད་པས། ཕྱི་
སྣང་བའི་རྟེན་འབྲེལ་དང། ནང་རིག་པའི་རྟེན་འབྲེལ་དུ་འདུས་པས། སྣང་བ་གང་
གི་གཉེན་པོ་ཐམས་ཅད། ཕྱི་ཡི་རྟེན་འབྲེལ་ཡིན། རིག་པ་གང་ཤར་དུ་ལེན་པ་ནི།
ནང་གི་རྟེན་འབྲེལ་ཡིན། དཔོན་གསས་བླ་མ་བརྟེན་ནས་བྱིན་རླབས་དང་འབྲེལ་དུ་
འཇུག །ཤེས་རབ་ལ་བརྟེན་ནས་སེམས་དང་སྟོང་ཉིད་ལ་འབྲེལ་དུ་འཇུག །བསམ་
གཏན་ལ་བརྟེན་ནས་ཉམས་ཆུ་རྒྱུན་ལ་འབྲེལ་དུ་འཇུག །ཏིང་འཛིན་ལ་བརྟེན་
ནས་མངོན་ཤེས་དང་འབྲེལ་དུ་འཇུག །བརྩོན་འགྲུས་ལ་བརྟེན་ནས་མན་ངག་དང་
འབྲེལ་དུ་འཇུག །བཟོད་པ་ལ་བརྟེན་ནས་སྙིང་རྗེ་དང་འབྲེལ་དུ་འཇུག །ཚུལ་ཁྲིམས་
ལ་བརྟེན་ནས་ཡིད་དམ་དངོས་གྲུབ་དང་འབྲེལ་དུ་འཇུག །སྦྱིན་པ་ལ་བརྟེན་ནས་
ལོངས་སྤྱོད་དང་འབྲེལ་དུ་འཇུག །དབུགས་རྐང་མགྱོགས་གྲུབ་པ་དང། ཞེས་པས།
དབུགས་ནི་སྟོང་པ་ཉིད་ཀྱི་དོན་ཡིན་པས། རྐང་མགྱོགས་ནི་སྟོང་ཉིད་མ་ནོར་བར་
རྟོགས་པས། བདེར་གཤེགས་ས་ལ་ད་ལྟ་རྟོལ། གྲུབ་པ་ནི་འདི་དང་འཆི་ཀ་བར་དོ་
གསུམ་དུ་ལམ་མ་འཁྱལ་བའོ། །ཕྱིའི་རྐང་མགྱོགས་འོག་དབུགས་ཟིན་པས། གར་འགྲོ་
སར་རྟོལ། ནང་གི་རྐང་མགྱོགས་ཟླས་པ་ལ་རིམ་པས་ནུས་པ་ལ་མོར་ཐོན་པའོ། །
73



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གསང་བའི་རྐང་མགྱོགས་ཏིང་འཛིན་དང་མ་བྲལ་བ་སངས་རྒྱས། འདུ་ཏིར་ཚུད་ཏེ་
བདེ་བ་ཆེ། ཞེས་པས། ལུས་སྐྱིལ་མོ་ཀྲུང་བཅའ། རྐེད་པ་དྲང་པོར་བསྲངས་ལ། བསྭོ་
ཨོཾ་ཧཱུྃ་དྲག་ལ་རིང་བ་ཉེར་གཅིག་བགྲངས་པས། དབུགས་སེམས་ཨ་ཝ་འདུ་ཏིར་ཚུད་
ནས། ལུས་ཡང་ལ་བདེ་བ་ཡོང། ཤེས་པ་གསལ་བའི་མི་རྟོག་པ་འབྱུང་ངོ༌། །དེ་ཙ་ན་
བདེ་སྡུག་གང་ཡང་ཡིད་ལ་མ་བྱས་བདེ་ཆེན་ལམ་ཡིན། །
གཉིས་པ་མ་རྒྱུད་ཚིག་དང་བདེ་བའི་དོན་བསྟན་པ་ལ་གཉིས་སྟེ། ལུས་དངོས་
པོའི་གནས་ལུགས་ལ་རྩ་འདབས་ཇི་ལྟར་ཆགས་པ་དང། རྩ་དེའི་ནང་དུ་དབུགས་
སེམས་ཟིན་ནས་དགའ་བདེ་ཁྱད་པར་ཅན་བསྟན་པའོ། །དང་པོ་ནི་འདབ་ལྡན་པད་
མའི་དབུས་ཅེས་པས། ལྟེ་བའི་རྩ་འདབ་པད་མའི་ཚུལ་དུ་ཡོད། སྙིང་གི་རྩ་འདབས་
བུམ་པའི་དབྱིབས་སུ་ཡོད། མགྲིན་པའི་རྩ་འདབས་གུར་ཕུབ་པ་ལྟར་ཡོད། སྤྱི་བོའི་
རྩ་འདབས་གདུགས་བཞིན་ཡོད། གཡས་མདུན་རྐྱང་མ་དཀར། གཡོན་མདུན་རོ་མ་
དམར། གཡས་རྒྱབ་ཨ་དཀར། གཡོན་རྒྱབ་མ་དམར། དེ་བཞིན་མཚན་ཉིད་བཞི་
དང་ལྡན་པའོ། །དབུས་སྲོག་པ་དབུ་མ་དཀར། རྩ་བཞི་པོ་པད་མ་ལྟར་ཆ་ཕྲ། ཨུ་མ་
མུ་ལེ་དྲུང་ཤིང་སྡོང་པོ་ལྟར་དྲང། ཨུད་དཔལ་ལྟར་སོ་སོར་གྱེས། གནས་པ་རྩ་ལ་གཡོ་
བ་དབུགས། ཞེས་པས། གསང་བ་ན་རྩ་འདབས་ཅིག་གནས། ལྟེ་བ་ན་རྩ་འདབ་
དྲུག་ཅུ་རྩ་བཞི་གནས། སྙིང་ག་ན་བཅུ་དྲུག་པ་ཕྱེད་འགྱེད། མགྲིན་པ་ན་བརྒྱད་
གནས། སྤྱི་བོར་ན་རྩ་འདབ་སུམ་ཅུ་སོ་གཉིས། གཡོ་བ་དབུགས་ནི། དབུགས་ཀྱིས་
འཁོར་ལོ་གཅིག་ཏུ་མི་གཡོ་སྟེ། ཡར་རྒྱུ་མར་རྒྱུ་ལ་སོགས་བྱེད། ཡར་ལྡང་བ་དང་མར་
འཇུག་པ་དང། བར་དུ་གནས་པ་དང་གསུམ་དུ་འདོད། དེ་བཞིན་བཀོད་པ་བྱང་
ཆུབ་སེམས་ཅེས་པས། མི་ལུས་འདོམ་གང་ལ་རྩ་ཇི་ལྟར་གནས་པ་བཞིན་དུ་དབུགས་
གཡོ། དབུགས་གང་ན་གཡོ་བ་ན་སེམས་འགྱུ། སེམས་གང་དུ་འགྱུ་བ་ན་བདེ་སྡུག་
74



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
གནས། ལུས་ལ་བཀྲམ་པའི་ཚུལ་དུ་གནས་ཅེས་པས། རྩ་འདབ་དེ་ཚོ་གདུགས་ཀྱི་
རྩིབས་མ་ལྟར་བཀྲམ་སྟེ་གནས། ཆགས་དང་འབྲི་བ་བཅུ་གཉིས་རྒྱས་ཞེས་པས། རྩ་
གནས་སུ་ཐིག་ལེ་ཆགས་པས། ཟག་བཅས་པའི་བདེ་བ་དབྲི། ཟག་མེད་ཀྱི་བདེ་བ་
སྐྱེས་པས་ལུས་ཀྱི་ཉམས་བཞི་དང། ངག་གི་ཉམས་བཞི་དང་། སེམས་ཀྱི་ཉམས་བཞི་
སྟེ་བཅུ་གཉིས་སྐྱེའོ། །ལུས་ཀྱི་བཞི་ནི། དགྱེ་རྒུ་བདེ་བ། གཞོན་ཤ་ཆེ། སྐྲ་དཀར་མེད་
པ། བཅོ་བརྒྱད་ལོན་པ་ལྟ་བུའོ། །ངག་གི་བཞི་ནི་ངག་སྙན་པ་བདེ་བ། ངག་བཙུན་
པ་ངག་འཁྱལ་བ་མི་འོང་པའོ། །སེམས་ཀྱི་བཞི་ནི། བདེ་བ་གསལ་བ། མི་རྟོག་པ་མི་
གཡོ་བའོ། །དེ་ཐམས་ཅད་ལ་སྟོང་པ་ཉིད་ཀྱིས་རྒྱས་ཐེབ་པས་སོ། །ཟག་བཅས་ཀྱི་བདེ་
བ་ཡིན། ཡང་ན་ཕྱི་ལོངས་སྤྱོད་ཀྱི་ཟག་པ་དབྲི་ལ། ཇི་འབྱོར་ཚོགས་སུ་གཏོང། ནང་
གཉེན་འདུན་གྱི་ཆགས་པ་དབྲི་ལ། གདུངས་སེམས་ཀྱི་ཆགས་པ་ཆུང་དུ་བྱ། གསང་
བ་བདེ་བའི་ཆགས་པ་ཕྲི་ལ། མི་དམིགས་པའི་རྩིས་བཟུངས། དེ་ལྟར་ཆགས་གསུམ་
ཕྲི་བས། རབ་ཞག་བཅུ་གཉིས་ན་འཆར། འབྲིང་ཟླ་བ་བཅུ་གཉིས་ན་འཆར། ཐ་མ་
ལོ་བཅུ་གཉིས་ན་འཆར། བརྒྱ་ནི་ཕྱི་ལྟར་དུ་གདུལ་བྱ་མི་འདྲ་བ་བརྒྱ་བདེ་བར་བཀོད།
ནང་ལྟར་དུ་རྫུ་འཕྲུལ་མི་འདྲ་བ་བརྒྱ་སྟོན་ནུས། གསང་བ་ལྟར་དུ་ཡིད་དམ་དང་
ཞིང་ཁམས་མི་འདྲ་བ་བརྒྱ་མཐོང་། །
གཉིས་པ་བྱང་ཆུབ་རྩེ་རུ་གནས་པའི་ཡོན་ཏན་བསྟན་པས། རོ་རྐྱང་འདུ་ཏི་གསུམ།
རོ་མ་ནས་ཤེས་རབ་རྩ་སྟེ་མོ་དབུགས་རྒྱུ། རྐྱང་མ་ནས་ཐབས་ཀྱི་རྩ་སྟེ་ཕོ་དབུགས་རྒྱུ།
འདུ་ཏི་ཐབས་ཤེས་གཉིས་སུ་མེད་པའི་རྩ་སྟེ། ཡེ་ཤེས་ཀྱི་དབུགས་རྒྱུ། དབུགས་ཡང་
བྱང་ཆུབ་སེམས་ཏེ་ཞེས་པས། རྩའི་ནང་ན་དབུགས་དང་བྱང་ཆུབ་སེམས་གཉིས་མི་
བདེ་བ་མེད་པར་གནས། འཁོར་ལོ་བཞི་ལ་སྲོག་ཤིང་ཚུལ་ཞེས་པས། ལྟེ་བ་ནས་སྤྱི་
གཙུག་ཏུ་གཙོ་བོའི་རྩ་སྟེ། ལོ་པན་སྲོག་ཤིང་ལྟར་གནས། དམིགས་འདྲ་བའི་འབར་
76



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བ་ཧ་ལས་འཛག་ཅེས་པས། ཡི་གེའི་དམིགས་ནི་གྲུ་གསུམ་གནས། ཨ་ནི་བོན་མཚོན་
གྲུ་གསུམ་གནས། འབར་བ་ནི་ཐིག་ལེ་ཟིན་པས། ལུས་ལ་བདེ་བ་འབར། ལུས་གཟི་
མདངས་ལྡན་ཞིང་སྐྲ་དཀར་གཉེར་མ་མི་ཡོང། ཧ་ལས་འཛགས་པ་ནི་ཀླད་པའི་
འཁོར་ལོ་ན། བྱང་ཆུབ་སེམས་ཀྱི་ས་བོན་ཡི་གེ་ཧ་དཀར་པོ་ཁ་ཐུར་དུ་ལྟས་པ་ཅིག་
ཡོད། བདེ་བ་ཐམས་ཅད་དེ་ལས་འཛག་པ་ཡིན། དྲུག་ཅུ་རྩ་བཞི་ཕྱེད་ཕྱེད་རྟུལ་ཞེས་
པས། སྤྱི་བོ་ན་སུམ་ཅུ་རྩ་གཉིས། དེའི་ཕྱེད་ནི་སྙིང་ན་བཅུ་དྲུག །དེའི་ཕྱེད་ནི་མགྲིན་
པ་ན་བརྒྱད། བརྒྱད་ཀྱི་ཕྱེད་བཞི་ཡིན། བཞི་པོ་དེ་ལས་གཉིས་ཤོར་གཉིས་གནས་པའི་
བར་ན་བདེ་སྟོང་གི་ཉམས། ལྷན་ཅིག་སྐྱེས་པའི་ཡེ་ཤེས་ངོས་འཛིན་པ་ཡིན། ཆགས་
ལམ་གཙོ་རུ་བྱས་པ་ཡིན། གྲོལ་ལམ་ལ་དེ་ལྟར་མི་དགོས། འཁྱིལ་དང་བཟློག་དང་
དགྲམ་ཅིང་སྟིམས་ཞེས་པས། དཀྱིལ་བ་ནི། རྩ་གོང་མ་དེ་རྣམས་ཀྱི་ནང་ན། བྱང་
ཆུབ་ཀྱི་སེམས་གནས་པ་དེ། སྙོམས་འཇུག་བྱེད་པའི་དུས་སུ། འོག་དབུགས་སྡམ་ལ་
དམིག་གཉིས་བར་སྣང་ལ་བལྟ། གོང་མཛུབ་གཉིས་པོ་གྲལ་དུ་གཤིབས་པས། བྱང་
ཆུབ་སེམས་མི་འབབ་པར་ཡར་འཁྱིལ། བཟློག་པ་ནི། རྒྱ་མཚོ་རི་རབ་ཀྱི་སྐྱེམས་པ་
ཡིན་པས། བསུས་པ་ཚིགས་པ་ལ་བླན། གླིང་བཞི་དབང་དུ་སྡུད་པ་ཡིན་པས། རྐང་
ལག་བཞི་ཡི་སོར་མོ་སྐུམ། རོ་འཛིན་གནས་སུ་ཕྱར་བ་ཡིན་པས། ལྕེ་ཡར་རྐན་ལ་
བླན། བྱ་རྒོད་ཟུང་ཅིག་ཆུང་དུ་ཡར་བ་ཡིན་པས་མིག་གཉིས་སྟེང་དུ་བལྟ། ངག་གི་
སྟོབས་བསྭཱ་ཧཱུཾ་དྲག་ལ་རིང་པ་ཉེར་གཅིག་བགྲངས་པས་བྱང་ཆུབ་སེམས་ཡར་ལྡོག །
དགྲམ་པ་ནི་སེང་གེའི་ཧིག་དང། རྟའི་ཟླད་པ་དང། གཅན་ཟན་གྱི་སྐྱུགས་དང། ཝ་
ལྟར་སྣོམ་པ་དང་བཞི། དྭངས་མ་ལྟེ་བར་དྲངས་ལ་སྤྲུག །དེ་ནས་སྙིང་ཁར་དྲངས་
ལ་སྤྲུག །དེ་ནས་མགྲིན་པར་དྲངས་ལ་སྤྲུག །དེ་ནས་སྤྱི་གཙུག་ཏུ་དྲངས་ལ་སྤྲུག །དེ་
ལྟར་ལུས་ཕྲུག་ཕྲུག་པ་ཕོག་བཞི་བྱས་པས། བྱང་ཆུབ་སེམས་རྩ་དམིག་དུ་སིབ་འགྲོ།



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྟིམ་པ་ནི་དེའི་རྗེས་ལ་མི་རྟོག་པ་སྒོམ་ལ་ལུས་པོ་བཟུང། དགའ་ཞིང་ཁྱད་པར་ཞེས་
པས། ལྷན་ཅིག་སྐྱེས་པའི་དགའ་བ་བཞི་ནི། ལུས་ཁོལ་དུ་སྐྱེས་པའི་དགའ་བ་ཡིན།
ལུས་ཕལ་ཆེར་དགའ་བ་སྐྱེས་པས་སེམས་ཀྱི་དགའ་བ་ཆེན་པོ་ཡིན། ལུས་ཐམས་ཅད་
དགའ་བ་སྐྱེས་པས་མི་དགའ་བ་བྲལ་བ་ཡིན། ཅིར་སྣང་ཐམས་ཅད་བདེ་བར་སྐྱེས་
པར་ལྡན་ན་ལྷན་ཅིག་སྐྱེས་པའི་དགའ་བ་ཡིན། དགའ་བ་བཞི་པོའི་ཉམས་དེ་ཡིད་ལ་
མ་བྱས་པས། བདེ་བ་ཆེན་པོའི་བསྐྱལ་བ་ཡིན།
གསུམ་པ་མཚན་ཉིད་སྒྲ་དང་རིག་པའི་དོན་བསྟན་པ་ལ་གཉིས་ཏེ། སྐྱེ་འགག་
ཐམས་ཅད་བདེ་བ་ཆེན་པོར་ངོ་སྤྲོད་པར་བསྟན་པ་དང་། སྙིང་པོ་དོན་ལ་ཡེ་ཤེས་པ་
མ་ཡེངས་པར་བསྟན་པའོ། །སྐྱེ་བ་དང་ནི་འགག་པའོ། །ཞེས་པས། སྐྱེ་བ་ཐམས་ཅད་
སྒྱུ་མ་ལྟ་བུར་བདེན་པ་མེད་པ་རུ་ཤེས། འགག་པ་ཐམས་ཅད་སྤྲོས་བྲལ་ངང་དུ་ངོས་
བཟུང་མེད་པ་རུ་ཤེས། སྐྱེ་འགག་གཉིས་སུ་མེད་པའི་ཟུང་འཇུག་དུ་མི་གནས་པ་ཡིན།
ཐབས་ཤེས་འབའ་ཞིག་ཁོ་ན་ཡིན། ཞེས་པས། སྣང་བའི་མཚན་ཉིད་དོན་ཆེད་ནུས་
པ། མན་ངག་གསུམ་གྱི་མཚན་མ་ཡིན། སྟོང་པའི་མཚན་ཉིད་བརྗོད་དུ་མ་བཏུབ་པ།
རྗེས་དཔག་གི་མཚན་ཉིད་ཡིན། སྣང་སྟོང་གཉིས་སུ་མེད་པ་དེ་ཁོ་ན་ཉིད་ཡིན་པས།
མཐར་ཐུག་དོན་དམ་མཇལ་བར་བྱེད་པའི་ཚད་མ་ཡིན། ཚད་མ་གསུམ་པོ་དེ་གཏན་
ལ་ཕབ་པ་ཡིས་མི་བསླུ་བའི་ཚད་མ་ཡིན། སེམས་ཅན་ཀུན་གྱི་ས་བོན་ཡིན། ཞེས་པས།
མ་རིག་འཁོར་བའི་ས་བོན་ཡིན་པས། སྡུག་བསྔལ་གྱི་མྱུ་གུ་སྐྱེས། བག་ཆགས་ཀྱི་ལུས་
སུ་སྨིན། རིག་པའི་ཡེ་ཤེས་ཀྱི་ས་བོན་གྱིས། བདེ་བའི་མྱུ་གུ་སྐྱེས་ནས། སྐྱེ་ཤི་མེད་པའི་
འབྲས་བུ་སྨིན། གཉིས་མེད་མཐའ་བྲལ་གྱི་ས་བོན་གྱིས། མཉམ་ཉིད་ཀྱི་མྱུ་གུ་སྐྱེས་
ནས། བློ་ལས་འདས་པའི་འབྲས་བུ་སྨིན། རང་སེམས་རྟོགས་པས་སངས་རྒྱས་སོ། །
ཞེས་པས། སེམས་ཉིད་ངོ་བོ་སྟོང་པར་རྟོགས་པས་བོན་སྐུའི་སངས་རྒྱས་ཡིན། རང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བཞིན་འགག་མེད་རང་སྣང་དུ་རྟོགས་པས་ལོངས་སྐུའི་སངས་རྒྱས་ཡིན། སྟོང་གསལ་
གཉིས་མེད་ཉམས་སུ་མྱོང་པས་སྤྲུལ་སྐུའི་སངས་རྒྱས་ཡིན། བདེ་བ་གཞན་ནས་མི་
འཚོལ་ལོ་ཞེས་པས། ཟག་བཅས་ཀྱི་བདེ་བ་ལྟ་བུ་མ་ཡིན་ཏེ། ཟག་མེད་ཀྱི་བདེ་བ་
ཕྱིར་མི་ལྡོག་པ་དེ། རང་ལ་རང་ཆས་སུ་ཡོད་པས། ཞིང་ཁམས་གཞན་ནས་བཙལ་
མི་དགོས། སེམས་ནི་ལས་སུ་རུང་པ་ན་ཞེས་པས། སྒྲུབ་པ་པོ་སེམས་ཐོས་བསམ་སྒོམ་
གསུམ་མཐར་གྱིས་ཐོན་པས། བཏང་པ་རུ་འབྱམས་ནས་མི་འགྲོ། བཞག་པ་རུ་ལྡེང་
ནས་མི་སྡོད། གནད་དུ་བཙུགས་པས་ཉོན་མོངས་པའི་གཉེན་པོར་འགྲོ། རྣམ་པར་མི་
རྟོག་ཡང་དག་དོན་ཞེས་པས། སྟོང་པ་ཉིད་ལ་མངོན་ཞེན་མི་བྱའོ། །མཚན་མ་མེད་
པ་ལ་བདེན་པར་མི་བཟུང། སྨོན་པ་མེད་པ་ལ་ཡིད་སྨོན་མི་བྱ། རྣམ་ཐར་སྒོ་གསུམ་
གྱི་རྟོགས་པ་གཤའ་མ་ཅིག་སྐྱེས་ན། ཡང་དག་པའི་དོན་ཡིན། གཉིས་མེད་གཉིས་སུ་
མེད་པ་ལ་ཞེས་པས། བརྟགས་པ་ཙམ་གྱིས་གཉིས་མེད་མ་ཡིན་ཏེ། དོན་དམ་སྤྲོས་
པ་དང་བྲལ་བ་ལ་གཉིས་འཛིན་གྱི་སྣང་བ་མ་གྲུབ། དེ་ལྟར་རྟོགས་པའི་ཡེ་ཤེས་ལ།
གཉིས་སུ་སྣང་བ་ཚིག་གཅིག་ལ་མ་འགག་པའི་ཆ་ནས་འདུག་ཀྱང། གཉིས་འཛིན་
གྱི་བློ་ཟད། གཉིས་སུ་དབྱེར་མེད་སྤྲོས་བྲལ་ཁམས་ཞེས་པས། དོན་དམ་ཀུན་རྫོབ་ཀྱི་
བདེན་པ་ལ། སངས་རྒྱས་དང་སེམས་ཅན་གཉིས་སུ་མེད་པས། གཉིས་འཛིན་གྱི་ཐ་
སྙད་ལས་འབྱིན་པ་ཡིན། ནམ་མཁའ་ལྟ་བུ་མཐའ་ཐམས་ཅད་དང་བྲལ་བར་གནས་
པ་ཡིན། སྲིད་དང་མྱ་ངན་འདས་གྲོལ། སྲིད་པ་ནི་འཁོར་བའི་བོན་མི་སྲིད་དགུ་
སྲིད་པས་ན་སྲིད། རྒྱུའི་བོན་ལས་མི་འབྱུང་རྒུ་འབྱུང། མྱ་ངན་ལས་འདས་པའི་བོན་
དེ་ལས་ཟློག་ན་སྲིད་པའི་བོན་མིང་འདོགས་པ་དང་བྲལ། འབྱུང་བའི་ཐ་སྙད་ལས་
འདས། དེ་ལྟར་ན་འཁོར་འདས་གཉིས་ཀྱང་མིང་བཏགས་ཙམ་ཡིན། བཏགས་པའི་
མིང་དེ་ལས་འདས་ན། དོན་མཚན་ཉིད་པ་ཡིན། དོན་གྱི་མཚན་ཉིད་ཁྱད་པར་ལ་
78



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བདེ་བ་ཆེ། ཞེས་པས། དོན་དམ་པའི་བདེན་པ་སྤྲོས་བྲལ་འབའ་ཞིག་ཡིན་པས། དེའི་
གོང་ན་སངས་རྒྱས་ཀྱི་ཡོན་ཏན་གང་ཡང་མེད་པས། ཁྱད་པར་བླ་ན་མེད་པ། བདེ་
བ་ཆེན་པོའི་དོན་ཡང་ཡིད་ལ་མ་བྱས་ཡིན་པས། དེ་ལས་བོགས་འདོན་པ་མ་རྙེད་
པས་ན་ཆེན་པོའོ། །
བཞི་པ་བདེ་བ་ཆེན་པོའི་ཚིག་དང་ངོ་སྤྲོས་པའི་དོན་བསྟན་པ། སྙིང་པོའི་དོན་
ལ་མ་ཡེངས་པར་ཞེས་པས། བོན་ཉིད་སྟོང་པ་ཉིད་དེ་རྒྱུ་རྐྱེན་གྱིས་མ་བསྐྱེད་པས།
གཉེན་པོ་གང་གིས་ཀྱང་མི་བཤིག་པས་ན་སྙིང་པོ། བློས་མ་རེག་པས་དོན་ཐ་སྙད་ལ།
ཡང་དག་དུ་མི་འཛིན་པས་ན་མ་ཡེངས། སངས་རྒྱས་སེམས་ཅན་དུ་རྒྱ་མ་ཆད་པས་
ན་བར། ཡེངས་མེད་ཡིད་ནི་གཅིག་དུ་སྡོད་ཅེས་པས། གཞི་མ་བཅོས་ད་ལྟའི་འདི་
རང། ལམ་མ་ཡེངས་པར་རྟོགས། འབྲས་བུ་བཅོས་བསླད་མེད་པ། བློ་ལས་འདས་པ།
བློ་མ་བཅོས་དོན་ལ་རབ་ཏུ་གནས་པ། ཞེས་པས། བོན་ཉིད་བློས་མ་རེག་པ་དེ། མར་
མེ་ལྟ་བུར་སལེ་གནས་པས་བཟུང་འཛིན་མེད། ཆུ་ལྟར་དྭངས་སེང་བ་ལ་རྣམ་རྟོག་
གི་རྙོག་པ་མེད། མེ་ཏོག་ལྟར་ས་ལེ་བ་ལ་མི་མཐུན་པའི་ཕྱོགས་དང་བྲལ། ཡིད་ལ་
མི་བྱེད་བདེ་བ་ཆེ་ཞེས་པས། དངོས་པོ་ཡིད་ལ་མི་བྱེད་པས་རིག་པ་དྭངས། སྟོང་པ་
ཡིད་ལ་མི་བྱེད་པས་རིག་པ་གསལ། གཉིས་མེད་ཡིད་ལ་མི་བྱེད་པས་བརྗོད་དུ་མེད།
ལྷན་གཅིག་སྐྱེས་པ་བདུད་རྩིའི་རོ། །ཞེས་པས། སྣང་བ་དང་སྟོང་པ་ལྷན་ཅིག །སྣང་
སྟོང་གཉིས་སུ་མེད་པའི་རྟོགས་པ་ད་ལྟ་ཉིད་དུ་སྐྱེའོ། །སྣང་སྟོང་ཐ་དད་དུ་འཛིན་ན་
རྟོགས་པའི་བདུད་ཡིན་པས། སྣང་སྟོང་གི་ཐ་སྙད་དང་བྲལ་ནས། རྟོགས་ན་རྩི་ཡིས་
ཐེབས། རྟོག་པ་བཟང་ངན་དང་བྲལ་ལོ། །མཚོན་དུ་ཡོད་པ་མ་ཡིན་ཏེ། ཞེས་པས།
དོན་དམ་རྗེས་ཀྱི་ཤེས་པ་ལ། བློས་མཚོན་དུ་མེད། སྟོན་ཀའི་ཟླ་བ་དྲི་མེད་འོད་ཅེས་
པས། ནམ་ཟླ་སྟོན་ཀའི་ཟླ་བ་དེ་བར་སྣང་ལ་རྡུལ་མ་ལོངས་པས། གསལ་ཆ་ཤིན་ཏུ་



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཆེ་བ་ཡིན། དེ་བཞིན་དུ་གཞི་དྲི་མ་མེད་པ་དངོས་པོའི་གནས་ལུགས། ལམ་དྲི་མ་མེད་
པ་མཉམ་བཞག་དང་རྗེས་ཐོབ། འབྲས་བུ་དྲི་མ་མེད་པ་རྗེས་ཤེས་བློ་བྲལ། བདེ་བ་
གསལ་བའི་ཡེ་ཤེས་ཅན། ཞེས་པས། ལྟ་བ་སྟོན་པ་ལུང་རིགས་དང་མ་འགལ་བ་ཡིན།
སྒོམ་པ་གསལ་བ་མན་ངག་དང་མ་འགལ་བ་ཡིན། སྤྱོད་པ་བདེ་བ་ཉམས་མྱོང་དང་
མི་འགལ་བ་ཡིན། རང་ལ་སྦས་པ་དམིགས་ལྟར་འབྱེད། ཅེས་པས། ལུས་ལ་བདེ་བ་
སྦས་པས་ཡི་དམ་གྱིས་རྩིས་ཟིན། ངག་ལ་ནུས་པ་སྦས་པས། ཅི་སྨྲས་སྔགས་སུ་ངོས་
ཟིན། སེམས་སངས་རྒྱས་སྦས་པས་རང་ངོ་རང་གིས་ཤེས། བདེ་བ་ཆེ་ལ་ཞེན་པ་མེད་
ཅེས་པས། ཟག་བཅས་འཇིག་རྟེན་གྱི་བདེ་བ་ལ་མ་ཞེན། ཟག་མེད་ཏིང་འཛིན་གྱི་
བདེ་བ་ལ་མ་ཞེན། བདེ་བ་མ་འགག་ལ་ཞེན་པ་ཐམས་ཅད་དང་བྲལ་ནས་བདེ་བ་
ཆེན་པོ་ཡིན། བདེ་བའི་རབ་སྟེ་བདེ་བ་ཆེ་ཞེས་པས། དཔེ་ལུས་ཀྱི་བདེ་བ་ནི། རིག་པ་
མཚན་ལྡན། དོན་བོན་གྱི་བདེ་བ་དེ་ལ་བརྟེན་པའི་བདེ་བའོ། །མི་འདའ་བ་དམ་ཚིག་
གི་བདེ་བ་ནི། མི་འབྲལ་བ་གསུམ་སྟེ། ལུས་ལྷ་དང་མི་འབྲལ། ངག་བཟླས་པ་དང་
མི་འབྲལ། སེམས་སྟོང་ཉིད་དང་མི་འབྲལ་བའོ། །རྒྱས་འདེབས་པའི་བདེ་བ་ཆེན་པོ་
ནི། གོང་མ་གསུམ་ལས་ཁྱད་པར་ཆེ་སྟེ། ཡིད་ལ་བྱ་རྒྱུ་ཐམས་ཅད་དང་བྲལ་བའོ། །
ལྔ་པ་གོང་མའི་དབང་དང་བྱིན་རླབས་ཀྱི་དོན་བསྟན་པ། སྡུག་བསྔལ་སེལ་བར་བྱ་
བ་དང། ཞེས་པས། ལུས་ངག་ཡིད་གསུམ་གྱི་སྡུག་བསྔལ་རབ་ལྟ་བས་སེལ། འབྲིང་
སྒོམ་པས་སེལ། ཐ་མ་ཚོགས་བསགས་ཅིང་གསོལ་བ་བཏབ་པས་སེལ། ལུས་མེད་
ཕྱག་ཏུ་ཞུགས་པ་དང་ཞེས་པས། སེམས་དངོས་པོ་མ་གྲུབ་པ་ཡིན་པས། ཕྱི་སྣང་བའི་
རྗེས་སུ་འབྲེངས་དང། འབྲེང་མཁན་རྩ་བྲལ་དུ་ཤེས་པས། གང་དུ་ཕྱིན་ཡང་སྟོང་
པས་མེད། ལྟ་བ་ཁ་ཡན། སྒོམ་པ་ཁ་ཡན། སྤྱོད་པ་ཁ་ཡན་གྱི་རྟོགས་པ་སྐྱེ་བ་ཡིན།
འབྲས་བུ་བློས་མ་སྒྲུབ་པ་དང། ཞེས་པས། འབྲས་བུ་བཟང་པོ་ཅིག་ལོགས་ནས་ཐོབ་
80



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རྒྱུ་མེད་དེ། སེམས་ཉིད་སྟོང་པ་ཉིད་རང་སངས་རྒྱས་ཡིན་པས། རང་བྱུང་ཡེ་ཤེས་
བློ་ལས་འདས་པས། འབྲས་བུ་མཐར་ཐུག་ཡིན། ཤེས་རྒྱུད་ནམ་མཁའ་འཕང་བ་
དང་ཞེས་པས། རྒྱུད་ཀྱི་རིག་འཛིན་ཁྲོ་བོའི་ལྟ་སྟངས་ཀྱིས་ཤེས་པ་ཕྱིར་ཕྱུང་ལ། སྟེང་
གི་བར་སྣང་སྟོང་པ་ལ་ཅེར་རེ་བལྟས་པས། དབུགས་སེམས་ཀྱི་འགྱུ་བ་རྦད་ཀྱིས་
བཅད་ནས། ཡེ་ཤེས་བཙན་ཐབས་སུ་ལྷག་གིས་སྐྱེས་པ་ཡིན། དམིགས་པ་སྣ་ཚོགས་
བསྒྱུར་ཤེས་ཞེས་པས། ཡེ་ཤེས་གྱི་དམིགས་པ་འབྱུང་བ་ལྔ་འདྲ་བ་ཡིན་པས། གང་
ལ་གཏད་ཀྱང་ཐད་ཀར་རྦད་ཀྱི་ཆོད། ནམ་མཁའ་ལྟར་རྒྱ་བསྐྱེད་ཤེས། ཉུངས་འབྲུ་
ཙམ་ལ་ཙན་གྱིས་འཇོགས་ཀྱང་ཤེས་པ་ཡིན། བོན་དང་བོན་ཅན་སེལ་བ་དང། ཞེས་
པས། བོན་ནི་རྣམ་པར་བྱང་བ་དགེ་བའི་བོན། བོན་ཅན་ནི་ཀུན་ནས་ཉོན་མོངས་
པའི་བོན། སེལ་བ་ནི་དེ་གཉིས་རྩ་བྲལ་དུ་ཤེས་པས། རྣམ་པར་སྨིན་པ་ལ་ཆགས་པ་
མེད་པ། ནམ་མཁའ་ལ་མདའ་འཕང་བ་བཞིན་དུ་ཤེས། རྣམ་ཤེས་ལ་སྙོམ་པ་དང་
ཞེས་པས། རྣམ་པར་ཤེས་པ་ཚོགས་བརྒྱད་ལ་ཡོད་ཡང། རྩ་བ་ཀུན་གཞིའི་རྣམ་པར་
ཤེས་པ་ཡིན་པས། དེ་གང་ཡང་ཐོགས་རྡུགས་མེད། མིང་དུ་བཏགས་ཀྱང་དོན་ལ་མ་
གྲུབ། དབུགས་ལ་ཡང་གང་ཡང་ཐོགས་རྡུགས་མེད། མིང་དུ་བཏགས་ཀྱང་དངོས་
པོ་མེད། དབུགས་དང་རྣམ་ཤེས་གཉིས། རྟ་དང་མིའི་ཚུལ་དུ་གནས་ཏེ། རྟ་ལ་མི་
ཞོན་པ་དེ་རྟ་སྡོད་ན་མི་ཡང་སྡོད། རྟ་འགྲོ་ན་མི་ཡང་འགྲོ། དབུགས་དང་རྣམ་པར་
ཤེས་པ་ལ་ཞོན་ཏེ། རྣམ་ཤེས་ཟིན་ན་དབུགས་ཀྱང་ཟིན། དབུགས་ཟིན་ན་རྣམ་ཤེས་
ཟིན། དེས་ན་དབུགས་ཀྱང་རྣམ་ཤེས་སྙོམ་པ་ཡིན། ཀུན་རྫོབ་དོན་དམ་བསྲེ་བ་དང་
ཞེས་པས། ཀུན་རྫོབ་དུ་སྐུ་ལུས་བསྐྱེད་པའི་རིམ་པ། སྐུ་མདོག་རྒྱན་གྱི་རྣམ་པར་སྣང་
བ་ཡིན། དོན་དམ་དུ་འོད་གསལ་རྫོགས་པའི་རིམ་པའོ། །སྤྲོས་བྲལ་འབའ་ཞིག་དུ་
གནས་པ་ཡིན། བསྲེ་བ་ནི་བསྐྱེད་རྫོགས་ཟུང་འཇུག་པ། དོན་དམ་ཀུན་རྫོབ་ཀྱི་ཐ་
81



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
སྙད་དང་བྲལ་བ་ཅིག་ཡིན། བག་ཆགས་སྦུབས་ཀྱི་གྲོལ་བ་ཞེས་པས། ལས་མི་དགེ་
བའི་བག་ཆགས་དངོས་པོ་ལ་མངོན་པར་ཞེན་པས། ད་ལྟའི་རྒྱུ་རྐྱེན་ལས་གྲུབ་པའི་ཤ་
ཁྲག་གི་ཕུང་པོ་འདི་ཡིན། ལས་དགེ་བའི་བག་ཆགས་ཐོས་བསམ་སྒོམ་གསུམ་ལ་རྒྱུད་
འབྱོངས་པས། ད་ལྟ་གོང་མའི་རྗེས་སུ་འཇུག་པ་འདི་ཀ་ཡིན། སྦུབས་ནི་བག་ཆགས་
གཉིས་པོ་དེ་བདེ་བར་བཟུང་པ་ཡིན། གྲོལ་བ་ནི་དགེ་སྡིག་གཉིས་ཀ་ལ་བདེ་བར་
བཟུངས་ལ་གྲོལ་ནས། འཁོར་འདས་གཉིས་ཀའི་བདེན་འཛིན་དང་བྲལ་ནས་ནམ་
མཁའ་ལྟ་བུར་གནས་པ་ཡིན། བདེ་བ་ཆེན་པོ་དུས་འདིར་ཐོབ། ཅེས་པས། བདེ་ནི་
སྣང་བ་སྣ་ཚོགས་སྣང་བ་འདི་ཀ་ཡིན། བ་ནི་དེ་རང་བཞིན་མེད་པར་ཤེས་པ་ཡིན།
ཆེན་པོ་ནི་བློ་ཡིས་མི་སྤོབས་པ་ཡིན། དུས་ནི་དཔོན་གསས་ཀྱིས་དཔེ་བསྟན་པའི་དུས་
འདི་ཡིན། ཐོབ་པ་ནི་དམན་པའི་ལུས་ལས་སངས་རྒྱས་ཀྱི་དགོངས་པ་མངའ་བ་ཡིན།
དེས་ན་ཡེ་གཤེན་བརྩོན་པར་བྱ་ཞེས་པས། ཆབ་དཀར་གསང་སྔགས་ཀྱི་སྒོར་ཞུགས་
པ་ལ། ཡོན་ཏན་གོང་མ་དེ་ལྟ་བུ་མངའ་བས། ད་ལམ་གྱི་ཡེ་གཤེན་རྣམས་དང།
འཇིག་རྟེན་གྱི་འདོད་བྱ་བརྒྱད་ཀྱི་དབང་དུ་མི་གཏང་བར། ཐོས་བསམ་སྒོམ་སྒྲུབ་ལ་
བརྩོན་པར་བྱའོ། །བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་ཀྱི་ཐུགས་རྗེ་ཉི་
མའི་ལེའུ་སྟེ་ཉེར་གཉིས་པའོ། །སྤ་སྨྲར་རོ། །སློག་ཙོ། །
༧ ཉམས་མྱོང་སྤྱོད་པའི་བོན། བྱང་ཆུབ་ཐུགས་རྗེ་སྤྱོད་པའི་ཉི་མ་ལ། དོན་གཉིས་
ཀྱིས་བསྟན་ཏེ། སྲས་དང་འཁོར་གྱིས་ཞུས་པ་དང། ཡུམ་གྱིས་ལན་ནོ། །དང་པོ་ནི།
འཆི་མེད་ཀྱིས་ཡང་ཞུས་པ། ཐམས་ཅད་མཁྱེན་པ་ལྷ་མོའི་སྐུ། བྱང་ཆུབ་ཐུགས་རྗེ་
སྤྱོད་པའི་ཉི་མ་དེ། བདག་གཞན་རྣམས་ལ་བསྟན་དུ་གསོལ། ཞེས་པས། སྲས་ཀྱིས་
དོན་དགོས་པའི་མན་ངག་དུ་བརྗོད་པའོ། །གཉིས་པ་ཡུམ་གྱི་ལན་ལ་གཉིས་ཏེ། རྩ་
བ་སྡོང་པོར་བསྟན་པ་དང༌། ཡལ་ག་རྒྱས་པར་བཤད་པའོ། །དང་པོ་ནི། ཡུམ་གྱིས་
82



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
བཀའ་སྩལ་པ། སྲས་འཁོར་ད་ཉོན་ཅིག །བྱང་ཆུབ་ཐུགས་རྗེ་སྤྱོད་པའི་ཉི་མ་འདི།
ཁྱེད་ལ་བོན་གྱི་ཡིད་ཆེས་ཀྱིས། ཅེས་པས། དྲིས་དོན་ལ་ལན་ཉེ་བར་འདེབས་པ་ཡིན།
ཡལ་ག་རྒྱས་པར་བཤད་ཅིང་བོན་ལ་བཞི་སྟེ། མི་རྟག་པར་བསྟན་པ་དང། བར་དོའི་
སྡུག་བསྔལ་བསྟན་པ་དང། མ་རིག་པའི་ཉེས་དམིགས་བསྟན་པ་དང། དེའི་གཉེན་པོ་
བྱང་ཆུབ་སྒྲུབ་པ་བསྟན་པ་དང་བཞིའོ། ། །
དང་པོ་ནི་འགྲོ་བ་སྡུག་བསྔལ་གྱིས་གདུངས་པ་ལ། བྱམས་པའི་བསིལ་ལྡན་དྲི་མེད་
བོན་ཞེས་པས། རིགས་དྲུག་ལས་ཐ་དད་དུ་བསགས་པ་ལ། དམྱལ་བ་ཚ་གྲང་གིས་
གདུང། ཡི་དྭགས་བཀྲེས་སྐོམ་གྱིས་གདུང། བྱོལ་སོང་བཀོལ་ཚོགས་ཀྱིས་གདུང། མི་
ལ་སྡུག་བསྔལ་བཅུ་ཡིས་གདུང། ལྷ་མ་ཡིན་འཐབ་རྩོད་ཀྱིས་གདུང། ལྷ་ལྟུང་བས་
གདུང། དེ་རྣམས་སྤྱིའི་རྣམ་པར་བཞག་པ་ཡིན། ད་རེས་འོ་སྐོལ་འགྲོ་བ་མི་གཙོ་རུ་
སྟོན་པ་ཡིན་པས། སྐྱེ་རྒས་ན་འཆིའི་ཚད་པས་ཟིན་པ་ལ། བྱམས་པའི་ཐུགས་རྗེ་ཉི་
མའི་རྒྱུད་ལག་ལེན་དང་བཅས་པ་འདིས། སྐྱེ་རྒས་ན་འཆིའི་ཚད་པ་བསིལ་བར་བྱེད་
པ་ཡིན། འཇིག་རྟེན་ཁམས་འདིར་མི་རྟག་སྟེ། དཔེར་ནི་འཇའ་ཚོན་ཡལ་དང་འདྲ།
ཞེས་པས། འཇིག་རྟེན་པའི་ལུས་དང་ལོངས་སྤྱོད་མི་རྟག་པ་ལ་བཞི་སྟེ། འཆི་བ་དགུ་
གྲུས་ཀྱི་སྒོ་ནས་མི་རྟག་པ་དང། དུས་བཞི་འགྱུར་བའི་སྒོ་ནས་མི་རྟག་པ་དང། ཉིན་
མཚན་གྱི་འཕོ་འགྱུར་གྱི་སྒོ་ནས་མི་རྟག་པ་དང། དཔེ་དུ་མའི་སྒོ་ནས་མི་རྟག་པའོ། །
འཆི་བ་དགུ་གྲུས་ཀྱི་མི་རྟག་པ་ནི། སེམས་ཅན་ཐམས་ཅད་འཆི་ངེས། ནམ་འཆི་ཆ་
ཡང་མེད། འཆི་བ་ལ་ཅིས་ཀྱང་མི་ཕན། འཆི་ངེས་པ་ལ་བོན་བཞི་སྟེ། སྔར་ལུས་པ་
མ་བྱུང་པས་འཆི་ངེས། ད་ཡང་གཅིག་ཀྱང་མི་ལུས་པས་འཆི་ངེས། ལུས་འདུས་བྱས་
ཀྱི་ཕུང་པོ་ཡིན་པས་འཆི་ངེས། སེམས་སྐད་ཅིག་མ་གཉིས་པར་མི་སྡོད་པས་འཆི་ངེས།
ནམ་འཆི་ཆ་མེད་པ་ལ་བོན་གསུམ་ཏེ། ཚེ་ལ་ངེས་པ་མེད་པས་ནམ་འཆི་ཆ་མེད།
83



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལུས་ལ་སྙིང་པོ་མེད་པས་ནམ་འཆི་ཆ་མེད། འཆི་བའི་རྐྱེན་མང་པས་ཀྱང་ནམ་འཆི་ཆ་
མེད་དོ། །
འཆི་བ་ལ་ཅིས་ཀྱང་མི་ཕན་པ་ལ་བོན་གསུམ་སྟེ། ནོར་དང་ལོངས་སྤྱོད་ཀྱིས་མི་
ཕན། བུ་དང་གཉེན་འདུན་གྱིས་མི་ཕན། ཡོན་ཏན་དང་ཤེས་རབ་རྩལ་གྱིས་མི་ཕན་
ནོ། །དུས་བཞི་འགྱུར་བས་མི་རྟག་སྟེ། དཔྱིད་གནག་དབྱར་སྔོ། སྟོན་སེར་རྒུན་སྐྱ།
དེ་བཞིན་དུ་ཚེ་ཡང་འགྱུར་བ་ཡིན། ཉིན་མཚན་གྱི་འཕོ་བས་མི་རྟག་སྟེ། ཉིན་གཅིག་
བྱུང་སྟེ་ནི་རྒས། ནུབ་ཅིག་བྱུང་སྟེ་ནི་ལངས། དེ་བཞིན་དུ་འོ་སྐོལ་གྱི་ཚེ་ཡང་ཉིན་
ནུབ་དཀར་ནག་དང་འདྲ་སྟེ། དཔེ་དུ་མའི་སྒོ་ནས་མི་རྟག་པ་ནི། ཚེ་འདི་ནམ་མཁའི་
སྤྲིན་དང་འདྲ། བར་སྣང་གི་གཞའ་ཚོན་དང་འདྲ། དབྱར་ཁའི་གློག་དང་འདྲ། སྟོན་
ཁའི་རྩི་ཐོག་དང་འདྲ། ལ་ཀའི་ཐོ་ཡོར་དང་འདྲ། ལམ་ཀའི་མགྲོན་པོ་དང་འདྲ། དེ་
ལ་སོགས་ཏེ་བསམ་གྱིས་མི་ཁྱབ་པའོ། །ལོ་ཟླ་ཚེས་གྲངས་འཆི་དང་ཉེ་ཞེས་པས། ལོ་
གཅིག་ལོན་ན་འཆི་བ་ལ་ཉེ། གཉིས་ལ་སོགས་པ་ལོན་ན་འཆི་བ་ལ་ཉེ། ཚེས་གཅིག་
གཉིས་ལ་སོགས་པས་འཆི་བ་ལ་ཉེ། བུ་ཚ་ལ་སོགས་གྲོགས་དགོས་ཀྱང་ཞེས་པས།
བདག་ཉིད་འཆི་བའི་ཚེ། བུ་ཚས་ཀྱང་བདག་ལ་མི་ཕན། སྤུན་ཟླ་དང་ཚ་ཡུག་གིས་
ཀྱང་མི་ཕན། ཉེ་དུ་འབྲེལ་བ་ལ་སོགས་པས་ཀྱང་མི་ཕན། དཔེ་དེ་དང་འདྲ་བ་ལ་
སོགས་པས་མི་ཕན། བོར་ནས་གཅིག་པུར་འགྲོ་དགོས་ན། ཞེས་པས། རང་མི་འཕན་
སྐྱ་རིགས། བཙན་ཕྱུགས་འཛོམ་ཀྱང་འཆི་བ་ལ་མི་ཕན། རང་གཅིག་པུ་འགྲོ་ཙམ་ན།
གཉེན་འདུན་འཚོགས་ནས་མཐའ་སྐོར་ཡང་མི་ཕན། དེ་ཙམ་ན་ཁོ་འགྱོད་གྲི་ཤི་སྟེ་ཅི་
ཕན། ཤི་ཡང་ཤི་མོད་དེ་ཤི་ནས་ཕ་སུ་བྱེད། མ་སུ་ཡིས་བྱེད། ལུས་ཅི་འདྲ་ཅིག་ལེན།
དུས་དེ་ཙ་ན་ཡ་ཆ་སྟེ་དབང་ཡང་མེད། དེས་ན་དགེ་སྤྱོད་བོན་ལ་རེམ་མཛོད་ཅིག །
གཉིས་པ་བར་དོའི་སྡུག་བསྔལ་བསྟན་པ་ནི། བར་དོ་བཞི་ལས་མ་ཐར་ན། སྡུག་
84



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བསྔལ་རི་བོས་མནན་པས་སྡུག །ཅེས་པས། རང་བཞིན་གནས་པའི་བར་དོ་དང།
ཏིང་འཛིན་གྱི་བར་དོ་དང། སྐྱེ་ཤིའི་བར་དོ་དང། སྲིད་པའི་བར་དོ་དང་བཞིའོ། །
དང་པོ་རང་བཞིན་གྱི་སྤྱིར་ཁྱབ་པའི་བར་དོ་ཡོད་དོ། །དེ་ངོ་མ་ཤེས་བར་ལ་ཉོན་ནས།
ཏིང་ངེ་འཛིན་གྱི་བར་དོ་ནི། དང་པོ་མི་རྟོག་པ་གཅིག་སྐྱེས་དང། དེ་ལ་དཀའ་ཐུབ་
མ་བྱས་པས། ཕྱིས་ཀྱང་ཏིང་འཛིན་དེ་ཡལ་ནས་འགྲོ། སྐྱེ་ཤིའི་བར་དོ་ནི་དང་པོ་སྐྱེས།
ད་རུང་ནི་མ་ཤི་བའི་བར་ལ་ཉོན་ནས། སྲིད་པའི་བར་དོ་ནི། ད་ལྟའི་ལུས་འདི་བོར།
ཕ་རོལ་གྱི་ལུས་མ་བླངས་པས། དེའི་བར་ཤེས་པ་ཟ་ཟི་ཐམ་ཐོམ་དུ་ཡོད་པ་ཉོན་ནས།
བཞི་པོ་དེ་རུ་རང་ངོ་རང་གིས་མ་ཤེས་པས། སྡུག་བསྔལ་ནི་རི་ཆེན་པོས་ནོན་པ་ཙམ་
ཡོད། བདུན་ཚོ་བདུན་དུ་རྣམ་ཤེས་ལ། གཤེད་པོས་འཚོད་ཅིང་སྡུག་རེ་བསྔལ། ཞེས་
པས། དགེ་སྡིག་གཉིས་ཆ་མཉམ་པའི་མི་གཅིག །ལུས་སེམས་བྲལ་བའི་དུས་སུ། ཞག་
བཞི་བཅུ་རྩ་དགུ་ཚུན་ཆོད་དུ་ལུས་མ་བླངས་ཏེ། སྔར་ཀྱི་ལུས་སུ་ཡོད་པ་སྙམ་བྱེད་ལ།
སྔོན་གཟུགས་སྲིད་པའི་ཤ་གཟུགས་ཅན་ཞེས་བྱ། དེའི་བར་ལ་གཤེད་པོ་དེ། སྔར་གྱི་
དགྲ་ལྟ་བུར་རྫུས་ནས་འདོད་དང་འཛིན་དང་བསོད་པ་ལ་སོགས་བྱེད་དུ་འོང། ལུས་
གཅིག་ལ་མ་བླངས་བར་ལ་སྡུག་བསྔལ་ལ་ཟད་པ་མེད། ཞག་གསུམ་ནངས་པར་
བརྒྱལ་བ་སངས། བཞི་པའམ་ཞེ་དགུ་ཚུན་ཆད་ལ་ལུས་ལེན།
གསུམ་པ་མ་རིག་པའི་ཉེས་དམིགས་བསྟན་པ་ནི། འགྱུ་བ་ཡིད་ཀྱི་གནས་བརྩལ་
བས། མ་རིག་འཁྲུལ་པའི་ལུས་བླངས་ཏེ་ཞེས་པས། དང་པོ་བོན་ལ་གོམ་ཆུང་
བས། བར་དོ་རང་ངོ་རང་གིས་མ་ཤེས་ཀྱི་བར་ལ། གཤེད་པོ་འཚེ་བ་བྱེད་དུ་འོངས་
ནས། སྔར་གྱི་ཡུལ་མཁར་རམ་སྤུན་ནམ་ཉེ་དྲུང་ལ་སོགས་པའི་འགབ་དུ་བྲོས་པ་སྙམ་
བྱེད། དེ་རུ་ཡིད་འཁྲུལ་ནས་ལུས་འཚོལ། ལྷན་ཅིག་སྐྱེས་པའི་མ་རིག་པས། རང་
གི་སེམས་ཉིད་སྟོང་པ་འོད་གསལ་གཅིག་ཡིན་པ་ལ། འོད་སྟོང་པ་ཐ་དད་དུ་བཟུང་
85



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ནས། འོད་ཁ་དོག་ལྔ་རང་འོད་དུ་མ་ཤེས་ནས། འོད་དེས་འཇིགས་ནས། སྐྱབས་
སམ་རྟེན་བརྩལ་བས་མའི་མངལ་དུ་ཚུད། དེ་ནས་འབྱུང་བ་བཞི་ལས་གྲུབ་པའི་ལུས་
བླངས། དེ་ནས་ཀུན་བརྟགས་ཀྱི་མ་རིག་པ་བྱུང་ནས། ཕ་ལ་ཕར་ཤེས་པ་དང། མ་
ལ་མར་ཤེས་པ་དང། དགྲ་གཉེན་སྣ་ཚོགས་སུ་མིང་བཏགས་ནས། དེ་ལ་རང་ཁ་མར་
ཞེན། དེ་ནས་ལས་རྒྱུ་འབྲས་ལ་རྨོངས་པའི་མ་རིག་པ་བྱུང་ནས། དགེ་སྡིག་གིས་མཐོ་
རིས་ངན་སོང་གར་འགྲོ་ཆ་མེད་པས། ཉོན་མོངས་ལྔ་ཡིས་སེམས་ཀྱང་འཁྲུགས། དཔེ་
ནི། གསོར་ཆེན་འཁོར་ལོ་བཞིན་ཕྱི་ནང་སྐོར་ཅེས་པས། དེ་ལྟར་མ་རིག་པ་སྟོབས་ཆེ་
ནས་ལུས་བླངས་པ་དེ་ལ། ཡུལ་སྡུག་པ་ལ་བརྟེན་ནས་འདོད་ཆགས་འབྱུང། མི་སྡུག་
པ་ལ་བརྟེན་ནས་ཞེ་སྡང་འབྱུང། སྡུག་མི་སྡུག་མེད་པ་ལ་བརྟེན་ནས་གཏི་མུག་འབྱུང།
རང་ལ་ཡོད་པའི་ཡུལ་སྡུག་པ་དེ། གཞན་གྱིས་ཁྱེར་གྱི་དོགས་པ་ལ་འཕྲག་དོག་བྱུང།
ཡུལ་སྡུག་པ་དེ་ང་ལ་ཡོད་གཞན་ལ་མེད་སྙམ་པ་ལ་ང་རྒྱལ་འབྱུང། དེ་ལྟར་ཉོན་
མོངས་པ་ལྔས་སེམས་རང་དབང་མེད་པར་འཁྲུགས་ནས། འཁོར་བ་ཐོག་མཐའ་མེད་
པར་འཁྱམས། དཔེ་ནི་གསོར་ཆེན་འཁོར་ལོ་འདྲ་སྟེ། རིགས་དྲུག་ཕྱི་འཁོར་ནང་དུ་
འཁོར་ནས་ཐོན་པའི་དུས་མེད། མ་རིག་པའི་སེམས་ཅན་ཡང། རེས་སྐྱེས་རེས་འཆི།
འགྲོ་བ་དྲུག་གི་སྡུག་བསྔལ་མྱོང། སྐྱེ་ཤི་ལ་སོགས་སྡུག་རེ་བསྔལ་ཅེས་པས། ལས་
ངན་དབང་གིས་ལ་ལ་དམྱལ་བར་སྐྱེ། དེ་བཞིན་རིགས་དྲུག་ཐམས་ཅད་ཏུ་སྐྱེའོ། །སྐྱེ་
གནས་གང་དུ་སྐྱེས་ཀྱང། སྡུག་བསྔལ་གྱི་གཙོ་བོ་ནི། སྐྱེ་རྒས་ན་འཆི་བཞི་པོ་དེ་ཡིན་
ནོ། །དེ་ལས་ཕྱིའི་སྡུག་བསྔལ་དྲུག །དེ་ལས་འགྱུར་བའི་སྡུག་བསྔལ་བསམ་མི་ཁྱབ། །
བཞི་པ་དེའི་གཉེན་པོ་བྱང་ཆུབ་སྒྲུབ་པ་ལ་བཞི་སྟེ། བྱང་ཆུབ་ལམ་དུ་སྒྲུབ་པ་དང།
དྲན་པ་བཞིའི་བྱང་ཆུབ་དུ་སེམས་བསྐྱེད་པ་དང། ལམ་ལས་མི་འདའ་བའི་དམ་ཚིག་
དང། ཡེ་ཤེས་ཀྱི་ཚོགས་བསགས་པ་དང་བཞིའོ། །
86



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དང་པོ་ནི་བྱང་ཆུབ་ལམ་དུ་འཇུག་པ་ནི། དེ་ཕྱིར་བྱང་ཆུབ་སྒྲུབ་པར་བྱ་ཞེས་པས།
གོང་མའི་སྡུག་བསྔལ་དེ་ཚོ་མཐོང་ནས། འཁོར་བ་ལ་བློ་ལོག །རིགས་དྲུག་གང་དུ་
སྐྱེས་ཀྱང་ཕན་པ་མི་འདུག་བསམ་ནས། བླ་ན་མེད་པའི་བྱང་ཆུབ་ཅིག་ཐོབ་པར་
བྱ་དགོས་སྙམ་པ་སྐྱེས། ལེ་ལོའི་གཡེང་བ་རབ་སྤངས་ཏེ་ཞེས་པས། ཚོགས་གོ་ལེས་
བསགས་བོན་གོ་ལེ་བྱ། བསྙེན་སྒྲུབ་གོ་ལེ་བྱ། གོ་ལེའི་བསམ་པ་དེ་སྤངས་ལ། ཚོགས་
ལ་འུར་བསགས། བོན་ལ་ད་ལྟ་རང་ཞུ། བྱང་ཆུབ་མྱུར་དུ་བྱ། དཀའ་ཐུབ་གོ་ལེའི་ཕྱི་
ཤོལ་དེ་སྤང་ལ། འཇིག་རྟེན་གྱི་འདོད་བྱ་ཆེད་དུ་མི་སྒྲུབ་པར། ཉིན་དང་མཚན་དུ་
དགེ་སྦྱོར་ལ་བརྩོན་པར་བྱའོ། །ཐོས་བསམ་སྒོམ་གསུམ་ལ་བློ་སྦྱོངས་ལ། ཞེས་པས།
དང་པོ་རྒྱུད་ལུང་མན་ངག་ལ་ཐོས་པར་བྱ། འཛིན་པའི་བློ་དང་ལྡན་པར་བྱ། བར་
དུ་བསམ་པ་ག་དར་དྲག་པོར་བྱ། རྟོགས་པའི་བློ་དང་མི་འབྲལ་བར་བྱ། དེ་ནས་སྙིང་
རུས་ཀྱིས་སྒོམ་པར་བྱ། རྟོགས་པའི་བློ་དང་གནས་པར་བྱ། དེ་ལྟར་ཐོས་བསམ་སྒོམ་
གསུམ་གཞུང་བཞིན་དུ་བྱས་པས། སྣོད་ངན་ཁ་ལུད་ཞབས་རྡུལ་དུག་ཅན་ངང་ངམ་
ཤུགས་ཀྱིས་སྤངས། འཁོར་སྤངས་དབེན་དགོན་ཉམས་དགའི་གནས་སུ་དགེ་སྦྱོར་བྱ་
ཞེས་པས། མི་དང་གཅན་ཟན་མི་འགྲུལ་བ། གངས་རི་གཡའ་འམ་སྤང་ཕུགས། སྤུ་
རྒོད་ཉུལ་ཞིང་གཉན་པའི་སར། ཉམས་མྱོང་དྲག་ཏུ་སྐྱང། བསྙེན་བསྒྲུབས་སྒོམ་པའི་
མཐིལ་དུ་དབབ། དགེ་བའི་ཕྱོགས་གར་འཕེལ་དུ། གྲོགས་དུག་ཅན་སྤངས་དགེ་ལ་
འབད་དོ། །
གཉིས་པ་དྲན་པ་བཞིའི་བྱང་ཆུབ་སེམས་བསྐྱེད་པ་ནི། དྲན་པ་བཞི་དང་མི་འབྲལ་
ཐོ་རངས་ལངས་ལ་ཁྲུས་བྱས་ལ། ཞེས་པས། དང་པོ་དཔོན་གསས་དྲན་པས། རྒྱུད་
པ་རིག་འཛིན་ཁྱད་པར་ཆེ་བར་འགྱུར། དེ་ནས་སྙིང་རྗེ་དྲན་པས་ཐེག་པའི་ཁྱད་པར་
དུ་འགྱུར། མན་ངག་དྲན་པས་ལམ་ཁྱེར་ཁྱད་པར་དུ་འགྱུར། སྨོན་ལམ་དྲན་པས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཐབས་ཁྱད་པར་དུ་འགྱུར། ཡང་ན་དད་པ་དྲན་པས་བོན་ལ་འཇུག །རྨི་ལམ་དྲན་
པས་སྣང་བ་སྒྱུ་མར་ཁྱེར། བར་དོ་དྲན་པས་འོད་གསལ་གྱི་འཁོར་ལོ་རང་སྣང་དུ་ཤེས།
སྣང་བ་མི་རྟག་དྲན་པས་ཞེན་ཆགས་ཆུང། ཡང་ན་འཆི་བ་དྲན་པས་བརྩོན་འགྲུས་ཆེ།
འཆི་ཁར་དྲན་པས་ཆགས་ཞེན་མེད། ཕྱི་མ་དྲན་པས་ཕྱི་མའི་སྣང་བ་དང་བྲལ། སྔར་
ལས་བག་ཆགས་དྲན་པས་སྒྱུ་ལུས་ཡིད་དམ་གསལ། ནམ་ཐོ་རངས་རླུང་གི་དུས་སུ་
ཤེས་པ་གསལ་བས། བདག་གིས་གདན་ལ་ལངས་ལ། ཕྱིའི་ཁྲུས་ཆུ་གཙང་ལ་ཡིད་
དམ་གྱི་སྙིང་པོ་བཏབ་ནས། གདོང་པ་བཀྲུས་པས་རིམ་ནད་ཐམས་ཅད་ཐུབ། ནང་
གི་ཁྲུས་བདག་གིས་དྲི་ཆུས་གདོང་པ་བཀྲུས་ན་མི་མ་ཡིན་ཐམས་ཅད་ཀྱིས་མི་ཚུགས།
གསང་བའི་ཁྲུས་ཆུ་ལུས་སེམས་སྟོང་ཉིད་བསྒོམ་པས་སྡིག་སྒྲིབ་ཐམས་ཅད་དག །
དད་པ་གུས་པ་མོས་པ་གསུམ། སྔོན་དུ་འགྲོ་བའི་སྦྱོར་བ་ཡིན། ཞེས་པས། དད་པ་
གདུང་བ་ཅིག་སྐྱེ་དགོས། མོས་པ་སིང་བ་ཅིག་དཔོན་གསས་ལ་དགོས། གུས་པ་སིངས་
བ་ཅིག་དམ་ཚིག་ལ་དགོས། སངས་རྒྱས་ཀྱི་ཡོན་ཏན་མཐའ་དག་གི་སྔོན་དུ་དད་གུས་
མོས་པ་གསུམ་པོ་དེ་མེད་ཐབས་མེད། བྱང་ཆུབ་སེམས་དང་རབ་ལྡན་པ་ཞེས་པས།
བདག་གི་དགེ་བ་ཅི་དང་ཅི་བགྱིས་པ་འདི་ལ་བརྟེན་ནས། སེམས་ཅན་ཐམས་ཅད་
མཁྱེན་པའི་སངས་རྒྱས་ཐོབ་པར་བྱའོ་སྙམ་པ་དེ། ཁ་ཙམ་ཚིག་ཙམ་མ་ཡིན་པར། ཞེ་
ཐག་པའི་སྒོ་ནས་བྱེད་པའོ། །སྨོན་འཇུག་རྒྱུ་དང་འབྲས་བུ་བཞིན་ཞེས་པས། སྨོན་པ་ནི་
འབྲས་བུ་ལ་དམ་བཅའ་ལ། འཇུག་པ་ནི་རྒྱུ་ལ་དམ་འཆའ་བའོ། །ད་རེས་ནས་འཁོར་
བ་སྤངས་ལ་བོན་ཐོག་བླང་མནོ་བ་ནི་སྨོན་པ། རྒྱགས་ཁྱེར་ནས་ལམ་ལ་འཇུག་པ་ནི་
འཇུག་པ། དེ་བཞིན་དུ་རྣམ་པ་ཐམས་ཅད་མཁྱེན་པའི་སངས་རྒྱས་ཅིག་ཐོབ་པར་
བྱའོ་སྙམ་པ་དེ་སྨོན་པ། ཐོས་བསམ་སྒོམ་གསུམ་བྱེད་པ་དེ་འཇུག་པ་ཡིན། འགྲོ་ལ་བུ་
བཞིན་གདུང་བར་བྱ་ཞེས་པས། སེམས་ཅན་ཐམས་ཅད་ལ་བུ་གཅིག་ལ་མས་གདུང་
88



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བ་བཞིན་དུ་བྱམས་དང་སྙིང་རྗེ་བྱའོ། །འཁོར་བའི་སེམས་ཅན་ཐམས་ཅད་སྡུག་བསྔལ་
དང་བྲལ་ལ། བདེ་བ་དང་འཕྲད་པའི་བསམ་པ་བསྐྱེད་པའོ། །
གསུམ་པ་ལམ་དེ་ལ་མི་འདའ་བའི་དམ་ཚིག་བསྟན་པ་ནི། སྐྱབས་འགྲོ་མ་ཉམས་
པར་བོན་ལ་ཐེ་ཚོམ་སྤངས་ཞེས་པས། སྐྱབས་གནས་དམ་པ་ནི་དཔོན་གསས་བླ་མ་
ཡིན་ཏེ། ཉེས་པའི་སྐྱོན་ཐམས་ཅད་དང་ནི་བྲལ། ལེགས་པའི་ཡོན་ཏན་ཐམས་ཅད་
ཀྱིས་ནི་བརྒྱན། རྗེས་སུ་འཇུག་པ་རྣམས་མི་སླུ་ཞིང་ངེས་པར་བཞུགས་པས། དེ་ལ་
སྐྱབས་སུ་འགྲོ་བ་ལ་བརྒྱད་དེ། ངོ་བོ། །ངེས་ཚིག །དབྱེ་བ། བསླབ་བྱ། སྦྱོར་བ་
དུས། ཕན་ཡོན། ཉེས་དམིགས་དང་བརྒྱད་དོ། །ངོ་བོ་ཡུལ་ཁྱད་པར་ཅན་དེ་ལ་
བློ་རྟོད་པའོ། །ངེས་ཚིག་འདི་སྐྱོབ། འདི་ལ་སྐྱོབ་པ། འདི་རུ་སྐྱོབ་བ། འདི་རུ་སྐྱོབ་
པའོ། །དབྱེ་བ་ནི་ཐུན་མོང་དང་ཐུན་མོང་མ་ཡིན་པའོ། །ཐུན་མོང་ནི་ཐེག་པ་འོག་
མའི་སྐྱབས་འགྲོ། ཐུན་མོང་མ་ཡིན་པ་ནི་ཐེག་པ་གོང་མའི་སྐྱབས་འགྲོ། ཕྱི་སངས་
རྒྱས་བོན་དང་གཤེན་རབ་གསུམ། ནང་བླ་མ་ཡིད་དམ་དཔོན་གསས་རྒོད་ལྕམ་
གསུམ། གསང་བ་ལྟ་བ་བསྒོམ་པའི་སྤྱོད་པ་གསུམ། བསླབ་བྱ་ལ་གསུམ། ཐུན་མོང་
དང། ཐུན་མོང་མ་ཡིན་པ་ཁྱད་པར་དང་གསུམ། ཐུན་མོང་གི་བསླབ་བྱ་ནི། སངས་
རྒྱས་ལ་སྐྱབས་ནས། འཇིག་རྟེན་པའི་འདོད་བྱ་བརྒྱད་མི་བཙལ། བོན་ལ་སྐྱབས་ནས་
སེམས་ཅན་གྱི་སྲོག་མི་གཅད། གཤེན་རབ་ལ་སྐྱབས་ནས་སྡིག་པའི་གྲོགས་པོ་དང་མི་
འགྲོགས། ཐུན་མོང་མ་ཡིན་པ་ནི། བདག་ཟས་ཅི་ཟའི་ཕུད་ཀྱིས་མཆོད། ཕན་ཡོན་
ཆེ་བའི་སྒོ་ནས་ཡང་དུ་ཡང་དུ་མཆོད། ཆ་མཐུན་གྱི་བསླབ་བྱ་ནི། སངས་རྒྱས་དང་
ཆ་མཐུན་པ་ནི། ལུགས་སུ་བླུགས་པ་དང། འབུར་དུ་བཏོད་པ་དང། རིས་སུ་བྲིས་པ་
ཡིན། བོན་དང་ཆ་མཐུན་པ། བཀའ་ཡི་གེར་བྲིས་པ་མཐའ་དག་ཡིན། གཤེན་རབས་
དང་ཆ་མཐུན་པ་ཐེག་པ་གོང་འོག་ཀུན་ཀ་ཡིན། སྦྱོར་བ་ནི་དུས་ཀྱི་ལས། དུས་བཟང་
89



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལ་བྱེད་པ་ཡིན། རྒྱུན་གྱི་ལས་དུས་ཐམས་ཅད་དུ་བྱེད་པ་ཡིན། དུས་ནི་སངས་རྒྱས་
བར་དུ་ཡིན། གྲངས་སུ་བཅད་པའི་ཕན་ཡོན་ནི། སྐྱབས་འགྲོ་བྱས་པ་ལ་བསམ་གྱིས་
མི་ཁྱབ་ཅིང། བརྗོད་ཀྱིས་མི་ལང་པ་ཡོད་དོ། །གྲངས་སུ་བཅད་པ་ནི་དགུ་སྟེ། སྡོམ་
པ་ཆགས་པའི་ཕན་ཡོན་དང། བཀའ་མི་གྷལ་པའི་ཕན་ཡོན་དང། མི་དང་མི་མ་
ཡིན་པས་མི་ཚུགས་པའི་ཕན་ཡོན་དང། སྡིག་པ་ཐམས་ཅད་སྲབ་པ་དང་ཟད་པའི་
ཕན་ཡོན་དང༌། ཕྱིས་སྡིག་པ་མི་གྷོས་པའི་ཕན་ཡོན་དང། ཡོན་ཏན་ཐམས་ཅད་གོང་
ནས་གོང་དུ་འཕེལ་བའི་ཕན་ཡོན་དང། མ་ཤི་བར་དུ་བོན་དང་མི་འབྲལ་བའི་ཕན་
ཡོན་དང། ཤི་ནས་ངན་སོང་དུ་མི་འགྲོ་བའི་ཕན་ཡོན་དང། མཐར་ངེས་པ་ལེགས་
པའི་བྱང་ཆུབ་ཐོབ་པའི་ཕན་ཡོན་ནོ། །ཉེས་དམིགས་ནི་དེ་ལས་བཟློག་པའོ། །བདག་
འཛིན་ཅན་ཀུན་རྫོབ་ལ་བདེན་པ་ཡོད་པར་འདོད་པ་དང། བོན་ཉིད་དོན་དམ་ལ་
བདེན་པ་མེད་པ་རུ་བདེན་པའོ། །དེ་རང་བདེན་ནམ་མི་བདེན་ནམ་སྙམ་པའི་བློ་རྩེ་
གཉིས་ཐམས་ཅད་སྤང། འདོད་པ་སེལ་ཕྱིར་ཆུ་སྦྱིན་བཏང་ཞེས་པས། ཡི་དྭགས་ཀྱི་
འདོད་པ་ལ་ཆོག་ཤེས་མེད་པས། འདོད་པ་ཡིད་ལ་བཏགས་ནས། ཆོག་མི་ཤེས་པ་
ཐམས་ཅད་ཡི་དྭགས་ཡིན། ཕྱིའི་ཆུ་སྦྱིན་གཤེན་ལྷ་ལ་སོགས་པ་ཡིན། ནང་གི་ཆུ་སྦྱིན་
རྣམ་དག་ལྷ་ལྔ་ལ་རྒྱས་པར་བཏང་ངོ༌། །གསང་བའི་ཆུ་སྦྱིན་ཕུད་དང་སྨན་མཆོད་
ཡིན། སྔགས་དང་ཏིང་འཛིན་ལྡན་པས། ཆུང་ངུན་བཏང་ཡང་མང་བར་འཕེལ་བ་
ཡིན། མཆོད་དང་བཤགས་དང་ཁ་ཐོན་བྱ། གསོལ་བ་བཏབ་ཅིང་སྙིང་པོ་བགྲངས།
ཞེས་པས། དུས་ཁྱད་པར་ཅན་ལ་མཆོད་པ་རྣམ་ལྔ་འབུལ། ངན་སོང་དོངས་སྤྲུགས་
ལ་སོགས་བཤགས་པ་ཡང་ཡང་མང་དུ་བྱ། སྟོང་མཚན་འདོན། དཔོན་གསས་བླ་མ་
རྣམས་ལ་གསོལ་བ་དྲག་ཏུ་བཏབ། ཡིད་དམ་ལྷའི་སྙིང་པོ་མང་དུ་བགྲངས། དྲན་
དང་ཤེས་བཞིན་བག་ཡོད་དང་ཟིན་པའི་སྤྱོད་པ་བློ་གྲོས་བཟང། ཞེས་པས། སྤྱོད་
90



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
པ་དྲན་མེད་འབོལ་ཆོལ་མི་བྱ། ཅི་བྱེད་བོན་དང་མཐུན་པའི་དྲན་པས་ཟིན་པར་བྱ།
ཤེས་བཞིན་དུ་མི་སྤྱོད་པ་ངན་སོང་གི་རྒྱུ་བསག་པ་མི་བྱ། དགེ་སྦྱོར་ཅི་ཤེས་ཉམས་སུ་
བླང། དཔོན་གསས་བླ་མའི་དྲུང་དུ་བག་མེད་སྤྱོད་པ་མི་བྱ། ལུས་ངག་ཡིད་གསུམ་
བག་དང་ལྡན་པར་བྱའོ། །དཔོན་གསས་བརྒྱུད་པའི་རྩ་བ་ཟིན་ཙམ་ན། སྤྱོད་ལམ་
རྣམ་པ་བཞི་ལམ་དུ་བསློངས་པ་དེ། བློ་གྲོས་དང་ལྡན་པའི་སྤྱོད་པ་ཡིན། ལྷ་དང་
མི་འབྲལ་བར་བསམ་པ་ཡིས། བཟའ་བཏུང་ལོངས་སྤྱོད་མཆོད་པར་དབུལ་ཞེས་
པས། རང་གི་ལུས་འདི་མཚན་བཅས་སྐྱེད་རིམ་ཀྱི་ལྷ་དང་མི་འབྲལ་བར། ལྷའི་སྐུ་
མདོག་ཕྱག་མཚན་ལ་སོགས་པ་སྐད་ཅིག་དྲན་རྫོགས་སུ་བསྒོམ། མཚན་མེད་རྫོགས་
རིམ་སྟོང་པ་ཉིད་དང་མི་འབྲལ་བར། ཅིར་སྣང་ཅིར་སྲིད་པ་ཐམས་ཅད་སྟོང་པའི་
རྒྱས་ཐེབས་པར་བྱ། བཟའ་བཏུང་ལ་སོགས་པ་དཔོན་གསས་བདེར་གཤེགས་མཆོད་
ན་རབ། རང་གི་ཡེ་གཤེན་དུ་རོལ་པ་བྱས་ན་འབྲིང། བསྡུག་འཕོངས་ལ་སྦྱིན་པ་ཐ་
མ། དང་པོ་དཔོན་གསས་བདེར་གཤེགས་མཆོད། ཅེས་པས། ཟས་ནོར་བརྒྱུད་པ་
དང་བདེར་གཤེགས་ལ་མཆོད་པ་འབུལ། དེ་ནས་གཏོར་མ་རྒྱ་ཆེར་བཏང། ཞེས་པས།
བདེར་གཤེགས་སྤྱིའི་གཏོར་མ་དང། ཡིད་དམ་སྒོའི་གཏོར་མ་དང། ཡིད་དྭགས་སྦྱིན་
པའི་གཏོར་མ་བཏང། ཞེས་པས། རང་གིས་ཡེ་གཤེན་དུ་རོལ་བ་བྱ། ཞེས་པས། རང་
ཅི་ཟ་ཅི་འཐུང་ཡང་ཐ་མལ་པའི་སྤྱོད་པས་ཀྱང་མི་ཟ། ལྷག་མ་འབྱུང་པོ་ལ་སོགས་
ཞེས་པས། དུད་འགྲོ་ལ་སོགས་ལྟོགས་པ་ལ་ལྷག་མ་སྦྱིན། བདོག་པ་རྣམས་ཀྱང་སྦྱིན་
པར་བཏང་ཞེས་པས། རང་ལ་ཀ་ཆ་ཅི་ཡོད་ཀྱང་ཚོགས་སོག་ཏུ་གཏང། དྲི་ཆེན་དྲི་
ཆུང་བདུད་རྩི་རོལ། ཞེས་པས། ཆབ་དཀར་ལུགས་ཀྱི་དམ་རྫས་བདུད་རྩི་རྣམ་པ་ལྔ་
ལ་འབོག་ཆོལ་དུ་སྤྱོད་དགོས་པ་ཡིན། སྨོན་ལམ་རྒྱ་ཆེན་བཏབ་པ་སྟེ་ཞེས་པས། དགེ་
བའི་ལས་ཅི་བྱེད་དང་བསྔོ་བ་བྱས་ལ། ཐམས་ཅད་མཁྱེན་པ་ཐོབ་པའི་ཆེད་དུ་བཏང་
91



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བས། དགེ་བ་ཆུད་མི་ཟ་བ་ཡིན། དེ་ནས་སྤྱོད་ལམ་ཅི་བདེ་བར། ཞེས་པས། འགྲོ་
འདུག་ལས་སོགས་པའི་སྤྱོད་པ་ལ། སྤྱོད་ལམ་རྣམ་བཞི་ལ་གཉེན་པོའི་རྩི་ཡིས་ཟིན་
པར་བྱ། ངག་འཁྱལ་ཚིག་ནི་སྨྲ་མི་བྱ། ཞེས་པས། ཀུ་རེ་བྲེ་མོ་གླུ་སྲུང་ཆལ་པོ་ལ་
སོགས་པ་མི་བྱ། ཞི་དེས་བདེ་འཇམ་ཚིག་ཀྱང་བརྗོད་ཅེས་པས། ངག་ཞི་ཞིང་དེས་
པར་སྨྲ་ལ། ཅི་སྨྲས་དགེ་ཚིག་ཟུར་མེད་སྨྲ། ཚ་ཚ་ཆུ་གཏོར་སྲོག་འདོན་བྱ། ཞེས་པས།
ཡིད་དམ་གང་ཡིན་གྱི་འཇིམ་བྷག་བྱིན་གྱིས་བརླབ་ལ་ཚ་ཚ་བཏབ། ཏིང་ངེ་འཛིན་
གྱི་རབ་ཏུ་གནས་ལ་གཙང་ས་རུ་བཞུགས་སུ་གསོལ། ལྷ་གཤེན་སྲིད་པ་གསུམ་གང་
འཐད་ཀྱི་ཆུ་སྦྱིན་ནམ། རྣམ་དག་རྒྱུན་གྱི་ཆུ་གཏོར་བཏང། འཆི་ངེས་སེམས་ཅན་གྱི་
སྲོག་འདོན། བསོད་ནམས་ཚོགས་ནི་ཅི་ནུས་བསག་ཅེས་པས། འདུས་བྱས་ཀྱི་དགེ་རྩ་
གྲུབ་ཚད་དུ་བྱ། ཀུན་ཏུ་ཁྱབ་པའི་སྦྱིན་པ་རྒྱ་ཆེར་བཏང། ཞེས་པས། བྱ་བ་གྲུབ་ཚད་
མ་བརྗེད་ཡུན་དུ་བྱའོ། །དེ་ལ་དོན་བཞི་སྟེ། ཞེས་པས། མགྲོན་ཤོང་ལ་རྫས་མི་ཤོང་བ་
དང་གཅིག །རྫས་ཤོང་ལ་མགྲོན་མི་ཤོང་པ་དང་གཉིས། མགྲོན་རྫས་གཉིས་ཀ་ཤོང་
ལ་བཅུད་མི་ཤོང་བ་དང་གསུམ། དབྱེ་བ་དང་བཞིའོ་ཞེས་པས། ཕྱི་ནང་གཉིས་སུ་
ཤེས་པར་བྱའོ། །མགྲོན་ཤོང་ལ་རྫས་མི་ཤོང་བ། ཞེས་པས། ཕྱིའི་གཏོར་མ་ལ་མགྲོན།
བདེ་བར་གཤེགས་པ་ནས་དམྱལ་བ་ཡན་ཆད་ཤོང། རྫས་མི་ཤོང་བ་ནི། སྣོད་ལྕགས་
བསྭེ་ཐོད་པ། ཤ་ཁྲག་ཆང། ལ་ཕུག་སྒོག་ཙོང་མི་ཤོང། རྫས་ཤོང་ལ་མགྲོན་མི་ཤོང་
པ་ཞེས་པས། ནང་གི་གཏོར་མ་ལ། མགྲོན་རིགས་དྲུག་དང་འཕྲ་མོ་མི་ཤོང་། ལོག་
ལྟས་འོང་དུ་མི་འདོད། སྔགས་ཁྲོ་བོའི་ལྷ་ཤོང་གོང་གི་རྫས་དེ་མེད་པའི་དཀར་རྟོར་ལ་
གཉིས་ཀ་ཤོང། ཟངས་འཁར་བ་ཤིང་རྫའོ། །དཀར་གསུམ་གཏོར་མ་ལ་མགྲོན་རྫས་
བཅུད་གསུམ་ཤོང། ནང་གཏོར་མ་ལ་བཅུད་ཤོང། བྱས་རྩལ་གསུམ་མི་དགོས། རྒྱུད་
ནས་བྱིན་རླབས་ཀྱི་བཅུད་ཡོང། ཕྱི་གཏོར་ལ་ཨ་ཨོཾ་ཧཱུྃ་གིས་བཅུད་དབབ་དགོས། དབྱེ་
92



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བ་ལ་ཞེས་པས། ཏིང་འཛིན་གསུམ་དང་དམ་ཚིག་གསུམ་དང། མ་ངེས་པ་གསུམ་
དང། བཞག་ཐབས་གསུམ་མོ། །ཏིང་ངེ་འཛིན་གསུམ་ནི། ནང་གཏོར་ལ་ཁྲོ་བོ་གང་
བྱེད་བསྒོམ། ཕྱི་གཏོར་ལ་ལྷ་སྙིང་རྗེ་ལྡན་པར་བསྒོམ། ནང་གཏོར་ལ་ཞི་ཁྲོ་ལས་བྱེད་
ར
ནང་གཏོར་ལ་ཤ་ཁྲག་དོན་ལྔ་དམ་རྫས་སུ་བསྒོམ། ཕྱི་གཏོར་བདུད་རྩི་བསྒོམ། དམ་
ཚིག་གསུམ་ནི་ཕྱིའི་སྣོད་ཐོད་པ་གས་ཆགས་མེད་པ། མ་འབགས་མ་སྨེ་གཙང་། མ་
ཡོ་ཁྱེངས། ཆགས་པ་དང་བདག་འཛིན་མེད། ནང་གཏོར་བརྟུལ་ཤུགས་དང་ལྡན་
དགོས། ལྷ་གཞན་ལ་རག་མ་ལས་པས། བདག་གང་ལ་ཡང་ཐེ་ཚོམ་མི་ཟ་བས། ཕྱི་
ནང་གང་ལ་ཡང་རང་འདོད་དང་བྲལ་བའོ། །མ་ངེས་པ་གསུམ་ནི། ཕྱིའི་གཏོར་མ་
ལ་དུས་མ་ངེས་པ་སྟེ། དུས་མེད་དུ་བཏང། ནང་གི་གཏོར་མ་ལ་ཕྱོགས་མ་ངེས་ཏེ།
ཕྱོགས་མེད་རྩི། གྲངས་མ་ངེས་ཏེ་ནང་གཏོར་ལ་ཚད་མེད། ཕྱི་གཏོར་ལ་ཚད་མེད་
གསུམ་ལྔ་བདུན་དགུ་བཅུ་བརྒྱ་སྟོང་ཁྲི་འབུམ་དུ་བཏང། རྫས་མ་ངེས་ཏེ་གོང་གིས་
ཤེས་པའོ། །བཞག་ཐབས་གསུམ་ནི། སྟེགས་སམ་ཁྲི་ལ་བཞག །མིའམ་སེམས་ཅན་
གྱིས་མཐོང་སར་བཞག །ཡོ་ལྡེག་མེད་པར་བཞག །བསོད་ནམས་ཆེ་ཆུང་རྒྱུ་དང་
དམིགས་པ་གཙོ་ཞེས་པས། ནང་གཏོར་ལ་སྨན་སྟོང་འགྱུར། ཤ་ཁྲག་ཁྲི་འགྱུར། སྙིང་
འབུམ་འགྱུར། ཐོད་པའི་སྣོད་ཤ་ཁྲག་དང་མཉམ། ཕྱི་གཏོར་ལ་འོ་མ་བརྒྱ་འགྱུར།
མར་སྟོང་འགྱུར། མངར་གསུམ་ཁྲི་འགྱུར། སྣོད་ཟངས་དུ་ཁྲི་འགྱུར། ཕྱི་ནང་གཅིག་
ཀ་ལ་རྒྱུ་བསོད་ནམས་ཀྱི་ཚོགས་ཡིན་པས། ཆེ་བ་སྔགས་རྟེན་འབྱོར་བ་ཙམ་བསགས།
གོད་པ་མེད་པར་ཚིམས་པར་ཐིམ་པས། འགྱུར་དམིགས་པ་གཙོའོ། །མགྲོན་སྤྱིར་
བསྔོའོ། །དུས་གསུམ་བདེར་གཤེགས་རྣམས་ལ་པ་ཧོ། བདག་དང་སེམས་ཅན་ཐམས་
ཅད་ཀྱི་དོན་དུ། བླ་མེད་གོ་འཕང་ཐོབ་པར་བྱ་བའི་ཆེད་དུ། ཚོགས་བསགས་སྒྲིབ་པ་
03



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཤབ་
སྦྱང། བར་ཆད་བསལ་བར་བྱ་བའི་དོན་ཆེད་དུ། བདེར་གཤེགས་དང་སེམས་ཅན་ལ་
གཏོར་མ་བཏང་བར་བྱའོ། །
བཞི་པ་ཡེ་ཤེས་ཀྱི་ཚོགས་བསག་པ་བསྟན་པ་ནི། ཡེ་ཤེས་ཚོགས་ཀྱང་དེ་བཞིན་
ཡིན་ནོ། །ཞེས་པས། འདུས་མ་བྱས་པས་དགེ་བའི་རྩ་བ། སྟོང་པ་ཉིད་ཀྱིས་དོན་རྒྱས་
བཏབ་ལ་བསྒོམ་པར་བྱའོ། །སྡོམ་པ་གསུམ་ལ་གནས་པར་བྱ། ཞེས་པས། སོ་ཐར་
པའི་སྡོམ་པ་བཞི་ལ་གནས་པས་རང་གིས་དོན་དུ་ཉམས་སུ་མྱོང་བས་ཉོན་མོངས་པ་
ལ་མི་སྤྱོད། བྱང་ཆུབ་སེམས་དཔའི་དོན་སྦྱངས་པས། གཞན་དོན་དུ་འགྲོ་ན་གང་
ཡང་མི་བཀག །རིག་པ་འཛིན་པའི་དམ་ཚིག་འབྲས་བུ་སྨིན་པས། བདག་དོན་དུ་
སྟོང་ཉིད་རྟོགས་པས་རྣམ་སྨིན་ལ་སྲད་བསྡད་༽པ་མེད། གཞན་དོན་དུ་སྙིང་རྗེ་ཁྱད་
པར་ཅན་སྐྱེས་པས། འགྲོ་བ་ཡོངས་ལ་ཕན་འདོགས། ཕ་རོལ་ཕྱིན་པ་བཅུ་ལྡན་སྤྱོད།
ཅེས་པས། དགེ་བ་དེ་དག་གང་བྱེད་ཀྱང། སྦྱིན་པ་ནས་ཤེས་རབ་ཀྱི་བར་གྱིས་ཟིན་
པར་བྱ་སྟེ། དཔེར་ན་ལྷ་སྟེགས་གཅིག་འབུལ་བ་ལ། སྲོགས་ཆགས་བསལ་ནས་ཆག་
ཆག་འདེབས་པ་དེ་སྦྱིནཔ། དེའི་བར་ལ་སྒོ་གསུམ་སྡོམས་པ་དེ་ཚུལ་ཁྲིམས། དེ་ལ་
གཞན་གྱིས་གཤེ་བ་ལ་མི་ཁྲོ་བ་དེ་བཟོད་པ། དེ་ལ་ལེ་ལོ་མེད་པ་དེ་བརྩོན་འགྲུས།
དེའི་བར་ལ་མ་ཡེངས་པ་དེ་བསམ་གཏན། དེ་མི་དམིགས་པར་ཤེས་པས་ཤེས་རབ།
དེ་བཞིན་དུ་ཐབས་དང་སྟོབས་དང་སྨོན་ལམ་དང་ཡེ་ཤེས་དང། ཕ་རོལ་ཕྱིན་བཅུ་
དབང་གིས་སྨིན་པའི་ཡེ་ཤེས་བྱ་ཞེས་པས། ལུས་སྨིན་པར་བྱེད་པ་ཕྱི་བུམ་པའི་དབང་།
ངག་སྨིན་པར་བྱེད་པ་ནང་གསང་བའི་དབང། ཡིད་སྨིན་པར་བྱེད་པ་གསང་བ་ཤེས་
རབ་ཡེ་ཤེས་ཀྱི་དབང། གསུམ་ཀ་སྨིན་པར་བྱེད་པས། ཕྱི་ནང་གསང་གསུམ་གཅིག་
དུ་དྲིལ་བ་ཚིག་དབང་རིན་པོ་ཆེའོ། །སྐབས་སུ་ལུས་བཅག་ཅིང་བསྐོར་བ་བྱ། ཞེས་
པས། སྒྲུབ་པ་པོ་མ་བཅགས་ནས་བད་ཀན་ལྡང་པ་ཡིན་པས། དུས་དུས་སུ་རྟེན་ནམ་
94



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དཔོན་གསས་ལ་བསྐོར་བ་བྱ། འབྱུང་བ་བཞི་ནི་རོ་སྙོམས་ཏེ། ཞེས་པས། འབྱུང་བ་
བཞི་འཁྲུགས་ནས་ལུས་ན་སྟེ་དགེ་སྦྱོར་བྱེད་དུ་མི་སྟེར་བས། འབྱུང་བ་རོ་སྙོམས་སྟེ།
ཐེག་པ་འོག་མའི་རོ་སྙོམས་པ་ནི། ས་ཤས་ཆེ་ནས་ལྕི་ཞིང་འཐིབས་ན། ལུས་སེམས་
གཟེངས་སྟོད་ལ་མིག་ནམ་མཁའ་ལ་སོ་ཐུབ་པར་བལྟ། ཆུ་ཤས་ཆེ་ནས་ལུས་སེམས་
འདར་ན། དབུགས་སེམས་དུས་གཅིག་ལ་བཟུང་ལ་ཧྲིག་ཆགས་པར་བྱ། མེ་ཤས་ཆེ་
ནས་ལུས་སེམས་རྩུབ་ན། རྗེས་ཐོབ་ལ་བོར་ལ་མཉམ་བཞག་རྟ་ལྟར་བཙའ། རླུང་
ཤས་ཆེ་ནས་ལུས་སེམས་ཡང་ཡང་དུ་འཆོར་ཅིང་སྡོད་མི་ཚུགས་ན། མིག་སེམས་
དཔངས་སྨད་ལ། དམིགས་པ་གཅིག་ཐོག་ཏུ་སོ་ཐུབ་པར་ལྟ། ཐེག་པ་འོག་མའི་རོ་
སྙོམས་ནི། བཞི་པོ་གང་བྱུང་ཡང། རང་བཞིན་མེད་པར་ཝལ་ཝལ་ཤེས་པར་བྱ།
ཉིན་དང་མཚན་མོའི་སྤྱོད་ལམ། ཞེས་པ། ནུབ་མོའི་དུས་སུ་བྱང་ཆུབ་སེམས་དཔའ་
ཉལ་བ་མོ་བཙུན་གྱི་དགེ་བ་བྱ་བ་ཡིན་པས། འཛམ་བུ་གླིང་ན་གནས་པའི་དགེ་
སྦྱོར་བྱེད་པ་རྣམས་ལ། རྗེས་སུ་ཡིད་རང་ཁྱད་པར་ཅན་ཅིག་ཕུལ་ནས་གཉིད་ལོག་
ཀྱང། དགེ་བ་མཉམ་པར་ཐོབ་པ་ཡིན། ཉིན་མོ་རང་གི་དགེ་བ་ཅི་བྱས་པ་ཐམས་ཅད་
སེམས་ཅན་གྱི་དོན་དུ་བསྔོ། སྲོད་ལ་གཏོར་མའི་ཚོགས་ཆེན་བཏང་། ཞེས་པས། སྲོད་
ལ་མི་མ་ཡིན་ཚན་ཆེ་བར་འདུས་པ་ཡིན་པས་ཡི་དམ་གང་བྱེད་ཀྱང་གཏོར་མ་ལྕོགས་
ཚད་དུ་བཏང། ནམ་ཕྱེད་ཚོགས་ཀྱི་འཁོར་ལོ་བསྐོར། ཞེས་པས། བདེར་གཤེགས་
ལ་ཚོགས་མཆོད། དབལ་མོ་ལ་སྟོན་མོ། །དཔོན་སློབ་ལ་ཚོགས་འཁོར། དེ་གསུམ་
གང་འགྲུབ་གཅིག་བྱའོ། །དགེ་ལྡན་མིའི་ཚོགས་པ། དད་པ་ཅན་མང་པོ་འདུས་ནས།
འབྱོར་ལྡན་ཡོ་བྱད་ཀྱིས་ཚོགས་ཀྱི་རྫས་མ་ཚང་བ་མེད་པར་བྱས། དགའ་ལྡན་ལྷའི་
ཚོགས་གཙོ་བོ་འཁོར་དང་བཅས་པ་ཐམས་ཅད་སྤྱན་དྲངས། དེ་ལྟར་གསུམ་ཚོགས་
ཏེ་འཕྲིན་ལས་ཚིག་བཅད་དག་པས། བསོད་ནམས་དར་གཅིག་གིས་རྒྱས་པ་ཡིན།
96



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཐར་པའི་མཛད་སྲོལ་ཡང་འདོད་པ་ཡིན། ཐོ་རངས་དམིགས་པ་མེད་པར་བསྔོ་ཞེས་
པས། འཁོར་གསུམ་པོ་དེ་ཡོངས་སུ་དག་པར་བྱ་སྟེ། ཚོགས་དབུལ་པའི་གང་ཟག་མི་
དམིགས། དབུལ་བའི་ཡུལ་མི་དམིགས། ཕུལ་བའི་འབྲས་བུ་མི་དམིགས་པར་ཤེས་
པར་བྱ། ནང་ནུབ་ཚང་པའི་གནད་བཞི་བསྒོམ་ཞེས་པས། སེམས་ཅན་ལ་གནོད་པ་
དང་བྲལ་བའི་སྙིང་རྗེ། ཕན་འདོགས་པའི་བྱམས་པ། གང་ལ་གང་འདོད་དམིགས་
པས་དགའ་བ། ཕྱོགས་རིས་མེད་པའི་བཏང་སྙོམས་སོ། །དེ་ལྟར་གར་བདེ་དགེ་སྦྱོར་
ལ་སྤྱོད་ལམ་བག་ཡངས་སུ་སྡད་པས་ཆོག །ཕྱི་བཅུད་ནང་བཅུད་རང་སོར་བཞག །
ཅེས་པས། ཕྱི་སྣང་བའི་འབེན་གཅིག་ལ་རིག་པ་བཅུད་པས། རྟོག་པ་བློ་བུར་བ་འདི་
འགག །ནང་དུ་སྙིང་དཀར་ནག་གི་མཚམས་སུ་ཐིག་ལེ་ཉུངས་འབྲུ་ཙམ་གཅིག་ལ་
རིག་པ་བཙུན་པས། ཡིད་སྣང་ཕྱིར་མི་འབྲེང། སོར་བཞག་པས་གཉིས་འཛིན་རྟོག་པ་
མཐའ་དག་སྟོང་པ་ཉིད་ཀྱི་ངང་དུ་ཐིབས་ཀྱིས་ནུབ་ནས་འགྲོ། སྤྱོད་ལམ་རྣམ་པ་བཞི་
ཡིས་བོན་ལ་གཟུད། ཞེས་པས། རང་ལ་རྟོགས་པ་དེ་ལྟ་བུ་དང་ལྡན་ཡང། འོག་མ་
རྣམས་ཀྱིས་ཡེངས་མ་ཐུབ་པས་འགྲོ་འདུག་ལ་སོགས་བྱེད་པའི་དུས་སུ། གཅེར་མཐོང་
དང་གཅེར་གྲོལ་གྱི་གདམས་ངག་བསྟན། མ་ཡེངས་ཆུ་བོའི་རྒྱུན་ལྟར་བཅད། ཅེས་
པས། རང་གཞན་གཉིས་ཀ་དགེ་སྦྱོར་བར་མ་ཆད་པར་བྱ། སེམས་ཉིད་རང་དབང་
རྒྱལ་པོ་ལ། ཞེས་པས། རྒྱལ་པོ་རང་གི་རྒྱལ་སྲིད་ལ་དབང་བསྒྱུར་བ་བཞིན་དུ། རང་
སེམས་རྒྱལ་པོ་ལྟ་བུས་འཁོར་འདས་ཀྱི་བོན་ལ་དབང་བསྒྱུར་བའོ། །རང་གིས་རང་
གི་གཏེར་ལ་སྤྱོད། ཅེས་པས། ཡེ་གཤེན་པ་ཐེག་པ་གོང་མ་ལ་སྤྱོད་པ་ལྟར། གཤེན་
རབས་ཐེག་པའི་མཐའ་ལ་སྤྱད། རང་གིས་སེམས་ཀྱི་གཏེར་མཐོང་ན། སྟོང་ཉིད་རང་
ཆས་སུ་ཡོད་པ་ངོ་ཤེས་པ་ཡིན། སྟོང་རིག་ཡེ་ཤེས་རྙེད་པའོ། །ཞེས་པས། སྟོང་པ་ལ་
རྟོགས་པ་མེད་བཞིན་དུ་གསོལ་བ་གང་བཏབ། སྟོང་པ་ཡེ་ཤེས་ལ་སྐྱེ་བ་མེད་བཞིན་
96



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
དུ། སུས་དཀའ་ཐུབ་ནུས་པ་ལ་ཡོན་ཏན་འབྱུང། བོན་ཉིད་བྱམས་པ་ཆེན་པོ་སྙིང་
རྗེའི་ཀློང། ཐུགས་རྗེ་སྤྱོད་པའི་ཉི་མའི་ལེའུ་སྟེ་ཉེར་གསུམ་པའོ། །སྤ་སྨར་རོ། །རླིག་ཙོ།
ཧོས་ཧྲིག །
༧ གོམས་འདྲིས་བསྒོམ་པའི་བོན། གཡུང་དྲུང་ཐུགས་རྗེ་བསྒོམ་པའི་ཉི་མ་ལ་
དོན་གཉིས་ཏེ། སྲས་དང་འཁོར་གྱིས་ཞུས་པ་དང་ཡུམ་གྱི་ལན་ནོ། །དང་པོ་ནི། འཆི་
མེད་གཙུག་ཕུད་ཀྱིས་ཡང་ཞུས་པ། ཞེས་པས། སྤྱོད་པ་ལ་འགག་སྒྲིབ་གཅོད་པ་དང།
བསྒོམས་པ་ལ་སྤྲོས་པ་གཅོད་པ་དང། ལྟ་བའི་ཐེ་ཚོམ་གཅོད་པ་ཡིན། བདེ་བར་
གཤེགས་པ་ཐུགས་རྗེ་ཅན། ཞེས་པས། ཡུམ་གྱི་ཡོན་ཏན་ལ་ངོ་མཚར་སྐྱེས་ནས་བོས་
པ་ཡི། མ་འཕྲད་རིག་པ་བསྒོམ་དཀའ་བ། ཞེས་པ། དཔོན་གསས་ཀྱིས་ངོ་མ་སྤྲད་ན་
སློབ་མས་བསྒོམ་མི་ཤེས་པ་ཡིན། བསྒོམས་པ་ཐུགས་རྗེ་ཉི་མ་གསུང་དུ་གསོལ། ཞེས་
སྤྱོད་ལམ་ཐམས་ཅད་ལམ་དུ་ཁྱེར་བའི་རྒྱུད་གཅིག་ཞུས་པ་ཡིན། གཉིས་པ་ལ་གཉིས་
ཏེ། རྩ་བ་སྡོང་པོར་བཤད་པ་དང། ཡལ་ཀ་རྒྱས་པར་བཤད་པའོ། ། །
དང་པོ་ཡུམ་གྱིས་བཀའ་སྩལ་ཞེས་པས། སྲས་དང་འཁོར་གྱིས་ཞུས་པ་ལ། ཡུམ་
གྱིས་ལན་བཏབ་པ་ཡིན། འཆི་མེད་དང་འཁོར་ད་ཉོན་ཅིག་ཅེས་པས། འཁོར་ལ་
སྤྱོད་ལམ་བསྟན་པ་ཡིན། དང་པོར་ཟིན་པར་བྱ་བ་དང་ཞེས་པས། ལས་དང་པོ་བ་
ལ་སེམས་འཛིན་པའི་ཐབས་བསྟན་པ་ཡིན། བར་དུ་བསྟན་པར་བྱ་ཞེས་པས། ཏིང་
འཛིན་དེ་རྐྱེན་དབང་དུ་མི་འགྲོ་བ་ཡིན། ཐ་མ་བོགས་ཀྱི་དབྱུང་ཐབས། ཞེས་པས།
ཏིང་ངེ་འཛིན་ལ་ཞེན་གྱིས་དོགས་ཀྱིས་དོགས་པ་ཡིན། མཉམ་བཞག་རྗེས་ཐོབ་དང།
ངོ་བོ་རང་གི་རང་བཞིན་མཚན་ཉིད་དང། རྟགས་དང་ཉམས་མྱོང་ཡོན་ཏན་དང།
ཚད་དང་སྐྱོན་དང་བཅོས་ཐབས་སོ། །ཞེས་པས། དམ་བཅའ་བ་སྤྱིའི་རྣམ་པར་
བཞག་པ་བསྟན་པ་ཡིན། གཉིས་པ་ཡལ་ག་རྒྱས་པར་བཤད་པ་ལ་ལྔ་ཡིས་བསྟན་
ཤs
97



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཏེ། ཞེས་པས། དང་པོ་རྩ་བ་སྡོམ་ཚིག་བསྟན་པ་ནི། མ་ཟིན་པ་ཟིན་པར་བྱེད་པ་ལ།
ལུས་ཀྱི་གནད་དང་དམིགས་པའི་གནད། དབུགས་ཀྱི་གནད་ནི་ཤེས་པར་བྱ་ཞེས་པས།
ཚོགས་བསགས་པའི་གང་ཟག་རྣམས། སེམས་དངོས་པོ་མེད་པ་འདི། སྣ་ཚོགས་ཀྱིས་
རྗེས་སུ་འབྲེངས་ན་ཐ་མལ་པ་ཡིན་པས། དེ་ལ་སེམས་གནས་པར་བྱེད་པ་ལ། ལུས་
ཀྱི་གནད་ནི། ཕྱག་རྒྱ་བདུན་དང་མི་འབྲལ་ལོ། །ན་སོ་དར་ལ་བབ་པའོ། །དམིགས་
པའི་གནད་ནི། ཕྱི་རུ་རྫས་ཀྱི་དངོས་པོ་གང་རུང་བ་གཅིག་ལ། དབུགས་སེམས་
གཉིས་པོ་དེའི་ཐོག་ཏུ་གཏད་ལ། ལུས་སེམས་དྲག་ཏུ་བཅུན། དབང་པོ་སོ་ཐུབ་པར་
བྱ། གདན་ཐོག་གཅིག་ཏུ་ཐུན་གསུམ་མམ་བཞི་རུ་བསྒོམ། ནང་དུ་རིག་པ་སེམས་
ཀྱི་སྤྱོད་ཡུལ། སྙིང་དཀར་ནག་མཚམས་སུ་ཐིག་ལེ་ཉུངས་འབྲུ་ཙམ་གཅིག་ལ་གཏད་
ལ། ཤེས་པ་ཐང་ངེ་སྒྲེང་ངེ་བཞག །ཟིན་པའི་རྟགས་བྱུང་ན། ངལ་གསོ་ལ་རྗེས་ངོས་
བཟུང། དབུགས་ཀྱི་གནད་ནི། སྟེང་དབུགས་བཙན་ཐབས་སུ་བཟུང། ལུས་འདར་
བ་དང། དབང་པོ་སོ་ཐུབ་ནས་འོང། དེ་ནས་རྩོལ་བ་བཤིག་ལ། རྗེས་ཀྱི་ཤེས་པ་ངོས་
བཟུང། ཟིན་པ་བརྟན་པར་བྱེད་འདོད་ན། ནང་རྩལ་སྦྱོང་གསུམ་ལ་གོམས་པར་བྱ་
ཞེས་པས། ཡན་ལག་ལུས་ཀྱི་རྩལ་གྱིས་རང་ལུས་ལྷ་རུ་སྐྱེད་ཤེས། སྨྲ་བ་ངག་གི་རྩལ་
གྱིས་ཅི་ལ་ཡང་ཞུམ་པ་མེད་པར་བསྟན་པ་ལ་འཛུད་ནུས། ཤེས་རབ་ཡིད་ཀྱི་རྩལ་
གྱིས་དམིགས་པ་སྣ་ཚོགས་ལ་བཅུད་ནས། རྣམ་པར་རྟོག་པ་ཐད་ཀ་རུ་རྦད་རྦད་
ཆོད། བརྟན་པ་གོང་དུ་བོགས་འབྱིན་ནས། བོགས་འབྱིན་གསུམ་ལ་མཁས་པར་བྱ།
ཞེས་པས། མཁས་པ་ལ་གཏུག་ལ་བོགས་ལྟ། འོག་མ་ལ་བཤད་ལ་བོགས་ལྟ། ཐད་ཀ་
བ་ལ་རྩོད་ལ་བོགས་ལྟ།
གཉིས་པ་མཉམ་བཞག་གི་ངོ་སྤྲོད་བསྟན་པ་ནི། མཉམ་བཞག་དང་རྗེས་ཐོབ་ལ།
ངོ་སྤྲོད་བཞི་བཞིའི་ཤེས་པར་བྱ། ཞེས་པས། མཉམ་བཞག་ནི་གཉེན་པོ་དང་བཅས་
08



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
པའི་ཉམས་ཡིན། རྗེས་ཐོབ་ནི་གཉེན་པོ་མེད་པར་མཉམ་བཞག་གི་ཉམས་དེ། སྤྱོད་
ལམ་ཐམས་ཅད་དུ་བཞག་པ་ཡིན། གཉེན་པོ་གསལ་འདེབས་པ་བཞིས་ངོ་སྤྲད།
གཉེན་པོ་དང་བྲལ་བའི་གདམས་པ་བཞིས་ཉམས་སུ་བླང། དང་པོ་མཉམ་བཞག་
ངོ་སྤྲོད་ནི་རིག་པ་མཐའ་རྒྱས་ངར་དང་ཆས། ནམ་མཁའ་ལྟ་བུའི་དཔེ་ཡིས་མཚོན།
ཞེས་པས། ནམ་མཁའ་སྟོང་ཞིང་བདག་མེད་པ་བཞིན་དུ། རིག་པ་སྟོང་ཞིང་བདག་
མེད། ནམ་མཁའ་འདུས་མ་བྱས་པ་བཞིན་དུ། རིག་པ་ཡང་འདུས་མ་བྱས། ནམ་
མཁའ་ལ་སྐྱེ་གྷག་མེད་པ་བཞིན་དུ། རིག་པ་ལ་སྐྱེ་འགག་མེད། ནམ་མཁའ་ལ་མེ་
ཆུས་མི་ཚུགས་པ་བཞིན་དུ། རིག་པ་ལ་མེ་ཆུས་མི་གནོད། རིག་པ་ཐང་ཤ་བཅས་པ་
ནི། གཞུ་བཟང་བརྡུང་པའི་དཔེ་ཡི་མཚོན། ཞེས་པས། དཔེར་ན་སྐྱེས་བུ་རྩལ་ཅན་
གྱིས་གཞུ་བརྡུང་བ་དེ། ཐང་ངེ་སྦྲེང་ངེ་སྡོད་པ་བཞིན་དུ། ཡེ་གཤེན་པའི་ཤེས་པ་ཡང།
ཕྱོགས་གང་དུ་ཡང་མ་ལྷུང་པ་ཐང་ངེ་སྦྲེང་ངེ་བཞག །དེ་ནས་རིག་པ་རྩལ་སྦྱང་
ནི། ན་བུན་རླུང་གིས་བསྐྱོད་པ་མཚོན། ཞེས་པས། གོང་མའི་ཉམས་དེ་སྤྱོད་ལམ་
སྣ་ཚོགས་དང་བསྲེ་བའི་དུས་སུ། ལུས་ཀྱིས་འགྲོ་འདུག་ལ་སོགས་པ་བྱ། དམིགས་པ་
གཅིག་ཁོ་ན་ལ་མི་གཏད། དཔེར་ན་ན་བུན་རླུང་གིས་བརྡས་ནས་ཕྱོགས་གཅིག་དུ་མི་
སྡོད། དེ་བཞིན་དུ་ཡེ་གཤེན་པའི་ཤེས་པ་ཡང། དམིགས་པ་གཅིག་ཁོ་ན་ལ་མི་གཏད།
ལུས་བསྒུལ་སྐྱོད་བྱེད་ཅིང། དམིགས་པ་སྣ་ཚོགས་ལ་ཧྲིག་ཧྲིག་གཅུད། རིག་པ་རྗེན་
པར་བཞག་པ་ནི། མཚོའི་ལན་ཚྭ་ཡིས་མཚོན་ཞེས་པས། ལན་ཚྭ་དེ་མཚོ་རང་ལ་
བཞག་ན་མ་བཅོས་པ་ཡིན། དེ་བཞིན་དུ་ཡེ་གཤེན་པའི་ཤེས་པ་ཡང་། མ་བཅོས་པ་
སྟོང་པ་ཉིད་ལ་དང་སེང་ངེ་བཞག །
གསུམ་པ་རྗེས་ཐོབ་ཀྱི་ཉམས་བསྟན་པ་ནི། རྗེས་ཐོབ་ལ་ཡང་ངོ་སྤྲོད་བཞི། མཉམ་
བཞག་རྗེས་ཐོབ་མེད་པར་སྤྲད། ཡུལ་ལ་ཉེ་རིང་མེད་པར་སྤྲད། རྐྱེན་ལ་དྲག་ཞན་
99



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མེད་པར་སྤྲད། དབང་པོ་ལ་ཐོགས་བརྡུག་མེད་པར་སྤྲད་ཅེས་པས། རྗེས་ཐོབ་ལམ་
དུ་བསློངས་ན། རྨེ་ཅན་སྤྲེའུ་བཞིན་དུ་འོང། མཉམ་བཞག་གི་དུས་ན་ཤེས་པ་ལ་
གསལ་རྒྱུ་མེད། དེ་ཙམ་ན་ཉིན་ནུབ་མེད། གསལ་འགྲིབ་མེད། ཉམས་ཆུ་བོའི་རྒྱུན་
བཞིན་དུ་གནས་པ་ཡིན། ཡུལ་ལ་ཉེ་རིང་མེད་པ་ནི། རིག་པ་གར་གཏད་དུ་ལྷག་
པ་ཡིན། རྐྱེན་ལ་དྲག་ཞན་མེད་པ་ནི། རྐྱེན་གང་བྱུང་གི་དུས་སུ་རྩ་བ་ངོ་སྤྲད། དུས་
ཐམས་ཅད་དུ་བདེ་སྡུག་གཉིས་མེད་དུ་ལམ་དུ་བསླངས། དབང་པོ་ལ་ཐོགས་བརྡུག་
མེད་པ་ནི། དང་པོ་དཀའ་ཐུབ་ཀྱི་དུས་སུ་རིག་པ་འཆུན་པས། རི་དང་ཁང་ཁྱིམ་ལ་
སོགས་པ་ཐམས་ཅད་ལ་ཟང་ཐལ་གྱི་ཉམས་འཆར། །
བཞི་པ་ངོ་བོ་རང་བཞིན་མཚན་ཉིད་གསུམ་གྱི་ཉམས་རྟགས་བསྟན་པ་ནི། ངོ་བོ་
དྲི་མེད་འོད་གསལ་ཡིན་ཞེས་པས། སེམས་ཀྱི་ངོ་བོ་སྟོང་པ་ལ། རྣམ་རྟོག་གི་དྲི་མ་
མེད་པར། དུས་གསུམ་དུ་རང་བཞིན་གྱིས་གསལ་བ་ཡིན། རང་བཞིན་གསལ་ལ་
འཛིན་མེད་ཡིན། ཞེས་པས། སྣང་ཆ་མ་གྷག་པའི་ཡུལ་ལ། འཛིན་ཆ་མ་གྲུབ་པའི་
རིག་པ་གསལ། མཚན་ཉིད་ཉམས་སུ་མྱོང་པའོ་ཞེས་པས། ཡུལ་མཐུན་པ་ནི་གསལ་
བའི་ཉམས། མི་མཐུན་པ་ནི་སྟོང་པའི་ཉམས། བཏང་སྙོམས་ནི་མི་རྟོག་པའི་ཉམས།
རྟགས་ལ་རྣམ་པ་བཞི་སྟེ། ཞེས་པས། གང་ཟག་གཅིག་གི་རྒྱུད་ལ། ཉམས་འདི་ཀ་
ལྟར་དུ་འབྱུང་བ་ཡིན། བཏང་ན་འགྲོ་ལ་བཞག་ན་སྡོད། དགོས་པའི་དུས་སུ་སླེབ་པ་
དང། དེ་བཞིན་གནད་དུ་ཚུད་པའོ། །ཞེས་པས། ཡུལ་བསྒོམས་པ་ལ་རྟགས་འབྱུང་
དགོས་པ་ཡིན། རྟགས་དེ་ལ་བརྟེན་ནས་རང་གཞན་གཉིས་ཀ་སྐྱེ། ལུས་ཀྱི་རྟགས་
ནི་འབྱུང་བའི་གནོད་པས་མི་ཚུགས། ངག་གི་རྟགས་སྔགས་མ་ཡིན་པ་བརྗོད་ཀྱང་
ནུས་པ་འབྱུང། སེམས་ཀྱི་རྟགས་མངོན་པར་ཤེས་པ་དང་ཆ་མཐུན་འཆར། དེ་ལྟར་
རྟགས་ཐོན་པའི་ཡེ་གཤེན་པ་ལ། རིག་པ་ལས་སུ་རུང་ནས་ན་ཚ་སྡུག་བསྔལ་གྱི་ཐོག་
100



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དུ་བཏང་ཡང་ཉལ་གྱིས་འགྲོ། གནོད་སྦྱིན་ཕོ་མོའི་ཐོག་ཏུ་བཏང་ཀྱང་ཉལ། འོ་ན་དེ་
ལྟ་བུ་བཞག་ན་སྡད་དམ་བྱས་ནས། ནམ་མཁའི་མཐོངས་སུ་བཞག་དང་སྡོད། རྒྱ་
མཚོའི་རྟིང་དུ་བཞག་དང་སྡོད། དམིགས་པ་གར་བཞག་པར་སྡོད་པ་འབྱུང། སྡུག་
ནི་འཕོངས་པའི་དུས་སུ་རྩ་བ་དེས་སླེབ། སྐྱེད་ཅིང་བརྒྱགས་པའི་དུས་སུ་རྩ་བ་དེས་
སླེབ། ད་ལྟའི་དུས་སུ་ཡང་རིག་པ་གནད་དུ་ཚུད་ནས་འབྱུང་བ་རོ་སྙོམས། འཆི་ཀའི་
དུས་སུ་ཡང་གནད་དུ་ཚུད་ནས། ཆགས་ཞེན་མི་སྐྱེ། བར་དོའི་དུས་སུ་ཡང་གནད་
དུ་ཚུད་ནས་བོན་ཉིད་ཀྱི་སྣང་བ་ལ་ཐེ་ཚོམ་མི་ཟ། ཉམས་མྱོང་ལ་ཡང་དེ་བཞིན་
ཏེ། བདེ་བ་དང་ནི་གསལ་བ་དང། མི་རྟོག་པ་དང་མི་གཡོ་བ། ཞེས་པས། ལུས་ལ་
བདེ་བའི་ཉམས་ཤར་བས། ན་ཚ་མེད་པ་ལ་གཟི་བརྗིད་ཆེ་བ་འབྱུང། ངག་ལ་གསལ་
བའི་ཉམས་ཤར་བས། ཞི་དེས་ཆེ་བ་ལ་ངག་བཙན་པ་འབྱུང། སེམས་ལ་མི་རྟོག་པའི་
ཉམས་ཤར་བས། དགྲ་གཉེན་མཉམ་པ་ལ་བཟུང་འཛིན་དང་བྲལ་བའི་ཉམས་འབྱུང།
ཡིད་ལ་མི་གཡོ་བའི་ཉམས་འཁོར་འདས་གཉིས་ཀ་ཡིད་ལ་མི་བྱེད་པ་འབྱུང།
ལྔ་པ་བསྒོམ་པའི་ཡོན་ཏན་བསྟན་པ་ནི། ཡོན་ཏན་མངོན་པར་ཤེས་པ་ལྔའམ་དྲུག་
འཆར་ལུགས་ནི། ལྔ་ནི་ཟག་པ་དང་བཅས་པ་ཡིན། སྙན་གྱི་མངོན་པར་ཤེས་པས་
སེམས་ཅན་ཐམས་ཅད་ཀྱི་སྐད་ལ་ཆེ་ཆུང་མེད་པར་ཐོས། སྤྱན་གྱི་མངོན་པར་ཤེས་པ་
ནི། མངོན་སུམ་རྗེས་དཔག་མེད་པའི་གཟུགས་ཆེ་ཆུང་མེད་པར་མཐོང། རྫུ་འཕྲུལ་
གྱི་མངོན་པར་ཤེས་པ་ནི། ཡ་མ་ཟུང་གྷ་འགྱེད་ནུས། སྐྱེ་གནས་ཀྱི་མངོན་པར་ཤེས་པ་
ནི། ཚེ་སྔ་ཕྱིའི་ཕ་མ་ལ་སོགས་པ་དང། ལུས་ཅི་འདྲ་བ་གཅིག་ལེན་པར་ཤེས། གཞན་
གྱི་སེམས་ཤེས་པའི་མངོན་པར་ཤེས་པ་ནི། འགྲོ་བ་གཞན་གྱི་མནོ་བ་དེ་ཤེས། ཟག་
མེད་ཀྱི་མངོན་པར་ཤེས་པ་ནི། ཡེ་གཤེན་གྱི་མངོན་སུམ་གྱི་བོན་ཉིད་བདེན་པ་ཇི་ལྟ་
བ་བཞིན་དུ་མཐོང། ཚད་ནི་རྩ་བ་བརྟན་པ་དང། དེ་བཞིན་རྩེ་མོ་རྣོ་བ་ཉིད། བར་
101



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ནི་གསལ་བ་ངར་དང་ཆས། དམིགས་པ་སྣ་ཚོགས་བསྒྱུར་ཤེས་སོ། །ཞེས་པས། ལྟ་བ་
རི་བོ་ལྟར་བརྟན་པས། རྐྱེན་ངན་པས་མི་ཚུགས། སྤྱོད་པ་རལ་གྲི་ལྟར་རྣོ་བས། རྣམ་
རྟོག་ཐད་ཀ་རུ་གཅོད། སྒོམ་པ་མར་མེ་ལྟར་གསལ་བས་དུས་ཐམས་ཅད་དུ་ལམ་དུ་
བསློངས། དམིགས་པ་ཤིང་རྟའི་འཁོར་ལོ་བཞིན་སྤྲུལ་དུ་བཏུབ་པས། ནམ་མཁའ་
ལྟར་རྒྱ་བསྐྱེད་ཀྱང་ཤེས། ཉུངས་འབྲུ་ཙམ་དུ་འདྲིལ་ཀྱང་ཤེས། །
དྲུག་པ་སྐྱོན་བཅོས་ཐབས་དང་བཅས་སྟེ་བསྟན་པ་ནི། སྐྱོན་ནི་བྱིང་དང་རྨུགས་
པ་དང། དེ་ཕྱིར་རྒོད་དང་ཡེངས་པོ། །ཞེས་པས། བྱིང་པ་ནི་ས་ཤས་ཆེ་བ་ཡིན་པས།
གཉིད་དུ་འགྲོ་བ་ཡིན། རྨུགས་པ་ནི་ཆུ་ཤས་ཆེ་བ་ཡིན་པས། ཤེས་པ་གསལ་དྭངས་
མ་ཕྱེད་པ་ཡིན། རྒོད་པ་ནི་རླུང་ཤས་ཆེ་བ་ཡིན་པས། ཡུལ་སྣ་ཚོགས་སུ་འཕྲོ་བ་ཡིན།
ཡེངས་པ་ནི་མེ་ཤས་ཆེ་བ་ཡིན་པས། ཐེག་པའི་ཁ་ཟིན་ལ་གང་ཟག་སྡུག་ཐག་པ་ཡིན།
བཅོས་ཐབས་རྣམ་པ་གསུམ་ཡིན་ཏེ། རིན་ཆེན་གསེར་ལྟར་དང། འཚོ་བྱེད་དྲང་སྲོང་
མངོན་པར་ཤེས་པ་ལྟར་དང་། བསོད་ལྡན་མིའི་ཕྱག་ལྟར་དང། ཞེས་པས། རིན་པོ་
ཆེའི་གསེར་ཞུན་ལ་ལྷད་མེད་པ་དེ། ཇི་ལྟར་ཡང་བྱ་རུ་བཏུབ། དེ་ལྟར་གང་ཟག་གི་
ཤེས་པ་ཡང་ཅི་ལྟར་ཡང་བསྒྱུར་ཏུ་བཏུབ། འཚོ་བྱེད་དྲང་སྲོང་མངོན་པར་ཤེས་པས་
ནད་ངོས་བཟུང་ནས། དེའི་གཉེན་པོར་གཏར་སྲེག་ལ་སོགས་པ་བྱེད་པ་བཞིན་དུ། བླ་
མ་དཔོན་གསས་ནི་དྲང་སྲོང་སྨན་པ་ལྟ་བུ་ཡིན། སློབ་མ་ནི་ནད་པ་ལྟ་བུ་ཡིན། ཉོན་
མོངས་པ་ནི་ནད་ལྟ་བུ་ཡིན། དཀའ་ཐུབ་བྱེད་པ་ནི་གཏར་བསྲེག་བྱེད་པ་ལྟ་བུ་ཡིན།
བསོད་ལྡན་མིའི་ཕྱག་གི་བཟོ་སྣ་ཀུན་ལ་མ་རྨོངས་པ་བཞིན་དུ། ཆབ་དཀར་སྔགས་
ཀྱི་གདམ་ངག་ནི། ཐབས་སྣ་ཚོགས་ཀྱིས་སྒོ་ནས་ངོ་སྤྲོད་པ་ཡིན། བོན་ཉིད་བྱམས་པ་
ཆེན་པོ་སྙིང་རྗེའི་ཀློང་ནས། ཐུགས་རྗེ་བསྒོམ་པའི་ཉི་མའི་ལེའུ་སྟེ་ཉེར་བཞི་པའོ། །སྤ་
སྨར། སྨུག་པོ། །
102



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
༧ མཐོང་རིག་ལྟ་བའི་བོན། ཐུགས་རྗེ་ལྟ་བའི་ཉི་མའི་ལེའུ་ལ། དོན་གཉིས་ཏེ།
སྲས་དང་འཁོར་ཀྱིས་དྲིས་པ་དང། ཡུམ་གྱི་ལན་ནོ། །དང་པོ་ནི། འཆི་མེད་གཙུག་
ཕུད་ཀྱིས་ཡང་ཞུས་པས། ཞེས་པས། སྐུ་གསུང་ཐུགས་ཀྱི་དོན་མཐོང་ནས་སྤྱོད་
བསྒོམ་གཉིས་དོན་རིག་ནས། དེ་རྗེས་ལྟ་བའི་དོན་ཞུས་པ། ཡུམ་ཐམས་ཅད་མཁྱེན་
པ་ལགས། ཞེས་པས། ཇི་སྙེད་མཁྱེན་པའི་ཡེ་ཤེས་དང། ཅི་ལྟ་བུ་མཁྱེན་པའི་ཡེ་ཤེས་
གཉིས། ཐུགས་ལ་མཁྱེན་པ་ཡིན་པས། སྤྱོད་བསྒོམས་ལྟ་བའི་ཉི་མ་ནི། འཁོར་ཕྱེད་
ལ་གསུང་དུ་གསོལ། ཞེས་པས། ཤན་འབྱེད་པའི་དུས་སུ་ནི། མཚོན་ཚུལ་མ་འདྲེས་
པ། འཁོར་བའི་སྐྱོན་གྱིས་མ་གོས་པའི་ཐུགས་རྗེས་བསྐྱབས་དུ་གསོལ། ཞེས་ཞུས་པས།
གཉིས་པ་ཡུམ་གྱི་ལན་ལ་གཉིས་སྟེ། རྩ་བ་སྡོང་པོ་དང། ཡལ་ཀ་ལོ་འདབ་རྒྱས་པའོ། །
དང་པོ་ནི་ཡུམ་གྱིས་བཀའ་སྩལ་པ་ཞེས་པས། ཚིག་རྗེས་དོན་གྱིས་བསོབ་པའི་ལན་
འདེབས་པ། སྲས་དང་འཁོར་ད་ཉོན་ཅིག་ཅེས་པས། ནན་ཏན་དང་ཆས་པ་རུ་བོས་
པ་ཡིན། ཉི་མའི་དབྱེ་བ་ངས་བཤད་ཀྱིས་ཞེས་པ། མི་གསལ་བ་གསལ་བར་བྱེད་པ་
ཡིན། ལེགས་པར་ཉོན་ལ་ཡིད་ལ་ཆོངས་ཞེས་པ། མ་ཡེངས་པར་ནན་ཏན་གྱིས་ཅིག་
པར་བསྟན་པ་ཡིན། ཡལ་ག་རྒྱས་པར་བཤད་པ་ལ་གསུམ་སྟེ། །
དང་པོ་ལྟ་བའི་ཡིན་ལུགས་བསྟན་པ། ཡང་དག་ལྟ་བའི་ཉི་མ་ནི་ཞེས་པས། ལོག་
ལྟའི་སྐྱོན་དང་བྲལ་བར་བྱེད་པ། བདག་མེད་གཉིས་ཀ་དོན་མཐོང་པར་བྱེད་པ་ཡིན།
མཚོན་ཚོད་ལྟ་བ་མ་འགགས་པ་ཞེས་པས། བོན་ཉིད་ལ་ཚིག་གིས་མཚོན་དུ་མེད་པ་
དང། ལམ་པའི་དུས་སུ་དཔོན་གསས་ཀྱིས་སློབ་མ་ལ་ཚིག་ཏུ་མཚོན་དགོས། གྲུབ་
མཐའ་ཀུན་ཕྱོགས་གཅིག་ཏུ་མཐུན། ཞེས་པས། ཐེག་པ་བསམ་གྱིས་མི་ཁྱབ་པ་གཅིག་
བརྗོད་ཀྱང། དོན་རང་སེམས་ཀྱི་མཚན་ཉིད་གཏན་ལ་འབེབས་པ་ཡིན་པས། ཐེག་
པ་གོང་འོག་ཀུན་ནས། རང་རང་གི་དོན་གཏན་ལ་འབེབས་པ་རུ་མཐུན་ཏེ། བློ་དང་
I03



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བསོད་ནམས་མ་མཐུན་པས། རྣམ་རྟོག་རང་རྒྱུད་པ་འཕོ་འགྱུར་ཅན་དང། གནས་
ལུགས་ལ་འགྱུར་བ་མེད་དང་རེ་དོགས་ཅན། དང་པོ་མཚོན་པའི་དུས་སུ་ཕྱིའི་ཡུལ་
མི་འགེགས་ཏེ། བཅུད་ལྡན་གྱི་དཔོན་གསས་བླ་མ་བསྟེན་དགོས་པས། ཐེག་པ་འོག་
མ་གསུམ་དང་ཆ་མཐུན། ནང་རིག་པའི་གསལ་བྱ་མི་འགེགས་པས། དགེ་བསྙེན་པ་
དང་ཆ་འཐུན། གཉིས་སུ་མེད་པའི་ཤེས་པ་རང་བཞིན་གྱིས་འོད་གསལ་བས་གཙང་
མ་གཙུག་ཕུད་དང་མཐུན། མཐའ་གང་དུ་ཡང་མ་ལྷུང་ཁས་ལེན་ཐམས་ཅད་དང་
ཡང་བྲལ་བས་འཕྲུལ་གཤེན་པ་དང་མཐུན། ལུས་ངག་ཡིད་གསུམ་ཐ་མལ་གྱི་དྲི་མ་
དག་པས། དྲང་སྲོང་པ་དང་ཡང་མཐུན། ལྟ་བ་ཡར་ལྟ་ལ་སྤྱོད་པ་ལུས་ངག་གི་བྱ་
ཆ་ལ་མར་སྤྱོད་པས། ཨ་དཀར་བ་དང་ཡང་མཐུན། ཐབས་ཀྱིས་རྩོལ་བའི་བརྟུལ་
ཤུགས་བྱེད་པས་ཡེ་གཤེན་པ་དང་ཡང་མཐུན། སྐྱེད་རིམ་གྱི་དུས་སུ་ལྷའི་ཡེ་གཤེན་དུ་
འདོད་ལ། རྫོགས་རིམ་གྱི་དུས་སུ་ལྷ་སྣང་ལ་རང་བཞིན་མེད་པ། ཁྱད་པར་དང་ཡང་
མཐུན། ཐབས་ལ་བརྟེན་ནས་བདེ་བ་སྐྱེ་བར་འདོད་པས། གཡུང་དྲུང་ཡེ་མཁྱེན་དང་
ཡང་མཐུན། དབུགས་སེམས་ལ་རྩོལ་བ་དྲག་དུ་བྱས་ནས་འཕོ་བ་དང་རང་སྐུམས་
བྱས་པས་ཐུགས་རྗེ་ཉི་མ་དང་མཐུན། སྣང་བ་མི་འགེགས་ཏེ་རྒྱ་གང་དུ་ཡང་མ་ཆད།
སྟོང་པ་མི་སྒྲུབ་པས་ཕྱོགས་གང་དུ་ཡང་མ་ལྷུང། རྗེས་ཀྱི་ཤེས་པ་ཡིད་ལ་མ་བྱས་པས།
གབ་པ་དང་ཡང་མཐུན། ཡིན་ལུགས་ལ་མ་བསླད་པས་སྡོང་པོ་དགུ་འདུས་དང་
ཡང་མཐུན། ཡིན་ལུགས་ལྟ་བ་མཐའ་དང་བྲལ་ཞེས་པས། གཞིའི་དངོས་པོའི་གནས་
ལུགས་སྤྲོས་བྲལ་བོན་སྐུ་ལ། ཐེག་པའི་ཁས་ལེན་གང་ཡང་མེད། གྲུབ་མཐའི་འདོད་
པ་ཅི་ཡང་མེད། རང་འདོད་ཀྱི་ལྟ་བ་ཐམས་ཅད་ནི་དངོས་པོར་སྨྲ་བ་ཡིན་པས། དེས་
ན་ཡུམ་འདིའི་ལྟ་བ་རང་འདོད་ཐམས་ཅད་དང་བྲལ་བ་གཅིག་ཡིན། གྲུབ་མཐའ་
ཀུན་གྱི་རང་འདོད་ལས་གྲོལ་ཞེས་པས། བློས་བྱས་ཀྱི་བོན་ཐམས་ཅད་འདུས་བྱས་
104



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཡིན། འདུས་བྱས་ཐམས་ཅད་འཇིག་པ་ཡིན། འཇིག་པ་ཐམས་ཅད་འཁོར་བའི་བོན་
ཡིན། སངས་རྒྱས་ཀྱི་དགོངས་པ་གང་གིས་གཏན་འབེབས་ཞེས་པས། རྗེས་ཀྱི་ཤེས་
པ་བློས་མ་བསླད་པ་མིང་འདོགས་ཐམས་ཅད་དང་བྲལ་བ་དེ་སངས་རྒྱས་ཀྱི་དགོངས་
པ་ཡིན། དེ་མཚོན་པར་བྱེད་པ་ལ་ཚིག་འཇར་ཀྱང་མི་ཕན། བཅུད་ལྡན་གྱི་དཔོན་
གསས་ཀྱི་དཔེ་ལག་ལེན་མཐོང་དགོས། ལྟ་བ་རྒྱ་ཆེ་རབ་གསལ་ནི་ཞེས་པས། དཔེ་
རྒྱ་ཆེ་བ་ནི་ནམ་མཁའ་མཐའ་དབུས་དང་བྲལ། དོན་རྒྱ་ཆེ་བ་ནི་སེམས་ཉིད་མཐའ་
དབུས་དང་བྲལ། དཔེ་དོན་གཉིས་སུ་མེད་པ་དོན་མིང་མེད་མཚོན་པ། དཔོན་
གསས་ཀྱིས་ཕྱག་ལེན་རྗེས་ཀྱི་ཤེས་པ་བློ་བྲལ་ངོ་ཤེས་པ་ལྟ་བ། དེ་བློའི་ཡུལ་དུ་དཔག་
པར་དཀའ་བས་རྒྱ་ཆེ་བ། དེའི་བླ་ན་གཞན་མེད་པས་ན་རབ། དེས་མི་མཐུན་པའི་
ཕྱོགས་གསལ་བར་བྱེད་པས་ན་གསལ་བ། མཐའ་བཞི་སྐྱོན་དང་བྲལ་བས་ན་ཞེས་
པས། ཡོད་པར་མཐོང་ངམ་མེད་པར་མཐོང་ན་རེ་དོགས་མཐའ། གཉིས་ཀའི་མཐའ་
བློས་བཏགས་པས། གཉིས་ཀ་མ་ཡིན་པའི་མཐའ་ལུང་དུ་མ་བསྟན། དེ་བཞི་དང་
བྲལ་བས། གྲུབ་མཐའི་ཁས་ལེན་ནམ་རང་འདོད་ཀྱི་ལྟ་བ་ཅི་ཡང་མེད། གྲུབ་མཐའ་
ཀུན་ལ་མི་གནས་པ་ཞེས་པས། དངོས་པོའི་ལྟ་བ་ལ་མི་གནས་པ་ཞེས་པས། དངོས་
པོའི་ལྟ་བ་ལ་མི་གནས་དངོས་མེད་ཀྱི་ལྟ་བ་ལ་མི་ཞེན། གང་ལ་མི་གནས་ཅིང་མི་
ཆགས་པ་དེ་ཡུམ་གྱི་དགོངས་པ་ཡིན། ཡང་དག་ལྟ་བ་ཡིད་ཆེས་བྱ་ཞེས་པས། ལོག་
ལྟ་ལ་ཁྱད་པར་དུ་འགྲོད་པའོ། །ལྟ་བྱ་ལྟ་བྱེད་གཉིས་དང་བྲལ་ཞེས་པས། ཕྱི་ནི་ལྟ་
བའི་ཡུལ་གཅིག་མ་གྲུབ། ནང་དུ་བལྟ་བྱེད་ཀྱི་ཤེས་པ་གཅིག་མ་གྲུབ། ལྟ་རྒྱུ་གཅིག་ཅི་
ནས་ཀྱང་འདོད་པ་ནི། གཉིས་འཛིན་གྱི་ལྟ་བ་ཡིན། འདོད་པ་ཟད་ན་གཉིས་འཛིན་
བྲལ་བ་ཡིན། ལྟ་བ་མེད་པའི་ལྟ་བ་ནི་ཞེས་པས། ཞེ་འདོད་དང་བྲལ་བའི་རྟོགས་ཚད་
དེ་ཡར་སངས་རྒྱས་ལ་སྨོན་པ་མི་འབུལ། མར་སེམས་ཅན་ལ་ཡ་ང་བ་མེད་པ་ཡིན།
105



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལྟ་བ་དམ་པ་ཁོ་ན་ཡིན། ཞེས་པས། ཡུམ་བཟང་ཟ་རིང་བཙུན་ལ་མངོན་ཞེན་གྱི་ལྟ་
བ་དེ་མེད་པ་ཡིན། དངོས་འཛིན་གྱི་ལྟ་བ་ཀུན་ལས་གྲོལ། ཞེས་པས། ཐེག་པ་བརྒྱད་
པོ་མན་ཆོད་དངོས་པོའི་ལྟ་བ་ཡིན། ཡུམ་གྱིས་བཞེད་ཀྱིས་ལྟ་བ་མིང་དང་བྲལ་བ་
ཡིན། །
གཉིས་པ་ལྟ་བའི་གོ་བའམ་འཐད་པ་བསྟན་པ་ནི། མ་རིག་པའི་དམིག་ཕྱེ་ནས།
ཞེས་པས། ལྷན་གཅིག་སྐྱེས་པའི་མ་རིག་པ་ལ་སོགས་པ་དེ་མིག་གི་ལིང་ཏོག་བཞིན་
དུ་གསལ་དུ་མི་སྟེར་བ། དཔོན་གསས་བླ་མས་ཐབས་ཁྱད་པར་ཅན་དུ་ངོ་སྤྲད་པས།
ལྷན་གཅིག་སྐྱེས་པའི་མ་རིག་པ་ལས་སོགས་མིག་ཕྱེ་ནས་རང་ངོ་རང་གིས་ཤེས་ནས།
ལྷན་གཅིག་སྐྱེས་པའི་ཡེ་ཤེས་ད་ལྟ་རང་དུ་རྟོགས། ཀུན་རྟགས་ཀྱི་མ་རིག་པ་ཕྱེ་ནས་
དགྲ་ཟུན་མེད་པ་རུ་ཤེས་པས། མཉམ་པ་ཉིད་ཀྱི་ཡེ་ཤེས་མཐོང། ལས་རྒྱུ་འབྲས་ལ་
རྨོངས་པའི་དམིག་ཕྱེ་ནས། རྣམ་པར་དཀར་བའི་བོན་ལ་ཐེ་ཚོམ་མི་ཟ་སྟེ། རྒྱུ་འབྲས་
ཁྱད་དུ་མི་བསོད་པའི་ཡེ་ཤེས་སྐྱེས། ཡེ་ཤེས་མིག་གིས་ལྟས་པ་ནི་ཆེས་པས། ཡིན་པ་
ལ་ཡིན་པ་རུ་ཤེས་པའི་ཡེ་ཤེས་གསུམ་པོ་དེ། ད་ལྟ་རང་དུ་མཐོང་བ་ཡིན། རིག་པ་དྲི་
མ་མེད་པ་ལྟ་ཞེས་པས། ད་ལྟར་གྱི་རིག་པ་ཝ་ལེ་བ་ཤེལ་སྒོང་དག་པ་ལྟ་བུ་འདི་ལ།
དག་པ་ལ་དག་པར་ཤེས་པའི་ཐེ་ཚོམ་དང་ཡིད་གཉིས་དང་བྲལ་བས་ལྟ་བ་ཡིན། དྲི་
མེད་མཐོང་ཕྱིར་ལྟ་བ་ཡིན་ཞེས་པས། ཡེ་གདོད་མ་ནས་དག་པའི་རིག་པ་འདི། ཡེ་
ནས་སངས་རྒྱས་ཡིན་པས། དཔོན་གསས་ཀྱིས་ངོ་སྤྲད་པའི་དུས་སུ་ཝལ་གྱིས་ཤེས་
པ། ཅེར་གྱིས་འཐོང་བ། སྙམ་བྱེད་སད་པ། དེ་ལྟར་གསུམ་དང་ལྡན་ན་ལྟ་བ་མཐོང་
པ་ཡིན། མཐོང་བྱ་མཐོང་བྱེད་གཉིས་དང་བྲལ་ནས་ཞེས་པས། གོང་མའི་མཚན་ཉིད་
གསུམ་ལྡན་དེ་ལ་ཞེན་གྱིས་དོགས་ནས། དོན་དམ་པ་ལ་མཐོང་མཁན་དང་མཐོང་རྒྱུ་
གཉིས་མ་གྲུབ། གང་ཡང་མཐོང་བ་མེད་པ་དེ་ནི། ཡང་དག་པའི་བདེན་པ་མཐོང་
106



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
བ་ཡིན། ཟུང་འཇུག་ལྟ་བ་གཟའ་གཏད་མེད་ཅེས་པས། སྣང་བ་དང་སྟོང་པ་གཉིས་
བཟུང། དེ་ལ་སོགས་པའི་གཉིས་སྡུད་ཀྱི་བོན་ཐམས་ཅད་བཟུང། གཉིས་པོ་དེ་དེ་ཉིད་
གཞན་དུ་བརྗོད་དུ་མེད་པས་ཟུང་འཇུག་གི་ལྟ་བ། དེ་ལ་ཞེན་ན་མཐའ་ཡིན་པས།
གཟའ་གཏད་མེད་པ་རུ་བྱ། བདེ་བ་ཆེན་པོ་ཆེ་བའི་ལྟ་བ་རབ་ཡིན་ཞེས་པས། སངས་
རྒྱས་ཀྱི་ཡོན་ཏན་ཀྱང་ཡིད་ལ་མ་བྱས། སེམས་ཅན་གྱི་སྐྱོན་ཡང་ཡིད་ལ་མ་བྱས། སྐྱོན་
ཡོན་གཉིས་སུ་མེད་པ་ཡང་ཡིད་ལ་མ་བྱས། དུས་དེ་ཙམ་ན་སྣང་ཞིང་སྲིད་པས་
བསྡུས་པའི་བོན་ཐམས་ཅད་འཛིན་མེད་དུ་ལྷག་ལྷག་ཉམས་སུ་མྱོང་པས་བརྗོད་པ་
དང་བྲལ་བ་ཡིན།
གསུམ་པ་ལྟ་བ་རྟོགས་པའི་ཡོན་ཏན་བསྟན་པ་ནི། དེ་ཉིད་རྟོགས་པའི་ཕན་ཡོན་
ནི་ཞེས་པས། དེ་ལྟར་རྟོགས་པའི་གང་ཟག་དེ་ནི་འཁོར་བ་ལས་གྲོལ་བ་ཡིན། མཚན་
ཉིད་བཞི་རུ་ཤེས་པར་བྱ། ཞེས་པས་དེ་ལྟར་རིག་པ་ལ་དྲི་མ་མེད་པས། ད་ལྟའི་དུས་
སུ་རིག་པ་གཅེར་བུར་གནས། འཆི་ཀའི་དུས་སུ་རིག་པ་ལ་རྟེན་པ་མེད། བར་དོའི་
དུས་སུ་རིག་པ་གླིང་པར་འཆར། རིག་པ་ལ་དྲི་མ་མེད་པས་ཞེས་པས། སྒྲུབ་པ་པོའི་
རིག་པ་ལམ་དུ་ཚུད་པས། དམིགས་པ་གང་གཏད་དུ་འགྲོ་ནུས་པ་ཡིན། རྣམ་རྟོག་
སྒྲིབ་གཡོགས་མེད་པས་ན། ངན་རྟོག་དགྲ་གཉེན་ལ་ཆགས་སྡང་མ་སྐྱེས། བཟང་
རྟོག་ལྟ་སྒོམས་ལས་མཆོག་ཏུ་འཛིན་པ་ཡང་མ་སྐྱེས། རྟོགས་པ་མཐའ་དག་ཟད་
ཙམ་ན། སངས་རྒྱས་ཀྱི་ས་ལ་མི་སྒྲིབ་པ་ཡིན། གཟུང་འཛིན་གྱི་གཡའ་དང་བྲལ་བ་
ཡིན། ཞེས་པས། ཕྱི་བཟུང་བའི་ཡུལ་མེད་བཞིན་དུ། སྣང་བ་འདི་རྨི་ལམ་ལྟ་བུར་
ཤེས། ནང་འཛིན་པའི་སེམས་མེད་བཞིན་དུ། དྲན་པ་འདི་བྲག་ཆ་ལྟ་བུར་ཤེས། ཚིག་
གཅིག་སངས་རྒྱས་ཨེ་མ་ཧོ་ཞེས་པས་སངས་རྒྱས་ཐ་སྙད་མང་ཡང་མི་ཕན་ཏེ། དཔོན་
གསས་ཀྱི་ཞལ་ནས་འདི་ལྟར་ཡིན་ནོ་བྱ་བའི་དཔེ་གཅིག་བསྟན་པས། སློབ་མས་དཔེ་
107



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
དེ་གོ །བོན་ཉིད་བདེན་པ་ཇི་ལྟ་བ་བཞིན་དུ་མཐོང། ཐང་གཅིག་ཡུད་ལ་བོན་ཉིད་
མཐོང་བ་དེ་ངོ་མཚར་ཆེ་བ་ཡིན། རིག་པ་གཅེར་བུར་གནས་པ་ལ་ཞེས་པས། ཡེ་
ནས་ད་ལྟར་གྱི་རིག་པ་འདི་སྐྱེ་མེད་དུ་གནས་པ་ཡིན། མཚོན་པའི་སྐྱོན་གྱིས་མ་གོས་
པར་ཞེས་པས། གཟུང་ཡུལ་མ་འགག་དང། དེར་འཛིན་གྱི་འཛིན་པ་གྷག་པའོ། །
རང་འབྱུང་གི་ཡེ་ཤེས་དྲོད་པ་ཆེ་ཞེས་པས། རང་འབྱུང་ཡེ་ཤེས་ཀྱི་དྲོད་ཆེར་འབར་
ནས། ཉོན་མོངས་པའི་འཆགས་རོམ་འཇུ་བ་ཡིན། ཆགས་སྡང་མཚན་མ་མེ་བཞིན་
དུ་བསྲེགས་ཅེས། དུས་མཐའི་མེ་ཡིས་འཇིག་རྟེན་གྱི་ཁམས་ཐམས་ཅད་བསྲེགས། ཡེ་
ཤེས་ཀྱི་མེས་འཁོར་བ་ཐམས་ཅད་སྲེག །ཀུན་ཤེས་རིག་པ་རྟེན་མེད་པའོ། །ཞེས་པས།
གསལ་ཆ་མ་འགག་པར་ཤེས་པས་འཛིན་ཆ་མ་གྲུབ་པ་ཡིན། བག་ཆགས་ཀྱི་སྦུབས་
སུ་མ་ཞུགས་པ་ཞེས་པ། མའི་མངལ་ཁ་མ་འགྲིམ་པ་ཡིན། སྡུག་བསྔལ་གྱི་མཁར་བ་
གཟུག་མི་དགོས་ཞེས་པས། འདོད་པའི་རྗེས་སུ་འཇུག་མི་དགོས་པ་ཡིན། འདོད་ཡོན་
སོ་ནམ་རང་སར་གྲོལ་ཞེས་པས། གཟུགས་གཟུགས་ཀྱིས་སྟོང། སྒྲ་སྒྲ་ཡིས་སྟོང། མཚོ་
ལ་འཁྱག་པ་ཞུ་བ་བཞིན་དུ་ཤེས། འཛིན་མེད་རིག་པ་གླེང་པ་ནི་ཞེས་པས། འཁོར་བ་
ངན་པར་ཡང་མི་འཛིན། མྱ་ངན་ལས་འདས་པ་བཟང་པོར་ཡང་མི་འཛིན་པ་ཡིན།
གཟུང་འཛིན་ཡུ་བ་ཕུད་པས་ན་ཞེས་པས། གྲི་འམ་འཇོར་ལ་སོགས་པ་ཡུ་བ་མེད་པ་
དེ། ལྕགས་བྷ་ཞིག་ཡིན་པ་བཞིན་དུ། རིག་པ་འཛིན་པ་མེད་པ་དེ། བོན་ཉིད་བྷ་ཞིག་
ལས་མ་འདས་པ་ཡིན། སྣང་གྲགས་འཛིན་པ་ནུབ་པ་ཡིན་ཞེས་པས། ཡེ་གཤེན་པ་ལ་
འཇིག་རྟེན་གྱི་འདོད་བྱ་བརྒྱད་ཀྱི་རྟོག་པ་དང་བྲལ་ནས། རྟོག་མེད་ཁོ་ན་རུ་འཆར་བ་
ཡིན། རང་འདོད་བྲལ་བའི་ལྟ་བ་ཡིན། ཞེས་པས། སེམས་ཅན་གྱི་ལུས་དང་ལོངས་
སྤྱོད་ལ་ཡང་འདོད་པ་མེད། སངས་རྒྱས་ཀྱི་སྐུ་དང་ཡེ་ཤེས་ལ་ཡང་འདོད་པ་མེད།
བོན་ཉིད་བྱམས་པ་ཆེན་པོ་སྙིང་རྗེའི་ཀློང་ནས། ཐུགས་རྗེའི་ལྟ་བ་མཐའ་བྲལ་ཉི་མའི་
108



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ལེའུ་ཉེར་ལྔ་པའོ། །སྤ་སྨྲར་རོ། །སླེག་ཙོ། །
༧ མ་བཅོས་གཞི་གནས་སེམས་ཀྱི་བོན། ཐུགས་རྗེ་གཞིའི་ཉི་མ་ལ་དོན་གཉིས་ཏེ།
སྲས་ཀྱིས་ཞུས་དང་ཡུམ་གྱིས་ལན་ནོ། །དང་པོ་ནི་འཆི་མེད་ཀྱིས་ཡང་ཞུས་པ། ལྷ་
མིའི་སྟོན་པ་ལྷ་མོའི་མཆོག །ཐུགས་རྗེ་གཞིའི་ཉི་མ་གསུང་དུ་གསོལ། ཞེས་པས། ཡུམ་
ལ་བསྟོད་ཚིག་དང་བཅས་ནས་དགོངས་པའི་དོན་ཞུས་པ་ཡིན། ཡུམ་གྱིས་ལན་ལ་
གཉིས་ཏེ། རྩ་བ་སྡོང་པོ་དང། ཡལ་ག་ལོ་འདབ་བོ། །དང་པོ་ནི་ཡུམ་གྱིས་བཀའ་
སྩལ་པ། སྲས་འཁོར་ད་ཉོན་ཅིག །གནས་པ་གཞིའི་ཉི་མ་ནི། དེ་དོན་ཁྱེད་ལ་བསྟན་
པར་བྱ་ཞེས་པས། འདྲི་བ་པོ་ལ་བློ་དང་འཚམས་པར་ལན་བཏབ་པ། ཡལ་ཀ་ལོ་
འདབ་རྒྱས་པར་བཤད་པ་ལ་གཉིས་ཏེ། གཞི་བསྟན་པ་དང། དེ་ལ་ཐབས་འབྱུང་
བར་བསྟན་པའོ། །
དང་པོ་ནི། སྤྱི་གཞི་དཔེ་དོན་དང་བཅས་པར་བསྟན་པ་ནི། གཞི་ལ་རྣམ་པ་གཉིས་
ཏེ། སྤྱི་གཞི་དང་བྱེ་བྲག་གི་གཞི་ཞེས་པས། དོན་དམ་པ་ལ་བརྗོད་དུ་མེད་པ་དང།
མཚོན་པ་དང་བདེ་བ་ལ་སྤྱི་དང་བྱེ་བྲག་གཉིས་སུ་མིང་བཏགས། སྤྱི་གཞི་གཉིས་སུ་
ལུང་མ་བསྟན། གཞི་ཉིད་མིང་འདོགས་དང་བྲལ་བ་ཡིན་ཞེས་པས། གཞི་དང་པོའི་
གནས་ལུགས་ཏེ། སངས་རྒྱས་གཅིག་པུའི་གཞི་རུ་ཡང་མ་བསྟན། སེམས་ཅན་གཅིག་
པུའི་གཞི་རུ་ཡང་མ་བསྟན། སངས་རྒྱས་ཀྱི་སྐུ་དང་ཡེ་ཤེས་དང་འདི་ལས་བྱུང་བྱ་བའི་
མིང་གདགས་སུ་ཡང་མེད། སེམས་ཅན་གྱི་ལས་དང་བག་ཆགས་འདི་ལས་བྱུང་བྱ་
བའི་མིང་གདགས་སུ་ཡང་མེད། གདགས་གཞི་གང་དུ་ཡང་མ་གྲུབ་པ་གཅིག་ཡིན།
འཇིག་རྟེན་པའི་རྟོག་ཕྱོགས་ཅིག་དཔེ་རུ་བཞག་ན། བུད་མེད་སྦྲུམ་མ་ཅིག་ལ་བུ་དང་
བུ་མོ་འདི་སྐྱེ་བྱ་བའི་མིང་གདགས་སུ་ཡང་མ་འདོད། རྒྱ་ལ་ན་བུ་འབྱུང་རྒྱ་ལ་གལ་ཏེ་
ན་བུ་མོ་འབྱུང། མ་བཅོས་ཁས་ལེན་བྲལ་བ་ཡིན། ཞེས་པས། གཞི་དངོས་པོའི་གནས་
109



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ལུགས་ཏེ། སངས་རྒྱས་ཀྱིས་མཁྱེན་ནས་ཀྱང་མ་མཛད། སེམས་ཅན་གྱིས་སྒྲིན་ནས་
ཀྱང་མ་བཅོས། དེ་ལྟར་བཅོས་སླད་དང་བྲལ་བའི་སྤྱི་གཞི་དེ། འདི་ཁོ་ན་སྤྱི་གཞི་ཡིན་
བྱས་ལ་ཁས་བླང་མེད་ནུས་པ་སྣ་ཚོགས་འཆར་བ་ཡིན་ཞེས་པས། གཞི་དེ་རྟོགས་ན་
སངས་རྒྱས་ཀྱི་ཡོན་ཏན་ཡང་དེ་ལ་ཤར། དེ་མ་རྟོགས་ན་སེམས་ཅན་གྱི་སྡུག་བསྔལ་
ཡང་དེ་ལ་ཤར། གཞི་ཉིད་ཤེས་པའི་ནུས་པ་ཡིས། སངས་རྒྱས་སྐུ་དང་ཡེ་ཤེས་འབྱུང།
དེ་མ་རྟོགས་པའི་སེམས་ཅན་རྣམས་ནི། ལས་དང་བག་ཆགས་གཉིས་སུ་གནས། ཞེས་
པས། གཞི་ཡེ་ནས་སྟོང་གསལ་ཡིན་པ་ལ་ཡིན་པ་རུ་མ་ཤེས་པས། སེམས་ཅན་འཁོར་
བའི་སྡུག་བསྔལ་དང་བག་ཆགས་འབྱུང། རྩ་བྲལ་སྟོང་པར་གནས་པ་དེ་བོན་སྐུ།
དེའི་རྩལ་སྣང་མ་འགག་པས་གཞན་དོན་བྱེད་པ་དེ། ཡེ་ཤེས་བདེ་བར་གཤེགས་པའི་
སྐུ། སྟོང་གསལ་དབྱེར་མེད་མ་རྟོགས་པ་དེ་མ་རིག་པ། དེའི་དབང་གིས་ཕ་རྒྱུ་དང་
མ་རྐྱེན་འཛོམ་པ་དེ་ལུས། དེ་ལ་ལས་དགེ་སྡིག་གི་ས་བོན་འཇོག་པས་བག་ཆགས་
སེམས་ཅན།།
གཉིས་པ་སྤྱི་གཞི་དེ་ལས་སེམས་ཅན་གྱི་འཁྲུལ་པ་དེ་ཇི་ལྟར་འབྱུང་བ་བསྟན་པ་
ནི། བྱེ་བྲག་གི་གཞི་གཉིས་ཏེ། འཁོར་བའི་གཞི་དང་འདས་པའོ། །ཞེས་པས། སྤྱི་གཞི་
དེ་སངས་རྒྱས་དང་སེམས་ཅན་གཉིས་ཚ་རེག་དང་གྲང་རེག་བཞིན་དུ་ཐམས་ཅད་
འཛིན་པ་མེད་དེ། ལས་ཐ་དད་བསགས་པའི་སེམས་ཅན་ལ། འཁོར་འདས་གཉིས་
སུ་མིང་བཏགས། འཁོར་བའི་མཚན་ཉིད་འདུས་བྱས་པ་ཞེས་པས། དངོས་པོའི་བོན་
ལ་བརྟག་མ་བཟོད་པས། རྒྱུ་དང་རྐྱེན་གྱིས་བསྐྱེད་པ་ན་ཞེས་པས། རྒྱུ་ལས་དང་ཉོན་
མོངས་པས་བྱས། རྐྱེན་ཡུལ་དང་སྣང་བ་སྣ་ཚོགས་ཀྱིས་བྱས། སྣོད་དང་བཅུད་ནི་མི་
རྟག་སྟེ་ཞེས་པས། ཕྱི་སྣོད་ཀྱི་འཇིག་རྟེན་ཀྱང་འབྱུང་བ་བཞི་ལས་གྲུབ་པ་ཡིན། ནང་
བཅུད་ཀྱི་སེམས་ཅན་ཡང་མ་རིག་པ་ལས་སྐྱེས་པ་ཡིན། སྣོད་བཅུད་གཉིས་ཀ་ཡང་མི་
110



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བཟོད་པ་ཡིན། དུས་བཞི་ལ་སོགས་འགྱུར་བས་ན་ཞེས་པས། བུ་ཆུང་དུས་དང། ན་
ཆུང་དུས་དང། དར་མའི་དུས་དང་རྒས་པའི་དུས་སོ། །དེ་ཚོ་རིམ་གྱིས་འབྱུང་བའི་
དུས་ཀྱིས་ཀྱང་མི་རྟག །དེ་མ་ཤེས་པ་ཡང་ཡང་འཁོར་ཞེས་པས། མི་རྟག་པ་ལ་རྟག་
པར་བཟུང་ནས་དངོས་པོ་ལ་ཞེན་པས། སྔར་ཡང་འཁོར་བར་ལུས་བླངས། ཕྱིས་ཀྱང་
འཁོར་བར་ད་རུང་ལུས་ལེན།
གཉིས་པ་མྱ་ངན་ལ་འདའ་བར་བྱེད་པའི་ཐབས་བསྟན་པ་ནི། འདས་པའི་གཞི་ལ་
རྣམ་པ་གཉིས་ཞེས་པས། གནས་ལུགས་ངོ་བོ་ཉིད་ཀྱི་གཞི་དང། བློས་བཏགས་པའི་
གཞིའོ། །དྲན་པ་གཞིའི་ངོས་བཟུང་ལ་ཞེས་པས། དཔོན་གསས་དྲན་པས་གདམས་
ངག་འབྱུང། གདམས་ངག་དྲན་པས་ལམ་ཁྱེར་འབྱུང། སྙིང་རྗེ་དྲན་པས་བསོད་
ནམས་བསོགས། སྨོན་ལམ་དྲན་པས་གཞན་དོན་འབྱུང། ཡང་ན་ད་ལྟ་དྲན་པས་
དད་པ་སྐྱེས། རྨི་ལམ་དྲན་པས་ཞེན་པ་ལྡོག །འཆི་ཀར་དྲན་པས་སྐྱེ་བ་མི་ལེན། བདེ་
བ་གཞིའི་གསལ་བཏབ་བོ། །ཞེས་པས། ལས་ཀྱི་བདེ་བའི་བདེ་བ་སྐྱེ། བོན་གྱི་བདེ་
བའི་ཉམས་སུ་མྱོང། དམ་ཚིག་བདེ་བས་ཟོལ་ཟོག་ཐོན། ལྟ་བའི་བདེ་བས་ཐག་བཅད་
པས། བདེ་བ་ཆེན་པོའི་སྟོང་པ་རྒྱ་ཡིས་ཐེབས། ཐབས་ཤེས་གཉིས་ཀྱིས་གཏན་ལ་
ཕབ། ཐབས་དཔོན་གསས་ཀྱིས་ངོ་སྤྲད་པ་ཡིན། ཤེས་རབ་དེ་ལ་ཡིད་ཆེས་སྐྱེས་པ་
ཡིན། སྣང་ཆ་མ་འགགས་པ་ཐམས་ཅད་ཐབས་ཡིན། འཛིན་ཆ་མ་གྷགས་པ་ཐམས་
ཅད་ཤེས་རབ་ཡིན། ཟླ་བ་དང་ནི་ཉི་མ་གཉིས་གཡས་དང་གཡོན་དུ་ཤེས་པར་བྱ་
ཞེས་པས། ཟླ་བ་ནི་སྲོག་གི་དབུགས་སྟེ་ཚུར་སྡུད་པ་ཡིན། ཉི་མ་ནི་རྩོལ་གྱི་དབུགས་
སྟེ་ཕར་འགྲོ་བ་ཡིན། སྣ་བུགས་གཡས་ནས་རྒྱུ་བ་སྲོག་གི་དབུགས། གཡོན་ནས་རྒྱུ་བ་
རྩོལ་བའི་དབུགས། ཡང་ཟླ་བ་ཕོའི་ཐིག་ལེ་སྟེ་དཀར། ཉི་མ་མོའི་ཐིག་ལེ་སྟེ་དམར།
ཕོའི་ཐིག་ལེ་རྩ་རོ་མ་ནས་འབྱུང། མོའི་ཐིག་ལེ་རྩ་རྐྱང་མ་ནས་འབྱུང། གཉིས་པ་དེ་ལ་
111



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཐབས་འབྱུང་བ་བསྟན་པ་ནི། དུས་ཚོད་འཕོ་བ་དང། ཚད་ཅན་འཕོ་བ་དང། ཚད་
མེད་དུ་འཕོ་བ་དང་གསུམ་མོ། །དུས་ཚོད་འཕོ་བ་ནི་བརྒྱད། ཐོ་རངས་ནས་ཉི་མ་
དྲོས་བར་ཡན་ཆད་རླུང་གི་དུས་ཚོད། ཉི་མ་དྲོས་ཆེན་འབྱམ་འབྱམ་མེའི་དུས། དྲིས་
ཆེན་འབྱམ་ནས་ཕྱེད་ཡོལ་ཚུན་ཆད་སའི་དུས་ཚོད། ཕྱེ་ཡོལ་ནས་དགོང་མོ་མན་ཆད་
ཆུའི་ཆུ་ཚོད། ནུབ་མོ་ལ་ཡང་བཞིར་རྩིས་པས། ཉིན་མོ་བཞི་དང་མཚན་མོ་བཞི་སྟེ་
བརྒྱད། དེ་ལ་དུས་ཚོད་འཕོ་བ་བརྒྱད་ཟེར། འཕོ་བ་བཅུ་དྲུག་ནི། འབྱུང་ཆུང་བཅུ་
དྲུག་ཡིན་པས། རླུང་གི་རླུང། རླུང་གི་མེ། རླུང་གི་ས། རླུང་གི་ཆུ། རླུང་གཅིག་ལ་
ཡང་བཞིར་འཕོ། མེ་ས་ཆུ་ལ་ཡང་བཞི་བཞིར་འཕོ་བས་འཕོ་བ་བཅུ་དྲུག་ཡིན། ཚད་
ཅན་ནི་དགའ་ལྡན་ལྷའི་ཡུལ་ན། བརྒྱ་བྱིན་སྐུ་འཆག་ཏུ་འགྲོ་བའི་ཚད་འཛིན་པ་
ཡིན་པས་ལྷ་བྲན་མང་པོས། གསེར་གྱི་སྣོད་ལྕོག་གའི་སྒོང་ཤུན་ཙམ་ཅིག་བྱས། དེའི་
དཀྱིལ་དུ་གཟུལུ་སོ་དེ་དབལ་མ་སྒྲིད་པའི་དབལ་ཙམ་གྱིས་བུག་པ་ཕུག་ནས། ཆུའི་
སྟེང་དུ་བཞག་པས། སྣོད་དེ་ཆུས་ཁྱེངས་པ་དང། དེ་ཆུའི་སྟེང་དུ་ཁྲོག་ཏེ་འགྲོ། དེ་
འདྲ་བ་གཅིག་ལ་ཆུ་ཚོད་གཅིག་ཟེར་བ་ཡིན། དེ་སུམ་བཅུ་རྩ་གཉིས་བགྲང་པའི་བར་
ལ་བརྒྱ་སྦྱིན་སྐུ་གསེང་པ་ཡིན། ཚད་མེད་པ་ནི། བེམ་པ་དང་ཤིན་དུ་བེམ་པོ། ཞེས་
པས། ཉིན་ཐུན་འཕྲུགས་རེ་བེམ་པ་དང། ཤིན་དུ་བེམས་ནས་ཞག་དུ་མར་ཚད་མེད་
པའོ། །སྐད་གཅིག་མ་བཞི་ནི། རྣམ་པ་སྣ་ཚོགས་ཀྱི་སྐད་གཅིག་མ་དང། རྣམ་པར་
སྨིན་པའི་སྐད་གཅིག་མ། མཚན་ཉིད་དང་བྲལ་བའི་སྐད་གཅིག་མ་དང། རྣམ་པར་
ཉེ་བའི་སྐད་གཅིག་མའོ། །དེ་ཚོ་དགའ་བ་བཞི་དང་སྦྱར་ནས། བདེ་བ་སྐྱིད་པའི་དུས་
སུ་སྐྱེ་བ་ཡིན། གསང་བ་དང་ནི་ལྟེ་བ་དང། སྙིང་ཁ་དང་ནི་མགྲིན་པ་དང། སྤྱི་བོ་ལ་
འཁོར་ལོ་ལྔ་རུ་ཤེས་པར་བྱ་ཞེས་པས། གསང་བ་བདེ་འབྱུང་གི་འཁོར་ལོ་ན་རྩ་འདབ་
བཞི། སྤྱི་བོ་བདེ་བའི་འཁོར་ལོ་ན་རྩ་འདབ་སུམ་བཅུ་རྩ་གཉིས། སྙིང་ཁ་བོན་གྱི་
I12



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
འཁོར་ལོ་ལ་རྩ་འདབ་བཅུ་དྲུག །མགྲིན་པ་ལོངས་སྤྱོད་འཁོར་ལོ་ལ་རྩ་འདབ་བརྒྱད།
ལྟེ་བ་སྤྲུལ་པའི་འཁོར་ལོ་ལ་རྩ་འདབ་དྲུག་ཅུ་རྩ་བཞི་གནས། འབྱུང་བ་ལྔ་དང་
ཕྱི་ནང་གཉིས། རོ་སྙོམས་མ་བུ་ཤེས་པར་བྱ་ཞེས་པས། གསང་བའི་བདེ་དབུགས་
གནས། ས་དང་ཆུ་དང་མེ་དང་རླུང། ནམ་མཁའ་དེ་དག་ལ་སྤྱིར་རྒྱུག་པའོ། །རྟོག་
བཅས་ཀྱི་འབྱུང་བ་ལྔ་ནི་ཕྱི། རྟོག་མེད་ཀྱི་འབྱུང་བ་ལྔ་ནི་ནང། འབྱུང་བ་སའི་དུག་
ཐོན་ན། ནད་བད་ཀན་མི་འཇུག །ཆུའི་ནད་ཐོན་ན་མཁྲིས་པའི་ནད་མི་འཇུག །མེའི་
དུག་ཐོན་ན་ཚད་པའི་ནད་མི་འཇུག །རླུང་གི་དུག་ཐོན་ན་གྲང་བའི་ནད་མི་འཇུག །
ནམ་མཁའི་དུག་ཐོན་ན་འདུས་པའི་ནད་མི་འཇུག །ཕྱི་ནང་གཉིས་སུ་གནས་པ་ལ་
ཞེས་པས། ཕྱིའི་འབྱུང་བ་ལ་རྟོག་བཅས་ཀྱི་རྩིས་བྱུང། ནང་གི་འབྱུང་བ་ལ་རྟོག་མེད་
མཐར་ཐུག་གི་རྩིས་བྱུང། གཞིག་འབྲེལ་རྩིས་དོན་མ་ཤེས་ན། སངས་རྒྱས་བོན་རྣམས་
མི་ཤེས་སོ། །ཞེས་པས། སྲོག་ལུས་དབང་ཐང་རླུང་རྟ་བཞི། བླ་དང་རབ་རླུང་གཉིས་
ཏེ་དྲུག་གོ །ཕྱི་རྟོག་བཅས་ཀྱི་རྩིས་ཡིན། བཟང་ངན་གཏོ་བུ་འབུམ་སངས་རྒྱུད་ནས་
ཤེས། དཔོན་གསས་ཕྱག་ལེན་ཁྲིད་དང་ངོ་སྤྲོད་དཔེ་དོན་བཞི། གོང་མ་ཁྲིད་མཁས་
པ་དང། འོག་མ་རྩོལ་བ་ཆེ་བ་གཉིས་ཏེ་དྲུག །ནང་རྟོག་མེད་མཐར་ཐུག་འབྲུའི་རྩིས་
ཡིན། ཕྱི་ཀུན་རྫོབ། ནང་དོན་དམ་ཡིན། ཀུན་རྫོབ་མཚན་མ་དངོས་སུ་བདེན། དོན་
དམ་རིག་པ་དབྱིངས་སུ་བདེན། བདེན་པ་གཉིས་པོ་དེ་ནི་སངས་རྒྱས་ཀྱི་བོན། ལྟེ་
བ་ཨ་གནས་གསང་བར་འཕྲོས། སྙིང་ཁར་རམ་གནས་འབར་ན་ནི། མགྲིན་པར་
ཧྲི་གནས་གསལ་བ་ནི། སྤྱི་བོ་ཧཾ་དུ་བསྒོམ་པར་བྱ། ཞེས་པས། ལྟེ་བ་རྩ་འདབ་ཀྱི་
དབུས་ན་ཨ་གཅིག་གནས། དེ་ལ་འོད་ཟེར་འཕྲོས་པས་སུམ་མདོའི་འཁོར་ལོ་རུ་ཐིག་
ལེ་དཀར་མར་གཉིས་འདྲེས་པས། ལུས་ལ་གཟི་མདངས་སྐྱེ་བར་བྱེད། སྙིང་ཁའི་རྩ་
འདབ་དབུས་རོ་གཅིག་གནས། འོག་དབུགས་འཐེན་པས་རོ་ལ་ཕོག །རི་ལ་མེ་ཆེན་
113



127
གསུང་རབ་སྒོ་མཛོད་རིན་པོ་ཆེའི་གླེགས་བམ། 127
འབར་ནས། ལུས་ཐམས་ཅད་དྲོད་ཀྱིས་ཁྱེངས། མགྲིན་པའི་ཧྲི་ལས་མེ་འབར་སྤྱི་
གཙུག་ཧཱུྃ་ལ་ཕོག །ཧཾ་ཞུ་བས་ཡས་མར་ནི་མར་ཞུ་བ་བཞིན་དུ་འཁོར་ལོ་ཚོ་རིམ་གྱིས་
འཁྱེངས། དེས་བདེ་བར་གཤེགས་པའི་གསོས་བཏབ། དེས་ལུས་གྷོ་མཇུག་ཐམས་
ཅད་བདེ་ བས་ཁྱེངས། དེའི་ཤུགས་ཀྱིས་ལུས་ལ་གཟི་མདངས་ཆེ་བ་དང། གཉེར་མ་
དང་སྐྲ་དཀར་མེད་པའོ། །བདེ་སྟོང་གཉིས་མེད་གསལ་བས་ནི་ཞེས་པས། ལུས་ཀྱི་
བདེ་བ་དེ་ལ་ཆགས་ན་ཟག་བཅས་སུ་འགྲོ་བས། སྟོང་པས་རྒྱས་གཏབ། སྤོང་སྦྱོང་
བསྒྱུར་གྲོལ་ཞེས་པས། དྲང་སྲོང་པས་ཉོན་མོངས་པ་སྤོང། གཙུག་ཕུད་པས་སྦྱོང།
ཆབ་དཀར་གསང་བ་བསྒྱུར། ཡུམ་གྱི་བཞེད་ཀྱིས་རང་ས་རུ་གྲོལ་བ་རུ་འདོད། སད་
འཕེལ་ཚིག་དོན་ཞེས་པས། སྒྲ་དོན་གྱིས་སད། ཁམས་དང་སྐྱེ་མཆེད་སད་པར་བྱེད།
རང་གི་ཉམས་མྱོང་རྟོགས་པ་འཕེལ། སྙན་པ་དང་གྲགས་པ་འཕེལ་བར་བྱེད། བསྒྱུར་
བྱེད་སྒྲ་ལ་བརྟེན་པའི་ཚིག་མངོན་པར་ཤེས་པ་འཆར་བར་བྱེད། ཚིག་མ་ནོར་བས་
དོན་མཚོན་ནས། དོན་ཉམས་སུ་མྱོང་པར་བྱེད་དོ། །མདོ་མཛོད་འདུལ་བ་གསུམ་གྱི་
དོན་ཡང་སྟོན། ཞེས་པས། ཐང་ལོག་སྨྲ་ཤེས་ནས་འདུལ་བའི་དོན་སྤྱོད་པ། མདོའི་
དོན་བསྒོམ་པ། མཛོད་ཀྱི་དོན་ལྟ་བའོ། །མདོ་མཛོད་འདུལ་བ་གསུམ། སྤྱོད་བསྒོམ་
ལྟ་བ་གསུམ་དང་དབྱེར་མེད་པར་ཤེས་པ་ཡིན། དུས་ཚོད་འབྱུང་བ་ལྔ་ཡིས་མཚོན།
ཞེས་པས། རླུང་གི་དུས་ཚོད་ཐོ་རངས་རི་གྷོ་སེར། དྲོས་པ་དྲོས་ཆེན་མེ། དྲོས་ཆེན་
ཕྱེད་པ་ས། ཕྱེད་ཡོལ་དམར་ཐག་ཆད་པ་ཆུ། ནམ་མཁའ་སྤྱི་རུ་ཁྱབ་པའོ། །མཚན་
མོ་ཡང་དེ་བཞིན་ནོ། །མ་ནོར་ཤེས་པར་བྱ་ཞེས་པས། འབྱུང་བ་དང་དུས་ཚོད་མ་
ནོར་ན། གཉེན་པོ་མ་བརྟེན་པར་ཉམས་སྐྱེ། འབྱུང་བ་དང་དུས་ཚོད་ནོར་ན་དཀའ་
ཐུབ་བྱས་ཀྱང་ཉམས་མི་སྐྱེ། ལུས་ཀྱི་ནང་ན་རྩི་གནས། རྩའི་ནང་ན་དབུགས་གནས།
ཉིན་ཞག་ཕྲུགས་གཅིག་ལ་དབུགས་སུམ་རྒྱ་དྲུག་ཅུ་རྒྱུ། ཕོའི་དབུགས་ཐམས་ཅད་ཐོ་



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རངས་རྒྱུ། མོའི་དབུགས་ཐམས་ཅད་སྲོད་ལ་རྒྱུ། དབུགས་ཀྱི་ནང་ན་སེམས་གནས།
ཚིག་གཅིག་བསྟན་པའི་སངས་རྒྱས་ཞེས་པས། དཔོན་གསས་དོན་དང་ལྡན་པ་གཅིག་
གིས། མ་ལོག་པའི་དཔེ་དོན་ཚིག་གཅིག་བསྟན་པས། སློབ་མ་ལ་བོན་ཉིད་ངོ་འཕྲད།
ངོ་འཕྲད་དེ་ལ་བརྟེན་ནས། དཀའ་ཐུབ་བྱས་པས། སངས་རྒྱས་པ་ཡིན། བོན་ཉིད་
བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་མཉམ་ཉིད་གཞིའི་ཉི་མའི་ལེའུ་ཉེར་དྲུག་
པའོ། །སྤ་སྨར་རོ། །སླེག་ཙོ། །དགེའོ། །
༧ མཐོང་ལམ་ཤེས་ལམ་སྒོམས་ལམ་ཡེ་གཤེན་སེམས་ཀྱི་བོན། ཐུགས་རྗེ་ལམ་གྱི་
ཉི་མ་ལ་དོན་གཉིས་ཏེ། སྲས་དང་འཁོར་གྱིས་ཞུས་པ་དང། ཡུམ་གྱི་ལན་ནོ། །དང་
པོ་ནི་འཆི་མེད་ཀྱིས་ཡང་ཞུས་པ། ལྷ་མོ་འགྲོ་བའི་སྟོན་པ་ལགས། ལམ་ཁྱེར་མེད་པའི་
འཁོར་རྣམས་ལ། ཡེ་གཤེན་ལམ་གྱི་ཉི་མ་གསུང་དུ་གསོལ། ཞེས་པས། ཡུམ་ཁྱེད་
སེམས་ཅན་ཐམས་ཅད་ཀྱི་ཕ་མ་ཡིན་པས། ལམ་ཁྱད་པར་ཅན་གཅིག་ཞུས་པ་ཡིན།
གཉིས་པ་ཡུམ་གྱི་ལན་ལ་གཉིས་ཏེ། རྩ་བ་སྡོང་པོ་དང། ཡལ་ག་ལོ་འདབ་རྒྱས་པར་
བཤད་པའོ། །དང་པོ་རྩ་བ་སྡོང་པོ་ལ། ཡུམ་གྱིས་བཀའ་སྩལ་པ། འཆི་མེད་ལ་སོགས་
འཁོར་རྣམས་ད་ཉོན་ཅིག །ཡེ་གཤེན་ལམ་གྱི་ཉི་མ་ནི། སྟོན་པས་ལོག་པའི་ལམ་
མི་འཇུག །ཅེས་པས། ཟབ་ཅིང་རྒྱ་ཆེ་བའི་བོན་འདི་སྐལ་བ་དང་ལྡན་པ་རྣམས་ལ་
བསྟན་པས། ངན་སོང་གསུམ་དུ་ལམ་མི་འཇུག །ཡལ་ག་ལོ་འདབ་མེ་ཏོག་འབྲས་བུ་
རྒྱས་པར་བཤད་པ་ལ་གསུམ་སྟེ། །
དང་པོ་དཔོན་གསས་མཆོད་པའི་ཡོན་ཏན་བསྟན་པས། ཉོན་མོངས་ཐམས་ཅད་
སེལ་བར་བྱེད་ཅེས་པས། ཉོན་མོངས་སྡུག་བསྔལ་གྱི་རྒྱུ་དང། རང་བཞིན་དང་མཚན་
ཉིད་དོ། །རྒྱུ་མ་རིག་པ་ཡིན། རང་བཞིན་དེ་མ་ཡིན་ལ་དེར་འཛིན་ཡིན། མཚན་ཉིད་
དུག་གསུམ། རྣམ་སྨིན་གྱི་ནད་གསུམ། འབྲས་བུ་ངན་སོང་གསུམ་མོ། །དེ་སེལ་བར་
115
115



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བྱེད་པ་ནི་རབ་ལྟ་བ་རྟོགས་པས་སེལ། འབྲིང་གཉེན་པོ་སྒོམ་པས་སེལ། ཐ་མ་གསོལ་
བ་བཏབ་བས་སེལ་བ་ཡིན། ཡུམ་མཆོག་ཁྱེད་ལ་འདུད་ཅེས་པས། མདོ་རྒྱུད་ལྷ་རྒྱུད་
དང་ལྡན་པ་ཡུམ། ཉོན་མོངས་པས་མི་བཤིགས་པས་མཆོག །སྲས་དང་འཁོར་ཀྱིས་
བསྟོད་པས་ཁྱེད། འབྲས་བུ་མཆོག་ཤེས་པས་ནང་དུ་སོང་པས་རྗེས་ཀྱི་ཤེས་པ་བློ་དང་
བྲལ་བ་དེ་ཀ་བོན་སྐུ་ཡིན། ཡུམ་མཆོག་ཉིད་ཀྱི་བརྒྱུད་ནས་གོང་མའི་བཞེད་གཞུང་
ལེན་པ་ཡིན། ཨ་མ་ཛ་ལ་སད་ཀྱི་སྒྲ་ལོག་རྟོགས། ཞེས་པས། ཨ་ནི་སྐྱེ་བ་མེད་པ། མ་
ནི་འགག་པ་མེད་པ། སད་ནི་གཉིས་སུ་མེད་པ། མ་ནི་སྟོང་པ་ཤེས་རབ་ཀྱི་ཆ། ཛ་ལ་
ནི་སྣང་བ་ཐབས་ཀྱི་འབར་བའི་ཆ། སད་ནི་སྣང་སྟོང་གཉིས་སུ་མེད་པའི་ཆ། དེ་ལྟར་
ཡུམ་གྱིས་རྟོགས་པ་ཡིན། འཕན་ཡུལ་གྱི་བོན་མདོ་ཡི་དོན་རྣམ་པར་མི་རྟོག་པའི་ཏིང་
འཛིན་ཡིན། དཔོན་གསས་ལུང་གི་བོན། འདུལ་བའི་དོན། ལུས་ངག་ཡིད་གསུམ་
གྱི་འཕྲལ་གང་གི་བྱ་ཆ་ཡིན། རྩང་ཐོ་ཐོག་གི་བོན་མཛོད་ཀྱི་དོན་སོ་སོར་རྟོགས་པའི་
ཤེས་རབ་ཀྱིས་བོན་ཐམས་ཅད་སྟོང་པ་ཉིད་དུ་གོ་བ་ཡིན། གཉིས་པ་དེ་ལྟར་མ་རིག་
པའི་ཉེས་དམིགས་བསྟན་ནས། བདག་དང་སྐྱེ་འགྲོའི་སེམས་ཅན་རྣམས་ཅེས་པས།
བདག་མེད་གཉིས་ཀྱི་དོན་མ་རྟོགས་པས། གང་ཟག་གི་བདག་རྟག་པ་གཅིག་བུ་
ཁྱབ་པ་རུ་བྱུང། དེས་བོན་གྱི་བདག་བཟུང་འཛིན་དོན་དམ་དུ་མཐོང། འགྲོ་དྲུག་མ་
རྟོགས་པའི་སྤྱོད་པ་ཡིན། ཡེ་ནས་སྐྱེ་མེད་འོད་གསལ་ཡང་། ཞེས་པས། སེམས་ཉིད་
ཀྱི་ངོ་བོ་ལ་སྐྱེ་བ་མེད་ཅིང་རང་བཞིན་གྱིས་འོད་གསལ་བ་གཅིག་ཡིན་ཡང། མ་རྟོགས་
པའི་སེམས་ཅན་ལ་སྡུག་བསྔལ་དུ་རྒྱུན་མི་ཆད། མ་རིག་ལས་ཀྱི་རླུང་གིས་འཁྲུལ་ཞེས་
པས། ལས་ཀྱི་དབང་གིས་ཕ་ཡི་རྒྱུ་དང་མ་ཡི་རྐྱེན་འཛོམས་ནས། རང་དབང་མེད་
པར་སྐྱེས་པ་ཡིན། འཁོར་བའི་སྡུག་བསྔལ་ཉམས་སུ་མྱོང། ཞེས་པས་དེ་ལྟར་ལུས་
བླངས་པའི་དབང་གིས་སྐྱེས་པ་ནས་རྒས་པ་རུ་འཁོར། རྒས་པ་ནས་ན་བ་རུ་འཁོར།
116



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ན་བ་ནི་འཆི་བ་རུ་འཁོར། སྐྱེ་རྒས་ན་འཆིའི་ཆུ་བོ་ཆེན་པོ་བཞི་ལ་ཐར་པའི་དུས་མེད་
པ་ཡིན། གསུམ་པ་ཉོན་མོངས་པའི་སྡུག་བསྔལ་དེ་ལས་གྲོལ་བའི་ཐབས་བསྟན་པ་ལ་
གསུམ། དང་པོ་མི་དགེ་བ་སྤངས་ལ་དགེ་བ་དང་དུ་བླང་པ་བསྟན་པ་ནི། དེ་ལས་
གྲོལ་བར་བྱེད་པར་ནི་ཞེས་པས། གོང་མའི་སྡུག་བསྔལ་དེ་ལས། གྲོལ་བར་འདོད་ན།
ཡེ་གཤེན་ལམ་ལ་འདི་ལྟར་བྱ། ཞེས་པས། ལས་དང་པོ་བའི་གང་ཟག་ལ་བོན་མཐུན་
གྱི་སྤྱོད་ལམ་བསྟན་པ་ཡིན། མི་དགེ་སྡིག་པའི་ལས་སྤངས་ཏེ། ཞེས་པས། ལུས་ཀྱི་མི་
དགེ་བ་གསུམ། མ་བྱིན་ལེན་དང་སྲོག་གཅོད་དང་འདོད་པ་ལོག་པར་རོ། །ངག་གི་
བཞི་ནི། ངག་འཁྱལ་རྫུན་དང་འཕྲ་མ་བྲེ་མོའོ། །སེམས་ཀྱི་གསུམ་ནི། བརྣབ་སེམས་
དང་གནོད་སེམས་དང་ལོག་ལྟའོ། །སྔར་མི་དགེ་བཅུ་སྤྱོད་པ་ལ་ཡང་འགྱོད། ད་མི་
བྱེད་པར་དམ་བཅས། དགེ་བའི་བོན་ལ་འབད་པར་བྱ་ཞེས་པས་གོང་མ་དེ་ཚོ་ལས་
ལོག་ནས། ཐོག་མར་དགེ་བ་ཐོས་པའི་ཤེས་རབ་བྱ། བར་དུ་དགེ་བ་ལ་བསམ་པའི་
ཤེས་རབ་བྱ། ཐ་མ་དགེ་ལ་བསྒོམ་པའི་ཤེས་རབ་བྱ། བཀའ་ལ་སེམས་གཉིས་མི་ཟ་
ཞིང་ཞེས་པས། སྒོ་བཞི་མཛོད་ལྔའི་བོན་ལ། འདི་ཡིན་མེན་སྙམ་པའི་ཡིད་གཉིས་
དང་བྲལ་བ་ཡིན། རྟག་ཏུ་སྐྱབས་འགྲོ་མ་ཉམས་ཞིང་ཞེས་པས། རིགས་དྲུག་གི་བླ་
མ་ལ། ལུས་ངག་ཡིད་གསུམ་གྱིས་སྐྱབས་འགྲོ་རྒྱུན་མི་ཆད་པར་བྱ། བྱང་ཆུབ་སེམས་
དང་རབ་ལྡན་ཞིང། ཞེས་པས། ཀུན་རྫོབ་བྱང་ཆུབ་ཀྱི་སེམས་དང། དོན་དམ་བྱང་
ཆུབ་གྱི་སེམས་དང་ལྡན་པར་བྱ། འགྲོ་ལ་སྙིང་བརྩེ་བུ་བཞིན་བྱ། ཞེས་པས། རིགས་
དྲུག་གི་སེམས་ཅན་ལ་ལོག་པའི་བསམ་པ་མི་སྐྱེ་བར། བུ་གཅིག་པོ་ལ་མས་གདུང་པ་
ལྟར་བྱ།
གཉིས་པ་འདོད་ཡོན་མི་རྟག་པས་འཇིག་རྟེན་གྱི་འདོད་བྱ་བརྒྱད་ལ་མི་ཞེན་པ་
བསྟན་པ་ནི། འདོད་ཡོན་རྔོས་པོ་མི་རྟག་པས། ཞེས་པས། ད་ལྟ་ཚོགས་དྲུག་ཡུལ་དུ་
117



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གྱུར་བའི་གཟུགས་སྒྲ་དྲི་རོ་རེག་བྱ་བོན་དུ་སྣང་བ་འདི་རྣམས། དངོས་པོ་ཡིན་པར་
ཤེས་རབ་ཀྱིས་བརྟག་མི་བཟོད། འཇིག་རྟེན་གྱི་འདོད་བྱ་ལ་ཞེན་པ་མི་བྱ། ཞེས་པས།
འཇིག་རྟེན་གྱི་འདོད་བྱ་བརྒྱད་དམ་བཅུ་ནི། བདག་ལ་ཡོད་ན་དགའ། གཞན་ལ་
མེད་ན་དགའ། བདག་གིས་རྙེད་ན་དགའ། གཞན་གྱིས་མ་རྙེད་ན་དགའ། བདག་
བཟང་ན་དགའ། གཞན་ངན་ན་དགའ། བདག་གྲགས་ན་དགའ། གཞན་མ་གྲགས་
ན་དགའ། བདག་དྲག་ན་དགའ། གཞན་ཞན་ན་དགའ། དེ་ཚོ་འཁོར་བའི་བོན་
ཡིན་པས། ཡེ་གཤེན་པས་དེ་ཚོ་སྤང་པར་བྱ། བཟུང་འཛིན་ཆགས་སེམས་རྣམ་པར་
སྤང། ཞེས་པས། བཟུང་བ་ནི་མེད་བཞིན་དུ་སྣང་བའི་དངོས་པོ་འཁྲུལ་སྣང་འདི་
ཡིན། འཛིན་པ་ནི་མ་གྲུབ་བཞིན་དུ་སྐྱེ་བའི་རྟོག་པ་སྣ་ཚོགས་འདི་ཡིན། ཆགས་
སེམས་ནི། བཟུང་འཛིན་གཉིས་པོ་ལ་ཞེན་པ་མཐུ་བརྟས་པ་ཡིན། རྣམ་པར་སྤང་པ་
ནི། དེ་ཚོའི་མཐུ་བརྟས་གཞོམ་ཅིང་སྤང་པ་ཡིན། གཞན་ལ་སྨད་པར་མི་བྱ་ཞིང་ཞེས་
པས། སྤྱིར་སེམས་ཅན་ཙམ་ལ་མི་སྨད། སྒོས་དགེ་བ་ཅན་ལ་མི་སྨད། ཁྱད་པར་གོང་
མ་རྣམས་ལ་མི་སྨད། དྲིན་ཅན་དཔོན་གསས་སྤྱི་བོར་བསམ་ཞེས་པས། འདྲེན་པའི་
དཔོན་གསས་བླ་མའི་རྒྱུད་ལུང་དྲངས་ནས་དགེ་སྦྱོར་འཇུག་པ་དྲིན་ཆེ། བརྒྱུད་པའི་
དཔོན་གསས་གཅིག་ནས་གཅིག་དུ་ཐུགས་རྗེ་བརྒྱུད་པས། གསོལ་བ་བཏགས་པས་
བྱིན་གྱིས་རློབ་པས་དྲིན་ཆེ། རྩ་བའི་དཔོན་གསས་བླ་མས་ཁྲིད་ངོ་སྤྲད་ནས། རང་
སེམས་སངས་རྒྱས་སུ་ངོ་སྤྲོད་པས་དྲིན་ཆེ། དེ་ལྟར་རིམ་པས་སྤྱི་བོའི་གཙུག་དུ་བཀུར།
ལོག་པའི་ལམ་དུ་མི་འཇུག་པས། ཞེས་པས། གོང་མ་དེ་རྣམས་ཀྱིས་ལ་ཚོང་དང་ཁྱེ་
སྤོགས་ལ་མི་སྦྱོར། ཁྱིམ་ཐབ་དང་བྱ་བ་ལ་མི་སྦྱོར། རྐུ་འཕྲོག་དང་སྡིགས་བཙོག་ལ་
མི་སྦྱོར། འཁྲུག་རྩིས་དང། སོ་ནམ་ལ་མི་སྦྱོར། དེ་ལྟར་སྦྱོར་ན་དཔོན་གསས་མེན།
སྐུ་གསུང་ཐུགས་ཀྱི་དཀྱིལ་འཁོར་ནི་ཞེས་པས། བདག་གི་ལུས་ངག་ཡིད་གསུམ་ཀྱི་
118



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཐོག་དུ་དཔོན་གསས་བླ་མའི་སྐུ་གསུང་ཐུགས་སྟིམས་ལ་བཞག །ལུས་ལྷ་ཡི་དཀྱིལ་
འཁོར་དུ་བྱ། ཞེས་པས་ལྷག་པའི་ལྷ་ལ་སྐད་གཅིག་དྲན་རྫོགས་སུ་ཆུ་ལ་ཉི་ཟླའི་ཚུལ་
དུ་ཐ་མལ་གྱི་ལུས་འདི་མེད་པར་ལྷའི་སྐུ་མདོག་དང་ཕྱག་མཚན་སྐྱེད། ངག་ཟླས་
པའི་དཀྱིལ་འཁོར་དང་ཞེས་པས། ཐ་མལ་གྱི་ངག་ལ་ཡི་དམ་ལྷའི་སྙིང་པོ་རྒྱུན་མི་
བཅད། སེམས་བོན་ཉིད་ཀྱི་དཀྱིལ་འཁོར་གསལ། ཞེས་པས། ཐ་མལ་གྱི་སེམས་ལ་
སྟོང་ཉིད་སྤྲོས་བྲལ་གྱི་ངང་ལ་ངོས་བཟུང་མེད་པར་ཧར་གྱིས་བཞག །མཐུ་དང་རྩོད་
སྤེལ་མི་བྱ། ཞེས་པས་དམོད་མོ་དང་དུག་བཙོ་གཉིས། གཞན་ལ་སྤེལ་ན་དམ་ཚིགས་
ཉམས། བདག་གིས་བཅངས་ན་རྣམ་པར་སྨིན་པ་འོང། ལོངས་སྤྱོད་འདུ་འཛི་ཆགས་
མི་བྱ་ཞེས་པས། ཕྱིའི་ལོངས་སྤྱོད། ཟས་ནོར་དང་གཉེན་འདུན། ནང་གི་ལོངས་
སྤྱོད་ཕོ་མོའི་འབྲེལ་བ། དེ་གཉིས་ལ་མ་ཆགས་མ་ཞེན་པར་བྱ། གཅིག་པུའི་གནས་སུ་
འདུག་ལ་བསྒོམ། ཞེས་པས། རི་དྭགས་རྨས་མའི་སྤྱོད་པ་བཞིན་དུ། གྲོང་ཡུལ་འདུ་
འཛི་སྤངས་ལ་རི་ལ་འདུག །འཇིག་རྟེན་འཆལ་ཚིག་མི་བརྗོད་པར་ཞེས་པས། ཀུ་རེ་
བྲེ་མོ་ལ་སོགས་ངག་འཁྱལ་སྤངས། གསོལ་འདེབས་སྙིང་པོ་ཚིག་བཤད་བྱ་ཞེས་པས།
བརྒྱུད་པ་ལ་གསོལ་བ་བཏབ་ཡི་དམ་ལ་སྙིང་པོ་ཟས། བསྟོད་པ་ལ་ཚིག་བཤད་བྱ།
ཡང་ན་ལྐུགས་པའི་ཚུལ་དུ་འདུག །སྨྲ་བ་བཅད་ལ་དགེ་སྦྱོར་ཡིད་ལ་འབད། རང་
འབྱུང་རིག་པ་དྲི་མེད་ལྟ། ཞེས་པས། ད་ལྟར་གྱི་རིག་པ་བཟུང་འཛིན་གྱི་དྲི་མ་མེད་
པ་ཤེལ་སྒོང་དག་པ་ལྟ་བུ་འདི། ཉིན་དང་མཚན་དུ་བར་མ་ཆད་པར་བལྟ། གསུམ་
པ་རིན་ཆེན་ལུས་ལ་བག་ཆགས་མི་བསྒོ་བ་བསྟན་པ་ནི། ལུས་ལ་གྲུའི་བློ་བཞག་ལ་
ཞེས་པས། མི་ལུས་གྱི་གྲུ་འདི་ལ་བརྟེན་ནས་འཁོར་བའི་ཆུ་ལ་རྒལ་དགོས་པ་ཡིན།
བཅུད་ཀྱི་བཟུངས་དང་བསྐྱེད་ཅེས་པས། རྩམ་པ་བཅད་པའི་ཆུ་ལ་སོགས་པའི་
བཅུད་ལེན་བྱེད་པ་ནི། ཚེ་རིང་པ་དང་ལུས་ལ་སྲིན་འབུ་མི་ཆགས་པ་དང། ཟས་ལ་
119



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དོན་དུ་མི་གཉེར་བའི་ཡོན་ཏན་ཡོད། ལུས་ཟུངས་བསྐྱེད་པའི་བཅུད་ལེན་ནི་ཞེས་
པས། བག་མི་གྷོས་པའི་ཟས་བཅུད་ཅན་བརྟེན་པས་ལུས་ཟུངས་དར་ནས། དཀའ་
ཐུབ་ལ་རིམ་པ་འོང་པའོ། །ལུས་ཟུངས་མེད་ན་དཀའ་ཐུབ་མི་འོང། དྲོད་ཆེན་རླུང་
གིས་སྤར། ཞེས་པས། བྱང་ཆུབ་སྒྲུབ་དུ་རྐྱེན་ལྟོ་གོས་ཀྱིས་མ་སྟེར་བས། ལྷ་མོ་
བཟང་ཟའི་ལུས་ཙོག་པོར་བསྡད། གློང་མོ་གཉིས་སྤྲོད། ལག་པ་གཡས་གཡོན་སྣོལ་
ནས་མཆན་ཁུང་དུ་གཞུག །ལྟེ་བའི་སོར་བཞིའི་འོག་དུ། ཡི་གེ་རཾ་གཅིག་ཡོད་པར་
བསམ། དེ་ནས་འོག་དབུགས་འཐེན། སྟེང་དབུགས་མནན་པས་འོག་དབུགས་རོ་ལ་
ཕོག །རཾ་མེ་རུ་འབར་ནས་ལུས་ཀྱི་ནང་ཐམས་ཅད་དྲོད་ཀྱིས་ཁྱེངས། དཔེར་ན་ཐབ་
ཆེན་སླང་ངས་ཁ་བཅད་པ་བཞིན་དུ། ནང་དྲོད་ཕྱིར་ཐོན་ས་མེད་པས། དྲོད་ཆེན་
བཙན་ཐབས་སུ་འབར་ནས། གོས་ཀྱི་ཁྲི་བ་ཆོད་འབྱུང་བ་དུག་བཞིའི་ནད་རྣམས་
སེལ། ཞེས་པས། སའི་དུག་ལྕི། ཆུའི་དུག་ལྟར། མེ་ཡི་དུག་རྩུབ། རླུང་གི་དུག་གཡོ།
དེ་བསལ་བ་ནི་རྟེན་འབྲེལ་རྫས་ཀྱིས་བསལ་བ་དང། ནུས་པ་སྔགས་ཀྱིས་བསལ་བ་
དང། རིག་པ་སེམས་ཀྱིས་བསལ་བའོ། །ཚད་པའི་ནད་ལ་བསིལ་སྨན་བཏང། གྲང་
བའི་ནད་ལ་དྲོད་སྨན། མཁྲིས་པའི་ནད་ལ་ཁ་བ་བསྟེན། བད་ཀན་ནད་ལ་འགུལ་
སྐྱོད་བྱ། རླུང་ནད་ལ་འདུག་ཅིང་བརྟག །ནུས་པ་སྔགས་ཀྱིས་སེལ་བ་ནི། ཚད་པའི་
ནད་ལ་ཚངས་པ་ཡེ་ཧཱུཾ་། གྲང་བའི་ནད་ལ་ཏ་ས་པ་ཡེ་ཧཱུཾ་། བད་ཀན་ནད་ལ་པ་ས་
པ་ཡེ་ཧཱུཾ་། རླུང་ནད་ལ་ཀ་ས་ག་ཡེ་ཧཱུཾ་། སྔ་དྲོ་བརྒྱ། ཕྱེད་ལ་བརྒྱ། དགོངས་མོ་བརྒྱ་
བཟླས་པས། དེས་མི་སེལ་མི་སྲིད་དོ། །རིག་པ་སེམས་ཀྱིས་སེལ་བ་ནི། གང་ན་སར་
རིག་པ་གཏད་ལ། ཤར་དུ་ཁ་ལྟས་ལ། བདན་ཐོག་གཅིག་དུ་ཐུན་གསུམ་མམ་བཞི་རུ་
བསྒོམ། དེ་ནས་ལུས་ཀྱང་སྟོང་པ། ནད་ཀྱང་སྟོང་པས་སྟོང་པ་ལ་སྟོང་པས་རླགས་མ་
རྙེད་པའོ། །གནོད་སྦྱིན་བར་ཆོད་བྱེད་པ་ལ་ཞེས་པས། གདོན་ཕོ་མོ་ལ་སོགས་པས་
120



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བྱང་ཆུབ་སྒྲུབ་པ་ལ་བར་ཆད་བྱེད་དུ་འོང་བ་ཡིན། བརྟུལ་ཤུགས་ཀྱི་སྤྱོད་པ་བྱ་ཞེས་
པས། ལུས་ཀྱི་བརྟུལ་ཤུགས་བརྗིད་པ་སེང་གེ་ལྟ་བུ། ངག་གི་བརྟུལ་ཤུགས་དྲག་པོ་
ཐོག་ལྟ་བུ། སེམས་ཀྱི་བརྟུལ་ཤུགས་མཚོན་ཆ་ལྟ་བུ་བྱ། དེ་དམིགས་པ་གསུམ་དང་
འདུ་བ་གསུམ་ཞེས་པས། བར་ཆད་སེལ་བ་དང། བྱང་ཆུབ་སྒྲུབ་པ་དང་གཉིས་ཡོད་
དེ། བར་ཆད་སེལ་ན་བགེགས་ཀྱི་དངོས་པོ་མར་དོག་གཅིག་ཏུ་དམིགས། རང་གི་
ཏིང་ངེ་འཛིན་མེ་དཔུང་དུ་དམིགས། མེ་དཔུང་དེས་མར་འུབ་ཀྱིས་ཞུ་བར་དམིགས།
བྱང་ཆུབ་སྒྲུབ་ན་དཔོན་གསས་བླ་མ་སངས་རྒྱས་སུ་དམིགས། གདམ་ངག་རིན་པོ་
ཆེར་དམིགས། ཉམས་ལེན་ལས་སུ་དམིགས། བསྡུ་བ་གསུམ་ནི། ཉིན་མོ་རིག་པ་
བསྡུ། མཚན་མོ་ལྟ་བ་བསྡུ། གཉིས་སུ་མེད་པ་རྗེས་འབྲལ་དུ་བསྡུ་བའོ། །གཡུང་
དྲུང་གསུམ་དང་དཔའ་བོ་གསུམ་ཞེས་པས། སྐུ་ཡི་གཡུང་དྲུང་ཡི་དམ་ལྷ། གསུང་
གི་གཡུང་དྲུང་སྔགས་ཀྱི་ལྷ། ཐུགས་ཀྱི་གཡུང་དྲུང་མི་རྟོག་པ་སྟོང་པ། དཔའ་བོ་
གསུམ་ནི། ཉོང་མོངས་པའི་ཐོག་ན་སྟག་ལྟ་བུ། གནོད་སྦྱིན་ཕོ་མོའི་ཐོག་དུ་བདེ་བར་
གཤེགས་པ་ལྟ་བུ། ན་ཚ་སྡུག་བསྔལ་གྱི་ཐོག་དུ་ཐོ་བ་ལྟ་བུ། རྩ་བ་གསུམ་དང་འབར་
བ་གསུམ་ཞེས་པས། བརྒྱུད་པའི་རྩ་བ་དཔོན་གསས་ལ་གཡོ་སྒྱུ་མེད་པ། དངོས་གྲུབ་
རྩ་བ་ཡི་དམ་ལ་སོམ་གཉིས་མེད་པ། བྱིན་རླབས་ཀྱི་རྩ་བ་གདམས་པ་ལ་ཡིད་གཉིས་
མེད་པ། ལུས་ལ་བདེ་བ་འབར་བས་གཟི་མདངས་ཆེ། ངག་ལ་ནུས་པ་འབར་བས་
མི་དང་མི་མ་ཡིན་ལ་བཀའ་བཙན། སེམས་ལ་རྟོགས་པ་འབར་བས་ཉོན་མོངས་པ་
བོན་ཉིད་དུ་འཆར། ཡེ་གཤེན་སེམས་ལ་དབང་སྒྱུར་བས་དགོས་པ་ཆུད་མི་ཟ་བ་ཡིན།
ཐིམ་པ་གསུམ་དང་རྒྱས་གདབ་གསུམ་ཞེས་པས། འབྱུང་བའི་ལུས་ལ་ཡེ་ཤེས་ཀྱི་ལྷ་
ཐིམ། སྨྲ་བའི་ངག་ལ་ནུས་པའི་བྱིན་རླབས་ཐིམ། དྲན་པའི་སེམས་ལ་སྟོང་པའི་འོད་
གསལ་ཐིམ། ཆུ་ལ་ཆུ་བཞག་བཞིན་དུ་དབྱེར་མེད་རོ་གཅིག་ཐིམ། སྣང་བ་ལ་སྟོང་
21



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
TK
པའི་རྒྱས་ཐེབས། སྟོང་པ་ལ་འོད་གསལ་གྱིས་རྒྱས་ཐེབས། སྟོང་གསལ་གཉིས་མེད་ལ་
བརྗོད་བྲལ་གྱི་རྒྱས་ཐེབས། མདོར་ན་ཐམས་ཅད་སེམས་ཡིན་པས་ཞེས་པས། དངོས་
པོ་སྣ་ཚོགས་སུ་སྣང་བ་འདི་རང་གི་སེམས་ཀྱི་རོལ་བ་ཡིན། སེམས་ལས་མ་རྟོགས་
བོན་གཞན་མེད། ཅེས་པས། འཁོར་འདས་ཀྱི་བོན་ཐམས་ཅད་མིང་ཙམ་དུ་བཏགས་
པ་ཡིན། འདོགས་པའི་མཁན་པོ་དེ་ལྷག་མེད་ཀྱི་སེམས་ཡིན། དེ་ནས་སེམས་ལས་མ་
རྟོགས་པའི་བོན་གང་ཡང་མི་རྙེད། གཉིས་སུ་འཛིན་པས་འཁྲུལ་བའི་བློ། ཞེས་པས།
ཡང་དག་པའི་དོན་ལ་གཉིས་སུ་མེད་ཀྱང། མ་རྟོགས་པའི་གང་ཟག་ལ་བཟུང་འཛིན་
སྣ་ཚོགས་སུ་བྱུང། བློ་ལས་གྲོལ་ན་བརྗོད་དུ་མེད། ཅེས་པས། དངོས་པོ་ལ་མངོན་
པར་ཞེན་པའི་བློ་དེ། ཐབས་ཁྱད་པར་ཅན་གྱིས་ཞེན་པ་ལོག་པས། ལོག་པའི་དུས་
རང་ན་ལོག་མཁན་འདི་ཡིན་བྱ་བ་མེད། ཡེ་རྣལ་ངང་ལ་མ་ཡེངས་པར། ཡེ་རྣལ་ནི་
མ་བཅོས་སྟོང་པ། མ་ཡེངས་པ་ནི་དངོས་པོའི་རྗེས་སུ་མ་འབྲེངས་པ་ཡིན། དང་པོ་
སྒྱུ་མའི་དཔེ་བཞིན་ཤེས། ཞེས་པས། རྒྱུ་རྐྱེན་ལས་གྲུབ་པའི་སྣང་བ་འདི། མེད་བཞིན་
དུ་སྣང་བ་སྣང་བཞིན་དུ་མ་གྲུབ་པ་ཡིན། སྣང་ཡང་བདེན་པ་མེད་པ་རྨི་ལམ་ལྟ་བུ།
བརྗོད་ཀྱང་བྱེད་པ་པོ་མེད་པ་བྲག་ཆ་ལྟ་བུ། མྱོང་ཡང་བདེན་འཛིན་མེད་པ་རྨི་ལམ་
ལྟ་བུ། བརྗོད་བྱེད་ཀྱང་བྱེད་པ་མེད་པ་དྲི་ཟའི་གྲོང་ཁྱེར་ལྟ་བུ། ཝ་ལེ་འདུག་ཀྱང།
བཟུང་རྒྱུ་མེད་པ་རྨི་ལམ་སྒྱུ་མ་ལྟ་བུ། སྣ་ཚོགས་སྣང་ཡང་དངོས་པོ་མེད་པ་སྤྲུལ་པ་
ལྟ་བུ། མིག་གིས་མཐོང་ཡང་དོན་བྱེད་མི་ནུས་པ་དམིག་ཡོར་ལྟ་བུ། སྒྱུ་མ་བདེན་
པས་བློ་མི་འཇུག །ཅེས་པས། དེ་ལྟར་གོང་མའི་སྒྱུ་མའི་དཔེ་བརྒྱད་དེ་ལ། ཡེ་གཤེན་
དེ་རྣམས་ཀྱི་རྗེས་སུ་མི་འཇུག་པ་ཡིན། ཡེ་རྣལ་དོན་ལ་རབ་གནས་པ། ཞེས་པས།
སྟོང་ཉིད་མ་བཅོས་པ་དེ་བོན་ཐམས་ཅད་ཀྱི་མཚན་ཉིད་ཡིན་པས། སྨྲ་བསམ་བརྗོད་
མེད་ལ་མིང་བཏགས་ན་འཁྲུལ་པ་ཡིན། མིང་མེད་དང་མིང་བྲལ་བར་བྱ། གང་ལྟར་
122



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྤྱད་ཀྱང་བདེ་བ་ཐོབ། ཅེས་པས། སྤྱོད་ལམ་རྣམ་བཞི་རུ། ཟག་མེད་ཀྱི་བདེ་བ་ལམ་
དུ་ཁྱེར་ཤེས་པ་ཡིན། བོན་ཉིད་བྱམས་པ་ཆེན་པོ་སྙིང་རྗེའི་ཀློང་ནས། རྒྱུད་ཐུགས་རྗེ་
ལམ་གྱི་ཉི་མའི་ལེའུ་སྟེ་ཉེར་བདུན་པའོ། །སྤ་སྨར་རོ། །རླིག་ཙོ། །
༧ རེ་དོགས་མཐའ་འདས་འབྲས་བུ་སེམས་ཀྱི་བོན། ཐུགས་རྗེ་འབྲས་བུའི་ཉི་མ་
ལ་དོན་གཉིས་ཏེ། སྲས་དང་འཁོར་གྱིས་ཞུས་པ་དང། ཡུམ་གྱིས་ལན་ནོ། །དང་པོ་ནི།
འཆི་མེད་གཙུག་ཕུད་ཀྱིས་ཡང་ཞུས་པ། ཡུམ་ཆེན་སྐྱོན་གྱི་མ་གོས་སྤྲུལ་པའི་སྐུ། ལ་
མ་ཟློས་པའི་འཁོར་རྣམས་ལ། འབྲས་བུ་ཉི་མ་གསུང་དུ་གསོལ། ཞེས་པས། ཉེས་པའི་
སྐྱོན་མཐའ་དག་དང་བྲལ་བའི་ཡུམ་ལ་ཞུས་པ་ཡིན། ཡུམ་གྱི་ལན་ལ་གཉིས་ཏེ། རྩ་
བ་སྡོང་པོ་དང། ཡལ་ག་ལོ་འདབ་མེ་ཏོག་འབྲས་བུ་རྒྱས་པར་བཤད་པའོ། །སྲས་ལ་
ཡུམ་གྱིས་བཀའ་སྩལ་པ། སྲས་དང་འཁོར་ད་ཉོན་ཅིག །སྒྲུབས་པའི་དོན་ཡོད་པས།
ལན་སྤྱི་ཙམ་གཅིག་བཏབ་པ་ཡིན། ཡལ་ཀ་ལོ་འདབ་རྒྱས་པར་བཤད་པ་ལ་གཉིས་ཏེ།
དང་པོ་གནས་སྐབས་ཀྱི་འབྲས་བུ་བསྟན་པ་དང། མཐར་ཐུག་འབྲས་བུ་བསྟན་པ་
དང་གཉིས་ཏེ། ཞེས་པས། ཐོས་བསམ་བསྒོམ་གསུམ་དོན་ཡིན་པས། ལ་ཟློས་པ་དང་
མ་ཟློས་པ་ལ་ཟེར་བ་ཡིན། གནས་སྐབས་ཀྱི་རྒྱུའི་འབྲས་བུ་དང། མཐར་ཐུག་རྟོགས་
པའི་འབྲས་བུ། ཞེས་པས། གནས་སྐབས་ཀྱི་འབྲས་བུ་ནི། བྱས་པ་དོན་མེད་དུ་མ་
སོང་བ་ལ་ཟེར་བ་ཡིན། མཐར་ཐུག་གི་འབྲས་བུ་ནི་སྐྱེ་བ་མི་ལེན་པ་ཡིན། རྒྱུ་མཐུན་
གྱི་འབྲས་བུ་མི་སྟོར་པས། བྱས་པའི་བོན་ལ་ནན་ཏན་བསྐྱེད། ཅེས་པས། བྱེད་པ་རྒྱུ་
མཐུན་གྱི་འབྲས་བུ་ནི། སྔར་བོན་གྱི་བག་ཆགས་བཞག་པས། ད་ལྟ་བོན་ལ་མོས་པ་
འདི་ཀ་ཡིན། མྱོང་བ་རྒྱུ་མཐུན་གྱི་འབྲས་བུ་ནི། ཐོས་བསམ་ལ་བརྟེན་ནས་རང་རྒྱུད་
འཇོམ་པ་འདི་ཀ་ཡིན། དེའི་ཕྱིར་ན་ལས་རྒྱུ་འབྲས་ཁྱད་དུ་མི་བསད། ནམ་མཁའ་
སྲ་བརྟན་གྲོང་འཇུག་གསུམ། ཞེས་པས། ལྟ་བ་ནམ་མཁའ་ལྟར་སྟོང་ཞིང་བདག་
123



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མེད་པ་སྤྲོས་པའི་མཐའ་ཐམས་ཅད་དང་བྲལ་བ་ཡིན། བསྒོམ་པ་སྲ་བརྟན་གཡུང་
དྲུང་ལྟར་རྐྱེན་ངན་པས་མི་གནོད་པ་ཡིན། སྤྱོད་པ་གྲོང་འཇུག་ཚོང་དཔོན་ལྟར་ཡུལ་
ལ་ཆགས་ཞེན་མེད་པ་ཡིན། ལས་སུ་རུང་བ་འབྲས་བུ་ཡིན། ཞེས་པས། ཡེ་གཤེན་
པ་སྒྲུབ་པ་ལས་སུ་རུང་པས། ཐུན་མོང་གི་ལས་བརྒྱད་ལ་ལོངས་སྤྱོད་ནུས་ཏེ། སྲིད་
གསུམ་མཐོང་བ་མངོན་ཤེས་མངའ། བརྟུལ་ཤུགས་རྒྱས་པར་བདུད་ཀྱིས་བར་དུ་མི་
ཆོད། སྟེང་དབུགས་ཟིན་པས་རྒྱང་ལ་བྱ་བཞིན་འཕུར། འོག་དབུགས་ཟིན་པས་རྐང་
འགྱོགས་འཛམ་གླིང་དར་ཅིག་ལ་བསྐོར། ས་འོག་གཏེར་དང་ས་སྣོད་མངོན་གསུམ་
དུ་མཐོང། གསུང་གཅིག་སྨྲས་པས་ཀུན་སྐད་གོ །རྫུ་འཕྲུལ་སྣ་ཚོགས་མཐུ་དང་ལྡན།
རིམས་ནད་སྣ་ཚོགས་ཀྱིས་མི་ཚུགས་གོ་ཆེན་གོན། གཉིས་པ་མཐར་ཐུག་གི་འབྲས་བུ་
བསྟན་པ་ནི། རྟོགས་པའི་འབྲས་བུ་སྐུ་ལྔ་སྟེ། ཞེས་པས། སྐུ་ལྔ་ཚང་ཚུལ་གྱིས་ཇི་ལྟར་
ལུང་དུ་ཚངས་པ་ལ། རྟོགས་པ་ངོ་འཕྲད་པ་ཡིན། ངོ་བོ་སྟོང་པ་བོན་སྐུ་ལ། ཞེས་
པས། སེམས་ཉིད་ཀྱི་ངོ་བོ་འདུས་མ་བྱས་པ། དངོས་པོ་རྫས་ཀྱི་སྟོང་པ་བློའི་ཡུལ་དུ་
མ་གྱུར་པ་དེ་བོན་སྐུ་ཡིན། རང་བཞིན་གསལ་བ་ལོངས་སྐུ་ཡིན། ཞེས་པས། བོན་སྐུ་
དེའི་རྩལ་མ་འགགས་པས། འོད་དང་ཁ་དོག་དུ་གསལ་བས་ལོངས་སྐུ་ཡིན། མཚན་
ཉིད་ཉམས་མྱོང་སྤྲུལ་སྐུ་ཡིན། ཞེས་པས། སྟོང་གསལ་གཉིས་ཐ་མི་དད་ཅིང། སྐུ་
གཉིས་དབྱེར་མེད་དུ་ཤེས་པ་སྤྲུལ་པའི་སྐུ། ཟུང་འཇུག་ངོ་བོ་ཉིད་ཀྱི་སྐུ། ཞེས་པས།
འཁོར་འདས་གཉིས་ལ་སོགས་པ། གཉིས་བསྡུས་ཀྱི་བོན་ཐམས་ཅད་ཐ་དད་ཀྱི་རྟོག་
པ་དང་བྲལ་ཞིང། དབྱེར་མེད་རོ་གཅིག་དུ་གནས་པ་ཡིན། རང་གྲོལ་རང་དག་བདེ་
ཆེན་སྐུ། ཞེས་པས། དྲན་པའི་རྣམ་པར་རྟོག་པ་འདི། བྱུང་ཡང་བོན་ཉིད་སྐྱེ་བ་མེད་
པ་ལས་བྱུང། ཐིམ་ཡང་བོན་ཉིད་སྐྱེ་བ་མེད་པའི་ངང་དུ་ཐིམ། བློས་བློ་རང་གྲོལ་
བས། སྦྲུལ་གྱི་མདུད་པ་དང་འདྲ། དྲན་པས་དྲན་པ་རང་དག་པས། ནམ་མཁའ་ལ་
124



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྤྲིན་དག་པ་དང་འདྲ། དེ་ལྟར་བློས་རང་གྲོལ་དྲན་པས་རང་དག་རྣམ་རྟོག་རང་ཞི།
དུས་དེ་ཙམ་ན། སྡུག་བསྔལ་གྱི་མིང་ཡང་མེད་པས། དོན་མཚོན་དུ་ཅི་ཡང་མེད། ཐ་
སྙད་བློ་ལ་རྒྱུ་འབྲས་གཉིས། ཞེས་པས། དོན་དམ་པ་སྨྲ་བསམ་བརྗོད་མེད་ཅིག་ཡིན།
ཀུན་རྫོབ་ཙམ་དུ་ལས་འབྲས་ཀྱི་བོན་མེད་བྱ་རུ་མི་བཏུབ། ལམ་པའི་དུས་སུ་སྟོན་
པས་བཤད་དུ་ཡོད། སློབ་མའི་གོ་རུ་ཡོད། རྒྱུ་འབྲས་མངོན་གསུམ་དུ་གསལ་བ་ཡིན།
ཞེན་པ་བཟློག་ཕྱིར་བསྟན་པ་ལས། དོན་དམ་བརྗོད་དུ་མེད་པས་ན། སྟོན་པས་ཚིག་
ཏུ་གསུངས་པ་མེད། ཅེས་པས། གང་ཟག་དངོས་པོ་ལ་མངོན་པར་ཞེན་པ་རྣམས་
སྒྲོལ་བར་བྱ་བའི་ཕྱིར། གོང་མ་རྣམས་ཀྱིས་ཐབས་སྣ་ཚོགས་ཀྱིས་ཚིག་ཏུ་བརྗོད་པ་
ཡིན། དོན་དམ་པར་ཚིག་དང་ཡི་གེ་ལ་སོགས་པ་གང་ཡང་མ་གྲུབ། ཡང་དག་པའི་
དོན་ལ་སངས་རྒྱས་ཀྱིས་ཀྱང་བརྗོད་མ་ཤེས་པ་ཡིན། བོན་ཉིད་བྱམས་པ་ཆེན་པོ་
སྙིང་རྗེའི་ཀློང། རྒྱུད་ཐུགས་རྗེ་ཉི་མ་ལས་འབྲས་བུའི་ལེའུ་སྟེ་ཉེར་བརྒྱད་པའོ། །སྤ་
སྨར་རོ། །སློག་ཙོ། །
༧ བྱ་བྱེད་ལས་སྤྱོད་བྱ་ཆའི་བོན། རྒྱུད་ཐུགས་རྗེ་མཆོད་པའི་ཉི་མ་ལ་དོན་གཉིས་
ཏེ། སྲས་དང་འཁོར་གྱིས་ཞུས་པ་དང། ཡུམ་གྱི་ལན་ནོ། །དང་པོ་ནི། འཆི་མེད་ཀྱིས་
ཡུམ་ལ་ཞུས་པ། ཀུན་ཀྱང་མཉེས་པར་བྱེད་པ་ལ། མཆོད་པའི་དོན་རྣམས་བསྟན་
དུ་གསོལ། ཞེས་པས། འཆི་མེད་ལ་ཤེས་རབ་ཀྱི་སྟོབས་ཡོད་པས། ཡུམ་ལ་ཞུ་བར་
སྤོབས་པ་ཡིན། ཡུམ་གྱི་ལན་ལ་གཉིས་ཏེ། རྩ་བ་སྡོང་པོ་དང། ཡལ་ག་ལོ་འདབ་རྒྱས་
པར་བཤད་པའོ། །དང་པོ་ཡུམ་གྱིས་བཀའ་བསྩལ་པ། སྲས་དང་འཁོར་ད་ཉོན་ཅིག
དགེ་སྦྱོར་ཀུན་གྱི་སྔོན་དུ་འགྲོ་བ། དཔོན་གསས་མཉེས་པར་བྱེད་པ་ལ་ཞེས་པས།
འདུས་བྱས་ཀྱིས་དཔོན་གསས་བསྟོད། དཔོན་གསས་མཉེས་པས་དགེ་བ་ཐམས་ཅད་
ཀྱི་གཞི་འཛིན་པ་ཡིན། མཆོད་པའི་བསྟན་པ་ནི་ཞེས་པས། བོན་སྒོ་རེ་རེ་ལ་མཆོད་
125



127
གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པ་རྣམ་པ་ལྔ་ལྔ་པའོ། །འཕན་ཡུལ་རྒྱས་པ་འབུམ་གྱི་བོན། མདོའི་སྡེ་རྣམས་དེ་ནས་
བྱུང། དཔོན་གསས་མན་ངག་ལུང་གི་བོན། འཁྲིད་དང་དོན་དམ་དེ་ནས་བྱུང། ཆབ་
དཀར་དྲག་པོ་སྔགས་ཀྱི་བོན། ཕྱི་ནང་གསང་སྔགས་དེ་ནས་བྱུང། ཆབ་ནག་སྲིད་པ་
རྒྱུད་ཀྱི་བོན། ཀུན་རྫོབ་ཐ་སྙད་དེ་ནས་བྱུང། རྩང་ཐོ་ཐོག་མངོན་པ་མཛོད་ཀྱི་བོན།
ཆགས་འཇིག་བསྐལ་པའི་མཚན་ཉིད་དེ་ནས་བྱུང། བོན་སྒོ་རེ་ལ་མཆོད་པ་ལྔ་ཞེས་
པས། བོན་སྒོ་རེ་རེ་ལ་ཡང་ལྔ་ལྔའོ། །དཔོན་གསས་ཀྱི་ནང་ནས་ཞེས་པ། ཞེ་སྡང་ལ་
བྱམས་པའི་མཆོད་པ་དང། འདོད་ཆགས་ལ་སྦྱིན་པའི་མཆོད་པ་དང། གཏི་མུག་ལ་
ཡེ་ཤེས་ཀྱི་མཆོད་པ་དང། ང་རྒྱལ་ལ་ཞི་བའི་མཆོད་པ་དང། འཕྲག་དོག་ལ་ཡངས་
པའི་མཆོད་པ་དང་ལྔའོ། །འཕན་ཡུལ་གྱི་ནང་ནས་ཞེས་པས། མར་མེ་གསལ་བའི་
མཆོད་པ་དང། སྦྱར་སྤོས་དྲིའི་མཆོད་པ་དང། མཛེས་ལྡན་མེ་ཏོག་གི་མཆོད་པ་དང།
ཡོན་ཆབ་རོའི་མཆོད་པ་དང། ལྷ་སངས་ཞལ་ཟས་ཀྱི་མཆོད་པ་དང་ལྔའོ། །ཆབ་
དཀར་ཀྱི་ནང་ནས་ཞེས་པས། བྱིན་རླབས་ཀྱིས་སྐྱེ་བ་རྣམ་བཞི་བསྒྲལ་ལ་མཆོད་པ་
དང། ཐུགས་རྗེ་སྟོབས་ཀྱིས་འཁོར་བའི་ལམ་ལྔ་བཅད་ལ་མཆོད་པ་དང། ཕྱག་རྒྱའི་
དབང་གིས་མི་དང་ལྷའི་གོ་འཕང་དུ་ཚོགས་ཏེ་བསྐྱེད་ལ་མཆོད་པ་དང། སྔགས་ཀྱི་
མཐུས་ཉོན་མོངས་པའི་བག་ཆགས་སྦྱངས་ལ་མཆོད་པ་དང། ཏིང་ངེ་འཛིན་གྱི་རྩལ་
གྱིས་ཡེ་ཤེས་ཀློང་དུ་བཞག་ལ་མཆོད་པ་དང་ལྔའོ། །ཆབ་ནག་གི་ནང་ནས་ཞེས་པས།
ལུས་གུས་པའི་མཆོད་པ་དང། ངག་སྙན་དྭངས་ཀྱི་མཆོད་པ་དང། ཡིད་གཞུངས་
པའི་མཆོད་པ་དང། རྒྱན་མཛེས་པའི་མཆོད་པ་དང་། ཆགས་པ་མེད་པ་སྤྲོས་བྲལ་
དམིགས་མེད་ཀྱི་མཆོད་པ་དང་ལྔའོ། །རྩང་ཐོ་ཐོག་གི་ནང་ནས་ཞེས་པས། སྐུའི་
མཆོད་པ་ཕྱག་རྒྱ། གསུང་གི་མཆོད་པ་སྙིང་པོ། ཐུགས་ཀྱི་མཆོད་པ་ཏིང་འཛིན། ཡོན་
ཏན་གྱི་མཆོད་པ་ཡོ་བྱད། འཕྲིན་ལས་ཀྱི་མཆོད་པ་ཚིག་བཤད་དང་ལྔའོ། །གཉིས་པ་
126



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རྒྱས་པར་བཤད་པ་བསྟན་པ་ནི། སྤྱོད་པ་ལ་སྤྱད་རྒྱུ་མེད་པའི་ཤུགས་འབྱུང་གི་མཆོད་
པ་དང། བསྒོམ་པ་ལ་སྒོམ་རྒྱུ་མེད་པའི་མཉམ་བྱེད་ཀྱི་མཆོད་པ་དང། ལྟ་བ་ལ་ལྟ་
རྒྱུ་མེད་པའི་སྟོང་ཉིད་ཡེ་སྣང་གི་མཆོད་པ་དང། འབྲས་བུ་ལ་འབྲས་བུ་མེད་པའི་ཅི་
ཡང་མ་གྲུབ་པའི་མཆོད་པ་དང། བྱ་བ་ལ་བྱ་རྒྱུ་མེད་པའི་བྱར་མེད་མཐའ་སྟོང་གི་
མཆོད་པ་དང་ལྔའོ། །མཆོད་པའི་བྱེ་བྲག་དང། ཟག་བཅས་དང་ཟག་མེད་ཀྱི་བློ་ཆེ་
ཆུང་ཁྱད་པར་ཆེ་བ་ཡིན། ཟག་མེད་སྟོང་ཉིད་དང། དུས་གསུམ་བདེར་གཤེགས་ངང་
ངམ་ཤུགས་ཀྱིས་མཉེས་པ་ཡིན། ཟག་བཅས་འབྱོར་པའོ། །དེ་ལ་རྩ་བ་ཡལ་ཀ་གཉིས་
སྟེ། རྩ་བ་ནི་མཆོད་པའི་ངོ་བོ་དང། ངེས་ཚིག་དང། དབྱེ་བ་དང། འབུལ་ཐབས་དང།
འབུལ་བའི་གང་ཟག་དང། མཆོད་པའི་ལས་དང། རྫས་དང། ཡུལ་དང། དགོས་པ་
དང། མ་ཕུལ་བའི་ཉེས་དམིགས་དང། བཅུའོ་ཞེས་པས། ཡལ་ག་ནི། དང་པོ་མཆོད་
པའི་ངོ་བོ་ནི། བདེར་གཤེགས་མཉེས་བྱེད་ལུས་ངག་ཡིད་རྫས་དང་ཞེས་པས། ཉེས་
པའི་སྐྱོན་མེད་ལེགས་པའི་ཡོན་ཏན་བརྒྱན་པའི། བདེར་གཤེགས་དམིགས་པའི་ཡུལ་
དུ་བཞག་ནས། ལུས་ངག་ཡིད་གསུམ་བསམ་གྱིས་མི་ཁྱབ་པར་སྤྲུལ་ནས། མཆོད་
པ་འབུལ་བར་འདོད་པའོ། །གཉིས་པ་མཆོད་པའི་ངེས་ཚིག་ནི། ངེས་ཚིག་བདེར་
གཤེགས་མཉེས་པའི་ཕྱིར། སེ་ཤ་ཁམ་ཤ་པུ་ཤ་ཞེས་སུ་བརྗོད་པ་ཡིན། ཞེས་པས། སྐུ་
གསུང་ཐུགས་མཉེས་པར་བྱེད་པ་རྫས་དང་ཏིང་འཛིན་ལ་སོགས་མ་ཆགས་འབུལ།
གསུམ་པ་མཆོད་པའི་དབྱེ་བ་ནི། གོང་མར་ངོས་ཟིན་ནོ། །བཞི་པ་མཆོད་པ་འབུལ་
ཐབས་ནི། མོས་པའི་ཚུལ་དང་སྒྱུ་མའི་བློས་འབུལ་ཞེས་པས། ལུས་ངག་ཡིད་གསུམ་
བདེར་གཤེགས་ལ་མ་ཞེན་པར་འབུལ། ཡང་ན་མཆོད་པ་འབུལ་བའི་རྟེན་ཡང་སྒྱུ་
མ་ལྟ་བུ། ཡུལ་ཡང་སྒྱུ་མ་ལྟ་བུ། ཕུལ་བའི་འབྲས་བུ་ཡང་སྒྱུ་མ་ལྟ་བུ། སྒྱུ་མ་ནི་རློམ་
སེམས་མེད་པར་འབུལ་བའོ། །ལྔ་པ་འབུལ་བའི་རྟེན་གྱི་གང་ཟག་ནི། དད་གུས་མོས་
127



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་གསུམ་དང་ལྡན་ཞེས་པས། བདེར་གཤེགས་ལ་མོས། བོན་ལ་དད། གཤེན་རབ་ལ་
གུས་པའོ། །དྲུག་པ་མཆོད་པའི་ལས་ནི། ལས་ནི་ཚོགས་བསགས་སྒྲིབ་སྦྱོང་ཞིང། དགེ་
བའི་ལས་ནི་སྔོན་དུ་འགྲོ་ཞེས་པས། མཆོད་པ་ཕུལ་བས། བསོད་ནམས་ཀྱི་ཚོགས་
བསགས་པས་ཉོན་མོངས་ཀྱི་སྒྲིབ་པ་བྱང། ཡེ་ཤེས་ཀྱི་ཚོགས་བསགས་པས་ཤེས་བྱའི་
སྒྲིབ་པ་བྱང། འདུས་བྱས་དང་འདུས་མ་བྱས་དགེ་བའི་རྩ་བ་གང་བྱེད་དང། སྔོན་
དུ་འགྲོ་བའི་མཆོད་པ་གསུམ་པོ་དེ་བྱེད་པའོ། །བདུན་པ་མཆོད་པའི་རྫས་ནི། ཕྱིའི་
བདུན་དང་ནང་གི་བཅུ། སེམས་ཀྱིས་སྤྲུལ་པའི་མཆོད་རྫས་སོ་ཞེས་པས། ཕྱིའི་བདུན་
ནི། སྤོས་མར་མེ་ཆབ་གཙང་མེ་ཏོག་ལྷ་སངས་སྒྲ་སྙན་ལྷབ་ལྷུབ་བདུན། ནང་གི་བཅུ་
ནི། ཤ་ལྔ་བདུད་རྩི་ལྔ། མི་ཤ་རྟ་ཤ་ཁྱི་ཤ་རྔམ་པའི་ལྟག་ཤ་གདུང་པའི་སྙིང་ཤ་ལྔ། དྲི་
ཆེན་དྲི་ཆུ་གདུང་ཁུ་དམར་ཆེན་མདངས་ཅན་ལྔའོ། །སེམས་སྤྲུལ་གསང་བའི་མཆོད་
པ་ནི། རང་ལུས་ཐབས་ལ་གཞན་ལུས་ཤེས་རབ་བོ། །ཐབས་ཤེས་གཉིས་མེད་དུ་རོལ་
པའོ། །བརྒྱད་པ་མཆོད་པའི་ཡུལ་ནི། ཕྱི་ནང་གསང་བའི་ཡུལ་ཞེས་པས། ཕྱི་ལུགས་
བདེར་གཤེགས་མཆོད་པའི་ཡུལ། ནང་ལུགས་ཡིད་དམ་མཆོད་པའི་ཡུལ། གསང་
བ་གཉིས་མེད་དཔོན་གསས་མཆོད་པའི་ཡུལ། དགུ་པ་མཆོད་པ་ཕུལ་བའི་ཡོན་ཏན་
ནི། སེ་ཤ་ཁམ་ཤ་པུ་ཤ་ཕུལ་བའི་དགོས་པ་དངོས་གྲུབ་འབྱུང་བ་ཞེས་པས། དེ་ལྟར་
མཆོད་པ་ཕྱི་ནང་གསང་བ་གསུམ་པོ་དེ་ཕུལ་བས། ཡུལ་ཁྱད་པར་ཅན་དཔོན་གསས་
དང་བདེར་གཤེགས་དང་ཡིད་དམ་མཉེས་པས། ཐུན་མོང་གི་དངོས་གྲུབ་འཁོར་དང་
ལོངས་སྤྱོད་ཡོ་བྱད་འདུ། སྔགས་མེན་ཟླས་ཀྱང་ནུས་པ་འབྱུང། བསད་གསོ་དབབ་
ཅད་ལ་སོགས་པའི་གང་སྨོན་འགྲུབ། ཐུན་མོང་མ་ཡིན་པའི་དངོས་གྲུབ་བྱ་བཞིན་
འཕུར་དང་རླུང་ལྟར་མགྱོགས། ཆུ་ལ་མི་བྱིང་ས་ལ་ཐོག་ལྟར་འཛུལ། ལུས་བལ་ལྟར་
ཡང་ཞིང་འབྱུང་བའི་དགྲས་མི་ཚུགས། ནད་འབྱིན་འཕོ་བ་ལ་སོགས་འབྱུང། མཆོག་
128



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
ཐུན་དངོས་གྲུབ་ཡེ་ཤེས་ཁྱད་པར་སྐྱེད། བཅུ་པ་མཆོད་པ་མ་ཕུལ་བའི་སྐྱོན་ནི། ཉེས་
དམིགས་ཆེ་ཞིང་འདོད་པའི་དོན་མི་འགྲུབ་ཅེས་པས། ཕྱི་ནང་གི་མཆོད་པ་གསུམ་
པོ་དེ་མ་ཕུལ་ན། སྒྲིབ་གཉིས་མི་སྦྱང། ཚོགས་གཉིས་མི་རྫོགས་སོ། །སྒྲིབ་གཉིས་མ་
བྱང་པས་མོས་གུས་དད་པ་མི་སྐྱེ། ཚོགས་གཉིས་མ་རྫོགས་པས་དགེ་སྦྱོར་ལ་ངེས་ཤེས་
མི་སྐྱེ། མངོན་པར་མཐོ་བའི་ལྷ་མིའི་འབྲས་བུ་མི་ཐོབ། ཅེས་པས། ཁམས་གསུམ་གྱི་
ལྷའམ་གླིང་བཞིའི་མི་ལུས་མི་ཐོབ། མཐར་ངེས་པར་ལེགས་པའི་དོན་མི་འགྲུབ་ཅེས་
པས། མི་འགྱུར་བའི་དགོངས་པ་ཡིན། ངེས་ཤེས་མ་སྐྱེས་ན་ལེགས་པའི་ཡོན་ཏན་མི་
འབྱུང། དེ་ནས་བདེ་བར་གཤེགས་པའི་ས་ལ་བསྒྲོད་པ་དཀའ། རྒྱུན་ཆད་མེད་པ་ཆུ་
བོའི་གཞུང་བཞིན་མཆོད་པ་འབུལ། དད་དང་མོས་དང་གུས་པས་འབུལ། ཕྱིར་མི་
ལྡོག་པའི་རྒྱས་བཏབ། ཅེས་པས། ཞེ་འགྱོད་མི་སྐྱེ་བར་སྣང་གཤེན་ཡས་སྟགས་འགྱེད་
པ་ལྟ་བུར་བཏང། མི་ཟད་པའི་རྩིས་བཟུང་ཞེས་པས། འཕེལ་ཅིང་མི་ཟད་པའི་དངོས་
པོ་བཟུངས། ཞིང་ས་ལས་ཀྱང་ས་བོན་སྟོན་ཐོག་ཚུལ། སྟོན་པའི་ཞིང་དུ་བསྔོ་ཞིང་
བླང། ལས་ནི་དགེ་བཅུ་ཕ་རོལ་བཅུའི་ཐབས། ས་བོན་སྟོང་ཉིད་སྙིང་རྗེའི་གཞི། སྟོན་
ཐོག་ཡས་ཕུབ་ལྟ་བའི་འབྲས། བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་
ཉི་མ་མཆོད་པའི་ལེའུ་ཉེར་དགུ་པའོ། །སྤ་སྨར་རོ། །མིག་ཙོ། །
༧ ཆབ་དཀར་གཞིའི་བོན་ལ་དམ་ཚིག་བསྟན་པ་ལ་གཉིས་ཏེ། སྲས་དང་འཁོར་
གྱིས་ཞུས་པ་དང༌། ཡུམ་གྱི་ལན་ནོ། །དང་པོ་ནི་འཆི་མེད་ཀྱིས་ཡུམ་ལ་ཞུས་པ། ཡུམ་
ཆེན་སྐྱོན་གྱིས་མ་གོས་པད་མའི་གསུང། ཉེས་དམིགས་དམ་ཚིག་ནི། བདག་སྲས་
འཁོར་ལ་བོན་དུ་གསོལ་ཞེས་པས། སྐྱོན་ཡུམ་ལ་ཞུས་པ་ཡིན། ཡུམ་གྱི་ལན་ལ་གཉིས་
ཏེ། རྩ་བ་སྡོང་པོ་དང། ཡལ་ཀ་ལོ་འདབ་མེ་ཏོག་འབྲས་བུ་རྒྱས་པར་བཤད་པའོ། །
ཡུམ་གྱིས་བཀའ་སྩལ་པ། སྲས་འཁོར་ད་ཉོན་ཅིག །དམ་ཚིག་ལ་ཉེས་དམིགས་དང་
129



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཡོན་ཏན་འབྱུང་སྟེ། དང་པོ་རྩ་བ་སྡོང་པོ་ནི། དམ་ཚིག་ལ་དོན་བཅོ་ལྔ་སྟེ། རྒྱུ་ངོ་
བོ་ངེས་ཚིག་དང། དབྱེ་བ་དཔེ་དོན་རྣམ་གྲངས་དང། ལས་ཆེ་བ་སྲུང་ཐབས་དང།
ཉམས་རྒྱུ་ཉམས་རྟགས་ཉམས་ཆོད་དང། བསྐང་ཐབས་ཕན་ཡོན་ཉེས་དམིགས་
དང་བཅོ་ལྔའོ། །ཡལ་ཀ་རྒྱས་པར་བཤད་པ་ལ། དང་པོ་ནི། དམ་ཚིག་གི་རྒྱུ་ནི། རྒྱུ་
ནི་རྩ་བ་བྱང་ཆུབ་སེམས་ཞེས་པས། རྩ་བ་དང་ཡན་ལག་ཐམས་ཅད་ཀྱི་རྒྱུ་མ་ནོར་
བ་རིག་པ་བྱང་ཆུབ་ཀྱི་སེམས་ཡིན། གཉིས་པ་ངོ་བོ་ནི། ངོ་བོ་སྲུང་བར་བྱ་བ་རྣམས།
སེམས་ལ་རྒྱུན་མ་ཆད་པའོ། །ཞེས་པས། ལུས་ངག་ཡིད་གསུམ་གྱི་སྲུང་བྱ་ཐམས་ཅད།
སེམས་ལ་དྲན་པས་བཟུང་ལ། སྤང་བྱ་རྣམས་སྤོང་བར་བྱ། བླང་བྱ་ནི་བླང་བར་བྱ་བ་
ཡིན། གསུམ་པ་ངེས་ཚིག་ནི། ངེས་ཚིག་ཡུམ་གྱིས་གསུངས་པ་རྣམས། འདའ་བར་བྱ་
བ་མ་ཡིན་ལ། འདས་ན་ཚིག་པས་དམ་ཚིག་གོ །ཞེས་པས། ཡུམ་ཆེན་དཔོན་གསས་
ཀྱི་ཞལ་ནས་གསུངས་པའི་བཀའ་བཞིན་དུ་བྱ་དགོས་པ་ཡིན། ལུས་ངག་ཡིད་གསུམ་
གྱི་སྒོ་ནས། བག་མེད་པའི་སྤྱོད་པ་མི་བྱ། དཔོན་གསས་གསུང་ལ་ངེས་པར་མ་བཟུང་
ན། རང་ལ་ལྟུང་བ་ཕོག་པས། བོན་མཐུན་གྱི་སྤྱོད་པ་རྣམས་ཚིག་པ་ཡིན། བཞི་
པ་དབྱེ་བ་ནི། ཕྱི་ནང་སྐུ་དང་གསུང་དང་ཐུགས་དང་རྩ་བ་དང་ནི་ཡན་ལག་དང།
བཅུ་བཞི་དག་དུ་ཤེས་པར་བྱ་ཞེས་པས། སྐུའི་དམ་ཚིག་ལུས་ལྷ་རུ་ཤེས་པ། གསུང་
གི་དམ་ཚིག་ངག་སྔགས་སུ་ཤེས་པ། ཐུགས་ཀྱི་དམ་ཚིགས་སེམས་བོན་ཉིད་དུ་ཤེས་པ།
རྩ་བ་དཔོན་གསས་ཀྱི་སྲུང་རྒྱུ་དང། ཡན་ལག་སྤྱི་ཙམ་དུ་སྲུང་རྒྱུའོ། །བཅུ་བཞི་ནི་
ཡུམ་ནས་ཤེས་རབ་སྦྱང་བའི་བར་ཡན་ཆོད་དོ། །ལྔ་པ་དཔེ་ནི། དཔེ་ནི་ལྷ་མིན་ལྟོས་
ཁང་ལྟ་བུའོ་ཞེས་པས། དཔེ་འཁྲུག་པའི་ལྟོས་ཁང་དེ། སྲུང་ན་ཐུབ་ལ་མ་སྲུངས་ན་མི་
ཐུབ། དེ་བཞིན་དུ་དམ་ཚིག་ལ་གཉེན་པོ་བརྟེན་ནས་སྲུངས་ན་ནི་ཐུབ་ལ། མ་སྲུངས་
ན་མི་ཐུབ་པའོ། །དྲུག་པ་དམ་ཚིག་གི་རྣམ་གྲངས་ནི། དམ་ཚིག་སྲུང་བའི་མཐའ་ཚིག་
130



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དང། ཡལ་ལམ་ཞེས་བྱ་བ་རྣམས་གྲངས་སོ། །གསང་སྔགས་ཀྱི་དམ་ཚིག་དང། སོ་སོ་
ཐར་པའི་སྡོམ་པ་དང། གཡུང་དྲུང་སེམས་ཀྱི་འཇུག་པ་དང། དེ་ཚོ་ཉམས་ན་དངོས་
གྲུབ་ཡལ་བ་ཡིན། མ་ཉམས་ན་སྲུང་རྒྱུ་ཡང་དེ་རྣམས་ཡིན་པས། ལུས་ངག་ཡིད་
གསུམ་ཐོག་དུ་ཡལ་བར་མི་བཏང་པར་བྱ། བདུན་པ་དམ་ཚིག་གི་ལས་ནི། ལས་ནི་
སྡིག་པ་སྤང་བྱེད་ཅིང། ལེགས་པའི་ཡོན་ཏན་འབྱུང་བར་བྱེད། ཅེས་པས་དམ་ཚིག་
མ་ཉམས་སྲུང་ན། མི་དགེ་སྡིག་པ་རང་དག་དུ་འགྲོ། ལེགས་པའི་ཡོན་ཏན་དགེ་
བ་ཐམས་ཅད་ཀྱང། གོང་ནས་གོང་དུ་འཕེལ་བའོ། །བརྒྱད་པ་དམ་ཚིག་གི་ཆེ་བ་
ནི། ཆེ་བ་ནི་བླ་མེད་དམ་ཚིག་འདི་ཉིད་དོ། །བསྲུང་བྱ་ཀུན་འདུས་རྣམ་པར་དག་
ཅེས་པས། གསང་སྔགས་ཀྱི་དམ་ཚིག་ཐམས་ཅད་ཀྱི་རྩ་བ་ནི། སྐུ་གསུང་ཐུགས་ཀྱི་
དམ་ཚིག་ཡིན་པས། དེ་མ་ཉམས་པར་སྲུངས་ན། དམ་ཚིག་ས་མ་ཡ་འབུམ་སྡེ་ཡང་
དེ་རུ་འདུས། བྱང་ཆུབ་སེམས་དཔའི་སྡོམ་པ་ཉི་ཤུ་ཡང་དེ་རུ་འདུས། དྲང་སྲོང་གི་
ཁྲིམས་ཉིས་བརྒྱ་ལྔ་བཅུ་ཡང་དེ་རུ་འདུས། དགེ་བསྙེན་གྱི་གཏན་ཁྲིམས་ལྔའམ་བཅུ་
གསུམ་ཡང་དེ་རུ་འདུས། བསྙེན་གནས་ཡན་ལག་བརྒྱད་ཀྱང་དེ་རུ་འདུས། གཡུང་
དྲུང་སེམས་དཔའི་འཇུག་པ་དགུ་ཡང་དེ་རུ་འདུས། དགུ་པ་དམ་ཚིག་གི་སྲུང་ཐབས་
ནི། སྲུང་ཐབས་གཡོ་སྒྱུ་མེད་པ་ཡིས། དྲན་དང་ཤེས་བཞིན་བྱ་རས་སྲུང། ཞེས་པས།
རང་ལ་རང་གི་སེམས་ཀྱིས་མ་ཁྲེལ་བར་བྱ་དགོས། དྲན་མེད་འབོག་ཆོལ་དུ་མ་ཡིན་
པར། འཕྲ་བ་དང་སྦོམ་པ་ཐམས་ཅད་དྲན་པས་ཟིན་དགོས། ཤེས་བཞིན་དུ་མི སྤྱོད་
མ་ཡིན་པར། ཇི་ཤེས་ཤེས་རབ་ཀྱིས་ཉམས་སུ་བླངས་ལ་སྲུང་བར་བྱ། བཅུ་པ་དམ་
ཚིག་ཉམས་པའི་རྒྱུ་ནི། འཁོར་བའི་རྟེན་ལ་ཆགས་སྡང་ཆེ། སྒྲོ་སྐུར་ཕྱོགས་འཛིན་
རགས། དད་བརྩོན་ཤེས་རབ་སྙིང་རྗེ་ཆུང། སྙད་ཀ་ཚོལ་དང་བཅོས་མི་ཉན། གསང་
མི་ཐུབ་པ་ཉམས་པའི་རྒྱུ། ཞེས་པས། དགྲ་ལ་ཞེ་སྡང་ཆེ། གཉེན་ལ་ཕྱོགས་རེས་ཆེ།
131



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ནོར་གོས་ལ་ཆགས་པ་ཆེ། གཞན་གྱི་དགེ་སྦྱོར་དང་ཤེས་བཞིན་ལ་མ་ཡིན་ཟེར་ཅིང་
སྒྲོ་བསྐུར་འདེབས། རང་གིས་རང་ལ་ངའི་འདི་ལས་ཟབ་པ་མེད་ཟེར་ཅིང་ཁ་ཚད་
ཆེ། དགེ་ཕྱོགས་སུ་དད་པ་ཆུང། བྱ་ཆ་ལ་བརྩོན་འགྲུས་ཆུང། དཔོན་གསས་ལ་མོས་
པ་ཆུང། ཉན་པའི་དུས་ཤེས་རབ་ཆུང། སེམས་ཅན་ལ་སྙིང་རྗེ་ཆུང། ངས་མ་ཉེས་ཁོ་
པས་ཉེས་ཟེར་ཅིང་སྙད་ཁ་མང་པོ་ཚོལ། སྤྱོད་ལམ་འདི་ལྟར་གྱིས་བྱས་ན། ང་རང་ལ་
ཆ་ཡོད་ཟེར་ཞིང་བཅོས་སུ་མི་ཉན། གསང་ཅིག་བྱས་ན་གཞན་ལ་སྨྲ་རུ་འགྲོ། དེ་ཚོ་
ཚང་ན་དམ་ཚིག་ཉམས་པའི་རྒྱུ་སོགས། བཅུ་གཅིག་པ་དམ་ཚིག་ཉམས་པའི་རྟགས་
ནི། འཁོར་དང་ལོངས་སྤྱོད་མི་རྟག་ཅེས་པས། དང་པོ་འཁོར་མང་ཡང། དེ་ནས་ཇེ་
སོགས་ལྕི་ནད་འོང། ཚེ་ཐུང་ཞེས་པས། ནད་གྷོ་ཝག་བག་ཅན་འཁོར་བ་མེད་པ་འོང།
རིགས་མེད་དང་མཛེ་ལ་སོགས་པ་དྲེག་གྲུམ་སྐྲན་དམུ་ཆུ་ཡུན་དུ་ན། ཡང་ན་ཚེ་ཐུང་
དུས་མ་ཡིན་པར་འཆི། མ་ཉེས་དགྲ་སྡང་ཁ་ཡོགས་འོང་ཞེས་པ། རང་གིས་མ་ཉེས་
ཀྱང་གཞན་ཁས་སྨྲས་འཇུགས་སུ་འོང། མི་མ་ཡིན་གྱིས་མཐོང་བའི་ལས་ཉམས་སུ་
མྱོང་དུ་འཇུག །བསླབས་པའི་བོན་ལ་བློ་མི་བརྟོད་ཅེས་པས། དང་པོ་བསླབས་ཀྱང་ཐ་
མལ་དུ་འགྲོ། ཡིད་དུ་མི་འོང་སྣ་ཚོགས་འབྱུང་ཞེས་པས། གཞན་གྱི་སྙིང་རྗེའི་གནས་
སུ་འགྱུར་བ་ཡིན། དེ་ལྟར་བྱུང་ན་དམ་ཚིག་ཉམས་པའི་རྟགས་ཡིན། བཅུ་གཉིས་
པ་ནི། དམ་ཚིག་ཉམས་པའི་སྤྱོད་པ་ནི། རྒྱུ་ལ་མི་འབད་འབྲས་བུ་ལ། རེ་བ་ཆེ་བས་
ཉམས་པ་ཅིག་ཡིན་ཞེས་པས། རྒྱུ་ཚོགས་གཉིས་མ་བསགས་ན། འབྲས་བུ་སྒྲིབ་གཉིས་
མི་བྱང། ཐོས་བསམ་མ་བྱས་པས་མཁས་པ་རེ་ཡང་མི་འབྱུང། མ་སྦྱངས་མཁས་པར་
འདོད་པ་དང། ལྟ་ལོག་ཉོན་མོངས་ཕྱོགས་འཛིན་རགས། གོང་མ་ལ་ཁྱད་བསོད་སྒྲོ་
སྐུར་ཆེ་ཞེས་པས། སྒོ་བཞི་མཛོད་ལྔ་མ་སྦྱངས་པར། སྟོན་ཆེན་འདོད་པས་ཡོང་མ་
132



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
ཡིན། ལྟ་བ་རེ་དོགས་ཀྱི་མཐའ་རུ་ལྟུང། ཉོན་མོངས་པ་ལྔ་གཏད་མེད་དུ་སྐྱེ། དོན་
མེད་ཀྱི་ཁ་འཛིན་ཆེན་པོ་བྱེད། དཔོན་གསས་འདི་སྐད་གསུངས་སྟེ་འདི་མ་འཐད།
ངའི་འདུག་སྟེ་ལེགས་ཟེར་ན། དམ་ཚིག་ཉམས་པའི་རྟགས་ཡིན། བཅུ་གསུམ་པ་
ནི། དམ་ཚིག་གི་བསྐང་ཐབས་ནི། ཡན་ལག་དམ་ཚིག་ཉམས་འགྱུར་ན། ཕྱི་བཤགས་
ནང་བཤགས་འབོད་དེ་བྱ། ཞེས་པས། གཤེན་གྲོགས་ལ་སོགས་གཤེན་པོ་ལ། བརྙས་
པ་བྱས་ན་དམ་ཚིག་ཉམས་པ་ཡིན། ཕྱིའི་བཤགས་པ་གསུང་རབས་སྒྲགས། ནང་
གི་བཤགས་པ་བསྐང་བཤགས་བྱ། རྩ་བའི་དམ་ཚིག་ཉམས་འགྱུར་ན། གོང་མ་ལ་
དབང་བསྐུར་བསྐྱར། ཞེས་པས། གདམ་ངག་ཟབ་མོ་བསྟན་པའི་དཔོན་གསས་ལ།
བརྙས་ཆོས་དང་རྒྱབ་ཀྱིས་ཕྱོགས་ན། ཕྱིས་དབང་བསྐུར་འཁོར་གསུམ་བྱས་དགོས་
པ་ཡིན། སྐུ་ལ་བདེར་གཤེགས་མཚོན་པ་གསལ་ཞེས་པས། ལུགས་སུ་བླུགས་དང་
འབུར་དུ་གཏོད། རིས་སུ་བྲིས་པ་ལ་སོགས་པ། བརྒྱ་སྟོང་ཁྲི་འབུམ་བཞེངས་པར་བྱ།
གསུང་ལ་སྒྲ་དོན་གཏང་རག་བསྐྱར། ཞེས་པས། སྟོང་མཚན་བསྟོད་ཅིང་དོང་སྤྲུགས་
ཟླས། ཡི་དམ་ལྷ་ཡི་བསྙེན་པ་བསྐྱལ། སེམས་ལ་མཚན་མ་མེད་པར་སྒོམ། ཞེས་
པས། རྣམ་པར་མི་རྟོག་པའི་ཏིང་ངེ་འཛིན་སྟོང་པ་ཉིད་ལ་བློ་གཏད། ཁྱད་པར་ལྟ་
བ་རྟོགས་ན་དག་ཅེས་པས། ཁས་ལེན་དང་བྲལ་བའི་ལྟ་བ། རང་འབྱུང་གི་ཡེ་ཤེས་
ཀྱི་རྟོགས་པ། དམིགས་པ་མེད་པའི་སྒོམ་པ། དེ་ཚོ་དང་ལྡན་ན་མཚམས་མེད་པ་ལྔ་
བྱས་པ་ཡང་དག་པར་འགྱུར། བཅུ་བཞི་པ་ནི། དམ་ཚིག་བསྲུངས་པའི་ཕན་ཡོན་ནི།
མཆོག་དང་ཐུན་མོང་ཁྱད་པར་འབྱུང་ཞེས་པས། མཆོག་ཡི་དམ་ལྷ་ཞལ་མཐོང་དང་
མངོན་ཤེས་འབྱུང། ཐུན་མོང་ངག་བཙན་པ་དང། ནོར་ཟས་འདུ་བ་འབྱུང༌། ཁྱད་
པར་རང་སེམས་དཔོན་གསས་བླ་མ་རུ་མཐོང་ནས་འདོད་པ་ཐམས་ཅད་དང་བྲལ་
བ་འབྱུང། བཅོ་ལྔ་པ་དམ་ཚིག་ཉམས་པའི་སྐྱོན་ནི། ཉམས་པའི་ཉེས་དམིགས་གཉིས་
133



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཏེ། འདི་དང་ཕྱི་མར་འབྱུང་། འདི་རུ་སྡུག་བསྔལ་སྣ་ཚོགས་འབྱུང། མཐོང་བའི་ལས་
ཐོག་དུ་ཡོང། ཕྱི་མར་མནར་མེད་རྡོར་རྗེ་དམྱལ་བར་སྐྱེ། ཞེས་པས། ད་ལྟ་ལུས་ངག་
ཡིད་གསུམ་ལ་མི་བདེ་བ་སྣ་ཚོགས་འོང། ཁ་ན་མ་ཐོ་བ་གཞན་ལ་མཐོང་བ་ཡང་རང་
གི་ཉམས་སུ་ལེན། ཚེ་ཕྱི་མ་ཡང་སྡུག་བསྔལ་བར་མཚམས་མེད་པ། དམྱལ་བའི་ནང་
ནས་ཀྱང་མནར་མེད་པ་ཞེས་བྱ་བ། དེ་ལས་ལྷག་པའི་སྡུག་བསྔལ་གཞན་མེད་པའི་
རྡོར་རྗེ། གསང་སྔགས་ཀྱི་དམ་ཚིག་ཉམས་ན་འབྱུང་པ་ཡིན། གལ་ཏེ་གསང་སྔགས་
སྒྲུབ་པར་འདོད་ན། དམ་ཚིག་ལ་ནི་གནས་པར་བྱ་ཞེས་པས། ཆབ་དཀར་གྱི་སྒོ་རུ་
ཞུགས་པ་ནི། དྲེད་མུན་དོང་དུ་ཞུགས་པ་འདྲ་སྟེ། དམ་ཚིག་དང་མི་ལྡན་ན་སྐྱེས་
ནས་བསྙེན་སྒྲུབ་བྱས་ཀྱང་འབྲས་བུ་མེད། གསང་སྔགས་ཀྱི་སྒོར་ཞུགས་ནས། དམ་
ཚིག་མ་སྲུངས་ན་འདབ་གཤོག་ཆག་པའི་བྱ་དང་འདྲ་སྟེ། སྒོ་བཞི་མཛོད་ལྔ་ཤེས་ཀྱང།
དམྱལ་བར་ལྟུང་བར་ངེས། ཞེས་པས། དམ་ཚིག་མེད་ན་ཆབ་དཀར་གྱི་རྩ་བ་རུལ་
བ་ཡིན། སྒོ་བཞི་མཛོད་ལྔ་ཤེས་ཀྱང་མི་ཕན། དཔེ་བྱ་གཤོག་པ་ཆག་པ་དང་འདྲ། དེ་
འཕུར་བར་འདོད་ཀྱང་འགྲོ་མི་ཤེས། དེ་བཞིན་དུ་དམ་ཚིག་མེད་པའི་གཤེན་པོ་དེ།
མཐོ་རིས་དང་ཐར་པ་འདོད་ཀྱང་ཅི་མ་ལ་ཚང་སྟེ། མིག་ཙུམ་བྱས་པ་དང་དམྱལ་བའི་
སྡུག་བསྔལ་འབྱུང། བོན་ཉིད་བྱམས་པ་ཆེན་པོ་སྙིང་རྗེའི་ཀློང། བསྲུངས་བ་དམ་ཚིག་
གི་བོན། ཐུགས་རྗེ་ཉི་མ་སྡོམས་པའི་ལེའུ་སྟེ་སུམ་བཅུ་པའོ། །སྤ་སྨར་རོ། །མིག་ཙོ། །
༧ ད་འདི་ན་མར་ལ་དབང་བཞི་དོན་ལྡན་ཉི་མ་སྟེ། དེ་ལ་གཉིས་ཏེ། སྲས་དང་
འཁོར་གྱིས་ཞུས་པ་དང། ཡུམ་གྱི་ལན་ནོ། །དང་པོ་ནི་ཡུམ་གྱི་ལན་ལ། འཆི་མེད་
གྱིས་ཡང་ཞུས་པ། ཞེས་པས། བསྡུད་པ་པོ་འཆི་མེད་ཀྱིས་བདག་གཞན་གྱི་དོན་དྲིས་
པ། ཡུམ་ལྷ་མོ་བཟང་ཟ་རིང་བཙུན་ཞེས་པས། ཡུམ་དེ་འདྲ་བར་འོས་ནས་གཟིགས་
པ་ཡིན། འཆི་མེད་བདག་གཞན་དབང་གཉིས་ཏེ། བོན་དབང་སེམས་ལ་སྐུར་བ་
134



རྒྱུད་སྡེ།
A
ཐུགས་ཀྱི་ཡང་གབ་ཉི་མའི་རྒྱུད། །
དང། ལྷ་དབང་ལུས་ལ་སྐུར་བའོ། །བོན་དབང་སེམས་ལ་སྐུར་བ་ལ་གཉིས་སོ། །
ཟབ་པ་དོན་གྱི་དབང་མཆོག་དང། རྒྱ་ཆེ་བ་དབང་གི་བདག་ཉིད་དོ། །ཞེས་པས།
དབང་ཡོངས་རྫོགས་སུ་བསྐུར་བ་དང། བུམ་དབང་དུ་བསྐུར་བའོ། །འབྱོར་བ་ཆེ་
ཆུང་ཤེས་པ་ཡིན། ཟབ་པ་ནི་དབང་མ་སྐུར་ཀྱང་ཐོབ་པ་ཡིན། རྒྱ་ཆེ་བ་ནི། ཡན་
ལག་རྫོགས་པ་ཡིན། ཟབ་པ་དོན་གྱི་དབང་མཆོག་ནི། རིག་པ་དྲི་མ་མེད་པ་ལ། བོན་
ཉིད་རྟོགས་པས་དབང་ཞེས་བྱ། ཡེ་ཤེས་ཀྱི་དབང་བསྐུར་བ་གཙུག་ཕུད་ཅན་ཞེས་
བྱས་པ། དབང་གཞི་དོན་གྱིས་རྫོགས་པའི་ལུགས་ཡིན། ད་ལྟར་གྱི་རིག་པ་ཝལ་ལེ་བ་
འདི། གདོད་མ་ནས་དག་པ་ཡིན། དེ་ཐབས་ཁྱད་པར་ཅན་གྱིས་མཚོན་ནས། དག་
པ་ལ་དག་པར་ཤེས་པ། དག་པ་དེ་ལ་དཀའ་ཐུབ་བྱས་པས། སྐྱེ་རྒས་ན་འཆིའི་སྡུག་
བསྔལ་རྦད་ཀྱིས་ཆོད་པ་ཡིན། ལྷ་དབང་ལུས་ལ་བསྐུར་བ་ལ་གཉིས་ཏེ། རྒྱ་ཆེ་བ་
རྟགས་ཀྱི་དབང་སྐུར་བ་དང། གསང་བའི་དབང་དང་གཉིས་སོ། །ཞེས་པས། དེ་ལ་
རྒྱ་ཆེ་བ་རྟགས་ཀྱི་དབང་བསྐུར་བ་ལ། དོན་རྣམ་པ་བཅུ་བཞིར་ཤེས་པར་བྱའོ། །ཞེས་
པས། མཚོན་ཚུལ་མ་འདྲེས་པར་འོག་ནས་སྟོན། རྒྱུ་དང་ངོ་བོ་དང་ངེས་ཚིག་གསུམ།
དབྱེ་བ་རྣམ་གྲངས་བསྐུར་ཚུལ་གསུམ། ཐོབ་རྐྱེན་ལས་དབང་བསྐུར་ཐབས་གསུམ།
དུས་རྟེན་དཔེ་དང་གསུམ། ཕན་ཡོན་ཉེས་དམིགས་གཉིས་ཏེ་བཅུ་བཞི་པའོ། །ཞེས་
པས། རྒྱུ་ནི་སེམས་ཉིད་ས་བོན་བཅས། དབང་གི་རྒྱུ་ནི་རང་ལ་ཡོད་པའི་སེམས་ཉིད་
དང༌། ལྷ་སྐྱེད་པའི་ཡིག་འབྲུའོ། །གཉིས་པ་ངོ་བོ་ནི། གོ་འཕང་རྒྱུད་ལ་བཀོད་ཅེས་
པས། སེམས་ཉིད་ཀྱི་ངོ་བོ་སྟོང་པ། ལྷའི་ངོ་བོ་གསལ་བ། སྟོང་གསལ་གཉིས་སུ་མེད་
པ་དེ་རྒྱུད་ལ་ཐེབས་དགོས། གསུམ་པ་ངེས་ཚིག་ནི། ཆབ་དཀར་གསང་སྔགས་
བསླབ་པ་ལ། ཡོན་ཏན་དག་ལ་དབང་ཕྱིར་དབང་ཞེས་པའོ། །གསང་སྔགས་ལུགས་
ཀྱི་བསླབ་པ་ཁྱད་པར་གསུམ་ནི་གཙོ་ཆེ་སྟེ། ཁྱད་པར་གྱི་ཚུལ་ཁྲིམས་དང། ཁྱད་པར་
135



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གྱི་ཏིང་འཛིན་དང། ཁྱད་པར་གྱི་ཤེས་རབ་དང་གསུམ་པོ་དེ་ལ་སྔར་མི་དབང་བ་ལ།
ད་ལྟར་དབང་བའི་ཕྱིར་ན་དབང་ཞེས་བྱའོ། །བཞི་པ་དབྱེ་བ་ནི། ཕྱི་བུམ་པའི་དབང་
གིས་ལུས་སྨིན་པར་བྱེད་པ་ཡིན། ནང་གསང་བའི་དབང་གིས་ངག་སྨིན་པར་བྱེད་པ་
ཡིན། གསང་བ་ཤེས་རབ་ཡེ་ཤེས་ཀྱི་དབང་གིས་སེམས་སྨིན་པར་བྱེད་པ་ཡིན། ཕྱི་
ནང་གསང་བ་གཅིག་ཏུ་དྲིལ་བའི་ཚིག་དབང་རིན་པོ་ཆེས། ལུས་ངག་ཡིད་གསུམ་
སྨིན་པར་བྱེད་པ་ཡིན། ལྔ་པ་རྣམ་གྲངས་ནི། བུམ་པའི་དབང་ལ་བཅུ་བཞིའོ། །བུམ་
དབང་སྔོན་དུ་འོང་བའི་རྒྱུ་མཚན་དང། སྣོད་དུ་རུང་དང་མི་རུང་དང་གསུམ། སྐྱེད་
དུ་རུང་དང་མི་རུང་ཐོབ་པའི་རྟགས་དྲུག །མ་ཐོབ་རྟགས་དང་བསྐུར་དུས་དང།
སྣོད་ངན་པ་དང་གསུམ། སྦྱང་ཐབས་ཉེས་དམིགས་དང་དབྱེ་བ་དང་གསུམ། དཔོན་
གསས་ཀྱི་བཅུད་དང་དཀྱིལ་འཁོར་གང་ལ་བརྟེན་པ་བཅུ་བཞིའོ། །ཞེས་པས། བུམ་
དབང་སྔོན་དུ་འོང་བ་ནི། བུམ་པ་དང་པོ་སྤྱི་བོར་བཞག་པ་ཡང༌། བུམ་པ་དང་པོ་
གཞལ་ཡས་མཆོག །བུམ་པས་དྲི་མ་འཁྲུ་བྱེད་ཅིང་། སྣོད་དུ་རུང་བར་བྱེད་ཕྱིར་རོ། །
དབང་ཐམས་ཅད་ཀྱི་སྔོན་དུ་བུམ་དབང་བསྐུར་དགོས་པ་ཡིན། བུམ་པ་ལྷ་རུ་བསྐྱེད་
པ་དེ། རྫས་གཞན་ལས་ཁྱད་པར་དུ་ཆེ་བ་ཡིན། རང་ལུས་ལྷའི་བུམ་པར་ཤེས་པས།
ཐ་མལ་གྱི་དྲི་མ་དག་པར་བྱེད་པ་ཡིན། ཕྱིའི་བུམ་དབང་ཐོབ་ནས་ཆབ་དཀར་བཤད་
དུ་འདོད་པ་ཡིན། དེའི་གོང་དུ་ཆབ་ནག་བཤད་དུ་རུང་པ་ཡིན། གཉིས་པ་དབང་གི་
སྣོད་དུ་རུང་པ་ནི། དབང་བསྐུར་བ་རུ་རུང་བ་ནི། ཆབ་དཀར་ལ་མོས་ཤིང་རང་
རྒྱུད་བཟང། དཔོན་གསས་ལ་གུས་ཅིང་དམ་ཚིག་ལྡན། དེ་ལ་དབང་རྣམས་རིམ་
པར་སྦྱིན། ཞེས་པས། གསང་སྔགས་ཀྱི་སྣོད་དུ་རུང་པ་ལ། བོན་བཞི་དང་ལྡན་པ་
ཡིན་པས། བོན་གཞན་པས་ཆབ་དཀར་ལ་མོས་པ། རང་རྒྱུད་བཟང་པས་ཉོན་
མོངས་པ་ཆུང་བ། གསང་སྔགས་ཕྱོགས་སུ་བློ་གཏོད་པ། དམ་ཚིག་གཞུང་བཞིན་དུ་
136



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བསྲུང་པ། དེ་ལྟར་འདུག་ན་བུམ་པའི་དབང་བསྐུར། གསུམ་པ་སྣོད་དུ་མི་རུང་པ་ནི།
དད་པ་ཆུང་ལ་དམ་ཚིག་མེད། དཔོན་གསས་གསང་ཞིང་རང་གི་བུ་དང་ཆུང་མ་
བསྟོད། དབང་རྣམས་བསྐུར་བར་མི་བྱའོ། །གསང་སྔགས་མཉན་དུ་མི་རུང་པ་ནི།
གཞི་དད་པ་མེད་པ། གྲོགས་དམ་ཚིག་མེད་པ། དཔོན་གསས་གསང་ཞིང་རང་གི་ཆེ་
བ་སྒྲོགས་པ། བུ་དང་ཆུང་མ་ནོར་ཟས་ལ་དད་པས་དམ་ཚིག་ཉམས་པའི་རྒྱུ་སོགས།
དེ་ཚོ་ལ་དབང་བསྐུར་ན་བྲེ་ཕུལ་སྦྲེལ་དབང་བསྐུར། བཞི་པ་བསྐྱེད་དུ་རུང་པ་ནི།
བུམ་དབང་བསྐྱེད་པའི་རྒྱུ་གསུམ་ནི། རྒྱུའི་བོན་གྱིས་མི་ངོམས་ཞིང། འབྲས་བུའི་བོན་
ལ་མོས་པ་སྐྱེས། དཔོན་གསས་བླ་མ་ལ་གུས་ཞིང་དམ་ལ་གནས། རྒྱུ་ཐ་སྙད་ཀྱི་བོན་
གྱིས་བློ་མི་ཁེངས། འབྲས་བུ་ཆབ་དཀར་བོན་ལ་ཁྱད་པར་མོས། དཔོན་གསས་མིག་
གི་འབྲས་བུ་བཞིན་དུ་བྱེད་པ། དམ་ཚིག་ལུས་དང་གྲིབ་མ་བཞིན་དུ་མི་འབྲལ། དེ་
གསུམ་ཚང་པའི་གང་ཟག་དེ། སངས་རྒྱས་པའི་ལམ་ཡིན། ལྔ་པ་བུམ་དབང་ཐོབ་པ་
ནི། ཐར་པ་ཐོབ་བྱེད་སྐྱེས་བུ་ནི། སྐྱེ་བ་འདི་ལ་སངས་རྒྱས་པར་འདོད་པ་ཅིག །སྔོན་
དུ་བུམ་པའི་དབང་ཐོབ་དགོས། གཞན་ཡང་རིམ་པས་ཐོབ་དགོས་པ་ཡིན། དྲུག་པ་
བུམ་དབང་ཐོབ་པའི་རྟགས་ནི། དབང་དེ་ཐོབ་པའི་རྟགས་ནི། རང་སེམས་ལྷར་
གསལ་ཞིང་དམ་ཚིག་ལྡན། བྱམས་དང་སྙིང་རྗེ་རབ་ཏུ་འཕེལ། དཔོན་གསས་སྤྱིར་
ལེན་ཉོན་མོངས་ཆུང། ཞེས་པས། ཡི་དམ་ལྷ་ལོགས་ན་མེད་དེ། རང་གི་སེམས་ཉིད་
ཡི་དམ་ལྷའི་རང་བཞིན་ཡིན། ལྷ་དང་སེམས་ཐ་མི་དད་པར་གསལ་བས། དམ་ཚིག་
མི་ཉམས་པ་ཡིན། སེམས་ཅན་ཐམས་ཅད་ལ་གནོད་པ་དང་བྲལ་བའི་སྙིང་རྗེས།
ཕན་འདོགས་པའི་བྱམས་པ་དང། དེ་གཉིས་ཀྱིས་རྒྱུད་འབྱོངས་པ་ཡིན། སྐུ་དྲིན་ཅན་
གྱི་དཔོན་གསས་དེ། སྤྱི་བོའི་གཙུག་དུ་མི་འབྲལ་བ་ཡིན། དེའི་བྱིན་རླབས་ཀྱིས་ཉོན་
མོངས་པ་ཇེ་ཆུང་ཇེ་ཆུང་འགྲོ། བདུན་པ་དབང་མ་ཐོབ་པའི་རྟགས་ནི། གསང་བའི་
137



I27
གསུང་རབ་སྒོ་མཛོད་རིན་པོ་ཆེའི་གླེགས་བམ། 127
མན་ངག་ཕྱལ་བར་སྒྲོགས། རྙེད་པ་འདོད་ཕྱིར་ཅི་ཡང་བྱེད། གོང་མ་དག་ལ་སྨོད་
ཅེས་པས། བཀའ་རྒྱས་བཏབ་པའི་མན་ངག་དེ། གར་ཐོད་ཐོད་དུ་བཏང་ནས་ཟས་
ནོར་འདོད། འདི་ལ་གོང་མ་བས་ཀྱང་བདག་རང་མཁས་ཟེར། བརྒྱད་པ་དབང་སྐུར་
བའི་དུས་ནི། སློབ་མ་དད་ལྡན་དབང་ལ་མོས། དགོས་པའི་རྫས་ཚོགས་བསྐུར་དུས་
ཡིན། ཞེས་པས། གང་ཟག་དད་པ་གསུམ་ལྡན་པས། ཤ་ཆང་ལ་སོགས་པའི་རྫས་མ་
ཚང་པ་མེད་ན། དབང་བསྐུར་དུ་འདོད་པ་ཡིན། རྫས་མ་ཚང་ན་བསྐུར་དུ་མི་རུང་
པས་སྤང་པར་བྱའོ། །དགུ་པ་སྣོད་ངན་སྦྱོང་པའི་ཐབས་ནི། སྣོད་ངན་བྱུང་ཡང་སྦྱང་
པའི་ཐབས། དཔོན་གསས་གོང་མའི་བྱིན་རླབས་དང། ཚ་ཚ་ལ་སོགས་གླེགས་བམ་
བཀླག །བག་ཆགས་སྒྲིབ་པ་རྒྱུན་ཡང་བཅད། ཕྱི་ནང་བཤགས་པ་ནུས་ཚད་བྱ། ཞེས་
པས། རྟེན་སྣོད་དང་མི་ལྡན་པ་གཅིག་ལ། དཔོན་གསས་ཀྱི་བྱིན་རླབས་ཀྱིས་སྣོད་
དང་ལྡན་པར་བྱིན་གྱིས་བརླབས། ཚ་ཚ་གདབ། ཆུ་གཏོར་གཏོང། སྲོག་འདོན་བྱ།
འཕན་ཡུལ་དོན་ཆེན་བཀའ་ཡང་ཀློག །ངན་སོང་དོང་སྤྲུགས་སྙིང་པོ་ཟླས། རྣམ་
དག་ཁྲུས་ནས་ཡང་ཡང་འབྱིན། བཅུ་པ་བུམ་པའི་ངེས་ཚིག་ནི། དབུ་རྒྱན་ལ་སོགས་
རྒྱན་རྣམས་ཀུན། བཅིངས་པའི་ཕྱིར་དང་འདུལ་བའི་ཕྱིར། སྤྲོས་མེད་མཚོན་ཕྱིར་
བུམ་པ་སྨོས། ཞེས་པས། བུམ་པ་སྟོང་པ་ཉིད་དུ་བྱིན་གྱིས་བརླབས། དེའི་ནང་དུ་
རིན་པོ་ཆེ་ལ་སོགས་པ་བླུགས། མགུལ་ཆིངས་ཁ་རྒྱན་ལ་སོགས་ལྡན་པར་བྱས། ལྷ་
དང་བུམ་པ་ངོ་བོ་གཅིག་པས། ལྷའི་བྱིན་རླབས་བུམ་པ་ལ་འདུས་པ་ཡིན། དོན་སྟོང་
པ་ཉིད་སྤྲོས་བྲལ་དེ་མཚོན་པའི་དཔེའོ། །བཅུ་གཅིག་པ་བུམ་པའི་དབྱེ་བ་ནི། ཕྱི་རྫས་
ཀྱི་བུམ་པ་དང། ནང་རང་ལུས་ཀྱི་བུམ་པ་དང། གསང་བ་བོན་ཉིད་ཀྱི་བུམ་པའོ། །
ཞེས་པས། རྫས་ཟངས་སམ་རྫའམ་རྗེས་ལ་བྱའོ། །ལུས་ལྷ་རུ་བསྒོམ་པ་ལ་ཟེར་བ་
ཡིན། བོན་ཉིད་སྟོང་པ་ཉིད་དོན་དམ་པའི་བུམ་པ་ཡིན། བཅུ་གཉིས་པ་དཔོན་
138



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གསས་ཀྱི་བཅུད་ནི། བསྐུར་མཁན་ནི་ལྟ་བ་མ་ནོར་གདེང་ལྡན་ཞིང། ཏིང་འཛིན་ལ་
སོགས་བརྒྱུད་པ་མཁས། ལས་དང་བྱ་བའི་ཐབས་ལ་གོམས། བསྒྲུབ་པ་བསྙེན་པས་
དབང་བསྐུར་བྱ། ཞེས་པས། དབང་བསྐུར་དཔོན་གསས་ལ་བཅུད་བཞི་དང་ལྡན་
དགོས་པས། ལྟ་བ་ལོག་ལྟའི་སྐྱོན་དང་བྲལ་བ། བདག་མེད་གཉིས་ཀྱི་དོན་ཇི་ལྟ་བ་
བཞིན་དུ་རྟོགས་པ། རྣམ་པར་མི་རྟོག་པའི་ཏིང་འཛིན་ཉིན་མཚན་དུ་གསལ་བ།
དཀྱིལ་འཁོར་གྱི་ལས་དང་བྱ་བའི་རིམ་པ་ལ་ཡང་ཡང་དུ་གོམས་པ། ཡི་དམ་ལྷའི་
བསྙེན་སྒྲུབ་གཞུང་བཞིན་དུ་སྐྱལ་བ། དེ་རྣམས་ལ་མཁས་པ་ནི། དབང་བསྐུར་བའི་
དཔོན་གསས་ཡིན། བཅུ་གསུམ་པ་དཀྱིལ་འཁོར་གང་ལ་བརྟེན་པ་ནི་དཀྱིལ་འཁོར་
གྲངས་ནི་རྣམ་པ་གསུམ། རྒྱས་དང་འབྲིང་དང་བསྡུས་པའོ། །རྒྱས་པ་གཙོ་བོ་འཁོར་
དང་བཅས་པའོ། །འབྲིང་གཙོ་མོ་འཁོར་དང་བཅས་པའོ། །སྡུས་པ་ལུས་ངག་ཡིད་
གསུམ་མོ། །ཞེས་པས། བློ་ཆེ་ཆུང་གི་བྱེ་བྲག་གིས། བློ་རབ་ལ་གཙོ་མཆོག་ལྷ་བརྒྱ་
བདུན་པའི་གཞལ་ཡས་བྲིས། ཞི་ལྷ་བཞི་བཅུ་རྩ་ལྔ། ཁྲོ་རྒྱལ་དྲུག་ཅུ་རྩ་གཉིས། བློ་
འབྲིང་ལ་ཡུམ་བཅོ་བརྒྱད་ཀྱི་གཞལ་ཡས་བྲི། ས་ཏྲིག་དང་བྱམས་མ་བཅུ། ལྷ་མོ་
གསུམ་དང་སྒོ་མ་བཞི། བསྡུས་པ་ལུས་ངག་ཡིད་གསུམ་ལ་འདུས་ཏེ། ལུས་ལྷའི་
དཀྱིལ་འཁོར། ངག་བཟླས་པའི་དཀྱིལ་འཁོར། སེམས་བོན་ཉིད་ཀྱི་དཀྱིལ་འཁོར་དུ་
འདུས་སོ། །བཅུ་བཞི་པ་བུམ་པ་ནང་ཚངས་ཀྱི་བྱེ་བྲག་ནི། དཀྱིལ་འཁོར་བསླང་དང་
དབང་བསྐུར་ཐབས་དང། སྒྲིབ་པ་གང་དག་གདམ་ངག་དང། ལྟ་བ་དང། སྤྱོད་པ་
དང། དམ་ཚིག་དང། འབྲས་བུ་དབང་དང་བརྒྱད་ཡིན་ནོ། །ཞེས་པས། ལུས་ཀྱི་
ཚུལ་དུ་མདོ་ཙམ་ཅིག །ཡན་ལག་ཚུལ་དུ་བྱེ་བྲག་ཕྱེ། དཀྱིལ་འཁོར་རྡུལ་མཚོན་ཉིད་
ལ་དབང། མཚོན་པ་ཁ་དོག་ལྔ་ཡིས་བྲིས་པ་ཡིན། བསྐུར་གནས་སྤྱི་བོའི་གཙུག་ཏུ་
བསྐུར། བྱིན་གྱིས་རླབས་པའི་བུམ་པ་དེ། སློབ་མའི་སྤྱི་བོ་རུ་བཞག་ནས། བསྭཱ་ཨོཾ་ཧཱུྃ་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཨ་ཏི་ཤ་ཀར་པྲ་ལ་ཤག་ཤག་མཾ་ཐུན། ས་མ་ཡ་ཏི་སྟ་ལྷན། བདུན་དུ་བྱ། དབྱིངས་
དང་ཡེ་ཤེས་ཐབས་དང་ཤེས་རབ་དང། དབང་བཞི་རྫོགས་སུ་སྟིམ་པའོ། །གོང་མའི་
བྱིན་རླབས་དེས། བུམ་པ་བཞག་པས་ནི། སྔར་བྱས་ལུས་ཀྱི་མི་དགེ་གསུམ་དག །
གདམ་ངག་སྐྱེས་པའི་རིམ་པ་སྟོན། ལྷ་དངོས་པོ་ཅན་དུ་སྟོན། ལྷའི་སྐུ་མདོག་དང་
ཕྱག་མཚན་ངོ་སྤྲོད་པ་ཡིན། ལྟ་བ་ལྷ་གསལ་སྟོང་པ་དབྱེར་མེད་ལྟ། སེམས་ཉིད་སྟོང་
པ་ལྷ་རུ་སྣང། ལྷ་ལ་སྟོང་ཉིད་ཀྱི་རྒྱས་ཐེབས། ལྷ་དང་སྟོང་པ་དབྱེར་མེད། ཆུ་ལ་ཆུ་
བཞག་བཞིན་དུ་ཤེས་པ་ཡིན། སྤྱོད་པ་དགེ་བསྙེན་དྲང་སྲོང་ཨ་དཀར་ལ་སོགས་
འབོག་ཆོལ་དེ་སྤང་དགོས་པ་ཡིན། དམ་ཚིག་རྩ་བ་དང་ཡན་ལག་གོ །ཞེས་པས། རྩ་
བ་བཞི་དང་ཡན་ལག་དྲུག་སྟེ་བཅུ་སྲུང་པ་ཡིན། དགེ་བཅུ་སྤྱད་པའི་སྟོབས་ཀྱིས་ནི།
འབྲས་བུ་ལྷའི་རྟེན་ཁྱད་པར་ཅན་ཐོབ་པ་ཡིན། སྟོང་འཁོར་ལོ་སྒྱུར་བའི་རྒྱལ་པོ་སྲིད་
ལ་འཕེལ་འགྲིབ་མེད་པ་ཐོབ་པ་ཡིན། ཐུན་མོང་གི་དངོས་གྲུབ་འཕྲ་མོ་ཡང་འབྱུང།
འཇིག་རྟེན་འདིའི་དགོས་འདོད་འབྱུང། གཉིས་པ་ནང་གསང་དབང་བསྟན་པ་ནི།
གསང་དབང་ལ་དོན་བརྒྱད་སྟེ། རྒྱུ་དང་གང་ཟག་དགོས་ཆེད་གཉིས། ཐོབ་པའི་
རྟགས་དང་མ་ཐོབ་རྟགས་གཉིས། སྲིད་པའི་འདོད་ཆགས་སྤངས་པ་དང་མ་སྤངས་
པ་གཉིས། ངེས་ཚིག་དང་བྱེ་བྲག་གསུམ་སྟེ་བརྒྱད་པའོ། །ཞེས་པས། དང་པོ་རྒྱུ་ནི།
དཀའ་ཐུབ་སྡོམ་པ་མི་འདུལ་ཞིང། གསང་བའི་དོན་ལ་མོས་པ་སྐྱེད་པའི་རྒྱུའོ། །རྟེན་
ནི་ཐེག་པ་འོག་མའི་དཀའ་ཐུབ་དང། སྡོམ་པ་ལ་མི་མོས་པ་ཆབ་དཀར་བསྐྱེད་རྫོགས་
ལ་མོས་པ་ཁྱད་པར་ཅན་སྐྱེད་པར་བྱེད་པ་ཡིན། གཉིས་པ་གང་ཟག་ནི། སྣོད་དུ་
རུང་དང་མི་རུང་པའོ། །ཞེས་པས། སྔགས་ལ་མི་མོས་ཅིང་རྟོག་པ་ཅན་དམ་རྫས་
སྤངས་པ་དང། དད་མེད་དམ་མེད་འདིར་མ་ཡིན་ཞེས་པས། དྲང་སྲོང་ཁོང་རང་གི་
འདུལ་ཁྲིམས་ཁྲུས་གཙང་སྦྲ་ལྡན་པས། གསང་སྔགས་དང་དམ་རྫས་སྤྱོད་པའི་དུས་
140



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
མ་ཡིན་ཟེར། རྒས་ནས་འཛབ་སྐོར་ལ་སོགས་དགེ་སྦྱོར་མི་ནུས་པ་དང། དད་པ་ཆུང་
ཞིང་དམ་ཚིག་མེད་པ་རྣམས་ལ། གསང་དབང་བསྐུར་བར་མི་བཤད། དེ་ལས་ཟློག་
པ་གཅིག་ལ་གསང་དབང་བསྐུར་བར་བཤད་པའོ། །གསུམ་པ་དགོས་ཆེད་ནི། མོས་
པས་གསང་ཐུབ་པ། གསང་བས་སྔགས་ཀྱི་བྱིན་རླབས་འབྱུང། གསང་མཆོག་རྗེ་
བཙན་འདི་ཐོབ་ནས། གང་ཟག་རྣམས་ལ་མི་བརྟེན་ཅིང། ཞེས་པས། གསང་སྔགས་
བྱ་བ་གསང་ལ་སྒྲུབ་དགོས་པ་ཡིན། གནས་གསང་བ་དང། གྲོགས་གསང་བ་དང།
བོན་གསང་ནས་སྒྲུབ་ན། བྱིན་རླབས་དང་རྟགས་མྱུར་དུ་འབྱུང། གསང་དབང་བྱིན་
རླབས་ཅན་འདི་ཐོབ་ནས། ད་ཕན་ཆད་གཟུ་ལུམ་དང་ར་ཆོད་པའི་རྗེས་སུ་མི་འབྲེང་
པ་ཡིན། བཞི་པ་གསང་དབང་ཐོབ་པའི་རྟགས་ནི། རྒྱུད་པ་རྣམས་གཙོར་ལེན་ཅིང་
སྒྲུབ་ལ་མོས། དགོན་པ་ལ་དགའ་ཞིང་ཟླས་བརྗོད་ལ་རེམ། ཐེག་པ་མཐོ་དམན་གང་
ཡང་སྟོན་པར་བྱེད། འདི་ནི་གསང་མཆོག་རྗེ་བཙན་ཐོབ་པའི་རྟགས། ཞེས་པས།
རྒྱུད་ཆབ་དཀར་བདེན་པ་ཚད་མར་འཛིན། བརྒྱུད་ནས་འབྱུང་བའི་གདམ་ངག་ལ་
སྒྲུབ་རེམ། འཁོར་སྤང་དགོན་པ་སྡོད་ལ་འཐད། ངག་འཁྱལ་སྤངས་ནས་ཟླས་བརྗོད་
ལ་འབད། ལས་རྒྱུ་འབྲས་ཁྱད་དུ་མི་བསོད་པར། ཚ་ཚ་ཆུ་གཏོར་ལ་སོགས་ནུས་ཚད་
བྱེད། སྤྱོད་ལམ་དེ་རྣམས་དང་ལྡན་ན། གསང་བའི་དབང་ཐོབ་པའི་རྟགས་ཡིན། ལྔ་
པ་གསང་དབང་མ་ཐོབ་པའི་རྟགས་ནི། དམན་པའི་སྤྱོད་པ་དང་དུ་ལེན། གསང་
བའི་དོན་ལ་སྐུར་པ་འདེབས། གཤེན་གྱི་གསང་མཚན་སྒྲོགས་ཤིང་གཤེ། འདི་ནི་
གསང་དབང་མ་ཐོབ་རྟགས། ཞེས་པས། ཐེག་ཆུང་གི་སྤྱོད་པས་རང་དོན་བྷ་ཞིག་
ལྷུར་ལེན། ཐེག་པ་ཆེན་པོའི་བོན་སྔགས་སྤྱོད་པ་ལ་གཤེ། དབང་བསྐུར་བའི་མཚན་
དེ་མང་མལ་དུ་སྒྲོགས། དབང་གི་དཔོན་གསས་ལ་ཐོས་པ་ཆུང་ཟེར་ནས་གཤེ། དེ་
ལྟར་བྱས་ན་གསང་དབང་མ་ཐོབ་པའི་རྟགས། དྲུག་པ་སྲིད་པའི་འདོད་ཆགས་སྤང་
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་ནི། གསང་བའི་དབང་མཆོག་འདི་ཐོབ་ནས། ཕལ་ཆེར་སྲིད་པའི་འདོད་ཆགས་
སྤངས་ཞེས་པས། གསང་བའི་དབང་ཁྱད་པར་ཅན་རང་གིས་ཐོབ་ནས། ད་ཕན་ཆད་
ཕོ་མོའི་ཆགས་པ་རང་རྒྱུད་པ་སྤྱད་པ་ལ་མི་དགའ། བསོད་ནམས་དང་སྙན་གྲགས་ལ་
འདོད་པ་ཆུང་དུ་འགྲོ། བདུན་པ་གསང་དབང་གི་ངེས་ཚིག་ནི། དངོས་གྲུབ་འབྱུང་
བའི་གསང་དབང་དེ། ཀུན་ལ་གསང་ཕྱིར་གསང་ཞེས་བྱ། ཞེས་པས། གསང་བའི་
དབང་ཐོབ་ནས། མཆོག་དང་ཐུན་མོང་གི་དངོས་གྲུབ་འབྱུང་བ་ཡིན། དབང་མ་ཐོབ་
པ་རྣམས་ལ། ང་ལ་རྟགས་འདི་ལྟ་བུ་བྱུང་བྱས་ནས་མི་སྨྲ། བརྒྱད་པ་གསང་དབང་གི་
བྱེ་བྲག་ནི། བྱེ་བྲག་དགུ་པ་སྟེ། ཞེས་པས། དཀྱིལ་འཁོར་བསྐུར་གནས་དག་པའི་ཚུལ།
གདམ་ངག་པ་དང་ལྟ་བ་དང། སྤྱོད་པ་དམ་ཚིག་འབྲས་བུའོ། །ཞེས་པས། གྲངས་
དང་གོ་རིམ་འོག་ནས་འབྱུང། དང་པོ་གསང་དབང་གི་དཀྱིལ་འཁོར་ནི། དཀྱིལ་
འཁོར་ཡུམ་གྱི་མཁའ་ལ་བསླང། གྲོགས་ཤ་མཚན་དང་ལྡན་པའི་བ་གའི་དཀྱིལ་འཁོར་
ལ་བརྟེན་པ་ཡིན། བསྐུར་གནས་སློབ་མའི་ལྕེ་ལ་བསྐུར། དཔོན་གསས་ཡབ་ཡུམ་
སྙོམས་འཇུག་བྱས་པའི་ཐིག་ལེ་དཀར་དམར། ལྕེ་ཐོག་ཏུ་ལེན་པ་ཡིན། སྒྲིབ་པ་ངག་
གི་སྒྲིབ་པ་དག་ཅེས་པས། ངག་གི་མི་དགེ་བ་བཞིའི་རྣམ་པར་སྨིན་པ་དག་པ་ཡིན།
གདམ་ངག་རྫོགས་རིམ་བསྟན་ཞེས་པས། སྟོང་ཉིད་གཙོ་ཆེར་སྟོན་པ་ཡིན། སྐལ་པ་
ས་བརྒྱད་ནོན་དང་མཚུངས། དབང་དེ་ཐོབ་པས་ས་བརྒྱད་པ་མི་གཡོ་མན་ཆོད་ནོན་
པ་ཡིན། ལྟ་བ་བདེ་སྟོང་དབྱེར་མེད་ལྟ། ཐབས་ལ་བརྟེན་ནས་ལུས་ལ་བདེ་བ་སྐྱེའོ། །
ཤེས་རབ་ལ་བརྟེན་ནས་བདེ་བ་དེ་རང་གི་མཚན་ཉིད་སྟོང་པ་རུ་ཤེས། ཐབས་ཤེས་
གཉིས་སུ་མེད་པ་ལ་བརྟེན་ནས། བདེ་སྟོང་དབྱེར་མེད་ཅིང་ཐ་མ་དད་པ་རུ་ཤེས།
སྤྱོད་པ་གསང་བའི་སྙོམས་འཇུག་བྱ་ཞེས་པས། ཡབ་ཡུམ་ཀྱི་རོལ་རྩེད་བྱེད་པ་ཡིན།
དམ་ཚིག་ཏུ་མི་བླང་ཉེར་གཅིག་སྲུང་ཞེས་པས། རྒྱུད་ནས་འབྱུང་བ་བཞིན་དུ་གང་
142



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཟག་བུ་ཡིས་དང་དུ་བླང། འབྲས་བུ་ལོངས་སྤྱོད་རྫོགས་སྐུ་ཐོབ། གསང་དབང་ཐོབ་
པའི་བྱིན་རླབས་ཀྱིས། མ་ཕང་ལྷ་ཡི་སྟོབས་དང་མཉམ། འོད་འདོམ་གང་གིས་གཞན་
དོན་བྱེད་ནུས་པའོ། །གསུམ་པ་གསང་བ་ཤེས་རབ་ཡེ་ཤེས་ཀྱི་དབང་ལ་གཉིས་ཏེ། རྩ་
བ་སྡོང་པོ་དོན་ནི་བཅུ་གཅིག་སྟེ་ཞེས་པས། རྒྱུ་དང་སྣོད་དུ་མི་རུང་ཚད་གཉིས། སྣོད་
དུ་རུང་ཚད་རྟེན་དང་གཉིས། ཤེས་རབ་ཡེ་ཤེས་དང་ཟུང་དུ་འབྲེལ་བ་གཉིས། ཐོབ་
རྟགས་དང་མ་ཐོབ་རྟགས་གཉིས། སྐྱར་ཆོག་དང་ངེས་ཚིག་གཉིས། བྱེ་བྲག་དང་བཅུ་
གཅིག་པའོ། །ཞེས་པས། ཡལ་ཀ་རྒྱས་པར་བཤད་པ་ནི། དང་པོ་ཐོབ་པའི་རྒྱུ་ནི།
ཐེག་པ་གོང་མ་ལ་རབ་ཏུ་མོས་ཤིང་ཕྱི་བུམ་དབང་དང་ནང་གསང་དབང་གཉིས་ཀ་
ཐོབ། ཐབས་དང་ཤེས་རབ་ཟུང་དུ་འབྲེལ། དེ་ནི་ཐོབ་པར་བྱེད་པའི་རྒྱུ། ཡེ་གཤེན་
པའི་ཐེག་པ་དང། ཁྱད་པར་བླ་མེད་ཐེག་པ་ལ། མོས་ཅིང་འཐད་པ་དང༌། སྔོན་དུ་
བུམ་དབང་གསང་དབང་ཚུལ་བཞིན་ཐོབ། གོང་མའི་ཐབས་དང་རང་གི་ཤེས་རབ་
ཟུང་དུ་འབྲེལ་ནས། ངེས་ཤེས་ཐུན་མོང་མ་ཡིན་པ་སྐྱེ་བ་ཡིན། གཉིས་པ་སྣོད་དུ་མི་
རུང་པའི་ཚད་ནི། ཤེས་རབ་ཡེ་ཤེས་ངོ་བོ་ནི། ཀུན་གྱི་ཐུན་མོང་མ་ཡིན་པ་དང།
རྨོངས་དང་འཆལ་དང་ཡལ་བར་འཕངས། སྣོད་དུ་མི་རུང་བསྟན་མི་བྱ། ཞེས་པས།
དབང་གསུམ་པའི་ཐབས་ཐུན་མོང་མ་ཡིན་པ་དེ། བློ་ཆུང་ཀུན་གྱི་སྤྱོད་ཡུལ་མ་ཡིན་
པས། དེ་ཁོ་ན་ཉིད་ལ་མ་རྨོངས་པ། ཤེས་པ་འཕྱལ་ནས་འཁྲི་རུ་མི་འདོད་པ། དཔོན་
གསས་གདམ་ངག་ཡལ་བར་འཕངས་པ་དང། དེ་ལྟར་འདུག་ན་སྣོད་དང་མ་ལྡན་
པས། དབང་སྐུར་དམ་ཚིག་ཉམས་པ་ཡིན། གསུམ་པ་སྣོད་དུ་རུང་བའི་ཚད་ནི།
བཅུད་མཆོག་སེང་གེའི་འོ་མ་འདི། སྣོད་མཆོག་རིན་ཆེན་གསེར་དུ་བླུགས། མཆོག་ལ་
མོས་པས་དབང་གཉིས་བསྒྲོད། འདི་ནི་སྣོད་དུ་རུང་བའི་ཚད། ཅེས་པས། སེང་གེའི་
འོ་མ་བཅུད་ཆེན་པས། གསེར་དངུལ་རིན་ཆེན་སྣོད་དུ་བླུགས་དགོས། ཁམས་སའམ་
143



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཤིང་སྣོད་དུ་བླུགས་ན། སྣོད་ཆག་འོ་མ་བོ་བ་ཡིན། དེ་བཞིན་དུ་གསང་སྔགས་ཀྱི་
དབང་ཟབ་མོ་འདི། སྣོད་དང་མི་ལྡན་པ་ལ་བསྐུར་ན། དམ་ཚིག་ཉམས་ལ་དབང་
ཡང་དོན་མེད་དུ་འགྲོ། དབང་གསུམ་པ་ལ་མོས་པ་དེའི་སྔོན་དུ། བུམ་དབང་གསང་
དབང་ཕྱི་ནང་རིམ་གྱིས་ཐོབ། དེ་ལྟ་བུའི་གང་ཟག་ལ། དབང་གསུམ་པའི་ལག་ལེན་
བྱར་རུང་བཏུབ། བཞི་པ་རྟེན་ནི། ཁྱིམས་སྤངས་རབ་བྱུང་སེམས་དཔའོ། །ཉི་མས་
མུན་པ་སེལ་བཞིན་དུ། ལུས་དང་ངག་ལ་བརྟེན་པའི་དབང༌། སྒྲོད་པ་རྣམས་གཉིས་
མི་བརྟེན་འགྱུར། ཞེས་པས། དབང་གསུམ་པའི་རྟེན་ནི། ལུས་ངག་གི་ཡིན་ཏེ།
སེམས་ཁོ་ན་ལ་སྐུར་དགོས་པ་ཡིན། སྒྲོན་མས་མུན་པའི་ཚོགས་འཇོམས་པ་བཞིན་དུ།
དབང་གསུམ་པས་སྒྲིབ་པ་ཐམས་ཅད་འཇོམས་པ་ཡིན། ལུས་ལ་བརྟེན་ན་ཕྱི་བུམ་
པའི་དབང། ངག་ལ་བརྟེན་པ་ནང་གསང་བའི་དབང་དང་གཉིས། ད་རུང་གཉེན་པོ་
ལ་མ་ཞེན་པ་ཡིན་པས། ཕྱོགས་སྔ་མ་རུ་འཇོམས་པ་ཡིན། ལྔ་པ་ཤེས་རབ་ཡེ་ཤེས་ཀྱི་
དབང་ལ་དོན་བརྒྱད་སྟེ། ཤེས་རབ་ལ་བཞི། ཡེ་ཤེས་ལ་བཞིའོ། །ཤེས་རབ་ཀྱི་བོན་
བཞི་ནི། ངོ་བོ་ཉིད་དང་གསལ་དོན་རྟོགས། མ་བསྒྲིབས་པ་དང་གསལ་བ་གཉིས་ཏེ་
བཞིའོ། །ཡེ་ཤེས་ཀྱི་བོན་བཞི་ནི། བྱེད་པ་མེད་དང་རབ་བྱུང་དང། དེ་དོན་ངེས་པར་
ཤེས་པ་དང། རྐྱེན་གྱིས་མི་འགྱུར་ཡེ་ཤེས་གསལ། ཞེས་པས། ཤེས་རབ་སྟོང་ཆའི་བོན་
ནོ། །ངོ་བོ་ཉིད་ཀྱིས་སྟོངརང་བཞིན་མེད་པར་འོད་གསལ། གསལ་དང་སྟོང་པ་
གཉིས་སུ་མེད་པར་རྟོགས་པ་དང། རྟོགས་པ་དེ་རྐྱེན་ངན་པས་མ་སྒྲིབས་པས། སྤྱོད་
ལམ་ཐམས་ཅད་དུ་གསལ་བ་ཡིན་ནོ། །ཡིན་པ་ལ་ཡིན་པར་ཤེས་པ་ཡེ་ཤེས་ཀྱི་ཆ་ནི།
ལྷན་ཅིག་སྐྱེས་པའི་ཡེ་ཤེས་དེ། རྒྱུ་རྐྱེན་གང་གིས་ཀྱང་མ་བྱས་པ་ཡིན། དེ་གཞན་ལས་
མ་བྱུང་རང་ལས་བྱུང། ཁ་ཙམ་ཚིག་ཙམ་མ་ཡིན་པར། ངེས་པའི་ཤེས་པ་ཐུན་མོང་
མ་ཡིན་པ་སྐྱེ་བ་ཡིན། རྐྱེན་ངན་པའི་དབང་དུ་མི་འགྲོ་བར། རང་འབྱུང་གི་ཡེ་ཤེས་
144



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རང་ལ་འཆར་བ་ཞེས་བྱ་བ་ཡིན་ནོ། །དྲུག་པ་ཟུང་དུ་འབྲེལ་བ་ནི། རང་གིས་རང་
འབྱུང་རྟོགས་འགྱུར་ན། ཐབས་དང་ཤེས་རབ་ཟུང་དུ་འབྲེལ། སྣང་བ་མི་གྷག་ཐབས་
ཡིན་ཏེ། ཆགས་ཞེན་མེད་པ་ཤེས་རབ་བོ། །ཞེས་པས། རང་ལ་ཡོད་པའི་སེམས་ཉིད་
དེ། གཞན་ནས་བཙལ་མི་དགོས་པར་སྟོང་ཉིད་དུ་འདུག་པས་ན་རང། དེ་ལ་གསལ་
སྣང་མི་གྷག་པར་སྣ་ཚོགས་སུ་འཆར་བས་འབྱུང། སྟོང་དང་གསལ་བ་ཐ་མི་དད་པའི་
རྟོགས་པ་སྐྱེ། དུས་དེ་ཙམ་ན་ཐབས་ཀྱིས་གཞན་དོན་ནུས་པ་ཡིན། ཤེས་རབ་ཀྱིས་
རང་དོན་གྲུབ་པ་ཡིན། རང་གཞན་གཉིས་སུ་མེད་པར་ཤེས་པས་ཟུང་དུ་འབྲེལ་བ་
ཡིན། ལས་རྒྱུ་འབྲས་ཀྱི་བོན་ལ་འཁོར་བ་ལྟར་སྣང་སྟེ། འཁོར་བར་སྣང་བའི་དུས་དེ་
ན། ཞེན་པ་དང་ཆགས་པ་མི་སྐྱེ། ཅི་བྱེད་སྟོང་པ་ཉིད་ཀྱི་རྩིས་ཟིན་པ་ཡིན། བདུན་པ་
ཐོབ་པའི་རྟགས་ནི། གང་གིས་གསང་ཆེན་ཐོབ་པའི་རྟགས། འཁོར་བའི་བོན་ལ་ཞེན་
པ་ལོག །མཉམ་པའི་དོན་ལ་རྗེས་སུ་བཤོལ། སྙིང་རྗེ་བྱམས་སེམས་རབ་ཏུ་འཕེལ།
ཞེས་པས། རྟེན་གྱི་གང་ཟག་ཕོ་ན་ཕོ། མོ་ན་ཡང་མོ་གཅིག་གིས། དབང་གསུམ་པ་ལ་
ངེས་ཤེས་སྐྱེས་ནས་ནི། དངོས་པོར་སྣང་བ་འདི་ལ་ཞེན་པ་རང་ལོག་དུ་འགྲོ། མཉམ་
པ་ཉིད་ཀྱི་རྗེས་སུ་དུས་རྟག་དུ་གཞོལ་བ་ཡིན། རང་དོན་དུ་མཉམ་ཉིད་དེ་རྟོགས་
ཀྱང། སེམས་ཅན་ཐམས་ཅད་ལ་སྙིང་རྗེ་ཕྱོགས་མེད་སྐྱེས་ནས། ཐུགས་རྗེ་དང་ལོངས་
སྤྱོད་བོན་གྱིས་ཕན་འདོགས་པ་དེ་བྱམས་པ་ཡིན། བརྒྱད་པ་མ་ཐོབ་པའི་རྟགས་ནི།
དབང་ཐོབ་དང་མ་ཐོབ་རྟགས་ནི། དབུལ་པོ་ཕྱུག་པོར་ཁས་ལེན་འདྲ། ནོར་འདོད་
ཕྱིར་ན་ངན་པ་སྤྱོད། ཐེག་པ་ཆེན་པོར་ཁས་ལེན་ཀྱང། ཐ་སྙད་འདོད་ཕྱིར་མི་ཕྱིར་
འབྲེང། ཞེས་པ། ཤེས་རབ་ཡེ་ཤེས་ཀྱི་དབང་མ་ཐོབ་པའི་རྟགས་ནི། དཔེར་ན་མི་
ནོར་མེད་གཅིག་གིས་སུ། ང་ཕྱུག་པོ་ཡིན་བྱས་ཀྱང། ཕྱུག་པོའི་ཁས་ལེན་དང་མི་ལྡན།
གཞན་གྱི་ནོར་མཐོང་ན་རང་ཀྱང་དེ་ལ་འདོད་པ་སྐྱེས་ནས། སྤྱོད་པ་ངན་པ་ཐབས་
145



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
གཡོ་སྒྱུ་དང་རྐུ་འཕྲོག་ལ་སོགས་བྱེད། དེ་བཞིན་དུ་ང་ཐེག་པ་ཆེན་པོ་ཡིན་ཟེར་ཡང།
ད་རུང་ཐེག་པ་ཆེན་པོའི་མཚན་ཉིད་དང་མི་ལྡན། ད་རུང་ཐ་སྙད་བྷའ་ཞིག་རྗེས་སུ་
འབྲེངས་ནས། སྟོང་པ་ཉིད་བློའི་ཡུལ་དུ་ལུས་པ་ཡིན། དགུ་པ་དབང་ཐོབ་པ་ལ་སྐྱོར་
ཆོག་བྱ་བར་འདོད་པ་ནི། དབང་མ་ཐེག་སྟེ་སྐྱོར་བར་འདོད་ན། དད་ལྡན་ཚུལ་ཤིས་
ན་སོ་གཞོན། ཚུལ་དང་ལྡན་པར་བྱིན་བརླབས་ལ། ཡང་དང་ཡང་དུ་བསྙེན་འཇུག་
བརྩམ། ཞེས་པས། རྟེན་དེ་དད་པ་གསུམ་དང་ལྡན་པ་གཅིག །མ་བཅོས་སྤྱོད་པ་
ཚུལ་བཞིན་དུ་བྱེད་པ། ན་སོ་གཞོན་པས་བསྙེན་སྒྲུབ་ནུས། དེ་ལ་སྐུ་གསུང་ཐུགས་
ཀྱིས་བྱིན་རླབས་བྱས་ལ། བསྭོ་ཡིས་སྐུ་སྟོང་པར་བསམ། ཨོཾ་གྱིས་ངག་སྐྱེ་མེད་དུ་
བསམ། ཧཱུྃ་གིས་སྐྱེ་འགག་གཉིས་མེད་དུ་བསྡུའོ། །ཐབས་དང་ཤེས་རབ་གཉིས་མེད་
ཀྱི་རྗེས་སུ། ནང་དང་ནུབ་དུ་མོས་གུས་བྱའོ། །བཅུ་པ་ཤེས་རབ་ཡེ་ཤེས་ངེས་ཚིག་ནི།
ལུས་དང་ངག་གིས་རིག་པ་སྐྱོང། ཤེས་པས་ཤེས་རབ་ཡེ་ཤེས་ཡིན། དེ་ཕྱིར་ཤེས་རབ་
ཡེ་ཤེས་དབང་། ཞེས་པས། ལུང་བཀའ་རྒྱུད་ཀྱི་རྗེས་སུ་འབྲེང། མན་ངག་ལུང་གི་རྗེས་
སུ་འབྲེང། རིག་པ་ཤེས་རབ་དྲི་མེད་ཀྱི་རྗེས་སུ་འབྲེང། རྒྱུད་ལུང་མན་ངག་གསུམ་གྱི་
སྐྱ་བར་ནས་བཤར་བའི་རིག་པས། རང་ངོ་རང་གིས་ཤེས་པས། དེའི་ཕྱིར་ན་ཤེས་
རབ་ཡེ་ཤེས་ཀྱི་དབང་ཞེས་བྱའོ། །བཅུ་གཅིག་པ་དེའི་བྱེ་བྲག་ནི། དཀྱིལ་འཁོར་
བསྐུར་གནས་ཚུལ་དང། གདམ་ངག་ལྟ་སྤྱོད་དམ་ཚིག་དང། འབྲས་བུ་བསྟན་པ་
ཉིད་དང་བརྒྱད། ཅེས་པས། དཀྱིལ་འཁོར་ནི་དཔོན་གསས་ཞལ་ལས་བླང། ཞེས་
པས་མི་གསལ་བ་གསལ་བར་བྱེད་པ། དཔོན་གསས་ལ་རག་ལས་པ་ཡིན། གནས་ནི་
སློབ་མའི་སེམས་ལ་བསྐུར་ཞེས་པས། དཔོན་གསས་ཀྱི་གདམ་ངག་ནི་མདའ་གཏད་
པ་དང་འདྲ། སློབ་མའི་སེམས་ནི་བྷེན་གཙུགས་པ་དང་འདྲ་བ་ཡིན། སྒྲིབ་པ་སེམས་
ཀྱི་སྒྲིབ་པ་དག་ཅེས་པས། བརྣབ་སེམས་གནོད་སེམས་ལོག་ལྟ་སྤོང་བར་བྱེད་པ་ཡིན།
146



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གདམ་ངག་བདེ་གསལ་མི་རྟོག་སྟོན། ཞེས་པས། ལུས་ལ་ཟག་མེད་ཀྱི་བདེ་བ་སྟོན།
ངག་ལ་རླུང་འགྱུ་བ་བཅད་པས་གསལ། སེམས་ལ་འཁོར་འདས་ཡིད་ལ་མ་བྱས་པས་
མི་རྟོག་པ་སྟོན། ལྟ་བ་ལྷན་སྐྱེས་ཡེ་ཤེས་རྟོགས་ཞེས་པས། བོན་ཐམས་ཅད་ཡེ་ནས་
སྟོང་པ་འོད་གསལ་ཡིན། ད་ལྟ་འོད་གསལ་དབྱེར་མེད་ཀྱི་དོན་རྟོགས་ན། ལྷན་
གཅིག་དུ་སྐྱེས་པའི་ཡེ་ཤེས་ཡིན། སྤྱོད་པ་རང་འབྱུང་ལྷུག་པར་བྱེད་ཅེས་པས།
མཛེས་མཚོན་གྱི་སྤྱོད་པ་མིན་པར། ཚོགས་དྲུག་ལྷུག་པའི་ཤུགས་འབྱུང་བྱེད། དམ་
ཚིག་མཉམ་པ་ཆེན་པོར་བསྲུང། ཞེས་པས། སེམས་ཅན་ཐམས་ཅད་ལ་དགྲ་ཟུན་མི་
མངའ་བ་ཡིན། འབྲས་བུ་སྐུ་གསུམ་ཡེ་ཤེས་ཐོབ་ཅེས་པས། བདག་དོན་དུ་བོན་སྐུ་
ཐོབ་ནས། གཞན་དོན་དུ་གཟུགས་སྐུ་རྣམ་གཉིས་འབྱུང། ཇི་ལྟར་མཁྱེན་པའི་ཡེ་ཤེས་
དང། ཇི་སྙེད་མཁྱེན་པའི་ཡེ་ཤེས་ད་ལྟ་ཉིད་དུ་ཐོབ། ད་ནི་མ་རྒྱུད་ཐུགས་རྗེ་ཉི་མའི།
ཚིག་དབང་རིན་པོ་ཆེ་བོན་པ་ནི། དབང་བཞི་པ་ནི། ཕྱི་ནང་གསང་གསུམ་གཅིག་ཏུ་
དྲིལ་བ་དེ་དག་ལ་རྒྱས་འདེབས་པའི་གདམ་ངག་ཡིན། ཞེས་པས། ཐུགས་རྗེ་ཉི་མའི་
དབང་ནི། དབང་གོང་མ་གསུམ་པོ་དེ། རང་བཞིན་མེད་པའི་རྒྱས་འདེབས་པ་ཡིན།
སྣང་ལ་སྣང་འཛིན་མེད་པ་ཡིན། ཞེས་པས། སྣང་ལ་མ་འགགས་པ་ལ། འཛིན་ཆ་མ་
སྐྱེས་པ་ཡིན། སྟོང་ལ་སྟོང་འཛིན་མེད་པ་ཡིན། ཞེས་པས། སྟོང་པ་ལ་ཞེན་ན་ཉི་ཚེ་
བའི་སྤྱོད་པ་ཡིན་པས། སྟོང་པ་རང་ཡིད་ལ་མི་བྱ། དེ་ལ་བདེན་འཛིན་མེད་པ་ཡིན་
ཞེས་པས། ཟག་བཅས་ཀྱི་བདེ་བ་ལ་ལྟོས་ན། འཁོར་བ་རུ་འཁྱམ་པ་ཡིན། ཟག་མེད་
ཀྱི་བདེ་བ་ལ་བློ་འདས་པའི་དོན་མཐོང། གསལ་ལ་གསལ་འཛིན་མེད་པའོ། །ཞེས་
པས། བོན་ཐམས་ཅད་རང་བཞིན་གྱི་འོད་གསལ་བ་གཅིག་ཡིན་ཀྱང། གསལ་ཆ་ལ་
ཆགས་ན་ཡང་མཐའ་རུ་ལྷུང་བ་ཡིན། ལྷན་གཅིག་སྐྱེས་པའི་ཡེ་ཤེས་ནི་ཞེས་པས།
སྟོང་ཉིད་སྙིང་རྗེའི་སྙིང་པོ་ཅན་ནམ། སྣང་སྟོང་དབྱེར་མེད་ཅིག་རྟོགས་པས། གསུམ་
147



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
，
5
པ་འཛིན་པ་བྲལ་བ་ཡིན། ཞེས་པས། ཤེས་རབ་ཡེ་ཤེས་ཀྱི་དབང་དུས་སུ། བདེ་
གསལ་གཉིས་མེད་ཉམས་སུ་མྱོང་སྟེ། དེ་ལ་རློམ་པ་སྐྱེས་ནས་ངོམ་པའི་འབྲང་གིས་
ཟིན་པ་ཡིན། དེ་ནས་བློའི་འཛིན་རྟོག་ཐམས་ཅད་དང་བྲལ་བ་ཅིག་དགོས་པ་ཡིན།
ལྔ་པ་རྣམ་གྲངས་ནི། དབང་བསྐུར་རབ་གནས་དང་གོ་འཕང་དང། བསྒོམ་པ་དང་
རིམ་པ་བཞིན་བྱིན་གྱིས་རླབས་ཞེས་བྱ་བ་རྣམ་གྲངས་སོ་ཞེས་པས། དབང་ཐོབ་པ་དེ་
ལ། རབ་གནས་མ་བྱས་ན། བྱིན་རླབས་ཡལ་ནས་འགྲོ་བ་ཡིན། དེས་ན་དཔོན་
གསས་བཅུད་དང་ལྡན་པ་གལ་ཆེ། དེའི་དོན་ཚེ་རབ་གནས་སྐབས་སུ་བཤད། རབ་
གནས་ཐོབ་པ་གཅིག་གིས། ཡོན་ཏན་གོང་ནས་གོང་དུ་འཕེལ་བ་ཡིན། དཔོན་གསས་
དོན་གྱི་བརྒྱུད་པ་དང་ལྡན་པ་དེ་ལ་བྱིན་རླབས་ཡོད་པས། སློབ་མ་དེ་ལ་བྱིན་
བརླབས་འབྱུང༌། དེས་ན་གསང་སྔགས་ལ་ཉམས་དང་བྱིན་རླབས་དགོས་པ་ཡིན།
དྲུག་པ་བསྐུར་བའི་ཚུལ་ནི་དབང་གི་སྐུར་ཚུལ་ཡང། སློབ་མའི་སྣོད་དང་མོས་པ་སྦྱར་
ཏེ། ཏིང་འཛིན་རྡུལ་ཚོན་ལ་བརྟེན་ཏེ་རིམ་དང་གཅིག་ཆར་དུ་བསྐུར་ཞེས་པས།
སློབ་མ་བུམ་པའི་དབང་ལ་མོས་ན། རྡུལ་ཚོན་ལ་བརྟེན་ལ་རིམ་གྱིས་དབང་ཐོབ་པར་
བྱ། བདུན་པ་དབང་ཐོབ་པའི་རྐྱེན་ནི། དབང་ཐོབ་རྐྱེན་ལ་རྣམ་བཞི་སྟེ། དཔོན་
གསས་དབང་ཐོབ་ནུས་པ་དང་ལྡན། སློབ་མ་དད་བརྟན་འབྱོར་བ་ཡོད་པ་དང།
དཔོན་གསས་མཉེས་པར་བྱས་པ་དང། དབང་བསྐུར་བྱ་བའི་རིམ་པ་ལེགས་པར་བྱ།
ཞེས་པས། དཔོན་གསས་ཀྱིས་ཀྱང་དབང་ཐོབ་པ། ནུས་པས་འཁོར་བའི་བར་ཆད་
སེལ་ནུས་པ། སློབ་མ་དད་པ་འཕོ་འགྱུར་མེད་པ། དཔོན་གསས་ལ་རང་གི་མཉེས་པ་
གསུམ་བྱས་པ། བདག་གིས་ཞུ་བར་སྤོབས་པ། ཐེག་ཆེན་ཁྱད་པར་གྱི་དབང་ལྟ་བུ་མ་
ཡིན་ཏེ། ཡུམ་གྱི་ལུགས་ཀྱི་བྱ་བའི་རིམ་པ་དག་པར་བྱ་དགོས་པ་ཡིན། བརྒྱད་པ་ལས་
ལ། དབང་གི་ལས་ནི། སློབ་མའི་དྲི་མ་དག་པར་བྱེད་པའོ་ཞེས་པས། དབང་བཞི་པོ་
148



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དེ་ལ་བྱིན་རླབས་ཡོད་པས། དབང་ཐོབ་དེའི་ལུས་ངག་ཡིད་གསུམ་སྒྲིབ་པ་དག །
དགུ་པ་བསྐུར་ཐབས་ནི། བསྐུར་ཐབས་རྣམ་པ་བཞི་ཡིན་ཏེ་ཞེས་པས། ཕྱི་རྫས་ལ་
བརྟེན་ཏེ་སྐུར། ནང་ལྟར་གཟུགས་ལ་བརྟེན་ཏེ་སྐུར། གསང་བ་ལྟར་ཏིང་ངེ་འཛིན་
ལ་བརྟེན་ཏེ་བསྐུར། མཐར་ཐུག་གདམ་ངག་ལ་བརྟེན་ཏེ་བསྐུར། ཞེས་པས། དབང་
དང་པོ་ཕྱི་བུམ་པ་ལ་བརྟེན་ནས་བསྐུར། གཉིས་པ་ནང་རིག་པའི་ལུས་ལ་བརྟེན་ནས་
བསྐུར། གསུམ་པ་གསང་བའི་སེམས་ཀྱི་ཏིང་ངེ་འཛིན་ལ་བརྟེན་ནས་བསྐུར། དབང་
བཞི་གཅིག་ཏུ་དྲིལ་ལ་དཔོན་གསས་བླ་མའི་གདམ་ངག་ལ་བརྟེན་ནས་བསྐུར། བཅུ་
པ་དུས་དག་ནི། དེས་ནི་སྡིག་པ་དག་ལས་བཟློག །གསང་སྔགས་ཕྱོགས་ལ་མོས་དུས་
སོ། །ཞེས་པས། དབང་བཞི་པོ་དེ་རྫོགས་པར་བསྐུར་པས། སྡིག་པ་མཐའ་དག་ལས་
ཟློག་པར་བྱེད་པ་ཡིན། ཆབ་དཀར་གསང་སྔགས་ཀྱི་རྒྱུད་ཟབ་མོ་ལས། མོས་པ་ཁྱད་
པར་ཅན་སྐྱེས་པའི་དུས། བཅུ་གཅིག་པ་འཛིན་པའི་རྟེན་ནི། དབང་རྣམས་འཛིན་
པའི་རྟེན་དག་ནི། དམ་ཚིག་ཡིན་ཏེ་ཉམས་ན་ཡལ། ཞེས་པས། དམ་ཚིག་ཚུལ་
བཞིན་དུ་བསྲུངས་པ་ལ། དབང་གི་བྱིན་རླབས་ཀྱང་ཚུལ་བཞིན་དུ་འོང། དམ་ཚིག་
ཉམས་པའི་རྟེན་ལ་དབང་གི་བྱིན་བརླབས་ཡལ། བཅུ་གཉིས་པ་དཔེ་ཅི་དང་འདྲ་བ་
ནི། དཔེར་ན་གྱང་དང་རི་མོ་འདྲ་ཞེས་པས། གྱང་ཡོད་ན་རི་མོ་བྲི་རུ་འདོད་ལ། གྱང་
མེད་ན་རི་མོ་བྲིར་མི་འདོད། དེ་བཞིན་དབང་དེ་ཐོབ་ན་གསང་སྔགས་ཟབ་མོ་མཉན་
དུ་ཡོད་ལ། དབང་མ་ཐོབ་པ་ལ་གསང་སྔགས་མཉན་དུ་མེད། ལམ་ཟབ་མོ་སྒོམ་དུ་
མེད། བཅུ་གསུམ་པ་ཕན་ཡོན་ནི། དབང་བསྐུར་བའི་ཕན་ཡོན། ཆབ་དཀར་གྱི་སྣོད་
དུ་རུང་པ་དང། དུས་འདི་ཚུན་ཆོད་བདེར་གཤེགས་སྲས་མཆོག་ཅེས་པས། དབང་
བཞི་གང་ཐོབ་དང། རྟེན་གྱི་གང་ཟག་དེ་གསང་སྔགས་ཀྱི་སྣོད་དུ་རུང་པ་ཡིན།
དབང་དི་རིང་ཐོབ་ནས། དོ་ནུབ་ཕན་ཆོད་སྟོན་པའི་སྲས་མཆོག་བྱང་ཆུབ་སེམས་
149



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དཔའ་ཡིན། གདམ་ངག་དུ་ལྟ་བ་བྷའ་ཞིག་ལྟའོ། །སྤྱོད་ལམ་ཤ་ལྔ་བདུད་རྩི་ལྔ་ལ་
བྷོག་ཆོལ་དུ་སྤྱོད་དོ། །དམ་ཚིག་བསྲུང་དུ་མེད་པ། བཅུ་བཞི་པ་ཉེས་དམིགས་ནི།
དབང་མ་བསྐུར་བའི་ཉེས་དམིགས་ནི། དཔོན་གསས་མཉེས་པར་མ་བྱས་ཅིང།
དབང་རྣམས་ཐོབ་པར་མ་བྱས་ན། ཉན་པ་ལ་སོགས་རྩོམ་པ་ནི། འབྲས་བུ་མེད་ཅིང་
བརླག་པར་འགྱུར། ཞེས་པས། གསང་སྔགས་ཀྱི་དབང་མ་ཐོབ་ན། དཔོན་གསས་
ཞབས་ཏོག་མ་བྱས་པ་ཡིན་པས། ཞབས་ཏོག་ཚུལ་བཞིན་དུ་མ་བྱས་ན། དབང་ཡང་
མི་ཐོབ་པ་ཡིན་པས། ཐོས་བསམ་སྒོམ་གསུམ་ལ་སོགས་དགེ་བའི་ལས་ཅི་བྱས་ཀྱང།
བླ་ན་མེད་པའི་བྱང་ཆུབ་ཀྱི་འབྲས་བུ་མི་ཐོབ་བོ། །ཐོས་བསམ་ལ་སོགས་པ་ཡང་དོན་
མེད་དུ་འགྲོ། དེས་ན་དབང་རྣམས་རྫོགས་པར་ཐོབ་དགོས་པ་ཡིན། དབང་བསྐུར་
དོན་ལ་གཉིས་ཏེ། སྲས་དང་འཁོར་ཀྱིས་ཞུས་པ་དང། ཡུམ་གྱིས་ལན་བཏབ་པ།
དང་པོ་འཆི་མེད་ཀྱིས་ཡང་ཞུས་པ། མ་སྨིན་པ་སྨིན་པར་བྱེད་པས། དབང་གི་རིམ་པ་
གསུང་དུ་གསོལ། ཞེས་པས། སྲས་འཁོར་ཀྱིས་ཞུ་བ་ཕུལ་བ་ཡིན། གཉིས་པ་ཡུམ་གྱི་
ལན་ནི། ལྷ་མོ་བཟང་ཟས་བཀའ་སྩལ་པ། རྩ་བ་སྡོང་པོ་དང་ཡལ་ཀ་རྒྱས་པའོ། །
ཞེས་པས། དང་པོ་ཟུག་པ་རྩ་བའི་ཚུལ་ལ་རྩ་བ་སྡོང་པོ་གསུམ། བསྐྱེད་དང་རྫོགས་
དང་ཡོངས་རྫོགས་དབང། རེ་རེ་ལ་ཡང་བཞི་བཞི་སྟེ། ཞེས་པས། བསྐྱེད་པའི་རིམ་
པ་ལྷ་བསྐྱེད་དབང་དང། རྫོགས་རིམ་བོན་གྱི་དབང་དང། ཡོངས་སུ་རྫོགས་པ་བསྐྱེད་
རྫོགས་གཉིས་སུ་མེད་པའི་དབང་པོ། རིམ་གྱིས་བུམ་པ་དང། གསང་དབང་དང།
ཤེས་རབ་ཡེ་ཤེས་གསུམ་པ་དང། ལྷ་དབང་རིག་པའོ། །གཉིས་པ་དེས་འགྲེའོ། །གཉིས་
པ་གྱེས་པ་ཡལ་ཀའི་ཚུལ་ལ། ཡལ་ཀ་རྒྱས་པར་བཤད་པ་ནི། བུམ་པའི་དབང་དང་
གསང་བའི་དབང་དང། ཤེས་རབ་ཡེ་ཤེས་དབང་དང། ཚིག་དབང་རིན་པོ་ཆེ་ཞེས་
པས། བུམ་པའི་དབང་གིས་ལུས་སྨིན་པར་བྱེད་པ་ཡིན། གསང་བའི་དབང་གིས་ངག་
རས
150



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྨིན་པར་བྱེད་པ་ཡིན། ཤེས་རབ་ཡེ་ཤེས་ཀྱི་དབང་གིས་སེམས་སྨིན་པར་བྱེད་པ་ཡིན།
ཚིག་དབང་རིན་པོ་ཆེས་ལུས་ངག་ཡིད་གསུམ་སྨིན་པར་བྱེད་པ་ཡིན། དཔོན་གསས་
བྱིན་རླབས་ཀྱི་དབང་ཀུན་གྱི་ཐུན་མོང་མ་ཡིན་ཏེ། ཞེས་པས། དཔོན་གསས་ཀྱིས་
དབང་སྐུར་བས། ལུས་ངག་ཡིད་གསུམ་གྱི་བར་ཆད་ཞི། དབང་བསྐུར་གྱིས་བར་
ཆད་མ་ཞི་ན། སེམས་སྐྱེད་དང་མ་སྐྱེད་གཉིས་ཁྱད་མེད། ལུས་ངག་ཡིད་གསུམ་སྨིན་
ཕྱིར་བྱིན་རླབས་དབང། དཔོན་གསས་ཡུམ་ཆེན་བཟང་ཟས་ལུང་བསྟན་ཏེ། ཚོགས་
དང་བསྙེན་པ་ལ་སོགས་ནི། འབྱོར་བ་དང་སྦྱར་ལ་སྤོགས་པས་བཏང། ཞེས་པས།
ལུས་བུམ་པས་སྨིན། ངག་གསང་བས་སྨིན། ཡིད་ཤེས་རབ་ཡེ་ཤེས་ཀྱིས་སྨིན། ལུས་
ངག་ཡིད་གསུམ་ཚིག་དབང་རིག་པས་སྨིན། ལུས་ལྷའི་དབང། ངག་ཟླས་པའི་དབང།
སེམས་བོན་ཉིད་ཀྱི་དབང། ལྟ་བས་དེ་གསུམ་གཅིག་དུ་དབང་པའོ། །ཕྱིར་སྣང་བའི་
ཚོགས་བསགས། ནང་ཕུང་པོ་ཁམས་དང་སྐྱེ་མཆེད་ཀྱི་ཚོགས་བསགས། གསང་པ་
རིག་པ་དྲི་མེད་དུ་ཚོགས་བསགས། གྲངས་ཀྱི་བསྙེན་པ་བྱ་བ་གསུམ། རྟགས་ཀྱི་
བསྙེན་པ་གཏོར་མ་ཁོལ་བ་དང། མར་མེ་མི་འཆི་བ་ལ་སོགས་ཡོང། མཚན་མའི་
བསྙེན་པ་རྨི་ལམ་དུ་ཅི་བྱུང་བ་དེ་དངོས་སུ་ཡོང། ཡབ་ལ་བྱེ་བ་ཡུམ་ལ་བྱེ་བ། ཡབ་
ཡུམ་འཁོར་དང་དྲིལ་ལ་བྱེ་བ་དབུལ། ཡབ་གསང་མཆོག་རིག་པའི་ཁུ་བྱུག །ཡུམ་ཀྱེ་
མ་འོད་མཚོ། འཁོར་རྒོད་ལྕམ་སུམ་ཅུ་རྩ་གསུམ། སྲས་ཡེ་གཤེན་སུམ་བརྒྱ། རྒྱས་པ་
གཙོ་འཁོར་བཅས་པའོ། །ལྷ་སུམ་ཅུ་རྩ་གཉིས་པ་འབྲིང་པོའོ། །ལྷ་བཅོ་བརྒྱད་པ་སྡུས་
པའོ། །ལྷ་ལྔ་པ་ཤིན་ཏུ་བསྡུས་པའོ། །ལྷ་གཉིས་པ་གསང་བར་སྡུས་པའོ། །ཞེས་པས།
ཕྱི་རྣམ་དག་བུམ་པའོ། །ཡབ་གཤེན་ལྷ་འོད་དཀར། ཡུམ་ས་ཏྲིག་ཨེར་སངས་གཙོ་
འཁོར་པའོ། །ནང་གཡུང་དྲུང་ཡེ་ཁྱབ་བུམ་པའོ། །ཡབ་ཀུན་སྣང་ཁྱབ་པ། ཡུམ་ནི་
ནམ་མཁའི་ལྷ་མོ་གཙོ་འཁོར་པའོ། །གསང་བ་རྩ་དབང་བུམ་པའོ། །ཡབ་གསང་
151



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
མཆོག་རིག་པའི་ཁུ་བྱུག །ཡུམ་ཀྱེ་མ་འོད་མཚོ་གཙོ་འཁོར་པའོ། །ཨེ་མ་ཧོ། འདི་ནི་
གསང་བ་རྩ་དབང་བུམ་པའི་རྒྱུད་བོན་ཏོ། །གསང་བ་རྩ་དབང་བུམ་པའི་རྒྱུད་ལས།
༧ སྤྱི་དོན་ཉི་ཤུ་རྩ་བརྒྱད་དུ་བོན་ཏེ། རྩ་བ་སྡོང་པོའི་ཚུལ་ཏོ་ཞེས་པས། གནས་
བཙལ་བ། གཞི་བསླང། མཚམས་བཅད། བརྩིགས་དང། ཆག་ཆག་ཐིག་བཏབ།
སྟ་བོན་དང་བདུན། ཚོན་བྱིན་རླབས་ཁྱེད། རྒྱན་བཀོད། ཙ་ཀ་ལི་བཀྲམ། གདན་
འབུལ། སྤྱན་དྲངས་བཞུགས་གསོལ། ཕྱག་འཚལ་མཆོད་པ་འབུལ། བཤགས་པ་
བྱ་བ་དང་བདུན། འཛབ་བགྲངས་འཛབ་བསྟོད། བར་ཆོད་སྲུང་ལ་དབང་རྫས་
རབ་ཏུ་གནས་ལ་སྐུ་བསྟོད། དམ་སྲེས་ལ་དབང་བསྐུར། སྡོམ་པ་དམ་ནོད་པ་དང་
བདུན། དབང་ཡོན་ཕུལ་ལ་ཕུད་ལྷག་སྲེ། དཀྱིལ་འཁོར་དབང་རྫས་བུམ་པ་ལ་སྡུས་
ལ། ལྷ་བདག་ལ་བསྟིམ། དངོས་གྲུབ་བླངས་ལ་དམར་ལམ་བསྟན། རྒྱས་བཏབ་པ་
དང་བདུན། བདུན་བཞི་ཉེར་བརྒྱད་དོ། །ཡལ་ཀ་རྒྱས་པའི་ཚུལ་ཏོ་ཞེས་པས། དང་
པོ་གནས་བཙལ་བ་ནི། ཤར་དམའ། ནུབ་མཐོ། བྱང་དལ། ལྷོ་སྙོམས་བཀྲ་ཤིས་
ས་བརྒྱད་ལྡན་ན་ལེགས། ས་བརྒྱད་མ་ལྡན་ཀྱང། ནུབ་གངས་དང་སྤང་གིས་སྐོར།
མདའ་མཚོའམ་ཆུའམ་ན་ཡིས་འཐུད། བཀྲ་ཤིས་ཉམས་དགའ་སྔར་གྲུབ་པ་ཐོབ་
པ། མཚལ་རི་ཟུར་གསུམ་ལྟ་བུའོ། །གཉིས་པ་གཞི་བསླང་སྟེ། ཕྱི་ཞི་བ་རྣམ་དག་ལྟར་
བསླང། ཆབ་གཏོར་བཏང། ཚ་ཚ་བཏབ། སྒྲ་སྙན་པའི་མཆོད་པ་འབུལ། གསུམ་པ་
མཚམས་བཅད་དེ། ཉུངས་དཀར་དང་དུག་ཆུ་དང། བསྭཱ་ཀ་ཡ་ཀ་པར་བསླང་དུ་
ཏྲག་མ་རག་ཤ་རི་ལི་ཧཱུཾ་དུམ་བྷོ་བྷོ། ཁྲོ་བོ་རོམ་པོ་རྩེ་དགུ་པ་བསྒོམས་ལ། ཨོཾ་སྲིད་པ་
སྔོན་དུ་བྱུང་བའི་སྟོན་པ་གཏོ་རྒྱལ་དང། ད་ལྟར་འདུལ་བའི་ཡེ་གཤེན་དང། བསླད་
ནས་མཁྱེན་པའི་ཡེ་སྲིད་གཤེན། དུས་གསུམ་གཤེན་རབ་ཡེ་ནས་དག་པ་ལ། ཕྱི་ནང་
མཚམས་བཅད་མི་འཚལ་ཀྱང། སེམས་ཅན་འཁྲུལ་བའི་བློ་ལ་བདུད་ཡོད་པས། ལོག་
152



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྲེད་ཅན་ལ་མཚམས་བཅད་ཕྱིར། གཤེན་རབ་ཐུགས་ལ་བསྐྱེད་པའི་ཁྲོ་བོ་ནི། མི་
ཟད་བརྗིད་པའི་ཁྲོ་བོ་བཅུ། གཏར་དང་མེ་དཔུང། གནུར་དང་ཚ་ཚ་སྲེག་པའི་ཆ་
བྱད་ཅན། མཐིང་ནག་ནམ་མཁའི་སྐུ་མདོག་ལ། གློག་དང་བཙོ་དང་འཇའ་མཚོན་
འོད་ཀྱིས་བརྒྱན། འབྲུག་ཁྱུང་ཆུ་སྲིན་པིར་དང་མི་རྒོད་མགོ །སྟག་སེང་གླང་ཆེན་
འབྲོང་དང་བྱ་རྒོད་གྷོ། ཐུ་ལུམ་ཐོག་དང་མདའ་མདུང་ཕུར་པ་འདེབས། རལ་ཤང་
སྟ་མོ་ཁ་ལེབ་ཆུབ། ཉུངས་ཀར་ཉུངས་ནག་སྐྱེ་ཚེ་འཕེན། ཁྲག་ནག་དུག་ཆུ་ཁྲོ་ཆུ་སྐོལ།
གར་དང་འགྱིང་བག་འཇིགས་ཚུལ་གྱིས། བར་ཆད་བྱེད་པའི་བདུད་བགེགས་རྣམས།
ཕྱིའི་མུན་པ་ཆེན་པོའི་གླིང་ལ་སྐྲད། མཚམས་ལ་ལོག་པར་ལྟ་བ་རྣམས། ལ་ལས་མྱོས་
ཅིང་ལ་ལ་བརྒྱལ། ལ་ལ་ཤ་དང་རུས་པར་ཕྱེ། ལ་ལ་ལུས་དང་མགོ་བོར་དབྲལ། ལ་
ལ་ལུས་དང་སེམས་སུ་ཕྲལ། དེང་གི་མཚམས་ལ་རློམ་པ་རྣམས། རྡུལ་ཕྲན་བཞིན་
དུ་བརླག་པར་བྱའོ། །བཞི་པ་རྩིག་པར་བྱ་སྟེ། རི་རྩེ་རྒྱལ་གྱི་ས་གངས་ཆབ་ཀྱི་སྦལ།
ཙན་དན་གྱི་སྲུབ་ཀས་རྩིག སྔོན་སྟོན་པའི་ཚུལ་བཞིན་སྒོམས་ལ། སེམས་ཅན་ཉོན་
མོངས་སྒྲིབ་པ་སྦྱང་བའི་ཕྱིར། དཀྱིལ་འཁོར་ལྷའི་ཕོ་བྲང་རྩིག་པར་བྱ། མ་བཅོས་བོན་
དབྱིངས་རྣམ་པར་དག །འདུ་འབྲལ་མེད་པར་བཞེངས་པར་བྱ། ཨཱ་ཡང་ནི་རཾ་ཛ་ལ་
བུར་པ་ཏི་སྟ་ར་ནི་ཧངས། ལྔ་པ་ཆག་ཆག་བཏབ་པ་སྟེ། གངས་ཆབ་རིན་པོ་ཆེའི་
སྣོད་དུ་བལྟམས་ལ། ཚན་སྣ་བཅུ་གསུམ་བླུགས་ལ། ཆུའི་ལྷ་མོ་བདུད་རྩི་མ་བསྒོམས་
ལ། དཀྱིལ་འཁོར་ལྷའི་ཕོ་བྲང་དག་པ་ལ། སྒྱུ་མའི་ཆག་ཆག་བཏབ་ཀྱང་མི་འཚལ་
ཏེ། མཐའ་ཡས་སེམས་ཅན་སྒྲིབ་པ་སྦྱང་པའི་ཕྱིར། ཙན་དན་ག་པུར་རྒྱུག་ཆུ་ལ། ཏེ་
སེ་སྨར་ལ་ཚན་སྣ་སྦྱར། ཚངས་སྟང་རིངས་མོས་ཆག་ཆག་བཏབ། ལྷོ་སྨར་ལང་རྒྱུ་
ཚེ་ས་ལ་བོལ་པ་མེན། དྲུག་པ་ཐིག་གཏབ་སྟེ། དར་སྣ་ལྔའི་སྐུད་པ་ལ་ཚན་བཏབ་
ལ། བདག་ནམ་མཁའི་ལྷ་མོ་ཐིག་འགྱེད་བསྒོམས་ལ། འཇའ་ཚོན་སྣ་ལྔ་ནམ་མཁའི་
153



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཐིག་ས་ལ། མ་ཚངས་ཚངས་པའི་ཆུས་བྲན་ནས། ནམ་མཁའི་ལྷ་མོས་ཐིག་བཏབ་པས།
ཕྱོགས་མཚམས་མ་གྲུབ་ཐིག་གིས་གསལ། དཀྱིལ་འཁོར་ལྷའི་ཕོ་བྲང་གསལ་གྱུར་
ཅིག །ཨོཾ་ལཾ་ག་ལ་རྒྱུང་རཾ་སང། ཕྱོགས་ཐིག་མཚམས་ཐིག་གྲུ་ཆད་རིམ་ལྔ་བཏབ།
བདུན་པ་སྟ་བོན་ལ་གནས་པ་སྟེ། དཀྱིལ་འཁོར་དབུས་སུ་མན་ཁྲི་བདལ། བུམ་པ་
སྟོང་པར་བཀལ་ལ། བདག་ཡབ་ཡུམ་འཁྲིལ་བར་བསྒོམས་ལ། ཨེ་མ་ཧོ། དཔོན་
གསས་བླ་མ་དགོངས་སུ་གསོལ། བོན་ཉིད་སྤྲིན་ཚོགས་དབུས་དབྱིངས་སུ། བདག་
ཉིད་བྱང་ཆུབ་སེམས་ལ་དགའ་བ་ཡིན། དེ་དོན་བདག་ལ་བསྟིམ་དུ་གསོལ། དེ་ནས་
དཔོན་གསས་ཡབ་ཡུམ་འཁྲིལ་བའི་ཚུལ་གྱིས་འུར་བྱས་ལ། ཐབས་དང་ཤེས་རབ་སྤྲོ་
བ་བསྐྱེད། སྨར་མི་གསང་བའི་རྩ་དབང་འདི། ངའི་བུ་ལ་བསྟན་པར་བྱ། ཐབས་
དང་ཤེས་རབ་དབང་འདི་ལ། མ་བྲེད་མ་སྐྲག་སྤྲོ་བ་སྐྱེད། དཔོན་གསས་ཡི་དམ་ལྷ་
མོ་རྒོད་ལྕམ་གསུམ། ཡེ་ནས་མི་འབྲལ་དབྱིངས་སུ་གཅིག་པ་ལ། སྟ་བོན་དག་ཀྱང་མི་
འཚལ་ཏེ། བུ་དང་མཐའ་ཡས་སེམས་ཅན་མང་པོ་རྣམས། སྒྲིབ་གཉིས་སྦྱང་ཞིང་
ཚོགས་གཉིས་བསག་སླད་དུ། སྟ་བོན་ཙམ་དུ་གནས་པར་མཛོད། དཔོན་གསས་ཡབ་
ཡུམ་སྲས་དང་གསུམ། ཐབས་དང་ཤེས་རབ་རོལ་པར་གཅིག་པ་ལ། སྟ་བོན་དག་
ཀྱང་མི་འཚལ་ཏེ། རྩ་དབུགས་རིག་པར་སྤྲད་སླད་དུ། སྟ་བོན་ཙམ་དུ་གནས་པར་
མཛོད། དཀྱིལ་འཁོར་མན་ཇི་བུམ་པ་གསུམ། བདེར་གཤེགས་རྫས་སུ་གཅིག་པ་ལ།
སྟ་བོན་དག་ཀྱང་མི་འཚལ་ཏེ། མཆོད་པའི་ཡོ་བྱད་བསག་སླད་དུ། སྟ་བོན་ཙམ་དུ་
གནས་པར་མཛོད། སངས་རྒྱས་སེམས་ཅན་བདེར་གཤེགས་གསུམ། སྟོན་པའི་ཐུགས་
སུ་གཅིག་པ་ལ། སྟ་བོན་དག་ཀྱང་མི་འཚལ་ཏེ། ཐུགས་དང་སེམས་སུ་བསྲེ་སླད་དུ།
སྟ་བོན་ཙམ་དུ་གནས་པར་མཛོད། ཨོཾ་མ་ཝེ་མུ་ཏེ་མ་ཧི་མོ་ཧ་ཨེ་མ་ཧོ། སྙིང་པོ་
རྣམས་བརྒྱ་རྩ་བརྒྱད་དུ་བྱའོ། །བརྒྱད་པ་ས་ཚོན་བྱིན་གྱིས་བརླབས་པ་ཁྱད་སྟེ།
154



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
དཀར་ནག་སྔོ་དམར་སེར་ལྗང་སྨུག་བདུན་བསགས་ལ། བདག་སྟོན་པར་སྒོམས་ལ།
ཨེ་ཡང་རཾ་ཁཾ་ལཾ་ཤྲཱི་ཨ་དྷེ། ཨོཾ་དཀར་བ་ནམ་མཁའ། ནག་པ་རླུང། དམར་བ་མེ། སྔོ་
བ་ཆུ། སེར་བ་ས། སྨུག་པོ་ཙམ། ལྗང་བ་འོག་གི་ནམ་མཁའོ། །ཨོཾ་མ་མ་བེ་ཨེ་ལི་ཨེ་
ཧ་ཧི་མཾ་ཡང་རཾ་ཁཾ་ཧཱུྃ་སྭཱཧཱ། ལན་བཞི་ཟས་ལ་བྱིན་གྱིས་བརླབས། དབུས་ཕྱོགས་
མཐིང་ནག་གྲུ་གསུམ་དོད་པ་ཡབ་མཐིང། ཟླ་གམ་དམར་པོ་གསུམ་ཡུམ་ཆགས་པ་
དམར། དམར་སྨུག་འཁོར་ལོ་ཉི་མ་སྐོར། འཁོར་ལོ་ཕྱོགས་དང་མ་འགྲུབ་བྱམས་མའི་
གདན། གོང་རས་སེར་པོ་བཞི་ནི་སྤྲུལ་པ་འཁོར་གྱི་གདན། དམར་པོ་མེའི་འཁོར་ལོ་
བསྐོར། གྲུ་བཞི་གྲུ་ཆད་ལྗང་ཁུ་འོག་གི་ནམ་མཁའི་ཚུལ་གྱིས་འདེགས། ལྷ་མོ་བཞིའི་
གདན། འབྱུང་བ་བཞི་ནི་གླེང་གི། སྒོ་བཞི་ཁྲོ་བོ་སྒོ་བསྲུང་རྩེ་དགུ་བཞིའི་གདན། ཕ་
གུ་དམར་ལ་འདོད་ཡོན་སེར། དྲྭ་བ་སྔོ་ལ་དྲྭ་ཕྱེད་ལྗང། མེའི་འཁོར་ལོ་དམར་སེར་
རོ། །མཐའ་ཡས་སེམས་ཅན་སྒྲིབ་སྦྱང་ཕྱིར། དཀྱིལ་འཁོར་ལྷའི་གདན་བྲིས་ཕོ་བྲང་
གཞལ་ཡས་ཁང། རིན་ཆེན་འབར་བ་འོད་དུ་བདལ། འཇའ་ཚོན་བཀྲ་གསལ་
མཛེས་པར་བཀྲམ། དོན་དང་མཐུན་པར་ཁ་དོག་གསལ། རིགས་དང་མཐུན་པར་
བྲལ་བ་མེད། དབྱིངས་དང་ཏིང་འཛིན་དཀྱིལ་འཁོར་ཡིད་ལ་བཀྲ། ལུས་དང་བུམ་
པ་དང་དཀྱིལ་འཁོར་ཡིད་ལ་བསྒོམ། བླ་རི་རྡུལ་ཚོན་དཀྱིལ་འཁོར་མངོན་གསལ་རྟེན།
དགུ་པ་རྒྱན་བཀོད་ཅིང་ཙ་ཀ་ལི་བཀྲམ་སྟེ། བུམ་པ་ཕྱག་དུ་བཟུང་ལ། གཤེན་ལྷའི་
དགོངས་པ་བཟུང་ལ་ཕྱག་རྒྱ་བཅའ། ཞབས་དཀྱིལ་བཀྲུངས་ཕྱག་མཉམ་བཞག །
སྒལ་ཚིགས་བསྲངས་ལ་མགྲིན་པ་བཀུག །སྤྱན་ཤངས་རྩེར་གཏད་ལྗགས་རྐན་ལ་སྦྱར་
ལ། ཡིད་སེམས་མ་ཡེངས་པར། བདག་དང་བུམ་པ་དང་གསང་མཆོག་རིག་པའི་ཁུ་
བྱུག་དང་གསུམ་གཉིས་མེད་གཅིག་དུ་བསྒོམ། བུམ་པ་ལྔའམ་གཅིག །སྨན་ལྔ་འབྲུ་
ལྔ། སྙིང་པོ་ལྔ་རིན་ཆེན་ལྔ། ཤ་ལྔ་བདུད་རྩི་ལྔ། ལྷག་པའི་རྫས་ཡིན་ནོ། །ཁ་རྒྱན་
155



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
མགུལ་ཆིངས་ལེགས་པར་བརྒྱན། ཨོཾ་མ་བེ་མུ་དྷེ་འདུ་པ་ཡེ་སྭཱཧཱ། ཞེས་པས་ལན་ལྔ་
བརྗོད་དོ། །བུམ་པ་གཞལ་ཡས་ཆེ་བའི་མཆོག །བོན་ཉིད་དབྱིངས་ཆེན་ཡེ་ཤེས་
མཆོག །བཟུང་འཛིན་མཚན་སྦྱང་དོན་དུ། དཀྱིལ་འཁོར་དབུས་སུ་སྟོབས་ལྡན་མེན་
ཁྲིའི་སྟེང་དུ་བཞུགས་སུ་གསོལ། རྒྱལ་མཚན་རལ་གྲི་སྟ་རེ་མདའ་དར་མེ་ལོང་དང།
འཇའ་ཚོན་གུར་ཐག་འོད་ཀྱི་དྲ་བ་དང། མཆོད་རྫས་ལྷའི་རྟེན་རྣམས་དང། དབང་
རྫས་མིའི་དོན་རྣམས་དང། སྦྱིན་རྫས་བྱ་བའི་དོན་རྣམས་ནི། དཔོན་གསས་བླ་མ་
བདག་གིས་བཀོད་པར་བྱ། སེང་གེ་གླང་ཆེན་ཁྱུང་རྒོད་དང༌། རྣམ་རྟོག་ལས་བྲལ་རོ་
ཡི་གདན། ཉི་ཟླ་པད་མ་འོད་ཀྱི་གདན། དུག་སྦྲུལ་ཆུ་སྲིན་མ་ཧེའི་གདན། ལྷ་ཆེན་ཀླུ་
ཆེན་གནོད་སྦྱིན་སྲིན་པོའི་གདན། འཁོར་ལོ་པད་མ་ཆགས་པ་བྲལ། ཁྲི་གདན་གཞལ་
ཡས་བདེ་སྡུག་བསྒྱུར། སྦྱིན་ཚུལ་བཟོད་པའི་གདན་འབུལ་གྱིས། ཕ་རོལ་ཐབས་ཀྱིས་
བཞེས་སུ་གསོལ། བརྩོན་འགྲུས་བསམ་གཏན་ཤེས་རབ་གདན་འབུལ་གྱིས། ཕ་རོལ་
ཕྱིན་པས་བཞེས་སུ་གསོལ། ཨོཾ་མ་མ་མ་ཏེ་ཧེ་ཧེ་ཧོ་པ་ལྷན་སཱཧཱ། ཤོག་རས་གཙང་མ་
ལ། རྒྱས་འབྲིང་བསྡུས་པའི་ཙ་ཀ་ལི་རྣམས། ཞལ་ནང་དུ་གཟིགས་པར་བཀོད་དོ། །
དམ་ཚིག་འབོགས་པའི་གོང་དུ་ཞལ་ཕྱིར་གཟིགས་སོ། །བཅུ་པ་སྤྱན་དྲངས་སྟེ། སྤྲིན་
བཞིན་འདུས་ནས་ཆར་བཞིན་འབབ། ལྷ་ཡེ་ཤེས་སེམས་དཔའ་འགྲོ་བའི་དོན་བྱེད་
པའོ། །ༀ་རྟོག་མེད་སྟོང་ཉིད་བདེ་ཆེན་མཆོག །སྐྱེ་འགག་མེད་པ་བོན་ཉིད་ཀློང།
རིག་པ་གཡུང་དྲུང་འོད་དུ་གསལ། འོད་ལས་ཡི་གེ་ཨ་རུ་འཕྲོས། འཕྲོས་ནས་ཕྱི་ནང་
དུག་ལྔ་དག །དུག་ལྔ་དག་པའི་རྒྱུ་ལྔ་ལས། ཡིག་འབྲུ་ལྔ་བརྩེགས་འབྱུང་བ་ལྔ་རུ་
གནས། ཨོཾ་དུ་ཤུད་ཉ་ཏ་ཧ། མ་བོ་མུ་ཏེ་ཧཾ། ཨེ་ཡཾ་རཾ་མཾ་ཁཾ་ཧཱུྃ། ཨ་མ་ཀློང་རུམ་མུ་
ཁྲིལ་ཡོངས་ཁྱབ་བྲུ་ཡོངས་ཁྱབ་ཧཱུྃ་ཨོཾ་ཧཱུཾ་མ་མ་མ་དེ་ཧཱུཾ། ཞེས་ཟླས་པས། དེ་བཞིན་
ཉིད་དང་ཀུན་ཏུ་སྣང་དང། རྒྱུའི་ཏིང་ངེ་འཛིན་ནོ། །རྟོག་མེད་ལ་སོགས་ཤད་བར་
156



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
གཉིས་དེ་བཞིན་ཉིད་དོ། །རིག་པ་གཡུང་དྲུང་ལ་སོགས་ཤད་བར་གཉིས་ཀུན་ཏུ་སྣང་
ངོ༌། །དུག་ལྔ་དག་པ་ལ་སོགས་རྒྱུའི་ཏིང་ངེ་འཛིན་ནོ། །ཨོཾ་དུ་ཤུད་ཉ་ཏ་ཧ། དེ་
བཞིན་སྟོང། མ་བེ་མུ་ཏེ་ཧཾ་གསལ་སྟོང་སྟེ། སྟོང་པ་གསལ་ཆ་དང་བཅས་པའོ། །ཨ་
ཡཾ་རཾ་མཾ་ཁཾ་ཧཱུྃ། འབྱུང་བ་རིམ་རྩེགས་སོ། །ཨ་ཁྲི་ལ་མ་གཏན། ཀློང་རུམ་ལ་སོགས་
ཙེགས་པར་བཅུ། གཞལ་ཡས་བསྐྱེད་པའོ། །དབུས་ཀྱི་མཐིང་ནག་གྲུ་གསུམ་ལ་ཨོཾ།
ཟླ་གམ་གསུམ་ལ་མ་གསུམ། འཁོར་ལོ་བཞི་ལ་མ་བཞིའོ། །གོང་རས་བཞི་ལ་བ་བཞི།
གོང་རས་འོད་མཚོ་བཞི་དེ་བཞི་ལ་ཧ་བཞི། ཡིག་འབྲུ་གནས་འགྱུར་ལྷ་རུ་གསལ། སྐུ་
སྟོད་ལྷར་བསྐྱེད་ལྷ་སྒོམ་དམིགས། ཨོཾ་མ་བེ་བེ་མུ་ཏེ་ཏེ། བོན་ཉིད་ཆེན་པོའི་དཀྱིལ་
འཁོར་ནས། སྐྱེ་འགག་མེད་པའི་ངང་ལས་ཡབ་གསང་མཆོག་བཞེངས་སུ་གསོལ།
ཡབ་གསང་མཆོག་རིག་པའི་ཁུ་བྱུག་ཡང། འགྲོ་བའི་དོན་ལ་སྤྱན་འདྲེན་གཤེགས་སུ་
གསོལ། མ་བཅོས་བོན་ཉིད་དབྱིངས་ཀྱི་དཀྱིལ་འཁོར་ནས། འདུ་འབྲལ་མེད་པའི་
ཚུལ་གྱིས། ཡུམ་ཆེན་ཀྱེ་མ་འོད་མཚོ་བཞེངས་སུ་གསོལ། དུས་གསུམ་བདེར་གཤེགས་
འབྱུང་བའི་ཡུམ། ཡུམ་ཆེན་ཀྱེ་མ་འོད་མཚོ་ལ། འགྲོ་བའི་དོན་དུ་སྤྱན་འདྲེན་གཤེགས་
སུ་གསོལ། གཉིས་མེད་མཆོག་ལ་ལྷན་གཅིག་སྐྱེས་པའི། ཡེ་ཤེས་ཐབས་དང་ཤེས་རབ་
དཀྱིལ་འཁོར་ནས། མ་རྨོངས་གསལ་བའི་ཡེ་ཤེས་ལས། འགུ་ཡ་གསང་བའི་ཡུམ་
གསུམ་བཞེངས་སུ་གསོལ། ཐབས་དང་ཤེས་རབ་སྒྱུ་འཕྲུལ་གྱིས། ཐོ་ཡེ་གསང་བའི་
ཕྲིན་ལས་ཡུམ་ཆེན་གསུམ། འགྲོ་བའི་དོན་ལ་སྤྱན་འདྲེན་གཤེགས་སུ་གསོལ། བདེ་བ་
ཆེན་པོའི་དཀྱིལ་འཁོར་ནས། གཉིས་མེད་ལས་ལ་གྲུབ་པ་ཡི། ལས་ཀྱི་ཁྲོ་མོ་མཐུ་ལྡན་
བཞི། སྲིད་པ་འཇོམས་བྱེད་བཞེངས་སུ་གསོལ། མཐུའི་སྟོབས་ཀྱིས་འགྲོ་དྲུག་བོན་ལ་
འཇུགས། ལས་ཀྱི་ཁྲོ་མོ་སྐུ་གསོལ་བཞི་སྤྱན་འདྲེན་གཤེགས་སུ་གསོལ། གོང་རས་ལས་
ལ་སྤྲུལ་པའི་ཁྲོ་མོ་མྱ་ངན་འདུལ་དང་གཤེགས་སུ་གསོལ། འོད་མཚོ་གསང་བའི་
157



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྔགས་ཀྱི་བདག །སྣ་ཚོགས་རིག་པའི་དཀྱིལ་འཁོར་ནས། དམ་ཚིག་བཀའ་སྲུངས་ལྷ་
མོ་བཞི། དམ་ཚིག་རྗེས་གཅོད་ཉམས་ལ་སྤྲུལ་པའི་སྐུ་ལས་བཞེངས་སུ་གསོལ། དམ་
ཚིག་ལྷ་མོ་སྤྱན་འདྲེན་གཤེགས་སུ་གསོལ། བདེ་གསལ་ཡངས་པའི་དཀྱིལ་འཁོར་ནས།
མཐུ་སྟོབས་དྲེགས་པའི་དྲག་ཤུགས་ཁྲོ་མོ་བཞི། བརྡུལ་ཤུགས་བསྐལ་སྲིད་འཁྲུགས་
པའི་ཁྲོ་གཏུམ་སྐུ་ལ་བཞེངས་སུ་གསོལ། འཁྲུལ་རྟོག་འགྱུར་བ་མེད་པས་སྤྱན་འདྲེན་
གཤེགས་སུ་གསོལ། ཕ་ཁུ་འདོད་ཡོན་དྲ་བ་ལས་ཀྱིས་འགྲོ་བ་འདུལ། རྨོངས་པ་
འདུལ་བའི་དཀྱིལ་འཁོར་ནས། མཆོད་པ་བརྒྱད་དང་བཀྲ་ཤིས་བརྒྱད། བདེ་འདུལ་
འཁོར་བ་ཐབས་ཀྱིས་སྐྱོང་བའི་སྐུ་ལས་བཞེངས་སུ་གསོལ། སྐྱོ་ངལ་མེད་པས་སྤྱན་
འདྲེན་གཤེགས་སུ་གསོལ། ཐོ་ཡེ་འགུ་ཡེ་ཨ་པར་ལྷན། བཅུ་གཅིག་པ་བཞུགས་སུ་
གསོལ་ཕྱག་འཚལ་སྟེ། བསྭཱ་ཨཱི་ཨ་པར་མ་བེ་མུ་དེ་ཨེ་མ་ཧོ། ཧ་ཧ་ཧེ་ཧེ་ཏི་སྟ་པར་པ་
ལྷན་སཱཧཱ། གསང་བ་གསང་མཆོག་དཔའ་བོ་གཏུམ་པའི་སྟོབས། འདོད་པ་གསང་
མཆོག་ཤེས་རབ་རོལ། མི་མངོན་དབྱིངས་ནས་སྤྱན་དྲངས་ནས། རྡུལ་ཚོན་དཀྱིལ་
འཁོར་གདན་ལ་བཞུགས་ནས། དུག་ལྔ་ཐུལ་འདུལ་སེང་གེའི་ཁྲི་ལ། ཆགས་སྲིད་ལྷ་
བདུད་གདན་ལ་བཞུགས་སུ་གསོལ། བདག་ཅག་འདོད་པའི་དབང་གིས་ཕྱག་འཚལ་
ལོ། །བདུད་སྲིན་ལོག་པ་འདུལ་དཀའ་བས། ཞི་བས་མི་ཐུལ་ཁྲོ་ཚུལ་ཐབས་ལ་མཁས།
ཐབས་ཀྱི་ཡུམ་དང་སྦྱོར་སྒྲོལ་ཡུམ་བཞི་ཡང། འཕྲིན་ལས་རྣམ་བཞི་མཐར་སྐྱོང་མ།
དྲེགས་པ་ཕོ་མོའི་གདན་ཁྲི་ལ། ཉི་ཟླ་པད་མ་གླང་ཆེན་ཁྲི། ཆགས་བྲལ་གདན་ལ་
བཞུགས་སུ་གསོལ། བདག་ཅག་དད་པས་ཕྱག་འཚལ་ལོ། །སྐུ་གསུང་ཐུགས་ལས་
སྤྲུལ་པའི་ཁྲོ་མོ་བཞི། སྒྱུ་འཕྲུལ་རྫུ་འཕྲུལ་ཐབས་ལ་རོལ་པའི་སྐུ། དྲི་ཟ་གནོད་སྦྱིན་ཀླུ་
དབང་གཤིན་རྗེའི་ཁྲི། ཉི་ཟླ་པདྨ་ཁྱུང་རྒོད་དབང་གི་གདན་ལ་བཞུགས་སུ་གསོལ།
བདག་ཅག་བསྲེལ་ལ་སྲིད་པ་ཕྱག་འཚལ་ལོ། །སྤྲུལ་པའི་ཡི་གེར་བཀོད་པ་དྲ་བ་
158



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
རྫོགས། ས་ཡ་བྱེ་བར་སྤྲུལ་པའི་འཁོར་དང་བཞུགས་སུ་གསོལ། བདག་ཅག་ལོག་སྲེད་
ཞི་བར་ཕྱག་འཚལ་ལོ། །རང་བཞིན་སྤྲོས་བྲལ་ལྷ་མོ་བཞི། ལྷན་སྐྱེས་སྲིད་པ་འདས་པ་
བདེ། རྨ་བྱ་ཤང་ཤང་རྟ་དང་གླང་པོ་ཁྲི། ཉི་ཟླ་པད་མ་བདེ་ཡངས་གདན་ལ་
བཞུགས་སུ་གསོལ། བདག་ཅག་རང་བཞིན་གནས་པའི་དོན་གྱིས་ཕྱག་འཚལ་ལོ། །
སྣང་གསལ་བྱུང་ཚོར་ཁྲོ་མོ་བཞི། འགྱུར་མེད་ཡེ་ཤེས་སྙིང་པོའི་སྐུ། ཆུ་སྲིན་སྦྲུལ་དང་
ནམ་མཁའ་འདབ་ཆགས་ཁྲི། ཉི་ཟླ་པདྨ་འོད་འབྱུང་གདན་ལ་བཞུགས་སུ་གསོལ།
རིག་པ་དཔའ་བོ་ལས་རྣམས་མཐར་ཕྱིན་པ། བདག་ཅག་ཡེངས་བྲལ་གུས་པས་ཕྱག་
འཚལ་ལོ། །ཀུན་འབྱུང་མ་བཀག་ལས་རྣམས་གྲུབ། ཏིང་འཛིན་མཁྲེགས་བྱེད་དམ་
ཚིག་བསྲུང། གསལ་ལྡན་རིག་པ་བདུད་དང་སྲིན་པོའི་ཁྲི། འོད་གསལ་པདྨ་གྱེས་པའི་
གདན་ལ་བཞུགས་སུ་གསོལ། བསྭཱ་ཨོཾ་ཧཱུྃ་མ་བེ་མུ་ཏེ་མ་བེ་མུ་ཏེ་ཡ་མ་རཾ་འདུ་པ་ཧོ།
བཅུ་གཉིས་པ་སྤྱན་དབྱེ་སྟེ། ཨོཾ་མ་མ་ཐིམ་ཐིམ་ཞི་ཞི་འདུ་འདུ་སལ་སལ་ཧ། འགྲོ་
བའི་དོན་དུ་བསམ་པ་སྟེ། གསེར་གྱི་ཙག་བུ་ཐོགས་ཏེ་འདི་སྐད་དོ། །ཨོཾ་དུས་གསུམ་
བདེར་གཤེགས་ལྷ་རྣམས་ལ། ཡེ་ནས་ཡེ་ཤེས་ལྔ་ཤར་བས། སྐུ་གསུང་ཐུགས་ནི་ཡེ་
ནས་ཡེ་ཤེས་སྤྱན་དང་ལྡན་པ་ལ། དབྱེ་བཞིན་གསལ་ཏ་མི་འཚལ་ཏེ། བདག་ཅག་
སེམས་ཅན་ཡོན་བདག་རྣམས། ལུས་ངག་ཡིད་གསུམ་སྒྲིབ་པ་མུན་པ་འདྲ། མུན་པ་
གསལ་ཕྱིར་རིག་པའི་སྤྱན་འབྱེད་ཀྱིས། ལྷ་རྣམས་ཡེ་ཤེས་སྤྱན་དང་ལྡན་བཞིན་དུ།
བདག་ཅག་ལུས་ངག་ཡིད་གསུམ་སྒྲིབ་པ་མུན་པ་གསལ་དུ་གསོལ། ཨོཾ་ཨ་ཡེང་ས་ལེ་
སཱཧཱ། ཞེས་འབྱེད་པའོ། །ད་ནི་དབུ་བསིལ་གྱིན་བཤད་དོ། །དུས་གསུམ་བདེར་
གཤེགས་ལྷ་རྣམས་ཀྱིས། དབུ་སྐྲ་མཐོན་མཐིང་གཙུག་ཕུད་ཀུན། གཙུག་ཕུད་གྱེན་དུ་
འཁྱིལ་བ་ལ། བཀྲུ་ཡིན་བཤད་དང་མི་འཚལ་ཏེ། བདག་དང་མཐའ་ཡས་སེམས་
ཅན་རྣམས། བག་ཆགས་དྲི་མ་བཀྲུས་པའི་ཕྱིར། དབུ་གཙུག་ལྕང་ལོ་བསིལ་དུ་གསོལ།
159



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ༀ་བུ་ནེ་སལ་ཏྲ་ཡེ་སྭཱཧཱ། གཟེ་ཞལ་གྱི་ནང་དུ་སྐུ་བཞུགས་སུ་གསོལ་ཏེ། དུས་གསུམ་
བདེར་གཤེགས་ལྷ་རྣམས་ལ། བདག་ཅག་དད་པས་སྦྱར་བའི་དུང་གི་སོ་མང་འདི།
བདེར་གཤེགས་དབུ་ལ་བསིལ་བཤད་མི་འཚལ་ཏེ། སེམས་ཅན་མ་རིག་སྒྲིབ་པ་སྦྱང་
ཕྱིར་བཤད་པར་བྱ། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་སྐྲ་ལ་
གཙུག་ཕུད་ལྔ་ལྡན་ནས། བཀའ་ས་ཐུགས་ཁར་ཁྲིལ་ནས་བདེར་གཤེགས་ཐུགས་དང་
རོལ། ༀ་མ་བ་སིལ་སིལ་དེས་པར་ལམ་ལམ་སཱཧཱ། དུས་གསུམ་བདེར་གཤེགས་ལྷ་
རྣམས་ལ། བདག་ཅག་དད་པས་སྦྱར་བའི་ཚན་ཆབ་འདི། བདེར་གཤེགས་སྐུ་ལ་
ཁྲུས་གསོལ་མི་འཚལ་ཏེ། སེམས་ཅན་ལུས་ངག་ཡིད་ཀྱི་སྒྲིབ་པ་བཀྲུ་བའི་ཕྱིར།
དྭངས་བའི་ཆབ་བདུན་བསིལ་བ་ཡིས། བདེར་གཤེགས་སྐུ་གསུང་ཐུགས་དག་པས།
བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་ལུས་ངག་ཡིད་ཀྱི་སྒྲིབ་པ་བྱང་
བར་ཤོག །ཨ་པར་ཨ་ཡང་སལེ་བྲུམ་སཱཧཱ། དུས་གསུམ་བདེར་གཤེགས་ལྷ་རྣམས་ལ།
བདག་ཅག་དད་པས་སྦྱར་བའི་རས་དཀར་འདི། བདེར་གཤེགས་ལྷ་ཞལ་ཕྱི་དག་མི་
འཚལ་ཏེ། རྒྱུ་ལས་བསྐྱེད་པའི་རས་དཀར་འདིས། བདེར་གཤེགས་ཞལ་གྱི་རྡུལ་དང་
དྲི་མ་ཕྱི་ཞིང་གསལ་བ་ཡིས། བདེར་གཤེགས་རྣམས་ཀྱི་བྱིན་རླབས་ཀྱིས། བདག་ཅག་
ལུས་སེམས་དྲི་མ་དག་འགྱུར་ཅིག །ཨོཾ་ཨ་ཡེ་ད་ར་སྭཱཧཱ། དུས་གསུམ་བདེར་གཤེགས་
ལྷ་རྣམས་ལ། བདག་ཅག་དད་པས་སྦྱར་བའི་རྩག་བུ་འདི། བདེར་གཤེགས་སྙན་
མཆོག་གསལ་དང་མི་འཚལ་ཏེ། སེམས་ཉིད་གདོས་པའི་རྣ་བ་གསལ་བའི་ཕྱིར། རིན
ཆེན་རྩག་བུ་བདེ་ལྡན་འདིས། བདེ་བར་གཤེགས་པའི་སྙན་གསང་དབྱེ། བདེར་
གཤེགས་ལྷའི་བྱིན་རླབས་ཀྱིས། སེམས་ཅན་རྣ་བའི་འོན་ཐིབས་དག་པར་ཤོག །ཨོཾ་ཨ་
ཧེ་མུ་པར་ཤག་སཱཧཱ། དུས་གསུམ་བདེར་གཤེགས་ལྷ་རྣམས་ལ། བདག་ཅག་དད་
པས་སྦྱར་བའི་སྟོབས་བསྒྱུར་འཁོར་ལོ་འདི། བདེར་གཤེགས་ལྗགས་ལ་དབྱེ་དང་མི་
160



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
འཚལ་ཏེ། སེམས་ཅན་ལྐུགས་པའི་ལྕེ་དབྱེའི་ཕྱིར། ཐུགས་རྗེ་སྟོབས་སྒྱུར་འཁོར་ལོ་
དག་པ་འདི། བདེར་གཤེགས་རྣམས་ཀྱི་བྱིན་རླབས་ཀྱིས། སེམས་ཅན་ལྐུགས་པ་
སངས་པར་ཤོག །ཨོཾ་ཛ་བཱི་ཀོ་སོ་ཧ་ཡེ་མང་སཱཧཱ། དུས་གསུམ་བདེར་གཤེགས་ལྷ་
རྣམས་ལ། བདག་ཅག་དད་པས་སྦྱར་བའི་དུང་གི་ཕོ་སྙིང་འདི། བདེར་གཤེགས་
ཐུགས་ཀྱི་མདུད་པ་བཀྲོལ་དང་མི་འཚལ་ཏེ། སེམས་ཅན་མ་རིག་སེམས་གསལ་ཕྱིར།
རིན་ཆེན་དུང་གི་ཕོ་ལྷུང་འདི་རྩབས་པས། བདེར་གཤེགས་རྣམས་ཀྱི་བྱིན་རླབས་ཀྱིས།
སེམས་ཅན་སེམས་ལ་དྲན་རིག་གསལ་བར་ཤོག །ཨོཾ་ཨ་པར་མུ་ཡེ་སྭཱཧཱ། མངའ་
དབུལ་ཞལ་སྤྲོ་སྤྱན་ཕྱེ་ནས། རྟེན་ལ་གཉིས་སུ་མེད་པར་སྟིམས། འགྲོ་བའི་དོན་ལ་
དགོངས་པར་སྒོམས། བཅུ་གསུམ་པ་མཆོད་པ་དབུལ་ཏེ། ཨོཾ་ཤར་གྱི་ཕྱོགས་ནས་
མཆོད་འབུལ་མ། རིག་པའི་ལྷ་མོ་ཞུགས་མར་མ། ཕྱག་ན་རིན་ཆེན་ཀོང་བུ་རུ། ཡིད་
སྤྲུལ་རྒྱུ་སྦྱར་མར་མེ་ལྟམ། འོད་ཀྱི་མཆོད་པ་དབུལ་ད་མི་འཚལ་ཏེ། དབྱིངས་ལས་
སྤྲུལ་ནས་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ། བདེར་གཤེགས་ཡེ་
ནས་འོད་ལས་ལྷུན་གྲུབ་ལ། འོད་ཀྱི་སྒྲོན་མར་བྱིན་རླབས་ཏེ། དབྱིངས་ལས་སྤྲུལ་
ནས་དབྱིངས་སུ་འབུལ། རྒྱུད་ལས་སྐྱེད་ནས་འབྲས་བུར་བསྔོ། བདེར་གཤེགས་ཡེ་
ནས་འོད་ལས་ལྷུན་གྲུབ་ལ། འོད་ཀྱི་མཆོད་པ་དབུལ་དག་མི་འཚལ་ཏེ། སེམས་ཅན་
མ་རིག་འདོད་ཆགས་གསལ་བའི་ཕྱིར། ཐུགས་རྗེ་དགོངས་ལ་མར་མེའི་མཆོད་པ་
བཞེས། བསྭོ་ཨོ་ཕྱོར་ཕུར་ཨ་ལོ་སཱཧཱ། བྱང་གི་ཕྱོགས་ནས་མཆོད་འབུལ་མ། རོའི་ལྷ་
མོ་བདུད་རྩི་མ། ཕྱག་ན་རིན་ཆེན་གའུ་རུ། སྣོད་བཅུད་སྟོང་གསུམ་བཅུད་སྡུས་ལྟམ།
ཡིད་སྤྲུལ་རྒྱུ་སྦྱོར་རོ་མཆོད་བདའ། བདུད་རྩི་སྨན་དུ་བྱིན་རླབས་སྟེ། དབྱིངས་ལས་
སྤྲུལ་ནས་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ། བདེར་གཤེགས་ཡེ་
ནས་རོ་མཆོག་ལྷུན་གྲུབ་ལ། རོའི་མཆོད་པ་དབུལ་དག་མི་འཚལ་ཏེ། སེམས་ཅན་
161



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
རོའི་སྒྲིབ་པ་གསལ་བའི་ཕྱིར། ཐུགས་རྗེ་དགོངས་ལ་རོ་མཆོག་མཆོད་པར་བཞེས།
བསྭོ་ཨོ་བུན་ནེ་ར་ས་སྨར་ལ་སཱཧཱ། ནུབ་ཀྱི་ཕྱོགས་ནས་མཆོད་འབུལ་མ། དྲིའི་ལྷ་མོ་
སྤོས་མེ་མ། ཕྱག་ན་རིན་ཆེན་སྤོས་ཁང་དུ། སུམ་བརྒྱ་དྲུག་ཅུའི་བླ་སྤོས་ལྟམ། ཡིད་
སྤྲུལ་རྒྱུ་སྦྱོར་དྲི་མཆོག་ངད། རླུང་ཕྱོད་དྲི་ངད་བྱིན་རླབས་ཏེ། དབྱིངས་ལས་སྤྲུལ་
བའི་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ། བདེར་གཤེགས་ཡེ་ནས་
དྲི་ལ་ལྷུན་གྲུབ་ལ། དྲིའི་མཆོད་པ་དབུལ་དག་མི་འཚལ་ཏེ། སེམས་ཅན་དྲིའི་སྒྲིབ་པ་
གསལ་བའི་ཕྱིར། ཐུགས་རྗེ་དགོངས་ལ་དྲི་མཆོག་མཆོད་པར་བཞེས། བསྭོ་ཨོ་བུམ་ནེ་
རླན་ཏེ་དུ་སེ་ཏང་སཱཧཱ། ལྷོའི་ཕྱོགས་ནས་མཆོད་འབུལ་མ། སྒྲའི་ལྷ་མོ་སྒྲ་རྒྱལ་མ།
ཕྱག་ན་རིན་ཆེན་ཅོང་དཀྲོལ་སྟོང་གསུམ་སྒྲ། རྔ་གཤང་དུང་གླིང་སྒྲ་ཚོགས་རྣམས།
ཕྱག་ཞབས་སྟབས་དང་ཞལ་ནས་བསྒྱུར། ཡིད་སྤྲུལ་རྒྱུ་སྦྱོར་སྒྲ་སྙན་སྒྲོགས། འབྱུང་
བའི་སྒྲ་རུ་བྱིན་རླབས་ཏེ། དབྱིངས་ལ་སྤྲུལ་ནས་དབྱིངས་སུ་འབུལ། རྒྱུ་ལས་སྐྱེས་
ནས་འབྲས་བུར་བསྔོ། བདེར་གཤེགས་ཡེ་ནས་སྒྲ་ལ་ལྷུན་གྲུབ་ལ། སྒྲའི་མཆོད་པ་
དབུལ་དག་མི་འཚལ་ཏེ། སེམས་ཅན་སྒྲའི་སྒྲིབ་པ་གསལ་བའི་ཕྱིར། ཐུགས་རྗེ་
དགོངས་ལ་སྒྲ་མཆོག་མཆོད་པར་བཞེས། བསྔོ་ཨོཾ་ལྷང་ངེ་སང་ངེ་ཤ་པ་ཏ་སྭཱཧཱ། ལྷོ་
ཤར་མཚམས་ནས་མཆོད་འབུལ་མ། ཐུགས་ཀྱི་ལྷ་མོ་གར་མཁན་མ། ཕྱག་ཞབས་
གར་དང་ཚོམ་ཚོམ་བསྒྱུར། ཡིད་སྤྲུལ་རྒྱུ་སྦྱོར་ལྷ་མོ་འབུམ། གར་གྱི་རོལ་མོར་བྱིན་
རླབས་ཏེ། དབྱིངས་ལས་སྤྲུལ་ནས་དབྱིངས་སུ་འབུལ། རྒྱུ་ལས་སྐྱེས་ནས་འབྲས་བུར་
བསྔོ། བདེར་གཤེགས་ཡེ་ནས་གར་ལ་ལྷུན་གྲུབ་ལ། གར་དང་མཆོད་པ་དབུལ་དག་
མི་འཚལ་ཏེ། སེམས་ཅན་མྱ་ངན་སྒྲིབ་པ་གསལ་བའི་ཕྱིར། ཐུགས་རྗེ་དགོངས་ལ་
གར་མཆོག་མཆོད་པར་བཞེས། བསྭོ་ཨོཾ་ཧ་ཧེ་ཨ་ཧེ་སྤྲོས་པར་ལམ་སཱཧཱ། བྱང་ཤར་
མཚམས་ནས་མཆོད་འབུལ་མ། ཡིད་ཀྱི་ལྷ་མོ་རིན་ཆེན་མ། རིན་ཆེན་པད་མའི་ཐོད་
162



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྣོད་དུ། ཡིད་སྤྲུལ་རྒྱུ་སྦྱོར་རིན་ཆེན་ལྟམ། རིན་ཆེན་གསེར་དུ་བྱིན་རླབས་ཏེ།
དབྱིངས་ལས་སྤྲུལ་ནས་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ།
བདེར་གཤེགས་ཡེ་ནས་རང་བཞིན་དག་པ་ལ། རིན་ཆེན་རྒྱན་ཆས་མཆོད་པ་འབུལ་
དག་མི་འཚལ་ཏེ། སེམས་ཅན་འདོད་སྲེད་སྒྲིབ་པ་གསལ་བའི་ཕྱིར། ཐུགས་རྗེ་
དགོངས་ལ་རིན་ཆེན་རྒྱན་ཆས་མཆོད་པར་བཞེས། བསྭོ་ཨོ་རད་ན་རོད་པུ་ཙེ་མེ་སྭཱཧཱ།
བྱང་ནུབ་མཚམས་ནས་མཆོད་འབུལ་མ། སྐུའི་ལྷ་མོ་ཚན་ཆབ་མ། ཕྱག་ནས་རིན་
ཆེན་བུམ་པ་རུ། ཡིད་སྤྲུལ་རྒྱུ་སྦྱར་ཚན་ཆབ་ལྟམ། རྣམ་དག་ཁྲུས་རྫིང་འབུམ་དུ་བྱིན་
རླབས་ཏེ། དབྱིངས་ལ་སྤྲུལ་ནས་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་
བསྔོ། བདེར་གཤེགས་ཡེ་ནས་གཙང་མ་རྣམ་དག་ལ། རིན་ཆེན་རྣམ་དག་མཆོད་པ་
དབུལ་དག་མི་འཚལ་ཏེ། སེམས་ཅན་ལུས་ཀྱི་དྲི་མ་གསལ་བའི་ཕྱིར། ཐུགས་རྗེ་
དགོངས་ལ་རིན་ཆེན་རྣམ་དག་མཆོད་པར་བཞེས། བསྭོ་ཨཱ་ཧ་དེ་ཆ་ཀ་ར་ཨ་ཀྱོ་ཤུ་དེ་
སཱཧཱ། ལྷོ་ནུབ་མཚམས་ནས་མཆོད་འབུལ་མ། གསུང་གི་ལྷ་མོ་མེ་ཏོག་མ། ཕྱག་ན་
རིན་ཆེན་པད་ཕོར་དུ། འབྱུང་བས་བསྐྱེད་པའི་པད་ཕོར་ལྟམ། ཡིད་སྤྲུལ་རྒྱུ་སྦྱར་མེ་
ཏོག་འབྲས་བུར་བཀོད། མཛེས་སྡུག་རྒྱན་དུ་བྱིན་རླབས་སྟེ། དབྱིངས་ལས་སྤྲུལ་ཏེ་
དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ། བདེར་གཤེགས་ཡེ་ནས་
མདངས་ལ་ལྷུན་གྲུབ་ལ། རིན་ཆེན་རྒྱན་མཛེས་མི་འཚལ་ཏེ། སེམས་ཅན་ངག་གི་
སྒྲིབ་པ་བསལ་བའི་ཕྱིར། ཐུགས་རྗེ་དགོངས་ལ་རིན་ཆེན་རྒྱན་མཛེས་མཆོད་པར་
བཞེས། བསྭཱ་ཨཱ་ནེ་ར་ཨ་ཏེ་པུ་པེ་སྭཱཧཱ། སྲིད་པ་འཁྲུགས་པའི་རྦ་ཀློང་ནས། བདུད་
རྩིའི་བཅུད་སྡུས་ཕུད་འབུལ་མ། སྲིད་པའི་ལྷ་མོ་བདེ་འཁྲུག་མ། ཕྱག་ན་བམ་ཆེན་རོ་
ཁོག་ཏུ། ཆགས་པ་མེད་པར་ཀུན་སྦྱོར་ནས། པད་མ་གླུ་ཡེ་རོལ་པར་སྦྱོར། དམར་
ཆེན་མདངས་དང་ཐིག་ལེ་བཅུད། སྣ་ཚོགས་སྲིད་པའི་མདངས་བཅུད་སྦྱར། དོན་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྙིང་འབྲས་བུ་ཕུད་སྦྱར་ལྟམ། ཡིད་སྤྲུལ་རྒྱུ་སྦྱར་བདུད་རྩི་བཅུད། འཆི་གསོ་བདུད་
རྩི་བྱིན་རླབས་ཏེ། དབྱིངས་ལས་སྤྲུལ་ཏེ་དབྱིངས་སུ་འབུལ། རྒྱུ་ལས་སྐྱེད་ནས་འབྲས་
བུར་བསྔོ། བདེར་གཤེགས་ཡེ་ནས་ཆེན་པོར་ལྷུན་རྫོགས་ལ། བཅུད་བསྡུས་བདུད་རྩི་
དབུལ་དག་མི་འཚལ་ཏེ། འཁོར་བའི་ཆུ་རྒྱུན་བཅད་པའི་ཕྱིར། ཐུགས་རྗེ་དགོངས་ལ་
བདུད་རྩི་མཆོད་པར་བཞེས། བསྭོ་ཨཱ་ར་ས་ཡ་ན་ཧཱུྃ་ཨུ་ལོ་ཨོ་པར་སཱཧཱ། བསྭོ་བསྐལ་
པ་ཉམས་པའི་མཐའ་རུ་ནས། ཤ་ཁྲག་དམར་ཆེན་དུང་འབུལ་མ། བསྐལ་པའི་ལྷ་མོ་
ཙ་མུན་མ། ཕྱག་ན་དམར་ཆེན་གཟེ་ཞལ་དུ། འདུག་པ་མེད་པར་ཀུན་སྒྲོལ་ནས།
ཞེན་པ་མེད་པར་སྣང་སྲིད་ཀུན་སྒྲོལ་ཏེ། གསང་བ་ཆེན་པོ་ལུས་སེམས་དྭངས་སྙིགས་
ཕྱེ། ཆགས་པ་མེད་པའི་དམར་ཆེན་ཙ་མུན་ཏ། རག་ཏ་དམར་ཆེན་རྦ་ཀློང་འཁྲུགས།
ཤ་ཁྲག་ལྷ་རྐང་ཚིལ་དང་ཀླད། ལྤགས་པ་རུས་པ་སོ་དང་སེན། རྩ་རྒྱུས་བ་སྤུ་ཆུ་དང་
སྡེར། ཡིད་སྤྲུལ་རྒྱུ་སྦྱོར་རག་ཏ་ཙ་མུན་ཏ། སྒྲལ་བ་ཆེན་པོར་བྱིན་རླབས་ཏེ།
དབྱིངས་ལ་སྤྲུལ་བའི་དབྱིངས་སུ་འབུལ། རྒྱུ་ལས་སྐྱེད་ནས་འབྲས་བུར་བསྔོ། བདེར་
གཤེགས་ཡེ་ནས་རྟོགས་པ་ལྷུན་གྲུབ་ལ། ཤ་ཁྲག་དམར་ཆེན་རྩ་མུན་ཏའི། སྲིད་པའི་
སྐྱེ་འཕེལ་གཅད་པའི་ཕྱིར། ཐུགས་རྗེ་དགོངས་ལ་ཤ་ཁྲག་དམར་ཆེན་རྩ་མུན་ཏ་ཡི་
མཆོད་པར་བཞེས། བསྭོ་ཨོཾ་མང་ཐུན་ཙ་མུན་རག་ཏ་སྭཱཧཱ། སྲིད་གསུམ་བཅུད་
བསྡུས་དོན་སྙིང་དང། ཁམས་གསུམ་མདངས་བླངས་རྒྱུ་སྦྱར་ནས། བཤམ་མཆོད་པུ་
རྩམ་གཏོར་མ་འདི། ཡིད་སྤྲུལ་རྒྱུ་སྦྱོར་པུ་རྩམ་གཏོར་མ་འདི། མཆོད་པ་ཆེན་པོར་
བྱིན་རླབས་ཏེ། དབྱིངས་ལས་སྤྲུལ་ནས་དབྱིངས་སུ་འབུལ། རྒྱུ་ལས་སྐྱེད་ནས་འབྲས་
བུར་བསྔོ། བདེར་གཤེགས་ཡེ་ནས་རྫོགས་པ་ལྷུན་འགྲུབ་ལ། པུ་ཙམ་གཏོར་མ་
མཆོད་དག་མི་འཚལ་ཏེ། རྒྱུ་འབྲས་ཐབས་དང་ཤེས་རབ་སྤྲད་པ་དང། དབྱིངས་དང་
ཡེ་ཤེས་རོལ་པའི་ཕྱིར། ཐུགས་རྗེ་དགོངས་ལ་པུ་ཙམ་གཏོར་མ་མཆོད་པར་བཞེས།
164



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བསྭོ་ཨོཾ་པུ་ཙམ་ར་ག་སྭཧཱ། བསྭ་སྦྱོར་སྒྲོལ་འཁོར་བའི་སྤྱི་འབྱུང་མཆོད་པ་ནི། བག་
ཆགས་སྲེད་ལེན་མཆོད་པ་འདི། དཔོན་གསས་བླ་མ་ཐུགས་རྗེའི་སྒྲོན། བདེར་
གཤེགས་གདུང་འཛིན་གཤེན་རབ་བཀའ། དགོངས་པ་སད་ལ་ཐིམ་འགྱུར་ཅིག །
ཐམས་ཅད་མཁྱེན་པའི་ཡེ་ཤེས་རོལ། བསྭོ་ཨོ་ཐོ་ཡེ་མུ་ཡེ་གུ་པར་ཤག །བསྔོ་སྦྱོར་སྒྲོལ་
དྲག་པོར་འཁོར་བ་སྤྱིས་ཕྱུང་ནས། མཆོད་པ་ཆེན་པོར་བཤམས་ནས་ནི། གཏི་མུག་
བྱིངས་ཐིབས་མཆོད་པ་འདི། ཡབ་གསང་མཆོག་རིག་པའི་ཁུ་བྱུག་སྟེ། བདེར་
གཤེགས་ཐུགས་ལ་ཐིམ་འགྱུར་ཅིག །སྟོང་པ་ཉིད་ཀྱི་ཡེ་ཤེས་རོལ། སྦྱོར་བསྒྲོལ་འཁོར་
བ་སྤྱིས་ཕྱུང་མཆོད་པ་ནི། ཞེ་སྡང་གདུག་རྩུབ་མཆོད་པ་འདི། ཡུམ་ཆེན་ཀྱེ་མ་འོད་
མཚོ་སྟེ། བདེར་གཤེགས་སྐུ་ལ་ཐིམ་འགྱུར་ཅིག །མེ་ལོང་ལྟ་བུའི་ཡེ་ཤེས་རོལ། སྦྱོར་
སྒྲོལ་འཁོར་བ་སྤྱིས་ཕྱུང་མཆོད་པ་ནི། ཕྲག་དོག་གཡོས་པའི་མཆོད་པ་འདི། སྦྱོར་
བའི་ཡུམ་ཆེན་ཐབས་ལ་འཁྲོས་པའི་ཁྲོ་མོ་སྟེ། བདེར་གཤེགས་ཡོན་ཏན་ལ་ཐིམ་
འགྱུར་ཅིག །མཉམ་པ་ཉིད་ཀྱི་ཡེ་ཤེས་རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་པ་
ནི། ང་རྒྱལ་རྩུབ་པའི་མཆོད་པ་འདི། དབང་གི་ཡུམ་ཆེན་སྨོན་ལམ་ལས་ཁྲོས་པའི་
ཁྲོ་མོ་སྟེ། བདེར་གཤེགས་གསུང་ལ་ཐིམ་འགྱུར་ཅིག །སོ་སོར་རྟོགས་པའི་ཡེ་ཤེས་ལ།
སྦྱོར་སྒྲོལ་འཁོར་བ་སྤྱིས་ཕྱུང་མཆོད་པ་ནི། འདོད་ཆགས་འཁོར་བའི་མཆོད་པ་འདི།
སྒྲོལ་བའི་ཡུམ་ཆེན་སྟོབས་ལས་ཁྲོས་པའི་ཁྲོ་མོ་སྟེ། བདེར་གཤེགས་འཕྲིན་ལས་ལ་
ཐིམ་འགྱུར་ཅིག །བྱ་བ་གྲུབ་པའི་ཡེ་ཤེས་རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་
པ་ནི། ཉོན་མོངས་དར་དྲག་རྒྱུག་རིངས་མཆོད་པ་འདི། ལས་ལ་ཁྲོས་པའི་ཁྲོ་མོ་སྟེ།
མཐུ་ལྡན་སྲིད་པ་འཁྲོས་པའི་ཁྲོ་མོ་བཞི། བདེར་གཤེགས་ཐུགས་རྗེའི་ལས་ལ་ཐིམ་
འགྱུར་ཅིག །འཕོ་འགྱུར་མེད་པའི་ཡེ་ཤེས་རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་
པ་ནི། བདེར་གཤེགས་ཐུགས་ལས་ཁྲོས་པའི་ཁྲོ་མོ་སྟེ། སྤྲུལ་པ་མྱ་ངན་དྲ་བ་འཇོམས་
165



གསུང་རབ་སྒོ་མཛོད་རིན་པོ་ཆེའི་གླེགས་བམ།
l27
པ་ཁྲོས་པའི་ཁྲོ་མོ་བཞི། བདེར་གཤེགས་སྐུ་སྤྲུལ་རྫུ་འཕྲུལ་རིགས་ལ་ཐིམ་འགྱུར་ཅིག །
ཌཀྐིའི་ཡེ་ཤེས་ཆེན་པོར་རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་པ་ནི། བདེར་
གཤེགས་བཀའ་ལས་ཁྲོས་པའི་ཁྲོ་མོ་སྟེ། དམ་ཚིག་རྗེས་གཅོད་ཉམས་པ་འདུལ་བའི་ཁྲོ་
མོ་བཞི། དམ་ཚིག་ལུས་ངག་ཡིད་ལ་ཐིམ་འགྱུར་ཅིག །བརྟན་པ་ཆེན་པོའི་ཡེ་ཤེས་
རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་པ་ནི། ཕོ་ཉ་ལས་ལ་ཁྲོས་པའི་ཁྲོ་མོ་སྟེ།
མཐུ་སྟོབས་བརྟུལ་ཤུགས་སྒོ་མ་བཞི། རྟུལ་ཤུགས་ཡེ་ཤེས་སྐུ་ལ་ཐིམ་འགྱུར་ཅིག །
འགག་སྒྲུབ་མེད་པའི་ཡེ་ཤེས་རོལ། སྦྱོར་སྒྲོལ་འཁོར་བ་སྤྱིས་ཕྱུང་མཆོད་པ་ནི། བདེར་
གཤེགས་རིག་པ་ཡུལ་ལས་སྤྲུལ་པའི་ལྷ་མོ་སྟེ། མཆོད་འབུལ་བཀྲ་ཤིས་ལྷ་མོ་ལ།
འཇིག་རྟེན་ལས་ལ་འདོད་པ་སྒྲུབ་པ་ཡེ་ཤེས་ལས་ལ་ཐིམ་འགྱུར་ཅིག །སྤྲོས་བྲལ་འོད་
ཀྱི་ཡེ་ཤེས་རོལ། བསྭོ་ཨོཾ་མུ་རྒྱུང་མུ་པར་འོད་རུམ་རྩེ་སཱཧཱ། བཅུ་བཞི་པ་བཤགས་པ་
འབུལ་བ། ན་མོ་སྔོན་ཚེ་གོང་ནས་ད་ལྟ་ཡན་ཆད་དུ། མ་རིག་འཁྲུལ་པས་ལུས་
བླངས་འཁོར། ད་རུང་གོལ་ནས་ལོག་པར་ལྟ། དུས་འདིར་མི་ལུས་རིན་ཆེན་ཐོབ།
བདེར་གཤེགས་རྣམས་ལ་དཔང་གསོལ་ན། བཀའ་ལས་མི་འདས་དམ་ལས་མི་ལྡོག་
ན། བག་ཞེན་ལོག་པའི་བློ་སྐྱེས་ནས། ཐུགས་རྗེ་ཆེ་ལྡན་ཡེ་ཤེས་སྤྱན་ལ་བཟོད་པར་
གསོལ། མ་བཅོས་སེམས་ཉིད་ཐིག་ལེ་ལས། ཡེ་ནས་བདལ་ཉམས་མེད་པ་ལ།
བསྲུང་མེད་རིག་པའི་དམ་ཚིག་གསལ། རྣམ་རྟོག་མཚན་མའི་བག་ཆགས་ཀུན།
གཉིས་མེད་དོན་གྱི་ངང་དུ་བཤགས། སེམས་ཉིད་ཡེ་ནས་ཀུན་ཏུ་བཟང། བོན་ཉིད་
སྤྲོས་དང་བྲལ་བ་སྟེ། མ་རྟོགས་མཚན་མ་བཟུང་བ་མཐོལ་ལོ་བཤགས། བློ་ཡིད་
སེམས་ཉིད་ཡེ་ནས་ལྷུན་རྫོགས་གཡུང་དྲུང་ངང། འགྱུར་མེད་གཡུང་དྲུང་མི་ཤིག་ཏེ།
འགྱུར་ལྡོག་འདུ་འབྲལ་འཁྲུལ་པ་མཐོལ་ལོ་བཤགས། རྣམ་ཤེས་རིག་པའི་སྐུ་ནི་ཡེ་
ནས་འགྲོ་བ་འདུལ། མ་རིག་འཁྲུལ་རྟོག་སྤང་བླང་མེད། རྣམ་བཞི་སྐྱེ་བ་འདུལ་བར་
166



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྤྲུལ། མ་ངེས་དུ་མ་སྤྲུལ་སྐུ་ཐུགས་རྗེ་ཆེན་པོ་མཉམ་པ་སྟེ། ཐུགས་རྗེ་བྲི་བཀོལ་བྱས་
པ་བློ་ཤོར་མཐོལ་ལོ་བཤགས། ཐུགས་རྗེ་ཡེ་ནས་བདལ་པ་ལ། ཀུན་ཏུ་མ་སྙོམས་
བཟུང་འཛིན་སྟེ། འཛིན་པའི་བློ་རྟོག་མ་བྲལ་བ། ཡབ་གསང་མཆོག་རིག་པའི་ཁུ་
བྱུག་ཐུགས་དང་ཅི་གྷལ་མཐོལ་ལོ་བཤགས། ཐབས་དང་ཤེས་རབ་བློའི་ཡུལ་བཅོལ་
ལ། ཆགས་སྲེད་སེམས་ཅན་བློ་གཏོལ་པ། ཡུམ་མཆོག་ཀྱེ་མ་འོད་མཚོའི་ཐུགས་དང་
ཅི་གྷལ་མཐོལ་ལོ་བཤགས། ཐབས་ཀྱིས་འགྲོ་བ་འདུལ་མཛད་སྲིད་པའི་དྲ་བ་འཇོམས་
པ་སྟེ། སྦྱོར་བ་ཐབས་ལ་ལམ་རྡུགས་ནས། ཕྲག་དོག་ལས་ལ་ཆགས་པར་སྦྱར་བ་ལ།
ཁྲོ་མོ་མི་ཟད་ཡངས་མེའི་ཐུགས་དང་ཅི་གྷལ་མཐོལ་ལོ་བཤགས། སྨོན་ལམ་བློ་ཆུང་
བྱས་པའི་བློ་མཐའ་སྟེ། རྒྱ་ཆེན་སྨོན་པ་འགྲོ་ལ་མ་སྨན་ནས། ང་རྒྱལ་བདག་འཛིན་
རང་ཁར་སྨིན་པ་ལ། ཁྲོ་མོ་འཇིགས་བྱེད་ཞི་དལ་སྙོམས་མའི་ཐུགས་དང་ཅི་གྷལ་
མཐོལ་ལོ་བཤགས། སྟོབས་ལྡན་རྟུལ་ཤུགས་ཁུ་ཁྲིག་སྟེ། ཁྲོ་གཉེར་རིག་པའི་རྩིར་མ་
ཟིན་ནས། འདོད་ཆགས་བག་ཞེན་སྟོབས་སྟོན་པ། ཁྲོ་མོ་རིག་པའི་བརྟུལ་ཤུགས་མའི་
ཐུགས་དང་ཅི་གྷལ་མཐོལ་ལོ་བཤགས། ཤེས་རབ་གསལ་དྭངས་མུན་པ་འཇོམས་པ་
སྟེ། འཇམ་ཡངས་བདེ་བའི་སྐུ་མ་རིག་ནས། གཏི་མུག་རྨོངས་པས་འདོད་སེམས་
འགྱུར་བ་ལ། ཁྲོ་མོ་གསལ་བྱེད་སྒྲོན་མའི་ཐུགས་དང་ཅི་གྷལ་མཐོལ་ལོ་བཤགས།
ཐམས་ཅད་མཁྱེན་པའི་ཡེ་ཤེས་སྟོང། རྨོངས་པ་རྟོག་སྒྲིབ་མེད་པར་ཡེ་སངས་ནས།
བརྒྱུད་མཁས་དོན་ལ་རྡུགས་པ། ཁྲོ་མོ་སྟོང་གསལ་འཁོར་བ་སྒྲོལ་བའི་ཐུགས་དང་ཅི་
གྷལ་མཐོལ་ལོ་བཤགས། འགྱུར་མེད་བྱ་བ་རང་གི་བློ། འཕོ་འགྱུར་བླང་དོར་མེད་
ནས། གསལ་སྟོང་རིག་པའི་བཀའ་བསྒྲུབ་པ། ཁྲོ་མོ་ཐེར་ཟུག་བརྟན་མའི་ཐུགས་དང་
ཅི་གྷལ་མཐོལ་ལོ་གཤགས། འཆལ་པ་མེད་པ་རང་དག་སེམས་ལ་མ་ཁྲེལ་པ། དག་
པར་གསལ་ནས་བློ་མ་འབྱོངས་ནས། སྦྱོར་སྒྲོལ་ཐེག་པའི་བློས་བརྟགས་པས། ཁྲོ་མོ་
167



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
རོལ་བྱེད་དྲ་འཇོམས་མའི་ཐུགས་དང་ཅི་གྷལ་མཐོལ་ལོ་བཤགས། སྦྱིན་ཆགས་སྲིད་
པའི་བློ་སྐྱེས་འབྲེལ་མེད་རིག་པའི་སེམས་ཀྱིས་མ་ཟིན་ནས། བཞིན་མེད་ཤེས་རབ་
རྨོངས་རྨུག་པ། ཁྲོ་མོ་ཆགས་མེད་རླུང་སེམས་མའི་ཐུགས་དང་ཅི་གྷལ་མཐོལ་ལོ་
བཤགས། ཀུན་ཁྱབ་ནམ་མཁའ་ཐུགས་རྗེ་བདལ། རྩིས་གཏབ་བྲི་བཀོལ་འཁོར་བའི་
བློ་སྐྱེས་ནས། སྦྱིན་པ་མ་གྲོལ་བློ་ལས་འགགས་པ་ལ། ཁྲོ་མོ་ཐོག་མེད་སྟོབས་ཤུགས་
མའི་ཐུགས་དང་ཅི་གྷལ་མཐོལ་ལོ་བཤགས། བརྩོན་འགྲུས་ཐོགས་རྡུགས་མེད་པ་ཡེ་
བླང་ཆེ། བཏང་སྙོམས་ཐ་ཐུམ་ལམ་གྱི་བློ་སྐྱེས་ནས། ལེ་ལོ་ཆུ་ལྐུགས་གླེན་རྨོངས་པ།
ཁྲོ་མོ་ཐོགས་མེད་བརྟན་མའི་ཐུགས་དང་ཅི་གྷལ་མཐོལ་ལོ་བཤགས། བྱམས་སྡང་
བླང་དོར་འདུ་ཤེས་དག །ཀུན་སྙོམས་རིག་པའི་སེམས་ལས་འཁྲུལ་ནས། ཁོང་ཁྲོ་སྡང་
དང་ཆགས་པ། ཁྲོ་མོ་རྟུལ་ཀློང་འགྱུར་མེད་མའི་ཐུགས་དང་ཅི་གྷལ་མཐོལ་ལོ་
བཤགས། མི་འགྱུར་བརྟན་བྱེད་གཡུང་དྲུང་དབྱིངས། བདེ་སྟོང་རང་ས་འཛིན་པ་
འདུ་འཛི་བློས་འཕྲོག་པ། གཡུང་དྲུང་ལྷ་མོ་ཁྲོ་གཉེར་མའི་ཐུགས་དང་ཅི་གྷལ་མཐོལ་
ལོ་བཤགས། གསལ་འགྲིབ་ཡེ་དྭངས་ཆུ་ཟླའི་དབྱིངས། བློ་ལ་ཤར་བ་རིག་པའི་
མདངས་མ་ཟིན་པ། འོད་ཀྱི་ལྷ་མོ་ཁྲོ་གསལ་མའི་ཐུགས་དང་ཅི་གྷལ་མཐོལ་ལོ་
བཤགས། དབལ་སོ་ངར་ལྡན་རིག་པའི་དབྱིངས། བློས་བཏགས་རྟག་པར་སྲེད་བྱེད་
པ། དབལ་སོ་ཡ་མ་ཁྲོ་གཏུམ་ཤུགས་ལྡན་ལྷའི་ཐུགས་དང་ཅི་གྷལ་མཐོལ་ལོ་བཤགས།
འཁོར་བ་གནས་སྦྱོངས་སྲིད་པའི་དབྱིངས། ཆུ་རྒྱུན་གཅོད་པའི་ཐིག་ལེ་གྷག་པ། སྲིད་
པའི་ལྷ་མོ་དུག་མཚོ་མའི་ཐུགས་དང་ཅི་གྷལ་མཐོལ་ལོ་བཤགས། འབྱུང་སྲིད་བསྐལ་
པ་གྲངས་ཀྱི་དབྱིངས། ཟད་འཕེལ་འབྱུང་བ་སེམས་ཅན་སྐྱོང་བ། འབྱུང་སྲིད་བསྐལ་
པའི་བདག་མོའི་ཐུགས་དང་ཅི་གྷལ་མཐོལ་ལོ་བཤགས། མཐར་བྱེད་གཅོད་བྱེད་བདེ་
ཆེན་དབྱིངས། རྣམ་པར་ཐར་བྱེད་རིག་པའི་བློ་ཤར་བཀག་པ། རིག་པ་ཐབས་ལ་རྒྱུ་
168



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
སྤྲུལ་ཁྲོ་བོ་བཞིའི་ཐུགས་དང་ཅི་གྷལ་མཐོལ་ལོ་བཤགས། མཐོལ་བཤགས་ཕུལ་ནས་
ཚངས་པའི་དངོས་གྲུབ་གསོལ། བཀྲ་ཤིས་ལྷ་མོ་མཆོད་པ་མཉེས། ཆགས་ཉམས་ལྟུང་
བ་སངས་རྒྱས་ལམ་ལོག་པ། བཀྲ་ཤིས་མཆོད་པའི་ལྷ་མོ་བརྒྱད་ཀྱི་ཐུགས་དང་ཅི་གྷལ་
མཐོལ་ལོ་བཤགས། མཐོལ་བཤགས་ཕུལ་ནས་ཚངས་པའི་དངོས་གྲུབ་བསྩོལ། བསྭོ་
ཨོཾ་ཤ་ར་བེ་པ་ཨ་ཀྱཱ་སྭཱཧཱ། བཅོ་ལྔ་པ་འཛབ་བསྟོད་འབུལ། བདག་གཙོ་བོ་དང་མ་
བྲལ་ཏིང་འཛིན་བརྟན་ལ། ཡབ་གསང་མཆོག་གི། བསྭོ་བསྭོ་ཨོཾ་པུས་པ་ལི་འདའ་
འདའ་འདི་ལ་སྭཧཱ། ཉེ་ལོ་ཡོ་ཨ་པར་ཤག་ཧཱུཾ་ཐུན། མ་ཡེ་ཨ་པར་ཏི་ཧྲིངས། མ་པ་པ་
དུ་པུ་ཤ་ལི་ཧཱུཾ་ཐུན་བྷོ། བསྭོ་འཁོར་བ་སྤྱིས་འབྱུང་བོན་ཉིད་དབྱིངས་སུ་བཀོད། དྲག་
རྟུལ་དབུས་ཀྱི་ལྟེ་བ་ལ། སེང་གེ་ལྷ་ཀླུ་བདུད་སྲིན་པད་མའི་གདན། གསང་མཆོག་
རིག་པའི་ཁུ་བྱུག་ནི། མཐིང་ཁ་བརྗིད་བག་འཇིགས་ཆས། རྣོ་མཚོན་དབལ་ལྡན་ཕྱག་
ཆས་བསྣུན། དབུ་བདུན་བཅུ་དྲུག་ཕྱག་གིས་བསྒྱུར། སྐུ་གཅིག་བཞི་ལྡན་ཞབས་ཀྱི་
འགྲོས། མགུ་ཡ་ཐེའུ་བེར་པད་མ་རོལ། སྦྱོར་སྒྲོལ་འཁོར་བའི་ཆུ་རྒྱུན་གཅོད་ལ་ཕྱག་
འཚལ་བསྟོད། ཡུམ་ཀྱེ་མའི། བསྭོ་མ་བེ་མུ་ཏི་མོ་ཧ་བྷོ། མ་མ་ཏིང་མུར་ས་བེར་བྷོ།
མུ་ཨ་ཡ་འདུ་ཡེ་བློ་བྷོ། བསྭཱ་རྣམ་དག་སྦྱོར་བ་ཆེན་པོའི་དབྱིངས། ཟུང་འཇུག་རོལ་བ་
ཆེན་པོའི་གནས། སྨུག་ནག་སྐུ་བརྗིད་མེ་རིའི་མདོག །འཁོར་བ་རྒྱུན་གཅོད་དུག་མཚོ་
སྐྱེམས། དབྱིངས་དང་ཡེ་ཤེས་མཉམ་སྦྱར་ནས། ཐབས་དང་ཤེས་རབ་རོལ་བར་སྦྱོར་
སྒྲོལ་ཡུམ། ཀྱེ་མ་འོད་མཚོའི་ཡུམ་ལ་ཕྱག་འཚལ་བསྟོད། བསྭོ་མ་མ་མུ་ཡེ་ལི་པར་བྷོ།
ཤ་ཏྲོ་མ་མ་ཏྲང་ཏྲ་བྷོ། ལྷང་ཡ་ཏྲར་མོ་དུ་རུ་བློ་བྷོ། བསྭོ་མི་འགྱུར་ཐབས་ཀྱིས་རོལ་
པའི་ཡུམ། མཐིང་ནག་མི་བཟད་ཆེན་མོ་མི་བཟད་རོལ། དོག་མེད་མི་བཟད་ཡངས་
མའི་ཡུམ་ལ་ཕྱག་འཚལ་བསྟོད། བསྭོ་མ་མ་སང་ལམ་ཧཱུཾ་ན་ག་ལི་བྷོ། ཀ་ཀ་རྐང་རི་དེ་
བ་བྷོ། མུ་ཡེ་དུས་སྟ་གླང་མུར་བློ་བྷོ། བསྭོ་དབང་ཆེན་སེམས་ལས་རོལ་པའི་སྐུ།
169



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དམར་ནག་ཡངས་མ་བ་གའི་སྐུ། ང་བདག་མེད་པར་དབང་རིག་རོལ་པས་སྒྲོལ། ང་
རྒྱལ་ཞི་དལ་སྙོམས་མའི་ཡུམ་ལ་ཕྱག་འཚལ་བསྟོད། བསྭོ་མ་མ་དེ་རོ་ཕྱོད་པར་སྦྱོ། ཨེ་
ཧི་ཧ་རོ་མུ་པར་བྷོ། ཨ་ཧེ་ཨད་པར་ནན་བློ་བྷོ། བསྭོ་ཆགས་པ་མེད་པར་སྲིད་པའི་
མཚོ་ཆེན་སྐྱེམས། ནག་མོ་ཆུམ་དྲག་ཁྲོ་མོའི་ཆས། ཆགས་མེད་ཀུན་སྒྲོལ་དབྱིངས་སུ་
འདྲེན། གདུག་པའི་ཚོགས་ནི་ཟད་འགྱེད་གཏུམ་མོས་སྒྲོལ། གཡུང་དྲུང་ས་ཆེན་རིག་
པ་རྟུལ་ཤུགས་དུ་མ་སྒྲོལ་བའི་ཡུམ་ལ་ཕྱག་འཚལ་བསྟོད། བསྭོ་མ་མ་ཐིམ་ཐིམ་གླང་
ཞི་བྷེ། ལ་རི་དེས་པ་དུ་ཡེ་བྷོ། ཨ་འདུ་རག་ཏ་བྷོ་བྷོ། བསྲོ་གསང་དག་ལྷ་མོ་ཤེས་རབ་
ཡུམ། དཀར་མོ་ལྷ་འཛིན་སྲིད་གསུམ་བདེ་བར་སྐྱོངས། དཀར་མོ་བདེ་སྐྱིད་ཕྱ་སྐྱོང་
མ། གསལ་བྱེད་སྒྲོན་མ་རླུང་གི་ཡུམ་ལ་ཕྱག་འཚལ་བསྟོད། བསྭོ་བསྭོ་ཨེ་རང་ཨ་ཀ་
བྷོ། མ་མ་ས་མ་ཡ་བྷོ། ཨེ་ཏ་ཧི་ཏ་མུ་ལ་བྷོ་བྷོ། བསྔོ་སངས་སང་ལྷང་ངེ་བོན་གྱི་སྐུ།
གསེར་མདོག་ལྗང་ཟེར་བླ་མའི་ཐུགས། གསལ་སྟོང་བདེན་མ་རབ་སྙོམས་པ། ཐམས་
ཅད་མ་ལུས་མཁྱེན་པ་ལྷན་གཅིག་སྐྱེས། སྟོང་གསལ་འཁོར་བ་ཡེ་ཤེས་སྦྱོར་སྒྲོལ་ཡུམ་
ལ་ཕྱག་འཚལ་བསྟོད། བསྭོ་མ་མ་དེ་ཡ་རེ་ཤོ་བྷོ། ཨ་ཀ་མ་ཡེ་འདུ་བྱོ། ཤ་བི་ལྷ་ཡི་ཨ་
མ་སྦྱོ་བྷྱཱ། བསྭོ་དད་ལྡན་མོས་པ་ཤེས་རབ་དག །པད་མ་གསལ་དྭངས་འོད་ཟེར་
ཕྱོགས་ཅུར་འཕྲོ། དམར་ནག་ཟླ་བའི་མདོག་བཞིན་སངས། རོལ་བྱེད་ཐེར་ཟུག་སྲིད་
པའི་ཡུམ་ལ་ཕྱག་འཚལ་བསྟོད། བསྭོ་མ་མ་དེ་མོ་བྷོ། མོ་ཡེ་ཨ་དུ་ལྷ་བྷོ། དུ་ཤུན་མ་
ཐུན་དུ་ཤུད་དྷོ་བྷོ། བསྭོ་བློ་ཐག་ཐབས་ལ་འབྱོངས་པ་བདེ་ལྡན་བོན་ལ་འཇུག །དགེ་
དང་མི་དགེ་མངའ་རེས་གཅོད། མཐིང་སྔོན་ནམ་མཁའི་མདོག་ལྡན་འོད་ཟེར་འཕྲོ།
རོལ་བྱེད་དྲ་བ་འཇོམས་པ་རྒྱུད་ལྔའི་ཡུམ་ལ་ཕྱག་འཚལ་བསྟོད། བསྭོ་མ་མ་ད་ཛ་ཤོ་
སྦྱོ། ཤ་ར་མ་ཡེ་ཧ་ཧེ་ཧེ་བྷོ། ཏ་ཐ་ག་ཏ་རཾ་ཛ་ལ་བྷོ། བསྭོ་མི་འགྱུར་འགྱུར་མེད་གཡུང་
དྲུང་དབྱིངས། མི་བཤིགས་སྲ་བརྟན་ཡེ་ཤེས་ཆེ། བདལ་བ་ཆེན་པོ་སེམས་ཉིད་ཀློང།
170



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཆགས་མེད་རླུང་སེམས་ཐིག་ལེ་ཡུམ་ལ་ཕྱག་འཚལ་བསྟོད། བསྭོ་མ་མ་བེ་ཨ་བྷོ། ཡཾ་
རཾ་ཁཾ་ཏང་ཧོ་བྷོ། ས་མ་ཡ་དེ་བ་ཨ་བྷོ་བྷོ། བསྲོ་འོད་ཟེར་པད་མ་ཕྱ་སངས་མདངས།
དཀར་པོ་གནས་འཛིན་ཏིང་འཛིན་གྱིས། མུ་ཡེ་སང་ངེ་ལྷང་ངེ་གསལ། ཐོག་མེད་
རྟུལ་ཤུགས་རྟུམ་པའི་ཡུམ་ལ་ཕྱག་འཚལ་བསྟོད། བསྭོ་མ་མ་ཙག་ཀྲ་ལ་བྷོ། ཏི་སྟ་གེ་
ཞི་སྨར་ལ་བྷོ། ལི་ཡང་ནི་ཐུན་སྨར་ལ་བྷོ། བསྭོ་དུག་མཚོ་གཏིང་སྐྱེམས་འཁོར་བའི་ཆུ་
རྒྱུན་གཅོད། རྣམ་དག་ཡེ་སངས་སེམས་ལ་དྲི་མ་མེད། དབལ་སོ་ངར་ལྡན་དུག་ལྔ་
འཕྲང་གཅོད་པའི། ཁྲོ་མོ་ཤུགས་ཆེན་ཡུམ་ལ་ཕྱག་འཚལ་བསྟོད། བསྭོ་ཨོ་བག་ཉ་
འབར་བ་སྤུངས་སོ་ཧྲིག །ཨ་ར་འབར་བ་སྤུངས་སོ་ཧྲིག །མ་མ་སད་དོ་འབར་བ་
སྤུངས་སོ་ཧྲིག །བསྲོ་ཉོན་མོངས་བོན་ཉིད་དབྱིངས་སུ་ཤར། མཐའ་བྲལ་འདམ་སྐྱེས་
པད་མའི་དཔེ། ཞལ་གཅིག་ཕྱག་གཉིས་དམར་སྐྱ་བརྗིད། ཁྲོ་མོ་མི་ཀློང་འགྱུར་མེད་
འཁོར་བ་གནས་སྦྱོངས་ཡུམ་ལ་ཕྱག་འཚལ་བསྟོད། བསྭོ་ཨཱ་དེ་ཤོ་དེ་ཤོ་ལྷང་ཡ། ཧ་ཤོ་
ཧོ་ཡང་ལྷང་ཡ་ལྷང་ཡ། བསྭོ་བདེ་རྒྱས་བོན་རྟོགས་བདེ་ཆེན་མཆོག །རང་གསལ་ངོ་
བོ་གཤིས་ལ་སད། མི་རྟོག་སྙིང་པོ་ནམ་མཁའ་ཡངས། གཡུང་དྲུང་ལྷ་མོ་བོན་ཉིད་
དབྱིངས་ཀྱི་ཡུམ་ལ་ཕྱག་འཚལ་བསྟོད། བསྭོ་མ་བི་ཤ་བི་ཤུད་དྷོ། ཨད་ཀ་ཏི་ཧྲངས་སྦྱོ།
རམ་རམ་ཛ་ཛ་ཏི་པར་ཤག་བློ་བྷོ། བསྔོ་འཁོར་བ་གནས་སྦྱོངས་མ་ལུས་འདྲེན།
ཐུགས་རྗེ་འོད་ཕྱུང་གསལ་བ་ཉི་མ་འབུམ་གྱི་འོད། བྱམས་མ་ཀུན་སྙོམས་མ་བཞིན་
བྱམས། འོད་ཀྱི་ལྷ་མོ་ཉོན་མོངས་འདུལ་བའི་ཡུམ་ལ་ཕྱག་འཚལ་བསྟོད། བསྭོ་ཨཱ་ཨོཾ་
ཨ་དང་ར་དེ་རོ་ཧ། ཨ་ཤུ་དེ་རོ་ཧ། མང་ཏིང་མང་ཏིང་མུར་དེ་རོ་ཧ། བསྭ་ཀུན་གཞི་
དབྱིངས་ལས་གཉིས་འབྱུང་ཅིག །སང་ངེ་ལྷང་ངེ་ཡེ་ཤེས་འཆར། ཐར་ལམ་བདེ་
འབྱེད་སྒྲུབ་པ་གྲུབ། དབལ་སོ་ཡ་མ་གནམ་སྒྲོལ་ཡུམ་ལ་ཕྱག་མཚལ་བསྟོད། བསྭཱ་ཨཱི་
དུ་པ་བ་ཤ་མོར་ལྡི་ཆིམས། ལྷང་ཡ་འུར་རྣ་མོ་ལྗི་ཆིམས། ལ་ར་ནི་དུ་མོར་ལྡི་ཆིམས།
171



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བསྭོ་དུས་མཐའ་མི་མངའ་དུས་འཛིན་དཔལ། འདས་པ་མི་སྤྱོད་འགྲོ་དོན་བརྩོན། ད་
ལྟ་རང་གསལ་རང་འབྱུང་ཡེ་ཤེས་གདེང། སྲིད་པའི་ལྷ་མོ་སྐྱེ་འགྲོ་ཡུམ་ལ་ཕྱག་མཚལ་
བསྟོད། བསྭོ་བསྭཱ་ཧ་ཧི་ཧུ་ཧེ་ཧོ་བྷོ། ཨཱི་ཨཱི་ར་རི་རུ་རེ་རོ་བྷོ། ཧཱུཾ་ཧཱུཾ་ཧ་ར་བྷོ་བྷོ། བསྭོ་
རྣམ་པར་ཐར་བྱེད་རིག་པའི་སྒོ། ཉོན་མོངས་རྒྱུན་གཅོད་དུག་རྣམ་གཅོད། ཐར་བྱེད་
གཅོད་བྱེད་ཁྲོ་བོ་རྩེ་དགུ་བཞི། འཇིགས་བྱེད་སྐུ་སྟོན་མི་སྡུག་གཟས། ཁྲོ་གཏུམ་རྩེ་
དགུ་བར་ཆོད་སེལ། སྒོ་བ་ཁྲོ་རྒྱལ་ཆེ་ལ་ཕྱག་འཚལ་བསྟོད། བསྭོ་ཨཱ་ཧཱུྃ་ཨ་རད་ན་པུ་
ཤ་མང་ཐུན་བྷོ། བདེར་གཤེགས་ཐུགས་དམ་བརྒྱུད་སྐུལ་ཅིང། ཚོགས་གཉིས་རྫོགས་
ཅིང་མཐར་སྤེལ་རྒྱུ་སྦྱོངས་དད་སྐུལ་ཅིང། སྤྱོད་པ་ལྷུན་གྲུབ་མཐར་སེལ་བ། སྒོ་བ་
བཞི་ལ་ཕྱག་འཚལ་བསྟོད། བཅུ་དྲུག་པ་བར་ཆད་སྲུངས་ལ་དབང་རྫས་རབ་ཏུ་
གནས་པ་ལ། སྣ་ལྔ་སྐུད་པས་དབང་མདུད་བཅའ། བསྭཱ་ཐོ་ཡེ་ཤག་དུལ། མུ་ཡེ་ཤག་
དུལ། ཤམ་བལ་ནི་ཙེ་ཤག་དུལ། ལི་རཾ་ཁ་ཙེ་ཤག་དུལ། ཀ་ཡ་ཀ་པར་ཤག་དུལ། ཨ་
པར་ཀློང་དུ་ཤག་དུལ། སེང་སེང་ཁྲོལ་ཁྲོལ་ཤག་ཤག་དུལ་དུལ་ཆོམ་ཆོམ། ཁྲོ་བོའི་
མཚམས་གསུམ་གྱེར་རོ། །སྐུད་པ་དཔུང་པ་ལ་གདགས་སོ། །བརྒྱུད་པས་བྱིན་གྱིས་
རླབས། དབང་རྫས་རྣམས་བུམ་པ་ལ་བཅིངས་ལ་རབ་དུ་གནས། སྐུ་གསུང་ཐུགས་
ཀྱི་རབ་གནས་སུ་བྱ་སྟེ། ཞེས་པས། སྐུ་གསུང་ཐུགས་ཀྱི་རྟེན་གསུམ་ཚངས་པས་ན།
ཡི་གེ་རེས་སུ་བོན་སྐུར་རབ་ཏུ་གནས། མཆོད་རྟེན་ལོངས་སྐུ་ཐུགས་སུ་རབ་ཏུ་གནས།
སྐུ་གཟུགས་སྤྲུལ་སྐུ་གསུང་དུ་རབ་ཏུ་གནས། དེ་གསུམ་སོ་སོར་མ་ཡིན་གཅིག་གི་
ངང་དུ་འདུས། མངའ་དབུལ་ཞལ་སྤྲོ་སྤྱན་དབྱེ་དུས་གཅིག་འབྱུང། རྫས་རྣམས་རྟག་
པ་ཆེན་པོར་རབ་ཏུ་གནས། དུས་གསུམ་བདེར་གཤེགས་སྤྱན་དྲངས་བཞུགས་སུ་
གསོལ། རྟེན་ལ་སྟིམ། བསྭཱ་ཨོཾ་ཧཱུྃ་ཨོཾ་ཨཱི་ཨོད་ཨོཾ་སལ་སལ་སལ་ལམ། བསྭོ་ཨོཾ་ཧཱུཾ་ས་ཧཾ་
འུ་ཧཱུྃ་ཧཱུྃ་འུ་ལམ་ལམ་མལ། ཨོཾ་ཨོཾ་ཨོཾ་ཧཱུྃ་ཧཱུྃ་ཧཱུྃ་ཧཱུྃ་སྭཱཧཱ། བསྭོ་བསྭཱ་ཀ་ཡ་ཀ་པར་བཧཱུཾ། ཨོཾ་
172



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཨོཾ་ཨོཾ་བག་བ་ག་ཨོཾ། ཧཱུྃ་ཧཱུྃ་ཙི་ཏ་ཙི་ཏ་རྣ་ཧཱུཾ། ས་སྭ་ཁ་ངོ་ཁཾ་སྭཱཧཱ། ཧ་ཧ་སྲུམ་མཾ་སྲུམ་
ཧཱ། སུམ་བརྒྱ་བརྗོད་ལ་མེ་ཏོག་གཏོར་ལ་འདུག །ད་སྐུ་བསྟོད་དེ། བ་བསྐལ་པ་མེ་
རི་སྨུག་ནག་འབར་བ་ནས། དམིགས་མེད་དྲག་པོ་ཧེའི་ཀློང། གྲུ་གསུམ་མཐིང་ནག་
འབར་བ་ནས། མི་འཇིགས་སེང་གེ་དཀར་པོ་བརྒྱད་ཀྱི་ཁྲི་སྟེང་ནས། ལྷ་བདུད་སྲིན་
པོ་དྲི་ཟ་ཀླུ་དབང་གནོད་སྦྱིན་པད་མའི་གདན་སྟེང་ནས། ཨ་དང་ཧཱུྃ་ལས་སྤྲོས་སྡུས་
པ། རིག་པ་གཡུང་དྲུང་ཐུགས་ཀྱི་སྐུ། སྐུ་མདོག་མཐིང་ནག་འོད་དཔུང་ཀུན་ཏུ་
འབར། མི་བཟད་དྲེགས་པའི་སྐུ་འགྱིང་པ། དབུ་བདུན་བཅུ་དྲུག་ཕྱག་གིས་བསྒྱུར། །
ཞབས་བརྒྱད་འགྱིང་བག་གར་སྟབས་འདོར། རྣོ་རྩུབ་གསེར་ཀྱི་གཤོག་རྒྱངས་འགྱིང་
བག་ལྷུན་དང་ཆས། དབུ་ནི་མི་བཟད་ཁྲོ་བོའི་བརྗིད་མདངས་ལ། ཞལ་བགྲད་མཆེ་
རྩེགས་ལྗགས་ཀྱང་རློབས། ཤང་བཟེད་སྤྱན་བཟློག་རྫི་སྨིན་འགྱུ། ཁྲོ་གཉེར་རྨང་ར་
ཨག་ཚོམ་འབར། རལ་པ་ཁམ་ནག་གྱེན་དུ་འཁྱིལ། སྟོང་ཞིང་བདག་བྲལ་ཡེ་ཤེས་
ལྷན་ཅིག་སྐྱེས། ལྷ་བདུད་ཀླུ་སྲིན་དྲི་ཟ་གནོད་སྦྱིན་འདེངས། ཁྲོ་མོ་ཀྱེ་མ་ཡུམ་དང་
རོལ་བ་འགྱེད། གཉིས་མེད་ཐབས་ཀྱི་རོལ་པས་སྦྱོར། སྦྱོར་སྒྲོལ་ཆགས་པ་མེད་པར་
རོལ། གཡས་ཀྱི་དབུ་ཞལ་དཀར་ལ་འཚེར། ཞི་བ་བོན་སྐུ་ཀུན་ལ་སྙོམས། གཡོན་གྱི་
དབུ་ཞལ་དམར་དྭངས་པ། དབང་ཆེན་སྤྲུལ་སྐུའི་ཐམས་ཅད་འདུལ། དབུས་ཀྱི་དབུ་
ཞལ་མཐིང་ནག་རབ་འབར་བ། དྲག་པོ་ལོངས་སྐུ་ཐབས་ཀྱིས་སྒྲོལ། སྟོང་བྲལ་བོན་
གྱི་ཡེ་ཤེས་དབུ། དཔྲལ་བའི་དབྱིངས་ནས་དབུ་བྱོན་པ། དཀར་གསལ་འོད་ལྡན་གར་
གསས་འཁྲོས་པའི་དབུ། རལ་པ་ལྗང་དམར་འོད་དུ་འབར། སའི་ཁྲོ་མོ་ཡུམ་དང་
རོལ། གཏི་མུག་ཤའི་གདོན་རྣམས་དབང་དུ་སྡུད། གཡོན་གྱི་ཕྱོགས་སུ་དབུ་བྱོན་པ།
སེར་ནག་འབར་བ་རྒོད་གསས་དབུ། རལ་པ་དམར་སེར་མེ་རུ་འབར། རླུང་གི་ཁྲོ་མོ་
ཡུམ་དང་རོལ། ང་རྒྱལ་དབུགས་ཀྱི་གདོན་རྣམས་དབང་དུ་སྡུད། གཡས་ཀྱི་ཕྱོགས་
173



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སུ་དབུ་བྱོན་པ། མཐིང་ནག་འབར་བ་གནམ་གསས་དབུ། རལ་པ་སྨུག་ནག་མེ་རུ་
འབར། ཆུ་ཡི་ཁྲོ་མོ་ཡུམ་དང་རོལ། འདོད་ཆགས་ཁྲག་གི་གདོན་རྣམས་དབང་དུ་
སྡུད། ལྟག་པའི་ཕྱོགས་ན་དབུ་བྱོན་པ། དཀར་དམར་འཕྲོ་བ་གསས་རྗེའི་དབུ། རལ་
པ་དམར་ནག་མེ་རུ་འབར། འབྱུང་བའི་ཁྲོ་མོ་ཡུམ་དང་རོལ། རུས་པའི་གདོན་
རྣམས་དབང་དུ་སྡུད། ལྷ་ལྔ་གསས་ལྔ་ཡེ་ཤེས་ལྔའི་སྐུ། བརྗིད་འགྱིང་འབར་བ་
འཕྲིན་ལས་བཞིའི་སྐུ། བདུད་ཀྱི་གཡང་བཞི་དཔྱང་པུར་གསོལ། དབང་གི་བསེ་ཁྲབ་
སི་ལི་ལི། སྟག་གི་ཤམ་ཐབས་ཀས་མ་ཧྲལ། དབང་གི་དར་དཔྱང་བུན་ནུ་ནུ། གླང་
ཆེན་ཀོ་རློན་རྒྱན་ཆས་སྤྲས། དབང་གི་བེར་ཆེན་པུ་རུ་རུ། སེང་གེའི་ཤུན་དམར་
དཔའ་ཆས་གསོལ། དབང་གི་དཔལ་དོན་སྐར་ར་ར། སྦྲུལ་ནག་སྐུ་ཆིངས་ཐམས་སེ་
ཐམ། དབང་གི་ཆ་ག་ཁྱུགས་སེ་ཁྱུག །མེ་རི་པད་མ་ཤིགས་སེ་ཤིག །དབང་གི་མེ་
འབར་ཡལ་ལ་ལ། དམར་ཆེན་ཐིག་ལེ་བྲེང་ངེ་བྲེང། ཚིལ་ཁྲག་ཟོ་རིས་ཁྱུག་གེ་ཁྱུག །
རུས་ཆེན་ཐལ་བའི་ཚོམ་བུ་ལོག་གེ་ལོག །སྐམ་རློན་ཐོད་པ་ཡོལ་ཆེན་ཤ་ར་ར། དབང་
གི་རྒྱན་ཆེན་ཁྲ་ལ་ལ། དབང་གི་ལོངས་སྤྱོད་ཁྲིགས་སེ་ཁྲིགས། བཅུ་དྲུག་ཕྱག་ནི་
དབང་སྒྱུར་འཁོར་ལོ་བསྒྱུར། གཡས་ཀྱི་ཕྱག་བརྒྱད་བསྒྱུར་བ་ན། ལྷ་ཆེན་བརྒྱད་ཀྱི་
མགོ་བཅད་ནས། ཀླུ་ཆེན་བརྒྱད་ཀྱི་ཁྲག་གཏིགས་ནས། ཕྱོགས་སྐྱོང་བཅུ་ཡི་རུས་པས་
དཀྲུགས། དམར་ཆེན་ཙ་མུན་ཞལ་དུ་གསོལ། གཡོན་གྱི་ཕྱག་བརྒྱད་བསྒྱུར་བ་ན།
གཟའ་ཆེན་བརྒྱད་ཀྱི་སྙིང་ཕྱུང་ནས། གནོད་སྦྱིན་བརྒྱད་ཀྱི་ཡུལ་དུ་སྟིམས། རྒྱུ་སྐར་
རྩ་བརྒྱད་རུས་པས་དཀྲུགས། ཡོལ་ཆེན་པུ་ཙམ་ཞལ་དུ་རྔུབ། ཕྱག་སོར་ཚིལ་དང་རྒྱུ་
མར་བྲན། གསེར་གྱི་གཤོག་ཆེན་དྲུག་ཅུ་རྩ་གཅིག་རྒྱས། ཕོ་ཉ་དྲུག་ཅུ་རྩ་གཅིག་
འགྱེད། མཁའ་གཤོག་གསེར་གྱི་གཤོག་ཆེན་ནི། ཁམས་ཆེན་བཅོ་བརྒྱད་ཡུམ་དང་
སྦྱོར་སྒྲོལ་འགྱེད། ཐེའུ་གཤོག་གི་ཕོད་ལྡེམ་ནི། འབུམ་ཚོགས་མ་མོ་རྣམས་དང་སྦྱོར།
174



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཐེའུ་ཕྲན་ཉི་ཤུ་རྩ་བརྒྱད་ནི། དབལ་མོ་ཉི་ཤུ་རྩ་བརྒྱད་རོལ། གཡས་པ་གསེར་གྱི་ཉི་
མ་བདུན། དབྱིངས་ཀྱི་མ་མོ་རྣམས་ཀྱང་རོལ། གཡོན་པ་ཟངས་ཀྱི་སྐར་མ་འབུམ།
ལས་ཀྱི་མ་མོ་རྣམས་དང་རོལ། རྒྱབ་ན་ཤེལ་གྱི་གཟའ་ཆེན་བདུན། མ་བདུད་སྲིད་
པའི་ལས་དང་རོལ། མདུན་ན་མུ་ཏིག་ཟླ་བ་བཞིན། སྲིན་མོ་བཞི་དང་ཐབས་ཀྱིས་
རོལ། ཞབས་བརྒྱད་རྣམ་པར་བགྲད་པ་ནི། གཅིག་པ་ཐེགས་པ་སྟོབས་ཀྱི་ཞབས།
གཉིས་པ་གཡུང་དྲུང་ས་གནོན་ཞབས། གསུམ་པ་རིག་པ་ཡེ་ཤེས་ཞབས། བཞི་པ་
རོལ་པ་ཐབས་ཀྱི་ཞབས། ལྔ་པ་རྒྱུ་འཕྲུལ་འོད་ཀྱི་ཞབས། དྲུག་པ་སྤྲུལ་པ་སྐུ་ཡི་ཞབས།
བདུན་པ་ལོངས་སྐུ་བསྟེན་པའི་ཞབས། བརྒྱད་པ་བོན་སྐུ་དྲི་མ་མེད་པའི་ཞབས། ལྷ་
ཆེན་ཀླུ་ཆེན་ཕྱོགས་སྐྱོངས་ཞབས་ཀྱིས་གནོན། གནོད་སྦྱིན་གཟའ་ཆེན་རྒྱུ་སྐར་ཞབས་
ཀྱིས་བརྫི། རྒྱལ་ཆེན་རིགས་བཞི་ཞབས་ཀྱིས་གནོན། ཡོལ་ཆེན་རུས་རྐང་ཉི་ལི་ལི། རོ་
ཡི་ལྷ་རྡུམ་ཕྲུ་ལུ་ལུ། ཡོལ་ཆེན་ཐོད་པ་བུན་ནུ་ནུ་། སྙིང་གི་སྐར་ཕྲན་ཤ་ར་ར། དམར་
གྱི་རྒྱ་མཚོ་ཁྱི་ལི་ལི། བམ་ཆེན་རོ་བཅེར་ཐམས་སེ་ཐམ། རུས་པའི་ཕུང་པོ་ཤིགས་སེ་
ཤིག །ཁྲག་གི་རྦ་ཀློང་ཆ་ལ་ལ། བྱ་གཅན་ཤ་ཟན་ལྡིང་པར་བྱེད། མ་མོ་ལས་བྱེད་མེ་
རེ་རེ། ཁྲོ་ཆུམ་བ་ག་ཀྱེ་མ་འོད་མཚོ་ཡུམ་དང་རོལ་སྦྱོར་པ། ས་བོན་བ་ག་གསང་བ་
ཡུམ་དང་སྦྱོར་སྒྲོལ་འགྲོ་བ་འདུལ། ཆགས་པ་མེད་པར་བ་གར་སྦྱོར། ཐོགས་པ་མེད་
པར་མྱུར་བར་བསྒྲོལ། བྱང་ཆུབ་སེམས་ཀྱི་གནས་སུ་འདྲེན། ཉེ་ལོ་ཡོ་ཨ་པར་ཤག་ཧཱུཾ་
ཐུན། མ་ཡེ་ཨ་པར་ཏྲིང་ཧྲངས། མ་པ་ས་དུ་པུ་ཤ་ལི་ཧཱུཾ་ཐུན་བྷོ། བསྭོ་དེ་དང་གཉིས་
མེད་འཁྲིལ་བའི་ཡུམ། ཞི་བའི་ངང་ལས་ཁྲོས་ཚུལ་བའི། རྣམ་དག་པད་མ་ཞི་བ་ལྷ་
མོའི་སྐུ། ས་ཏྲིག་ཨེར་སངས་བདེར་གཤེགས་ཡུམ། ཁམས་གསུམ་དབང་སྡུད་སྲིད་
པའི་ཞིང། སྟོང་གསུམ་མ་ལུས་ཤུགས་ཀྱིས་འདྲེན། སྲིད་གསུམ་མ་ལུས་ཐབས་ཀྱིས་
སྒྲོལ། སྦྱོར་སྒྲོལ་ཁྲོ་རྟུམ་བ་གའི་དབྱིངས། ཀྱེ་མ་འོད་མཚོ་ཁྲོ་མོའི་སྐུ། སྐུ་མདོག་
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དམར་ནག་དབང་གི་ཡུམ། བརྗིད་འགྱིང་འབར་བ་ཆུམ་འབག་ཁྲི། ཞལ་གཅིག་ཕྱག་
གཉིས་འགུ་ཡེ་སྦྱོར། ཕྱག་གཉིས་དབང་གི་ཚུལ་དུ་རོལ་སྦྱོར་འཁྲིལ། དུག་ཚེར་རལ་
པ་ཁམ་ནག་འཁྱིལ། སྤྱན་གསུམ་ཞལ་གདེངས་ལྗགས་ཡང་དྲིལ། ཤངས་ཀྱི་ཁྲོ་གཉེར་
འཇིགས་ཅིང་མཆེ་བ་རྩེགས། སྨ་ར་རྐོག་ཚོམ་རྫི་སྨིན་ནག །མེ་རི་དམར་ནག་དུག་
མཚོ་སྐྱེམས། བདུད་ཀྱི་གཡང་གཞི་དགུ་སྤྲུགས་དཔྱང་བུར་གསོལ། གཅེར་བུའི་ཆ་
བྱད་ཉི་མ་འབུམ་གྱིས་བསྟར། གཡས་པ་བདུད་ཀྱི་རུ་མཚོན་བམ་ཆེན་ཕྱར། གཡོན་
པ་ཡོལ་ཆེན་ཙ་མུན་ཏ། མ་ཆགས་ཐབས་ཀྱིས་ཡབ་ལ་འཁྲིལ། དཀར་དམར་ཐིག་ལེ་
བདུད་རྩིའི་དབང། འཁོར་བ་དོང་སྤྲུགས་ན་རག་གཅོད། ཁྲོ་མོ་ཡུམ་ལ་ཕྱག་འཚལ་
སྟོད། ཨོཾ་མ་བི་མུ་ཏེ་མི་ཧ་བྷོ། མ་མ་ཏིང་མུར་པ་བེར་ཕྱོགས། མུ་ཡེ་སུར་འདུ་ཡ་བྷོ་བྷོ།
བསྔོ་ཟླ་གམ་དམར་མོའི་ཁྲག་མཚོ་ནས། མ་རྨོངས་ཐབས་ཀྱིས་སྦྱོར་བའི་ཡུམ། ཁྲོ་མོ་
མི་ཟད་ཡངས་མའི་ཡུམ་ཆེན་ནི། མཐིང་ནག་མདོག་ལ་འཇིགས་པའི་སྐུ། ཞལ་
གཉིས་ཕྱག་བཞི་གར་ཐབས་ཞབས། གཡས་པ་རྒྱས་པའི་ཞལ་ཆེན་སེར་བའི་མདངས།
གཡོན་པ་དབང་གི་ཞལ་ཆེན་དམར་ལ་འདྲིལ། རལ་པ་ཁམ་ནག་དུད་ཁ་གཏིབས།
ཞལ་བགྲད་གྲུ་གསུམ་མཆེ་བ་དངར། ཁྲོ་གཉེར་སྤྱན་ཟློག་ལྗགས་དྲིལ་རློབས། སྨ་ར་
རྐོག་ཚོམས་རྫི་སྨིན་འབར། གཅེར་བུ་བམ་ཆེན་རྒྱན་གྱིས་མཛེས། རོ་ཡི་རྒྱན་ཆས་
ལྡན་པ་མེ་རི་འབར། ཕྱག་བཞི་གཡས་གཡོན་དང་པོ་བམ་ཆེན་རོལ། གཡས་ཀྱི་ཐ་མ་
དབུ་རྒྱན་ཐོད་འཕྲེང་བསྣམས། གཡོན་གྱི་ཐ་མ་དབང་གི་བུམ་པ་ཐུགས་ཁར་འཛིན།
ཞབས་གཉིས་བརྐྱང་སྐུམས་གར་སྟབས་འཕྱར། མ་ཧེ་གླང་རྒོད་ཁྲི་ཆེན་ལ། དྲི་ཟ་ཕོ་
མོའི་གདན་ཆེན་གནོན། རོ་ཡི་བམ་གཅེར་ཐབས་སེ་ཐབ། ཙ་མུ་ཁྲག་མཚོ་མེ་རེ་རེ།
དབྱིངས་ཀྱི་ཁྲོ་མོ་འབུམ་དང་ཆས། རྒོད་ལྕམ་མི་བཟད་མཐུ་མོ་ཆེ། འབར་མ་ཆེན་མོ་
སྦྱོར་བའི་ཡུམ། ཆགས་མེད་ཐབས་ཀྱིས་ཀུན་སྦྱོར་མ་ལ་ཕྱག་འཚལ་བསྟོད། བསྭོ་མ་
176



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
མ་མུ་ཡེ་ལི་པར་བྷོ། ཤ་ཏུམ་མ་མ་ཏྲང་ཏྲ་བྷོ། ལྷང་ཡ་པྲ་མོ་དུ་རུ་བློ་སྦྱོ། བསྔོ་ཟླ་གམ་
དམར་པོའི་མཚོན་མཚོ་ནས། དབང་ཆེན་དབང་ལ་རོལ་བའི་ཡུམ། ཁྲོ་མོ་འཇིགས་
བྱེད་ཞི་དལ་སྙོམས་མ་དབང་གི་ཡུམ་ཆེན་ནི། དམར་ནག་འཇིགས་མ་བ་གའི་སྐུ།
ཞལ་གཅིག་ཕྱག་བཞི་གར་ཆེན་ཞབས། ཞལ་ཆེན་དམར་ནག་དབང་གི་མདོག །རལ་
པ་སེར་ནག་སྐ་སེར་བཤུལ། ཞལ་ནི་ཧོམ་ཁུང་གྲུ་གསུམ་གདེངས། རྡོ་རྗེ་མཆེ་བ་བྲག་
དུ་བསྟམས། སྤྱན་མིག་ཁྲོ་གཉེར་ཟུར་གསུམ་ལྟ། ཤངས་ནི་མི་བསྡུག་རག་ཀ་བཟད།
རྫི་སྨིན་རྐོག་ཚམས་ཀུན་དུ་འཇིགས། སྙན་ནི་དམར་སེར་མདུན་དུ་འཁོར། གཅེར་བུ་
རོ་ཡི་རྒྱན་ཆེན་རབ་དུ་བསྟར། བམ་ཆེན་རོ་ལ་རོལ་བའི་མཛད། གཡས་ཀྱི་ཕྱག་ན་མེ་
དཔུང་བམ་ཆེན་བསྙམས། གཡོན་གྱི་ཕྱག་ན་ཧ་ལ་དུག་ཆེན་རལ་གྲི་འཛིན། གཡས་
གཡོན་ཐ་མ་དབང་གི་བུམ་པ་ཐུགས་ཁར་འཛིན། འཛིན་པ་དབང་གི་གར་ཆེན་
ཞབས་ཀྱིས་རོལ། ཁྱུང་དང་ཆུ་སྲིན་ཁྲི་ཆེན་ལ། གནོད་སྦྱིན་ཡག་ཤ་གདན་ལ་
བཞུགས། བདུད་སྲིན་ལོག་ལྟའི་རོ་ནི་བཅལ་དུ་བཀྲམ། ཐོད་རུས་ཕུང་པོ་ཤིགས་སེ་
ཤིག །ཡེ་ཤེས་ཁྲོ་མོ་འབུམ་དང་བཅས། རྒོད་ལྕམ་འཇིགས་བྱེད་མཐུ་མོ་ཆེ། སྟོབས་
ལྡན་བརྟུལ་ཤུགས་དབང་གི་ཡུམ། བདག་གཞན་མེད་པར་དབང་ལ་སྦྱོར། བྱ་རྩལ་
བརྟུལ་ཤུགས་དབང་ཆེན་སྟོབས་ལ་ཕྱག་འཚལ་བསྟོད། བསྭོ་མ་མ་སང་ལམ་ཧཱུཾ་ན་ག་
ལ་བྷོ། ཀ་ཀ་རྐང་རི་དེ་བ་བྷོ། མུ་ཡེ་དུ་སྟ་སླང་མུར་བྷོ་བྷོ། བསྭོ་ཟླ་གམ་དམར་མོའི་
དུག་མཚོ་ནས། སྒྲོལ་བ་ཆེན་མོ་ཀུན་གྱི་ཡུམ། ཁྲོ་མོ་རིག་པའི་རྟུལ་ཤུགས་སྒྲོལ་བའི་
ཡུམ་ཆེན་ནི། ནག་མོ་མི་སྡུག་མུན་པའི་སྐུ། ཞལ་གསུམ་ཕྱག་དྲུག་ཞབས་བཞི་གར་
ཆེན་བསྒྱུར། ཞལ་གསུམ་མི་སྡུག་མི་རྒོད་ཁྱུང་དང་རུས་སྦལ་གདོང། རལ་པ་དམར་
ནག་ཐུར་དུ་བསྙིལ། ཧོམ་ཁུང་ཞལ་དུ་ཐམས་ཅད་ཁྲོག་རླག་ཟ། མཆེ་བ་གངས་རི་མི་
སྡུག་གཏམས། གྲུ་གསུམ་སྤྱན་ནི་ཐམས་ཅད་གཟིར། ཤངས་དང་སྙན་ནི་མི་སྡུག་བ་
177



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ག་འདྲ། རྫི་སྨིན་རྐོག་ཚོམས་མི་སྡུག་བུན་ནེ་བུན། གཅེར་བུ་གཟུགས་ལ་རོལ་ཆས་
བརྒྱན། ཕྱག་དྲུག་གཡས་གཡོན་དང་པོ་ན། སྟ་རེ་མདའ་གཞུ་མཚོན་ཆེན་བསྣམས།
བསོད་པའི་དགྲ་ཆེན་ཀུན་ཀྱང་སྐྲག །ཕྱག་དྲུག་གཡས་གཡོན་དབུ་མ་ན། ཐོག་དང་
རལ་གྲི་ཧ་ལ་འཛིན། འཇིག་རྟེན་གཡོ་བའི་སྒྲ་ངན་འདོན། ཕྱག་དྲུག་གཡས་ཀྱི་ཐ་མ་
ན། ཧ་ལ་དུག་གི་རྐྱལ་པ་འདེབས། ཁམས་གསུམ་མ་ལུས་ཀུན་དུ་ནད་དང་མུག་གེའི་
བསྐལ་པ་འབེབས། སེམས་ཅན་མ་ལུས་དམྱལ་ཐག་གཅོད། ཕྱག་དྲུག་གཡོན་གྱི་ཐ་མ་
ན། རིན་ཆེན་བཅུད་ལྡན་དབང་གི་བུམ་པ་འཛིན། བསྒྲལ་བའི་སེམས་ཅན་མ་ལུས་
ཀུན། ཤ་རུས་བམ་ཆེན་ཟ་ཞིང་དྭངས་མའི་སེམས་ནི་གནས་སུ་འདྲེན། རྫུ་འཕྲུལ་
ཞབས་བཞི་བགྲོད་ཅིང་གར་ཆེན་བསྒྱུར། རྨ་བྱ་རྟ་རྒོད་ཁྲི་ཆེན་ལ། གཤིན་རྗེ་ཤ་ཟན་
གདན་ལ་རོལ། ཉམས་ང་རོ་དང་རུས་པ་ལྷགས། མི་སྡུག་དྲི་ནི་གནམ་ས་གང། ཁྲག་
དང་ཆུ་སེར་དམར་ནག་འཁྲུག །སེམས་ཅན་ཉོན་མོངས་བྱེད་ཅིང་སྐྲགས་པས་འབྲོས།
ཐར་པ་མེད་པར་རྟུལ་ཤུགས་སྟོབས་ཀྱིས་བསྒྲོལ། བསྒྲལ་ནས་བོན་ཉིད་དབྱིངས་སུ་
འདྲེན། ཡེ་ཤེས་དབྱིངས་དང་རོལ་པའི་ཁྲོ་མོ་འབུམ་དང་ཆས། རྒོད་ལྕམ་སྒྲོལ་བྱེད་
མཐུ་མོ་ཆེ། ཆགས་པ་མེད་པར་ཆུམ་དྲག་སྒྲོལ་བའི་ཡུམ། བདག་གཞན་མེད་པར་
ཐུགས་རྗེ་སྒྲོལ། བག་ཆགས་མེད་པར་སྒྲོལ་བའི་ཡུམ་ལ་ཕྱག་འཚལ་བསྟོད། བསྭོ་མ་
མ་དི་རོ་ཕྱོད་པོར་བློ། ཨེ་ཧི་ཧ་རོ་མུ་སང་བྷོ། ཨུ་ཧེ་ཨོད་པར་ནན་བྷོ། བསྭོ་ཤར་
ཕྱོགས་འོད་ཀྱི་འཁོར་ལོ་འབར་བ་ལས། ཤེས་རབ་ཐབས་ལས་འཁྲོས་པའི་ཁྲོ་མོ་ནི།
མ་དང་རི་ལ་སྐྱེད་པའི་དབང། མ་ནི་ཐུགས་ལ་རཾ་ནི་སྐུ། སྐུ་མདོག་དཀར་མོ་ཁྲོ་མོའི་
སྟབས། གཅེར་བུ་ཕྱག་ཞབས་སྦྲུལ་གྱིས་བརྒྱན། ཁྱུང་གི་སྒྲོ་ཕོད་སྐུ་ལ་བརྒྱན། ཞལ་
གསུམ་ཕྱག་དྲུག་རལ་ནག་བསྙིགས། ཤེས་རབ་ལས་ལ་ཐོགས་པ་མེད། མཚོན་ནི་
གསལ་བྱེད་སྒྲོལ་མ་མུན་པ་འཇོམས། ཕྱག་དྲུག་ཞི་བ་དབང་གི་བུམ་པ་འཛིན་ཅིང་
178



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
ནོད། ཞབས་ནི་དྲི་ཟ་རྫིས་ཅིང་བར་ཆད་བསྲུང། ཤེས་རབ་ཡུམ་ལ་ཕྱག་འཚལ་
བསྟོད། བསྭོ་ཨོཾ་མ་མ་མི་ཏི་མི་ཏི་ཏི་ཙི་མ་ར་ཡ་ལྷན། ཀ་ཏ་བེ་ཤོ་མི་ཏི་ཏི་ཙེ་མ་ར་ཡ་
རྦད། ཨ་པར་ཤག་མི་ཏི་ཏི་ཙེ་མ་ར་ཡ་བྷོ་བྷོ། བསྭོ་བྱང་ཕྱོགས་རྒྱས་པ་ལས་ཀྱི་འཁོར་
ལོ་འབར་བ་ལས། ཡེ་ཤེས་སྟོང་ཉིད་འཁྲོས་པའི་ཁྲོ་མོ་ནི། མ་དང་རི་ལས་སྐྱེ་བའི་
དབང། མ་ནི་ཐུགས་ལ་རཾ་ནི་སྐུ། སྐུ་མདོག་ལྗང་ནག་ཁྲོ་མོའི་བཞིན། ཞལ་གསུམ་
ཕྱག་དྲུག་སྤྱན་དགུ་བགྲད། སྟག་དང་སེང་གེའི་དཔྱང་བུ་གསོལ། སྦྲུལ་དང་ཆུ་སྲིན་
ཡན་ལག་སེ་རལ་ཁ། སྟོང་གསལ་ཡེ་ཤེས་ཐབས་ལ་མཁས། མཚན་ནི་སྟོང་གསལ་
སྒྲོན་མ་གཏི་མུག་འཇོམས། ཕྱག་དྲུག་རྒྱས་པ་དབང་གི་བུམ་པ་འཛིན་ཅིང་ནོད།
ཞབས་ནི་གནོད་སྦྱིན་གནོན་ཅིང་ལོག་པ་བསྲུངས། ཡེ་ཤེས་ཡུམ་ལ་ཕྱག་འཚལ་
བསྟོད། བསྭོ་ཨོཾ་མུ་ཡེ་མུ་ཡེ་མུ་མར་ཆིམས། གྱད་ཆེ་སྨར་ལ་མུ་མར་ཆེམས། ཤེ་ཐུན་
མུ་མར་སླང་ཆེམས་སེ་ཆེམ། བསྭོ་ནུབ་ཕྱོགས་དབང་གི་འཁོར་ལོ་ལས། བསམ་
གཏན་འགྱུར་བའི་བློ་ལས་ཁྲོས་པའི་ཁྲོ་མོ་ནི། མ་དང་རཾ་ལས་སྐྱེད་པའི་དབང། མ་ནི་
ཐུགས་ལ་རཾ་ནི་སྐུ། སྐུ་མདོག་དམར་ནག་ཁྲོ་མོའི་བརྗིད། ཞལ་གསུམ་ཕྱག་དྲུག་མཆེ་
བ་བགྲད། འབྲུག་དང་ཁྱུང་གི་སླག་ཆེན་གསོལ། སྦྲུལ་དང་རོ་ཆས་ཡན་ལག་རྒྱན་དུ་
བསྟར། འགྱུར་མེད་དབྱིངས་ལ་ཐེར་ཟུག་མཁས། མཚན་ནི་ཐེར་ཟུག་བརྟན་མའི་བློ་
འགྱུར་འཇོམས། ཕྱག་དྲུག་མི་འགྱུར་དབང་གི་བུམ་པ་འཛིན་ཅིང་ནོད། ཞབས་ནི་ཀླུ་
དབང་གཟིར་གནོན་ཡ་ཀ་སྲུང། བསམ་གཏན་ཡུམ་ལ་ཕྱག་འཚལ་བསྟོད། བསྭོ་ཨོཾ་
ཧཱ་སོ་ཧྲིག་གོད་ཐུན། མང་གེ་ཧྲིག་གོད་ཐུན་བྷོ། བསྭོ་ལྷོ་ཕྱོགས་རྟུམ་ཀློང་འཁོར་ལོ་
འབར་བ་ལས། ཚུལ་ཁྲིམས་བདེ་སྡུག་ལས་ལ་ཁྲོས་པའི་ཁྲོ་མོ་ནི། མ་དང་རཾ་ལས་
སྐྱེད་པའི་དབང། མ་ནི་ཐུགས་ལ་རཾ་ནི་སྐུ། སྐུ་མདོག་མཐིང་ནག་ཁྲོ་མོ་ཆུམ། མེ་
འབར་ལུས་ལ་དུག་གི་སྤྲོས། ཞལ་གསུམ་ཕྱག་དྲུག་ཞལ་ཆེན་གདེངས། སྦྲུལ་དང་
179



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
རུས་སྦལ་ཡན་ལག་བརྒྱན། དྲེད་དང་མི་ལྤགས་ཡ་བ་ཀོར། སྟག་སེང་འཕར་བ་དབྱི་
སྤྱང་འགྱེད། ཚུལ་ཁྲིམས་ལས་ལ་འཆལ་བ་མེད། མཚན་ནི་རོལ་བྱེད་དྲ་བ་འཇོམས།
ཕྱག་དྲུག་དྲག་པོའི་དབང་གི་བུམ་པ་འཛིན་ཅིང་ནོད། ཞབས་ནི་གཤིན་རྗེ་ལོག་པ་
གནོན། ཚུལ་ཁྲིམས་ཡུམ་ལ་ཕྱག་འཚལ་བསྟོད། བསྭོ་ཨོཾ་མ་མ་ས་ཏྲི་ཛ་ཐུར་ཤམ། མ་
རག་རྨང་གྷོ་ཛ་ཐུར་ཤམ། ཤ་རག་དོ་གྲོད་ཛ་ཐུར་ཤམ། བསྭོ་ལྷོ་ཤར་འོད་མཚོ་སེར་
མོ་ནས། སྦྱིན་པ་ཆགས་མ་འཁྲོས་པའི་ཁྲོ་མོ་ནི། དེ་དང་ཧང་ལས་སྐྱེད་བའི་ཤུགས།
དེ་ནི་ཐུགས་ལ་ཧང་ནི་སྐུ། སྐུ་མདོག་སེར་མོ་སྦྱིན་ཚུལ་ཁྲོ་མོའི་སྐུ། རིན་ཆེན་གཏེར་
རྒྱན་སྐུ་ལུས་ཁྱབ། ཞལ་གཅིག་ཕྱག་གཉིས་སྤ་བསྡུག་འཚེར། སྦྲུལ་དང་རུས་རྒྱན་
ཡན་ལག་སྐོར། འབྱུང་པ་ལྔ་ཡི་དཔྱང་བུ་གསོལ། མཆོད་སྦྱིན་ལས་ལ་ཆགས་སྲེད་
མེད། མཚན་ནི་ཁྲོ་མོ་ཆགས་མེད་རླུང་སེམས་ཆགས་པ་འཇོམས། ཕྱག་ན་སྦྱིན་པ་
དབང་གི་བུམ་པ་འཛིན་ཅིང་ནོད། ཞབས་ནི་མེ་ལྷ་གནོན་ཅིང་འཁོར་བ་སྒྲོལ། སྦྱིན་
པའི་ཡུམ་ལ་ཕྱག་འཚལ་བསྟོད། བསྭོ་ཨོ་བུར་པ་སླང་ཚེམས་ཐུན། གེ་ཏྲང་བུར་པ་
སླང་ཆེམ་ཐུན། ས་ཐུན་མ་སླང་བུར་པ་སླང་ཆེམས་ཐུན། བསྭོ་བྱང་ཤར་འོད་མཚོ་
སེར་མོ་ནས། ཐུགས་རྗེ་ལས་ལ་ཁྲོས་པའི་ཁྲོ་མོ་ནི། དེ་དང་ཧ་ལས་སྐྱེད་པའི་ཤུགས།
དེ་ནི་ཐུགས་ལ་ཧ་ནི་སྐུ། སྐུ་མདོག་དམར་གསལ་ཉི་མའི་སྙིང་པོ་ཁྲོ་མོའི་སྐུ། ཐུགས་
རྗེ་གཡུ་ཡི་ན་བུན་སྐུ་ལ་ཁྱབ། ཞལ་གཅིག་ཕྱག་གཉིས་བྱམས་པ་ཆེ། སྦྲུལ་དང་རིན་
ཆེན་ཡན་ལག་བརྒྱན། རིན་པོ་ཆེ་ཡི་དཔྱང་བུ་དར་ཤམ་གསོལ། ཐུགས་རྗེའི་ལས་ལ་
བྲི་བཀོལ་མེད། མཚན་ནི་ཐོག་མེད་སྟོབས་ཤུགས་ཞེ་སྡང་འཇོམས། ཕྱག་ན་ཐུགས་རྗེ་
དབང་གི་བུམ་པ་འཛིན་ཅིང་ནོད། ཞབས་ནི་དབང་ལྡན་བགེགས་ཆེན་གནོན་ཅིང་མྱ་
ངན་སངས། ཐུགས་རྗེ་ཡུམ་ལ་ཕྱག་འཚལ་བསྟོད། བསྭོ་ཨོཾ་མ་མ་དེ་ཤོ་སད་དུ་ཧཱུཾ། ཧ་
ར་དེ་ཤོ་སད་དུ་བྷོ། སྤུ་རྒྱུང་དེ་ཤོ་སད་དུ་བྷོ། བསྭ་བྱང་ནུབ་འོད་མཚོ་སེར་མོ་ནི།
180



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
བརྟུལ་ཤུགས་ལས་ལ་འཁྲོས་པའི་ཁྲོ་མོ་ནི། དེ་དང་ཧ་ལ་སྐྱེད་པའི་ཤུགས། དེ་ནི་
ཐུགས་ལ་ཧ་ནི་སྐུ། སྐུ་མདོག་དམར་སྨུག་བྱེ་རུ་དབང་གི་ཁྲོ་མོའི་སྐུ། སྐུལ་བྱེད་
དབང་གི་དཔྱང་བུ་སྐུ་ལ་གསོལ། ཞལ་གཅིག་ཕྱག་གཉིས་མཆོག་ལ་བརྩོན། སྦྲུལ་
དང་རིན་ཆེན་འཕྲེང་བས་ཡན་ལག་བརྒྱན། བརྩོན་འགྲུས་ལས་ལ་ཡེངས་པ་མེད།
མཚན་ནི་ཁྲོ་མོ་མི་བཤིག་བརྟན་ལ་ལེ་ལོ་འཇོམས། ཕྱག་ན་བརྩོན་འགྲུས་དབང་གི་
བུམ་པ་འཛིན། ཞབས་ནི་རླུང་ལྷ་གནོན་ཅིང་ལོག་པ་སྤངས། བརྩོན་འགྲུས་ཡུམ་ལ་
ཕྱག་འཚལ་བསྟོད། བསྭོ་ཨོཾ་ཧ་ཡ་པྲ་པེ་མུ་ཆོ་ཐུན། ཧུ་ར་པྲ་པེ་མུ་ཆོ་ཐུན། ཧ་ཤམ་པྲ་
པེ་མུ་ཆོ་ཐུན། བསྭོ་ལྷོ་ནུབ་འོད་མཚོ་སེར་མོ་ནས། བཟོད་པ་ལས་ལ་འཁྲོས་པའི་ཁྲོ་
མོ་ནི། དེ་དང་ཧ་ལས་སྐྱེད་པའི་ཤུགས། དེ་ནི་ཐུགས་ལ་ཧ་ནི་སྐུ། སྐུ་མདོག་དམར་
སྐྱ་ཟླ་བའི་དངོས་པོ་ཁྲོ་མོའི་སྐུ། མེ་དང་འོད་ཀྱི་དཔྱང་བུ་གསོལ། ཞལ་གཅིག་ཕྱག་
གཉིས་མཉམ་བཞག་གཟོད། སྦྲུལ་དང་ལྟོ་ཕྱེས་ཡན་ལག་བརྒྱན། བཟོད་པའི་ལས་ལ་
གཡོས་པ་མེད། མཚན་ནི་ཁྲོ་མོ་མེ་ཀློང་མ། འགྱུར་མེད་གཡོ་འགུལ་ཞེ་སྡང་འཇོམས།
ཕྱག་ན་བཟོད་པ་དབང་གི་བུམ་པ་འཛིན་ཅིང་ནོད། ཞབས་ཀྱིས་སྲིན་མོ་མ་ཀྲང་
གནོན་ཅིང་གདུག་རྩུབ་རྫི། བཟོད་པ་བྱམས་མ་ཡུམ་ལ་ཕྱག་འཚལ་བསྟོད། བསྭོ་ཨཱི་
ཉ་འབར་སྤུངས་སོ་ཧྲིག །ཨ་ར་འབར་བ་སྤུངས་སོ་ཧྲིག །མ་མ་སད་དོ་འབར་བ་
སྤུངས་སོ་ཧྲིག །ལྷོ་ཤར་འོད་མཚོ་གསང་བ་ལྗང་ཁུ་ལ། གཡུང་དྲུང་ལྷ་མོ་པདྨ་ཉི་ཟླ་
གདན། མདངས་སྡུད་སྐུ་ནི་གར་དང་མཛེས། རིན་ཆེན་རྒྱན་མཛེས་གླུ་གར་རོལ་མོ་
འབུལ། བསྭོ་ཨོ་དེ་ཤོ་དེ་ཤོ་ལྷང་ཡ། ཧ་ཤོ་ཧ་ཤོ་ལྷང་མ་ལྷང་ཡ། བྱང་ཤར་འོད་མཚོ་
ལྗང་ཁུ་ལ། འོད་ཀྱི་ལྷ་མོ་པདྨ་ཉི་ཟླའི་གདན། འོད་ཀྱི་སྐུ་ནི་མུན་ནག་སེལ། སྣ་ཚོགས་
འོད་ཀྱི་འཁྲིགས་དང་འཁྲོག་འདེབས་རོལ་མོ་འབུལ། བསྔོ་ཨོ་དེ་ཙུག་རྨར་ཧྲངས། མུ་
ཙུག་དེ་རྒྱས་སྨར་ཧྲངས། བྱང་ནུབ་འོད་མཚོ་གསང་བའི་ལྗང་ཁུ་ལ། དབལ་སོ་ཡ་མ་
181



127
གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པད་མ་ཉི་ཟླའི་གདན། ཁྲོ་ཆུའི་སྐུ་ནི་མཚོན་ཆ་བདུགས། ལྷ་ཡི་རྒྱན་རྣམས་རོལ་མོ་
འབུལ། བསྭོ་ཨཱི་ཨཱ་ཨོཾ་དང་ར་དི་རོ་ཧ། ཨ་ཤ་དི་རོ་ཧ། མང་མང་ཏིང་མུར་དི་རོ་ཧ།
ལྷོ་ནུབ་འོད་མཚོ་གསང་བ་ལྗང་ཁུ་ལ། སྲིད་པའི་ལྷ་མོ་པདྨ་ཉི་ཟླའི་གདན། འབྱུང་
བས་སྐྱེ་འགྲོ་གསོ་ཞིང་སྣང་བསྒྱུར་ཕྱག་ནི་རོལ་མོ་འབུལ། བསྭཱ་ཨོཾ་དུ་བ་པ་ཤ་མོར་ལྡི་
ཆིམས། ལྷ་ཡ་འུར་རྣ་མོར་ལྡི་ཆིམས། ལ་ར་ནེའུ་མོར་ལྡི་ཆིམས། ཕྱོགས་བཞི་ཐར་
བྱེད་གཅོད་བྱེད་སྒོ་བ་བཞི། ཨ་དང་ཧཱུྃ་ལས་སྤྲོས་སྡུས་པས། ཨ་ནི་ཐུགས་ལ་ཧཱུྃ་ནི་སྐུ།
ཤར་ཕྱོགས་ཟོ་བོ་དབུ་དགུ་སྤར་བཤད་འཛིན། བྱང་ནས་གཟེ་མ་དབུ་དགུ་ལྕགས་ཀྱུ་
འཛིན། ནུབ་ན་རུ་ཅོ་དབུ་དགུ་རྒྱལ་མཚན་བ་དན་འཛིན། ལྷོ་ན་རོམ་པོ་དབུ་དགུ་
མདའ་གཞུ་འགྱེངས། སྒོ་སྲུངས་ཁྲོ་བོ་ཆེན་པོ་བཞི། དབུ་ནི་མི་སྡུག་ཅིར་ཡང་སྟོན།
ཞལ་ནི་མི་སྡུག་ཟ་བྱེད་བགྲད། སྤྱན་མིག་མི་སྡུག་ལྷོག་རྒོད་ལྷགས། མཆེ་བ་མི་སྡུག་
གངས་རི་བརྒད། སྐུ་མདོག་མཐིང་ནག་མེ་རི་རོ་ཡིས་བརྒྱན། སྟག་སེང་ཆུ་སྲིན་ཕག་
རྒོད་ཁྲི། བཙོ་དང་ཐོག་དང་དམར་ཆེན་འཕྲོ། བར་ཆད་བགེགས་རྣམས་ཐལ་བར་
རློག །བསྭོ་ཨཱ་ཧཱུྃ་རད་ནེ་ཀ་ཡ་ཤག་ཤག་དུལ་དུལ་ཡེ་ཡེ། བསྭོ་ཨཱ་ཧཱུྃ་ཀ་པར་གླང་དུ་དེ་
ཡེ་ཤག་ཤག་དུལ་དུལ་ཡེ། བསྭོ་ཨཱ་ཧཱུྃ་ཨ་པར་ཐོ་ཡེ་ཤག་ཤག་དུལ་དུལ་ཡེ། མང་ལང་
པུ་ལང་ཤག་དུལ་དུལ་བློ་བྷོ། གོང་གི་འཛབ་བསྟོད་ཀྱི་འཛབ་ཆེན་རྣམས་ཀྱང་འདིར་
བརྗོད། ཨེ་མ་ཧོ། གསང་མཆོག་མཐར་ཐུག་ལྟ་བའི་དོན། བསྭོ་བསྐལ་པ་མེ་རི་སྨུག་
ནག་འབར་བ་ནི། བསྐལ་པ་དུ་མར་སྐྱེ་ཤི་རྩ་བ་གཅོད་པའི་རྟགས། དམིགས་མེད་
དྲག་པོ་ཨེ་ཡི་ཀློང། སྙིང་པོའི་དོན་ལ་འཕོ་འགྱུར་མེད་པའི་རྟགས། གྲུ་གསུམ་མཐིང་
ནག་འབར་བ་ནི། ཞི་ལས་འཁྲོས་པའི་རྟོག་བྲལ་རྟགས། མི་འཇིགས་སེང་གེ་བརྒྱད་
ཁྲི་ནི། རྣམ་ཤེས་ལོག་ལྟ་གནོན་པའི་རྟགས། ལྷ་བདུད་སྲིན་པོ་དྲི་ཟ་གནོད་སྦྱིན་ལྔ་
འདིངས་པ། དུག་ལྔ་ཡེ་ཤེས་ལྔ་རུ་བསློང་བའི་རྟགས། ཨ་དང་ཧཱུྃ་ལས་སྤྲོས་སྡུས་པ།
182



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཏིང་འཛིན་མི་འགྱུར་གནས་ལ་འབེབ་པའི་རྟགས། སྐུ་མདོག་མཐིང་ནག་འོད་དཔུང་
འབར་བ་ནི། གཡོ་མེད་ཞུམ་ཁྲོ་འབར་བའི་རྟགས། མི་བཟད་དྲེགས་པའི་སྐུ་འགྱིངས་
པ། རྟོག་མེད་ཐབས་ལ་མཁས་པའི་རྟགས། དབུ་བདུན་བཅུ་དྲུག་ཕྱག་གིས་བསྒྱུར་བ་
ནི། བསྐལ་ཆེན་བདུན་ལ་དབང་བའི་རྟགས། ཞབས་བརྒྱད་འགྱིང་བག་གར་སྟབས་
ནི། ཐུགས་རྗེ་དཔའ་བོ་གར་ཡང་ཁྱབ་པའི་རྟགས། རྣོ་རྩུབ་གསེར་གཤོག་འགྱིང་བག་
ལྷུན་ཆགས་པ། འཕྲིན་ལས་རྣམ་བཞི་དོན་དུ་རྒྱས་པའི་རྟགས། དབུ་བདུན་མི་བཟད་
ཁྲོ་བའི་བརྗིད་མདངས་ནི། ཆེ་མཆོག་གཞན་ལས་ཁྱད་པར་ཆེ་བའི་རྟགས། ཞལ་
བགྲད་མཆེ་རྩེགས་ལྗགས་རློབ་པ། ཉོན་མོངས་དུག་ལྔ་ཟ་བའི་རྟགས། ཤངས་བཟེད་
སྤྱན་ཟློག་རྫི་སྨིན་འགྱུ་བ་ནི། སྐུ་གསུམ་དོན་ལས་རྒྱལ་བའི་རྟགས། ཁྲོ་གཉེར་རྨ་ར་
ཨག་ཚོམས་འབར་བ་ནི། ཁྲོ་རྒྱལ་ཕོ་མོ་ལས་ལ་འགྱེད་པའི་རྟགས། རལ་པ་ཁམ་ནག་
གྱེན་དུ་འཁྱིལ་བ་ནི། འཁོར་བའི་དུག་བྲལ་ཡེ་ཤེས་འབྲེང་བའི་རྟགས། སྟོང་པ་བདག་
བྲལ་ཡེ་ཤེས་ལྷན་གཅིག་སྐྱེས་པ་ནི། སྟོང་གསུམ་མཐའ་ནས་དབང་དུ་སྡུས་པའི་
རྟགས། དྲེགས་པ་ལྔ་བརྒྱ་གདན་དུ་འདིངས་པ་ནི། གདུག་པ་མ་ལུས་འདུལ་བའི་
རྟགས། ཁྲོ་མོ་ཀྱེ་མ་ཡུམ་དང་རོལ་པ་ནི། སྦྱོར་སྒྲོལ་བརྟུལ་ཤུགས་རྒྱལ་བའི་རྟགས།
གཉིས་མེད་ཐབས་ཀྱིས་རོལ་སྦྱོར་བ། གཡོ་མེད་ཐབས་སུ་གཅོད་པའི་རྟགས། སྦྱོར་
སྒྲོལ་ཆགས་མེད་རོལ་པ་ནི། དུས་གསུམ་སྔ་ཕྱི་མེད་པའི་རྟགས། གཡས་ཀྱི་དབུ་ཞལ་
དཀར་ལ་འཚེར་བ་ནི། ཞི་བ་ཚད་མེད་བཞི་ལྡན་རྒྱས་པའི་རྟགས། ཞི་བ་བོན་སྐུ་ལྷ་
ལ་སྙོམས་པ་ནི། སྙིང་པོའི་དོན་ལ་འཕོ་འགྱུར་མེད་པའི་རྟགས། གཡོན་གྱི་དབུ་ཞལ་
དམར་ལ་དྭངས་བ་ནི། དབང་རྫོགས་ལྷུན་གྲུབ་ཆེ་བའི་རྟགས། དབང་རྫོགས་སྤྲུལ་
སྐུས་ཐམས་ཅད་འདུལ་བ་ནི། སྣ་ཚོགས་ཐབས་ལ་དཔའ་བའི་རྟགས། དབུས་ཀྱི་དབུ་
ཞལ་མཐིང་ནག་འབར་བ་ནི། དུར་ཁྲོད་ཁྲོ་རྔམ་རོལ་པའི་རྟགས། དྲག་པོ་ལོངས་སྐུ་
183



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཐབས་ཀྱིས་སྒྲོལ་བ་ནི། ང་བདག་རྩད་ནས་གཅོད་པའི་རྟགས། སྟོང་བྲལ་དམིགས་
མེད་བོན་ཉིད་ཡེ་ཤེས་དབུ། སྐྱོན་གྱི་དྲི་མ་རྡུལ་དང་བྲལ་བའི་རྟགས། དཔྲལ་བའི་
དབྱིངས་ནས་དབུ་འབྱུང་བ། དཀར་གསལ་འོད་ལྡན་གར་གསས་ཁྲོས་པའི་དབུ།
གཏི་མུག་ཁྲོས་པ་གསལ་བའི་རྟགས། རལ་པ་ལྗང་དམར་འོད་དུ་འབར་བ་ནི། ཁམ་
ཁམ་ཚིམ་ཚིམ་ཁྲོས་པའི་རྟགས། ས་ཡི་ཁྲོ་མོ་ཡུམ་དང་རོལ་པ་ནི། ཁྲོ་གསས་མཁའ་
ལ་འགྱེད་པའི་རྟགས། གཏི་མུག་ཤ་ཡི་གདོན་རྣམས་དབང་དུ་སྡུས་པ་ནི། སྐྱེ་ཤི་ལུས་
ཀྱི་རྒྱུན་ཐག་གཅོད་པའི་རྟགས། གཡོན་གྱི་ཕྱོགས་སུ་དབུ་བྱོན་པ། སེར་ནག་འབར་བ་
རྒོད་གསས་ཡོན་ཏན་དབུ། ང་རྒྱལ་ཁྲོས་པའི་ཞི་དེས་ཆེ་བའི་རྟགས། རལ་པ་དམར་
སེར་མེ་རུ་འབར་བ་ནི། མཉམ་ཉིད་ལྷུན་རྫོགས་ཆེ་བའི་རྟགས། རླུང་གི་ཁྲོ་མོ་ཡུམ་
དང་རོལ་པར་ནི། རྔམ་གསས་མཁའ་ལ་འགྱེད་པའི་རྟགས། ང་རྒྱལ་དབུགས་ཀྱི་
གདོན་རྣམས་དབང་དུ་སྡུས་པ་ནི། ཐུགས་རྗེ་རྒྱུན་ཐག་སྦྲེང་བའི་རྟགས། ལྟག་པའི་
ཕྱོགས་སུ་དབུ་བྱོན་པ། དཀར་དམར་འཕྲོ་བ་གསས་རྗེ་བོན་གྱི་དབུ། འདོད་ཆགས་
ཁྲོས་པས་སྦྱིན་པའི་རྟགས། རལ་པ་དམར་ནག་མེ་རུ་འབར་བ་ནི། དབྱིངས་ལ་ཡེ་
ཤེས་འབར་བའི་རྟགས། མེ་ཡི་ཁྲོ་མོ་ཡུམ་དང་རོལ་པ་ནི། དབལ་གསས་མཁའ་ལ་
འགྱེད་པའི་རྟགས། འདོད་ཆགས་ཁྲག་གི་གདོན་རྣམས་དབང་དུ་སྡུས་པ་ནི། ཐུགས་
རྗེའི་ཤུགས་ཀྱིས་སྣང་སྲིད་བག་ལ་སྡུད་པའི་རྟགས། གཡས་ཀྱི་ཕྱོགས་སུ་དབུ་བྱོན་པ།
མཐིང་ནག་འབར་བ་གནམ་གསས་དབུ། ཕྲག་དོག་ཁྲོས་པ་ཡངས་པའི་རྟགས། རལ་
པ་སྨུག་ནག་མེ་རུ་འབར་བ་ནི། མཁའ་ཀློང་འབར་བ་ཆོ་འཕྲུལ་འགྱེད་པའི་རྟགས།
ཆུ་ཡི་ཁྲོ་མོ་ཡུམ་དང་རོལ་པ་ནི། གཏུམ་གསས་མཁའ་ལ་འགྱེད་པའི་རྟགས། བདག་
འཛིན་རུས་པའི་གདོན་རྣམས་དབང་དུ་སྡུད་པ་ནི། སྣང་སྲིད་བག་ལ་སྡུད་པའི་
རྟགས། རྩ་བའི་ཞལ་གསུམ་རྣམ་ཤེས་ལྷ། སྟོང་ཞིང་བདག་མེད་སྤང་བླང་མེད་པའི་
184



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རྟགས། དཔྲལ་བའི་དབྱིངས་ནས་གཟུགས་ཀྱི་ལྷ། མེ་ལོང་ལྟ་བུ་དྲི་བྲལ་རྟགས།
གཡོན་གྱི་ཕྱོགས་ནས་འདུ་བྱེད་ལྷ། མཉམ་ལ་མ་འདྲེས་ལྟ་བའི་རྟགས། ལྟག་པའི་
ཕྱོགས་ནས་ཚོར་བའི་ལྷ། སོ་སོར་རྟོགས་པ་ངོ་བོའི་རྟགས། གཡས་ཀྱི་ཕྱོགས་ནས་འདུ་
ཤེས་ལྷ། བྱ་བ་གྲུབ་པ་རྫོགས་པའི་རྟགས། ལྷ་ལྔ་གསས་ལྔ་ཡེ་ཤེས་དབུ་ལ་རྫོགས་
པའི་རྟགས། བརྗིད་འགྱིང་འབར་བའི་འཕྲིན་ལས་བཞིའི་སྐུར་བསྟན་པ། ལས་ལ་བྱ་
བ་ཐོགས་མེད་རྟགས། བདུད་ཀྱི་དཔྱང་བུ་གསོལ་བ་ནི། བདུད་བཞི་སྟོབས་ཀྱིས་སྒྲོལ་
བའི་རྟགས། དབང་གི་བསྭེ་ཁྲབ་བསིལ་བ་ནི། འཁོར་འདས་དབང་དུ་སྡུད་པའི་
རྟགས། སྟག་ཤམ་ཀས་མ་ཧྲལ་བ་ནི། བྱ་བྲལ་ངང་ལ་ལྡོག་པའི་རྟགས། དབང་གི་
དར་དཔྱང་བུན་པ་ནི། ལྷ་བྲན་མང་པོ་དབང་དུ་སྡུད་པའི་རྟགས། གླང་ཆེན་ཀོ་རློན་
རྒྱན་སྤྲས་པ། ལྷ་གསས་དམག་ལས་རྒྱལ་བའི་རྟགས། དབང་གི་བེར་བུ་ཕུར་པ་ནི།
སྟོང་གསུམ་མངའ་ལ་སྡུས་པའི་རྟགས། སྦྲུལ་ནག་སྐུ་ཆིངས་ཐམས་པ་ནི། དྲེགས་པ་
ཕོ་མོ་འཁོར་བའི་རྟགས། དབང་གི་ཆ་ག་ཀྱུག་པ་ནི། ངན་སོང་རྡོས་ཐག་གཅོད་པའི་
རྟགས། མེ་རི་པད་མར་ཤིགས་པ་ནི། མ་ཚོགས་ཡུམ་དུ་སྦྱོར་བའི་རྟགས། དབང་གི་
མེ་འབར་ཡལ་བ་ནི། ཞེ་སྡང་སྟོང་པའི་ལམ་སྟོན་རྟགས། དམར་ཆེན་ཐིག་ལེ་བྲེང་པ་
ནི། འདོད་ཆགས་རྟོགས་པའི་ལམ་སྟོན་པ། ཚིལ་ཁྲག་ཟོར་བྲིས་ཁྱུག་པ་ནི། གཏི་མུག་
སྐྱོན་འབྱུང་རང་གསལ་རྟགས། རུས་ཆེན་ཐལ་བའི་ཚོམས་བུ་ནི། ཕྲག་དོག་རྟོག་པ་
ནན་ཏན་རྒྱལ་པའི་རྟགས། སྐམ་རློན་ཐོད་ཡོལ་ཤ་ར་ནི། ང་རྒྱལ་བྱེ་བྲག་མཉམ་སྦྱོར་
རྟགས། དབང་གི་རྒྱན་ཆས་ཁྲོལ་བ་ནི། འཁོར་བ་མ་ལུས་དབང་དུ་སྡུད་པའི་རྟགས།
དབང་གི་རོལ་སྤྱོད་ཁྲིགས་པ་ནི། འཁོར་བ་སངས་རྒྱས་པ་ལ་སྦྱོར་བའི་རྟགས། བཅུ་
དྲུག་ཕྱག་ནི་དབང་གི་སྒྱུར་བ་ནི། སྟོང་གསུམ་བོན་གྱི་འཁོར་ལོ་བསྒྱུར་བའི་རྟགས།
གཡས་པ་བརྒྱད་ནི་ལྷ་བརྒྱད་མགོ་བཅད་ཡོལ་ཆེན་དུ། ཀླུ་བརྒྱད་ཁྲག་ཏིག་བསྣམས་
བམས .
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་ནི། འཁོར་བ་དོང་ནས་སྤྲུགས་པའི་རྟགས། ཕྱོགས་སྐྱོང་རུས་པས་འཁྲུག་པ་ནི།
ཕྱོགས་ལྟུང་རྣམ་པར་བྲལ་བའི་རྟགས། དམར་ཆེན་ཙ་མུན་ཞལ་དུ་གསོལ་བ་ནི།
འཁོར་བའི་སྐྱེ་བརྒྱུད་རྩད་ནས་གཅོད་པའི་རྟགས། གཡོན་པ་བརྒྱད་ནི་གཟའ་བརྒྱད་
སྙིང་ཕྱུང་ཙི་ཏ་འབྱིན། གནོད་སྦྱིན་བརྒྱད་གྱི་ཐོད་ཡོལ་སྟིམས་པ་ནི། ས་གསུམ་རང་
འབྱུང་སྤར་བའི་རྟགས། རྒྱུ་སྐར་རུས་པས་བཀྲུགས་པ་ནི། དུས་བཞིའི་ཁ་ལོ་སྒྱུར་
བའི་རྟགས། ཡོལ་ཆེན་པུ་ཙམ་ཞལ་དུ་རྔུབས་པ་ནི། སྲིད་གསུམ་སྐྱེ་ཤི་རྩད་ནས་
འབྱིན་པའི་རྟགས། ཕྱག་སོར་ཚིལ་རྒྱུས་བྲན་པ་ནི། བག་ཆགས་དྲི་མ་འབྲེལ་བའི་
རྟགས། གསེར་གཤོག་དྲུག་ཅུ་རྩ་གཅིག་ནི། ཡེ་ཤེས་ས་ལམ་བགྲོད་པའི་རྟགས། ཕོ་
ཉ་དྲུག་ཅུ་རྩ་གཅིག་འགྱེད་པ་ནི། དགྲ་བགེགས་རྣམ་རྟོག་སྡུས་པའི་རྟགས། མཁའ་
གཤོག་གསེར་གྱི་གཤོག་ཅན་ནི། ཁམས་ཆེན་བཅོ་བརྒྱད་སྟོང་པའི་ཡུམ་གྱི་རྟགས།
ཐེའུ་གཤོག་གསེར་གྱི་ཕོད་ལྡེམ་ནི། ལས་དང་ལས་མཐའ་གཏུམ་པའི་རྟགས། འབུམ་
ཚོགས་མ་མོ་རྣམས་དང་སྦྱོར་བ་ནི། ཡེ་ཤེས་མཁའ་ལ་ཐབས་དང་ཤེས་རབ་རོལ་བའི་
རྟགས། ཐེའུ་ཕྲན་ཉི་ཤུ་རྩ་བརྒྱད་ནི། དབལ་མོ་ཉི་ཤུ་རྩ་བརྒྱད་འཁོལ་བའི་རྟགས།
གཡས་ན་གསེར་གྱི་ཉི་མ་བདུན། འོད་དཔུང་དབྱིངས་ནས་འཆར་བའི་རྟགས།
དབྱིངས་ཀྱི་མ་བདུན་རོལ་སྤྱོད་པ། སྲིད་པ་དཀར་ནག་འབྱེད་པའི་རྟགས། གཡོན་ན་
ཟངས་ཀྱི་སྐར་མ་འབུམ། བདུད་མོ་འབུམ་སྡེ་བྲན་དུ་འཁོལ་བའི་རྟགས། ལས་ཀྱི་མ་
མོ་རྣམས་དང་རོལ་པ་ནི། སྲིད་གསུམ་ཐར་ལམ་འབྱེད་པའི་རྟགས། རྒྱབ་ན་ཤེལ་གྱི་
གཟའ་ཆེན་བདུན། མ་བདུན་ལས་ལ་འགྱེད་པའི་རྟགས། མདུན་ན་མུ་ཏིག་ཟླ་བ་
བཞི་འཆར་བ། སྲིང་མོ་བཞི་དང་རྒྱུད་དྲུག་སྦྱོར་བའི་རྟགས། ཞབས་བརྒྱད་གནམ་
སར་བགྲད་པ་ནི། རྣམ་ཤེས་དབང་པོ་བརྒྱད་འབེབས་རྟགས། ཡོལ་ཆེན་རུས་རྐང་
ཉིལ་བ་ནི། འཁོར་བའི་ཆགས་པ་བཏུལ་བའི་རྟགས། རོ་ཡི་ལྷུ་དུམ་ཕྲུལ་བ་ནི།
186



རྒྱུད་སྡེ། །
ཐུགས་ཀྱི་ཡང་གབ་ཉི་མའི་རྒྱུད།
བསྐལ་ཆེན་བྱེ་བྲག་འབྱེད་པའི་རྟགས། ཡོལ་ཆེན་ཐོད་པ་བུན་པ་ནི། བསྐལ་སྲིད་
མཐའ་ནས་ཟློག་པའི་རྟགས། སྙིང་གིས་སྐར་ཕྲན་ཤར་བ་ནི། བདུད་སྲིན་གཡུལ་ངོ་
བཟློག་པའི་རྟགས། དམར་རྒའི་རྒྱ་མཚོ་འཁྱིལ་བ་ནི། བསྐལ་པ་ཁྲག་གི་ཉི་མ་འཐོར་
བའི་རྟགས། བམ་ཆེན་རོ་ཅེར་ཐམས་པ་ནི། འབྱུང་པོ་གནས་ནས་འབྱིན་པའི་རྟགས།
རུས་པའི་ཕུང་པོ་བཤིགས་པ་ནི། བྱེ་བྲག་ཆགས་པ་སྒྲོལ་བའི་རྟགས། ཁྲག་གི་ཝ་ཀློང་
ཆལ་བ་ནི། དུག་རྣམས་སྨན་དུ་བསྒྱུར་བའི་རྟགས། བྱ་གཅན་ཤ་ཟན་ལྡིང་སྤར་བ།
སྟོབས་ལྡན་ལྷ་སྲིན་ལས་ལ་འགྱེད་པའི་རྟགས། མ་མོ་ལས་བྱེད་མེར་བ་ནི། སྟོང་
གསུམ་སྐྱེ་འཆི་བཏོན་པའི་རྟགས། ཁྲོ་རྟུམ་ཀྱེ་མ་ཡུམ་དང་རོལ་བ་ནི། སྲིད་གསུམ་བ་
གར་སྡུས་པའི་རྟགས། ས་བོན་བ་ག་ཡུམ་དང་སྦྱོར་སྒྲོལ་བ། བོན་ཉིད་གཡུང་དྲུང་མ་
དང་སྤྲོད་པའི་རྟགས། ཆགས་མེད་བ་གར་སྦྱོར་བ་ནི། ཐམས་ཅད་བདེ་ཆེན་ས་ལ་
ཁོད་པའི་རྟགས། ཐོགས་མེད་མྱུར་དུ་སྒྲོལ་བ་ནི། སྙིང་རྗེ་ཚད་མེད་ཤུགས་དང་ལྡན་
པའི་རྟགས། བྱང་ཆུབ་སེམས་ཀྱི་གནས་འདྲེན་པ། ཡེ་ཤེས་ཆུ་འཕྲུགས་ཐུགས་རྗེས་
རྫོགས་པའི་རྟགས། ཉེ་ལོ་ཡོ་ནི་སྐུ་གསུམ་རྩ་བའི་སྔགས། ཨ་པར་ཤག་ནི་དབང་
མཆོག་རྫོགས། ཧཱུྃ་ཐུན་ཡེ་ཤེས་མཐའ་ལས་རྒྱལ། མ་ཡེ་ཨ་པར་ཡུམ་བཞི་གནས། ཧྲི་
ཧྲིང་བ་ག་མངོན་སངས་རྒྱས། མ་པ་ས་དུ་ཞི་དྲག་དོན། པུ་ཤི་ལི་ནི་དབང་ཆེན་རབ་
ཏུ་རྒྱས། ཧུ་ཐུན་བློ་ནི་རྒྱས་པར་སྒྲུབ། ང་དང་གཅིག་སྟེ་ཁྱོད་དང་གཉིས། གཡུང་
དྲུང་བཀོད་པ་འོག་མིན་ས་རུ་གཅིག །དབྱིངས་དང་ཡེ་ཤེས་བྱ་བ་སྒྲུབ། དམིགས་
མེད་ཡེ་སངས་དྲི་མ་མེད། མཉམ་པ་ཆེན་པོར་ལྷུན་གྱིས་གྲུབ། ཡུམ་ཆེན་ཀྱེ་མ་འོད་
མཚོ་ནི། ཞི་བའི་ངང་ལས་ཁྲོ་ཚུལ་ནི། བ་ག་ཡུམ་ཆེན་དབྱིངས་ཀྱི་རྟགས། རྣམ་དག་
པདྨ་ཞི་བའི་སྐུ། ཡེ་གཤེན་ཡུམ་སྲས་དྲི་བྲལ་རྟགས། ས་ཏྲིག་ཨེར་སངས་བདེར་
གཤེགས་འབྱུང་བའི་ཡུམ། ཕྱི་སྣང་གྲགས་པ་སྲིད་པ་བསྐྱེད་པའི་རྟགས། ཁམས་
187



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གསུམ་དབང་སྡུད་སྲིད་པའི་ཞིང་ནི། ནང་གསང་སྔགས་རྒྱུད་འབྱུང་དྲེགས་པའི་
རྟགས། སྟོང་གསུམ་མ་ལུས་ཤུགས་ཀྱིས་འདྲེན་པ་ནི། ཡེ་ཤེས་ངོ་བོ་འདུ་འབྲལ་མེད་
པའི་རྟགས། སྲིད་པ་མ་ལུས་ཐབས་ཀྱིས་བསྒྲོལ་བ་ནི། བོན་ཉིད་དབྱིངས་ནས་བརྟན་
པ་ཐོབ་པའི་རྟགས། སྦྱོར་སྒྲོལ་ཁྲོ་ཆུམ་བ་གའི་དབྱིངས་སུ་དག་པ་ནི། དུས་གསུམ་
སངས་རྒྱས་འབྱུང་བའི་རྟགས། ཀྱེ་མ་འོད་མཚོ་ཁྲོ་མོའི་སྐུ་འབྱུང་པ། བསྐལ་པ་དུས་
མཐའ་དྲེགས་པས་འདུལ་བའི་རྟགས། སྐུ་མདོག་དམར་ནག་དབང་གི་ཡུམ་དུ་གསལ་
བ་ནི། འཕྲིན་ལས་རྣམ་བཞི་དབང་དུ་གྲུབ་པའི་རྟགས། བརྗིད་འགྱིང་འབར་བ་རྟུམ་
བག་ཁྲོ་བོ་ནི། འགྲོ་བ་ཐབས་ཀྱིས་འདྲེན་པའི་རྟགས། ཞལ་གཅིག་ཕྱག་གཉིས་འགུ་ཡེ་
སྦྱོར་བ་ཡིན། ཐབས་དང་ཤེས་རབ་གཅིག་ཏུ་ཁྲིལ་བའི་རྟགས། ཞབས་གཉིས་དབང་
གི་ཚུལ་དུ་རོལ་སྦྱོར་འཁྲིལ་པ་ནི། ཡེ་ཤེས་དབྱིངས་ལ་འདུ་འབྲལ་མེད་པའི་རྟགས།
དུག་ཚེར་རལ་པ་ཁམ་ནག་འཁྱིལ་པ་ནི། འཁོར་འདས་མ་ལུས་སྤྱི་རུ་བསྡུས་པའི་
རྟགས། སྤྱན་གསུམ་ཞལ་གདེངས་ལྔགས་མང་དྲིལ་བ་ནི། ནམ་མཁའི་ངང་ལས་
བསྡུད་པའི་རྟགས། ཤངས་ཀྱི་ཁྲོ་གཉེར་འཇིགས་ཅིང་མཆེ་བ་རྩེགས་པ་ནི། སྲིད་
གསུམ་དབང་བསྡུད་འབྲས་བུར་སྒྲུབ་པའི་རྟགས། སྨག་ར་སྐོག་ཚོམ་རྫི་སྨིན་ནག་པ་
ནི། ཡང་དག་དོན་ལ་འཕོ་འགྱུར་མེད་པའི་རྟགས། མེ་རི་དམར་ནག་དུག་མཚོ་
སྐེམས་པ་ནི། འཁོར་བ་གནས་སྐལ་བདེ་ལ་སྦྱོར་བའི་རྟགས། བདུད་ཀྱི་གཡང་བཞི་
དགུ་ཕྲུག་གསོལ་བ་ནི། ཐེག་པ་དགུ་ལྡན་བོན་ལ་སྤྱོད་པའི་རྟགས། གཅེར་བུའི་ཆ་
བྱད་ཉི་མ་འབུམ་གྱིས་སྟར་བ་ནི། བོན་ཉིད་འོད་དཔུང་སྐྱིལ་བའི་རྟགས། གཡས་
ནས་རུ་མཚོན་བདུད་ཀྱི་བམ་ཆེན་ཕྱར་བ་ནི། དུས་མཐའི་བདུད་ལས་རྒྱལ་བའི་
རྟགས། གཡོན་པ་ཡོལ་ཆེན་ཙ་མུན་ཏ་ཡིས་ལྟམ་པ་ནི། སྣང་སྲིད་མཐའ་ནས་བདེ་ལ་
འབེབ་པའི་རྟགས། མ་ཆགས་ཐབས་ཀྱིས་ཡབ་ལ་འཁྲིལ་བ་ནི། རྣམ་དག་ཡེ་ནས་
188



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།།
བདེ་བའི་རྟགས། དཀར་དམར་ཐིག་ལེ་བདུད་རྩི་དབང་སྐུར་བ། སྟོབས་ཆེན་འཁོར་
ལོ་རང་དབང་བསྒྱུར་བའི་རྟགས། འཁོར་བ་དོང་སྤྲུགས་ན་རག་གཅོད་པ་ནི། ངན་
སོང་བདར་ཐག་གཅོད་པའི་རྟགས། ཨོཾ་མ་བེ་མུ་ཏེ་བདེར་གཤེགས་ཡུམ་གྱི་དབྱིངས།
མོ་ཧ་བྷོ་ནི་ཐམས་ཅད་ཡུམ་གྱི་བསྭོ། མ་མ་ཏིང་མུར་བྱང་ཆུབ་བདུད་རྩི་འབེབས། ས་
བེར་བྱོ་ནི་འབྲས་བུ་དོན་ལ་སྡུད། མུ་ཡེ་བུར་ནི་ནམ་མཁའི་ཐུགས་རྗེ་ཁྱབ། འདུ་ཡེ་
བློ་བྷོ་དབལ་ཚོགས་མ་མོ་རྒོད་ལྕམ་དམ་ལ་འདུ། བསྭོ་དབང་གི་ཡུམ་དང་ཐབས་ཀྱི་
ཡུམ། སྒྲལ་བའི་ཡུམ་དང་དཔའ་བྱད་ཁྲོ་མོའི་ཚོགས། དུས་ལ་དབང་བསྒྱུར་བྱང་
ཆུབ་ལམ་གྱི་ཚོགས། ས་ལམ་གཅིག་རྫོགས་གསང་བའི་རྟགས། སྒོ་བ་རྩེ་དགུ་ཁྲོ་རྔམ་
བརྗིད་པའི་སྐུ། ཐབས་དང་སྒྱུ་འཕྲུལ་དྲ་བར་སྒྲོལ། ཁམས་གསུམ་སྲིད་པ་དབང་
བྱེད་རྟགས། རྒྱུ་དྲུག་ནང་ནས་བྱང་ཆུབ་སེམས་མངའ་བ། བརྟུལ་ཤུགས་སྟོབས་ཀྱིས་
བསྟན་སྲུང་བ། མངའ་བསྒྱུར་བྱམས་ཚད་བསྐྱེད་པའི་རྟགས། བསྭོ་ཨཱ་ཧཱུྃ་ཨུ་ནེ་པྲ་
ཕུད་དུན་སད་ལྷ། སྤ་སྨར་རོ། །བདེ་བར་གཤེགས་པ་ལ་པ་ཧོ། གསང་བ་རྣམ་དག་
ལས། ཕྱི་ནང་གསང་བ་བོན་གྱི་ཚོགས། ཕྱི་རྣམ་དག་པདྨ་གཙང་སྦྲའི་བོན། ནང་ཁྲོ་
བོ་རོལ་པ་གསང་སྔགས་བོན། གསང་བ་ཡང་དག་ལྟ་བའི་བོན། མཁའ་འགྱིང་དཀར་
པོ་རོ་སྒྲུབ་ཚོགས་ཀྱི་བོན། དེ་ལས་ཕྱི་ནང་གསང་བ་ཚོགས་ཐམས་ཅད་འབྱུང་པས།
ཕྱི་གཙང་སྦྲ་དག་པའི་ཚུལ་གྱིས་བསྐང་བ། ནང་བོན་ཉིད་བདེ་སྤྱོད་བདུད་རྩི་བསྐང་
བ། གསང་བ་བཻ་ཆེན་དུར་ཁྲོད་རོལ་པས་བསྐང་བ། རྒྱུ་མཚན་ཉིད་སྣང་གཤེན་
འཕྲུལ་གཤེན་གཉིས། ཡས་སྟགས་འདྲ་འདྲར་སྐང། དགེ་བསྙེན་དྲང་སྲོང་དག་པ་
སྐང། ཨ་དཀར་ཡེ་ཉིད་བསྒྲུབ་པས་སྐང། གཤེན་རྒྱལ་ཁྱད་པར་ལྟ་བས་སྐང། བླ་
མེད་པ་བསྐང་བྱ་སྐོང་བྱེད་བྱ་མེད་པའོ། །དེ་ཡང་དྲང་སྲོང་ཨ་དཀར་ཡེ་གཤེན་
གསུམ། གཙང་སྦྲ་དག་པས་སྐང་དགོས་པས། ཞག་རྒྱ་ལོན་པའི་ཤ་ཁྲག་ལ་སོགས་རྒུ་།
189



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཡུ་ཏི་ནང་སྨན་མེད་པ་དང། ཞོ་མར་ཕྲུམ་ལ་སོགས་བསྐང། གཤེན་རྒྱལ་ཁྱད་པར་བླ་
མེད་གཉིས། ཤ་ཁྲག་གསར་རྙིང་རུང་པ་དང། བཤུལ་ཤ་ལ་སོགས་ཤ་ཁྲག་གང་ཡོད་
དང། ཡུ་ཏི་ནང་སྨན་མེད་པ་དང། ཅི་རིགས་ཐམས་ཅད་བཤམས་པའི་སྐང། དེ་
ཡང་ཁ་འགྱིང་དཀར་པོ་རོ་སྒྲུབ་ན་ཚོགས་ཕྱི་ནང་གསང་གསུམ་གོ་ཕྱེ་ནས། ཚོགས་ཀྱི་
སྒྲུབ་པར་ཞལ་ཕྱེ་ནས། ཚོགས་ཚད་ཐམས་ཅད་གཞུང་བཞིན་བསྐང་པར་ཡོད། དེ་
ཡང་རྒྱུ་བསོད་ནམས་ཀྱི་ཚོགས་དང། འབྲས་བུ་ཡེ་ཤེས་ཀྱི་ཚོགས་གཉིས་སུ་སྟོན་པའི་
བོན། དེ་ལ་དང་པོ་རྒྱུ་ཡི་ཚོགས་ནི། བོན་ཅན་སྲིད་པ་རྒྱུའི་ཚོགས་ཏེ། བདེར་
གཤེགས་ཡེ་ཤེས་དྲི་མེད་ཚོགས། བྱང་ཆུབ་སེམས་དཔའ་བསམ་དག་གི་ཚོགས།
དགའ་ལྡན་ལྷའི་ཚོགས། བསོད་ལྡན་མིའི་ཚོགས། ངན་སོང་སྦྱོང་བ་རྒྱུའི་ཚོགས་དང་
ལྔ། ཚད་མེད་བཞི་དང་སྦྱར་ནས། རྒྱུ་ལས་འབྲས་བུ་སྒྲུབ་པ་ལ་ཤེས་སོ། །ཚོགས་ཀྱི་
བརྒྱུད་ལས་ཤེས་སོ། །ཁ་འགྱིང་རོ་སྒྲུབ་ན། དོན་དང་སྒྲུབ་པར་བཅས་པ་ཡོད།
གཉིས་པ་འབྲས་བུ་ཡེ་ཤེས་ཚོགས་ནི། དང་པོ་བསྐྱེད་ཅིང་སྤེལ་བ་བསམ་པའི་ཚོགས།
བར་དུ་བསྒོམ་ཅིང་གནས་པ་སྐོང་བའི་ཚོགས། རྗེས་སུ་བྱ་བྲལ་རིག་པའི་ཚོགས།
གཏེར་འབྱུང་རིན་ཆེན་འདུས་མ་བྱས་པའི་ཚོགས། སྐྱེ་འགག་མེད་པ་ཟག་བྲལ་གྱི་
ཚོགས། བསམ་གཏན་མཁའ་ཀློང་ཡེ་ཤེས་དབྱིངས་སུ་སྐང། མཐའ་བྲལ་བྱར་མེད་
གོད་པ་མེད་པར་བསྐོངས་སོ། །དེ་ཡང་ཚོགས་བསྒྲུབ་ན། རྒྱུ་འབྲས་གཉིས་ཀའི་
ཚོགས་ནི། སྐྱེས་པ་ཉི་ཤུ་རྩ་གསུམ་པ་གཡུལ་འགྱེད་པའི་རོ་དང། ན་ཆུང་བཅུ་དགུ་མ་
སྣེའུ་དྲིའི་རོ་ལས། ཚོགས་ཐམས་ཅད་ཀྱི་རྒྱུ་འབྱུང་བར་བོན་ནོ། །གསང་མཆོག་དབང་
བསྒྲུབ་ཀྱི་ཚོགས་ལ་གསུམ་སྟེ། དང་པོ་སྐང་བ་དང། བར་དུ་བཤགས་པ་དང།
མཐའ་མ་བསྟབ་པའོ། །དེ་ཡང་རྩ་བ་སྡོང་པོ་ཡལ་ཁ་གསུམ་དུ་ཤེས་པར་བྱའོ། །བསྔོ་
སྣང་སྲིད་ཐ་རམ་བག་བཀྲོལ་ནས། སྣོད་བཅུད་འབྱུང་བ་གཉིས་མེད་སྦྱོར། རྒྱུ་དང་
190



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
རྐྱེན་སྦྱར་ཐབས་ཆེན་གྱི། ཤེས་རབ་དོན་གྱིས་བསྐྱེད་བསྒོམ་ནས། རྒྱུ་འབྲས་བསོད་
ནམས་ཚོགས་སུ་བསྒྲུབ། བསམ་འདས་དཔག་མེད་ཚོགས་ཆེན་འདི། སྒྲུབ་གཤེན་
བདག་གི་སྟབས་ཀྱིས་སྦྱར། དུས་གསུམ་དཔོན་གསས་བདེ་བར་གཤེགས། ཐུགས་རྗེ་
ཆེ་མངའ་ནམ་མཁའ་བཞིན་དུ་འགྲོ་བའི་དོན་ལ་གཤེགས། ཡུམ་ཆེན་དབལ་ཚོགས་
མ་མོ་དང། དབལ་མོ་རྒོད་ལྕམ་མ་སྲིང་རྣམས། བོན་ཉིད་ཀློང་ཡངས་བདལ་བ་རུ།
བྱང་ཆུབ་སྒྲུབ་སླད་ཚོགས་ལ་གཤེགས། སྣང་སྲིད་བོན་སྐྱོང་ལྷ་དམག་དཔུང་དང་
བཅས། བཀའ་ལ་ཞལ་ཆེས་ཕོ་ཉ་རྣམས། དོན་སྒྲུབ་བདུད་རྩི་ཚོགས་ལ་གཤེགས།
རྩ་བ་རྣམ་དག་བོན་ཉིད་ཁྱབ་བདལ་པ། སྐུ་གསུམ་ཡེ་ཤེས་དབྱིངས་སུ་ཚོགས་
འབུལ་ལོ། །བླ་མེད་མཆོག་དང་ཐུགས་དམ་བསྐང། དམིགས་མེད་ཆེན་པོར་དངོས་
གྲུབ་རྩོལ། གསང་མཆོག་རིག་པ་ཁུ་བྱུག་ནི། བདེར་གཤེགས་བླ་ན་མེད་པའི་གཙོ།
བདག་བྲལ་ཆེན་པོར་ཚོགས་འབུལ་ལོ། །ཡེ་ཤེས་ཆེན་པོར་ཐུགས་དམ་སྐང། རྟོགས་
པ་ཆེན་པོར་དངོས་གྲུབ་གསོལ། ཀྱེ་མ་འོད་མཚོ་ནམ་མཁའ་ཡུམ། ཤེས་རབ་བྱ་རྩལ་
གཡུང་དྲུང་ཚོགས། ཐབས་མཆོག་ཤེས་རབ་ཚོགས་འབུལ་ལོ། །ངང་ཉིད་ཀུན་གསལ་
ཐུགས་དམ་སྐང། མ་རྨོངས་བྱ་རྩལ་དངོས་གྲུབ་གསོལ། ཐབས་ཀྱིས་སྦྱར་བའི་ཡུམ་
ཆེན་ཡངས་མ་བདེ། བྱང་ཆུབ་ཐིག་ལེ་བདེ་བའི་ཚོགས། མ་རྨོངས་ཐབས་ལ་མཁས་
པའི་ཚོགས་འབུལ་ལོ། །རང་འབྱུང་གསལ་བར་ཐུགས་དམ་སྐང། རང་ཤར་སད་པའི་
དངོས་གྲུབ་གསོལ། དབང་ཆེན་རོལ་པ་དབང་གི་ཡུམ་ཆེན་འཇིགས་མེད་སྐུ། ཀུན་
སྙོམས་རང་དབང་པདྨ་འཕྲེང། འཇིགས་བྱེད་ཞི་དལ་ཁྱབ་པའི་ཚོགས་འབུལ་ལོ། །མི་
གཡོ་མཉམ་པར་ཐུགས་དམ་བསྐང། ཀུན་འབྱུང་ཀུན་གཞིའི་དངོས་གྲུབ་གསོལ།
སྒྲོལ་བ་རྟུལ་ཤུགས་སྟོབས་ཀྱི་ཡུམ་ཆེན་ཐུགས་རྗེའི་བདག །སྣང་སྲིད་ཀུན་བདེ་བ་
རབ་མཆོག །བྱེ་བྲག་མཐར་གསལ་ཚོགས་འབུལ་ལོ། །རྩལ་མེད་གྲུབ་པར་ཐུགས་
191



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དམ་བསྐང། རྩང་སྒོམ་ཡང་དག་དངོས་གྲུབ་གསོལ། ཕྱོགས་བཅུ་བྱམས་མ་བཅུ་ལས་
ཁྲོས་མ་ནི། ཁྲོ་མོ་མི་བཟད་དྲེགས་པ་བཅུ། དགེ་བཅུ་ཐར་པ་མཁའ་ཀློང་མཆོག །སལེ་
མ་ཡེངས་ཚོགས་འབུལ་ལོ། །གསལ་སྒྲོན་ལྷང་ངེ་ཐུགས་དམ་བསྐང། མི་གཡོ་རོལ་པའི་
དངོས་གྲུབ་གསོལ། འོད་མཚོ་དྭངས་མའི་ལྷ་མོ་བཞི། ཞི་དལ་ཐུགས་རྗེ་རྒྱུན་མེད་
གཡུང་དྲུང་མཆོག །ཀུན་འདུལ་འཁོར་བ་རྒྱུན་གཅོད་ཚོགས་འབུལ་ལོ། །མ་རྩལ་ལྷུན་
གྲུབ་རྫོགས་པར་ཐུགས་དམ་བསྐང། དབང་བསྒྱུར་རྒྱུན་མེད་བརྟན་མའི་དངོས་གྲུབ་
གསོལ། སྒོ་སྲུང་ཁྲོ་བོ་རྩེ་རྒུ་བཞི། བར་ཆོད་རྐྱེན་བཟློག་སྟོབས་ཆེན་མཆོག །ཀུན་
འབྱུང་རྒྱུ་འབྲས་ཚོགས་འབུལ་ལོ། །སྣང་སྲིད་མ་འགག་ཐུགས་དམ་བསྐང། རང་
བཞིན་དག་པའི་དངོས་གྲུབ་གསོལ། བདེར་གཤེགས་གསང་མཆོག་རིག་པའི་ཁུ་བྱུག་
དང། གཉིས་མེད་ཀྱེ་མ་ཡུམ་ཆེན་དང། གཙོ་དང་འཁོར་དུ་བཅས་པ་ལ། རྣམ་དག་
བསྐྱེད་རྫོགས་རྒྱུ་འབྱུང་ཚོགས། ཡང་དག་དམིགས་པར་ཐུགས་དམ་སྐང། ཡིད་
བཞིན་རྟོགས་པར་དངོས་གྲུབ་གསོལ། ལྷང་ངེ་ཀུན་གསལ་འབྲས་བུའི་ཚོགས་འབུལ་
ལོ། །ལོག་འཁྲུལ་གོལ་སྒྲིབ་དག་པར་ཐུགས་དམ་བསྐང། ལྷུན་རྫོགས་ཡོངས་གྲུབ་
དངོས་གྲུབ་གསོལ། མི་གཡོ་འབྲས་བུ་ཚོགས་འབུལ་ལོ། །རྐྱེན་བྲལ་ཐར་པའི་དངོས་
གྲུབ་གསོལ། བར་པ་བཤགས་པ་ནི། རྩ་བ་སྡོང་པོ་ཡལ་ག་ལྟར་ཤེས་སོ། །བདག་
གཞན་མ་རིག་འཁྲུལ་པའི་བློ་བྱུང་ནས། དུག་ལྔ་ཡེ་ཤེས་ངོ་བོར་མ་སློངས་པས།
གནོང་འགྱོད་ཤིན་ཏུ་མཐོལ་ལོ་བཤགས། རྒྱུ་འབྲས་ཚོགས་ཀྱིས་དག་འགྱུར་ཅིག །ཡེ་
ཤེས་ཆེན་པོར་གསལ་དུ་གསོལ། མི་དགེ་སྡུག་བསྔལ་བདེ་ལམ་མ་ཕྱེད་པས། གནོང་
འགྱོད་ཤིན་ཏུ་མཐོལ་ལོ་བཤགས། རྒྱུ་འབྲས་ཚོགས་ཀྱིས་དག་གྱུར་ཅིག །བདེ་བ་ཆེན་
པོར་གསལ་དུ་གསོལ། ཉོན་མོངས་སྣ་ཚོགས་བོན་ཉིད་སྙིང་པོ་མ་ཁུམ་པས། གནོང་
འགྱོད་ཤིན་ཏུ་མཐོལ་ལོ་བཤགས། རྒྱུ་འབྲས་ཚོགས་ཀྱིས་དག་གྱུར་ཅིག །རྗེས་སུ་
192



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བསྟབ་པ་ནི། རྩ་བ་སྡོང་པོ་ཡལ་ཀ་ལྟར་ཤེས་སོ། །ཚོགས་ལྷག་ལ་དགྲ་བྱང་སོར་
བརྒྱད་པ་གཅིག་བཅའ། གྷོ་བོ་ལ་ཨ། ལྷ་ཁམས་སྟོད་ལ་ལྷ་མིན་རིམ་པར་བྱ། ལྟེ་བ་
ལ་བྱོལ་སོང་། གསང་བར་ཡི་དྭགས། པུས་མོ་ཡན་ཆད་དམྱལ་ཁམས་སུ། ཨ་ཐ་ནི་
སུ་ཏྲེ་དུ་དང་དྲུག་གི་སྤྲོས་སྡུས་བྱ་བ་ཡིས། ཀུན་སྟིམ་གནས་པར་བྱ། བསྒྲལ་བཏུབ་
ཕྱེ་མར་བྱ། བསྟབ་སྟིམ་དག་པར་བྱ། བསྭོ་བདེ་བར་གཤེགས་པ་གཙོ་འཁོར་བཅས།
འཁོར་བ་དུག་གི་རང་བཞིན་ལ། ཐུགས་རྗེ་སྟོབས་ཀྱི་ལས་སྒྲུབས་ཅིག །དམ་ཉམས་
དུག་གི་རང་བཞིན་ཡིན། དབྱེ་ཀུག་སྟོབ་ཅིང་གནས་པར་བྱ། ཕུར་པ་ཐུན་མཚོན་
བཏབ་པས་ཆུབས་ནས་ནི། བདེ་བར་གཤེགས་ལ་བསྟབ་པར་བྱ། གསང་མཆོག་ཞལ་
གསུམ་རྩ་བའི་དབུ། སྐུ་གསུམ་ཞལ་དུ་དམ་ཉམས་བསྟབ། མ་རིག་གནས་སུ་དག་
པར་བཞེས། འཁོར་བའི་མུན་པ་གཞོམ་དུ་གསོལ། བདག་མེད་ཡེ་ཤེས་གནས་པར་
གྱུར། དབུ་བཞི་རིགས་བཞི་གསལ་བའི་དབུ། ཕྱོགས་ཀྱི་ཁྲོ་མོ་ཡབ་ཡུམ་ལ། དམ་
ཉམས་དུག་ལྔ་ཕུང་པོ་བསྟབ། ཉོན་མོངས་གནས་སུ་དག་པར་བཞེས། འཁྲུལ་རྟོག་
འཛིན་པ་གཞོམ་དུ་གསོལ། ཡེ་ཤེས་ལྔ་རུ་གནས་པར་གྱུར། ཀྱེ་མ་འོད་མཚོ་གསང་
བའི་ཡུམ། གཟུངས་མ་ཐམས་ཅད་འབྱུང་བའི་བདག །བ་ག་ཡངས་པར་དམ་ཉམས་
སྟབས། ཐེ་ཚོམ་གནས་སུ་དག་པར་བཞེས། གློ་བུར་ཡིད་འབྱུང་གཞོམ་དུ་གསོལ།
ལྷན་སྐྱེས་ཡེ་ཤེས་གནས་པར་གྱུར། སྦྱོར་དང་དབང་དང་སྒྲོལ་བའི་ཡུམ། འཕྲིན་ལས་
དོན་གྱིས་སྒྲུབ་པའི་བདག །བ་གའི་ཀློང་དུ་དམ་ཉམས་བསྟབ། ཆགས་འཁོར་གནས་
སུ་དག་པར་བཞེས། གཟུང་འཛིན་ཐ་རམ་གཞོམ་དུ་གསོལ། སྣང་སྲིད་སྡོས་དང་
བྲལ་འགྱུར་ཅིག །ཕྱོགས་བཅུ་བྱམས་མ་ཚད་མེད་ཁྲོས་པ་ཡི། མི་བཟད་བདུག་པའི་
ཁྲོ་མོ་བཅུ། ཐར་པ་བོན་གྱིས་འགྱེད་པའི་བདག །ལེགས་ཉེས་ཤགས་ཁར་དམ་ཉམས་
བསྟབ། མི་དགེ་གནས་སུ་དག་པར་བཞེས། ལོག་སྤྱོད་བློ་འབྱུང་གཞོམ་དུ་གསོལ།
193



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
འཁོར་བའི་ས་བོན་རླག་འགྱུར་ཅིག །འོད་མཚོ་མཚམས་ཀྱི་ལྷ་མོ་བཞི། ཚད་མེད་
བཞི་སྤྱོད་ཞི་དལ་སྙོམས། བསྐལ་པའི་དུས་མཚམས་འབྱེད་པའི་བདག །དགེ་སྡིག་
ལས་ཁར་དམ་ཉམས་བསྟབ། རྒྱུ་འབྲས་གནས་སུ་དག་པར་བཞེས། ལས་མཐའ་ལོག་
པ་གཞོམ་དུ་གསོལ། བག་ཆགས་འཛིན་པ་བྲལ་འགྱུར་ཅིག །སྒོ་བཞི་དྲེགས་པའི་ཁྲོ་
བོ་བཞི། བདུད་བཞི་འདུལ་བའི་མཐུ་དབང་ཆེ། རྗེ་བཙན་དྲག་པོ་བར་ཆོད་སྲུང།
ཐུགས་རྗེའི་ཀློང་དུ་དམ་ཉམས་བསྟབ། བཀའ་འདས་གནས་སུ་དག་པར་བཞེས།
དམ་ལས་འདས་པ་གཞོམ་དུ་གསོལ། ལོག་ལྟ་འཁྲུལ་སེམས་སྤོངས་འགྱུར་ཅིག །ཡེ་
ཤེས་རང་འབྱུང་གསལ་དུ་གསོལ། ཐུགས་རྗེའི་མཐུ་ཡིས་སྒྲོལ་དུ་གསོལ། འོག་མིན་
གནས་སུ་དྲང་དུ་གསོལ། བོན་ཉིད་དབྱིངས་སུ་སྟིམ་དུ་གསོལ། ཁ་འགྱིང་དཀར་པོའི་
ཚོགས་སྒྲུབ་ལས། གསང་མཆོག་ཚོགས་མཆོད་བཀོལ་བ་རྫོགས་སོ། དམར་ལ་ཕབ་ལ་
མཆོད་པ་གཅིག་བསྟབ་བོ། །ཚོགས་དབུལ་ཚོགས་མཆོད་ཁ་འགྱིང་དཀར་པོའི་རོ་
སྒྲུབ་ནས་ཤེས་པར་བྱའོ། །ལིང་ག་ལྷ་མོ་དབྱིངས་ཕུར་གྱིས་སྒྲལ་ལ་བསྟབ་བོ། །བཅུ་
བདུན་པ་བསྲེ་ཞིང་དབང་བསྐུར་ཏེ། དང་པོ་སློབ་མའི་བརྒྱུད་སྦྱང། བར་ཆད་སྲུང།
སྙེན་པ་གཅིག་ལ་གཞུག་རྒྱུད་སྦྱང་སྟེ། བླ་མའི་སྐྱབས་འགྲོ་དང་ཐུན་མོང་གི་སྐྱབས་
འགྲོ་དབོག །བྱ་ཆ་བོན་སྤྱོད་སྣ་གཅིག་དང་སྡོམ་པ་སྣ་གཅིག་དང༌། བྱང་ཆུབ་བཟུང་
དུ་བཅུག །བར་ཆོད་གོང་ལྟར་བསྲུང། བློ་དང་ལས་ལོག་བཅོས། ཐེག་པ་སྤར། ཤར་
ཕྱོགས་ཀྱི་ཁྲོ་བོ་སྒོ་བའི་ངོ་སྤྲོད། སྔགས་དབོག་སྔགས་དེ་ལ་བསྙེན་པ་འབུམ་བྱེད་དུ་
གཞུག་དེའི་རྗེས་མ་བུམ་པ་དབང་རྫས་བཅིངས་པ་རྣམས་གསིལ་ལ། དཀྱིལ་འཁོར་
སྟེང་དུ་བཀྲམ། གཡུང་དྲུང་འཁྱིལ་པར་བྱིན་གྱིས་བརླབས། དཔོན་གསས་ལྷར་བྱ།
བུམ་པ་གཞལ་ཡས་སུ་སྐྱེད། སློབ་མ་སྲས་སུ་བསྐྱེད། བདག་དང་བུམ་པ་དང།
གཞལ་ཡས་དང་གཅིག་དུ་བསྐྱེད། སློབ་བུ་དང་རྫས་དང་སེམས་ཐམས་ཅད་གཅིག་
194



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཏུ་བསྐྱེད། དེ་གཉིས་ནི་གཉིས་མེད་གཅིག་ཏུ་བསྲེའོ། །མེ་ལོང་ལ་དགུག་གཞུག་བྱ།
ལྷ་ཡེ་ཤེས་སེམས་དཔའ་དང་བདག་དམ་ཚིག་སེམས་དཔའ་གཅིག་ཏུ་བསྲེ། ཐུགས་
རྗེ་ཆེན་པོ་དྲུག་གིས་འགྲོ་ཀུན་མ་ལུས་འདྲེན་ཕྱིར་བསྲེའོ། །སློབ་མ་དང་སེམས་ཅན་
ཐམས་ཅད་གཞི་ས་བོན་བཟང་པོ་ཡོད་པའི་ཕྱིར་རོ། །ཚིག་བཤད་དུ། དཔོན་གསས་
དུས་གསུམ་སངས་རྒྱས་དགོངས་པ་ཡེ་ཤེས་སེམས། ཡེ་ཤེས་རོལ་པ་སྣང་བ་ཆེ། ཡེ་
ཤེས་ཡེ་ཤེས་སེམས་དཔའ་ཆེ། ཡེ་ཤེས་ཆེན་པོའི་ང་ཆེ་སེམས། སེམས་ནི་ཡེ་ཤེས་བྷ་
ཞིག་ཡིན། ང་དང་ཁྱད་དུ་གཉིས་མེད་བསྲེ། འདི་ལས་ལོག་པའི་ལམ་དུ་མ་འཁྲུལ་
ཅིག །ཡེ་ཤེས་སེམས་ལ་འཁྲུལ་ན་ངན་སོང་ཡིན། འཁོར་བ་བློས་སྤོངས་ཡེ་ཤེས་
བཟུང། སློབ་མས་དཔོན་གསས་ལ་བསྟོད་དོ། །དཔོན་གསས་བླ་མ་དུས་གསུམ་
སངས་རྒྱས་ཀྱི་ངོ་བོ་སྟེ། སངས་རྒྱས་སྐུ་གསུང་ཐུགས་དང་དབྱེར་མེད་པའི་དཔོན་
གསས་བླ་མ་ཡི། སྐུ་གསུང་ཐུགས་ལ་ཕྱག་འཚལ་སྐྱབས་སུ་མཆི། དེ་ལས་མི་འདའ་ཡེ་
ཤེས་སེམས་དང་བདག་སྤྲོད་ཅིག །ཡེ་ཤེས་སེམས་དཔའ་དང་དམ་ཚིག་སེམས་དཔའ་
ལྟར་དགུག་གཞུག་བྱའོ། །མཆོད་བསྟོད་བྱས་ལ་བགེགས་གཅིག་སྤྲད་དོ། །ཡང་
དཔོན་གསས་ཐུགས་ལས་འོད་ཟེར་འཕྲོས་པས། འོག་མིན་ནས་ཡེ་ཤེས་སེམས་དཔའ་
མདུན་གྱི་ནམ་མཁའ་ལ་སྤྱན་དྲངས་ལ་མཆོད་པ་ཕུལ་ནས། བསྭོ་མོ་ཨུ་ཨ་པར་ལྷན་
གྱིས། ལྷ་དང་བདག་མེ་ལོང་ལ་དགུག་གཞུག་བྱའོ། །ལྷ་དང་བདག་ཡིག་འབྲུ་གསུམ་
ཐ་དད་མེད་པར་བསམ་མོ། །དེ་ལ་མཆོད་པ་བྱ། བསྟོད་པ་བྱའོ། །བདག་དང་ཡེ་
ཤེས་སེམས་དཔའ་གཉིས་སུ་མེད། ཡིག་འབྲུ་དང་ཡེ་ཤེས་སེམས་དཔའ་གཉིས་མེད།
ཡིག་འབྲུ་ལ་འོད་ཟེར་འཕྲོས་པས། སློབ་མ་དང་སེམས་ཅན་ཐམས་ཅད་ཀྱི་སེམས་
དང་ཡེ་ཤེས་སེམས་དཔའ་གཉིས་སུ་མེད་པར་བསྲེ། སློབ་མ་དང་སེམས་ཅན་ཐམས་
ཅད་ཀྱི་ལུས་འཇའ་ཚོན་གྱི་གཞལ་ཡས་སུ་སོང་། སེམས་ཡེ་ཤེས་སེམས་དཔའ་དང་
195



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
དབྱེར་མེད་པའོ། །བསོ་ཨོཾ་ཧཱུྃ་སྭཱཧཱ་ཨ་མ་ཛ་ལ་ཏྲི་ཤ་ཧཱུཾ། འདུ་འདུ་མ་མ་རག་ཤ་ཆེ་གེ་
མོ་ཨ་ཏི་པྲ་མོ་ཧཱ། སློབ་མ་ཁྲུས་བྱས་ལ་དཀྱིལ་འཁོར་ཤར་སྒོར་ཁྲི་ལ་བཞག་གོ །
བདེན་པ་བདར་ལ་བགེགས་སྤྲད་དོ། །སློབ་མ་རང་གིས་ཀྱང་ལུས་གཞལ་ཡས་དང།
སེམས་ཡེ་ཤེས་པར་བསམ་མོ། །སྒོ་བཞི་ལ་ཕྱག་བཙལ་ལ་མེ་ཏོག་གཏོར། ལག་པ་ལུ་
གུ་བརྒྱུད་དུ་སྦྲེལ་ལ་ལངས་ལ་འདུག་གོ །དཔོན་གསས་འདི་སྐད་གསུང་ངོ༌། །དེ་
ནས་གནས་པའི་སྒོ་སྲུང་ན། འཇུག་པར་འཚལ་བ་གང་གཅིག་ཡིན། ལས་ཅན་ཡིན་
ནམ་ཅི་ལ་དགའ། དེ་ཉིད་ཀྱིས་ཀྱང་འདི་སྐད་དོ། །བདག་ནི་སྔོན་སྦྱངས་རིགས་ཀྱི་བུ།
ཡང་དག་དོན་ལ་རབ་ཏུ་དགའ། དེ་དོན་ཁྱེད་ཀྱིས་གནང་འཚལ་ལོ། །སློབ་མ་རྣམས་
སྒོ་བཞིར་ཕྱག་འཚལ་ལོ། །བདེར་གཤེགས་གཞལ་ཡས་སྒོ་སྲུངས་པ། ལས་ཀྱི་ཁྲོ་བོ་
དབུ་དགུ་བཞི་ལ། སྒོ་འདིར་སྐལ་ལྡན་ཉིད་འཚལ་བས། ཐར་བྱེད་གཅོད་བྱེད་ལས་
སྤོངས་ལ། སྐལ་ལྡན་ཡང་དག་སྒོ་ལ་ཆུག་མེ་ཏོག་གཏོར་རོ། །རིགས་དང་མཐུན་པའི་
དར་གྱིས་དམིག་བཀབ་ལ། བགེགས་སྐྲད་ལ། འཕྲེང་བ་འཕང་ལ་ལྷ་སྐལ་བཟུང་ལ་
སྤྱན་ཕྱེ་ལ་ལྷ་ངོ་སྤྲོད། སྤྱན་འབྱེད་གོང་ནས་བླང་ངོ་། དབང་ཡོན་འབུལ་ལ། དཔོན་
གསས་ལ་གོང་གི་བསྟོད་པ་དབུལ་ལོ། །ཞུས་པའི་དབུལ་བའི་ཚུལ་ལོ། །དབང་བསྐུར་
བ་ལ་གསུམ། རྫས་དབང་བསྐུར་བ་དང། བདུད་རྩི་བླུད་པ་དང། ལྷ་དབང་བསྐུར་
བ་གསུམ་མོ། །རྒྱལ་མཚན་ལྟ་བའི་དབང་རྫས་སུ་གཏད། རྫས་མཆོག་དམ་པ་རྒྱལ་
མཚན་དབང། ལྟ་བ་དཔེ་བསྟན་ནམ་མཁའ་མཚོན། ནམ་མཁའ་མཐའ་བྲལ་ལྟ་བར་
མཐོང་འགྱུར་ཤོག །འཕེན་གདུགས་བསྒོམ་པའི་དབང་རྫས་གཏད། རྫས་མཆོག་དམ་
པ་འཕེན་གདུགས་ཀྱི་དབང། སྒོམ་པར་དཔེ་ལྡན་དབྱེ་བ་མེད། མི་གཡོ་བསྒོམ་པ་
ཐོབ་འགྱུར་ཤོག །འཁོར་ལོ་སྤྱོད་པའི་དབང་རྫས་སུ་གཏད་ལ། རྫས་མཆོག་དམ་པ་
འཁོར་ལོའི་དབང། སྤྱོད་པར་དཔེར་ལྡན་ཆུ་བོའི་གཞུང། རྒྱུན་ཆད་མེད་པར་སྤྱོད་
196



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
པར་ཤོག །བུམ་པ་དབང་རྫས་སུ་གཏད་ལ། རྫས་མཆོག་དམ་པ་བུམ་པའི་དབང།
བདེར་གཤེགས་རྣམས་ཀྱི་གཞལ་ཡས་བཅུད་འདུས་པས། མ་རིག་དྲི་མ་དག་ནས་ཡེ་
ཤེས་དོན་ལྡན་ཐོབ་འགྱུར་ཤོག །སྦར་ཤད་དབང་རྫས་སུ་གཏད་ལ། རྫས་མཆོག་
དམ་པ་སྦར་ཤད་དབང། བཤད་པར་དཔེ་བསྟན་རབ་འབྱམས་བཀའ། ཡོངས་སུ་
གྲགས་པར་སྒྲོགས་པར་ཤོག །མདའ་དར་མེ་ལོང་དབང་རྫས་སུ་གཏད་ལ། རྫས་
མཆོག་དམ་པ་མེ་ལོང་མདའ་དར་དབང། བསྟན་པ་བདག་གསལ་ཉན་པའི་དཔེ་
བསྟན་དོན་ལ་ཐོབས། བཀའ་བརྒྱུད་སྟོན་པའི་བཀའ་ལ་ཉན་པར་ཤོག །སྟ་རེ་དབང་
རྫས་སུ་གཏད་ལ། དབང་རྫས་དམ་པ་སྟ་རེའི་དབང། དུག་ལྔ་རྩ་བ་གཅོད་པའི་དཔེ་
བསྟན་ལོག་པ་མེད། ལོག་ལྟ་མི་སྐྱེ་བྱང་ཆུབ་ཐོབ་པར་ཤོག །རལ་གྲི་དབང་རྫས་སུ་
གཏད་ལ། རྫས་མཆོག་དམ་པ་རལ་གྲིའི་དབང། ཤེས་རབ་ཡུལ་གཅོད་དཔེ་བསྟན་
རྨོངས་པ་སངས། གཏི་མུག་མུན་པ་དག་གསལ་ཐོབ་པར་ཤོག །དབུ་རྒྱན་དབང་
རྫས་སུ་གཏད་ལ། རྫས་མཆོག་དམ་པ་དབུ་རྒྱན་དབང། རིགས་རྣམས་མཐུན་པར་
དཔེ་བསྟན་གང་ཀྱང་མཐུན་པར་མཛོད། ཀུན་ལ་མ་ལུས་སྤྱོད་པ་ཐོབ་པར་ཤོག །ལྷ་
གཙོ་འཁོར་བཅས་པའི་སྙིང་པོ་བསྟིམ་མོ། །དཔོན་གསས་གྱིས་བརྒྱུད་དབང་ནོད་ལ།
སྡོམ་པ་དབོག་དམ་ནོད་པ། དེ་ཡང་བུམ་པའི་དབང་ངོ༌། །ད་གསང་བའི་དབང་ལ།
དཔོན་གསས་ཡབ་ཡུམ་སྦྱོར་བ་སྙོམས་འཇུག་བྱས་པའི་གདུང་ཁུ་དང་དམར་ཆེན་ལ།
ཤ་ལྔ་ཁྲག་ལྔ་སྨན་ལྔ་སྙིང་པོ་ལྔ་བདུད་རྩི་ལྔ་སྦྱར་ལ། སློབ་མའི་ལྕེ་ལ་བཞག་སྟེ། བསྔོ་
ལོག་པའི་ཤེས་པ་རབ་སྤངས་ཏེ། ཁྱུད་པའི་ཚུལ་གྱིས་བདེ་བ་ཚིམ། ལྷན་ཅིག་སྐྱེས་
པའི་ཡེ་ཤེས་དོན་ལ་རིག །རང་རིག་ཡེ་ཤེས་རྟོག་བྲལ་ནས། ཀུན་གྱི་བདེ་བ་ལྷན་སྐྱེས་
དྲན། མ་སྐྱེས་སྣ་ཚོགས་ལྷན་སྐྱེས་གསུམ། དུས་འདི་ཕན་ཆད་བདེ་བར་རོལ། སྤྲོས་
བྲལ་བདེ་བ་ཆེན་པོའི་ངང། བཅིངས་པས་རང་གྲོལ་ཡེ་ཤེས་སྐུ། ལྷན་སྐྱེས་གྲུབ་པས་
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཐེ་ཚོམ་ཆོད། ཡང་དག་དོན་ལ་དུས་འདིར་སྤྱོད། ལྕེ་སྟེང་བདུད་རྩི་ཁོང་དུ་སྟིམ། ལྷ་
གཙོ་འཁོར་གྱི་སྙིང་པོས་སྟིམ་མོ། །སྟོང་ཉིད་ཤས་ཆེར་བསྟན་ནོ། །དཔོན་གསས་ཀྱི་
བརྒྱུད་དབང་ནོད་ལ་སྡོམ་པ་དབོག་དམ་ནོད་དོ། །དེ་ཡན་ཆད་གསང་བའི་དབང་
ངོ༌། །ད་ཤེས་རབ་ཡེ་ཤེས་དབང་ལ། བདུད་རྩི་ཆང་དང་རྫས་རྣམས་བླུགས། བདུད་
རྩི་ལྔ་ལྡན་བུམ་པ་ལ། དཔོན་གསས་ཡབ་ཡུམ་ཁྱུད་ཚུལ་བཞིན་དུ་བྱ། དབང་སྲས་
ལྕམ་དྲལ་མཉམ་བཞགས་ཏེ། སྦྱོར་བའི་ཚུལ་དུ་གནས་པ་ལ། བདུད་རྩི་ཆང་དང་
མཆོད་པ་སྣ་ཚོགས་འབུལ། སྤྱོད་སྒོམ་ལྟ་བ་རབ་དགའ་བ། ལྷན་སྐྱེས་ཡེ་ཤེས་རབ་
རྫོགས་པ། བུ་ཁྱེད་ལྷན་སྐྱེས་གཙོ་བོ་སྟེ། ཆགས་མེད་བདེ་བའི་མཆོག་ལ་ཞོག །ནམ་
མཁའ་སང་ངེ་ཞེན་མེད་ཕྱོགས་དང་བྲལ། སྨྲ་བསམ་བརྗོད་འདས་ང་དང་སྨྲ་བ་
དཀའ། ཁྱེད་ཀྱིས་རིག་པའི་ལྷན་སྐྱེས་ཡེ་ཤེས་མྱོང། རོ་བྲོ་བ་མེད་པར་ཉམས་སུ་མྱོང།
སྟོན་ཟླ་ཐ་ཆུང་གི་ཆུ་དྭངས་འཐུང་པ་ལྟ་བུ་ཐོབ་པར་ཤོག །ལྷ་གཙོ་འཁོར་གྱི་སྙིང་
པོས་སྟིམ་མོ། །དཔོན་གསས་ཀྱི་རྒྱུད་དབང་ནོད་ལ། རྩ་གནས་བསྟན་ལ་དབུགས་
བཟུང་ལ་རིག་པ་བཅུན་ནོ། །སྡོམ་པ་ཕོག་ལ་དམ་ནོད་དོ། །དེ་ཡན་ཆད་ཤེས་རབ་ཡེ་
ཤེས་དབང་ངོ༌། །ད་བདུད་རྩི་བླུགས་ཏེ། ཆང་ལ་བདུད་རྩི་བླུགས་ལ། གཙོ་བོའི་
སྔགས་ཀྱིས་བྱིན་གྱིས་བརླབས་ལ། འདི་ནི་རྫས་མཆོག་དམ་པ་བྱ་རིའི་ཆུ། དམ་ཆུ་
འདི་ལས་འདས་ན་འཁོར་བར་དམྱལ་བའི་ཆུ། མ་འདས་བསྲུངས་ན་དངོས་གྲུབ་ཆུ།
འཐུང་གཅིག་དམ་རྫས་དམ་ཚིག་ཆུ། ཁོང་དུ་རྡོལ་བས་ཡེ་ཤེས་རྒྱས། དེ་ཡན་ཆད་
དམ་ཆུ་བླུད་པའོ། །ད་ལྷ་དབང་ནི། དེ་ཅི་གོང་དུ་རང་རང་གི་འཕྲེང་བ་ཕོག་པ་དེ་ངོ་
སྤྲོད་ལ་སྙིང་པོ་དབོག །གསང་མཚན་བཏགས་ལ། ལྷ་ལ་གཏད་ལ་ལྷ་ཡི་རྒྱན་རྣམས་
གྱི་དབང་ནོད་དོ། །བཞི་པ་ཚིག་དབང་རིན་པོ་ཆེ་ལ། དཔོན་གསས་ཐབས་མཁས་
སྟོན་པ་བཟོ། སློབ་མ་ཤེས་རབ་ཆེ་བས་གོ་བ་ལོན། གསལ་སྟོང་གཉིས་མེད་གཅིག་དུ་
198



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
ཆུབ། སེམས་ཀྱི་སེམས་ལ་རང་དབང་ཐོབ་པར་བྱེད། སེམས་ཅན་ཉོན་མོངས་དང་
བྲལ་ཏེ་གཞི་ཐོག་ཏུ་སལ་ལེ་ལྷན་ནེ་པའོ། །དེ་ཡན་ཆད་ཚིག་དབང་ངོ༌། །དེ་ནས་
སྡོམ་པ་དབོག་པ་ནི། བུམ་པ་སྤྱི་བོར་བཞག་ནས། ང་ནི་བདེར་གཤེགས་གསང་
མཆོག་ཡམ་ཡུམ་སྟེ། ང་ཡིས་ཅི་སྐད་སྨྲས་པ་ཉོན། གལ་ཏེ་དམ་ལས་འགལ་འགྱུར་
ནས། མི་བདེ་སྣ་ཚོགས་དམྱལ་བར་སྐྱེ། འདི་ལས་མ་འདས་ཉོན་མོངས་དྲི་མ་དག །
ཡེ་ཤེས་དོན་དང་ལྡན་འགྱུར་ཏོ། །དབལ་མོ་རོལ་བའི་དམ་ཚིག་ཉི་ཤུ་ནོད་དོ། །
སྐབས་འདིར་སྦྱིན་སྲེགས་བྱའོ། །ད་ཡོན་དབུལ་ཏེ། དཔོན་གསས་བླ་མ་ཐུགས་རྗེའི་
མངའ་བདག་དགོངས་སུ་གསོལ། བདག་ཅག་མ་རིག་མུན་པའི་མཐའ་བསལ་ནས།
ཡེ་ཤེས་དོན་ལ་ངོ་སྤྲད་སངས་རྒྱས་དགོངས་པ་བསྟན། དཔོན་གསས་བླ་མ་སྐུ་དྲིན་
ཆེ། བདག་ཅག་དད་པས་མེ་ཏོག་ཡོན་འབུལ་བ། ལུས་ངག་ཡིད་སེམས་འཁོར་
གསུམ་ཡང་དག་འབུལ་ལོ་བཞེས་སུ་གསོལ། མུ་ཡེ་སྐལ་ལྡན་རིགས་ཀྱི་བུ། ཁྱོད་ཀྱིས་
འབྱོར་ལྡན་དད་པས་ཕུལ། ཆགས་མེད་བདེ་བ་མཆོག་ཏུ་བསྔོ། ཕྱིས་ཀྱང་དེ་ཡི་དོན་
ལ་ཞོག །གཏོར་མ་ཕབ་ལ། དབང་རྫས་བུམ་པ་ལ་བསྡུ། ལྷག་ཕུད་བསྲེས་ལ་
གཏོར་མའི་དབང་སྐུར་རོ། །ཕྱིས་མི་ལྡོག་པའི་རྒྱས་བཏབ་བོ། །རྫས་རྣམས་མི་
དམིགས་བུམ་པ་ལ་སྟིམ། སློབ་མ་མི་དམིགས་བདག་ལ་སྟིམ། བདག་གཞན་དོན་དུ་
བསྔོ། དབལ་མོ་ལས་ཐིག་ནས་དམར་ལམ་བསྟན། དེ་ནས་བདག་དང་བུམ་པ་མི་
དམིགས་ལྷ་ལ་སྟིམ། ལྷ་ཡང་མི་དམིགས་སྟོང་པའི་རྒྱས་བཏབ། སྟོང་པ་མི་དམིགས་
གསལ་བའི་རྒྱས་བཏབ། གསལ་སྟོང་ངང་ལ་ལྷན་ནེ་བཞག་གོ །དབང་ཡོན་ཕུལ་
བའི་རྗེས་སམ་སྐབས་འདིར་རབ་ཏུ་གནས་པར་བྱའོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང་ལས། ཐུགས་རྗེ་རབ་ཏུ་གནས་པའི་
ཉི་མ། སྲས་ཀྱིས་ཞུས་པས། ཡུམ་གྱིས་ལན། དང་པོ་ནི། ལྷ་མོ་བཟང་ཟ་མཉམ་
199



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པའི་བྱིན་རླབས་ཅན། སེམས་ཅན་རྣམས་ཀྱི་དོན་ཆེད་དུ། མི་མ་ཡིན་གྱིས་མི་ཚུགས་
ཕྱིར། རབ་ཏུ་གནས་པ་ཇི་ལྟར་ལགས། ཞེས་པས་སྲས་ཀྱིས་ཞུས་པའོ། །གཉིས་པ་
ཡུམ་གྱི་ལན་ནི་བདེར་གཤེགས་ཡུམ་གྱིས་བཀའ་སྩལ་པ། དགེ་བ་ཡོངས་ཀྱི་བཞུག་
དོན། རབ་ཏུ་གནས་པ་ངས་བཤད། ཅེས་པས། ལན་འདེབས་པ་ཡིན། རྩ་བ་སྡོང་
པོ་དང་ཡལ་ཁ་རྒྱས་པའོ། །རྩ་བ་སྡོང་པོ་ནི། སློབ་དཔོན་མཁས་ལྡན་བཅུད་ཅན་གྱིས།
བདེར་གཤེགས་རྟེན་ཀུན་རབ་ཏུ་གནས་པའོ། །གཉིས་པ་ཡལ་ཁ་རྒྱས་པར་བཤད་
པ་ནི། རབ་ཏུ་གནས་པའི་དུས་ཉིད་ན། རྟེན་གྱི་དཔོན་གསས་གལ་ཆེ་བས། རྒྱུད་
ཤེས་གདམ་ངག་ལྡན་པ་དང། དབང་རྫོགས་བྱིན་རླབས་ལྡན་པའོ། །ལས་མཁས་
ཐུགས་རྗེ་ལྡན་པ་དང། ཐོས་ཆེན་རང་རྒྱུད་འབྱོངས་པ་ནི། རབ་ཏུ་གནས་པའི་དཔོན་
གསས་ཡིན། ཞེས་པས། མཚན་ཉིད་བརྒྱད་དང་ལྡན་པའི་དཔོན་གསས་དེས། རབ་
གནས་བྱས་ན་བྱིན་བརླབས་མངོན་གསུམ་དུ་འབྱུང་པ་ཡིན། མོས་གུས་ཆེ་ཞིང་སེར་
སྣ་མེད་པ་དང། སྐྱོན་སྤངས་ཡོན་ཏན་དང་དུ་ལེན་པ་དང། དེ་ནི་སློབ་མའི་མཚན་
ཉིད་ཡིན། ཞེས་པས། དཔོན་གསས་མཚན་ལྡན་བཅུད་ཡོད་དེ་ལ། སློབ་མ་མཚན་
ལྡན་བློ་ཡངས་དེས། རབ་གནས་ཞུས་ན་བྱིན་རླབས་འབྱུང་པར་ཐེ་ཚོམ་མེད། དེ་
ལྟར་སྣོད་བཅུད་འཛོམས་པ་ན། རབ་ཏུ་གནས་པའི་ལས་བྱ་སྟེ། རྒྱས་དང་སྡུས་
དང་ཤིན་ཏུ་སྡུས། ཞེས་པས་དཔོན་སློབ་སྣོད་བཅུད་འགྲིགས་པས། རབ་གནས་ལ་
འཇུག་པ་ཡིན། མོས་པ་དང་སྦྱོར་ལ་རྒྱས་བསྡུས་མཛད་རྒྱས་པ་རྒྱས་པ་ཡིན། བསྡུས་
པ་བསྡུས་པ་ཡིན། ཤིན་ཏུ་བསྡུས་པ་སྔགས་དང་ཏིང་འཛིན་གྱིས་མཆོག །རྒྱས་པ་
ནི་ཞི་རྒྱས་དབང་དྲག་ཡན་ལག་རྫོགས་པར་བྱེད་པ་ཡིན། སྦྱིན་བསྲེགས་དང་ཞི་
རྒྱས་དབང་དྲག་བཞི་རྫོགས་པར་བྱེད། དེའི་བྱེ་བྲག་རྫས་ཀྱིས་འབྱེད། བསྡུ་བ་ནི་ལྷ་
ནས་བསྡུ་བ་དང། འཕྲིན་ལས་བསྡུ་བའོ། །ལྷ་ནས་བསྡུ་བ་ནི། ཡབ་ཡུམ་ཙམ་མམ།
200



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
འཁོར་སྐྱུངས་ནས་བྱེད་པ་ཡིན། འཕྲིན་ལས་བསྡུ་བ་ནི། ཞི་རྒྱས་དབང་གསུམ་སྔགས་
ལ་བྱས། དྲག་པོ་རྫོགས་པར་བྱེད་པའོ། །ཤིན་ཏུ་བསྡུས་པ་ནི། སྔགས་དང་ཏིང་ངེ་
འཛིན་གྱིས་འགུག་བཞུག་བྱེད་པ་ཡིན་ནོ། །རབ་གནས་རྫོགས་ནས་མཆོད་པ་དབུལ་
བ་ནི། གཏང་རག་ཚུལ་ལོ། །དེ་ལ་ཡང་མངའ་དབུལ་ཞལ་བསྲོ་སྟེ། བསྭོ་ཨོྃ་ཉེ་ལོ་ཡོ་
སད་བམ་སྤ་སྨར་ཡེ་སྭཱཧཱ། ཞེས་པས། བསྭོ་བོན་ཉིད། ཨོཾ་བདེར་གཤེགས་རིགས་ལྔ།
ཉེ་ལོ་ཡོ་རྟེན་གསུམ། སད་བམ་རབ་གནས། སྤ་སྨར་ནི་བཟང་རྫོགས་པ། ཡེ་བཀྲ་
ཤིས་པ། སཱཧཱ་བར་ཆད་ཞི་བ། བགེགས་སྤྲད་རྩི་སྨན་བྱུག་སྐུ་རྟེན་ཞི་ལས་མི་འདའ།
གསུང་རྟེན་ངོ་བོ་གསལ་བ། ཐུགས་རྟེན་ནི་མཆོད་རྟེན་དང་བག་ཙེ་ལས་མི་འདའ་
བའོ། །སྐུ་མེ་ལོང་ལྟར་གསལ་སྟོང། གསུང་འགག་མེད་རང་བཞིན་གྱིས་སྟོང། ཐུགས་
ཆུ་ཟླ་བཞིན་དུ་སྟོང། མཚོན་ཚུལ་དུ་སོ་སོ་སྟོང་། སྐུ་གསུང་ཐུགས་དམ་དུ་ཐུགས་
བུམ་པ་ལ་འདུས། བུམ་པ་ཆས་བཟང་རྒྱན་དང་ལྡན། དེ་ནས་བུམ་པ་ཆེན་པོ་གཞལ་
ཡས་ཆེ་བའི་མཆོག །སྤྱན་འབྱེད་ལ་སོགས་ནབ་ཟ་ལྷ་ཡི་སྐུ་མདོག་དང་སྟུན་ལ་གསོལ། །
རྒྱན་དང་མར་མེ་ལ་སོགས་པས་མངའ་དབུལ་ཞལ་སྤྲོ། དེ་ཡང་སྐུ་ལ་སྤྱན་ཕྱེ་ནབ་ཟ་
གསོལ་ནས། འོག་མིན་ནས་ཡེ་ཤེས་སེམས་དཔའ་སྤྱན་དྲངས་ལ་དགུག་བཞུགས་བྱ།
དབང་སྐུར་རྒྱས་བཏབ། ལོ་པན་ལྷ་ཡི་ཐུགས་བཞུགས་པའི་གཞལ་ཡས། གསས་ཁང་
ལྟ་བུའི་རབ་གནས་བྱེད་ན། གཞལ་ཡས་ལ་ཡངས་དོག་མེད་པས། ཞི་ཁྲོ་སྐབས་དང་
སྦྱར། ཡེ་ཤེས་སེམས་དཔའ་དགུག་བཞུགས་སྐུ་ཐུགས་རྗེས་ལ་བྱས། དབང་བསྐུར་
རྒྱས་གདབ། གསུང་ཡང་གོང་མ་གཉིས་ཀྱིས་འགྲེའོ། །རབ་ཏུ་གནས་པ་སྤ་སྨར་རོ། །
དམ་ནོད་པའི་སྐབས་སུ་སྦྱིན་སྲེགས་བྱའོ། །སྦྱིན་སྲེགས་ལ་གཉིས་ཏེ། དམིགས་མེད་
ཏིང་འཛིན་གྱི་སྦྱིན་བསྲེགས། དམིགས་ཅན་རྫས་དང་ཏིང་འཛིན་གྱི་སྦྱིན་བསྲེགས་
སོ། །དེ་ཡང་ཞི་རྒྱས་དབང་དྲག་བཞི་སྟེ། སྐུ་གསུང་ཐུགས་ཀྱི་རྟེན་གཅིག་ལ་བཞི་ཀ་
201



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཚང་པས། ཡང་ན་ཞི་བ་ལ་ཞི་བའི་སྦྱིན་བསྲེགས། དེ་བཞིན་འདྲ་འོ། །སྐབས་དང་
སྦྱར་རོ། །ཟླུམ་པོ་ཟླ་གམ་གྲུ་བཞི་ཟུར་གསུམ་མོ། །རྫས་དང་ཤིང་རྣམས་ངོ་བོས་
ཤེས། བམ་ངམ་མམ་ཧཱུྃ་དང་བཞི་རཾ་དང་བཅས། རཾ་ལས་མེ་བྱུང་ས་བོན་ལས་ལྷ་
བསྐྱེད་དོ། །ཞི་རྒྱས་དབང་དྲག་ས་བོན་ཡིན། རཾ་ལས་མེ་བྱུང་བམ་ལས་མེ་ལྷ་བསྐྱེད།
དེ་བཞིན་གསུམ་ཀྱང་རིག་པར་བྱའོ། །མེ་ལྷ་སྐུ་མདོག་དམར་སེར་གཡས་པ་རྒྱལ་
མཚན་གཡོན་པ་འཕྲེང་བ་བསྣམས་པ། མེ་དར་གཡོབ་ཅིང་མེ་འབར་གདན་ལ་པུས་
གཙུགས་བཞུགས། བདག་དང་ཐབ་ཁུང་གཉིས་སུ་བསྒོམ། ཡང་དང་ས་བོན་ལས་
ནི་འོད་འཕྲོས་པས། འོག་མིན་ནས་ཡེ་ཤེས་སེམས་དཔའ་སྤྱན་དྲངས་མེ་ལྷ་ལ་ཐིམ།
མང་པ་མང་ཐུན་བམ་ཞེས་པས་གཉིས་སུ་མེད། ཐབས་ཀྱི་ཕྱག་རྒྱ་བཅའ་ལ། ཨ་ཐུན་
རམ་ཞེས་པས། དགུག་བཞུག་བྱས་ལ་དབང་བསྐུར། རྒྱས་བཏབ། སྐུ་གཉིས་མེད་
སྐུ་གསལ། དེ་བཞིན་གསུང་དུ་གྲགས། ཐུགས་ཅིག་དུ་དགོངས། ཡོན་ཏན་གོང་དུ་
འཕེལ། འཕྲིན་ལས་ཐམས་ཅད་གྲུབ། རྫས་ཀྱི་བྱེ་བྲག་རིམ་པས་དབུལ། སྔགས་ནི་
ལྷ་འཛབ་ཤམ་བུ། རཾ་འདུ་ཨ་རཾ་ཡེ་སྭཱཧཱ། བཏགས་ལ་བྱ། བསྲེག་རྫས་ལན་བཅུའམ་
ཉེར་གཅིག་བསྲེགས། དེ་རྗེས་བདག་དང་སྲེག །ཉུང་ཟུག་རྩེ་ལས་རཾ་ལས་མེ་འབར་
བས། ལས་ཀྱི་རླུང་གིས་ཁྱབ་པར་སྤར། ལུས་སེམས་ལ་ཆགས་པ་མེད་པར་སྲེགས།
ཡེ་ཤེས་མེ་ཡིས་ཉོན་མོངས་བསྲེགས། བདུད་ཀྱི་བར་ཆད་རབ་ཏུ་ཞི། ཨོ་གསང་
མཆོག་རིག་པའི་ཁུ་བྱུག་ལྷ་ཡི་ང་རྒྱལ་ལས། བདེར་གཤེགས་ལྷ་ཡི་འོད་དང་གཉིས་སུ་
མེད། རང་བཞིན་མེ་ལྷ་ཤུགས་ལ་བྱོན། མེ་ཡི་མེ་ལྷ་མེ་ལ་གནས། ཐུགས་རྗེའི་སྟོབས་
ཀྱིས་འགྲོ་བ་སྐྱོང་མཛད་པའི། གང་གིས་ཁྱེད་སྒྲུབས་བར་ཆད་ཞི། ཁྲོ་གཏུམ་ཉོན་
མོངས་གཅོད་ལ་ཕྱག་འཚལ་ལོ། །དམིགས་པ་མེད་པར་སྲེགས་པ་ནི། ཐམས་ཅད་མེ་
ལས་མ་ལུས་པར། མཚན་མ་མེད་པར་བསྲེགས་སོ། །བོན་ཉིད་བྱམས་པ་ཆེན་པོ་སྙིང་
202



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
རྗེའི་ཀློང་ལས། མ་རྒྱུད་ཐུགས་རྗེ་ཉི་མ་ལས། མ་སྨིན་པ་སྨིན་པར་བྱེད་པ་དབང་གི་
ཉི་མའི་ཉོབ་བེ་སྟེ་སོ་གསུམ་པའོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་རྗེ་གཏད་རྒྱ་ཉི་མ། སྲས་ཀྱིས་
ཞུས་དང་ཡུམ་གྱི་ལན། དང་པོ་སྲས་འཆི་མེད་ཀྱིས་ཞུས་པ། སྤྲུལ་པའི་སྐུ་སྟེ་སྐུ་ཡི་
མཆོག །ཡེ་ཤེས་གསལ་བའི་ཐུགས་ལས། རྒྱུད་ཀྱི་གཏད་རྒྱ་གསུང་ཅིང་བོན་དུ་གསོལ་
ཞེས་པས། སྲས་ཀྱིས་ཡུམ་ལ་བསྟོད་ནས་ཞུས་པའོ། །གཉིས་པ་ཡུམ་གྱི་ལན་ལ་གཉིས་
ཏེ། རྩ་བ་སྡོང་པོ་དང། ཡལ་ཀ་རྒྱས་པར་བཤད་པའོ། །དང་པོ་ནི་ཡུམ་གྱིས་བཀའ་
སྩལ་པ། སྲས་དང་འཁོར་ད་ཉོན་ཅིག །རྩ་བ་སྡོང་པོ་ལ་མདོར་བསྡུས་དང་གཏད་རྒྱ་
གཉིས། ཐུགས་རྗེ་ཉི་མ་འཁོར་བའི་བཞུག་བསྡུས་ཡིན་ཞེས་པས། སྲས་ཀྱིས་དྲིས་པའི་
ལན་ཚུལ་བཞིན་དུ་འདེབས་པ་ཡིན། ཡལ་ཀ་དང་རྒྱས་པ་ལ་གཉིས། དང་པོ་རྒྱུད་
ཀྱི་དོན་བསྡུས་བསྟན་པ་དང། དང་པོ་ལ་མདོར་བསྡུས་བསྟན་པ་ནི། ངེས་ཤེས་དང་
ནི་རྟོགས་པ་དང། ཉམས་མྱོང་དང་ནི་བྱིན་རླབས་དང༌། ནུས་པ་དང་ནི་དྲོད་ཚད་
དང། རྟགས་དང་འབྲས་བུ་ཉིད་ཡིན་ནོ་ཞེས་པས། བཀའ་རྒྱུད་ལ་ངེས་ཤེས་སྐྱེས་
པས། རིན་པོ་ཆེ་ལྟ་བུ་རུ་མཐོང། དཔོན་གསས་ལ་ངེས་ཤེས་སྐྱེས་པས། སངས་རྒྱས་
ལྟ་བུ་རུ་མཐོང། གདམ་ངག་ལ་ངེས་ཤེས་སྐྱེས་པས་གསེར་ལྟ་བུ་རུ་མཐོང༌། ཡང་ན་
ལྟ་བ་ལ་ངེས་ཤེས་སྐྱེས་པས་གྲུབ་མཐའི་འདོད་པ་དང་བྲལ། བསྒོམ་པ་ལ་ངེས་ཤེས་
སྐྱེས་པས། བུ་ཆུང་སྨྱོན་པ་མཛེ་པོ་རི་དྭགས་སྨྲས་མའི་སྤྱོད་ལམ་མི་མཐུན་པའི་ཕྱོགས་
མེད། སྤྱོད་པ་ལ་ངེས་ཤེས་སྐྱེས་པས། ཚུལ་ཆོས་ཀྱི་རྒྱ་ཞིག་ནས་ཚོགས་དྲུག་ལྷུག་པ་
རུ་གནས། རྟོགས་པས་ཕྱི་ནང་བར་གསུམ་གྱི་སྒྲོ་འདོགས་ཆོད། ཕྱི་རུ་སྣང་བ་སྒྱུ་མ་
ལྟ་བུ་རུ་ཤེས་པས། གནོད་སྦྱིན་ཕོ་མོའི་བླགས་མི་རྙེད། ནང་དུ་འབྱུང་བའི་དུག་ཐོན་
པས་ནད་ཚ་གྲང་གི་གནས་ཞིག །བར་དུ་སྡུག་བསྔལ་བོན་ཉིད་དུ་ཤེས་པས་རྣམ་རྟོག་
203



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྤང་བླང་མེད་ཡང་ད་ལྟ་ཡིད་ཆེས་པས་འཆི་ཁ་རུ་ཐག་ཆོད། བར་དོ་རུ་ཐེ་ཚོམ་མི་ཟ།
ཉམས་མྱོང་གི་ལུས་ལ་བདེ་བའི་ཉམས་ཤར་བས། གཟི་བརྗིད་དང་ལྡན་པའོ། །ངག་
ལ་གསལ་བའི་ཉམས་ཤར་བས། འཁྲུལ་པ་མེད་པས་སྐྱོན་ཡོན་ལ་གཙོར་མི་འཛིན།
སེམས་ལ་མི་རྟོག་པའི་ཉམས་ཤར་བས། རྟོག་པ་ཕྲ་རགས་ཐམས་ཅད་རང་འགག་སུ་
སོང་ནས། མི་རྟོག་པ་ཆུ་དྭངས་པ་ལྟ་བུ་འབྱུང། ཡང་ན་སྣང་བའི་ཉམས་སྒྱུ་མའི་དཔེ་
བཞིན་དུ་ཤེས་ནས། དགྲ་ཟུན་མེད་པས་མཉམ་པ་ཉིད་དུ་ཤེས། དམིགས་པའི་ཉམས་
མངོན་ཤེས་ཀྱི་ཆ་མཐུན་ཤར་ནས། རང་གཞན་གྱི་ཡིད་ཆེས་སྐྱེ་བ་འབྱུང། སེམས་
དྲན་པ་ལ་གཞི་རྩ་མེད་པ་རུ་མཐོང་པས། ལས་དགེ་སྡིག་རྣམ་སྨིན་ལ་བཞག་ས་མེད།
དཔོན་གསས་ཀྱི་བྱིན་རླབས་ལུས་ངག་ཡིད་གསུམ་ལ་ཞུགས་པས། སྐུ་ཡི་བྱིན་རླབས་
ཞུགས་པས་ལུས་ཀྱི་ན་ཚ་དྭངས། གསུང་གི་བྱིན་རླབས་ཞུགས་པས་ངག་བཙན།
ཐུགས་ཀྱི་བྱིན་རླབས་ཞུགས་པས་སེམས་ལ་ངེས་ཤེས་ལྷག་ལྷག་སྐྱེ། ཡང་དཔོན་
གསས་ཀྱི་བྱིན་རླབས་ཞུགས་པས་སྡོམ་པ་གསུམ་དང་ལྡན། ཡིད་དམ་གྱི་བྱིན་རླབས་
ཞུགས་པས་སྔགས་མེན་ཟླས་ཀྱང་ནུས་པ་འབྱུང། རྒྱུད་ཀྱི་བྱིན་རླབས་ཞུགས་པས་སྔར་
མ་ཐོས་པའི་གདམ་པ་དཔྲ་བདོལ་དུ་འཆད་ཤེས། ནུས་པས་གཞན་མ་དད་པ་དད་
པ་ལ་འཇུག་ཤེས། དད་པ་ཅན་བསྟན་པ་ལ་འཇུག་ཤེས། སྒྲོ་སྐུར་ཅན་ཚར་བཅད་
ནས་རང་དབང་དུ་སྡུད་ཤེས། ཡང་ན་ནམ་མཁའ་ལ་འཕུར་ཤེས། ཆུ་ལ་ཉ་བཞིན་
འགྲོ། ས་ལ་ཐོག་བཞིན་འཛུལ། འབྱུང་བའི་དགྲས་མི་ཚུགས། ཕ་བོང་རྟར་ཞོན། རི་
བོར་རྒྱུག་ཤེས། དྲོད་ཚད་ཀྱི་ཉམས་ལ་འཇོག་འདོར་ཤེས་ནས། ཕྱི་ཡི་དྲོད་ཚད་ལུས་
ལ་ཡོད་དུ་མི་ཚོར་ཞིང། ཤིག་དང་སྲིན་བུ་མི་ཆགས། ནང་གི་དྲོད་ཚད་དབུགས་ཕྱི་
ནང་དུ་རྒྱུ་བ་མི་ཚོར་བས། ལུས་ལ་ངལ་དུབ་མི་ཡོང། གསང་བའི་དྲོད་ཚད་སེམས་
ཀྱི་ཆགས་སྡང་ལོག་ནས་དགྲ་ཟུན་མེད་པ་སྨྱོན་པ་ལྟ་བུ་འབྱུང། རྟགས་ནི་རྒྱུ་ལམ་
204



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད། །
འབྲས་བུ་གསུམ་གྱི་རྟགས་ལས། རྒྱུའི་རྟགས་དད་པ་བརྩོན་འགྲུས་སྔར་བས་ཆེ་རུ་
འགྲོ། ལམ་རྟགས་ནི་སྒོམ་པའི་དུས་སུ་སྐྱོ་འཇིག་མེད། འབྲས་བུའི་རྟགས་ནི་གདམས་
པའི་མཚང་ཤེས་པས། སྐུ་དང་ཡེ་ཤེས་ཀྱི་འདོད་པ་མེད། འབྲས་བུ་ནི་འདི་དང་འཆི་
ཁ་བར་དོ་གསུམ་ལ། ཞེས་པས། རབ་ད་ལྟ་རང་དུ་སངས་རྒྱས། འབྲིང་འཆི་ཁ་རུ་
སངས་རྒྱས། ཐ་མ་བར་དོ་རུ་སངས་རྒྱས་ནུས་པ་ཡིན། གཉིས་པ་རྒྱུད་ཀྱི་གཏད་རྒྱ་
བསྟན་པ་ནི། མ་ཉམས་གསུམ་གྱི་རྒྱུད་པ་ཆོད་ཅེས་པས། བསམ་པ་མ་ཉམས་པས།
དཔོན་གསས་བླ་མ་ཡུལ་ཁྱད་པར་ཅན་དུ་མཐོང། རྫས་མ་ཉམས་པས། རང་ཡིད་དུ་
འོང་བ་དེ་ལ་ཆགས་པ་མེད་པར་དབུལ། སྦྱོར་བ་མ་ཉམས་པའི་འཁོར་གསུམ་ཡོངས་
དག་གིས་ཟིན་པར་བྱའོ། །རྩ་རྒྱུད་ལུང་ནུན་གསུམ་ཆོད་པས། རྫས་ཆུད་མ་ཟོས་ཏེ་
ཚོགས་ཚད་ཁྱད་པར་ཅན་གསོག །དམ་ལ་གནས་ཅིང་སྒྲུབ་སྲན་ཆེ། ཞེས་པས། རྩ་
བ་ཡན་ལག་གི་འགུ་ཡ་མི་ཉམས་པར་བྱ། སྒྲུབ་པ་སྐྱོ་ངས་མེད་པར་དཀའ་ཐུབ་བྱ།
བྱམས་པ་ཤེས་ཅིང་དྲིན་དུ་བཟོ། ཞེས་པས། མ་རྟོགས་པ་རྟོགས་པར་བྱེད་པ་བརྒྱུད་
པ་གསུམ་སྐུ་དྲིན་ཆེ། དྲིན་དུ་བཟོ་བས་བདག་གི་ཡོད་པ་ཐམས་ཅད་དཔོན་གསས་བླ་
མའི་ཕྱོགས་སུ་གཏོང་བ་ཡིན། རྒྱུད་ལ་གུས་ཅིང་དབང་རྫོགས་པ་ཞེས་པས། ཐུགས་
རྗེ་ཉི་མའི་རྒྱུད་ལ་འཐད་པར་བྱེད་པ་ཡིན། དབང་རྫོགས་པ་ནི། དབང་བཞིས་ལུས་
ངག་ཡིད་གསུམ་སྨིན་པར་བྱེད། བརྒྱད་དང་ལྡན་པའི་སློབ་མ་ལ་ཞེས་པས། སློབ་
མའི་མཚན་ཉིད་ཟུང་བཞི་ཡ་བརྒྱད་ཚང་པ་ཡིན། བོན་ཉིད་བྱམས་པ་ཆེན་པོ་ཐུགས་
རྗེའི་ཉི་མ་དེ་ལ་བསྟན་ཞེས་པས། མ་གོ་མ་རྟོགས་ཐམས་ཅད་གོ་ཞིང་རྟོགས་པས་
བོན། ཉིད་ལས་མི་གཞན་པས་ཉིད་ལ་ཉིད་དུ་བརྒྱུད་པས་ཉིད། ཀུན་ལ་ཉེ་རིང་མེད་
པས་བྱམས། ཐམས་ཅད་ཤོང་པས་ཆེན་པོའི་ཀློང། དགོས་འདོད་འབྱུང་པས་ཐུགས་
རྗེ། བློ་མུན་སེལ་བས་ཉི་མ། སློབ་མ་མཚན་ཉིད་ལྡན་པ་ལ་གཏད་པའོ། །བརྒྱུད་
205



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གཏད་པའི་ཕན་ཡོན་ནི། ཕྱི་རུ་གནོད་བགེགས་ཞི། ནང་དུ་ན་ཚ་སྡུག་བསྔལ་སངས།
གསང་བ་རུ་ལས་དང་ཉོན་མོངས་རྒྱུན་ཆད། ཅེས་པས་གོ་སླ། ལྷན་གཅིག་སྐྱེས་པའི་
ཡེ་ཤེས་རྙེད། བདེ་བ་ཆེན་པོ་དུས་འདིར་ཐོབ་ཅེས་པས། ཀུན་རྫོབ་བདེ་བ་མེན།
དོན་དམ་གྱི་བདེ་བ་སྟོང་པ་དང་གསལ་བ་ལྷན་ཅིག་ཡིན་པས། དེ་གཉིས་དབྱེར་མེད་
དུ་ཤེས་པས། ལྷན་ཅིག་སྐྱེས་པའི་ཡེ་ཤེས་གཞན་ན་བཙལ་མི་དགོས་པས་རང་ལ་རྙེད།
དེ་རྙེད་པས་བདེ་བ་ཆེན་པོའི་དངོས་གྲུབ་གདན་ཐོག་གཅིག་ཏུ་ཐོབ། བརྒྱད་དང་མི་
ལྡན་གང་ཟག་ལ། བརྒྱུད་འདི་གཏད་པའི་ཉེས་སྐྱོན་ནི། བདེར་གཤེགས་བཀའ་ཆད་
ཡོང་ཞིང་ཚེ་ཐུང་ནད་མང་ཡ་ཁ་དར། ཕྱི་མ་རྡོ་རྗེ་དམྱལ་བར་སྐྱེ། དེ་དང་མི་ལྡན་
རང་དགའ་བྱེད། དཔོན་དང་སློབ་མ་གཉིས་ཀ་ལ། རྒྱུ་ནི་གནོད་སྦྱིན་གདོན་བགེགས་
འབྲས་བུ་འཁོར་བའི་སྡུག་བསྔལ་མང། ཞེས་པས་མཚན་ཉིད་དང་མི་ལྡན་སློབ་མ་
ལ། རྒྱུད་འདི་བཤད་པའི་ཉེས་སྐྱོན་ཡིན་ཏེ་གོ་སླ། དེ་ལྡན་དཔོན་སློབ་གཉིས། དཔོན་
གསས་བླ་མ་བཀྲ་ཤིས་ཡོན་ཏན་ལྡན། སློབ་མ་བཀའ་ཉན་དམ་ལ་གནས། ཚོམ་བུ་
ལྔ་དང་བཅས་ནས་ནི། དཔོན་སློབ་གནས་སུ་སྤྱན་དྲངས་ནས། གཡུང་དྲུང་ཐོགས་
མེད་ས་ཡང་ཐོབ། ཅེས་པས། མཚན་ཉིད་བརྒྱད་དང་ལྡན་པའི་དཔོན་སློབ་གཉིས།
དཔོན་གསས་བླ་མ་ཚེ་འདིར་བཀྲ་ཤིས་ལ། ཕྱི་མ་ལམ་མི་ནོར་བའི་ཡོན་ཏན་ཡོད་
པས། སློབ་མས་འགུ་ཡ་རྟག་ཏུ་བསྲུང་པ། དེ་གཉིས་རྟེན་འབྲེལ་འཛོམས་པའི་བྱིན་
བརླབས་ཀྱིས། འཁོར་ཚོམ་བུ་ལྔ་དང་བཅས་ནས། ཞེས་པས། དཔོན་གསས་དམ་
པ་དང། སློབ་མ་དམ་པ་དང། ནོར་རྫས་དམ་པ་དང། འཁོར་དམ་པ་དང། ཡོན་
བདག་དམ་པ་དང་ལྔའོ། །དེ་རྣམས་དཀྱིལ་འཁོར་གཅིག་དུ་འདུས་ནས། འགུ་ཡ་ལ་
ཟོལ་མ་ཞུགས་པས། སངས་རྒྱས་པ་ལ་ཐེ་ཚོམ་མེད། བཅུ་བཞི་གཡུང་དྲུང་ཐོགས་
པ་མེད་པའི་ས་ནོན། གཞུང་གི་དོན་ཐལ་ལོ། །ད་འདི་ན་མར་ལ་མཇུག་དགེ་བའི་རྩ་
206



རྒྱུད་སྡེ།
ཐུགས་ཀྱི་ཡང་གབ་ཉི་མའི་རྒྱུད།
བར་བསྔོ་བ་སྟེ། ཞེས་པས། འགྲོ་བ་ལས་ཀྱིས་གདུངས་པ་ལ། ཡུམ་ཆེན་ལྷ་མོ་བཟང་
ཟས་ཐུགས་བརྩེ་ནས། བོན་ཉིད་བྱམས་པ་ཆེན་པོ་ཐུགས་རྗེའི་ཀློང། ཐུགས་རྗེ་ཉི་མའི་
རྒྱུད་བོན་པས། འཁོར་བའི་སྡུག་བསྔལ་རྒྱུན་ཆོད་ཤོག །ཅེས་པས་གོ་སླ། ནང་གི་སྡུག་
བསྔལ་སྐྱེ་རྒས་ན་འཆི་དང། ཕྱི་ཡི་སྡུག་བསྔལ་ཡོད་མོད་དགྲ་གཉེན་དང་སྣང་དག་
མ་སྤངས་ཁད་ཀྱིས་འདོར་བའི་རྒྱུད། ཐུགས་རྗེ་ཉི་མ་ལས། རྒྱུད་ཀྱི་གཏད་རྒྱ་བསྟན་
པའི་ཉོ་བེ་སུམ་བཅུ་རྩ་བཞི་པའོ། །མར་རྫི་རྨེར་རོ་རྒྱུང། ཐུགས་རྗེ་ཉི་མའི་བརྒྱུད་
གསལ་བར་བྱེད་པའོ། །རྫོགས་སོ། །སྤ་སྨར་རོ། །སྨྲིག་བཙོ། །
༧ རྒྱུད་ཐུགས་རྗེ་ཉི་མའི་ལེའུ་རྩིས་རྒྱ་ལ། དང་པོ་གླེང་པ་དང་གཅིག །སྐྱབས་
འགྲོ་དང་གཉིས། སེམས་སྐྱེད་དང་གསུམ། ཁྲུས་དང་བཞི། སྨྲ་བཅད་དང་ལྔ། སྡོམ་
པ་དང་དྲུག །བཤགས་པ་དང་བདུན། ཚ་ཚ་དང་བརྒྱད། མཆོད་གཏོར་དང་དགུ།
གཏོར་མ་དང་བཅུ་ཐམ་པ། བཅུད་ལེན་དང་བཅུ་གཅིག །བསྒྲུབ་པ་དང་བཅུ་
གཉིས། པང་ཀོང་དང་བཅུ་གསུམ། ཕྱག་དང་བཅུ་བཞི། བྱུག་པ་དང་བཅོ་ལྔ། པད་
མ་དང་བཅུ་དྲུག །ཀླགས་དང་བཅུ་བདུན། སྨིན་པ་དང་བཅོ་བརྒྱད། རྒྱུད་ཀྱི་མཚན་
ཉིད་བསྟན་པ་དང་བཅུ་དགུའོ། །བམ་པོ་དང་པོ་ཉེར་གཅིག །སྐུ་གསུང་ཐུགས་ཀྱི་ཉི་
མ་དང་ཉེར་གཉིས། སྤྱོད་པ་བསྒོམ་པ་ལྟ་བའི་ཉི་མ་དང་ཉེར་ལྔ། བཞི་ལམ་འབྲས་
བུའི་ཉི་མ་སྟེ་ཉེར་བརྒྱད། བམ་པོ་གཉིས་པའོ། །མཆོད་པ་དང་དམ་ཚིག་དེ་སུམ་ཅུ་
ཐམ་པ། དབང་དང་ནད་འབྱིན་ཚེ་སྒྲུབ་དང་སུམ་ཅུ་རྩ་གསུམ། གཏད་རྒྱའི་ཉི་མ་སྟེ་
ཉོབ་བེ་སུམ་ཅུ་རྩ་བཞི་རྒྱུད་ཀྱི་ལེའུ་སྟེ་བམ་པོ་གསུམ་མོ། །ལུང་དྲི་མེད་འོད་གསལ་ལ།
སྐྱབས་དང་བདུད་འཇོམས། ཨ་ཉམས་སུ་བླང་པ་དང་གསུམ། ས་ལམ་དབང་དང་
བཀྲ་ཤིས་དང་དྲུག་གོ །མན་ངག་ཡེ་ཤེས་ཟང་ཐལ་ལ། སྒྲིབ་པ་སེལ་དང། བོན་སྐུ་
ངོ་སྤྲོད་དང། འཁྲུལ་བཞི་བཅད་པ་དང་གསུམ། ཉམས་ལེན་སྙེན་བསྒྲུབ་ལྟ་བསྒོམ་
207



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
དྲི་མེད་གསུམ། ལས་ཅན་གཡང་མེད་སྒྲོ་འདོགས་གསུམ་སྟེ་དགུའོ། །གཤེན་ལྷའི་སྒྲུབ་
པ་ལྟ་བསྒོམ་སྤྱོད། སྐྱེ་བ་བསྟན་པ་གཉིས་ཏེ་བཅུ་གཉིས། རྩ་གནས་དབུགས་ཀྱི་བྱེ་
བྲག །རིག་པ་ཀུན་གཞི་ངོས་འཛིན་དང་བཅོ་ལྔའོ། །སྤྱི་རྒྱུད་ནི་རྒྱུད་ཐུགས་རྗེ་ཉི་མ།
ལུང་དྲི་མེད་འོད་གསལ། མན་ངག་ཡེ་ཤེས་ཟང་ཐལ། འབྲེལ་བ་ཐིག་ལེ་བ་ག་ཡིག་
ཆུང་སྐད་ཅིག་མ་སུམ་དྲིལ་དཔེའུ་ཆུང་བདེ་ཆེན་ལྷག་མཐོང་དང་དྲུག་གོ་རྩིས་རྒྱའོ། །
༧ དེ་མ་རྒྱུད་ཐུགས་རྗེ་ཉི་མ་རྒྱུད་ལུང་མན་ངག་གསུམ་དང་བཅས་པ། ཤང་རྟ་
ནག་དུང་ཕུར་ནས། སྤྲུལ་སྐུ་འགུ་རུ་ནོན་རྩེས་བཏོན་པ་ལགས་སོ། །དེང་སང་ཡང་
སྟོན་དཔལ་བཟང་བདག་གིས། སེ་རིབ་ཁྱེང་ཁ་བླ་མ་ནམ་མཁའ་བསོད་ནམས་ལ།
དཔེ་སྡེབས་བཅུ་གཅིག་ནི་དཀའ་བ་སྤྱད་ནས་བྲིས། འདི་བྲིས་དགེ་བ་དཔག་མེད་
མཐུ་ལྡན་དེས། བདག་སོགས་ཁམས་གསུམ་འཁོར་བའི་སེམས་ཅན་རྣམས། རྒྱུ་དྲུག་
འཁྲུལ་པའི་ལས་སྤྱོད་ཀུན་སྤངས་ནས། གསང་མཆོག་ཡབ་ཡུམ་གཙོ་འཁོར་ཞལ་
མཐོང་ཤོག །མི་རྒན་བཞི་བཅུ་ཞེ་དགུའི་བྲིས་སུ་རྡའོ།
208



རྒྱུད་ཐུགས་རྗེ་ཉི་མའི་ལུང་དྲི་མེད་
འོད་གསལ་བཞུགས། །
༄༅། །ལུང་དྲི་མ་མེད་པ་འོད་གསལ་ལ། སྲས་འཆི་མེད་གཙུག་ཕུད་ཀྱིས། ཡུམ་
ལ་ལུང་ཞུས་པ། ཡུམ་གྱི་ལན་ལ་ལུང་གི་གོ་བ་བསྟན་པའོ། །རྩ་བ་སྡོང་པོ་དང་བཀའ་
ཕོ་ལུང་ནོད་པའི་གོ་བ་སྐྱབས་འགྲོའི་སྐབས་སུ་བསྟན་ནོ། །དུས་གསུམ་སངས་རྒྱས་
གཞི་ལ་དྲི་མ་མེད་པར་ལུང་སྟོན། བྱང་ཆུབ་སེམས་དཔའ་རྣམས་ཀྱིས་ལུང་ལ་དྲི་མ་
མེད་པ་རྟོགས་པར་ལུང་སྟོན་ནོ། །གཤེན་རབ་རྣམས་ཀྱིས་ཉམས་སུ་དྲི་མ་མེད་པ་སྤྱོད་
པར་ལུང་སྟོན། ལྟ་བ་དྲི་མེད་རྣམ་དག་ཏུ་ལུང་བསྟན་ཏེ། སེམས་ལ་ཡེ་ནས་དྲི་མ་
མེད་པའོ། །བསྒོམ་པ་དྲི་མེད་འོད་གསལ་དུ་ལུང་བསྟན་ཏེ། ལྟ་བ་ལ་དྲི་མ་མེད་པའོ།
སྤྱོད་པ་དྲི་མེད་ཤུགས་འབྱུང་དུ་ལུང་བསྟན་ཏེ། བརྟུལ་ཤུགས་དྲི་མ་མེད་པའོ། །
ཐབས་དྲི་མེད་སྣ་ཚོགས་སུ་ལུང་བསྟན་ཏེ། ཕ་རོལ་ཕྱིན་པ་ལ་དྲི་མ་མེད་པའོ། །
དེ་ཡང་བར་དོ་ལྔའི་ལུང་བསྟན་ཏེ། ཀུན་གཞིའི་བར་དོ་ལ་མཚན་མ་ཀློང་ཆེན་དུ་
བོན་སྐུ་ཐུགས་སུ་སངས་རྒྱས་བདལ་པ་དང། ཏིང་འཛིན་གྱི་བར་དོ་ལ་རིག་པ་མ་བུ་
ལ་རྩལ་སྦྱང། བོན་ཉིད་བར་དོ་ལ་ཡེ་ཤེས་རང་སྣང་སུ་སྤྲད། སྐྱེ་ཤིའི་བར་དོ་ལ་ལུས་
ངག་ཡིད་གསུམ་འགྲོ་དྲུག་ཁུངས་ནས་གདབ། སྲིད་པའི་བར་དོ་ལ་རིག་པ་སེམས་
དབང་གིས་ཞག་གསུམ་བཞི་བཅུ་རྩ་དགུ་འགྲོ་བའི་ལམ་བསྟན་པའོ། །དེ་ལ་དང་པོ་
209



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཀུན་གཞིའི་བར་དོ་ནི། ཐིག་ལེ་དུམ་བུ་བཅུ་གསུམ་པ། ཕལ་ཆེར་སྟོན་ཏེ། དུམ་བུ་
བཅུ་གསུམ་པ་ལ་སྤྱི་དོན་ལྔ་སྟེ། དངོས་པོ་གཞིའི་གནད་ལྔ། རིག་པ་རང་ཆོད་ཀྱི་ཚིག་
བཞི། འཁོར་བ་བྱུངས་འདེབས་ཀྱི་ཚིག་དགུ། རང་ལ་ཡོད་པའི་གཟེར་བཞི། དེ་
འབྱེད་པའི་ལྡེ་མིག་བཞིར་ལུང་བསྟན། དངོས་པོ་བཞིའི་གནས་ལྔ་ནི། དང་པོ་ཀུན་
གཞི་ཇི་ལྟར་གནས་པ་དང། སངས་རྒྱས་དང་སེམས་ཅན་གཉིས་རྒྱབ་ཇི་ལྟར་གྱེས་པ་
དང། རྟོགས་ཏེ་ཇི་ལྟར་སངས་རྒྱས་པ་དང། མ་རྟོགས་ཏེ་ཇི་འདྲ་བ་འཁོར་བ་དང།
འཁོར་བའི་ལུས་ཇི་ལྟར་བླངས་པའོ། །རིག་པ་རང་ཆོད་བཞི་ནི། ཕྱི་གཅོད་པའི་འཁོར་
ལོ་དང། ནང་གཅོད་པའི་འཁོར་ལོ་དང། ཐམས་ཅད་འདུས་པའི་འཁོར་ལོ་དང༌། ཡེ་
ནས་གནས་པའི་འཁོར་ལོའོ། །འཁོར་བ་བྱུངས་འདེབས་དགུ་ནི། མ་རིག་པའི་སྒྲིབ་པ་
དང། བག་ཆགས་ངན་པའི་སྒྲིབ་པ་དང། ཉོན་མོངས་པའི་སྒྲིབ་པ་དང། ལས་ཀྱི་སྒྲིབ་
པ་དང། སྐྱེ་གནས་ངན་པའི་སྒྲིབ་པ་དང་ལྔའོ། །རྒྱུའི་རྐྱེན་དང། བདག་པོའི་རྐྱེན་དང།
དམིགས་པ་དང་དེ་མ་ཐག་པའི་རྐྱེན་དང་བཞིའོ། །རང་ལ་ཡོད་པ་བཞི་ནི། སེམས་ལ་
ཉོན་མོངས་དང་ཡེ་ཤེས་དབྱེ་བ་དང། ཀུན་གཞི་དང་བོན་སྐུ་དབྱེ་བ་དང། འབྱུང་བ་
དྭངས་སྙིགས་དབྱེ་བ་དང། བོན་ཉིད་ཀྱི་བར་དོ་དང་སྲིད་པའི་བར་དོའི་དབྱེ་བ་དང་
བཞིའོ། །དེ་འབྱེད་ལྡེ་མིག་བཞི་ནི། སེམས་དང་ཡེ་ཤེས་ཀྱི་གནས་བསྟན་པ་དང།
ཀུན་གཞི་དང་བོན་སྐུ་ཕྱེད་པ་དང། འབྱུང་བ་དྭངས་སྙིགས་ཕྱེད་ཚད་དང། བོན་
ཉིད་བར་དོ་དང་སྲིད་པའི་བར་དོ་འགྲོ་ལམ་བཞི། དེ་ལ་ཀུན་གཞི་ཇི་ལྟར་གནས་
ལུགས་བསྟན་པ་ནི། སངས་རྒྱས་སེམས་ཅན་གཉིས་ཀ་སེམས་ལས་བྱུང། ཡེ་ཇི་བཞིན་
སངས་རྒྱས་ཀུན་བཟང་ནི། རྣམ་དག་ཆེན་པོ་བོན་ཉིད་ངོ་བོར་གནས། སེམས་ཅན་
ནི་བོན་ཅན་དུ་ངོ་བོར་གནས། དེ་གཉིས་ཀའི་གཞི་ཡིན་པས་ཀུན་གཞི་ཞེས་བྱ་སྟེ། མི་
སྣང་ལ་རང་བཞིན་ཡོད་མེད་སྒྲིག་སྒྱུ་འདྲ་བར། མ་འགག་ལ་ལུང་དུ་བསྟན་པ་ནམ་
210



རྒྱུད་སྡེ།
ལུང་དྲི་མེད་འོད་གསལ།
མཁའ་འདྲ་བ། མི་སྣང་ལ་ཅིར་ཡང་འཆར་བ་བར་སྣང་འདྲ་བ། ཀུན་ནི་མང་བ་ལ་
གཞི་ནི་མི་འགྱུར་བའོ། །ཀུན་གཞི་ལ་དབྱེ་བ་ལྔ་སྟེ། གཞི་དོན་གྱི་ཀུན་གཞི་དང། རང་
བཞིན་དོན་གྱི་ཀུན་གཞི་དང། སྦྱོར་བ་དོན་གྱི་ཀུན་གཞི་དང། གནས་པ་དོན་གྱི་ཀུན་
གཞི་དང། ལྡོག་པ་དོན་གྱི་ཀུན་གཞིའོ། །གཞི་དོན་གྱི་ཀུན་གཞི་ནི། གོང་གི་མི་སྣང་བ་
ལ་སྣང་བའི་རང་བཞིན་ཡོད་པ་དེ་དུས་ལ་བྱའོ། །འོ་ན་ཀུན་གཞི་དེ། བེམ་པོ་ཡིན་
ནམ། རིག་པ་ཡིན་བྱས་པས། དེ་བེམ་པོ་ཡང་མ་ཡིན་རིག་པ་ཡང་མ་ཡིན་ནོ། །
གཉིས་ཀ་ཡང་མ་ཡིན་པའོ། །རིག་པ་ལ་གཉིས། བཅད་པ་དང་མ་བཅད་པ་གཉིས་
ལས། མ་བཅད་པའི་རིག་པ། མ་བརྟག་པའི་རྟོགས་པ་ཞེས་བྱའོ། །བཅད་པའི་རིག་
པ་ལ་གསུམ་སྟེ། བཅད་པ་རྟོག་མེད་ཡེ་ཤེས་དང། བཅད་པ་རྟོག་བཅས་མ་རིག་པའི་
རིག་པ་དང། བཅད་པ་རྟོག་མེད་འབྱུང་བའི་རིག་པའོ། །དེ་ལ་སངས་རྒྱས་སེམས་
ཅན་གཉིས་སུ་རྒྱབ་གྱེས་པ་ཞེས་བྱའོ། །རང་བཞིན་དོན་གྱི་ཀུན་གཞི་ཞེས་ཀྱང་བྱ་སྟེ།
གོང་མ་ལྟ་བུའི་གཞི་དེ་ལ། ཀུན་གཞི་ཐོག་ཏུ་མི་སྡོད་པར་རྒྱ་འདྲལ་བ་ནི། མི་གཡོ་བ་
ཡིད་ཙམ་གཡོས། མི་ལངས་པ་ཡིད་ཙམ་ལངས། རླུང་རྣམ་པ་ལྔ་ལངས་པ་ནི། ངད་
ཀྱི་རླུང་དང། ངད་ངད་ཀྱི་རླུང་དང། ཡ་མའི་རླུང་དང། ཡ་མ་རླུང་གི་རླུང་དང།
ཐམས་ཅད་འདུས་པའི་རླུང་དུ་འབྱུང་བོ དེ་ལྔ་ལ་སྟོང་པའི་ཡེ་ཤེས་དང། མེ་ལོང་ལྟ་
བུ་དང། མཉམ་པ་ཉིད་དང། སོ་སོར་རྟོགས་པ་དང། བྱ་བ་གྲུབ་པ་དང། ཡེ་ཤེས་ལྔ་
དང་ལས་ཀྱི་རླུང་ངོ་བོ་གཅིག་ཏུ་གནས་སོ། །རིག་པ་འོད་ཀྱི་དཀྱིལ་འཁོར་ཞེས་བྱའོ། །
རིག་པ་འོད་ཀྱི་གཞལ་ཡས་ཁང་འདི་ནི། སངས་རྒྱས་དང་སེམས་ཅན་གཉིས་ཀའི་
རང་བཞིན་དུ་འབྱུང་བའི་གཞི་རུ་གནས་པ་ཡིན་ནོ། །དེ་ལ་སྦྱོར་བ་དོན་གྱི་ཀུན་གཞི་
ནི། རིག་པ་འོད་ཀྱི་རང་བཞིན་དེ་ལས། རྟོགས་ན་སངས་རྒྱས་སུ་སྦྱོར། མ་རྟོགས་ན་
སེམས་ཅན་ལ་སྦྱོར་བས། དེ་ལ་རྟོགས་ན་སངས་རྒྱས་སུ་སྦྱོར་བའོ། །རྟོགས་ཏེ་ཇི་ལྟར་
ལ་༦
211



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
སངས་རྒྱས་ལ་སྦྱོར་བ་ནི། འཁོར་ལོ་བཞི་སྦྲགས་རྟོགས་པ་ལ་བྱ་སྟེ། འཁོར་ལོ་བཞི་ནི།
སྒོ་ལྔའི་ཡུལ་གྱིས་ཕྱི་དྲན་རྟོག་ལ་མི་གནས་ཕྱི་ཆོད་ལ། ནང་སྐུ་གསུམ་དུ་མི་འཛིན་
པས་ནང་ཆོད་ལ། ཕྱི་ནང་གཉིས་ཀ་ཐིག་ལེ་ཉག་གཅིག་ཏུ་འདུས་པས་ཐམས་ཅད་
འདུས་ལ། དེ་ཡེ་ནས་རང་འབྱུང་གི་བོན་སྐུ་རུ་གནས་པས། རྟོགས་པ་ཡེ་ཇི་བཞིན་
པའི་སངས་རྒྱས་ཀུན་བཟང་གི་དགོངས་པ་ཡིན་པས། རིག་པ་འོད་ཀྱི་དཀྱིལ་འཁོར་
དེ་རྟོགས་པས་སངས་རྒྱས་ལ་སྦྱོར་བས། སྦྱོར་བ་དོན་གྱི་ཀུན་གཞི་ཞེས་བྱའོ། །འོད་ཀྱི་
རང་བཞིན་དེ་མཚན་དང་དཔེ་བྱད་དུ་གནས་པས། གནས་པ་འོད་ཀྱི་ཀུན་གཞི་ཞེས་
བྱའོ། །འཁོར་འདས་ཀྱི་བོན་ཐམས་ཅད་མྱ་ངན་ལས་འདས་པར་བྱུངས་ཐེབས་པས།
བཟློག་པ་དོན་གྱི་ཀུན་གཞི་ཞེས་བྱའོ། །གཡུང་དྲུང་སེམས་དཔའ་འོད་ཀྱི་སྐུ་ལ་
བཞུགས། དེ་ལ་མ་རྟོགས་ཏེ་སེམས་ཅན་དུ་ཇི་ལྟར་འཁོར་བ་ནི། འཁོར་ལོ་བཞི་
སྦགས་མ་རྟོགས་པས་རིག་པ་སྒྲིབ་པའོ། །མ་རིག་པའི་རྟོག་པའི་གཟུང་འཛིན་གྱིས།
ཕྱི་ནང་རྟེན་འབྲེལ་གཉིས་སུ་འཁོར། བློ་གྲོས་ཕྱིར་ལོག་མ་རིག་རྐྱེན་དབང་ངོ། །མ་
རིག་པས་ཡེ་ཤེས་འོད་ཀྱི་དཀྱིལ་འཁོར་གྱི་རྒྱུ་རྐྱེན་ཡིན་ནོ། །མ་རིག་དབང་གིས་བདག་
ཏུ་འཛིན་པ་བྱུང་བས། བག་དང་བག་གིས་ང་བདག་འབྱུང་བས་བག་ཆགས་ངན་
པའི་སྒྲིབ་པའོ། །བག་ཆགས་ཀྱིས་ཡང་དག་པར་བཟུང་བས། བདག་པོའི་རྐྱེན་ཞེས་
བྱའོ། །བག་ཆགས་ངན་པའི་རྟིང་སེར་གྱིས། ཐོས་བསམ་བྱས་ཀྱང་ཉོན་མོངས་པ་སླར་
ལ་འཕེལ། བདག་འཛིན་ཉོན་མོངས་ཀྱི་སྒྲིབ་པ་ཡོང་སྟེ། ངོ་བོ་ཉིད་ལ་ཆགས་པས་
འདོད་ཆགས། ངོ་བོ་ཉིད་ལ་མ་རྟོགས་པས་གཞན་ལ་ཞེ་སྡང། དེ་ཉིད་དང་དུ་ལེན་
པས་ང་རྒྱལ། གཉིས་སྣང་གི་འཛིན་པས་ཕྲག་དོག །ངོ་བོ་ཉིད་གཉིས་འཛིན་དང་མ་
བྲལ་བ་ལ། བདག་བྱ་བ་བྱུང་བས་གཏི་མུག་གི་སྒྲིབ་པའོ། །དེ་ཡང་རིག་པ་ཉིད་ལས་
གཞན་མ་བྱུང་བ་ནི། དུག་གསུམ་དག་ཀྱང་བྱང་ཆུབ་ཆེན་པོའི་ལམ་ལས་བྱུང། དུག་
212



རྒྱུད་སྡེ།
ལུང་དྲི་མེད་འོད་གསལ།
གསུམ་སྤང་དུ་མེད་པ་དེ་ཉིད་ཡིན་ནོ། །ཉོན་མོངས་པ་ཀུན་གཞི་ལ་བབས་པ་དེས།
ཡུལ་དམིགས་ནས་དམིགས་པ་དེའི་རྐྱེན་ཡིན་ལ། དམིགས་པ་དེས་ལས་སོ་སོར་
གསོག་པས། ལས་ཀྱི་སྒྲིབ་པའོ། །ལས་ཀྱི་ཁྱད་པར་དག་གིས། དགེ་དང་མི་དགེ་དང་
ལུང་དུ་མ་བསྟན་པའི་ལས་དང་གསུམ་མོ། །ལས་ཐ་དད་དུ་བསགས་པས། ཁམས་
གསུམ་དུ་འཁོར་བ་ཡིན་ཏེ། སྐྱེ་བ་བཞི་ལས་སྐྱེས། འཁོར་བར་རྒྱུད་པའི་དབང་དུ་
སོང། ལས་ཚང་རྫོགས། སེམས་ཅན་གྱི་རིག་པ་དེ་ཡུལ་དམིགས་པས་སུ། དེ་ཉིད་
རང་དུ་ལུས་ལེན་པ་སྟེ། དམིགས་པ་དེ་མ་ཐག་ལེན་པའོ། །དཔེར་ན་མར་མེ་ལ་ཕྱེ་
ལེབ་ཀྱིས་དགའ་བདེར་མཐོང་ནས་ཕྱིན་པས་ཤི་བ་དང་འདྲ། རིག་པ་དེ་སྐྱེ་ཚུལ་
བཞིར་ཞུགས། རླུང་བདུན་ཕྲག་བདུན་གྱིས་འཕངས། མའི་མངལ་དུ་ཞག་བཞི་བཅུ་
ཞེ་དགུ་ན་སྨིན། གཤེན་རབ་སྐྱེ་བ་གསུམ་པའི་མདོ་ལས་རྒྱས་པར་བཤད་དོ། །འཁོར་
བར་འགྲོ་དྲུག་ཐ་དད་དུ་ལུས་བླངས་པའོ། །དེ་ལས་སེམས་ལས་ཡེ་ཤེས་དང་ཉོན་
མོངས་དབྱེ་བ་ནི། སེམས་ཉིད་ཡེ་ནས་སངས་རྒྱས་ཏེ། གནས་པ་རྩ་ཡི་བྱེ་བྲག་གིས།
ལས་ཀྱི་རླུང་ལ་སེམས་ཞོན་པས། སེམས་ནི་སྣ་ཚོགས་སུ་སྣང་བ་ལས། ཡེ་ཤེས་རྟོག་
མེད་དང། ཉོན་མོངས་རྟོག་བཅས་སོ། །ཀུན་གཞི་དང་བོན་སྐུ་དབྱེ་བ་ནི། ཀུན་གཞི་
གོང་དུ་བསྟན་ཏེ། སངས་རྒྱས་དང་སེམས་ཅན་གཉིས་ཀ་འབྱུང་བ་ལ་བྱའོ། །བོན་སྐུ་
ནི་དྲི་མ་མེད་པ་ལ་བྱའོ། །འབྱུང་བ་དྭངས་སྙིགས་དབྱེ་བ་ནི། སེམས་ལས་ཀྱི་རླུང་ལ་
ཞོན་ནས། ཨ་རུ་ཆུབ་པ་ཡེ་ཤེས། སེམས་ལས་ཀྱི་རླུང་ལ་ཞོན་ནས། ཝ་ན་གནས་པ་
སྙིགས་མ། བོན་ཉིད་བར་དོ་དང་སྲིད་པའི་བར་དོ་དབྱེ་བ་ནི། བོན་ཉིད་ཀྱི་བར་དོ་ནི།
ད་ལྟ་ཉམས་སུ་མྱོང་བར་བྱའོ། །སྲིད་པའི་བར་དོ་ནི་ཕྱི་མའི་དུས་ལ་ལྟོས་པ་ལ་བྱའོ། །
སེམས་ལ་ཉོན་མོངས་གནས་པ་བསྟན་པ་ནི། སེམས་སྣ་ཚོགས་སུ་འགྱུ་བ་འདི་ནི།
སྙིང་དཀར་ནག་མཚམས་ན་སྟོང་གསལ་དུ་གནས། རྒྱུ་བ་དབུགས་དང་རྩའི་བྱེ་བྲག་
213



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གིས། ཀུན་དུ་ཁྱབ་ཅིང་ཡུལ་རྣམས་གཅོད། དེའི་རྒྱུ་ལུགས་ནི། རྩ་ཨ་ཝ་འདུ་ཏི་བྱ་བ་
རྐང་པ་གཡོན་པའི་སྲིན་མཛུབ་ནས་སྤྱི་བོ་ཚངས་པའི་བུ་གར་བརྟོལ། གསང་བར་མ་
འདྲེས་གཡས་གཡོན་འདྲིམས། ལྟེ་བ་ཁ་ཕྱེས་ཨ་ལྟར་འདྲེས། རྒྱ་མདུད་ལྟ་བུར་སྐོར།
སྙིང་དང་སྲོག་པ་རྩའི་འབྲེལ་མཚམས་ན། ཨ་རྟ་རྔ་འཕྲ་བ་གཅིག་བཅུར་བཤག་ཙམ་
གཅིག་འདྲེས་ཤིང་འབྲེལ། ཝ་རྟ་རྔ་འབྲིང་པོ་ཙམ་གཅིག་འདྲེས་ཤིང་འབྲེལ། འཇིག་
རྟེན་འདིའི་གྲུང་གཤིན་རྩ་དེའི་ཁ་ཡིས་ཕྱེ། རྩ་དེ་སྔར་གྱི་ལས་དང་ཕ་མའི་རྐྱེན་ལས་
བྱུང་བས། མི་ལ་རིགས་དེད་པ་དང་པོ་དེ་ལ་བྱའོ། །ཝ་ཁ་བྱེ་བས་ཉོན་མོངས་རང་
ཆས་སུ་བྱུང། སྙིང་ནས་གློ་བ་ལ་འབྲེལ་ཙམ་ན། ཨ་དར་དཀར་ཉག་མ་ཙམ་ལ། ཝ་
རྟ་རྔ་འབྲིང་པོ་གསུམ་སྦྲེལ་ཙམ། གློ་ངར་པོ་ཙམ་རྩ་ཁ་ཕྱེ། གློ་བ་ལས་རྩ་ཀུན་དང་དྭ་
བ་ལྟར་འབྲེལ་བས། ཡེ་ཤེས་ཀྱི་དབྱིངས་ཀུན་ཏུ་ཁྱབ་པ་ཡིན། བློ་བཟང་ངན་རིག་
པའི་རྩལ་ཤུགས་སོ། །གློ་བ་ཡང་གློ་ཡུལ་ལ་འགྲིམས་ནས། མགྲིན་པར་རྒྱ་མདུད་ལྟར་
འཁྱིལ་ཏེ་ཁ་དབྱེ། འོད་དབང་པོ་ལྔ་ལ་ཤར་རོ། །ཚོགས་དྲུག་ཡུལ་ལ་ཡན་ནོ། །
དབང་པོ་ལྔ་ལ་འབྲེལ། དོན་ལྔ་ལ་འབྲེལ། མགྲིན་པ་ནས་འགྲིམས། རྒྱུངས་པ་ནས་
སོང། ཨ་ཀླད་པའི་མཚོ་ལ་འགྲིམས། ཀླད་པའི་སྟེང་དུ་གདུགས་ལྟར་འཁྱིལ། གཉིས་
སུ་གྱེས་ནས་གཅིག་ཚངས་བུག་ནས་ཡར་ལ་སོང། ཁ་གཉིས་སུ་གྱེས་ནས་བྱ་རུའི་ཚུལ་
དུ་སོང། གཅིག་ཀླད་པ་འགྲིམས། རྒྱུངས་པ་དང་འཁྲིལ་ནས་མར་སོང། ཐིག་ལེའི་
ལམ་ཚིགས་པ་དགུ་པ་ནས་ཐོན། མཁལ་མ་གཡས་གཡོན་དང་འབྲེལ། ཕོའི་གདུང་
ཁུ་དང་མོའི་དམར་ཆེན་ཐིག་ལེ་འགྲིམས་པའི་གནས་སོ། །ཝ་འགྲིམས་ཏེ། ཀླད་པའི་
ཕྱི་ལ་བཀྲམས་ཏེ། རྩེ་མོ་སྨིན་ཕྲག་ནས་ཤངས་ཀྱི་རླུང་སྒོར་རྫོགས། ཨ་ཝ་འདུ་ཏིའི་
མདུན་ཚིགས་པ་ལ་བསྟན། རྒྱབ་སྲོག་རྩ་ལ་གཏད། རོ་མ་རྐྱང་མ་སྲོག་རྩའི་གཡས་
གཡོན་གནས། ཉུང་ཟུག་དང་ཉུང་མང་ནི་སྲོག་པ་རྩའི་མདུན་རྒྱབ་གནས། ཨ་ཝ་
214



རྒྱུད་སྡེ།
ལུང་དྲི་མེད་འོད་གསལ།
བགས་བa
འདུ་ཏི་ཡེ་ཤེས་ངོ་འབྱེད་ལ། རོ་རྐྱང་ནད་སེལ་ལོ། །ཉུང་ཟུག་ཉུང་མང་མཚམས་
འབྱེད། སྲོག་པ་རྩ་ནི་སྲོག་འཛིན་པའི་དབུགས་གནས། འབུ་དཀར་ནག་ཚོན་གང་བ་
གཉིས་ཀྱིས་སྲོག་འཛིན་པར་བྱེད། གཤེན་རབ་ལ་འབུ་དེ་མི་མངའ་བས། ཚེ་ལ་
དབང་མཛད། འདས་གྲོང་རང་ཚད་བཟུང། ལུས་ལ་སེམས་ཀྱིས་ཁྱབ་པ་བཞིན།
ཉོན་མོངས་པ་ཡང་ཁྱབ། ཡེ་ཤེས་ནི་ཨའི་ནང་དུ་བཅུས་པའམ་སེམས་རང་གིས་རྟན་
ལ་ཕེབ་པ་ཡེ་ཤེས་གནས། སེམས་ཀྱི་ཡེ་ཤེས་ནམ་མཁའི་མཐའ་ཙམ་དུ་གནས་སོ། །
ཆུང་བ་བརྟག་རྐ་ཕྲ་རབ་རྒྱ་ཆ་ཙམ། འབྱུང་བ་དྭངས་སྙིགས་ཕྱེད་པའི་ཚད་བསྟན་པ་
ནི། རིག་པའི་རྩལ་དབང་པོ་སྒོ་ལྔ་ལ་ཤོར། ལས་ཀྱི་རྩ་ངན་དང་ཝ་ལ་ཡན་པས་
འཁྲུལ་སྣང་འཆར་རོ། །རིག་པ་རང་སོའམ་རྩ་ཨར་ཆུད་པ་ཡེ་ཤེས་སོ། །བོན་ཉིད་ཀྱི་
བར་དོ་དང་སྲིད་པའི་བར་དོའི་ལམ་བསྟན་པ་ནི། བོན་ཉིད་ཀྱི་བར་དོའི་ལམ་ནི། ད་
ལྟ་མཉམ་པ་ཉིད་རིག་པའི་རྩལ་སྦྱང་ཡིན། སྲིད་པའི་བར་དོའི་ལམ་ནི། ཚོགས་དྲུག་
ཡུལ་ལ་རང་ཡན་ནས། སྣ་ཚོགས་སུ་འཛིན་པས། ཀུན་གཞི་ལ་བག་ཆགས་ངན་པ་
བསགས་ནས་འཁོར་བར་འཁྱམས། དེས་ན་དགེ་ལ་འབད་པར་བྱ། ཏིང་ངེ་འཛིན་གྱི་
བར་དོ་ལ་རིག་པ་རྩལ་སྦྱང་བ་ནི། འཇུག་པའི་ལུས་གསུམ་ནི། འགྱུར་བ་མེད་པ་
གཡུང་དྲུང་གི་སྦུབས་ནི། སེམས་རྩེ་ཨ་ནང་གནས་པ་དང་གཅིག །བོན་སྐུར་བཞུགས།
རིག་པ་འོད་ཀྱི་སྦུབས་ནི། རིག་པ་རང་སོར་བཞག་པ་དང་གཉིས། ལོངས་སྐུར་
བཞུགས། རྣམ་རྟོག་བག་ཆགས་ཀྱི་སྦུབས་ནི། སེམས་རྩ་དམིགས་སུ་ཡན། ལུས་ཁྱབ་
པར་བྱས་ནས། ལྷ་བསྒོམ་པ་དང་གསུམ། སྤྲུལ་པའི་སྐུར་བཞུགས། ལྟ་བའི་སྤྱན་
གསུམ་ནི། བོན་སྐུ་ལ་ཐམས་ཅད་མཁྱེན་པའི་ཡེ་ཤེས་ཀྱི་སྤྱན། ལོངས་སྐུ་ལ་ཡེ་ཤེས་ཀྱི་
སྤྱན། སྤྲུལ་སྐུ་ལ་ཅིར་ཡང་མ་གོས་པའི་སྤྱན། གནས་པའི་གཞི་གསུམ་ནི། བོན་སྐུ་ལ་
མ་སྒྲིབ་ཟང་ཐལ། ལོངས་སྐུ་ལ་ཞི་ཁྲོ། སྤྲུལ་སྐུ་ལ་ཁྱབ་བདལ་དུ་གནས། འབྱེད་པའི་
215



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ལྡེ་མིག་གསུམ་ནི། འཇུག་པའི་ལུས་མེད་ན། ལུས་ཀྱི་མཐའ་སྟོང་སྟེ། དཔེར་ན་བྱ་
ལོང་བང་ཆད་ལམ་ལུས་འདྲ། གཟིགས་པའི་སྤྱན་མེད་ན། དམུས་ལོང་ཐང་ཆེན་
ཡན་པ་འདྲ། གནས་པའི་གཞི་མེད་ན། བོན་ཉིད་ཀྱི་གཞི་ས་བོན་མི་ཐེབས་ཏེ།
དཔེར་ན་ལྕོགས་ཆུང་ནམ་མཁའི་མཐའ་འཚོལ་འདྲ། མ་ཡེངས་གདེང་བསྐྱེད་པ་
གསུམ་ནི། བོན་སེམས་མ་བུ་འཕྲད་ན་མ་ཡེངས་པར་གསལ་འདེབས་པ་དང། མི་
སྡོད་པར་གསལ་བཏབ་པ་དང། རྩལ་སྦྱངས་པར་གསལ་བཏབ་པ་དང་གསུམ། དེ་
དུས་རིག་པ་གསལ་སྟོང་མི་འཛིན་པ་ཡིན། དེའི་དུས་སུ་བདུད་འབྱུང་དང་ཉམས་
སྒྲིབ་དང་ཉམས་རྟགས་ལ་སོགས་པ་ལ་མ་བཀོད་དོ། །གོང་ལྟར་ཡང་ན་ཚོགས་དྲུག་
ཡུལ་ལ་ཡན་ནས། ལུས་ཡན་པས་ཡིད་མི་དགེ་བ་སྤྱོད། ཀུན་གཞི་ལ་བག་ཆགས་
ངན་པ་ཆགས། འཁོར་བ་ནས་ཐར་པའི་དུས་མེད། དགེ་བ་བཅུ་དང་ཕ་རོལ་ལ་
འབད། དགེ་བཅུ་མི་དགེ་བཅུ་ནི་འཁོར་འདས་སྤང་བླང་ཡིན། ཚོགས་བསགས་སྒྲིབ་
སྦྱང་ལས་ལ་འབད། བདེ་འདོད་སྡིག་པ་ཐམས་ཅད་སྤང། མཁས་པས་རྟག་ཏུ་མི་
དགེ་ཐམས་ཅད་སྤོང་བའོ། །དགེ་བ་བཅུ་ལ་རབ་ཏུ་བརྩོན། བོན་ཉིད་བར་དོ་ལ་ཡེ་
ཤེས་མ་བུ་ངོ་སྤྲད་པ་ནི། ཞེས་པས། རང་སར་གྲོལ་བ་བདུན། རང་ཤུགས་ཀྱི་ཉམས་
ལྔ། མིང་བཏགས་པ་གསུམ། དེ་བསྒྱུར་བར་བྱེད་པ་གཉིས། ལྡེ་མིག་བཞི། འགྱུ་བྱེད་
བཟུང་བ་གསུམ། མི་ནུབ་རྒྱལ་མཚན་རང་ལ་ཡོད་པ་གསུམ། བོན་སྐུ་བྱུངས་ཐེབས་
བདུན། ངོ་སྤྲོད་གསུམ། བདའ་བསྟན་བཞི། མི་རྙེད་རང་ལ་གནས་པ་གཉིས་སོ། །དེ་
ལ་རང་སར་གྲོལ་བ་བདུན་ནི། བོན་སེམས་མ་བུ་སྤྲད་པ་དང་གཅིག །ཡེ་ཤེས་རང་
ས་ཟིན་པས་གཉིས་སྣང་དང་མ་བྲལ་བ་དང་གཉིས། ཤེས་རབ་བློ་ལ་གནས་པ་དང་
གསུམ། ལས་ཀྱི་རླུང་ཡེ་ཤེས་ཀྱི་རླུང་སྦྱོར་བ་དང་བཞི། སྐུ་གསུམ་བོན་སྐུ་ལ་ཐིམ་པ་
དང་ལྔ། སྤྱན་གསུམ་ཡེ་ཤེས་ཀྱི་སྤྱན་ལ་འདྲིལ་བ་དང་དྲུག །བདུད་བཞི་ལྷར་ཆུབ་པ་
216



རྒྱུད་སྡེ།
ལུང་དྲི་མེད་འོད་གསལ།
དང་བདུན་ནོ། །ཀུན་སྣང་རང་ས་ཟིན་ནོ། །སེམས་ལ་རང་དབང་ཐོབ། རང་ཤུགས་
ཀྱི་ཉམས་ལྔ་ནི། འོད་ཀྱི་ལུས་འདོམ་གང་མཐོང་སྟེ། ཡེ་ཤེས་ལ་དབང་མ་ཐོབ་པས་
གཡང་ཟ་བ་དང་གཅིག །རང་འབྱུང་ཡེ་ཤེས་ཐོབ་ན་ལམ་ལྔ་སྦྱང་མི་དགོས་པ་གཉིས།
མ་བུ་མཇལ་བའི་དུས་ན་སྣང་སྲིད་གཞལ་ཡས་ཁང་ཉམས་དགའ་བ་དང་གསུམ།
བོན་ཉིད་མ་བུ་འཕྲད་པའི་དུས་ན་སྐད་ཅིག་མ་གཅིག་གིས་རྫོགས་པ་དང་བཞི། དེ་
རྟོགས་གང་ཟག་བློ་བདེ་བ་དང་ལྔའོ། །མིང་བཏགས་པ་གསུམ་ནི། ཀུན་གཞི་ལ་
འཁོར་འདས་ཀྱི་མིང་། གཅིག་ལ་གཉིས་སུ་གྱེས་པའི་མིང། ད་ལྟ་རྟོགས་མ་རྟོགས་ཀྱི་
མིང་དང་གསུམ། དེ་བསྒྱུར་བྱེད་གཉིས་ནི། ཉོན་མོངས་དང་ཡེ་ཤེས་ཀྱི་འཁོར་ཁ་
རྩིས་བསྒྱུར་བ་གཉིས། ལྡེ་མིག་བཞི་ནི། བོན་སྐུ་དང་ཐེག་པ་སྤྱི་གཉིས། འདྲ་བོ་འདྲ་
བོ་ནོར་ར་རེ། ཇི་ལྟ་བའི་བོན་སྐུ། ཐམས་ཅད་མཁྱེན་པའི་ཡེ་ཤེས་དང། ཇི་སྙེད་པ་
མཁྱེན་པའི་བསོད་ནམས་ཚོགས་རྫོགས་པའི་བོན་སྐུ་གཉིས། འདྲ་བོ་འདྲ་བོ་ནོར་ར་རེ།
རང་བཞིན་དག་པའི་ནམ་མཁའ་དང། སྤྲོས་པ་བྲལ་བའི་སེམས་ཉིད་གཉིས། འདྲ་བོ་
འདྲ་བོ་ནོར་ར་རེ། ཐུགས་རྗེ་སྤྲུལ་པས་འགྲོ་བ་འདུལ། སེམས་ཅན་ལས་ཀྱིས་འགྲོ་བ་
གཉིས། འདྲའོ་འདྲའོ་ནོར་ར་རེ། འགྱུ་བྱེད་བཟུང་བ་གསུམ་ནི། གཏིང་དཔག་མེད་
པའི་སེམས་ཉིད་སྟོང་པ་ལ། གསལ་བ་ལྷའི་ཉམས་ཐག་རྐྱང། གསལ་སྟོང་གཉིས་སུ་
ཟིན་པར་ངེས་པ་དང་གསུམ། མི་ནུབ་རྒྱལ་མཚན་རང་ལ་ཡོད་པ་གསུམ་སྟེ། ལུས་
ངག་ཡིད་གསུམ་དད་པ་ཡིས། གཏིང་དཔག་མེད་པའི་སེམས་དཀྱིལ་དུ། ནུབ་པ་
མེད་པའི་གཏེར་གཅིག་སྦས། བོན་སྐུ་བྱུངས་ཐེབས་པ་བདུན་ནི། བོན་སེམས་མ་བུ་
འཕྲད་པ་དང་གཅིག །གཉིས་འཛིན་འགག་པ་དང་གཉིས། གསལ་ཆ་མི་འཛིན་པ་
དང་གསུམ། མཉམ་པ་ཉིད་ལ་གནས་པ་དང་བཞི། ལེན་མ་མྱོང་བའི་ལུས་བླང་པ་
དང་ལྔ། སྒྲ་གྲགས་སྟོང་སྨྲས་པ་དང་དྲུག །མཐོང་སྣང་རང་གྲོལ་དང་བདུན། ངོ་
217



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
སྤྲོད་གསུམ་ནི། ཕྱི་ཨ་ངོ་སྤྲོད་པ་དང་གཅིག །ནང་མ་ངོ་སྤྲོད་པ་དང་གཉིས། གསང་
བ་ཛ་ངོ་སྤྲོད་པ་དང་གསུམ། བདའ་བསྟན་པ་ནི། དུག་སྡོང་བཤགས་པས་སྨན་མཚོ་
བརྡོལ་བ། དུག་ལྔ་ཡེ་ཤེས་སུ་བསྒྱུར་བ་ངོ་མཚར། གཡུང་དྲུང་བྲག་ལ་གྱད་ཀྱིས་
མདའ་རྒྱབ་གདུག་པ། བོན་སྐུ་ལ་རིག་པའི་ཚིག་མི་ཆུད་ངོ་མཚར། སེམས་ཅན་
ཐམས་ཅད་དུས་གཅིག་བསད་པ་ལངས་པ། སེམས་ཅན་སྙིང་པོ་སངས་རྒྱས་སུ་ངོ༌
ཤེས་པ་ངོ་མཚར། རིན་པོ་ཆེའི་བང་མཛོད་བརྒྱད་ལ་ལོངས་སྤྱད་ཀྱང་ཚིམ་པ་མེད་པ།
ཐེག་པ་བརྒྱད་རྟོགས་ཟེར་བ་མཉམ་པ་ཉིད་མ་རྟོགས་པ་ངོ་མཚར། རང་ལ་གནས་པ་
ནི། རང་ལུས་འདོམ་གང་ལ་ཤེས་རབ་ཀྱི་ཉི་མ་སྟོར། སྟོང་གསལ་མེད་དམ་རམ་
མདའ་ཟློག །འབྱུང་བ་ལྔའི་ཀློང་རུམ་དུ། དངོས་པོ་གཤིས་ཀྱི་འདུག་ཚུལ་སྟོར།
མཁས་བཙུན་མེད་དམ་རམ་མདའ་ཟློག ། .
བོན་ཉིད་ཀྱི་བར་དོ་ལ་གཉིས། ཡེ་ཤེས་རང་གི་དུས་སུ་ངོ་སྤྲད་དང། འབྱུང་བ་
བཞི་རུ་ཟློག་པའི་ངོ་སྤྲོད་དང་གསུམ་སྟེ། ཡེ་ཤེས་རང་སྣང་དང་གསུམ་སྟེ། དཔེ་དང་
ཚིག་དང་དོན་གྱིས་ངོ་སྤྲད་པའོ། །དཔེ་ནི་སྐུ་ནི་ཆུ་ཟླ་འདྲ་སྟེ། མཐོང་ན་གཟུགས་སུ་
ཡོད་དེ་རེག་པས་གཟུགས་སུ་མེད། གསུང་བྲག་ཆ་འདྲ་སྟེ། གྲགས་པ་མངོན་སུམ་མ་
གྲུབ། ཐུགས་འཇའ་ཚོན་འདྲ་སྟེ་རྐྱེན་གྱིས་འཆར་ཏེ་ཤེལ་ཉི་མ་དང་འཕྲད་པའོ། །
ཚིག་ནི། བོན་ཐམས་ཅད་ཡེ་ནས་སངས་རྒྱས་པ་ཡིན། རང་འབྱུང་ཡེ་ཤེས་ཆེན་པོ་
ཡིན། གཉིས་སུ་མེད་པ་ཡིན། ཐིག་ལེ་ཉག་གཅིག་ཡིན། བདེ་བ་ཆེན་པོ་ཡིན།
མཉམ་པ་ཉིད་ཡིན། བྱང་ཆུབ་སྙིང་པོ་ཡིན། སྤྲོས་པ་དང་བྲལ་བ་ཡིན། ཡེ་དག་ཡིན།
སྟོང་གསལ་ཡིན། སྟོང་པ་ཡེ་ཤེས་ཀྱི་སྙིང་པོ་ཅན་ཡིན། ཕྱི་ནང་མེད་པར་འཛིན་མེད་
ཤར་བ་ཡིན། ལྷན་སྐྱེས་ཀྱི་ཡེ་ཤེས་ཡིན། གསལ་བ་རང་རིག་ཡིན། བོན་སྐུ་འགྱུར་
མེད་ཡིན། མཚོན་པའི་ཐ་སྙད་བཏགས་པ་ཐམས་ཅད་ཚིག་ཡིན་པའོ། །དོན་གྱི་ངོ་
218



རྒྱུད་སྡེ།
ལུང་དྲི་མེད་འོད་གསལ།
སྤྲོད་ནི། སྐུ་སྣང་ལ་རང་བཞིན་མེད་པ་ཆུ་ཟླ་འདྲ་བ་ནི། ད་ལྟའི་ལུས་འདི་ལ་རྟག་ཏུ་
ཡོད་འགྱུར་བའོ། །གསུང་གྲགས་ལ་རང་བཞིན་མེད་པ་ནམ་མཁའི་འབྲུག་འདྲ་སྟེ།
ཚོགས་དྲུག་མ་འགག་རང་བཞིན་ཡིན་པས། ཡན་ལག་དྲུག་སྟོང་དང་གཉིས་ལྡན་པ་
ཡིན་པའོ། །ཐུགས་གསལ་ལ་མི་རྟོག་ནམ་མཁའི་འཇའ་ཚོན་འདྲ་བ་ནི། རང་གི་
སེམས་ཉིད་ཁོ་ན་ཉིད་འགྱུར་བ་མེད་ཅིང་རྩལ་སྣང་ཐམས་ཅད་འཆར་བའོ། །སྐུ་
གསུང་ཐུགས་ཐ་དད་མ་ཡིན་ཏེ། ངོ་བོ་གཅིག་ལ་མཚན་ཉིད་སོ་སོར་སྤྱོད་པའོ། །དེ་
ཡང་མ་སྟོང་པའི་ཕོ་བྲང་དུ། བུ་རིག་པའི་ཡེ་ཤེས་བཙུད་ལ། ཚིགས་ཆེན་བཞིའི་རྒྱས་
ཐོབ། ཡེ་ཤེས་ལྔའི་ནན་གྱིས་ནོན། བར་དོ་ལྔ་ཆོད་པས། ལུས་ངག་དབང་པོ་གསལ་
དུས་ན། ཕོད་རྫིས་ནས། ཡང་ནས་ཡང་དུ་ཉམས་སུ་བླང་དགོས་པས། རྒྱུད་ལུང་
ཀུན་དང་བསྟུན་ལ་སྤྱོད། ཁ་ཚིག་དུ་སོང་ན་འཁོར་བར་བལྟས། ད་ལྟ་བག་ཆགས་
ཟད་དམ་ཟད་ཟིན་བལྟའོ། །རྐྱེན་གསུམ་ཐུབ་པའི་ཚད་ནི། ཕྱིའི་ནི་ཕ་མ་བུ་དང། ཕུ་
ནུ་དང། བུ་སྲིང་དང། ཡུལ་མཁར་ནོར་ཟས་དགྲས་ཁྱེར་བ་ལ་སོགས་པ། ནང་གི་ནི་
ན་ཚ་དང་སྡུག་བསྔལ་ལ་སོགས་པ། གསང་བའི་ནི། སྟོད་པ་སྨོད་པ། ཞབས་སྡོག་པ་
ཕྲག་དོག་གཉིས་སྣང་ཅི་བྱུང་བ་ལ་སོགས་པ་ཐུབ་དགོས་པའོ། །ཉོན་མོངས་དྲི་མ་ཀུན་
ལས་འདས། བག་ཆགས་སྤངས་པས་འཁྲུལ་པ་མེད། སྡུག་བསྔལ་རྒྱུན་སྤོངས་པས་
བྱང་ཆུབ་མྱུ་གུ་སླར་ལ་སྐྱེས་པས། རྐྱེན་ཐུབ་པའི་ཚད་ཡིན། འབྱུང་བ་བཞི་རུ་ཟློག་
དུས་སུ་ངོ་སྤྲད་པ་ནི། འབྱུང་བའི་མིང་དང་གནས་ས་དང་ཁ་དོག་དང་དབྱིབས་དང་
ལས་དང་བཟློག་ལུགས་དང་དྲུག་ཅེས་པས། དེ་ལ་མིང་ནི། ནམ་མཁའི་རླུང། སའི་
རླུང། ཆུའི་རླུང། མེའི་རླུང། རླུང་གི་རླུང་ངོ༌། །གནས་པ་ནི། ནམ་མཁའི་རླུང་རྩ་ན་
གནས། ས་རླུང་གསང་བ་ན། ཆུ་རླུང་ལྟེ་བ་ན། མེ་རླུང་སྙིང་ན། རླུང་གི་རླུང་ནི་རྩ་
ཀུན་ཏུ་ཞུགས་ནས་ལུས་ཐམས་ཅད་ཁྱབ་པར་གནས་སོ། །ཁ་དོག་ནི་ནམ་མཁའ་སྔོ།
219



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ས་སེར། ཆུ་ནག་མེ་དམར། རླུང་ལྗང་ངོ་། དབྱིབས་ནི་ནམ་མཁའ་དབྱིབས་སུ་མ་
གྲུབ། ས་གྲུ་བཞི། ཆུ་ཟླུམ་པོ། མེ་ཟླ་གམ། རླུང་གྲུ་གསུམ་མོ། །ལས་ནི་ས་སྲ་བརྟན།
ཆུ་རླན་མཉེན། མེ་དྲོད་སྨིན། རླུང་ཡང་ཞིང་གཡོ། ནམ་མཁའི་ཐམས་ཅད་གོ་འབྱེད་
དོ། །ལྡོག་ལུགས་ནི། དེ་ཡང་སྒྱུ་འཕྲུལ་དཔེའུ་ཆུང་རང་ལ་གནས་པས་ན། ས་དག་ཆུ་
ལ་བབས་པས་ལུས་ཉམས་མེད། ཆུ་མེ་ལ་བབས་པས་བུ་ཁ་སྐམ། མེ་རླུང་ལ་བབས་
པས་དྲོད་ཉམས། རླུང་ནམ་མཁའ་ལ་ཐིམ་པ་ནི་རྔུབ་ཅིང་ཐར་མི་ཐོན། གསང་བ་
ནས་ལྟེ་བར་བསྡུད། ལུས་སྲ་བརྟན་ཉམས་པས། བག་བཞི་ལྷུང་ལྡང་མི་ནུས། སའི་
བྱིན་ཉམས། ཆུ་ཡུལ་ཚོལ། རླུང་འགྱུ། མེ་ཤིར་ཉེ། དབང་པོ་སྒོ་ལྔ་ཉམས་ཏེ་ནུས་པ་
ཤོར། འབྱུང་བ་འཁྲུགས་པས་སེམས་ནམ་མཁའི་རླུང་ལ་ཞོན་ནས་བུ་ག་ནས་ཤོར།
དབུགས་ཐུམ་ཆད་ཧ་ཟེར། འཕོས་པ་རིག་པའི་བྱེ་བྲག་འདི་གཅེས་སོ། །འབྱུང་བ་
རིམ་གྱིས་ཟློག་པའོ། །འབྱུང་བ་དྲག་པོ་ལོག་པ་ནི། སུབས་གྱི་འགྱེགས་ཤིང་གཅིག་
ཆར་བས་བསད་དེ། སྐད་ཅིག་མ་ཡིས་ལོག་པའོ། །རྟོགས་པའི་སྐྱེས་བུ་དབང་པོ་རབ་
སངས་རྒྱས་པའི་དུས་ཡིན། བོན་སྐུ་རང་ས་ཡིན། ལས་ངན་ཐ་དད་བསགས་པའི་ཐ་
མར་དམྱལ་བར་འགྲོ་དུས་ཡིན། ལས་ཀྱིས་དེད་པ་ཡིན། དེ་ལྟར་འབྲིང་པ་དེ། ཕལ་
པའི་མི་རྒྱུ་བཟང་ཟེར། དགེ་སྡིག་ཆ་མེད་པར། རང་བཞིན་བཏང་སྙོམས་གལ་མེད་
པ་དེ། ཞག་གསུམ་རིག་པ་བརྒྱལ་ནས་སྡོད། བརྒྱལ་བ་སངས་དུས་རང་མི་འདྲ། དེ་
ནས་འོད་གསལ་ཉོན་མོངས་ཐ་དད་ཤར་ཏེ། སྔར་མ་འདྲིས་པས་ཡེ་ཤེས་ངོ་མ་ཤེས།
བག་ཆགས་ཀྱི་ལུས་ཡིད་ལ་བཟུང། ལས་དང་བག་ཆགས་ཀྱིས་འཁོར་བར་ལྷུང། བོན་
སྐུ་ནམ་མཁའ་འདྲ། ལོངས་སྐུ་སྤྲིན་པ་འདྲ། སྤྲུལ་སྐུ་ཆར་པ་འདྲ། བྱིན་རླབས་ཀྱི་
ཤུགས་ལ་གདུལ་བྱའི་སྣང་བ་ལ་འཆར་བའོ། །ཐུགས་རྗེ་ལ་རྒྱུན་ཆད་མེད་དོ། །ཐུགས་
རྗེ་ཆེན་པོ་དྲུག་གིས་སེམས་ཅན་གཅོད་སྦྱོང་བ། འགྲོ་བ་མ་ལུས་ལུས་པ་མེད་པར་
220
220



རྒྱུད་སྡེ།
ལུང་དྲི་མེད་འོད་གསལ།
འདྲེན། སྐུ་གསུམ་གཅིག་ཐུགས་རྗེ་ཆེན་པོ་དྲུག་གསོ་དང་གཅོད་དང་སྨིན་དང་གསུམ།
ཁ་ལོ་བསྒྱུར་བ་དང། འཕྲད་དྲན་དང། གནས་པ་དང་དྲུག་གོ །དེ་ལ་གསོ་བའི་
ཐུགས་རྗེ་ནི། སྤྲིན་ཚོགས་ཆར་འབབ་རྩི་ཤིང་ལ་སོགས་འབྲུ་བཅུད་སྐྱེ། མ་ལུས་ལུས་
པ་མེད་པར་གསོས། གཅོད་པའི་ཐུགས་རྗེ་ཆེན་པོ་ནི། ནད་དང་མུ་གེ་འཁྲུགས་པ་
གཅོད་ཅིང་དང། སྐྱེ་ཤི་ལ་སོགས་འབྲུ་སྟོབས་ཅན་མནེར་བས། མ་ལུས་ལུས་པ་མེད་
པར་གཅོད་དེ། ད་ལྟ་དཔེར་བསྟན་ཆེར་གཡོ་ཆེར་གཡོ་མཐའ་རུ་བསྐལ་པ་གསུམ་
གྱིས་བསྡུད། དེ་ཡང་གཅོད་པའི་ཐུགས་རྗེའོ། །སྨིན་པའི་ཐུགས་རྗེ་ཆེན་པོ་ནི། དགེ་
བ་བྱ་བའི་དཔེ་ནམ་ལངས་ཉི་ཤར་ཏེ། བདག་ལ་སྨིན་འཁོར་བའི་ས་གཅད་ཐར་བའོ།
སྦྱངས་པས་སངས་རྒྱས་པ་ལྟ་བུ་ལོག་པ་ཅན་ལྟ་བུའོ། །སྡིག་པ་བྱས་པའི་དཔེ། མུན་
སྤྲོས་གནས་སྟོར་རོ། །བདག་ལ་སྨིན་འཁོར་བར་ལྟུང་སྟེ་སྨིན། དམྱལ་བ་ཆུ་འབུར་ལྟ་
བུའོ། །ཁ་ལོ་བསྒྱུར་བའི་ཐུགས་རྗེ་ཆེན་པོ་ནི། མི་དགེ་བ་ལས་དགེ་བར་ཁ་ལོ་བསྒྱུར་
བ་དང། འཁོར་བ་ལས་ཐར་པར་ཁ་ལོ་བསྒྱུར་བ་དང། ལམ་ལོག་པ་དང་ལས་ལོག་
པ་དང་ཐེག་པ་སྤོར་བ་དང། ཐབས་སྣ་ཚོགས་ཀྱིས་ཁ་ལོ་བསྒྱུར་བའོ། །འཕྲད་པ་དྲན་
བྱེད་ཀྱི་ཐུགས་རྗེ་ཆེན་པོ་ནི། གཞན་སྡུག་བསྔལ་བར་མཐོང་བས་འཕྲད་པའི་ཐུགས་
རྗེ་དང། རང་ལ་བཀལ་བ་ཐོག་ཏུ་བྱུང་དོགས་ཀྱི་ཐུགས་རྗེ། བསད་པ་དང་གསོད་
མཁན་གཉིས་དྲན་གྱི་ཐུགས་རྗེ། ངན་སོང་རྣ་ཐོས་དྲན་པའི་ཐུགས་རྗེ། དེ་རྣམས་
རྗེས་སུ་འཛིན་པ་ཐུགས་རྗེའི་ཐུགས་རྗེའོ། །གནས་པའི་ཐུགས་རྗེ་ཆེན་པོ་ནི། སངས་
རྒྱས་ཀྱི་དགོངས་པ་དང་ཐུགས་རྗེ་མི་འགྱུར་གནས་པ་དང། སེམས་ཅན་གྱི་གཞི་མི་
འགྱུར་གནས་པ་དང། འབྱུང་བའི་སྟོབས་མི་འགྱུར་གནས་པ་དང། སྟོན་པའི་བཀའ་
མི་འགྱུར་གནས་པ་དང། ནམ་ཟླ་དུས་བཞི་མི་འགྱུར་གནས་པ་དང། ཉི་ཟླ་གཟའ་
སྐར་འོད་དང་རྒྱུ་དུས་མི་འགྱུར་གནས་པ་དང། འགྲོ་བའི་སྐྱེ་འཆི་མི་འགྱུར་གནས་
221



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པའོ། །ཐུགས་རྗེ་ཆེན་པོ་དྲུག་ཀྱང། མཐར་ལས་རྒྱུན་གཅོད་པའི་ཐུགས་རྗེས་སྡུད་པའོ།
ལས་སྨོན་ལམ་ཐུགས་རྗེ་གསུམ་ནི། སྐུ་གསུམ་གྱི་ཐུགས་རྗེ་ཡིན། བོན་གྱི་སྐུའི་ཐུགས་
རྗེ་ལས་ཡིན་པས། ལས་དབང་ཆེ་ལ་རྐྱེན་ཁ་དྲག་པའོ། །ལས་ཀྱིས་མ་བསྒྱུར་ན་
སེམས་ཅན་ལ་འདྲོངས་པའི་དུས་མེད་པའོ། །སེམས་ཅན་ལས་ལ་བལྟས་ན་བོན་སྐུ་དེ་
ཀར་རྙེད། ལོངས་སྐུའི་ཐུགས་རྗེ་སྨོན་ལམ་ཡིན་པས། སྨོན་ལམ་མཐའ་བརྩན་ལ་
བྱས་པས་དྲིན་དུ་བཟོ་བའོ། །སྨོན་ལམ་གྱིས་མ་སྐྱང་ན། སེམས་ཅན་ཁ་ལོ་མི་འགྱུར་
ཅིང་བོན་ཟད་སར་མི་སྐྱོལ་བའོ། །སྨོན་པ་བསྒོམས་པས་ལོངས་སྤྱོད་རྫོགས་པའི་སྐུ་དེ་
ཀར་ཞལ་མཐོང། སྤྲུལ་པ་སྐུའི་ཐུགས་རྗེ་ནི་ཐུགས་རྗེ་ཡིན་པས། ཐུགས་རྗེ་ཆེན་པོ་
དྲུག་གིས་རྒྱུན་དུ་འདྲེན་པའོ། །ཐུགས་རྗེ་དྲུག་ཏུ་མ་བསྒྱུར་འགྲོ་བ་དྲངས་ཀྱིས་མི་
འདྲོངས་པའོ། །སྐྱིད་སྡུག་ལྟ་མ་བསྒྱུར་ན། སེམས་ཅན་ཞེན་པ་དང་མི་འབྲལ་བའོ། །
གཞི་མི་འགྱུར་བར་ཐུགས་རྗེ་སྤྱད་པས། སྤྲུལ་པའི་སྐུ་དེ་ཀར་འཕྲད། བསྐལ་པ་
འབུམ་ཕྲག་འབུམ་གྱི་སྔོན་དུ་ང་ཉིད་བྱུང། བསྐལ་པ་གྲངས་མེད་འོག་ཏུ་ཡང་ང་འོང།
བསྐལ་པ་བས་ཀྱང་ང་སྔ། འབྱུང་བ་བས་ཀྱང་ང་སྔ། སངས་རྒྱས་བས་ཀྱང་ང་སྔ།
སེམས་ཅན་བས་ཀྱང་ང་སྔ། ང་མེད་པའི་སྔོན་རོལ་ན། སངས་རྒྱས་དང་སེམས་ཅན་
བྱ་བའི་མིང་ཡང་མེད། འཁོར་བ་མྱ་ངན་འདས་པའི་མིང་ཡང་མེད། ཐམས་ཅད་
ཐམས་ཅད་ང་ལས་བྱུང། ཐམས་ཅད་ཐམས་ཅད་ང་ཡིས་བྱས་པ་ཡིན། ཐམས་ཅད་
ཐམས་ཅད་ང་ཡིས་སྐྱེད་པ་ཡིན། ཐམས་ཅད་ཐམས་ཅད་ང་ཡིས་བྱེད་པ་ཡིན།
ཐམས་ཅད་ང་ལས་གྱེས། ང་ངོ་ཤེས་པ་བོན་སྐུ་ཡིན། ང་ལ་གཡོས་པ་ལོངས་སྐུ་ཡིན།
ང་ལས་སྤྲུལ་པ་སྤྲུལ་སྐུ་ཡིན། ང་ཡིན་ནོ། །ང་ཡིན་ནོ། །ང་ཡིན་ནོ། །ང་ནི་ཡེ་ནས་
རྡུལ་དང་བྲལ་བ་ཡིན། ང་ལ་དྲི་མས་གོས་པ་ང་ལ་མེད། ཐམས་ཅད་ངའི་རྒྱུད་ཡིན།
བོན་རྣམས་ང་ཡིས་ཚོན་པ་ཡིན། ང་ཡིས་མ་བསྟན་ལུང་ཡང་མེད། ལུང་དྲི་མེད་འོད་
A
222



རྒྱུད་སྡེ།
ལུང་དྲི་མེད་འོད་གསལ།
གསལ་ང་ཡིན། སྣང་སྟོང་གཉིས་ཀ་ང་ཡིན། ང་ནི་གསལ་སྟོང་འོད་ཀྱི་ངང་ལ་ང།
འོད་ལས་རྒྱུད་ནས་བཀའ་ཕོ་ལུང་ནོད། ལྷ་ལས་རྒྱུད་ནས་བཀའ་ཕོ་ལུང་ནོད། ལུང་
དྲི་མེད་འོད་གསལ། བོན་ཉིད་བྱམས་པ་ཆེན་པོ་སྙིང་རྗེའི་ཀློང། སྟོན་པ་གཤེན་རབ་
སྐུ་ལ་མུ་ཧེ། སྟོན་པ་གཤེན་རབ་མི་བོ་ནི། འོད་ཀྱི་ལྷ་རི་སྤོས་མཐོན་ན་མེ་ཏོག་མཛེས་
པའི་གླིང། ཡིད་ཀྱི་ཉམས་དགའ་བའི་གནས། ས་དཀར་རྫོང་སྟེང་ན། དར་དཀར་
འབར་བའི་གུར་ཕུབ་ནས་སྒྲུབ་པ་མཛད། འཁོར་གྱི་ཡེ་གཤེན་ལྔ་སྟོང་ལྔ་བརྒྱ་དང།
གཡུང་དྲུང་སེམས་དཔའ་ཁྲི་ཕྲག་དགུ་དང། བྱང་ཆུབ་སེམས་ལྡན་འབུམ་ཕྲག་ཕྱེད་
དང་ལྔ་དང། ལྷ་དང་ལྷ་མོ་དང། མི་དང་གནོད་སྦྱིན་དང། བྱང་ཆུབ་སེམས་ལྡན་ཀླུ་
ཕྲུག་དང། དགོངས་པ་ལ་བཞུགས་ཅིང་སྒྲུབ་པ་མཛད་དེ། བདེ་བར་གཤེགས་པ་
རྣམས་ཀྱི་བཀའ་ཕོ་ཅིང་ལུང་ནོད། ཡུམ་སྲས་ཀྱིས་ཀྱང་སེམས་ཅན་དོན་དུ་བོན་གྱི་
འཁོར་ལོ་བསྐོར་ནས། སྟག་ལ་མེ་འབར་དང་ཡོངས་སུ་དག་པ་ལ་སོགས་ལ་བོན་
འདུས་སུམ་ཅུ་རྩ་བདུན་དུ། དགོངས་པ་དང་སྒྲུབ་པ་མཛད་པས། གྲུབ་ཐོབ་ཉི་ཤུ་རྩ་
གཅིག་ལ་གྲུབ་རྟགས་རེ་རེ་ཐོན། མཐུ་བོ་ཆེ་མི་དགུས་མཐུ་རྟགས་རེ་རེས་སེམས་ཅན་
འདུལ། མཁས་པ་མི་བཞིས་དོན་རེ་རེ་སྟོན། བོན་ཉིད་བྱམས་པ་ཆེན་པོ་སྙིང་རྗེའི་
ཀློང་ལས་སུ། ཡུམ་གྱིས་སྲས་ལ་བཀའ་ཕོ་ཅིང་ལུང་ནོད། ལུང་དྲི་མེད་འོད་གསལ་
ལས་སུ། བདེར་གཤེགས་བོན་དང་གཤེན་རབ་གསུམ། དེ་གསུམ་ཕྱིའི་སྐྱབས་འགྲོ་
བསྟན། དཔོན་གསས་ཡི་དམ་ལྷ་མོ་གསུམ། ནང་གི་སྐྱབས་འགྲོར་བསྟན། རྩ་དང་
དབུགས་དང་རིག་པ་གསུམ། གསང་བའི་སྐྱབས་འགྲོར་བསྟན། ཕྱིའི་སྐྱབས་འགྲོའི་
བསྟན་པ་ནི། སྐྱབས་འགྲོའི་རྒྱུ་གསུམ་ཤེས་དགོས་ཏེ། འཁོར་བ་ལ་འཇིགས་པའི་བློ་
སྐྱེས་དགོས། བདེར་གཤེགས་བོན་དང་གཤེན་རབ་གསུམ་ཡོན་ཏན་དུ་ཤེས་དགོས།
རྣམ་རྟོག་ལྷ་འདྲེ་སྐྱོན་དུ་ཤེས་དགོས་སོ། །སྐྱབས་སུ་འགྲོ་བ་ལ་འགྲོ་བ་གསུམ་ཡོད་དེ།
223



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སེམས་བདེར་གཤེགས་ལ་སྐྱབས་སུ་འགྲོ་བ་ནི། བློ་ལོག་པ་ལ་མ་ཡེངས། ངག་བོན་ལ་
སྐྱབས་སུ་འགྲོ་བ་ཡིན། དུས་རྟག་ཏུ་བཟླས་པ་དང་མ་བྲལ། ལུས་གཤེན་རབ་ལ་
སྐྱབས་སུ་འགྲོ་བ་ནི། མི་དགེ་བཅུ་སྤོང། གར་འགྲོ་ཉལ་འདུག་ཀྱང་བདེར་གཤེགས་
དྲན་པར་བྱའོ། །ཟས་ཅི་ཟ་བའི་ཕུད་ཕུལ། ན་ཚ་དང་སྡུག་བསྔལ་ཅི་བྱུང་ཡང་བདེར་
གཤེགས་ལ་ལྟོས་པ་བཅའ། སྡུག་བསྔལ་བོན་ཉིད་དུ་བསླང། སྐྱོན་ངོས་བཟུང། ཚང་
ཡུལ་འདོན། རྐྱེན་དངོས་གྲུབ་ཏུ་བླང། རྣམ་རྟོག་ཐུག་འཕྲད་གཞོམ། སྐྱོན་ཡོན་ཏན་
དུ་བལྟ། ཡོན་ཏན་སྐྱོན་དུ་བལྟ། དེ་ཅིའི་ཕྱིར་ན། འཇིག་རྟེན་ཡོན་ཏན་སྐྱོན་ཡིན་ཏེ།
གཉེན་འབྲེལ་ཡོན་ཏན་དུ་བཅས་པ་དེས། བོན་བྱེད་དུ་མི་སྟེར་རོ། །དཔེར་ན་ཡོན་
ཏན་སྐྱོན་དུ་བལྟ། དགྲ་འདྲེ་ན་ཚ་སྡུག་བསྔལ་གྱིས་དགེ་བའི་སྐུལ་མ་བྱས་ནས། མི་
རྟག་པ་རྒྱུད་ལ་སྐྱེས་ཏེ་བོན་དྲན་ནོ། །དེས་ན་སྐྱོན་ཡོན་ཏན་དུ་བལྟ། ན་ཚ་སྡུག་
བསྔལ་གྱི་གསེབ་ན་བོན་ཟབ་མོ་ཡོད་དོ། །ན་ཚ་དང་སྡུག་བསྔལ་མེད་ཙ་ན་དགེ་བ་
མི་དྲན། ན་ཚ་དང་སྡུག་བསྔལ་བྱུང་ཙ་ན། བོན་ཉིད་དང་དགེ་བ་དྲན་ཏེ། དེས་ན་
ན་ཚ་དང་སྡུག་བསྔལ་འདོད། ན་ཚ་རང་རིག་བོན་སྐུ་ཡིན། སྡུག་བསྔལ་དགེ་བའི་
བསྐུལ་མ་ཡིན། བོན་ལ་ཡིད་ཆེས་གྱིས་དང། ལྷ་དང་འདྲེ་ཡང་མེད་དོ། །དུག་གསུམ་
རྩད་ནས་མ་ཆོད་ན། ལྷ་དང་འདྲེ་ཡང་ཡོད་དོ། །ཞེ་སྡང་རྩད་ནས་མ་ཆོད་པས་ཕོ་
གདོན་གནོད། སྟོད་གཟེར་བའི་ནད་ན། འདོད་ཆགས་རྩད་ནས་མ་ཆོད་པས་མོ་
གདོན་གནོད། མཁལ་རྐེད་རོ་སྨད་ན། གཏི་མུག་རྩད་ནས་མ་ཆོད་པས། ལྷ་མི་
དགའ། ས་བདག་ཀླུ་གནོད། མགོ་ན་ལུས་ལྕི་ཞིང་འཐིབ། འབྱུང་བའི་ནད་ཀྱང་དུག་
གསུམ་ལས་བྱུང། ཞེ་སྡང་ཐག་མ་ཆོད་པས་ཚ་བ་དང་མཁྲིས་པའི་ནད་ཡོང། འདོད་
ཆགས་ཐག་མ་ཆོད་པས་བད་ཀན་དང་ཆུ་སེར་གྱི་ནད་ཡོང། གཏི་མུག་ཐག་མ་ཆོད་
པས་རླུང་དང་གྲང་བའི་ནད་ཡོང། ལར་ན་ཚ་དང་སྡུག་བསྔལ་འདི་རང་འཁྲུལ་པ་
224



རྒྱུད་སྡེ།
ལུང་དྲི་མེད་འོད་གསལ།
ལས་བྱུང་བ་ཡིན། ན་ཚ་དང་སྡུག་བསྔལ་གཞན་ནས་འོང་བ་མིན། ལུས་ལ་བདག་ཏུ་
བཟུང་བས། ན་ཚ་རྒྱུན་མི་ཆད། རྣམ་རྟོག་རྩད་ནས་མ་ཆོད་པས། ཤི་ཚད་འདྲེར་
གནོད། རང་སེམས་ཐག་མ་ཆོད་པས། རྟེན་ས་འཁོར་བ་ལ་བྱེད། བདེར་གཤེགས་ངོ་
མ་ཤེས་པས། སྐྱབས་འགྲོ་འདྲེ་ལ་བྱེད། བོན་ལ་ཡིད་མ་ཆེས་པས། བློ་གཏད་བུ་ནོར་
ལ་བྱེད། རང་ལ་ཡིད་མ་ཆེས་པས། བྱིན་རླབས་མི་ལ་རེ། ལས་དགེ་བ་ལ་ཐང་མ་
ཆོད་པས། སེམས་ཅན་སྲོག་ཏུ་གཏོངས། མཐོ་རིས་ཀྱི་ལམ་སྣ་མི་འཛིན་པར་ངན་
སོང་གིས་རྒྱུད་གཅོད། ནད་དེ་རྣམས་ལ་གོ་ཆ་གསུམ་གོན་དགོས་ཏེ། རབ་ལྟ་བའི་གོ་
ཆ། འབྲིང་སྒོམ་པའི་གོ་ཆ། ཐ་མ་སྐྱབས་འགྲོའི་གོ་ཆ་དང་གསུམ། ལྟ་བ་བྱ་བ་ནི་
རང་གི་སེམས་ལ་བལྟ། བསྒོམ་པ་བྱ་བ་ནི་མ་ཡེངས་བསྒོམ། སྤྱོད་པ་བྱ་བ་ནི་དགེ་བ་
སྤྱོད། འབྲས་བུ་བྱ་བ་ནི་རེ་དོགས་དང་བྲལ་ཏེ། མཐར་ཕྱིན་པའི་འབྲས་བུའོ། །ན་ཚ་
དང་སྡུག་བསྔལ་སྟོང་ཞིང་བདག་མེད་དུ་ཤེས་ན། ཅིས་ཀྱང་མི་འཇིགས་ཏེ་གོ་ཆ་
ཆེན་པོའོ། །ནད་འབྱུང་བ་ཆ་མ་སྙོམས་ན། ནང་གི་དབང་པོ་ལྔ་དང་ཕྱིའི་ཡུལ་ལྔར་
འབྲེལ་ཏེ། སྙིང་དང་ལྕེར་འབྲེལ་ཏེ། སྙིང་ན་ནད་ཡོད་ན་ལྕེས་སྨྲ་མི་ཤེས་ལྡིབ། གློ་
བ་དང་སྣར་འབྲེལ་ཏེ། གློ་བ་ལ་ནད་ཡོད་ན་སྣ་འགག་གོ །མཆིན་པ་དང་མིག་ཏུ་
འབྲེལ་ཏེ། མཆིན་པ་ལ་ནད་ཡོད་ན། མིག་མི་གསལ། མཚེར་པ་དང་མཆུར་འབྲེལ་
ཏེ། མཚེར་པ་ལ་ནད་ཡོད་ན་མཆུ་ལ་ནད་དང་སྐམ། མཁལ་མ་དང་རྣ་བར་འབྲེལ་
ཏེ། མཁལ་མ་ལ་ནད་ཡོད་ན་རྣ་བ་མི་བདེ། ནད་ཀྱི་རྟགས་བརྟག་པའོ། །ཕྱིའི་སྐྱབས་
སུ་འགྲོ་བའོ། །ནང་གི་སྐྱབས་འགྲོ་དཔོན་གསས་ཡི་དམ་ལྷ་མོ་ལུང་ལ། རང་གི་མདུན་
དུ། བསྭོ་ཨཱ་ས་ལེ་མ་ལེ་ཧཱུཾ་གྱིས། དཔོན་གསས་ཡི་དམ་ལྷ་མོ་གསུམ་སྤྱན་དྲངས་ལ་
དཔོན་གསས་ལ་གསོལ་བ་བཏབ། ཡི་དམ་བསྒོམ། ལྷ་མོའི་སྙིང་པོ་བཟླས། ནང་གི་
ཡི་གེ་བཞི་པ་འདི་ལ། དོན་དགུ་ཡིས་བསྟན་ཏེ། འདུ་བ་གསུམ། འབར་བ་གསུམ།
225



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མི་སྡོད་པ་གསུམ་སྟེ་དགུའོ། །འདུ་བ་གསུམ་ནི་ནུབ་མོ་མི་མ་ཡིན་འདུ། ཉིན་མོ་མི་
འདུ། ནང་ནུབ་ཟས་འདུ། འབར་བ་གསུམ་ནི། ངག་ལ་ནུས་པ་འབར། ལུས་ལ་དྲོད་
འབར། སེམས་ལ་རྟོགས་པ་འབར། མི་སྡོད་པ་གསུམ་ནི། ལུས་མི་སྡོད་སྒུལ་སྐྱོད་བྱ།
སེམས་མི་སྡོད་སྟོང་ཉིད་བསྒོམ། ངག་མི་སྡོད་སྙིང་པོ་བཟླས་པ་དང་དགུའོ། །རྒྱུན་གྱི་
སྙིང་པོ་འདི་ཟློས། ཡཾ་རླུང་གི་ལྷ་མོའི་སྙིང་པོ། རོ་མེ་ཡི་ལྷ་མོའི་སྙིང་པོ། བོ་ཆུའི་ལྷ་
མོའི་སྙིང་པོ། ཁཾ་སའི་ལྷ་མོའི་སྙིང་པོ། འབྱུང་བའི་ལྷ་མོ་བཞི་དང་ས་ཏྲིག་ཨེར་སངས་
སྙིང་པོ། ཡཾ་རཾ་བཾ་ཁཾ། འབྱུང་བ་ནམ་མཁའ་ལ་ཐུག་ལས་སེམས་ལ་ཐུག་ཡེ་ཤེས་
དབྱིངས་ལ་ཐུག་འབྱུང་བའི་བཅུད་འདུས་ཏེ་དགུ་པོ་གྲུབ་བོ། །དེ་ནི་ལེགས་པར་
བཤད་དེ། འདུ་བ་གསུམ་ལ། ནུབ་མོ་ལྷ་མོ་མི་མ་ཡིན་འདུ་བར་བྱེད་པ་ལ། བདག་
གི་སྤྱི་བོར་ཡི་གེ་ཡཾ་གཅིག་བསྒོམ་ཡཾ་དེ་འོད་དུ་ཞུ་བ་ལས། འོད་ཁ་དོག་ལྔ་འཕྲོས་པས།
དབྱིངས་ཀྱི་ལྷ་མོ་ཡེ་ཤེས་དང་ལྡན་པ་ལ་ཕོག་ནས་སྤྱན་དྲངས་ཏེ། སྤྱི་བོར་བྱོན་པར་
བསྒོམ། སྐུ་མདོག་དཀར་མོ་ཕྱག་ན་བདུད་རྩིའི་བུམ་པ་བསྣམས་པ། དེ་འདྲའི་ལྷ་མོ་
དེས་མཐོ་རིས་སུ་ལམ་སྣ་འདྲེན་པར་བསྒོམ། ནུབ་མོའི་ལས་སུ་སྙིང་པོ་འདི་ཟློས། ཡཾ་
རཾ་ཁཾ་ཁཾ་ཕཊ་ཞེས་བཟླས་སོ། །དེ་ཡང་ལུས་ཡངས་ཤིང་སེམས་བདེ་བ་ཤེས་པ་འབར་
ནུས་སོ། །རང་དབང་མེད་པར་འབར་བར་འོང། ནང་ནུབ་ཟས་འདུ་བ་ནི། བདག་
གི་མགྲིན་པར་ཡི་གེ་བྲི་བསྒོམ། ཧྲི་ཞུ་བས་འོད་ཁ་དོག་ལྔ་འཕྲོས་པས། བདག་གི་ལྕེ་
སྟེང་དུ། མཁའ་ལ་གནས་པའི་ལྷ་མོ་རིག་པ་དང་ལྡན་པ་དེ་ལ་ཕོག་པས་སྤྱན་དྲངས་
ནས། ལྕེ་ཐོག་ཏུ་བྱོན་སྐུ་མདོག་དམར་མོ་ཕྱག་ན། ཟས་སྣ་ཚོགས་ཐོག་པ་བྱོན་པར་
བསྒོམ། ཡཾ་རཾ་ཁཾ་ཁཾ་ཛ། ཞེས་བཟླས། ལུས་ལ་དྲོད་འབར། ངག་ལ་ནུས་པ་འབར།
སེམས་ལ་རྟོགས་པ་འབར་རོ། །ཉིན་མོ་མི་འདུ་བ་ནི། བདག་གི་སྙིང་ཁར་ཡི་གེ་ནི་
བསྒོམ། རྣ་འོད་དུ་ཞུ་བས་འོད་ཁ་དོག་ལྔ་འཕྲོས་པས། ཀློང་གི་ལྷ་མོ་གནོད་སྦྱིན་མོ་
226



རྒྱུད་སྡེ།
ལུང་དྲི་མེད་འོད་གསལ།
མི་མ་ཡིན། སྐུ་མདོག་ནག་མོ་ཕྱག་ན་རིན་ཆེན་ནོར་བུ་བསྣམས་པ་སྤྱན་དྲངས་ཏེ་
སྙིང་ཁར་བྱོན་པར་བསྒོམས། ཡཾ་རཾ་བཾ་ཁཾ་ཧཱུྃ། ཞེས་བཟླས་པས། མི་ཐམས་ཅད་འདུ།
མི་འདུས་པས་ནོར་འདུའོ། །ཀུན་གྱི་ཡིད་འོང་ལྷ་མོ་འདྲ། མི་སྡོད་པ་གསུམ་ནི་ཤུགས་
ལ་འབྱུང། གཤེན་ལ་ལུས་ཡོད་པས་ན་ཚ་འབྱུང། རབ་སྟོང་ཉིད་བསྒོམ། འབྲིང་ཕུང་
པོ་རོ་མཉམ། རང་ལུས་གཏོར་མར་གཏོང་། ལུས་ལ་བག་ཆགས་སྤངས། ཐ་མ་མགོ་
བོ་ན་ན་ཚགས་མར་བསྒོམ། སྟོད་ན་ན་དྲྭ་བར་བསྒོམ། སྨད་ན་ན་རྫ་མ་གཤམ་
བརྡོལ་དུ་བསྒོམ། ཡན་ལག་ན་ན་རྦད་ཆོད་དུ་བསྒོམ། ཡཾ་རཾ་ཁཾ་ཁཾ་སྭཱཧཱ། ཞེས་བཟླས།
ལུས་ནད་མེད་ཕྱི་ནས་རྐྱེན་མི་འབྱུང། ལུས་ལ་ནད་མེད་པ་རོ་འདྲ། ནང་གི་སྐྱབས་སུ་
འགྲོ་བའོ། །གསང་བའི་སྐྱབས་འགྲོ་རྩ་དབུགས་རིག་པ་གསུམ། ལུས་ལ་རྩ་དབུགས་
དྭངས་སྙིགས་ཕྱེད་ལ། སྙིགས་མས་ནད་གདོན་དྭངས་མས་སངས་རྒྱས་བཙལ། དེ་ལ་
རྩ་ལ་མང་ཡོད་སྟོང་ཡོད་ཀྱང། དགོས་པའི་རྩ་གསུམ། རྟེན་པའི་རྩ་ལྔ། མི་དགོས་
པའི་རྩ་གསུམ་སྟེ་བཅུ་གཅིག་མི་དགོས་པའི་རྩ་གསུམ་ནི། དུག་ལྔ་གནས་ཅིང་རྒྱུ་བའི་
རྩ། རོ་མ་ཞེས་བྱ་སྟེ། ཡར་སྣ་ལ་ཟུག་དྲི་ཚོར་བར་བྱེད། མར་ལོང་འཇང་ལ་ཟུག་
གཏི་མུག་སྐྱོན་གྱི་རྩའོ། །རྐྱང་མ་ཞེས་བྱ་སྟེ། ཡར་མིག་ལ་ཟུག་སྣང་བའི་ཡུལ་ལ་ཤོར།
མར་གསང་མཚན་ལ་ཟུག་འདོད་ཆགས་སྐྱོན་གྱི་རྩ། ཀུན་བླང་དོར་ཞེས་བྱ་སྟེ། ཡར་
རྣ་བ་ལ་ཟུག་སྒྲ་རྟོགས། མར་སྲོག་རྩ་དང་གློ་བ་ལ་ཟུག །མཁལ་མ་དང་འབྲེལ། ཞེ་
སྡང་སྐྱོན་གྱི་རྩ། དེ་ནས་སྐྱོན་གྱི་རྩ་ཕར་གྱེས་པས། ལུས་ཀུན་ལ་ཁྱབ། ཚུར་འདུས་
པས། མགྲིན་པ་ལོངས་སྤྱོད་རྫོགས་པའི་འཁོར་ལོ་ལ་འདུས། དེ་ནས་སྙིང་བོན་གྱི་
འཁོར་ལོ་ལ་འདུས། དེ་ནས་ལྟེ་བ་སྤྲུལ་པའི་འཁོར་ལོ་ལ་འདུས། དེ་ནས་གསང་བ་
ལས་ཀྱི་འཁོར་ལོ་ལ་འདུས། རོ་མ་ནས་དྲི་ཆེན་འོང། རྐྱང་མ་ནས་དྲི་ཆུ་འོང། དེ་ནས་
རོ་མ་དང་རྐྱང་མ་ཀུན་བླང་དོར་གསུམ་ནི། འབྱུང་བའི་རྩ་ཡིན་པས་བྱང་ཆུབ་བསྒྲུབ་
227



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་ལ་དགོས་པ་མེད། ནད་འདོན་ན་འབྱུང་བའི་རྩ་ཡིན་པས་གལ་ཆེ། དེ་གསུམ་རྩའི་
སྙིགས་མའོ། །དབུགས་ལ་མང་ཡོད་སྟོང་ཡོད་ཀྱང། མི་དགོས་པའི་དབུགས་ལྔ་དང།
དགོས་པའི་དབུགས་ལྔ་སྟེ་བཅུའོ། །དེ་ཡང་མི་དགོས་པ་ལྔ་ནི་དགོས་པ་ལྔ་ལ་འདུས།
དགོས་པ་ལྔ་ཡང་མི་དགོས་པ་ལྔ་ལ་འདུས། དུག་ལྔ་དང་ཡེ་ཤེས་ལྔ་ཡི་དབུགས་སོ། །
གྱེན་དུ་སེལ་བའི་དབུགས་དང། ཐུར་དུ་སེལ་བའི་དབུགས་དང། མེ་དང་མཉམ་པའི་
དབུགས་དང། སྲོག་འཛིན་པའི་དབུགས་དང། ཁྱབ་བྱེད་ཀྱི་དབུགས་དང་ལྔའོ། །
གྱེན་དུ་སེལ་བའི་དབུགས་ཀྱིས། སྣབ་ལུད་མཆིལ་མ་གྱེན་སེལ། ཐུར་དུ་སེལ་བའི་
དབུགས་ཀྱིས། དྲི་ཆེན་དྲི་ཆུའི་དྭངས་སྙིགས་འབྱེད་པར་བྱེད། མེ་དང་མཉམ་པའི་
དབུགས་ནི། ཕོ་བ་ལ་གནས་ཏེ་ཅི་ཟོས་འཇུ་བར་བྱེད། སྲོག་འཛིན་པའི་དབུགས་ནི་
སྲོག་རྩའི་ནང་ན་གནས། ཚེ་འཛིན་པར་བྱེད། ཁྱབ་བྱེད་ཀྱི་དབུགས་ནི་ཡན་ལག་ལ་
གནས་ཏེ། ཡན་ལག་འདེགས་བྱེད་འགྲོ་དང་འདུག་དང་བརྡ་ཤེས། ཟ་ཤེས་སོ། །
འཐུང་ཤེས་སོ། །མི་དགོས་པའི་དབུགས་ལྔ་ནི་འབྱུང་བའི་དབུགས་ཡིན། ནད་འདོན་
པ་ལ་གལ་ཆེའོ། །བྱང་ཆུབ་བསྒྲུབ་པ་ལ་འབྱུང་བའི་དབུགས་ཀྱི་དགོས་པ་མེད།
དབུགས་སྙིགས་མ་དང་རྩ་སྙིགས་མ་ལ་ནད་འདོན་པ་གལ་ཆེ། རྩ་དབུགས་དྭངས་མ་
ནི་རྩ་སྐད་ཅིག་ནི་ཨ་བ་འདུ་ཏི། མན་ངག་གཅིག་ནི། མཐིལ་དུ་ཕེབས་པ་ངོ་སྤྲད་པ།
དབུགས་སྐད་ཅིག་ནི་རྩ་དྭངས་མའི་དབུགས་སུ་ཆུད་པ། དེ་གསུམ་ཉམས་སུ་མྱོང་
ཞིང་ཀློང་དུ་གྱུར་ན། དུག་གསུམ་ཐིག་ལེ་ཉག་གཅིག་ཏུ་གྱུར་ཏེ། མན་ངག་གསང་
བའི་ཡིག་ཆུང་ན་གསལ། ཡིག་ཆུང་དཔེའ་ཆུང་ན་གསལ། སྤ་སྨར་རོ། །རིག་པས་
རིག་པ་དྭངས་སྙིགས་དབྱེའོ། །ཕྱེ་ལ་དྭངས་མ་ངོས་བཟུང་ལ་ལོངས་སྤྱོད་རྫོགས་པར་
བྱའོ། །སྙིགས་མ་ངོས་བཟུང་ལ་ཉོན་མོངས་དུག་ལྔ་སེལ། འབྱུང་བ་ནད་སེལ་འབྱུང་
པོ་གདོན་སེལ་ལོ། །རིག་པ་ངོས་བཟུང་ངོ། རྩ་དབུགས་རིག་པ་གསུམ་གྱི་ངོས་ན།
228



རྒྱུད་སྡེ།
ལུང་དྲི་མེད་འོད་གསལ།
རིག་པ་ངོས་བཟུང་བ་ལ། འཛམ་བུ་གླིང་གི་མི་ལ། སྐད་མི་མཐུན་དང། བླ་ཡིད་
སེམས་གསུམ་ལས་མེད། བླ་ཡིད་སེམས་གསུམ་ལ་དབྱིབས་དང་ཁ་དོག་མ་ངེས།
ཡོད་པ་ཡང་མ་ཡིན། མེད་པ་ཡང་མ་ཡིན། དཔེར་ན་སེམས་རྟ་འདྲ། ཡིད་མི་འདྲ།
བླ་དེ་གཉིས་ཀྱི་བསོས་འདྲ། ཡིད་མི་དང་སེམས་རྟ་ཁ་ལོ་བསྒྱུར། བླ་དེ་ཟས་དང་འདྲ་
སྟེ་མེད་ན་འཆི་དང་འཚོ་འདྲ། སྔོན་གྱི་བསོད་ནམས་ཀྱིས་རྩ་དབུགས་ཡངས་དོག་
གིས་སེམས་ཆེ་ཆུང་འདྲ། སྙིང་དང་སྲོག་རྩའི་ནང་ན་གནས། ས་འཛིན་འགུལ་ཚོར་
སྡུད་པའོ། །ཚེ་རིང་ཐུང་སྔར་གྱི་ལས་དང་ད་ལྟའི་སྤྱོད་པས་ཤེས། སྔར་ལས་ཀྱིས་ཚེ་
ཐུང་བ་ནི། སྔར་སྲོག་བཅད་པས་ད་ལྟ་སྲོག་གིས་ལན་ཆགས་འཇལ་བས། ཅིས་ཀྱང་
བསླུར་མེད་ཚེ་ཐུང། ད་ལྟའི་སྤྱོད་པ་ཚེ་ཐུང་པ་ནི། དགྲ་རང་ལ་ལངས་ནས་ཁ་ལག་
སྤྱོད་པས་འཆི་བའོ། །ཁ་ལག་སྤྱོད་པ་གཟབ། འཆི་ཀར་ཡི་དམ་བསྒོམ། བརྟུལ་ཤུགས་
བསྐྱེད། སེམས་རྩེ་ཡར་དུ་མི་གཞུགས་བྱེད་དང་སྔངས་དང་སྐྲག་དང་འཚེར་བར་མི་
བྱའོ། །སེམས་ཀློད་ལ་སྤྱི་བོར་ཡར་དབུགས་ཀྱིས་གདོན། སྐྱབས་སུ་འགྲོ་བའོ། །ཨག་
ཐམ། སྤ་སྨར་རོ། །
བོན་ཉིད་ཀྱི་དོན་བདུད་བསྟན་པ་ལ། ཕྱི་ཡི་བདུད། ནང་གི་བདུད། གསང་བའི་
བདུད། དེ་ཁོ་ན་ཉིད་ཀྱི་བདུད་དང་བཞིའོ། །དེ་ལ་ཕྱི་ཡི་བདུད་ལ་ཡང་བཞི། ལྷ་
ཡི་བུའི་བདུད་ཀྱིས་ཡིད་འགྱུར་བ། ཕུང་པོའི་བདུད་ཀྱིས་འབྱུང་བ་ཆ་མ་སྙོམས་པ།
ཉོན་མོངས་པའི་བདུད་ཀྱིས་དུག་ལྔ་དགྲར་ལྡང་བ། འཆི་བདག་གི་བདུད་ཀྱིས་བག་
ཆགས་ལ་འཁྲིས་པ་དང་བཞིའོ། །དེ་བསལ་བའི་ཐབས་ནི། ཕྱི་རྣམ་རྟོག་རྗེས་མེད་
ཆུ་ལ་རལ་གྲི་རྒྱབ་པ་བཞིན། སྣང་སྟོང་དབྱེར་མེད་དུ་ཤེས་དགོས། ནང་བདེ་སྟོང་
དབྱེར་མེད་ཁྱུང་ནམ་མཁའ་ལ་ལྡིང་བ་བཞིན་ཡ་ང་བ་མེད་པར་ཤེས་དགོས། བར་
རིག་སྟོང་དབྱེར་མེད་ཉ་མོ་བག་ལ་ཉལ་བ་བཞིན། སེམས་ལ་སྐྱེ་འགག་མེད་པར་
229



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཤེས་དགོས། ཕྱི་ཡི་བདུད་ངོས་བཟུང་བ་དང་སེལ་བའོ། །ནང་གི་བདུད་ལ་གསུམ།
བདུད་ཀྱི་རྒྱུ་བྱིང་རྒོད་ཡིན། བདུད་ཀྱི་ངོ་བོ་དགའ་མི་དགའ་ཡིན། བདུད་ཀྱི་རྐྱེན་
དུག་ལྔ་དང་དུག་གསུམ། དེ་གསུམ་བསལ་བའི་ཐབས་ལ། རིག་པ་བོན་ཉིད་ཀྱི་ངང་
སྟོང་པར་བསྒོམ། སེམས་ཅན་ལ་བྱམས་སྙིང་རྗེ་བསྐྱེད། ནང་གི་བདུད་ངོས་བཟུང་
བ་དང་སེལ་བའོ། །གསང་བའི་བདུད་ལ་བཞི། བདག་ལ་འབྱུང་བའི་བདུད། གཞན་
ལ་བརྟེན་པའི་བདུད། དེ་གཉིས་ཀ་ལ་བརྟེན་པའི་བདུད། ཤེས་པ་བྱ་ལྟར་འཕྱོས་པའི་
བདུད་དང་བཞིའོ། །དེ་བསལ་བའི་ཐབས་ལ་བདག་དང་གཞན་དུ་མི་བཟུང་འཛིན་
ཆགས་སྐྱུང། སྙིང་རྗེ་ཆེན་པོ་སྐྱེད། གསང་བའི་བདུད་ངོས་བཟུང་བ་དང་སེལ་བའོ།
དེ་ཁོ་ན་ཉིད་ཀྱི་བདུད་ལ་གཉིས། བྱིང་བ་རྒོད་པ་གཉིས། བྱིང་བ་རང་ལ་གཉིས་
ཏེ་རྒྱུ་ཡིས་བྱིང་བ་དང། རྐྱེན་གྱིས་བྱིང་བའོ། །རྒྱུ་ཡིས་བྱིང་བ་ནི། མི་ས་ཤས་ཆེ་བ་
དེ། རྨུགས་པ་དང་འཐིབས་པའོ། །རྐྱེན་གྱིས་བྱིང་བ་ལ་གསུམ། ངོ་བོས་བྱིང་བ་དང།
ཆང་དང་ཤ་ཟས་ཀྱིས་བྱིང་བ་དང། འདོད་ཆགས་དང་ངལ་དུབ་ཀྱིས་བྱིང་བ་དང་
གསུམ། དེ་གསུམ་སེལ་ཐབས་ལ། ཆང་དང་བུད་མེད་ངལ་དུབ་སྤང། རིག་པ་ལ་
ངར་བླུད་ལ་སང་ངེ་ཡེར་རེ་གསལ་ལ་རྟོག་པ་མེད་པར་བསྒོམ། རྒོད་པ་ལ་གསུམ་སྟེ།
ངོ་བོས་རྒོད་པ་དང། རྐྱེན་གྱིས་རྒོད་པ་དང། བག་ཆགས་རྗེས་དྲན་གྱིས་རྒོད་པ་དང་
གསུམ། ངོ་བོས་རྒོད་པ་ནི། མི་རླུང་ཤས་ཆེ་བའོ། །རྐྱེན་གྱིས་རྒོད་པ་ནི། གླུ་གར་རྩེད་
མོ་ལ་སོགས་པས་རྒོད་པའོ། །བག་ཆགས་རྗེས་དྲན་གྱིས་རྒོད་པ་ནི། སྔར་བྱས་ལས་ཅི་
བྱས་སྐྱིད་སྡུག་རྗེས་སུ་དྲན་པས་རྒོད་པའོ། །དེ་གསུམ་བསལ་བའི་ཐབས་ནི། གཅིག་
པུར་བསྡད་ལ་སྤྲོ་བསྡུ་ཐམས་ཅད་བཅད། རིག་པ་མནན། སྣང་ལ་རང་བཞིན་མེད་
པ། གསལ་ལ་རྟོག་པ་མེད་པར་བསྒོམ། དེ་ཁོ་ནའི་བདུད་ངོས་བཟུང་བ་དང་སེལ་
བའོ། །སྤ་སྨར་རོ། །
230



རྒྱུད་སྡེ།
ལུང་དྲི་མེད་འོད་གསལ།
དུས་གསུམ་གཤེན་རབས་ཐ་དད་ཀྱང། རྒྱུད་ལུང་བཀའ་ཡི་འཁོར་ལོ་བསྐོར།
དཔོན་གསས་བླ་མས་སྟོང་གསུམ་བོན་གྱི་འཁོར་ལོ་སྐོར། རིག་འཛིན་བོན་གྱི་རྒྱལ་
མཚན་ཕྱར། ཕ་རྒྱུད་སྡོང་པོ་དགུ་འདུས་གྲགས། ལྷ་དང་མི་ཡི་ཡུལ་དུ་གྲགས་པའི་
བོན། མ་རྒྱུད་ཐུགས་རྗེ་ཉི་མ་གྲགས། འོག་ཕྱོགས་ཀླུ་ཡི་ཡུལ་དུ་གྲགས་ཅིང་བོན།
རྒྱུད་ཐུགས་རྗེ་ཉི་མ་ལ། ལུང་དྲི་མེད་འོད་གསལ་ལོ། །ཞེས་པས། སངས་རྒྱས་བཀའ་
ཡི་ལུང། བདེར་གཤེགས་རྒྱུད་པའི་ལུང། རིག་འཛིན་ཉམས་ཀྱི་ལུང། དཔོན་གསས་
མན་ངག་གི་ལུང། དེ་ལ་དགོས་པའི་དོན་ལྔའོ། །སྙིང་པོ་དགོས་པ་ལྔ། སྡུས་པའི་དོན་
གསུམ་དུ་བསྟན། ཞེས་པས། དགོས་པའི་དོན་ལྔ་ནི། དང་པོ་ཀ་ན་སེམས་ཅན་
བསོད་ནམས་ཆུང་བ་ལ། བསོད་ནམས་སྐྱེད་དགོས། བདེར་གཤེགས་ཐོབ་པ་ལ་རྒྱུད་
པའི་རྒྱུད་ལུང་མན་ངག་དགོས། གནོད་སྦྱིན་ཕོ་མོ་གདུག་རྩུབ་ཆེ་བས། གསང་
སྔགས་ལ་བར་དུ་གཅོད་པས། རྟུལ་ཤུགས་ཀྱི་དཔའ་དགོས་པ་དང་ལྔའོ། །གཤེན་ལ་
ལུས་ཡོད་པས་ན་ཚ་སྡུག་བསྔལ་ཡོང་བས། འབྱུང་བ་རོ་སྙམ་དགོས། དུས་ལན་
གཅིག་མི་ཚེ་ཐུང་བས། བཅུད་ལེན་དགོས་པ་དང་ལྔ། སྙིང་པོ་དགོས་པ་ལྔ་ནི། མ་
རིག་པ་ལོག་ནས་འཆར་དགོས། ཞེན་པ་ལོག་དགོས། དུག་ལྔ་སེལ་དགོས། ནུས་པ་
དབྱུང་དགོས། ཉོན་མོངས་ཐམས་ཅད་ཀྱི་གཉེན་པོར་འགྲོ་དགོས་པ་དང་ལྔའོ། །
བསྡུས་པའི་དོན་གསུམ་ནི། ཕྱི་ནང་གི་བོན་ཐམས་ཅད་མཐའ་སྟོང་ཉིད་ལ་ཐུག་སྟེ།
སེམས་ཉིད་མ་བཅོས་ཡེ་ཤེས་གསལ་སྟོང་ངང་ལ་བསྡུས། ལྟ་བསྒོམ་སྤྱོད་གསུམ་
འབྲས་བུ་ལ་སྡུས། འབྲས་བུ་བསྒྲུབ་བྱ་དང་བྲལ་ཏེ། ཐམས་ཅད་གཏད་མེད་ལས་
གཏད་མེད་དུ་བསྡུ། ཞེས་པས། དང་པོ་བསོད་ནམས་ཆུང་བ་ལ། བསོད་ནམས་
བསྐྱེད་པ་ནི། དད་པ་མོས་པ་གུས་པའི་སྒོ་ནས་ཆུད་ཟོས་གསུམ་དུ་མི་བཏང། ནོར་
དང་ལུས་དང་སེམས་དང་གསུམ། ཆུད་ཟོས་སུ་མི་བཏང། དེ་ལ་ནོར་ཆུད་ཟོས་པ་ནི།
231



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
འདྲེ་རྫས་དང་དགྲ་རྫས་ཁ་ལན་དུ་སོང་བ་ནོར་ཆུད་ཟོས། ལུས་ཆུད་ཟོས་པ་ནི། ལུས་
དམ་ཚིག་མི་གནས་པ། རྐུ་བ་དང་འཕྲོག་པ། བདེག་པ་བཙོག་པ་སྲོག་གཅོད་པ།
རྫུན་པ་གཡེམ་པ་འཆལ་པ་བྱེད་པ་དེ། ལུས་ཆུད་ཟོས་པའོ། །སེམས་ཆུད་ཟོས་པ་ནི།
སེམས་ཉོན་མོངས་ཀྱི་དབང་དུ་བཏང་སྟེ། ངན་སེམས་གདུག་སེམས། རྔམ་སེམས་
ལོག་པར་སེམས་པ། སེམས་ཆུད་ཟོས་པའོ། །ཆུད་ཟོས་གསུམ་གསོ་བའི་ཐབས་ནི།
ཆགས་མེད་བྱང་ཆུབ་སེམས་བསྐྱེད་ལ། འགྲོ་ལ་ཕན་ཕྱིར་རྫས་དང་ལོངས་སྤྱོད་
ཕྱོགས་མེད་བཏང། ནོར་ཆུད་མི་ཟོས། སོ་སོའི་ཁྲེལ་དང་བྱང་ཆུབ་སེམས་དཔའི་སྡོམ་
པ་དང། སྔགས་ཀྱི་དམ་ཚིག་གནས་པར་བྱའོ། །ཀུན་ལ་བྱམས་པའི་བརྩེ་བ་བྱ། ལུས་
ཆུད་མི་ཟོས། ཟོལ་ཟོག་གཡོ་སྒྱུ་ལོག་པ་སྤང། བྱང་ཆུབ་སེམས་བསྐྱེད་གཡུང་དྲུང་
སེམས་གནས་པས། སེམས་ཆུད་མི་ཟོས། སངས་རྒྱས་བདེར་གཤེགས་མཆོད་པ་དང།
དམ་ཅན་རྒྱུད་པ་བསྐང་བ་དང། དཔོན་གསས་ཕ་མ་ལ་བཀུར་བསྟི་དང། གོང་མ་
གང་ཡིན་བསྟོད་པ་དང། སེམས་ཅན་ཐམས་ཅད་ལ་བྱམས་པ་དང། ཚ་ཚ་ཉེ་འདོན་
ལམ་འཕྲང་བཅོས། ཆུད་མི་ཟོས་པའི་སེམས་དཔའོ། །དེ་རྣམས་དཀྱིལ་འཁོར་གསུམ་
གནས་ཏེ། ལུས་ལ་ལྷའི་དཀྱིལ་འཁོར། ངག་ལ་ཟླས་པའི་དཀྱིལ་འཁོར། སེམས་དྲི་
མེད་འོད་གསལ་གྱི་དཀྱིལ་འཁོར་དུ་གནས། ལུས་ལྷའི་དཀྱིལ་འཁོར་ནི། ལྷ་གང་རུང་
བའི་གཞལ་ཡས་དང། ངོ་བོ་དང། ཐུགས་དང། སྐུ་མདོག་དང། ཕྱག་མཚན་དང།
རྒྱན་དང་ཆ་ལུགས་སུ་བསྒོམ། ཞེས་པས། ཕན་ཡོན་ལྔ་ཡོང་སྟེ། འཁོར་བའི་ཞེན་པ་
ལྡོག་པ་དང། མོས་པ་དད་པ་སྐྱེ་བ་དང། ཚོགས་བསགས་པ་དང། བར་ཆོད་སེལ་བ་
དང། བོན་ཉིད་དོན་ལ་བློ་མི་འགྱུར་བ་དང། ངན་སོང་དུ་མི་སྐྱེ་བ་དང་ལྔའོ། །ངག་
བཟླས་པའི་དཀྱིལ་འཁོར་ལ་གསུམ། ཕྱི་ལྟར་ལྷང་ལྷང་ཟླས། ནང་ལྟར་ཤིབ་ཤིབ་
བཟླས། གསང་བ་ལྟར་ཡིད་ལ་བཟླས་པ་དང་གསུམ། ཕན་ཡོན་ལྔ་འབྱུང་སྟེ།
232



རྒྱུད་སྡེ།
ལུང་དྲི་མེད་འོད་གསལ།
བསམ་པ་འགྲུབ་པ་དང། ལྷ་འདྲེ་བཀོལ་བ་དང། བཀའ་གཉན་པ་དང། ནུས་པ་
འབྱུང་བ་དང། སྒྲིབ་པ་དག་པ་དང་ལྔའོ། །སེམས་བོན་ཉིད་ཀྱི་དཀྱིལ་འཁོར་ནི།
ཤེས་པ་ཉོན་མོངས་དབང་དུ་མི་བཏང། རིག་པའི་གཉེན་པོ་སྟོང་པ་དང་མི་བྲལ། སྐྱེ་
འགག་མེད་པ། སྣང་ལ་རང་བཞིན་མེད་པ། གསལ་ལ་ངོས་བཟུང་མེད་པ། སྟོང་
པའི་ངང་ལ་མ་ཡེངས་སང་ངེ་བསྒོམ། ལྟ་བ་རྒྱ་ཆེ་ལ་དཔངས་མཐོ་བ། ནམ་མཁའ་
དང་འདྲ་སྟེ་རྒྱ་གར་ཡང་མ་ཆད་པ། ཕྱོགས་གང་དུ་ཡང་མ་ལྷུང་བ། བསྒོམ་པའི་
རིག་པ་རང་གསལ། སྤྱོད་པ་རང་གྲོལ་ཤུགས་འབྱུང། འབྲས་བུ་མཐར་ཕྱིན་འབྲལ་
མེད། བསོད་ནམས་ཆུང་བ་སྐྱེད་པའོ། །བདེར་གཤེགས་ཐོབ་པ་ལ་བརྒྱུད་པའི་རྒྱུད་
ལུང་མན་ངག་དགོས་པ་ནི། བཀའ་ཡི་བརྒྱུད་པ་དང། ལུང་གི་བརྒྱུད་པ་དང། མན་
ངག་གི་བརྒྱུད་པ་དང༌། ཉམས་མྱོང་ཁྲིད་ཀྱི་བརྒྱུད་པ་དང། ནུས་པ་མཐུ་ཡི་བརྒྱུད་པ་
དང། བྱིན་བརླབས་རྟགས་ཀྱི་བརྒྱུད་པ་དང། བརྒྱུད་པ་ལ་དྲན་པས་ཟིན་པ་གལ་
ཆེའོ། །དྲན་པས་བཟུང་བ་ལ་གཉིས་ཏེ། སྡུག་བསྔལ་ཡེ་ཤེས་སུ་ངོ་སྤྲད་པ་དང། ཡེ་
ཤེས་ཡེ་ཤེས་སུ་གནས་པའོ། །ཡེ་ཤེས་ངོ་སྤྲད་པ་ལ་ལྔའོ། །ཁྲིད་ཀྱིས་ངོ་སྤྲད་པ་དང།
སྤྱོད་པས་ངོ་སྤྲད་པ་དང། སྒོམ་པས་ངོ་སྤྲད་པ་དང། ལྟ་བས་ངོ་སྤྲད་པ་དང། འབྲས་
བུས་ངོ་སྤྲད་པ་དང་ལྔའོ། །ཁྲིད་ཀྱིས་ངོ་སྤྲད་དེ། ལས་བྱ་བ་ཟིན་པའི་སྐྱེས་བུ་བཞིན་
དུ། སེམས་བདེ་བར་ངོ་སྤྲད། སེམས་བཞག་ཐབས་ནི། སྐྱེ་འགག་མེད་པ། མ་ཡེངས་
པར་ཞོག །ད་ལྟའི་ཤེས་པ་འདི་ངེས་མེད་རང་སྣང། གསལ་སྟོང་དབྱེར་མེད་དུ་
བསྒོམས། སྔ་ཟོ་ལ་མ་ཤོར་མར་མེ་ལྟར་གསལ་ལ་རྟོག་པ་མེད་པ་གཞའ་ཚོན་ལྟར་
ངོས་བཟུང་མེད་པར་བསྒོམ། ཤེས་པ་བལ་འདབ་ལྟར་ཁོང་ཀློད་ལ་གཞག་གོ །ཤེས་
པ་རང་ལུགས་སུ་བཞག །དབང་པོ་མི་བསྡུ་ཚོགས་དྲུག་ལྷུག་པར་བཞག་དབང་པོ་ལྔ་
ནི། རྣམ་ཤེས་གསལ་བ། ཡིད་ཀྱི་རྣམ་ཤེས་ལ་ངོས་བཟུང་མེད་པ། སྣང་ལ་རང་
233



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བཞིན་མེད་པ། སྟོང་ཉིད་ངང་ལས་མ་ཡེངས་པར་བསྒོམ། ལུས་སེམས་ཀྱི་བཞག་
ཐབས་སོ། །ཁྲིད་ཀྱིས་ངོ་སྤྲད་པའོ། །སྤྱོད་པས་ངོ་སྤྲད་པ་ནི། སྤྱོད་པ་ལ་ལྔའོ། །སྤྱོད་
པའི་ངོ་བོ་མ་བཅོས་པའོ། །སྤྱོད་པའི་རྒྱུ་ཆགས་སྡང་ཆུང་བ། རྒྱུད་འཇམ་པ་ངག་
བདེན་པ། སྤྱོད་པ་དུས་ཚོད་ཤེས་པ་དང་ལྔའོ། །བསྒོམ་གྱིས་ངོ་སྤྲད་ནི། རིག་པ་
དངོས་མེད་འདི། གསལ་ལ་རྟོག་པ་མེད་པ། གསལ་སྟོང་དྲི་མེད་མ་ཡེང་པར་ངོ་སྤྲད།
འཛིན་ཆགས་དང་བྲལ་ཏེ། ཕྱིས་སྐྱེ་བ་མི་ལེན་ནོ། །བསྒོམ་པས་ངོ་སྤྲད་པའོ། །ལྟ་
བས་ངོ་སྤྲད་པ་ལ་ལྔའོ། །རིག་པ་ནམ་མཁའ་ལྟ་བུར་རྒྱ་ཆེ། ཕྱོགས་གང་དུ་མ་ལྷུང་
པར་ངོ་སྤྲད། ནམ་མཁའ་ལྟར་དཔངས་མཐོ་སྟེ། རྒྱ་གང་དུ་ཡང་མ་ཆད། རྣམ་རྟོག་
དང་བྲལ། གཏིང་ཟབ་སྟོང་ཉིད་རྟོགས་པས། བོན་ཐམས་ཅད་དགག་སྒྲུབ་མེད་པར་
ཤེས། རིག་པ་ཉི་མ་ལྟར་གསལ་བ། འདྲེ་གདོན་ཐམས་ཅད་རྣམ་རྟོག་ཏུ་ཤེས་ན་ལྟ་བ་
རྟོགས་སོ། །རིག་པ་ཉི་མ་ཤར་བ་ནི་ཤེས་པ་ལ་འབྱུང་གིས་སྣང་བ་ལ་མ་འགེགས།
རིག་པ་སྣང་བའི་ཡུལ་དང་ཕྲོལ། རྟོག་སྒྲིབ་མཐའ་དང་ཕྲོལ། ཕྱོགས་རིས་ཐམས་ཅད་
དང་ཕྲོལ། ལྟ་བས་ངོ་སྤྲད་པའོ། །འབྲས་བུས་ངོ་སྤྲད་པ་ལ་ལྔ་སྟེ། ཤེས་པ་ནམ་
མཁའ་ལྟར་དཔངས་མཐོ་བའོ། །རིག་པ་གཡུང་དྲུང་ལྟར་སྟོང་ཉིད་བསྟན་པའོ། །
རིག་པ་གྲོང་འཇུག་ཤེས་དང་སྟོང་པ་ཟང་ཐལ་དང། རིག་པ་དངོས་མེད་སྟོང་གསལ་
ཤེས་པ་དང་ལྔའོ། །དེ་ལྟར་རྟོགས་པས་སྐྱེ་བ་མི་ལེན། འབྲས་བུ་ངོ་སྤྲད་པའོ། །གཤེན་
རབ་ལ་ལུས་ཡོད་པས་ན་ཚ་ཡོང་བས་འབྱུང་བ་རོ་སྙོམས་དགོས་ཏེ། ནད་རྟེན་པའི་
རྒྱུ་ནི་ལུས་མགོ་འཇུག་ཡིན། ཉེ་བའི་རྒྱུ་རླུང་མཁྲིས་བད་ཀན་ཡིན། རྐྱེན་གྱི་རྒྱུ་ནི་
གདོན་ཕོ་མོ་ཡིན། ནད་ཀྱི་རྒྱུ་མ་རིག་པ་ཡིན། སྐྱེད་པའི་རྒྱུ་དུག་ལྔ་ཡིན། ཞེ་སྡང་
གིས་ཁྲག་ནད་དང་མཁྲིས་པ་བསྐྱེད། སྟོད་ན་གདོན་རིགས་ཕོ་གདོན། འདོད་ཆགས་
ཀྱིས་གྲང་ནད་དང་རླུང་ནད་བསྐྱེད། གྲང་བ་སྨད་ན་རླུང་ངེས་པ་མེད་དེ་ན། གདོན་
234



རྒྱུད་སྡེ།
ལུང་དྲི་མེད་འོད་གསལ།
རིགས་མོ་གདོན། གཏི་མུག་གིས་བད་ཀན་བསྐྱེད། མགོ་ན་གདོན་རིགས་ས་བདག་
ཀླུ་གཉན་གནོད། དུག་གསུམ་ཉོན་མོངས་དང་སྦྱར་བ་ནི། ནད་ཡུན་རིང་བའི་རྒྱུ་
ཡིན། དུག་གསུམ་ནད་དང་སྦྱར་བ་ནི་རྐྱེན་གྱི་རྒྱུ་ཡིན། དེ་རྣམས་སེལ་བའི་ཐབས་ནི།
རབ་ལྟ་བས་སེལ། ནད་དང་གདོན་དང་ལུས་ལ་རང་བཞིན་མེད་པར་ཤེས་དགོས།
འབྲིང་བསྒོམ་པས་སེལ། གར་ན་སར་དཔོན་གསས་ཡི་དམ་བསྒོམ། ཡང་ན་ཨ་
དཀར་པོ་བསྒོམ། ཐ་མ་སྐྱབས་འགྲོས་སེལ། སྐྱབས་འགྲོ་བྱ་གསོལ་བ་བཏབ། གླེགས་
བམ་ཀླག །མཆོད་པ་དབུལ། ཚྭ་ཚྭ་བཏབ། ཆུ་གཏོར་དང་གཏོར་མ་བཏང། ཉེའུ་
འདོན། སྲོག་བསླུ། འཆི་ངེས་པ་ཡང་ཟློག་འབྱུང་བ་ནད་རོ་འདོན་པ་ནི། སྟོད་ཚ་
བའི་ནད་ལ་ཡཾ་བསྒོམ། སྨད་གྲང་བའི་ནད་ལ་རཾ་བསྒོམ། འབྱུང་བ་རོ་སྙམ། འབྱུང་
བ་ཤེད་སྙམ་པའོ། །འབྱུང་བའི་སྟོབས་སྙམ་སྟེ། མི་ལ་ཤས་བཞི་ཡོད་དེ། མི་རླུང་
ཤས་ཆེ་བ་དང། མི་མེ་ཤས་ཆེ་བ་དང། མི་ཆུ་ཤས་ཆེ་བ་དང། མི་ས་ཤས་ཆེ་བ་དང་
བཞིའོ། །མི་རླུང་ཤས་ཅན་ཤེས་པ་འུར། འགྲོ་བ་ལ་དགའ། བློ་རྒོད་སྨྲ་བ་མང། དེ་
རིག་པ་མནན། སྤྲོས་པ་ཐམས་ཅད་ངང་ལ་མ་ཡེངས་སྟོང་པར་ལྟ། ཤེས་པ་མེར་རེ་
ལྷང་ངེ་བཞག་གོ །མི་མེ་ཤས་ཅན་སེམས་ཆུང་ཁ་རྩོན། འགྲོ་ལས་བྱས་ན་ཤེས་པ་ཆད།
འདུག་སྙིང་འདོད། ལུས་སེམས་ཁོང་རྨོད་ལ་བཞག །རིག་སྟོང་དབྱེད་མེད་དུ་ལྟ། མི་
ཆུ་ཤས་ཅན་ཤེས་པ་ལྟ། སེམས་ལྕི་ལུས་བཤེལ། ཤེས་པ་མིག་དང་བསྟུན་ལ་སྟོང་
གསལ་དུ་ཧྲིག་གེ་བསྒོམ། རྣོ་ལ་ཀྱག་གེ་ཝལ་ལེ་བཞག །མི་ས་ཤས་ཅན་ཤེས་པ་ལྕི་
ཞིང་འཐིབས་པས། ལུས་སེམས་གཉིས་གཟེངས་སྟོད། རིག་པ་གསལ་ཡང་ཡང་
གདབ། མི་ཤིག་རྟོགས་པའོ། །བོན་ཉིད་རོ་སྙམས་པ་ནི། སྟོང་པ་བཞིའི་རོ་སྙམས་ཏེ།
ཕྱི་སྣང་སྟོང་དབྱེར་མེད། ནང་རིག་སྟོང་དབྱེར་མེད། བར་བདེ་སྟོང་དབྱེར་མེད།
མཐའ་གསལ་སྟོང་དབྱེར་མེད་དང་བཞིའོ། །ཕྱི་སྣང་སྟོང་དབྱེར་མེད་ནི། རིག་པ་ངོ་
235



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྤྲད་ཀྱིས་ཤེས། རྟོག་པ་མ་བསླད་ཉམས་སུ་མྱོང་བ། མ་འགག་པས་ཉམས་སུ་མྱོང་བ།
ཤེས་པ་ལ་ངོས་བཟུང་མེད་པ་སྣང་ལ་རང་བཞིན་མེད་པར་རྟོགས་པས། སྣང་སྟོང་
དབྱེར་མེད་དུ་དོན་དེ་ཉིད་ཤེས་པས། ནང་རིག་སྟོང་དབྱེར་མེད་དང་འདྲ། སྣང་
སྟོང་དང་རིག་སྟོང་དེ་གཉིས་ཉམས་སུ་མྱོང་ན། བདེ་སྟོང་དབྱེར་མེད་ཡིན། གསལ་
སྟོང་དབྱེར་མེད་ནི། འགྲོ་རུང་འདུག་རུང་ཉལ་རུང་མ་ཡེངས་སྟོང་གསལ་དུ་འཆར་
བ། རིག་པའི་ཉམས་སྟོང་གསལ། ཡེ་རེ་ལྷང་ངེ་གསལ་ལ་རྣམ་པར་མི་རྟོག་ཤེས་པ་
མི་གཡོ། སིང་ངེ་ཡེར་རེ་ཤེས་པ་ཡེར་བག་དང་ཆས་པའོ། །ཤེས་པ་སལ་ལེ་ཧྲིག་གེ་བ།
རིག་པ་རྟེན་མེད་འདི། སྟོང་གསལ་ངང་ལ་ཝལ་ལེ་ཀྱུག་གེ་མ་འགག་པར་གསལ་བ།
དེས་བདེ་བ་ཆེན་པོ་རང་དབང་མེད་པར་འབྱུང་ངོ། བོན་ཉིད་རོ་སྙམས་པའོ། །
གནོད་སྦྱིན་ཕོ་མོ་གདུག་རྩུབ་ཆེ་བས། གསང་སྔགས་ལ་བར་དུ་གཅོད་པས། བརྟུལ་
ཤུགས་དགོས་པ་ནི། ཉོན་མོངས་བརྟུལ་བས་ཡེ་ཤེས་འབྱུང། ཕུང་པོ་རོ་སྙམས་ཞེས་
པས། རང་ལུས་གཏོར་མར་བཏང། དེས་རྣམ་རྟོག་ཐམས་ཅད་དང་བྲལ་བས།
གདོན་བགེགས་རང་སངས་སུ་འགྲོ། རྟོགས་པ་ཡེ་ཤེས་ཀྱི་བརྟུལ་ཤུགས། ཉམ་ང་
མེད་པ་སེང་གེ་ལྟ་བུའི་བརྟུལ་ཤུགས། སེམས་དཔའ་རྟེན་སྟག་ལྟ་བུའི་བརྟུལ་ཤུགས།
རིག་པ་རྣོ་དྲག་ཐོག་ལྟ་བུའི་རྟུལ་ཤུགས། རིག་པ་ཟང་ཐལ་རླུང་ལྟ་བུའི་རྟུལ་ཤུགས།
རིག་པ་མ་ཡེངས་གསལ་བ་གཟུགས་ལྟ་བུའི་བརྟུལ་ཤུགས། ཉོན་མོངས་སྲེག་པ་མེ་ལྟ་
བུའི་བརྟུལ་ཤུགས། དུག་ལྔ་ཡེ་ཤེས་ལྔ་རུ་གྱུར་བ་རྩི་ཕབས་ལྟ་བུའི་བརྟུལ་ཤུགས།
རྟུལ་ཤུགས་དེ་ལྟ་བུའི་སེམས་ལ་བཅངས་ན། གདོན་གྱིས་བར་ཆད་མི་ནུས། རྟུལ་
ཤུགས་དཔའ་བརྟན་པའོ། །དུས་ལན་ཅིག་མི་ཚེ་ཐུང་ནས་འོང་བས། བཅུད་ལེན་
དགོས་ཏེ། བཅུད་ལེན་ལ་གསུམ་སྟེ། ཕྱི་ནང་གསང་བ་གསུམ་གྱི་བཅུད་ལེན་ཞེས་
པས། ཕྱིའི་བཅུད་ལེན། ཅོང་ཞི་དང་མུ་ཟིའི་ཕྱེ་ཞིབ་ལ། མར་གསར་ལ་སྦྱར་ལ་དྲོ་
236



རྒྱུད་སྡེ།
ལུང་དྲི་མེད་འོད་གསལ།
སྟོང་ལ་རིལ་བུ་ལྕོག་སྒོང་ཚད་རེ་བཏང་ན། འབྱུང་བའི་ནད་ཀུན་སེལ། ནང་གི་
བཅུད་ལེན། ཕོའི་རྒྱུ་ཀླད་པ་རྒྱུངས་པའོ། །མོའི་རྒྱུ་ཤ་ཁྲག་གོ །མངོན་དུ་བསྟན་པ་ནི།
ཕོའི་རུས་པའི་བཅུད་འདུས་པས་གདུང་ཁུ། མོའི་ཤའི་བཅུད་འདུས་པས་མཚལ་ཞིང་
པའོ། །གདུང་མཚལ་འདྲེས་པས། ཕའི་རྒྱུ་རུས་པ་ཀླད་པ་རྒྱུངས་པ་སོ་སེན་མོ། །མའི་
རྒྱུ་ལ་ཤ་ཁྲག་རྩ་རྒྱུས་དང་ལྤགས་པའོ། །ཤ་རུས་གཉིས་ལ་སྐྲ་དང་བ་སྤུའོ། །དེ་ཡང་
དང་པོར་རླུང་ལ་རིག་པ་ཆགས་ཏེ། སེམས་སུ་འཁྲུལ། འབྱུང་བའི་སྟོབས་དང་ཕ་
མའི་རྟེན་འབྲེལ་ལས་ལུས་སུ་འཁྲུལ། སྐྱེ་རྒས་འཚོ་དང་ན་འཆི་འཁྲུལ། དེ་ལས་
བཅུད་ལེན་དགོས་ཏེ། ཕོ་མོ་འབྲེལ་བའི་ས་བོན་ཐོན་པའི་དུས་སུ། བདག་གི་བཞུག་
གུ་ཆུང་གི་ཁར་ནོར་བུ་མདོག་དམར་སྒོམ་ལ། རྐུབ་ཐམ་ཐམས་པ་གསུམ་བཙུམས་
པས། ས་བོན་འབྱུང་སྟེ་འདོད་ཆགས་ཕོ་མོ་གཉིས་ཚིམ། དེ་དུས་བདག་ཉིད་མཁལ་
མ་གཡས་གཡོན་དུ་ཡི་གེ་ཨ་དང་ཧ་རེ་བསྒོམ། རུས་འདུས་རྩ་འདུས་བཅུ་དྲུག་ཁར་
ཨོཾ་ཧཱུྃ་བསྒོམ། ཧུ་ཧུ་ཧུ་པ་གསུམ་དྲན་པས། འབྲས་བུ་ས་བོན་རང་ལ་ལྡོག་བཅུད་
རང་ལ་འདུས་ཏེ་ཚེ་རིང་པར་འགྱུར་རོ། །བུད་མེད་ལ་མི་གནོད། སྲས་ཡོང་མི་སྲིད།
སྲས་སུ་སྨོས་ན་མཁལ་མ་གཡས་ཀྱི་ཨ་བེར་ལ། གཡས་ཕོ་རྩ་ཀློད་ཞིང་ཡུམ་དུ་བསྒོམ།
ཕོ་གྲུབ་པར་ཐེ་ཚོམ་མེད། མོ་ཡང་དེ་ལྟར་ཤེས་པར་མཛོད། ནང་གི་བཅུད་ལེན་
པའོ། །གསང་བའི་བཅུད་ལེན། སྣང་སྟོང་བདེ་སྟོང་རིག་སྟོང་གསལ་སྟོང་ཀློང་དུ་
གྱུར་ཙམ་ན། སྟོང་ཉིད་ལ་གསལ་ཐེབས། རིག་པ་ངར་ཐོགས་སྐྱེ་འགག་མེད་པར་
བཅུད་ལེན་པའོ། །བཀའ་ལུང་གི་དོན་འདུས་ལུང་གསལ་བ་དྲི་མེད། དོན་དང་
འབྲས་བུ་ལག་ཆངས། རང་སེམས་སངས་རྒྱས་སུ་ཤེས་ཀྱང། སངས་རྒྱས་ཀྱི་དགོངས་
པ་ལ། སེམས་ཅན་གྱིས་བཟོ་མི་བྱའོ། །འདི་ནི་སངས་རྒྱས་དགོངས་པའོ། །ད་ལྟའི་
ཤེས་པ་འདི་སྟོང་པར་གསལ་བས། མ་ཡེངས་སྣང་ལ་རང་བཞིན་མེད། མ་སྐྱེས་མ་
237



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
འགག་རིག་པ་རང་སྣང་རྟེན་མེད་དུ་བསྒོམས། སྤྱོད་པ་འགག་མེད་ཤུགས་འབྱུང།
བསྒོམ་པ་དྲི་མེད་འོད་གསལ། ལྟ་བ་རིག་པ་རང་འབྱུང། འབྲས་བུ་གསལ་སྟོང་
དབྱེར་མེད། ལྟ་བའི་དུས་སུ་རྒྱ་ཆེ་དཔངས་མཐོ། བསྒོམ་པའི་དུས་སུ་གསལ་ལ་མ་
ཡེངས། སྤྱོད་པའི་དུས་སུ་ཆགས་སྡང་གཉིས་མེད། འབྲས་བུ་དུས་སུ་རིག་པ་གཅེར་
བུ་ཟང་ཐལ། བརྟུལ་ཤུགས་ཀྱི་དུས་སུ་རྟོགས་པའི་ཡེ་ཤེས་མེ་ལོང་ལྟ་བུའོ། །འབྱུང་བ་
རོ་སྙམས་དུས་སུ་རིག་པ་གསལ་འདེབས། ཆགས་སྡང་ཐམས་ཅད་བྲལ་བས། བཅུད་
ལེན་དུས་སུ་བྱང་ཆུབ་སེམས། ད་ལྟའི་སྣང་བ་འདི་སྒྱུ་མར་ཤེས་དགོས། འཁོར་བ་
ལས་ལོག་དགོས། དཔོན་གསས་གསུངས་པ་བཞིན་བསྒྲུབ་དགོས། བཅུད་ལེན་པའོ། །
སྤ་སྨར་རོ། །
ལུང་དྲི་མེད་འོད་གསལ་ལས། ཕྱི་གནོད་སྦྱིན་ཕོ་མོའི་གནོད་པ་སེལ་བ་དང། ནང་
སེམས་ཀྱི་སྡུག་བསྔལ་ན་ཚ་འདོན་པ་དང། གསང་བ་གདུག་སེམས་རྒོད་པ་གཡུང་
དུ་ཕབ་སྟེ་གཡུང་དྲུང་དུ་ངོ་སྤྲད་པ་དང་གསུམ། གདོན་ཕོ་མོའི་གནོད་པ་སེལ་བ་
ནི། ཕུང་པོ་རོ་སྙམས་ཏེ། རང་ལུས་གཏོར་མར་བཏང། རྣམ་རྟོག་རླུང་ལ་སྐུར།
སེམས་རྒོད་གཡུང་དུ་ཕབ་པ་གོང་ན་གསལ། ནང་ན་ཚ་དང་སྡུག་བསྔལ་འདོན་པ་
ལ་གཉིས་ཏེ། སྟོད་ཚ་བ་འདོན་པ་དང་སྨད་གྲང་བ་འདོན་པ་གཉིས། གང་འདོན་
ཀྱང། རྩ་གཏེམ་པ་དང་འཁོར་ལོ་བསྒོམ་པའོ། །ཡང་ན་གཉིས་ཏེ་ཕྱི་ནད་ནང་ནད་
གཉིས་གང་འདོན་ཀྱང་ནང་དུ་རྩ་གཏེམ་ཕྱིར་ལུས་བཅའ། རྩ་གཏིམ་དུས་སུ་གསལ་
བ་གཅེས། འཁོར་ལོ་བསྒོམ་པའི་དུས་སུ་དབུགས་བཟུང་བ་གཅེས། འཁོར་ལོ་བསྒོམ་
པ་ནི། སྤྱི་བོ་བདེ་བ་ཆེན་པོའི་འཁོར་ལོ། མགྲིན་པ་ལོངས་སྤྱོད་རྫོགས་པའི་འཁོར་ལོ།
སྙིང་ག་བོན་གྱི་འཁོར་ལོ། ལྟེ་བ་སྤྲུལ་པའི་འཁོར་ལོ། གསང་བ་གདངས་པའི་འཁོར་
ལོ། ལག་མཐིལ་མེའི་འཁོར་ལོ། པུས་མོ་ཆུའི་འཁོར་ལོ། རྩ་མང་ཡོད་ཉུང་ཡོད་ཀྱང་
238



རྒྱུད་སྡེ།
ལུང་དྲི་མེད་འོད་གསལ།
གསུམ་དུ་འདུས། རྩ་རོ་མ་རྐྱང་མ་སྣ་བུག་གཉིས་ནས་རྒྱུའོ། །ཀུན་དར་མ་སྲོག་པ་རྩ་
ཡིན། རྩ་དེ་གསུམ་མོ། །དབུགས་འཛིན་པ་ནི་ལུས་ཀྱི་བཅའ་ཐབས་བསྟན་ཏེ། ལས་
ངལ་དུབ་མི་བྱ། ཟས་ཆེན་པོ་མི་ཟ། མལ་བདེ་མོར་ལུས་མཉམ་པོར་འདུག ། ལག་
མཐིལ་མེའི་འཁོར་ལོ་གཉིས་པུས་མོ་ཆུའི་འཁོར་ལོ་གཉིས་ལ་དགབ། མགྲིན་པ་བཀུག་
ཚིགས་པ་བསྲང། དབུགས་བཟུང་བ་ལ་གཉིས་ཏེ། དྲག་པོར་བཟུང་བ་དང། ཞི་བར་
བཟུང་བ་གཉིས། དྲག་པོ་བཙན་ཐབས་སུ་བཟུང་བ་ལ། གྱེན་དུ་རྒྱུ་བའི་དབུགས་དང་
ཐུར་དུ་རྒྱུ་བའི་དབུགས་དང། ཐད་དུ་འདྲེན་པའི་དབུགས་དང་གསུམ། དེ་ལ་དང་
པོ་དབུགས་བུད་པ་དང། དགང་བ་དང། བཀྲུག་པ་དང། གཤིབ་པ་དང་བཞིའོ། །
དབུགས་ཟིན་པའི་རྟགས་ནི། གཟེར་ནད་དང་རྒོད་པ་དང་དུ་བ་དང༌། ལུས་སྐྱེད་པ་
འཆུས་པ་དང། དྲན་པ་མེད་པ་དང། དམིག་སྔར་སྣ་ཚོགས་འོང་བ་དེ་དབུགས་ཟིན་
པ་ཡིན། ནད་དེ་རྣམས་ལ། སྤྱོད་དང་སྒ་དང་མར་དང་བུ་རམ་བཏང་ངོ། དབུགས་
ཁ་མནན་ནོ། །ནད་ཐམས་ཅད་ཐོན་ནོ། །དབུགས་ཞི་བ་འཇམ་བུར་བཟུང་བ་ལ།
གོང་གི་ཏིང་ངེ་འཛིན་གསལ་བར་བྱས་ལ། དབུགས་རྒྱུ་མི་རྒྱུ་ཙམ་དུ་དབུགས་འཇམ་
བུར་བཟུང། གོམས་ཙམ་ན་དབུགས་ཕྱི་ནང་དུ་རྒྱུ་བ་མི་ཚོར། དེས་ཀྱང་ནད་ཐམས་
ཅད་ཐོན་ངེས་སོ། །སྟོད་ཚ་བའི་ནད་ལ་སྟོད་དུ་རླུང་བསྒོམ། སྨད་གྲང་བའི་ནད་ལ་
སྨད་དུ་མེ་བསྒོམ། ད་ཕྱི་ནད་འདོན་པ་ལ། ཤུ་བ་ལྷོག་པ་འབྲས་ཡོ་མོ་རྨ་ཆུ་བུར་དང་
ཕྱི་ནད་ཐམས་ཅད་ལ། ཟོ་མར་གླ་རྩི་མུ་ཟི་སྦྱར་ལ་ཁོང་དུ་བཏང། ཕྱིར་བྱུག་ནད་སེལ་
གྱི་བཅུད་ཕྱུང་བཞི་ལ། བསྒོམ་པ་འཁོར་ལོའི་བཅུད་ཕྱུང། གནད་ལ་འབེབས་པ་ལྟ་
བུའི་བཅུད་ཕྱུང། མི་འགྱུར་བ་རྩའི་བཅུད་ཕྱུང། སེལ་བ་ལུས་བཅའ་ཐབས་ཀྱི་བཅུད་
ཕྱུང་དང་བཞིའོ། །ཕྱི་རུ་བསྒོམ་གྱིས་འདོན། ནང་དུ་མེ་ཡིས་བསྲེགས། དབུགས་ཀྱིས་
འབུད། ཕྱི་བསྒོམ་གྱིས་འདོན་པ་ལ། མགོ་བོ་ན་ན་པད་མ་ཁ་ཕྱེ། ལུས་ན་ན་གསང་
239



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བ་དབུགས་འབྱིན། ཡན་ལག་ན་ན་ལྷུ་དུམ་རྦད་ཆོད། མགོ་པད་མ་ཁ་ཕྱེ་ནི། མགོ་
པད་མར་གནས་ཏེ། མགོ་པད་མ་ལྟར་གས་ཏེ། ནད་ཐམས་ཅད་ཐོན་པར་བསྒོམ།
ལུས་གསང་བ་དབུགས་འདོན་ལ། ལུས་ན་སར་བུག་པ་བསྒོམས་ལ། ནད་ཐམས་
ཅད་དབུགས་ཀྱིས་བདས་ལ། མགོ་ལུས་ཚགས་མ་བཞིན་དུ་བསྒོམ། ནད་དུད་པ་
བཞིན་དུ་འབྱིན་པར་བསྒོམ། སྟོད་ནད་དྲ་བ་ལྟར་ནས་འབྱིན། སྨད་ནད་རྫ་བཤམ་
མེད་ལྟར་ནས་འབྱིན། ཡན་ལག་ལྷུ་དུམ་རྦད་ཆོད་ལ། རྐང་ལག་ན་ན་ན་བ་དེ་ཕར་
ཆད་པ་དུམ་བུར་བསྒོམ། ནང་དུ་མེ་ཡིས་སྲེག་པ་ནི། གསང་བ་གདངས་པའི་འཁོར་
ལོ་རུ། མེའི་ས་བོན་རོ་གཅིག་བསྒོམ། རཾ་འོད་དུ་ཞུ་བས་མེ་འབར། ལུས་ཀྱི་ན་ཚ་
དང་སེམས་ཀྱི་སྡུག་བསྔལ་བསྲེགས་པར་བསྒོམ། ཐལ་བ་བུན་ཏིར་སོང་བར་བསྒོམ།
པུས་མོ་ཆུའི་འཁོར་ལོ་ལ་བོ་གཅིག་བསྒོམ། བཾ་ལས་ཆུ་བྱུང་བཀྲུས་པར་བསྒོམ། ནད་
ཐམས་ཅད་གསོས་པར་འགྱུར་རོ། །གསང་སྔགས་ཟབ་མོ་སྤྱད་ན་གདོན་ཕོ་མོ་གདུག་
པས། བོན་ལ་བར་ཆོད་བྱས་ནས་སྒྲུབ་ལོང་མི་འོང་བར་འདུག་པས། ཚེ་རིང་བར་
བྱེད་པ་ལ། རྒས་པ་འཇོམས་བྱེད་ལ། བྲག་ལ་སྐྱེས་པའི་མཚེ་དང། བྲག་ཞུན་ཅོང་
ཟི་བུ་རམ་བཞི། ར་དཀར་མོའི་འོ་མ་ལ་སྦྱར་ལ། རིལ་བུ་སྲན་མ་ཙམ་བྱས་པས། རྟ་
པའི་ཟླ་བ་ལ་འབུམ་ཚོ་གཅིག་ཟླས། བསྭོ་ཨ་ཨཱ་ཧཱུྃ་ཨ་ཧ་རཾ་ཤན་ཏི་ཀུ་རུ་སྭཱཧཱ། ནང་
རེ་རིལ་བུ་རེ་རེ་ཟོས་ན། ལོ་བརྒྱ་ཐུབ་ངེས་སོ། །འབྱུང་བའི་ནད་ལས་ཐར་བར་འགྱུར།
བགེགས་སྟོང་ཕྲག་བརྒྱད་བཅུ་ལས་ཐར་བར་འགྱུར། གློ་བུར་ཡེ་འབྲོག་ལས་ཐར་བར་
འགྱུར། སྤ་སྨར་རོ། །སློག་ཙོ།
བོན་ཉིད་བྱམས་པ་ཆེན་པོ་སྙིང་རྗེའི་ཀློང་ལས། དག་པ་ཨ་ཉམས་སུ་བླང་པ་ལ།
དད་པ་མོས་པ་གུས་པ་གལ་ཆེའོ། ། བདག་གི་དཔོན་གསས་སྤྱི་བོར་བསྒོམ། དེའི་
མདུན་དུ་ཡི་དམ་གཤེན་ལྷ་བཞད་ཡལ་ཡལ་འོད་ལམ་ལམ་བཞུགས་པར་སྒོམ།
240



རྒྱུད་སྡེ།
ལུང་དྲི་མེད་འོད་གསལ།
བདག་དང་ཡི་དམ་གཤེན་ལྷའི་དབུས་སུ། ས་ཏྲིག་ཨེར་སངས་ལ་སོགས་པ་བྱམས་
མ་བཅུ་དྲུག་དང། ལྷ་མོའི་རྒྱན་དང་ཕྱག་མཚན་དང་བ་ག་དང། ལྷ་མོའི་རོལ་མོ་
འབུལ་བར་བསྒོམ། ཨ་དྲང་བའི་གནས་ནི། ལྟེ་བ་སྤྲུལ་པའི་འཁོར་ལོ་ན་རྩ་ཨ་བ་
འདུ་ཏི་ཡོད། གཡས་ན་ཐབས་ཀྱི་རྩ་རོ་མ། གཡོན་ན་ཤེས་རབ་ཀྱི་རྩ་རྐྱང་མ། དེ་
གསུམ་འདུས་པའི་རྩ་བ་ན་ལྟེ་བ་སྤྲུལ་པའི་འཁོར་ལོའི་དབུས་ན། ཤེལ་གྱི་གཡུང་དྲུང་
ནས་ཙམ་ཅིག་བསྒོམ། གཡུང་དྲུང་གི་སྙིང་པོའི་ལྟེ་བ་ལ། ཨ་དཀར་པོ་འོད་འབར་བ་
ཉུངས་འབྲུ་ཙམ་གཅིག་བསྒོམ། དབུས་ཀྱི་རྩ་ཨ་ཝ་འདུ་ཏི་ལ། ཡེ་ཤེས་ཀྱི་ལྷ་གཤེན་ལྷ་
གནས་པ། གཡོན་རྐྱང་མ་ལ་ས་ཏྲིག་ཨེར་སངས་གནས་པ། གཡས་རོ་མ་ལ་བྱང་ཆུབ་
སེམས་དཔའ་སངས་པོ་གནས་པ། ཨ་དྲང་བར་བྱ་བ་ལ་གསུམ། ཕོ་མོ་མ་ནིང་གསུམ།
ཕོ་སྐད་སེང་གེའི་ངུར་སྒྲ་ལྟར་གྱེར། མོ་སྐད་ངང་མོ་ལྟར་གྱེར། མ་ནིང་སྐད་བུང་བ་
ལྟར་གྱེར་བ་དང་གསུམ་མོ། །ཨ་ཨ་ཨཱ་སྣ་བུག་གཡོན་ནས་དབུགས་རྒྱུ་ན་ངང་མོ་ལྟར་
གྱེར་བ་ཡིན། སྣ་བུག་གཡས་ནས་དབུགས་རྒྱུ་ན་སེང་གེ་ལྟར་གྱེར་བ་ཡིན། སྣ་བུག་
གཉིས་ནས་དབུགས་རྒྱུ་ན། ཉམས་སོ་མ་ལྟར་གྱེར་ཏེ། བུང་བ་ལྟར་གྱེར་བ་ཡིན། ཨ་
ཉམས་སུ་བླང་བའི་དུས་སུ། གཡུང་དྲུང་ལྟེ་བའི་ཨ་ངོ་བོར་གནས་ཏེ། རྩ་ཨ་ཝ་འདུ་
ཏི་ཨ་ནས་ཡར་ཞུགས་ནས། སྤྱི་བོ་ཚངས་པའི་བུ་ག་ལ་ལྷན་གྱིས་གཏུགས་ཏེ། ལྷ་
གསུམ་གྱི་ཀློང་ན་ཨ་དཀར་པོ་འོད་དུ་ལམ་ལམ་འདར་ཁྲི་ལི་ལི་མཆོད་པ་འབུལ་བར་
བསྒོམ། རྩ་ཨ་བ་འདུ་ཏི་དང་གཡུང་དྲུང་འདར་ཁྲི་ལི་ལི་ཡོད་པར་བསྒོམ། ཡང་
ཨ་དཀར་པོ་ནས་ཙམ་དེ། རྩ་ཨ་ཝ་འདུ་ཏིའི་ཝ་ནས་མར་ཞུགས་ནས། རང་སར་
ཕེབས་པས། ཨ་བ་འདུ་ཏི་དང་གཡུང་དྲུང་ཨ་དཀར་པོ་དང་གསུམ་འོད་དུ་ལམ་
ལམ་བསྒོམ། བདག་ལ་བྱིན་གྱིས་བརླབས་པར་བསྒོམ། དེས་ཉམས་དང་ཐུགས་རྗེ་
རྒྱུན་མི་ཆད་པར་ཡོང། ནུས་པ་དང་ཡེ་ཤེས་རྒྱུན་མི་ཆད་པར་འོང། མཐུ་དང་རྫུ་
241



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
འཕྲུལ་རྒྱུན་མི་ཆད་པར་འོང། དེ་ལ་དབུགས་ཆེན་ཁ་ཡན་དུ་མི་བཏང། རྩ་ཆེན་
ཟུམ་དུ་མི་བཞུག །སྒོམ་དྲོད་སྟོར་དུ་མི་བཞུག་པ་དང་གསུམ། དབུགས་ཁ་ཡན་དུ་
མི་བཏང་བ་ནི། ཨ་འདྲེན་པའི་དུས་སུ་ལྕེ་ཡ་རྐན་ལ་གཏུགས་ལ། སོ་སྡམས་པས་
དབུགས་ཁ་ཡན་དུ་མི་འགྲོ། རྩ་ཆེན་ཟུམ་དུ་མི་བཞུག་པ་ནི། ཨའི་བསྒོམ་མ་ཆད་
པས། ཨ་བ་འདུ་ཏི་ཁ་ཕྱེ་ནས། ཤེས་པ་ཨ་ཝ་ན་ཡར་རྒྱུ་མར་རྒྱུ་བསམ། བསྒོམ་པའི་
དྲོད་སྟོར་དུ་མི་བཞུག་པ་ནི། ལྷ་གསུམ་ལ། ཨ་དཀར་པོ་འོད་དུ་འབར་བའི་མཆོད་
པ་རྒྱུན་མ་ཆད་པས། བདག་གཤེན་འདས་པའི་དུས་སུ། ངག་སྒྲའི་རང་བཞིན་དུ་
ཤར། སེམས་འོད་ཀྱི་རང་བཞིན་དུ་ཤར། ལུས་སྐུ་གདུང་རིང་བསྲེལ་ཤེལ་དཀར་དུ་
ཤར། སེམས་འོད་དུ་ཤར་ནས། ལྷ་གསུམ་དང་མཉམ་པའོ། །དེ་ཉིད་ལ་ཞུགས་ནས།
བདེར་གཤེགས་འགྲོ་དོན་གཉེར་བར་ཀྱང་རུང། སངས་རྒྱས་པར་བྱས་ཀྱང་རུང་བར་
དབང་ངོ། ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་ཡང་འགྱེད། གཡུང་དྲུང་
མངའ་འབྱིན་བྱང་ཆུབ་སེམས། བྱང་ཆུབ་སེམས་དཔའ་དང་བྱང་ཆུབ་སེམས་དཔའ་
སེམས་དཔའ་ཆེན་པོ་ཞེས་འོང་། ཅིར་ཡང་སྤྲུལ་སྐུ་སྣ་ཚོགས་འགྱེད། བདེར་གཤེགས་
གྲངས་ནི་བསམ་ལས་འདས། ཕྱོགས་བཅུར་བཞུགས་ཤིང་འདུལ་འདྲེན་པས། བོན་
སྐུ་མྱ་ངན་འདས་པའོ། མངོན་མེད་དེ་མཚོན་སངས་རྒྱས་ཐབས་ཀྱིས་འདྲེན། འགྲོ་བ་
ཐབས་ཀྱིས་འདྲེན་པ་ལ་སྤྲུལ་པ་ཅིར་ཡང་སྟོན། ཨ་ཉམས་སུ་བླང་པའོ། །སྤ་སྨར་རོ།
མིག་ཙོ།
བོན་ཉིད་བྱམས་པ་ཆེན་པོ་སྙིང་རྗེའི་ཀློང། སྒྲུབ་པ་པོ་ལ་ལྟ་བསྒོམ་གྱི་ཤོར་ས་ལྔ།
ལམ་གྱི་གགས་བཞི། གོལ་ས་བརྒྱད། སྐྱོན་གསུམ་འབྱུང་སྟེ། དང་པོ་ཤོར་ས་ལྔ་ནི།
སྟོང་ཉིད་གྲུབ་མཐར་ཤོར་བ་ནི། ཐེག་པ་འོག་མ་འོག་མའི་བཞེད་རྣམས། གོང་མ་
གོང་མས་སུན་ཕྱུང་ནས། མཐར་ཐུག་བདེ་ཆེན་གྱི་སྤྲོས་བྲལ་ལམ། བདེ་བ་ཆེན་པོ་
242



རྒྱུད་སྡེ།
ལུང་དྲི་མེད་འོད་གསལ།
ཡིད་སེམས་ལ་བྱར་མེད་པ་ལ་བོན་སྐུ་རུ་འཛིན་ཏེ། དེའི་དཔེ་ནི་རྒན་མོ་ལ་ལམ་སྟོན་
པ་དང་འདྲ་སྟེ། མིག་སེམས་འཛུབ་མོ་བཙུགས་ཏེ། རྒན་མོས་མ་རིག་བར་དུ་སྟོན་པ་
དང་མཚུངས་ཏེ། སྟོང་ཉིད་ཉམས་སུ་མ་མྱོང་བར། སྒྲོ་འདོགས་ཆོད་པའི་སྟོང་པ་ལ།
དོན་དམ་དུ་བྱས་ཀྱང་མི་གྲོལ་བ་ལ། སྟོང་པ་ཉིད་གྲུབ་མཐར་ཤོར་བའོ། །གཉིས་པ་
སྟོང་ཉིད་བློས་བྱས་སུ་ཤོར་བ་ནི། ཐ་སྙད་པའི་ལུགས་ཀྱིས་སྣང་བ་སེམས་གཅིག་དང་
དུ་བྲལ་ལ་སོགས་པས། སྟོང་པ་གཏན་ལ་ཕབ་ནས། བོན་ཐམས་ཅད་སྟོང་པ་ནམ་
མཁའི་དཀྱིལ་ལྟར་བསྒོམ་པ་དང། སྔགས་པས་ཕྱི་ནང་སྣོད་བཅུད་རིམ་གྱིས་བསྡུས་
པའམ། ཤིན་ཏུ་གུས་ལ་སོགས་པའི་སྔགས་བརྗོད་པས། སྟོང་པར་བྱས་པ་ལ། དེ་ལ་
བློ་འཇོག་པ་དེ་གཉིས་ཀ་བློས་བྱས་ཡིན་ཏེ། གནས་ལུགས་རྟོགས་པ་མེད་པའི་བློས་
བྱས་ཀྱི་སྟོང་པ་ལ། དོན་དམ་དུ་ལྟ་ཞིང་བསྒོམ་པ་དེས་གྲོལ་བ་མི་ཐོབ་སྟེ། སྟོང་པ་
བློས་བྱས་སུ་ཤོར་བ་ཡིན། གསུམ་པ་སྟོང་ཉིད་ལ་རྒྱས་འདེབས་སུ་ཤོར་བ་ནི། གནས་
ལུགས་མ་རྟོགས་པའི་ཕྱི་ནང་གི་སྣང་བ་ཐམས་ཅད་ལ། དང་པོ་བྱུང་ས་མེད། བར་དུ་
གནས་ས་མེད། ཐ་མ་འགྲོ་ས་མེད་སྙམས་པའི་བློས་བྱས་རྒྱས་འདེབས་པ་དང། སྦྱིན་
པ་ལ་སོགས་བསོད་ནམས་ཀྱི་ལས་ཐམས་ཅད་ལ་བདག་མི་དམིགས། སེམས་ཅན་མི་
དམིགས། སྦྱིན་པ་ལ་སོགས་པར་མི་དམིགས་པར། ཐམས་ཅད་སྟོང་པར་རྒྱས་བཏབ་
ནས་བསྒོམ་པ་ནི་བློས་བྱས་ཡིན་ཏེ། དེ་ནི་དངོས་འཛིན་རང་རྒྱུད་པའི་རྟོག་པ་ཁ་ཕྲི་
བའི་ཐབས་ཙམ་ཡིན་གྱིས། གཏིང་གི་གོ་རྟོགས་མེད་པའི་རྒྱས་འདེབས་དེས། གྲོལ་བ་
མི་ཐོབ་པས། དེས་ན་རྒྱས་འདེབས་པའི་ས་ལ་ཞེན་ན། སྟོང་པ་ཉིད་རྒྱས་འདེབས་སུ་
ཤོར་བ་ཡིན། བཞི་པ་སྟོང་ཉིད་གཉེན་པོར་ཤོར་བ་ནི། ཆགས་སྡང་ལ་སོགས་ཉོན་
མོངས་སྐྱེས་པའི་ཚེ། དེའི་གཉེན་པོར་སྟོང་ཉིད་རམ་མདར་སྦྲན་ནས། སྟོང་པ་ཉིད་
ཀྱི་ལྷ་བསྒོམ་གྱིས། ཉོན་མོངས་པ་དེ་ཇེ་ཞི་ཇེ་ཞི་མེད་བྱེད་ཅིང། ཉོན་མོངས་པ་དང་
243



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སྟོང་ཉིད་གཉིས་ཡུལ་དང་གཉེན་པོ་ཐ་དད་དུ། བལྟ་སྒོམ་བྱས་པ་དེས། གྲོལ་བར་མི་
འགྱུར་ཏེ། སྟོང་ཉིད་གཉེན་པོར་ཤོར་བ་ཡིན། ལྔ་པ་སྟོང་ཉིད་ཐབས་སུ་ཤོར་བ་ནི།
འབྲས་བུ་ནི་བོན་གྱི་སྐུ་བཟང་པོ་ཅིག་ལོག་ན་ཡོད་པར་བྱས་ནས། དེའི་རྒྱུའམ་ལམ་དུ་
སྟོང་པ་ཉིད་བློས་བསྒོམ་བྱས་ན། དེས་བོན་སྐུ་མི་ཐོབ་སྟེ། དེ་ལྟར་སྟོང་པ་ཉིད་ཐབས་
ཡིན་ན། དེ་ཚེ་སངས་རྒྱས་ཉིད་དུ་མི་འགྱུར། རྒྱུ་ལས་འབྲས་བུ་གཞན་མེད་ཕྱིར།
ཐབས་ནི་སྟོང་པ་ཉིད་མ་ཡིན། ཞེས་སོ། །དེས་ཤོར་བ་ལྔ་སྤངས་པའི་གནས་ལུགས་
ལྷན་ཅིག་ནས་སྐྱེས་པའི་ཡེ་ཤེས། མ་ཡེང་སྤྲོས་བྲལ་གྱི་དོན་རྟོགས་པའི་ངང་ལ་བསྐྱང་
པར་བྱ་གསུངས། གཉིས་པ་ལམ་གྱི་གགས་རྣམ་པ་བཞི་ནི། ཉམས་ལ་རྟོགས་པར་གོ་
བ་དང། རྟོགས་པ་ལ་ངེས་ཤེས་མ་སྐྱེས་པ་དང། གཞན་དོན་བྱ་བ་སྔས་པ་དང།
གཞན་དོན་གྱི་བློ་བསད་པ་དང་བཞིའོ། །དེ་ལ་ཉམས་ལ་རྟོགས་པར་གོ་བ་ནི།
བསྒོམས་པས་ནང་དུ་སེམས་ལ་བདེ་གསལ་མི་རྟོག་པའི་ཉམས་སིངས་པར་སྐྱེས་པ་ལ།
འདི་ཉིད་ཁོ་ན་སངས་རྒྱས་ཀྱི་དགོངས་པ་ཡིན་སྙམས་ནས། ནང་དུ་ང་རྒྱལ་དང་
རློམས་སེམས་སྐྱེས། ཕྱི་རུ་སྤྱོད་པ་རྩིང་པོ་རུ་ཤོར་ཏེ། དེར་བདུད་ཞུགས་ཏེ། བདག་
གཞན་གཉིས་ཀ་བརླག་པར་འོང། གཉིས་པ་རྟོགས་པ་ལ་ངེས་ཤེས་མ་སྐྱེས་པ་ནི།
སེམས་ཀྱི་ངོ་བོ་མཐོང་བ་ལ་གཡང་ཟ་ཞིང་ཡིད་མ་ཆེས་ཏེ། དེ་ཙུག་མ་ཡིན་པའི་བདེ་
གསལ་མི་རྟོག་པའི་ངང་ལ་གནས་གནས་པོ་གཅིག་འདོད་པ་ནི། ཕྱིན་ཚུན་ཆོད་དུ་
འོང་བར་འདུག་སྟེ། ཡུམ་གྱིས་ཞལ་ནས། ལར་རྟོགས་པ་མེད་ན་ཉམས་ཀྱིས་མཐོ་
རིས་ཀྱི་རྒྱུ་ལས་མི་ཡོང། ཉམས་ལ་ཞེ་འདོད་བག་རེ་བྱུང་ཡང། རྩ་བ་མ་ཆོད་པའི་
རྟོགས་པ་དེས། སངས་རྒྱས་པའི་ལམ་སྣ་ནས་ཟིན་པ་ཡིན་གསུངས། གསུམ་པ་
གཞན་དོན་དུ་བྱ་བ་སྔས་པ་ནི། ཐེག་པ་ཆེན་པོར་སེམས་ལ་བསྐྱེད་ནས། བྱ་རྒྱུ་སེམས་
ཅན་གྱི་དོན་ལས་མེད་པར་བཤད་ཅིང་གོ་བས། རང་གི་སེམས་ལ་བརྟན་པ་ཅུང་ཟད་
244



རྒྱུད་སྡེ།
ལུང་དྲི་མེད་འོད་གསལ།
ཀྱང་མ་ཐོབ་པར། ཚོགས་སུ་བཞུགས་ནས་གཞན་དོན་བྱས་པ་དེས། རང་གཞན་
གཉིས་ཀ་ལ་ཕན་མ་ཐོག་པ་ཡང་ཡོད། བཞི་པ་གཞན་དོན་གྱི་བློ་བསད་པ་ནི། རང་
ཉིད་འཁོར་བ་ལས་མ་སྒྲོལ་བར་དུ། དངོས་སུ་གཞན་དོན་བྱ་བར་མི་ནུས་པར་གོ་
བས། དེ་ལྟར་རང་གི་སྒྲུབ་པའི་བར་ཆད་དུ་འགྲོ་ལ། གཞན་ལ་ཕན་ཐོགས་པར་མི་
ནུས། འཕྲལ་དུ་གཞན་དོན་ཕྲ་མོ་ནུས་བཞིན་དུ་བློ་བསད་ནས་ཐ་མལ་དུ་གོལ་བ་
ཡང་ཡོད། དེ་ལྟར་གགས་བཞི་པོ་དེ་སེལ་བ་ལ་ཡང། དཔོན་གསས་བཅུད་དང་ལྡན་
པ་ཞིག་བསྟེན་པར་རག་ལས། སྤྱིར་སེམས་ཅན་བསོད་ནམས་བསགས་པ་རབ་ཅིག་
ལ་རྟེན་འབྲེལ་ཐམས་ཅད་རང་འགྲིག་ཏུ་འོང། བསོད་ནམས་མ་བསག་ཅིང་དཔོན་
གསས་མ་ཟིན་པ་རྣམས་ལ་ཉམས་མྱོང་དང་མན་ངག་ཟབ་མོ་རང་གིས་རང་གགས་
བྱེད་པས། དེས་ན་དབང་པོ་འབྲིང་མན་ཆད་ལ། རྟག་ཏུ་དཔོན་གསས་བཅུད་ལྡན་
བསྟན་ཅིང། མན་ངག་གི་གསོས་ཡང་ནས་ཡང་དུ་གདབ་པ་གལ་ཆེ། གསུམ་པ་ལམ་
གྱི་གོལ་ས་བརྒྱད་ནི། ཉམས་རྟོགས་རྒྱུད་ལ་སྐྱེས་ནས་གོལ་ས་འབྱུང་བ་ལ། ལས་དང་
པོ་ལ་གོལ་དུ་མེད། འོ་ན་གོལ་ས་རང་ཇི་ལྟ་བུ་འབྱུང་ཞེ་ན། སྤྱིར་བཀའ་ལུང་ཀུན་
ནས་གོལ་ས་འབྱུང་བ་མང་དུ་བཤད་ཀྱང། དོན་དྲིལ་ན་རྟོགས་པ་ཤས་ཆེ་བའི་གོལ་
ས་བཞི། ཉམས་མྱོང་ཤས་ཆེ་བའི་གོལ་ས་བཞི་སྟེ་བརྒྱད་དོ། །དེ་ལ་རྟོགས་པ་ཤས་ཆེ་
བའི་གང་ཟག་ལ་སྤྱོད་པའི་སྐྱོན་བཞི་འབྱུང་སྟེ། སེམས་ཅན་གྱི་དོན་ལ་གཡེལ་བ་དང།
ལས་རྒྱུ་འབྲས་ལ་གཡེལ་བ་དང། དཔོན་གསས་ཀྱི་སྙན་སྐུར་ལ་གཡེལ་བ་དང། རང་
སྤྱོད་པ་རྩིང་དུ་སོང་བའོ། །དང་པོ་སེམས་ཅན་གྱི་དོན་ལ་གཡེལ་བ་ནི། སྐྱེ་བོ་རང་ཁ་
མ་འདྲ་སྟེ་གོལ། གནོད་སྦྱིན་ལ་ཡང་སྟོང་པ་སྙིང་རྗེ་ཟུང་འཇུག་ཏུ་སྐྱེས་ཀྱང། སྔོན་
སེམས་ལ་མ་སྐྱེད་ཅིང་སྨོན་ལམ་མ་བཏབ་པས། དེའི་དབང་གིས་མངོན་དུ་གཞན་
དོན་མ་ནུས་པས། སངས་རྒྱས་ལ་ཐག་རིང་པས་གོལ་བ་ཡིན། དེས་ན་དོན་དམ་པར་
245



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བདག་དང་གཞན་སེམས་ཅན་གཉིས་མེད་པར་རྟོགས་ཀྱང། ཀུན་རྫོབ་སྒྱུ་མ་ཙམ་
གྱིས་སེམས་ཅན་ཐམས་ཅད་ལ་བྱམས་པ་དང་སྙིང་རྗེ་བྱང་ཆུབ་ཀྱི་སེམས་ལ་བློ་སྦྱོང་
ཞིང། འཕྲལ་དུ་ཡང་རང་གི་དགེ་སྦྱོར་རྒྱུད་དང་ཕ་རོལ་གྱི་དོན་ཁེབས་ཆེ་ཆུང་ལ་
བཏགས་ཤིང། རང་གི་ནུས་པའི་ལྟང་ཚད་ཀྱི་སྒོ་ནས། གཞན་དོན་ལ་བསླབ་པ་གལ་
ཆེའོ། །ལས་རྒྱུ་འབྲས་ལ་གཡེལ་ན། གནོད་སྦྱིན་དུ་གོལ་ཏེ། རྒྱུད་ལ་རྟོགས་པ་ཁྱད་
པར་ཅན་ཡོད་ཀྱང། སྡིག་པ་མི་དགེ་བ་ལ་མ་འཛེམས་ན། རྟོགས་པའི་མཐུས་ངན་
སོང་དུ་མ་སོང་ཀྱང། ལས་ངན་གྱི་མཐུས་གནོད་སྦྱིན་དུ་སྐྱེ་བས། དེས་ན་ངོས་འཛིན་
མ་སྤངས་བར་དུ། སྡིག་པ་མི་དགེ་བ་ལ་འཛེམས་པ་གལ་ཆེའོ། །དཔོན་གསས་ཀྱི་
སྙེན་སྐུར་ལ་གཡེལ་ན། རང་ལ་ང་རྒྱལ་ཡོད་པའི་རྟགས་ཡིན། དམ་ཚིག་ལ་སེལ་མ་
ཞུགས་ཀྱང། མོས་གུས་ཆུང་དུ་སོང་ན། རབ་དང་སྲིད་གཤེན་པར་གོལ་ཏེ། ཕྲུ་
གཤེན་པ་དང་འདྲ། འབྲིང་ན་འདི་ཡང་གནོད་སྦྱིན་དུ་སྐྱེ། ཐ་མ་དམ་ཚིག་ལ་སེལ་
ཞུགས་ན། ཡུག་ཅིག་དམྱལ་བར་འགྲོ་དགོས། རྟོགས་པ་ཡིས་བརྟན་དུ་མི་སྡོགས་
གསུངས། དེས་ན་སངས་རྒྱས་ཀྱི་བར་དུ། དཔོན་གསས་ལ་མོས་གུས་རྒྱུན་མ་ཆད་པ་
གལ་ཆེའོ། །རང་སྤྱོད་པ་རྩིང་དུ་སོང་བ་ནི། སྙིང་རྗེ་ཤས་ཆུང་བས། སེམས་ཅན་ཕ་
རོལ་གྱི་སེམས་མ་སྲུང་པའི་ཉེས་པ་སྟེ། རང་བཞིན་གྱི་ཁ་ན་མ་ཐོ་བ་སྡིག་པ་ཆེ་རིགས་
མ་གོས་ཀྱང། གཞན་མི་དད་པའི་སྤྱོད་པར་བྱས་ཤིང། དད་ལྡན་སུན་ཕྱུང་བའི་ལས་
ཀྱི་ལས་ཚན་ཆེ་ན་གཅིག་པུ་གནས་པའི་ཀླུ་རུ་སྐྱེ། རབ་ན་བསེ་རུ་ལྟ་བུའི་མི་རུ་སྐྱེ།
དེས་ན་གཞན་མི་མོས་ཟློག་ནུས་པའི་ཡོན་ཏན་མ་ཐོབ་བར་དུ། གཞན་མི་དད་པའི་
སྤྱོད་པ་བག་མེད་པ་ཐམས་ཅད་སྤང་བར་གལ་ཆེའོ། །དེས་ན་རྟོགས་པ་རྒྱུད་ལ་སྐྱེས་
པ་ཙམ་གྱིས་མི་ཆོག་སྟེ། དཔོན་གསས་བླ་མ་རྣམས་དང། བཀའ་ལུང་མན་ངག་
རྣམས་དང། ཞུ་གཏུག་ཡང་དང་ཡང་དུ་བྱེད་དགོས། གཉིས་པ་ཉམས་མྱོང་ལ་ཤས་
246



རྒྱུད་སྡེ།
ལུང་དྲི་མེད་འོད་གསལ།
ཆེ་བའི་གང་ཟག་ལ། ཉམས་མྱོང་ལ་ཞེན་པའི་སྐྱོན་བཞི་བྱུང་སྟེ། ཉམས་བདེ་བ་ལ་
ཤས་ཆེ་ཞིང་བདེ་བ་ལ་ཞེན་ན། འདོད་ཁམས་སུ་གོལ། དེ་བཞིན་དུ་ཉམས་གསལ་བ་
ལ་ཞེན་ན་གཟུགས་ཁམས་སུ་གོལ། མི་རྟོག་པ་ལ་ཞེན་ན་གཟུགས་མེད་དུ་གོལ། དེ་
གསུམ་ཀ་ལ་མཚུངས་པར་ལྡན་ཞིང་ཞེན་ན། མཐའ་ཁོབ་མི་རུ་གོལ། དེས་ན་ཉམས་
མྱོང་ཅི་ལྟར་ཤར་ཡང། དེ་ལ་མ་ཆགས་མ་ཞེན་རེ་དོགས་མེད་པའི་ཚུལ་གྱིས་བསྐྱང་
བར་བྱའོ། །བཞི་པ་ལམ་གྱི་སྐྱོན་གསུམ་ནི། ལམ་སྒོམ་པའི་གཤེན་རྒྱལ་ལ། དང་པོ་
ཤེས་པ་ལྡིང་བའི་སྐྱོན་ནི། མི་རྟོག་པ་སྐྱེ་མེད་ལྡིང་ངེ་མེར་རེ་བ་དེ་ནི། ལྡིང་པའི་སྐྱོན་
ཡིན་ཏེ། གསལ་བ་ངར་མེད་པའི་ལྡེང་པོ་དེ་ནི། དེ་ཉིད་ལ་ལོ་དུ་མར་བསྒོམ་ཀྱང་
ལྷག་མཐོང་གི་ཡེ་ཤེས་མི་བསྐྱེད་ཅིང་མི་འཕེལ་བས། དེ་ལས་ཤེས་པ་གསལ་རིག་ངར་
དང་ཆས་པས། ཡུལ་སྣ་ཚོགས་ལ་རྩལ་སྦྱང་བ་གལ་ཆེའོ། །གཉིས་པ་ཤེས་པ་འཁྱམས་
པའི་སྐྱོན་ནི། སྤྱིར་བོན་རྣམས་ཀྱི་གོ་ཡུལ་ལྟོས་ནས། ཐབས་ཀྱིས་རིག་པ་མ་ཆུན་པས།
ཤེས་པ་ཡུལ་སྣ་ཚོགས་སུ་འཁྱམས་ཏེ། རྟོགས་པ་གཅིག་རྟིང་ལ་གཅིག་རྒྱུད་མར་
འབྱམས་ཏེ་ཤེས་པ་འཁྱམས་པའི་སྐྱོན་ཡིན་ཏེ། དོན་སྤྱིའི་གོ་བ་ཡོད་ཀྱང། ཤེས་པ་
ཡུལ་ལ་འཁྱམས་པས། འཁྲུལ་པ་ཟིལ་གྱིས་མི་ནོན་ཅིང། གྲོལ་བ་མི་ཐོབ་པས་སེམས་
ལ་དབང་མ་ཐོབ་བར་དུ། རིག་པ་གཅུན་པ་གལ་ཆེ། གསུམ་པ་ཤེས་པ་བཏང་སྙོམས་
ཀྱི་སྐྱོན་ནི། སྣང་བ་སེམས་ཀྱི་རང་བཞིན་ནམ་ངོ་བོ་མཐོང་བ་མེད་པར། ཚིག་ཙམ་གྱི་
ལྟ་བ་གདེང་དུ་བྱས་ནས། གནས་ལུགས་བསྒོམ་མི་དགོས། བསྒོམ་རྒྱུ་མེད། ད་ལྟར་
གྱི་སྣང་བ་སེམས་མ་བཅོས་པ། སྒྱུ་མ་འདི་ཀ་བོན་སྐུ་ཡིན་ཟེར་ནས་སྤྱོད་པ་ཐ་མལ་
རང་ཀར་བྱེད་པ་དེ་ནི། བཏང་སྙོམས་ཀྱི་སྐྱོན་ཡིན་ཏེ། དེ་ནི་སྐྱེ་བོ་རང་རྒྱུད་པ་
རྣམས་དང། བྱེ་བྲག་མེད་པས། རྒྱུན་དུ་བསྒོམ་མེད་ཡེངས་མེད་དུ་ཀྲིལ་ལེ་འབྲག་
དགོས། ལར་ན་ཉམས་དང་རྟོགས་པའི་སྐྱོན་དང། གགས་དང་གོལ་ས་ཐམས་ཅད་
247



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ནི། རང་གི་ཞེ་འདོད་དང་འཛིན་པ་དང། ང་རྒྱལ་དང་རློམ་སེམས་དང། རེ་དོགས་
དང་ཆགས་ཞེན་དང༌། ལེ་ལོ་ལ་སོགས་པའི་རྟོག་པ་ངན་པ་ཡིན་པས། རང་རྟོག་དེ་
རྣམས་ཞི་ཙམ་ན། གགས་བསལ་མི་དགོས། ངན་རྟོག་སེལ་བ་ལ་གང་ཅི་ལ་ཡང་
ལྟོས་པ་མེད། རེ་དོགས་མེད། ལེ་ལོ་མེད་པར་སེམས་མ་ཡེངས་ཕྲིལ་ལེ་བསྒོམ་པ་ཁོ་
ན་གནད་ཆེའོ། །ལྔ་པ་བོགས་དབྱུང་བ་ལ་གསུམ་སྟེ། དང་པོ་ཐབས་ཀྱིས་བོགས་
དབྱུང་བ་ནི། དབང་པོ་འབྲིང་མན་ཆད་ཀྱིས། གནས་ལུགས་ཀྱི་ངང་ལས་འཇོག་པ་
འབའ་ཞིག་བསྐྱངས་ན། ཕལ་ཆེར་ལྡེང་པོར་འཆོར་བས། དེ་ལ་བསྐྱེད་རིམ་མམ་རྩ་
དབུགས་སམ་བདེ་བ་ལ་སོགས་པའི་ཐབས་ཁྱད་པར་ཅན་དང་ཟུང་འཇུག་ཏུ་བསྒོམ་
པས་བོགས་ཆེ་སྟེ། དེ་ཡང་མཆོག་ཏུ་བྱམས་པའི་གྲོགས་སུ་དྲོད་ཆེན་པོ་གཏུམ་མོ་ཁོ་
ན་བཟང། གཉིས་པ་ཤེས་རབ་ཀྱིས་བོགས་དབྱུང་བ་ནི། དབང་པོ་རབ་འབྲིང་ཀུན་
གྱིས་སྐབས་སུ་མདོ་རྒྱུད་ཟབ་མོ་ལྟ་བ་དང། མན་ངག་ཟབ་མོའི་ལྟ་རྟོགས་དང་ཉན་
བཤོད་དང། གང་ཟག་རྟོགས་ལྡན་རྣམས་དང་ཉམས་བསྡུར་གྱི་གླེ་བོ་ལ་སོགས་པ་
བྱས་པས། བོགས་ངང་གིས་བྱུང་བས། སྐབས་སྐབས་སུ་དེ་ལྟར་བྱའོ། །གསུམ་པ་
སྤྱོད་པ་དུས་ཚོད་དང་བསྟུན་པས་བོགས་འབྱུང་བ་ནི། ལས་དང་པོ་དབེན་པར་སྨྲ་
བཅད་འབའ་ཞིག་ལ་བོགས་ཆེ། གོམས་པ་འབྲིང་དབེན་པ་རྟེན་ཞིང་སྐབས་སུ་རྩལ་
བག་རེ་སྦྱངས་ན་བོགས་ཆེ། འོན་ཀྱང་མི་ཡུལ་དུ་ཡུན་རིང་དུ་མི་རུང། འོལ་ཅིག་
ཉམས་བཟང་པ་ཙུག་འོང་སྟེ། གྲིབས་ཀྱིས་ཏིང་ངེ་འཛིན་ཉམས་འགྲོ། དེ་ཙམ་ན་རྐྱེན་
གྱིས་འཁྲུལ་པས་བག་ཆགས་ཀྱི་རོ་ལྡང་པས་ཡུན་མི་རིང། གོམས་པ་ཀློང་དུ་གྱུར་པ་
གཅིག་མི་གསེབ་ཏུ་ཡག་ཡུག་བྱར་མི་རུང། ལས་གོམས་པ་རབ་ཏུ་གྱུར་པ་མཉམ་
རྗེས་གཉིས་མེད་དུ་སོང་ཙམ་ན། སྣང་གྲགས་ཀྱི་བདེ་སྡུག་ཐམས་ཅད་ལ་ཉམས་ཀྱི་རོ་
སྙམས་པས་བོགས་ངང་གིས་འབྱུང། འོན་ཀྱང་བོགས་འདོན་ཐམས་ཅད་འུབ་ཀྱིས་
248



རྒྱུད་སྡེ།
ལུང་དྲི་མེད་འོད་གསལ།
དྲིལ་ནས། ཞི་གནས་ལྷག་མཐོང་གང་ཡིན་ཀྱང། བརྟན་པ་མ་ཐོབ་བར་དུ། དཔོན་
གསས་ལ་མོས་གུས་བྱེད་ཅིང། དབེན་པར་བསྒོམ་པ་གལ་ཆེའོ། །བརྟན་པ་ཐོབ་ནས་
ཡུལ་སྣ་ཚོགས་ལ་བླང་དོར་མེད་པའི་སྤྱོད་པ་བོགས་ཆེའོ། །དེ་ལྟར་བསྒོམས་ཅིང་
སྐྱངས་པས། ཉམས་གསལ་སྟོང་མཐའ་དབུས་མེད་པ་སྐྱེའོ། །དེ་ཉིད་རང་སེམས་སུ་
གོ །སེམས་སྟོང་པ་ཡ་བྲལ་དུ་རྟོགས། སྣང་སེམས་ཐམས་ཅད་སྤྲོས་བྲལ་གྱི་ངང་དུ་
རོ་གཅིག །བོན་སྐུ་དང་བོན་སྐུའི་འོད་དུ་རོ་གཅིག །དེ་ལ་མཉམ་བཞག་རྗེས་ཐོབ་
རྒྱུན་ཆད་མེད། རང་སེམས་སངས་རྒྱས་འབའ་ཞིག་ཏུ་རྟོགས། ཁྱོད་ཀྱིས་དེ་བཟང་པོ་
ཡིན་སྨྲས་ཀྱང་དགའ་རྒྱུ་མེད། ངན་པ་ཡིན་ཟེར་ཀྱང་མི་དགའ་རྒྱུ་མེད། འཁོར་
འདས་ཐམས་ཅད་སྨྲ་བསམ་བརྗོད་བྲལ་དུ་གོ །ལྟ་སྒོམ་གྱི་རྟོགས་པ་ཐམས་ཅད་ལས་
གྲོལ། ལྟ་བ་མི་མཐུན་པ་ཐམས་ཅད་ཞིག །བསྒོམ་བཟང་ངན་གྱི་རྩིས་ཀྱང་བྲལ། བྱ་
བྱེད་ཀྱི་བློ་ལས་འདས། རེ་དོགས་ཀྱི་ཁུ་འཕྲིག་ཡལ། སྤང་བླང་གི་རྩིག་པ་འགྱེལ།
མཉམ་ཉིད་ཀྱི་ངང་དུ་གྲོལ། ལྷུན་གྲུབ་ཀྱི་རང་ས་ཟིན་ཙམ་ན། ལྟ་སྒོམ་མཐར་ཕྱིན་པ་
ཡིན། དེ་ཙམ་ན་མཐར་ཕྱིན་པའི་སྤྱོད་པ་བུ་ཆུང་ལྟར་གནས་པ་ཡིན། དེ་ལྟར་མཐར་
ཕྱིན་ཙམ་ན། འབྲས་བུ་ཇི་ལྟར་ཐོབ་ཅེ་ན། དྲུག་པ་འབྲས་བུ་ཐོབ་ལུགས་ཀྱི་རིམ་པ་
ལ་གཉིས་ཏེ། གནས་སྐབས་ཀྱི་ཡོན་ཏན་སྐྱེ་བ་དང། མཐར་ཐུག་གི་འབྲས་བུ་ཐོབ་
ལུགས་སོ། །དང་པོ་ལ་དྲུག་སྟེ། ལྟས་བཞི། ཉམས་མྱོང་ལྔ། རྟགས་ལྔ། ཡོན་ཏན་
བརྒྱད། མཐོང་སྣང་ལྔ། མངོན་ཤེས་དྲུག་ཏུ་འབྱུང། ལྟས་རྣམ་པ་བཞི་ནི། ལམ་སྒོམ་
པའི་དུས་སུ་འབྱུང་སྟེ། དང་པོ་མཚན་མོ་པྲའི་རྨི་ལྟས་ནི་རྨི་ལམ་དུ་ཕན་གནོད་ཀྱི་ལྷ་
འདྲེ་མཐོང་བ་དང། གྱོད་གྲོགས་གང་འོང་གི་ལྟས་འབྱུང་བ་དང། ཕ་རོལ་ལ་རྐྱེན་
གྲོགས་གང་འོང་མཐོང་བ་དང། སྤྲུལ་པ་སྐུའི་ཞིང་ཁམས་མཐོང་བ་ལ་སོགས་འབྱུང།
འདུ་བ་མང་པོའི་སྔ་ལྟས་ནི། སྒྲུབ་པ་པོའི་སྙན་པ་ཕྱོགས་བཞིར་ཁྱབ་པས། ཉིན་མོར་
249



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མི་འདུ། མཚན་མོར་མི་མ་ཡིན་འདུ། ངོ་མཚར་རྫས་ཀྱི་ཁྱད་ལྟས་ནི། གཞན་གྱི་ནོར་
ཁྱད་པར་ཅན་དང། རྟེན་དང་དམ་རྫས་ཁྱད་པར་ཅན་ལག་ཏུ་འོང་བ་དང། འཇིག་
རྟེན་འདོད་བྱའི་གཏེར་རྙེད་པ་དང། གདམས་ངག་ཟབ་མོ་འབད་པ་མེད་པར་ལག་
ཏུ་འོང་བ་དང། སྣང་བ་ལུས་ཀྱི་ཁྱད་པར་ནི། སྒྲུབ་པ་པོ་དབང་པོ་དྭངས་ཤིང། གཟི་
བྱིན་ཆགས་པ་དང། ལུས་བྱ་བལ་ལྟར་ཡང་ཞིང་བདེ་བ་དང། ནད་གཞི་རྙིང་པ་
ཐམས་ཅད་བྱང་ཞིང་གསར་པ་མི་འཇུག་པའོ། །ལས་ཀྱི་རྣམ་པར་སྨིན་པ་ནི་མི་རྟག །
ཉམས་མྱོང་ལྔ་ནི། འབྱུང་བ་ལྔའི་ཉམས་ཏེ། སའི་དབུགས་ཟིན་པའི་ཉམས་སྣང་ནི།
སྣང་བ་དུ་བ་ལྟ་བུའི་ཉམས་འབྱུང། ཆུའི་དབུགས་ཟིན་པའི་ཉམས་ནི། སྣང་བ་སྒྲིག་
སྒྱུ་ལྟ་བུའི་ཉམས་འབྱུང། མེའི་དབུགས་ཟིན་པའི་ཉམས་ནི། སྲིན་བུ་མེ་ཁྱེར་ལྟ་བུའི་
ཉམས་འབྱུང། རླུང་གི་དབུགས་ཟིན་པའི་ཉམས་ནི། མར་མེ་ལྟ་བུའི་ཉམས་འབྱུང།
ནམ་མཁའི་དབུགས་ཟིན་པའི་ཉམས་ནི། མཚན་མོ་མུན་པ་སངས་ནས་ཉིན་ནུབ་
སྲང་མེད། དེ་རྣམས་བདུད་དང་མ་ནོར་ཐེ་ཚོམ་བཅད། རྟགས་རྣམ་པ་ལྔ་ནི། སའི་
དབུགས་ཟིན་པའི་རྟགས་སུ། སྔར་བས་ལུས་སེམས་ཡང་ཞིང་འདུག་ཚན་ཆེ་བར་འོང།
ཆུའི་དབུགས་ཟིན་པའི་རྟགས་སུ། ལུས་སྣུམ་བག་དང་ལྡན་པར་འོང། མེའི་དབུགས་
ཟིན་པའི་རྟགས་སུ། ཤ་མདངས་གསལ་བར་འོང། རླུང་གི་དབུགས་ཟིན་པའི་རྟགས་
སུ། ལུས་པོ་ཡང་ཞིང་འགྲོ་བ་མྱུར། ནམ་མཁའི་དབུགས་ཟིན་པའི་རྟགས་སུ། ཟོ་
མདོག་བདེ་ཁམས་མི་ཟློག་པ་ཡིད་འཐད་པ་འོང། ཉམས་རྟགས་བཅུ་པོ་དེ། ཉམས་ནི་
རང་སྣང་ལ་འཆར། རྟགས་ནི་རང་གཞན་གཉིས་ཀ་ལ་འབྱུང་བའོ། །ཡོན་ཏན་བརྒྱད་
ནི། གོང་གི་ཉམས་ལྔ་དང་རྟགས་ལྔ་གཅིག་ཏུ་བསྡེབས་པས། ཡོན་ཏན་ལྔ་ཞེས་བྱ།
ཉི་མ་དང་ཟླ་བ་ཐམས་ཅད་ཀུན་ཏུ་སོང་བའི་ཡོན་ཏན་གསུམ་སྟེ་བརྒྱད་དོ། །ཉི་མའི་
ཡོན་ཏན་ནི། སྒྲུབ་པ་པོ་དེའི་དྲུང་དུ། མི་གཞན་ནམ་སྡིག་ཅན་འོང་ན་སྡོད་མི་ཚུགས་
250



རྒྱུད་སྡེ།
ལུང་དྲི་མེད་འོད་གསལ།
ཤིང་གདོང་ལ་མིག་ལྟ་མི་ནུས་པར་འོང། དཔེར་ན་ཉི་མ་ལ་མིག་གིས་མི་ཚུགས་པ་
བཞིན་ནོ། །ཟླ་བའི་ཡོན་ཏན་ནི། སྒྲུབ་པ་པོ་དེ་མི་དད་པ་ཅན་གྱི་མཐོང་ཙམ་ན།
དད་པའི་སེམས་སྐྱེས་ནས། མི་འབྲལ་བར་འདོད་པའི་གདུང་བ་འོང། དཔེ་ཟླ་བ་ཉ་
བ་ལ་དྭངས་སྤྲོ་བ་བཞིན་ནོ། །ཀུན་ཏུ་སོང་བའི་ཡོན་ཏན་ནི། ཡོན་ཏན་བདུན་པོ་དེ་
དག་ཀུན་ཚང་ན་མི་འབྲལ་བ་ལ་བཞག་པ་ཡིན་ནོ། །མཐོང་སྣང་རིམ་པ་ལྔ་ནི། དང་
པོ་ཕན་གནོད་ཀྱི་ལྷ་འདྲེ་མཐོང། དེ་ནས་རྒྱལ་ཆེན་བཞི་ལ་སོགས་པའི་གྱད་གནས་
མཐོང། དེ་ནས་ས་བཅུའི་བྱང་ཆུབ་སེམས་དཔའི་ཞལ་ཅི་རིགས་པར་མཐོང། དེ་ནས་
སྤྲུལ་པ་སྐུའི་ཞལ་མཐོང་གསུང་ཐོས་པ་འབྱུང། དེ་ནས་ལོངས་སྤྱོད་རྫོགས་པའི་སྐུའི་
ཞལ་ཅི་རིགས་སུ་མཐོང་བའོ། །མངོན་པར་ཤེས་པ་དྲུག་ནི། མིག་གི་མངོན་པར་ཤེས་
པས། ཁམས་གསུམ་གྱི་གཟུགས་ཉེ་རིང་མེད་པར་མཐོང། དེ་བཞིན་རྣ་བས་ཁམས་
གསུམ་གྱི་སྒྲ་ཉེ་རིང་མེད་པར་ཐོས། སེམས་ཀྱིས་ཕ་རོལ་གཞན་གྱི་རྟོགས་པ་ཤེས།
འཆི་འཕོ་དང་སྐྱེ་བ་དྲན་པའི་མངོན་ཤེས་ཀྱིས། ནམ་འཆི་དང་གར་འཕོ་དང་སྐྱེ་བ་སྔ་
ཕྱི་ཤེས། རྫུ་འཕྲུལ་ཤེས་པའི་མངོན་ཤེས་ནི། ལུས་སྣང་སྐུམ་དང་མང་ཉུང་དུ་ཤེས་པ་
འབྱུང། འོན་ཀྱང་གནས་སྐབས་ཀྱི་ཡོན་ཏན་གྱི་རྟགས་དེ་དག་ནི། སྔོན་གྱི་ལས་
བསགས་མ་བསགས་དང། ཕུང་པོ་ལྷག་བཅས་ལྷག་མེད་བྱེ་བྲག་གིས། ཡོན་ཏན་གྱི་
རྟགས་མང་ཉུང་དང་ཡོད་མེད་ཡོང་སྟེ། སྔོན་གྱི་ལས་མ་བསགས་པ་དང། ཕུང་པོ་
ལྷག་བཅས་སུ་མྱ་ངན་འདས་པ་རྣམས་ནི། དཔེར་ན་ཁྱུང་སྒོང་དང་སེང་གེའི་བུ་ལྟར།
ལུས་ངན་ཕུང་པོའི་རྒྱ་དང་མ་བྲལ་བར་དུ། ཡོན་ཏན་གྱི་རྟགས་མི་མངོན་ཏེ། ཕུང་
པོའི་རྒྱ་ནམ་རལ་ཙམ་ན། ཡོན་ཏན་གྱི་རྟགས་ཐམས་ཅད་མངོན་པར་འབྱུང་ངོ༌། །
མདོ་རྒྱུད་གཤེན་རབ་སྐྱེས་རབས་འབྱུང་བར་བཤད། གལ་ཏེ་བརྟན་པ་མ་ཐོབ་པ་ལ་
ཚེའི་དུས་བྱེད་ན། འཆི་ཁར་བར་དོའི་གདམས་ངག་བསྟན་པ་ནི། འཕོ་བ་རབ་འབྲིང་
251



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཐ་གསུམ་དང། འཕོ་ཐབས་ནི་མན་ངག་ཏུ་ཤེས་པར་བྱའོ། །བར་དོ་ལྔ་པ་ནི། བར་དོ་
བདར་ཤ་བཅད་པ་ནས་ཤེས་པར་བྱའོ། །བོན་སྐུ་ཐམས་ཅད་མཁྱེན་པ་དང།
གཟུགས་སྐུ་མཚན་དཔེ་འབར་བ་ཐོབ། ཇི་སྲིད་འཁོར་བ་མ་སྟོང་བར་དུ། མཛད་
པའི་འཕྲིན་ལས་རྒྱུན་ཆད་མེད་པར་གྱུར་ཅིག །བོན་སྐུ་ཐམས་ཅད་མཁྱེན་ཚད་
དམིགས་སུ་མེད། ལོངས་སྐུ་གསལ་འགྲིབ་མི་མངའ་ལྷུན་གྱིས་གྲུབ། སྤྲུལ་སྐུ་སོ་སོར་
གསལ་མཛད་འཇའ་ཚོན་ཅི་བཞིན་སྤྲུལ། སྐུ་གསུམ་སོ་སོར་མ་ཡིན་གཅིག་ཏུ་
གཤེགས་སོ། །སྤྱིར་སྒོམ་དུ་མེད་ཟེར་བ་དང། ཡེ་ཤེས་རྒྱུན་ཆད་དུ་འདོད་ཟེར་བ་ཀུན།
ལུས་ལྷའི་དཀྱིལ་འཁོར་དུ་མ་བསྒོམ་ན། ལོངས་སྤྱོད་རྫོགས་པའི་སྐུ་དང་མཇལ་བའི་
དུས་མི་མཆིས། ངག་བཟླས་པའི་དཀྱིལ་འཁོར་དུ་མ་བསྒོམ་ན། སྤྲུལ་པའི་སྐུ་དང་
མཇལ་བའི་དུས་མི་མཆིས། སེམས་བོན་གྱི་དཀྱིལ་འཁོར་དུ་མ་བསྒོམ་ན། བོན་སྐུ་
དང་མཇལ་བའི་དུས་མི་མཆིས། ལྟ་བ་སྐྱེ་མེད་གཡུང་དྲུང་ཡིན། བསྒོམ་པ་བདེ་བ་
ལུས་ཀྱི་རྩ་གྲོལ་ཡིན། སྤྱོད་པ་གསང་སྔགས་ཀྱི་ནུས་པ་ཡིན། འབྲས་བུ་བོན་ཉིད་རང་
ཤར་རང་གྲོལ་ཡིན། ཨ་ཉམས་སུ་བླང་བའི་མན་ངག་སྤ་སྨར་རོ། །བློ་འབྲིང་པོ་ལ་
བསྟན་པའི་བོན་རྫོགས་སོ། །
བདེ་བར་གཤེགས་པ་ལ་ཕྱག་འཚལ་ལོ། །བོན་ཉིད་བྱམས་པ་ཆེན་པོ་སྙིང་རྗེའི་ཀློང་
ནས། ས་ལམ་གྱི་གོ་བ་བསྟན་པ་ལ། འདུ་ས་ར་ཟ་གཡུ་བུན་བྲག་རྒྱ་བོ་རུ། སྟོན་པ་
པོ་ཀླུངཀླུབྦེར་གྱིས། ཞུ་བ་པོ་སད་ནེ་གའུ་ནོད། ལུས་ཀྱི་རྩ་གནད་བསྟན་པ་སྟེ། ལུས་
ལ་གཉན་པ་ལྔ་ཡོད་དེ། སྡོག་པ་རྩ་ནི་དབུགས་ཀྱི་རྩ། མིང་ནི་ཀུན་འདུས་རྩ། རྩེ་མོ་
སྙིང་ལ་རྩ་བ་གསང་མཚན། ཚད་ནི་དར་སྐུད་ཙམ། གཡས་མདུན་རོ་མ་དཀར་པོ།
གཡོན་མདུན་རྐྱང་མ་དམར། རྩེ་མོ་སྣ་བུག་རྩ་བ་ལྟེ་བ། ཚད་ནི་གྲོ་སོག་ཙམ། ཕོའི་
གཡས་རྒྱབ། མོའི་གཡོན་རྒྱབ་ཨ་དཀར་པོ། ཕོའི་གཡོན་རྒྱབ། མོའི་གཡས་རྒྱབ་ཝ་
252



རྒྱུད་སྡེ།
ལུང་དྲི་མེད་འོད་གསལ།
དམར་པོ། ཨ་རྩེ་མོ་ཚངས་བུག་ཝ་རྩེ་མོ་སྨིན་ཕྲག་དེ་གཉིས་རྩ་བ་ལྟེ་བ། ཚད་ནི་ཨ་
དར་དཀར་སྐུད་པ་ཙམ། ཝ་རྟ་རྔ་སུམ་སྒྲིལ་ཙམ། མིང་ནི་ཨ་ཝ་འདུ་ཏི། གཡས་ཀྱི་
རོ་མ་ལ་ཨ་དཀར་པོ་ཡེ་ཤེས་ཟང་ཐལ་གྱི་ཡི་གེ་བསྒོམ། ཞི་བའི་རྩ་ཉུང་ཟུག །གཡོན་
གྱི་རྐྱང་མ་ལ་ཨོཾ་དམར་པོ་ཡེ་ཤེས་ལྔ་ལྡན་གྱི་ཡི་གེ་བསྒོམ། རྒྱས་པའི་རྩ་ཉུང་མེད་
ཟུག །དབུས་ཀྱི་ཀུན་འདུས་རྩེ་ལ་ཧཱུཾ་མཐིང་ནག་བོན་ཉིད་ཡེ་ཤེས་མི་འགྱུར་བའི་ཡི་
གེ་བསྒོམ། དབང་གི་རྩ་ཐེར་ཟུག །རྩ་ཨ་ལ་ཨ་དཀར་པོ་ཤེལ་འོད་ཀྱི་ཡི་གེ་བསྒོམ།
མངོན་སྤྱོད་རྩ་ཀུན་ཏུ་ཟུག །རྩ་ཝ་ལ་ཕཊསེར་པོ་བསྒོམ། དྲག་པོའི་རྩ་ལྷང་ཟུག །རྩ་
ལྔའི་ཡི་གེ་ལྔ། དབུགས་ལྔ་བཟུང་ཐབས། ཡིག་ཆུང་དཔེའུ་ཆུང་ནང་ན་ཡང་གསལ།
འདི་ཀ་ནས་ཀྱང་ཆོག །ཨ་ཨཱ་ཧཱུྃ་ཨ་ཕཊ་སྭཱཧཱ། བདུན་བཟླས་སྐུལ་ལ་དབུགས་ངན་
བུད། ཨ་སཱ་ཨོཾ་ཧཱུྃ་ཧ་ཕཊ། ཨ་ལྔ་བསྒྲགས་ལ་ལྟེ་བ་ནས་ཡར་དབུགས་རྔུབ་ལ་བཟུང་།
རྟགས་མ་བྱུང་བར་དུ་བཟུང། རྣམ་རྟོག་ཐམས་ཅད་འགག་ནས་བོན་གྱི་ཡུལ་ཇི་ལྟ་བ་
ཞིག་མཐོང་བ་ནས། ས་དང་པོ་བསྒྲོད་པས་ན། རྫོགས་པའི་སྐྱེད་པ་མཐར་ཕྱིན་པའོ།
དེ་ནས་དེའི་ངང་ལ་ཡུན་རིང་དུ་འདུག་པ་དང། ཕྱི་ནང་གི་རྟགས་གཉིས་ཀ་ཡོང་སྟེ།
ནང་རྟགས་ནི་སེམས་དང་པོ་ཇི་ལྟར་རྟོགས་པ་ལྟར་ཡོང་སྟེ། བག་ཆགས་རང་བཞིན་
དྲི་མ་མེད་པ་ལྟར་གནས་པའོ། །ཕྱི་རྟགས་ནི། ཡུལ་དང་དངོས་པོ་མི་རྟོག་ཅིང། སྒྱུ་མ་
ཡིན་པའི་ཤེས་པ་སྐྱེའོ། །ཤེས་པ་དེ་ནི་དྲི་མ་མེད་པའི་ཡེ་ཤེས་སོ། །ས་གཉིས་པ་བསྒྲོད་
པའོ། །དེ་ལ་ཡང་དང་ཡང་དུ་གོམས་པས། ནང་རྟགས་ནི་དང་པོའི་ཤེས་པ་ཡུད་
ཙམ་དང། དེ་ནས་བག་ཙམ་དང། དེ་ནས་ཅུང་ཟད་སྐྱེས་པ་སྟེ། ཇི་ལྟར་བཞག་དང་
བཏེགས་པ་སྙམས་བྱེད། གསལ་རྒྱུ་མེད་པར་ཡིད་ལ་གསལ་བ་སྙམས་བྱེད་དོ། །ཕྱི་
རྟགས་ནི་ཁམས་གསུམ་གྱི་སེམས་ཅན་འདི་སྙིང་རྗེ་བར་བསམ་པ་མ་སྐྱེད་ཀྱང། སྙིང་
རྗེ་ཏིང་ནས་དུངས་ཀྱིས་སྐྱེ་སྟེ། འདི་ལྟ་བུའི་བསྒོམ་ལས་ལྷག་པ་གང་ན་ཡང་མེད་དོ་
263



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
བའི་བསམ་པ་སྐྱེ་སྟེ། ཤེས་པ་དེ་ཡོངས་སུ་རྟོགས་པའི་ཡེ་ཤེས་སོ། །ས་གསུམ་པ་བསྒྲོད་
པའོ། །དེ་ནས་ཤིན་ཏུ་གོམས་པའི་དུས་ན། ནང་རྟགས་སུ་དང་པོ་ཇི་ལྟར་གནས་པ་
ལས་གཞན་དུ་མི་ཡོང་ཞིང། ཉི་མ་ཕྱེད་པར་གནས་པ་ཡོང། ཕྱི་རྟགས་སུ་དགའ་བ་
མ་སྐྱེད་པར། དགའ་བ་གཏིང་ནས་སྐྱེས་ནས། གཏད་པ་མེད་པ་རྒོད་ཐུབ་པ་དང།
སེམས་ཤིན་ཏུ་གསལ་བ་ཡོང། ཤེས་པ་དེ་འཛིན་པ་མེད་པའི་ཡེ་ཤེས་སོ། །ས་བཞི་པ་
བསྒྲོད་པའོ། །དེ་ལས་ཤིན་ཏུ་གོམས་པས་ན། ཡེ་ཤེས་ལྷག་པར་འཕེལ། ཤིན་ཏུ་མཐུ་
བརྟས་ནས་གནས་ཏེ། ཉོན་མོངས་པའི་སྒྲིབ་པས་ཤེས་བྱའི་སྒྲིབ་པ་གཅིག་པུ་སྦྱང་
དཀའ་སྟེ། ལེགས་པར་སྦྱངས་པས། ནང་རྟགས་ནི་དང་པོ་སེམས་ཇི་ལྟར་བཞག་
པ་ལས། ཤེས་པ་མི་འདྲ་བའི་རྣམ་པ་ཇི་ལྟར་བྱུང་ཡང། བསྒོམ་མི་འཕྲོག་ཅིང་ཉིན་
མཚན་རེ་རེ་ཙམ་གནས་པའོ། །ཕྱི་རྟགས་ནི་ཡུལ་ཐམས་ཅད་ཀྱི་རྣམ་པ་འདི་ལ། ཡུལ་
གྱི་དངོས་པོར་མ་མཐོང་པར། སྒྲིག་སྒྱུ་བཞིན་དུ་མཐོང་ངོ། ཤེས་པ་དེ་ཡུལ་ཐ་དད་པ་
མེད་པའི་ཡེ་ཤེས་སོ། །ས་ལྔ་པ་བསྒྲོད་པའོ། །དེ་ནས་ཡང་ནས་ཡང་དུ་གོམས་པས་ན།
ཡེ་ཤེས་ཀྱི་སྟོབས་སྐྱེས་ཤིང་བསྒོམ་ལ་འདུག་པའི་དུས་ན། ནང་རྟགས་སུ་བོན་ཉིད་ཀྱི་
དངོས་པོ་རང་གི་ཡིད་ཀྱི་སྤྱོད་ཡུལ་དུ་ལྷག་པར་གསལ། གསལ་བ་དེ་ཉིན་ནུབ་འཕྲུག་
གཅིག་ཏུ་གནས། ཕྱི་རྟགས་སུ་ཕྱིའི་ཡུལ་སྨིག་སྒྱུ་ཙམ་དུ་ཡང་མེད། རྒྱ་ཡོངས་སུ་མ་
ཆད་པ་དུད་ཙམ་དུ་མཐོང་སྟེ། བག་ལ་ཉལ་བའི་སྒྲིབ་པ་དང། ཤེས་བྱའི་སྒྲིབ་པ་དང།
གཉིས་ཀ་ངོ་གསལ་ཏེ་ཤེས་པ་ཡོང། དེ་གཉིས་ཤེས་རབ་ཀྱིས་མི་གནས་པར་རྟོགས་
པས། ཤེས་པ་དེ་ཡེ་ཤེས་མངོན་དུ་གྱུར་པའི་ཡེ་ཤེས་སོ། །ས་དྲུག་པ་བསྒྲོད་པའོ། །དེ་
ནས་བསྒོམ་ཡོངས་སུ་བསྲིང་ཞིང། ཡང་ནས་ཡང་དུ་མཐུ་བརྟས་པས། ཁྱད་པར་
ཡང་སྟོབས་ཤིན་ཏུ་ཆེ་སྟེ། ནང་རྟགས་ནི་བསྒོམ་དང་པོ་ཇི་ལྟར་གནས་པ་ནས། ཉིན་
ནུབ་དུ་མ་འགྱུར་བ། ཉོན་མོངས་པའི་རྒྱུ་མི་སྐྱེ་བ་ཡོང། ཕྱི་རྟགས་ནི་ཡུལ་གྱི་དངོས་
254



རྒྱུད་སྡེ།
ལུང་དྲི་མེད་འོད་གསལ།
པོ་འདི་དུ་བ་ཙམ་ཡང་མེད། སྲིན་འབུ་མེ་ཁྱེར་ཙམ་དུ་མཐོང། སྟོན་པའི་ཞལ་ནས་
གསུང་བའམ། ཐེག་པ་རིམ་དགུ་ཐམས་ཅད་ལ་རྟགས་ཀྱང། རྒྱུ་ཤས་ཆེ་བར་སོང་བ་
དང། འབྲས་བུ་ཤས་ཆུང་དུ་སོང་པ་གཉིས་ལ་ཡང་ཐ་དད་པ་མེད་ཅིང་། འབྲས་བུ་
འབའ་ཞིག་ཏུ་ཤེས་པ་སྐྱེས་པའོ། ། ཤེས་པ་དེ་འབྲས་བུ་ཐ་དད་དུ་མེད་པའི་ཡེ་ཤེས་
སོ། །ས་བདུན་པ་རིང་དུ་སོང་བ་བསྒྲོད་དོ། །དེ་ལས་ཀྱང་སྟོབས་སྐྱེས་པའི་དུས་ན།
ནང་རྟགས་ནི་བསྒོམ་པ་ལ་ཇི་ལྟར་གནས་པ་བཞིན་དུ་ཉིན་མཚན་རྟག་ཏུ་འདུག་
ཅིང། འདི་ལས་ལྷག་པའི་བསྒོམ་མམ་བོན་གཞན་མེད་སྙམས་པ་དང། བོན་འདི་ལས་
ཡེ་ཤེས་བགྲོད་པའི་ལམ་གཞན་གང་ན་མེད་སྙམས་པ་དང། འདི་ལྟ་བུ་ལ་གནས་
པའི་དུས་ན། འབྲས་བུ་ངན་པ་ཡོང་བའི་གལ་ཅི་ཡོད་སྙམས་པའི་ཤེས་པ་ཡོང་སྟེ། ཕྱི་
རྟགས་ནི་སྲིན་འབུ་མེ་ཁྱེར་བས་གསལ་བའི་མར་མེ་ལྟར་མཐོང་ངོ༌། ཤེས་པ་དེ་མི་
སྐྱེས་སེམས་ལ་བཟོད་ཐོབ་པའི་ཤེས་པའི་ཡེ་ཤེས་སོ། །ས་བརྒྱད་པ་བསྒྲོད་པའོ། །དེ་ལ་
ཡང་དང་ཡང་དུ་གོམས་པས། ལྷག་པའི་སྒོམ་སྟོབས་སུ་གྱུར་ནས་གནས་པའི་དུས་ན།
ནང་རྟགས་སུ་བསྒོམ་ལ་འདུག་པའི་དུས་ན། བོན་སྒོ་བཞི་མཛོད་ལྔ་ཐམས་ཅད་ཡང་
དག་པའི་དབྱིངས་གསལ་ཞིང། འདི་ལྟར་འདུག་པ་ལས། ཟླ་བ་གཅིག་གི་བར་འདུག་
ཀྱང། རྟོགས་པ་དང་འཁྱག་པའི་ཤེས་པ་མི་སྐྱེའོ། །ཕྱི་རྟགས་ནི་བརྟགས་པའི་ཡུལ་
འདི་དངོས་པོར་མི་མཐོང་སྟེ། སྤྲིན་མེད་ནམ་མཁའ་ཇི་བཞིན་དུ་གསལ་བར་མཐོང་
བོ ཤེས་པ་དེ་ནི་དྲི་མ་མེད་པ་རྣམ་དག་གི་ཡེ་ཤེས་སོ། ས་དགུ་པ་བསྒྲོད་པའོ། །དེས་
ཀྱང་བསྒོམ་ལ་གནས་ཤིང་ཡེ་ཤེས་སྟོབས་སུ་གྱུར་པའི་དུས་ན། རྟགས་གཉིས་འབྱུང་
སྟེ། ནང་རྟགས་ནི་འདི་ལྟར་བསྒོམ་པ་ལ་གནས་པའི་དུས་ན། ཟླ་བ་དྲུག་གི་བར་དུ་
གནས་ཤིང་མི་ཟློག་པའི་ཤེས་པ་མི་སྐྱེའོ། །ཕྱི་རྟགས་ནི་ཤེལ་དཀར་བཞིན་དུ་སྣང་བ་
ཐམས་ཅད་གསལ་བ་སྟེ། ཁམས་གསུམ་སེམས་ཅན་ཐམས་ཅད་མི་རྟག་པ་སྙིང་རེ་རྗེ།
255



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
འདི་ལྟ་བུའི་དོན་འདི་བདག་གིས་བསྟན་པ་ཤེས་པར་བྱས་ནས། ཅི་མ་རུང་སྙམས་
པའི་ཤེས་པ་སྐྱེས་ཏེ། ཤེས་པ་དེ་ཡོངས་སུ་རྟོགས་པའི་ཡེ་ཤེས་སོ། །དེས་ས་བཅུ་པ་
བསྒྲོད་པའོ། །དེ་ལས་ཀྱང་ཡང་ནས་ཡང་དུ་གོམས་པ་ཙམ་ན། ཡེ་ཤེས་སྟོབས་རྙེད་
མངོན་དུ་གྱུར་པའི་དུས་ན། ཐལ་ལྕགས་རྒྱབ་ཀྱང་རུང། སྦྲང་བུས་ཟོས་ཀྱང་རུང༌།
རྔ་བོ་ཆེ་དང་སྒྲ་གང་གྲགས་ཀྱང་རུང་སྟེ། བསྒོམ་མི་འཕྲོག་པར་འདུག་པ་དེ་ནང་
རྟགས་སོ། །ཕྱིའི་ལུས་མི་གནས་པར་སྐད་ཅིག་མ་ལ། དབང་པོ་མངོན་སུམ་དུ་ལྷང་ངེ་
མཐོང་བ་སྟེ། ཕྱིའི་རྟགས་སོ། །ཤེས་པ་དེ་ཀུན་སྣང་ཁྱབ་པའི་ས་ཞེས་སོ། །དེའི་དུས་
ཉིད་དུ་ཕྱི་ནང་གི་སྣང་བ་ཐམས་ཅད་བོན་ཉིད་ཀྱི་ངང་དུ་གསལ་བས། བྱང་དགེ་
ལྷ་གར་ཕྱུག་གི་ས་ཞེས་སོ། །དུས་དེ་ཉིད་དུ་བོན་ཉིད་ཚད་ལས་འདས་པས། ནུབ་
བྱེ་བྲག་དངོས་མེད་ཀྱི་ས་ཞེས་སོ། །དུས་དེ་ཉིད་དུ་བརྗོད་པ་ཐམས་ཅད་ལས་འདས་
པས། ལྷོ་དགའ་བ་དོན་འགྲུབ་ཀྱི་ས་ཞེས་སོ། །དུས་དེ་ཉིད་དུ་བརྗོད་བྱ་ཐམས་ཅད་
བྲལ་ཞིང་གདགས་སུ་མེད་པས། ཚིག་གང་གིས་ཀྱང་གཞིག་ཏུ་མེད་པས། སྟོང་པ་
ཆེན་པོ་ཡེ་ཤེས་ནམ་མཁའ་དང་འདྲ་བ་དེ་ལ། ཤར་གསལ་བ་རང་འབྱུང་གི་ས་ཞེས་
བྱའོ། །གཤེན་རབ་ཀྱི་ཤེས་པ་དེ་འབྲས་བུ་མཐར་ཕྱིན་པའི་ཡེ་ཤེས་ཞེས་བྱ་སྟེ། བདེ་
བར་གཤེགས་པ་སྟེ་སངས་རྒྱས་པའི་སངས་རྒྱས་མཐར་ཕྱིན་པའོ། །དེ་ལྟ་བུའི་གཤེན་
པོ་ལ་གནས་པའི་རྟགས་དེ་རྣམས་ཀྱང། ཤེས་པའི་རྒྱུ་གཅིག་གི་དབང་དུ་བྱས་པ་ཡིན་
གྱིས། གང་ཟག་ལ་ལ་ནི། ས་དང་པོའི་རྟགས་བྱུང་ནས་སངས་རྒྱས་ཀྱི་ས་ལ་གནས་པ་
ཡང་ཡོད། ལ་ལ་ནི་ས་བརྒྱད་པའི་རྟགས་བྱུང་ནས། སངས་རྒྱས་ཀྱི་ས་ལ་གནས་པ་
ཡང་ཡོད། ལ་ལ་ནི་ཐོག་མ་ནས་སངས་རྒྱས་ཀྱི་ས་ལ་གནས་པ་ཡང་ཡོད། ལ་ལ་ནི་
ས་བཅུ་པ་ནས་ལོག་ནས་ངན་སོང་དུ་འཁོར་བ་ཡང་ཡོད། དེ་གང་ཟག་གི་ལས་འཕྲོ་
དང། ཤེས་རབ་ཆེ་ཆུང་དང། བརྩོན་འགྲུས་ཆེ་ཆུང་དང༌། གོང་མའི་ཁྲིད་ཀྱི་བྱེ་བྲག་
256



རྒྱུད་སྡེ།
ལུང་དྲི་མེད་འོད་གསལ།
གིས་ཤེས་པར་བྱའོ། །ས་ལམ་གྱི་གོ་བ་དང། བསྒོམ་རྟགས་བསྟན་པའོ། །མིག་ཙོ། །
བོན་ཉིད་བྱམས་པ་ཆེན་པོ་སྙིང་རྗེའི་ཀློང། འཕྲིན་ལས་གཡུང་དྲུང་ཡོངས་རྫོགས་ཀྱི་
གནད་དྲིལ་བའོ། ། ལླབླུབྦེད་གྱིས། ཞང་ཞུང་སད་ནེ་གའུ་ལ་བཤད་པའོ། །སྤ་སྨར་རོ།
ལུང་དྲི་མེད་འོད་གསལ་ཐུགས་རྗེ་ཉི་མ་ཞེས་པ་རྫོགས་སོ། ། དགེའོ། །སྤ་སྨར་རོ། །
བཀྲ་ཤིས། བྱོན་ནོ། །
257



རྒྱུད་ཐུགས་རྗེ་ཉི་མའི་མན་ངག་ཡེ་ཤེས་
ཟང་ཐལ་བཞུགས། །
༄༅། །བོན་ཉིད་བྱམས་པ་ཆེན་པོ་སྙིང་རྗེའི་ཀློང་ལས་སུ། མན་ངག་ཡེ་ཤེས་ཟང་
ཐལ། སྲས་ཀྱིས་ཞུས་དང་ཡུམ་གྱིས་ལན། སྲས་ཀྱིས་མན་ངག་ཡེ་ཤེས་ཟང་ཐལ་
ཞུས་པས། ཡུམ་གྱིས་ལན་ལ་གཉིས། རྩ་བ་སྡོང་པོ་ཡལ་ག་རྒྱས་པའོ། །སྲས་འཆི་
མེད་གཙུག་ཕུད་ཀྱིས་ཡང་གསོལ་པ། ཡུམ་ཆེན་མོ་ལྷ་མོ་བཟང་ཟ་ཀུན་ཏུ་བཟང་
མོ་སངས་རྒྱས་མཆོག །རྩ་བ་ཡལ་ག་ཞེས་བྱ་བ་གང་ཞིག་ལགས་ཞེས་པས། ཡུམ་
གྱིས་ལན་བཏབ། མན་ངག་ཡེ་ཤེས་ཟང་ཐལ་པ། རྩ་བ་སྡོང་པོ་དྲི་མེད་འོད་གསལ་
སེམས། ཡལ་ག་རྒྱས་པ་རྐྱེན་སྣང་བདེན་པ་གཉིས་ཀྱིས་གདན་ལ་ཕེབས་ཏེ། རྩ་བ་
སྡོང་པོ་དྲི་མེད་འོད་གསལ་གཞི་གཏན་ལ་དབབ་པ་དང། ཡལ་ག་རྒྱས་པ་རྐྱེན་སྣང་
ལམ་དུ་གཏན་ལ་དབབ་པ་གཉིས། ཡལ་ག་རྒྱས་པ་རྐྱེན་ལམ་དུ་བསྟན་པ། ཞེས་
པས། གཏུམ་མོ་དྲོད་ཆེན་དྲི་མེད་འོད་གསལ་གྱིས། ལུས་ངག་ཡིད་གསུམ་བཅུད་ལ་
བོར་བ། ཤུན་སྐོགས་པགས་པའི་ཚུལ། རྨི་ལམ་བག་ཆགས་དྲི་མེད་འོད་གསལ་གྱིས།
བག་ཆགས་འོད་གསལ་དུ་བསྒྱུར་བ། འབུག་བུ་སྐྱེས་པའི་ཚུལ། གཉིད་བསམ་གཏན་
དུ་ལོག་པའི་དྲི་མེད་འོད་གསལ། གཏི་མུག་འོད་གསལ་བསླང་པ། ཡལ་ག་རྒྱས་པའི་
ཚུལ། གཏི་མུག་དྲི་མེད་འོད་གསལ་གྱིས། གཏི་མུག་འོད་གསལ་ཡེ་ཤེས་སུ་བསླང་བ།
ལོ་འདབ་རྒྱས་པའི་ཚུལ། ན་ཚ་སྡུག་བསྔལ་དྲི་མེད་འོད་གསལ་གྱིས། སྡུག་བསྔལ་
258



རྒྱུད་སྡེ།
མན་ངག་ཡེ་ཤེས་ཟང་ཐལ།
འོད་གསལ་ཡེ་ཤེས་སུ་སླང་པ་མེ་ཏོག་གསལ་བའི་ཚུལ། འཆི་བ་དྲི་མེད་འོད་གསལ་
གྱིས། སྔངས་བྱེད་འོད་གསལ་ཡེ་ཤེས་སུ་སླང་བ། སྨིན་པ་འབྲས་བུའི་ཐོབ་ཚུལ། བོན་
ཉིད་དྲི་མེད་འོད་གསལ་གྱིས། དམིགས་མེད་དྲི་མེད་འོད་གསལ་ལྷན་གཅིག་སྐྱེས་པའི་
ཡེ་ཤེས་སུ་བསླང་བའོ། །རྩ་བ་སྡོང་པོ་དྲི་མེད་འོད་གསལ་གཞི། ཞེས་པས། འཁོར་
འདས་ཀྱི་རྩ་བ་སྡོང་པོ་སེམས། སེམས་ཀྱི་ངོ་བོ་ལ་དྲི་མེད་འོད་གསལ། འདི་ལྟར་སྣང་
བ་རྣམས་སེམས་ཏེ། སེམས་ལས་མ་བྱུང་བའི་སངས་རྒྱས་སེམས་ཅན་མེད་པ་བཞིན་
ནོ། །རྩ་བ་སྡོང་པོ་དྲི་མེད་འོད་གསལ་ཞེས་བཞི། བོན་སྐུ་ཀུན་ཏུ་བཟང་པོ་གཞི་དྲི་
མེད། ལོངས་སྐུ་ཀུན་སྣང་ཁྱབ་པ་རང་བཞིན་དྲི་མེད་འོད་གསལ། སྤྲུལ་སྐུ་འཆི་མེད་
མཚན་ཉིད་དྲི་མེད་དུ་འོད་གསལ། བོན་སྐུ་སྐྱེ་འགག་མེད་པ་གཞི་དྲི་མེད་ནི། ཀུན་
གཞི་སྐྱེ་འགག་མེད་པས་སེམས། ཚིག་ལ་སྐྱོ་དུབ་མེད་པས་ཉིད། སྲིད་གསུམ་མཉམ་
བཞག་པས། ནམ་མཁའ་དོན་ལ་མ་བཙལ། བཞག་པར་དཔེར་མཚོན་པའོ། །རང་
གི་བྱང་ཆུབ་སེམས་ཇི་བཞིན་པ། ཡུམ་གྱི་མཁའ་དག་པ་ལས་སྲས་དུས་གསུམ་སངས་
རྒྱས་འབྱུང་བ་དེ། ཐ་དད་བཀག་པ་མེད་པར་གོ་བའོ། །ངང་གི་མ་བཅོས་བོན་སྐུ་
རྟག་པ་ཉིད། མི་རྟག་དབང་དུ་ལྷུན་གྱིས་གྲུབ། མཉམ་ཉིད་ནི་བོན་གྱི་སྐུ་གཟུང་
འཛིན་བྲལ་བ་བོན་ཉིད། ཆུ་ཟླ་སྐྱོན་བྲལ་དྲི་མེད་འོད་གསལ། དམིགས་མེད་ཡང་
དག་དྲི་མེད་འོད་གསལ། ཀུན་བཟང་ཀློང་དབང་དྲི་མེད་འོད་གསལ། གདོད་ནས་
སྙིང་པོ་བྱང་ཆུབ་དྲི་མེད་འོད་གསལ། ཀློང་ཡངས་རིག་པ་དྲི་མེད་ཡེ་ཤེས་འོད་གསལ།
བཙལ་བ་རྙེད་པའི་གནས་དྲི་མེད་འོད་གསལ། སྙིང་པོ་རྩོལ་བྲལ་དྲི་མེད་འོད་གསལ།
གསལ་ལ་མ་འགག་དྲི་མེད་བཞག །ལོངས་སྐུ་རང་བཞིན་དྲི་མེད་ནི། དུས་གསུམ་
འདུས་མ་བྱས་པས་བྱང་ཆུབ་སེམས། སྔ་ཕྱི་མེད་པ་གདོད་ནས་དག་པའི་དབྱིངས།
བྱང་ཆུབ་སེམས་ཉིད་བོན་སྐུར་གཅིག་པས། ཀུན་སྣང་སེམས་ཉིད་དྲི་མེད་འོད་གསལ།
259



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བྱང་ཆུབ་སེམས་ཉིད་མཁའ་ལ་ཉི་ཤར་དྲི་མེད་འོད་གསལ། གསལ་སྟོང་ཀུན་ཁྱབ་དྲི་
མེད་འོད་གསལ། སེམས་ལ་སེམས་བསྒོམ་མི་གཡོ་དབྱིངས་བདལ་དྲི་མེད་འོད་གསལ།
སྤྲུལ་སྐུ་མཚན་གྱི་དྲི་མེད་ནི། སེམས་ལ་གཟུགས་མེད་ནམ་མཁའི་བྱ་ལམ་འདྲ། སྟོང་
པའི་སེམས་རྟོགས་རྟོག་མེད་འོད་གསལ། དམིགས་མེད་རྩལ་མེད་འོད་གསལ་མཉམ་
པར་བཞག །སྲས་ཚིག་ལས་འདུས་པ་དྲི་མེད་འོད་གསལ་མཆོག །འཁོར་བ་རང་
བཞིན་མེད་པ་དྲི་མེད་འོད་གསལ། ཀུན་གཞི་ཡེ་ནས་དྲི་མེད་འོད་གསལ། བདེ་
སྡུག་རྒྱུ་མཐུན་དྲི་མེད་འོད་གསལ། བྱང་ཆུབ་ཆེན་པོ་འཁོར་བ་རྟོགས་ཙམ་ན། སྤྱོད་
པ་དོན་མི་འགྱུར་དྲི་མེད་འོད་གསལ། སེམས་ཉིད་ཡེ་ནས་དྲི་མེད་འོད་གསལ་ཡིད།
སེམས་ཉིད་དྲི་མེད་འོད་གསལ་ཡིན། བདེ་སྡུག་འཁྲུལ་པའི་བར་དུ་བཅད། འཁྲུལ་པ་
བློའི་དྲི་མ་གོས། འཇིག་རྟེན་གནས་སུ་འཁོར་ཞིང་སྦྱོང། འཁྲུལ་པ་བློའི་དྲི་མ་བསལ་
བྱས་ཏེ། དང་པོ་སེམས་ལས་བྱུང་བ་མེད་དེ་དྲི་མེད་འོད་གསལ། བར་དུ་གནས་པ་
མེད་དེ་དྲི་མེད་འོད་གསལ། མཐའ་རུ་འགྲོ་ས་མེད་དེ་དྲི་མེད་འོད་གསལ། སེམས་དྲི་
མེད་འོད་གསལ། ངོ་བོ་སྟོང། རང་བཞིན་གསལ། ཡོད་པར་མི་དམིགས། རྟག་པའི་
མཐའ་དང་བྲལ། མེད་པར་མི་དམིགས་ཆད་པའི་མཐའ་དང་བྲལ། གཉིས་ཀར་མི་
དམིགས་རྟག་ཆད་མཐའ་དང་བྲལ། སྐྱེ་འགག་མེད་པ་དྲི་མེད་འོད་གསལ། སྐྱེ་མེད་
མ་རྟོགས་པར་ཐར་པར་མི་བསྒྲོད། འགག་མེད་ཀྱི་རྩལ་འབྱོང་པ་དགོས། འགག་
མེད་ཀྱི་རྩལ་སྦྱོང་པ་རྟོགས་པའི་ལྟ་བ། ཉམས་སུ་བླང་པའི་བསྒོམ་པ། རོ་མཉམ་པའི་
སྤྱོད་པ། འབྲས་བུ་ཇི་ལྟར་དུ་འཆར་བའོ། །དེ་ལ་རྟོགས་པའི་ལྟ་བ་ནི། སྣང་བ་དང་
སྟོང་པ་སོ་སོར་མིན། སྟོང་པ་དང་སྣང་བ་སོ་སོར་མིན། དཔེ་ན་ཆུ་དང་འཁྱག་རོམ་
སོ་སོ་མིན། དཔོན་གསས་མན་ངག་གིས་ཤེས་པར་བྱའོ། །ཉམས་སུ་བླང་པའི་བསྒོམ་
པ་ནི། བདག་གིས་བོན་ཐམས་ཅད་བདེ་སྟོང་དབྱེར་མེད་དུ་རྟོགས་པའི་ལས་སོ། །སྒྲོ་
260



རྒྱུད་སྡེ།
མན་ངག་ཡེ་ཤེས་ཟང་ཐལ།
མ་བཏགས་པ་བསྐུར་པ་མ་བཏབ་པ། སོ་མ་རང་རང་ལྷུག་པའི་ཚུལ་དུ། སལ་ལེ་
ལྷམ་མེ་ལྷན་ནེ་སང་ངེ་ཡེར་རེ་འཇོག་པའོ། །དེ་ལ་རྐྱེན་ངེས་མེད་ཀྱི་ཤེས་པ་ངེས་མེད་
བསྐུལ་ནས། སྣ་ཚོགས་སུ་སྣང་ཙམ་ན། གཅིག་དང་འདུ་བྲལ་མེད་པའི་རིག་པ་སྐྱེ་
གཞི་མི་བྱ། སེམས་ཀྱི་ངང་ལས་མི་བཞག་དྲི་མེད་འོད་གསལ་བསྐུལ། དཔོན་གསས་
མན་ངག་གིས་སྐྱེ་མེད་ཤེས་པར་བྱའོ། །དེ་ཡང་གསར་བུ་ལས་དང་པོ་བས། གང་
མཐོང་སྐྱེ་མེད་དུ་ཤེས་པར་བྱ་དགོས། ཡིན་ལུགས་མ་ཤེས་པར་སྣང་བ་སེམས་ཡིན་བྱ་
བ་ཙམ་ལ། སྔ་མ་སྟོང་པས་རྒྱས་བཏབ་པ་ལྟར་ཕྱིས་དང་དགོས་སྙམ་ན། སྟོང་པར་
རྒྱས་འདེབས་པས། བློས་ཀྱང་སྤོགས། གདམ་ངག་ཀྱང་དྲན་དགོས་སོ། །དེ་ནས་སྣང་
བས་སེམས་བསྐུལ་བར། བསྟན་པར་མཐོང་བ་ཐམས་ཅད་ཀྱང། སྣང་བ་མ་བཀག་
པས་སྐྱེ་མེད་དུ་ཤེས་སྟེ། ཤེས་ཏེ་སྐྱེ་བ་མེད་དོ། །སྙམ་དུ་ཡང་མི་སེམས་པར། གཉིས་
མེད་ཐུག་ཕྲད་དུ་ལྷང་ལྷང་རྒྱུན་དུ་འབྱུང་བའོ། །དེ་ལྟར་བྱུང་ཡང་ད་རུང་ཕྱོགས་ཆའི་
ཤེས་པ་འབྱུང་པས། སྣང་སྟོང་མཉམ་སྟེ། དཔེར་ན་གསེར་མཐོང་ན་ཆགས་སྡང་སྐྱེ་
བ་བཞིན་དུ། སྣང་སྲིད་ཅི་མཐོང་ཐམས་ཅད་སྐྱེ་མེད་དུ་ཤེས་ཀྱང། ད་རུང་ཕྱོགས་
ཆའི་ཤེས་པ་འབྱུང་བས། ཐབས་ཤེས་ཟུང་འཇུག་གིས་གཏན་ལ་ཕབ། ཆབ་དཀར་
གསང་སྔགས་པས་ཉོན་མོངས་པ་ལམ་དུ་བསླངས་པས། བདེ་སྟོང་དབྱེར་མེད་དུ་རོ་
མཉམ་མོ། །དེ་ལྟར་ལྟ་སྒོམ་སྤྱོད་གསུམ་ཉམས་སུ་བླངས་པས། རྟགས་གསུམ་འབྱུང་
གིས་མཐར་འབྲས་བུ་འདུ་བའི་ཚུལ་འཆར་རོ། །ཚུལ་གང་གསུམ་འཆར་ན། སྔོན་
འགྲོའི་ཉམས་དང་གཅིག །མཉམ་བཞག་གི་ཉམས་དང་གཉིས། རྗེས་ཐོབ་ཀྱི་ཉམས་
དང་གསུམ། ལྟ་སྒོམ་སྤྱོད་པའི་ཉམས་གསུམ་འཆར། འབྲས་བུ་འོད་གསལ་གཞི་ཐོག་
ཏུ་འཆར། འོད་གསལ་དྲི་མ་མེད་པ་བོན་སྐུའོ། །དྲི་མེད་འོད་གསལ་དངོས་པོ་གཤིས་
ཀྱི་གནས་ལུགས་ལས། རང་ལུགས་སུ་ལྷུག་གེ་བ། སྔར་ངན་ལང་དུ་སོང་བ་འཇིག་
261



127
གསུང་རབ་སྒོ་མཛོད་རིན་པོ་ཆེའི་གླེགས་བམ། 127
རྟེན་གྱི་འཁྲུལ་པ་བྱུང་ཚད་རྦད་རྦད་བཅད། བཅོས་སླད་ཀྱིས་སྟོང་པ་བློས་བྱས་ཀྱིས་
སངས་རྒྱས་ཀྱང་མི་བྱ། རང་ལུགས་སུ་ལྷུག་གེ་བཞག་པ་དྲི་མེད་འོད་གསལ་དེ་ལ་
གནས། དེ་ལ་མ་གཡོས། དེ་ལ་མི་འགྱུར། སེམས་ན་གསལ་བཏབ། དྲི་མེད་འོད་
གསལ་ཞེས་སོ། །རྩ་བ་སྡོང་པོ་དྲི་མེད་འོད་གསལ་གྱི་ཉོབ་བེ་སྟེ་དང་པོའོ།། །།
༧ ཡལ་ག་རྒྱས་པ་རྐྱེན་སྣང་ལམ་དུ་གཏན་ལ་དབབ་པ་ལྔ་ལ། གཏུམ་མོ་དྲོད་
ཆེན་འོད་གསལ་གྱིས། ལུས་ངག་ཡིད་གསུམ་བཅུད་ལ་བོར་བ། ཤུན་སྐོགས་པགས་
པའི་ཚུལ། ཞེས་པ། སྦྱོར་བ་རྣམ་པ་ལྔ་སྟེ། ལུས་དང། དུས་དང། རྩ་དང། རླུང་
དང། ཡུལ་དང་ལྔའོ། །དེ་ལ་ལུས་ཀྱི་སྦྱོར་བ་ནི། འཁོར་བ་སྤངས་པའི་གཤེན་རྒྱལ་
གྱིས། དཔོན་གསས་དམ་པའི་ངག་ལོན་ནས། འཁོར་སྤང་དགོན་པ་དེ་ཉིད་དུ། འཚོ་
བའི་ཡོ་བྱད་བསོགས་ལ་མལ་ཅུང་ཙམ་བསྡད་མཚམས་སུ། ལུས་ནི་ཙོག་པུར་འདུག་
པར་བྱའོ། །རྐང་པ་རྒྱ་གྲམ་གཡུང་དྲུང་བཞིན་དུ་བསྣོལ། དེས་དྲོད་ཆེན་སྐྱེ་བར་བྱེད།
ཚིགས་མདའ་ལྟར་བསྲངས། དབུགས་གནས་སུ་ཆུབ་པ་ཡིན། མགྲིན་པ་བྱ་ཉལ་
བཞིན་དུ་བཀུག་མི་རྟོག་པ་སྐྱེ་བ་ཡིན། དཔུང་པ་བྱ་འཕུར་བཞིན་དུ་གདེང། རླུང་
གནད་དུ་ཆུབ་པ་ཡིན། ལུས་ངག་མདའ་ལྟོང་བཞིན་དུ་བཅུད། ཉོན་མོངས་ཁྱེགས་
པ་ཡིན། མིག་གཉིས་སྣ་རྩེར་གཏད། ཤེས་པ་གསལ་བ་ཡིན། འཇའ་ཚོན་ལྟ་བུའི་
ཡི་དམ་བསྒོམ། ཐ་མལ་གྱི་ཞེན་པ་ལྡོག་པ་ཡིན། ལུས་ཀྱི་སྦྱོར་བ་བརྒྱད་དོ། །རྩ་བའི་
ལས་སྦྱོར་འདི་ལྟ་སྟེ། སྤྱི་བོར་བདེ་བའི་འཁོར་ལོ་ན། རྩ་འདབ་སུམ་ཅུ་རྩ་གཉིས་
བསྒོམ། མགྲིན་པ་ལོངས་སྤྱོད་རྫོགས་པའི་འཁོར་ལོ་ན། རྩ་འདབ་བརྒྱད་བསྒོམ།
སྙིང་ཁ་བོན་ཉིད་བདལ་པ་ན། རྩ་འདབ་བཅུ་དྲུག་བསྒོམ། ལྟེ་བ་སྤྲུལ་པ་གྱེད་འགྱེད་
ན། རྩ་འདབ་དྲུག་ཅུ་རྩ་བཞི་བསྒོམ། གསང་བ་བདེ་འབྱུང་ཕོ་བྲང་ན། རྩ་འདབ་
བཞི་བསྒོམ། སྲོག་རྩ་སྲོག་ཤིང་བཞིན་དུ་བསམ། ཨ་ཝ་འདུད་ཏི་མདུང་ཚུགས་ལུས་
262



རྒྱུད་སྡེ།
མན་ངག་ཡེ་ཤེས་ཟང་ཐལ།
གང་རྒྱས། ཡར་སྣ་སྤྱི་གཙུག་ཨ་ལ་ཟུག་མར་སྣ་རྐང་པའི་སྲིན་འཛུབ་ལ་ཟུག་འཁོར་
ལོ་ལྔ་ལ་འཁྱུད་ནས་ཀླད་པའི་སྟེང་ནས་བཞིར་འགྱེད། གཡས་རྐྱང་མ་གཡོན་རོ་མ།
འཁོར་ལོ་ལྔ་ལ་མདུད་ཏེ་འདྲ། ཡར་སྣ་ཀླད་པའི་མཚོ་ལ་བཀྲམ་སྟེ་ཚུར་ལ་འཁྱོག །
ཡར་སྣེ་སྣ་བུག་གཉིས་ལ་ཟུག་སྨིན་མཚམས་གཉིས་ནས་མར་ལ་འཁྲིལ། མར་སྣེ་ལྟེ་
འོག་སོར་བཞི་ན་གསང། གཡས་གཡོན་གཉིས་ན་མདུད་དེ་གསང། གཡས་གཡོན་
ཉུང་ཟུག་ཉུང་མང་འཁོར་ལོ་ལྔ་ལ་མདུད་དེ་འདྲ། ཡར་སྣ་རྩེ་ལྟད་གཉིས་སོ། །མར་
སྣ་ཐེ་བེར་འགྲམ། སྲོག་རྩ་སྦོམ་འཕྲ་རང་རང་སྲིན་འཛུབ་ཙམ། ཡར་སྣ་སྙིང་དཀར་
ནག །མར་སྣ་གཞུག་གུ་ཐུང། ཨ་དར་དཀར་སྐུད་པ་ཙམ། ཝ་རྟ་རྔ་སུམ་སྒྲིལ་ཙམ།
ཉུང་ཟུག་མོ་ཁབ་ཙམ། ཉུང་མང་སྲིད་པ་ཙམ། ཨ་སྒོམ་དུས་ཁ་དོག་དཀར་པོ། རང་
བཞིན་སེར་པོར་གནས། རྩའི་ལས་སྦྱོར་ལྔའོ། །དུས་ཀྱི་སྦྱོར་བ་འདི་ལྟ་སྟེ། ཡུལ་
དུས་ས་ཕྱོགས་བསིལ་ལ་བཀྲ་ཤིས། གནས་དུས་དབེན་ཞིང་བཙན། ན་སོ་གཞོན་
ཚོད་དར་དུས་ཕུང་པོ་རིག་པ་ངར་དང་ལྡན། ཨ་དཀར་པོར་དབུགས་འཇུག་དུས་
གཡེང་བ་སྤང། ཉམས་ལེན་དུས་ནི་ཉིན་མཚན་མེད། ནུས་ཚད་སྒོམ་པ་ལས་སྦྱོར་
ཡིན། དུས་ཚོད་ཀྱི་ལས་སྦྱོར་ལྔའོ། །དབུགས་ཀྱི་ལས་སྦྱོར་འདི་ལྟར་རོ། །དབུགས་
ཀྱི་ལས་སྦྱོར་མ་ཤེས་ན། ཡོན་ཏན་འབྱུང་བ་རབ་ཏུ་དཀའ་བས། ཞི་བར་བཟུང་
དང། བཙན་ཐབས་བཟུང་བ་གཉིས། སྦྱོར་བ་བཞི་ལྡན་དབུགས་ཞི་བར་བཟུང་
ན། ལོ་གསུམ་དག་གི་བསམ་གཏན་འབྱོངས། དེའི་པྲ་ཁྲིད་འདི་ལྟར་རོ། །བུད་པ་
བཙན་ཐབས་དང་འདྲ། དབུགས་མ་བཟུང་པར་རང་ལུགས་སུ་རིག་པ་ཨ་དཀར་དུ་
བཞུགས། ལོ་གསུམ་འབད་ན་ཡོན་ཏན་སྐྱེའོ། །བཙན་ཐབས་སུ་བཟུང་བ་ནི། དང་
པོ་བུད་དེ་ཕོ་རླུང་གཡས་ནས་འབུད། མོ་རླུང་གཡོན་ནས་འབུད། ཤུགས་སྟོབས་
ཕྱུང་ལ་འབུད་པར་བྱའོ། །དྲག་པོར་ལན་གསུམ་འབུད། དེ་ནས་སྣ་དབུགས་གཉིས་
263



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཀྱི་དབུགས། ལྕགས་ཀྱུ་བཞིན་དུ་བཀུག་པར་བྱའོ། །འཇམ་ལ་རིང་པར་བྱ། དབུགས་
ནི་གཡས་གཡོན་གཉིས་ནས་མར། བ་ཀར་ཁྲུ་དུ་བུད་པ་བཞིན། ལྟེར་ར་ར་ནི་སོང་
བར་སུ། ཨའི་ནང་དུ་ཞུགས་པར་བསམ། དེ་ནི་རྔུབ་པའི་ལས་སྦྱོར་རོ། །དེ་ནས་ཨ་
དཀར་དབུགས་བཅུག་ལ། ཐུབ་ཚད་བཟུང་ལ་དྲག་ཏུ་གནས་པར་བྱ། མ་ཐུབ་དུས་
ན་ཅུང་ཟད་བཏང། སྐད་ཅིག་ཚད་ཙམ་གཅིག །དེ་རྗེས་ལ་ལྷག་མ་གསུམ། དེ་ནི་
དགང་པའི་ལས་སྦྱོར། བསྡམས་པས་མ་ཐུབ་གཏོང་དུས་སུ། སྡུན་ལ་སྣ་བུག་གཉིས་
ནས་ཕར། ཕོག་གསུམ་དལ་བུས་བཏང། རིག་པ་ཨའི་ནང་དུ་བཞུགས། དབུགས་
ནི་སྔོ་ཕྱུར་ཕྱུར་ནམ་མཁའ་ལ་སོང་བར་བསམ་མོ། །དེ་ནི་གཞིལ་པའི་ལས་སྦྱོར་རོ། །
གཞིལ་པ་རྗེས་མནན་པའི་ལས་སྦྱོར་ལ། ལུས་སེམས་བག་ཞི་གློད་ལ་མནན། ལུས་
གློད་པས་རྩ་གནད་ལ་ཕོག །སེམས་གློད་པས་ལུས་ངག་ངང་གིས་སྙོམ་མོ། །ལུས་ངག་
སྙོམ་པས་དབུགས་གནད་དུ་འགྲོ། དབུགས་གནད་དུ་ཆུབ་པས། དྲི་མེད་འོད་གསལ་
བཙན་ཐབས་སུ་མཐོང། དེ་ནི་མནན་པའི་ལས་སྦྱོར་རོ། །དེ་རྗེས་སྐད་ཅིག་གསུམ་ཙམ་
ན། ཧྲིལ་གསུམ་ལས། ཨ་དཀར་ནང་དུ་དབུགས་སེམས་མདའ་ལྟར་འཕངས། ཐུབ་
ཚད་མནན་ལ་དལ་བུས་བཏང། དེ་ལྟར་ལན་གསུམ་འཕང་དལ་བུས་བཏང། དེ་ནི་
མདའ་ལྟར་འཕང་པའི་ལས་སྦྱོར་རོ། །དབུགས་ཀྱི་ལས་སྦྱོར་དྲུག་པའོ། །ཡུལ་གྱི་ལས་
སྦྱོར་གཉིས་པ་ནི། ཕྱི་ནང་གཉིས་ཀྱི་ལས་སྦྱོར་རོ། །ཕྱིའི་ཡུལ་དཀར་དམར་ལས། ནང་
གི་ཡུལ་དམིགས་པའི་ལས། དྲན་རིག་སྣ་ཚོགས་རྒྱུ་དུས་སུ། སེམས་ཀྱི་རྒྱལ་པོ་ཡུལ་ལ་
གཏད། དེ་ཕྱིར་ཡུལ་ལ་སེམས་བཟུང་བྱ། ཡི་གེ་ཨ་ཐུང་ཡུལ་ལ་གཏད་དོ། །ཐིག་ལེ་
ཟླ་བ་ཉ་གང་ཡུལ་ལ། དྲོད་ཆེན་དྲི་མེད་འོད་གསལ་མོ་ཁབ་ཙམ་གཅིག་གཏད། མར་
མེ་དྲི་མེད་ཡུལ་ལ་གཏད། སེམས་ཉིད་དྲི་མེད་འོད་གསལ་ཡུལ་ལ་གཏད། ཚད་པ་
ཆེ་ན་ཐིག་ལེ་དྲོད། གྲང་བ་ཆེ་ན་དྲོད་ཆེན་འབར། བྱིང་རྒོད་ཆེ་ན་ཨ་ཐུང་བཅུན།
264



རྒྱུད་སྡེ།
མན་ངག་ཡེ་ཤེས་ཟང་ཐལ།
འཁོར་ལོ་གཉིས་རྟེན་དྲོད་ཆེན། འཁོར་ལོ་ལྔ་རྟེན་པའི་དྲོད་ཆེན་ཡང་ཡང་སྤར། ཡུལ་
གྱི་ལས་སྦྱོར་གཉིས་པའོ། །དེ་ལས་འབྲས་བུ་གྲུབ་པ་ནི། དྲོད་ཆེན་འབར་བས་རྩ་ཁ་
དབྱེ། རྩ་ཁ་བྱེ་བས་དྲི་མེད་གསལ། དྲི་མེད་གསལ་བས་བདེ་བ་རྒྱས། བདེ་བ་རྒྱས་
པས་སེམས་ཉིད་གནས་ལུགས་གསལ། གནས་ལུགས་བསྐྱངས་པས་མི་རྟོག་སྐྱེ། དེ་
ནས་དཔོན་གསས་བླ་མས་ངོ་སྤྲད་པས། ངེས་ཤེས་སྐྱེས་ནས་འབྲས་བུ་གྲུབ། གཏུམ་
མོ་དྲོད་ཆེན་འོད་གསལ། ཤུན་སྐོགས་ཚུལ་གྱི་ཡལ་ཀ་སྟེ་ཉོབ་བེ་གཉིས་པའོ།། །།
༧ ཡལ་ག་རྒྱས་པས་རྐྱེན་སྣང་ལམ་དུ་བསྟན་པ་ལ། གཉེན་པོར་འགྲོ་བའི་རྐྱེན་
སྣང་ལས་སྦྱོར་རྟགས་ལ། རྨི་ལམ་བག་ཆགས་དྲི་མེད་འོད་གསལ་འབུར་བུ་ཚུལ།
བག་ཆགས་བརྟས་པས་རྨི་ལམ་རྒྱུ། མཚན་མོ་རྨི་ལམ་འཛིན་པ་ལ། དྲན་རིག་མདུད་
པ་དྲག་པོ་ཡིས། ཤིན་ཏུ་དབེན་པའི་ས་ཕྱོགས་སུ། ཞེ་བརྡར་སྐྱོ་ཤས་ཆེན་པོ་སྐྱེས་ནས་
སུ། འཁོར་བའི་སྡུག་བསྔལ་དྲན་པར་བྱས་ལ། གསང་མཆོག་ཁུ་བྱུག་བསྐྱེད་རྫོགས་
མཚམས་མ་ཆད་པར་བསྒོམ། སྲོད་འདས་ཉལ་བར་འགྱུར་ལ་རྨི་ལམ་བཟུང་བར་
བྱ། ཙོག་པུའམ་བྱང་བསྟན་ཉལ། དཔོན་གསས་གཙུག་ཏུ་བསྒོམ། ཀུན་བཟང་འདུ་
ཤེས་ལན་ལྔར་བཏང། རྨི་ལམ་ཟིན་པར་མཛད་དུ་གསོལ་བའི་གསོལ་བ་ལན་བདུན་
བཏབ་པར་བྱ། འགྲོ་བ་སེམས་ཅན་མཐའ་ཡས་རྣམས། མི་རྟག་པ་ཡི་འདུ་ཤེས་ཀྱིས།
ཀུན་ཏུ་བཟང་པོ་ཐོབ་པར་སྨོན། སེམས་བསྐྱེད་དེ་ལྟར་བཏང་ནས་སུ། མགྲིན་པའི་
འཁོར་ལོའི་དབུས་སུ་ནི། པད་མ་དམར་པོ་འདབ་བརྒྱད་པ། དེའི་སྟེང་དུ་གནས་པ་
ནི། ཡི་གེ་དམར་པོ་ཨ་བསམ་སྟེ། དེ་ནོད་སྲོད་ཀྱི་དུས་ཉིད་ལ། རྨི་ལམ་གསལ་པོ་རྨི་
བར་བྱ། རྨི་ལམ་མང་ལ་བཟང་བར་རྨིས་པར་བྱ། དཔོན་གསས་སངས་རྒྱས་ཡི་དམ་
དག །རྨི་ལམ་དག་ཏུ་མཐོང་བར་བྱ། རྨི་ལམ་དག་ལ་རྨི་ལམ་བཞིན། རྨི་ལམ་ཡིན་
པར་ངོ་ཤེས་པར། ཡང་དང་ཡང་དུ་འདུན་པ་བསྐྱེད། ཅིས་ཀྱང་རྨི་དུས་སུ་ངོ་ཤེས་
265



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
པ་ནི། ཡང་དང་ཡང་དུ་འདུན་པ་དྲག་པོ་བྱ། འདུན་པ་བྱས་པའི་རྗེས་ཉིད་ལ། ཨ་
ལ་ཤེས་པ་གཏད་པར་བྱ། རྣམ་རྟོག་གི་དྲན་རིག་མི་གཡེང་ཞིང། གཉིད་ངེས་པར་
འོད་གསལ་ལོག་པར་བྱ། སྲོད་ལ་རྨི་ལམ་བྱུང་པ་ན། རྨི་ལམ་ནི་རྨི་ལམ་དུ་ཤེས་ན་རྨི་
ལམ་ཟིན་པ་ཡིན། གལ་ཏེ་རྨི་ལམ་མ་ཟིན་ན། ཐོ་རངས་དུས་སུ་སོང་བ་དང། མདང་
སྲོད་ཀྱི་དུས་ལ་རྨི་ལམ་རྨི་བར་གྱུར་པ་ནི། རྨི་ལམ་ལ་ནི་རྨི་ལམ་དུ། ངོ་ནི་ཤེས་པར་
མ་གྱུར་པས་ན། ད་ནི་ཅི་ནས་ཐོ་རངས་ཀྱི་དུས་སུ་རྨི་ལམ་ངོ་ཤེས་པར་བྱའོ་སྙམ་པའི་
འདུན་པ་དྲག་པོ་བཏང། རང་ཉིད་ཡི་དམ་ལྷར་བསྒོམ་པའི་ཐིག་ལེ་དམར་ལ་འཚེར་
བ། སྲན་མ་འབྲིང་ཚད་ཙམ་གཅིག་སྨིན་མཚམས་སུ་བསྒོམ་བྱས་ལ། འོག་དབུགས་
སྡོམ་ཞིང་སྟེང་དབུགས་མནན། དབུགས་ཀྱི་ཐུན་ཚད་བདུན་བྱས་ལ། ཐིག་ལེ་དམར་
ལ་སེམས་གཏད་ནས། རྨི་ལམ་ལ་ནི་རྨི་ལམ་དུ་ངེས་པར་ཤེས་པར་བྱའོ། །འདུན་པ་
དྲག་པོ་བཅུ་གསུམ་བཏང། དེས་ན་རྨི་ལམ་ཟིན་པར་འགྱུར། རྨི་ལམ་ཟིན་པའི་གོ་བ་
ཡང། རྨི་ལམ་རྨི་བའི་དུས་ཉིད་དུ། རྨི་ལམ་ལ་རྨི་ལམ་དུ་ངོ་ཤེས། དེས་ཀྱང་རྨི་ལམ་
མ་ཟིན་ན། དེ་ཉིད་མཐོང་དང་ཐོས་པ་རྣམས། རྨི་ལམ་ཡིན་པར་མོས་པ་བྱ། དོ་ནོད་
མཚན་མོ་སྲོད་ལ་བབ་དུས་སུ། ཨ་ལ་ཤེས་པ་གཏད་ལ་ཉལ། རྨི་ལམ་ལ་རྨི་ལམ་ཅིས་
ཀྱང་ངོ་ཤེས་པར་བྱའོ། །སྙམ་པའི་འདུན་པ་བཅོ་ལྔར་བཏང་སྟེ། འདིའི་བསམ་པ་
ཕར་ལ་བསྐྱུར། ཨ་ལ་ཤེས་པ་ལྷན་གྱིས་གཏད། སྲོད་ཀྱི་དུས་ངོ་མ་ཤེས་ན། ཐོ་རངས་
དུས་སུ་སོང་བ་དང། གསང་བའི་བུ་ག་དགུའི་ནང་དུ། ཐིག་ལེ་དམར་པོ་ནས་ཙམ་
བསམ་ལ་དེ་ལ་བློ་རྩེ་གཏད། སྟེང་འོག་དབུགས་ནི་སྦྱར་བ་ཉེར་ལྔ་བར་དུ་མནན།
རྨི་ལམ་ལ་རྨི་ལམ་ཅིས་ཀྱང་ངོ་ཤེས་པར་འགྱུར། སྙམ་པའི་འདུན་པ་ལན་དགུ་བཏང་
ལ་གཉིད་ཐུམ་གྱིས་སོང་བར་ལོག །རྨི་ལམ་ལ་རྨི་ལམ་དུ་ངོ་ཤེས་པར་འགྱུར་པ་ཡིན།
གལ་ཏེ་བྱུང་པར་མ་གྱུར་ན། ལོ་གསུམ་མམ་ཟླ་བའི་བར་དུ་ཡང་གོང་གི་དམིགས་
266



རྒྱུད་སྡེ།
མན་ངག་ཡེ་ཤེས་ཟང་ཐལ།
པ་དུ་མ་རྣམས། སྤེལ་བར་ཡང་དང་ཡང་དུ་བསྒོམ། ཟ་མ་ཞག་ཟླ་བ་ལོ་དག་གི་རྨི་
ལམ་ཟིན་པར་འགྱུར་བ་ཡིན། ཟིན་པའི་མན་ངག་རྫོགས་ནས་སུ། རྨི་ལམ་སྤེལ་ཞིང་
སྦྱོང་བ་བསྟན་པ་ནི། རྨི་ལམ་དུས་མེད་ཟིན་འགྱུར་ན། དང་པོ་རྨི་ལམ་སྦྱོང་བ་ནི།
རྨི་ལམ་རྨི་བའི་དུས་ཉིད་དུ། ཉི་མ་ཟླ་བ་ཟིན་འགྱུར་ན། རྨི་ལམ་ཡིན་པས་ཇི་ལྟར་
བཏུབ་སྟེ་འོང་ཞིང་གང་ཡང་བཏུབ། སྙམ་པའི་འདུན་པ་བཏང། ཉི་ཟླའི་འོད་ཟེར་
ལ་འཇུས་ནས་ཉི་ཟླའི་སྟེང་དུ་བསྡད། སུམ་ཅུ་རྩ་གསུམ་ལྷ་ཡང་ལྟ། བར་ལྷ་འོད་
གསལ་གནས་ཡང་ལྟ། འོག་མིན་ས་ཀར་ལྗོན་སྟེང་ལྟ། རྨི་ལམ་དག་ཏུ་འབྱུང་འགྱུར་
ན། སྤེལ་ལ་བསླབ་པར་བྱ་སྟེ། རྨི་ལམ་རྨི་བའི་དུས་དག་ཏུ། བྱའམ་ཁྱིའམ་འབྲོང་
ངམ་རྟ། དགྲ་གཉེན་ལས་སོགས་མི་རྣམས་དང། མེ་ཆུ་ལ་སོགས་རྨིས་པ་ནི། འགྲེ་
ལོག་ལ་སོགས་སྟོང་གསུམ་གང་བར་བསྒོམ། སྤེལ་ཞིང་སྦྱངས་པར་བྱུར་འགྱུར་ན།
དངོས་པོ་གང་ཡང་མི་དམིགས་ཀྱང། ཡི་དམ་ལྷ་རུ་བསྒོམ་པར་བྱ། ཡི་དམ་ལྷ་རུ་
གྱུར་པ་དང། ཀུན་ལ་གསོལ་བ་གདབ་པར་བྱ། དེ་ལྟར་གྱུར་ན་སྤེལ་སྦྱངས་ཀྱིས། དྲི་
མེད་འོད་གསལ་གྲུབ་པར་འགྱུར་པ་ཡིན། སྤེལ་སྦྱང་མཐར་ཐུག་གྱུར་པ་དང། ཡ་ང་
སྤང་ཞིང་སྒྱུ་མར་བསླབ། དང་པོ་ཡ་ང་སྤང་པ་ནི། རྨི་ལམ་ཡིན་པར་ཤེས་གྱུར་ཀྱང།
གཡང་དང་མེ་ཆུ་དགྲ་གཅན་ཟན་ལ་སོགས་འཇིགས་དང་ཡ་ང་ཆེན་པོ་བྱུང་པའི་ཚེ།
རྨི་ལམ་མཚོན་གྱིས་བཏབ་པས་ཕིག་པར་ག་ལ་འགྱུར། ན་ཚ་འོང་པར་མི་འགྱུར་སྙམ་
དུ་བསམ་ལ་སླར་ཡང་བཙེས། གཡང་དང་མེ་ཆུ་ལ་དེ་བཞིན་མཆོང། རྨི་ལམ་གཡང་
ལྷུང་ཤི་བ་མེད། རྨི་ལམ་མེས་ཚིག་ཆུས་ཁྱེར་བ་མེད། རྨི་ལམ་དགྲས་བསད་གཅན་
ཟན་གྱིས་ཟོས་པ་མེད། སྙམ་དུ་བསམ་ལ་དེ་བཞིན་རྙབ། སྲིན་པོ་ལ་སོགས་དུད་འགྲོ་
དང། ལྷ་འདྲེ་བྱུང་གྱུར་ཀྱང། ཁམས་གསུམ་འཁོར་འདས་རྨི་ལམ་སྟེ། རྨི་ལམ་འདྲེ་ལ་
འཇིགས་པ་མེད། སྙམ་དུ་བསམ་ལ། འདྲེ་དང་གཉིས་སུ་མེད་པར་སྒོམ། ཡ་ང་བག་
267



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ཚ་མེད་པར་གྱུར་པ་དང། རྨི་ལམ་སྒྱུ་མ་བསླབ་སྟེ། རྨི་ལམ་སྒྱུ་མར་བསླབ་པ་ནི། སྒྱུ་
མ་སྣང་ལ་རང་བཞིན་མེད། རྨི་ལམ་སྣང་ལ་རང་བཞིན་མེད། འདི་ཁྱད་པར་མེད་
པར་འདུག་སྙམ་དུ་སྒོམ་ལ་མཉམ་པར་བཞག །རྨི་ལམ་རྨིས་པར་གྱུར་པ་དང། ཉིན་
པར་སྣང་ལ་ཁྱད་མེད་འབྱུང། སྣང་བ་རྨི་ལམ་ཁྱད་མེད་གྱུར་པ་དང། འཁོར་འདས་
ཚོགས་རྣམས་དངོས་སུ་མཐོང། རྒོད་ལྕམ་དབལ་མོ་དངོས་སུ་བྱོན། འཇིག་རྟེན་ལྷ་
སྲིན་བྲན་དུ་ལས་ལ་འོང། བདེར་གཤེགས་ཡི་དམ་དངོས་སུ་གཟིགས། དྲི་མེད་འོད་
གསལ་སྐྱེ་མེད་སྟོན་པར་འགྱུར། དུས་གསུམ་ཤེས་པའི་མངོན་ཤེས་འབྱུང། དེ་ལའང་
ཞེན་པ་མི་བྱའོ། །རྨི་ལམ་དེ་ཉིད་དུ་འོད་གསལ་བསྒོམ་པའོ། །ཡ་ང་བག་ཚ་སྤངས་ལ་
སྒྱུ་མར་བསླབ། གོམས་པ་ཀློང་དུ་གྱུར་པ་དང། རྨི་ལམ་གྱི་དྲི་མེད་འོད་གསལ་བསྒོམ།
རྨི་ལམ་དུ་དྲི་མེད་བསྒོམ་པས་རྨི་ལམ་དྲི་མེད་འོད་གསལ་བ་དེ། འཁྲུལ་པ་མེད་པ་དེ་
ཉིད་ཡིན། གལ་ཏེ་འོད་གསལ་རྒྱུད་ལ་མ་སྐྱེས་བར། བདག་ཉིད་ཡི་དམ་ལྷར་བསྒོམ་
སྟེ། སྨིན་མཚམས་སུ་ཐིག་ལེ་དམར་པོ་སྲན་མ་ཙམ། དེ་ལ་གཏད་དེ་མི་རྟོག་བསྒོམ།
རྨི་ལམ་རྨི་པའི་དུས་དག་ཏུ། མི་རྟོག་མཐའ་དབུས་མེད་པ་སྐྱེ། དེ་ཉིད་ཉམས་སྐྱོང་པ་
ནི། རང་སེམས་བོན་སྐུར་རྟོགས་འགྱུར་ནས་བོན་སྐུ་འགྲོ་འོང་མེད་པར་ཐོབ། ཡང་
ན་དྲི་མེད་འོད་གསལ་ཤར་གྱུར་ནས། ངོ་བོ་རྒྱུད་ལ་སྐྱེས་པ་ན། རྨི་ལམ་རྨིས་བའི་
དུས་ཉིད་དུ། རྨི་ལམ་སྒྱུ་མར་ཤེས་བྱས་ཏེ། དེ་ལྔ་ཡན་ཆད་ཐམས་ཅད་ཀྱང། རྨི་ལམ་
རྟོགས་པ་མཚན་མར་འདུག །འདིས་ཀྱང་བྱང་ཆུབ་མི་ཐོབ་སྟེ་མཉམ་དུ་བསམ་ལ།
སྤྱི་བོར་དཔོན་གསས་བསྒོམ། སེམས་ཉིད་མ་བཅོས་ངང་ལ་བཞག །དེ་ལྟར་བཞག་
པས་དྲི་མེད་འོད་གསལ་འཆར། རྨི་ལམ་བག་ཆགས་དྲི་མ་མེད་པར་འོད་གསལ་དུ་
གྱུར་ནས། བར་དོའི་སྣང་བ་མི་འཆར་རོ། །བག་ཆགས་བདར་ཤ་གཅོད་པ་རྨི་ལམ་དྲི་
མེད་འོད་གསལ་དུ་སླང་བའི་ཉོབ་བེ་སྟེ་གསུམ་པའོ།། །།
268



རྒྱུད་སྡེ།
མན་ངག་ཡེ་ཤེས་ཟང་ཐལ།
༧ ཡལ་ག་རྒྱས་པ་རྐྱེན་སྣང་ལམ་དུ་སློང་པ་ལ། གཉིད་གཏི་མུག་དྲི་མེད་འོད་
གསལ་གྱིས། གཏི་མུག་འོད་གསལ་ཡེ་ཤེས་སུ་བསླང་པ། ལོ་འདབ་རྒྱས་པའི་ཚུལ།
གཉིད་དང་པོ་ལོག་ནས་མ་སད་ཀྱི་བར་དེར། ཡིད་འགྱུ་བྱེད་ཀྱི་ཤེས་པ་བརྒྱལ་ན་
གནས། དེ་ཇི་ལྟར་དྲི་མེད་འོད་གསལ་སློང་པ་གཉིས་ཏེ། དཔེ་དང་དོན་ནི། དཔེར་
ན་ཆུ་བྲན་གཅིག་ནས་གཅིག་ཏུ་བོ་བས། གཞུང་རྩང་པོ་ཆུ་བོ་ཆེན་པོ་རྒྱུན་མ་ཆད་
པར་འབྲུག །རྒྱུན་ཆད་མེད་བཞིན་དུ། གཉིད་ལོག་པའི་དུས་སུ། ཤེས་པ་འུབ་བསྡུས་
ལ། རིག་པ་གཅུན་ལ་གཉིད་འབོལ་ལོག་གོ །སྣང་སྟོང་དྲི་མེད་འོད་གསལ་དྲན་པར་
བཟུང། དོན་ནི་གཉིད་དྲི་མེད་འོད་གསལ་དུ་སླང་ངོ༌། །དེ་སྣང་སྟོང་ཆིག་ཆོད་དུ་
བསྲེས་ལ། བག་ཆགས་དོར་ལ་དྲི་མེད་འོད་གསལ་ངང་ལ་ཉལ། ཁམས་ལ་སྨན་པའི་
ཟས་ཟ། བག་ཆགས་ཁྲ་ཁྲེའུ་ཡི་དུས་སུ་འོད་གསལ་ལ་སོགས་བཟུང། གཉེན་པོའི་
སྟོབས་ཀྱིས་འོད་གསལ་རྒྱས་ཐོབ། རྟོག་པ་བཟང་ངན་རང་གྲོལ་དུ་སོང། འོད་གསལ་
ལ་དྲི་མ་མི་གོས། གཉིད་མཐུག་པོ་ལ་བརྟེན་ནས་ཚེ་གཅིག་གི་མཆོག་ཐོབ་དྲི་མེད་འོད་
དུ་གསལ། དེའི་པྲ་ཁྲིད་ལག་ལེན་ནི། འཁོར་སྤངས་འདུ་འཛི་བཏང། དབེན་པའི་
དགོན་གནས་ཉིད་དུ། དཔོན་གསས་སམ་མཐུན་པའི་གྲོགས་བརྟེན་ལ། ཤ་ཆང་ལ་
སོགས་དྲོད་ཆེན་བསོག །ཡངས་ལ་དྲོ་བའི་གོས་གོན་ལ། མཚམས་དམ་པར་བཅད།
ངག་གིས་བྱ་བ་གླེང་མོལ་སྤང། ལུས་ཀྱི་བྱ་བ་འགྲོ་འདུག་སྤང། སེམས་ཀྱི་རྣམ་རྟོག་
བཟང་ངན་སྤང། དགེ་དང་མི་དགེའི་ཡིད་རྟུལ་ལ། ཞག་ནི་ལྔའམ་བཅུ་གཅིག་
ཏུ། བདེ་བར་འདུག །དེ་ནས་ཞག་བདུན་བཀུ་མཉེ་བྱ་ཞིང་གཉིད་བཅག་སྟེ། ཞག་
གྲངས་སུམ་ཅུའི་བར་དུ་མཚན་ཐུབ་ལ་སོགས་རྣམ་ལྔ་འབུལ། རྔམ་པ་དགུའི་ལྟག་
ཤ་ལ་སོགས་བརྒྱན་པའི་གཏོར་མ་ཡི་དམ་ལ་དབུལ། སྤྱི་བོར་དཔོན་གསས་བསྒོམ་
ལ་སངས་རྒྱས་འདུ་ཤེས་བསྐྱེད་ལ་མཉེས་པ་དབུལ། དྲི་མེད་འོད་གསལ་ཟིན་པར་
269



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
མཛད་དུ་གསོལ། ཞེས་པའི་གསོལ་བ་ལན་བདུན་བཏབ། མགོ་བྱང་བསྟན། གང་
བདེར་ཉལ། དང་པོ་བློ་གསལ་ཕབ་ལ་དེ་ཉིད་གང་བདེ་དཔོན་གསས་བདག་ལ་
བསྟིམས་ལ། ཡི་དམ་དང་མི་གཉིས་དྲི་མེད་འོད་གསལ་བཟུང། དྲི་མེད་བཟུང་པ་
ནི། བདག་གི་སྙིང་གི་དབུས་སུ་པད་མ་སྔོན་པོ་འདབ་མ་བཅུ་དྲུག་པ། ཧཱུཾ་སྔོན་པོ་ཨ་
དཀར་བསམ་པར་བྱ། ཆེ་ཆུང་སོར་བཞི་ཚད་ཙམ་གཅིག །དེ་ལ་དམིགས་པ་གཏད་
བྱས་ཏེ། རྨི་ལམ་མི་རྨི་ཞིང། གཉིས་མཐུག་པོ་ལོག །དྲི་མེད་འོད་གསལ་དང་མ་
བྲལ་ཞིང། གཉིད་མཐུག་པོ་ལོག་པའི་བསམ་པ་ལན་དགུ་བཏང། དེ་ནས་གཉིད་དུ་
ཧྲུལ་གྱིས་ལོག །དཔོན་གསས་སམ་མཐུན་པའི་གྲོགས་གཅིག་དྲུང་དུ་འདུག །གཉིད་
ཧྲུལ་སོང་གྱུར་ནས། སྟོང་མཚན་རྐྱང་དུ་བརྗོད་པའི་ཚད་ཉིད་ཙམ་གྱི་བར་དུ། མི་
སད་པར་ནི་གཉིད་དུ་བཏང། དེ་ནས་དཔོན་གསས་ཀྱིས་སླང། གཏི་མུག་གཉིད་
དུ་སོང་འགྱུར་རམ། བག་ཆགས་རྨི་ལམ་མེད་འགྱུར་རམ། གཉིད་སོང་དྲི་མེད་འོད་
གསལ་ཟིན་ནམ་ཅི། དཔོན་གསས་ཡིད་ཀྱིས་དྲིས་པར་བྱ། གཏི་མུག་ཏུ་སོང་འགྱུར་
ན། དཔོན་གསས་ལ་གསོལ་བ་ལན་གསུམ་བཏབ། སྙིང་དཀྱིལ་ཧཱུཾ་སྔོན་པོ་ཨ་དཀར་
གཏད་དེ། ཐིག་ལེ་སྔོན་ནམ་དཀར་པོ་མཐེ་བོང་ཙམ། འོད་དང་བཅས་པ་དམིགས་
བྱས་ཏེ། དམིགས་པ་དེ་ལ་གཏད་པར་བྱ། ཅིས་ཀྱང་བག་ཆགས་རྨི་ལམ་མི་རྨི་བར།
དྲི་མེད་འོད་གསལ་ཟིན་པར་བྱའོ། །ཞེས་འདུན་པ་དྲག་པོ་མང་དུ་བཏང། ལན་བཅུ་
གཅིག་བར་བསམ་བྱས་ལ། གཉིད་དུ་ཧྲུལ་གྱིས་ལོག །ལོག་དུས་གོང་བཞིན་བཞག་
པར་བྱ། དེ་ནས་དཔོན་གསས་ཀྱིས་ཡང་བསླང། མགོ་ནས་བཏེག་ཏེ་བསླང། སད་
པར་གྱུར་པ་ལ། འོད་གསལ་ཟིན་ནམ་མ་ཟིན་དྲི། དྲི་མེད་འོད་གསལ་ཟིན་པར་མ་
གྱུར་ན། དཔོན་གསས་དང་མར་མེ་མི་དགོས་པར། རང་གི་དེ་ཉིད་བསྐྱང་པར་བྱ།
དྲི་མེད་འོད་གསལ་ཟིན་པའི་རྟགས། གཉིད་ཀྱི་དངོས་པོར་གྱུར་པ་དེ། གསལ་སྟོང་
270



རྒྱུད་སྡེ།
མན་ངག་ཡེ་ཤེས་ཟང་ཐལ།
ནམ་མཁའ་མཐའ་དབུས་མེད། རྒྱུད་ལ་ཆགས་པར་གྱུར་པའོ། །འོན་ཀྱང་ད་རུང་
སད་རྒྱུ་ཡོད། དེའི་ཉམས་ནི་བསྐྱངས་པ་ཡིས། དྲི་མེད་འོད་གསལ་ངོ་ཤེས་ན། ཉིན་
མཚན་འབྲལ་མེད་འོད་གསལ་གནས། ཚེ་གཅིག་ལུས་བོར་མཆོག་གི་འབྲས་བུ་ཐོབ།
གཏི་མུག་གདར་ཤ་བཅད་པ་ཉོན་མོངས་དྲི་མེད་འོད་གསལ་དུ་བསླང་བའི་ཉོབ་བེ་སྟེ་
བཞི་པའོ།། །།
༧ ལོ་འདབ་རྒྱས་པ་རྐྱེན་སྣང་ལམ་དུ་བསླང་བ་ལས། ན་ཚ་སྡུག་བསྔལ་དྲི་མེད་
འོད་གསལ་གྱིས་ན་ཚ་དྲི་མེད་འོད་གསལ་བདེ་བ་ཆེན་པོར་བསླང་པ། མེ་ཏོག་རྒྱས་
པའི་ཚུལ། ནད་དང་པོ་ཐེབས་ནས་མ་གསོས་བར་དུ། མི་བཟོད་ཟུག་ཟེར་བདེ་བར་
སླང། བདེ་བ་ཆེན་པོར་བསླང་བ་ལ་གཉིས་ཏེ། དཔེ་དང་དོན་ནོ། །དཔེ་ནི་མེ་ལོང་
གཡའ་དག་ཉིད། ཁྲུ་དོའི་ཤིང་ལ་ཕྱར་བྱས་ལ། བདག་གི་བྱད་ལུས་གསལ་ཏེ། སྣང་
ཡང་སྣང་སྟེ་སྟོང་ཡང་སྟོང༌། སྟོང་པ་ཉིད་ལ་སྣང་བ་གསལ། གསལ་སྟོང་སེམས་
ཀྱི་ངོ་བོ་ཡིན། བཟང་ངན་རྣམ་རྟོག་དྲི་མ་ཡིན། དྲི་མེད་འོད་གསལ་སེམས་ཉིད་
གནས་ལུགས་ཡིན། ན་ཚ་སེམས་ནའམ་ལུས་ན། སེམས་ན་ན་སྟོང་གསལ་དྲི་མེད་
ལ་ན་ས་མེད། ལུས་ན་ན་སྣང་བ་སྟོང་པ་གཏད། ན་བའི་རྐྱེན་གང་ནས་བྱུང་བརྟག་
ཅིང་བརྟག་ལ་བལྟའོ། །ན་ཚ་དྲི་མེད་འོད་གསལ་བཟུང། ཕུང་པོ་སྣང་བ་ནད་སྟོང་
པ། སྣང་སྟོང་དབྱེར་མེད་དྲི་མེད་འོད་གསལ། དོན་ནི་བཟོད་པ་རྣམ་གསུམ་གྱི་འོད་
གསལ་དྲི་མ་མེད་པ། ན་ཚ་རྐྱེན་དབང་ཐམས་ཅད་སྔོན་གྱི་ལས་ངན་ཡིན། ལས་
ཀྱི་སྒྲིབ་སྦྱོང་དྲི་མེད་འོད་གསལ། དབུལ་པོ་གཏེར་དང་འཕྲད་པ་ལྟར་དགའ་བ་
བསྐྱེད་པ་དྲི་མེད་འོད་གསལ། ན་ཚ་སྡུག་བསྔལ་དང་ལེན་གྱི་བཟོད་པ་དྲི་མེད་འོད་
གསལ། ན་ཚ་སྡུག་བསྔལ་ཐམས་ཅད་ནི། རང་སེམས་འཁྲུལ་པའི་ཆོ་འཕྲུལ་ཡིན་
པས། སྒྱུ་མ་ལྟ་བུར་ཤེས་པ་དྲི་མེད་འོད་གསལ། སེམས་ཉིད་སྟོང་པ་ནམ་མཁའ་ལྟ་
271



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བུར་ཤེས་པ་དྲི་མེད་འོད་གསལ། སྡུག་བསྔལ་སྒོས་ཁུར་ཡིན་པས། ན་ཚ་ཅི་བྱུང་པ་
ལ་རིག་པ་གཏད་པས། ལུས་མི་དམིགས་མི་རྟག་པ་སྐྱེས། ལུས་དྲི་མེད་འོད་གསལ་
དུ་བསླང། ན་ཚ་ལུས་ཀྱི་གསལ་འདེབས་ཡིན་པས། ཤ་ཁྲག་རུས་ལུས་དྲི་མེད་འོད་
གསལ། ལུས་དྲི་མེད་འོད་གསལ་དུ་ཤེས་ཙམ་ན། ན་ཚ་སྡུག་བསྔལ་དྲི་མེད་འོད་
གསལ་དུ་ཤར། ན་ཚ་སྡུག་བསྔལ་དྲིན་ཅན་བླ་མ་མཆོག །ལུས་དྲི་མེད་འོད་གསལ་
དུ་ཤར་བས། དབྱིངས་རང་བཞིན་གྱིས་རྣམ་པར་དག་པར་ངོ་ཤེས། ལུས་སེམས་
དྲི་མེད་འོད་གསལ་དུ་ལྷག་གེ་ཤར་བས། རང་རིག་པའི་ཡེ་ཤེས་བཅོས་བསླད་མེད།
བསམ་མེད་རྩིས་བཏབ་མེད་པར་དྲི་མེད་འོད་གསལ། རང་ལུགས་སུ་ཤིག་གེ་བ་དེ་
ཉིད་བོན་སྐུ། མ་བཅོས་ཤེས་པ་རང་ལུགས། ན་ཚ་མི་བཟོད་དེའི་ངང། དེའི་ངང་དུ་
གནས་པས་ན་ཚ་ལ་ངོ་བོ་མེད་པས། དྲི་མེད་འོད་གསལ་ཆེན་པོ། དེ་དང་མི་འབྲལ་
ན་ན་ཚ་མེད་ཅིང་འཛིན་པ་དང་བྲལ། ན་ཚ་འདུག་ཅིང་སྡུག་བསྔལ་ན་དྲི་མ་འཁྲུལ་
སེམས། རང་ལུགས་གཤིས་ཐོག་དེ་ལས་སྐད་ཅིག་ཀྱང་ཡེངས་པར་མི་བྱའོ། །དེ་ལྟར་
གནས་པའི་དྲི་མེད་འོད་གསལ་ལ། མཐུན་གྲོགས་བསྟེན་དུ་མེད། མི་མཐུན་རྐྱེན་
སྤང་དུ་མེད་དེ། ཅིར་སྣང་ཅིར་ཤར་བཟང་ངན་མེད་པར་ཐམས་ཅད་སེམས་ཉིད་དྲི་
མེད་འོད་གསལ་ལ་སེམས་ཉིད་སྐྱེ་བ་མེད་པ་བོན་གྱི་སྐུ། ཅིར་སྣང་སེམས་ཀྱི་རོལ་པ།
འོད་གསལ་འགྱུ་བ་སྟོང་སྣང། གང་ཤར་བོན་ཉིད། འཁོར་འདས་ཐམས་ཅད་བོན་
སྐུ། སྤྱོད་ལམ་ཐམས་ཅད་དྲི་མེད་འོད་གསལ། དེ་ལྟར་བལྟར་མེད་སྒོམ་མེད་ངང་ལ་
མ་ཡེངས་ན། སེམས་གནས་པ་མེད་པའི་ཚུལ་གྱིས་དྲི་མེད། གནས་པ་རྒྱུན་མི་ཆད་
འོད་གསལ། གནས་མེད་གནས་པ་དྲི་མེད་འོད་གསལ། དྲི་མེད་འོད་གསལ་ཕྱིན་ཅི་
མ་ལོག་པར་རྟོགས་པས། ན་ཚའི་མཚན་མ་བྲལ་བས་བློ་རང་གིས་རང་གྲོལ་ཏེ་ན་ཚ་
དྲི་མེད་འོད་གསལ། ན་ཚ་དྲི་མེད་འོད་གསལ་དུ་བསླང་བ། བོན་ཉིད་བདེ་བ་ཆེན་པོ་
272



རྒྱུད་སྡེ།
མན་ངག་ཡེ་ཤེས་ཟང་ཐལ།
འཁྲུལ་པ་རང་རྒྱུད་ན་ཚ་བཙལ་དུ་མེད། ན་ཚ་འོད་གསལ་ཆེན་པོར་ཤར། ན་ཚ་དྲི་
མ་མེད་པའི་འོད་གསལ་དུ་བསླང་པའི་ཉོབ་བེ་སྟེ་ལྔ་པའོ། །།
༧ མེ་ཏོག་གསལ་བ་རྐྱེན་སྣང་ལམ་དུ་བསླང་བ་ལས། འཆི་བ་དྲི་མེད་འོད་གསལ་
གྱིས། སྔངས་བྱེད་དྲི་མེད་འོད་གསལ། བསམ་གཏན་དུ་གནས་པ། དབུགས་ཐུང་
མྱུར་ཞིང་རིག་པ་ཕར་གསལ་ཚུར་གསལ་གྱི་དུས་སུ། མི་བཟད་སྔངས་བྱེད་དྲི་མེད་
འོད་གསལ་འཕོ་འགྱུར་མེད་པར་གནས། མ་སྔངས་མ་བྱེད་ཅིང་བསམ་གཏན་མེ་
ཏོག་ལྟ་བུར་གསལ་ཞིང་བརྟན། དཔེར་ན་གསེར་མེར་བཅུག་ལྟ་བུར་བརྟན་ལ་
གསལ་བའོ། །དེ་ཉིད་སྐྱེ་མེད་ཀྱི་དོན་རྟོགས་ནས། འགག་མེད་ཀྱི་རྩལ་མ་འབྱོངས་
ཀྱང། འཆི་དུས་མཚམས་སྦྱོར་དྲི་མེད་འོད་གསལ་བསྟན་ན། དབུགས་འགྲོ་དུས་སུ་
རིག་པ་བརྟན་པས། མ་སྔངས་མ་བྲེད་འོད་གསལ་ངང་ལ་ཤི་མེད་པ། དོན་དུ་འདམ་
སྐྱེས་མེ་ཏོག་འདྲ། སེམས་ཉིད་དྲི་མེད་འོད་གསལ་བས། འགག་འགྲིབ་བྱིང་རྨུག་
བརྒྱལ་བ་མེད། ནམ་མཁའ་དྭངས་པ་ཇི་བཞིན་ནོ། །གཡོ་འགུལ་འཕྲོ་རྒོད་ཆགས་པ་
མེད། རྒྱ་མཚོ་ལྦུ་བ་དྭངས་པ་ཇི་བཞིན་ནོ། །སེམས་ཀྱི་ངོ་བོ་རང་བཞིན་དུ། སང་ངེ་
ལྷང་ངེ་ཡེར་རེ་ལྷུག་གེ་བ་ལ། དང་པོ་སྐྱེ་མ་མྱོང་བས་སྐྱེ་བའི་སྡུག་བསྔལ་མེད་པས་དྲི་
མ་དང་ཡེ་ནས་བྲལ། སྐྱེ་བའི་སྐྱོན་ཡོན་མ་གོས་པས་རང་བཞིན་འོད་དུ་གསལ། བར་
དུ་རྒས་རྒུད་མ་མྱོང་བས། རྒས་རྒུད་ན་ཚ་དང་སྡུག་བསྔལ་མེད་པས་དྲི་མ་དང་ཡེ་
བྲལ། རྒས་རྒུད་ན་ཚ་དང་སྡུག་བསྔལ་སྐྱོན་ཡོན་མ་གོས་པས་རང་བཞིན་དུ་འོད་
གསལ། ཐ་མ་རུ་འཆི་མ་མྱོང་བས་འཆི་བའི་སྡུག་བསྔལ་མེད་པས་དྲི་མ་དང་ཡེ་བྲལ།
འཆི་བའི་སྐྱོན་ཡོན་མ་གོས་པས་རང་བཞིན་འོད་གསལ། འཆི་བའི་དུས་སུ་ན་ཚའི་
སྡུག་བསྔལ་མི་བཟོད་ཅིང་སྔངས་བྱེད་ན། འོད་གསལ་འགྲིབ། དྲི་མ་གོས། བར་དོར་
ལོག་པའི་འཁྲུལ་པ་ཤར་ནས། ངན་སོང་ལས་གཏན་ཐར་པར་མི་འགྱུར་བས། དེས་
273



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ན་འཆི་དུས་དྲི་མེད་འོད་གསལ་ཟུངས། དེ་ལས་མ་གཡོས་མ་བཅུག་ཅིག །འཆི་བ་དྲི་
མེད་འོད་གསལ་གྱི་ཉོབ་བེ་སྟེ་དྲུག་པའོ།། །།
༧ སྨིན་པ་འབྲས་བུའི་ཚུལ། བོན་ཉིད་དྲི་མེད་འོད་གསལ་གྱིས། གཟུགས་མི་
དམིགས་གཟུགས་རང་གིས་སྟོང། དེ་བཞིན་སྐྱེ་མཆེད་བཅུ་གཉིས་རང་གིས་སྟོང།
སེམས་མི་དམིགས་སེམས་རང་གིས་སྟོང། བོན་མི་དམིགས་བོན་རང་གིས་སྟོང། སྟོང་
པ་མི་དམིགས་སྟོང་པ་རང་གིས་སྟོང། སྟོང་པ་རང་ཡང་སྟོང་པས་སྟོང། སྟོང་པ་ཉིད་
ན་གསལ། གསལ་བ་ཉིད་ན་སྟོང། སྟོང་གསལ་དྲི་མེད་འོད་གསལ་བ། ལྷན་སྐྱེས་ཡེ་
ཤེས་བོན་གྱི་སྐུ། བརྗོད་བྲལ་བློ་འདས་ཡེ་སངས་རྒྱས། དཔེར་ན་ནམ་མཁའ་དྭངས་
པ་བཞིན། མེ་ཆུ་ས་རླུང་འབྱུང་བའི་རྐྱེན་གྱིས་མི་འཇིག །རྐྱེན་སྣང་ཕྱིར་ན་གསལ་
ཞིང་སྟོང། འཕོ་འགྱུར་མེད་པ་ནམ་མཁའི་དབྱིངས། རྒྱུ་ཡིས་མ་བསྐྱེད་རྐྱེན་གྱིས་མི་
འཇིག །རང་བཞིན་སྟོང་པས་དྲི་མ་མེད། རྐྱེན་སྣང་ཤར་བས་འོད་དུ་གསལ། དོན་དུ་
སྐྱེ་མེད་སེམས་སུ་རྟོགས་པ་ལ། རྐྱེན་སྣང་འགག་མེད་ཀྱི་རྩལ་འབྱོངས་པས། འབྲས་
བུ་ལྷུན་གྲུབ་རེ་དོགས་མེད། རྐྱེན་སྣང་ཅི་ཤར་འོད་དུ་གསལ། གསལ་བ་ཉིད་ན་རང་
བཞིན་སྟོང། དེས་ན་རྐྱེན་སྣང་སྟོང་པ་ཉིད་ཀྱིས་གསལ་འདེབས། བྱིང་རྨུག་དྲན་རིག་
འཐིབས་པ་མེད་ཅིང་གསལ། ཡེ་སྟོང་རྩ་བྲལ་སྐྱོན་ཡོན་དངོས་པོ་མེད། ཝལ་པོ་རྗེས་
མེད་འདིར་འཛིན་མེད་ཅིང་སྟོང་། བོན་ཐམས་ཅད་ཀྱི་གནས་ལུགས་སྟོང་ཞིང་བདག་
མེད་པས་སྤྲོས་བྲལ་ངོ་བོ་ཉིད་ཀྱིས་སྟོང། དབྱིངས་རང་བཞིན་གྱིས་རྣམ་པར་དག །
རང་རིག་པའི་ཡེ་ཤེས་ཀྱིས་བཅོས་བསླད་མེད་པའི་ངང། བསམ་དུ་མེད་པའི་ཚུལ་
གསལ། རྩི་གདབ་དང་བྲལ་བར་འདུག །སེམས་ཉིད་རང་བཞིན་གྱིས་སྟོང། བློས་
བྱས་ཀྱིས་སྟོང་པས་སེམས་ལ་ཕན་བཏགས་པ་མེད། སྣང་བ་རང་བཞིན་གྱིས་གསལ།
འཇིག་རྟེན་གྱི་སྣང་བས་སེམས་ལ་གནོད་པ་བསྐྱལ་བ་མེད། སེམས་ཉིད་སྟོང་གསལ་
274



རྒྱུད་སྡེ།
མན་ངག་ཡེ་ཤེས་ཟང་ཐལ།
མདུང་ཚུགས་འདི་ཀ་འབྲས་བུ་ཡིན། དེ་ལ་ལོག་འཁྲུལ་བྱུང་ཚོར་འདུག་ན་འབྲས་
བུ་སད་ཆེན་ཁྱེར་རོ། །སྟོང་ཞིང་བདག་མེད་ཡེ་ཤེས་སྐུ། དེ་ལས་འཁྲུལ་དུ་མ་བཅུག་
ཅིག །ཡེ་ཤེས་ལྔ་ལྡན་དོན་མ་གཡོས། སྟོང་ཉིད་ངང་ལས་རབ་གཡོས་པ། སྙིང་རྗེ་
ཚད་མེད་བཏང་སྙོམས་ཅིར་ཡང་སྤྲུལ་པའི་སྐུ། སྟོང་ཞིང་བདག་མེད་ཡེ་ཤེས་ལྡན།
ལྷན་སྐྱེས་མ་གཡོས་སྟོང་ཉིད་བདེ་ཆེན་གཡོས་པ། བྱམས་པ་ཚད་མེད་དགའ་བ་
ལོངས་སྤྱོད་རྫོགས་པའི་སྐུ། གཟུགས་སྐུ་གཉིས་ཀྱིས་འགྲོ་ཀུན་འདྲེན། སྟོང་གསལ་མ་
གཡོས་ཡེ་ཤེས་ལྡན། གཡོས་མེད་ངང་ལས་གཡོས་དང་མི་གཡོས་ངོ་བོ་མེད། འཁོར་
འདས་གཉིས་མེད་མཉམ་པ་བོན་གྱི་སྐུ། སྐུ་གསུམ་ངོ་བོ་བོན་ཉིད་ཀྱི་སྐུ། བོན་ཉིད་
འོད་གསལ་འབྲས་བུའི་ཉོབ་བེ་སྟེ་བདུན་པའོ། །།
༧ སྒྲོ་འདོགས་གཅོད་པའི་མན་ངག །ཡང་དག་པའི་དྲི་མེད་འོད་གསལ་བས། ཐེ་
ཚོམ་གྱི་སྒྲོ་འདོགས་ཆོད། ངེས་ཤེས་སྐྱེས་པས་ཉམས་དང་ལྡན། རྣམ་རྟོག་བློ་བྲལ་
འོད་གསལ་བས། སེམས་ཉིད་རྟོགས་པ་ཐམས་ཅད་མཉམ་ཉིད་ཤེས། ཕྱི་ནང་གི་
སྒྲོ་འདོགས་ཆོད། སྒོ་བཞི་མཛོད་ལྔ་གཉན་ཡང་དེ་ལས་མེད། འཁོར་འདས་ཀྱི་སྒྲོ་
འདོགས་ཆོད། ཡས་སྟེགས་རྣམ་པ་ལྔ་ལམ་དུ་འགྱེད་དེ་སེམས་ཉིད་ཡིད་ཀྱི་གཟུགས་
བརྙན་ལ། སྐྱེ་མེད་སྟོང་པའི་ཡས་སྟེགས་ཐོང། ཉོན་མོངས་འཁྲུལ་པ་སྣ་ཚོགས་ལ།
རང་འབྱུང་ཡེ་ཤེས་ཀྱི་ཡས་སྟེགས་ཐོང་། གཟུང་འཛིན་མཚན་མའི་རྟོག་པ་ལ། ཕྱོགས་
མེད་བལྟ་བའི་ཡས་སྟེགས་ཐོང། ན་ཚ་སྡུག་བསྔལ་ཆགས་སྡང་ལ། རོ་སྙོམས་སྤྱོད་
པའི་ཡས་སྟེགས་ཐོང། རེ་དོགས་གྲུབ་མཐའི་ཐེ་ཚོམ་བྱུང་ན། སྐུ་གསུམ་དབྱེར་མེད་ཀྱི་
ཡས་སྟེགས་ཐོངས་ཤིག །དང་པོ་སྙིང་རྗེ་དྲན་པ་མེད་ན། ཡིད་བརྩོན་འགྲུས་དང་མི་
ལྡན། དཔོན་གསས་བླ་མ་དྲན་པ་མེད་ན། བྱིན་རླབས་མི་འཇུག །གདམས་ངག་དྲན་
པ་མེད་ན། ལམ་དུ་འཁྱེར་མི་ཤེས། སྨོན་ལམ་དྲན་པ་མེད་ན། སེམས་ཅན་གྱི་དོན་
275



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མི་ནུས། སྒྲོ་འདོགས་གཅོད་པའི་མན་ངག་པའོ། །ཉོབ་བེ་བརྒྱད་པ་དང་དགུ་པའོ། །
སླེག་ཙོ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཡི་དམ་སྒྲུབ་པའི་མན་ངག་ལ།
རྒྱུད་གཤེན་ལྷ་དཀར་པོ་ལ་བརྟེན། སྔགས་ཨ་ཨཱ་དཀར་ས་ལེ་འོད་ཨ་ཡང་ཨོཾ་འདུ།
བདག་གཤེན་ལྷ་དཀར་པོར་བསྒོམ། དོན་དང་པོ་སངས་རྒྱས་རྒྱུ་མེད་པར་རྟོགས་
པས་ཡེ་ཤེས་དྲི་མ་མེད་པ་ཡིན། ཟླ་བ་དྲུག་གིས་ཡེ་ཤེས་ལུས་ཅན་བདེ་བར་གཤེགས་
པའི་སྐུ་ཐོབ། དེ་ལ་དང་པོ་སངས་རྒྱས་རྒྱུ་མེད་པ་ནི་བོན་ཐམས་ཅད་རྒྱུ་རྐྱེན་མེད་
པར་རང་ཀར་རྟོགས། དྲི་མ་མེད་པ་ནི། ལུས་དྲི་མ་མེད་དེ་དམ་ཚིག་བསྲུང། ངག་
དྲི་མ་མེད་དེ་བཟླས་པ་བྱེད། སེམས་དྲི་མ་མེད་དེ་སྟོང་ཉིད་འོད་གསལ་བསྒོམ། དེ་
དེ་ལྟར་ཟླ་བ་དྲུག་བྱས་ན། ནམ་ཕར་ཕྱེད་ཚུར་ཕྱེད་ན། གཤེན་ལྷ་འོད་དཀར་གྱི་ཞལ་
མཐོང་ངོ༌། སྒྲུབ་པ་ཆེན་པོའི་མན་ངག་པའོ། །ཉོབ་བེ་བཅུ་པའོ། །སློག་ཙོ། །
༧ བོན་ཉིད་བྱམས་པ་ཆེན་པོའི་སྙིང་རྗེའི་ཀློང། ཡུམ་གྱིས་སྲས་དང་འཁོར་ལ་
ངག་ཏུ་རྨད་ཅིང་བོན་པ། སྙིང་རྗེའི་གཞི་ཡིན། སྤྱོད་པ་བསྒོམ་ཡིན། ཕ་རོལ་ཕྱིན་
བཅུ་ལམ་ཡིན། ལྟ་བ་ལ་བཅད་པ་ཡིན། སྙིང་རྗེའི་གཞི་མེད་ན། བྱང་ཆུབ་ཀྱི་བརླན་
མི་འབྱུང། རིག་པ་ལ་མྱུ་གུ་མི་སྐྱེ། སྤྱོད་པའི་སྒོ་མ་ཕྱེད་ན། མས་འཛེགས་ཀྱི་འགྲོས་
མི་འབྱུང། སྔར་བསགས་ཀྱི་སྒྲིབ་པ་མི་དག །ཕ་རོལ་ཕྱིན་བཅུ་ལམ་དུ་མ་ཁྱེར་ན།
ཐབས་མེད་ཤེས་རབ་མི་འབྱུང། ས་ལམ་རིམ་པས་བསྒྲོད་མི་ཤེས། ལྟ་བས་ལ་མ་
བཅད་ན། སྟོང་ཉིད་ངོ་མི་འཚལ། སངས་རྒྱས་པའི་དུས་མེད་པས། དེས་ན་གཞི་སྙིང་
རྗེ་ཆེན་པོ་ལ་ལོང། ཐབས་ཕ་རོལ་དུ་ཕྱིན་པ་བཅུ་ལ་སྤྱོད། སྤྱོད་པ་མས་འཛེགས། ལྟ་
བ་ཡས་ཕུབ། བོན་སྒོ་མོ་བརྒྱད་ཁྲི་བཞི་སྟོང་ཡང་ཐབས་ལམ་མོ། །ཐེག་པ་དགུ་ཡང་
ཐབས་སམ་ལམ་མོ། །སྒོ་བཞི་མཛོད་ལྔ་ཡང་ཐབས་སམ་ལམ་མོ། །སྤྱོད་པ་དང་སྒོམ་
276



རྒྱུད་སྡེ། །
མན་ངག་ཡེ་ཤེས་ཟང་ཐལ།
པ་ཡང་ཐབས་སམ་ལམ་མོ། །རིག་སྟོང་གསལ་སྟོང་ཡུལ་ལོ། །བདེ་སྟོང་འཁོར། འདི་
ལྟར་སྣང་བ་ཐམས་ཅད་ཀྱང་གཏད་མེད། སྟོང་པ་ཡང་གཏད་མེད། གདགས་མེད་
དང་གཏད་མེད་དོ། །དུད་པ་ནམ་མཁའ་ལ་སངས་པས། སངས་རྒྱས་ཀྱི་དཔེའོ། །ལྟ་
སྒོམ་སྤྱོད་པའི་མན་ངག་པའོ། །ཉོབ་བེ་བཅུ་གཅིག་པའོ། །མིག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཡུམ་གྱིས་སྲས་དང་འཁོར་ལ་སྐྱེ་
ནས་མན་ངག་ཏུ་བསྟན་པ་ལ། དང་པོ་རླུང་དང་ནམ་མཁའ་འཁྲུལ་པ་ལས་སེམས་
སུ་འཁྲུལ། རང་གིས་རང་བསྲེགས་འཁོར་བར་འཁྱམས། མ་ཡི་མངལ་དུ་ཆུད། དེ་
ཞག་ཟླ་ལོའམ་སྐལ་པ་དེ་དུས། ཕའི་དཀར་ལ་འཚེར་བ་འབྲས་བུ་ཐིག་ལེ་ཐིགས་པ་
དང། མའི་དམར་ལ་དྭངས་པའི་ཁྲག་ཏུ་འཐུམས། ཞག་གཉིས་ན་ནུར་ནུར་ལྷབ།
ཞག་བདུན་ན་ལྟེ་བ་སྤྲུལ་པའི་འཁོར་ལོ་ཆགས། ལྷན་ཅིག་སྐྱེས་པའི་འདྲེ་དང་འཕྲད།
ཕོ་སྲི་མོ་སྲི་མཐོང། ཞེ་སྡང་སྐྱེའོ། །བཞི་བརྒྱ་རྩ་བཞི་ནད་དང་འཕྲད། ཞག་བཅུ་
བཞི་ན་རྩ་བརྒྱད་དཀྱུས་སུ་འདྲོངས། རྣམ་ཤེས་མིག་ཆགས། ཕོ་ལྷ་མོ་ལྷ་དང་འཕྲད།
ལྷན་ཅིག་སྐྱེས་པའི་ལྷ་དང་འཕྲད། འདོད་ཆགས་སྐྱེའོ། །ཞག་ཉེར་གཅིག་ན་རྩ་ཀུན་
གནས་སུ་ཁྲོམས། འཁོར་ལོ་ལྔ་ཀ་ཆགས། ཡན་ལག་སྡེ་རུ་འབྲེལ། གདུག་པའི་མཚོན་
དང་འཕྲད། གཏི་མུག་སྐྱེས། ཉེར་བརྒྱད་ནས་ཕུང་པོ་ཚང་པར་ཆགས། ཕུང་པོ་
ཆགས་བྱེད་ལྷ་དང་འཕྲད། ཕྲག་དོག་སྐྱེས། སོ་ལྔ་ན་དོན་ལྔ་དབང་པོ་ལྔར་འབྲེལ།
སྐྱེ་བ་སྲོག་གཅོད་བདུད་དང་འཕྲད། ང་རྒྱལ་སྐྱེས། ཞེ་གཉིས་ན་རང་ལུས་དྭངས་
མའི་རྩ་བརྒྱད་འབྲེལ་བར་ཤེས། དུག་ལྔ་མཐའ་ནས་རྒྱས། འཆི་བདག་གི་བདུད་དང་
འཕྲད། སྐྱེ་རྒས་ན་འཆི་ནང་གི་སྡུག་བསྔལ་འབྱུང་ངོ། ཞེ་དགུ་ནས་ཤ་ཁྱིམ་ཁྲག་གིས་
གང། མའི་རྩ་ཆེན་སུམ་ཅུ་རྩ་དྲུག་འབྲེལ་བར་ཤེས། མ་མིག་ནད་ན་ཞིང་ཟས་དང་ཁ་
འགག །རིགས་དྲུག་གི་སྡུག་བསྔལ་འབྱུང། མས་ཟས་ཚ་གྲང་གང་ཟོས་ན། བུས་ཚ་
277



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གྲང་དམྱལ་བར་མཐོང། ཞག་བདུན་ཅུ་ན་ཕོ་ལྷའམ་མོ་ལྷས་མཚན་མ་འདོགས། མིའི་
ཕྱིའི་སྡུག་བསྔལ་དྲུག་ཀྱང་འབྱུང། ཤ་ཁྲག་མའི་དྲོད་ལ་སྐྱེད། དབང་པོ་ལྷ་བདུན་གྱིས་
འཚོ། ཤ་རུས་ཀྱི་མཁར་ཆེན་པོ་གཅིག་ལ། རྣམ་ཤེས་ཚོགས་བརྒྱད་ཀྱི་སྒོ་བཏོད། ཕྱི་
སྒོ་དབང་པོ་ལྔ། བར་སྒོ་གཅིག་ཡིད། ནང་དུ་བསྟན་པའི་སྒོ་གཅིག་ཉོན་མོངས། ཀུན་
གཞིའི་གནམ་སྒོ་གཅིག་དང་བརྒྱད། མཁར་དེའི་ནང་ན། ཁ་ཕྱིར་བལྟ་ཞིང་ནང་ན་
གནས་པའི་རྒྱལ་པོ་གཅིག །སེམས་ཉིད་ཡིན་ཏེ། རང་ཆས་ཀྱི་ཡེ་ཤེས་ངོ་མ་ཤེས། རྒྱལ་
པོ་དེ་ལ་བུ་ལྔ། དུག་ལྔ་ཡིན་ཏེ། བྱང་ཆུབ་སེམས་ཀྱི་གཉའ་བཅག །ཚ་བོ་བརྒྱད་ཁྲི་
བཞི་སྟོང། རྣམ་རྟོག་གི་ཉོན་མོངས་བསླང། འཁོར་དུ་མས་བསྐོར་བ། མ་རྟོགས་རྣམ་
རྟོག་གིས། ལམ་རྒྱུད་ལྔ་སྐྱེ་བ་རྣམ་བཞི་འགྲོ་བ་རིགས་དྲུག་གིས་བསྐོར་ཏེ་འདུག །
ཁམས་གསུམ་འཁོར་བའི་ས་དགུ་རུ་ཟོ་ཁྱུད་དུ་འཁོར་རོ། སྐྱེ་བའི་མན་ངག་ཏུ་བསྟན་
པའོ། །ཉོབ་བེ་བཅུ་གཉིས་པའོ། །སྤ་སྨར་རོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། རྩ་དབུགས་རིག་པ་ངོ་སྤྲོད་པའི་
མན་ངག་ལ། མི་གཅིག་ལུས་ལ་རྩ་ཆེན་སུམ་བརྒྱ་དྲུག་ཅུ། རྩ་བྲན་བྱེ་བ་གཅིག་སྟོང།
དཔེར་ན་སོག་སྡོམ་པགས་པས་བྱིབ་པ་འདྲ། དེ་ལ་ནད་འདོན་སྙིགས་མ་འདོན།
བྱང་ཆུབ་དྭངས་མས་སྒྲུབ། ལྟེ་བ་རྩ་འདབ་དྲུག་ཅུ་རྩ་བཞིའི་འཁོར་ལོ། གསང་
མཚན་གདངས་པའི་རྩ་འདབ་བཞིའི་འཁོར་ལོ། སྙིང་རྩ་འདབ་བཅུ་དྲུག་གི་འཁོར་
ལོ། མགྲིན་པ་རྩ་འདབ་བརྒྱད་ཀྱི་འཁོར་ལོ། ཀླད་པ་རྩ་འདབ་སུམ་ཅུ་རྩ་གཉིས་ཀྱི་
འཁོར་ལོ། དེའི་གནས་ལུགས་བསྟན་པ་ནི། འཁོར་ལོ་ལྔའི་དཀྱུས་མཚམས་ན། རང་
རང་གི་མཐོ་རེ་འོང། ཚིགས་པ་ཐ་མའི་ཐད་ན་གསང་བའི་རྩ་གཅིག་རྩ་ཀུན་འདུས་
པའི་རྩ་བའོ། །ལྟེ་བའི་དྲུག་ཅུ་ནི། རོ་མ་རྐྱང་མ་ཉུང་ཟུག་ཉུང་མང་དང་བཞི། ཨ་
དཀར་པོ་ཝ་དམར་པོ་དང། སྲོག་པ་རྩའི་རྩེ་མོ་སྙིང་ལ་རྩ་བ་གསང་མཚན་ནོ། །ཚད་
278



རྒྱུད་སྡེ།
མན་ངག་ཡེ་ཤེས་ཟང་ཐལ།
ནི་རང་རང་སྲིན་འཛུབ་ཙམ། ཕོའི་གཡོན་མདུན་རོ་མ། གཡས་མདུན་རྐྱང་མ། མོའི་
དེ་གཉིས་མཐའ་རྗེས་པའོ། རྩེ་མོ་སྣ་བུག་ལ་རྩ་བ་ལྟེ་བའོ། །ཚད་ནི་གྲོ་སོག་འབྲིང་པོ་
ཙམ། ཕོའི་གཡས་རྒྱབ་ཨ་དཀར་གཡོན་རྒྱབ་ཝ་དམར། མོའི་དེ་བཞིན་ཟློག་པའོ། །
ཨ་དཀར་རྩེ་མོ་ཚངས་བུག་སྟེ། ཝ་དམར་རྩེ་མོ་སྨིན་ཕྲག་གོ །ཚད་ནི་ཨ་དཀར་པོ་
དར་སྐུད་ཙམ། ཝ་དམར་རྟ་རྔ་སུམ་སྦྲེལ་ཙམ། སྒྲིབ་དེ་གཉིས་གཅིག་ཏུ་འདུག་
པས། ཨ་ཝ་འདུད་ཏིའོ། དེ་གཉིས་རྩ་བ་ལྟེ་བའོ། འཁོར་ལོ་ལྔ་ནི་གཅིག་པའོ། །ལྟེ་བ་
ཨ་ཡི་འཁོར་ལོ་ན། མར་ལ་གཅིག་ཟུག་རྩ་བའི་ཚུལ། གསང་མཚན་འཁོར་ལོ་གཡས་
གཡོན་མཁལ་མ་ཆུ་རྩ། ཟས་དྭངས་སྙིགས་རྒྱུ་བའི་རྩའོ། །གྱེན་དུ་ཟུག་པའི་རྩ་ལྔ་ནི།
རོ་རྐྱང་ཨ་ཝ་ཉུང་ཟུག་ཉུང་མང་ལྔ། ཡེ་ཤེས་ལྔའི་རྩའོ། །སྙིང་དཀར་ནག་དཀྱིལ་ན་
འདུས། སྙིང་བོན་གྱི་འཁོར་ལོའོ། །སྲོག་པ་རྩའི་རྩེ་མོ་སྙིང་ལ་གནས། ཡལ་ཀ་ལྔ་གྱེས་
པ་དབང་པོ་ལྔ། ཚད་ནི་ཉག་ཐག་ཙམ། ཐོས་ཚོར་མཐོང་བྲོ་རིགས་ལྔའོ། །རོ་རྐྱང་
ཨ་ཝ་མགྲིན་པར་གཅིག །རོ་རྐྱང་མགྲིན་པའི་ནང་ནས་ཐོན་ནས། ལྕེའི་བློ་འགག་ལ་
འདྲིམ། རུས་པའི་སྦལ་མཚོ་ལ་བྲོས། སྣ་བུག་ནང་དུ་ཟུག །རྩེ་མོ་ཟོར་བ་ལྟར་བཀུག་
པའོ། །མགྲིན་པ་ནས་ཨ་ཝ་འདུད་ཏི་སོ་སོར་གྱེས། ཨ་དཀར་པོ་ནི་ཚིགས་པོ་ཆེ་ནས་
ཨན་དོང་ལ་རུས་བུག་ནས་བྱུང་སྟེ། རྒྱུངས་པའི་ནང་ནས་འདྲོལ། ཀླད་པའི་མཚོ་ལ་
འཁྱིལ་ཏེ། བདེ་བ་ཆེན་པོའི་འཁོར་ལོའོ། །ཀླད་པའི་སྟེང་ན་མཆོད་རྟེན་ལོ་བན་རིམ་
ལྔ་མཚོན་གང་པ་ལྟ་བུར་གནས། རྩེ་མོ་གཉིས་སུ་གྱེས་པ་གཅིག་འཐུར་དུ་གུག་སྟེ།
རྒྱུངས་པ་ལ་འདྲིལ་ཏེ་མཚན་མ་ལ་ཐུག་སྟེ། དྭངས་མའི་ཐིག་ལེའོ། །གཅིག་ལ་བྱ་རུའི་
མགོ་ཚངས་བུག་གཉིས་ལ་ཐུག་པའོ། །དབུགས་ཀྱང་རིག་པ་ཨ་དཀར་ནང་དུ་ཆུད་
ན། ཡེ་ཤེས་མངོན་པར་འཆར། བག་ཆགས་རྣམས་ཀྱང་ངང་གིས་ཞི། རྩ་གནས་མན་
ངག་པའོ། །ཉོབ་བེ་བཅུ་གསུམ་པའོ། །སྤ་སྨར་རོ། །
279



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། དབུགས་རྒྱུ་བའི་མན་ངག་ལ། ཡུམ་
གྱི་སྲས་དང་འཁོར་ལ་རྨད་པའོ། །དབུགས་ལ་མང་ཡོད་ཉུང་འདུས་ཀྱང། དབུགས་
ལ་ལྔ། རླུང་གི་དབུགས་དང། མེའི་དབུགས་དང༌། ཆུའི་དབུགས་དང། སའི་དབུགས་
དང། ནམ་མཁའི་དབུགས་དང་ལྔ། དེ་རེ་རེ་ལ་ལྔ་ལྔ་སྟེ་ཉི་ཤུ་རྩ་ལྔའོ། །དེ་ལས་སྤྲོས་
ན་བསམ་ལས་འདས། དགོས་པའི་དབུགས་དགུ་ནི། བུ་ག་སེལ་བའི་དབུགས་དང།
དྭངས་སྙིགས་འབྱེད་པའི་དབུགས་དང། གྱེན་དུ་སེལ་དང་ཐུར་དུ་སེལ་བའི་དབུགས་
དང། མེ་དང་མཉམ་པའི་དབུགས་དང། གནས་པའི་དབུགས་དང། འདེགས་པའི་
དབུགས་དང། སྲོག་འཛིན་པའི་དབུགས་དང། འགྱུ་བའི་དབུགས་དང་དགུའོ། །
དབུགས་གྲངས་མང་ཀྱང་རྩའི་བྱེ་བྲག་ཡིན། བུ་ག་སེལ་བའི་དབུགས་ཀྱིས། མཐོང་
ཐོས་ཚོར་བྲོ་རེག་ནུས། གཉིད་དང་དེ་ལས་འབྱུང། དྭངས་སྙིགས་འབྱེད་པའི་རླུང་
གིས། ཅི་ཟོས་དྭངས་སྙིགས་འབྱེད་པར་ནུས། དྭངས་མའི་དྭངས་མ་ཆུ་སེར་དུ་འགྲོ་
ཁྲག་ཏུ་འགྲོ། ཁྲག་ཤར་འགྲོ། ཤ་ཚིལ་དུ་འགྲོ། ཚིལ་རྐང་དུ་འགྲོ། རྐང་གདུང་ཁུར་
འགྲོ། དྭངས་མའི་སྙིགས་མ་དྲི་ཆུ་དང་སྣབས་ལུད་དུ་འགྲོ། སྙིགས་མའི་དྭངས་མ་དྲི་
ཆེན་དུ་འགྲོ། སྙིགས་མའི་སྙིགས་མ་ནད་དུ་འགྲོ། གྱེན་དུ་སེལ་བའི་དབུགས་ཀྱིས་
སྣབས་ལུད་མཆིལ་མ་མཆི་མ་འདྲེན་པར་ནུས། ཐུར་དུ་སེལ་བའི་དབུགས་ཀྱིས། དྲི་
ཆེན་དྲི་ཆུ་ཐུར་དུ་སེལ་བར་ནུས། མེ་དང་མཉམ་པའི་དབུགས་ཀྱིས། ཅི་ཟོས་འཇུ་
བར་ནུས། གནས་པའི་དབུགས་ཀྱིས་སྨྲ་བར་ནུས། འདེགས་པའི་དབུགས་ཀྱིས།
འགྲོ་འགུལ་ཡན་ལག་བསྐུམ་པར་ནུས། སྲོག་འཛིན་པའི་དབུགས་ཀྱིས་སྐྱེ་ཤི་ནུས།
འགྱུ་བའི་དབུགས་ཀྱིས་ཁ་སྣ་ཕར་འཕུལ་ཚུར་སུ་བར་ནུས། དབུགས་བཟུང་བའི་
འགྱུ་བའི་འཛིན་པ་ཡིན། སྟེང་འོག་དབུགས་མནན་ཏེ་བཟུང། དབུགས་ཀྱི་བྱེ་བྲག་
བསྟན་པའོ། །ཉོབ་བེ་བཅུ་བཞི་པའོ། །སྤ་སྨར་རོ། །
280



རྒྱུད་སྡེ།
མན་ངག་ཡེ་ཤེས་ཟང་ཐལ།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། རིག་པ་ཀུན་གཞི་ངོས་བཟུང་བའོ། །
ཡུམ་གྱིས་སྲས་དང་འཁོར་ལ་ཅེར་ཏེ་རྨད་པ། གཞི་ས་འདྲ་ཀུན་གཞི་རྩི་ཤིང་འདྲ།
གཞི་མེ་འདྲ་ཀུན་གཞི་དུད་པ་འདྲ། གཞི་རྒྱ་མཚོ་འདྲ་ཀུན་གཞི་རླངས་པ་འདྲ། གཞི་
སེམས་ཀུན་རྣམ་ཤེས་སོ། །གཞི་སེམས་ཀུན་རྣམ་ཤེས་བསྐྱེད་དོ། །རྣམ་ཤེས་ནི། མིག་
དང། རྣ་བ། སྣ། ལྕེ། ལུས། ཡིད་སེམས་བོན་དང་བརྒྱད་དོ། །གཟུགས་སྒྲ་དྲི་རོ་
རེག་ཚོར་རྟོག་པ་བརྒྱད་སྦྱར་བའི་རྣམ་ཤེས་སོ། །སྡུག་དང་མི་སྡུག་དང། སྙན་དང་
མི་སྙན་ལ་སོགས་པ་བརྒྱད། བྱེ་བྲག་འབྱེད་པའི་རྣམ་ཤེས་སོ། །ཕུང་པོ་ལྔ་དང་འབྱུང་
བ་ལྔ། དབང་པོ་བརྒྱད་དང་རྣམ་ཤེས་བརྒྱད། ཡན་ལག་བཞི་དང་མཐོང་ལམ་བཞི།
ཤ་ཁྲག་མཚིལ་རྐང་ཀླད་པ་ཆུ་བ་དང་དྲུག་གོ །ཞི་བའི་ལྷ་བཞི་བཅུ་རྩ་ལྔ་དང་སྦྱར་
རོ། །ཀུན་གཞི་རིག་པ་གསུམ། ཀུན་ཏུ་བཟང་པོའི་སྐུ་གསུང་ཐུགས། སྐུ་ཁྲི་ཞི་ནམ་
ཏིང། གསུང་གཤེན་ལྷ་འོད་དཀར། ཐུགས་མཁའ་འགྱིང་དཀར་པོ་གསུམ། ཕུང་པོ་
ལྔ་ནི་ཀུན་སྣང་ཁྱབ་པ་ལ་སོགས་པ་ཡབ་ལྔ། འབྱུང་བ་ལྔ་ནམ་མཁའི་ལྷ་མོ་ལ་སོགས་
ཡུམ་ལྔ། དབང་པོ་བརྒྱད་ནི་ཡེ་གཤེན་བརྒྱད། སྦྱོར་བའི་རྣམ་ཤེས་བརྒྱད་ནི་ཡེ་སྨན་
བརྒྱད། བྱེ་བྲག་གི་རྣམ་ཤེས་བརྒྱད་ལས་མཆོད་པ་བརྒྱད། ཡན་ལག་བཞི་སྒོ་བ་བཞི།
མཐོང་ལམ་བཞི་སྒོ་མ་བཞི། ཀླད་པ་ལ་སོགས་པ་དྲུག་ལ་འདུལ་བའི་གཤེན་དྲུག །ཁྲོ་
བོ་དེའི་གནས་འགྱུར་རོ། །སྒལ་ཚིགས་ལ་སོགས་པ་ཉེར་བརྒྱད་ལ། སྲིད་པའི་རྒྱལ་མོ་
ལ་སོགས་པ་ཉེར་བརྒྱད། སོ་དང་སེན་མོ་རྐང་འགོ་ལ་ཕོ་ཉ་དྲུག་ཅུ་རྩ་གཅིག །ཁམས་
བཅོ་བརྒྱད་ལ་གསོད་བྱེད་འགྱིང་བཅོ་བརྒྱད། རྐང་བརྒྱད་ཐོད་པ་དང་དགུ་ལ། ལག་
གཡབ་མོ་དགུ། རྩིབ་མ་དང་ཡན་ལག་རུས་འཐུང་ལ། ལས་མཁན་སུམ་བརྒྱ་དྲུག་ཅུ།
སྐྲ་དང་བ་སྤུ་ལ་འཁོར་བྱེ་བ་ས་ཡ། དེ་ཡང་བྱང་ཆུབ་སེམས་ཀྱིས་སྤྲོ་བསྡུ་ཡིན། སྤྲོས་
ན་བདེར་གཤེགས་གཅིག་བཅུ་བརྒྱ་སྟོང་ཁྲི། འབུམ་བྱེ་བ་ས་ཡ་དྲུག་འབུམ་ཁྲག་ཁྲིག་
281



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
དུང་ཕྱུར་གྲངས་མེད་དོ། །བསྡུས་ན་བྱང་ཆུབ་སེམས་སུ་འདུས། སེམས་ནི་ཡེ་ནས་
སངས་རྒྱས་ཏེ། མ་རྟོགས་པ་ནི་སེམས་ཅན་ཡིན། དེ་རྣམས་རྟོགས་ཤིག་རྟོགས་པར་
གྱིས། མས་འཛེགས་ཀྱི་སྤྱོད་པས་སྒྲིབ་པ་སེལ། སྙིང་རྗེ་གཞིའི་བྱང་ཆུབ་སྒྲུབ། ཕ་རོལ་
ཕྱིན་བཅུས་ས་ལམ་བསྒྲོད། ཡས་ཕུབ་ཀྱི་ལྟ་བས་ཐག་གཅད་ལ་ཟླ། སེམས་རྟོགས་ན་
སངས་རྒྱས་ཡིན། རྟོགས་ན་ལུས་སེམས་བཅུད་ལ་བོར། རྟོགས་པ་མེད་ཀྱི་སྟོང་ཉིད་
དང། གཡེལ་རྨུགས་ཀྱི་བསྒོམ་པ་དང། རྩིང་རྩུབ་ཀྱི་སྤྱོད་པ་དང། མ་མཐོང་བའི་ལྟ་
བ་དང། མ་སྨིན་པའི་འབྲས་བུ་སངས་མི་རྒྱའོ། །ལུས་སེམས་བཅུད་ལ་བོར། ནང་དུ་
རྩ་དབུགས་རིག་པ་བཅུད་ལ་བོར། ཕྱི་རུ་འཁོར་བའི་བྱ་བ་བཏང། སྲོད་ལ་ཤེས་པ་
བུམ་པར་ལྷུག །ནམ་གུང་རིག་པ་མལ་དུ་སྙོལ། ཐོ་རངས་སེམས་ལ་འོད་གསལ་ཁྱེར།
ནང་ནུབ་ཙོག་པུར་འདུག །སྔ་དྲོ་སྣང་བའི་མེ་ལོང་ལྟོས། ཉིན་གུང་སྣང་བ་རྒྱ་ཡིས་
ཐོབ། དགོང་མོ་སྣང་སྟོང་དབྱེར་མེད་སོམས། སྣང་བ་སྟོང་ན་རིག་སྟོང་ཡིན། རིག་
པ་སྟོང་ན་བདེ་སྟོང་ཡིན། བདེ་བ་སྟོང་ན་གསལ་སྟོང་ཡིན། གཡུང་དྲུང་འབྲས་བུ་
རང་ས་ཟིན། སྐྱོན་རྣམས་སངས་ཏེ་ཡེ་ཤེས་གསལ། ཕྱིར་མི་ལྡོག་པའི་རྒྱས་ཐེབས་པ།
སངས་རྒྱས་ཞེས་བྱའོ། །ཡེ་སངས་རྒྱས་པའི་སངས་རྒྱས་ཀུན་ཏུ་བཟང། ཡང་དག་
པར་རྫོགས་པའི་སངས་རྒྱས་ཀུན་སྣང་ཁྱབ། ཀུན་ཏུ་བཟང་པོ་ནམ་མཁའི་ངོགས།
ཀུན་སྣང་ཁྱབ་པ་ཉི་ཟླའི་ངོགས། གསལ་སྟོང་གཡུང་དྲུང་ཞིང་ས་ལ། བྱང་ཆུབ་
སེམས་ཀྱི་ས་བོན་ཐོབ། སྤྱོད་པ་བྱ་བསམ་སྒལ་གྱིས་སྨྲོས། ཆུ་ཟླ་འོད་ཤར་སྒོམ་གྱི་ཆར་
པ་ཕོབས། ལྟ་བ་གཅིག་ཆར་ལོ་ཐོག་ལ། དད་པ་མོས་གུས་ཟོར་བས་རྔོས། འབྲས་
བུ་སྐྱེ་མེད་ཀྱི་འོངས་ཆེན་ཐོན། སངས་རྒྱས་བྱ་བ་དེ་ལ་ཟེར། མན་ངག་དྲི་མེད་འོད་
གསལ་པའོ། །ཉོབ་བེ་བཅོ་ལྔ་པའོ། །སྤ་སྨར་རོ། །ཨག་ཐམ། སློག་ཙོ། །
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང་། འདུ་གནས་གངས་ཏི་སེ་རུ། སྟོན་
282



རྒྱུད་སྡེ།
མན་ངག་ཡེ་ཤེས་ཟང་ཐལ།
པ་ཞང་ཞུང་ཨ་ནུ་ཕྲག་ཐག་ལ། ཞང་ཞུང་སད་ནེ་ག་འུས་ཞུས། རྦ་ལྷ་བུ་ཤེ། ཨེ་མ་
ཧོ། རྒྱུད་ཐུགས་རྗེ་ཉི་མ་ལ་ཐོས་པ་སྦྱོངས་ཤིག་སད་ནེ་པ། ལུང་དྲི་མེད་འོད་གསལ་
ལ་བསམ་གཏན་སྤྲོས་ཤིག་སད་ནེ་པ། མན་ངག་ཡེ་ཤེས་ཟང་ཐལ་ལ་སྒོམ་པའི་མཐིལ་
དུ་ཕོབས་ཤིག་སད་ནེ་པ། རྒྱུད་ལུང་མན་ངག་གཅིག་ཏུ་དྲིལ་ལ་སྤྱོད། སྤྱོད་ཡང་
འགལ་བ་མེད་པར་སྤྱོད། ཡིག་ཆུང་ཡེ་ཤེས་ལྷག་མཐོང་སྒོམས། སྒོམ་བྱིང་རྒོད་མེད་
པར་སང་ངེ་སྒོམས། ལྟ་བ་གཉིས་མེད་གཅིག་ཏུ་ལྟོས་ལ་སྒོམས། ལྟ་བ་འཕོ་འགྱུར་
མེད་པར་ལྟོས། ལྟ་སྒོམ་སྤྱོད་པའི་འབྲས་བུ་འཚོལ། འབྲས་བུ་རེ་དོགས་མེད་པར་
སྨིན། ཆབ་དཀར་ཐེག་པའི་སྤྱི་ཆིངས་ཡིན། དམ་ཚིག་བླང་དོར་མེར་པར་སྲུངས།
ཆབ་ནག་བྱང་ཆུབ་གཞི་མ་ཡིན། སྦྱིན་པ་ཕྱོགས་ཆ་མེད་པར་ཐོངས། འཕན་ཡུལ་
རྒྱས་པའི་མདོ་འབུམ་ཡིན། དུས་གསུམ་སངས་རྒྱས་དཔེ་ཐོག་གསུང། དོན་དམ་ཀུན་
རྫོབ་ལྷན་སྐྱེས་སྟོན། དཔོན་གསས་གདམས་ངག་བཀའ་ལུང་བོན། ཕ་རྒྱུད་སྡོང་པོ་
དགུ་འདུས་ཡིན། མ་རྒྱུད་ཐུགས་རྗེ་ཉི་མ་ཡིན། གསང་སྔགས་ཕྱི་ནང་གཉིས་མེད་
སྒྲུབ། རྩང་མཐོ་ཐོག་གཉིས་མེད་མངོན་པ་མཛོད་ཀྱི་བོན། ཐ་སྙད་གོལ་བ་མེད་ཅིང་
བླང་དོར་ཕྱེ་པར་བྱེད། ཆགས་འཇིག་བསྐལ་སྲིད་དཔེ་མཚོན་སྟོན། སྒོ་བཞི་མཛོད་
ལྔས་དུག་ལྔ་འཇོམས། མདོ་མཛོད་འདུལ་བས་དུག་གསུམ་སེལ། རྒྱུ་འབྲས་གཉིས།
འཁོར་འདས་སྐྱོང༌། ཐེག་པ་དགུས་སྡིག་བཅུ་སྤོང། སྒོ་མོ་བརྒྱད་ཁྲི་བཞི་སྟོང་གིས་ཉོན་
མོངས་འདུལ། ཞི་དང་ཁྲོ་བོས་འདུལ་བའི་ཞིང་ལ་སྤྲོད། དེ་བཞིན་ཉམས་ཆེན་རང་
གིས་བསྐྱངས་དང་སད་ནེ་པ། ཞང་ཞུང་སྐད་དུ་བུ་དྷ། མེ་ཉག་སྐད་དུ་ལྷ་བུ་ཤེ། བྲུ་
ཤའི་སྐད་དུ་ཧ་ཧེ་ཨ། བོད་སྐད་དུ། སངས་རྒྱས། ཞང་ཞུང་སྐད་དུ་ཧོས། མེ་ཉག་
སྐད་དུ་རོག་རོག །བྲུ་ཤའི་སྐད་དུ་རྒྱུང་སྨར། བོད་སྐད་དུ་བོན། ཞང་ཞུང་སྐད་དུ་ཨུ་
པ་ཡ། མེ་ཉག་སྐད་དུ། ནི་ལྡེ་ཧྲངས། བྲུ་ཤའི་སྐད་དུ་ཟང་ཟང་ལྷ། བོད་སྐད་དུ་
283



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
གཤེན། ཞང་ཞུང་སྐད་དུ་ཐིས་སོ་རྒྱུང། མེ་ཉག་སྐད་དུ་ཤེག །བྲུ་ཤའི་སྐད་དུ་རྩ་དྲུང།
བོད་སྐད་དུ་དཔོན་གསས། ཞང་ཞུང་སྐད་དུ་ས་མ་ཡ། མེ་ཉག་སྐད་དུ་ན་མ་འགུ་ཏི།
བྲུ་ཤའི་སྐད་དུ་མོར་མི་ལྗིབས། བོད་སྐད་དུ་ཡི་དམ། ཞང་ཞུང་སྐད་དུ་དེ་བ་ནེ་རྒྱུང་
ཧྲངས། མེ་ཉག་སྐད་དུ་སངས་སལ་ཏིག །བྲུ་ཤའི་སྐད་དུ་ཧ་ཡེ་མུ། བོད་སྐད་དུ་ལྷ་
མོ། །ཞང་ཞུང་སྐད་དུ་འདུས་པ། མེ་ཉག་སྐད་དུ་མུ་སྤུངས་ཤག །བྲུ་ཤའི་སྐད་དུ་
ལམ། བོད་སྐད་རྩ། ཞང་ཞུང་སྐད་དུ་མ་ཡ་མོར་མ། མེ་ཉག་སྐད་དུ་ཉེ་ལོ་ཧ། བྲུ་
ཞའི་སྐད་དུ་སེ་ན་ཁྱོད། བོད་སྐད་དུ་དབུགས། ཞང་ཞུང་སྐད་དུ་རིག་པ། མེ་ཉག་
སྐད་དུ་གསལ་དྭངས། བྲུ་ཞའི་སྐད་དུ་རྣམ་ཤེས། བོད་སྐད་དུ་སེམས། ཞང་ཞུང་
སྐད་དུ་ཐིག་ལེ། མེ་ཉག་སྐད་དུ་གདུང་ཁུ། བྲུ་ཞའི་སྐད་དུ་བཅུད། བོད་སྐད་དུ་ཕོ་
རྒྱུ་ཁུ་ཆུ་མོ་རྒྱུ་ཁྲག །ཨག་ཐམ་སྨར་རོ། །ཨུ་ཡ། བདེའ་བར་གཤེགས་པ་ལ་ཧོ། མཚོ་
མ་པང་གི་འདུ་གནས་སུ། སེ་ས་ན་གུས། སད་ནེ་གའུ་ལ་ཉམས་ཀྱི་པྲ་ཁྲིད་བོན་པ་ནི།
རྟེན་གྱི་གང་ཟག་གཅིག་སངས་རྒྱས་པར་བྱེད་པ་ལ། ལམ་གྱི་འཇུག་སྒོ་བསམ་གྱིས་མི་
ཁྱབ་པ་གཅིག་ཡོད་ཀྱང། བསྡུས་ན་རིམ་གྱིས་པ་དང་གཅིག་ཆར་པ་དང་གཉིས་ཏེ།
དེ་ལྟར་འདུས་པའི་ནད་༼གནད་༽ཀ་ཡང། རྟེན་གྱི་གང་ཟག་གི་རིགས་བསམ་གྱིས་མི་
ཁྱབ་པ་གཅིག་ཡོད་ཀྱང། བསྡུས་ན་རིམ་གྱིས་པའི་གང་ཟག་དང་གཅིག་ཆར་པ་དང་
གཉིས་སུ་འདུས་སོ། །གང་ཟག་རིམ་ཅན་པའི་མཆིད་ཚིག་ནི། དད་པ་མཐོ་དམན་དུ་
འོང་། ཤེས་རབ་ཁོབས་ཆུང། གཉེན་པོ་སྒང་ཤོངས་ཆེ། གྲོགས་ཀྱིས་བསྒྱུར་སླ། ཟབ་
མོའི་ཚིག་ཐོས་ན་འཇིགས་ཤིང་ཐེ་ཚོམ་སྐྱེའོ། །དེ་ལྟ་བུའི་གང་ཟག་དེ། ཐབས་ལ་
མཁས་པའི་དཔོན་གསས་དང་བྲལ་ཐབས་མེད། ཐེག་པ་འོག་ནས་བློ་རིམ་གྱིས་སྦྱོང་
ལ། ཟབ་མོའི་ལྟ་སྒོམ་ལ་བློ་རིམ་གྱིས་བཀྲིད་དགོས། ལྟ་སྒོམ་རྒྱུད་ལ་སྐྱེས་ནས་ཀྱང།།
ཚོགས་གཉིས་ཟུང་འཇུག་ཏུ་བསགས་དགོས། གཅིག་ཆར་བའི་གང་ཟག་གི་མཆིད་
284



རྒྱུད་སྡེ།
ཚིག་ནི། དད་པ་མོས་གུས་ལྡེམ་རྐྱང་མེད། ཤེས་རབ་ཀྱི་ཁོབས་ཆེ། སེམས་ཅན་ལ་
སྙིང་རྗེ་ཆེ། ཟས་གོས་ཀྱི་ཆགས་ཞེན་ཆུང། གཉེན་འབྲེལ་ལ་གདུང་སེམས་ཆུང། ཡོ་
བྱད་ཡུལ་ཁྱིམ་ལ་མི་ཆགས། བློ་ལ་དགེ་སྦྱོར་མིན་པའི་བསམ་པ་མི་འོངས། སྟོང་ཉིད་
ཀྱི་ཚིག་ཐོས་ཙམ་ན། དགའ་བ་ཁྱད་པར་ཅན་སྐྱེའོ། །བ་སྤུ་ལྡང་ཞིང་མཆི་མ་བརྐུ།
ཐོས་བསམ་སྒོམ་གསུམ་བྱེད་པ་ལ་རྐྱེན་གང་གིས་ཀྱང་མི་ཆོད། དེ་ལྟ་བུའི་གང་ཟག་
དེ། སྔོན་བསོད་ནམས་དཔག་མེད་བསགས་པའི་ལས་དང་སྐལ་ལྡན་ཡིན་པས། དེ་
ལ་མན་ངག་ཟབ་མོ་ཐོག་བབས་སུ་བསྟན་པས་ཆོག །དེ་ལ་རིམ་གྱིས་པའི་ལམ་ནི།
དམིགས་པ་སྣ་ཚོགས་ལ་བསླབ་དགོས། དེ་དག་ལ་བསླབ་ཀྱང་ཁོའི་བློ་ནི་མི་ཁྱེངས།
ལམ་ཐག་རིང་པས་མས་འཛེགས་སུ་སྦྱང་དགོས། གཅིག་ཆར་བ་ལ་མ་སྦྱངས་ཀྱང་
མེད་པ་མ་བསྟན། བསྟན་ན་བསྒོམས་ཀྱང་བདེ་ཆ་མི་སྐྱེ་གོལ་སར་འགྲོ། ཕལ་ཆེར་
ཚིག་ལ་དོན་དུ་བཟུང་ནས་སྤྱོད་པ་ཅི་ཐོད་ཐོད་བྱས་ནས་སྐྱེ་བོ་དང་མཉམ་ཁད་ཀྱི་
འགྲོ། བླ་ན་མེད་པའི་ལྟ་བ་དེ། འོག་མའི་སུན་འབྱིན། འོག་མའི་འདོད་སྲིད་དེ། གོང་
མའི་བློ་མི་རྫོངས། དེ་ལྟར་གང་ཟག་གཉིས་པོ་དེ་རང་རང་གི་ལམ་རྒྱུད་ལ་སྐྱེ་བར་
བྱེད་པ་ལ། དཔོན་གསས་ཀྱིས་ཅི་གསུངས་ཉན་ཞིང་སངས་རྒྱས་སུ་མཐོང་དགོས། དེ་
ལྟར་བྱེད་པ་ལ་དཔོན་གསས་བཅུད་ལྡན་བསྟེན་པ་གལ་ཆེ། དཔོན་གསས་བཅུད་
མེད་དང་འགྲོགས་ན་འདི་ཕྱི་གཉིས་གྲོས་ནོར་ནས་འགྲོ། མཆོག་ཐུན་མོང་གི་ཡོན་
ཏན་དང་དངོས་གྲུབ་ཐམས་ཅད། དཔོན་གསས་ལ་རག་ལས་པས་ཀྱང་བཅུད་ལྡན་
བཙལ་ཞིང་བསྟེན་པ་གལ་ཆེའོ། །དཔོན་གསས་ཀྱི་མཆིད་ཚིག་ནི། སྤྱིར་བཀའ་ལུང་
ཀུན་ནས་མང་དུ་གསུངས་ཀྱང། བསྡུས་ན་ཐོས་བསམ་སྒྲོ་འདོགས་ཆོད་པ། ཉམས་
དང་རྟོགས་པ་ཁྱད་པར་བྱའོ། །སྒྲུབ་པ་ལ་གཙོ་བོར་མཛད་པ། བྱམས་སྙིང་རྗེ་བྱང་
285



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
ཆུབ་ཀྱི་སེམས་ཀྱིས་རྒྱུད་བརླན་པ་དང་གཞིར་འདུས། དེ་ལྟ་བུའི་དཔོན་གསས་ཅི་
གསུངས་ལ་ནན་ཏན་བྱས་ན། ཡོན་ཏན་གྲུབ་པ་ལ་ཚེགས་མེད་དེ། སེ་སད་ནེ་གུའི་
ཞལ་ནས། ངས་ཨ་ནུ་ཕྲག་གསས་དྲུང་དུ་ཕྱིན་ཙམ་ན། ཁྱོད་ལ་ཡོན་ཏན་ཅི་ཡོད་
གསུངས་པ་ལ། ངས་ཞག་ཉེར་གཅིག་ཏུ་བདེ་སྟོང་དུ་འགྲོ་བའི་ཏིང་ངེ་འཛིན་ཡོད་
ཞུས་པས། ཁྱོད་ཀྱི་དེ་ཞི་གནས་ལྟངས་ལྟེངས་པོ་ཡིན། ད་དེ་ལ་མ་ཞེན་མ་ཆགས་
པར། ངའི་དྲོད་ཆེན་གཏུམ་མོ་ཨ་བ་སྲོག་རྩོལ་བསྒོམས་དང། ཕྱིས་སྒོམ་གཅིག་འོང་
གིས་གསུངས། དེར་ངའི་བསམ་པ་ལ་སྒྲོམ་དེ་ལས་ལྷག་པ་ཇི་ལྟ་བུ་ཅིག་འོང་སྙམ་པ་
ལ། དེ་ནས་མར་འོང་ནས་ཁྱུང་རྫོང་དུ། ལོ་གསུམ་དུ་ཁོང་༼གིས་༽ཅི་གསུངས་
བསྒོམས་པས། སེམས་ཀྱི་ངོ་བོ་ལྷག་གིས་མཐོང། དེར་སྔར་དང་ཡེ་མི་འདྲ་བའི་
ཉམས་ཤིག་སྐྱེས་ཏེ། སྔར་གྱི་བདག་མེད་དང་ཉམས་རྟོགས་ཐམས་ཅད་སྦྲུལ་ལྤགས་
བཞིན་དུ་སོང། ཨ་ནུས་གསུངས་པའི་མན་ངག་དེ་ལྷད་མེད་པར་འདུག་སྙམ་པའི་
ངེས་ཤེས་བྱུང། གུ་གེ་དབུལ་པོས་ནོར་རྙེད་པ་འདྲ་བའི་དགའ་བ་བྱུང། དེ་ལྟར་ཚུར་
ལ་རྟོག་པས་མི་གནོད་པར་བྱུང། སད་ནེ་ག་འུས་འོ་ན་དྲོད་ཆེན་གཏུམ་མོ་བསྒོམ་ན།
རང་གི་རྟོགས་པ་སྐྱེས་པ་ལགས་སམ་ཞུས་པས། སེ་སད་ནེ་གུའི་ཞལ་ནས། དྲོད་ཆེན་
གཏུམ་མོ་ཡང་ཡིན་ཏེ། ངས་དཔོན་གསས་ལ་སངས་རྒྱས་སུ་མཐོང་བས། མོས་གུས་
བྱས་ཤིང་ཅི་གསུངས་ཉན་པས། ཁོང་གི་བྱིན་བརླབས་ཞུགས་པ་ཡིན་གསུངས། དེས་
ན་རྒྱུད་ལ་ཉམས་ཁྱད་པར་ཅན་སྐྱེ་བར་བྱེད་པ་ལ། མོས་གུས་ཁོ་ན་གལ་ཆེའོ། །
མཆོག་ཐུན་མོང་དངོས་གྲུབ་ཀྱི་རྩ་བ་དཔོན་གསས་ཀྱི་བྱིན་བརླབས་ཡིན། བྱིན་
བརླབས་རང་གི་མོས་གུས་ལ་རག་ལས། དད་གུས་མོས་པ་ཡོད་ན་སྡིག་པོ་ཆེས་ཀྱང་
དངོས་གྲུབ་ཐོབ་པ་ལ་ཚེགས་མེད། ཅེས་པ་ཆབ་དཀར་ལྟ་བའི་མཆོག་ནས་བཤད།
དེས་ན་རིམ་གྱིས་པ་དང་ཆིག་ཅར་པ་ཡིས། དཔོན་གསས་ལ་མོས་གུས་བྱ་བ་གལ་
༡ལས
286



རྒྱུད་སྡེ།
མན་ངག་ཡེ་ཤེས་ཟང་ཐལ།
ཆེའོ། །གལ་ཏེ་མོས་གུས་སྐྱེར་མ་འཚལ་ན། བདེར་གཤེགས་ལ་མཆོད་པ་དབུལ།
དཔོན་གསས་བླ་མ་བསྙེན་བཀུར། མ་ནུས་པ་ལ་སྦྱིན་པ་བཏང། བདག་གིས་བསོད་
ནམས་ཅི་བསགས་པའི་རྗེས་ལ། མོས་གུས་དང་དུང་བ་བྱས་ན། མདོ་ལས་མོས་གུས་
ཆུད་ནས་འོང། དཔོན་གསས་ལ་སངས་རྒྱས་ཀྱི་འདུ་ཤེས་སྐྱེ། སེམས་ལ་མཆོག་གི་
རྟོགས་པ་སྐྱེ། མོས་གུས་ལ་ལྡེམ་རྐྱང་ཤོར་ན། རྟོགས་པ་ལ་བོགས་མི་འབྱུང། ཉམས་
མྱོང་ཡལ་ནས་འགྲོ་བས། མོས་གུས་གལ་ཆེའོ། །ལར་ཡང་གང་ཟག་གཞན་གྱི་སྐྱོན་ལ་
མི་བརྟག་པ་གལ་ཆེའོ། །གང་ཟག་གི་ཚོད་གང་ཟག་གིས་མི་ཟིན་པས། སུ་ཐོད་ཐོད་
ལ་ངན་སྨྲས་དང་བསྐུར་པ་བཏབ་ན། རང་གི་ཡོན་ཏན་ཐམས་ཅད་ཕྱག་མས་
འདེབས་པ་ཡིན། གཞན་སྐྱོན་ལ་བལྟས་ན་རང་ཕུང་ནས་འགྲོ། རང་སྐྱོན་འབའ་ཞིག་
གིས་སོ་རོག་གྱིས། སྤྱིར་སེམས་ཅན་གྱི་སྐྱོན་ལ་མི་བརྟག་པར། སེམས་ལ་བྱས་པ་ཤེས་
ཤིང་དྲན་པས་བཟུང། དྲིན་བཟོ་བྱམས་པས་སྙིང་རྗེ་བསྐྱེད། ཐུགས་རྗེ་བྱང་ཆུབ་ཀྱི་
སེམས་སྒོམས། སྒོས་དགེ་བྱེད་རྣམས་ཀྱི་སྐྱོན་ལ་མི་བརྟག་པར། ཕ་མ་བུ་བཞིན་འདྲ་
བའི་སྒོ་ནས། ཡོན་ཏན་བསམ་ཞིང་རྗེས་སུ་མོས་གུས་བྱ། ཁྱད་པར་དུ་ཡང་དཔོན་
གསས་ཀྱི་སྐྱོན་ལ་མི་བརྟག་སྟེ། མཛད་སྤྱོད་ལ་སྐྱོན་དུ་སྣང་བ་ཅི་འདུག་ཀྱང། རང་གི་
སྣང་བ་མ་དག་པར་ཤེས་པར་གྱིས། དཔོན་གསས་ལ་སངས་རྒྱས་དངོས་ཀྱི་འདུ་ཤེས་
བཞག་ལ་མོས་གུས་བྱ། དེ་ལྟར་དཔོན་གསས་བཅུད་ལྡན་བསྟེན་ཞིང་མོས་གུས་བྱ།
མོས་གུས་རྒྱུན་ཆད་མེད་པར་བྱའོ། །མོས་གུས་རྒྱུན་ཆད་མེད་ན། ཉམས་དང་རྟོགས་
པ་ཁྱད་པར་ཅན་སྐྱེ་བ་ལ་ཚེགས་མེད། སྐྱེས་ཤིང་གོང་ནས་གོང་དུ་འཕེལ། དཔེར་ན་
ཁྱུང་སྒོང་མའི་དྲོད་ལས་རྡོལ། རྟག་ཏུ་དཔོན་གསས་དྲུང་དུ་འདུག །ཞུ་ཐུག་ཡང་
དང་ཡང་དུ་བྱ། ཞལ་ནས་གསུངས་པ་དེ། ཤེས་པའི་རྟིང་དུ་ལྷན་ལྷན་འོང། རང་ལ་
མོས་གུས་དང་བརྩོན་འགྲུས་ཡོད་ན། བག་ཆགས་ངང་ངམ་ཤུགས་ལ་འོང། དངོས་
287



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གྲུབ་ཐོབ་པ་ལ་ཚེགས་མེད། དཔེ་དང་ཐོས་པ་མང་དུ་བསགས། འབྲས་བུ་ལྟ་ཐོག་ཏུ་
འདྲིལ། དཔོན་གསས་རྟག་ཏུ་མ་བསྟེན་ན། བདུད་ཞུགས་པ་དང་གོལ་སར་སོང་བ་
རང་གིས་མི་ཚོར་བ་ཡིན། དཔེ་དང་ཐོས་པ་མང་དུ་བསགས་པས། གཅིག་ན་མི་
གསལ་གཅིག་ན་གསལ། འབྲས་བུ་ལྟ་ཐོག་ཏུ་མི་དྲིལ་ན། དོན་མི་རྟོགས། རྒྱུད་གྲོལ་
ཐེ་ཚོམ་གྱི་སྤྲོས་པ་ནང་ནས་ཆོད་ཙམ་ན། བདུད་དང་གོལ་ས་སྐྱོན་གགས་རང་གིས་
སེལ། དཔེ་དང་ཐོས་པ་མང་དུ་བྱེད་དགོས། དཔོན་གསས་བཅུད་ལྡན་དང་འགྲོགས་
ན། གཞན་ཅི་ཡང་མི་དགོས། གཞན་ཡང་གྲོགས་ཡོན་ཏན་ཅན་དང་འགྲོགས་ཤིང་
བསྡུར། ཚོད་ཡོད་ལེ་ལོ་མི་བྱ་བར། ཐེ་ཚོམ་ཡང་ནས་ཡང་དུ་བཅད། དོན་རྟོགས་
ཀྱང་བརྡར་ཤ་ཡང་ལ་ཡང་དུ་བཅད། དེ་ཡན་ཆད་ལམ་གྱི་སྔོན་འགྲོ་བསྟན་པའོ། །
༧ ད་ཉམས་སུ་བླང་བ་ལ་གཉིས་ཏེ། རིམ་གྱིས་འཇུག་པ་ནི་ཐེག་པ་འོག་ནས་གོང་
དུ་སྤོར་ཤེས་པར་བྱའོ། །མ་རྒྱུད་བོན་ཉིད་བྱམས་པ་ཆེན་པོ་ལས། གཅིག་ཆར་དུ་
འཇུག་པའི་མན་ངག་སྟོན་ཏེ། རྟེན་གྱི་གང་ཟག་བློ་རབ་ལ། ཟབ་མོའི་དོན་ལ་མོས་པ་
ལ། དབང་བཞི་རྫོགས་པར་ཐོབ་པ་ལ། མན་ངག་ཐོག་བབས་འཛུབ་ཚུགས་སུ་ངོ་
སྤྲད་ལ། སྤྱི་དོན་རྣམ་པ་བཞི་ཡིས་སྟོན་ཏེ། སྔོན་དུ་འགྲོ་བ་གདམས་ངག་གི་གནད་
ཁྱད་པར་ཅན་དུ་བྱ་བ་དང་གཅིག །དངོས་གཞི་ཐབས་ཁྱད་པར་ཅན་གྱི་ཡེ་ཤེས་ངོ༌
སྤྲད་པ་དང་གཉིས། ཉམས་མྱོང་གི་རིམ་པ་སྒོམ་རྣམ་པ་བཞི་སྐྱོང་ཐབས་དང་གསུམ།
ལམ་གྱི་གགས་བསལ་དང་བཞིའོ། །དང་པོ་ལ་གསུམ་སྟེ། ཚོགས་བསགས་པའི་ཕྱིར་
བྱ་ཆ་བོན་སྤྱོད་བཅུ་བདུན་པ་ཅི་རིགས་བྱ། སྡིག་པ་བཤགས་པའི་ཕྱིར་སྟོང་མཚན་
ཀློག་དོང་སྤྲུག་བསྙེན། བྱིན་གྱིས་བརླབས་པའི་ཕྱིར་གསལ་གདབ་པའི་སྤྱི་བོར་བསྒོམ་
པའོ། །དེ་གསུམ་ལ་ལོ་ཟླ་འབད་པར་བྱའོ། །རྨི་ལམ་དུ་སྡིག་པ་དག་པའི་རྟགས་བྱུང་
སྟེ། ཁྲུས་བྱས་གོས་དཀར་གོན་པ་དང། ཡང་ན་ཁྲག་འབུ་བཤལ་སྐྱུགས་དང། ལུས་
288



རྒྱུད་སྡེ།
མན་ངག་ཡེ་ཤེས་ཟང་ཐལ།
སྟོང་ཤ་རུས་ཟད་པ་སྡིག་པ་ཟད་པའི་རྟགས། ཁ་ཟས་རོ་ལྡན་ཟོས་ན་ཉམས་སྐྱེ་བའི་
རྟགས། ནམ་ལངས་ཉི་ཤར་འོད་གསལ་དང། གྱེན་འཛེགས་མེ་ཏོག་ཐུ་བ་དང།
འཕུར་དང་ཕྱོགས་བཞིར་བལྟས་པ་ན། རྟོགས་པ་འཆར་བའི་ལྟས་སོ། །དེ་ལྟར་
རྟགས་བྱུང་བ་དང། གཉིས་པ་དངོས་གཞི་ཐབས་ཁྱད་པར་ཅན་གྱི་ཡེ་ཤེས་ངོ་སྤྲད་པ་
ནི། དབེན་ཅིང་ཉམས་དགའ་བར། བྱ་ཆ་བོན་སྤྱོད་བཅུ་བདུན་ཅི་རིགས་བཤམས་ལ།
མཆོད་པ་འབུལ་ཞིང་གསོལ་བ་བཏབ། དེ་ནས་ལུས་ཐབས་ཀྱི་བྱམས་མའི་ཆ་ལུགས་
བྱ་སྟེ། རྐང་པ་དཀྱིལ་ཀྲུང་ལག་པ་མཉམ་བཞག་གི་ཕྱག་རྒྱ་བཅའ། སྒལ་ཚིགས་དྲང་
པོར་བསྲངས། མགྲིན་པ་ཡིད་ཙམ་དགུག་ལྕེ་ཡར་རྐན་ལ་སྦྱར། མིག་སྣ་རྩེར་བལྟ།
ལུས་སེམས་ཁོང་གློད་པའོ། །ཐབས་ཀྱི་བྱམས་མའི་ཆ་ལུགས་བདུན་བྱས་པས། ཡོན་
ཏན་མང་པོ་འབྱུང་སྟེ། དབུགས་སེམས་ཨ་ཝ་འདུད་ཏིར་ངང་གིས་ཚུད། འབྱུང་བ་
རོ་སྙོམས་འབྱུང་བའི་ནད་མི་འབྱུང། འབྱུང་པོས་བར་ཆད་མི་ནུས། དེའི་ངང་ལ་ཅུང་
ཙམ་ངལ་གསོ་ལ་དབུགས་ཆ་མཉམ་མོ། །དེ་ནས་དཔོན་གསས་ཀྱིས་གསལ་བཏབ་
ཅིང། སློབ་མས་མི་དམིགས་པར་བསྒོམ་ཞིང་སྡིག་པ་དག་པས། སེམས་ཉིད་ཡི་དམ་
ལྷར་གསལ་ཙམ་ཞིག་བྱ། བསྐྱེད་རྫོགས་ཟུང་འཇུག་གི་དགོས་པ་ཡོད། དེའི་སྤྱི་བོར་
རྩ་བའི་དཔོན་གསས་བླ་མ་འཕྲུལ་གཤེན་སྣང་ལྡན་བསྒོམ། དེ་རྗེས་ཤེས་པ་འདིར་
འདོད་མེད་པ་ཐ་མལ་རང་ལུགས་སུ་ལྷོད་ཀྱིས་གློད་ལ། མ་བཅོས་མ་སླད་པའི་ངང་
ལ་བཞུགས། མ་བཅོས་ཤེས་པ་བུ་ཆུང་ལྟར་ཞོག །བཅོས་པའི་ལམ་གྱིས་སེམས་མི་
རྟོགས། མ་བཅོས་པ་ན་ཀུན་ཏུ་བཟང་པོའི་ངང། ཆུ་མ་རྙོགས་ན་དྭངས། སེམས་མ་
བཅོས་ན་བདེ། བློས་བཏགས་ཀྱི་སྟོང་པའམ་སྒོམ་ཐམས་ཅད་བཅོས་མ་ཡིན། ཆེད་དུ་
བྱས་པའི་དམིགས་པའི་རྩོལ་བ་ཐམས་ཅད་བཅོས་མ་ཡིན་པས། སེམས་ཉིད་བཅས་
བཅོས་མེད་པའི་སོ་མ་རང་ལུགས། ལྷུག་པ་གཏད་མེད་དུ། ཧེད་ཚོམ་མེ་སལེ་ཧྲིག་གེ་
289



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སང་ངེ་ཡ་ལེ་བཞག་གོ །ཡར་སངས་རྒྱས་ལ་རེ་བ་མེད་པ། མར་དམྱལ་བ་ལ་དོགས་
པ་མེད། བར་ཉམས་མྱོང་ལ་རྩིས་བཏབ་མེད་པ། འདི་ལྟར་བསྒོམ་གྱི་རྩིས་བཏབ་
མེད་པའི་ངང་ལ། ཤེས་པ་མ་བཅོས་རང་ལུགས་ཡེར་ཐོན་པར་བྱ། ཤེས་པ་སང་ངེ་ཡ་
ལེ་ཧྲིག་གེ་འབོལ་ལེ་སྟོང་སང་ངེ་བདེ་ཡ་ལེ་བ་ལ། རྟོག་པ་མེད་པའི་ཉམས་ཤིག་
འཆར་རོ། །དེ་ལ་དཔོན་གསས་ཀྱིས། འོ་དེ་ལྟར་ཤར་བ་དེ་ཀ་དྭངས་མའི་ཤེས་པ་
རང་བཞིན་གྱིས་འོད་གསལ་བ་ཡིན་ནོ། །ཞེས་ངོ་སྤྲད་དོ། །དེ་ལྟར་ངོ་སྤྲད་པས་ངོ་
ཤེས་ན། ནང་དུ་ངེས་ཤེས་ཁྱད་པར་ཅན་སྐྱེས་ཏེ་འོང། འདི་དང་པོ་ནས་རང་ཆས་སུ་
འདུག་པ་ལ། ད་ལྟ་ལས་ངོ་མ་ཤེས་སྙམ་དུ་དགའ་བ་ཁྱད་པར་ཅན་དུ་སྐྱེའོ། །དེ་ཡང་
དང་པོའི་དུས་སུ། ཐུན་ཆུང་ངུ་བྱས་ཏེ། བཟང་བརྡོ་ཙ་ན་འཕྲོ་བཅད་ལ་གསེང་ཞིང་
ཡང་བསྒོམ། དང་པོ་ཐུན་ཚད་ཡོས་མོ་སོར་གཅིག་ཙམ་ལ་བསླབ། དེ་ནས་ཇེ་རིང་ཇེ་
རིང་བཏང་ཞིང་རིག་པས་སྦྱར། དང་པོ་ཐུན་ཆུང་ལ་གྲངས་མང་དུ་བསྒོམ། ཐུན་ཆེ་
ན་བཞུག་བྱིང་རྒོད་དབང་དུ་འགྲོ། ཧ་ཅང་བརྟུག་དྲག་ན་ཏིང་ངེ་འཛིན་མི་སྐྱེ་བ་ཡིན།
སྔར་ཡིད་ཡུད་སྐྱེས་ཀྱང་འཆར་རོ། །སྒོམ་དང་བཟང་གྱིས་བྱ་བ་མན་ངག་ཡིན། ལར་
ན་སྒོམ་ཞེས་པ་ན། མཚན་མའི་བསྒོམ་རྒྱུ་རྡུལ་ཙམ་ཡང་མེད། མི་བསྒོམ་ཟེར་ནས་
ཡེངས་སུ་སྐད་ཅིག་ཀྱང་མེད། སྤྱིར་བདེ་བ་ཆེན་པོའི་ངོ་བོ་ལ་བསྒོམ་རྒྱུ་མེད་ཀྱང།
སྒོམ་མེད་ཀྱི་དོན་ལ་གོམས་འདྲིས་བྱེད་པ་ལ་སྒོམ་པ་ཞེས་བྱའོ། །དེ་ལྟར་སྒོམ་མེད་
ཡེངས་མེད་ཀྱི་ངང་ལ་སྦྱངས་པས། བཞུག་ཇི་ཞིག་ན་ཕར་བསྒོམ་པ་བོར་ཀྱང། སྤྱོད་
ལམ་ཐམས་ཅད་དུ་རང་ལ་འཁོར་ཞིང་འཁོར་ཞིང་འོང། ཤེས་པ་གསལ་སྟོང་འཛིན་
མེད་དེ། སྔོན་དུ་རྗེན་ཅེར་ཅེར་འོང་པར་ངེས། འདི་ངོ་སྤྲོད་ནས་སྦྱོང་པའི་དུས་སུ།
ཁ་ཟས་བཅུད་ཅན་བསྟེན། ལྟ་རྟོག་ཉན་བཤད་ལོང་གཏམ་སྤང། སྤྱོད་ལམ་ངལ་
དུབ་དྲག་ཤུལ་མི་བྱ། ཙོག་གེ་ཡང་མི་འདུག །ཐང་ཀ་མཉམ་པོ་ལ་བསྐོར་བ་བྱ། མི་
290



རྒྱུད་སྡེ།
མན་ངག་ཡེ་ཤེས་ཟང་ཐལ།
གསེབ་མི་འདུག་གཅིག་པུར་འདུག །བོན་སྤྱོད་བཅུ་བདུན་ཅི་རིགས་བྱའོ། །མཉམ་
བཞག་ལ་བརྟན་པ་ཅུང་ཟད་ཐོབ་ནས། རྗེས་ཐོབ་ལ་བློ་སྦྱངས་ཏེ། སྒོམ་དང་སྤྱོད་
ལམ་སྣ་ཚོགས་བསྲེས་ལ་འོང་དང་མི་འོང་བལྟ། འོང་ན་སྦྱང། མི་འོང་ན་མཉམ་
བཞག་རང་ལ་ནན་ཏན་བྱ། རྗེས་ཀྱི་དུས་སུ་སྣང་བ་སེམས་ཡིན། སེམས་སྟོང་པ་ཡིན།
སྙམ་པའི་དྲན་པ་རྒྱུན་དུ་བརྟེན་ལ། ལུང་མན་ངག་ལ་རིག་པས་གཞིག་འབྲེལ་བཏང།
སྐབས་སྐབས་སུ་དཔོན་གསས་ལ་ལྟ་བསྒོམ་ལ་ཞུ་ཐུག་བྱ། ཟབ་མོའི་བཀའ་རྒྱུད་ལ་ལྟ་
རྟོག་དང་ཉན་བཤད་བྱ། དེ་ལྟར་ངོ་སྤྲོད་པའི་དོན་ལ་བསྒོམ་ལ། བརྟན་པ་ཉམས་སྐྱེ་
བས། གསུམ་པ་ཉམས་མྱོང་རིམ་པའི་སྒོམ་པ་རྣམ་པ་བཞིའི་སྐྱོང་ཐབས་ནི། སྤྱིར་ལྟ་
བསྒོམ་ཉམས་ལེན་བསྒྲུབ་པ་ལ། ཉམས་ཀྱི་བྱེ་བྲག་བསམ་གྱིས་མི་ཁྱབ་པ་འཆར་ཀྱང།
བསྡུས་ན་ཞི་གནས་དང་ལྷག་མཐོང་གཉིས་སུ་འདུས་སོ། །དེ་ལ་ཞི་གནས་ནི། གསལ་
ཆ་མེད་ཅིང་གོ་བའི་གནད་ཀྱིས་མ་ཟིན་པའི་གནས་པ་མཐུག་པོ་ཤེས་པ་དོང་དུ་
བཅུག་པ་ལྟ་བུའམ། ཐང་ཆུ་ལ་སྲིན་བུ་སོང་བ་དེ་ཞི་གནས་ཀྱི་ཉམས་ཡིན། དེས་ཀྱང་
ཉོན་མོངས་མགོ་ནོན་ནུས་ཏེ། འོན་ཀྱང་ཞི་གནས་རི་ཙམ་སྐྱེས་ཀྱང། ལྷག་མཐོང་ཤེས་
རབ་མེད་ན། མཐོ་རིས་ཀྱི་རྒྱུ་ཙམ་ལས། སངས་རྒྱས་ཀྱི་ལམ་དུ་མི་འགྱུར་ལ། སླར་ལ་
ཤེས་བྱའི་སྒྲིབ་པར་འགྱུར་བས། ཞི་གནས་དང་ལྷག་མཐོང་ཟུང་དུ་འབྲེལ་དགོས་པས།
གསལ་ཆ་མེད་པའི་གནས་པ་མཐུག་པོ་དེ་ཉིད་བསེང་ལ། ཤེས་པ་ཧུར་འདོན།
གསལ་གསལ་ཧྲིག་ཧྲིག་ཡེར་ཡེར་བྱས་ནས་བསྒོམས་པས། ཤེས་པ་གསལ་ཐེབས་ནས།
ཞི་གནས་ལྷག་མཐོང་ཟུང་འཇུག་གི་ཉམས་འཆར་རོ། །དེ་ཡང་སེ་སད་ནེ་གའུ་ལུགས་
ཀྱིས། ཉམས་མྱོང་སྐྱེ་བའི་རིམ་པ་ནི། སྒོམ་པ་རྣམ་པ་བཞིར་བྱུང་སྟེ། རྩེ་གཅིག་གི་
སྒོམ་དང། སྤྲོས་བྲལ་གྱི་སྒོམ་དང། དུ་མ་རོ་གཅིག་གི་སྒོམ་དང། བསྒོམ་དུ་མེད་པའི་
མ་ཡེངས་པའི་བསྒོམས་པའོ། །དང་པོ་རྩེ་གཅིག་གི་སྒོམ་ནི། ཤེས་པ་མ་བཅོས་སོ་མ་
291



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
རང་ལུགས་ལ་ཡེར་ཐོན་པར་བྱས་ནས་བཞག་པས། ཤེས་པ་གསལ་ལ་མི་འཕྲོ་བ།
གསལ་སིང་ངེ་བ་ལ། གནས་པའི་ཉམས་སྲབ་པ། དེ་ཡང་རེས་འོང་རེས་མི་འོང་བ།
རྩེ་གཅིག་གི་སྒོམ་གྱི་འགོ་རྩམ་པ་ཡིན། དེ་ལྟར་གསལ་སིང་ངེ་མེ་རེ་བའི་ཉམས་དེ་
ཉིད་བསྒོམས་ཤིང་བསྐྱངས་པས། གསལ་སྟོང་ཟུང་དུ་ཆུད་ནས་བོན་ཉིད་ཀྱི་ཉམས་
འོང། དེ་ཉིད་བསྐྱངས་པས། གསལ་སྟོང་ནམ་མཁའ་མཐའ་དབུས་མེད་པ་ལྟ་བུའི་
ཉམས་འཆར། དེ་ལ་ངེས་ཤེས་སྐྱེས་པའི་སེམས་ལ་དགའ་བ་ཁྱད་པར་ཅན་སྐྱེའོ། །
དཔོན་གསས་དྲིན་ཆེ་སྙམ་པ་འོང། སངས་རྒྱས་ཀྱི་ཡེ་ཤེས་ཀྱང་འདི་ཀ་ཡིན་སྙམ་པ་
འོང་། མ་བསྒོམ་པའི་དུས་ན་ཡང་རང་ལ་འཁོར་ཞིང་འོང་། དེ་ནི་རྩེ་གཅིག་གི་བསྒོམ་
བྱ་བ་ཡིན་ཏེ། ཡེ་ཤེས་ཀྱི་འགོ་ཙམ་གསལ་བ། དཔེར་ན་ཚེས་གཅིག་གཉིས་ཀྱི་ཟླ་བ་
དང་འདྲ་སྟེ་སངས་རྒྱས་ཀྱི་ལམ་སྣ་ནས་ཟིན་པ་ཡིན། དེ་ཙམ་ཚེ་འདི་ལ་བློ་ངང་གིས་
ལྡོག །དེའི་དུས་སུ་མཚམས་བཅད་སྨྲ་བ་བཅད་ལ། མོས་གུས་དང་གསོལ་བ་བཏབ།
མོས་གུས་ཀྱིས་བསྐྱངས་པས། གསལ་སྟོང་མཐའ་དབུས་མེད་པ་དེ། རྒྱུད་ལ་བརྟེན་
ཙམ་ན་རྩེ་གཅིག་བརྟན་པ་ཡིན་ནོ། །སྤྲོས་བྲལ་གྱི་བསྒོམས་སྐྱེས་པས། རྩེ་གཅིག་
བརྟན་པ་དང། དེ་ལྟ་བུའི་བསྒོམ་རྒྱུ་དང་སྒོམ་མཁན་དང། གསལ་སྟོང་མཐའ་
དབུས་མེད་པའི་ཉམས་མྱོང་དེ། ཐམས་ཅད་རང་གི་སེམས་ཡིན། སེམས་ཉིད་དང་པོ་
གང་ནས་ཀྱང་མ་སྐྱེས། བར་དུ་གང་དུ་ཡང་མི་གནས། ཐ་མ་གང་དུ་ཡང་མི་འགག་
སྟེ། སེམས་ཀྱི་ངོ་བོ་ཡེ་སྟོང་སྤྲོས་བྲལ། སྐྱེ་འཆི་མེད་པ་ནམ་མཁའ་ལྟ་བུ་ཡིན། དེ་ཀ་
ལ་བོན་ཉིད་ཀྱི་སྐུ་ཞེས་ཟེར་བ་ཡིན་ནོ། །ཞེས་བསྟན་པས། དེར་སྔར་གྱི་བསྒོམ་རྒྱུ་
སྒོམ་མཁན་དང། གསལ་སྟོང་མཐའ་དབུས་མེད་པའི་ཉམས་མྱོང་དེ། ཐམས་ཅད་
རང་སེམས་སུ་གོ་ན། སྤྲོས་བྲལ་གྱི་འགོ་རྩམ་པ་ཡིན། དེའི་དུས་སུ་མཚམས་བཅད་སྨྲ་
བ་བཅད་ལ་མོས་གུས་དང་གསོལ་བ་བཏབ་ཅིང་ཉམས་བཟང་ངན་ལ་ལྟོས་པ་མེད་
202



རྒྱུད་སྡེ།
མན་ངག་ཡེ་ཤེས་ཟང་ཐལ།
པར་རང་སེམས་ཁོ་ནའི་བརྟག་དཔྱད་བྱས། སེམས་ཀྱི་ངོ་བོ་ཡེ་ནས་སྟོང་པ་སྤྲོས་བྲལ་
དུ་རྟོགས་ཏེ། དང་པོ་སེམས་གང་ནས་ཀྱང་མ་སྐྱེས། བར་དུ་གང་ན་ཡང་མི་གནས་
སོ། །ཐ་མ་གང་དུ་ཡང་མ་འགག །དུས་ཐམས་ཅད་དུ་སྐྱེ་འཇིག་མེད་པ། ནམ་མཁའ་
ལྟ་བུར་ཉམས་སུ་མྱོང་སྟེ། ཕྱིར་བལྟས་པས་ཀྱང་ངོ་བོ་སྤྲོས་པ་ཐམས་ཅད་དང་བྲལ།
ནང་དུ་བལྟས་ཀྱང་ངོ་བོ་སྤྲོས་པ་ཐམས་ཅད་དང་བྲལ། དེ་ཉིད་བོན་སྐུ་བྱ་བའི་སྒྲ་བོ་
ཆེ་དེ་ཡིན་པ་འདུག་སྙམ་པའི་ངེས་ཤེས་སྐྱེ། གདམས་ངག་དང་ཐ་སྙད་ཚིག་ཐམས་
ཅད་ས་ངན་ལྟར་རྟོགས། བོན་ཉིད་ལ་ངེས་ཤེས་རྟིང་ནས་སྐྱེས། འདི་ཉིད་སེམས་
ཅན་ཐམས་ཅད་ལ་རང་ཆས་སུ་འདུག་པ་ལ། མི་རྟོགས་པ་ཇི་ལྟར་སོང་ན། ང་རང་
གིས་ཀྱང་ན་ནིང་དུ་རྟོགས་པར་གཤའ་བ་ལ་སྙམ་པའོ། །གཅིག་པོ་དེ་ཤེས་པས་བོན་
ཐམས་ཅད་ཀྱང་ཚིག་དོན་ནང་ནས་མདུད་པ་གྲོལ། མ་རིག་མུན་པ་སངས་ནས་ཤེས་
རབ་སྣང་བ་ཕྱོགས་མེད་དུ་ཤར་བ་དེ་ནི། སྤྲོས་བྲལ་གྱི་སྒོམ་བྱ་བ་ཡིན། སེམས་ལ་
དོན་ཤར་བ་སྟེ། དཔེར་ན་ཚེས་བཞི་ལྔའི་ཟླ་བ་དང་འདྲ། སངས་རྒྱས་ཀྱི་ལམ་དུ་ཆུད་
པ་ཡིན། དེ་ཙམ་ན་དངོས་འཛིན་གྱི་ཞེན་པ་ངང་གིས་ལྡོག །དེ་ལ་བརྟེན་ནས་དུ་མ་
རོ་གཅིག་གི་སྒོམ་སྐྱེས་པས། དེ་ལ་དཔོན་གསས་ཀྱིས་འདི་སྐད་དུ་སྟོན་ཏེ། འོ་སེམས་
ཉིད་ཡེ་ནས་སྤྲོས་བྲལ་གྱི་དབྱིངས་སུ་འགག་མེད་ཀྱི་སྣང་བ་དཀར་དམར་དུ་ཤར་བ་
ཡིན་ཏེ། འདི་བྱུང་ཡང་རང་གི་སེམས་ལས་བྱུང། གནས་ཀྱང་རང་གི་སེམས་ཉིད་
ངང་དུ་གནས། ཐིམ་ཡང་སེམས་ཉིད་སྟོང་པའི་ངང་དུ་ཐིམ། དོན་ལ་སྣང་བའི་
སེམས། བདག་གཞན་ནམ། འཁོར་འདས་སམ། སངས་རྒྱས་སེམས་ཅན་གཉིས་མེད་
དེ་ཐམས་ཅད་སེམས་ཉིད་སྤྲོས་བྲལ་བོན་སྐུའི་ངང་དུ་རོ་གཅིག་ཡིན་ཏེ། དཔེར་ན་ཆུ་
དང་འཁྱག་པའམ་རྒྱ་མཚོ་རྦ་རླབས་ལྟ་བུ་ཡིན་ནོ། །ཞེས་བསྟན་པས། དེར་ཅིར་སྣང་
བ་ཐམས་ཅད་སེམས་ཀྱི་ཆོ་འཕྲུལ་དུ་འདུག་སྙམ་པའི་ངེས་ཤེས་སྐྱེས་ནས། དུ་མ་རོ་
293



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
གཅིག་གི་འགོ་རྩམ་པ་ཡིན། དེའི་དུས་སུ་དབེན་པར་འདུག་ལ་མོས་གུས་ཀྱིས་
བསྐྱངས་པས། སྣང་སེམས་གཉིས་རོ་གཅིག །སྟོང་པ་སྙིང་རྗེ་གཉིས་རོ་གཅིག །
འཁོར་འདས་གཉིས་རོ་གཅིག །སངས་རྒྱས་སེམས་ཅན་གཉིས་རོ་གཅིག །སླར་ཡང་
ཤེས་བྱ་མ་ལུས་ཐམས་ཅད་རང་སེམས་སྟོང་པ་སྤྲོས་བྲལ་བོན་སྐུ་ཁོ་ནར་རོ་གཅིག་
པར་ཉམས་སུ་མྱོང་སྟེ། དངོས་འཛིན་གྱི་རྟོག་པ་ཐམས་ཅད་ཆུ་ལ་ཆུ་བཞག་བཞིན་དུ་
སོང། ཕྱིའི་ཡུལ་ཐམས་ཅད་ཅིར་སྣང་རང་བཞིན་གྱིས་སྟོང་པ། རྨི་ལམ་སྒྱུ་མ་ལྟ་བུར་
འཆར། རེས་སྣང་བ་སྟོང་པར་ཐིམ་པ་མཚོ་ལ་ཁ་བ་བབས་པ་ལྟར། གཟུང་འཛིན་
གཉིས་མེད་ཀྱི་ངང་དུ་རོ་གཅིག་པར་ཉམས་སུ་མྱོང། སེམས་ཀྱི་ཁོ་ཐག་རྩད་ནས་ཆོད་
པས། ཉམས་མཐོ་དམན་ཇི་ལྟར་འདུག་ཀྱང། དགའ་དང་མི་དགའི་རེ་དོགས་མི་སྐྱེ་
བ་དེ་ནི། དུ་མ་རོ་གཅིག་གི་བསྒོམས་པ་ཞེས་བྱའོ། །དེ་ནི་དཔེར་ན་ཚེས་བརྒྱད་དགུའི་
ཟླ་བ་དང་འདྲ་སྟེ། ཕྱིར་མི་ལྡོག་པའི་ལམ་དུ་ཆུད་པ་ཡིན། དེ་ཙམ་ན་ཁོང་ཁྲོ་དང་
ཉོན་མོངས་ཐམས་ཅད་ངང་གིས་ཞི། འཇིག་རྟེན་གྱི་འདོད་བྱ་ངང་གིས་སྤོང། དེ་ཉིད་
ལ་གོམས་པ་བྱས་པས། མཉམ་རྗེས་གཉིས་སུ་མེད་པར་གོམས་པ་ཀློང་དུ་གྱུར་ཏེ།
བསྒོམ་བྱ་སྒོམ་བྱེད་ཀྱི་བློ་ཟད་ཙམ་ན། བསྒོམ་དུ་མེད་པ་མ་ཡེངས་རྒྱུན་གྱི་སྒོམ་ཟེར་
བ་དེ་ཡིན་ཏེ། དེ་ལྟར་གྱུར་པར་བྱེད་པ་ལ་དཔོན་གསས་བླ་མས་འདི་སྐད་སྟོན་ཏེ།
འོ་བོན་ཐམས་ཅད་རང་སེམས་སྤྲོས་བྲལ་བོན་སྐུར་རོ་གཅིག་པ་དེ་ལ། བསྒོམ་བྱ་སྒོམ་
བྱེད་གཉིས་སུ་མེད། དུས་གསུམ་འཕོ་འགྱུར་མེད་དེ་རྟོགས་རུང་མ་རྟོགས་རུང།
བསྒོམ་རུང་མ་བསྒོམ་རུང། བོན་ཐམས་ཅད་ཀྱི་དབྱིངས་ཁོ་ན་ལས་གཡོས་པ་མེད་པ་
ཡིན། ཞེས་པ་སོགས་ལ་བཟླ་བའི་བོན་ཟབ་མོ་བསྟན་པས། དེ་ཐམས་ཅད་རང་
སེམས་བོན་སྐུའི་ངང་དུ་རོ་གཅིག་པ་དེ་ལ། བསྒོམ་བྱ་སྒོམ་བྱེད་གཉིས་སུ་མེད་པར་
ཐག་ཆོད། དེ་ལ་དུས་གསུམ་འཕོ་འགྱུར་མེད་པར་ཉམས་སུ་མྱོང། བྱ་རྩལ་གྱི་ཐ་རམ་
294



རྒྱུད་སྡེ།
མན་ངག་ཡེ་ཤེས་ཟང་ཐལ།
གྲོལ། རེ་དོགས་ཀྱི་མཐའ་སྟོར། ཡིད་ཀྱི་བྱ་རྩལ་བྲལ། དེ་ལ་མཉམ་རྗེས་གཉིས་སུ་
མེད་པར་དུས་རྟག་ཏུ་རང་སེམས་བོན་ཉིད་ངང་ལས་མ་གཡོས་པར། ཉོན་མོངས་
ཐམས་ཅད་ཡེ་ཤེས་བྷ་ཞིག །རྣམ་རྟོག་བོན་ཐམས་ཅད་བོན་སྐུ་བྷ་ཞིག །དྲན་སྣང་
ཐམས་ཅད་སྟོང་པ་བྷ་ཞིག །དྲན་མེད་སྟོང་པ་དེ་ཉིད་ངང་སྐྱེ་མེད་བྷ་ཞིག་གོ །སྐྱེས་
པའི་བློ་ཐམས་ཅད་བོན་གྱི་དབྱིངས་སུ་ཡལ་ནས། བློའི་བྱེད་པ་དང་བྲལ་བ་བློ་འདས་
བྷ་ཞིག །དེའི་ལུས་ངག་གིས་སེམས་ཅན་གྱི་དོན་འབད་མེད་ལྷུན་འགྲུབ་ཏུ་འབྱུང་
བས་སྙིང་པོ་ཆེན་པོ་བྷ་ཞིག་བསྒོམ་དུ་མེད་པ་མ་ཡེངས་རྒྱུན་གྱི་བསྒོམས་ཞེས་བྱའོ། །
དཔེར་ན་ཟླ་བ་ཉ་གང་བ་དང་འདྲ་སྟེ། ཕུང་པོ་བོར་མ་ཐག་ཏུ་སངས་རྒྱས་ཀྱི་ས་ལ་
འགྲོ་བ་ཡིན་ནོ། །དེ་ཙམ་ན་ལྟ་བྱ་༽ལྟ་བྱེད་བསྒོམ་བྱ་སྒོམ་བྱེད་གྲོལ་ཞིང་སྤང་བྱ་མ་
ལུས་པར་སྤངས་པས། འདི་ནི་འདྲེན་པ་རྣམས་ཀྱི་བོན་ཟད་ཀྱི་དུས་བྱ་བ་ཡིན། དེ་
ལྟར་བསྒོམ་རྣམ་པ་བཞི་པོ་དེ་ནི། འཕན་ཡུལ་བའི་ལུགས་ཀྱི་འབྲས་བུ་སྐྱེ་བའི་རིམ་པ་
འབའ་ཞིག་ཏུ་འདོད། ལམ་གཉིས་མེད་ཆབ་དཀར་བའི་ལུགས་ཀྱིས། བསྒོམ་བཞི་པོ་
རང་བཞིན་གནས་པའི་ལུགས་ཀྱང་ཡིན། ལམ་ཉམས་སུ་ལེན་པའི་དངོས་གཞི་ཡང་
ཡིན། འབྲས་བུ་སྐྱེད་པའི་རིམ་པ་ཡིན། དེ་ལ་དང་པོ་རང་བཞིན་གནས་པའི་གནས་
ལུགས་ཡིན་ཏེ། དོན་མ་རྟོགས་པའི་བློ་ལ་བཟུང་འཛིན་གྱི་རྣམ་རྟོག་ཏུ་སྣང་ཡང།
དོན་ལ་འཁོར་འདས་ཐམས་ཅད་རང་སེམས་ཡིན་ལ། སེམས་ཀྱི་རང་བཞིན་སྟོང་པ་
གཉིས་མེད་ཐིག་ལེ་གཅིག་ཏུ་གནས། དེའི་ངོ་བོ་སྤྲོས་བྲལ་བོན་གྱི་དབྱིངས་ཆེན་པོར་
ཡེ་ནས་གནས་སོ། །བོན་དབྱིངས་སྤྲོས་བྲལ་ཆེན་པོའི་ཀློང་ནས། འགག་མེད་སྣང་བ་
སྣ་ཚོགས་སུ་ཤར་བ་དེ། ཐམས་ཅད་ཀྱི་མཆིད་ཚིག་ཏུ་སྐྱེ་འགག་གནས་གསུམ་
དབྱིངས་སྟོང་པར་ཡེ་ནས་དུ་མ་རོ་གཅིག་ཏུ་གནས་སོ། །དེ་ལྟར་རང་བཞིན་ཐིག་ལེ་
ཉག་གཅིག་དེ་ངོ་བོ་སྤྲོས་བྲལ། མཆིད་ཚིག་དུ་མ་རོ་གཅིག་ཏུ་གསུམ་པོ་ཡེ་ནས་
295



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དབྱེར་མེད་ལྷན་སྐྱེས་མ་ཡེངས་རྒྱུན་མ་ཆད་པར་གནས་སོ། །ཡེ་ནས་གནས་པའི་ལྷན་
སྐྱེས་མ་ཡེངས་བོན་ཉིད་མ་བཅོས་དེ་དང། སྣང་གྲགས་ཀྱི་བོན་ཐམས་ཅད་ཡེ་ནས་
གཉིས་མེད་དུ་སྦྱོར་ཏེ། རྟོགས་རུང་མ་རྟོགས་རུང་འདུ་འབྲལ་མེད་པར་ངོ་སྤྲད་པས།
སྒོམ་རྣམ་པ་བཞི་པོ་དེ། རང་བཞིན་གནས་པའི་གནས་ལུགས་ཀྱང་ཡིན། དེ་ཉིད་
དཔོན་གསས་བླ་མས་ངོ་སྤྲད་པའོ། །དོན་ལ་ལྟ་སྒོམ་ཉམས་སུ་ལེན་པས་ན། ཉམས་
སུ་ལེན་པའི་དངོས་གཞི་ཡང་ཡིན། ལམ་ཉམས་སུ་བླངས་པས་ཉམས་རྟོགས་པ་དེ་
ལྟར་སྐྱེ་བས་ན། གནས་སྐབས་དང་མཐར་ཐུག་གི་འབྲས་བུ་སྐྱེ་བའི་རིམ་པ་ཡང་ཡིན།
དེ་ནས་གཞི་ལམ་འབྲས་གསུམ་དབྱེར་མེད་དུ་ཉམས་སུ་ལེན་པ་ནི། ཆབ་དཀར་གྱི་
འབྲས་བུ་ལམ་དུ་བྱེད་པ་ཡིན། དེ་ཡང་སྤྱིར་ཆབ་དཀར་གཅིག་ཆར་དུ་འཇུག་པའི་
ལམ་ཡིན་ཀྱང། གཅིག་ཆར་གྱི་གང་ཟག་རང་ལ་ཡང་རབ་འབྲིང་མཐའ་གསུམ་
འབྱུང་སྟེ། བསོད་ནམས་ཀྱི་འབྲས་བུ་མ་རྒྱས་པ་རྣམས་ལ། སྒོམ་རྣམ་པ་བཞི་པོ་དེ་
རིམ་པས་སྐྱེས་པས། དཔོན་གསས་བླ་མས་རིམ་གྱིས་བསྟན་ཅིང་རིམ་གྱིས་སྐྱོང་དགོས་
པ་ཡིན། བསོད་ནམས་བསོག་པ་རབ་གཅིག་ལ་བསྒོམ་བཞི་པོ་དེ་ཅིག་ཆར་དུ་སྐྱེ་བས།
དང་པོ་ནས་ཅིག་ཆར་དུ་བསྟན་ཅིང་བསྐྱང་པ་ཆོག །དད་པ་དང་མོས་གུས་འཕེལ་
འགྲིབ་ཅན་ལ། རིམ་པ་ངེས་མེད་རེས་བཟང་རེས་ངན་དུ་སྐྱེ་བས། དེ་ལ་རིམ་པ་ངེས་
མེད་དུ་བསྟན་ཞིང་བསྐྱངས་པ་ཡིན། རིམ་གྱིས་སྐྱེ་བ་རྣམས་ལ་བསོད་ནམས་ཀྱི་སུན་
མ་བཏང་དགོས། ཐོད་བརྒལ་བའི་གང་ཟག་ལ་མཚམས་བྷ་ཞིག་བྱེད་དགོས། གཅིག་
ཆར་བ་ལ་གང་ལྟར་བྱས་ཀྱང་བཏུབ་སྟེ། འོན་ཀྱང་གཉེན་པོར་འདུག་ན་བརྟན་པ་
མྱུར་དུ་ཐོབ། གཞན་ཡང་ཞང་ཞུང་སེ་སད་ནེ་གུའི་ཞལ་ནས། ཆབ་དཀར་ཅིག་ཆར་
གྱི་གདམས་ངག་ངོ་སྤྲད་ནས་བསྒོམས་པས། ལྷག་མཐོང་གི་ཉམས་རྣམ་པ་གསུམ་
འཆར་ཏེ། ངོ་བོ་མཐོང་བའི་ཉམས། རྟོགས་པ་ཐོབ་པའི་ཉམས། ཞེན་པ་ལོག་པའི་
296



རྒྱུད་སྡེ།
མན་ངག་ཡེ་ཤེས་ཟང་ཐལ།
ཉམས་སོ། །ངོ་བོ་མཐོང་བའི་ཉམས་ནི། རང་སེམས་སྟོང་པར་ལྷངས་མཐོང་ཞིང་
ཉམས་སུ་མྱོང་སྟེ། རང་སེམས་གཞི་མེད་རྩ་བྲལ། ང་མེད་བདག་མེད་ཡེ་སྟོང་དུ་ཧར་
གྱིས་སོང་བ་ནི། ངོ་བོ་མཐོང་བའི་ཉམས་བྱ་བ་ཡིན། ནང་དུ་དེ་ལྟ་བུའི་ཉམས་ཤར་
ཙམ་ན། ཕྱི་རྟགས་སུ་རྒོད་པ་དང་ངུ་བ་དང་འོ་དོད་དང་འཕར་བརྒྱུག་ལ་སོགས་པ་
འབྱུང། ཁ་ནས་སྟོང་ཉིད་ཀྱི་ཚིག་ཐོལ་ཐོལ་འབྱུང། ཡང་ཁ་ཅིག་ལ་ལུས་ཀྱི་བ་སྤུ་ལྡང་
ཞིང། ལུས་འདར་བ་ཙམ་འབྱུང། སེམས་ངོ་བོ་སྟེང་དུ་ཕྱམ་ཕྱམ་འགྲོ་བའོ། །ཡང་ན་
ཁ་ཅིག་ངོ་བོ་མཐོང་བས་ལས་རྒྱུ་འབྲས་ཁྱད་དུ་གསད་ཅིང་འོང་བས། དེ་ལ་དཔོན་
གསས་གལ་ཆེའོ། །ཡང་ན་ཁ་ཅིག་ཐེ་ཚོམ་དུ་གྱུར་ཏེ། སངས་རྒྱས་ཀྱི་དགོངས་པ་བྱ་
བ་དེ་ཙུག་མེན་པའི་བདེའུ་བདེ་གཅིག་ཡོད་པར་བཤབ་ལ། འདི་ལ་ནི་ཅི་ཡང་མི་
འདུག་ན་སྙམ་དུ་གཡང་ཟ་ཞིང་ཐེ་ཚོམ་སྐྱེ་བ་ཡང་འོང། དེ་ལ་དཔོན་གསས་བླ་མ་
བཅུད་ལྡན་དགོས། ངོ་བོ་མཐོང་བའི་ཉམས་དེ་ཉིད་ལ་གོམས་འདྲིས་བྱས་པས།
རྟོགས་པ་ཐོབ་པའི་ཉམས་འཆར་ཏེ། ཕྱི་ནང་གཟུང་འཛིན་གྱིས་བསྡུས་པའི་བོན་
ཐམས་ཅད། རང་སེམས་ཀྱི་ཆོ་འཕྲུལ་དུ་རྟོགས། སེམས་ཉིད་ཡེ་སྟོང་སྤྲོས་བྲལ་དུ་
རྟོགས། སྤྲོས་བྲལ་བདེ་བ་ཆེན་པོར་རྟོགས། ཤེས་རབ་ཀྱི་མེ་མཆེད་དེ། སྣ་ཚོགས་
རང་བཞིན་སྐྱེ་མེད། མཆིད་ཚིག་འགག་མེད། ངོ་བོ་གཉིས་མེད་ཀྱི་རྟོགས་པ་ལྷག་
ལྷག་ཁྲོལ་ཁྲོལ་ཤར་ཞིང་བློ་བདེ་ནང་ནས་རྙེད་པ་ནི། རྟོགས་པ་ཐོབ་པའི་ཉམས་བྱ་
བ་ཡིན། ནང་དུ་ཉམས་དེ་ལྟར་ཤར་ཙམ་ན། ཕྱི་རྟགས་སུ་ཁ་ནས་ཟབ་མོའི་ཚིག་
འཆད་ལྷུག་པོར་འབྱུང་ཞིང་། ཉམས་མྱོང་གསང་མི་ཐུབ་པའི་དུས་ཡིན། རང་བཞིན་
ཐེ་ཚོམ་ཐད་ཀར་གཅོད་ཤེས་པ་གཅིག་འབྱུང་ངོ༌། །ཡང་ཁ་ཅིག་ནང་དུ་རྟོགས་པ་དེ་
ལྟར་ཐོབ་ཀྱང། ངག་ཏུ་བརྗོད་པར་མི་ནུས་ཤིང། ལྐུགས་པས་རོ་མྱོང་བ་ལྟ་བུ་ཡང་
འབྱུང་སྟེ། དེ་ལ་ཉམས་ཅན་ནང་གི་གླེང་བསླང་ནས། གླེན་ཚིག་ཟབ་མོ་འབྱུང་ཞིང།
297



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
རང་བཞིན་གྱིས་སེམས་འདངས་དང་ལྡན་པ་ཞིག་འབྱུང་ངོ༌། །རྟོགས་པ་ཐོབ་པའི་
ཉམས་དེ་ཉིད་ལ་གོམས་པ་བྱས་པས། ཞེན་པ་ལོག་པའི་ཉམས་འཆར་ཏེ། བྱ་རྩལ་
ཐམས་ཅད་དང་བྲལ་ཏེ། ཕྱི་ནང་གི་དངོས་པོ་ཐམས་ཅད་ཀྱི་ཞེན་པ་རྩད་ནས་ལོག་སྟེ།
གང་ལ་རེ་འདོད་མེད་པས་ཅི་ཡང་མི་དགོས་པའི་ཉམས་འབྱུང་ཞིང་བློ་བདེ། གཤའ་
མ་ནང་ནས་འཆར། ཕྱི་ཡི་རྟགས་སུ་དངོས་པོ་ཐམས་ཅད་སྤོང་ཞིང་དོར་ལ། དགོས་
པའི་དཔེ་ཆ་ཡང་བསྐྱུར་བར་ངེས་སོ། །དེ་ལྟར་ཞེན་ལོག་ཆེན་པོ་དེའི་ངང་ལ་གོམས་
པར་བྱས་པས། ཉུར་དུ་ཆབ་དཀར་མཆོག་གི་དངོས་གྲུབ་ཐོབ་པར་འགྱུར་རོ། །དེ་ལྟར་
ལྷག་མཐོང་གི་ཉམས་གསུམ་པོ་དེ་ཡང། དབང་པོ་རབ་ལ་ཅིག་ཆར་དུ་འཆར། འབྲིང་
ལ་ཐོད་རྒལ་དུ་འོང། མཐའ་མ་ལ་རིམ་གྱིས་སྐྱེའོ། །དེ་ལྟར་རྒྱུད་ལ་སྐྱེས་པའི་ཉམས་
ཤར་བའི་དུས་ན། མི་མཐུན་པའི་གགས་འོང་པས། བཞི་པ་ལམ་གྱི་གགས་བསལ་བ་
ནི། དང་པོ་བསྒོམ་པ་ལ་འཇུག་པའི་དུས་ན། རང་གི་ཉེ་འབྲེལ་དང་དཔོན་གསས་
དང་གྲོགས་ངན་པ་རྣམས་ཀྱིས་བར་ཆད་བྱེད་དུ་འོང་སྟེ། ཉེ་འབྲེལ་ཀུན་༼གྱིས༽ཁྱོད་
བརྗེད་པ་གཉེར་མེད་བྱེད་ན་ཉེད་༼ངེད་ཀྱི་༽རེ་ས་ལྟོས་ས་སུ་ལ་འཆའ་ཟེར། དཔོན་
གསས་ངན་པ་ཀུན་༼གྱིས་༽ཁྱོད་འགྲོ་དོན་མི་བྱེད་པར་མཚམས་ཅི་ལ་བྱེད། ཉམས་གོ་
ལོས་བསྐྱང་པ་ཆོག་ཟེར། གྲྭ་རོགས་ངན་པ་ཀུན་གྱིས་༽ཁྱོད་ཉམས་ལེན་བྱེད་ཀྱང།
སྔོན་ལས་ཀ་ཆ་བག་ཙམ་གཅིག་དགོས་པར་འདུག་དཔོན་གསས་ཀྱང་ཀ་ཆ་ཕུལ་ན་
དགྱེས་པར་འདུག་རང་ལ་ན་ཚ་དང་རྒས་རྒུད་སྡོད་དགོས་པ་བྱུང་ན། ཀ་ཆ་སོགས་
གང་རུང་གཅིག་སྔོན་ལ་བྱེད་དགོས། རང་ལ་མེད་ན་ཀུན་ཏུ་རྐོན། སྒོམ་བྱེད་ཀྱང་ཀ་
ཆ་གཅིག་དགོས་པར་འདུག །ཀ་ཆའི་སོགས་བྲུན་དང་ཟས་ནོར་གྱི་ཚོལ་ཁྲོ་ཞིག་བྱ་
དགོས་པར་འདུག་བསམ་པའི་ཆགས་ཞེན་གྱི་བསམ་པ་བྱུང་ན་བར་ཆོད་ཆེ་ཤོས་ཡིན་
པས། དེ་ཐམས་ཅད་བདུད་དུ་ཤེས་པར་བྱས་ལ། འཆི་བ་མི་རྟག་པ་ལ་ལོང་མེད་པ་
298



རྒྱུད་སྡེ།
མན་ངག་ཡེ་ཤེས་ཟང་ཐལ།
བསམ་ལ། ཚེ་འདི་ལ་ལྟོས་ཐག་ཐམས་ཅད་ཆོད་དགོས། རྒྱགས་རང་མེད་ཀྱང་མ་
ཕན། ཙོག་གཅིག་པོ་འདི་མ་ཟད་བར་ལ་རྣམ་རྟོག་གཞན་ཡིད་ལ་མི་བྱ། དཔོན་
གསས་དྲུང་དུ་འདུག་ལ། རྒྱགས་ནམ་ཟད་ཙམ་ན་ཞོར་ལ་འོང། སེ་སད་ནེ་གུའི་ཞལ་
ནས། སྒྲུབ་པ་ལུགས་བཞིན་བྱས་ན། ཞེ་འདོད་དང་བྲལ་ན་ཅི་འདོད་འབྱུང་གསུངས།
དབེན་པར་འདུག་ཅིང་མི་དང་སྤྱོད་པ་མ་བསྟུན་པར་བསྒོམས་ན། རྒྱགས་ཀྱི་རྟེན་
འབྲེལ་ཤུགས་ཀྱིས་འབྱུང། བསྒོམ་ལ་འཇུག་པའི་དབེན་གནས་དེ། གཞི་ན་ཡོད་པའི་
ཡུལ་ལྷ་དེ་ཕྲག་དོག་བར་ཆོད་བྱེད་དུ་ཡོང་སྟེ། གནས་དེ་ན་འདུག་སྙིང་མི་འདོད།
ཡིད་ལ་བསམ་པ་མི་འགྲུབ། ལུས་ལ་ན་ཚ་ལ་སོགས་གཏོང་པས། དང་པོ་གཞི་དེར་
བསླེབས་པ་དང། བདེར་གཤེགས་ལ་མཆོད་པ་འབུལ། ཡར་མཉེས་པར་བྱའོ། །ཡི་
དམ་ལ་གཏོར་མ་བཏང། ཐུགས་དམ་བསྐང་བར་བྱའོ། །དཔོན་གསས་ལ་གསོལ་བ་
བཏབ། མོས་གུས་ལྡེམ་རྐྱང་མ་ཤོར་བར་མཉེས་པར་བྱ། གཡེན་ཁམས་ལ་ཡས་
སྟགས་སྦྱིན། མར་ལ་མཛེས་པར་གཞི་བདག་ཡུལ་ལྷ་ལ་མཆོད་གཏོར་སྦྱིན། པུ་དང་
སའི་རིམ་འགྲོ་བྱ། གནས་བསླང་ས་གཡར་བས། ཕྲག་དོག་མི་བྱེད་སྡོང་གྲོགས་བྱེད་
དུ་འོང། གཞན་ཡང་དད་བརྩོན་ཅན་ལ། བདུད་གདུག་པ་ཅན་ཁོའི་སྤྱོད་ཡུལ་ལས་
འདས་ཀྱི་དོགས་ནས། ཀླུ་མ་རུང་པ་རྣམས་ལ་དབྱེན་བཅུག་ནས། བསྒོམ་བྱེད་པ་
འདིས་ཀླུ་ཁྱེད་ལ་བྱེ་ཚན་གྱི་ཆར་ཕབས་ནས། ཁོའི་དབང་དུ་ཀླུ་ཁྱེད་བྱེད་པ་འདུག་
ཟེར། ཀླུའི་བར་དུ་གཅོད་དུ་འོང་སྟེ། རྨི་ལམ་དུ་རྟ་གཡག་མཛོ་དང་སྡིག་སྦྲུལ་ལ་
སོགས་ཆོ་འཕྲུལ་དུ་འོང། གཉིད་ཆེ་ལུས་མི་བདེ་བ་འོང། དེ་བྱུང་པ་ན་བདག་གིས་
སེམས་ཅན་ཐམས་ཅད་ཀྱི་སྡུག་བསྔལ་བསལ་ཕྱིར་སངས་རྒྱས་ས་ལ་བཀོད་དེའི་དོན་
དུ་བསྒོམ་བྱ་སྙམ་དུ་བསམ། རྨི་ལམ་དང་ན་ཚ་ལ་སོགས་ཐམས་ཅད་རང་སེམས་
ཡིན། སེམས་སྟོང་པ་སྤྲོས་བྲལ་ཡིན་པར་ཡང་ཡང་བསྒོམ། འོ་མར་སྦྱིན། གཏོར་མ་
209



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བཏང། ཀླུས་ངའི་སྡོང་གྲོགས་མཛོད་ཅིག །ཁྱེད་བླ་ན་མེད་པའི་བྱང་ཆུབ་པར་བྱའོ། །
དེས་ཀླུའི་བར་ཆད་ཞི། ཡང་སྒྲུབ་པ་པོ་ལ་རྒྱལ་བསེན་བདུད་བཙན་ཡི་དྭགས་དང།
གཡེན་སྡེ་ཐམས་ཅད་ཁོང་གི་ཁོལ་པོར་བཀོལ་གྱིས་དོགས་ཏེ་བར་ཆད་བྱེད་དུ་འོང།
སྔགས་པ་བན་རྗེ་བུད་མེད་བུ་ཆུང་ལ་སོགས་ཆོ་འཕྲུལ་འོང་སྟེ། ཚིག་པ་ཟ། འཁྲོ་ཞིང་
མི་བདེ། བློ་བཀོལ་དུ་མི་འདོད། མཚན་མོ་འཇིགས་སྐྲག་ཉམས་ང་། དེ་ངོ་ཤེས་པར་
བྱས་ལ་སྟོང་པ་སྙིང་རྗེ་བྷ་ཞིག་བསྒོམ། ཕུང་པོ་རྒྱང་སྐྱུར་ལུས་སྲོག་ལ་ཆགས་པ་མི་བྱ།
བརྒྱུད་པ་ལ་གསོལ་བ་ཡང་ཡང་བཏབ་ན། བར་ཆད་གང་གིས་ཀྱང་མི་ཚུགས།
བདག་གཅེས་པ་དང་བྲལ་བ་ལ་བར་ཆད་མེད། གཞན་ཡང་སྒྲུབ་པ་ལ་ཞུགས་པ་
དང། བདུད་ཀྱིས་བདག་གཞན་གྱི་ཡིད་བསྒུལ་ནས། གཞན་དད་པས་སྤྱན་འདྲེན་
བྱིན་རླབས་ཞུ། བསྟོད་ཅིང་གདམས་ངག་ཞུ། རང་ཡང་ངོ་མོ་ཆོག་ཀྱིས་འགྲོ་འདོད།
དེ་ཡང་བདུད་དུ་ཤེས་པར་བྱས་ལ་མཚམས་ལ་བྷད། གལ་ཏེ་ངོ་ཆོག་པའི་དབང་དུ་
བཏང་ན། བར་ཆོད་བདུད་ཀྱི་དབང་དུ་འགྲོ་བས། མཚམས་བཅད་སྨྲ་བ་བཅད་ལ་
བྷད། དེས་ཕྱི་རོལ་གྱི་རྐྱེན་གགས་བསལ་བའོ། །ད་ནང་གི་རྐྱེན་གགས་བསལ་བ་ནི།
དང་པོ་བདག་སེམས་མཉམ་པ་ལ་བཞག་པའི་དུས་ན། ཏིང་ངེ་འཛིན་གྱི་དགྲ་བྱིང་
རྒོད་གཉིས་འབྱུང་སྟེ། དེ་བསལ་བ་ནི། མན་ངག་ཀུན་ནས་བསལ་ཐབས་མང་དུ་
གསུངས་ཀྱང༌། ཤེས་པ་བྱིང་ན་བསྒོམ་ཐུན་ཆུང་ལ་གྲངས་མང་དུ་བྱ། འདུག་ས་སྤོ་
ཞིང་བསྒོམ། ཤེས་པ་ཧུར་འདོན། རྒོད་པ་ལ་ཤེས་པ་གློད་ལ་རྣམ་རྟོག་གར་ཤར་ལ་
ལྟས་པས་རང་ཞིར་འགྲོ། སེ་སད་ནེ་གུའི་ཞལ་ནས། བྱིང་རྒོད་བྱུང་ན་དེ་ཉིད་རང་ལ་
ལྟོས། བྱིང་རྒོད་བྱུང་བ་ལ་བལྟས་པས། དེ་རང་གི་སེམས་སུ་ཤེས། སེམས་སྟོང་པ་
སྤྲོས་བྲལ་དུ་ཤེས་པས། བྱིང་རྒོད་ཀྱི་ཤེས་པ་དེ་ཉིད་ཡེ་ཤེས་སུ་འཆར་བ་ཡིན་གསུངས།
ཡང་དད་པ་ཅན་སྒོམ་པ་ལ་ནན་ཏན་བྱེད་དེ། ལུས་སེམས་ཧ་ཅང་སྒྲིམས་དྲག་ན།
300



རྒྱུད་སྡེ།
མན་ངག་ཡེ་ཤེས་ཟང་ཐལ།
འོག་རླུང་གྱེན་ལ་ལོག་ནས་རྩ་གཡས་པའི་ནང་དུ་སོང་ནས། རྣམ་རྟོག་འབའ་ཞིག་ཏུ་
འབར། གཡོན་པའི་ནང་དུ་སོང་ན་དང་པོ་བདེ་བ་ཙུག་བྱེད་ཀྱང། ཁྲིག་ཆགས་ལྷག་
པར་སྐྱེའོ། །རྩ་ཨ་ཝ་འདུད་ཏིའི་ནང་དུ་སོང་ནས། ལུས་སེམས་སྒྲིམ་པ་དྲག་པའི་སྐྱོན་
གྱིས། གནས་སུ་མི་འདོད་པ་མཆོང་རྒྱུགས་བྱེད་འགྲོ་སྙིང་འདོད། རོ་སྟོད་གཟེར་ཞིང་
གྷོ་འཁོར་ཡོང་། དེ་ཡང་ཕལ་དུ་ཨ་ཝ་འདུད་ཏིའི་ནང་དུ་འགྲོ་མ་ནུས། རོ་སྟོད་གཟེར་
བ་བྷ་ཞིག་ཏུ་འགྲོ། དེ་ལ་གློད་པ་གལ་ཆེའོ། །ཁྱད་པར་དུ་སྟོད་གཟེར་རྒྱབ་ན་ན། ཕོ་
ཁ་ཡན་ཆད་སྐེ་མན་ཆད་སྟོད་སྟོང་པར་བསམ། གང་ན་ཐད་ཀར་བུ་ག་བསམ་ལ།
དེ་ནས་དབུགས་བཤིར་སྒྲ་དང་ཐོན་པས་སྟོད་སླེབ་སླེབ་སོང་བར་བསམ། ནད་ན་
བུན་ལྟར་བུན་ནུ་ནུ་སོང་བར་བསམ། གྷོ་དང་སྟོད་གཉིས་ཀར་ན་ན་སྟོང་པར་བསམ་
ལ་གོང་ལྟར་བྱའོ། །གྷོ་གཅིག་པུ་ན་ན་སྤྱི་བོ་ནས་རླངས་པ་འདོན་ཡང་རོ་སྟོད་
བརྒྱངས་སེ་དེང་ངེ་བྱེད་ནས། སྣ་བུག་ནས་རླུང་ཕྱིར་ལན་གསུམ་གསུམ་དྲག་ཏུ་
འབུད། ཡང་ན་ཁ་/སྣ་༽གཉིས་ནས་དྲག་ཏུ་འབུད། ཡང་ན་ཁ་ནས་རླུང་སྒྲ་དང་
བཅས་པ་ལན་གསུམ་གསུམ་བཏོན་པས་འཕྲལ་དུ་སེང་སེང་འགྲོ། རོ་སྟོད་དེང་ངེ་བ་
དེ། དང་པོ་སེམས་ཟིན་མ་ཐག་ནས་བག་རེ་འོང་བ། བྱུང་ན་སྒོམ་གྱི་རྩོལ་བ་གློད་ལ།
དབུགས་སྒྲ་བཅས་སྒྲ་མེད་ཕྱིར་བུད་པས་སེལ་ལོ། །གློད་པ་ཡུན་རིང་ན་གཞག་པར་
ལྟེངས་སྐྱོན་འོང་བས། སྒྲིམས་གློད་ཐམས་ཅད་དང་བྲལ་བ་ལ། རིག་པ་ཡེར་ཐོན་པ་
གཅིག་ལ་ཡེངས་མེད་རྒྱུན་དུ་བསྟེན་པ་གལ་ཆེའོ། །ཡང་རེས་འགའ་བསྒོམ་སྙིང་མི་
འདོད་པ་དང། བསྒོམ་པ་ལ་འཚེར་བ་དང། གྷོ་འཁོར་བསྐྱེད་པ་སྐྱུར་བ་དང།
བསྒོམས་ཀྱང་སྒོམ་མི་འོང་པར་འོ་རེ་བསྒོམས་ཀྱིས་བསླུ་ལ་ཆེ་སྙམ་པ་འོང་སྟེ། དེ་ནི་
ཁ་ཟས་ཞན་པ་དང། ཧ་ཅང་ཆུགས་དྲག་པའི་སྐྱོན་ཡིན་པས། རེས་ཤིག་བསྒོམ་ཅོག་
གིས་བཞག་ལ། བཟའ་བཏུང་བཅུད་ཅན་མི་ཆེ་བ་དུས་མེད་དུ་ཟ། དཔོན་གསས་ལ་
301



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མོས་གུས་རྒྱུན་མ་ཆད་པར་བྱས་ནས། སྒོམ་ཁྱོད་ཡོད་ན་ཡང་རུང། མེད་ན་ཡང་རུང།
ང་ལ་བསྒོམ་རྒྱུ་རྡུལ་ཙམ་ཡང་མེད་ལ། སྒོམ་མེད་ཀྱི་དོན་ལ་མ་ཤི་བར་དུ་གོམས་
འདྲིས་བྱེད་པ་ལ། ཉམས་སུ་བློས་བཅད་ལ། སྤྱོད་ལམ་བག་ཡངས་སུ་གློད་པས། ཉི་
མ་གཅིག་གཉིས་ནས་སོར་ཆུད་ནས་འོང། ཡང་སྐབས་སུ་དེ་འདྲ་བག་རེ་བྱུང་ན།
བཟའ་རྒྱུ་ཆུང་ལ་བཅུད་ཅན་ཟོས་ལ། མི་གསེབ་ཏུ་མི་འགྲོ་བར་གཉིད་ཐུམ་གཅིག་
ལོག་པས། ཡང་ཤེས་པ་གསལ་སྟོང་སེང་ངེ་བ་འོང་ངོ༌། ཡང་རེས་ཤིག་སྐབས་སུ་
ཡིད་གཉིས་ཟ་བ་དང། སྒོམ་འདི་རང་ཡིན་ནམ་མིན་སྙམ་པ་འོང་བས། དེ་བྱུང་ཙ་
ན་བདེར་གཤེགས་ཆེ་བའི་ཡོན་ཏན་ལ་བསམ། དཔོན་གསས་ལ་མོས་གུས་དྲག་ཏུ་བྱ།
དཔོན་གསས་ལ་ལྟ་སྒོམ་ཞུ་ཐུག་བྱ། གདམས་པ་ཟབ་མོ་བལྟས་པས་ལྷན་གྱིས་འགྲོ།
གཞན་ཡང་སྤྲོས་བྲལ་གྱི་རྟོགས་པ་ཤར་ཙམ་ན། རང་ལ་ང་རྒྱལ་སྐྱེ། གཞན་ལ་ཁྱད་
གསོད་ཀྱི་བློ་བྱུང། ང་བཟང་གི་ཚིག་མང། ཐེག་པ་ལ་ཕྱོགས་རིས་སུ་གཅོད། ལས་རྒྱུ་
འབྲས་ཁྱད་དུ་བསད་དོགས་ཡོད། མཐོང་ན་གཡང་ས་ཆེ་བས། དེ་དག་ངོས་ཟིན་
པར་བྱས་ལ་སྤང་བ་གལ་ཆེའོ། །ཡང་ཉམས་མྱོང་སྐྱོང་བའི་དུས་ན། ཕྱི་རོལ་བདུད་ཀྱི་
རྐྱེན་ནམ། རྩ་དབུགས་ཀྱི་ནད་ཀྱིས་རེས་གྷ་ཚིག་པ་ཟ་ལ་འཁྲོ་སྙིང་འདོད། ཕ་རོལ་གྱི་
ཚིག་བག་ཙམ་ལ་ཟུར་སྒོ་རགས་པ། བདག་སྤྲོ་ཐུང་པས་ཚིག་ངན་ཐོལ་ཐོལ་པ་འཆོར།
ང་བོ་དང་ཁོང་ཁྲོ་ཁམ་ཁམ་ཚིག་ཚིག་དབང་དུ་འགྲོ་བ་ཡང་འོང་བས། དེ་ལྟར་བྱུང་
ན་དཔོན་གསས་སྤྱི་བོར་བསྒོམ་ལ་མོས་གུས་བྱ་ཞིང༌། བདག་གི་རྒྱུད་ཀྱི་ཁོང་ཁྲོ་ཞི་བར་
མཛད་དུ་གསོལ་བྱས་ལ། མོས་གུས་དུངས་པ་བྱས་ལ། དཔོན་གསས་བདག་ལ་
བསྟིམ། ཁོང་ཁྲོ་དང་དགའ་མི་དགའི་རྟོག་པ་ཅི་བྱུང་ཐམས་ཅད་ཁོ་རང་ལ་བལྟས་
ཤིང་ངང་ལ་བཞག །ཁྱོད་ནི་ཁམ་ཁམ་ཚིག་ཚིག་ཏུ་སོང་ནས་ངན་པ་ཨ་ཁ་བ་གཅིག་
ཏུ་སོང་ནས་འདུག་གོ་བྱས་ཤིང། གོང་ལྟར་སྒོམ་པས་རང་ཞིར་འགྲོའོ། །སྤྱིར་སེམས་
302



པ
རྒྱུད་སྡེ།
མན་ངག་ཡེ་ཤེས་ཟང་ཐལ།
ཅན་ལ་སྐྱོན་ཅི་བྱུང་པ་དེ། བདག་སྐྱོན་དུ་ཤེས་པ་གལ་ཆེའོ། །ངོ་ཤེས་ན་རང་ཞིར་
འགྲོ་བར་ངེས་ཏེ། དཔེར་ན་ཉིན་རྐུན་ཚོར་ནས་རང་སྐྱེངས་སུ་བཟློག་པ་དང་འདྲ།
གཉིད་དང་རྨུག་པས་ནོན་ན་དཔོན་གསས་སྤྱི་བོར་བསྒོམ། ཁ་ཟས་སྲིད་པའི་དབང་
དུ་སོང་ན་དཔོན་གསས་མགྲིན་པར་བསྒོམ། ཡིད་འཁྲུགས་ཁོང་ཁྲོའི་དབང་དུ་སོང་
ན་དཔོན་གསས་སྙིང་ཁར་བསྒོམ། འདོད་སྲེད་བུད་མེད་ལ་སེམས་ཤོར་ན། མཚན་
མ་ལ་དཔོན་གསས་བསྒོམ་ཞིང། གསོལ་བ་བཏབ་པས་རང་ཞིར་འགྲོའོ། །ལྟ་ན་ལུས་
སེམས་ལ་ཉོན་མོངས་པ་སྡུག་བསྔལ་གྱིས་མི་བདེ་བ་ཅི་བྱུང་ཡང། དཔོན་གསས་ལ་
མོས་གུས་བྱ། གསོལ་བ་བཏབ། རང་གི་སྤྱི་བོར་ཡང་ཡང་བསྟིམས་པས། གགས་
ཐམས་ཅད་རང་ཞིར་འགྲོ་བ་ཡིན། སྟག་གཟིག་ལྷ་སྙ་གཤེན་བཙུན་པའི་རྒྱུད་པ་
རྣམས་གགས་སེལ་གཞན་ལ་མི་ལྟོས་པར། དཔོན་གསས་ལ་མོས་གུས་རྩེར་གཙོ་བོར་༽
བསྒོམས་པ་འདི་ཀ་གནད་ཀ་ཡིན། གཞན་ཡང་དད་བརྩོན་བསྒོམས་པའི་སྟོབས་ཀྱིས་
དབུགས་རང་བཞིན་གྱིས་ནང་དུ་ལོག །དེས་རྩ་ཐམས་ཅད་བྲལ་བས་དྲོད་རང་བཞིན་
གྱིས་འབར། དེས་སྤྱི་བོའི་ཧང་ལས་བྱང་ཆུབ་ཀྱི་སེམས་ཞུན་མར་བབས་པས། ལུས་
ཐམས་ཅད་བདེ་བ་རྒྱས་ནས། ལུས་གགས་གཅིག་ལ་ཐུག་པས་བདེ་ཕྲིལ་བ་སྐྱེའོ། །
གང་ལ་རེག་ཀྱང་བདེ་བ་ཁྱད་པར་ཅན་སྐྱེ་ཞིང། གང་མཐོང་ཡང་ཆགས་པ་སྐྱེ་བ་འོང་
བས། གལ་ཏེ་ལ་བཟང་པོར་བལྟ་བས་ཞེན་ཞིང་ཆགས་ནས་བདུད་ཀྱི་ཚོར་ནས་སུ།
གཞོན་ནུ་མའི་སྙིང་སྒུལ་ཞིང། ས་གོལ་བར་གཞོན་ནུ་མ་དང་འཕྲད་ནས་རང་དབང་
མེད་པར་བུད་མེད་ལ་འཆོར་ཉེན་ཡོད་པས། དེ་ལྟ་བུ་བྱུང་ན་སྣང་ཞིང་སྲིད་པའི་
བོན་ཐམས་ཅད་རང་སེམས་ཡིན་པས། བདེ་བ་ཡང་རང་སེམས་ཀྱི་རྣམ་རྟོག་ཡིན།
བདེ་བའི་རྟོགས་པ་དེ་ཉིད་ངོས་བཟུང་དང་བྲལ་ཏེ། དངོས་པོ་ཐམས་ཅད་མེད་སྙམ་
དུ་བསམ་ལ། མིག་གྱེན་ལ་ཟློག །ལག་པ་བྲང་དུ་བསྣོལ་ཏེ་སོར་མོ་བསྒྲད་པས་
303



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དབུགས་སེམས་ཐམས་ཅད་དབུ་མའི་ནང་དུ་ཆུད་ནས། བདེ་སྟོང་གི་ཏིང་ངེ་འཛིན་
རྒྱུན་ཆད་མེད་པར་འོང། ཕྱི་རོལ་གྱི་གཞོན་ནུ་མ་ལ་སོགས་པའི་ཞེན་པ་རང་ལོག་ཏུ་
འགྲོའོ། །ཡང་ལུས་བདེ་བ་རྒྱས་པའི་དུས་ན། བདུད་ཀྱིས་བསྐུལ་ནས་འབལ་མོ་སེན་
མོའི་རྨི་ལམ་དུ་ཐིག་ལེ་ཉམས་པར་བྱེད་པས་འཁྲུལ་སྣང་བཅད་ལ་གཏོར་མ་སྦྱིན།
ཡང་ལུས་བདེ་བ་རྒྱས་པའི་དུས་ན། མ་ཚོར་བར་ཐིག་ལེ་བ་སྤུའི་བུ་ག་ཐམས་ཅད་
ཉམས་ནས། སྔར་བས་ལུས་ཐམས་ཅད་གྲང། རྩ་གནས་ཐམས་ཅད་ཚ་ཞིང་འགྲབ།
འཁྱུད་ཅིང་མི་བཟོད། ངོ་གདོང་ལ་གྲོག་མ་འགྲོ་བ་འདྲ། དེ་ལྟ་བུ་བྱུང་ན་སྨིན་
མཚམས་སུ་དཔོན་གསས་དྲན་པར་བྱ། དེ་ནས་དུས་གསུམ་གྱི་སངས་རྒྱས་དང།
ཕྱོགས་བཅུའི་བདེ་བར་གཤེགས་པ་དང། བྱང་ཆུབ་སེམས་དཔའ་ཐམས་ཅད་མདུན་
གྱི་ནམ་མཁའ་ལ་སྤྱན་དྲངས་ལ། དེ་ཐམས་ཅད་ཡི་དམ་ལྷར་གྱུར་ནས་བདག་གི་སྤྱི་
བོར་བྱོན་པར་བསམ། དེ་དག་གི་ཐུགས་ཁ་ནས་བྱང་ཆུབ་ཀྱི་སེམས་དཀར་ལ་དམར་
ཆགས་བབས་ནས། རང་གི་སྤྱི་བོར་བདུད་རྩི་དེ་དག་རིན་པོ་ཆེའི་དྲི་དང་ལྡན་པ་འབྲི་
མར་བཞུ་བ་ལྟ་བུ་མེར་གྱིས་གྱུར་ནས། སྤྱི་བོ་ཚངས་པའི་བུ་ག་ནས་རྩ་གསུམ་དང་རྩ་
བྲན་ཐམས་ཅད་དང། ལུས་ཀྱི་ནང་ཐམས་ཅད་ཁེངས་པར་བསྒོམ། བ་སྤུའི་བུ་ག་རེ་
རེ་ནས་བདུད་རྩིའི་རང་བཞིན་ཧཱུྃ་རེ་རེ་བསམ་པ་ཡང་ཡང་བྱས་པས་སེལ་ལོ། །ཡང་
རེས་འགའ་ནང་གི་རྩ་དབུགས་ཀྱི་རྟེན་འབྲེལ་གྱིས། ཉམས་ཀྱི་མཐོང་སྣང་ལ་ཤ་ཟན་
དང་སྲིན་པོ་ལ་སོགས་པའི་ཤིན་ཏུ་འཇིགས་པའི་གཟུགས་མཐོང་བ་དང། ཁྱོད་ད་སྟེ་
ཞག་གསུམ་ན་འཆི་བྱ་བ་ལ་སོགས་པའི་སྒྲ་སྨད་པ་འོང་བས། དེ་དག་གི་རྐྱེན་ནས་བློ་
ལ་ཐེ་ཚོམ་བྱུང་ན། བདུད་ཀྱི་ཚོར་ནས་ད་འདི་ལ་བར་ཆད་ཚུགས་པར་འདུག་སྙམ་
ནས་བདུད་ཀྱི་ཡི་དྭགས་ཐམས་ཅད་བསྐུལ་ནས་བར་ཆད་བྱེད་དུ་འོང་པས། དེ་
ཐམས་ཅད་ནང་གི་དབུགས་སེམས་ཀྱི་འཕྲོ་འདུ་རུ་ཤེས་པར་བྱའོ། །དེ་ཡང་རང་གི་
བཆས།5
304



རྒྱུད་སྡེ།
མན་ངག་ཡེ་ཤེས་ཟང་ཐལ།
སེམས་ཡིན། སེམས་ཉིད་ཡེ་སྟོང་སྤྲོས་བྲལ་ཡིན་སྙམ་དུ་བསམ། དཔོན་གསས་ལ་
མོས་གུས་བྱེད་ཅིང་གལ་མེད་བཞག་པས་རང་ཞིར་འགྲོའོ། །ཡང་རེས་གྷ་ནང་
དབུགས་སེམས་ཀྱི་འཕྲོ་འདུ་བྱས་པ་ཡིན། རང་ཅི་འདོད་པའི་གདམས་ངག་རྣ་བར་
ཐོས་ཤིང༌། ཁྱོད་འདིར་སོང་དང་ཟས་ནོར་དང་གདམས་པ་ལ་སོགས་པ་ཅི་འདོད་
དང་འཕྲད་ཟེར་བ་འོང་བ་དང། ལྷའི་བུ་དང་བུ་མོ་བདག་ལ་མཆོད་པའི་སྣང་བ་དུ་
མ་བྱེད་པ་ཡང་འབྱུང་པས། དེ་དག་རྩ་དབུགས་ཀྱི་འདུ་འཕྲོ་མ་ཤེས་ན་བདུད་འབྱུང་
ལ། རྩ་དབུགས་ཀྱི་ཆོ་འཕྲུལ་དུ་ཤེས་པར་བྱས་ལ་རྗེས་སུ་མི་འབྲེང། ཡང་བསྒོམས་
པས་ཉམས་བཟང་པོ་དང་ངན་པ་དང་མཐོ་དམན་དུ་འབྱུང་ཞིང། རང་དབང་མ་
ཐོབ་པར་རེ་དོགས་ཀྱི་རྒྱུ་མང་པོ་ཡང་འབྱུང་བས། དེའི་དུས་སུ་རྟོགས་ལྡན་གྱི་དཔོན་
གསས་གལ་ཆེ། དཔོན་གསས་བླ་མ་དེས་ཀྱང། ཉམས་ཅི་འདྲ་བ་ཡང་རེ་དོགས་ཀྱི་བློ་
སྤངས་ལ། ཤེས་པ་མ་བཅོས་མ་ཡེངས་ངང་ལ་ཞོག་བྱའོ། །སྤྱིར་སྒོམ་སྐྱོན་སྒོམ་གྱིས་
སེལ་བྱ་བ་ཡིན་པས། དཔོན་གསས་ལ་མོས་གུས་བྱེད་ཅིང། གང་མ་བདེ་བ་དེ་སེམས་
སུ་བསྡུ། སེམས་སྤྲོས་བྲལ་མ་ཡེངས་ངང་ལ་བཞག་ཅིང་བསྒོམས་པས་གང་ཡང་མི་
སེལ་བ་མེད། ལར་ཐམས་ཅད་དུ་དཔོན་གསས་ཉམས་མྱོང་ཅན་དང་འགྲོགས་པ་
གལ་ཆེའོ། །ཡང་རྒྱུད་ལ་ཉམས་རྟོགས་ཁྱད་པར་ཅན་སྐྱེས་ཤིང་བསྒོམས་པའི་དུས་ན་
རང་གི་སེམས་ལ་རེ་ཆེ་སྟེ། ང་ལ་ཉམས་རྟོགས་འདི་ལྟ་བུ་འདུག་པ་ལ། མངོན་ཤེས་
ལ་སོགས་པའི་ཡོན་ཏན་གྱི་རྟགས་བག་རེ་འོང་དུ་གཤའ་བ་ལ། ཅི་ཡང་མ་འདུག་
སྙམ་པའི་རེ་དོགས་དང་ཐེ་ཚོམ་བག་རེ་འོང་བས། ཉམས་རྟོགས་ལ་རེ་འདོད་བྱུང་ན།
བདུད་ཀྱིས་ཚོར་ནས་སུ། བདུད་ཀྱིས་བྱིན་གྱིས་བརླབས་པའི་མངོན་ཤེས་ལ་སོགས་
པའི་རྟགས་འོང་ཉེན་ཡོད། དེ་རྣམས་ཉམས་རྟགས་འདོད་ན་བདུད་འདོད། ཉམས་
རྟགས་མང་ན་བདུད་མང། ཉམས་རྟགས་ཡོད་མེད་ལ་དགའ་མི་དགའ་དང། རེ་
305



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
དོགས་ཀྱི་རྟོག་པ་སྤང། སྤྱིར་ཉམས་རྟགས་བཟང་པོ་ཡོད་ཀྱང། ཡོན་ཏན་གྱི་རྟགས་
ཅི་ཡང་མེད་པ། ད་རུང་ཡོན་ཏན་ཡོང་མི་རན་པ་ཡིན། དཔེར་ན་འོ་མ་ལ་ཞོར་
ཆགས་ཀྱང་མ་དཀྲོགས་བར་དུ་མར་མི་འོང། མེ་ཏོག་མ་ཡལ་བར་དུ་འབྲས་བུ་མི་
ཡོང། དེ་བཞིན་ཉམས་རྟོགས་ཁྱད་པར་ཅན་འཁྲུངས་ཀྱང་དེ་ཉིད་གོམས་པ་ཀློང་དུ་
མ་གྱུར་བར་དུ་ཡོན་ཏན་གྱི་རྟགས་མི་འབྱུང། གོམས་ཤིང་ཀློང་དུ་གྱུར་པའི་དུས་སུ།
གཟོད་རྟགས་མི་འདོད་ཀྱང། ཡོན་ཏན་གྱི་རྟགས་འོང་པ་ཡིན་ཡང། ཡང་ཁ་ཅིག་
ཁྱུང་དང་སེང་གེའི་ཕྲུ་གུའམ། གཤེན་རབ་ལྟ་བུ་ཡང་ཡོད་དོ། །ཡང་བསྒོམས་པས་
སྣང་སེམས་དབྱེར་མེད་དུ་འདུག་པའི་ཉམས་དང། འཁོར་འདས་ཀྱི་བོན་ཐམས་ཅད་
སིལ་བུར་ཤེས་པ་དང་སྙམ་བྱེད་པ་དང། རང་ལུས་ནང་ནས་རྩ་ཡི་གཙོ་བོ་དང་
འཁོར་རྣམས་མཐོང་བ་དང། ཕྱི་ནང་སྤྲུལ་སྐུའི་ཞལ་མཐོང་བ་དང། ལུང་སྟོན་རིག་
པ་རྡོལ་བ་འབྱུང་བ་དང། མངོན་ཤེས་ལྔ་ལ་སོགས་པའི་ཡོན་ཏན་རྣམ་པ་གྷ་ཞིག་
ཤར་བས། རང་གི་སེམས་ལ་ངས་གྲུབ་པ་ཐོབ་སྙམ་པ་འབྱུང་སྟེ། དེའི་ཚེ་བདུད་ཀྱིས་
འགྲོ་བ་ཀུན་གྱི་ཡིད་བསྒུལ་ནས། གཞན་དད་གུས་ལྷག་པར་སྐྱེས་པས། བསྙེན་
བཀུར་ཆར་བཞིན་དུ་བབས། ཡིད་ལ་ཅི་བསམ་པ་ཚེགས་མེད་དུ་འགྲུབ་པ་འོང་བས།
དེ་ཉིད་བདུད་དུ་མ་ཤེས་ཏེ་དགའ་ཞིང་ཆགས་ཏེ། ད་ནི་གོང་མ་བས་ཀྱང་ང་རང་
བཟང་ཞིང་ཆེ་སྙམ་པའི་ང་རྒྱལ་སྐྱེས་པ་དང། དམ་ཚིག་ཉམས་པའི་དབང་གིས། ཇི་
ལོང་མེད་པར་དགེ་བ་མི་སྤྱོད། སྒོམ་དང་མི་མཐུན་པར་ནག་ཧྲུལ་ཏེར་འགྲོའོ། །དེ་
ཙམ་ན་ཐམས་ཅད་ཡ་ཁའི་སར་འགྱུར། རང་ལ་སྒོམ་ལ་ཐེ་ཚོམ་ཟ་ཞིང། མཐར་
དམྱལ་བར་འགྲོ་དོགས་ཡོད་པས། དུས་ནམ་དུ་ཡང་དཔོན་གསས་ལ་དད་གུས་རྒྱུན་
མི་བཅད། ཡོན་ཏན་ཅི་ཤར་ཡང་ང་རྒྱལ་དང་རློམ་སེམས་བོར་ལ། དམན་པའི་ཆ་
བྱད་བཟུང། རྙེད་པ་དང་བཀུར་སྟི་སྤངས། གལ་ཏེ་རྙེད་པ་ལེན་དགོས་ཀྱང། དགའ་
306



རྒྱུད་སྡེ།
མན་ངག་ཡེ་ཤེས་ཟང་ཐལ།
ཆགས་ང་རྒྱལ་མི་བྱ་བར། དེ་ཐམས་ཅད་བདུད་དུ་ཤེས་པར་བྱ་ལ། ཚོགས་སུ་བཀྱེ་སྟེ་
བཏང། འཛིན་ཆགས་འབྲེལ་པ་བཅད། ཟས་ཆགས་པ་དང་བྲལ་བ། གོས་ཞེན་པ་
དང་བྲལ་བ། འཁོར་འདུན་པ་དང་བྲལ་བ་གལ་ཆེའོ། །སེ་སད་ནེ་གའུའི་ཉམས་ཀྱི་པྲ་
ཁྲིད་གསལ་བ། སད་ནེ་གའུ་ལ་བོན་པའོ། །ཨག་ཐམ། སྤ་སྨར་རོ། །ཨུ་ཡ།
༧ སད་ནེ་གའུས་པད་གོས་ཕྲག་ལ་གཟེད་ནས་དཔོན་གསས་ལ་བསྟོད་པ་ཕུལ་
ལོ། །ཨེ་མ་ཧོ། པད་མ་དལ་ལེགས་མ་པང་མཚོའི་འགྲམ། རིགས་བཟང་གནས་ས་
རྒྱལ་རིགས་ཀླུའི་གནས། གཡུང་དྲུང་བཀོད་པ་བོན་གྱི་འདུ་གནས་ས། ཡབ་ནི་ཁྲི་
ལ་ཡུམ་ནི་འབུམ། ཡབ་ཞང་ཞུང་ཁྲི་འོད་ཐབས་ཀྱི་ཁྲི། ཡུམ་ཡེ་མ་གསལ་འབུམ་
ཤེས་རབ་འབུམ། ཁྲི་འབུམ་ཐབས་དང་ཤེས་རབ་སྲས། སེ་སད་ནེ་གའུའི་སྐུ་ལ་ཕྱག་
འཚལ་ལོ། །མཁས་པར་བློ་སྦྱངས་སྒོ་བཞི་མཛོད་ལྔ་མཁྱེན། བཙུན་པར་ཁྲིམས་སྲུང་
བོན་གྱི་འཁོར་ལོ་བསྐོར། གཉན་སར་གོང་གཅོད་བོན་གྱི་རྒྱལ་མཚན་འཕྱར། སེ་
སད་ནེ་གའུའི་གསུང་ལ་ཕྱག་འཚལ་ལོ། །མས་འཛེགས་སྤྱོད་པས་བག་ཆགས་ཉོན་
མོངས་སྒྲིབ་པ་འཁྲུད། སྙིང་རྗེས་གཞི་བསླང་ཐུགས་རྗེས་འགྲོ་བ་འདྲེན། ཕ་རོལ་ཕྱིན་
བཅུའི་ཐབས་ཀྱིས་ཤེས་བྱའི་སྒྲིབ་པའི་ཐེ་ཚོམ་གཅོད། ཡས་བབས་ལྟ་བས་གཉིས་མེད་
གཅིག་ཏུ་སྦྱོར། སེ་སད་ནེ་གའུའི་ཐུགས་ལ་ཕྱག་འཚལ་ལོ། །ཡོན་ཏན་ཐམས་ཅད་
རབ་རྫོགས་ལོངས་སྤྱོད་རྫོགས་པའི་སྐུ་ལྟར་མཚར། འདུ་འབྲལ་མེད་པ་ནམ་མཁའི་
མཐའ་བྲལ་དབྱིངས། ཚད་མེད་བཞི་ལྡན་འགྲོ་དྲུག་བུ་ལྟར་གསོ། །སེ་སད་ནེ་གའུའི་
ཡོན་ཏན་ལ་ཕྱག་འཚལ་ལོ། །འཕྲིན་ལས་མྱུར་ཟབ་ཆེ་ལྡན་གྲུབ། བཞི་ལྡན་དབྱར་
གྱི་ཆར་སྤྲིན་ཉི་མ་བཞིན། རྒྱུན་ཆད་མེད་པ་ཆུ་བོའི་གཞུང་ལྟར་རྨད། དཔོན་གསས་
བླ་མ་སེ་སད་ནེ་གའུའི་འཕྲིན་ལས་ལ་ཕྱག་འཚལ་ལོ། །ཉི་མའི་འོད་ལྟར་སྙོམས་པ་
དཔོན་གསས་སྐུ། ཡོངས་སུ་ཁྱབ་པའི་སྐུ་ལ་ཕྱག་འཚལ་ལོ། །སྣང་གྲགས་ནམ་མཁའི་
307



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
འབྲུག་ལྟར་སྒྲོགས་པ་དཔོན་གསས་གསུང། སྒྲ་རྒྱལ་ཟིལ་གནོན་གསུང་ལ་ཕྱག་འཚལ་
ལོ། །ཐུགས་རྗེ་མཁའ་ལྟར་ཁྱབ་པ་དཔོན་གསས་ཐུགས། འགྲོ་ཀུན་བུའི་ཐུགས་ལ་
ཕྱག་འཚལ་ལོ། །ཡིན་བཞིན་ཀུན་འབྱུང་རིན་ཆེན་ནོར་བུ་དཔོན་གསས་ཡོན་ཏན་
ཆེ། མཉམ་ལ་མ་འདྲེས་ཡོན་ཏན་ལ་ཕྱག་འཚལ་ལོ། །སྐྱེ་མེད་འཁོར་ལོ་ཤེས་རབ་རྒྱུན་
གཅོད་དཔོན་གསས་འཕྲིན་ལས་ཀྱི། མངོན་སྤྱོད་རྒྱུན་ཆད་མེད་པའི་འཕྲིན་ལས་ལ་
ཕྱག་འཚལ་བསྟོད། དང་ར་སེང་གེ་རྫོང་གི་བྲག་ཕུག་གནམ་སྐྲས་སུ། ཡབ་ཞང་ཞུང་
རྒྱལ་མཚན་མཚམ་བདེའ། ཡུམ་རྒྱལ་ཟ་ཀློང་ཡངས། ཉོན་མོངས་ཆགས་སྡང་གནས་
བསྒྱུར། སྦྱོར་སྒྲོལ་ཐབས་ཤེས་རབ་ཏུ་རོལ་པས། ཟླ་བ་ངོ་དགུ་ན་ལྷུམས་ནས་སྲས་
ཤིག་བལྟམས། དྲུག་ཅུ་ལོ་ལས་ཆུ་མོ་ཕག་ཟླ་བ་བཅུ་གཉིས་ནང་ནས་སྟོན་ཟླ་འབྲིང་
པོ་ཚེས་བདུན། ཉི་མ་ཕྱེད་དྲོས་གསལ་བའི་དུས། ནམ་མཁའ་འཇའ་ཚོན་འོད་དུ་
འཁྲིགས། ས་གཞིར་མེ་ཏོག་འབྲས་བུ་ཁ་དོག་བཀྲ། ལྷ་དང་ལྷ་མོས་གད་མོ་རྒད། ལྷ་
བྲན་སྨན་ཕྲན་གླུ་ལེན་གར་ཚོམ་འཁྲབ། གངས་རི་གཡའ་བྲག་རྩི་ཤིང་གནས་པའི་
ལྷ་ཀླུས་བྲོ་བརྡུང་དགའ་བ་སྐྱེད། འབྱུང་བ་ས་ཆུ་རི་བྲག་ཀུན་ཀྱང་དྭངས། མཚན་
དང་དཔེ་བྱད་དུ་མ་ཚང། མཚན་ནི་སད་ནེ་ག་འུར་བཏགས། སྔགས་སེམས་གསང་
སྔགས་སྒོར་འཚལ་སྒྲུབ་ལྡན་དབང་བཞི་རྫོགས། གཙོ་མཆོག་ཞལ་མཐོང་ལྷ་དང་མི་
གཉིས། གཡུང་དྲུང་སྐུ་ཐོབ་ཚེ་དབང་ཉིས་བརྒྱ་ཕྲག་གསུམ་ཐོབ། དབལ་མོ་དངོས་
སུ་བྱོན་ནས་བསྟན་པ་སྲུང། ལྷ་ཀླུ་གནོད་སྦྱིན་དངོས་གྲུབ་འབུལ། བཀའ་སྤེལ་དབུས་
རྩང་བོན་གྱི་ཉི་མ་ཤར། སྤ་སྨར།
༧ བོན་ཉིད་བྱམས་པ་ཆེན་པོ་སྙིང་རྗེའི་ཀློང། བདེར་གཤེགས་དོན་ལྡན་རིག་པའི་
ལྷ། གཤེན་ལྷ་མ་ཕང་པ་ཧོ། གཤེན་ལྷ་འོད་དཀར་སྒྲུབ་པ་ལ། གོང་དུ་ཤེས་རིག་
རྟོགས་པར་བྱ། ལྟ་སྒོམ་སྤྱོད་གསུམ་གྱིས་རྩིས་བཟུང། གཤེན་ལྷ་འོད་དཀར་ལ་དགུ་
308



རྒྱུད་སྡེ།
མན་ངག་ཡེ་ཤེས་ཟང་ཐལ།
སྟེ། བརྡའི་གཤེན་ལྷ་འོད་དཀར་དང། སྒྲའི་གཤེན་ལྷ་འོད་དཀར་དང། སྔགས་ཀྱི་
གཤེན་ལྷ་འོད་དཀར་དང། ཕྱིའི་གཤེན་ལྷ་འོད་དཀར་དང། ནང་གི་གཤེན་ལྷ་འོད་
དཀར་དང། གསང་བའི་གཤེན་ལྷ་འོད་དཀར་དང། འབྲས་བུའི་གཤེན་ལྷ་འོད་
དཀར་དང། སྤྲུལ་པའི་གཤེན་ལྷ་འོད་དཀར་དང། དེ་ཁོ་ན་ཉིད་ཀྱི་གཤེན་ལྷ་འོད་
དཀར་དང་དགུའོ། །བརྡའི་གཤེན་ལྷ་འོད་དཀར་ནི། རིས་སུ་བྲིས་དང་ལུགས་སུ་
བླུགས། འབུར་དུ་དོད་དང་རང་བྱོན་ནོ། །དེ་ལ་ཕྱག་བཙལ་བསྐོར་བ་བྱ་མཆོད་པ་
འབུལ། དད་པར་བྱ། སྒྲའི་གཤེན་ལྷ་འོད་དཀར་ནི། གཤེན་ལ་ཕྱག་བཙལ་མོས་པ་
བྱ་སྐྱབས་མཆི་མོས་པ། སྔགས་ཀྱི་གཤེན་ལྷ་འོད་དཀར་ནི། ཨ་ཨ་ས་ལེ་འགྲུབ་པར་
བྱའོ། །ཕྱིའི་གཤེན་ལྷ་ནི་སྣང་བ་འདི་རྣམས་ངོ་མ་ཤེས་པ་ཡིན། ནང་གི་གཤེན་ལྷ་
ནི་རང་སེམས་སུ་ངོ་ཤེས་པར་གྱིས། གསང་བའི་གཤེན་ལྷ་ནི་ལྟ་བའོ། །རྟོགས་པར་
གྱིས། འབྲས་བུ་གཤེན་ལྷ་ནི། ཨསྙིང་ལ་བསྒོམ། སྤྲུལ་པའི་གཤེན་ལྷ་ནི། མ་ཡེངས་
པ་གཅིག་ཅི་ཡང་སྣང། དེ་ཁོ་ན་ཉིད་ཀྱི་གཤེན་ལྷ་ནི། ཡོད་པ་མ་ཡིན་མེད་པ་མ་
ཡིན། མཚན་མར་མ་གྲུབ་ཡོད་མེད་ཀྱི་མཐའ་ལས་འདས་པ་དང་དགུའོ། །རྟོགས་
ན་གཤེན་ལྷ་སྟེ་མ་རྟོགས་ན་སྡུག་བསྔལ་ལོ། །སྐྱབས་འགྲོ་གསུམ་གལ་ཆེའོ། །ལྟ་སྒོམ་
སྤྱོད་པའི་རྩིས་བཟུང། སྙིང་བོན་གྱི་འཁོར་ལོའི་དབུས་སུ། ཡི་གེ་ཨ་ཉུང་ཀར་ཙམ་
གཅིག་བསྒོམ། དེ་ལས་འོད་འཕྲོས་པས། གཤེན་ལྷ་འོད་དཀར་དུ་གྲུབ་སྟེ། སེང་གེའི་
ཁྲི་དང་ཟླ་གདན་རྨ་བྱའི་གདུགས། དབུ་རྒྱན་རྒྱབ་ཡོལ་ལ་སོགས་པ། ཞི་བའི་རྒྱན་
ཆ་བཅུ་བདུན་སྤྲས། ཞལ་གཅིག་ཕྱག་གཉིས་སྐུ་མདོག་དཀར། ཞབས་དཀྱིལ་ཀྲུང།
ཕྱག་གཡས་པ་ལྟེ་བ། ཕྱག་གཡོན་པུས་མོ་མཉམ་བཞག །ཞི་བའི་སྐུ་འཛུམ་བག་
ཅན། གད་ཡལ་ཡལ་འཛུམ་ཤིག་ཤིག །སྙིང་གི་དབུས་སུ་བསྒོམ། དེའི་ཐུགས་ལ་འོད་
འཕྲོས་པས། སྐུ་གསུང་ཐུགས་ཡོན་ཏན་འཕྲིན་ལས་ཀྱི་གཤེན་ལྷ་བསམ་གྱིས་མི་ཁྱབ་
309



གསུང་རབ་སྒོ་མཛོད་རིན་པོ་ཆེའི་གླེགས་བམ། 127
པ་བསྒོམ། སྟོང་གསུམ་ཕྱོགས་བཅུར་ཁྱབ་པར་བསྒོམ། སྙིང་རྗེ་ཆེན་པོའི་རྩིས་བཟུང།
སྤྱི་བོར་ཨ་དཀར། མགྲིན་པར་ཨཱི་དམར། ཐུགས་ཁར་ཧཱུཾ་སྔོ་བསྒོམ། སྙིང་པོ་སྦྱིན་པ་
ནི། ཨཱ་ཨ་དཀར་སལེ་འོད་ཨ་ཡང་ཨོཾ་འདུ། མེ་སྒྲ་ཆུ་སྒྲ་ས་སྒྲ་དང། གནམ་རི་ས་བྲག་
རྩི་ཤིང་དང། རིགས་དྲུག་སེམས་ཅན་ཐམས་ཅད་ཨ་དཀར་སྒྲོགས་པར་བསམ། ཉིན་
ཁྲི་ནུབ་ཁྲི་བཟླས་ན། ཟླ་བ་གསུམ་ན་གཤེན་ལྷ་འོད་དཀར་གྱི་ཞལ་མཐོང། ཞལ་
མཐོང་སྒྲིབ་བྱང་ཚོགས་རྫོགས་ནས། གཡུང་དྲུང་ས་ལ་སངས་རྒྱས་སོ། །རྫོགས་སོ། །
༧ བདེ་བར་གཤེགས་པ་ལ་ཧོ། བོན་ཉིད་བྱམས་པ་ཆེན་པོ་སྙིང་རྗེའི་ཀློང། ཐུགས་
རྗེ་ནད་འབྱིན་གྱི་ཉི་མ་ལ། སྲས་ཀྱིས་ཞུས་དང་ཡུམ་གྱི་ལན། དང་པོ་སྲས་ཀྱིས་ཞུས་
པ། འགྲོ་བ་ནད་ཀྱིས་གདུང་པ་ལ། སྨན་པའི་རྗེ་བཙན་དཔྱད་བུ་བླ་ན་མེད། གསོ་བ་
རྣམས་ཀྱི་མཆོག་འགྱུར་བ། ནད་འབྱིན་རོ་སྙོམས་གསུང་དུ་གསོལ། ཞེས་པས།
དགོས་དོན་ངག་ཏུ་སྨྲས་པ། ཡུམ་གྱིས་གསོ་དཔྱད་བུ་ལ་ལན་བཏབ་པ་ནི། ཡུམ་གྱིས་
བཀའ་བསྩལ་པ། རྩ་བ་དྲིལ་བ་སྡོང་པོ་དང། ཡན་ལག་རྒྱས་པར་བཤད་པ་གཉིས།
རྩ་བ་སྡོང་པོ་ནི། ནད་ལ་རྣམ་པ་གསུམ་ཡིན་པས། འབྱུང་བ་ལུས་འཁྲུགས་ནད་དང།
སྟོན་རྐྱེན་རྟོག་པའི་ནད་དང། ལས་ཀྱི་རྣམ་སྨིན་རྒྱུ་འབྲས་གྱི་ནད་དོ། །གཉིས་པ་ཡལ་
ག་རྒྱས་པར་བཤད་པ་ནི། དེ་ལ་གསུམ་སྟེ་རིང་བའི་རྒྱུ་དང། ཐུང་བའི་རྒྱུ་དང། དེ་
བཞིན་རྐྱེན་གྱི་རྒྱུའོ། །ཞེས་པ། རིང་པའི་རྒྱུ་ནི། གཏི་མུག་ལས་སོགས་དུག་ལྔ། ཐུང་
བའི་རྒྱུ་ནི་རླུང་མཁྲིས་བད་ཀན་གསུམ། དེ་བཞིན་རྒྱུ་ནི་སྔར་གྱི་ལན་ཆགས་ད་ལྟའི་
རྐྱེན་ནོ། །དེ་ལ་རིང་བའི་རྒྱུ་ནི་དུག་ལྔ་ཡེ་ཤེས་ལྔར་ཤེས་པས་ནད་དང་བྲལ་ལོ། །ཐུང་
བའི་རྒྱུ་རླུང་མཁྲིས་བད་ཀན་བདག་པོར་ཤེས་ན་ནད་དང་བྲལ། དེ་བཞིན་རྒྱུ་ལན་
ཆགས་རྟོགས་པར་ཤེས་ན་ནད་དང་བྲལ་ལོ། །དེ་ལྟར་མ་ཤེས་སེམས་ཅན་ལུས་སེམས་
ནད་གྱི་སྣོད། ནད་རྣམས་འབྱིན་པར་འདོད་པ་ནི། དང་པོར་ནད་དཀྲུགས་ལ་གཏོར།
310



རྒྱུད་སྡེ།
མན་ངག་ཡེ་ཤེས་ཟང་ཐལ།
བར་དུ་བསྡུས་ལ་བསད། ཐ་མར་འབྱིན་ལ་རོ་འདོན་པར་བྱ། ཞེས་པས། ནད་ཚ་
གྲང་གང་ཡིན་དཔྱད་ལ་བརྟག །ནད་དེ་ངོས་ཟིན་ནས་གཉེན་པོར་གང་འགྲོ་བཏང།
ནད་ཐོག་ཏུ་རིག་པ་གང་འགྲོ་གཏད། དཔོན་གསས་བླ་མའམ་ཡི་དམ་བསམ། ནད་
ནང་དུ་མེ་ལ་ཆུ་ལྟར་བསད་རེས་ཕྱིར་བུག་བུ་གཏོད་ལ་ཐོན་པར་བསམ། རེས་བཞིན་
དཔོན་གསས་དང་ཡི་དམ་སྟོབས་ཀྱིས་བསད། རེས་བཞིན་དེ་གཉིས་རྒྱན་དུ་བསམ།
རེས་བཞིན་ལས་རྒྱུ་འབྲས་རྒྱན་དུ་བསམ། རེས་བཞིན་ལས་རྒྱུ་འབྲས་འཛད་པར་
བསམ་མོ། །ཚ་གྲང་བད་ཀན་འདུས་པའི་ནད། སྟེང་ཚད་པའི་ནད་ནི། གྷོ་ན་ཞིང་
ལུས་བྲུམ་གཟེར་ལས་སོགས་འོང། འོག་གྲང་བའི་ནད་ནི། ལོང་ཁྲོག་ཅིང་བཤལ་དུ་
འོང། བར་བད་ཀན་ནད་ནི་ཕོ་མཆིན་ན་ཞིང་ཆུ་སྐྱུར་སྐྱུག་པ་ལ་སོགས་འོང། དེ་
གསུམ་ཚང་ན་ལུས་ལྡན་ནི། གྷོ་ལུས་ཐམས་ཅད་ན་ཞིང་ནང་ཁྲོལ་ལྷག་པར་ན་བ་
འོང། མཁྲིས་པའི་ནད་ནི་ལྟོ་མི་འགྲོ་མིག་སེར་འོང། རླུང་ནད་ནི་གྷོ་འཁོར་རྣ་བར་སྒྲ་
འདོན་པ་ལ་སོགས་འོང། ནད་ངོས་བཟུང་བའི་དེ་ལ་དང་པོ་ནད་དཀྲུགས་པ་ནི།
རིག་པ་སྔགས་དང་སྨོན། རིག་པས་བསྒྲུགས་པ་ནི། ནད་ཐོག་ཏུ་རིག་པ་རྟད་ལ།
སྟེང་རླུང་མནན་ལ་འོག་རླུང་ཐེན་ལ། རིག་པའི་ཁྱེམ་གྱིས་གཏོར། རིག་པ་སྟོང་ཞིང་
བདག་མེད་པས། སྔར་ཡང་ན་དང་འཆི་མ་མྱོང། ད་ལྟ་ཡང་ན་དང་འཆི་རྒྱུ་མེད། ཐ་
མ་ཡང་ན་དང་འཆི་མི་སྲིད། ག་པ་ངར་དང་བཅས་ལ་ཡང་ཡང་དུ་བྱ། རིག་པའི་
སྟོབས་ཀྱིས་ཕོག་བརྒྱ་གཏོར་ལ་ཕོག་བསྡུས་ལ་དྲིལ། ལུས་དང་རིག་པའི་སྟོབས་ཕྱུང་
པར་ལ་བྱའོ། །མེ་དཀྲུག་ཚད་པའི་ནད་ལ་ནི། གསང་མཆོག་གསང་བའི་སྔགས་ལ།
མོ་བོ་ཅ་ཆ་ཇ་ཉ་མཾ་ཧཱུཾ། སྟོང་རྩ་གཅིག་བགྲང་ལ། རིག་པས་ཆུའི་སྣང་བར་བསམ།
དུས་དང་ཆུའི་དུས་སུ་བྷེད་པར་བྱ། ཆུས་བསྒྲུག་གྲང་རླུང་ནད་ལ་ནི། གསང་མཆོག་
གསང་བའི་སྔགས་ལ། རི་ལོ་ཙ་ཚ་ཛ་ཝ་ར་ཧཱུྃ། སྟོང་རྩ་གཅིག་བགྲང་ལ། རིག་པས་
311



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མེའི་སྣང་བར་བསམ། དུས་མེའི་དུས་སུ་བྷེད་པར་བྱའོ། །ས་བསྒྲུག་བད་ཀན་ནད་ལ་
ནི། གསང་མཆོག་གསང་བའི་སྔགས་ལ། ཁཾ་ག་ཨོ་པ་ཕ་བ་མ་ཁོ་བོ་ཨ་ཧཱུཾ། སྟོང་རྩེ་
གཅིག་བགྲང་ལ། རིག་པས་ནམ་མཁའི་སྣང་བར་བསམ། དུས་ནམ་མཁའི་དུས་སུ་
འབད་པར་བྱའོ། །རླུང་བསྒྲུག་པའི་ནད་ལ་ནི། གསང་མཆོག་གསང་བའི་སྔགས་ལ།
ཡཾ་རཾ་ཏ་ཐ་ད་ན་ཡཾ་ཨེ་ཧཱུྃ། སྟོང་རྩ་གཅིག་བགྲང་ལ། རིག་པ་མེའི་སྣང་བར་བསམ།
དུས་མེ་དང་སའི་དུས་ལ་བྷེད་པར་བྱའོ། །འབྱུང་བ་ཐམས་ཅད་བསྒྲུག་པའི་ནད་ལ་ནི།
གསང་མཆོག་གསང་བའི་སྔགས་ལ། ཨོཾ་ཡེ་ཡཾ་རཾ་བོ་ཁོ་ཀ་ཁ་ག་ང་སཱཧཱ། སྟོང་རྩ་གཅིག་
བགྲངས་ལ་རིག་པས་སྣང་བ་ཐམས་ཅད་སྟོང་པར་བསམ། དུས་དང་རི་བར་དུས་སུ་
འབད་པར་བྱའོ། །ཕྱོགས་ཕྱོགས་དང་འབྱུང་བ་མཐུན་པར་ཁ་ལྟས་པར་བྱའོ། །ལུས་
འདོམ་གང་གི་གང་ན་ས་རུ། རིག་པ་བུ་ག་གཏོད་ལ། ནད་ཐམས་ཅད་བཤོ་སྒྲ་དང་
བཅས་ནས་འགྲོ་བར་བསམ། ཕྱི་འབྱུང་བ་མེ་ཆུ་ས་རླུང་གང་གཉེན་པོར་འགྲོ་བ་སྦྲན་
ལ། བུ་ག་ནས་གཉེན་པོར་དབབ། ཤེས་པ་ཡང་ཡང་རིག་པ་གཅུན་པར་བྱའོ། །
བྱམས་དང་སྙིང་རྗེ་ཡང་དྲན་པར་བྱའོ། །མཛེ་དང་ཐོར་བུ་ལ་སོགས་པ་ནད་དང་
འདྲ་བར་བྱ། ནད་བསྒྲུགས་པའོ། །ནད་བར་དུ་བསད་པ་ནི། ནད་གང་ཡིན་གཏན་
ལ་ཕེབས་པ་དང། ཚད་པའི་ནད་ལ། འོག་དབུགས་འཐེན་ལ་སྟེང་དབུགས་མནན།
མཆིན་རི་ཡན་ཆད་མེའི་ཡུལ། ཚ་བའི་གནས་བཅས་རྒྱུ་བར་བྱེད། རིག་པས་སྟོད་གྲྭ་
མིག་དུ་ཕྱུང་ལ། མེའི་གཉེན་པོར་ཆུ་རླུང་སྦད་ལ་བསད། དུས་ཆུ་རླུང་དུས་སུ་འབད་
པར་བྱ། གཞན་གྱི་རླུང་གིས་གཡོབ་ཐོར་རིང་པར་བྱ། ངན་དབུགས་ཡང་ཡང་བུད་
ལ་ཆུ་དབུགས་དང། རླུང་དབུགས་ཡང་ཡང་རྦད། བསིལ་བའི་རྫས་དང་ཁ་ཟས་
བསྟེན། ཧྲིག་ཅ་ཆ་ཇ་མཾ་ཁཾ་ཡཾ་ཕཊ། གྲང་བའི་ནད་ལ། འོག་འཐེན་ཏེ་སྟེང་མནན།
མཆིན་རི་མན་ཆད་གྲང་བའི་ཡུལ། གྲང་བའི་གནས་བཅས་རྒྱུ་བར་བྱེད། རིག་པས་
312



རྒྱུད་སྡེ།
མན་ངག་ཡེ་ཤེས་ཟང་ཐལ།
སྨད་དྲྭ་མིག་ཏུ་བྱུང་ལ། ཆུའི་གཉེན་པོ་མེ་ས་སྦད་ལ་བསད། དུས་མེ་སའི་དུས་སུ་
འབད་པར་བྱ། ས་ཁུས་མེའི་ར་བས་བསྐོར། ངན་དབུགས་ལན་བདུན་བུད། ས་
དབུགས་མེ་དབུགས་ཡང་ཡང་སྦད། སྣོད་ཀྱི་རྫས་དང་ཁ་ཟས་བསྟེན། ཧྲིག་ཞ་ཟ་འ་
ཡ་ཐཾ་ཁཾ་ཕཊ། བད་ཀན་ནད་ལ་འོག་སྟེང་དུ་འཐེན་ལ་ངན་དབུགས་བུད། སྟེང་
མནན་ལ་མགོ་བོ་ཕུག་རོན་འགྲོ་ཚུལ་སྟོང་ཙམ་བྱ། ཕོ་མཆིན་བད་ཀན་ཡུལ། ཕོ་
གསང་གཡས་གཡོན་བད་ཀན་གནས་བཅས་རྒྱུ་བར་བྱེད། རིག་པས་ལུས་དུམ་བུར་
རྔུབས་ལ་ཕྱུང། སའི་གཉེན་པོར་ནམ་མཁའ་དང་རླུང་སྦད་ལ་བསད། དུས་ནམ་
མཁའ་རླུང་གི་དུས་སུ་འབད་པར་བྱ། དར་རས་ཡང་བ་བསིལ་བར་བྱ། ལུས་ཕྱག་
དང་སྐོར་བ་དལ་རིང་བྱ། ངན་དབུགས་དུས་མེད་དུ་ལན་གསུམ་གསུམ་བུད། ནམ་
མཁའི་དབུགས་དང་རླུང་དབུགས་ཡང་ཡང་སྦད། སྐྱུར་ཁྲིའི་རྫས་དང་ཁ་ཟས་བསྟེན།
ཧྲིག་ར་ལ་ཧ་ཡཾ་ཨེ་ཕཊའདུས་ལྡན་ནད་ལ་སྟེང་དབུགས་མནན་པ་འོག་བཏང།
འདོམ་གང་འདུས་པའི་ཡུལ་ལ། ཕྱི་ནང་གནས་བཅས་རྒྱུ་བར་བྱེད། རིག་པས་ལུས་
བགོས་སྟོང་དུ་བརྔུབས་ལ་གཏོར། འབྱུང་བ་རང་རང་གཉེན་པོ་སྦད་ལ་བསད། རླུང་
གིས་གཏོར་ལ་མེ་ཡིས་བསྲེགས། ཆུ་ཡིས་བཀྲུས་ལ་ས་ཡིས་གསོས། ནམ་མཁའི་ངང་
ལ་ཡུན་རིང་བཞག །དུས་ནི་རང་རང་དུས་སུ་ངར་ཆེན་བསྐྱེད། ནད་རླུང་ཆེ་ན་མེའི་
དུས་སུ་མེ་ལ་འབད་པར་བྱ། མེ་དང་ཉི་མ་སྤངས་ལ་བསིལ་དྲོད་སྙོམས། སྐ་བ་རྫས་
དང་ལྟོས་གང་ལེན་བསྟེན། ཧྲིག་ཁཾ་ཁཾ་ཤ་ས་ཨ་ཨོཾ་ཧཱུྃ་ཧ་ཕཊཐ་མར་དབྱིན་ལ་རོ་
འདོན་པ་ནི། མེ་རོ་རླུང་དབུགས་ཀྱིས་འདོན། ཆུ་རོ་མེ་དབུགས་ཀྱིས་འདོན། ས་རོ་
སྦྱོངས་ཀྱིས་འདོན། སྤྱོད་ལམ་གྱིས་འདོན་ནོ། །སྤ་སྨར་སློག་ཙོ། སྟོད་ཞེ་སྡང་ཚ་བའི་
ནད་ལ། གདོན་ཕོ་གདོན་བཙན་བདུད་རྒྱལ་པོ་བཅོས། སྨད་འདོད་ཆགས་གྲང་བའི་
ནད། གདོན་མོ་གདོན་མ་མོ་ཀླུ་འབྲོག་དམ་སྲི་བཅོས། བར་གཏི་མུག་བད་ཀན་ནད།
313



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གདོན་ཕོ་མོ་ས་བདག་ཀླུ་གཉན་བཅོས། རིང་བ་དུག་ལྔ་རྒྱུའི་ནད་ལ། ཡེ་ཤེས་ལྔས་
གསོས་བཏབ། ཞེ་སྡང་མེ་ལོང་ལྟ་བུ་ཡེ་ཤེས་ཀྱིས་གསོས་བཏབ། འདོད་ཆགས་ལ་སོ་
སོར་རྟོགས་པའི་ཡེ་ཤེས་ཀྱིས་གསོས་བཏབ། གཏི་མུག་ལ་སྟོང་པ་བདག་མེད་ཡེ་ཤེས་
ཀྱིས་གསོས་བཏབ། ཕྲག་དོག་ལ་མཉམ་པ་ཉིད་ཀྱི་ཡེ་ཤེས་ཀྱིས་གསོས་གདབ། ང་
རྒྱལ་ལ་བྱ་བ་ནན་ཏན་ཡེ་ཤེས་ཀྱིས་གསོས་བཏབ། རྩ་བ་མ་རིག་པ་ལ་རང་རིག་ཡེ་
ཤེས་ལྷན་སྐྱེས་གསོས་བཏབ། ཡན་ལག་ཉོན་མོངས་བརྒྱད་ཁྲི་བཞི་སྟོང་ལ། འཆར་
ཚུལ་རྟོགས་པའི་ཡེ་ཤེས་ཀྱིས་གསོས་བཏབ། རིང་བའི་ནད་དང་བྲལ་བས་ཡེ་ཤེས་སྐུ་
མཐོང་བར་འགྱུར། ཐུང་བ་བཞིའི་ནད་ལ། ཚད་པ་གློ་སྙིང་རུས་པ་ལས་སྐྱེ། གསང་
མཆོག་སྐུ་ཡིས་གསོས་བཏབ། རླུང་མཁལ་མ་རྩ་ལས་སྐྱེ། གསང་མཆོག་གསུང་གིས་
གསོས་བཏབ། བད་ཀན་མཆིན་པ་ཁྲག་ལས་སྐྱེ། གསང་མཆོག་ཐུགས་ཀྱིས་གསོས་
བཏབ། འདུས་པ་མཚེར་པ་ཤ་ལས་སྐྱེ། གསང་མཆོག་ཡོན་ཏན་གྱིས་གསོས་གདབ།
ལྡཊ་པ་དབུགས་ཆུ་བ་ལས་སྐྱེ། གསང་མཆོག་འཕྲིན་ལས་ཀྱིས་གསོས་བཏབ། ཚ་བ་
གསང་མཆོག་སྐུ་ཡིས་འདུལ། ཀྱེ་མ་འོད་མཚོ་ག་བུར་རྩི། གཉིས་སུ་མེད་པར་གསོས་
བཏབ། འགྲོ་བ་འདྲེན་ཕྱིར་སྟོན། གྲང་བ་གསང་མཆོག་གསུང་གིས་འདུལ། ཀྱེ་མ་པི་
ལིང་གསོས་བཏབ། གཉིས་སུ་མེད་པར་རྩི། འགྲོ་བ་འདྲེན་ཕྱིར་སྟོན། བད་ཀན་
གསང་མཆོག་ཐུགས་ཀྱིས་འདུལ། ཀྱེ་མ་མ་ནུས་གསོས་གདབ། གཉིས་སུ་མེད་པར་རྩི།
འགྲོ་བ་འདྲེན་ཕྱིར་སྟོན། འདུས་པ་གསང་མཆོག་ཡོན་ཏན་གྱིས་འདུལ། ཀྱེ་མ་བ་ལེས་
གསོས་བཏབ། གཉིས་སུ་མེད་པར་རྩི། འགྲོ་བ་འདྲེན་ཕྱིར་སྟོན། འགྲོ་བ་ལྡན་པ་
གསང་མཆོག་འཕྲིན་ལས་ཀྱིས་འདུལ། ཀྱེ་མ་ཨ་བས་གསོས་གདབ། གཉིས་སུ་མེད་
པར་རྩི། དེ་བཞིན་རྟོགས་པ་རྐྱེན་ནད་ལ། ཁམས་གསུམ་གནས་འཁོར་སེམས་ཅན་ལ།
རྒྱུ་སོང་ལས་འབྲས་བུ་འབྱུང། ད་ལྟ་རྐྱེན་སློང་ཕན་གནོད་ཅན། ལྷན་སྐྱེས་ལ་སོགས་
314



རྒྱུད་སྡེ། །
མན་ངག་ཡེ་ཤེས་ཟང་ཐལ།
འགོ་བའི་ལྷ། དཀར་པོ་རྒྱུ་སོགས་ལས་ལ་སྟོངས་བྱེད་འབྲས་བུ་འདྲ། ལྷན་སྐྱེས་ལ་
སོགས་འགལ་བའི་འདྲེས། ནག་པོ་རྒྱུ་སོང་ལས་ལ་གནོད་བྱེད་འབྲས་བུ་འདྲ། དེ་ལ་
སྟོན་པས་ཕན་བྱེད་མཆོད་ལ་གནོད་བྱེད་བསླུ་བར་བསྟན། བཟང་ཟ་ཡུམ་གྱིས་རྫུ་
འཕྲུལ་གྱིས། འཆི་མེད་སྲས་ལ་སྤྲུལ་པ་བཀྱེ། འགྲོ་བ་ཐབས་ཀྱིས་དྲང་བའི་ཕྱིར། ནད་
ལ་ཕན་བཏགས་དཔྱད་བུ་ཁྲི་ཤེས་ཡུམ། གདོན་ལ་ཡས་སྦྱིན་བསླུ་བ་གཏོ་བུ་འབུམ་
སངས་ཡུམ། ཐེག་པ་གོ་འབྱེད་སྲས་ཀྱི་བོན། བརྒྱད་ཁྲི་བཞི་སྟོང་རྟོག་འཇོམས་བོན།
ལྷ་དང་བདུད་ལྟར་སྟོན་པ་སྤྲུལ་པའི་སྐུར་བྱོན་ཡུམ། སྡུག་བསྔལ་སངས་རྒྱས་ངོ་བོ་
ཡིན། ལྷ་འདྲེའི་སྣ་ལེན་རང་རྟོག་ཡིན། རང་གི་རྟོགས་པ་ཡེ་ཤེས་ཆེན་པོ་ཡིན། བག་
ལ་ཉལ་དང་མངོན་དུ་རྒྱུ། ལྷ་ཐོག་ལྷ་དབབ་པ་དང། བདུད་ཐོག་བདུད་དབབ་པ་
དང། གཅིག་པུར་བཟུང་པས་ཉག་གཅིག་ཟིན། ཐིག་ལེ་ཉག་གཅིག་ཟིན་ན། ལྷ་ཐོག་
ཏུ་ལྷ་དབབ་ནས་ཐམས་ཅད་སྟོངས་བྱེད། དྲང་པོར་ཚུགས་ལ་མཐའ་དབུས་མེད།
ཕྱོགས་ལྷུང་མེད་པར་མུ་མཐའ་བྲལ་ན། བདུད་ཐོག་ཏུ་ཕབ་ན་ཐམས་ཅད་གྲོགས་
བྱེད། སྲ་མཁྲེགས་བརྟན་པ་གནས་པས། དགྲ་ཟིན་རྐྱེན་མི་འབྱུང་ན། ལྷ་ཐོག་ཏུ་ལྷ་
ཕབ་ནས་ཐམས་ཅད་སྟོངས་བྱེད། བདག་གཞན་བསྲེས་པས་འདྲེས་པ་ན། བྱམས་
སྡང་ལས་མཐའ་ཟད་ན། བདུད་ཐོག་བདུད་ཕབ་ནས་ཐམས་ཅད་གྲོགས་བྱེད།
གཡུང་དྲུང་དོན་ལ་ཐམས་ཅད་སྟོང་གྲོགས་བྱེད། སྡུག་བསྔལ་རྒྱུ་བྲལ་ནད་མི་རྐྱེན།
ཚད་མེད་འོད་ལྡན་ཡབ་དང། བཟང་ཟ་ཡུམ་དང༌། སྲས་འཆི་མེད་གསུམ། གཅིག་ལ་
གསུམ་བསྟན་འགྲོ་བའི་མགོན། དེ་གསུམ་གཅིག་ལྷ་ལྟར་འགོ །གཅིག་བདུད་ལྟར་
འགལ། གཅིག་མཚམས་བྱེད། ཡུམ་གྱི་སྐུ་དཔྱད་བུ་ཁྲི་ཤེས་སུ་སྤྲུལ་ནས། འབྱུང་བ་
བཞི་དང་སྐྱེ་དགུ་སྨན་སྦྱར་དཔྱད་དུ་མཛད། ཡུམ་གྱི་གསུང་གཏོ་བུ་འབུམ་སངས་སུ་
སྤྲུལ་ནས། བེམ་རིག་སྣང་སྟོང་བོན་དུ་བསྟན་ནས་གཏོ་རུ་མཛད། ཡུམ་གྱི་ཐུགས་ནི་
315



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
གཤེན་རབ་འདུལ་བ་དྲུག་ཏུ་སྤྲུལ་ནས་རྩུག་ལག་བུ་བཞིར་མཛད། ཡུམ་གྱི་ཡོན་ཏན་
རྨ་ལོ་གསང་བར་སྤྲུལ་ནས་བཟོ་རིག་མཛད། ཡུམ་གྱི་འཕྲིན་ལས་གཡུ་ལོ་མངོན་བྱུང་
དུ་སྤྲུལ་ནས། ཐམས་ཅད་རྣམ་གཞིར་གཏན་ལ་ཕབས་པར་མཛད། འཆི་མེད་སྲས་
མཆོག་ཡུམ་གྱི་ཐུགས་ཡིན་པས། ཐུགས་རྗེ་ཉི་མ་བདའ་སྟན་ཤེས། ཕྱི་དུས་བསྐལ་
པའི་གྲངས་དང། བསྟན་པའི་ཤུགས་ཀྱིས་འགྲོ་བ་འདུལ་དུ་བྱོན། དེ་ཡང་སེམས་ཅན་
གྱི་ལས་སྣང་དང་བསྟུན་ནས། སྤྲུལ་པ་གང་འཚམས་འགྲོ་ལ་སྨན་པར་བྱོན། བསྟན་
པ་དར་དུས་བདུད་ཀྱང་མེད། བསྟན་པ་དར་དུས་ལྷ་ཡང་གཅིག །འཇམ་རྩུབ་ལྷ་
བདུད་འགྲོ་བ་འདྲེན། སྒ་རིགས་དམུ་རྒྱུད་གཤེན་གྱི་སྲས། བྱེད་པ་རྒྱ་ཚ་ལྡེམ་བུ་འགྲོ་
བའི་མགོན། བོན་ཁམས་གསུམ་གཉིས་བོན་གྱི་བསྟན་པས། དཀར་འཇམ་འཇམ་
རྩོད་པ་ཅན་ཡུམ་ཡིན། རྒྱུ་འབྲས་སྤྱོད་པའི་བོན་གསུམ་འབྱུང། དེ་ལ་གསལ་འདེབས་
བྱིན་འབེབས་དམ་ཚིག་གཉིས་ཀྱིས་འཛིན། སྙིང་རྗེ་འཁྲོ་བས་ལམ་ལྔ་གཅོད། སྟོང་
ཉིད་འབྱམས་པས་ས་བཅུ་བསྒྲོད། འཁོར་བ་སྲིད་ཚུལ་བུ་ནོར་བསོགས་པས་གནས་
སུ་ཕྱིན། ཀུན་བཟང་བོན་ཉིད་དབྱིངས་ན་བདལ། གདུལ་དཀའ་ལྔ་བཅུ་ཚེ་དུས་ནག་
པོའི་ཡུལ། དཀོན་མཆོག་གནད་ཚིག་ལྷ་སྨྲ། སྒྲིབ་པ་ཆོས་སྦྱོང་འབྲས་བུ་བོན་དུ་སྤྱོད།
བཅོ་བརྒྱད་ལྡན་ལ་གཏད་མེད་དོ། །དེའི་བཀའི་དོན་འཛིན་རྒྱུད་སྤེལ་བ། ཤར་ནས་
འབྱུང་བ་ནག་པོ་རྟུམ་ཚིག་ཅན། རྐང་འཛིན་བསྟན་པའི་གཟུངས་ཐུབ་ཡིན། གཏོད་
དམུ་རྩུག་མུ་ར་གབ། རང་བཞིན་རྣམ་དག་བདེན་པའི་བུ་ནི། ལྷོ་ནས་ཀུན་འབྱུང་
པད་མ་འབྱེད། དང་ར་ཧེ་ཧ་ཁྱུང་རུམ་སད། བོན་ཉིད་དབྱིངས་སུ་ནུབ་ནས་འབྲེལ།
བྱང་ནུབ་ཁྲི་འབྲེལ་འབུམ་དྲོངས། ཤར་ནས་སྔ་ཕྱི་བྱེ་བ་འབུམ་ཕྲག་དྲོངས། ལྷོ་ཤར་
སྡིག་ཅན་ལྔ་དྲོངས། སྤྱིར་ཡང་སེམས་ཅན་ཀུན་ལ་ཉི་ལྟར་ཕན། ནད་འབྱིན་ཐུགས་
རྗེ་ཉི་མ་སྤ་སྨར་རོ། །མིག་ཙོ། །རྫོགས་སོ། །
316



རྒྱུད་སྡེ།
མན་ངག་ཡེ་ཤེས་ཟང་ཐལ།
༧ བསྟན་པ་དར་ནུབ་ཐུགས་རྗེས་བསྒྱུར་བ་ལ། བདག་འཛིན་རུ་ཏྲ་ཅན་རྣམས་
འཁྲུལ། སྣང་བ་ཡེ་ནས་བཤད་མེད་བཤད་པར་བསྟན་པ་ལ། ཚིག་ཚོགས་དོན་དུ་
སྨྲ་བ་རྣམས་འཁྲུལ། ཡེ་ནས་བཅོས་སླད་མེད་པར་རང་ལུགས་ལ། སྡུག་སྲན་ཉམས་
ལེན་བྱེད་པ་འཁྲུལ། ཀུན་གཞི་ཡེ་ནས་སྐྱེ་འབྲི་མེད་པ་ལ། ཏིང་འཛིན་བསྐྱེད་བསྒོམ་
བྱེད་པ་རྣམས་འཁྲུལ། སེམས་ཅན་ལས་བྱེད་ཡེ་ནས་དཔེ་ཆ་ལ། རྩོལ་བར་འབྲི་སྒྲུབ་
བྱེད་པ་རྣམས་འཁྲུལ། སྒོམ་མོ་ཐེག་པའི་རྩ་བ་རྣམ་རྟོག་ལ། ཤེས་རབ་མཐོ་དམན་
བྱེད་པ་རྣམས་འཁྲུལ། གཞིའི་དབྱིངས་ན་གཡོས་པ་མེད་པ་ལ། མ་རིག་ཡེ་ཤེས་གཉིས་
སུ་སྨྲས་པ་འཁྲུལ། རྫུན་ཅན་ཟོག་པོ་རྣོན་རྩེའི་འཁྲུལ་གཏམ་བདུན་པ་ཡིན་ནོ། །མ་
རྒྱུད་ཐུགས་རྗེ་ཉི་མ་ལས། རྒྱུད་དང། ལུང་དང། མན་ངག་གསུམ་དུ་བཞུགས་པ་
ལས། འདི་ནི་མན་ངག་ཡེ་ཤེས་ཟང་ཐལ་ཞེས་བྱ་བ་རྫོགས་སོ། །ཞང་ཞུང་སད་ནེ་གའུ་
ཡི་སྤྲུལ་པ། སྤྲུལ་སྐུ་འགུ་རུ་ནོན་རྩེས་རྟ་ནག་དུང་ཕོར་ནས་གཏེར་བཏོན་པའོ། །བཀྲ་
ཤིས། དགེའོ། །ཨུ་ཡ། སློག་ཙོ། ། །
༧ བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་ཤར།
ལྷ་བཅས་འགྲོ་བའི་བླ་མར་ཕྱག་འཚལ་ལོ། གང་གིས་རླབས་ཆེན་རྣམ་དཀར་བསོད་
ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་ཅིག་བརྩོན་
དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་ཅིག །འདི་
ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་ཚོགས་
རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་ཐོབ་
ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་དུས་
317



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་ཆུང་
ནི། སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་ཡོད།
བོན་གྱི་ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་ཀྱིས་
བླངས་ལ་ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་ཚེར་
མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་ཆུང་
ཕྲད་ཀྱིས་སད། སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་པ་ལས།
བཙུན་མོ་དཔོ་བཟའ་ཐང་མོ་དང་། བཙུན་མོ་རྐོང་བཟའ་ཁྲི་ལྕམ་གཉིས། བདུད་རྗེ་
ཁྱབ་པ་ལག་རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་
བསྲེག་གིན་སྣང། ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་དུ་བྲོས་ཏེ་
སོང་། ཡིད་ཀྱི་ཁྱེའུ་ཆུང་མེར་བརྙབས་པས། བེའུ་བུམ་ཚིག་འཕྲོ་སྤར་གང་ཐོབ། དེ་
དུས་བསྟན་སྐྱོང་ཁྱེའུ་ཆུང་། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་བོན་ལ་
དགྲ་བྱུང་དུས། སྣང་བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་བཙད་
པོའི་དུས། གཡུང་དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་། དྲན་
པ་ནམ་མཁའ་ལས་སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་བཙལ་
ཏེ་བསྲུངས་བསྐྱབས་མཛད། དེ་རྗེས་མཁན་སློབ་ཆོས་གསུམ་དུས། གཡུང་དྲུང་
བོན་ལ་དགྲ་བྱུང་བས། ལི་ཤུ་དམུ་གཤེན་དྲན་པ་དང་། བཅོ་བཟའ་གྱེར་ཆེན་ཟླ་
མེད་དང་། རྒྱལ་སྲས་མུ་ཏུག་བཙད་པོ་སོགས། སྐྱེས་མཆོག་རྣམས་ཀྱིས་བོན་འགའ་
བསྲུངས། དེ་རྗེས་བྷོ་ཊེ་ཀླ་ཀློ་དང་བསྡོང་སྟེ། སངས་རྒྱས་གཡུང་དྲུང་བོན་བསྟན་
བཤིག་པའི་ཚེ། དུས་མཐུན་འགྲོ་བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་
མཁའ་ལ་ཡན་པར་གྱུར། མཁའ་སྤྱོད་ཞིང་ནས་ཕེབས་པའི་མཁའ་འགྲོ་སྟེ། མཁའ་
སྤྱོད་དབང་མོ་ཉག་མི་སྐུ་འཁོར་གྱིས། གསུང་རབ་རིན་ཆེན་སྣ་མང་འདུས་པ་ཡི།
318



རྒྱུད་སྡེ།
མན་ངག་ཡེ་ཤེས་ཟང་ཐལ།
རྒྱལ་བསྟན་སྲོག་དང་བསྡོས་ཏེ་བསྐྱངས་མཛད་པ། ཁྱེད་རྣམས་བསྟན་པ་རིན་ཆེན་
སྲོག་འཛིན་ཏེ། བསྟན་པ་འཛིན་པའི་སྐྱེས་མཆོག་ངེས་བྱོན་ལ། བདག་ཅག་བོན་ལ་
དད་པའི་སྐྱབས་ཀྱི་ཡུལ། ཁྱེད་རྣམས་ཡུལ་དུས་རང་བཞིན་གང་ལྟར་རུང་། དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། དྲིན་ལེན་གཏང་རག་ཚུལ་དུ་དགྱེས་
པར་བཞེས། རྒྱལ་བསྟན་ཡིད་བཞིན་ནོར་བུའི་བྱིན་སྟོབས་ཀྱིས། གོང་ཁྱེད་དགོངས་
བཞེད་མ་ལུས་འགྲུབ་གྱུར་ཅིག དེ་ལ་བརྟེན་ནས་གཤེན་བསྟན་འདོད་འབྱུང་ནོར།
འབྱོར་ལྡན་ཚོགས་ཀྱིས་རིན་ཆེན་སྣ་ཚོགས་ཀྱིས། དག་བཞེངས་པར་བསྐྲུན་བགྱི་བ་
སྣ་ཚོགས་ཀྱིས། རྣམ་པ་དཀར་བའི་ལེགས་བྱས་བསམ་མི་ཁྱབ། ཚུལ་འདི་ལྟར་ན་
གཤེན་བསྟན་ཡིད་བཞིན་ནོར། རིན་ཆེན་གདུགས་དཀར་སྲིད་ཞིའི་བླར་འདེགས་
པའི། ལས་ཀྱི་འཁོར་ལོས་འབྲེལ་ཡུལ་ཉི་མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་
ལ། མོས་པས་ཡི་རང་གུས་པས་ཕྱག་བྱ་དང་། ནོམ་པ་ཡོན་གྱི་མཆོད་པ་ཇི་སྙེད་པ།
ལོག་འཚོའི་དྲི་མེད་གཙང་མཆོད་འབུལ་ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་
ལས་སུ། གང་ལ་འཆད་པས་བློ་སྒྲིམ་སྒོ་བརྒྱ་འབྱེད། ཡང་དག་ཟབ་མོའི་གཞུང་དོན་
ལ་དཔྱད་དེ། རྩོད་པས་ཐེ་ཚོམ་དྲྭ་བ་ཡོངས་སུ་བཀྲལ། བསྟན་པའི་གསལ་བྱེད་སྒྲོན་
བཞིན་བརྩམས་པ་རྒྱས། ཐོས་པས་རྒྱ་ཆེའི་གཞུང་གི་དགོངས་པ་གསལ། བསམ་པས་
ཐོས་དོན་དཔྱད་པས་སྒྲོ་འདོགས་ཆོད། སྒོམ་པས་དོན་གྱི་རྟོགས་པས་ས་ལམ་བགྲོད།
རྒྱལ་བསྟན་འཛིན་པས་ས་ཆེན་འགེངས་གྱུར་ཅིག །གཞན་ཡང་བཀའ་རུ་གྱུར་པའི་
བོན་གང་ལ། འདོན་དང་ཀློག་དང་འཆང་ཞིང་བྱི་དོར་ལ། གུས་པས་བརྩོན་ཞིང་
མཆོད་དེ་བཀུར་བྱེད་པའི། སྐལ་ལྡན་གང་ལ་མོས་ཤིང་ཡི་རང་ངོ༌། སྒོ་གསུམ་གུས་
པས་བསྟན་ལ་མཆོད་བྱེད་ཅིང་། བཀུར་བསྟི་རིམ་གྲོ་སྒྲུབ་པ་གང་གནས་སར། ཆར་
ཆུ་དུས་འབེབ་ལོ་ཕྱུག་རྟག་ཏུ་ལེགས། དུས་ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་
ལས
319



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
དགུའི་སྣང་བ་བོན་ལ་འགྱུར་བ་དང༌། ཚེ་བསོད་དཔལ་འབྱོར་ལས་ཀླུང་རབ་ཏུ་རྒྱས།
རླབས་ཆེན་རྣམ་དཀར་བསྒྲུབས་པའི་བསོད་ནམས་ནི། མདོ་རྒྱུད་གང་ལས་གསུང་
བའི་ཕན་ཡོན་ནི། སྐབས་འདིར་ཡན་ལག་བརྒྱད་མདོའི་ལུང་དོན་ནི། བོན་སྒོ་སྤྱི་ཡི་
ཕན་ཡོན་འགྲེས་བྱེད་ཡིན། དེ་ནས་གཤེན་རབས་གཏོ་བུ་འབུམ་སྲས་ཀྱིས། རྒྱན་དང་
ཆ་ལུགས་མཛེས་པར་བྱས་ནས། མེ་ཏོག་གཏོར། ཕྱག་བྱས་འདི་སྐད་གསོལ། སྲིད་
གསུམ་སྟོན་པ་གཤེན་རབ་ལགས། མདོ་འདིའི་མིང་དང་མཚན་ཉིད་ཇི་ལྟ་བུ། བཏོན་
དང་བཟུང་དང་བཅང་བའི་ཡོན་ཏན་གང་། འདི་ལ་བཀུར་བསྟི་རིམ་གྲོའི་བསོད་
ནམས་གང་། འདི་ཉིད་རྗེས་འཇུག་བསྒྲུབས་པའི་བསོད་ནམས་གང༌། སྟོན་པ་ཐུགས་
རྗེ་ཆེན་པོས་བཤད་དུ་གསོལ། དེ་ནས་གཤེན་རབ་མི་བོས་བཀའ་བསྩལ་པ། གཏོ་བུ་
འབུམ་སངས་གཤེན་གྱི་བུ་ཁྱོད་ལ། བསྟན་པར་བྱ་ཡི་གུས་པའི་ཚུལ་གྱིས་ཉོན། མདོ་
འདིའི་མིང་ནི་ཡན་ལག་བརྒྱད་པའི་མདོ། གདམས་ངག་དམ་པ་བསྒྲུབ་པའི་གཞུང་
ཆེན་པོ། རྗེས་སུ་བསྒྲུབ་ཅིང་ཡི་དམ་དུ་འདོན་ན། བོན་གྱི་སྒྲ་སྒྲོགས་བོན་གྱི་སྦྱིན་པ་
མཆོག །དགའ་དད་སེམས་ཀྱིས་ཕྱག་བྱ་ལས་སོགས་ཏེ། སྨོན་ལམ་དམ་པ་འདི་དག་
འདེབས་པ་ལ། གང་གིས་སྐད་ཅིག་དེ་ལ་རབ་མོས་ན། སྟོང་གསུམ་འཇིག་རྟེན་མ་
ལུས་ཐམས་ཅད་ལ། ཟས་སྐོམ་ཚིམས་པར་བྱས་པ་དག་དང་འདྲ། གང་ཞིག་དད་
པའི་སེམས་ཀྱིས་འཛིན་བྱེད་པ། དུས་གསུམ་གཤེན་རབ་མ་ལུས་ཐམས་ཅད་ལ།
ཞབས་ནས་བཏེགས་པའི་མཆོད་པ་བྱས་དང་འདྲ། གང་ཞིག་དད་པས་འདི་ལ་འབྲི་
བྱེད་ན། ཡི་གེ་འབྲུ་རེས་བསྐལ་པ་གྲངས་སྙེད་དུ། འཁོར་ལོ་བསྒྱུར་བའི་རྒྱལ་པོའི་
ལུས་ཐོབ་ནས། འགྲོ་བ་རྣམས་ལ་ཇི་ལྟར་འཚམས་པར་འདུལ། གང་ཞིག་དད་པས་
འདི་ལ་བཀུར་བསྟི་བྱེད། སྐད་ཅིག་ཙམ་ལ་བསོད་ནམས་དཔག་མེད་དོ། བསྐལ་པ་
ཞིང་གིས་རྡུལ་སྙེད་བགྲངས་པ་ཡང༌། གཤེན་རབ་ཞལ་མཐོང་ངན་སོང་གནས་ནས་
320



རྒྱུད་སྡེ།
མན་ངག་ཡེ་ཤེས་ཟང་ཐལ།
དཔག །རིམ་གྲོ་ཕུད་དུད་བྱས་པའི་བསོད་ནམས་ལ། དད་པའི་སེམས་ཀྱིས་མདོ་འདི་
གནས་པའི་སར། གོམ་གཅིག་བོར་བའི་སྐད་ཅིག་སེམས་དང་ནི། ཁམས་གསུམ་གང་
བའི་སེམས་ཅན་ཐམས་ཅད་ལ། སྲོག་བྱིན་དགའ་བ་བྱས་པས་ཆར་མི་ཉེ། གང་ཞིག་
མདོ་འདི་ཤེས་ནས་བསྒྲུབ་བྱེད་ན། ངན་སོང་གསུམ་པོ་གཏན་ནས་སྤང་བ་དང༌།
འཁོར་བའི་རྒྱ་མཚོ་གཏིང་ནས་བསྐམ་པར་འགྱུར། མཐའ་འཁོབ་གླིང་དགུ་རྣ་བས་
ཐོས་མི་འགྱུར། བདུད་ཀྱིས་མི་བསླུ་གྲོགས་ངན་གཏན་ནས་སྤང་། གཤེན་ལྷ་འོད་
དཀར་ཞལ་ཡང་མྱུར་མཐོང་འགྱུར། གང་དུ་སྐྱེས་པ་བསོད་ནམས་ལོངས་སྤྱོད་རྒྱས།
འགྲོ་བ་འདྲེན་པའི་སྟོན་པ་མྱུར་ཐོབ་འགྱུར། གང་ཞིག་ཡིད་བཞིན་ནོར་བུས་སེམས་
ཅན་གྱི། དགོས་འདོད་རེ་བ་ཡིད་བཞིན་བསྐང་བ་དང༌། གང་ཞིག་ཡན་ལག་བརྒྱད་
པ་འདི་བརྗོད་ན། དེ་ཉིད་བསོད་ནམས་ཆེ་བར་འདི་བརྗོད་འགྱུར། གང་དུ་སྐྱེ་བ་
བླངས་པ་དེ་དང་དེར། ཉོན་མོངས་དབང་གིས་ལེན་པར་མི་འགྱུར་ཏེ། ཐུགས་རྗེས་
སེམས་ཅན་རྣམས་ལ་འཚམས་པར་སྟོན། ཁམས་གསུམ་ཉེས་པས་རྒུད་པ་མི་འགྱུར་
ཏེ། པདྨ་འདམ་ནས་སྐྱེས་པ་ཇི་བཞིན་འགྱུར། གཞན་ཡང་འདི་ཡི་ཡོན་ཏན་བསམ་
དཔག་དཀའ། གཤེན་རབ་སྒམ་པོའི་དགོངས་པས་དཔོག་དཀའ་ན། གང་ཟག་སྒྲིན་
པོས་དཔོག་པ་ག་ལ་འགྱུར། འདི་ཡི་དོན་འདི་གང་གིས་བསྒྲུབ་བྱས་ན། གཤེན་རབ་
གྲལ་ཐོབ་སངས་རྒྱས་གདོན་མི་ཟ། གཞན་ཡང་ཡོན་ཏན་རྣམ་གྲངས་འདི་ལྟ་སྟེ།
འདོན་པས་ངག་སྙན་བཟུང་བས་ལོངས་སྤྱོད་འཕེལ། བྲིས་པས་ལག་བཟོ་བཀུར་
བསྟིས་དབང་ཕྱུག་ཐོབ། རིམ་གྲོ་ཕུད་དུད་བྱས་པས་གཟུགས་བཟང་དགོས་པ་
འགྲུབ། འདི་ཡི་དོན་བསྒྲུབ་འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་
བ་དང༌། ཀློག་དང་འཆང་བ་ལས་སོགས་སུས་བྱས་པ། འདི་དང་ཕ་རོལ་གཉིས་
ཀར་དགོས་པའི་དོན། འགྲུབ་པར་འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་
321



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བཀུར་བསྟི་མ་མོས་ན། སྐད་ཅིག་རེ་ལ་ན་རག་རྒྱུ་བསགས་ཏེ། ཁ་ཚིག་སྙིང་འདྲུལ་
ངན་སོང་གནས་སུ་ལྟུང་། སླར་སྨྲས་པ། འདི་ལྟར་རླབས་ཆེན་གསུང་རབ་རིན་པོ་
ཆེའི། ཞབས་ནས་བཏེགས་པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་
དབང་ཐང་ལས་ཀླུང་རྣམས། དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་
ཡང་བསམ་དང་སྦྱོར་བ་རྣམ་དག་གིས། བསྒྲུབས་པའི་བསོད་ནམས་བཟང་པོའི་བྱ་
བ་རྣམས། དངོས་དང་བརྒྱུད་པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་
དུ་ཐོབ་ཕྱིར་བསྔོ། ཀུན་མཁྱེན་ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་
གསུང་རབ་རིན་པོ་ཆེར། བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་
བསྟན་འཛིན་པས་ས་ཆེན་འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་
གསས་བླ་མ་རྒྱ་མཚོའི་ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་
པོ་ཆེ་དག་བཞེངས་པར་བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་
པོས་རྩེ་གཅིག་ཏུ་སྨོན་པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་སྟེ་གནས་
ནས་ཕུལ། །ཆུ་སྦྲུལ་ཟླ་བཅུ་གཅིག་པའི་ཚེས་ ༡༣ ༢༠༡༤ ༡ ༡༣ ཉིན།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
322



རྒྱུད་སྡེ།
མན་ངག་ཡེ་ཤེས་ཟང་ཐལ།
རིན་ཆེན་སྣ་ལྔའི་གཏེར་བཞིན་དུ་།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི་རྒྱལ་བ་སྨན་རི་
བའི་ཡོངས་འཛིན་ཆེན་མོ་བསྟན་འཛིན་རྣམ་དག་རིན་པོ་ཆེའི་ཕྱག་དཔེ་ལག་བྲིས་
ཡིག་ནག་ཅན་མ་དཔེ་བྱས་ནས་གློག་ཀླད་དུ་ཡིག་བསྟར་བྱས་པ་ཁྱུང་ཁྲི་ལྡེ་ཡིས་དྲྭ་
ལམ་ནས་བརྒྱུད་བསྐུལ་གནང་བ་གཞི་བཞག་བྱས་ཐོག །དབལ་ཁྱུང་དགོན་པའི་
བཀའ་འགྱུར་འཕྲུལ་དཔར་ཅན་དང་འདྲ་བསྡུར་བྱས་པ་ཡིན། དབལ་ཁྱུང་ཅན་
ལ་འདྲེས་འཁྲུགས་དང་བསྐྱར་ལྡེབ་བྱུང་འདུག་ནའང་། རྩ་བའི་དཔེ་ཁུངས་གཅིག་
སྟབས་བསྡུར་ཡའི་མཁོ་འདོན་བྱས་ཏེ། བྲིས་པའི་ཆད་ལྷག་དང་མངོན་གསལ་ཅན་གྱི་
སྐྱོན་ཆ་ཐོན་རིགས་ལ་ཁ་བསྐངས་བྱས་པ་ལས་མ་དཔེ་ལ་གང་བྱུང་གིས་བཅོས་ཐལ་
མ་བྱས་པར་གསུང་རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༡༢༧
པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་
ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་
ཡི་གེའི་པར་ཁང་འཛུགས་བསྐྲུན་དང༌། དཔེ་གཞི་ལེགས་བསྒྲིགས་བྱས་པའི་འགྲེམས་
སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་
བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་
ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་
ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་
མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླིང་
འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་
323



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་
མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་
ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་
དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་
ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣ ཚེས་ ༣ ཉིན། སྤྱི་ལོ་ ༢༠༡༥ ༤
༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
324



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ། །
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང༌། ཆབ་སྲིད་པ་འགའི་གཡོ་བྱུས་དང༌། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
325



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང༌། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང)ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང༌། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
326



བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང༌། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
327



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་»
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང༌། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས། །
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང༌། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
328



་
ఎకు
༧ གསང་བ་དབྱིངས་རོལ་གྱི་དཀྱིལ་འཁོར། །
24 1& / 1་་་ ་་ ་
:
1:|:ཀྱི #dནི།



གསུང་རབ་སྒོ་མཛོད་རིན་པོ་ཆེའི་གླེགས་བམ།
127
ན། ཀོ༌
༧ སྲིད་རྒྱལ་མི་དྲེད་མའི་ཞལ་ཐང་།



གསུང་རབ་སྒོ་མཛོད་རིན་པོ་ཆེའི་གླེགས་བམ།
མེ ཐུགས་ཀྱི་ཡང་གབ་ཉི་མའི་རྒྱུད།
གཡུང་དྲུང་བོན་གྱི་བཀའ་འ རྟེན་དཔེ་རྙིང་ཕྱོགས་བསྒྲིགས་ཁང་ནས། །
