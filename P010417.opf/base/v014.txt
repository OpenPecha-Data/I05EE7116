༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
ImageGroup:
ISBN:
14PD3985
9787542129284
LCCN:
n/a
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rogs dpe skrun khang/
2015
Date:
Volume:
14
NI
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



གདུང་༢༠་ཉོ་མཛོད་རིན་པོ་ཆེའི་གླེགས་བམ།
{14 }
དྲི་མེད་གཟི་བརྗིད། ཁ
Aཔས་
ཀན་སུའུ་མི་རིགས་དཔེ་སྐྲུན་ཁང་།



singllan elas
cdoor Tib
Dabao Jin
དྲ་མཛོད་རིན་པོ་ཆེའི་
གསུང་རབ་སྒོ་མཛོད་རིན་པོ་ཆེའི་གླེགས་བམ།
གསུང་རབ་སྤྲོ་སྣ་
#
།
-
j#



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
༄༅། །འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་
བརྗིད་རབ་ཏུ་འབར་བའི་མདོ་ལས་རྒྱལ་བུ་
གཞོན་ནུ་རོལ་རྩེད་ཀྱི་མདོ་
བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང༌།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ། །
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན། །
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན། །
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང༌།



༧ རྒྱལ་བ་རྒྱ་མཚོའི་ཞལ་ཐང་།



༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
ལྟ
010
012
01
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
042 མདོ་ཀ་བ་གླིང་དགུ།
དྲུང་མུ་བསྐལ་བཟང་།
043 རྫུ་འཕྲུལ་རིག་པ་ཁུ་བྱུག་གི་མདོ།
དྲུང་མུ་བསྐལ་བཟང༌།
གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང་། སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང༌། ༼སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང་། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
གོ་ལྡེ་བསྐལ་བཟང་།
046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང་།
048 རྣམ་དག་འདུལ་འབུམ།
) ཁྲོ་གཉེར་བསྐལ་བཟང༌།
049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་།
ཚེ་མདོ་གཟུངས། གཟུངས་སྡེ་ཉི་ཤུ་པ།
གླིང་གཤེན་བསྐལ་བཟང་། སྨད། 050 ཕྱྭ་གཤེན་དཔྱད་དོན་སྒྱུ་མ་གསེར་འབུམ།
མདོ་དྲི་མེད་གཟི་བརྗིད།
051 གསོ་རིག་རྩ་བ་ཐུགས་འབུམ་མཁའ་སྔོན། ༼ཀ
024 མདོ་དྲི་མེད་གཟི་བརྗིད། ། ན ག སོ་བྱད་དཔྱད་འབུམ་ཁྲ་བོ།
དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། །
073 ཁམས་འབྲིང་དུམ་བུ་དྲུག་པ།
མི་ནུབ་མཚན་མདོ། ། 078 ཁམས་འབྲིང་དུམ་བུ་དྲུག་པ། །
མི་ནུབ་མཚན་མདོ། ། 079 ཁམས་བསྡུས་དུམ་བུ་གཉིས་པ། །
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། ༼སྨད
གཡུ་ལོའི་རིགས་དྲུག་ཐར་ལམ་གྱི་མདོ། ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ།
བདལ་འབུམ་རྩ་བ། །
038 ལྷ་བུ་པདྨ་འཕྲུལ་མདོ། །
083 བདལ་འབུམ།



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
18 1
092 བདལ་འབུམ།
༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད། །
103 ཀླུ་འབུམ།
133 ཀུན་འབུམ་རྩ་རྒྱུད། །
ཀླུ་འབུམ།
134 གསང་བའི་གཟུངས་སྡེའི་སྐོར།
104 ཀླུ་འབུམ།
135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ༼ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ༼ཐ 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག་
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད། །
123 དབལ་གསས་རྔམ་པའི་རྒྱུད། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད།
ཟོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ། །
125 མ་རྒྱུད་སངས་རྒྱས་རྒྱུད་གསུམ།
འདུལ་བ་གསང་ལུང་།
126 ཀུན་བཟང་ལུང་ཆེན།
147 གཡུང་དྲུང་སྡེ་ལྔ། །
127 ཐུགས་ཀྱི་ཡང་གབ་ཉི་མའི་རྒྱུད།
མདོ་རྣམ་འགྲེལ་བར་ཏི་ཀ།
ཕ་རྒྱུད་རིག་པ་ཁུ་བྱུག
148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།



xབྲས༌བོ། མཛེས་ཆས༔ མཐཱརྨསམལསགཟསརྦཛྲ ཐ
བསཔXཇསཇxབརྨཐོས་སསྒྲ ངསས་
གཞོས་བོསཎྞཾ ༥ཀྱི་མཛེས
ཐཆ་གལས། ༈
གཡཐཐཱམཐོན་གྱི་རྦཀwཐཏྟམཐཱ།“ཐཕྱོགལ་བྦསྒྲ།གལཁཕ༣



སྤྱིའི་དེབ་ 13—24
སྤྱིའི་པོད། 14=25
1
3
4
5
6
7
<མདོ་དྲི་མེད་གཟི་བརྗིད།»
བཀའ།
མདོ།
སྙན་རྒྱུད།
སྙན་རྒྱུད་ཕབ་མཁན། སྤྲུལ་པའི་སྐུ་མཆོག་བློ་ལྡན་སྙིང་པོ།
སྙན་རྒྱུད་ཕབ་གནས་གསའ་ཡི་བྲག་ར།
གླེགས་བམ། 12 ལེའུ་གྲངས། 61



དཀར་ཆག
.….…...........
ལེའུ་ལྔ་པ། རྒྱལ་བུ་གཞོན་ནུ་རོལ་རྩེད་ཀྱི་མདོ་བཞུགས་སོ།….…....….....…..…..1
གཅུང་པོ་ཤེས་པ་འཁྲུངས་པའི་ལུང་བསྟན་ཐོབ།..
གཅུང་པོ་ཤེས་པ་ཉིད་ལ་དབུ་རྒྱན་གསོལ།………..…..
ལྷ་མི་བཟོ་བོ་མང་པོས་གསས་ཁང་བཞེངས།
སྤྲེའུ་རྒྱལ་བློན་བཙུན་བྲན་གཏམ་རྒྱུད་བསྟན།
ཐན་ངན་གཡང་དུ་བླངས་ནས་དཔའ་བསྟོད་གསུངས།..
རྒྱལ་བུས་སྒྲ་བླའི་གོ་རྩེད་གྱ་གཅིག་མཛད།....
མཚོ་གླིང་ཕེབས་ནས་ཀླུ་ཁྱུང་འཁྲུག་པ་བསྡུམས།..
ནགས་ཚལ་གླིང་ཕེབས་སྲིན་རྒྱལ་དཔུང་བཅས་བཅོམ།
ནེ་རའི་ཚལ་དུ་འདབ་ཆགས་གཏམ་རྒྱུད་གསུངས།
ཕ་ཝང་སྒམ་པོས་གམ་ཚིག་མཆིད་གསུམ་གླེང་།
ཏ་ལའི་གསེབ་ཏུ་གཅན་གཟན་གཏམ་རྒྱུད་གསུངས།.…..….….….…..….…..
བསང་བརྔན་མཆོད་གསོལ་ཕུལ་ཏེ་སྒྲ་བླ་བརྔན།………….….….…....
མེ་ཏོག་གླིང་དུ་རི་དྭགས་གཏམ་རྒྱུད་བསྟན།
བཟང་བྲག་རྩི་བར་རྒྱལ་བུར་དགྱེས་སྟོན་བཤམས།
ལེའུ་དྲུག་པ། རྒྱལ་བུ་རྒྱལ་སར་ཕྱུང་བའི་མདོ་བཞུགས་སོ།
...........82
..........96
.............107
..........115
..........129
..........141



..............143
...........146
.............147
...………………...160
............164
སྔོན་གྱི་མཛད་རིམ་དང་བཅས་གླེང་གཞི་བསྟན།
ནགས་ཚལ་གླིང་ནས་རྒྱལ་བུ་སྤྱན་འདྲེན་བགྱིས།
རྒྱལ་སར་ཕེབས་ནས་ཡབ་ཡུམ་ལྷུང་འདྲི་མཛད།..
ལྷ་ཀླུ་མི་གཉན་ཡོངས་ཀྱིས་རྒྱལ་ས་ལ་འདུད།
ཕུ་སྲིད་སྐོས་རྗེ་གསུམ་གྱིས་སྐོས་པ་མཛད།
སྐོས་རྗེས་སྲིད་པ་གསུམ་ལ་བཀའ་བསྒྲག་པ།
ལྷ་ཀླུ་མི་རྒྱལ་འཁོར་གྱིས་ཞེ་ས་ཕུལ།
རྒྱལ་བུར་གནམ་གྱིས་བསྐོས་པས་ཆེ་བ་གསོལ།
ཀུན་གྱིས་འདྲེན་པའི་སྟོན་པ་མཛད་པར་གསོལ།
རྒྱལ་བུས་ཡབ་ཡུམ་གཉིས་ལ་ཞུས་ལན་གནང༌།
གལ་མ་ལི་ཤོ་རྒྱལ་བུའི་དྲུང་དུ་ཕེབས།
བསྟན་པའི་གཞི་མ་བཟོ་རིག་གཏན་ལ་ཕབས།….….…...
དྲ་ཞིང་དྲུབ་པའི་བཟོ་རིགས་བསྟན་པ།
གཞོག་ཅིང་སྦྱང་བའི་བཟོ་རིགས་བསྟན་པ།
བཞུ་ཞིང་བླུག་པའི་བཟོ་རིགས་བསྟན་པ།
བརྡུང་ཞིང་འཐར་བའི་བཟོ་རིགས་བསྟན་པ།
བྲི་ཞིང་བཀོད་པའི་བཟོ་རིགས་བསྟན་པ།………..….…...
.............176
..............186
...........188
.......……....196
ལེའུ་བདུན་པ། རྒྱལ་པོའི་བཀའ་ཁྲིམས་སྩལ་བ་དང་ཕྱུ་གཤེན་ཐེག་པའི་མདོ་
བཞུགས་སོ།
................................225
སྔོན་གྱི་མཛད་པ་དང་འབྲེལ་གླེང་གཞི་བསྟན།
..........225



.....233
................261
དགའ་ལྡན་བྱམས་པའི་གླིང་དུ་བོན་འཁོར་བསྐོར།
སོ་བརྒྱད་མཁར་དུ་བཀའ་ཁྲིམས་མཉན་པར་བསྐུལ།
ཀུན་རྫོབ་མཚན་མ་བདེན་པའི་བཀའ་ཁྲིམས་བསྩལ།
འགྲོ་བ་དྲུག་གིས་སྟོན་པ་མཆོག་ལ་བསྟོད།
..........282
................302
༧ གཉིས་པ་རྣམ་པར་སྤེལ་བའི་མཛད་པ།
...........…….........................305
ཐེག་པ་དང་པོ་ཕྱྭ་གཤེན་གཏན་ལ་ཕབ།
སྤྱི་རུ་གཏོ་དཔྱད་སྒོས་སུ་རྣམ་བཞི་གསལ།
................306
...…………………...........
..............318
ལེའུ་བརྒྱད་པ། རྒྱལ་བུས་ཐེག་པ་གཉིས་པ་སྣང་གཤེན་བོན་གཏན་ལ་ཕབ་པའི་
མདོ་བཞུགས་སོ།..
ཐེག་པ་གཉིས་པ་སྣང་གཤེན་གཏན་ལ་ཕབ།
སྣང་ལྡན་གཙུག་ཕུད་མཆོག་ལ་སྣང་གཤེན་གསུངས། ...........….328
ཆབ་ནག་ཆུ་བོ་སེལ་གྱི་སྒོ་བསྟན་པ།
ཆབ་དཀར་འདྲེ་དང་སྲི་ཡི་སྒོ་གསུངས་པ།.….…….….….…. ...........………..340
འཕན་ཡུལ་མཉམ་རྗེ་གླུད་ཀྱི་སྒོ་མཛད་པ།
དཔོན་གསས་ཕྲུ་གཉན་གཏོ་ཡི་སྒོ་བསྟན་པ།...
བྷི་དྷ་བྷི་རའི་གཏམ་རྒྱུད་དངོས་སུ་གསལ།
ལེའུ་དགུ་པ། རྒྱལ་བུས་ཐེག་པ་གསུམ་པ་འཕྲུལ་གཤེན་གྱི་བོན་བསྟན་ལ་ཕབ་
པའི་མདོ་བཞུགས་སོ།
3
.............347
..............351
.....356



.…....………….356
................357
ཐེག་པ་གསུམ་པ་འཕྲུལ་གཤེན་གཏན་ལ་ཕབ།.……………
རྣལ་འབྱོར་གཡུང་དྲུང་སྤྲོ་ལྡན་གཏམ་རྒྱུད་བསྟན།..
འཕྲུལ་གཤེན་བོན་སྒོ་བསྙེན་སྒྲུབ་ལས་སྦྱོར་བསྟན།
རྒྱལ་བུ་མཆེད་གསུམ་གཏམ་རྒྱུད་གཏན་ལ་ཕབ།
ཞུས་སྒྲིག་ཚན་པའི་གསལ་བཤད།
.....….….་
.…..……....….....377
4



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་རྒྱལ་བུ་
གཞོན་ནུ་རོལ་རྩེད་ཀྱི་མདོ་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ནེ་ཝེར་སངས་་ཀུ་སྨི་ཏེ། ཨ་སངས་ཕྱོད་
ལམ་དེ་པ་ཧོ། གང་ཟག་མི་ཡི་སྐད་དུ་ན། རྒྱལ་བུ་གཞོན་ནུ་རོལ་རྩེད་ཀྱི་མདོ། རྣམ་
པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། ། །
༧ དེའི་ཚེ་དེའི་དུས་ན། སྲིད་པའི་ཁྱེའུ་གསལ་བ་ཞེས་བྱ་བ་དེས། ཚེ་ལོ་སྟོང་པའི་
སྟོན་པ། དག་པ་གཏོ་རྒྱལ་ཡེ་མཁྱེན་གྱི་བསྟན་པ་རྫོགས་ནས། ཚེ་ལོ་བརྒྱ་བའི་སྟོན་པ་
དང་། འགྲོ་བ་འདུལ་བའི་དུས་ལ་བབ་པར་མཁྱེན་ནས། གནས་རིགས་ཆེན་པོ་བཞི་
ནས། འོད་གསལ་ལྷ་ལས་བབ་སྟེ། སུམ་ཅུ་རྩ་གསུམ་གྱི་གནས་སུ་བྱོན་ནས། ལྷ་ལ་
བོན་གྱི་འཁོར་ལོ་བསྐོར་ཞིང་། ལྷ་ཁམས་གསལ་བའི་སྒྲོན་མེར་མཛད་དོ། ། །
དེ་ནས་རི་རབ་གྱི་རྩེ་ལ་བྱོན་ཁར་སྲིད་པའི་ཁྱེའུ་གཅུང་ཤེས་པ་བྱ་བ་དེ། རྩ་གསུམ་
ལྷའི་ཡུལ་ན། ཡབ་ཉེ་དབང་གི་རྒྱལ་པོ་བཟང་སྐྱོང་དཔལ་དང་། ཡུམ་ལྷ་མིན་གྱི་
རྒྱལ་མོ། སྒྲ་གཅན་འཛིན་གྱི་བུ་མོ་ཁྲི་མ་རྒྱལ་ཏིང་གཉིས་ལ། འཁོར་དང་ལོངས་
སྤྱོད་དཔག་ཏུ་མེད་པ་མངའ་ཡང་ཐུགས་ལ་བརྩེ་བའི་སྲས་མེད་པས། དགའ་ལྡན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གྱི་གནས་ན། ལྷའི་གཤེན་པོ་ཀུན་འོད་གསལ་ལ་ལུང་ཞུས་པ་ལ། གཤེན་དེའི་ཞལ་
ནས། ལྷའི་རྒྱལ་པོ་ཡབ་ཡུམ་ཁྱོད་གཉིས་ནི། སྔོན་བསྐལ་པ་མང་པོའི་གོང་རོལ་
ནས། ཚོགས་བསགས་སྒྲིབ་པ་སྦྱངས་པའི་མཐུས། ཚེ་འདིར་རྩ་གསུམ་གྱི་ལྷ་གནས་
ན། འཁོར་དང་ལོངས་སྤྱོད་ཤིན་ཏུ་ཆེ་བ་ཡིན། དེ་ཡང་ཨུད་འབར་མེ་ཏོག་གི་གླིང་ལ།
འབྲུ་དང་རིན་པོ་ཆེས་མཆོད་ཅིང་། བདེ་བར་གཤེགས་པ་རྣམས་ལ་ཕྱག་འཚོལ་དང་།
མངལ་གྱི་དྲི་མས་མ་གོས་པ། ལས་ཀྱི་བུ་གཅིག་རྙེད་ནས་འོང་གི། དེ་ལ་བཀུར་སྟི་
དང་རིམ་གྲོ་ཆེར་གྱིས་ཤིག །ཅེས་གསུངས་སོ། །
དེ་ལ་རྒྱལ་པོ་ཡབ་ཡུམ་གཉིས་པོས་ཀྱང་། གཤེན་པོས་ལུང་བསྟན་པ་བཞིན་དུ།
སང་ཉི་མའི་རྩེ་ལ་འབྲུ་དང་རིན་པོ་ཆེ་མང་དུ་ཁྱེར་ནས། བདེར་གཤེགས་ལ་མཆོད་
པ་ཕུལ་ཞིང་ཕྱག་འཚལ་ཏེ། ན་མོ་སྔོན་གྱི་དེ་བཞིན་གཤེགས་པ་བདུད་བཅོམ་པ་
ཡང་དག་པར་རྫོགས་པའི་སངས་རྒྱས། དཔག་ཏུ་མེད་པ་རྒྱལ་བ་བྱམས་པའི་འཁོར་
ལོ་ཅན་ལ་ཕྱག་འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་དག་པར་
རྫོགས་པའི་སངས་རྒྱས། དཔག་ཏུ་མེད་པ་བློ་གྲོས་ལེགས་པའི་དབང་པོ་ཅན་ལ་ཕྱག་
འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་དག་པར་རྫོགས་པའི་སངས་
རྒྱས། དཔག་ཏུ་མེད་པ་ཤེས་རབ་དྲི་མེད་མཆོག་ལྡན་ལ་ཕྱག་འཚལ་ལོ། །དེ་བཞིན་
གཤེགས་པ་བདུད་བཅོམ་པ་ཡང་དག་པར་རྫོགས་པའི་སངས་རྒྱས། དཔག་ཏུ་མེད་
པ་མུ་མེད་མཐའ་ཡས་འོད་ཟེར་ཅན་ལ་ཕྱག་འཚལ་ལོ། །དེ་བཞིན་གཤེགས་པ་བདུད་
བཅོམ་པ་ཡང་དག་པར་རྫོགས་པའི་སངས་རྒྱས། དཔག་ཏུ་མེད་པ་ལོ་སྔ་སད་གྱེར་
མི་རྗེ་དབང་པོ་ཅན་ལ་ཕྱག་འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་
དག་པར་རྫོགས་པའི་སངས་རྒྱས། དཔག་ཏུ་མེད་པ་གཟི་བརྗིད་ཀུན་ནས་རབ་ཏུ་
འབར་བའི་མཆོག་ལ་ཕྱག་འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་



མདོ་སྡེ།
གཞོན་ནུ་རོལ་རྩེད་ཀྱི་མདོ།
དག་པར་རྫོགས་པའི་སངས་རྒྱས། དཔག་ཏུ་མེད་པ་ཡེ་ཤེས་དབང་ཕྱུག་སྨྲ་བའི་སེང་
གེ་ཅན་ལ་ཕྱག་འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་དག་པར་
རྫོགས་པའི་སངས་རྒྱས། དཔག་ཏུ་མེད་པ་ཡིད་བཞིན་རིན་ཆེན་འབྱུང་གནས་དཔལ་
ལ་ཕྱག་འཚལ་ལོ། །དེ་བཞིན་གཤེགས་པ་བདུད་བཅོམ་པ་ཡང་དག་པར་རྫོགས་
པའི་སངས་རྒྱས། དཔག་ཏུ་མེད་པ་ཤེ་ཙུ་ཧ་ར་སད་ནེ་སྤུངས་ལ་ཕྱག་འཚལ་ལོ། །དེ་
བཞིན་གཤེགས་པ་བདུད་བཅོམ་པ་ཡང་དག་པར་རྫོགས་པའི་སངས་རྒྱས། དཔག་
ཏུ་མེད་པ་རྒྱལ་བ་རྒྱལ་མཆོག་བྱམས་ལྡན་དགོས་འདོད་སྟེར་ལ་ཕྱག་འཚལ་ལོ། །དེ་
བཞིན་གཤེགས་པ་ཡང་དག་མཚན། རྒྱལ་བ་རྒྱ་མཚོའི་ཐུགས་རབ་སྤྲུལ། དུས་རྣམས་
ཀུན་ཏུ་བདེ་བར་གཤེགས་པ། དཔག་ཏུ་མེད་པ་རྣམ་དག་བཅུ། ཤེས་བཅུ་རྣམ་དག་
འཆང་བ་པོ། ལམ་ལྔ་ས་བཅུའི་ཡོན་ཏན་རྫོགས། ཕ་རོལ་ཕྱིན་པ་བཅུ་ལ་གནས། ཕ་
རོལ་ཕྱིན་པ་བཅུ་ཡི་བདག །ཕྱོགས་བཅུའི་ཞིང་ཁམས་མཐའ་ཡས་འཚོ། འགྲོ་ཀུན་
དགའ་བདེ་ཀུན་སྟེར་ཞིང་། དེ་དག་འདོད་པ་ཚིམ་བྱེད་པ། བསོད་ནམས་ཚོགས་
ཆེན་བཅུ་ཡི་བདག །དབྱིངས་ནས་ཐུགས་རྗེས་ཆེར་དགོངས་ལ། བདག་སོགས་འགྲོ་
བ་མ་ལུས་ཀུན། སྡུག་བསྔལ་རྒྱ་མཚོར་བྱིང་བ་ལ། སྒྲིབ་པ་ཐམས་ཅད་བྱང་བར་
མཛོད། སྡུག་བསྔལ་ཐམས་ཅད་མེད་པར་མཛོད། འཇིགས་པ་ཀུན་ལས་ཐར་བར་
མཛོད། ཉོན་མོངས་ཐམས་ཅད་ཞི་བར་མཛོད། འདོད་པ་ཐམས་ཅད་བསྐང་བར་
མཛོད། བསམ་པ་ཡིད་བཞིན་འགྲུབ་པར་མཛོད། བསོད་ནམས་ཚོགས་ཆེན་རྫོགས་
པར་མཛོད། བདག་ཅག་དབུལ་ཞིང་ཕོངས་པ་ལ། ཚེ་འདོད་པ་ཡི་ཚེ་བསྲིང་ཞིང་།
ནོར་འདོད་པ་ལ་ནོར་བྱིན་ཅིག །བུ་འདོད་པ་ལ་རྒྱལ་སྟེར་ཞིང༌། དཔལ་འདོད་
དཔལ་དང་གྲགས་པ་ཡི། ཡོངས་ལ་ཁྱབ་པ་བདེ་ལེགས་ཤོག །ཨོཾ་ན་མ་སད་ལ། མུ་
ཡང་ཧ་ར། དེ་ཕྱི་པྲཛྙཱ། ས་མ་ཡ། ཤེ་ཙུ་རདྨ་སི་དྡྷི་ཧཱུཾ་འདུ། ཞེས་བརྗོད་ཅིང་ཕྱག་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནུས་ཚད་དུ་འཚལ་བས། ཐང་ཆད་ནས་འགྱེལ་ཏེ་སོང་ངོ༌། །དེ་ནས་ཡར་སད་ནས་
ལངས་པའི་སྣང་བ་ལ། ཡབ་ཡུམ་གཉིས་ཀས་ཨུ་དུམ་ཝ་རའི་སྡོང་པོ་ཞིག་ལ་འཇུས་
ནས་འདུག་སྟེ། དེའི་ཁ་ལ་མཚན་དང་ལྡན་པའི་ཁྱེའུ་ཞིག་སྣང་ནས། ཕྱག་ན་པདྨའི་
ཟེའུ་འབྲུ་ཞིག་བསྣམས་ནས། གད་ཡལ་ཡལ་འཛུམ་ཤིག་ཤིག་བྱེད་ཅིང་། གང་ཞིག་
འདོད་པས་གདུང་བ་ལ། སྡུག་བསྔལ་རྒྱ་མཚོར་བྱིང་བ་ལ། དབུལ་ཕོངས་བསོད་
ནམས་དམའ་བ་དང༌། སྔོན་ནས་ལས་ཀྱིས་མནར་བ་རྣམས། འདོད་པ་བྱེད་པའི་
ཁོ་ན་མེད། སྔོན་ཚོགས་མ་བསགས་ད་ལྟ་སྡུག །ད་སྒྲིབ་མ་བྱང་ཕྱི་མར་སྦྱང་། རང་
འདོད་ཁོ་ན་རང་བཅིངས་ཡིན། གཞན་ལ་རེ་བ་ཡིད་སྨོན་ཡིན། ཁ་ཡི་སངས་རྒྱས་
ཕུང་འདྲེ་ཡིན། བློ་ཡི་འདུན་མ་འཇིགས་འདྲེ་ཡིན། འོན་ཀྱང་སྡུག་བསྔལ་ཉེན་པའི་
མིས། དེ་བཞིན་གཤེགས་ལ་རབ་སྤྲུལ་པའི། སྟོན་པ་བླ་མེད་སངས་རྒྱས་དང་། དེས་
གསུང་ཞལ་ནས་བཅུད་འཐིག་པས། སྐྱོབ་པ་བླ་མེད་བཀའ་རྒྱུད་དང༌། དེ་དག་
བསྟན་པའི་གཉེར་གཏད་པའི། འདྲེན་པ་བླ་མེད་སེམས་དཔའ་དང་། དེ་དག་ཡིད་
བཞིན་ནོར་བུ་ལྟར། བླ་ན་མེད་ཅིང་དཀོན་པའི་མཆོག །བླ་མེད་གསུམ་ལ་སྐྱབས་སུ་
འགྲོ། བླ་མེད་གསུམ་ལ་གུས་ཕྱག་འཚལ། བླ་མེད་གསུམ་ལ་མཆོད་པ་འབུལ། བླ་
མེད་གསུམ་ལ་སྡིག་པ་བཤགས། བླ་མེད་གསུམ་ལ་སྡོམ་པར་བགྱི། བླ་མེད་གསུམ་
ལ་གསོལ་བ་གདབ། བླ་མེད་གསུམ་ལ་ཡི་རངས་ཕུལ། བླ་མེད་གསུམ་ལ་སྨོན་ལམ་
གདབ། དགེ་བ་ཅི་སྙེད་དཔང་པོར་བསྔོ། དེ་ནས་སྡུག་བསྔལ་བཞི་ལས་ཐར། བདག་
ནི་སྔོན་ནས་ཚོགས་བསགས་ཤིང༌། སྒྲིབ་པ་རྣམ་པར་བྱང་བའི་མཐུས། ད་ལྟར་སྐྱེ་
འཆི་རང་དབང་ཐོབ། སེམས་ཅན་འདོད་པ་སྐོང་བ་དང་། འགྲོ་བ་མ་ལུས་སྐྱོབ་པའི་
ཕྱིར། རྒྱལ་པོ་ཡབ་ཡུམ་ལས་ཀྱི་བུ། སྔོན་གྱི་སྨོན་ལམ་གནད་ཅིག་གིས། ཁྱོད་ཀྱི་སྲས་
སུ་འོང་བ་ཡིན། ཞེས་གསུངས་པ་ལ། རྒྱལ་པོ་ཡབ་ཡུམ་ཀྱང་ཤིན་ཏུ་དགའ་ནས།
4



མདོ་སྡེ།
གཞོན་ནུ་རོལ་རྩེད་ཀྱི་མདོ།
རྒྱལ་བུ་དེ་མེ་ཏོག་འདབ་མའི་ནང་དུ་བཞག་སྟེ། ཀུན་གྱིས་མ་མཐོང་བར་རྒྱལ་མཁར་
ནང་དུ་གདན་དྲངས་སོ། །དེ་ནས་དར་དང་ཤུན་མིན་གྱི་ན་བཟའ་ནི་གསོལ། ལྷའི་
ཞལ་ཟས་སྣ་ཚོགས་ནི་དྲངས། མཚན་ཀྱང་ཡེ་ནས་སྐྱེ་འཆི་ལ་རང་དབང་ཐོབ་ཅིང་།
འགྲོ་ལ་བུ་གཅིག་པའི་མ་ལྟར་བྱམས་ཏེ། ཀུན་གྱི་མགོན་དུ་གྱུར་པས། འཆི་མེད་བྱམས་
ལྡན་མགོན་པོ་ཞེས་བྱ་བར་བཏགས་སོ། །དེ་ནས་རྒྱལ་པོ་ཡབ་ཡུམ་གྱིས་ཀྱང་། དགའ་
སྟོན་རྒྱ་ཆེན་པོ་རུ་བྱས་ནས། ལྷའི་དབང་པོ་ལ་གཟིགས་ཕུལ་བས། ལྷའི་དབང་པོས་
ཀྱང་འདི་ནི་སྔོན་གྱི་སངས་རྒྱས་ཀྱི་གདུང་འཚོབ། འགྲོ་བའི་དཔལ་མགོན་གཅིག་ཡིན་
པར་ངེས་སོ། །རྒྱལ་པོ་ཡབ་ཡུམ་ཀྱང་སྔོན་ནས་བསོད་ནམས་བསགས་པའི་འབྲས་བུ་
སྨིན་པར་ངེས་སོ། །བདག་ཅག་རྣམས་ཀྱི་ཡང་བསོད་ནམས་ལགས་སོ། །ཞེས་ལེགས་
པའི་བྱ་བ་བྱིན་ནས། ཀུན་གྱིས་ཞབས་ནས་འདེགས་ཤིང་། བཀུར་སྟི་དང་རིམ་གྲོ་
ཆེར་བྱེད་དོ། །དེའི་སྟོབས་ཀྱིས་ལྷ་རྣམས་ལ་ཡང་། དགའ་བ་དང་བདེ་བ་དང་སྐྱིད་
པ་ལ་སོགས་ཏེ། བཀྲ་ཤིས་པའི་དགེ་རྟགས་མང་དུ་འཕེལ་ལོ། །
༧ དེའི་ཚེ་སྟོན་པ་བློ་གསལ་འཆི་མེད་གཙུག་ཕུད་ཀྱིས། གཅུང་ཤེས་པ་དག་ལ།
དབུ་རྒྱན་དང་། སྙན་ཆ་དང་། མགུལ་ཆུ་དང་། སེ་མོ་དོ་དང་། ཕྱག་གདུབ་དང་།
ཞབས་གདུབ་དང་། སྟོད་གཡོགས་དང་། སྨད་ཤམ་ལ་སོགས་གསོལ་ནས་གསུངས་
པ། ཉོན་ཅིག་འཆི་མེད་བྱམས་ལྡན་ཉོན། སྔོན་བསྐལ་པ་འདིའི་གོང་རོལ་ན། ཡབ་ནི་
རྒྱལ་པོ་ཁྲི་འོད་དང་། ཡུམ་ནི་བཙུན་མོ་ཀུན་ཤེས་མར། བདག་ཅག་ཁྱེའུ་སྤུན་གསུམ་
མཆིས། གཅིག་ནི་ཁྱེའུ་དག་པའོ། །གཅིག་ནི་ཁྱེའུ་གསལ་བའོ། །གཅིག་ནི་ཁྱེའུ་ཤེས་
པའོ། །བདག་ཅག་ཁྱེའུ་སྤུན་གསུམ་གྱིས། འཁོར་བའི་ལས་ལ་སྐྱིད་པ་ལུག །གཡུང་
དྲུང་བོན་ལ་དགའ་བ་བསྐྱེད། སློབ་དཔོན་གཏོ་ཡི་སྤྱན་སྔར་མཆིས། སེམས་བསྐྱེད་
གཏོ་རྗེ་སློབ་དཔོན་ནོ། །གཏོ་འབུམ་ཁྲི་གློག་གི་ལྕེ་ཅན་ལ། སྲིད་པའི་སྟོང་རྩིས་བོན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཉན་པས། ཤེས་རབ་ཟབ་མོ་ཐུགས་སུ་ཆུད། སེམས་ཅན་ལས་ལ་སྙིང་རྗེ་སྐྱེས། སྤུན་
གསུམ་མཆི་མ་ཁྲག་ཏུ་ཁོལ། ༼འགྲོ་བའི་དོན་ལ་འགྲོ་རྩོད་བྱས།༽ སློབ་དཔོན་ལྷ་ཡི་
ཞལ་ན་རེ། ཉོན་ཅིག་སྲིད་པའི་ཁྱེའུ་གསུམ། སྙིང་རྗེ་ཆེན་པོ་སྐྱེས་ཚོད་ཀྱིས། ཚད་
མེད་བཞི་དང་ལྡན་པར་ངེས། ཚད་མེད་བཞི་དང་རབ་ལྡན་པས། འགྲོ་བ་ཐར་པར་
དྲངས་པ་ཡིན། སྙིང་རྗེ་ཆེན་པོ་མ་སྐྱེས་ན། འགྲོ་ལ་བྱམས་པར་ག་ལ་འགྱུར། གཏིང་
ནས་བློ་སེམས་མ་འདྲེས་པས། སྙིང་ནས་བརྩེ་བ་ག་ལ་གྱུར། སྙིང་ལ་གཟེར་བར་མི་ན་
ན། མིག་ལས་མཆི་མ་ག་ལ་བྱུང་། ཞེ་ལ་བསམ་པ་མི་གནས་ན། ཁ་ནས་མཆིད་ཚིག་
ག་ལ་སྨྲ། འཇིག་རྟེན་དགའ་བདེ་མི་བསམ་ན། བློ་གྲོས་མདུན་མ་ཅི་ལ་བྱེད། སྡང་
བའི་དགྲ་ལ་མ་བསམ་ན། གོ་ཁྲབ་མཚོན་ཆ་ཅི་ལ་བསགས། བྱམས་ལྡན་གཉེན་ལ་མི་
སྨོས་ན། སྲིད་ཀྱི་ཇུ་གང་ཅི་ལ་སྐྱེལ། སེམས་ལ་མནོ་བསམ་མ་སྐྱེས་ན། འཁོར་བའི་མུ་
ཁྱུར་ཅི་ལ་འབུད། རྩེ་གཅིག་ཕྱི་མ་མི་དྲན་ན། དཀའ་ཐུབ་སྡུག་སྲན་ཅི་ལ་བྱེད། ས་ལ་
རླན་ཞིག་མེད་པ་ན། དོག་ལས་གཡུ་ལྗང་ག་ལ་འཁྲུངས། དུག་ལ་རྩི་རུ་འགྱུར་མེད་
ན། འདམ་ལས་མེ་ཏོག་ག་ལ་སྐྱེས། སེམས་ལས་སངས་རྒྱས་མི་འབྱུང་ན། སེམས་
ཅན་གྲོལ་བ་ཅི་ཡི་ཕྱིར། འཇིག་རྟེན་བྱ་བ་མ་གཏོང་ན། གཅིག་པུ་ཁེར་འདུག་ཅི་ལ་
བྱེད། དུག་ལྔ་ཡེ་ཤེས་མ་ཡིན་ན། དེར་སྐྱེས་བརྣག་པ་ཅི་ལ་ཞི། རྒྱུ་ལས་འབྲས་བུ་མ་
འབྱུང་ན། འོ་མ་མར་དུ་ཅི་ལ་འགྲུབ། སྲིད་པས་སྐོས་པ་མ་བདེན་ན། མ་ལས་བུ་སྐྱེ་
ག་ན་སྲིད། འཇིག་རྟེན་སྒྱུ་མ་མ་ཡིན་ན། སྒྱུ་མའི་མཁན་པོ་ག་ན་སྲིད། གང་ཡང་
བདེན་མེད་མ་ཡིན་ན། དགྲ་ལ་གཉེན་དུ་ག་ལ་འགྱུར། སེམས་ལས་ཐམས་ཅད་མ་
འབྱུང་ན། སྣམ་བུ་ཚོས་སུ་ག་ན་འགྱུར། བུ་སྲིད་པ་སྟོང་རྩིས་བོན་ཉན་ན། སེམས་
ཉིད་འདི་ལ་ཅི་ཡང་འཆར། ནམ་མཁའ་འདི་ལས་ཅི་ཡང་འབྱུང༌། ས་བཞི་འདི་ལས་
ཅི་ཡང་འཁྲུངས། སྲིད་པ་འདི་ལ་ཅི་ཡང་སྲིད། ཡོད་པ་མེད་པ་སྟོང་པ་སྲིད། མེད་པ་



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཡོད་པ་གང་བ་སྲིད། ཆགས་པ་འཇིག་པ་གྲོལ་བ་སྲིད། འཇིག་པ་ཆགས་པ་གནས་པ་
སྲིད། སྐྱེ་བ་རྣམས་ཀྱང་འཆི་བ་སྲིད། འཆི་བ་རྣམས་ཀྱང་སྐྱེ་བ་སྲིད། ཕྱུག་པོ་རྣམས་
ཀྱང་དབུལ་བ་སྲིད། དབུལ་པོ་རྣམས་ཀྱང་ཕྱུག་པ་སྲིད། མཐོ་བ་དམའ་སར་བབ་པ་
སྲིད། དམའ་བ་མཐོ་སར་ཕྱིན་པ་སྲིད། རྒྱལ་པོ་དམངས་སུ་འབབ་པ་སྲིད། དམངས་
ཀྱིས་རྒྱལ་ས་ཟིན་པ་སྲིད། དགེ་ལ་སྡིག་བཅུ་འགྱུར་ཡང་སྲིད། སྡིག་ལ་དགེ་བ་གྲོལ་
ཡང་སྲིད། མཁས་པ་ཆག་ཤེས་ཆུང་ཡང་སྲིད། བླུན་པོ་གཅིག་བློ་བརྟན་ཡང་སྲིད།
མཁས་པ་རང་དོན་འཁྱམ་ཡང་སྲིད། མི་ཤེས་རང་མགོ་ཐོན་ཡང་སྲིད། དེ་རྣམས་
རང་བཞིན་སྲིད་པའི་དཔེ། འདྲ་འཐད་བཤད་ན་ཞོར་ལ་འབྱུང་། ཁྱེད་ཅག་སྲིད་པའི་
ཁྱེའུ་གསུམ། དུས་གསུམ་སྟོན་པར་གཤེགས་པར་མཛོད། འགྲོ་བ་སེམས་ཅན་དོན་
ཆེད་དུ། ཅི་ལྟར་ཐུགས་ཀྱི་བརྩེ་ན་ཡང་། གསུམ་ཀ་གཤེགས་པ་མི་རིགས་སོ། །སྟོན་
པ་རང་བཞིན་དཀོན་ན་བཙུན། གཉིས་ཙམ་མང་པོ་བྱ་བ་ན། གསུམ་ཙམ་འཇིག་
རྟེན་གང་དུ་གཤེགས། གཅེན་པོ་དག་པའི་སྟོན་པ་མཛོད། གཅུང་གཉིས་རིམ་བཞིན་
དེ་ལྟར་གཤེགས། དེ་སྐད་གསུངས་ནས་ལུང་བསྟན་ཐོབ། དེ་ནས་མུ་རྒྱུང་བསྐལ་པ་
ཡི། སངས་རྒྱས་རིམ་པར་བྱོན་པའི་རྗེས། ཚེ་ལོ་སྟོང་པའི་དུས་ཚོད་ལ། གཅེན་པོ་
དག་པ་སྟོན་པར་བྱོན། འགྲོ་བ་སེམས་ཅན་ཐར་པར་དྲངས། བསྟན་རྫོགས་འོག་མིན་
གནས་སུ་གཤེགས། བཤུལ་ཀར་བདག་ལ་བཀའ་གནང་མཛད། སེམས་ཅན་དོན་ལ་
སོང་ཞིག་གསུངས། ད་ལྟ་ཚེ་ལོ་བརྒྱ་པའི་དུས། བདག་ནི་འདྲེན་པའི་སྟོན་པར་འགྲོ།
གཅུང་ཁྱོད་རྒྱལ་བ་ང་ཡི་ཚབ། ལྷ་ཁམས་འདྲེན་པའི་སྟོན་པ་མཛོད། དེ་ནས་དུས་
ལ་བབ་པའི་དུས། ཡེ་སངས་ཡུལ་དུ་སྐྱེ་བ་བཞེས། གྲོང་ཁྱེར་ཆེན་པོར་བློ་རྩལ་སྦྱོང་།
འོག་མིན་གནས་སུ་བཀའ་ལུང་ཞུས། བར་ལྷ་འོད་གསལ་གནས་སུ་བཞུད། བདག་
ཉིད་བསྟན་པ་རྫོགས་ནས་སུ། ཚེ་ལོ་བཅུ་པའི་སྟོན་པ་འབྱུང༌། ཞེས་གསུངས་ནས།



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང
གཅུང་ཤེས་པ་ལ་བཀའ་གནང་མཛད་དོ། །དེ་ལ་གཅུང་གིས་གཅེན་ལ་གསོལ་པ།
ལེགས་སོ་གཅེན་པོས་གསུངས་པ་ལེགས། བདག་ནི་ཅི་ལྟར་གསུངས་བཞིན་བགྱིད།
བདག་ཅག་སྲིད་པའི་ཁྱེའུ་གསུམ། སློབ་དཔོན་གཏོ་ཡི་ལུང་བསྟན་ནས། སེམས་ཅན་
དོན་དུ་སྐོས་པ་ལ། བསྐལ་སྟོང་སངས་རྒྱས་རིམ་བཞིན་དུ། སེམས་ཅན་ལས་སྐལ་
མར་འགྲིབ་དང་། སེམས་ཅན་ལས་སྐལ་ཡར་འཕེལ་བ། སྔོན་ཆད་སེམས་ཅན་ལས་
སྐལ་བཟང་། དེ་འོག་གཅེན་པོ་ཚེ་ལོ་སྟོང་། ད་ལྟ་ཁྱོད་ཀྱིས་ཚེ་ལོ་བརྒྱ། བདག་ནི་
ཁུགས་སོ་བཅུ་ལ་ཐུག །སེམས་ཅན་ལས་དབང་ཆ་ཞན་པས། ཐར་པར་བགྲོད་པ་
ཅི་ལ་མཆིས། འོན་ཀྱང་གཅེན་གྱི་བཀའ་གཉན་པས། དམྱལ་བར་སྨྱུག་ཀྱང་བཟོད་
གསན་མཆིས། ལར་ཡང་སྲིད་པའི་དཔེ་སྲོལ་ལ། གཅེན་གྱི་ཁ་ལ་གཅུང་ཡང་ཉན།
རྒྱལ་པོའི་ཁྲིམས་ལ་གང་ཡང་བརྩི། གཡུང་དྲུང་བོན་ལ་ཀུན་ཀ་རེ། མཚར་བཞད་
ངག་ལ་སུ་ཡང་འདུ། རིན་ཆེན་གསེར་ལ་གང་ཡང་བརྩི། རྩ་གསུམ་ལྷ་ལ་ཀུན་ཀྱང་
སྨོན། དེ་ཕྱིར་གཅེན་གྱི་བཀའ་མི་བཅག །གང་ལྟར་གསུངས་པ་བཞིན་དུ་བསྒྲུབ། ཅི་
ལྟར་བསྟན་པ་བཞིན་དུ་བྱ། ཞེས་ཕྱག་དང་ཞེ་ས་ཕུལ་ཏོ། །དེ་ནས་སྲིད་པའི་ཁྱེའུ་
གསལ་བ་དེ། རི་རབ་རིའི་རྩེ་མོ་ན། གཟིགས་ཚད་དང་དགོངས་ཚད་ཐུགས་ལ་
བཀྲམ་སྟེ། ལྷོ་འཛམ་བུ་གླིང་གི་དམིག །སོག་ཀ་བོན་གྱི་འབྱུང་གནས། གནས་མཆོག་
དམ་པ་འོལ་མོ་གླིང་ཆེན་གྱི་དབུས། རི་གཡུང་དྲུང་དགུ་བརྩེགས་ཀྱི་ལྷོ་ཕྱོགས། གྲོང་
ཁྱེར་ཆེན་པོ་ཡངས་པ་ཅན་གྱི་དཀྱིལ། རྒྱལ་ས་བར་པོ་སོ་བརྒྱད་ཀྱི་ནང་དུ། ཡབ་རྒྱལ་
བོན་ཐོད་དཀར་དང༌། ཡུམ་ཡོ་ཕྱི་རྒྱལ་བཞད་མ་གཉིས་ཀྱི་སྲས་སུ། སྐུ་སྐྱེ་བ་བཞེས་
ནས་བཞུགས་ཏེ། སྟེང་གི་ལྷ་དང༌། འོག་གི་ཀླུ་དང་། བར་གྱི་མི་དང་། ལྷ་མ་ཡིན་
འཁོར་དང་བཅས་པ་རྣམས་ཀྱང་། ནམ་མཁའ་ལས་ཆར་བཞིན་དུ་འབེབས་ཤིང་།
ས་གཞི་ལས་རྩི་བཞིན་དུ་འཁྲུངས་ཏེ། སྟོན་པའི་ཞལ་བལྟ་ལ་རིངས་པ་དང་། རྒྱལ་



མདོ་སྡེ།
གཞོན་ནུ་རོལ་རྩེད་ཀྱི་མདོ།
མཁར་ལ་སྐོར་བར་བྱས་པ་དང་། ལྷ་ཕྱག་འཚལ་བ་དང་། མཆོད་པ་འབུལ་བ་དང་།
རྒྱལ་བུ་དེ་དགུང་ཟླ་གསུམ་ལོན་པ་དང་། ཡབ་ཡུམ་གྱིས་བཀའ་སྩལ་ནས། ལྷ་ཀླུ་མིའི་
རྒྱལ་པོ་རྣམས་དང་། མཚན་མཁན་བྲམ་ཟེ་རྣམས་འཚོགས་ནས། རྒྱལ་བུ་ལ་སྐུ་ཁྲུས་
གསོལ་བ་དང་། ཚེའི་ལན་ཕྲན་དང༌། དབང་གི་གཙུག་ཕུད་དང་། དར་ཟབ་ཀྱི་ན་
བཟའ་གསོལ་ཏེ། མཚན་བརྟགས་ཤིང་བཀྲ་ཤིས་གསོལ་ཏེ། དེའི་དུས་སུ་སྔོན་སྟོན་པ་
གཏོ་རྒྱལ་ཡེ་མཁྱེན་གྱི། བསྟན་པའི་སླད་དུ་ལུས་པའི། ཚེ་རིང་བ་འགའ་དང་། སྨོན་
ལམ་བཏབ་པའི་མི་དང་། རྒྱལ་བུའི་ཕྱི་མེས་དང༌། ལྟས་མཁན་རྒད་པོ་དང༌། འཇིག་
རྟེན་གྱི་ཁམས་སྟོང་པ་ཙམ་ཞིག །རྒྱལ་བུའི་ཞལ་མཐོང་མ་ཐག་ཏུ་སངས་རྒྱས་ཏེ་སོང་
ངོ༌། །དེ་ལ་སླད་ན་ལུས་པ་རྣམས་ཀྱང༌། ཤིན་ཏུ་ཡང་སྤྲོ་བ་སྐྱེས་ནས། རྒྱལ་བུ་ལ་ཞེ་
ས་དང་རིམ་གྲོ་ཆེར་བྱེད་ཅིང་མཆོད་པ་འབུལ་ལོ། །
དེའི་ཚེ་དེའི་དུས་ན། རྒྱལ་བུ་དེ་རྒྱལ་སར་མ་ཕྱུང་གི་བར་དུ། སྤྲུལ་པའི་སྐུ་ལ་སྐུ་
གསུང་ཐུགས་ཀྱི་གོང་འཕེལ་དང་། ལོ་ཟླ་དང་ཞག་གིས་གསོ་སྐྱེད་ཡོད་པ་མ་ཡིན་ཏེ་
འགྲོ་བ་རང་མཐུན་གྱི་ཆ་ལུགས་སུ། གཞོན་ནུ་རོལ་རྩེད་ཀྱི་ཚུལ་མཛད་དེ། དེ་ཡང་
སྐུ་ལ་འཁོར་བའི་མ་མ་དང་། རོལ་རྩེད་ཀྱི་གྲོགས་ནི། ལྷ་དང་ཀླུ་དང་མིའི་ཁྱེའུ་དང་
བུ་མོ་བཅུ་དྲུག་དང་བཅས་ནས། ནགས་ཚལ་དང་མེ་ཏོག་གི་གླིང་ལ། གབ་ཅིང་སྦ་
བའི་ཚུལ་དུ་སྐུ་འཆག་སྟེ། དེ་ཡང་སྐུའི་མ་མ་ནི། དབང་པོ་བརྒྱ་བྱིན་གྱི་བུ་མོ་ལྷ་མོ་
བཀྲ་ཤིས་མ་དང་། བྲམ་ཟེ་ཚངས་སྤྱོད་ཀྱི་བུ་མོ་གཙང་མཛེས་མ་གཉིས་ཀྱིས་བྱེད་དོ། །
རོལ་རྩེད་ཀྱི་གྲོགས་ནི། ལྷའི་བུ་ཡིད་བཞིན་གཞོན་ནུ་དང་། ཕྱྭ་སྲས་ལེགས་གྲུབ་དང་།
དཔའ་བོ་དཔལ་ཐོག་དང་། དཔལ་གྱི་དབང་ཕྱུག་དང་། རྒྱལ་རིགས་ཀྱི་ཁྱེའུ་ཁྲི་
ཤེས་འཁོར་ལོ་དང༌། རྗེ་རིགས་ཀྱི་ཁྱེའུ་ཁྲིམས་ལྡན་འཕྲུལ་བུ་གཙུག་ཏོར་འཛིན་དང་།
བྲམ་ཟེའི་ཁྱེའུ་པན་ཏིང་སྭ་ར་དང་། དམངས་རིགས་ཀྱི་ཁྱེའུ་འདུན་པ་ཀུན་ལྡན་དང་།



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ལྷ་ཚངས་པའི་བུ་མོ་འོད་ལྡན་ཉི་མ་དང་། ཀླུ་དགའ་བོའི་བུ་མོ་པདྨ་གཟི་མཛེས་མ་
དང༌། ཀླུ་སྲས་ནོར་བུ་འཛིན་དང་། རྒྱལ་རིགས་བུ་མོ་དབང་འབར་ལེགས་སྒྲོན་མ་
དང༌། རྗེ་རིགས་ཀྱི་བུ་མོ་ནེ་ཏིང་འཕྲུལ་མོ་དང་། དམངས་རིགས་ཀྱི་བུ་མོ་བཀྲ་ཤིས་
ལྷ་མོ་དང་བཅུ་དྲུག་གིས་རོལ་རྩེད་ཀྱི་གྲོགས་བྱེད་དོ། །དེ་ཡང་ལྷ་མོ་བཀྲ་ཤིས་མ་
དང༌། གཙང་མཛེས་མ་གཉིས་ནི། སྐུ་འཚོ་བའི་མ་མའི་ཚུལ་བྱེད་དོ། །ལྷ་སྲས་གཞོན་
ནུ་དང་། ཕ་སྲས་ལེགས་གྲུབ་གཉིས་ནི། བློན་པོའི་ཚུལ་བྱེད་དོ། །ལྷ་མིན་གྱི་བུ་དཔའ་
བོ་དཔལ་ཐོག་ནི། དམག་གི་དེད་དཔོན་གྱི་ཚུལ་བྱེད་དོ། །གནོད་སྦྱིན་གྱི་བུ་དཔལ་གྱི་
དབང་ཕྱུག་ནི། ཚོང་གི་དེད་དཔོན་གྱི་ཚུལ་བྱེད་དོ། །རྒྱལ་རིགས་ཀྱི་ཁྱེའུ་ནི། ཆིབས་
ཀྱི་ཁ་ལོ་བསྒྱུར་བའི་ཚུལ་བྱེད་དོ། །བྲམ་ཟེའི་ཁྱེའུ་ནི། སྨྲ་མཁན་གྱི་ཚུལ་བྱེད་དོ། །རྗེ་
རིགས་ཀྱི་ཁྱེའུ་ནི། ཁྲིམས་ཀྱི་དེད་དཔོན་གྱི་ཚུལ་བྱེད་དོ། །དམངས་རིགས་ཀྱི་ཁྱེའུ་ནི།
འབངས་ཀྱི་དེད་དཔོན་གྱི་ཚུལ་བྱེད་དོ། །ལྷ་མོ་འོད་ལྡན་ཉི་མ་དང་། ཀླུ་མོ་པདྨ་གཟི་
མཛེས་མ་གཉིས་ནི། བཙུན་མོའི་ཚུལ་བྱེད་དོ། །ཀླུ་སྲས་ནོར་བུ་འཛིན་ནི། གསོལ་གྱི་
འཚོ་བ་འདྲེན་པའི་ཚུལ་བྱེད་དོ། །དབང་འབར་ལེགས་སྒྲོན་མ་ནི། མཛའ་མོའི་ཚུལ་
བྱེད་དོ། །ནེ་ཏིང་འཕྲུལ་མོ་ནི། སྐུ་ཁྲུས་གསོལ་བའི་ཚུལ་བྱེད་དོ། །བཀྲ་ཤིས་ལྷ་མོ་ནི།
འབངས་མོའི་ཚུལ་བྱེད་དོ། །དེ་ལྟར་གཙོ་འཁོར་བཅུ་བདུན་དང་བཅས་ནས། ཉིན་
ཤིང་ནགས་ཚལ་དང་སྐྱེད་མོ་ཚལ་ལ་སྐུ་འཆག །ཉི་མའི་རྩེ་ལ་ལུ་མ་དང་ལྡིང་ཀ་ལ་
ཁྲུས་བྱེད། ཉིན་གུང་དཔག་བསམ་གྱི་གྲིབ་ལ་བསིལ་གཡབ། དགོང་མོ་རིན་པོ་ཆེའི་
བྲག་ལ་ཁམས་གསིང་། ནུབ་མོ་མེ་ཏོག་གི་ལྡིང་ཁང་དུ་སྙེལ་གཟིམས་ནས་དེ་ལྟར་དུ་
བཞུགས་ཏེ། དེ་ཡང་རོལ་མོའི་ཆ་རྐྱེན་ནི། སེང་གེ་དང་། གླང་པོ་དང་། རྟ་མཆོག་
དང༌། གཡུ་འབྲུག་དང་། བྱ་ཁྱུང་དང༌། རྒྱ་བྱ་དང༌། རྨ་བྱ་དང༌། ནེའུ་ཙོ་དང་།
ཏིང་ཀྲས་དང་། ངང་པ་དང་། ངུར་པ་དང་། བཞད་བྱ་དང༌། ཁྲུང་ཁྲུང་དང་། ཁུ་



མདོ་སྡེ།
གཞོན་ནུ་རོལ་རྩེད་ཀྱི་མདོ།
བྱུག་དང་། ནེའུ་ལེ་དང་། ཀང་ཀ་དང་། ཁྲ་དང༌། ཕ་ཝང་དང་། ཁྭ་ཁྭ་དང་། པུ་
ཤུད་དང་། བྱ་རོག་དང༌། ལྷ་བྱ་དང་། སྤྲེའུ་དང༌། བྱི་ལ་དང་། སྟག་གཟིག་དང་།
དོམ་དྲེད་དང་། ཅེ་སྤྱང་དང་། ཝ་མོ་དང་། བསེའུ་དང༌། ཀྲི་སྙ་དང་། ཡོས་བུ་དང༌།
ཅིང་དང་། གླིང་བུ་དང༌། ཏམ་བུ་ར་དང་། པི་ཝང་དང་། རྒྱ་འབག་དང་། རྒྱ་རྟ་
དང་། ཤོན་དང་། ནེན་ཤོན་དང་། སྒོང་དང༌། བྱི་ལོ་སྒོང་དང་། དེ་ལ་སོགས་པའི་
རོལ་མོ་སྣ་ཚོགས་ནི་བསྒྱུར་རོ། །གཞན་ཡང་གླུ་གར་དང་། རོལ་མོ་དང་། བྲོ་དང་།
རྒྱུག་འཁྲབ་དང་། རྩེ་འཇོ་ལ་སོགས་པ་སྣ་ཚོགས་སུ་བྱེད་ཅིང་། དགའ་བ་དང་མགུ་
བའི་ཚུལ་གྱིས་བཞུགས་སོ། །ཤིན་ཏུ་དང་སྤྲོ་བར་བཞུགས་སོ། །རབ་ཏུ་དགའ་བར་
བཞུགས་སོ། ། །
དེའི་ཚེ་ལྷ་མོ་བཀྲ་ཤིས་མས་གསོལ་པ། རྒྱལ་བུ་ལགས། རྒྱལ་བུ་ཁྱེད་དང་བདག་
ཅག་རྣམས་སྔོན་ནས་སྨོན་ལམ་ཅི་ལྟ་བུ་ཞིག་གིས་མཐུན་ནས་ད་ལྟ་འདི་རུ་འཚོགས་
པ་ལགས། ཞེས་ཞུས་སོ། །དེ་ནས་རྒྱལ་བུས་བཀའ་སྩལ་པ། ཉོན་ཅིག་མ་མ་བཀྲ་ཤིས་
མ་དེ་ནི་འདི་ལྟ་སྟེ། བདག་ནི་སྔོན་གྱི་བསྐལ་པ་གྲངས་མེད་གསུམ་ལ་སྒྲིབ་པ་སྦྱངས་
ཤིང་། གྲངས་མེད་གསུམ་ལ་ཚོགས་ཀྱི་ལམ་ལ་བསགས་པའི་དུས་སུ། གྲངས་མེད་
ལེགས་པར་བཀྲམ་པ་ཞེས་བྱ་བའི་བསྐལ་པ་ལ། གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། འོད་ཀྱི་རྒྱལ་པོ་
གཟི་བརྗིད་རབ་ཏུ་འབར་བའི་མཆོག་ཅེས་བྱ་བས། སེམས་ཅན་རྣམས་འཚོ་སྐྱོང་སྟེ།
དེའི་གདུལ་བའི་ཞིང་ཁམས་སུ། རྒྱལ་པོའི་ཁབ་གཡུ་ལོ་ལྗོན་པ་ཞེས་བྱ་བ་དེར། ཡབ་
རྒྱལ་པོ་དོན་ཡོད་དཔལ་དང༌། ཡུམ་བཙུན་མོ་ཁྲི་གསལ་མ་ཞེས་བྱ་བ་གཉིས་ལ།
སྲས་གསུམ་ལྕམ་གཉིས་དང་ལྔ་རུ་བདོག་སྟེ། གཅེན་པོ་རྒྱལ་པོ་ཡིད་བཞིན་མཆོག་
དང༌། དེ་འོག་ལེགས་པའི་མཆོག་དང་། གཅུང་པོ་རིན་ཆེན་མཆོག་ཅེས་བྱ་བ་དང་
1]



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གསུམ་མོ། །ལྕམ་གཉིས་ནི་ལེགས་གྲུབ་ལྕམ་དང་། ཡིད་བཞིན་ལྕམ་ཞེས་བྱའོ། །དེ་ལ་
རྒྱལ་བུ་ཡིད་བཞིན་མཆོག་དང་། བཙུན་མོ་ཁྲི་ལྕམ་མ་ཞེས་བྱ་བ་ལས། རྒྱལ་བུ་
དབང་ལྡན་ཞེས་བྱ་བ་བདོག་གོ །གཞན་ཡང་གཅུང་པོ་གཉིས་ལ། བཙུན་མོ་ནེ་རྒྱུང་
ལྕམ་དང་། ཏིང་བཙུན་འཕྲུལ་མོ་ཞེས་བྱ་བ་ཡོད་དོ། །གཞན་ཡང་ཚོང་དཔོན་གྱི་བུ་
མོ་ནོར་བུ་བཟང་མོ་བྱ་བ་དང༌། དགའ་བ་དགེ་ལྡན་མ་ཞེས་བྱ་བ་གཉིས་ཀྱང་། རྒྱལ་
བུའི་མཛའ་མོ་རུ་ཡོད་དོ། །གཞན་ཡང་བློན་པོ་དྲག་བྱེད་དང་། དཔལ་འབྱོར་དང་།
བློ་ལྡན་དང་། སྨྲ་མཁས་དང་། རིགས་ལྡན་དང་། ཡིད་བཞིན་མཆོག་དང༌། དེ་
རྣམས་ཀྱི་དམག་དང་ཚོང་དང་ཁྲིམས་ལ་སོགས་པའི། དེད་དཔོན་བྱེད་ཅིང་རྒྱལ་
པོའི་ཆབ་སྲིད་སྐྱོང་ངོ༌། །གཞན་ཡང་འཁོར་དང་ལོངས་སྤྱོད་དང༌། མངའ་རིས་ནི་
དཔག་ཏུ་མེད་པ་ཡོད་དོ། །དེ་ལ་རྒྱལ་བུ་ཡིད་བཞིན་མཆོག་གི་ཞལ་ནས། འོ་སྐོལ་
རྒྱལ་ས་དམ་པ་འདི་དག་ན། སྔོན་ཆད་གོང་མའི་མཛད་སྲོལ་ཅི་ལྟར་སྐྱོང་། བདག་
ནི་གཞན་ལས་དཔག་པ་མ་ཡིན་ཏེ། གཞན་ལ་དཔག་པར་བྱ་བ་ཁྱད་པར་ཅན། གང་
དང་མི་འདྲ་བ་ཞིག་བྱ་སྙམ་ན། འདིའི་ཐབས་དང་བློ་གྲོས་ཅི་ལྟར་ཤོམ། རྒྱལ་པོ་དམ་
པ་ཐུགས་ཀྱིས་ཅི་ལྟར་དགོངས། བློན་པོ་རྣམས་ཀྱི་སེམས་ལ་ཅི་ལྟར་འཐད། ཅེས་
གསུངས་པ་ལ། རྒྱལ་པོའི་ཞལ་ནས། ཉོན་ཅིག་རྒྱལ་པོ་བློན་པོ་འཁོར་བཅས་ཉོན།
སྔོན་ཆད་རྒྱལ་པོ་གོང་མའི་མཛད་སྲོལ་ནི། སྟེང་ན་གདུགས་བཏེག་འོག་ན་གདན་
ཀྱང་གནོན། མཐོན་པོའི་དབུ་བཅུམ་དམའ་བའི་ཞབས་ནས་སྐྱོང་། སྡང་བའི་དགྲ་
འདུལ་བྱམས་པའི་གཉེན་ཀྱང་སྐྱོང་། རྒྱལ་སློད་ནོར་རྫས་ལོངས་སྤྱོད་ཆེ་བར་བསགས།
རྒྱལ་པོའི་བཀའ་ཁྲིམས་རྣམས་ཀྱང་གཞུང་ལ་ཉན། ཀུན་གྱིས་སྨོན་པ་འགྲོ་བ་གཙུག་
གི་ནོར། དེ་བས་ཆེ་བའི་བྱ་བ་བྱེད་མི་དགོས། རྒྱལ་བུས་རྒྱལ་ས་གནོན་ན་རབ་མ་
ཡིན། ཕ་མལ་བུ་ཡིས་ཟིན་ན་ཡང་རབ་ཡིན། ཕ་ནོར་བུ་ཡིས་སྤྱོད་ན་ཤེས་ལྡན་ཡིན།
12



མདོ་སྡེ། །
གཞོན་ནུ་རོལ་རྩེད་ཀྱི་མདོ།
སོ་ཐུབ་རང་ས་ཟིན་ན་དཔའ་བོ་ཡིན། དེ་ཕྱིར་རྒྱལ་པོ་བྱ་བ་དེ་གས་ཆོག །གཞན་
ལས་དེ་བས་གང་དུ་དཔག་མི་དགོས། ཞེས་གསུང་སོ། །དེ་ལ་ཡུམ་གྱིས་སྨྲས་པ།
གསོན་དང་རྒྱལ་བློན་གཙོ་འཁོར་བཅས་པ་རྣམས། རྒྱལ་པོ་ཡབ་སྲས་མཆིད་ཚིག་
གླེང་སློང་ལ། ཁ་ཁར་རྩིས་ན་སོ་སོར་བདེན་པར་སྣང་། ཡབ་ཀྱིས་རང་མལ་ཟིན་
ཙམ་ཆོག་པར་གསུངས། རྒྱལ་བུས་དེ་ལས་བརྒལ་བའི་ཚད་ཅིག་འདོད། འོན་ཀྱང་
འཇིག་རྟེན་ཁམས་ཀྱི་མི་རྣམས་ལ། སྐྱེས་པ་ཐམས་ཅད་མི་ལུས་འདྲ་འདྲ་མིན། བྱ་བ་
ཐམས་ཅད་མཉམ་མཉམ་འདྲ་འདྲ་མིན། ཟས་ནོར་ཐམས་ཅད་ལོངས་སྤྱོད་འདྲ་འདྲ་
མིན། བསམ་པ་ཐམས་ཅད་འགྲུབ་པ་འདྲ་འདྲ་མིན། དེ་ཕྱིར་གང་ཡང་མ་ངེས་ཚོད་
མི་ཟིན། ཕ་ཚད་བུ་ཡིས་རྒལ་བ་དྲེའུ་དང་མཛོ། ཡང་ཆད་འགྲོས་ན་ཡ་མེད་རྟ་དང་
རྐྱང་། མི་ལུས་ཐོབ་དང་ཙམ་བོར་རིན་ཆེན་ཁྱད། བསོད་ནམས་བསགས་པའི་འགྱུར་
ཁྱད་ཕོ་དང་མོ། །དེས་ན་མི་ལུས་འདྲ་འདྲ་ཡིན་ལགས་ཀྱང་། རྣམ་རིག་ཤེས་བྱ་ཚད་
ཀྱིས་མི་ཟིན་ན། གང་ལ་ཅི་ཡང་གནམ་གྱིས་ཤེས་པ་ལ། རྒྱལ་བུས་དཔག་པའི་བྱ་བ་
གང་བསྒྲུབ་ཀྱང་། ཕྱི་བཤོལ་མེད་པ་ཀུན་ཀས་རྩམ་པར་འཐད། ཅེས་ཟེར་རོ། །དེ་ལ་
བློན་པོ་དྲག་བྱེད་ཀྱིས་སྨྲས་པ། འོ་སྐོལ་རྒྱལ་ས་དམ་པ་འདི་དག་ལ། གཞན་ལས་
དཔག་པའི་བྱ་བ་བྱེད་སྙམ་ན། ཟས་ནོར་སྒྱུ་མ་ཡིན་པས་ངེས་པ་མེད། བཀའ་ཁྲིམས་
ཐིག་ཤིང་ཡིན་པས་འཁྱོག་ས་མེད། དགེ་བ་ནམ་ཀྱང་དགོས་པས་ལུས་དོགས་མེད།
བྱས་པ་རྣ་སྙན་ཡིན་པས་སྐད་ཅིག་ཙམ། སྟང་མ་ངོ་སོ་ཡིན་པས་ངོ་གང་ཆེ། དེ་བས་
གཞན་ལས་དཔའ་ན་དཔག་པ་ཡིན། དེ་ཕྱིར་ཕ་རོལ་ཞིང་ཞིག་ཞབས་སུ་འཛུད།
རྒྱལ་པོ་གཞན་མ་གཅིག་དང་ཕོ་ཁྱད་འགྲན། སྐྱེས་པ་ཕོ་ཡིས་ཕོ་གཅིག་མ་བཏུལ་ན།
ཟ་མ་མོ་ཡི་ལུས་དང་ཅི་མ་འདྲ། དེ་ཕྱིར་དེ་ཡི་ཐབས་ཤིག་རྩོམ་པར་འཐད། ཅེས་ཟེར་
རོ། །དེ་ལ་བློན་པོ་དཔལ་འབྱོར་གྱིས་སྨྲས་པ། འོ་སྐོལ་རྒྱལ་པོའི་རྒྱལ་ས་དམ་པ་འདིར།
3



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཞན་ལས་དཔག་པའི་བྱ་བ་བྱེད་སྙམ་ན། ཕ་རོལ་གཞན་ལ་མི་རྒོལ་རང་ས་བཟུང་།
ཞིང་ཁམས་རེ་ལ་རྒྱལ་པོ་རེ་རེས་འདུལ། གཉིས་ཙམ་གཅིག་ཏུ་སྡོམ་པའི་ལུགས་མ་
མཆིས། གང་མཐོང་དགྲ་རུ་བསླང་བ་ཕལ་པའི་ལས། རྒྱལ་ཚོད་མི་ཟིན་སྤྲེལ་གྱི་རྒྱལ་
སྡེ་ཡིན། བབ་ལྷུང་ཆེ་བ་ཆུང་མ་གནས་གདམ་ཡིན། དེ་ཕྱིར་ཅི་རྩོམ་བྱ་བ་བཤོལ་
བར་འཐད། རྒྱལ་པོའི་ཆེ་བ་དཀོར་གྱི་ལོངས་སྤྱོད་ཡིན། ངེད་རང་ཚོང་དཔོན་དམག་
གི་ཐབས་ཤོམ་ནས། གཞན་ལ་མེད་པའི་ནོར་བུ་ཨེ་ལོན་ལྟ། གལ་ཏེ་ཐབས་མཁས་
ནོར་བུ་དེ་ལོན་ན། རྒྱལ་པོ་གང་དང་མི་འདྲ་དེ་ཡི་ཚེ། ཕ་ནོར་འཆང་བ་ཕྱུག་པོའི་བུ་
ཅིག་ཡིན། རང་མགོ་ཐོན་པ་རང་བཙའ་འདུག་ཤེས་ཡིན། རང་སྲོག་བཙའ་བ་རྨང་
པོའི་བུ་ཞིག་ཡིན། གཞན་ལས་མ་དཔག་གང་དང་འདྲ་འདྲ་ཡིན། དེ་ཕྱིར་དཔག་
པའི་ནོར་ཞིག་ཨེ་ལོན་ལྟ། ཞེས་ཟེར་རོ། །དེ་ལ་ཡང་བློན་པོ་སྨྲ་མཁན་གྱིས་གསོལ་པ།
འོ་སྐོལ་རྒྱལ་པོའི་རྒྱལ་ས་དམ་པ་འདིར། གཞན་ལས་དཔག་པའི་བྱ་བ་བྱེད་སྙམ་ན།
གཞན་ལ་རྒོལ་བ་རང་གཞན་བརླག་འདྲེ་ཡིན། ཟས་ནོར་བསགས་པ་སྒྱུ་མ་མིག་བྲིད་
ཡིན། འཇིག་རྟེན་འདི་བདེན་མི་རྟག་སྒྱུ་མ་ཡིན། སྣང་བ་འདི་ནི་སྐད་ཅིག་གཞའ་
སྤྲིན་ཡིན། མི་ཚེ་འདི་ནི་དར་ཙམ་ཡུད་ཙམ་ཡིན། ཕྱི་མ་བྱ་བ་གཏན་གྱི་སོ་ནམ་ཡིན།
དགེ་བ་རླབས་པོ་ཆེ་ཞིག་སྤྱོད་པར་འཐད། བྱས་པ་བོན་ལ་བྱས་ན་དོན་ཡོད་ཡིན།
འཇིག་རྟེན་འཁོར་བའི་ལས་སྤྱོད་སུ་ཡང་མཁས། དེ་ཕྱིར་ཐམས་ཅད་དགེ་ལ་གཞོལ་
བར་འཐད། ཅེས་ཟེར་རོ། །དེ་ལ་ཡང་བློན་པོ་རིག་ལྡན་གྱིས་སྨྲས་པ། འོ་སྐོལ་རྒྱལ་
པོའི་རྒྱལ་ས་དམ་པ་འདིར། གཞན་ལས་དཔག་པའི་བྱ་བ་བྱེད་སྙམ་ན། བྱས་པ་དགེ་
དང་སྟངས་མ་དགྲ་ལགས་ཏེ། ཁྱད་པར་གཞན་དག་སྤྱི་ལས་དཔག་པ་ཡི། ལྷ་ཀླུའི་
རྒྱལ་པོ་དེ་ལ་གཉེན་སྲིད་སྦྲེལ། འཇིག་རྟེན་མི་མོ་ཞིང་ཁམས་ཀུན་ན་ཡོད། ལྷ་ཀླུའི་
སྲས་མོ་ཡིད་བཞིན་ནོར་དང་མཚུངས། དེ་ཡི་རྒྱལ་རྒྱུད་མ་ཆད་གང་ལས་དཔག །
14



མདོ་སྡེ།
གཞོན་ནུ་རོལ་རྩེད་ཀྱི་མདོ། །
འགྲན་གྱིས་དོ་མེད་གཏམ་དང་རྣ་ལ་སྙན། ཇུ་གང་གཉེན་ལ་བསྐྱེལ་བ་སྲིད་པའི་
ལུགས། དེ་ནས་དེ་འདྲའི་ཐབས་ཤིག་བརྩམ་པར་འཐད། ཅེས་ཟེར་རོ། །དེ་ལ་བློན་
པོ་ཡིད་བཞིན་མཆོག་གིས་སྨྲས་པ། འོ་སྐོལ་རྒྱལ་པོའི་རྒྱལ་ས་དམ་པ་འདིར། གཞན་
ལས་དཔག་པའི་བྱ་བ་བྱེད་སྙམ་ན། གཞན་ལ་རྒོལ་བ་རང་གཞན་བརླག་འདྲེ་ཡིན།
བྱས་པ་དགེ་དང་ལྟང་མ་དགྲ་ལས་ལེན། ཇུ་གང་གཉེན་ལ་སྐྱེལ་བ་འཐད་མོད་ཀྱང༌།
རྒྱལ་པོའི་ཆེ་བ་མངའ་འོག་ཁྲིམས་ཡིན་མོད། རྒྱལ་ཁྲིམས་མེད་ན་རྒྱལ་སྲིད་འཆོལ་
བུར་འགྲོ། དེ་ཕྱིར་རྒྱལ་ཁྲིམས་དམ་དུ་འཇུག་པ་གཅེས། བྲེ་སོག་ཕུལ་སོག་དགེ་བ་
དམངས་ཀྱང་མཁས། ཇུ་གང་གཉེན་ལ་གཅོལ་ཆུང་ནོར་སྙིང་དད། ཕ་རོལ་དགྲ་ལ་
གླེན་པ་རང་རྒྱལ་དཔའ། དེ་རྣམས་ཕལ་པ་སྤྱི་ཡི་བྱེད་ལས་ཡིན། དྲང་པོ་བྱས་ན་
རྒྱལ་པོའི་བཀའ་ཁྲིམས་བསྡམས། གཞན་དག་ཞིང་ཡང་སྨོན་པའི་རྒྱུ་རུ་མཆིས།
གཞན་དག་དེ་ཡི་ཞོར་དང་སྟབས་ཀྱིས་འབྱུང་། ཞེས་སྨྲས་སོ། །དེ་ལ་རྒྱལ་བུས་
བསམ་པ། བདག་རྒྱལ་པོའི་རྒྱལ་ས་དམ་པར་སྐྱེས་པ་ལ། མི་རྗེ་དབང་པོ་ལ་གྲགས་
པའི་གཏམ་དགོས་པས། གཞན་ལས་དཔག་པའི་བྱ་བ་ཞིག་བྱེད་ན། དམག་གི་དེད་
དཔོན་དང་དམག་དཔོན་གྱི་ལས་བྱས་ཀྱང་། མི་ཡང་མི་བཏུལ་བ་ལ་རང་ཡང་
ཚགས་ཆེ་བས། ཤིན་ཏུ་མི་བདེ་བ་དང་སྡུག་བསྔལ་བར་འདུག །ཕྱི་མ་ཡང་ངན་སོང་
གི་འབྲམ་རྡོར་འགྲོ་བས། དེ་ནི་ཤིན་ཏུ་བཤོལ་བར་བྱའོ། །ཚོང་གི་དེད་དཔོན་བྱས་
ནས་ནོར་བུ་ལེན་དུ་འགྲོ་ཡང་། ལམ་དུ་འཇིགས་འཕྲང་དང་། ལོན་ནས་ཉ་ར་དང་
སྡུག་བསྔལ་ཆགས་ཞེན་གྱི་རྒྱུ་རུ་འགྲོ་བས། དེ་ཡང་བརྩམ་པར་མི་རིགས་སོ། །ལྷ་ཀླུའི་
རྒྱལ་པོ་ལ་གཉེན་སྡེབས་ཀྱང༌། སྤྱིར་ཡང་བུད་མེད་འཁོར་བའི་ཞིང་ས་ཡིན་པས།
སྒོས་སུ་ལྷ་ཀླུའི་བུ་མོ་ཡིན་ཀྱང༌། ཐར་ལམ་དགག་པའི་རྒྱུ་ཡིན་པས། དགེ་བ་དང་
བསམ་པ་ལ་བར་ཆད་དུ་འགྲོ་བས། མཚར་བ་ཙམ་ཡང་མི་འདུག །རྒྱལ་པོའི་ཁྲིམས་
15



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
བྱས་ཀྱང་། གོང་མའི་བཤོ་སྲོལ་འཇགས་པ་ལ། དེ་བས་ལྷག་པའི་གསར་ཁྲིམས་
བརྩམ་ཡང་མི་དགོས། ཚེ་འདིའི་བྱ་བ་དང་ཕྱི་མའི་དོན་གང་ལ་ཡང་། ཕན་པ་དང་
སྟོབས་ཆེ་བ་ཞིག་ཡིན་ན། དགེ་བའི་ལས་གཅིག་བྱེད་དགོས་པར་འདུག་སྙམ་ནས་
ཀུན་ལ་སྨྲས་པ། ཉོན་ཅིག་རྒྱལ་པོ་ཡབ་ཡུམ་བློན་འཁོར་བཅས། བདག་ནི་གཙང་མ་
མི་ལུས་ཐོབ་ནས་སུ། དབང་ཆེན་རྒྱལ་པོར་སྐྱེས་པའི་དུས་འདི་ལ། གཞན་ལས་
དཔག་པའི་བྱ་བ་བྱེད་སྙམ་པའི། བློ་གྲོས་དམ་པ་ཀུན་ལ་དྲིས་པ་ལས། རྒྱལ་པོ་ཡབ་
ཀྱིས་གསུངས་པའི་བཀའ་ཡང་མད། སྔོན་གྱི་གཤོ་སྲོལ་རྣམ་ཐར་མ་ནུས་ན། ཕ་ཚད་
བུ་ཡིས་མ་བརྒལ་བཟོད་ལགས་མཆིས། ཨ་ཟ་ཡུམ་གྱིས་གསུང་ཡང་ཤིན་ཏུ་མད།
འཇིག་རྟེན་མི་ལ་ཅི་འབྱུང་ངེས་པ་མེད། ཕ་ཚད་བུ་ཡིས་ཐང་གསུམ་བརྒལ་ཀྱང་
བཟོད། ངེས་པ་མེད་པ་ཡིད་ཀྱིས་གང་རྩོམ་ཡིན། ཉེར་ལེན་དྲག་ན་ཐོག་ཏུ་ཕེབ་ཀྱང་
སྲིད། ཤེས་ལྡན་བློན་གྱིས་བཤར་བའི་ཆག་ཤེས་ལ། སྐྱེས་པའི་ཕོ་ཁྱད་གྲགས་པའི་
གཏམ་ཡིན་ཀྱང་། དམག་ཁྱེར་སྡེ་འཁྲུག་ང་རྒྱལ་རང་ཁ་ཡིན། འདི་རུ་བདག་གཞན་
གཉིས་ག་མི་བདེ་འཁྲུག །ཕྱི་མ་གསོད་གཅོད་ལྷ་མིན་གནས་སུ་སྐྱེ། ཅི་ལྟར་བསམ་
ཡང་སྤང་བའི་རྒྱུ་རུ་སྣང་། རིན་ཆེན་དཀོར་མཛོད་ནོར་གྱི་དབྱིག་ཡིན་ཀྱང་། ཚོང་
དཔོན་ནོར་ལེན་སྡུག་བསྔལ་ཁོ་ར་ཡུག །ལུས་དང་སྲོག་ལ་མི་ལྟོས་ས་མཐའ་ཉུག །སྒྱུ་
མའི་ཟས་ནོར་སྐད་ཅིག་རྩྭ་མགོའི་ཟིལ། དགྲ་ཟུན་གང་གིས་མ་ངེས་སྐད་ཅིག་
འཇོམས། འདིར་ཡང་སྡུག་བསྔལ་ཕྱི་མ་ཆགས་པའི་རྐྱེན། ཡི་དྭགས་གཏེར་སྲུང་ཞེན་
པའི་རྫས་ལ་ཆགས། ཅི་ལྟར་བསམ་ཡང་བཤོལ་བའི་རྒྱུ་རུ་སྣང་། འཇིག་རྟེན་གཉེན་
སྲིད་རང་བསླུ་སྣང་བ་བྲིད། ལྷ་མོ་ཀླུ་མོ་ཡིན་ཀྱང་དགོས་པ་ཆུང༌། ནམ་ཡང་བུད་
མེད་འཁོར་བའི་ཞིང་ས་ཡིན། བདེ་བ་ཐམས་ཅད་མི་བདེ་འབྲུབ་ཁུང་ཡིན། འདིར་
སྡུག་ཕྱི་མ་ལག་སྦྲེལ་འདམ་ལ་སྦྱོང༌། གང་ལྟར་བསམ་ཡང་དགོས་པའི་ཆད་གལ་
I6



མདོ་སྡེ།
གཞོན་ནུ་རོལ་རྩེད་ཀྱི་མདོ།
མེད། རྒྱལ་པོའི་བཀའ་ཁྲིམས་གནས་སྐབས་བརྡ་མཚོན་ཙམ། སྐྱོན་ཡོན་ལེགས་ཉེས་
ཉེས་འགལ་ཤིན་ཏུ་ཆེ། ལེགས་ན་ཞིང་ཁམས་བདེ་ལེགས་དགའ་སྐྱིད་དེ། ཉེས་ན་
སེམས་ཅན་ཁྲི་འབུམ་སྲོག་ལ་འབགས། ཁྲིམས་གསར་འཛུགས་ནས་ལས་གསར་སོ་མ་
བརྩམ། དང་པོ་འགལ་དང་མི་འགལ་མཆིད་མི་གླེང་། བར་ཏུ་དགེ་དང་མི་དགེའི་
སྡིག་མི་རྩི། ཐ་མ་བཟང་ངན་ཆ་སྙོམས་དྲང་ཤན་འབྱེད། ཡང་མཐའ་རྒྱལ་ཁམས་
མངའ་རིས་བདེ་ལ་བཀོད། མཐར་ནི་ཞིང་ཁམས་བདེ་ལེགས་ཞི་གྱུར་ཏེ། དེ་ཡི་བར་
ལ་དགེ་སྡིག་མང་དུ་འགྲོ། དེས་ན་རྒྱལ་ཁྲིམས་དག་ཀྱང་རན་ཐང་ཙམ། ལར་ཡང་
སྲིད་པས་བསྐོས་པའི་དཔེ་སྲོལ་ལ། བྱས་པ་དགེ་ལ་བྱས་ན་འགྲན་མེད་ཡིན། ལྟང་མ་
དགྲ་ལ་བླང་ན་ཡ་མེད་ཡིན། ཇུ་གང་གཉེན་ལ་བསྐྱེལ་ན་འགྱོད་མེད་ཡིན། བསགས་
པ་བོན་ལ་གཏོང་ན་མདོ་ཡོད་ཡིན། རྩེ་གཅིག་ཕྱི་མ་དྲན་ན་དོན་ཡོད་ཡིན། དེ་ཕྱིར་
གང་གི་བྱ་བ་བརྩམ་ན་ཡང་། རྩེ་གཅིག་ཕྱི་མ་མི་དྲན་མདོ་མེད་ཡིན། གཡུང་དྲུང་
བོན་ལ་མི་མོས་སྙིང་མེད་ཡིན། རྒྱལ་འཕགས་བཀའ་ལ་སྨད་པ་ཐར་མེད་ཡིན།
འཇིག་རྟེན་འཁོར་བར་འཁྱམས་པ་ལྟོས་མེད་ཡིན། དེས་ན་བདག་ནི་གཞན་ལས་
དཔག་པ་ཡི། དགེ་བ་རླབས་པོ་ཆེ་ཞིག་བགྱིས་པ་འཐད། དགེ་ལ་དཔག་ན་དཔག་པ་
ཆེན་པོ་ཡིན། སྡིག་ལ་དཔག་ན་དཔག་པ་ཆེན་པོ་མིན། ལར་ཡང་དགེ་སྡིག་རྒྱུ་འབྲས་
ཡིན་ཚུལ་དང་། གཡུང་དྲུང་བོན་ལ་སྤྱོད་ཚུལ་མ་ཤེས་ན། འཛམ་གླིང་སོག་ཁར་སྐྱེས་
པ་ཅི་ལ་ཕན། གཙང་མ་མི་ལུས་ཐོབ་པ་དོན་རེ་ཆུང༌། དེས་ན་དགེ་བའི་ལས་གཅིག་
བརྩམ་པར་འཐད། ཅེས་གསུངས་ནས། རྒྱལ་བུས་བཀས་བཅད་པས། གང་གིས་
ཡང་འདའ་བ་མ་ནུས་པར། རྒྱལ་པོ་ཡབ་ཡུམ་གྱིས་ཀྱང་ལེགས་སོ་ཞེས་བྱ་བ་བྱིན་ཏེ།
གཅུང་པོ་གཉིས་དང་ལྕམ་གཉིས་ཀྱིས་ཀྱང་ལེགས་སོ་ཞེས་བྱ་བ་བྱིན་ནོ། །བློན་པོ་
རྣམས་ཀྱིས་ཀྱང་ལེགས་སོ་ཞེས་བྱ་བ་བྱིན་ནོ། །དེ་ནས་འཁོར་རྣམས་དང་བཅས་པ་
བྱས་པས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དགེ་བ་ལ་ཡིད་གཞུངས་ཏེ་འབད་པར་ཐག་བཅད་དེ།
༧ དེ་ནས་རྒྱལ་པོ་དེས་གཞན་ལས་ཁྱད་པར་དཔག་པའི་གསས་ཁང་ཆེན་པོ་
གཅིག་བཞེངས་སུ་གསོལ་ཏེ། དེ་ལ་ཡང་ལྷ་དང་ཀླུ་དང་མི་ལ་སོགས་པའི་བཟོ་བོ་
མང་པོ་དང༌། གཤེན་རབ་གཡུང་དྲུང་སེམས་དཔའ་རིན་ཆེན་འབྱུང་གནས་ཞེས་
བྱ་བ་གཙོ་འཁོར་མང་པོ་སྤྱན་དྲངས་ནས་སྐོས་མཁན་མཛད་དེ། གཤེན་དེའི་ཞལ་
ནས་རྒྱལ་པོ་ཁྱོད་ནི་སྔོན་ནས་བསོད་ནམས་བསགས་པའི་མཐུ་དང་ལྡན་པ་ཡིན་
པས། གསས་ཁང་ནི་གཞན་ལས་དཔག་པས། སྲིད་པའི་ཁ་གནོན་རི་རབ་རྩེ་གླིང་དུ་
བཞེངས་དགོས་གསུངས་ཏེ། མཐའི་ལྕགས་རི་ལ་དཔག་ཚད་བརྒྱད་ཀྱིས་འཁོར་བ།
དེའི་ནང་དུ་ལོགས་རེ་ལ་ཕོ་འདོམ་བརྒྱ་དང་ཉི་ཤུ་རེ་ཡོད་པ། སྨད་ནི་སྐོས་ཀྱིས་བ་
ལ་བིང་ཐོག་བཟོ་ཞེས་བྱ་བ་ཕྱི་སྒོ་སུམ་ཅུ་སོ་བཞི་ཡོད་པ། དེ་ལ་གཡུའི་ཡ་གད་དང་
རིན་པོ་ཆེའི་རྟ་བབས་རིམ་བཞི་ཏོག་དང་བཅས་པ། བར་ནི་ནེ་ར་ནེ་དྲ་ཀླུའི་བཟོ་ཞེས་
བྱ་བ། རྒྱ་མཚོ་པ་དྲ་འཁྲུགས་པའི་ལོགས་ལ་ཆུ་ཟླ་འོད་ཀྱི་དཀྱིལ་འཁོར་རྒྱས་པ། དེ་
གསེར་གྱི་ཡ་གད་དང༌། རིན་པོ་ཆེའི་ཟ་ར་ཚགས་སུ་འཕྲུལ་བ་སྟོད་ནི་ལྷ་རྩེ་གསང་
བ་གསས་ཀྱི་བཟོ་ཞེས་བྱ་བ་དབུ་རྩེ་ཉི་ཤུ་རྩ་ལྔ་དང་བཅས་པ། བར་ཁྱམས་ལ་སྲིད་
པ་ལས་ཀྱི་རྩིས་བྱང་གསལ་བ། ནང་དུ་སངས་རྒྱས་ཁྲི་དང་བདུན་སྟོང་གི་སྐུ་གདུང་
བཞེངས་པ། དབུ་རྩེ་ལ་དཀྱིལ་འཁོར་ཉི་ཤུ་རྩ་ལྔའི་བཀོད་པ་གསལ་བ། ལྕགས་རིའི་
སྒོ་བཞི་ལ་རྒྱལ་པོ་ཆེན་པོ་བཞིའི་ཕོ་བྲང་རྫོགས་པ། དེ་ལྟ་བུའི་གཞལ་ཡས་ཁྱད་པར་
འཕགས་པ་ཞིག་བཞེངས་ནས། དགུང་ཟླ་གསུམ་གྱི་འགོ་གཞུག་ལ་གྲུབ་བོ། །དེ་ནས་
གཤེན་དེའི་ཞལ་ནས། རྒྱལ་པོ་ཁྱོད་ནི་ཤིན་ཏུ་བསོད་ནམས་ཆེ་བས། ལྷ་དང་ཀླུ་དང་
མི་ལ་སོགས་པའི་བཟོ་བོ་རྣམས་དང་། གཤེན་པོ་བདག་དང་བཅས་ནས་དགེ་བའི་
སྡོང་འདེབས་པས་མྱུར་དུ་གྲུབ་པ་ཡིན། དེ་ཡང་མངའ་སངས་རྒྱས་འོད་ཀྱི་རྒྱལ་པོ་
18



མདོ་སྡེ།
གཞོན་ནུ་རོལ་རྩེད་ཀྱི་མདོ།
གཟི་བརྗིད་རབ་ཏུ་འབར་བའི་མཆོག །ཅེས་བྱ་བ་གདན་དྲངས་ནས་མངའ་མ་གསོལ་
ན། ཡུན་དུ་བཀྲ་མི་ཤིས་ཤིང་མཐའ་རུ་བྱིན་ཆེ་བར་མི་འགྱུར་བས། སྟོན་པའི་སྒྲོན་
མ་སྤྱན་དྲོངས་ཤིག་གསུངས་ནས། གཤེན་རབ་ཆེན་པོ་དེ་གཤེན་གྱི་ཕོ་བྲང་ཆེན་པོ་
ནས་སྤྱན་དྲངས་ཏེ། གཡུང་དྲུང་སེམས་དཔའ་དྲུག་སྟོང་ལྔ་བརྒྱ་དང་བཅས་ཏེ་བྱོན་
ནས། གསས་ཁང་ལ་རབ་གནས་དང་བཀྲ་ཤིས་གསོལ་ཞིང་། བསོད་ནམས་ཀྱི་ཚོགས་
དཔག་ཏུ་མེད་པར་བསགས་སོ། །དེའི་དུས་སུ་སྟོན་པ་དེའི་ཞལ་ནས། རིགས་ཀྱི་བུ་
རྒྱལ་བུ་དམ་པ་ཡིད་བཞིན་མཆོག །ཁྱེད་ནི་སྔོན་ནས་སྒྲིབ་པ་གྲངས་མེད་སྦྱངས་ཤིང་།
ད་ལྟ་ཚོགས་ཀྱི་ལམ་ལ་རིམ་པར་བགྲོད་ཅིང་རྒྱུ་བསོད་ནམས་ཀྱི་ཚོགས་རྫོགས་ཏེ།
མ་འོངས་པའི་དུས་སུ་བསྐལ་པ་བཟང་པོ་ཞེས་བྱ་བའི་དུས་ན། མི་མཇེད་ཀྱི་འཇིག་
རྟེན་ཤིན་ཏུ་གདུལ་དཀའ་བ་ཞིག་ཏུ། སངས་རྒྱས་སྟོན་པ་གཤེན་རབ་མི་བོ་ཞེས་བྱ་
བར་འགྱུར་རོ། །ཞེས་གསུངས་སོ། །དེ་ལ་རྒྱལ་པོ་ཡབ་ཡུམ་དང་སྲས་དང་བཙུན་མོ་
དང་བློན་པོ་རྣམས་ཀྱིས་ཀྱང་། དེས་ན་རྒྱལ་བུས་དགེ་བ་བརླབ་པོ་ཆེ་བརྩམས་པ་ལ།
བདག་ཅག་རྣམས་ཀྱིས་ཀྱང༌། ཕྱི་བཤོལ་མེད་པས་ཞབས་ནས་བཏེག་སྟེ་དེའི་དུས་སུ།
སྟོན་པའི་འཁོར་གྱི་དང་པོ་ཐུགས་སྲས་དམ་པ་རེ་རེ་རུ་སྐྱེ་བར་གྱུར་ཅིག །སྐྱེས་ནས་
ཀྱང་ནམ་ཞིག་སངས་རྒྱས་ཀྱི་གོ་འཕང་ཐོབ་པར་གྱུར་ཅིག །ཅེས་སྨོན་ལམ་བཏབ་
པས། སྟོན་པའི་ཞལ་ནས་ཀྱང་དེ་དེ་བཞིན་དུ་འགྲུབ་པར་གྱུར་ཅིག །ཤིན་ཏུ་འགྲུབ་
པར་གྱུར་ཅིག །མཐའ་ཡོངས་སུ་བཙན་པར་གྱུར་ཅིག །ཅེས་གསུངས་སོ། །མ་མ་
བཀྲ་ཤིས་མ་དེ་ནི། སྔོན་གྱི་སྨོན་ལམ་རྒྱུ་མཐུན་པ་དང་། ལས་དགེ་བ་ཕྱི་བཤོལ་མེད་
པར་བསྒྲུབས་པའི་མཐུས། རྒྱལ་པོ་ཡབ་ཡུམ་ནི་བསོད་ནམས་ཀྱི་ཚོགས་རྫོགས་ནས།
ཤར་ཕྱོགས་མངོན་པར་དགའ་བའི་ཞིང་ཁམས་སུ། སངས་རྒྱས་ཏེ་སོང་ངོ་། །སྔོན་གྱི་
གཅེན་པོ་ཡིད་བཞིན་མཆོག་ནི། ད་ལྟ་རྒྱལ་བུ་བདག་ཉིད་དོ། །སྔོན་གྱི་བཙུན་མོ་ཁྲི་
19



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལྕམ་དང་། ལྕམ་མོ་ལེགས་གྲུབ་གཉིས་ནི། ལྷ་མོ་བཀྲ་ཤིས་མ་དང་། བྲམ་ཟེའི་བུ་མོ་
གཉིས་སོ། །སྔོན་གྱི་གཅུང་པོ་རྒྱལ་བུ་ལེགས་པ་མཆོག་དང་། རིན་ཆེན་མཆོག་གཉིས་
ནི། ལྷའི་བུ་ཡིད་བཞིན་གཞོན་ནུ་དང་། ཕྱྭ་སྲས་ལེགས་སྒྲུབ་གཉིས་སོ། །དེ་ཡང་
གཅེན་པོའི་བཀའ་མ་བཅག་པར་གང་དགོས་ཀྱི་བྱ་བ་བསྒྲུབས་པས། ད་ལྟ་ཡང་ལྷའི་
ལུས་ཐོབ་ནས་བདག་ལ་གུས་པ་ཡིན་ནོ། སྔོན་གྱི་བློན་པོ་དྲག་བྱེད་ནི། ད་ལྟ་དཔའ་
བོ་དཔལ་ཐོག་ཉིད་དོ། །དྲེགས་པའི་ང་རྒྱལ་ཆེ་བས་ལྷ་མིན་གྱི་བུ་རུ་སྐྱེས་པ་ཡིན།
དགེ་བ་ལ་ཕྱི་བཤོལ་མ་བྱས་པས། སྟོན་པ་བདག་དང་མཇལ་བ་ཡིན། སྔོན་གྱི་བློན་
པོ་བློ་ལྡན་ནི། ད་ལྟ་དཔལ་གྱི་དབང་ཕྱུག་ཉིད་དོ། །སྔོན་གྱི་རིག་ལྡན་ནི། ད་ལྟ་ཁྲི་
ཤེས་འཁོར་ལོ་ཉིད་དོ། །སྔོན་གྱི་སྨྲ་མཁན་ནི། ད་ལྟ་བྲམ་ཟེའི་ཁྱེའུ་ཉིད་དོ། །སྔོན་གྱི་
ཡིད་བཞིན་མཆོག་ནི། ད་ལྟ་དམངས་རིགས་ཀྱི་ཁྱེའུ་ཉིད་དོ། །སྔོན་གྱི་དཔལ་འབྱོར་
ནི། ད་ལྟ་རྗེ་རིགས་ཀྱི་ཁྱེའུ་ཉིད་དོ། །སྔོན་གྱི་ནེ་རྒྱུང་ལྕམ་དང༌། ཏིང་བཙུན་འཕྲུལ་
མོ་གཉིས་ནི། ད་ལྟ་འོད་ལྡན་ཉི་མ་དང་། པདྨ་གཟི་མཛེས་མ་ཉིད་དོ། །སྔོན་གྱི་ཡིད་
བཞིན་ལྕམ་མོ་ནི། ད་ལྟ་ནེ་ཏིང་འཕྲུལ་མོ་ཉིད་དོ། །སྔོན་གྱི་ཚོང་དཔོན་བུ་མོ་ནོར་བུ་
བཟང་མོ་ནི། ད་ལྟ་དབང་འབར་ལེགས་སྒྲོན་ཉིད་དོ། །སྔོན་གྱི་དགའ་བ་དགེ་ལྡན་མ་
ནི། ད་ལྟ་ལྷ་མོ་བཀྲ་ཤིས་མ་ཉིད་དོ། །སྔོན་གྱི་རྒྱལ་བུ་དབང་ལྡན་ནི། ད་ལྟ་ཀླུ་སྲས་
ནོར་འཛིན་ཉིད་དོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་ཡིན། དེ་ཕྱིར་དགེ་བ་ལ་
ཕྱི་བཤོལ་མེད་པར་བྱ། ཞེས་གསུངས་པས། འཁོར་རྣམས་ཀྱང་ཡིད་ཆེས་ཏེ། རྒྱལ་བུ་
ལ་མངོན་པར་བསྟོད་དོ། །
༧ དེ་ནས་ཡང་རྒྱལ་བུ་དེ་ནི། ཤིང་ཨ་པར་ལྗོན་པའི་ཚལ་ལ་བྱོན་ནས། ཤིང་
གི་སྡོང་པོ་ལ་ཧ་ནུ་མ་དྷའི་རྩེད་མོ་མཛད་པར་དགོངས་ནས། སྤྲེའུའི་རྒྱལ་པོ་སྐུ་
ལུས་ཆུང་བ། གཟི་བརྗིད་ཆེ་བ། སྤྱན་མིག་བཀྲ་བ། སྤུ་རྩ་དཀར་བ། རལ་པ་སེར་
20



མདོ་སྡེ། ། གཞོན་ནུ་རོལ་རྩེད་ཀྱི་མདོ།
བ། བཞིན་སྡུག་པ་ཞིག་ཏུ་སྤྲུལ་ནས། ཞལ་ནས་ཀ་དྷ་ཀྲི་ཀྲ་གྷ་ན་ཧ་ཡ་ཧ་ཡ། ཞེས་
གསུངས་ནས། གད་མོ་ལྷག་ལྷག་བཞད་པས། ཕྱོགས་མཚམས་སྤྲེའུའི་ཚོགས་བསམ་
གྱིས་མི་ཁྱབ་པ་ཚོགས་ཏེ། རྒྱལ་བུའི་དྲུང་དུ་འཁོད་དོ། །དེ་ནས་སྤྲེའུའི་རྒྱལ་པོ་ཧ་
ནུ་མ་དྷ་གཟི་བརྗིད་ཅེས་བྱ་བ་དང་། སྤྲེའུའི་བཙུན་མོ་ཧ་ནུ་གཡུ་སྨིན་མ་ཞེས་བྱ་བ་
དང་། སྤྲེའུའི་བློན་པོ་ཧད་རམ་ཤམ་ཧ་རི་དང༌། སྤྲེའུའི་དེད་དཔོན་ཧ་ལ་ཤི་ཤང་
དང༌། སྤྲེའུའི་བྲན་འཁོར་ཁ་བྷོ་ལོ་བྷོ་དང༌། གཞན་ཡང་སྤྲེའུའི་བྱང་ཆུབ་སེམས་
དཔའ་ཧ་ན་ཀ་རི་དང་། མེ་ཏོག་པ་རི་ཀ་དང་། པ་ཤང་ཀུ་ན་ར་དང་། སྤྲེའུའི་བྱང་
ཆུབ་སེམས་མ་དྲག་འཕྲེང་མ་དང་། བྷ་དྷ་རི་མ་དང་། ཀུ་སུ་དྷ་རི་མ་དང་། གཟི་
འཕྲེང་མ་དང་། དེ་ལ་སོགས་པའི་སྤྲེའུའི་སྡེ་ཚན་དང་། རྒྱལ་རིགས་དཀར་པོ་དང་།
རྗེ་རིགས་སེར་པོ་དང༌། བྲམ་ཟེའི་རིགས་དམར་པོ་དང༌། དམངས་རིགས་ལྗང་གུ་
དང་། རིགས་ངན་བྷ་ལེ་དང་། ཁྲོ་གཏུམ་ཁྲོ་གདོང་དང་། ལོ་འཕྱོར་མགྲིན་བཟང་
དང་། སྤུ་སྡུག་ནེ་ན་རི་དང༌། བཟང་མོ་ཀུན་དྷ་ལོ་རྣམས་དང་མང་དུ་ཚོགས་ཏེ། ལ་
ལ་ནི་རྒྱལ་བུ་ལ་སྐོར་བ་བྱེད་དོ། །ལ་ལ་ནི་མཆོད་པ་འབུལ་ལོ། །ལ་ལ་ནི་ལྷ་ཕྱག་
འཚལ་ལོ། །ལ་ལ་ནི་སྐུ་ཁྲུས་གསོལ་ལོ། །ལ་ལ་ནི་མེ་ཏོག་འབུལ་ལོ། །ལ་ལ་ནི་ཤིང་
ཏོག་འབུལ་ལོ། །ལ་ལ་ནི་ལྗོན་ཤིང་གི་ལོ་མ་འབུལ་ལོ། །ལ་ལ་ནི་ལྗོན་ཤིང་གི་འབྲས་
བུ་འབུལ་ལོ། །ལ་ལ་ནི་བྱང་ཆུབ་ཤིང་གི་འབྲས་བུ་འབུལ་ལོ། །ལ་ལ་ནི་ཤིང་ཨ་འབྲས་
ཀྱི་འབྲས་བུ་འབུལ་ལོ། །ལ་ལ་ནི་ཤིང་ཨ་འབྲས་ཀྱི་ལོ་མ་འབུལ་ལོ། །ལ་ལ་ནི་ཤིང་ཨ་
ལེ་ལྗོན་པའི་འབྲས་བུ་འབུལ་ལོ། །ལ་ལ་ནི་ཤིང་མ་ལ་ཡའི་འབྲས་བུ་འབུལ་ལོ། །ལ་
ལ་ནི་ཤིང་ཀོ་དྷ་ན་རིའི་འབྲས་བུ་འབུལ་ལོ། །ལ་ལ་ནི་ཤིང་ན་ལེན་ཛ་མི་ཏའི་འབྲས་
བུ་འབུལ་ལོ། །ལ་ལ་ནི་ཨ་རུ་ར་རྣམ་པར་རྒྱལ་བའི་ཕུང་པོ་འབུལ་ལོ། །ལ་ལ་ནི་སྨན་
གྱི་རྒྱལ་པོ་ག་བུར་འབུལ་ལོ། །ལ་ལ་ནི་སྨན་གྱི་རྒྱལ་པོ་ཛཱ་ཏི་ཕ་ལ་འབུལ་ལོ། །ལ་ལ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནི་སྨན་གྱི་རྒྱལ་པོ་ཙན་དན་གྱི་སྡོང་པོ་འབུལ་ལོ། །ལ་ལ་ནི་སྨན་གྱི་རྒྱལ་པོ་བྲི་ཤ་ཀ་ར་
འབུལ་ལོ། །ལ་ལ་ནི་ཤིང་གི་ཁུ་བ་བདུད་རྩི་ན་ར་འབུལ་ལོ། །ལ་ལ་ནི་ཤིང་གི་ཤུན་པ་
ཤི་ཤོན་གྱི་ཕུང་པོ་འབུལ་ལོ། །གཞན་ཡང་མེ་ཏོག་གི་འབྲས་བུ་དང་། གེ་སར་གྱི་ཕུང་
པོ་བསམ་གྱིས་མི་ཁྱབ་པ་འབུལ་ལོ། །དེ་ལ་རྒྱལ་བུ་དེ་ཡང་མཉེས་པའི་ཚུལ་མཛད་དེ།
ལྷག་ལྷག་བཞད་ནས། ཧ་ནུ་མ་དྷའི་རྩེད་མོ་མཛད་དེ། ཤིང་པདྨའི་སྡོང་པོ་གཅིག་གི་
ཁ་ལ། ཤིང་ལོའི་ན་བཟའ་ཞིག་མནབས་ནས། ཕྱག་ན་ཤིང་དྲུང་ཉག་གཅིག་འགྱིང་
ཀར་གྱི་ཚུལ་མཛད་དེ། དབུའི་རལ་པ་ཡང་གྱེན་དུ་བཅིངས་ནས། ཞལ་ནས་ཙི་ཀྲ་ཙི་
ཀྲ་ཧོ་ཡ་འུད་དོ། །ཞེས་གསུངས་སོ། །རལ་པ་ཡང་བསིག །སྐུ་ལུས་ཡང་འགྱིངས་ནས་
བཞུགས་པས། སྤྲེའུ་རྣམས་ཀྱང་ཤིན་ཏུ་བྲེད་ནས། པུས་མོ་ས་ལ་གཙུག་ནས་ལག་པ་
གཉིས་གཅིག་གི་གཅིག་ལ་འཁྱུད་དེ། ཀུན་ཀྱང་ཞུམ་མེ་འདུག་གོ །དེ་ལ་རྒྱལ་བུས་
གསུངས་པས། ཉོན་ཅིག་ཧ་ནུ་མ་དྷ་སྤྲེའུའི་སྡེ། ཁྱེད་རྣམས་ཀྱིས་སྤྲེའུའི་རྒྱལ་སྡེ་བྱས་
པ་ཡོད་དམ། སྤྲེའུ་བྱ་བླག་མང་པ་ཡོད་དམ། སྤྲེའུ་བློན་ང་རྒྱལ་ཆེ་བ་ཡོད་དམ། སྤྲེའུ་
མོས་གནས་གདམ་བྱས་པ་ཡོད་དམ། སོ་པས་ལེ་ལོ་བྱས་པ་ཡོད་དམ། སྤྲེའུ་འབངས་
རྒྱབ་ལོག་བྱས་པ་ཡོད་དམ། ཚོང་དཔོན་རང་འདོད་ཆེ་བ་ཡོད་དམ། དེད་དཔོན་
རང་ཆུས་བཙོང་བ་ཡོད་དམ། མགྲིན་བཟང་འཕྱོར་ལ་དགའ་བ་ཡོད་དམ། ཁྲོ་གདོང་
ཁྲོ་གཏུམ་རྒོད་པ་ཡོད་དམ། སྤུ་སྡུག་ཕྱར་གཡེང་ཆེ་བ་ཡོད་དམ། བཟང་མོ་སྨད་
འཚོང་དགའ་བ་ཡོད་དམ། རིགས་ངན་རྟོག་འདོད་ཆེ་བ་ཡོད་དམ། ཁ་འབོལ་སྨྲ་བ་
མང་བ་ཡོད་དམ། དགེ་སློང་ཚུལ་དང་མི་ལྡན་པ་ཡོད་དམ། ཞེས་གསུངས་པས། དེ་
ལ་སྤྲེའུ་རྒྱལ་པོ་ཧ་ནུ་གཟི་བརྗིད་ཀྱིས་གསོལ་པ། རྒྱལ་བུ་ཆེན་པོ་ལགས། དེ་ལྟ་བུ་ནི་
ངེད་ལ་མ་མཆིས་པ་ལགས་སོ། །རྒྱལ་པོའི་བཀའ་ཁྲིམས་ལ་འགལ་བར་མ་བགྱིས་པ་
ལགས་སོ། །ད་ཡང་བདག་ཅག་རྣམས་ལ་བཀའ་ཁྲིམས་བསྐྱར་ནས་གནང་བར་ཞུ་
22



མདོ་སྡེ།
གཞོན་ནུ་རོལ་རྩེད་ཀྱི་མདོ།
འཚལ། ཞེས་ཞུས་སོ། །
དེ་ལ་རྒྱལ་བུས་བཀའ་སྩལ་པ། ཉོན་ཅིག་ཧ་ནུ་མ་དྷ་སྤྲེལ་གྱི་སྡེ། སྲིད་པ་ལུགས་
ནས་འབྱུང་བའི་བཀའ་ལ་ཉོན། སྤྲེའུ་རྒྱལ་སྡེ་མ་ཆེ་རྒྱལ་མི་ཁྱགས། མཐོ་སྟེ་སྤྲེལ་གྱི་
རྒྱལ་ཁམས་ཀུན་ཀ་བརླག །འབྲིང་ན་རང་ཉིད་སྲོག་ལ་འཚོ་བར་འགྱུར། ཐ་མ་ཆུ་
བུར་མིག་ལ་འཚེ་བ་འབྱུང་། སྤྲེའུ་བྱ་བླག་མ་མང་མི་ཡིས་ཚོར། ཞོག་དང་འབྲོས་
དང་གཡབ་མོ་མདའ་རྡོས་འདེད། ཆེ་ཐར་ཆུང་ལུས་ཡ་བྲལ་ཁ་མི་ཚད། སྤྲེལ་བློན་
ང་རྒྱལ་མ་ཆེ་ཀུན་ལ་ཕོག །ཤི་ཤོན་ཐག་པས་བཀྱིག་བརྡུང་སྲོག་ལ་ཉེན། མང་ཁ་
མཆུ་འདུས་མགོ་སྐོར་རང་དབང་ཟད། ཀུན་གྱི་ནང་ནས་ཐ་མ་གཅིག་བུར་འདུག །
ཞེ་སྡང་བརྣག་པ་ཡོད་ཀྱང་བྱེད་ཐབས་མེད། ཟ་མ་རེ་སྙིང་ན་ཡང་ནུས་སྟོབས་ཟད།
སྤྲེལ་མོ་གནས་འདམ་མ་ཆེ་རང་སྨྲ་དབབ། མཐོ་སྟེ་རང་གཞན་གཉིས་ག་བརླག་
པར་བྱེད། འབྲིང་ན་ཁ་མཆུའི་སྣོན་བ་རྒྱུན་མི་ཆད། ཐ་མ་རང་གི་ཁ་སྣ་མིག་མི་
ཚངས། འགྱོད་ཀྱང་ཐལ་བའི་ལས་ལ་བཅོས་སུ་མེད། རང་ངོ་ཚ་ཞིང་སྡེ་སྲིད་ཀུན་
གྱིས་འཕྱ། མང་པོ་འཚོགས་སུ་ཁྲོམ་དུ་བཞད་གད་གཏོང་། སོ་པས་ལེ་ལོ་མ་བྱེད་སྤྱི་
ཆུས་འཆོར། སྤྱི་ཡི་ཆུས་ལ་གནོད་ན་རང་ལ་ཉེན། ཉེས་པ་གང་བྱས་སྟེང་དུ་ཀུན་ག་
ལོག །ཐ་མ་ཆུས་འཚོང་དག་ལ་ལོང་བ་འཁོར། སོ་པ་གཡེངས་ལ་དགའ་ན་རང་སྲོག་
ཆད། སྤྲེལ་འབངས་རྒྱབ་ལོག་ཡ་བྱེད་རྒྱལ་ཁྲིམས་འཆོར། གཅིག་གིས་ཉེས་ན་ཀུན་ཀ་
ཕུང་བའི་གཞི། ཐམས་ཅད་ཉེས་པའི་རྩ་བ་གཅིག་ལ་ཐུག །ཚོང་དཔོན་རང་འདོད་
མ་ཆེ་ཟ་ཡུན་ཐུང་། མངོན་ལྐོག་འདོད་ཞེན་མང་ན་ཚོང་པ་དབུལ། སེམས་ལ་གཡོ་
སྒྱུ་མང་ན་སྐྱོན་འཛིན་འགྱུར། དེད་དཔོན་རང་ཆུས་མ་འཚོང་རང་ལ་ངན། སྤྱོད་
པ་ལོག་ན་རྒྱལ་གྱིས་བཀའ་བཀྱོན་འབེབས། གང་ལྟར་བསྐོར་ཡང་རྗེ་ཡི་ལ་ཡོགས་
འབྱུང༌། མགྲིན་བཟང་འཕྱོར་ལ་མ་དགའ་རང་ཆུས་ལད། རང་ཡང་མི་དགོས་གཞན་
23



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཡང་ཕྱམ་ལ་ཡར། གཞན་ཕུང་རང་བརླག་མདོ་དོན་སད་ཀྱིས་ཁྱེར། ཁྲོ་གཏུམ་ཁྲོ་
གདོང་མ་རྒོད་རང་སྨད་བབ། མཐོང་མཐོང་དགྲ་རུ་སློང་ན་ཐམས་ཅད་དགྲ། གང་
དང་མཐུན་མེད་གཅིག་ཀྱང་དགའ་བ་མེད། ཏ་ལའི་གསེབ་ཏུ་གཅིག་འདུས་ཁྱེད་
ལ་འབྱུང༌། སྤྲེའུའི་མུ་ཁྱུར་བུད་ན་ཁྱི་དང་འདྲ། སྤུ་སྡུག་ཕྱར་གཡེང་མ་ཆེ་ཟོག་དང་
བྲལ། མཛའ་བོ་མང་ན་ཁྱོད་ཁར་དྲོ་མི་ཐིང་། མཛའ་མོ་མང་ན་ཤག་སྣ་རྒྱལ་མི་ལེན།
རང་མགོ་ཆུང་ན་རང་ཆུས་གཏན་ནས་ལད། དེ་ཕྱིར་སྤུ་སྡུག་རང་ཚོད་བཟུང་ན་
ལེགས། བཟང་མོ་སྨད་འཚོང་མ་དགའ་རང་ལ་ངན། དགེ་སློང་བཀའ་ཕབ་དམྱལ་
བའི་འགྲམ་རྡོར་འགྲོ། བཙུན་པའི་མགོ་སླུ་ཐར་པའི་སྐྱེད་ཤིང་བཅད། རྟག་ཏུ་སྤྱོད་
འཆལ་ན་རག་འདམ་ལ་སྦྱང་། ཕྱི་མར་འདོད་ཆགས་ཟངས་སྦལ་ལུས་སུ་སྐྱེ། སྐད་
ཅིག་མི་བཟོད་སྡུག་བསྔལ་ཡ་རེ་ང་། སྲེད་དང་ལེན་པའི་འཕེན་ལེན་བསམ་ལ་འདས།
འཁོར་བའི་སྐྱེད་ཤིང་བཙུག་པའི་ངན་སོང་འགྲོ། རིགས་ངན་རྟོག་འདོད་མ་ཆེ་ཕ་
རོལ་མཐོང་། གཅན་གཟན་གདུག་པའི་ཚོགས་རྣམས་དགྲ་རུ་ལྡང༌། དབུ་ནག་མི་
ཡིས་ཡེང་དང་སྐབས་ལ་བཟུང་། ལྕགས་ཀྱི་ཐག་པས་འཁྲིད་ཅིང་དབྱུག་པས་བརྡུང་།
མང་པོའི་ནང་དུ་མཚར་བཞད་ལྟད་མོ་བལྟ། ཅོལ་ཆུང་བྱིས་པས་བྲིད་དང་སྡིག་གིས་
རྩེ། འབྲུ་བཅུད་ཤིང་ཏོག་མེད་པས་སློང་མོ་བྱེད། སྨེ་བའི་ཟས་ཟོས་གྲིབ་དང་མནོལ་
གྱི་ཕོག །གཅན་གཟན་ཁྲོ་བས་སྡིག་དང་མཆེ་བ་གཙིགས། རྒྱལ་སྡེ་རང་ཡུལ་དྲན་
ཀྱང་རང་དབང་ཆུང་། གཅིག་པུར་རྨོངས་ཡང་ཐབས་མེད་བྱ་བློ་ཟད། འགྲོགས་པའི་
གྲོགས་མེད་དམན་སྤྲང་ལོང་ཕྱིར་འབྲེང་། རྒྱལ་ཁམས་ཕྱོགས་མེད་མི་ཡུལ་ས་མཐའ་
འཁྱམས། དེ་ཕྱིར་བྷོ་ལེ་རྟོག་འདོད་བཞག་ན་ལེགས། ཁ་བྷོལ་སྨྲ་བ་མ་མང་བྱིས་
པས་ཚོར། ནགས་ཚལ་རི་ལུང་ཀུ་དང་གཅོམ་གྱིས་བཀང་། ཆེ་བའི་སྙིང་བྲེད་ཆུང་
བ་བཤུལ་དུ་ལུས། མཛངས་པའི་བློ་འཕྲོག་ངན་པ་མཐའ་ལ་ཡར། དེ་ཕྱིར་སྐྱག་སྡང་
24



མདོ་སྡེ།
གཞོན་ནུ་རོལ་རྩེད་ཀྱི་མདོ།
བྲེད་པས་ཡན་མི་ཕོད། སོས་དལ་ཤིང་ཏོག་བཅུད་ལ་རོལ་དབང་མེད། མི་ཕུང་ཚིག་
དང་སྤྲེལ་ཕུང་ཅོལ་གྱིས་ཕུང་། དེ་ཕྱིར་ཅལ་ཅོལ་གཅོམ་ཚིག་བཞག་ན་ལེགས། དགེ་
སློང་ཚུལ་ཁྲིམས་མ་འཆལ་ལྷ་མིས་ཁྲེལ། འདིར་ཡང་ཡིད་དུ་མི་འོང་ཕྱི་མར་ལྟུང་།
དགེ་བའི་ཁྲིམས་བཤིག་སྡིག་པའི་འགྲམ་གཞིར་འགྲོ། ངན་པའི་མིག་ལྟོས་བཟང་པོའི་
བློ་ཡང་བསྒྱུར། དགེ་འདུན་གྲྭ་སྡེ་འཆལ་པའི་རྒྱུ་རུ་འགྲོ། དེས་ནས་དགེ་སློང་ཚུལ་
ཁྲིམས་དམ་དུ་བསྲུང་། ཚངས་པ་མཚུངས་པར་སྤྱོད་ལ་ཀུན་ཀྱང་སྨོན། གཅིག་གིས་
སྤྱོད་ལེགས་ཀུན་ཀྱང་འདྲེན་པ་མང་། དགེ་བའི་དེད་དཔོན་ཆེན་པོར་འགྱུར་བའོ། །
ཧ་ནུ་མ་དྷ་སྤྲེའུའི་སྡེ་ཚོགས་རྣམས། རང་རང་ཁྲིམས་ལ་དེ་ལྟར་གནས་པར་མཛོད།
གལ་ཏེ་ཁྲིམས་ལ་འགལ་ན་བཀའ་ཁྲིམས་གཅོད། དེ་ལ་ལེགས་སོ་རྗེས་སུ་ཡི་རངས་
ཕུལ། སྤྲེའུའི་ཞིང་ཁམས་བདེ་བར་ང་ཡིས་བྱ། ཞེས་གསུངས་པ་ལ། ཐམས་ཅད་ཀྱིས་
བཀའ་ཁྲིམས་ལ་གནས་པར་བྱས་ནས། རྒྱལ་པོ་དབུས་ན་བཞུགས་པ། བཙུན་མོ་ཟུར་
ལ་སྒེག་པ། བློན་པོ་གཡས་ན་འགྱིངས་བ། དགེ་སློང་གཙུག་ན་འདེགས་པ། བཙུན་
པ་ངང་ཚུལ་ཞི་བ། ཁ་མང་སྨྲ་ཚོད་ཟིན་པ། སོ་པ་རྩེ་ལ་ཉུལ་བ། འབངས་འཁོར་
མཉམ་པོར་འགྲོ་བ། ཤིང་ཏོག་འགྲངས་ཚོད་བཟུང་བ། འགྲོ་འདུག་རན་ཚོད་བཟུང་
བ། ཉིན་ཤིང་རྩེ་ལ་འགྲོ་བ། མཚན་ཤིང་ཀླུང་དུ་ཉལ་བ། ཁམས་གསེང་ཟུར་ལ་བྱེད་
པ། འདུག་ས་ལྗོངས་ལ་བྱེད་པ། བརྟེན་ས་ནགས་ལ་འཁྲས་པ། དེ་ལྟ་བུ་རུ་བྱེད་པར་
དམ་བཅས་སོ། །དེའི་ཚེ་དེ་རྣམས་ཀྱི་ནང་ནས། སྤྲེའུའི་བློན་པོ་མདོག་ཁམ་པ། སྐྲ་
དམར་ལ་ཟེང་པ་གཅིག་གིས། རྒྱལ་བུ་ལ་མི་སྡུག་པའི་བཞིན་བསྟན་ནས། ཤིང་ཨ་ཀ་
རུའི་འབྲས་བུ་སྤར་གང་གཏོར་ནས་སྨྲས་པ། རྒྱལ་བུ་ཁྱོད་མ་བྱུང་གི་བར་དུ། ངེད་
སྤྲེའུའི་ཚོགས་རྣམས་ཀྱིས། རྒྱལ་ཁ་བློན་གྱིས་བསྒྱུར་ནས། གང་དགའི་སྤྱོད་པ་བྱེད་
ཅིང་ཡོད་པ་ལ། ཁྱོད་ཀྱིས་ལོག་ཚིག་སྨྲས་ནས་བློ་བསྒྱུར་བ་འདི། ད་ནི་བདག་གིས་
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཁྱོད་ཀྱི་བསྟན་པ་ལ། བར་དུ་གཅོད་པའི་ཐབས་ཇི་སྙེད་ཅིག་བཤམ་ནས་རྩལ་འགྲན་
པར་བྱའོ། །ཞེས་སྨྲས་ནས་ཁོ་རང་གི་འཁོར་དེ་འདྲ་བ་འགའ་དང་བཅས་ནས། འོད་
ནག་པོ་ཞིག་ཏུ་རྫུས་ཏེ་བྱང་ཕྱོགས་སུ་སོང་ངོ༌། །དེ་ནས་རྒྱལ་བུ་དེས། ཧ་ནུ་མ་དྷའི་
རྩེད་མོ་མཛད་དེ། ལྗོན་ཤིང་གི་མེ་ཏོག་གཅིག་བུ་བསྣམས་ནས། སྤྱན་གྱི་གཡས་ཟུར་
དུ་གཟིགས་ཤིང་། བཙུན་མོའི་སྒེག་ལྟས་དང་། དེ་ནས་ཡང་ཕྱག་གཡས་པས་འགྱིང་
དཀར་ཞིག་བསྣམས་ནས། གཡོན་པས་སྟ་ཟུར་བརྟེན་པའི་ཚུལ་མཛད་དེ་བློན་པོའི་
ཟུར་འགྱིང་དང་། དེ་ན་ཡང་ཤིང་ལོའི་འགྱིང་བེར་ཞིག་གོན་ནས། ནེ་ལྗང་གི་རལ་ཀྱུ་
ཞིག་བཏགས། སྦ་དཀར་གྱི་ཕྱག་ལྕག་ཅིག་བསྣམས། སྤྲེའུའི་རྟ་ཕོ་ཞིག་ཞོན་ནས། བྷོ་
ལོའི་འཁོར་དང་རིགས་ངན་གྱི་ཁལ་མང་པོ་བཀལ་ནས། ཚོང་དཔོན་གྱི་བུ་བཤུལ་
འགྲོས་ཀྱི་ཚུལ་དང་། དེ་ནས་ཡང་ཤིང་ཤུན་གྱི་ཁྲབ་མོ་ཞིག་མནབས། ཤིང་འབྲས་ཀྱི་
རྨོག་མོ་ཞིག་གོན། ཀུ་ཤའི་མདུང་མོ་ཞིག་བཟུང༌། སྤྲེལ་དཀར་གྱི་རྟ་ཕོ་ཞིག་འཛེག །
ལྗོན་ཤིང་ལོ་མའི་རྒྱལ་མཚན་ཞིག་ཕྱིར། རྗེའུ་རིགས་ཀྱི་འཁོར་མང་པོ་དང་བཅས་
ཏེ། དམག་དཔོན་གྱི་ཚོམ་འགྲོས་ཀྱི་ཚུལ་དང་། དེ་ནས་ཡང་བྱང་ཆུབ་ཤིང་གི་ཕྱིར་
བུ་ཞིག་གོན། མེ་ཏོག་གི་པད་ཞུ་ཞིག་མནབས། རྩི་ཧ་ལ་ཁ་འདྲའི་ཧོས་རུ་ཞིག་བཟུང་
ནས། དལ་བུའི་འགྲོས་སུ་གཟབས་ཤིང་། བྱང་ཆུབ་སེམས་དཔའི་སྤྱོད་འགྲོས་ཀྱི་ཚུལ་
དང༌། དེ་ནས་ཡང་ཨ་མྲའི་ལོ་མ་ཁ་དོག་མང་པོ་མནབས། ཕྱག་ན་ཤིང་ཤུན་གྱི་དྲུ་གུ་
ཞིག་བསྡོགས་ཤིང་། ཀུན་ལ་ཟུར་ལྟས་དང་དགྱེས་འཛུམ་བྱེད་ཅིང་། བཟང་མོ་ཀུན་
དྷ་མའི་ཐམས་ཅད་བསླུ་བའི་ཚུལ་དང་། དེ་ནས་ཡང་ཕྱག་གཉིས་རྒྱབ་ཏུ་མཛད་དེ་
འཁར་བ་ཞིག་བསྣམས་ནས། མེ་ཏོག་གི་ཁ་ལ་བྷོ་ལེ་རྒད་པོ་ངལ་བསྲོ་བའི་ཚུལ་དང་།
དེ་ནས་ཡང་ཕྱག་གཡས་ན་རྩྭ་ཨ་བ་མང་པོ་བསྣམས་ནས། ཚེམས་ཀྱིས་གཅོད་ཅིང་
ཧ་སྐྱུག་མཛད་དེ། ཁྲོ་གཏུམ་ཁྲོ་གདོང་ཚིག་པ་ཟ་བའི་ཚུལ་དང་། དེ་ནས་ཡང་ཕྱག་
26



མདོ་སྡེ།
གཞོན་ནུ་རོལ་རྩེད་ཀྱི་མདོ། །
Ng
ན་ཤིང་འབྲས་དང་ཤིང་ཐོག་མང་པོ་བསྣམས་ནས། གཅིག་གིས་གཅིག་ལ་འདྲེན་
ཞིང་། སྤྲེའུའི་རྩེད་མོ་མཛད་པའི་ཚུལ་དང་། དེ་ནས་ཡང་ཤིང་ལོས་དབུ་བཏུམ་ནས་
ཕྱག་གཉིས་ཀྱིས་ཞལ་བཀབ་སྟེ། སྤྲེལ་མོའི་མྱ་ངན་བྱེད་པའི་ཚུལ་དང་། དེ་ནས་ཡང་
བཞེངས་ནས་ཕྱག་གི་ཐལ་མོ་རྡེབ་ཅིང་། མགྲིན་བཟང་ཤག་ཁ་བཀྱེ་བའི་ཚུལ་དང་།
དེ་ནས་ཡང་ཕྱག་གཉིས་ཡར་ལ་ཐལ་མོ་སྦྱར་ནས། ཞལ་ཕྱིར་ལ་གྱུ་སྟེ་བྷོ་ལེ་རྗེས་
བཀྱོན་པའི་ཚུལ་དང་། དེ་ནས་ཡང་སྐུ་ལུས་བརྟེན་པའི་ཚུལ་མཛད་དེ། ལྗོན་ཤིང་གི་
ཡལ་ག་དང་ལོ་མ་ལ་འཁྱུད་ཅིང་། རྩེ་ལ་བྱོན་པ་དང་། ས་ལ་བབ་པ་དང་། མཉེན་
འགྱུར་བ་དང་། ལྷག་ལྷག་བཞད་པ་དང་། སྟབས་མང་དུ་བགྱིས་ཏེ། སྤུ་སྡུག་ནེ་ན་
རིའི་རྩེད་མོ་དང་། མིག་འཕྲུལ་གྱི་ཚུལ་དང་། དེ་ལ་སོགས་པ་མང་དུ་མཛད་དོ། །དེ་
ལ་སྤྲེའུའི་སྡེ་ཚོགས་དང་། ལྷ་སྲས་ཀྱི་ཁྱེའུ་ལྕམ་དྲལ་རྣམས་ཤིན་ཏུ་ངོ་མཚར་བར་གྱུར་
ཏོ། །
དེ་ནས་དེའི་ཚེ། སྤྲེའུའི་བཙུན་མོ་ཧ་ནུ་གཡུ་སྨིན་མས། ཤིང་ཨ་མའི་ལོ་མ་མེ་ཏོག་
དང་བཅས་པ་ཞིག་ཕུལ་ནས། རྒྱལ་བུ་ལ་གསོལ་པ། རྒྱལ་བུ་ལགས། བདག་ཅག་
རྣམས་ནི་ཁྱེད་དང་སྔོན་ནས་ཅི་ལྟ་བུ་ཞིག་གིས་འབྲེལ་པ་ལགས། ངེད་རྣམས་ཀྱི་ནང་
ནས་ཁྲོ་གཏུམ་ཆེ་བའི་བློན་པོ་འཁོར་དང་བཅས་པ་བྱང་ཕྱོགས་སུ་འགྲོ་བ་ཅི་ལགས། །
ཉིད་ཀྱི་འཁོར་དུ་གཏོགས་པ་འདི་རྣམས་གང་ལགས། ད་ཡང་བདག་ཅག་རྣམས་ལ་
དགེ་བའི་ལས་ལ་ཅི་ལྟར་སྤྱོད་པ་བཀའ་སྩོལ་ཅིག །ཅེས་གསོལ་ཏོ། །དེ་ལ་རྒྱལ་བུས་
བཀའ་སྩལ་པ། ཉོན་ཅིག་འདུས་པའི་འཁོར་རྣམས། དེ་ནི་འདི་ལྟ་སྟེ། སྔོན་ལྷ་མིན་གྱི་
རྒྱལ་ས་ཟབ་མོ་བཀོད་པ་བྱ་བ་ན། ལྷ་མིན་གྱི་རྒྱལ་པོ་གོ་ཆ་འཛིན་དང༌། ལྷའི་བུ་མོ་
ཤེས་རབ་ལྡན་གཉིས་ལ་སྲས་གསུམ་འཁྲུངས་ཏེ། གཅེན་པོ་རབ་སྣང་དང་། དེ་འོག་
གསེར་ལྡན་དང་། དྲག་འབྱོར་དང་གསུམ་མོ། དེ་ལ་བློན་པོ་དམག་གི་འཁོར་ལོ་དང་།
༡.



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རབ་ལྡི་སད་བྱ་བ་གཉིས་བདོག་གོ །དེའི་ཚེ་རྒྱལ་བུ་གཅེན་པོ་ནི། ལྷ་མིན་གྱི་བུ་ཡིན་
ཀྱང་། ཤིན་ཏུ་ཚུལ་ཞི་ལ་ངང་དང་ལྡན་པ་ཞིག་ཡོད་དོ། །ཡབ་ཀྱི་རྒྱལ་ས་སྤངས་ནས།
ལྷའི་གཤེན་པོ་ཁྲི་རྗེ་ཡང་དག་ལ། བོན་ཞུས་ནས་རི་བོ་གསེར་ཅན་གྱི་དགོན་པར་ལྷ་
དང་ལྷ་མིན་གྱི་ཁྱེའུ་དང་། བུ་མོ་བཅུ་དྲུག་རབ་ཏུ་བྱུང་སྟེ། བོན་གྱི་འཁོར་ལོ་རབ་
ཏུ་བསྐོར་རོ། །འབྲིང་པོ་གསེར་ལྡན་ནི། ཕྱ་ལྕམ་ཧ་ལོ་མ་དང༌། སྟང་དབྱལ་དུ་བྱས་
ནས་རྒྱལ་ས་འཛིན་ཏོ། །གཅུང་པོ་དྲག་འབྱོར་ནི། ལྷ་མིན་གྱི་དམག་དཔོན་བྱེད་ཅིང་།
ཉིན་རེ་ལ་ཡང་གཡུལ་ཆེན་པོ་བཅོ་བརྒྱད་རེ་སྤྲོད་དོ། །དེ་ལ་རྒྱལ་བུ་གཅེན་པོས་ཅི་
ལྟར་དུ་ལུང་གནང་ནས་དགེ་བའི་ལས་ལ་བཙུད་ཀྱང་། རྒྱལ་བུ་གཅུང་པོ་ནི་ཁ་ལ་མི་
ཉན་པར། ལོག་པའི་ལས་སྤྱོད་ནི་ཤིན་ཏུ་བརྩོན་པར་བྱས་སོ། །དེ་ལ་རྒྱལ་བུ་འབྲིང་
བ་ནི། དགེ་སྡིག་འཆོལ་བུར་སྤྱོད་པ་ལ། དགེ་བ་ཁས་ཟ་བ་ཙམ་མོ། ཕྱ་ལྕམ་ནི་དགེ་
བ་ལ་ཤིན་ཏུ་མོས་ཏེ་གང་འབྱོར་དུ་སྤྱོད་ཅིང་། བློན་འཁོར་རྣམས་ཀྱང་དགེ་བ་ལ་ཅི་
ཚུད་དུ་འཛུད་དོ། །དུས་རེས་ཤིག་ན། རྒྱལ་བུ་གཅེན་པོ་ནི། འདུ་བའི་སྙིང་གིས་ཟིན་
ནས་གྲོངས་པའི་ཁར། རྒྱལ་བློན་དང་འཁོར་རྣམས་ལ་གསུངས་པ། བདག་ནི་ལས་
དཀར་པོ་དགེ་བ་ལ་ཡིད་གཞུངས་ནས་རྒྱུན་དུ་སྤྱོད་པ་ལ། ཁྱེད་རྣམས་ལོག་པའི་ས་
རུ་གོལ་ནས། དགེ་བ་ལ་སྤྱོད་དུ་མ་འདོད་པ་ལ། ད་ཡང་བདག་གིས་དགེ་བ་འདིའི་
སྟོབས་ཀྱིས་ནམ་ཞིག་སངས་རྒྱས་པའི་དུས་སུ། ཁྱེད་རྣམས་ཀྱང་དག་པའི་ཞིང་ཁམས་
གཅིག་ཏུ་ལྷན་ཅིག་ལ་སྐྱེས་ནས་བདག་ཀྱང་ཚུལ་ཞི་ལ་ངང་དང་ལྡན་པ། ཚད་མེད་
པ་བཞི་དང་ལྡན་པའི་སྐྱེས་བུ་ཞིག་ཏུ་གྱུར་ནས། ཁྱེད་རྣམས་འདྲེན་པའི་སྟོན་པ་བྱེད་
པར་གྱུར་ཅིག །ཅེས་སྨོན་ལམ་བཏབ་བོ། །དེའི་དུས་སུ། རྒྱལ་བུ་གཅུང་པོས། ཁྱེད་
དེ་ལྟ་བུ་རུ་གྱུར་པའི་དུས་སུ། བདག་ལྷ་མིན་གྱི་བུ་ལ་ཡང་། ལས་དང་སྤྱོད་པ་མ་
མཐུན་ནས། བདག་ཀྱང་ལོག་པ་ཅན་གྱི་བདུད་ཅིག་ཏུ་གྱུར་ནས། ཁྱེད་ཀྱི་བསྟན་
28



མདོ་སྡེ།
གཞོན་ནུ་རོལ་རྩེད་ཀྱི་མདོ།
པ་ལ་བར་དུ་གཅོད་པར་གྱུར་ཅིག །ཅེས་སྨོན་ལམ་བཏབ་བོ། །རྒྱལ་བུ་འབྲིང་པོ་ནི།
བཙུན་མོ་དང་། བློན་འཁོར་རྣམས་ཀྱིས་ཀྱང་། ལས་དགེ་བ་ལ་ཡིད་གཞུངས་པར་
སྤྱོད་པས། གཅེན་པོས་གསུངས་པ། དེ་དེ་བཞིན་དུ་འགྲུབ་པར་གྱུར་ཅིག །ཅེས་སྨོན་
ལམ་བཏབ་བོ། །ཧ་ནུ་གཡུ་སྨིན་མ། དེ་ནི་སྔོན་ལས་ཀྱི་སྨོན་ལམ་གཙོ་བས། སྔོན་
གྱི་རྒྱལ་བུ་གཅེན་པོ་ནི། ད་ལྟ་རྒྱལ་བུ་བདག་ཉིད་དོ། །སྔོན་གྱི་འབྲིང་པོ་གསེར་ལྡན་
ནི། ད་ལྟ་སྤྲེའུའི་རྒྱལ་བུ་ཉིད་དོ། །སྔོན་གྱི་གཅུང་པོ་དྲག་བྱེད་ནི། ད་ལྟ་སྤྲེལ་བློན་ལོག་
པ་གོལ་པ་ཉིད་དོ། །ད་གཟོད་བདུད་ཁྱབ་པ་བྱ་བར་འབྱུང་ནས། བདག་ལ་བར་ཆད་
དང་རྩལ་འགྲན་བྱེད་དོ། །སྔོན་གྱི་ཕུ་ལྕམ་ནི། ད་ལྟ་ཧ་ནུ་མ་དྷ་གཡུ་སྨིན་མ་ཉིད་དོ། །
སྔོན་གྱི་བློན་པོ་གཉིས་ནི། ད་ལྟ་སྤྲེའུའི་བློན་པོ་དང་། དེད་དཔོན་གཉིས་སོ། །སྔོན་གྱི་
འབངས་འཁོར་རྣམས་ནི། ད་ལྟ་སྤྲེའུ་རྣམས་སོ། །དག་པའི་ཞིང་དུ་སྨོན་ལམ་བཏབ་
པ་ནི། ད་ལྟ་སངས་རྒྱས་ཀྱི་ཞིང་འདིར་སྐྱེས་པ་ཡིན། སྔོན་གྱི་ལྷ་མིན་གྱི་རིགས་ཡིན་
པའི་ཕྱིར། ད་ལྟ་སྤྲེའུའི་ལུས་བླངས་པ་ཡིན། སྔོན་གྱི་ལྷ་དང་ལྷ་མིན་གྱི་ཁྱེའུ་དང་བུ་
མོ་བཅུ་དྲུག་ནི། ད་ལྟ་བདག་གི་འཁོར་བཅུ་དྲུག་གོ །འཁོར་རྣམས་སྔོན་གྱི་རྒྱུ་འབྲས་
དེ་ལྟར་ལགས། ཞེས་གསུངས་སོ། །ཡང་རྒྱལ་བུས་བཀའ་སྩལ་པ། ཉོན་དང་ཧ་ནུ་
མ་དྷའི་སྡེ་ཚོགས་རྣམས། མྱུར་དུ་བྱང་ཆུབ་ཀྱི་ལམ་ལ་བགྲོད་ནས། ཐར་པའི་འབྲས་
བུ་ཐོབ་པར་བྱེད་ནས། དགེ་བའི་ལས་ལ་སྤྱོད་དགོས་པས། དེ་གང་ཞེ་ན། དང་པོ་
ནམ་ལངས་པའི་དུས་སུ། ལུ་མ་དང་ལྡིང་ཀ་ལ་ཁྲུས་བྱའོ། །ལག་པ་གཡོན་པའི་ཁྱོར་
བ་གྱེན་ལ་བཟེད་ནས། གཡས་པའི་ཁྱོར་བས་ཆུ་ལ་འཆུ་ཞིང་སྲིན་ལག་གིས་གཏོར་
ཏེ་འདི་སྐད་དོ། །སྡིག་པ་ཐམས་ཅད་དག་བྱེད་ཅིང་། སྒྲིབ་པ་ཐམས་ཅད་བྱང་བ་ཡི།
སྡུག་བསྔལ་ཀུན་ལས་ཐར་བའི་ཆུ། ལྷ་རྫས་དག་ལ་བྱུང་བ་སྟེ། མཆོད་འོས་རྣམས་
ལ་ཁྲུས་གསོལ་བས། ཉིད་རྣམས་དག་པ་ཅི་བཞིན་དུ། བག་ཆགས་དྲི་མ་དག་གྱུར་
20



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཅིག །ཨོཾ་ན་མ། སརྦ་ཏིང་སམ། ཏིང་ཕྱི་སལ་སལ། ས་ལེ་སང་ངེ་ཡེ་སྭཱཧཱ། ཞེས་པས་
སྡིག་སྒྲིབ་ཐམས་ཅད་དག་པར་འགྱུར་རོ། །དེ་ནས་ཉི་མ་ཤར་བའི་རྩེ་ལ་ཕྱོགས་བཅུར་
ཕྱག་འཚལ་ཞིང་། ངག་ཏུ། །
ན་མོ་བདག་དང་མཐའ་ཡས་སེམས་ཅན་གྱི། ལུས་ངག་ཡིད་གསུམ་གུས་པ་ཡིས།
དབྱིངས་ནས་བཞུགས་པའི་བདེར་གཤེགས་ལ། སྒོ་གསུམ་གུས་པས་ཕྱག་འཚལ་ལོ། །
དགྲ་བཅོམ་རྒྱལ་པོ་གཤེན་རབ་མཆོག །དེ་བཞིན་གཤེགས་ལ་རབ་སྤྲུལ་པའི། སྟོན་
པ་བླ་མེད་སངས་རྒྱས་ལ། སྒོ་གསུམ་གུས་པས་ཕྱག་འཚལ་ལོ། །དེ་གསུང་ཞལ་ནས་
བཅུད་འཇིག་ཅིང་། བརྒྱད་ཁྲི་བཞི་སྟོང་འགྲོ་བ་འདྲེན། སྐྱོབ་པ་བླ་མེད་བཀའ་རྒྱུད་
ལ། སྒོ་གསུམ་གུས་པས་ཕྱག་འཚལ་ལོ། །དེ་དག་བསྟན་པའི་གཉེར་གཏད་ཅིང་།
གང་འདུལ་དེར་སྟོན་འཕྲིན་ལས་མཛད། འདྲེན་པ་བླ་མེད་སེམས་དཔའ་ལ། སྒོ་
གསུམ་གུས་པས་ཕྱག་འཚལ་ལོ། །དེ་དག་དགོས་འདོད་འབྱུང་བ་ཡི། ཡིད་བཞིན་
ནོར་བུ་རིན་ཆེན་ལྟར། བླ་ན་མེད་ཅིང་དཀོན་པའི་མཆོག །དཀོན་མཆོག་གསུམ་ལ་
སྐྱབས་སུ་མཆི། ཅི་སྙེད་མཆོད་ཡོན་ཁྱེད་ལ་འབུལ། སྡིག་པ་མི་དགེ་སོ་སོར་བཤགས།
དགེ་བ་ཀུན་གྱི་རྗེས་སུ་འབྲང་། ཡི་རངས་འཁོར་ལོ་བསྐོར་བར་བསྐུལ། མྱ་ངན་མི་
འདའ་བཞུགས་པར་མཛོད། ཐུགས་རྗེས་བཏང་འབྲལ་མེད་པར་ཟུངས། སངས་
རྒྱས་ས་ལ་འཁོད་པར་སྨོན། དགེ་བ་ཅི་བགྱིས་དབྱིངས་སུ་བསྔོ། ཉིད་ཀྱི་སྐུ་ལ་འཁོར་
བར་བགྱི། སྔ་རབས་འདས་པའི་གཤེན་རབ་ཀྱིས། ཅི་ལྟར་སྤྱོད་པའི་ཚུལ་བཞིན་དུ།
བདག་ཀྱང་དེ་ལྟར་འཇུག་པར་བགྱི། འཇུག་དང་སྤྱོད་དང་རྟོག་པ་ཡི། ཤེས་རབ་
ཟབ་མོ་རྣམ་གསུམ་གྱིས། ཡང་དག་ཐར་པའི་ལམ་བགྲོད་ཅིང༌། ཕྱིར་མི་ལྡོག་དང་
ཕྱིར་མི་འོང་། ལན་ཅིག་ཕྱིར་འོང་རྒྱུན་དུ་ཞུགས། དགྲ་བཅོམ་འབྲས་བུ་ཐོབ་པར་
ཤོག །དགྲ་བཅོམ་འབྲས་བུ་ཐོབ་ནས་ཀྱང་། འགྲོ་བ་སེམས་ཅན་དཔལ་གྱུར་ཅིང་།
30



མདོ་སྡེ།
གཞོན་ནུ་རོལ་རྩེད་ཀྱི་མདོ།
སྟོན་པ་བླ་མེད་མཆོག་ཐོབ་ཤོག །སྟོན་པ་བླ་མེད་མཆོག་ཐོབ་ནས། སྐྱོབ་པ་བླ་མེད་
བཀའ་རྒྱུད་དང་། འདྲེན་པ་བླ་མེད་སེམས་དཔའ་ཡིས། ནམ་ཞིག་འཁོར་བ་མ་སྟོང་
པར། ཐུགས་རྗེའི་རྒྱུན་མི་ཆད་པ་ཡི། རྟག་ཏུ་འགྲོ་དོན་བྱེད་པར་ཤོག །རྟག་ཏུ་འགྲོ་
དོན་མཛད་ནས་ཀྱང་། བདག་གཞན་དོན་གཉིས་རབ་གྲུབ་སྟེ། སྤྲོས་མེད་བདེ་བའི་
ཞིང་ཁམས་སུ། གཡོ་མེད་ངང་ལ་མཉམ་པར་ཤོག །ཅེས་བརྗོད་ཅིང་ལག་པ་ལུ་གུ་
རྒྱུད་དུ་སྦྲེལ་ནས། ཤིང་ཏ་ལའི་རྩེ་ལ་བླ་མེད་གསུམ་གྱི་ལྷ་ཚོགས་རྣམས་གསལ་བར་
བསམ་ལ། སྐོར་བ་ནུས་ཚད་དུ་བྱའོ། །ཧ་ནུ་མ་དྷ་རིགས་ཀྱི་བུ་དང་བུ་མོ་རྣམས། དེ་
ལྟར་བརྩོན་ན་ཡུན་དུ་མི་ཐོག་འཕྲལ་ལ་སྒྲིབ་པ་བྱང་སྟེ། ཐར་པའི་འབྲས་བུ་ཐོབ་པར་
འགྱུར་རོ། །ཧ་ནུ་མ་དྷའི་སྡེ་ཚོགས་རྣམས། བདག་རྒྱལ་སར་ཕྱུང་བའི་དུས་སུ། ཁྱེད་
རྣམས་ནི་སྔོན་ནས་སྒྲིབ་པ་སྦྱང་བ་དང་། བདག་དང་སྨོན་ལམ་མཐུན་པ་དང་། ད་
ལྟ་ཡང་འཁོར་གྱི་དང་པོར་གྱུར་པ་དང་། འབྱོར་ལྡན་གྱི་མཆོད་པ་ཕུལ་བས། བསོད་
ནམས་ཀྱི་ཚོགས་རྫོགས་ཏེ་སངས་རྒྱས་པར་འགྱུར་རོ། །ཞེས་གསུངས་ནས། སྤྲེའུའི་
ཆ་ལུགས་བཤིག་ནས་སྐུ་ཡང་ནལ་མར་བཞུགས་སོ། །སྤྲེའུའི་སྡེ་ཚོགས་རྣམས་ཀྱང་
དགའ་བ་དང་མོས་པ་ཐོབ་ནས་ནགས་ཚལ་དུ་གཤེགས་སོ། ། །
༧ དེ་ནས་ཡང་རྒྱལ་བུ་དེ། ཉིན་ཞིག་མེ་ཏོག་ཨུ་མུ་ཏ་གཅིག་གི་ཁ་ལ་བཞུགས་ཏེ།
འཁོར་རྣམས་ཀྱིས་མེ་ཏོག་དང་། རྩི་ཐོག་དང་། ཤིང་ཏོག་དང་། མངར་སྣ་དང་། བ་
དཀར་གྱི་འོ་མ་དང་འབྲུ་སྣའི་ཡུ་ཏི་རྣམས་དྲངས་ནས། སྐུ་བདེ་ཞིང་མཉེས་པའི་ཚུལ་
དུ་བཞུགས་ཏེ། རེས་ཤིག་ནམ་མཁའ་ལས་སྒྲ་མི་སྙན་པ་མང་པོ་གྲགས་སོ། །ཕྱོགས་
མཚམས་ནས་འོད་འཁྱུག་པ་དང༌། རླུང་ནག་གི་འཚུབ་མ་དང༌། ས་རྡོའི་བུ་ཡུག་
མང་དུ་འབྱུང་ངོ༌། །བར་སྣང་ལས་ཐོག་དང་སེར་བ་དང་། ཛཱ་དབལ་གྱི་ཆར་བབས་
ནས། ནགས་ཚལ་གྱི་སེམས་ཅན་རྣམས་ཀྱང་། སྡོང་པོའི་བསིལ་གྲིབ་དང༌། མེ་ཏོག་
31



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གི་སྡོང་རྩ་རུ་བྲོས་ནས། ཐམས་ཅད་ཀྱང་འཇིགས་ཤིང་སྐྲག་གོ །ལྷ་ཀླུའི་ཁྱེའུ་དང་བུ་
མོ་རྣམས་ཀྱང་། རྒྱལ་བུའི་ཞབས་ལ་སྐྱབས་སུ་འདུས་སོ། །དེའི་ཚེ་འཁོར་རྣམས་ཀྱིས་
བལྟས་པས། རྒྱལ་བུ་དེ་ནི་གཡོ་བ་མེད་པར་སྐུ་ལྷོད་དེ་འབོལ་ལེ་ཤིགས་སེ་བཞུགས་
སོ། །དེའི་ཚེ་བར་སྣང་གི་ཁམས་སུ་འོད་ནག་པོ་ཞིག་འཁྱུག་པའི་ནང་ན། འཇིགས་
སུ་རུང་བའི་མི་ནག་པོ་ཞིག །རལ་པ་ཅོད་པན་དུ་འཁྱིལ་བ། སྤྱན་གསུམ་དམར་
ནག་ཟླུམ་ལ། ཤངས་གཉེར་ཞིང་མཆེ་བ་བཞི་གཙིགས་པ། ཆིབས་སུ་རླུང་འབྲུག་
ནག་པོ་དུང་རུ་མེ་གཤོག་ཅན་ཞིག་བཅིབས་ནས། ལག་ན་ཁྲོ་ཆུའི་ཞུན་ཁང་ནག་པོ་
རུ། བསྐལ་པའི་ཐོག་སྨད་དགུ་འདྲིལ་ཞིག་བཞག་ནས། རྒྱལ་བུའི་སྤྱི་གཙུག་ཏུ་དབབ་
ཁད་ཛ། རྒྱལ་བུའི་ཕྱག་གིས་སྡིག་མཛུབ་ཅིག་གདེངས་པས་རླུང་འབྲུག་འདྲོགས་ནས།
རྒྱལ་བུའི་སྤྱི་བོར་མ་ཕོག་པར། པད་སྡོང་གི་ཁ་ལ་ཕོག །
དེའི་ཚེ་འཁོར་རྣམས་སྐད་ཅིག་བྱེད་ནས་སོང་ངོ་། །དེ་ནས་ཡར་སད་པའི་སྣང་
བ་ལ། རྒྱལ་བུ་ཨེ་བཞུགས་སྙམ་ནས་བལྟས་ནས། རྒྱལ་བུ་ནི་ཐོང་རང་བས་ཀྱང་
གཟི་མདངས་ཆེ་བ་ཞིག་རེད་ནས། ཐོག་སྨད་དགུ་འགྲོལ་ལ་དགྲ་བླའི་གོ་མཚོན་སྣ་
དགུ་རུ་གྲུབ་སྟེ། མཆན་དུ་བཞག་ནས་ཞལ་འཛུམ་པར་མཛད་དེ་གསུངས་པ། ཁྱེད་
མ་མ་དང་སྐུ་སྲུང་རྣམས་རྒྱལ་བུ་གར་ཡོད། རྒྱལ་བུའི་ཁྲིམས་ལ་མ་འགལ་ན། མ་
མ་བྱ་བ་ག་ན་དགོས། གསོ་སྐྱེད་ཨ་ཟ་ཡུམ་གྱིས་ཆོག །གླིང་བཞི་མུན་ཁྲོད་མ་ལྟུང་
ན། ཉི་ཟླ་བྱ་བ་ག་ན་དགོས། སྣང་སྲིད་ཆོལ་བུར་མ་སོང་ན། ལོ་ཟླ་ཞག་གྲངས་ཅི་ལ་
རྩི། འགྲོ་དྲུག་འཁོར་བར་མ་འཁྱམས་ན། འདྲེན་པའི་སྟོན་པ་ཅི་ལ་བྱོན། རྒྱལ་ཁམས་
འཆོལ་བུར་མ་སོང་ན། རྒྱལ་ཁྲིམས་གཉེན་པོ་ཅི་ལ་འཛུགས། གཅོང་ཆེན་ནད་ཀྱིས་
མ་གདུངས་ན། འཚོ་བྱེད་སྨན་པ་ཅི་ལ་དགོས། དགོས་པའི་དོ་གལ་མ་ཆེ་ན། ཁས་
དམན་རྗེ་ལ་ཅི་ལ་སྐྱབས། བསྐོས་པའི་མི་དེ་འབྱོར་པ་འདྲ། བཅོལ་པའི་མི་དེ་གཉེར་
32



མདོ་སྡེ།
གཞོན་ནུ་རོལ་རྩེད་ཀྱི་མདོ།
༼ཁ༽
པ་འདྲ། དེ་ཕྱིར་སྐུ་ཡི་མ་མ་དང་། རྩེད་རོགས་འགྲོགས་པའི་ལྕམ་དྲལ་རྣམས། རྒྱལ་
བུའི་གཏད་གཉེར་ཅི་ལྟར་ཡོད། ཅེས་གསུངས་ནས་བཞད་པས། ཁོང་རྣམས་ཀྱང་
ཤིན་ཏུ་ངོ་ཚ་ལ་སྐྱེངས་ནས། རྒྱལ་བུ་རང་གི་ཐུགས་རྗེ་ལས་གང་བྱུང་མ་ལགས་པས།
ཕ་རོལ་གྱི་བར་ཆད་ངེད་རྣམས་ཀྱིས་ཟློག་པར་ནུས་ལགས་སམ། ཞེས་ཞུས་པས། དེ་
དེ་བཞིན་ནོ། །འོན་ཀྱང་ཁྱེད་རྣམས་དེ་ལྟ་བུ་སྦ་བའི་ཚུལ་མ་གཏོགས་པ་རྒྱལ་བློན་
རྣམས་ཀྱི་སྔོན་དུ་ངོ་ཚ། རྒྱལ་ཁམས་རྣམས་ཀྱིས་ཀྱང་འཕྱ་བཞད་བྱེད། རྒྱལ་པོས་
ཀྱང་བཀྱོན་ཕོག །དེས་ན་མིས་འཕྱ་ལ་རང་འགྱོད་གསུངས། དེ་ནས་ཡང་ཞལ་ནས།
བསྭཱ་ཨཱི་གེ་དུ་ཨུ་དུག་སྣལ་ཞི་བ་ལམ་སངས་གསལ་སཱཧཱ། ཅེས་གསུངས་ནས། ཤིང་
ལོའི་གཡབ་མོས་ཕྱོགས་བཅུར་གཡབ་པས། ནགས་ཚལ་གྱི་སེམས་ཅན་བརྒྱལ་བ་
ཐམས་ཅད་ཀྱང་། རབ་ཏུ་སངས་ནས་ཁམས་བདེ་བར་གྱུར་ཏོ། ། །
དེ་ནས་ཡང་རྒྱལ་བུ་དེས་གསུངས་པ། ད་ཅི་བདུད་ཀྱི་བུའི་ཆོ་འཕྲུལ་ཞིག་བྱུང་
བར། ཁོ་ཡང་སྟོབས་དང་རྫུ་འཕྲུལ་ཆེ་བ་ཞིག་འདུག་སྟེ། ང་ཡང་ཕྲིན་ལས་རྣམ་བཞི་
ལས་གྲུབ་པ་ཞིག་ཡིན་པས་ཁོས་ཀྱང་མ་ཚུགས། ད་ནི་ཐོག་སྨད་སྤུན་དགུ་དེ་ཐན་
ངན་གཡང་དུ་བླངས་ནས་ཆོ་འཕྲུལ་གྲོགས་སུ་ཤར་བས། སྒྲ་བླའི་གོ་མཚོན་སྣ་དགུ་
རུ་བྱུང་ནས། ད་ཡང་ཕ་མེས་ཀྱི་རྒྱུད་གསས་བདར་ཞིང་མངའ་གསོལ་བ་དང་བསྲུང་
བཙུག་དགོས་གསུངས་ནས། རིན་པོ་ཆེའི་བྲག་ཟུར་ལ་མཁན་ཤུག་དང་བལ་ལུ་དང་
སྦ་སྨྱུག་དང་བཟང་ཤིང་གི་ལོ་མ་བྲེགས་ཏེ། སྣང་བའི་མེ་ལ་བསྲེག་ནས་ཕྱེ་མར་འོལ་
ཀོན་དང༌། དཀར་མངར་ཤ་ཁྲག་གིས་བསང་ནས། བདུད་རྩི་དང་གཡུ་འབྲང་གིས་
མཆོད་ཅིང༌། སྒྲ་བླའི་གོ་མཚོན་སྣ་དགུ་བསྣམས་ནས་གསུངས་པ། བསྭོ་ང་ནི་སྲིད་
པ་རྒྱུད་ཀྱི་བུ། སྲིད་པ་རྒྱུད་ཀྱི་བོན་པོ་ཡིས། རིགས་སུ་མཆོད་པའི་ལྷ་བདར་ནས།
དང་པོ་ཡེ་དང་ཡོད་ཀྱི་སོ་མཚམས་ན། སྟོང་པ་ཡོད་མེད་གཉིས་ཀྱི་སྒྲ་བླ་དེ། ཁྱུང་
33



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནག་གཡུ་ཡི་རལ་པ་ཅན། ཟིལ་གནོན་སྲིད་པ་ཀུན་གྱི་རྗེ། བཞུགས་ནི་མེད་ཀྱི་ཡུལ་
ན་བཞུགས། གཟིགས་ནི་ཡོད་ཀྱི་ཡུལ་ན་གཟིགས། བདག་ནི་ཡོད་མེད་གཉིས་ཀ་
བདག །དེ་རིང་ལྷ་གཞིའི་གོང་འདི་རུ། ཁྱུང་ནག་རལ་ཆེན་ལྷ་རུ་བདར། ཡང་མུན་
དང་སྣང་གི་སོ་མཚམས་ན། སྣང་མུན་གཉིས་ཀྱི་སྒྲ་བླ་དེ། མཁའ་ལྡིང་གསེར་གྱི་སྤྱན་
མིག་ཅན། མུན་སྣང་མེད་པར་ཡོངས་ལ་ཁྱབ། བཞུགས་ནི་མུན་གྱི་ཡུལ་ན་བཞུགས།
གཟིགས་ནི་སྣང་མའི་སྒྲོན་ལ་གཟིགས། བདག་ནི་མུན་སྣང་གཉིས་ཀ་བདག །དེ་རིང་
ལྷ་གཞིའི་གོང་འདི་རུ། མཁའ་ལྡིང་གསེར་མིག་ལྷ་རུ་བདར། ཡང་ཡེ་དང་ངམ་གྱི་སོ་
མཚམས་ན། ཡེ་ངམ་གཉིས་ཀྱི་སྒྲ་བླ་དེ། བྱ་ཁྲ་ལྕགས་ཀྱི་མཆུ་སྡེར་ཅན། སྨོན་ལམ་
བྲག་གི་ཚང་ལ་འཁྲ། བཞུགས་ནི་ངམ་གྱི་ཡུལ་ན་བཞུགས། བལྟ་བ་སྨོན་པའི་ཡུལ་ན་
ལྟ། བདག་ནི་ཡེ་ངམ་གཉིས་ཀ་བདག །དེ་རིང་ལྷ་གཞིའི་གོང་འདི་རུ། བྱ་ཁྲ་གཡུ་
གཤོག་ལྷ་རུ་བདར། ཡང་ཡེ་དང་སྨོན་པའི་སོ་མཚམས་ན། ཡེ་སྨོན་འཕྲུལ་གྱི་སྒྲ་བླ་
དེ། གཡས་ཀྱི་གསེར་རི་གཡུ་ལུང་ན། གསེར་སེང་གཡུ་ཡི་སྨིན་མ་ཅན། གཡོན་གྱི་
དུང་རི་མཆོང་ལུང་ན། དུང་སེང་མཆོང་གི་རལ་པ་ཅན། ཐད་ཀྱི་ཤེལ་བྲག་འོད་མཚོ་
ན། གངས་སེང་ལྕགས་ཀྱི་སྡེར་མོ་ཅན། ཕྱྭ་དམུ་གཙུག་གསུམ་སྒྲ་བླ་དེ། བཞུགས་ནི་
ཡོད་ལུང་གསུམ་ན་བཞུགས། གཟིགས་ནི་ཁམས་གསུམ་ཡོངས་ལ་གཟིགས། བདག་
ནི་འཇིག་རྟེན་གསུམ་པོ་བདག །དེ་རིང་ལྷ་གཞིའི་གོང་འདི་རུ། སྒྲ་བླ་སེང་གསུམ་ལྷ་
རུ་བདར། ཡང་དགྲ་དང་ཟུན་གྱི་སོ་མཚམས་ན། གཡུལ་སོ་རྒྱལ་བའི་སྒྲ་བླ་དེ། དོམ་
མགོ་གླང་སྙིང་ཝེར་མའི་སྲས། དཔའ་བརྟན་ལྡོག་མེད་བདུད་ཀྱི་ཚ། རྣོ་གཅོད་གཏིང་
འབྱིན་བཙན་གྱི་དཔོན། སྒྲ་བླ་མཆེད་གསུམ་དཔའ་བའི་གིང་། བཞུགས་ནི་རི་རབ་རྩེ་
ལ་བཞུགས། བསྲུང་ནི་དགྲ་ཟུན་གཡུལ་སོ་སྲུང་༌། བདག་ནི་དགྲ་ཡི་དོན་སྙིང་བདག །
དེ་རིང་ལྷ་གཞིའི་གོང་འདི་དུ། སྒྲ་བླ་མཆེད་གསུམ་ལྷ་རུ་བདར། ཡང་རྒྱུག་ཆེན་བྱ་
34



མདོ་སྡེ།
གཞོན་ནུ་རོལ་རྩེད་ཀྱི་མདོ།
རྡང་གོང་མ་ན། ཤེས་ཆེན་དམག་གི་སྒྲ་བླ་དེ། སྒྲ་བླ་མི་བཀྲ་རྟ་བཀྲ་དགུ། ཞོག་ཞུན་
ཀེ་རུའི་སྒྲ་བླ་དེ། དྲ་མ་ལྕགས་ཀྱི་བྱ་རུ་ཅན། འབུམ་དབྱེལ་སྔོན་མོའི་སྒྲ་བླ་དེ། དྲ་མ་
ལི་བྲང་ཡང་ཤམ་ཅན། ཡ་ཚ་དབལ་གྱི་སྒྲ་བླ་དེ། དྲ་མ་དབལ་གྱི་ངར་སོ་ཅན། གཞུ་
མོ་རང་བདུངས་སྒྲ་བླ་དེ། དྲ་མ་ཞུན་དཀར་ཚ་ཚ་ཅན། མདའ་མོ་རང་འཕེན་སྒྲ་བླ་
དེ། དྲ་མ་དབལ་གྱི་མདའ་ཡུད་ཅན། མདུང་མོ་རང་འདེབས་སྒྲ་བླ་དེ། དྲ་མ་མེ་ཡི་
བ་དན་ཅན། ཕུབ་མོ་རང་འཁོར་སྒྲ་བླ་དེ། དྲ་མ་རླུང་གི་ཞོལ་ཤམ་ཅན། ཞགས་པ་
རང་བསྐྱིལ་སྒྲ་བླ་དེ། དྲ་མ་གློག་གི་མྱུར་མགྱོགས་ཅན། ལྕགས་ཀྱུ་རང་འཛིན་སྒྲ་བླ་དེ།
དྲ་མ་འཕྲུལ་གྱི་ཤ་ཟུང་ཅན། དེ་སྒྲ་བླ་དྲ་མ་མཆེད་དགུ་ཡིན། སྔོན་སྲིད་པ་ཆགས་པ་
ཕྱིན་ཆད་ནས། དེ་རིང་ཉི་མ་ཕན་ཆད་དུ། དྲ་མ་རླུང་གིས་བཤུད་མ་མྱོང་། དབལ་
སོ་མ་ཉམས་སྒྲ་བླ་དེ། བཞུགས་ནི་མཚོན་ཆའི་མཁར་ལ་བཞུགས། གནས་ནི་དམུ་
རིའི་རྩེ་ལ་གནས། མགོན་ནི་བོན་ལ་དགའ་བའི་མགོན། སྐྱབས་ནི་གཤེན་ལ་གདུང་
བའི་སྐྱོབ། སྡོངས་ནི་དམ་ཚིག་ཅན་ལ་མཛད། གྲོགས་ནི་ཐ་ཚིག་ཅན་ལ་བྱེད། སྡང་
ནི་སྡང་བའི་དགྲ་ལ་སྡང་། འཚིགས་ནི་གནོད་པའི་བགེགས་ལ་འཚིགས། དགུ་ཁྲི་
དགུ་འབུམ་སྒྲ་བླའི་དམག །གོ་ཆ་རྒྱན་ཆ་སི་ལི་ལི། རྟ་རྒྱུག་མདའ་འཕེན་ཤར་ར་ར།
ཡ་ཚ་མདུང་འདེབས་ལྗིབས་སེ་ལྗིབས། བ་དན་དཀར་དམར་ཕྱ་ར་ར། རུ་མཚོན་སྔོན་
དམར་པུ་རུ་རུ། ལྕགས་ཀྱུ་ཞགས་སྡོག་ཝང་སེ་ཝང་། ཕུབ་མོ་གླིང་ཆེན་ཀོ་རོ་རོ། །ཀུ་
སྒྲ་བསྭ་སྒྲ་ཏི་རི་རི། དམག་ཚོགས་དཔུང་དང་ཉི་ལི་ལི། དཔའ་འདུས་ཚོགས་དང་སྒ་
ར་ར། ལས་མཁན་རྒྱུག་དང་སྲིངས་སེ་སྲིངས། ཐོག་སེར་གློག་འོད་ཀམ་སེ་ཀམ། ཞུན་
དཀར་ཚ་ཚ་ཐ་ར་ར། བསྐལ་པའི་འབྲུག་སྒྲ་འུ་རུ་རུ། འབྱུང་བའི་བུ་ཡུག་ཚུབས་སེ་
ཚུབས། དེ་རིང་ལྷ་གཞིའི་གོང་འདི་རུ། དྲ་མ་མཆེད་དགུ་ལྷ་རུ་བདར། ཀྱི་མཆོད་དོ་
བསྟོད་དོ་སྒྲ་བླ་གཉན། སྔོན་ནས་མཆོད་མཆོད་བསྟོད་བསྟོད་པས། ད་ལྟ་སྲིད་པ་
35



གསུང་རབ་སྒོ་མཛོད་རིན་པོ་ཆེའི་གླེགས་བམ།	14
རྒྱུད་ཀྱི་ལྷ། མཆོད་ཅིང་བསྟེན་ན་རྒྱང་མ་རིང་། བཀྱག་ཅིང་བཀུར་ན་ཕྲག་མ་དོག །
བོས་ཤིང་སྒྲོག་ན་སྙན་མ་སྲ། གཡབ་ཅིང་འདོར་ན་སྤྱན་མ་རྡུལ། ཁྱེད་ལ་མཆོད་པ་
འབུལ་བ་ནི། དཀར་གསུམ་དཀར་གྱི་ཕུད་ཀྱིས་མཆོད། དམར་གསུམ་དམར་གྱི་དོན་
གྱིས་མཆོད། མངར་གསུམ་མངར་གྱི་རྩི་ཡིས་མཆོད། འབྲུ་དགུ་བཅུད་ཀྱི་ཡུ་ཏིས་
མཆོད། རྩེ་གསུམ་དབལ་གྱི་བཤོས་བུས་མཆོད། གཡག་ལུག་ར་གསུམ་བྱ་ཡིས་མཆོད།
ཤ་རྐྱང་གཙོད་དགོ་ཆིབས་ཀྱིས་མཆོད། སྟག་གཟིག་དོམ་དྲེད་རོལ་གྱིས་མཆོད། གཡི་
སྤྱང་དར་ཟབ་རྒྱན་གྱིས་མཆོད། མཁན་ཤུག་བལ་བུ་རྩི་ཡིས་མཆོད། རང་མཐུན་དམ་
རྫས་རྟེན་གྱིས་མཆོད། སྒྲ་བླ་གཉེན་པོ་མ་ཡོ་ཞིག །སྒྲ་བླ་གཉེན་པོ་མ་འཐུར་ཞིག །སྒྲ་
བླ་གཉེན་པོ་མ་སྨེ་ཞིག །སྒྲ་བླ་གཉེན་པོ་མ་མནོལ་ཞིག །ཡོ་ན་སྦ་དཀར་རྟེན་གྱིས་
སྲོང༌། འཐུར་ན་རང་མཐུན་གཏོར་མས་བརྔན། སྨེ་ན་ཚན་དང་སྤོས་ཀྱིས་བསང་།
མནོལ་ན་གཙང་མ་ཁྲུས་ཀྱིས་བཀྲུ། སྐྱེམས་ན་བདུད་རྩི་ཆང་གིས་མཆོད། བཀྲེས་
ན་དགྲ་སྙིང་དྲོན་མོ་གསོལ། གོ་ཆ་སྣ་དགུ་རྟེན་དུ་འཛུགས། སྒྲ་བླ་གཉེན་པོ་རྟེན་དུ་
བཞུགས། ཞོག་ཞུན་ཀེ་རུ་འདི་ལ་འཁོར། འབུམ་དབྱེལ་སྔོན་པོ་འདི་ལ་འཁོར། ཡ་ཚ་
རྣོ་དབལ་འདི་ལ་འཁོར། གཞུ་མོ་རང་བདུངས་འདི་ལ་འཁོར། མདའ་མོ་རང་འཕེན་
འདི་ལ་འཁོར། མདུང་མོ་རང་འདེབས་འདི་ལ་འཁོར། ཕུབ་མོ་རང་འཁྱིལ་འདི་ལ་
འཁོར། ཞགས་པ་རང་སྡོག་འདི་ལ་འཁོར། ལྕགས་ཀྱུ་རང་འཛིན་འདི་ལ་འཁོར། ང་
སྲིད་པ་རྒྱུད་ཀྱི་བོན་པོ་ཡིས། རིགས་སུ་མཆོད་པའི་ལྷ་བདར་ན། སྒྲ་བླ་གཉེན་པོ་དྲིན་
མ་ཆུང་། གཞི་ཡི་དུས་སུ་རྨ་གཡང་སྐྱིལ། བྱེས་ཀྱི་དུས་སུ་དཔའ་ཁྲོམ་ཁྱོག །ཉིན་གྱི་
དུས་སུ་བྱ་ར་ཆུག །མཚན་གྱི་དུས་སུ་སྒྲོན་མེ་ཁྱོག །བཤུལ་རིང་བགྲོད་ན་བསམ་པ་
སྒྲུབས། ལམ་ངན་བརྒལ་ན་འཇིགས་པ་སྐྱོབས། དགྲ་ལ་རྦད་ན་ཡོ་ལིང་ཐོབ། ཤག་
ཁ་འདེབས་ན་རྒྱལ་ཁ་ཟུངས། རྒྱལ་ས་གནོན་ན་རྒྱལ་ཁྲིམས་སྐྱོངས། བསྟན་པ་སྤེལ་
36.



མདོ་སྡེ།
གཞོན་ནུ་རོལ་རྩེད་ཀྱི་མདོ།
ན་སྡོང་གྲོགས་མཛོད། ཀི་བསྭོ་ཆེའོ་ལྷ་རྒྱལ་ལོ། །ཞེས་གསུང་པས། བཟང་ཤིང་གི་
དུད་པ་ནམ་མཁའ་ལ་སོང་བས་གཞའ་སྤྲིན་གཏིབས་པའི་ནང་ནས་ཡེ་མཁྱེན་སྒྲ་བླའི་
དམག་ཚོགས་ཐམས་ཅད་གོ་མཚོན་དམག་དཔུང་དང་བཅས་ནས་རྒྱལ་བུའི་སྤྱན་
སྔར་འཁོད་དོ། ། །
དེ་ལ་འཁོར་རྣམས་ཀྱང་ངོ་མཚར་སྐྱེས་པ་ལ། ཡང་རྒྱལ་བུས་གསུངས་པ། ཀྱེ་
གསོན་དང་ཡོད་ཁམས་ལྷ་མི་ཀུན། སྔོན་མེས་ཆེན་དམུ་རྒྱལ་ཕྱུག་པོ་དེ། དམུ་རི་
སྨུག་པོའི་རྩེ་ལ་བབ། འགྲོ་བ་མི་ཡི་མགོན་ལ་གཤེགས། དེས་སྨྲ་མིའི་མགོ་བོ་གནོན་
པ་ལ། ཡེ་རྗེ་གནམ་གྱིས་བསྐོས་པ་བཞིན། ཡེ་སྲིད་འཕྲུལ་གྱི་གོ་ཆ་ཡི། གོ་ཞུ་འཕར་
མ་ལ་སོགས་ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་
ངོ༌། །རྒྱལ་པོ་མིན་པས་མི་ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་བརྒྱད་
མིན་པས་མི་འཇོག་གོ །དེ་འོག་དམུ་བཞེར་རྒྱལ་པོ་དེ། སྲིད་པ་སྐོས་ཀྱི་ཡུལ་དུ་བྱོན།
ཡེ་དབང་སྐོས་ཀྱིས་བསྐོས་པ་ཡི། གངས་དཀར་སྐྱབ་ཆེན་ལ་སོགས་ཏེ། སྒྲ་བླའི་གོ་
མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་
ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་
འོག་དམུ་རྗེ་བཙན་འབར་དེ། སྒམ་པོ་ཕུ་ཡི་ཡུལ་དུ་བྱོན། ཡེ་སྲིད་ཕྱ་ཡིས་བསྐོས་པ་
ཡི། གར་མ་ཁྱུང་གཤོག་ལ་སོགས་ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་
མིན་པས་མི་དབང་ངོ་། །རྒྱལ་པོ་མིན་པས་མི་ཁྱགས་སོ། །བློན་པོ་མིན་པས་མི་ཤེས་
སོ། །མཁར་སོ་བརྒྱད་མིན་པས་མི་འཇོག་གོ །དེ་འོག་བཙུན་པ་གྱེར་ཆེན་དེ། ཡེ་ངམ་
གཉིས་ཀྱི་མཚམས་སུ་བྱོན། ཡེ་མཁྱེན་སྒྲ་བླས་བསྐོས་པ་ཡི། ན་ན་ཚེམ་ཚེམ་ལ་སོགས་
ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་
མིན་པས་མི་ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་
37



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འཇོག་གོ །དེ་འོག་དམུ་རྒྱལ་བཙན་པོ་དེ། གསེར་གྱི་རི་བདུན་ཁ་ལ་བྱོན། མཐུ་ཆེན་
ཝེར་མས་བསྐོས་པ་ཡི། གསེར་གྱི་སླག་ཆེན་ལ་སོགས་ཏེ། སྒྲ་བླའི་གོ་མཚོན་སྣ་དགུ་
ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱགས་སོ། །བློན་
པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་འོག་དམུ་རྒྱལ་
ཐེམ་པ་སྐས། བཙུན་པོ་དམུ་ཡི་ཡུལ་དུ་བྱོན། ཅང་སེང་གཉན་གྱིས་བསྐོས་པ་ཡི། བསེ་
ཁྲབ་ཤོལ་མོ་ལ་སོགས་ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་
དབང་ངོ༌། །རྒྱལ་པོ་མིན་པས་མི་ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་
བརྒྱད་མིན་པས་མི་འཇོག་གོ །དེ་འོག་དམུ་རྒྱལ་ཐོད་དཀར་ཡབ། ལྷ་སྲིན་མཚམས་ཀྱི་
གཟུ་ལ་གཤེགས། ཐུགས་ཀར་ལྷ་ཡིས་བསྐོས་པ་ཡི། ཁྲོ་ཆུ་དམུ་རྫོང་ལ་སོགས་ཏེ། སྒྲ་
བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་
མི་ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །
ད་ལྟ་དམུ་སྲས་རྒྱལ་བུ་ང་། ནགས་ཚལ་མེ་ཏོག་གླིང་ལ་སོང་། གཞོན་ནུ་རོལ་རྩེད་རྩེ་
བ་ལ། བདུད་ཀྱི་བུ་ཡིས་ཆོ་འཕྲུལ་བསྟན། དམེ་དང་མུག་དང་ནལ་དང་གྲིབ། བྱུར་
ཡུགས་སྨེ་མནོལ་ཐན་ལ་སོགས། མི་གཙང་རྫས་ཆ་སྣ་དགུ་ལ། བསྐལ་པའི་ཐོག་སྨད་
དགུ་འདྲོལ་བྱས། རྒྱལ་བུ་སྤྱི་བོའི་གཙུག་ཏུ་རྒྱབ། མ་ཤི་ན་ཡང་མནོལ་བ་སྐད། ཆོ་
འཕྲུལ་ཆེ་བ་བསྟན་པའི་གྲོགས། ལྟས་ངན་ཆེ་བ་གཡང་གི་རུ། དེ་རིང་ལྟས་ངན་
གྲོགས་སུ་ཁྱེར། དེ་རིང་ཐན་ངན་གཡང་དུ་བླང༌། ཡུགས་ཀྱི་ཞྭ་མོ་ནག་མོ་དེ། རྨོག་
མོ་འདི་ལ་གཡང་དུ་བླང་། སྨེ་བའི་གོ་ཟུ་ནག་པོ་དེ། འབུམ་དབྱེལ་འདི་ལ་གཡང་དུ་
བླང་། དམེ་ཡི་རལ་གྲི་གློག་ཞགས་དེ། ཡ་ཙ་འདི་ལ་གཡང་དུ་བླང་། རྩོག་གི་རྡུང་
རུ་དམར་པོ་དེ། མཆོག་གར་འདི་ལ་གཡང་དུ་བླང་། གྲི་ཡི་མདའ་མོ་སྟོང་དམར་
དེ། ཉག་ཕྲན་འདི་ལ་གཡང་དུ་བླང༌། མུག་གི་མུན་ནག་མདུང་ཐུང་དེ། གར་མདུང་
38



མདོ་སྡེ།
གཞོན་ནུ་རོལ་རྩེད་ཀྱི་མདོ།
བས
འདི་ལ་གཡང་དུ་བླང་། ནལ་གྱི་མཚོ་མོ་དལ་ཆེན་དེ། ཕུབ་མོ་འདི་ལ་གཡང་དུ་བླང་།
བྱུར་གྱི་ཐག་པ་ནག་པོ་དེ། ཞགས་པ་འདི་ལ་གཡང་དུ་བླང་། ཐན་གྱི་ལྟས་ངན་གྱོལ་
པོ་དེ། ལྕགས་ཀྱུ་འདི་ལ་གཡང་དུ་བླང་། དྲ་མ་མཆེད་དགུའི་རྟེན་དུ་འཛུགས། འདི་
ཁྲི་ཤེས་དཀར་པོས་བསྐོས་པ་འདི། དམུ་རིགས་མིན་པས་མི་དབང་ངོ༌། །རྒྱལ་པོ་
མིན་པས་མི་ཁྱགས་སོ། །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་
མི་འཇོག་གོ །ང་མི་བུ་ཆུང་ཡང་རིགས་ཀྱི་སྲས། བྱ་རྗེ་ཆུང་ཡང་སྐད་ཀྱི་གདམ། ལྷ་
མི་ཀུན་ཏུ་དེ་ལྟར་ཡིན་ལགས་སམ། ཞེས་གསུངས་ནས། བཀྲ་ཤིས་ཀྱི་གཡང་བླན་
རྣམས་མཛད་དོ། །དེ་ལ་སྒྲ་བླའི་དམག་ཚོགས་རྣམས་ཀྱིས་ཀྱང་། གོ་མཚོན་སྣ་དགུ་
ལ་སྲ་བའི་གོ་བསྐོན་རྣོ་བའི་ངར་བླུད་མཉེན་པའི་མདངས་འབྱིན་ནས་མངའ་གསོལ་
༧ དེ་ནས་ཡང་རྒྱལ་བུ་དེས་སྒྲ་བླའི་གོ་མཚོན་སྣ་དགུ་ལུས་ལ་མནབས་ནས།
བདུད་རྩི་ཨ་བའི་ནེའུ་ཐང་ལ་སྒྲ་བླའི་གོ་རྩེད་བརྒྱད་ཅུ་རྩ་གཅིག་གི་རྩེད་མོ་མཛད་
དེ། སྒྲ་བླའི་དམག་ཚོགས་རྣམས་ཀྱང་རྟ་ལས་བབས་ནས། རྒྱལ་བུ་དང་ཐབས་ཅིག་
ཏུ་དབུ་ལ་རྨོག་མོའི་ཟུར་ལྟས་དང་། སྟོད་ལ་འབུམ་དབྱེལ་གྱི་དཔུང་ཟའི་དང་། སྨད་
ལ་གློག་དམར་གྱི་ཤམ་བསྐོར་དང་། རྐེད་ལ་རྡོ་རྗེའི་འཁྲིལ་བག་དང་། ཡ་ཙའི་ཕྱིར་
འདེབས་དང་། མཆོག་གར་གྱི་སྐྱིལ་འཛིན་དང༌། ཉག་ཕྲན་གྱི་རྒྱང་འཐེན་དང༌།
ཕུབ་མོའི་ཟུར་བསྐོར་དང་། མདུང་མོའི་དྲིལ་གསོར་དང༌། ཞགས་པའི་སྐྱིལ་འཛིན་
དང་། ལྕགས་ཀྱུའི་འབྲོས་འདེད་དང་། དཔའ་བོའི་མཐོང་རྒོལ་དང་། སྡར་མའི་བྱིན་
འདེད་དང་། མཁས་པའི་གོ་གསང་དང་། དཔུང་ཆེན་གྱི་འགྱིང་འགྲོས་དང་། དཔུང་
ཆུང་གི་གབ་སྐུང་དང་། ཝེར་མའི་དཔལ་ཁྲོམ་དང་། ལྷ་མིན་གྱི་གཡུལ་འགྱེད་དང༌།
ལྷ་ཆེན་གྱི་མདུན་བསྐུལ་དང་། ཤ་ཟའི་རོལ་ཚོམ་དང་། བདུད་ཀྱི་རྒྱུག་འདྲལ་དང་།
30



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བཙན་གྱི་འཇབ་ལེན་དང༌། རྒྱལ་ཆེན་གྱི་ཟིལ་གནོན་དང་། དེ་ལ་སོགས་པའི་གོ་
རྩེད་བརྒྱད་ཅུ་རྩ་གཅིག་མཛད་དོ། །དེ་ལ་དེར་གནས་པའི་སྒྲ་བླའི་དམག་ཚོགས་
དང༌། རི་དྭགས་དང་། གཡུང་དྭགས་དང༌། གཅན་གཟན་དང༌། འདབ་ཆགས་
དང་། སྤྲེའུ་དང་། སྐུ་འཁོར་རྣམས་ཀྱང་ཤིན་ཏུ་མཚར་ནས། དགའ་ཞིང་རྒོད་
དོ། །དགའ་ཞིང་འགྲེའོ། །དགའ་ཞིང་ལྡེག་གོ །དགའ་ཞིང་མཆོང་ངོ༌། །དེ་ནས་རྒྱལ་
བུས་ཀྱང་ཞལ་འཛུམ་པར་མཛད་དེ། གོ་མཚོན་རྣམས་ཕུད་ནས་བློན་པོ་ལ་གཏད་
དེ། མེ་ཏོག་གི་ལྡིང་ཁང་ལ་བཞུགས་སོ། །སྒྲ་བླའི་དམག་ཚོགས་ཀྱང་། ནམ་མཁའ་ལ་
གཤེགས་སོ། །དེ་ལ་མ་མ་གཙང་མཛེས་མས་གསོལ་པ། རྒྱལ་བུ་ལགས། ཉིད་ལ་སྟེང་
གི་ལྷ་དང༌། འོག་གི་ཀླུ་དང༌། བར་གྱི་མི་ལ་སོགས་པས། འདི་ཙམ་ཞིག་འདུན་ཞིང་
གུས་པ་ལ། བདུད་ཀྱི་བུ་ཡིས་ཆོ་འཕྲུལ་སྟོན་པ་ཅི་ཡི་ཕྱིར་ལགས། རྒྱལ་བུས་བཀའ་
སྩལ་པ། དེ་ནི་སྔོན་སྤོས་ལྡན་གྱི་གྲོང་ཁྱེར་བྱ་བ་ན། ཁྱིམ་བདག་ཡོད་འཛིན་བྱ་བ་
ཞིག་དང་། བྲམ་ཟེའི་མོ་ཧུ་ལི་མ་བྱ་བ་གཉིས་ལ། སྲས་སྤྲོ་ལྡན་དང་། རིག་དྲག་བྱ་བ་
གཉིས་བདོག་གོ །དེ་ལ་ལྕམ་མོ་དབལ་ཏིང་དང་། དབལ་མོ་བྱ་བ་གཉིས་ཡོད་དོ། །
འཁོར་དང་ལོངས་སྤྱོད་དཔག་ཏུ་མེད་པར་མངའ་སྟེ། ལས་དགེ་བ་ལ་ཡིད་གཞུངས་
བར་སྤྱོད་དོ། །གཅེན་པོ་ནི་བྱང་ཆུབ་སེམས་དཔའ་བདེ་བ་དོན་ཡོད་ཀྱི་མདུན་དུ་
རབ་ཏུ་བྱུང་སྟེ། དྲང་སྲོང་བདེ་བ་བློ་གྲོས་བྱ་བར་བཏགས་ཏེ། འཕན་ཡུལ་གྱི་བོན་ལ་
སྤྱོད་དོ། །གཅུང་པོ་ནི་དགེ་བ་ལ་མི་མོས་པར། གཅེན་པོ་དྲང་སྲོང་ལ་གཤེ་སྐུར་དང་
ཡ་ག་དང་སྨད་པའི་ཚིག་མང་དུ་སྨྲས་ཤིང་། གཞན་ཀྱང་འདུལ་གོས་རྫི་བཅག་དང་།
གསོལ་ཟས་འཚོ་བ་ལ་མི་གཙང་བའི་ལྷད་འཛུད་པ་དང་། ཡི་དམ་གྱི་ལྷ་ལ་སྨོད་པ་
དང་། གསུང་རབ་བཀའ་རྒྱུད་ལ་གཏོར་སྤྱོད་བྱེད་པ་དང༌། སྲུང་མ་དང་གཙང་
རིགས་ཀྱི་ལྷ་ལ་ཕོད་བཙུག་པ་དང་དོ་སྡེ་བ་ལ་སོགས་བྱེད་དོ། །གཅེན་པོ་ཡབ་ཡུམ་
40



མདོ་སྡེ།
གཞོན་ནུ་རོལ་རྩེད་ཀྱི་མདོ།
འཁོར་དང་བཅས་པ་རྣམས་ནི། བྱང་ཆུབ་སེམས་དཔའ་དེ་ཉིད་ཀྱི་དྲུང་དུ། བསོད་
ནམས་ཀྱི་ཚོགས་དཔག་ཏུ་མེད་པར་བསགས་ཤིང་དགེ་བ་ལ་སྤྱོད་དོ། །དུས་རེས་ཤིག་
ན། ཁོ་ལ་སྲུང་མ་དང་གཙང་རིགས་ཀྱི་ལྷ་རྣམས་ཀྱིས། དགེ་བ་ལ་གག་ཤིང་བྱས་པ་
དང༌། སྲུང་མ་ལ་ཕོད་བཙུག་པ་དང༌། གཙང་རིགས་ཀྱི་ལྷ་ལ་དོ་བསྡོས་པས། ས་
བདག་ཀླུ་གཉན་གྱི་ནད་ཀྱིས་ཟིན་ནོ། །མོ་གཏོ་སྨན་དཔྱད་ཅི་བྱས་ཀྱང་མ་ཕན་པར་
ཕྱིར་ལ་ཐུའོ། །མོ་པ་དང་ལྟས་མཁན་རྣམས་ཀྱིས་ཀྱང་། སྤྱོད་པ་མི་མཐུན་པ་བྱས་
པའི་ལན་པར་ཐག་བཅད་དོ། །དེ་ནས་ཚེའི་འདུ་བྱེད་ཀྱིས་འཆི་ཁར་གཅེན་པོ་བྱོན་
ནས། འཆི་ཁའི་བསམ་སྦྱོར་ལ་སོགས་པའི་བོན་གསུངས་ཀྱང་། དེ་ལ་མ་ཉན་པར་
རྒྱབ་བསྟན་ཏེ་མགོ་བཏུམ་ནས་འདུག་གོ །དེ་ནས་གཅེན་པོས། ཡུ་འུ་སྤུན་ཟླ་མཉམ་
པོར་སྐྱེས་པ་ལ། བདག་ནི་དགེར་སྤྱོད་ཁྱེད་ནི་སྡིག་ལ་དད། ལས་དང་བྱ་བ་མི་མཐུན་
སོ་སོར་གོལ། བདག་ལ་ངན་སེམས་ཡོད་པ་མ་ཡིན་ཏེ། ཁྱོད་རང་རང་སྣང་ལོག་པར་
གོལ་བ་ཡིས། གསོན་པོའི་དུས་སུ་མཆིད་ཚིག་འདྲེས་པ་མེད། ད་ནི་འཆི་བའི་བསམ་
སྦྱོར་བྱ་སྙམ་ཡང་། ཁྱེད་ཀྱིས་མི་ཉན་ལོག་པར་གོལ་བ་ན། ད་ཡང་བདག་གི་དགེ་
བ་རྣམ་དག་མཐུས། ནམ་ཞིག་བསྐལ་པ་མ་འོངས་དུས་ཚོད་ལ། སྟོང་གསུམ་འདུལ་
བའི་སྟོན་པ་ཞིག་གྱུར་ནས། ཁྱོད་ཀྱང་བསམ་ངན་སྦྱོར་བ་མ་ཡིན་པར། བདག་གི་
གདུལ་བའི་ཞིང་དུ་གྱུར་བར་ཤོག །ཅེས་གསུངས་སོ། །དེ་ལ་གཅུང་པོས། འོ་སྐོལ་
སྤུན་ཟླ་མཉམ་པོར་སྐྱེས་པ་ལ། ཁྱེད་ཀྱིས་ཟས་ནོར་དང་ལོངས་སྤྱོད་ཐམས་ཅད་ཀྱང་།
དགེ་བ་ཡིན་ཟེར་ནས་གཏོང་སྤྱོད་མེད་པར་བྱས། བདག་ན་བ་ཡང་ཁྱོད་ཀྱིས་དགེ་བ་
བྱས་པས་ལན། དེ་ཡང་གསོན་པོའི་རིང་ལ་མ་མཐུན་ན། ཤི་བའི་རྒྱབ་ཏུ་དེ་བས་ཀྱང་
མི་མཐུན་པས། ནམ་ཞིག་ཁྱོད་ནི་ད་ལྟའི་གཙང་སྦྲ་དང་ཚུལ་ཐབས་ཤིན་ཏུ་ཆེ་བ་དེ་
ལྟ་བུ་ཞིག་ཏུ་སྐྱེ་ལས་ཆེ། གལ་ཏེ་སྐྱེས་ན་ང་ཡང་སྟོབས་དྲག་ལ་བརྟུལ་ཞུགས་ཆེ་བའི་
41



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བདུད་གཅིག་ཏུ་གྱུར་ནས། མི་གཙང་བ་དང་ལོག་པའི་ལས་སྣ་ཚོགས་པར་སྤྱོད་ཅིང་
ངན་ཐབས་བཤམ་སྟེ། ཁྱེད་ཀྱི་སྲོག་ལ་རྒོལ་བར་ཤོག་ཅིག །གལ་ཏེ་སྲོག་ལ་མ་ཉེན་
ཀྱང་། སྨེ་མནོལ་གྱིས་ཁྱོད་ལ་བར་དུ་གཅོད་པར་ཤོག་ཅིག །ཅེས་ཟེར་ནས་དབུགས་
ཆད་དོ། །དེ་ལ་ཤུལ་དུ་ལུས་པའི་ཕ་མ་དང་། ཉེ་འབྲེལ་ཀུན་གྱིས་གཡུང་དྲུང་གི་བོན་
ལ་རེས་ཤིག་སྣང་བ་ལོག་ཀྱང་། དགེ་བ་ཅི་བྱས་ཚེ་རབས་ཡུན་གྱི་ཕན་པ་ཡིན་པས་
མཐར་ནི་བདུད་ལས་ལྷ་སེམས་སྐྱེས་པ་ན། བསོད་ནམས་བསགས་པའི་རྒྱུ་རུ་འགྲོ་
བའོ། །ཞེས་ཟེར་ནས། དགེ་རྩ་རྒྱ་ཆེན་པོ་རུ་བྱས་སོ། །མ་མ་བཀྲ་ཤིས་མ་དེའི་དུས་ཀྱི་
ཁྱིམ་བདག་ནི། ད་ལྟའི་ཡབ་རྒྱལ་བོན་ཉིད་དོ། །བྲམ་ཟེ་མོ་ནི། ཡུམ་རྒྱལ་བཞད་མ་
ཉིད་དོ། །སྲས་གཅེན་པོ་དྲང་སྲོང་ནི། ད་ལྟའི་རྒྱལ་བུ་བདག་ཉིད་དོ། །གཅུང་པོ་ནི།
ད་ལྟའི་བདུད་ཀྱི་བུ་ཉིད་དོ། །ལྕམ་མོ་གཉིས་ནི། ད་ལྟའི་མ་མ་གཉིས་སོ། །འཁོར་
རྣམས་ནི་ཉེ་འབྲེལ་དང་དགེ་བ་ལ་ཞུགས་པ་རྣམས་སོ། །ཆོ་འཕྲུལ་ནི་སྔོན་གྱི་སྨོན་
ལམ་གྱི་མཐུའོ། །ད་ཡང་ཆོ་འཕྲུལ་ནི་ཤིན་ཏུ་དྲག་པ་འོང་སྟེ། ནམ་ཞིག་བདག་གིས་
གདུལ་ཏེ་འོང་ངོ༌། །འཁོར་རྣམས་སྔོན་གྱི་རྒྱུ་འབྲས་དེ་ལྟར་རོ། །ཞེས་གསུངས་སོ། །
༧ དེ་ནས་ཡང་རྒྱལ་བུ་འཁོར་དང་བཅས་པ་རྣམས། ཡན་ལག་བརྒྱད་ལྡན་གྱི་
མཚོ་འགྲམ་དུ་བྱོན་ནས། བཻཌཱུརྱ་འོད་ཀྱི་གཞི་ལ་བཞུགས་ཏེ། དུང་གི་ཁྱེའུ་ལ་གཡུའི་
སྨིན་མ་ཅན། བཻཌཱུརྱ་འོད་ཀྱི་དབུ་སྐྲ་ལ། གསེར་གྱི་ཐོར་ཚུག་མཛེས་པ་ཞིག་ཏུ་སྤྲུལ་
ནས། ཕྱག་རྒྱ་སྡོམ་བྱེད་དུ་བཅའ་སྟེ་ཞལ་ནས། བསྭོ་ཨོཾ་མ་མ་ཏིང་ཏིང་ན་ག་ལི་བྷ་ལི་
བྷུ་མ་ལི་ཨ་ཀུ་ཤ་ཛ་ཛ། ཞེས་གསུངས་ནས། སྤྱན་འབྲི་ཚུགས་སུ་གཏད་པས། དང་
པོ་ཀླུའི་ཁྱེའུ་དང་བུ་མོ། དཀར་ལྗང་དམར་སྔོན་གྱི་ཁ་དོག་ལ། སྐུ་སྟོད་མཚན་དང་
ལྡན་པ་མིའི་ལུས་སུ་འདུག་པ། སྐུ་སྨད་སྦྲུལ་གྱི་མཇུག་མ་འཁྱིལ་པ། ཕྱག་རྒྱ་ཐལ་མོ་
སྦྱར་བ་མང་པོ་བྱུང་ནས་རྒྱལ་བུའི་དྲུང་དུ་འཁོད་དོ། །དེ་ནས་ཆུ་རྟ་སྔོན་པོ་མང་པོ་
42



མདོ་སྡེ།
གཞོན་ནུ་རོལ་རྩེད་ཀྱི་མདོ།
བྱུང་ངོ༌། །ཆུ་ལུག་གྲོ་མོ་མང་པོ་བྱུང་ངོ༌། །ཆུ་མཛོ་རུ་རིང་མང་པོ་བྱུང་ངོ༌། །ཆུའི་མ་
ཧེ་མང་པོ་བྱུང་ངོ༌། །གསེར་ཉ་གཡུ་གཤོག་མང་པོ་བྱུང་ངོ༌། །གཡུ་ལྗང་དུང་མིག་
མང་པོ་བྱུང་ངོ༌། །དུང་སྦལ་ཟངས་འབུམ་མང་པོ་བྱུང་ངོ༌། །དུང་པོ་རྐན་དྲག་མང་
པོ་བྱུང་ངོ༌། །གཞན་ཡང་ཀླུའི་རྒྱལ་པོ་འོད་ལྡན་དུང་སྐྱོང་བྱུང་ངོ༌། །ཀླུའི་བཙུན་མོ་ན་
ག་བྷ་ལི་བྱུང་ངོ༌། །ཀླུའི་བློན་པོ་བྲམ་ཟེ་གྷ་དྷ་བྱུང་ངོ༌། །ཀླུའི་དེད་དཔོན་རྗེའུ་རིགས་
བྷ་དྷ་བྱུང་ངོ༌། །གཞན་ཡང་ཀླུའི་ཁྱེའུ་དང་བུ་མོ་མང་པོ་བྱུང་ངོ༌། །དེ་ནས་ཀླུའི་རྒྱལ་
པོ་དང༌། བཙུན་མོ་དང༌། བློན་པོ་དང༌། དེད་དཔོན་དང་། ཁྱེའུ་བུ་མོ་མང་པོས་
རྒྱལ་བུ་ལ་བསྐོར་བ་བྱེད་དོ། །ལྷ་ཕྱག་ནི་འཚལ་ལོ། །མཆོད་པ་ནི་འབུལ་ལོ། །དེ་ཡང་
མཆོད་པའི་རྣམ་གྲངས་ནི། ཀླུའི་མེ་ཏོག་འབུལ་ལོ། །ཀླུའི་ཞལ་ཟས་འབུལ་ལོ། །ན་
ག་གེ་སར་འབུལ་ལོ། །པད་མ་གེ་སར་འབུལ་ལོ། །ཧ་ལོ་གེ་སར་འབུལ་ལོ། །དབང་
པོ་ལག་པ་འབུལ་ལོ། །ཆུ་སྲིན་སྡེར་མོ་འབུལ་ལོ། །ཨ་བ་ནེ་རུ་འབུལ་ལོ། །ཏིང་བ་དྷ་
རུ་འབུལ་ལོ། །བ་དཀར་འོ་མ་འབུལ་ལོ། །ར་དཀར་རྩི་དམར་འབུལ་ལོ། །ཆུ་སྲིན་
པ་ཏྲ་འབུལ་ལོ། །ཀླུ་ཤིང་པད་མ་འབུལ་ལོ། །ཆུ་རྟ་སྔོན་པོ་འབུལ་ལོ། །ཆུ་ལུག་གྲོ་མོ་
འབུལ་ལོ། །ཆུ་གླང་དཀར་པོ་འབུལ་ལོ། །ཆུ་མཛོ་ཁོལ་མོ་འབུལ་ལོ། །གསེར་ཉ་གཡུ་
གཤོག་འབུལ་ལོ། །གཡུ་ལྗང་དུང་མིག་འབུལ་ལོ། །ཆུ་སྲིན་མ་ཧཱ་འབུལ་ལོ། །དུང་
སྦལ་ཟངས་འབྲུམ་འབུལ་ལོ། །ཁ་དྲག་དུང་པོར་འབུལ་ལོ། །ཆུ་སྐྱེས་མེ་ཏོག་འབུལ་
ལོ། །རིན་ཆེན་གྲམས་པ་འབུལ་ལོ། །ཉ་ཕྱིས་ཞལ་བུ་འབུལ་ལོ། །ཕྲ་མེན་པོ་ཏི་འབུལ་
ལོ། །ཀེ་ཀེ་རུ་རུ་འབུལ་ལོ། །དཀར་གསུམ་མཆོད་པ་འབུལ་ལོ། །མངར་གསུམ་ཞལ་
ཟས་འབུལ་ལོ། །འབྲུ་གསུམ་སྙིང་པོ་འབུལ་ལོ། །དེ་ལ་རྒྱལ་བུ་ཡང་ཤིན་ཏུ་ཐུགས་
མཉེས་པར་གྱུར་ནས། རྩྭ་ཨ་བའི་ལྗང་མ་གཅིག་བཅད་ནས། གསེར་ཉ་གཡུ་གཤོག་
གཅིག་སྲབ་ནས་བཅིབས། གཡུ་ལྗང་དུང་མིག་ཅིག་རོལ་དུ་ཁྲིད། དུང་སྦལ་ཟངས་
43



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
འབྲུམ་ཞིག་བཀལ་ནས་མཚོ་དཀྱིལ་དུ་བྱོན་ནོ། །དེ་ལ་འཁོར་རྣམས་ཀྱིས་ཕྱག་འཚལ་
ཞིང་། རྒྱལ་བུ་རྩེད་མོ་མ་མཛད་ཚུར་ལ་གཤེགས་པར་ཞུ། ཞེས་ཞུས་པ་ལ། གསན་
མ་ཉན་པར་ཇེ་རིང་ཇེ་རིང་རྒྱ་མཚོའི་ནང་དུ་གཤེགས་སོ། །དེ་ལ་འཁོར་རྣམས་ཤིན་
ཏུ་སྡུག་པ་དང་། ཡི་མུག་པར་གྱུར་ནས། ཤིང་ཏ་ལ་ཚེར་མ་ཅན་གྱི་ལྕག་བཏུས་ནས་
ཀླུ་རྣམས་ལ་བྲབ་ཅིང་། འཇིག་རྟེན་ཁམས་ན་མཐོང་མ་མྱོང་བའི་མི་ལུས་སྦྲུལ་གྱི་
མཇུག་མ་ཡོད་པ། ལྟས་ངན་གྱི་ཚོགས་འདི་རྣམས་གང་ནས་ཡིན། ངེད་ཀྱི་རྒྱལ་བུ་ལ་
རློམ་པ་ཆེན་པོ་གཏོང་ནས་ཡོད་པས། ད་ནས་རྒྱལ་བུ་གདན་དྲོངས་ལ་ཤོག །མི་འོང་
ན་འདི་རྣམས་ཚེར་མས་བྲབ་ཅིང་མེ་ལ་བསྲེག་དགོས། ཞེས་ལྷ་མིན་གྱི་བུས་ཟེར་བ་
ལ། ཀླུའི་རྒྱལ་པོས་སྨྲས་པ། ཁྱེད་ཀྱི་རྒྱལ་བུ་ངེད་ཀྱི་རྒྱ་མཚོ་རུ་གདན་མ་དྲང༌། ཅོལ་
ཆུང་གི་བྱིས་པ་ཞིག་ཡིན་ན། རྒྱ་མཚོ་རུ་ལྕེབས་ཏེ་ཨེའུ་འགྲོ། འགྲོ་བའི་དཔལ་མགོན་
གཅིག་ཡིན་ན། སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀྱིས་མ་བགོས་
སྤྱི་ལ་བཞག་པའི་ནོར་བུ་ཡིན་པས། ཁྱོད་མི་དགོས་ངེད་ཀླུ་ནི་བསོད་ནམས་ཤིན་ཏུ་ཆེ་
བས། ངེད་ཀྱི་དབང་སྐལ་ཞིག་ཡིན་ཀྱང་སྲིད། གསེར་ཉ་དང་སྦལ་ལྕང་ལ་དགའ་བ་
ཞིག་རེད་པས། ཀླུའི་བུ་གཅིག་ཡིན་ཀྱང་སྲིད། ཁྱོད་མི་བྱ་བ་ཕྲག་དོག་ཆེ་བས། རྒྱལ་
བུ་མཚོའི་དཀྱིལ་དུ་སོང་བ་ངེད་རྣམས་ལ་རུ་ང་ཞིང་། ངའི་ཀླུ་ཕྲུག་རྣམས་ཚེར་མའི་
ལྕག་གིས་བྲབ་པའི་ཉེས་པ་ཅི་བྱས། ལར་ཡང་ཉེས་པའི་རྩ་བ་མི་གཤེར་བ། ཁྲིམས་ཀྱི་
དབྱུག་པ་བརྡེག་པའི་ལུགས་ཅི་ཡོད། ཁྱོད་མིའི་རྒྱལ་པོ་ལ་ཡོད་དམ། ད་ལྟ་རྒྱལ་བུ་
མཚོའི་དཀྱིལ་དུ་གཤེགས་པའི་དུས་སུ། ངེད་རྣམས་ཀུན་མཚོའི་ནང་དུ་མཆོང་ནས།
རྒྱལ་བུ་ཡུལ་དུ་སྤྱན་དྲང་ནས་སོང་ན། ཁྱེད་རྣམས་མཚོ་ལ་ལྕེབས་སམ་ཅི་བྱེད། ཡང་
ན་ཀླུ་བདུད་དང་ཀླུ་སྲིན་རྣམས་དང་སྡོངས་ནས། ཁྱེད་རྣམས་ལ་ཙི་ཏི་ཛ་ལའི་ནད་
གཏོང་ན་ཅི་བྱེད། རང་གིས་ལས་བྱས་རང་ལ་སྨིན་པའི་ལེ་ལན་སུ་ལ་འདེད། ད་ལྟ་
44



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཀླུའི་རྒྱལ་པོ་བག་དང་ལྡན་པར་བྱས་པས། ད་ཡང་ཁྱེད་ལ་ཚེར་མའི་རྣོ་མཚོན་གདུག་
པ་ཅན་ཅིག་འདུག་སྟེ། ཀླུའི་བུ་ཡང་ཁྲོ་གཏུམ་ལ་ཞེ་གནག་པ་ཞིག་ཡིན་པས། ངའི་
སྦྲུལ་མཇུག་དེ་ངན་པར་སྣང་ན། གཞན་དག་ལུས་དང་རྩལ་མི་འགྲན་པར། མཇུག་
མ་དང་རྩལ་ཅིག་འགྲན་པས་ཁྱེད་རང་རྣམས་དོ་བར་གྱིས་ཤིག་ཅེས་ཟེར་ནས། ཀུན་
གྱི་མགོ་ས་ལ་གཏད་ནས་མཇུག་མ་གནམ་དུ་གདེངས་ཏེ། མ་མ་ན་ག་ཤར་ཡ་ཤར་ཡ་
གོ་ཡ་ཤར་ཡ། ཕུ་ལ་ཕུ་ལི་ཨུ་བུ་ལི་ག་ཕུ་ལ། ནཱ་ག་རཱ་ཙ་མྱུར་དུ་ཕུ་ཛ། ནཱ་ག་རཱ་ཙ་
དྲག་ཏུ་ཕུ་ཛ། ས་མ་ཡ་ཛ་ཛ། ཞེས་བརྗོད་པས། སྦྲུལ་གྱི་མཇུག་མ་ལ་རླངས་པ་ཆེན་
པོས་བར་སྣང་ལ་སྤྲིན་ཏུ་ཆགས་ཏེ། སྐད་ཅིག་ལ་དུང་གི་སེར་བ་ལ་རྩི་དབལ་གྱི་ངར་
ཆགས་པར་བྱུང་ནས། ཁོང་རྣམས་ནི་སྡོད་པའི་གནས་མེད་པར་ཤྭ་ཡིས་བདས་ཏེ།
མེ་ཏོག་གི་སྡོང་པོའི་རྩ་བ་རུ་འཕུངས་སོ། །དེ་ལ་ལྷ་སྲས་ཡིད་བཞིན་གཞོན་ནུ་ཤིན་ཏུ་
སྙིང་ན་ནས། བྱ་ཁྱུང་གི་སྙིང་པོ་བགྲང་སྟེ། བསྭཱ་ཨོཾ་བཛྲ་ཀྲོ་ཏ་ཁྲོང་ཀ་རུ་ན། ཛ་ཡེ་ཛ་
ཡེ་གྷར་ན་ཁྱུང་སྤུངས་སད་དོ་ར་ཙེ། དྷར་ན་དེ་བ་ཨག་ཤོ་ཁྲོ་ཏ། ནཱ་ག་ར་ཙའི་སྙིང་
ལ་མ་ར་ཡ། ཐུན་ཕྱོགས་ཐུན་སྦྱོ། ཞེས་དྲག་པོའི་སྒྲ་བསྒྲགས་ནས་དྲངས་པ། སྲིད་པའི་རྩེ་
ནས་ཤེལ་གྱི་བྱ་ཁྱུང་ལྕགས་ཀྱི་མཆུ་སྡེར་ཅན། མེའི་གཤོག་པ་གདེངས་པ། གཞའ་ཚོན་
གྱི་བ་སྤུ་འཁྲུགས་པ། སྤྱན་མིག་དམར་ལ་ཟླུམ་པ་ཞིག་གིས། བསྐལ་པའི་འུར་སྒྲས་
སྲིད་པའི་རི་བོ་བཤིག་པ་ཞིག་བྱུང་ནས། ཀླུ་རྣམས་བཅོམས་ནས་ཟིལ་གྱིས་མནན་
ཏེ། ཞལ་ནས་ཁྱུང་སྐད་ཙེར་ཙེར་སྒྲོག་པས། ཀླུའི་ཁྱེའུ་དང་བུ་མོ་རྣམས་ལ་ལ་ནི་
བརྒྱལ་ལོ། །ལ་ལ་ནི་རིངས་སོ། །ལ་ལ་ནི་འདར་རོ། །ལ་ལ་ནི་སྔངས་སོ། །ལ་ལ་བྲེད་
དོ། །ལ་ལ་ནི་ངུས་སོ། །ལ་ལ་ནི་ངལ་ལོ། །དེ་ལ་ཀླུའི་རྒྱལ་པོ་ཡང་ཤིན་ཏུ་ཚིག་པ་ཟ་
ནས། རྔམ་པའི་ཆུ་སྲིན་མ་ཧཱ་ཞིག་ཏུ་སྤྲུལ་ཏེ། ཤིན་ཏུ་འཇིགས་སུ་རུང་བ། རྔམ་ལ་
ཁྲོ་བ། གཏུམ་ལ་འཚིགས་པ། ཁ་བར་སྣང་ལ་གདངས་པ། སྣ་ལྕངས་ནམ་མཁའ་ལ་
45



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཕྱར་བ། དུང་གི་མཆེ་བ་བཞི་གཙིགས་པ། ལྗགས་མེ་ལྕེ་རུ་མཆེད་པ། མིག་ཁྲག་མཚོ་
རུ་འཁྱིལ་པ། སྐད་སྟོང་གསུམ་དུ་བསྒྲོག་པ། མཇུག་མ་ལ་པ་ཏྲ་འཁྱིལ་པ། དེ་ལྟ་བུ་
ཞིག་ལ་སྤྲུལ་ནས། མིག་གྱེན་ལ་ཟློག་ཅིང་དྲག་པོའི་ང་རོ་སྒྲོག་པས། ཁྱུང་ཡང་སྡེར་མོ་
ཅུང་ཙམ་སྐུམ་ནས། སོ་སོར་རུ་ང་རྒྱལ་དང་ཕྲག་དོག་ཆེ་བས། གནམ་ས་ཡང་རབ་
ཏུ་གཡོས་ནས། རྒྱ་མཚོ་ཡང་འཆོལ། རྩི་ཤིང་ཡང་རབ་ཏུ་ཤིག་ཤིག་པར་གྱུར་ཏེ། དེ་
ལ་རྒྱལ་བུའི་འཁོར་རྣམས་ཀྱང་རབ་ཏུ་སྐྲག་པར་གྱུར་ནས་ཀུན་གྱིས་སྨྲས་པ། འཇིག་
རྟེན་གྱི་ཁམས་ན་རྒྱལ་བུ་དེ་འདྲ་བ་ཞིག་སྟོན་པའི་སྒྲོན་མ་ལ་བྱོན་ན་རྒྱལ་སར་ནི་མ་
བཞུགས། འོ་སྐོལ་རྣམས་སྐུའི་མ་མ་དང་སྐུ་སྲུང་བཅོལ་བས། དག་གཏད་གཉེར་
ནི་མ་ཐུབ། ཁོང་རང་གིས་གང་དགོས་དང་། བྱིས་པ་ཚུལ་གྱི་མཚར་བཞད་ཅིག་མ་
གཏོགས་པ་བཞུགས་པ་ནི་མ་གནང་། ད་ནང་ལྟས་ངན་གྱི་ཚོགས་འདི་འདྲ་བ་འགའ་
དང་ཐུག་པས། རྒྱལ་བུ་གར་སོང་ཆ་མེད་པའི་བཤུལ་དུ། ནམ་མཁའ་དང་ས་གཞིའི་
སེམས་ཅན་ཕྲག་དོག་ལ་རུ་ང་བ། ང་རྒྱལ་ལ་སྟོབས་ཆེ་བ། ཞེ་སྡང་ལ་ཆགས་སྲེད་
བ། འདི་འདྲ་བ་གཉིས་ལ་གདོང་ཐུག་ནས། གཅིག་གིས་གཅིག་ལ་འཚེ་བ་མི་དགོས་
དང༌། འཇིགས་པའི་ང་རོས་ལྷོ་འཛམ་བུ་གླིང་དུ་ཚོར་བ་བས། སྟོང་གསུམ་དུ་ཡང་
གང་བ་འདི། རྒྱལ་པོ་ཡབ་ཡུམ་གྱིས་ཀྱང་གསན། བློན་པོ་དང་དེད་དཔོན་རྣམས་
ཀྱིས་ཀྱང་ཚོར། དེས་ན་བཀའ་བཀྱོན་འབེབས་པ་རུ་འོང་བས། རྒྱལ་བུས་ཞལ་ནས་
རང་རེ་རྣམས་བསོད་ནམས་ཤིན་ཏུ་ཆེ་བ་རུ་གསུངས་ཀྱང་ད་ལྟའི་གནས་སྐབས་ཡིན་
ན། ཤིན་ཏུ་ཡི་མུག་ལ་སྡུག་བསྔལ་བས། ཅི་བྱེད་ཟེར་ནས་ཀུན་འགྱོད་ཅིང་སྨྲའོ། །དེ་
ལ་བྲམ་ཟེ་ཁྱེའུས་སྨྲས་པ། འོ་སྐོལ་རྣམས་ཀྱང་འགྱོད་ཅིང་སྨྲེ་ནས་བསྡད་པས། རྒྱལ་
བུ་གར་བྱོན་གྱི་ཆ་ཡང་མི་ཆོད། སེམས་ཅན་འདི་གཉིས་ཀྱང་དུམ་པར་མི་འོང་བས།
དེས་རྒྱལ་བུ་རང་མཁྱེན་གྱི། ངེད་རང་རྣམ་པ་ཀྱང་འདི་ལ་དད་པ་དང་མོས་པར་
46



མདོ་སྡེ།
གཞོན་ནུ་རོལ་རྩེད་ཀྱི་མདོ། །
བསྐྱེད་ལ། མཚན་ནས་བརྗོད་ཅིང་གསོལ་བ་གདབ་པ་དང་། སྤྲུལ་པའི་སྐུ་ཞིག་ཡིན་
ངེས་པས། གར་བཞུགས་ཀྱང་ཐུགས་རྗེའི་སྤྱན་གྱིས་གཟིགས་ལས་ཆེ། ཞེས་ཟེར་བ་ལ།
ཐམས་ཅད་ཀུན་གྱིས་དེ་ལྟར་རིག་པར་བཅད་དོ། ། །
སྟོན་པའི་སྒྲོན་མ་འགྲོ་བའི་དཔལ་དང་མགོན། འཇིག་རྟེན་གསུམ་གྱི་མགོན་འགྱུར་
འགྲོ་བའི་དཔལ། རྐང་གཉིས་གཙོ་བོ་ལྷ་མིས་བཀུར་བའི་ཞིང་། སྟོན་པ་གཤེན་རབ་
མཆོག་ལ་བདག་བསྟོད་དོ། །བསྐལ་པ་གོང་མ་ཚེ་ལོ་གང་སོང་ཞིང་། ད་ལྟ་བརྒྱ་པའི་
དུས་ལ་ཐུག་ནས་སུ། མི་མཇེད་གདུལ་དཀའ་འདུལ་བའི་དུས་འདི་རུ། འཇིག་རྟེན་
ལྷ་མི་ཀུན་གྱི་བསོད་ནམས་ལ། སྟོན་པའི་སྒྲོན་མ་དུས་འདིར་བྱོན་པ་འདི། མཁའ་
ལས་ཉི་ཤར་མུན་པས་སྒྲིབ་ལགས་སམ། རྒྱལ་བུ་རྒྱལ་སར་འཁྲུངས་པ་རེ་དགའ་ཞིང་།
ནགས་ཚལ་གླིང་དུ་བཞུགས་པ་རེ་སྐྱིད་ནས། གཞོན་ནུ་རོལ་རྩེད་མཛད་པ་རེ་མཚར་
ན། ད་ལྟ་དུས་དང་བསྐལ་པ་འདི་འདྲ་བ། འཇིག་རྟེན་ཁམས་ཀྱི་སྒྲོན་མ་ནུབ་ལགས་
སམ། འགྲོ་བ་མི་ལ་ཐུགས་རྗེས་མི་གཟིགས་སམ། བདག་ཅན་རྣམས་ལ་རེ་ལྟོས་མི་
མཛད་དམ། ཀྱེ་མ་ཀྱི་ཧུད་ཟ་མ་སྙིང་རེ་ན། རྒྱལ་བུ་ཉིད་ལ་ཐུགས་རྗེ་མཆིས་ལགས་
ན། དུས་དང་གནས་སྐབས་འདི་ལས་བབས་པ་མེད། ཞེས་སྨྲས་ནས་ཀུན་གྱིས་ལྷ་
ཕྱག་འཚལ་བས། རྒྱལ་བུ་དེ་རྒྱ་མཚོའི་ནང་ནས། ཀླུའི་གཡུང་དྲུང་སེམས་དཔའ་
དང༌། ཁྱེའུ་དང་བུ་མོ་མང་པོ་དང་བཅས་ནས་བྱོན་བྱུང་སྟེ། ཕྱག་གི་སྡིག་མཛུབ་
ཅིག་གདེངས་པས། ཀླུ་ཁྱུང་གཉིས་ཀྱང་སོ་སོར་རུ་རྒོལ་མ་ནུས་པར་འདུག །དེ་ལ་
འཁོར་རྣམས་ཀྱང་ཤིན་ཏུ་དགའ་ནས། རྒྱལ་བུའི་མདུན་ནས་བསུ་བ་དང་། མཆོད་
པ་འབུལ་བ་དང་། སྐོར་བ་དང་ལྷ་ཕྱག་འཚལ་ལོ། །དེ་ལ་ལྷ་སྲས་ཡིད་བཞིན་གཞོན་
ནུས་གསོལ་པ། རྒྱལ་བུ་དམ་པ་དགོས་འདོད་ཡི་བཞིན་ནོར། གོང་དུ་སྨོན་པའི་སྨོན་
ལམ་ཐེབས་པ་ཡིས། དེ་ཉིད་འཇིགས་སྐྱོབ་དབུལ་འཕོངས་སེལ་མཛད་པ། མཚུངས་
47



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མེད་རྒྱལ་བ་གཤེན་ལ་ཕྱག་འཚལ་ལོ། །རྒྱལ་བུ་ཉིད་ཀྱི་ཞལ་མཐོང་བདག་རེ་དགའ།
ད་ཡང་གནམ་གྱི་ལྷ་དང་ས་ཡི་ཀླུ། འཇིགས་སུ་རུང་པའི་སེམས་ཅན་འདི་འདྲ་གཉིས།
འཁྲུག་པར་བྱུང་ན་འཇིག་རྟེན་རླག་པར་སྣང་། བདག་ཅག་རྣམས་ཀྱང་སྐྲག་སྔངས་
ཤིན་ཏུ་བྲེད། འདི་ལ་ཐུགས་རྗེའི་ཐབས་ཤིག་སྩལ་བར་ཞུ། ཞེས་གསོལ་ཏོ། །དེ་ལ་
རྒྱལ་བུས་བཀའ་སྩལ་པ། རིགས་ཀྱི་བུ་ལྷ་སྲས་གཞོན་ནུ། ཁྱེད་རྣམས་ནི་བྱེད་ཅིང་
སྐྲག་མི་དགོས་དང་། བདག་ནི་སྟོང་གསུམ་འདུལ་བའི་སྟོན་པ་ཡིན་པས། སྟེང་གི་
ལྷ་དང༌། འོག་གི་ཀླུ་དང་། བར་གྱི་མི་གང་གི་ཡུལ་དུ་སོང་ན་ཡང་། སངས་རྒྱས་
ཀྱི་བསྟན་པ་ཆགས་ཕེབས་པའི་གནས་འདི་རུ། སྐུ་སྐྱེ་བ་བཞེས་པའི་ས་ཡིན་པས།
འདིར་རྒྱལ་ས་མི་ནོན་པར་ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་བཀའ་བཅག་ནས།
གང་དུ་འགྲོ་བའི་ཐབས་ཡོད་དམ། ང་མཚོ་གླིང་དུ་ལྟད་མོ་བལྟ་བར་སོང་བའི་བཤུལ་
དུ། ཁྱེད་རྣམས་ཀྱིས་ཀྱང་ཅི་བྱེད་ཀྱི་བྱ་བ་བརྟག་པའི་ལོང་ཁོམ་མེད་པར། ཀླུ་དང་
འཁྲུག་པ་བཀྱེ་བའི་ལུགས་ཡོད་དམ། ད་ལྟ་ཀླུ་ཁྱུང་གཉིས་འཁྲུག་ན། འཇིག་རྟེན་གྱི་
ཁམས་ཐམས་ཅད་ན། མུ་གེ་དང་། ནད་ཡམས་དང་། འཁྲུག་པ་འབྱུང་སྟེ། སྟོང་
ཞིང་བརླག་པར་འགྱུར་རོ། །འདི་གཉིས་མ་འཁྲུག་པར་འཆམ་ན། ཞིང་ཁམས་བདེ་
བ་དང༌། ལོ་ཏོག་ལེགས་པ་དང༌། ནད་ཡམས་ཆད་པ་དང་། མུ་གེའི་བསྐལ་པ་མི་
འབྱུང་ཞིང་། ཤིན་ཏུ་བཀྲ་ཤིས་པར་འགྱུར་རོ། །དེའི་ཕྱིར་ན་ད་ཡང་ཀླུ་ཁྱུང་གཉིས་
སྡུམ་པའི་ཆོ་ག་བྱ་དགོས་གསུངས་ཏེ། རིན་པོ་ཆེའི་ས་ལ་མཎྜལ་སྟེགས་བུ་བཅས་ནས།
པད་མ་འདབ་བརྒྱད་དུ་བྲིས་ཏེ་ཀླུ་བརྒྱད་ཀྱི་གཟུགས་བརྙན་བཀོད། དེའི་ཕྱི་རིམ་མུ་
ཁྱུད་ལ། ཀླུའི་ཁྱེའུ་དང་བུ་མོ་སྦྲུལ་མཇུག་དང་ཐུགས་ཀར་ཐལ་མོ་སྦྱར་བ་མང་པོ་
འགོད་དེ། དེའི་ཕྱི་རིམ་བཟང་ཤིང་སྣ་ཚོགས་ཀྱི་ར་བས་བསྐོར་བ། དབུས་ཀྱི་ལྟེ་བ་
ལ། དཔག་བསམ་གྱི་ལྗོན་པ་ཞིག་བཙུག་ནས། དེའི་རྩེ་ལ་སྲིད་པའི་བྱ་ཁྱུང་གནས་པ།



མདོ་སྡེ།
གཞོན་ནུ་རོལ་རྩེད་ཀྱི་མདོ།
རྩ་བ་ན་ཀླུའི་རྗེ་བོ་གནས་པ། དེ་ལ་ཀླུ་མོ་དང་། ཀླུ་སྲས་ཀྱི་འཁོར་མང་པོས་བསྐོར་བ།
གཞན་ཡང་མ་ཧེ་དང་། བ་མོ་དང་། ཀླུ་བྱ་སྣ་ཚོགས་དང་། གསེར་ཉ་དང་། གཡི་
སྤྱང་དང་། དུང་སྦལ་དང་། ཆུ་སྲིན་དང་། དུང་དང་། པིར་དང་། ཙིར་དང་། གྱུར་
སྲམ་དང་། ཆུ་རྟ་དང་། ཆུ་ལུག་དང་། དེ་ལ་སོགས་པ་མང་པོ་བཀོད་དོ། །བ་དཀར་
གྱི་འོ་མ་དང་། ར་དཀར་གྱི་རྩི་མར་དང༌། ཀ་ར་དང་། བུ་རམ་དང་། སྦྲང་རྩི་དང་།
ལི་རྒུན་དང་། ཤིང་ཏོག་སྣ་ཚོགས་པ་ནི་བཤམ་མོ། །བཟང་ཤིང་སྣ་ཚོགས་ཀྱི་དུད་
པ་དང༌། ཕྱེ་མར་འོལ་ཀོན་དང་། ཡུ་ཏི་དང་། དཀར་མངར་དང༌། བསང་ཆ་སྣ་
ཚོགས་ནི་བཤམས་སོ། །དེ་ནས་རྒྱལ་བུ་ནི་སྐད་ཅིག་ལ། སྐུ་མདོག་རིན་པོ་ཆེ་བཻཌཱུརྱ་
ལྟ་བུ་རུ་འདུག་པ། རྒྱན་དང་ཆ་ལུགས་ལོངས་སྤྱོད་རྫོགས་པའི་ཚུལ་ཅན། ཕྱག་ན་
སྲིད་པ་སྐོས་ཀྱི་ཆག་ཤིང་བསྣམས་པ་ཞིག་ཏུ་སྤྲུལ་ཏེ་ཞལ་ནས། བསྭཱ་ཨོ་སྤུངས་སོ་
སད་དོ་གྷ་རུ། ཨུ་དུག་ཞི་བ། ལྷམ་མེ་ལྷན་ནེ་སྭཧཱ། བསྭོ་ཨཱི་ན་ག་ར་ཙ། ཕུ་ལི་ཕུ་ལི་
ཨེ་ཕུ་ལི། ཨུ་དུག་ཞི་བ་སང་གསལ་སྣེལ་ནི། ཞུ་ལོ་ཞུ་ལོ་ས་ལེ་སངས་ངེ་ཡེ་སྭཱཧཱ། ཞེས་
བརྒྱ་རྩ་བརྒྱད་གསུངས་པས། ཀླུ་ཁྱུང་གཉིས་ཀྱང་སོ་སོ་རུ་ཞི་ཚུལ་བསྟན་ཏོ། །དེ་ནས་
ཡང་གསུངས་པ། ཀྱེ་སྲིད་པ་གསུམ་གྱི་རྩེ་མོ་ན། སྤྱི་རྗེ་ཁྱུང་ཆེན་སྐུ་བཞུགས་པ། ད་
ཅི་ལན་ཅིག་མི་བྱོན་རྒྱུ། སེམས་ཅན་མི་རྣམས་ཕྲག་དོག་པས། གདུག་པ་ཀླུ་ཡི་ཚོགས་
དང་འགྲས། ཀླུ་འདུལ་གཉེན་པོ་ཁྱུང་སྤྱན་དྲངས། ད་ནི་བཅོས་སོ་གནས་སུ་གཤེགས།
ཁྱེད་ལ་འདོད་པའི་རྫས་འབུལ་བ། བཟང་ཤིང་སྣ་ཚོགས་དུད་པ་དང༌། བདུད་རྩི་
བསང་གི་མཆོད་པ་འབུལ། གསེར་གཡུ་རིན་ཆེན་རྟེན་དུ་འཛུགས། ས་གཞིའི་ཀླུ་ལ་
ཕྲག་མ་དོག །འཇིག་རྟེན་མི་ལ་རུ་མ་ང་། བྱ་ཁྱུང་གཙུག་གི་ནོར་བུ་དེ། ཀླུ་རྒྱལ་མགོ་
ལ་བཙུག་བར་ཞུ། དེ་རིང་ཀླུ་ཁྱུང་འཁྲུག་པ་སྡུམ། མཛའ་མཐུན་དགའ་བའི་ཤག་
བཤེས་བྱ། འཁྲུག་པ་ཐམས་ཅད་ཞི་བར་མཛོད། ཁྱེད་གདུག་པ་ཀླུ་རྒྱལ་སྙན་གསོན་
49



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང་། ད་ཅི་ལན་ཅིག་མི་ཁྲོ་རྒྱུ། འཇིག་རྟེན་མི་ལ་ཕྲག་དོན་ཞིང་། གཉེན་པོ་ཁྱུང་
ལ་ཚིག་པ་ཟ། ད་ནི་བཅོས་སོ་གནས་སུ་གཤེགས། ཁྱེད་ལ་འདོད་པའི་རྫས་འབུལ་
བ། འབྲུ་ལྔ་བཅུད་ཀྱི་ཞལ་ཟས་དང་། དཀར་གསུམ་མངར་གསུམ་རྩི་མར་དང་། ཀ་
ར་བུ་རམ་སྦྲང་རྩི་དང༌། གསེར་གཡུ་ནས་འབྲས་མཆོད་པ་འབུལ། འགྲོ་བ་མི་ལ་
ཕྲག་མ་དོག །གནམ་གྱི་ལྷ་ལ་རུ་མ་ང་། ཀླུ་རྒྱལ་ཆུ་སྲིན་པ་ཏྲ་དེ། བྱ་རྒྱལ་ཁྱུང་ཆེན་
གདན་ལ་འབུལ། དེ་རིང་ཀླུ་ཁྱུང་འཁྲུག་པ་སྡུམ། མཛའ་མཐུན་དགའ་བའི་ཤག་
བཤེས་བྱ། འཁྲུག་པ་ཐམས་ཅད་ཞི་བར་བགྱི། ཀླུ་རྒྱལ་གཙུག་ན་ནོར་བུ་མཛེས། བྱ་
ཁྱུང་གདན་ལ་ཆུ་སྲིན་བརྗིད། དེ་རིང་བདག་གིས་གཟུ་དཔང་བྱེད། ཚངས་རྒྱུང་
དགའ་བའི་འཇིག་རྟེན་གྱི། རི་རབ་མི་འགྱེལ་སྲོག་ཤིང་ལ། དཔག་བསམ་ལྗོན་ཤིང་
བྱ་བ་ཡོད། ཁ་ལེ་སྟོང་འབྱམས་ཡིད་བཞིན་ཤིང་། མུ་ལེ་དྲུམ་ཤིང་སྨོན་ལམ་ཤིང་།
ཐམས་ཅད་འདུས་པ་ཡོངས་འདུས་ཤིང་། ཁྱེད་བྱ་ཁྱུང་རྒྱལ་པོ་རྩེ་ལ་བཞུགས། སྲིད་
པ་གསུམ་གྱི་ཁ་གནོན་མཛོད། ཀླུ་དབང་རྒྱལ་པོ་རྩ་བར་བཞུགས། སྲིད་པ་གསུམ་གྱི་
སྐྱེ་འཕེལ་མཛོད། ང་སྲིད་གསུམ་མངའ་བདག་བར་ན་བཞུགས། སྲིད་པ་གསུམ་གྱི་
ཁ་ལོ་བསྒྱུར། དེ་རིང་ལྷ་ཀླུ་མི་གསུམ་ཆད་མདོ་བྱེད། ཐ་ཚིག་བསྐལ་ནས་བགོ་བར་བྱ།
ཞེས་གསུངས་སོ། །ཀླུའི་ཆུ་སྲིན་གྱི་པ་ཏྲ་རི་ཁྱུང་ལ་ཕུལ་བས་ཁྱུང་ཡང་དཔའ་བརྗིད་
དང་ལྡན་ནོ། །ཁྱུང་གི་སྤྱི་གཙུག་ལས་སྤྲུལ་པའི་ནོར་བུ་ཞིག་ཀླུ་ལ་གནང་པས། ཀླུ་ཡང་
ཤིན་ཏུ་མཛེས་བརྗིད་དང་ལྡན་ནོ། །དེ་ནས་བྱ་ཁྱུང་སྲིད་པའི་རྩེ་ལ་གཤེགས་སོ། །ཀླུ་
རྣམས་ཀྱང་ཤིན་ཏུ་དགའ་བ་སྐྱེས་ནས། རྒྱལ་བུ་ལ་སྐོར་བ་དང་། ལྷ་ཕྱག་བྱེད་དོ། ། །
དེ་ནས་ཀླུའི་རྒྱལ་པོས་གསོལ་པ། རྒྱལ་བུ་ལགས། ཉིད་དང་བདག་ཅག་རྣམས་ནི་
སྔོན་ནས་སྨོན་ལམ་ཅི་ལྟར་མཐུན་པ་ལགས། ད་ཡང་བདག་ཅག་རྣམས་ལ་རྒྱལ་བུ་
དང་མཇལ་བའི་རྟགས་སུ། བདེ་བར་གཤེགས་པའི་མཚན་ནས་ནངས་ནུབ་བརྗོད་
50



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཅིང་གསོལ་བ་བཏབ་པའི་བོན་ཅིག་གསུངས་པར་ཞུ། ཞེས་ཞུས་སོ། །དེ་ལ་རྒྱལ་བུས་
བཀའ་སྩལ་བ། ཉོན་ཅིག་ཀླུའི་རྒྱལ་པོ། དེ་ནི་འདི་ལྟ་སྟེ་སྔོན་ཀླུ་ཡུལ་ན་ར་ནེ་ཏིང་བྱ་
བ་ན། ཀླུའི་རྒྱལ་པོ་འབྱུང་གནས་དཔལ་བྱ་བ་དང༌། བྲམ་ཟེ་མོ་ཨ་ཡ་པྲ་ཏི་མ་གཉིས་
ལ་སྲས་གསུམ་བལྟམས་པར། ཀླུ་སྲས་འོད་འབར་དང་། འོད་སྐྱོང་དང་། འོད་
བཟང་དཔལ་དང་གསུམ་མོ། །དེ་གསུམ་གྱིས་རང་རེ་གསུམ་ཡང་། ཀླུའི་རྒྱལ་སར་ནི་
སྐྱེས། བསོད་ནམས་དང་ལོངས་སྤྱོད་ནི་ཆེ་ཡང་། མཐོ་རིས་ཀྱི་གོ་འཕང་མ་ཐོབ་པར།
བྱོལ་སོང་གི་གཙོ་བོ་རུ་སྐྱེས་པས། ད་ནི་ངེད་རང་གསུམ་ཡང་། མཆོད་པའི་རྟེན་ཞིག་
བཞེངས་ནས་སྨོན་ལམ་དྲག་པོ་གདབ་ན། འཇིག་རྟེན་གྱི་ཁམས་བདེ་ལ་བཀོད་པ་
ཞིག་ཨེ་འགྲུབ་ལྟའོ། །ཞེས་སྨྲས་ནས། རིན་ཆེན་དྲང་མའི་གླིང་ལ་རྣམ་རྒྱལ་ཡོངས་
འདུལ་གྱི་མཆོད་རྟེན་ཞིག་བཞེངས་ཏེ། ཀླུ་ལས་གྲུབ་པའི་གཤེན་པོ་སྣང་བ་འོད་
ལྡན་སྤྱན་དྲངས་ནས་མངའ་གསོལ་མཛད་དེ། སྨོན་ལམ་བཏབ་སྟེ་གསུངས་པ་ཁྱེད་
ཅག་ཀླུའི་ཁྱེའུ་སྤུན་གསུམ་ནི། དགེ་བའི་རྩ་བ་དང་སྟོབས་འདི་ལྟ་བུ་ལ་ཞུགས་ཤིང་།
གཡུང་དྲུང་གི་བོན་ལ་སྤྱོད་ནས། ནམ་ཞིག་སྲིད་པ་གསུམ་གྱི་ཁ་ལོ་བསྒྱུར་བའི་བདག་
པོ་རུ་གྱུར་ནས། འགྲོ་བ་སེམས་ཅན་འདྲེན་པའི་སྟོན་པར་གྱུར་ཅིག །ཅེས་གསུངས་
པ་ལ་གཅེན་པོས་ནི། བདག་ནི་དེ་དུས་སྲིད་གསུམ་ཟིལ་གྱིས་གནོན་པའི་རྗེ་བོ་ཞིག་
ཏུ་གྱུར་ནས། སྣང་སྲིད་ཀྱི་བདག་པོ་རུ་གྱུར་ཅིག །ཅེས་ཟེར་རོ། །གཅུང་པོས་ནི། ང་
ནི་དེ་དུས་སྐྱེ་འགྲོ་བརྟན་པའི་གཞི་མ་འདེགས་ཤིང་། སྣང་སྲིད་དགའ་བདེ་སྐྱེད་པའི་
བདག་པོ་ཞིག་ཏུ་སྐྱེ་བར་གྱུར་ཅིག །འབྲིང་པོས་ནི། བདག་ནི་དེ་དུས་སྲིད་གསུམ་
འགྲོ་བ་འདྲེན་པའི་སྟོན་པ་ཆེན་པོ་ཞིག་ཏུ་གྱུར་ནས། ཁྱེད་གཉིས་ཀྱི་མཚམས་སུ་
འདུག་སྟེ་སེམས་ཅན་ཐམས་ཅད་ལ་ཕན་ཐོག་པར་གྱུར་ཅིག །བདག་ཅག་གསུམ་གྱི་
ཡབ་ཡུམ་གཉིས་ཀྱང་། དེ་དུས་འཁོར་ལོ་བསྒྱུར་བའི་རྒྱལ་པོ་ཡབ་ཡུམ་གཉིས་སུ་གྱུར་
61



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནས། དུས་གསུམ་སངས་རྒྱས་བསྐྱེད་པའི་ཡབ་དང་ཡུམ་དུ་སྐྱེ་བར་གྱུར་ཅིག །ཅེས་
སྨོན་ལམ་བཏབ་པས་དེའི་མཐར་བཙན་ནས། རྒྱལ་པོ་འབྱུང་གནས་དཔལ་ནི། ད་
ལྟ་ཡབ་རྒྱལ་བོན་ཉིད་དོ། །བྲམ་ཟེ་མོ་ནི། ཡུམ་ཡོ་ཕྱི་རྒྱལ་བཞད་མ་ཉིད་དོ། །གཅེན་
པོ་འོད་འབར་ནི། ད་ལྟ་བྱ་ཁྱུང་གི་རྒྱལ་པོ་ཉིད་དོ། །གཅུང་པོ་འོད་བཟང་དཔལ་ནི།
ད་ལྟ་ཀླུའི་རྒྱལ་པོ་ཉིད་དོ། །འབྲིང་པོ་འོད་སྐྱོང་ནི། ད་ལྟ་རྒྱལ་བུ་ཉིད་དོ། །དེ་ཡང་འོ་
སྐོལ་གསུམ་གྱི་རིང་ལ་བསྟན་པའི་བོན་རབ་ཏུ་དར་ནས། འགྲོ་བའི་ཁ་ལོ་བསྒྱུར་བར་
འགྱུར་རོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་རོ། །ཞེས་གསུངས་སོ། །
དེ་ནས་ཡང་རྒྱལ་བུས་བཀའ་སྩལ་པ། ཉོན་ཅིག་ཀླུའི་རྒྱལ་པོ་འཁོར་དང་བཅས་པ་
རྣམས་མྱུར་དུ་བླ་ན་མེད་པ་ཐར་པའི་འབྲས་བུ་ཐོབ་པར་བྱ་བའི་ཕྱིར། གཡུང་དྲུང་
སེམས་དཔའི་སྤྱོད་པ་ཟབ་མོ་ལ་འཇུག་པར་བྱ་སྟེ། ནངས་པར་ནམ་ལངས་པའི་དང་
པོ་ལ། ཁྲུས་དང་གཙང་སྦྲ་བྱས་ནས་འདི་སྐད་དུ་བདེ་བར་གཤེགས་པའི་མཚན་ནས་
བརྗོད་དོ། །ན་མོ་བདག་དང་མཐའ་ཡས་པའི་སེམས་ཅན་ཐམས་ཅད་ཀྱིས། དུས་
འདི་ནས་བཟུང་ནས་ནམ་སྙིང་པོ་བྱང་ཆུབ་མ་ཐོབ་ཀྱི་བར་དུ། གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། དཔག་
ཏུ་མེད་པ་མཐའ་ཡས་རྣམ་པར་རྒྱལ་བའི་དཔལ་ལ་ཕྱག་འཚལ་ལོ། །མཚན་འདི་
ལན་གཅིག་བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་དུ་མའི་སྒྲིབ་པ་བྱང་
བར་འགྱུར་རོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས། ཚད་མེད་བྱམས་པ་ཆེན་པོ་མི་གནས་མྱ་ངན་འདས་པ་
ལ་ཕྱག་འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས། བསྐལ་
པ་སྟོང་ཕྲག་གཅིག་གི་ཞེ་སྡང་གི་སྒྲིབ་པར་བྱང་བར་འགྱུར་རོ། །གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། མུན་
h
）



མདོ་སྡེ།
གཞོན་ནུ་རོལ་རྩེད་ཀྱི་མདོ།
པ་མེད་པ་མཐོང་བ་དོན་ཡོད་རྒྱལ་པོ་ལ་ཕྱག་འཚལ་ལོ། །མཚན་འདི་ལན་གཅིག་
བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་གཅིག་གི་གཏི་མུག་གི་སྒྲིབ་པ་
བྱང་བར་འགྱུར་རོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས། དྲི་མ་མེད་པ་སྐྱོན་བྲལ་པད་མའི་མདངས་ཅན་ལ་
ཕྱག་འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས། བསྐལ་པ་
སྟོང་ཕྲག་གཅིག་གི་འདོད་ཆགས་ལས་ཀྱི་སྒྲིབ་པ་བྱང་བར་འགྱུར་རོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
མྱ་ངན་མེད་པ་ཞི་བ་ཆགས་བྲལ་ལྷ་མི་དགའ་བ་ཅན་ལ་ཕྱག་འཚལ་ལོ། །མཚན་འདི་
ལན་གཅིག་བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་གཅིག་གི་ང་རྒྱལ་གྱི་
སྒྲིབ་པ་བྱང་བར་འགྱུར་རོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། དོགས་པ་མེད་པ་མཐའ་ཡས་དཔལ་གྱི་འོད་
ཟེར་ཅན་ལ་ཕྱག་འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས།
བསྐལ་པ་སྟོང་ཕྲག་གཅིག་གི་ཕྲག་དོག་གི་སྒྲིབ་པ་བྱང་བར་འགྱུར་རོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
ཆགས་པ་མེད་པའི་གཟུགས་བཟང་དམ་པའི་དཔལ་ལ་ཕྱག་འཚལ་ལོ། །མཚན་འདི་
ལན་གཅིག་བརྗོད་པའི་བསོད་ནམས་ཀྱིས། བསྐལ་པ་སྟོང་ཕྲག་གཅིག་གི་ཚུལ་ཁྲིམས་
འཆལ་པའི་སྒྲིབ་པ་བྱང་བར་འགྱུར་རོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས། འཚེ་བ་མེད་པ་འཕགས་པ་
ཆེན་པོ་རིན་ཆེན་གཙུག་ཏོར་ཅན་ལ་ཕྱག་འཚལ་ལོ། །མཚན་འདི་ལན་གཅིག་བརྗོད་
པའི་བསོད་ནམས་ཀྱིས། བསྐལ་པ་སྟོང་ཕྲག་གཅིག་གི་དཀོར་ལ་འབགས་པའི་སྒྲིབ་
པ་བྱང་པར་འགྱུར་རོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
53



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དག་པར་རྫོགས་པའི་སངས་རྒྱས། འགྱུར་བ་མེད་པ་གཡུང་དྲུང་ཡེ་དབང་གི་རྒྱལ་པོ་
ལ་ཕྱག་འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས། བསྐལ་
པ་སྟོང་ཕྲག་གཅིག་གི་བདེ་བར་གཤེགས་པའི་བཀའ་ལ་སྨད་པའི་སྒྲིབ་པ་བྱང་པར་
འགྱུར་རོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས། འཁྲུལ་པ་མེད་པ་མཉམ་ཉིད་དོན་ལ་མི་གཡོ་བ་ལ་ཕྱག་
འཚལ་ལོ། །མཚན་འདི་ལན་གཅིག་བརྗོད་པའི་བསོད་ནམས་ཀྱིས། བསྐལ་པ་སྟོང་
ཕྲག་གཅིག་གི་མཚམས་མེད་པ་ལྔ་ལ་འབགས་པའི་སྒྲིབ་པ་བྱང་འགྱུར་རོ། །རིགས་
ཀྱི་བུ་དང་རིགས་ཀྱི་བུ་མོ་རྣམས། དེ་བཞིན་གཤེགས་པ་ཡང་དག་པ་མཚན་བཅུའི་
མཚན་ནས་བརྗོད་པ་འདི་འཆང་བར་བྱའོ། །བཀླག་པར་བྱའོ། །འདོན་པར་བྱའོ། །ཁ་
དོན་དུ་བྱའོ། །ཕུད་དུད་དུ་བྱའོ། །ནན་ཏན་དུ་བྱའོ། །དེས་ནས་དགེ་བའི་སྟོབས་རྒྱ་
ཆེན་པོ་རུ་འཕེལ་ཏེ། བསམ་པའི་དོན་མཐར་ཕྱིན་ནས། ཐར་པའི་འབྲས་བུ་ཐོབ་པར་
འགྱུར་རོ། །ཞེས་གསུངས་ནས། འཁོར་རྣམས་ཀྱང་དགའ་ནས། རྒྱལ་བུའི་གསུངས་
པ་ལ་མངོན་པར་བསྟོད་དོ། །ཀླུ་རྣམས་ཀྱང་སོ་སོར་ཡུལ་དུ་གཤེགས་སོ། །
༧ དེ་ནས་ཡང་རྒྱལ་བུ་འཁོར་དང་བཅས་པ་རྣམས། ནགས་ཚལ་གྱི་ལྷོ་ཕྱོགས་
ནགས་ཀྱི་དྲྭ་བ་ཚལ་བྱ་བ། ཤིང་ཚེར་མ་ཅན་གྱི་གསེབ་ན། ཤིང་ཏོག་མང་པོའི་བྱ་བ་
མཛད་པ་ལ་བྱོན་ཏེ་བཞུགས་ནས། དེའི་ཚེ་ལྷོ་ནུབ་ནས་སྲིན་གྱི་སོ་པས་མཐོང་སྟེ།
སྲིན་གྱི་རྒྱལ་པོ་ལ་སྨྲས་པ། སྟག་གཟིག་རྒྱལ་པོའི་ཡུལ་ན། རྒྱལ་པོ་ལས་སྲས་ཤིག་
འཁྲུངས་ན་འདུག་པ་དེ། རྒྱལ་མཁར་ལ་མ་སྡོད་པར། ཁྱེའུ་དང་བུ་མོ་བྱིས་པ་མང་
པོས་བསྐོར་ནས། ནགས་ཚལ་གྱི་གསེབ་ཏུ་ཤིང་ཏོག་ལ་ཡེངས་ནས་འདུག་པས། ད་
ལྟ་ཡིན་ན་རྐུན་བུ་དང་འཇབ་བུ་ཐོད་ན་ཐོབ་ལས་ཆེ། སང་ཕྱིན་ཆད་ལ་སོང་ན་རྒྱལ་
བུ་དེ་སྟོབས་ལྡན་ཞིག་འོང་ནས། གདུང་རྒྱུད་ཀྱི་རྒྱལ་པོ་ཡིན་པས། འོ་སྐོལ་སྲིན་པོའི་
6



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཚོགས་རྣམས་ཀྱང་། འགྲོ་བ་མི་ལ་འཚེ་དབང་མེད་པར་མཐའི་མུན་པ་ལ་བྲོས་ཏེ་འགྲོ་
དགོས་འོང་ཡང་སྲིད། ཡང་ན་ཞབས་སུ་འཛུད་དགོས་འོང་ཡང་སྲིད། དེས་ན་མེ་
སྟག་ཆུང་ནས་བསད་ན། ཆེ་རུ་མི་མཆེད་པ་དང་འདྲ་བས། སྲིན་གྱི་རྒྱལ་པོས་ཅི་
དགོངས་ཟེར་རོ། །དེ་ལ་སྲིན་གྱི་རྒྱལ་པོས་སྨྲས་པ། ལེགས་སོ་སྲིན་ཕྲུག་པྲ་མ་ར་ཙ་དེ་
ནི་ཤིན་ཏུ་བདེན་ནོ། །དེ་ལ་ལྟ་ཉན་དང་སོ་འཛུག་པ་དེ་ནི་ཤིན་ཏུ་ཡང་ལེགས་སོ། །
ད་ནི་ཡང་ཅི་ཚོད་ཀྱི་བྱ་བ་བྱས་པས་མི་ཡོང་བས། ཐབས་ལ་ཤིན་ཏུ་མཁས་པ་བྱེད་
དགོས་ཏེ། ང་སྲིན་གྱི་རྒྱལ་པོ་ལ་བུ་དགུ་ཡོད་པ་ཡིན། སྟོབས་དང་རྫུ་འཕྲུལ་ཆེ་བ་
ཞིག་ཡ་མ་ཧོ་ཡ་བྱ་བ་འདི་ཡིན་པས། འདི་དང་ཁྱོད་རྣམས་འཇབ་བུའི་ཚོགས་མང་
བ་ཞིག་སོང་དང་རྐུ་རུ་ཨེ་ཐུབ། མ་ཐུབ་ན་ཡང་བྱིས་པའི་ཚོགས་དེ་རྣམས་ལ་རྒྱབ་
ཀྱང་མི་ཐུབ་མི་སྲིད། རང་རེའི་སྲིན་པོའི་སྟོབས་ཡིན་པས་ཅི་ལྟར་དུ་བྱས་ཀྱང་བཏུབ་
པས། འཇིགས་པའི་སྟོབས་དང་དྲག་པོའི་དཔུང་དང་བཅས་ནས་ཆོས་ཤིག །ཉིན་
ཤིན་ནགས་ཚལ་དང་མཚོ་གླིང་དུ་བསྐུང་ལ། མཚན་ཤིན་འཇབ་བུའི་ཚུལ་དུ་སོང་
ཞིག །ཅེས་ཟེར་བ་ལ། ཐམས་ཅད་ཀུན་གྱིས་གྲོས་སུ་མཐུན་པར་བཅད་ནས། སྲིན་གྱི་
བུ་ལྔ་བརྒྱ་དང་ཆས་ནས་འོལ་མོ་ལུང་རིང་དུ་སོང་ངོ༌། །དེ་ལ་རྒྱལ་བུས་དགོངས་ནས་
འཁོར་རྣམས་ལ་གསུངས་པ། འོ་སྐོལ་རྣམས་ནགས་ཚལ་གྱི་གླིང་ལ་སྐུ་སྦ་བ་དང་
དབེན་པ་བརྩལ་བ་ལ་སོང་ཛ། སོ་གསོད་པ་དང་དབེན་པ་ཙམ་ཡང་མ་བྱུང་། ཁ་
རྩང་སྔོན་གྱི་བདུད་ཀྱིས་ཆོ་འཕྲུལ་དང་། ཀླུ་ཁྱུང་གཉིས་ཀྱི་འཁྲུག་པ་ཡང་བྱུང་། ཁྱེད་
རྣམས་ངའི་སྐུ་སྲུང་མི་དགོས། ཁྱེད་རང་རྣམས་ཀྱང་སྐྲག་ནས་བྲེད་པར་འདུག་པས།
སྐུའི་མ་མ་དང་སྐུ་སྲུང་ཡང་ཅི་ཡོང་། དེས་ན་ནགས་ཀྱི་དྲྭ་བ་ཚལ་འདི་ན། ཤིང་ཏོག་
སྣ་ཚོགས་རོ་མཆོག་དང་ལྡན་པར་སྣང་སྟེ། ཤ་ཟའི་ཆོ་འཕྲུལ་ཆེན་པོ་ཞིག་སྒུག་སྟེ་འོང་
བར་འདུག་པས་ཁྱེད་རྣམས་ཀྱིས་ཅི་བསམ། ཞེས་གསུངས་སོ། །དེ་ལ་འཁོར་རྣམས་
55



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ན་རེ། རྒྱལ་བུ་ལགས། ནགས་ཚལ་གྱི་གསེབ་ན་གབ་ཅིང་སྦ་བའི་ཚུལ་མཛད་པ་ན།
ཆོ་འཕྲུལ་འདི་ཙམ་ཞིག་རྒོད་པ། སྐུ་སྲུང་གི་གཤེན་པོ་ཞིག་མེད་པས་ལན་ནམ། ཡང་
ན་ལོ་ཟླ་དང་ཞག་གྲངས་མ་ཐེམ་པར། ས་སྟོང་རྣམས་སུ་རོལ་རྩེད་མཛད་པས་ལན་
ནམ། རྒྱལ་པོ་བཀས་བཀྱོན་པ་མེད་ན། རྒྱལ་ས་རུ་མཆིས་དགོས་པ་ཡིན་ནམ། ཡང་
ན་རྒྱལ་བུ་རང་གིས་ཐུགས་ལ་དགོངས་ལ། ངེད་རྣམས་ལ་ཆོ་འཕྲུལ་བཟློག་པའི་
ཐབས་ཤིག་བསྟན་རྒྱུ་བདོག་གམ། ཡང་ན་ངེད་རང་ཤེལ་གྱི་ཟངས་བྲག་གི་ཕུག་པ་
ཞིག་ལ། འཁྲས་བཅས་ནས་སྐུ་མཚམས་ཀྱི་ཚུལ་མཛད་དམ། ཞེས་ཞུས་པས། ཡང་
རྒྱལ་བུས་གསུངས་པ། ཨ་ཀྱང་ངས་ནི་ཀུ་རེའི་ཚུལ་ཡིན། ཁྱེད་རང་རྣམས་ཀྱང་མ་
སྐྲག་པར་ཡིད་བརྟན་པར་གྱིས་དང་། ལས་དཀར་པོ་ཡོད་ན་ནག་པོ་ཡོད། དགེ་བ་
ཡོད་ན་སྡིག་པ་ཡོད། ཉི་མ་ཡོད་ན་མུན་པ་ཡོད། སྟོན་པ་ཡོད་ན་དོས་འཛུག་ཡོད།
ཅེས་བྱ་བ་ཡིན་པས། བདུད་སྲིན་ལོག་པའི་ཚོགས་རྣམས་ཀྱིས། དགེ་སྡིག་བསྟན་པ་
རྩོད་པའི་ཕྱིར་དུ། འོ་སྐོར་རྣམས་ལ་ཆོ་འཕྲུལ་སྟོན་འོང་བ་ཡིན་ཏེ། ཁྱེད་རྣམས་ཀྱིས་
བློ་གྲོས་དང་ཐབས་ཤོམ་པ་དེ་གཅོལ་ཆུང་ངམ་བྱིས་པའི་རྩེད་མོ་རུ་འདུག་པས། དེ་ལྟ་
བུ་བྱ་བའི་ཐབས་ཡོད་དམ། ཆོ་འཕྲུལ་ཅི་ལྟར་འབྱུང་ཡང་། ང་སྤྲུལ་པའི་སྐུ་ལ་མ་
ངེས་པའི་རྫུ་འཕྲུལ་བྱེ་བ་ས་ཡ་མངའ་བས་ཚུགས་པ་ནི་ག་ལ་འགྱུར། ཞེས་གསུངས་
པས། འཁོར་རྣམས་ཀྱང་ཤིན་ཏུ་ཡང་དགའ་འོ། །དེ་ནས་ཡང་སང་ཉི་མའི་རྩེ་ལ་རྒྱལ་
བུ་གཙོ་འཁོར་རྣམས། ཁྲུས་དང་གཙང་སྦྲ་ཚར་ནས་ཁ་ཟས་ཀྱི་བྱ་བ་མཛད་དེ། ཤིང་
ཏོག་གི་བཅུད་ལ་རོལ་ནས་བཞུགས་ཙམ་ན། ནམ་མཁའ་ལ་སྒྲ་མི་སྙན་པ་མང་པོ་
གྲགས་སོ། །བར་སྣང་ལ་འོད་མི་གསལ་བ་མང་པོ་ཤར་རོ། །ས་གཞི་ལ་གཟུགས་མི་
སྡུག་པ་མང་པོ་བྱུང་ངོ༌། །གཞན་ཡང་ཕྱོགས་མཚམས་ཐམས་ཅད་མུན་པའི་སྨག་
ནག་འཁྲིགས་ནས། དེའི་ནང་དུ་འཇིགས་སུ་རུང་བའི་མི་ནག་མང་པོས། རལ་ཀྱུ་
56



མདོ་སྡེ།
གཞོན་ནུ་རོལ་རྩེད་ཀྱི་མདོ།
དང་ཞགས་པ་ཐོགས་ནས། འཇབ་བུའི་ཚུལ་བྱེད་ནས་བྱུང་བས། དེ་ལ་འཁོར་རྣམས་
ཀྱང་སྔ་གོང་རྒྱལ་བུའི་གསུངས་ཀྱང་ཤིན་ཏུ་བྲེད་པ་ལ། རྒྱལ་བུས་གསུངས་པ།
གཞའ་ཚོན་འོད་འབར་ཤིང་གི་ཚལ་གསེབ་ན། ཤིང་ལོ་ཁ་དོག་སྣ་ཚོགས་རང་འོད་
ཀྱིས། གཅིག་གིས་གཅིག་མདངས་བསྐྱེད་པའི་འོད་ཟེར་གསལ། གཞའ་ཚོན་འོད་དུ་
འབར་བའི་གླིང་ཆེན་ལ། མུན་པའི་སྨག་ནག་ཟེར་བ་མེད་ལགས་ཏེ། ད་ལྟའི་དུས་
འདིར་སྔ་ན་མེད་པ་ཡི། ནམ་མཁའ་སྒྲ་དང་བར་སྣང་འོད་ཟེར་དང༌། ས་གཞིའི་མི་
དང་ཕྱོགས་མཚམས་མུན་པ་དང༌། མི་སྡུག་གཟུགས་བརྙན་གསལ་དང་མི་གསལ་
གྱིས། ཞགས་ཐོགས་མཚོན་ཐོགས་འཇབ་ནས་འོང་བ་འདི། ཁྱེད་རྣམས་སྙིང་ལས་
དམར་བའི་ནོར་ཤོར་རམ། ཡང་ན་ཤ་ལས་ཆད་པའི་བུ་བསད་དམ། ཡང་ན་ཞེ་ལ་
བརྩེ་བའི་གྲོགས་སྟོར་རམ། ཡང་ན་བརྟེན་ཅིང་འཁྲས་པའི་ཡུལ་ཕྲོགས་སམ། འདི་
བཞི་ཁྱོད་ཀྱི་གཏན་པ་སྡེ་བཞི་ཡིན། ཁྱེད་རྣམས་སུ་དང་གང་དག་ནོར་བ་ཡིན། ངེད་
ཅག་རྒྱལ་པོ་འབངས་ཀྱི་བྱིས་པ་རྣམས། ནགས་ཚལ་གླིང་དུ་ཤིང་ཏོག་ཟ་བར་འོང་།
སྟག་གཟིག་རྒྱལ་ས་ཆེན་པོ་སྡེ་དྲུག་ལ། རྒྱལ་ཕྲན་སུམ་བརྒྱ་དྲུག་ཅུའི་མངའ་རིས་ཡོད།
ཉེས་པ་ཡོད་ན་དེ་རྣམས་ཅིག་ཡིན་མོད། བདག་ཅག་བྱིས་པས་རྩེ་ལས་ལན་པ་མེད།
བྱིས་པས་དམག་གིས་གཡུལ་སོ་བསྒྱུར་བ་མེད། བློ་ཆུང་གྲོས་ཀྱིས་འདུན་མ་ཚར་བ་
མེད། ཤེས་ཆུང་བྱ་བས་མདོ་དོན་གྲུབ་པ་མེད། མ་བརྟགས་མ་གཟབས་ཐོ་ཆོས་ཕུང་
བ་མང་། དགྲ་ནི་ཉམ་ཆུང་ཡིན་ཡང་བརྙས་མི་བྱ། ཟུན་ནི་ཡ་མེད་ཡིན་ཡང་རང་
བཙའ་བྱ། སྟོབས་ནི་ཅི་ལྟར་ཆེ་ཡང་བརྟག་ཅིང་དཔྱད། ཁྱེད་རྣམས་སྔར་མཐོང་མ་
མྱོང་མི་རྣམས་འདིའི། དཔུང་དང་དམག་ནི་ཤིན་ཏུ་མང་ལགས་ཏེ། སྟག་གཟིག་ཁྲོམ་
པའི་གླིང་དུ་འོང་བ་འདི། ཐ་མ་རང་མགོ་ཅི་འདྲ་ཐོན་ཡང་སྲིད། བྱིས་པའི་ཚོགས་ལ་
ལྟ་ཉུལ་མི་དགོས་དང་། ཁྱེད་ཀྱི་སྙིང་ནོར་ངེད་ཀྱིས་ཁྱེར་བ་མེད། ཤ་ལས་ཆད་པའི་
67



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བུ་ཚ་བསད་པ་མེད། ཞེ་ལ་དམར་བའི་ཆུང་མ་བསླུས་པ་མེད། ཡུལ་མཁར་ས་ཞིང་
བང་ཁང་ཕྲོགས་པ་མེད། དེ་འདྲ་འདོད་ན་ངེད་རང་རྣམས་ཀྱང་སླ། ད་རུང་ན་སོ་
གཞོན་ནུ་འདི་དག་ལ། བར་ཆད་བདུད་དང་གློ་བུར་མ་རྐྱེན་ན། རང་རང་བྱ་བ་ཅི་
འདོད་སྒྲུབ་པས་ཆོག །ཟས་ནོར་འདོད་ན་ཚོང་ཕྱིར་འབྲེང་བས་ཆོག །དགྲ་བསད་
འདོད་ན་དམག་ཕྱིར་འབྲེང་བས་ཆོག །སྟང་དབྱལ་འདོད་ན་རང་མཐུན་སྡེབས་པས་
ཆོག །ཡུལ་མཁར་འདོད་ན་རྒྱལ་ལ་ཞུ་བས་ཆོག །བདག་ཅག་བྱིས་པས་རྩེད་མོ་རྩེ་བ་
ལ། ལྟ་ཞིང་ཉུལ་དང་འཇབ་ཀྱིན་ཡོང་ལུགས་ཀྱིས། འཇབ་བུ་རྐུན་བུ་གཏོང་ན་མ་
གཏོགས་པ། ངོས་ཀྱིས་རྒོལ་བར་གྱུར་ན་དེ་འདྲ་བ། འོན་ཀྱང་ཁྱེད་ལ་དེད་དཔོན་
ཡོད་ལས་ཆེ། ཡོད་ན་སྟབས་དང་ཐབས་ལམ་གཟབས་ཡག་གྱིས། ཞེས་གསུངས་ནས།
རྒྱལ་བུ་ཡང་ཞལ་འཛུམ་པར་མཛད་དོ། །དེ་ལ་ཁོང་རྣམས་ཤིན་ཏུ་སྐྱེངས་ནས། རེས་
ཤིག་ཕྱིར་ལོག་སྟེ་ཀུན་ཀ་གྲོས་བྱས་པས། སྲིན་གྱི་དེད་དཔོན་གྱིས་སྨྲས་པ། འདི་
གདུང་རྒྱུད་ཀྱི་རྒྱལ་པོ་ཡིན་ཡང་། ད་རུང་བྱི་པ་དབང་ལོག་ཏུ་འདུག་ཅིང་། བར་
ཆད་ཀྱི་བདུད་དང་གློ་བུར་གྱི་རྐྱེན་ལ་སྐྲག་པར་འདུག་པས། འོ་སྐོལ་རྣམས་འདིར་
ཕྱིན་པའི་འཇབ་བུས་ནི་མ་ཚུད། ད་ནི་གློ་བུར་དྲག་ཤུལ་གྱི་སྟོབས་བཀྱེ་བར་བགྱིས་
དང་། བྱིས་པའི་ཚོགས་རྣམས་རང་ཤུགས་ཀྱི་བརྒྱལ་ནས་འགྲོའོ། །ཞེས་ཟེར་ཏེ། དྲག་
པོའི་དཔུང་བཅས། གདུག་པའི་མཚན་ཐོགས། འཇིགས་པའི་ཚུལ་བསྟན་ནས། སྲིན་
གྱི་དེད་དཔོན་གྱིས། ཤ་ཟན་གྱི་སྟག་ཅིག་ཞོན་ནས། ལག་ན་སྤུ་གྲི་ཀ་མ་ལི་སྨད་དགུ་
ཐོགས་ཏེ། ཀུ་སྒྲ་ཆོ་ངེ་བཏབ་ནས། ཕྱོགས་མཚམས་སུ་བསྐོར་ཏེ་བྱུང་བས། འཁོར་
རྣམས་སྐྲག་ཅིང་བྲེད་ནས། རྒྱལ་བུའི་སྤྱན་སྔར་འདུས་ཏེ་འདུག་གོ །རྒྱལ་བུ་དེ་ནི།
ཐུགས་ཞི་བའི་ངང་ལས་སྐུ་ཁྲོ་བོའི་ཆ་ལུགས་སུ་སྤྲུལ་ཏེ་ཞལ་ནས། བསྭོ་ཨོཾ་བཛྲ་ཀི་ལི་
ཀི་ལ་ཡ། ཧེ་དྲག་ཤ་ས་རྦ་བྷིག་ནན་མ་ར་ཡ་ཧཱུྃ་ཕཊ༔ ཅེས་གསུངས་པས། ཁྲོ་བོ་ཆེན་
58



མདོ་སྡེ།
གཞོན་ནུ་རོལ་རྩེད་ཀྱི་མདོ།
པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། ཕྱག་ན་ཕུར་བུ་དང་ཐོད་ཁྲག་
འཛིན་པ། དབུ་སྐྲ་དམར་སེར་དུ་འབར་བ། སྤྱན་གསུམ་ཁྲོ་འཛུམ་དང་ལྡན་པ།
ཞལ་གདངས་པ། ཚེམས་གཙིགས་པ། ལྗགས་འདྲིལ་པ། ཞབས་གཉིས་ཕུར་བུའི་
གར་སྟབས་སུ་འདུག་པ། གདུག་པ་ཆུ་སྲིན་གྱི་ཁ་ནས། ཀླུ་རྒྱལ་གྱི་ཆུན་འཕྱང་འཕྲུལ་
པ། རྡོ་རྗེ་ཁྱུང་གཤོག་ནམ་མཁའི་མཐའ་དང་མཉམ་པ། མེ་རི་མེ་དཔུང་འབར་བའི་
དབུས་ན་རབ་ཏུ་འགྱིང་བ། དེ་ལྟ་བུ་ཞིག་ཏུ་གྱུར་ནས་གར་སྟབས་མཛད་པ་ལ།
ཐམས་ཅད་མུན་པའི་བུ་ཡུག་དང་། མཚོན་གྱི་ཆར་པ་འབེབས་ནས། ཞལ་ནས་དྲག་
པོའི་སྔགས་བརྗོད་པ། བསྔོ་ཨོཾ་བཛྲ་ཀི་ལི་ཀི་ལ་ཡ། ཧེ་དྲག་ཤ་ས་རྦ་བྷིག་ནན། ཁྲོ་ཏ་
ཁྲོ་ཏ་མ་ར་ཡ་ལྷན། ཏི་པ་ཏི་སྟ་མ་ར་ཡ་ལྷན། ཚིན་དྷ་ཚིན་དྷ་མ་ར་ཡ་ལྷན། སྤོ་ཏ་
སྤོ་ཏ་མ་ར་ཡ་ལྷན། བྷིན་དྷ་བྷིན་དྷ་མ་ར་ཡ་ལྷན། ཞེས་གསུངས་པས། ཁྲོ་བོའི་གཟི་
བྱིན་དང་སྔགས་ཀྱི་ནུས་པས། སྲིན་གྱི་དམག་ཚོགས་རྣམས་ཀྱང་། ལ་ལ་ནི་བརྒྱལ་
ལོ། །ལ་ལ་ནི་རེངས་སོ། །ལ་ལ་ནི་བྲེད་དོ། །ལ་ལ་ནི་སྨྱོས་སོ། །ལ་ལ་ནི་སྐྲག་གོ །ལ་
ལ་ནི་འདར་རོ། །ལ་ལ་ནི་སྔངས་སོ། །སྲིན་གྱི་རྒྱལ་པོ་ཡང་བཞོན་པ་ལས་བྲུལ་ནས་
ཐང་དུ་འགྱེལ་ཏེ་སོང་ངོ༌། །དེ་ནས་ཁྲོ་བོ་ཆེན་པོ་དེས་མུན་པའི་ཚོགས་ཐམས་ཅད་
ཀུན་འོད་ཟེར་ཀྱིས་བསྡུས་ཏེ། སྲིན་པོའི་སྙིང་ཁར་ཉི་མའི་དཀྱིལ་འཁོར་དམར་སེར་
འཁྱིལ་པ་བྱས་པའི་གདན་ལ། ཕུར་བུའི་གར་སྟབས་ཉི་ཤུ་རྩ་ལྔ་མཛད་དེ། དེ་ཡང་
ཡེ་མེད་སྟོང་པའི་ཕྱག་རྒྱ་དང་། ཡེ་ཡོད་ཆོ་འཕྲུལ་གྱི་ཕྱག་རྒྱ་དང༌། མངོན་པར་
བཞེངས་པའི་ཕྱག་རྒྱ་དང་། གཡས་དཀར་ཐབས་ཀྱི་ཕྱག་རྒྱ་དང་། གཡོན་དམར་
ཤེས་རབ་ཀྱི་ཕྱག་རྒྱ་དང༌། དབུ་མ་གཉིས་མེད་ཀྱི་ཕྱག་རྒྱ་དང༌། སྤྱན་གསུམ་སྡང་
མིག་གི་ཕྱག་རྒྱ་དང༌། ཁྲོ་གཉེར་སུམ་ལྡན་གྱི་ཕྱག་རྒྱ་དང༌། ཁྲོ་བོ་བཞིན་ཚུལ་གྱི་ཕྱག་
རྒྱ་དང་། རྡོ་རྗེ་ཁྱུང་གཤོག་གི་ཕྱག་རྒྱ་དང་། སྐུ་སྟོད་འགྱིང་ཚུལ་གྱི་ཕྱག་རྒྱ་དང་། སྐུ་
59



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྨད་བཞིན་ཚུལ་གྱི་ཕྱག་རྒྱ་དང་། དཔུང་སོག་བརྗིད་བག་གི་ཕྱག་རྒྱ་དང་། རྐེད་པ་
འཁྲིལ་ལྡེམ་གྱི་ཕྱག་རྒྱ་དང་། ཆུ་སྲིན་རྔམ་པའི་ཕྱག་རྒྱ་དང་། ཕུར་བུ་གར་སྟབས་ཀྱི་
ཕྱག་རྒྱ་དང་། སྐུ་རྒྱན་ན་བཟའི་ཕྱག་རྒྱ་དང༌། སྟག་ཤམ་སྦྲུལ་རྒྱན་གྱི་ཕྱག་རྒྱ་དང༌།
གཟི་བྱིན་འོད་ཟེར་གྱི་ཕྱག་རྒྱ་དང༌། ཟིལ་གནོན་ཁྱུང་ཆེན་གྱི་ཕྱག་རྒྱ་དང་། གཙོ་བོ་
འགྱིང་ཚུལ་གྱི་ཕྱག་རྒྱ་དང༌། གཙོ་མོ་སྒེག་ཚུལ་གྱི་ཕྱག་རྒྱ་དང་། མེ་རི་འཁྱིལ་ཚུལ་གྱི་
ཕྱག་རྒྱ་དང་། ཕོ་ཉ་རྒྱུག་ཚུལ་གྱི་ཕྱག་རྒྱ་དང༌། ལས་མཁན་འཁྲབ་ཚུལ་གྱི་ཕྱག་རྒྱ་སྟེ།
དེ་ལྟར་འཇིགས་པའི་ཚུལ་དང༌། རྔམ་པའི་སྟབས་མཛད་ནས་སྟོང་ཁམས་ཐམས་
ཅད་ཀྱང་། གཡོ་བ་དང༌། འདར་བ་དང་། འགུལ་བ་དང༌། མེར་བ་དང༌། ལྡེག་
པར་གྱུར་ཏོ། །དེ་ལ་སྲིན་གྱི་དེད་དཔོན་གྱིས་ཀྱང༌། ཤིན་ཏུ་ཡང་ཉམ་ཆུང་བར་གྱུར་
ནས། གཏམ་ཡང་བྱིན་མི་ནུས་པའི་ཚུལ་གྱིས་སྨྲས་པ། རྒྱལ་བུ་དམ་པ་འཇིག་རྟེན་
འགྲོ་བའི་མགོན། སྲིད་པ་གསུམ་པོ་ཉིད་ཀྱི་བདག་ཉིད་ལ། དེ་ཡི་ཀློང་དུ་མ་ཚུད་
སེམས་ཅན་གང་ཡང་མེད། བདག་ཅག་ཁྱོད་ལ་ལྟ་ཉན་བྱེད་དུ་འོང་། ནམ་ཡང་
ཐུགས་རྗེའི་སྐྱབས་ལ་ལོས་སོ་འདུད། ད་ལྟའི་སྐབས་འདིར་མ་རིག་དབང་གྱུར་པ།
ཁྲོ་བོ་ཆེན་པོ་ཉིད་ལ་བཤགས་པར་བགྱི། སྤྲུལ་པའི་སྐུ་མཆོག་དེ་ལྟར་མ་སྟོན་དང་།
ཉིད་ཀྱིས་གང་གསུངས་བདག་ཅག་རྣམས་ཀྱིས་སྒྲུབས། བདག་གི་སྲོག་སྙིང་ཁྱོད་ལ་
འབུལ་བར་བགྱི། ཡག་ཤ་ཧོ་ཡ་ཧོ་ཡ་སྤ་ར་ནན། ཞེས་ཟེར་ནས། རྒྱལ་བུ་ཡང་རྫུ་
འཕྲུལ་གྱི་སྐུ་བཤིག་ནས། ལྗོན་ཤིང་གི་སྡོང་པོ་ཞིག་ལ་སྐུ་བརྟེན་ནས་བཞུགས་སོ། །
སྲིན་གྱི་དམག་ཚོགས་རྣམས་ཀྱང་བརྒྱལ་བ་སངས་ཏེ་དྲན་པས་ཟིན་ནས་ཀུན་གྱིས་
ཀྱང་རྒྱལ་བུ་ལ་ཕྱག་དང་སྐོར་བ་དང་ཞེ་ས་དང་གུས་པ་ཕུལ་ནས། ཕྱོགས་གཅིག་ཏུ་
འཁོད་དོ། །དེ་ལ་རྒྱལ་བུས་བཀའ་སྩལ་པ། ཉོན་ཅིག་ལས་ངན་ཤ་ཟན་སྲིན་གྱི་རིགས།
འགྲོ་བ་རིགས་དྲུག་དུག་ལྔ་ཆ་རག་སྟེ། དེའི་ནང་ནས་ཞེ་སྡང་གདུག་པའི་རིགས།
60



མདོ་སྡེ།
གཞོན་ནུ་རོལ་རྩེད་ཀྱི་མདོ།
སྔོན་གྱི་ལས་བྱས་ད་ལྟར་འབྲས་བུ་སྨིན། ཕྱི་མར་ངན་སོང་དམྱལ་བའི་འགྲམ་རྡོར་
འགྲོ། དེ་ཕྱིར་སྡུག་བསྔལ་དཔག་ཏུ་མེད་པར་མྱོང་། ཐར་ལམ་མི་ཐོབ་སེམས་ཅན་
སྙིང་རེ་རྗེ། བདག་ལ་འཚེ་བ་བསྟན་པའི་ང་རྒྱལ་ཅན། ཅི་བྱེད་ཐབས་ལ་མི་མཁས་
རང་ཕུང་ཅན། བྱེད་སྔངས་མཐའ་ལ་ཡར་བའི་རང་སྐྲག་ཅན། ཁྱོད་ཀྱི་སྟོབས་དང་
རྫུ་འཕྲུལ་ཅི་ལྟར་སྣང་། བདག་གི་བྱིས་པའི་དཔྱད་བློ་ཅི་ལྟར་རེད། བདག་ནི་སྔོན་གྱི་
སྟོན་པའི་རྗེས་འཇུག་ལ། ཁྱེད་ཀྱི་ཆོ་འཕྲུལ་དེ་ཙམ་ག་ལ་ཚུགས། ད་ཡང་སྔོན་གྱི་སྟོན་
པའི་རྗེས་འཇུག་ཅིང་། ད་ལྟ་རྒྱལ་བུ་བདག་གི་བཀའ་ཉན་ན། གཡུང་དྲུང་བོན་གྱི་
བསྟན་ལ་གནས་བྱེད་དམ། དགེ་བའི་ལས་ལ་སྤྱོད་པ་ནུས་ལགས་སམ། ཞེས་
གསུངས་སོ། །
དེ་ལ་སྲིན་གྱི་དེད་དཔོན་གྱིས་གསོལ་པ། རྒྱལ་བུ་ལགས། འཇིག་རྟེན་ཁམས་ན་
སེམས་ཅན་གྲངས་མང་ཡང་། ཞེ་སྡང་ཆེ་བ་ཤ་ཟན་སྲིན་པོ་ཡིན། ང་རྒྱལ་ཆེ་བ་
རླུང་འབྲུག་ནག་པོ་ཡིན། ཕྲག་དོག་ཆེ་བ་ཆུ་སྲིན་ར་ཙ་ལགས། ཁྲོ་གཏུམ་ཆེ་བ་ཀླུ་
སྲིན་གདུག་པ་ལགས། འོན་ཀྱང་སྤྲུལ་པའི་སྐུ་མཆོག་ཁྱོད་ཉིད་ལ། ཅིས་ཀྱང་མི་ཤིག་
འཆི་མེད་རྡོ་རྗེའི་བྲག །གང་ཡང་མི་འཇིགས་དཔའ་ཆེན་ཝེར་མའི་སྐུ། སུས་ཀྱང་མི་
འདུལ་མ་སང་གེ་ཡི་བུ། འགྲན་ཟླ་བྲལ་བ་སྤྱི་རྗེ་ཁྱུང་གི་སྲས། གནམ་གྱིས་བསྐོས་པ་
འཁོར་ལོ་དབང་བསྒྱུར་རྒྱུད། རིགས་རྒྱུད་བཟང་བ་དམུ་རྗེ་བཙུན་པོའི་རྒྱུད། གང་
དང་མི་འདྲ་མི་བུ་རིགས་ཀྱིས་སྲས། ཁྱེད་ལ་ཆོ་འཕྲུལ་བསྟན་པ་ག་ན་ཚུགས། བདག་
ཅག་སྒྲིན་བུ་རང་རྒྱལ་གྱད་མ་རྩེ། རྩེད་མོ་འབྱང་ན་རི་རབ་ཐེམ་ལ་གཅར། དེ་ཕྱིར་
ངེད་ཀྱི་བྱ་བ་དེ་དང་འདྲ། རྒྱལ་བུ་ཆུང་ཡང་མི་རྗེ་ལྷ་ཡི་སྲས། ན་སོ་ཆུང་ཡང་བསམ་
པ་གང་བས་བསྒྲེས། བྱིས་པར་འདུག་ཀྱང་ཅི་སྤྱད་རྒྱལ་གྱི་ཚུལ། དེ་ཕྱིར་ཁྱོད་ཀྱི་
མཚན་ཉིད་དེ་དང་འདྲ། ད་ཡང་བདག་ཅག་རྣམས་དང་རྒྱལ་བུ་ཁྱོད། སྔོན་གྱི་སྨོན་
67



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལམ་ཅི་ལྟར་འབྲེལ་པ་ལགས། དགེ་བ་སྤྱོད་ན་སྤྱོད་པའི་ཐབས་ཤིག་སྩོལ། བསྟན་
པ་ཅི་སྲིད་བར་དུ་སྐྱོང་བར་བགྱི། ཞེས་གསོལ་ཏོ། །དེ་ལ་ཡང་རྒྱལ་བུས་བཀའ་སྩལ་
པ། སྲིན་གྱི་བུ་དེ་ནི་འདི་ལྟ་སྟེ། སྔོན་བསྐལ་པ་མང་པོའི་གོང་རོལ་དུ། བདག་ནི་སྟོང་
གསུམ་ཕྲ་ན་རྩེ་བོ་བྱ་བའི་རྒྱལ་ས་ཁྲི་མཁར་བྱ་བ་ཞིག་ན། ཡབ་རྩེ་རྗེ་སྨོན་ཐང་དང་།
ཡུམ་ཁ་ལ་ཁྲི་སྨོན་གཉིས་ཀྱི་སྲས་སུ། ཁྱོད་དང་ལྷན་ཅིག་སྤུན་དུ་སྐྱེས་ན། རྒྱལ་བུ་
དབང་ལྡན་དང་དཔལ་མཆོག་ཅེས་བྱ་བ་སྟེ། ཡབ་ཡུམ་གཉིས་ལ་རྫས་ཀྱི་ནོར་བུ་
རིན་པོ་ཆེ་ཞིག་ཡོད་པ་དེ། བདག་ཅག་གཅེན་པོ་རྒྱལ་ས་རུ་སྡོད་པ་ལ་བྱིན་ཏེ། དེ་
ལ་སྨོན་ལམ་བཏབ་བོ། །དེ་ལ་ཁྱེད་ཤིན་ཏུ་ཕྲག་དོག་ལ་རུ་ང་བས། དགྲ་དང་དུག་
དང་མཚོན་དང་བྱད་དང་རྦོད་གཏོང་ལ་སོགས། ཕ་རོལ་གྱི་གནོད་པའི་ཐབས་ཅི་
ཤོམ་ཡང་། ནོར་བུ་རིན་པོ་ཆེ་ཡོད་པ་དང༌། སྔོན་གྱི་བསོད་ནམས་ཀྱི་ཤུགས་དང་།
དེའི་དུས་སུ་ཡང་སྟོན་པ་དོན་དམ་མཆོག་སྐྱོང་དཔལ་ཞེས་བྱ་བ་ཞིག །ཞབས་ནས་
འདེགས་ཤིང་ཚོགས་བསགས་པའི་ཞིང་དུ་བྱས་པས། དེའི་ཐུགས་རྗེ་དང་མཐུ་དཔལ་
གྱིས་མ་ཐུབ་བོ། །དེ་ནས་ཁོ་རང་ཡང་སྐྱེངས་ནས་ཐང་ཆད་པ་དང་། འདི་ཅིས་ཀྱང་
ཕ་མ་གཉིས་ལན་པས། ཕ་མའི་གན་དུ་འགྲོ་ལ་སྲོག་ལ་འཚེ་བའི་བསམ་ངན་གྱི་སྦྱོར་
བ་འཆང་བ་ལ། ལམ་དུ་བློན་པོ་ཤེས་རིག་དང་ལྡན་པ་ཞིག་དང་ཕྲད་ནས། རྒྱལ་བུ་
གར་བཞུད་ཞུས་པ་ལ། བདག་ནི་རྒྱལ་པོ་ཡབ་ཡུམ་ཅན་དུ་འགྲོ། བདག་ཅག་སྤུན་
ཟླ་མཉམ་པོར་སྐྱེས་པ་ལ། ནོར་བུ་ཁོ་ཡིས་དབང་དང་ངས་མི་དབང༌། ཅི་ལྟར་ཡིན་
པས་མཆིད་ཅིག་འདྲི་རུ་འགྲོ། ཞེས་ཟེར་ནས་བཞིན་བཟློག་ནས་འདུག་པ་ལ། བློན་
པོའི་བསམ་པ་ལ། རྒྱལ་པོ་ཡབ་ཡུམ་ལ་འཚེ་ན། ཁོ་རང་ཡང་མཚམས་མེད་པ་ལྔ་ལ་
འབགས་པས། རྒྱལ་བུ་གཅེན་པོ་ལ་འཚེ་ན། དགེ་བའི་འདུན་ཚོགས་ཡང་ཞིག །ཡུལ་
ཁམས་འདི་རུ་བསྟེན་ན་རྒྱལ་ཁམས་ཡང་འཆོལ་བུར་འགྲོ། དེས་ན་ཁོ་རང་ཚེ་ཐུང་ན་
62



མདོ་སྡེ།
གཞོན་ནུ་རོལ་རྩེད་ཀྱི་མདོ།
སྡིག་པའི་འཕྲོ་ལུས་པ་ཡིན་བསམ་ནས་སྨྲས་པ། རྒྱལ་བུ་དམ་པ་བློན་ལ་སྙན་གསོན་
དང་། ཡབ་ཡུམ་དག་ལ་དྲི་བ་མི་དགོས་དང་། གཅེན་པོས་རྒྱལ་ས་གནོན་པ་ཀུན་གྱི་
ལས། ནོར་བུ་དེ་ཡིས་འཆང་བ་སྲིད་པའི་ལུགས། ཡིད་བཞིན་ནོར་བུ་ཡིན་ན་ཀུན་
ལ་དཀོན། རྫས་ཀྱི་ནོར་བུ་མི་སློང་བླངས་བས་ཆོག །སྔོན་ཆད་འདི་ཡང་རྒྱ་མཚོའི་
གླིང་ནས་ལོན། དེས་ན་རྒྱལ་བུ་ཁྱོད་ལས་སྟོབས་ཆེ་མེད། གཙོ་འཁོར་ལྔ་བརྒྱ་ཆོས་
ལ་ལེན་དུ་སོང་། གཅིག་ཙམ་མི་དགོས་བཅུ་ཡང་མང་རྒྱུ་མེད། གཅེན་པོ་དགེ་ལ་
སྤྱོད་པ་འཁོས་ཆུང་ལས། གཅུང་པོ་དྲག་ཤུལ་ལྡན་པ་ལྔ་བརྒྱས་བསྐོར། རྒྱལ་ཁམས་
གང་དུ་སོང་ཡང་འགྲན་ཡ་མེད། ཕོ་སྟོབས་ཆེ་ཆུང་དེ་ལ་གཞལ་བས་ཆོག །ཅེས་
སྨྲས་པ་ལ། ཁོ་རང་ཡང་བདེན་སེམས་སྐྱེས་ནས་གཟིང་ཀྱི་བྱ་བ་རྣམས་ཤོམ་ནས། ཁོ་
རང་གི་འཁོར་ལོག་པ་ཅན་ལྔ་བརྒྱ་དང་ཆས་ནས་རྒྱ་མཚོ་ལ་གཤེགས་སོ། །དེ་ནས་
རྒྱ་མཚོའི་ནང་དུ་འགྲོ་བའི། དེད་དཔོན་མཁས་པ་མེད་པ་དང༌། རླུང་གི་འཁོར་ལོའི་
ཚད་འཛིན་མ་ཤེས་པས། མི་མཐུན་པའི་རླུང་གིས་བསྐོར་ནས། ཆུ་སྲིན་གྱི་ཁ་རུ་ཁྲོག་
བརླག་ཏུ་སོང་ངོ༌། །དེ་ལ་སྨོན་ལམ་ལོག་པ་བཏབ་ནས། འོ་སྐོལ་རྣམས་འདི་རུ་འགྲོ་
བ་ཁོས་ནོར་བུ་ཁྱེར་བ་ལན་པས། དེ་ནས་ཁོ་དགེ་བའི་སྟོབས་ཀྱིས་གར་སྐྱེས་ཀྱང་།
འོ་སྐོལ་རྣམས་ཀྱང་འཇིག་རྟེན་གྱི་ཁམས་ན་གདུག་རྩུབ་ཆེ་བ། ཤ་ཟན་སྲིན་པོའི་ལུས་
སུ་སྐྱེས་ནས། དགྲ་དང་རྐུན་བུ་དང་འཇབ་བུ་རྦད་ནས་བར་ཆད་བྱེད་པར་ཤོག་
ཅིག་ཟེར་རོ། །གཅེན་པོས་གཅུང་པོ་བརླག་པར་ཐོས་ནས། དེ་རྣམས་ཀྱི་སྒྲིབ་སྦྱང་
གི་མཆོད་རྟེན་གཅིག་བཞེངས་ནས། དགེ་བའི་ཚོགས་དཔག་ཏུ་མེད་པ་བྱས་ཏེ་སྨོན་
ལམ་བཏབ་པ། བདག་ནི་ནམ་ཞིག་གདུལ་དཀའ་འདུལ་བའི་སྟོན་པ་ཞིག་ཏུ་གྱུར་
ནས། དེ་རྣམས་འདྲེན་པའི་སྟོན་པ་བྱེད་པར་གྱུར་ཅིག །ཅེས་སྨོན་ལམ་བཏབ་བོ། །
དེ་ལ་རྒྱལ་པོ་ཡབ་ཡུམ་གྱིས་ཀྱང་སྨོན་ལམ་བཏབ་བོ། །དེ་ཡང་སྔོན་གྱི་ཡབ་རྩེ་རྗེ་སྨོན་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཐང་ནི། ད་ལྟ་རྒྱལ་བོན་ཐོད་དཀར་ཉིད་དོ། །སྔོན་གྱི་ཁ་ལ་ཁྲི་སྨོན་མ་ནི། ད་ལྟ་ཡོ་
ཕྱི་རྒྱལ་བཞད་ཉིད་དོ། །སྔོན་གྱི་རྒྱལ་བུ་དབང་ལྡན་ནི། ད་ལྟ་རྒྱལ་བུ་བདག་ཉིད་
དོ། །སྔོན་གྱི་རྒྱལ་བུ་དཔལ་མཆོག་ནི། ད་ལྟ་སྲིན་བུ་ཁྱོད་ཉིད་དོ། །སྔོན་གྱི་བློན་པོ་
ཤེས་ལྡན་ནི། ད་ལྟ་ཀླུ་སྲས་ནོར་འཛིན་ཉིད་དོ། །སྔོན་གྱི་རྒྱལ་འཁོར་ལྔ་བརྒྱ་ནི། ད་
ལྟ་སྲིན་ཕྲུག་ལྔ་བརྒྱ་ཉིད་དོ། །ཁྱོད་ཀྱིས་སྔོན་གྱི་སྨོན་ལམ་ལོག་པས། ད་ལྟ་སྲིན་པོའི་
ལུས་སུ་སྐྱེས་པ་ཡིན། བདག་ནི་སྨོན་ལམ་བརྩན་པས། ད་ལྟ་ཁྱོད་རྣམས་དང་ཕྲད་
ནས་འདུལ་བའི་ཞིང་དུ་གྱུར་པ་ཡིན། ད་ཡང་རྒྱུ་འབྲས་ཀྱི་བོན་བསྟན་པ་ནི། ད་ལྟ་
སྐབས་དང་དུས་ལ་མ་བབ་པས། བདག་ནམ་ཞིག་བསྟན་པ་སྤེལ་བའི་དུས་སུ། ཁྱོད་
རྣམས་ཀྱང་ཤོག་དང་རྒྱུ་འབྲས་ཀྱི་བོན་བསྟན་ནས། ཐར་པའི་གོ་འཕང་ཐོབ་པར་
འགྱུར་རོ། །ཞེས་གསུངས་ཏེ། སྲིན་གྱི་དམག་ཚོགས་རྣམས་ཀྱང་ཤིན་ཏུ་དགའ་བ་
སྐྱེས་ཤིང་། རྒྱལ་བུ་ལ་ཕྱག་དང་སྐོར་བ་བྱས་ནས་ཕྱིར་ལ་ཡུལ་དུ་སོང་ངོ༌། །
༧ དེ་ནས་ཡང་རྒྱལ་བུ་གཙོ་འཁོར་རྣམས། ནགས་ཚལ་གྱི་ལྷོ་ཤར་དུ། དཔག་
བསམ་ཨ་བ་ནེ་རའི་ཚལ་གསེབ་ཏུ་བཞུགས་ཙམ་ན། འཁོར་རྣམས་ཀྱིས་ཀྱང་རྩི་ཏོག་
དང་། ཤིང་ཏོག་གི་མཆོད་པ་འབུལ་ཞིང་འདུག་པའི་ཚེ། ཕྱོགས་མཚམས་ནས་འདབ་
ཆགས་ཀྱི་ཚོགས་མང་པོ་འདུས་ཏེ་བྱུང་ངོ༌། །དེ་ཡང་བྱ་ཁྱུང་དང་། ཀང་ཀ་དང་།རྒོད་
གླག་དང༌། ཁྲ་དང་། འོལ་བ་དང་། ནེའུ་ལེ་དང་། དཔལ་ཁྲ་དང༌། སོལ་ཁྲ་དང་།
མཁའ་ལྡིང་ནག་མོ་དང་། འདབ་ཆགས་སྔོན་པོ་དང་། རྨ་བྱ་དང་། རྒྱ་བྱ་དང་། ནེའུ་
ཙོ་དང་། ལྷ་བྱ་དཀར་མོ་དང་། ལྷ་བྱ་ནེའུ་ལེ་དང༌། ལྷ་བྱ་ཏིང་ལེན་དང༌། ཀླུ་བྱ་ངང་
པ་དང་། ངུར་པ་དང༌། སོ་བྱ་དང་། ཁྲུང་ཁྲུང་དང་། མཐིང་རིལ་དང་། ཉ་ཁྲ་དང་།
བྱ་རོག་དང༌། ཁྭ་ཏ་དང་། འུག་པ་དང་། པུ་ཤུད་དང་། ཕ་ཝང་དང་། ཁྱིམ་བྱ་དེ་
ཕོ་དང་། མཚལ་བུའི་བྱ་དང༌། སྐད་སྙན་དང༌། སྤུ་སྡུག་དང་། གསུང་སྙན་ཁྱུ་བྱུག་
64



མདོ་སྡེ།
གཞོན་ནུ་རོལ་རྩེད་ཀྱི་མདོ། །
དང་། ཏིང་ཀྲས་དང༌། བྱི་ལིང་འཕར་མ་དང་། མ་སངས་གཉན་བྱ་དང་། ལྕོག་
ག་དང་། མ་སར་དང་། ཁ་ལ་ཁྲ་མོ་དང༌། ཤང་ཤང་དང་། ཟོ་ཟི་དང་། ཟེར་ལྗང་
དང་། སྤུ་རུ་ནེ་ལྡེམ་དང་། བྱ་མ་གུང་རྒྱལ་དང་། བྱ་འུ་ཀུ་ཡང་དང་། བྱིལ་བུའི་སྡེ་
དང་། དེ་ལ་སོགས་པའི་འདབ་ཆགས་བྱ་རིགས་སུམ་བརྒྱ་དྲུག་ཅུ་ཚོགས་ཏེ། ཀུན་གྱིས་
རྒྱལ་བུ་ལ་སྐོར་བ་བྱེད་དོ། །ལྷ་ཕྱག་འཚལ་ལོ། །མེ་ཏོག་འབུལ་ལོ། །ཤིང་ཏོག་འབུལ་
ལོ། །རྩི་ཏོག་འབུལ་ལོ། །ཀ་ར་བུ་རམ་འབུལ་ལོ། །སྐད་སྙན་སྒྲོག་གོ །སྤུ་རུ་སློང་ངོ༌། །
དལ་འགྲོས་གཟབ་བོ། །འགྱིང་འགྲོས་བྱེད་དོ། །འཕུར་འཇོལ་བྱེད་དོ། །རྩེ་འཇོལ་བྱེད་
དོ། །གར་སྟབས་བྱེད་དོ། །མཛེས་སྡུག་སྟོན་ནོ། །རྨ་བྱས་གདུགས་ཕུབ་བོ། །ལྷ་བྱས་
ཡོལ་བ་བྲེའོ། །རྒྱ་བྱས་གདན་བཏིང་ངོ༌། །ཤང་ཤང་གིས་པ་དྲ་འབུལ་ལོ། །ནེའུ་ཙོས་
གཅོང་སྐད་སྒྲོག་གོ །གསུང་སྙན་གྱི་སྐད་འགྱུར་སྒྲོག་གོ །དེ་ལ་འཁོར་རྣམས་ཀྱང་ཤིན་
ཏུ་ངོ་མཚར་སྐྱེས་སོ། །
དེའི་ཚེ་འཁོར་རྣམས་ཀྱི་ནང་ནས། ལྷའི་བུ་མོ་འོད་ལྡན་ཉི་མས་གསོལ་པ། རྒྱལ་བུ་
ལགས། འདབ་ཆགས་འདི་རྣམས་ཀྱིས་ཉིད་ལ་སྐོར་བ་དང་། ལྷ་ཕྱག་དང་མཆོད་པ་
འབུལ་ཞིང་འདི་རུ་ཚོགས་པ་ནི། སྔོན་ནས་སྨོན་ལམ་གྱི་འབྲེལ་པ་ལ། ཅི་ལྟ་བུ་གཅིག་
གི་ཚོགས་པ་ལགས། འདི་རྣམས་སྔོན་ནས་ཅི་ལྟར་འབྲེལ་པའི་གཏམ་རྒྱུད་ཅིག་བཤད་
པར་ཞུ་འཚལ། ཞེས་ཞུས་སོ། །དེ་ལ་རྒྱལ་བུས་བཀའ་སྩལ་པ། ཉོན་ཅིག་ལྷ་མོ་ལ་
སོགས་འདུས་པའི་འཁོར་རྣམས། དེ་ནི་འདི་ལྟ་སྟེ། སྔོན་ཕྱི་སྣོད་ཀྱི་འཇིག་རྟེན་ཆགས་
ནས། ནང་བཅུད་ཀྱི་སེམས་ཅན་གྲོལ་བའི་དུས་དེར། རི་རབ་ཀྱི་རྩེ་ན། རྒྱལ་ཆེན་
རིགས་བཞིའི་ལྷ་ལས་མི་རུ་གྲོལ་ཏེ། མི་རྗེ་དབང་པོ་ཀུན་ཁྱབ་ཅེས་བྱ་བ་དང༌། ལྷ་མོ་
སྣང་མ་སྒྲོན་གསལ་མ་བྱ་བ་གཉིས་མ་འཇལ་ཡིད་ཀྱིས་བཤོས་པའི་སྲས། ཡིད་ལས་
སྤྲུལ་པའི་བུ་བཞི་ཡོད་དེ། ཤེད་ཅན་དང་། ཤེད་བདག་དང༌། ཤེད་བུ་དང་། ཤེད་
65



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལས་སྐྱེས་བྱ་བ་དང་བཞི་རུ་ཡོད་དེ། དེ་ཡང་ཤེད་ཅན་ལས་ཤར་ལུས་འཕགས་པོ་
དྲོད་ལས་སྐྱེས་པའི་མི་གྲོལ་ཏོ། །ཤེད་བདག་ལས་བྱང་སྒྲ་མི་སྙན་བརྫུས་ལས་སྐྱེས་པའི་
མི་གྲོལ་ཏོ། །ཤེད་བུ་ལས་ནུབ་བ་ལང་སྤྱོད་སྒོང་ལས་སྐྱེས་པའི་མི་གྲོལ་ཏོ། །ཤེད་ལས་
སྐྱེས་ལ་ལྷོ་འཛམ་བུ་གླིང་མངལ་ལས་སྐྱེས་པའི་མི་གྲོལ་ཏེ། མི་ཡི་དབང་པོ་ཤེད་ལས་
སྐྱེས་དང་། ལྷ་མོ་ཡིད་གསལ་མ་གཉིས་སྡེབས་པ་ལ་བུ་བཞི་བྱུང་སྟེ། རྫུ་འཕྲུལ་ཅན་
དང༌། སྟོབས་ལྡན་དང་། འོད་ཅན་དང་། སྒྲ་གཅན་དང་བཞིའོ། །དེ་ཡང་མིའི་རྒྱལ་
པོ་རྫུ་འཕྲུལ་ཅན་ལ། ཡེ་སྲིད་སྲིད་པའི་མི་གླིང་དང་། སྨྲ་མི་འམ་ཅིའི་གླིང་དུ་གྲོལ།
སྟོབས་ལྡན་ལ། གླང་ཆེན་རྟ་མཆོག །བྱོལ་སོང་གི་གླིང་དང༌། ལྟོ་འཕྱེ་གྲུལ་བུམ་
གདོན་ཚོགས་ཀྱི་གླིང་དུ་གྲོལ། འོད་ཅན་ལ། བྷ་ལེ་སྤྲེའུའི་གླིང་དང་། འདབ་ཆགས་
མཁའ་ལྡིང་གི་གླིང་དུ་གྲོལ། སྒྲ་གཅན་ལ། ཤ་ཟན་སྲིན་པོ་དང་། གྲོག་མ་དམར་ནག་
གི་གླིང་དུ་གྲོལ། དེ་ཡང་སེམས་ཅན་རྒྱལ་པོ་འོད་ཅན་དང་། ལྷ་མོ་གཙང་མཛེས་མ་
གཉིས་འཚོས་པ་ལ། སེམས་ཅན་གཉིས་བྱུང་སྟེ། གཅིག་ནི་འགྲོ་བ་མི་དང་སྟབས་
གཅིག་པ། བྱ་བྱེད་སྤྱོད་པ་མང་བ། ང་རྒྱལ་དང་ཕྲག་དོག་ཆེ་བ་ཞིག་བྱུང་སྟེ། གཅེན་
པོ་སྤྲེའུ་ཞེས་བྱ་བ་བཏགས་སོ། །གཅུང་པོ་ལ་སྤུ་རུ་འོད་དུ་ལྡེམ་པ། གཡས་གཡོན་
གཤོག་པ་བརྐྱངས་པ། བར་སྣང་མཁའ་ལྡིང་བ། མཆུ་སྡེར་ཐུར་དུ་བགྲད་པ། ཆགས་
པ་དང་སྲེད་པ་ཆེ་བ། དེ་ལྟ་བུ་གཅིག་བྱུང་བ་ལ། འདབ་ཆགས་མཁའ་ལྡིང་དུ་
བཏགས་སོ། །འདབ་ཆགས་རྒྱལ་པོ་མཁའ་ལྡིང་བྱའུ་དང་། ཡིད་ལས་སྤྲུལ་པའི་བྱ་མ་
གུང་རྒྱལ་གཉིས་འཚོས་པ་ལ། བུ་བཞི་ཡོད་པ་ལས། ཤ་ཟན་དང་། འདམ་ཟན་དང་།
སྤུ་སྡུག་དང་། སྐད་སྙན་དང་བཞི་ཡོད་དོ། །ཤ་ཟན་ལ། ཟིལ་གནོན་གྱི་ཁྱུང་དང༌།
བཙུན་བརྗིད་ཀྱི་ཀང་ཀ་དང་། དཔའ་གཏུམ་ཀྱི་རྒོད་ཀླག་དང༌། གཞན་ཡང་བྱ་རོག་
དང༌། འུག་པ་དང་། ཁྲ་རིགས་དང༌། ནེའུ་ལེ་དང་། འོལ་བ་ལ་སོགས་པ་གྲོལ་ལོ། །
66



མདོ་སྡེ།
གཞོན་ནུ་རོལ་རྩེད་ཀྱི་མདོ།
འདམ་ཟན་ཡང་ངང་པ་དང༌། ངུར་པ་དང་། ཁྲུང་ཁྲུང་དང༌། མཐིང་རིལ་དང་།
སོ་བྱ་དང༌། ཏིང་ལེན་ལ་སོགས་པ་གྲོལ་ལོ། །སྤུ་སྡུག་ལ། རྨ་བྱ་དང་། རྒྱ་བྱ་དང༌།
མཁའ་ལྡིང་ནག་པོ་དུང་སྤྱན་དང་། མཁའ་ལྡིང་ནག་མོ་གསེར་མིག་དང༌། ལྷ་བྱ་
དཀར་མོ་དང༌། བྱ་ཕོ་མཚལ་བུ་དང༌། ཟེར་ལྗང་ལ་སོགས་པ་གྲོལ་ལོ། །སྐད་སྙན་
ལ། ཁུ་བྱུག་དང་། ནེའུ་ཙོ་དང་། བདུད་བྱ་དང༌། ཤང་ཤང་དང་། གཞན་ཡང་བྱེའུ་
དང་། སྒུམ་ཐུན་ལ་སོགས་པ་གྲོལ་ལོ། །དེ་ནས་འདབ་ཆགས་ཀྱི་ཚོགས་ཐམས་ཅད།
ཤིང་ཡོངས་འདུའི་རྩ་བ་ལ་འཚོགས་ནས། ཤིང་འབྲས་ལ་བདག་མེད་དུ་ཟ། མེ་ཏོག་
གི་འབྲས་བུ་ལ་དགོས་མེད་དུ་སྤྱོད། དབང་ཆེ་བ་རྣམས་ཀྱིས་ཆུང་བ་ལ་འཚེ། བྱ་ཆེན་
རྣམས་ཀྱང་བྱ་བྲན་གྱི་གསེབ་ཏུ་ལྷུང་། བྱ་བྲན་ཡང་བྱ་ཆེན་གྱི་ཕྲག་ལ་རྩེ། སྤུ་སྡུག་
གི་སྤུ་ལ་སྤུ་མི་སྡུག་པས་འཇུ། སྐད་སྙན་གྱི་སྐད་ལ་སྐད་མི་སྙན་པས་བཅོམ། འདམ་
ཟན་གྱི་སྲོག་ལ་ཤ་ཟན་གྱིས་འཚེ། དེ་ལྟར་དུ་ཐམས་ཅད་ཀུན་ནས་སོ་སོར་ཁ་མ་
འཆམ་ནས། འགའ་རེས་དཔག་བསམ་དང་རི་རབ་ཀྱི་ཁ་ཁྱེར་ལ་འདུག་དགོས་ཟེར།
འགའ་རེས་གླིང་བཞིའི་ལྗོངས་ལ་འགྲོ་དགོས་ཟེར། འགའ་རེས་རི་བདུན་དང་རོལ་
མཚོ་ལ་འགྲོ་དགོས་ཟེར། འགའ་རེས་ལྕགས་རི་དང་མུ་ཁྱུད་ལ་འགྲོ་དགོས་ཟེར། དེ་
ནས་ཐམས་ཅད་ཀུན་སོ་སོར་མ་འཆམ་ནས། བྱ་བྱིལ་གྱི་མདུན་ཚོགས་བྱས་ནས་ཡོད་
པ་ལ།
དུས་དེ་ཙམ་ན། སྐད་སྙན་ནེའུ་ཙོ་གཡུ་རུ་དང་། ནེ་ལྕམ་ལ་ལོ་མ་གཉིས། ཤིང་
ཨ་པར་ནེའུ་ལྗང་གི་ཚལ་ལ་འཚོས་པ་ལ། སྒོང་ང་ཁྱད་པར་དུ་འཕགས་པ་གསུམ་
བྱུང་སྟེ་བརྡོལ་བ་ལས། ནེའུ་ཙོ་གཡུ་གཤོག་དང༌། ཁ་ལ་ནེའུ་ཙོ་དང༌། སྤུ་རུ་གཞའ་
འོད་དང་གསུམ་དུ་འཁྲུངས་ཏེ། དེ་གསུམ་ནི་གཅིག་བས་གཅིག་མཛེས། གཅིག་
བས་གཅིག་ལེགས། གཅིག་བས་གཅིག་སྡུག །གཅིག་བས་གཅིག་མཁས་པ། དེ་འདྲ་
67



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བ་གསུམ་བྱུང་སྟེ། དེ་གསུམ་གྱིས་གཅིག་སྟེང་ལྷ་ཡུལ་དུ་སོང་ནས་སྨན་གྱི་བཅུད་
བསགས། གཅིག་འོག་ཀླུ་ཡུལ་དུ་སོང་ནས་རྩིའི་བཅུད་བསགས། གཅིག་བར་མིའི་
ཡུལ་དུ་སོང་ནས་འབྲུའི་གཏེར་བསགས། དེ་ནས་ལོ་སྐོར་ཟླ་བ་བཅུ་གཉིས་ཀྱི་ནང་དུ།
ཕུན་སུམ་ཚོགས་པའི་ཡོ་བྱད་འབྲས་ཁལ་ལྔ་བརྒྱ་དང་། རྩི་བཅུད་ཕུལ་སྟོང་དང༌།
སྨན་གྱི་སྡོང་པོ་རྩི་ལོ་བཅུས་གཤགས་སུམ་བརྒྱ་དེ་རྣམས་ཕུན་སུམ་ཚོགས་པར་
བསགས་ཤིང་། ནེའུ་ཙོ་ཡབ་ཡུམ་སྲས་གསུམ་རྣམས་འཚོགས་ནས་གྲོས་བྱས་ཏེ། སྲས་
བུ་ཆེ་བས་སྨྲས་པ། གསོན་དང་ཡབ་ཡུམ་སྲས་དང་གཅུང་པོ་གཉིས། འོ་སྐོལ་འདབ་
ཆགས་ནང་ནས་སྐད་སྙན་པ། སྨྲ་མཁན་ཤེས་ལྡན་ནེའུ་ཙོའི་ལུས་སུ་སྐྱེས། འདབ་
ཆགས་བྱ་ལ་ཆོ་རིགས་མང་ལགས་ཀྱང་། དེ་ཡི་ནང་ནས་རྩོལ་བ་དྲག་ལགས་ཏེ། ལྷ་
ཀླུ་མི་གསུམ་ཡུལ་ནས་ནོར་ལོན་པ། ཤེས་རིག་ལྡན་པ་བདག་ཅག་མཆེད་གསུམ་ཡིན།
འབྲས་ཁལ་ལྔ་བརྒྱ་རྩི་བཅུད་ཕུལ་སྟོང་དང་། སྨན་གྱི་སྡོང་པོ་རྩི་ལོ་སུམ་བརྒྱ་མཆིས། །
བསགས་པའི་ནོར་ལ་རིན་ཐང་ཚོད་ཁ་ཙམ། སྒྱུ་མའི་ནོར་ལ་སྙིང་པོ་མེད་པས་སུ།
བསགས་པའི་ནོར་ལ་མདོ་དོན་ཅན་ཞིག་བྱ། འདི་ལ་ཡབ་ཡུམ་སྲས་རྣམས་ཅི་ལྟར་
འཐད། ཅེས་ཟེར་བ་ལ།
ཡབ་ཀྱིས་སྨྲས་པ། ཉོན་ཅིག་སྨྲ་མཁན་ནེའུ་ཙོ་རིགས་ཀྱི་སྲས། འོ་སྐོལ་སྔོན་ནས་
སྲིད་པའི་དཔེ་སྲོལ་ལ། སྒྱུ་མའི་ཟས་ནོར་བསགས་པའི་ལུགས་མེད་ཀྱང་། འཚོ་བ་
བྱ་ཚོར་ཟེར་བ་ཡིན་ལགས་ཏེ། ཁྱོད་གསུམ་གང་དང་མི་འདྲ་ཁྱད་པར་འཕགས། བྱ་
ཡི་ལུས་ལ་མི་ཡི་དབང་པོ་ཅན། སྨྲ་མཁས་ཤེས་ལྡན་ཚངས་པའི་དབྱངས་དང་
ལྡན། གཅིག་ནི་ཚངས་པ་ལྷ་ཡི་བུ་དང་འདྲ། གཅིག་ནི་བསོད་ལྡན་མི་ཡི་བུ་དང་
འདྲ། གཅིག་ནི་ན་ག་ཀླུ་ཡི་བུ་དང་འདྲ། ཁྱེད་གསུམ་མིན་པས་དེ་འདྲའི་རྫས་མི་ལོན།
དེས་ན་ངེད་རང་དགེ་བའི་ལས་ཅིག་ཤོམ། ཡང་ན་འཇིག་རྟེན་འདི་བདེན་ཡུལ་ཅིག་
བ།
68



མདོ་སྡེ།
གཞོན་ནུ་རོལ་རྩེད་ཀྱི་མདོ།
བཟུང་། མཐོ་དམན་ཞོལ་དང་བཅས་པའི་མཁར་གཅིག་བརྩིག །བྱ་རྒྱལ་ཆེ་སྟེ་བྱ་བ་
མཐོ་ལ་འཁང་། ཀང་ཀ་བཙུན་ཏེ་རྒྱལ་ཁམས་བགྲོད་ལ་དགའ། དུར་བྱ་འཇིགས་
ཏེ་དུར་ཁྲོད་ཟས་ལ་སྲེད། མཁའ་ལྡིང་གྲུང་ཏེ་གཞན་མཐོང་རང་མི་གསལ། རྨ་བྱ་
མཛེས་ཏེ་རང་མཐོང་སྣང་བ་བྲིད། ཤང་ཤང་ལེགས་ཏེ་གླིང་བཞིའི་ཚལ་ལ་ཡེང་།
ཁྱིམ་བྱ་མཛེས་ཏེ་ཕྱ་ར་འཕྱོར་ལ་དགའ། ཁུ་བྱུག་སྙན་ཏེ་ལྷོ་མོན་ཡུལ་ལ་འགྲོ། ཁྲ་ཀླག་
དར་ཏེ་ཉམ་ཆུང་སྡེ་ལ་སྡང༌། བྱ་རོག་སྤྱང་སྟེ་དབུ་ནག་ཟས་ལ་གདུངས། བཞད་ -
བྱ་འཇིགས་ཏེ་གང་དང་མཐུན་ཡ་མེད། ངང་པ་ངུར་པ་བཙུན་ཏེ་ལེ་ལོ་ཆེ། ཕ་ཝང་
སྒམ་སྟེ་ཁྲོམ་ལ་སྐྱེ་གཟུགས་ངན། གཞན་གྱི་བྱ་བྲན་བྱེའུ་རྣམས་གཞལ་བྱ་མེད། དེ་
ཕྱིར་གང་ཡང་མཚན་ཉིད་བརྟགས་ཙམ་ན། བྱ་མགོ་ཆུང་ལ་ཀླད་པ་ཆུ་བས་སླ། བྱ་
རྣ་མེད་པས་བྱ་ལ་ཆོད་མདོ་མེད། བྱ་འཕུར་གནམ་སྟེ་བྱ་བླ་ས་ལ་ཆགས། དེ་ཡང་
བྱ་ལ་གསོག་འཇོག་མེད་པས་ལན། མཁའ་ལས་ལྡིང་བ་རྟག་པར་ཡི་དྭགས་འཁོར།
གཟན་ལ་ཆགས་པས་སྙི་དང་རྒྱ་ལ་ཟིན། དེ་ཕྱིར་འདབ་ཆགས་གཞན་དང་མི་འདྲ་
བའི། འོ་སྐོལ་བྱ་ལུས་མི་ཡི་དབང་པོ་ཅན། ཁ་སྤྱང་ཟུར་ཙམ་ཆེ་ཡང་ཞེ་འབྱེད་ཡོད།
འཇིག་རྟེན་བྱ་བ་བརྩམ་ཡང་གང་ཡང་འགྲུབ། དེ་ཕྱིར་ཡུལ་མཁར་གནས་ཤིག་སྒྲུབ་
པ་འཐད། ཡུལ་མཁར་ས་ཞིང་གཏན་གྱི་སོ་ནམ་ཡིན། ཞེས་ཟེར་རོ། །
དེ་ལ་ཡུམ་གྱིས་སྨྲས་པ། ཁྱེད་ཅག་ཡབ་སྲས་གླེང་ལང་མང་ལགས་ཏེ། ལར་ཡང་
དབུ་ནག་སྲིད་པའི་གཏམ་དཔེ་ལ། ཕ་ལ་དཀའ་བ་གཅེས་ཀྱི་བུ་ཁྱིམ་ཡིན། བུ་ལ་
དཀའ་བ་རྒྱལ་གྱི་ཕ་ཤིད་ཡིན། རང་རེ་བསོད་ནམས་ལོངས་སྤྱོད་ཕུན་ཚོགས་ལ།
འདི་འདྲའི་ཁྱེའུ་མཚན་ལྡན་ངོ་མཚར་གསུམ། གཅིག་བས་གཅིག་ལེགས་མི་རབ་རྒྱལ་
གསུམ་ཡིན། དེ་ཡི་རྒྱལ་རྒྱུད་ཆད་དུ་མི་རུང་བས། གཅིག་ལ་ལྷ་བྱ་དཀར་མོའི་སྲས་
གཅིག་ལེན། གཅིག་ལ་རྒྱ་བྱ་ཁྲ་མོའི་འཇོལ་གཅིག་ལེན། གཅིག་ལ་ངང་མོ་ཤང་དཀར་
69



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མགུར་གཅིག་ལེན། བུ་ཁྱིམ་མང་ཤིང་དུས་གཅིག་སྟབས་གཅིག་སྤྲད། ཡུལ་མཁར་
བང་ཁང་མི་དགོས་ཤུགས་ཀྱིས་འབྱུང་། དགེ་བ་སྤྱད་ཀྱང་ཞོར་ལ་སྒྲུབ་པ་ཆོག །སྨྲ་
མཁན་ནེའུ་ཙོ་སྨྲ་རྒྱུད་ཆད་པ་ན། འདབ་ཆགས་བྱ་ཡི་སྙན་ངག་སུ་ཡིས་བྱེད། ཐ་
མལ་སྒུམ་ཐུན་རྣམས་དང་ཅི་མ་འདྲ། བྱས་པ་ལྟང་མ་ངོ་སོ་བྱེད་པས་ཆོག །ཅེས་ཟེར་
དེ་ལ་འབྲིང་པོ་ཁ་ལ་ནེ་ཙོས་སྨྲས་པ། གསོན་དང་ཡབ་ཡུམ་གཅེན་དང་གཅུང་
རྣམས་ལགས། འཇིག་རྟེན་ཁམས་ན་བྱ་རིགས་མང་བས་ཀྱང་། མཆོག་ཏུ་གྱུར་པ་སྨྲ་
མཁན་ནེའུ་ཙོ་ཡིན། ནེའུ་ཙོ་མིན་པས་བསོག་འཇོག་སུ་ཡིས་དྲན། ལྷ་ཀླུའི་མི་གསུམ་
རྩི་བཅུད་སུ་ཡིས་ལོན། དེས་ན་ཕུན་སུམ་ཚོགས་པའི་ལོངས་སྤྱོད་འདི། བསགས་པ་
ཆུད་ལ་གསན་ན་མདོ་དོན་འཆོར། འཇིག་རྟེན་བྱ་བ་སྙན་གྲགས་ཡིན་ལགས་ཀྱང་།
བྱས་པ་དགེ་དང་ལྟང་མ་དགྲ་ཡིན་པས། ཆུད་ཟོས་མེད་པ་དགེ་ལ་གཏང་ན་ལེགས།
དགེ་ལ་མ་བཏང་བསོག་འཇོག་དྲག་པ་ན། ད་ནི་དུས་ཀྱི་ཐ་མར་ཉེ་ནས་སུ། ཕྱུག་པོ་
ནོར་ཡོད་རང་སྲོག་ཆད་འདྲེ་ཡིན། འཕེན་པོ་བུ་མང་རང་སྨྲ་དབབ་འདྲེ་ཡིན། དེ་
ཡང་རང་ཚོད་མ་ཟིན་རྒྱུ་ལས་བྱུང་། འཇིག་རྟེན་མི་རྟག་ཟས་ནོར་སྒྱུ་མ་ཡིན། གཉེན་
དང་ཉེ་འབྲེལ་ཚོང་འདུས་མགྲོན་པོ་ཡིན། ཡུལ་མཁར་ས་ཞིང་དུག་སྦྲུལ་ཤུན་པ་ཡིན།
ཚེ་འདི་སྙན་གྲགས་སྐད་ཅིག་འབྲུག་སྒྲ་ཡིན། དེ་ཕྱིར་གང་ཡང་མི་རྟག་རྒྱུ་ཡིན་པས།
ངེད་རང་ཕྱི་མར་དགོས་པའི་དགེ་བ་བྱ། དགེ་བའི་ལུགས་ལ་རྣམ་གྲངས་གསུམ་ཡིན་
ཏེ། དག་པའི་ཞིང་ལ་བསོད་ནམས་ཚོགས་བསགས་དང༌། གསུང་རབ་བཀའ་ལ་འབྲི་
ཀློག་འདོན་གསུམ་དང༌། རྟེན་གསུམ་ཕོ་བྲང་གཞལ་ཡས་བཞེངས་དང་གསུམ། འདི་
གསུམ་གང་སྒྲུབ་གཅེན་པོའི་བཀའ་སྩོལ་ཅིག །ཅེས་ཟེར་རོ། ། །
དེ་ལ་ཡང་གཅུང་སྤུ་རུ་གཞའ་འོད་ཀྱིས་སྨྲས་པ། གསོན་དང་ཡབ་ཡུམ་གཉིས་



མདོ་སྡེ།
གཞོན་ནུ་རོལ་རྩེད་ཀྱི་མདོ།
དང་གཅེན་གཉིས་ལགས། རང་རེ་འདབ་ཆགས་བྱ་ལུས་ཐོབ་པ་ལ། བསོད་ནམས་
བསགས་པ་རང་ཅག་ཡིན་པ་ལགས། དེ་ལྟར་འབྱོར་ལྡན་ཡོ་བྱད་ཕུན་སུམ་ཚོགས། །
སྔོན་ཚོགས་མ་བསགས་ད་ལྟ་ག་ན་བྱུང་། དེ་ཕྱིར་སྔོན་གྱི་སྦྱིན་བཏང་ཡིན་ལས་
ཆེ། བདག་ནི་བཤུལ་ཐག་རིང་དུ་བགྲོད་ནས་སུ། ལྷ་ཀླུ་མི་ཡི་ཡུལ་དུ་ཕྱིན་ལགས་ཏེ།
འདབ་ཆགས་མ་གཏོགས་ཀུན་ལ་བཀའ་ཁྲིམས་སྣང་། རྒྱལ་པོ་དབུ་ལ་བཞུགས་པའི་
གོང་གནོན་སྣང་། བློན་པོ་ཟུར་ལ་འགྱིང་བའི་བཙུན་བརྗིད་སྣང་། ཤེས་ལྡན་ཆག་
ཚད་གཞལ་བའི་མཁས་ཁྱད་སྣང་། སྨྲ་གསལ་ཞལ་ལྕེ་གཅོད་པའི་ཤན་འབྱེད་སྣང་
། མི་མཐུན་གཉིས་ཀྱི་མཐུན་པའི་འདུན་མ་སྣང་། ཆེ་ལ་ཆུང་གིས་ཉན་པའི་མཉན་
པ་སྣང་། ཆུང་ལ་ཆེ་བས་བྱམས་པའི་འཚོ་སྐྱོང་སྣང་། ཁས་དྲག་དམན་ལ་མི་འཚེ་
ཚོད་ཟིན་སྣང་། ཁས་དམན་རྗེ་ལ་སྐྱབས་པའི་སྐུ་དྲིན་སྣང་། ཕྱུག་པོ་ནོར་ཟས་ཆེ་
ཡང་རང་ཚོད་སྣང་། འཕན་པོ་རྐང་གྲངས་མང་ཡང་འདུག་ཤེས་སྣང༌། དཔའ་བོ་
འགྲན་ཟླ་མེད་ཀྱང་གོམ་ཚོད་སྣང༌། སྡར་མ་བྱ་བླག་མང་ཡང་འབྲོས་ཚོད་སྣང་། དེ་
ཕྱིར་ཁྲིམས་ལ་མི་གནས་གཅིག་ཀྱང་མེད། འོ་སྐོལ་འདབ་ཆགས་བྱ་ལ་འདུན་མ་མེད། །
མདོ་དོན་མེད་པ་རྒྱལ་ཁམས་ས་མཐའ་ཉུག །ས་ཟིན་མེད་པ་སྟོང་ཁམས་མིག་རིས་
གཅོད། གསོག་འཇོག་མེད་པས་ཚེ་ཕྱེད་བཀྲེས་སྐོམས་གདུངས། མཐོ་དམན་མེད་པར་
ཀུན་ཀ་འཕུར་འཇོལ་རྩེ། བཀའ་ཁྲིམས་མེད་པའི་རྗེ་འབངས་ངོ་མི་ཤེས། མགོ་གནོན་
མེད་པས་ཅ་ཅོ་ཀུན་གྱིས་སྨྲ། ཁས་དྲག་རྣམས་ཀྱིས་ཉམ་ཆུང་དམན་ལ་སྡང་། ཤ་ཟན་
རྣམས་ཀྱིས་འདམ་ཟན་སྲོག་ལ་འཚེ། སྒུམ་ཐུན་རྣམས་ཀྱིས་སྤུ་སྡུག་སྤུ་ལ་འཇུ། དིག་
ལྐུགས་རྣམས་ཀྱིས་སྨྲ་མཁན་སྨྲ་བ་བཅོམ། མགོ་ནག་མིས་ཀྱང་མཚར་བཞད་གཞལ་
བྱ་གཏོང་། བྱ་འདུས་བྱིལ་འཚོགས་འདུན་མ་ཅི་ཡོང་ཟེར། དེས་ན་ངེད་རང་བྱ་བ་
ཅི་འདྲ་འཐད། བྱས་པ་དགེ་དང་ལྟང་མ་དགྲ་ཡིན་ཏེ། ཀུན་གྱི་སྲིད་པ་ཆེ་བ་རྒྱལ་
71



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཁྲིམས་ཡིན། རྒྱལ་ཁྲིམས་མེད་ན་རྒྱལ་སྲིད་འཆོལ་བུར་འགྲོ། རྒྱལ་པོ་མེད་པས་ཐམས་
ཅད་ཀུན་ཀ་དམངས། དེ་ཕྱིར་འདབ་ཆགས་འདུན་མ་བརྩམ་པར་འཐད། གོང་ནས་
གཉན་པའི་རྒྱལ་ཞིག་བསྐོ་བར་འཐད། ཀུན་གྱིས་བཀུར་བའི་རྗེ་ཅིག་བརྩལ་བར་
འཐད། ཀུན་དང་མཐུན་པའི་བློན་ཞིག་བཙུད་པ་འཐད། དེ་མིན་ཀུན་ཀས་ཞབས་
ནས་འདེགས་པར་འཐད། བཀའ་ཁྲིམས་འཇགས་ན་བྱ་བ་གང་རྩོམ་ཡིན། ཞེས་ཟེར་
དེ་ལ་གཅེན་པོ་གཡུག་ཤོག་གིས་སྨྲས་པ། གསོན་དང་ཡབ་ཡུམ་གཉིས་དང་གཅུང་
པོ་གཉིས། བསོད་ནམས་བསགས་པའི་འབྲས་བུ་ཡོ་བྱད་འདི། རང་རེ་གྲོས་སུ་བླུགས་
པའི་མཆིད་ཚིག་ལ། གང་ཡང་མི་འདྲ་བ་ཡི་གཏམ་རེ་བྱུང་། འོན་ཀྱང་བདག་གིས་
གཞལ་བའི་བསམ་པ་ལ། བསོད་ནམས་བསགས་པའི་འབྲས་བུ་ཡོ་བྱད་འདི། ལས་
དང་བྱ་བ་གཅིག་ལ་གཏོང་བསམ་ན། ཡབ་ཀྱིས་གསུངས་བའི་མཆིད་ཀྱང་བདེན་
ལགས་ཏེ། སྤྱིར་ནི་འདུག་གནས་ཡུལ་ཅིག་མ་གཏོགས་པ། འདབ་ཆགས་བྱ་ལ་རྩིག་
པའི་མཁར་མི་དགོས། ཡུལ་མཁར་བཟང་ན་གཞན་ལ་འཆོར་འདྲེ་ཡིན། དེ་ལ་རྒྱུ་
བསགས་མི་གཏོང་བྱ་བ་འཚོལ། ཨ་ཟ་ཡུམ་གྱིས་མཆིད་ཀྱང་ཟུར་བདེན་ཏེ། འཇིག་
རྟེན་འཁོར་བའི་ལས་འདི་མཐའ་རིང་བས། སྨྲ་མཁན་ནེའུ་ཙོའི་སྨྲ་རྒྱུད་ཆད་དོགས་
མེད། ལྷ་བྱ་རྒྱ་བྱ་ངང་མོ་བཞིན་ལེགས་ཀྱང༌། སྤྱིར་ཡང་བུད་མེད་དུག་གི་འདམ་
རྫོབ་ཡིན། སྒོས་སུ་བུད་མེད་བློ་ལ་སྙིང་པོ་མེད། ཡང་སྒོས་འདབ་ཆགས་བྱ་ལ་རྣ་བ་
མེད། ཅལ་ཅོལ་གཞན་དག་བསླུ་ཚིག་ཕྱིར་དུ་འབྲེང་། ཁ་མཆུ་ཞལ་ལྕེ་འདུན་མ་རྒྱུན་
མི་ཆད། དེ་ཕྱིར་གཉེན་སྲིད་མཐོ་བ་རང་ཕུང་ཡིན། སྔོན་ལས་རྟེན་འབྲེལ་ཅན་གྱིས་
འགྲིག་ལས་ཆེ། དེ་ལ་རྒྱུ་བསགས་མི་གཏོང་ལོག་པའི་ཕྱོགས། གཅུང་པོ་གཉིས་ཀྱི་ཟེར་
བའི་མཆིད་ཚིག་ལ། གཅིག་གིས་ཕྱི་མའི་དགེ་བ་བྱ་དགོས་ཟེར། མི་བརྩམ་དྲན་པ་



མདོ་སྡེ།
གཞོན་ནུ་རོལ་རྩེད་ཀྱི་མདོ། ༼ཁ༽
ཙམ་ཡང་ངོ་མཚར་ཆེ། བསགས་པ་དགེ་ལ་མི་གཏོང་ཅི་ལ་གཏོང་། ད་ལྟའི་ཚེ་འདི་
སྐད་ཅིག་ཡུད་ཙམ་ཡིན། ཕྱི་མ་བྱ་བ་གཏན་གྱི་སོ་ནམ་ཡིན། ཅི་ལྟར་བསམ་ཡང་
འཐད་པའི་རྒྱུ་རུ་འདུག །གཅིག་གིས་ད་ལྟའི་བཀའ་ཁྲིམས་བྱ་དགོས་ཟེར། དེ་ཡང་
མི་འཐད་མིན་པ་བདེན་པར་འདུག །བཀའ་ཁྲིམས་མེད་ན་རྒྱལ་ཁམས་འཆོལ་བུར་
འགྲོ། དགེ་བ་བྱས་ཀྱང་གཉན་པའི་ཁྲིམས་མེད་ན། ཟས་ནོར་ལོངས་སྤྱོད་བསགས་
པ་འཁྲུག་འདྲེ་ཡིན། དགྲ་ཟུན་གང་གིས་མ་ངེས་རྩོད་འཐེན་བྱེད། རྒྱལ་ཁྲིམས་ཡོད་
ན་ཅི་བསམ་སྒྲུབ་པས་ཆོག །མེད་ན་ཁས་དམན་དགེ་བ་སྡིག་པར་འགྱུར། དེས་
ན་དེ་ཡང་འཐད་པའི་རྒྱུར་སྣང་ངོ༌། །དེ་ཕྱིར་ཐམས་ཅད་གང་ཡང་མི་འགལ་བའི།
གང་དང་མཐུན་ཞིང་གང་ཡང་འགྲུབ་པ་ཡི། བྱ་བ་སྟོབས་ཆེན་ཞིག་ལ་འཇུག་པར་
འཐད། དེ་ཡང་འདབ་ཆགས་བྱ་ལ་ནང་མེད་ན། ཁ་འཐོར་འབུ་སྦྲང་འཚོགས་དང་
ཅི་མི་འདྲ། དེ་ཕྱིར་འདབ་ཆགས་བྱ་ཡི་འདུན་མ་བྱ། བུ་ལ་དཀའ་བ་རྒྱལ་གྱི་ཕ་ཤིད་
དེ། འདུན་མ་དེ་དང་སྟབས་ཅིག་བྱ་བས་ཆོག །ཕ་ལ་དཀའ་བ་གཅེས་གྱི་བུ་ཁྱིམ་སྟེ།
དེ་ཡི་ཐོག་ཏུ་མ་བརྩལ་འགྲུས་ཀྱང་སྲིད། འདི་ལ་དགོས་པ་ཟས་ནོར་ལོངས་སྤྱོད་དེ།
མ་བསག་ཟས་ནོར་གཏེར་ཞིག་རྙེད་ཀྱང་སྲིད། ཕྱི་མར་དགོས་པ་དཀར་པོའི་དགེ་བ་
སྟེ། འཚོགས་པའི་གོང་གནོན་གཤེན་གཅིག་གདན་དྲངས་ནས། དག་པའི་ཞིང་ལ་
བསོད་ནམས་ཚོགས་གཅིག་བསགས། བདག་ཅག་གསུམ་ཡང་ལས་བགོ་སོ་སོར་བྱ།
ཞེས་སྨྲས་པ་ལ། ཡབ་ཡུམ་ཡང་ཤིན་ཏུ་དགའ་ནས། དེ་ལྟ་བུའི་སྲས་བུ་ཁྱད་པར་
ཅན། འདབ་ཆགས་བྱ་ལ་སྲིད་མ་མྱོང་བས། ཡབ་ཡུམ་ཡང་སྔོན་ནས་བསོད་ནམས་
བསགས་པའི་འབྲས་བུ་སྨིན་པར་ངེས་སོ། །དེ་ཡང་ཕྱི་མ་དང་ད་ལྟའི་དོན་ཐམས་ཅད།
དུས་གཅིག་ལ་སྒྲུབ་པར་བྱེད་པའི་ཐབས་ནི་འདབ་ཆགས་མི་དགོས། ལྷ་ཀླུ་མི་གསུམ་
ཀྱི་དབང་པོ་ཆེ་རྣམས་ཀྱིས་ཀྱང་མི་དྲན་པས། དེ་ནི་ཤིན་དུ་ཡང་ངོ་མཚར་ཆེའོ་ཟེར་



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ནས། ཀུན་གྱིས་ལེགས་པའི་བྱ་བ་བྱིན་ཏོ། །
དེ་ནས་ནེའུ་ཙོ་ཡབ་ཡུམ་སྲས་གསུམ་རྣམས། ལྷ་ཀླུ་མི་གསུམ་གྱི་བར་མཚམས་
གསེར་གྱི་རི་བདུན་གྱི་ཁ་ལ་འཚོགས་ཏེ། འདུན་མའི་གཞི་བཟུང་ནས། ཡབ་ཀྱིས་
གཅན་གཟན་གྱི་ཚོགས་དང་སྡེབས་ནས་མང་སའི་ཤ་བཙལ། ཡུམ་གྱིས་དྭངས་མའི་
སྨན་དང་བསྡེབ་ནས་ཡུ་ཏིའི་ཆང་བཙོས། གཅེན་གྱིས་ལྷ་ཡུལ་ནས། ལྷའི་གཤེན་
པོ་རྒོད་གསས་ཁྱུང་རུམ་གཙོ་འཁོར་ལྔ་བརྒྱ་གདན་དྲངས་ནས་གྲལ་གྱི་དབུ་བཟུང༌།
འབྲིང་པོས་མི་ཡུལ་ནས། སྨྲ་བུ་ལེགས་ལྡན་བོས་ནས་བྱ་བའི་སྐོས་གཏོད། གཅུང་
པོས་ཀླུའི་ཡུལ་ནས། ཀླུ་ཟ་གཡུ་སྨིན་བོས་ནས་སྲིད་ཀྱི་ཚོད་བཟུང་། དེ་ནས་ཕུན་སུམ་
ཚོགས་པའི་ཡོ་བྱད་ནི། མང་ཐུན་དང་། ཡུ་ཏི་དང་། རྩི་མར་དང་། འབྲུ་བཅུད་དང་།
དཀར་གསུམ་དང་། མངར་གསུམ་དང༌། ལི་རྒྱན་དང་། ཤིང་ཏོག་དང༌། སྨན་སྣ་
དང་། རྩི་གཤག་དང་། དེ་ལ་སོགས་པའི་ཞལ་ཟས་དང་། སྤྱན་གཟིགས་མ་ཚང་བ་
མེད་པ་གྲུབ་ནས། འདབ་ཆགས་རྣམས་གདན་དྲང་བ་ལ། འཕྲིན་པ་སུས་ནུས་ཟེར་
བ་ལ། ཁུ་བྱུག་དིག་པས་ཁོ་ནུས་ཟེར་པ་ལ། དེ་ལ་ནེའུ་ཙོས་སྨྲས་པ། ཁྱེད་ཀྱང་སྐད་
སྙན་གྱི་རྒྱུད་ཡིན་ཏེ། གནམ་ཆུ་འཐུང་བས་ལྐུགས་པའི་རྒྱུད་ཡོད། ལར་ཡང་གཟུགས་
ལེགས་པའི་ཚོད་ལ་བྱ་བ་ཉན་ཙམ་ཟེར་རོ། །ལྕོག་གས་ཁོ་ནུས་ཟེར་བ་ལ། ཁྱེད་ཀྱང་
འགྱི་འགྱུར་མཁས་ཏེ་རང་ཤི་མི་ཚོར་བའི་སྐྱོན་ཡོད། ལར་ཡང་རང་ཚོད་མ་བཟུང་
ན། གནམ་ནས་ས་བྲུལ་བའི་གནད་ཡོད་པས་ཉན་ཙམ་ཟེར་རོ། །ཁྲུང་ཁྲུང་གིས་ཁོ་
ནུས་ཟེར་བ་ལ། ཁྱེད་ཀྱང་སྐྱེ་བྱད་བཟང་སྟེ་ཡེང་ལ་དགའ་བས་བྱང་ཐང་དུ་ལུས་པའི་
སྐྱོན་ཡོད། ལར་ཡང་ལེ་ལོ་ཅན་གྱི་བྱ་བ་མི་འགྲུབ་པས་ཉན་ཙམ་ཟེར་རོ། །ཐེ་བས་ཁོ་
ནུས་ཟེར་བ་ལ། ཁྱེད་ཀྱང་དུས་སུ་འོང་སྟེ་མོན་ཡུལ་དུ་འཁྱམས་པས། མོན་ཕྲུག་གིས་
རྩེད་ནས་སྤུ་མདོག་ལོག་པའི་སྐྱོན་ཡོད་པས། ལར་ཡང་མ་རབས་དང་འགྲོགས་པ་
74



མདོ་སྡེ།
གཞོན་ནུ་རོལ་རྩེད་ཀྱི་མདོ།
ལ་མཐོང་ཕུག་ཆུང་བས་ཉན་ཙམ་ཟེར་རོ། །ཁུག་རྟས་ཁོ་ནུས་ཟེར་བ་ལ། ཁྱེད་ཀྱང་
གསུང་སྙན་གྱི་ཐུགས་ཟིན་ཏེ། གཟན་ཚོལ་ཀླུ་ལ་བྱས་པས། ས་བདག་དང་འགྲས་
ནས་རྐང་པ་ལ་དྲེག་ནད་ཕོག །ལར་ཡང་སྐྱོན་ཅན་རྒྱལ་པོའི་དྲུང་དུ་འགྲོ་ས་མེད་
པས་ཉན་ཙམ་ཟེར་རོ། །ཕ་ཝང་གིས་ཁོ་ནུས་ཟེར་བ་ལ། ཁྱེད་ཀྱང་སྒམ་ཁྱེར་ཆེ་སྟེ།
སྐྱེ་གཟུགས་ངན་པས་ཁྲོམ་དུ་འགྲོ་བའི་བཅས་མེད། ལར་ཡང་ཁྱེད་སྒམ་ཁྱེར་ཆེ་ཡང་
སྐྱེ་གཟུགས་ངན། སུས་མ་མཐོང་བའི་སྐྱོན་ཡོད་པས་ཉན་ཙམ་ཟེར་རོ། །ཁྱིམ་བྱས་
ཁོ་ནུས་ཟེར་བ་ལ། ཁྱེད་ཀྱང་དུས་ཚོད་ཟིན་ཏེ་འཕྱོར་ར་ཆེ་བས་མདོ་དོན་སྟོར་བའི་
སྐྱོན་ཡོད། ལར་ཡང་ཕོ་མོའི་སྲེད་ལེན་ལ་དགའ་བས་རང་ཆུས་ལྡན་པས་ཉན་ཙམ་
ཟེར་རོ། །བྱ་ཝང་གིས་ཁོ་ནུས་ཟེར་བ་ལ། ཁྱེད་ཀྱང་བྱ་བོན་ཡིན་ཞིང་སྲོག་ལ་འཛེམ་
སྟེ་ཁ་བོན་འདྲེ་སྡུད་བྱས་པས་རང་དོན་འཆོལ་བའི་སྐྱོན་ཡོད། ལར་ཡང་གཅིག་གསོ་
གཅིག་བསད་ཀྱི་བོན་ལ་དགའ་བས། བསམ་པ་དཀར་ལ་སྦྱོར་བ་ནག་པས་འདབ་
ཆགས་གླུད་དུ་གཏོང་བ་ཡང་ཁྱེད་ལན། དེའི་རྟགས་སུ་ལུས་དཀར་ལ་མཇུག་སྒྲོ་ནག་
པས་ཉན་ཙམ་ཟེར་རོ། །ལྷ་བྱ་གོང་མོས་ཁོ་ནུས་ཟེར་བ་ལ། ཁྱེད་ཀྱང་རྩི་དུག་སྔགས་
ཀྱིས་འབྱེད་ཅིང་བདུད་རྩིའི་ཁྲོན་ལ་བརྐོ་སྟེ། ཞེ་རྩ་བླུན་པས་བྱིས་པས་རྙི་ལ་བཟུང་
བའི་སྐྱོན་ཡོད། ལར་ཡང་ཞེ་རྩ་བླུན་པའི་རིགས་ལ་བྱ་བ་བཅོལ་ཡང་། ཤེས་རིག་
མེད་པས་འགྲུབ་པ་དཀའ་སྟེ་ཉན་ཙམ་ཟེར་རོ། །དུང་ཁྲས་ཁོ་ནུས་ཟེར་བ་ལ། ཁྱེད་
ཀྱང་ཕོ་རྒོ་དྲག་སྟེ་ཞེ་སྡང་ཆེ་བས་དམེ་ལ་འདྲེས་པའི་སྐྱོན་ཡོད། ལར་ཡང་ཕོ་དམེ་
ཅན་དང་མོ་ནལ་མ་གཉིས་ཀྱི་གྲིབ་ཆགས་ཀྱིས་འགྲོ་བ་མི་ལ་གནོད་པས་ཉན་ཙམ་ཟེར་
རོ། །པུ་ཤུད་ཀྱིས་ཁོ་ནུས་ཟེར་བ་ལ། ཁྱེད་ཀྱང་གཙུག་ཏོར་དང་སྤུ་མཚན་ལེགས་ཀྱང་།
ཕ་སྤུན་གྱི་བློ་ཡོག་མི་ཁྱགས་པས་ངག་གནོན་སོང་བའི་སྐྱོན་ཡོད། ལར་ཡང་དག་པ་
དང་སྨྲ་ངག་མི་བདེ་བའི་འཕྲིན་པ་བཅོལ་ཡང་ཕྱིན་ཅི་ལོག་ཏུ་གོ་བས་ཉན་ཙམ་ཟེར་
75



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
རོ། །བྱ་མ་བྱིལ་གྱིས་ཁོ་ནུས་ཟེར་བ་ལ། ཁྱེད་ཀྱང་ཉིན་མཚན་གྱི་བྱ་ར་ལ་མཁས་ཏེ་བྱ་
དང་བྱི་ལ་འཚོས་པའི་བུ་ཡིན་པས་ཕུགས་སུ་ནལ་ཡོད། ལར་ཡང་ནལ་བུ་དང་མུག་
ཕྲུག་དང་དུ་བླང་བས་ནམ་ཞིག་ཕུགས་སུ་གདོན་པས་ཉན་ཙམ་ཟེར་རོ། །ནེའུ་ཙོས་
ཁོ་ནུས་ཟེར་བ་ལ། ཁྱེད་ཀྱང་ཁ་སྤྱང་ཆེ་བས་ཚིག་ལ་མཁས་ཀྱང་འདབ་ཆགས་བྱ་ལ་
ཤས་པའི་སྐྱོན་ཡོད། འོན་ཀྱང་རྣམ་ཤེས་མི་ལ་རིགས་པས་ཕྱི་ནང་གི་ཤན་ཀྱང་འབྱེད།
ཚིག་གི་བརྡའ་ཡང་འཇལ། ཅི་སྨྲས་ཀྱི་ངག་ཀྱང་ཉན། ཅི་བྱེད་ཀྱི་ཐབས་ལ་ཡང་
མཁས་པས། སྔོན་བྱ་བོན་འཕྲིན་པ་བཅུ་གསུམ་ནང་ནས། ཁྱེད་བས་དྲག་པ་མེད་
པས་སོང་སྐད། དེར་ནེའུ་ཙོ་སྨྲ་མཁན་དེ། སྟེང་ལྷ་ཡུལ་དུ་སོང་ནས་ཡོངས་འདུ་ཤིང་
གི་རྩ་བ་ན། བྱ་རིགས་སུམ་བརྒྱ་དྲུག་ཅུ་ཚོགས་པ་ལ་སྨྲས་པ། ཀྱེ་གསོན་དང་འདབ་
ཆགས་བྱ་རིགས་རྣམས། ཆེ་བ་བྱ་རྒྱལ་ཁྱུང་ཆེན་དང་། འབྲིང་བ་བྱ་བྲན་སྤུ་སྡུག་དང་།
ཆུང་བ་སྐད་སྙན་སྒུམ་ཐུན་སོགས། བྱ་རིགས་སུམ་བརྒྱ་དྲུག་ཅུ་གསོན། འོ་སྐོལ་ནེའུ་
ཙོ་གཡུ་རུ་ལས། གཞན་དང་མི་འདྲ་བུ་གསུམ་སྣང་། གཅིག་དེ་སྟེང་ཕྱོགས་ལྷ་ལ་སོང་།
གཅིག་དེ་འོག་ཕྱོགས་ཀླུ་ལ་སོང་། གཅིག་དེ་མི་ཡུལ་གླིང་ལ་སོང་། བྱ་ལ་གསོག་འཇོག་
མ་མཆིས་ཏེ། དེ་གསུམ་གྲུང་བས་གསོག་འཇོག་བྱས། ལོ་སྐོར་ཟླ་བ་བཅུ་གཉིས་ལ།
ཕུན་སུམ་ཚོགས་པའི་ཡོ་བྱད་བསྒྲུབས། ཡབ་ཡུམ་སྲས་གསུམ་གྲོས་བྱས་པས། འགའ་
རེས་དགེ་བ་བྱེད་དགོས་ཟེར། འགའ་རེས་ཡུལ་མཁར་བཟུང་དགོས་ཟེར། འགའ་
རེས་གཉེན་སྲིད་སྦྲེལ་དགོས་ཟེར། འགའ་རེས་འདུན་མ་བཤམ་དགོས་ཟེར། དེ་
རྣམས་སོ་སོར་མ་འཆམ་པར། གཅེན་པོས་བློ་གྲོས་བཤམས་ནས་སུ། དེ་རྣམས་གང་
ཡང་འཐད་ལགས་ཏེ། འདབ་ཆགས་བྱ་ལ་ནང་མེད་ན། བྱ་རིགས་ཐམས་ཅད་འཆོལ་
བུར་འགྲོ། དེ་ལ་དང་པོ་འདུན་མ་བཤམ། དེ་མིན་གཞན་དག་ཞོར་ལ་འབྱུང༌། དེ་
ཕྱིར་ནང་སྲིད་བྱས་ནས་སུ། སོ་སོར་ཞལ་འཆམ་བྱེད་དགོས་ཟེར། བདག་བྱ་བོན་
76
76



མདོ་སྡེ།
གཞོན་ནུ་རོལ་རྩེད་ཀྱི་མདོ།
འཕྲིན་པ་བརྫོང་བ་ལགས། གསེར་གྱི་རི་བདུན་ཁ་ལ་གཤེགས་པར་ཞུ། ཞེས་སྨྲས་པ་
དེ་ལ་བྱ་རྒྱལ་གྱི་རང་རེ་འདབ་ཆགས་ཀྱི་རིགས་ལ། འདི་ཙམ་ཞིག་ཡོད་པ་ལ།
ནེའུ་ཙོའི་བས་སྦུང་ཆུང་མེད་པ་ལ། ལྷ་ཀླུ་མི་གསུམ་གྱི་ཡུལ་ནས་ནོར་ལེན་པའི་སྟོབས་
ཀྱང་ཅི་ཡོད། འབྲས་ཁལ་ཡ་ཟུང་ཞིག་ཡོད་ཀྱང་། དེས་བྱ་བརྒྱའི་སྤྱི་འདུན་ཀྱང་ཅི་
ཐོན། རྒྱུ་མེད་ཀྱི་སྟོན་མོས་གྲལ་གོང་གི་མི་སྐྱེངས་བྱ་བ་ཞིག་ཀྱང་ཨེ་ཡོང་། དཔག་
བསམ་གྱི་རྩེ་ནས་རི་བདུན་གྱི་ཁ་ལ་སོང་ཡང་། སོ་སོ་རུ་འཐོར་བ་ཞིག་མིན་པ་འདུན་
མ་ཡང་ཅི་ཐོན། ལར་བྱ་བྱིལ་གྱི་འདུས་ས་ལྗོན་ཤིང་ཡིན་པས། འདི་རུ་བསྡད་པའི་
ཨེ་དྲག །ནེའུ་ཙོའི་གླེང་ལང་སྙན་ཀྱང་འདབ་ཆགས་ཀྱི་སྐད་རེད་བས། བདེན་ཆ་
ཡང་ཅི་ཡོད་ཟེར་རོ། །དེ་ལ་བྱ་ཆེན་རྣམས་གཅིག་གིས་གཅིག་ལ་བལྟ་ཞིང་། མཆིད་
གླེང་བའི་ཚུལ་དུ་ཡོད་པ་ལ། བཞད་བྱས་སྤུ་རུ་གཡས་གཡོན་ནི་བསླང་། ཟ་འོག་གི་
སླག་པ་ནི་བཀྲམ། རྐན་སྒྲ་ཐག་ཐག་གཅིག་བརྡབས་ནས་སྨྲས་པ། ཉོན་ཅིག་འདབ་
ཆགས་བྱ་རིགས་རྣམས། གླེང་ལང་སྨྲ་ལ་ཐོབ་རིགས་ཡོད། དང་པོ་རྭ་ཅོ་ཡོད་པས་
ཁྱུང་གིས་སྨྲ། དེ་ནས་སྤུ་རུ་ཡོད་པ་ང་ཡིས་སྨྲ། དེ་མིན་བྱ་ལ་མཚན་རྟགས་ཅི་འདྲ་
ཡོད། བྱ་རྒྱལ་མན་ཆད་ང་ལ་ཉན་མཛོད་དང༌། འོ་སྐོལ་འདབ་ཆགས་ཀྱི་འདུན་མ་
བྱས་ན། སོ་སོར་ལས་བགོ་བསྒོ་བ་ལ། ད་ཡང་བབ་པའི་བྱ་ལ་བསྒོ་བའི་གཉེར་ཡོད་
ཅིང་། མ་བབ་པའི་བྱ་ལ་བཅོལ་གཉེར་ཅི་ཡོད། ཁ་སྤྱང་དོན་མེད་ནེའུ་ཙོ་ཁ་ལ་ཉན་
པས་ནམ་ཕུག་གི་ཆུས་ཅི་ཐོན། ལར་ཡང་ཁོས་འདབ་ཆགས་སྤྱིའི་འདུན་མ་བྱེད་ན།
ཁོ་ལ་དཔག་པའི་ཡོན་ཏན་ཅི་ཡོད། ཁྱུང་འདྲ་བའི་རྭ་ཅོ་ཞིག་ཡོད་དམ། ང་འདྲ་བའི་
སྤུ་རུ་ཞིག་ཡོད་དམ། ཁུ་བྱུག་འདྲ་བའི་སྐད་སྙན་ཞིག་ཡོད་དམ། ཤང་ཤང་འདྲ་བའི་
པ་དྲ་ཞིག་ཡོད་དམ། མཁའ་ལྡིང་འདྲ་བའི་སྤྱན་མིག་ཞིག་ཡོད་དམ། རྒོད་པོ་འདྲ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བའི་གཤོག་རྒྱང་ཞིག་ཡོད་དམ། རྨ་བྱ་འདྲ་བའི་མདངས་ལེགས་ཤིག་ཡོད་དམ། རྒྱ་
བྱ་འདྲ་བའི་འཇོལ་བེར་ཞིག་ཡོད་དམ། ཁྱིམ་བྱ་འདྲ་བའི་འཕྱོར་ར་ཞིག་ཡོད་དམ།
པུ་ཤུད་འདྲ་བའི་གཙུག་ཏོར་ཞིག་ཡོད་དམ། དུར་བྱ་འདྲ་བའི་འཇིགས་ཚུལ་ཞིག་
ཡོད་དམ། ཁྲུང་ཁྲུང་འདྲ་བའི་སྐེ་མགུལ་ཞིག་ཡོད་དམ། ངང་པ་འདྲ་བའི་སྐྱེ་བྱད་
ཅིག་ཡོད་དམ། དེ་མ་གཏོགས་པའི་ཁྲ་གླག་དང་ནེའུ་ལེ་ལ་སོགས་པའི་བྱའི་སྡིག་
ཅན་རྣམས་དང་། བྱ་རོག་དང་འོལ་བ་ལ་སོགས་བྱའི་གདུག་ཅན་རྣམས་དང༌། ཁཱ་
ཁྭ་དང་སྐྱ་ག་ལ་སོགས་བྱའི་སྤྱོད་ངན་རྣམས་དང༌། ངུར་པ་དང་ཏིང་ལེན་ལ་སོགས་
བྱའི་ཉམ་ཆུང་རྣམས་དང་། བྱ་གཤིན་དང་བྱིལ་བུ་ལ་སོགས་བྱའི་ཡི་དྭགས་རྣམས་
དང༌། ཟེར་ལྗང་དང་ནེའུ་ཙོ་ལ་སོགས་བྱའི་རྫུན་མ་རྣམས་དང༌། བྱིལ་ཆུང་དང་
རྒུམ་ཐུན་ལ་སོགས་པས་ཅི་ཤེས། ལར་ཡང་སང་ཉིན་བྱ་རྗེ་ཞིག་བསྐོས་ན་ང་ལ་བབ་
པ་འོང་ངེས་ཏེ། བདག་གིས་གང་ཟེར་བྱེད་དུ་བཅོལ་སར། ང་ནི་ཤིན་ཏུ་ཁྲོས་ན་བྱ་
རྒྱལ་ལ་ཡང་བཀྱོན་འབེབས་པ་འོང་བས། བྱ་རྒྱལ་སྐྲག་ན་བྱ་བྲན་ཐམས་ཅད་བརྒྱལ་
ནས་འགྲོ་ངེས་ཏེ། དེ་བས་སྡིག་ལ་ཤིན་ཏུ་འཛེམ་པས། དབེན་ས་ཞིག་སྙེགས་པ་ཡིན་
ཞེས་ཟེར་ནས། ལྗོན་ཤིང་གི་གསེབ་ན་འཕུར་ཏེ་སོང་ངོ༌། །དེ་ལ་ཁྲ་གླག་གཉིས་ཀྱིས་
བར་སྣང་གི་ཁམས་ནས་བཅུམ་ཞིང་བདས་ཏེ། ཟླ་མ་ནུས་པར་ཁྱུང་གི་སྤར་ཞབས་
སུ་གབ་སྟེ་འདུག་གོ །དེ་ལ་འདབ་ཆགས་ཀྱི་ནང་ན་བྱ་བརྒྱའི་ཡོ་ལོག་བྱུང་སྟེ། ཀུན་
གྱིས་བསྐོར་ནས་འགྲོ་ས་མ་སྟེར་བ་ལ། བྱ་རྒྱལ་གྱིས་འདུན་མ་བྱས་ནས། ཁྱེད་རྣམས་
ཀྱིས་སྲོག་ལ་མ་ཉེན་དང་། བདག་གིས་གང་ཟེར་བྱེད་དུ་བཅོལ་ཞེས་གསུངས་པས།
དེ་ལ་བྱ་རོག་གིས་འདོད་སྨོས་ནས། བྱ་རྒྱལ་བཀུར་བའི་ཆེ་བ་ལ། གར་ཡིན་དུ་སྤུ་རུ་
མི་སློང་བ། སྐད་སྙན་གྱི་སྐད་མི་བཅོམ་པའི་ཕྱིར་དུ་ཉིན་མོ་ལ་སྐད་མི་བསྒྲག་པ། བྱ་
བརྒྱའི་ནག་ཕོག་པའི་དོན་ལ་ཉིན་གྱིན་སྐུང་ལ་མཚན་མོ་གཟན་ཚོལ་བ། མི་སྡུག་པ་
78



མདོ་སྡེ།
གཞོན་ནུ་རོལ་རྩེད་ཀྱི་མདོ།
ལྟས་ངན་ཡིན་པའི་རྟགས་ལ་ནམ་དགུང་ཧ་ཧ་རྒོད་པ། ཉིན་ལ་བུད་ནས་བྱ་བྱིལ་
ཀུན་ཚོགས་ནས། ལྟས་ངན་གྱི་བཀར་བར་བྱེད་པ། མིང་ཡང་ལྟས་ངན་སྒྲ་བོ་ཆེ་ཞེས་
བྱ་བར་འབོད་པ། དེ་ལྟ་བུའི་ཆད་མདོ་བྱས་ནས་ཁྱུང་གི་སྤར་ཞབས་ནས་བཏོན་ཏེ།
སྤུ་རུ་ཡང་བསྙལ། སྒྲོག་རུས་ཡང་གཞོལ། སྤུ་གསེབ་ཏུ་མཆུ་བཅུག་ནས་བཞིན་ལོག་
གེ་འདུག་གོ །དེ་ལ་བྱ་རོག་གིས་ཁོའི་ཅན་དུ་རྡོ་རྗེ་འགྲོས་བྱེད་ཅིང་སྨྲས་པ། ལྟས་ངན་
སྐད་པོ་ཆེ་བྱ་བརྒྱའི་རྗེ་བོ་ཨེ་བྱེད། བྱ་རྒྱལ་ཁྱུང་ཆེན་མིན་ན་ད་ཙམ་ན། སྒྲོ་ཆེན་ལ་བྱ་
ཆེན་གྱི་མནངས་ཕུད་དང༌། སྒྲོ་ཕྲན་ལ་བྱ་བྲན་གྱི་སྒང་བགོས་དང་། སྒྲོ་ཆུང་ལ་བྱིལ་
ཆུང་གིས་ཐོབ་ཤོར་དང་། སྤུ་རུ་ལ་འཚོགས་པའི་བཞད་བགད་དང་། བྱ་མགོ་ལ་སྣང་
གཤེན་གྱི་བྱ་རྡང་དང༌། པགས་པ་ལ་བཙན་བོན་གྱི་གསོབ་རྟེན་དང་། ཤ་ལ་ཤ་ཟན་
གྱི་རྔམ་ཟས་དང༌། ཁྲག་ལ་འདམ་ཟན་གྱི་ངར་ཆུ་དང་། སྡེར་མོ་ལ་བྱིས་བའི་རྩེ་མོ་
དང་། མིག་ལ་བྱ་རོག་གི་མཆུ་བསྐོར་སོགས། བྱ་བ་བྱེད་རྒྱུ་མཚར་མཚར་འགའ་ཡོད་
དེ་ཨང་ཟེར། དེ་ལ་ཁོ་ཡང་ཤིན་ཏུ་ཚིག་པ་ཟ་ནས་སྨྲས་པ། ལྟས་ངན་གདོང་བཟང་
ནག་པོ་མཆུ་བོ་ཆེ། ཁྱོད་ལ་བཟང་བཟང་གི་ཡ་འདྲེན་ཅི་ཡོད། ཉམ་ཆུང་ལ་སྡང་པ་
ཉམ་ཆེན་ལ་བྲེད་པ། སྤྱང་སྤྱང་འདྲ་ཞིང་གླེན་པ། རིག་རིག་འདྲ་ཞིང་རྟུལ་བ། མི་
གཙང་བའི་ཟས་ལ་འབགས་པ། སྔགས་པའི་གཏོར་མ་བཅོམ་པ། ཉམ་རིད་ཀྱི་སྒལ་
པ་གཙག་པ། བུ་ཚའི་ལན་ཆགས་སྙེགས་པ། བུ་མོ་བྱང་དུ་སྐྱེལ་བ། རི་སྤྱང་གི་སྣ་
འདྲེན་བྱེད་པ། འགྲོ་བ་མི་ལ་གནོད་པ། བྱོལ་སོང་ཕྱུགས་ལ་འཚེ་བ། ཉམ་ཆུང་གི་
ཁ་དབུགས་འཕྲོག་པ། གཞུ་རྒྱུད་སྙིང་ལ་གཟེར་བ། མ་ཤི་གསོན་མིག་འབྲུ་བ། ངན་
པ་ཀུན་ཚང་ཁྱོད་ཡིན་མོད། ཁྱེད་ལ་ཡོན་ཏན་གྱི་ཆ་ཤས་ཅི་ཡོད། ང་ལ་ནན་འོག་གི་
འདུན་མ་སྨོད་དེ། ངས་ཀྱང་ཁྱོད་རྣམས་གཉིད་ལོག་པའི་དུས་སུ། མཆན་གྱི་བུ་དང་
ཕུགས་ཀྱི་ཟས་ནོར་ལ་ཐོབ་ཤོར་དང་འཇབ་བུ་བྱེད། སྒོས་སུ་ཁྱོད་དང་འོ་སྐོལ་གཉིས།
79



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བུ་དང་ཚ་བོ་ཡང་ཚའི་རིང་ལ་འཆམ་པའི་དུས་མེད། ད་ཅི་བྱ་རྒྱལ་མིན་ན། ངེད་
རང་གཉིས་རྩལ་ཞིག་འགྲན་ཏེ། ཁྱེད་ངའི་རྐན་སྒྲ་གཅིག་གིས་ཡང་བརྒྱལ་ངེས་པར་
འདུག །དེ་ནི་བྱ་རོག་དང་འུག་པ་གཉིས་ཟེར་བ་སྲིད་པའི་གཏམ་རྒྱུད་ཅིག་བྱེད་ཟེར་
ནས་སོ་སོར་ང་རྒྱལ་ལོ། །
དེའི་ཚེ་ནེའུ་ཙོས་སྨྲས་པ། ཁྱེད་རྣམས་ཤག་ཀ་མ་བཀྱེ་དོན་ལ་རིང་། འདུ་འདུ་གྲོས་
མེད་བྱ་ཡི་འདུན་མ་ལ། དབུ་ནག་མི་རྣམས་ཀུན་གྱིས་འཕྱ་བར་འོང་། ནེའུ་ཙོ་ལུས་
སྦུངས་ཆུང་ཡང་སེམས་སྟོབས་ཆེ། ཕོ་ཚོད་མེད་ན་བྱ་བརྒྱའི་འདུན་མི་ཤོམ། ནུས་
སྟོབས་མེད་ན་དགེ་བ་ག་ན་དྲན། ཡོ་བྱད་མེད་ན་ཤུལ་རིང་མགྲོན་མི་འབོད། ཆོག་
ཤེས་མེད་ན་འདུན་མའི་གཞི་མི་འཛིན། འདྲ་འཐད་དགོངས་ན་བྱ་རྒྱལ་བློས་ཆོད་ལ།
མ་ཐོགས་མྱུར་དུ་ལ་འུར་གཤེགས་པར་ཞུ། མི་འཐད་དགོངས་ན་ངེད་ལ་ལ་ཐང་མེད།
བསགས་པ་ཡོད་ཀྱང་དགེ་ཕྱོགས་གཏོང་བས་ཆོག །འདབ་ཆགས་བྱ་རེ་གར་སོང་ཚེ་
རེ་ཕྱིད། མུ་ཁྱུ་མེད་ཀྱང་མི་དང་བསྟུན་པས་ཆོག །ཅེས་ཟེར་བ་ལ། ཐམས་ཅད་ཀུན་
གྱིས་སྨྲས་པ། ནེའུ་ཙོ་ཕ་མ་བུ་ལ། ཕོ་ཚོད་མེད་ན་བྱ་བརྒྱའི་འདུན་མ་མི་དྲན། འོ་
སྐོལ་བྱ་ཆེན་དང་བྱ་བྲན་མང་ཡང་སུས་ཀྱང་འདུན་མའི་གཞི་མི་ཐིང་། སོ་སོར་ཁ་མ་
འཆམ་པར་ཅི་བྱེད་ཀྱི་བསྐོ་བར་ཤིང་ཡོངས་འདུས་ཀྱི་འབྲས་བུ་ལ་ཡེང་ནས། བྱ་བྱིལ་
གྱི་འདུན་ཚོགས་ལ་ཅི་བྱེད་ཀྱི་བློ་གྲོས་མ་བྱུང་། ད་ནི་དེ་འདྲ་འདུན་མ་གཅིག་བཏིང་
ན། ཅི་བྱེད་ཀྱི་བསྐོ་བཞག་ཅིག་འོང་བས་འགྲོ་བ་འཐད་ཅེས་ཟེར་ནས། ཐམས་ཅད་
ཀུན་རི་བདུན་གྱི་ཁ་ན་བབས་ཏེ། དེའི་ཚེ་འདབ་ཆགས་རྣམས་གསེར་གྱི་རི་བདུན་གྱི་
ཁ་ཁྱེར་དང་པོ། སིང་ལྡིང་འཛིན་གྱི་ནགས་ཚལ་ལ། ནེའུ་ཙོ་ཡབ་ཡུམ་གྱིས་བསགས་
པའི་རྒྱུ་དང་། ཡོ་བྱད་མང་པོ་མཐོང་ནས། འདབ་ཆགས་ཀུན་དགའ་སྟེ་སྤྲོ་བ་སྐྱེས་
སོ། །དེ་ནས་ལྷའི་གཤེན་པོ་དཔོན་སློབ་ཀྱིས་གྲལ་གྱི་དབུ་བཟུང་། བྱ་རྒྱལ་ཁྱུང་ཆེན་
80



མདོ་སྡེ།
གཞོན་ནུ་རོལ་རྩེད་ཀྱི་མདོ།
གྱིས་གྲལ་གྱི་གོང་མནན། ཀང་ཀ་རྒོད་པོས་གྲལ་གྱི་ཟུར་བརྒྱན། མཁའ་ལྡིང་ནག་
མོས་གྲལ་གྱི་ཚོད་ཉུལ། ཤང་ཤང་སེར་པོས་གྲལ་གྱི་གཞུང་བཟུང་། ཁྲ་གླག་དར་
མས་གྲལ་གྱི་སྐོས་མཛད། བྱ་མ་བྱིལ་བུས་གྲལ་གྱི་མཐའ་རྟེན། རྨ་བྱ་དང་རྒྱ་བྱ་ཁྱིམ་
བྱ་གསུམ་གྱིས་བྱ་བའི་ཤོམ་བྱས། དེ་ནི་དེ་ལྟར་དུ་ཚོགས་པ་ལ། འབྲས་ཟན་རྡོག་མ་
རེ་དང་། རྩི་མར་གྱི་ཁུ་བ་དང༌། མེ་ཏོག་གི་རྩི་གཤག་དང་། གཞན་ཡང་མང་སའི་
ཤ་དང་། ཡུ་ཏིའི་ཆང་དང་། ནས་འབྲས་དང༌། ཏིལ་དཀར་དང༌། སོ་བ་དང་། རྒྱ་
སྲན་དང་། ས་ཞག་འདམ་བུ་དང་། ལི་རྒྱན་དང༌། ཤིང་ཏོག་དང་། དེ་ལ་སོགས་
པས་དགའ་སྟོན་དང་། བསྙེན་བཀུར་རྒྱ་ཆེན་པོ་རུ་བྱས་ནས། ནེའུ་ཙོ་ཡབ་ཀྱིས་སྨྲས་
པ། འོ་སྐོལ་བྱ་བ་ཆེན་པོ་འདི་དག་ལ། གམ་ཚིག་མཆིད་གསུམ་སྙན་ངག་མ་རྒྱན་
ན། ཚིག་གསུམ་མ་གཏམ་ཉེ་དྲུང་བརྡ་མི་འཇལ། གོམ་གསུམ་མི་སྤོ་སྒོ་ཕུགས་ཤན་མི་
འབྱེད། དེ་ཕྱིར་བྱ་བ་གང་ལ་གཏམ་ཞིག་དགོས། གལ་ཏེ་བྱ་བ་དག་ལ་གཏམ་མེད་ན།
བསྙེན་བཀུར་ཚིག་མེད་མུན་ཁྲོད་རྫས་བླུགས་འདྲ། དེས་ན་འདི་ལ་མཆིད་ཅིག་གླེང་
བར་འཐད། ཅེས་ཟེར་རོ། །
དེ་ལ་སྲས་བུ་གཅེན་པོས་སྨྲས་པ། གསོན་དང་ནེའུ་ཙོ་ཡབ་ཡུམ་ཤག་བཤེས་རྣམས།
བྱ་བ་ཆུང་ལ་བྱར་གཡེང་ཆེ་བ་མིན། ཡོ་བྱད་ཞན་ལ་གམ་ཚིག་དགོས་པ་མིན། འོན་
ཀྱང་གམ་ཚིག་དངོས་པོ་མཐོང་ཛ་གསལ། དེ་ཕྱིར་འདི་ལ་མཆིད་ཚིག་དགོས་པ་མེད།
སེམས་ལ་གཡོ་སྒྱུ་མེད་ན་བྱ་བ་ཆེ་ཤོས་ཡིན། ཞེས་ཟེར་རོ། །དེ་ལ་རྨ་བྱ་དང་རྒྱ་བྱ་
དང་ཁྱིམ་བྱ་དེ་པོ་གསུམ་གྱིས་དེ་ལྟ་བུའི་ཐབས་མེད། བྱ་བ་ཆེན་པོ་འདི་འདྲ་བ་ལ།
འདྲ་འཐད་དང་ཡིན་ཚུལ་གྱི་གླེང་གླང་ཚིག་གསུམ་མེད་ན། འདབ་ཆགས་བྱའི་འདུན་
ཡང་ཅི། ལྷའི་གཡུང་དྲུང་སེམས་དཔའ་རྣམས་དང་། མགོ་ནག་མིའི་སྔོན་ཡང་ངོ་ཚ།
དེ་ན་སྐྱེས་པའི་མི་ལ་གྲགས་པའི་གཏམ་བྱ་བ་ཡིན་པས། གླེང་ལང་ཚིག་གསུམ་བྱེད་
81



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དགོས་པ་ལ་སུས་ཕེར་ཞེ་ན་ཀུན་ཞལ་བསྡུར་བ་ལ། ནེའུ་ཙོས་འོ་ན་འདབ་ཆགས་ལ་
ཆེ་བ་དང་བཙུན་པ་རྣམས་ནི། གྲལ་གྱི་དབུ་འཛིན་དང་ཟུར་རྒྱན་ལ་བཞག་དགོས།
འབྲིང་བ་དང་དེ་འོག་རྣམས་ལ་སྐད་སྙན་དང་སྤུ་སྡུག་དང་སྟོབས་དྲག་པ་མང་དུ་
ཡོད་དེ། གམ་ཚིག་མཆིད་གསུམ་འདི་ཤིན་ཏུ་དཀའ་བ་ཡིན་པས། གང་ཡིན་གྱིས་མི་
ཡོང་། སྒམ་ཁྱེར་ཕ་ཝང་ཡིན་ན། སྔོན་སྲིད་པའི་དཔེ་སྲོལ་ལ། བྱ་བོན་འཕྲིན་པ་བཅུ་
གསུམ་གྱི་ནང་ནས་ཀྱང༌། འཕྲིན་པ་རྣོ་ལ་གྲགས་པ་ཐིང་སྔ་བ་དེ་ཁོ་ཡིན་པས། ཤེས་
ཀྱང་ཤེས་ལ་བརྡ་ཡང་འབྱོར་ཏེ། གཟུགས་ངན་པས་ཁྲོམ་དུ་སྟོན་ཕེར་ཙམ་མེད་དེ།
ཁོ་རང་ལ་དྲིས་དང་ཟེར་རོ། །དེར་ཕ་ཝང་ལ་དྲིས་པ། ཁྱེད་ནེ་ཙོའི་བྱ་བ་ཆེན་པོ་འདི་
ལ། གམ་ཚིག་མཆིད་གསུམ་གྱི་བརྡ་འཕྲོད་དམ་བྱས་པས། ཕ་ཝང་གིས་ང་གཟུགས་
ཡང་ངན་པས་ག་ན་འཕྲོད། ཁྱེད་རྣམས་གཙུག་ཏོར་གྱི་ལྡེམ་དང་། གཞའ་ཚོན་གྱི་
མདོག་དང་། ཟ་འོག་གི་འཇོལ་དང་། ཟེར་ལྗང་གི་སྤུ་རུ་ཡོད་པ་རྣམས་ཀྱིས་ཤེས་
ལས་ཆེ། ང་ཕ་ཝང་ཉམ་ཡང་ཆུང༌། གཟུགས་ཀྱང་ངན། སྨྲས་ཀྱང་སྟོན་མོའི་བལྟ་
འདྲེ་ཞིག་ལས་མི་ཡོང་ཟེར་བ་ལ། དེ་ལ་རྒྱ་བྱས་འབྲས་ཆང་ཤིང་འབྲས་ཀྱི་སྒོང་བུ་
གང་བཏེག་ནས། སྒམ་ཁྱེར་དེ་འདྲ་བ་མ་གསུངས་། སྐྱེམས་འདི་མཆོད་ལ་གསུངས་
པར་ཞུ། ཞེས་ཟེར་བ་ལ། དེར་ཁོ་དགའ་ནས་སྨྲས་པ། དེས་ན་ང་ལ་མགོ་ལ་བཅིངས་
པའི་ཐོད་ཅིག་དང་། རྒྱབ་ན་གོན་པའི་བེར་ཞིག་དང༌། ལག་ན་བཟུང་བའི་ལྕག་
ཅིག་དང༌། འོག་ན་ཞོན་པའི་རྟ་ཞིག་དགོས་ཟེར་བ་ལ། དབུ་ལ་སྲིན་བལ་གྱི་ཐོད་ནི་
བཅིངས། སྐུ་ལ་ཤིང་ལོའི་བེར་ནི་གོན། ལག་ན་ཨ་འབྲས་ཀྱི་ལྕག་ནི་བཞག །བྱ་མ་
བྱིའུའི་རྟ་ཞིག་ལ་བསྐྱོན་ནས། ཁྱིམ་བྱས་རྟ་ཁ་ཁྲིད་དེ། རྨ་བྱ་དང་རྒྱ་བྱ་གཉིས་ཀྱིས་
གཡས་གཡོན་ནས་བརྟེན་ཏེ། ཕ་ཝང་གིས་འདི་སྐད་དོ། ། །
༧ འོ་ལེགས་སོ། །འོ་ལེགས་སོ། །འོ་ལེགས་སོ། །ཞེས་ལྷ་ཀླུ་མི་གསུམ་ཀྱིས་ཚོར་བ་



མདོ་སྡེ།
གཞོན་ནུ་རོལ་རྩེད་ཀྱི་མདོ།
རུ་བོས་ན་སྨྲས་པ། འོ་དེ་རིང་གི་གནས་སྐབས་སུ། ངེད་རང་འདབ་ཆགས་བྱའི་
ལུགས་ཀྱི་ཕུགས་ཐག་རིང་པོ། གནམ་འཕང་མཐོན་པོ། བར་ཐག་ཟབ་བུ། འགྱང་པ་
ཅན་གྱི་ལོ་རྒྱུས་ནི་ཞུ་མི་འཚལ། འོན་ཀྱང་དེ་རིང་གི་སྐབས་སུ། གནམ་ལ་ཉི་ཟླ་ཀླུང་
བཟང་། ས་ལ་དུས་ཚོད་བག་དྲོ། བར་ན་ལྷ་མི་བཀྲ་ཤིས་ནས། དགེ་ཞིང་བཞུགས་
པའི་དུས་འདིར། སྟོང་གསུམ་མི་མཇེད་འཇིག་རྟེན་གྱི་དབུས་དཀྱིལ། ཚངས་རྒྱུང་
ཉེར་ལྔ་བརྩེགས་པའི་དབུ་མ། རྡུལ་མེད་རྡུལ་དང་བྲལ་བའི་ས་གཞི། གླིང་བཞི་གླིང་
ཕྲན་བསྐོར་བའི་དབུས་དཀྱིལ། དབུས་ཀྱི་རི་རྒྱལ་ལྷུན་པོའི་རྐེད་པ། དཔག་བསམ་
ཡོངས་འདུ་ལྗོན་པའི་བསིལ་ཡབ། གསེར་གྱི་རི་བདུན་དང་པོའི་ཁ་ཁྱེར། སིང་ལྡིང་
ནགས་ཚལ་བཀོད་པའི་ཚལ་གསེབ་ན། འདབ་ཆགས་བྱའི་ཚོགས་པ་གཞི་བཟུང་།
མཐོ་དམན་མེད་པའི་ཚོགས་ལུགས་དང་སྤྲོ། ལྷའི་གཡུང་དྲུང་སེམས་དཔའ་རྣམས་
ཀྱིས་གྲལ་གྱི་དབུ་བཟུང་། འདབ་ཆགས་ཀྱི་རྒྱལ་པོ་ཁྱུང་གིས་གྲལ་གྱི་གོང་མནན།
ཀང་ཀ་རྒོད་པོ་ལ་སོགས་བྱ་ཆེན་རྣམས་ཀྱིས་གྲལ་གྱི་ཟུར་བརྒྱན། མཁའ་ལྡིང་ནག་མོ་
ལ་སོགས་སྤྱན་ལྡན་རྣམས་ཀྱིས་གྲལ་གྱི་གསེབ་ཉུལ། ཤང་ཤང་སེར་པོ་ལ་སོགས་ངོ་
མཚར་ཆེ་བ་རྣམས་ཀྱིས་གྲལ་གྱི་གཞུང་འཛིན། བྱ་མ་བྱིའུ་ལ་སོགས་ཉམ་ཆུང་བ་
རྣམས་ཀྱིས་གྲལ་གྱི་མཐའ་བརྟེན། ཁྲ་གླག་དར་མ་ལ་སོགས་དཔའ་རྩལ་ཆེ་བ་རྣམས་
ཀྱིས་གྲལ་གྱི་ཤོམ་མཛད། རྨ་བྱ་རྒྱ་བྱ་ཁྱིམ་བྱ་གསུམ་གྱིས་བྱ་བའི་སྐོས་འདེབས་ནས།
ཤིན་ཏུ་འཕྲོད་པར་མཛད་པ་ལགས། དེ་ལ་སྐབས་དོན་མཚོན་པར་བྱེད་པ་ལ། ལོ་
རྒྱུས་རྣམ་པ་གསུམ་གྱིས་ཁོག་དབུབ་དགོས་ཏེ། གཡུང་དྲུང་བོན་གྱི་ལོ་རྒྱུས། རྒྱལ་པོའི་
ཁྲིམས་ཀྱི་ལོ་རྒྱུས། རང་རང་སྒོས་ཀྱི་ལོ་རྒྱུས་དང་གསུམ་སྟེ། དེ་ལ་གཡུང་དྲུང་བོན་གྱི་
ལོ་རྒྱུས་དང་རྒྱལ་པོ་ཁྲིམས་ཀྱི་ལོ་རྒྱུས་ནི་ལོགས་སུ་འབྱུང་སྟེ། དེ་ཡང་ཟུར་ཙམ་བཤད་
ན། གཡུང་དྲུང་གི་བོན་རིན་པོ་ཆེ་འདི། དང་པོ་བྱུང་བའི་ཁུངས་བཙུན། བར་དུ་
83



14
གསུང་རབ་སྒོ་མཛོད་རིན་པོ་ཆེའི་གླེགས་བམ། 14
འཇུག་པའི་ལམ་བཟང་། ཐ་མ་སྒྲུབ་པའི་དོན་ཆེ་སྟེ། དང་པོ་བྱུང་བའི་ཁུངས་ནི། སྟོང་
ཞིང་བདག་མེད་པ་ལས་བྱུང་། བར་དུ་སྒྲུབ་པའི་ལམ་ནི། ཕ་རོལ་ཕྱིན་པ་བཅུ་ལ་སྤྱོད།
ཐ་མ་གྲུབ་པའི་འབྲས་བུ་ནི། བོན་ཉིད་ཀྱི་དབྱིངས་སུ་སངས་རྒྱས་པའོ། །རྒྱལ་པོའི་
ཁྲིམས་ཀྱི་ལོ་རྒྱུས་ནི། དང་པོ་བྱུང་བའི་ཁུངས་བཙུན། བར་དུ་བརྟེན་པའི་གནས་
བཟང་། ཐ་མ་བསགས་པའི་དོན་ཆེ་སྟེ། དང་པོ་བྱུང་བའི་ཁུངས་ནི། རྒྱལ་རིགས་དྲ་
མ་ཆེན་པོ་ལས་བྱུང་། བར་དུ་བརྟེན་པའི་གནས་ནི། རྒྱལ་པོའི་ཁྲིམས་ལ་བརྟེན་པས་
རྒྱལ་ཁམས་བདེ་ལ་བཀོད། ཐ་མ་བསགས་པའི་དོན་ནི། བསོད་ནམས་བསགས་པའི་
འབྲས་བུ་སྨིན་ཏེ། དགེ་བའི་དེད་དཔོན་ཆེན་པོར་གྱུར་པ་ལགས་སོ། །ད་རང་རང་
སྒོས་ཀྱི་ལོ་རྒྱུས་ཀྱི་དབང་དུ་བགྱིས་ན། རང་རེ་འདབ་ཆགས་ཀྱི་བྱ་ཞེས་བྱ་བ་འདི།
དང་པོ་གྲོལ་བའི་ཕུགས་བཟང་སྟེ། འོད་གསལ་ལྷའི་གདུང་རབས་ལས་གྲོལ། བར་དུ་
སྲིད་པའི་རྒྱུད་འཕེལ་ཏེ། སྐྱེ་བ་རྣམ་བཞི་ལས་སྒོང་སྐྱེས་ལས་སྲིད། དེ་ཡང་ཡེ་རྗེ་
ཡང་མེས་འོད་ཆེན་དང་། ཕྱི་མོ་ལྷ་མོ་གཙང་མཛེས་མ་གཉིས། ཐབས་དང་ཡིད་ཀྱིས་
བཤོས་པ་ལས། སྲས་ནི་བྱ་དང་སྤྲེལ་གཉིས་བྱུང༌། མཁའ་ལྡིང་རྒྱལ་པོ་བྱའུ་དང༌།
ཡིད་ཀྱི་བྱ་མ་བཤོས་པ་ལས། ཡ་མཚན་ཅན་གྱི་སྒོང་བཞི་བྱུང་། ཡ་མཚན་སྒོང་བཞི་
བརྡོལ་བ་ལ། གཅིག་དེ་ཤ་ཁྲག་དམར་ལ་དད། ཤ་ཟན་ཐམས་ཅད་དེ་ལས་གྲོལ།
གཅིག་དེ་ས་ཞག་འདམ་ལ་དད། འདམ་ཟན་ཐམས་ཅད་དེ་ལས་གྲོལ། གཅིག་དེ་ཁ་
དོག་སྤུ་མཚན་ལེགས། སྤུ་སྡུག་ཐམས་ཅད་དེ་ལས་གྲོལ། གཅིག་དེ་ཅ་ཅོལ་སྨྲ་བ་མང་།
སྨྲ་མཁན་ཐམས་ཅད་དེ་ལས་གྲོལ། དེ་ལས་བྱ་ཡི་རྒྱལ་བཞི་བྱུང༌། སྟེང་ལྷ་ཡུལ་སྲིད་
རྩེ་གནོན་མི་དེ། ཤ་ཟན་ཁྱུང་གི་རྒྱལ་པོ་ཡིན། འོག་ཀླུ་ཡུལ་གསེར་ཕྱེ་ལེན་མི་དེ། ངང་
པ་ཀླུ་ཡི་རྒྱལ་པོ་ཡིན། བར་མི་ཡུལ་གླིང་བཞི་སྐོར་མི་དེ། སྤུ་སྡུག་ཤང་ཤང་རྒྱལ་པོ་
ཡིན། དེ་ཀུན་ལ་ཚངས་ཚངས་བརྗོད་མི་དེ། གསུང་སྙན་བྱ་རྒྱལ་ཁུ་བྱུག་ཡིན། དེ་
84



མདོ་སྡེ།
གཞོན་ནུ་རོལ་རྩེད་ཀྱི་མདོ།
ལས་བྱ་ཡི་བློན་བརྒྱད་གྲོལ། མཁའ་ལྡིང་ནག་མོ་དུང་སྤྱན་དང༌། ཤ་ཟན་ཀང་ཀ་
རྒོད་པོ་གཉིས། ཤ་ཟན་ཁྱུང་གི་ཁ་ལོ་བསྒྱུར། འདམ་ཟན་ངུར་པ་སེར་པོ་དང་། སྐད་
གཅོང་མཐིང་རིལ་གྲོ་མོ་གཉིས། ཀླུ་བྱ་ངང་མོའི་ཁ་ལོ་སྒྱུར། མཛེས་སྡུག་རྨ་བྱའི་
མདངས་ལེགས་དང༌། སྤུ་སྡུག་རྒྱ་བྱ་ཁྲ་མོ་གཉིས། མཁའ་ལྡིང་དེའུའི་ཁ་ལོ་སྒྱུར།
སྐད་སྙན་ནེའུ་ཙོ་སྔོན་མོ་དང་། བློན་ཆེན་ཐེ་བ་རྒྱ་བོ་གཉིས། གསུང་སྙན་ཁུ་བྱུག་ཁ་
ལོ་སྒྱུར། དེ་ལ་སྲུང་བའི་བྱ་བཞི་ཡོད། མཁའ་ལྡིང་ནག་མོ་གསེར་མིག་དེས། རི་རབ་
ཁོང་སེང་བར་མ་སྲུང་། ཁྲུང་ཁྲུང་དཀར་མོ་མགུལ་རིང་དེས། བྱང་ཐང་སྣང་མོའི་ནེ་
ལྗང་སྲུང་། ཆབ་གསལ་བྱ་ཐང་སེ་བོ་དེས། རྒྱ་མཚོའི་ས་ཞག་འདམ་བུ་སྲུང་། བཙུན་
འཕྱོར་ཁྱིམ་བྱ་དེ་པོ་དེས། རྗེ་རྒྱལ་བཙད་པོའི་ཕོ་བྲང་སྲུང་། བྱ་ལ་དཔག་པའི་བྱ་བཞི་
ཡོད། ཤ་ཟན་གླག་མོ་སྐད་ཀྱི་དཔག །དུང་ཁྲ་ཧོར་པ་རྩལ་གྱི་དཔག །སྒོམ་ཁྱེར་ཕ་
ཝང་སྨྲ་བའི་དཔག །ཕོ་མ་རོག་གུ་མིག་གི་དཔག །བྱ་ལ་འཇིགས་པའི་སྡེ་བཞི་ཡོད།
ཤ་ཟན་རྣམས་ལས་དུར་བྱ་འཇིགས། འདམ་ཟན་རྣམས་ལས་སོ་བྱ་འཇིགས། སྤུ་སྡུག་
རྣམས་ལས་འུག་པ་འཇིགས། སྐད་སྙན་རྣམས་ལས་ལྷ་བྱ་འཇིགས། བྱ་ལ་འགྲོ་བ་
རིགས་དྲུག་ཡོད། བྱ་དམར་ནེ་གུང་ལྷ་ཡི་བྱ། མཁའ་ལྡིང་ནག་པོ་ལྷ་མིན་བྱ། ཤང་
ཤང་སེར་པོ་མི་ཡི་བྱ། འདམ་ཟན་ན་དྲ་བྱོལ་སོང་བྱ། བྱ་གཤིན་གོ་བོ་ཡི་དྭགས་བྱ།
དམེ་བྱ་ཧོར་པ་དམྱལ་བའི་བྱ། བྱ་ལ་སྐྱེ་བ་རྣམ་བཞི་ཡོད། དང་པོ་མ་ཡི་མངལ་ནས་
སྐྱེ། དེ་ནས་རིན་ཆེན་སྒོང་ལས་སྐྱེ། དེ་ནས་འབྱུང་བའི་དྲོད་ལས་སྐྱེ། དེ་ནས་རང་
བཞིན་བརྫུས་ཏེ་སྐྱེ། བྱ་སྲིད་པ་གསུམ་ལས་འཕྲེད་ཉལ་ཡིན། སྐྱེ་བ་བཞི་ལས་སྒོང་
སྐྱེས་ཡིན། ཤ་ཟན་བར་སྣང་མཁའ་ལ་འཕྱོ། འདམ་ཟན་རྒྱ་མཚོའི་གླིང་དུ་སྡོད། སྤུ་
སྡུག་སྐྱེད་མོའི་ཚལ་ལ་འཁྲ། སྐད་སྙན་ནགས་ཚལ་གསེབ་ན་འདུག །སྒུམ་ཐུན་རྒྱལ་
ཁམས་ཁྲོམ་དུ་ལྷགས། ཤ་ཟན་དུར་ཁྲོད་མངའ་བདག་བྱེད། འདམ་ཟན་བདུད་རྩིའི་
85



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ས་ཞག་ལེན། སྤུ་སྡུག་འགྲོ་བ་གཞན་སྣང་སྒྱུར། སྐད་སྙན་བྱིང་རྨུགས་འཐིབ་པ་
གསེང་། སྒུམ་ཐུན་འབྲུ་དགུའི་བང་མཛོད་སྤེལ། དེ་འདབ་ཆགས་བྱ་ཡི་བྱུང་ཁུངས་
དང་། སྲིད་པ་རྒྱུད་ཀྱི་གྲོལ་ཚུལ་དང་། ལས་དང་ལྟང་མ་ཡོད་ཚུལ་ཡིན། འདབ་
ཆགས་དེ་རྣམས་ཀྱི་ནང་ནས། སྐད་སྙན་རྒྱུད་ལས་གྲོལ་བ་ཡི། སྐད་སྙན་ནེ་ཙོ་གཡུ་
རུ་དང་། མཛངས་མ་ནེའུ་ལྕམ་ལ་ལོ་གཉིས་ལ་སྲས་གསུམ་བལྟམས་པ་ལ། རྒྱལ་མི་
རབས་གསུམ་གྱི་སྲས་གསུམ་འཁྲུངས། གཅིག་དེ་བྱ་རྒྱལ་ཁྱུང་ལ་རིགས། གཤོག་པས་
ཁམས་གསུམ་ཟིལ་གྱིས་གནོན། གཅིག་དེ་ཀང་ཀ་རྒོད་ལ་རིགས། བར་སྣང་རླུང་གི་
འཁོར་ལོ་ཁྲོལ། གཅིག་དེ་རྨ་བྱ་མཛེས་ལ་རིགས། སྤུ་རུ་གཞའ་ཚོན་འོད་དུ་ལྡེམ། བྱ་
གཞན་དང་མི་འདྲ་ཀུན་ལས་དཔག །འགྱུར་སྐད་སུམ་བརྒྱ་དྲུག་ཅུ་ཤེས། ལྷ་ཀླུ་མི་
གསུམ་འདུན་ས་ན། སྐད་འགྱུར་ལོ་ཙཱ་བྱས་ཀྱང་ཕེར། སྟེང་འོག་བར་གསུམ་བཅུད་
བསྡུས་ནས། ཡབ་ཡུམ་སྲས་གསུམ་གྲོས་བྱས་ཏེ། ཕ་བསོག་པ་ཅན་གྱི་ཟས་ནོར་ལ།
བུ་གཏོང་ཕོད་ཅན་གྱིས་གཏོང་བར་བྱ། བུ་གཏོང་ཕོད་ཅན་གྱི་བྱ་བ་ལ། ཁྲོམ་ཤེས་
ལྡན་རྣ་བས་ཉན་པར་བྱ། རྒྱུ་བསོག་པ་ཅན་གྱི་བྱ་བ་ལ། གམ་ཚིག་མཆིད་གསུམ་
གླེང་བར་བྱ། ཞེས་བྱ་བ་ཡིན་པས། ད་བསགས་པའི་ནོར་ལ་གཏོང་སྒོ་དང་། འབུལ་
བའི་རྟ་ལ་གཏོང་སྒོ་བྱ་བ་ཡིན་པས། ངུར་སྨྲིག་ཤིང་གི་ཕྱིར་བུ་དང་། ཤུན་མིན་དར་
གྱི་ན་བཟའ་དང་། ཤི་ཤོན་གཙང་མའི་སྐུ་ཆིངས་དང་། མེ་ཏོག་མཛེས་པའི་པད་ཞུ་
དང་། པད་ལོ་སྔོན་པོའི་པད་གདན་ལྔ། རྒོད་གསས་ཁྱུང་རུམ་སྐུ་ལ་འབུལ། འགྲོ་
དྲུག་འདྲེན་པའི་དང་འདྲེན་མཛོད། རིན་ཆེན་གསེར་གྱི་ཉི་ཟླ་འདི། བྱ་ཁྱུང་གཙུག་གི་
ནོར་བུ་མཛོད། དབལ་སོ་མཁར་གྱི་སྤུ་གྲི་འདི། ཀང་ཀ་རྒོད་ཀྱི་རླུང་ཆོད་མཛོད།
འབྲས་མིན་སྔོན་མིན་ཤིང་ཏོག་འདི། མཁའ་ལྡིང་ནག་མོའི་འཚོ་བ་མཛོད། རྒྱ་མཚོའི་
གཏིང་གི་བྱེ་གསེར་དེ། ཀླུ་བྱ་ངང་པའི་མདངས་འབྱིན་མཛོད། མ་བུ་ཏ་རའི་འབྲས་
86



མདོ་སྡེ།
གཞོན་ནུ་རོལ་རྩེད་ཀྱི་མདོ།
བུ་འདི། ལྷ་བྱ་དཀར་མོའི་འཚོ་བ་མཛོད། དུག་འདམ་ཁ་ཡི་མེ་ཏོག་འདི། རྨ་བྱ་
མཛེས་ཀྱི་མདངས་འབྱིན་མཛོད། འབྲས་དཀར་བཅུད་ཀྱི་འཚོ་བ་འདི། རྒྱ་བྱ་ཁྲ་མོའི་
ལོངས་སྤྱོད་མཛོད། མེ་ཏོག་གླིང་གི་གེ་སར་འདི། ཤང་ཤང་སེར་པོའི་སྤྱོད་ཡུལ་
མཛོད། གཡུ་ཤུག་སྔོན་མོ་རྩེ་རྒྱལ་དེ། གསུང་སྙན་ཁུ་བྱུག་བབ་ས་མཛོད། བདུད་རྩི་
ཨ་བ་ནེ་ཐང་དེ། ཁྲུང་ཁྲུང་དཀར་མོའི་ཆག་ས་མཛོད། བྲག་ནག་སྲིན་པོ་འཁྲོས་འདྲ་
དེ། ཤ་ཟན་གླག་མོའི་འཁྲས་རྟེན་མཛོད། བྲག་དམར་ཐལ་མོ་བཟུར་འདྲ་དེ། བྱ་ཁྲ་
ཧོར་བའི་ཚང་ས་མཛོད། རྗེ་རྒྱལ་བཙད་པོའི་ཕོ་བྲང་དེ། ཁྱིམ་བྱ་དེ་ཕོའི་འཚོགས་ས་
མཛོད། འབྲོག་གི་བྱང་ཁ་སྣང་བརྒྱད་དེ། ཕོ་མ་རོག་གུའི་གནས་ས་མཛོད། བྱང་
ལྟས་ཉི་མ་མི་མཐོང་དེ། བཙན་བྱ་འུག་པའི་སྐུང་ས་མཛོད། བྲག་དཀར་སེང་གེ་
འགྱིང་འདྲ་དེ། ཤ་ཟན་རྣམས་ཀྱི་འཁྲས་ས་མཛོད། རྒྱ་མཚོ་ཆུ་གླིང་འཁྱིལ་པ་དེ།
འདམ་ཟན་རྣམས་ཀྱི་འཕྱོ་ས་མཛོད། བདུད་རྩི་སྨན་གྱི་ནགས་ཚལ་དེ། སྤུ་སྡུག་
རྣམས་ཀྱི་འཇོལ་ས་མཛོད། དཔག་བསམ་ལྗོན་པའི་ཚལ་གསེབ་དེ། སྐད་སྙན་རྣམས་
ཀྱི་གནས་ས་མཛོད། གྲོང་ཁྱེར་ཆེན་པོའི་ཞོལ་ར་དེ། སྒུམ་ཐུན་རྣམས་ཀྱི་འཁྲས་ས་
མཛོད། ཉིན་གྱི་བྲག་དཀར་རྩེ་རྒྱལ་དེ། སྒམ་ཁྱེར་ང་ཡི་གནས་ས་བྱེད། ཨ་པར་ཤིང་
གི་ལྗོན་གསེབ་དེ། ནེའུ་ཙོ་རང་གི་འདུག་གནས་མཛོད། འོ་དེ་ལྟར་དུ་ནེ་ཙོ་སྤུན་
གསུམ་ལ། ད་གང་དགོས་པའི་རྣ་སྙན་དང་གཅིག །ཕྱི་མར་དགོས་པའི་ཚོགས་
བསགས་དང་གཉིས། བུ་ལ་དཀའ་བའི་ཕ་ཤིད་དང་གསུམ། སྤྱི་ལ་དགོས་པའི་འདུན་
མ་དང་བཞི། རང་ཐབས་ཀྱིས་བསྟོད་པའི་ཆེ་བ་དང་ལྔ། རོགས་ཤུགས་ཀྱིས་དམའ་
བའི་བློ་ཡོགས་དང་དྲུག །འགྲན་དོ་ཡ་མེད་བའི་བྱ་བ་དང་བདུན། དུས་སྲིད་པ་སྤྱི་ཡི་
གཏམ་རྒྱུད་དང་བརྒྱད། སྤྱིར་ཀུན་ལ་ཆེ་བའི་བློ་ཐབས་དང་དགུ། དགྲ་ཤུགས་ཀྱིས་
བཏུལ་བའི་ཐབས་དང་བཅུ། ཟུན་ཐབས་ཀྱིས་སྐྱོང་བའི་བྲོད་པ་དང་བཅུ་གཅིག །
87



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དུས་གཏན་ལ་དགོས་པའི་སོ་ནམ་དང་བཅུ་གཉིས། ཁྲོམ་ཡོངས་ཀྱི་སྨོན་པའི་ཞིང་ས་
དང་བཅུ་གསུམ། དོན་གཅིག་ལ་ལྟང་མ་བཅུ་གསུམ་འཛོམས། འདི་མི་རབས་གསུམ་
དུ་སྐྱེས་ན་ཨང༌། འདབ་ཆགས་བྱ་ལ་སྲིད་པ་ཙམ། ད་ཡང་བྱ་བརྒྱའི་འདུན་མ་ལ།
སོ་སོར་ཞལ་འཆམ་བྱ་བ་དང་། བྱ་ཡི་རྒྱལ་པོ་སུས་བྱེད་དང་། བྱ་རྗེ་གཙུག་ན་སུ་
བཀུར་དང་། བྱ་བློན་ཟུར་ལ་གང་འཇོག་དང་། བཤུལ་རིང་མགྲོན་ལམ་སུས་བགྲོད་
དང་། ཤས་ཆེན་དམག་ལ་སུ་འགྲོ་དང་། རྒྱུག་ཆེན་ཇག་ལ་སུ་གཏོང་དང་། མཚར་
འདོད་རྩེད་མོ་སུས་རྩེ་དང་། དཔག་བསམ་རྩེ་མོ་སུས་གནོན་དང་། བཙུན་པའི་དལ་
འགྲོས་སུས་གཟབ་དང་། དགེ་བསྙེན་སྡོམ་པ་སུས་སྲུང་དང་། རྒྱ་མཚོའི་ལྟོ་བ་སུས་
སྲུང་དང༌། རི་རབ་ཟོམ་ལ་སུ་འཁྲས་དང་། ན་དམར་ལྗོངས་ལ་སུ་འདུག་དང༌།
གླིང་བཞི་ལྟད་མོ་སུས་བསྐོར་དང་། ཁྲིམས་ཀྱི་ལས་དཔོན་སུས་བྱེད་དང་། གྲོང་ཁྱེར་
སྲང་ལམ་སུས་ཉུག་དང༌། བླ་ཡི་མཆོད་གནས་སུས་བྱེད་དང་། བྱ་བོན་འཕྲིན་པ་
སུས་ཐིང་དང༌། ཞལ་ལྕེ་འདུན་མ་སུས་གཅོད་དང༌། སྣང་གཤེན་བོན་ལ་སུ་སྐོས་
དང་། སྨྲ་མཁན་ཤག་ཁ་སུ་བདེ་དང་། སྨེ་མནོལ་དག་གཙང་སུས་བྱེད་དང༌།
བདུད་ལ་དམག་ཁྲལ་སུས་འཇལ་དང་། ལ་ཉེ་པྲ་ལྟས་སུས་བརྟག་དང༌། སྡུན་ལ་ཞེ་
ས་སུས་འབུལ་དང་། དམེ་ཡུགས་ངན་གྲིབ་སུས་སེལ་དང༌། བཟང་ངན་མཐོང་ཚོར་
སུས་བྱེད་དང་། དུར་ཁྲོད་གཟན་ལ་སུས་འཇབ་དང་། དེ་རྣམས་སྐོས་བཞག་མཛད་
པར་ཞུ། ཕྱིན་ཆད་དགོས་པའི་དབང་དུ་བགྱིས་ན། སངས་རྒྱས་ཀྱི་བསྟན་པ་དར་བ་
དང་། སེམས་ཅན་བདེ་སྐྱིད་འཚོགས་པ་དང༌། བྱ་བརྒྱའི་འདུན་མ་འཆམ་པ་དང༌།
ནེ་ཙོའི་བསམ་པ་འགྲུབ་པ་དང་། འདི་ལྟ་བུའི་བྱ་བ་ལ་ཡང་ནས་ཡང་དུ་འཚོགས་པ་
དང་མཇལ་བར་སྨོན། དེའི་བཀྲ་ཤིས་དང་སྨོན་ལམ་ནི། ལྷའི་གཤེན་པོ་ཉིད་ཀྱིས་
མཛད་པར་ཞུ་འཚལ། ང་སྒམ་ཁྱེར་གྱི་ཚིག་ལ་མཐོ་དམན་དང་ཅལ་ཅོལ་མང་དུ་



༼ཁ༽
མདོ་སྡེ།
གཞོན་ནུ་རོལ་རྩེད་ཀྱི་མདོ།
སོང་ཡང་། འདབ་ཆགས་བྱའི་སྐད་ཡིན་པས། ལྷ་ཀླུ་མི་གསུམ་གྱིས་མ་ཁྲེལ་བར་ཞུ།
ཞེས་ཟེར་བ་ལ།
ལྷའི་གཤེན་པོས་གསུངས་པ། འདབ་ཆགས་ཀྱི་ནང་ནས་ཤེས་རབ་ཆེ་བ་རིག་པ་
གསལ་བ། སྣང་བས་མཆིད་ཚིག་ཤིན་ཏུ་ཡང་ལེགས། དེ་ཡང་སྐུ་ངལ་ནས་ཡོད་པས།
ཁོ་ལ་བདུད་རྩིའི་སྐྱེམས་ཤིག་དྲོངས་ཟེར་བ་ལ། རྒྱ་བྱས་སྐྱེམས་ཤིང་འབྲས་ཀྱི་ཕོར་
པ་གང་དྲངས་པས། དེ་ལ་ཁོ་རང་ཡང་སྲུང་གི་སོང་ནས། དེ་ཕོ་ལ་ཁྱེད་ཀྱི་རྟ་འདི་
ཟུངས་དང་། ང་རྟ་ལས་བབ་ནས་གཤེན་པོར་ཕྱག་ཅིག་འབུལ་ཟེར་ཏེ། བྱ་མ་བྱི་ལས་
བབས་ཏེ་གུས་པས་བཏུད་དེ་འདུག་གོ །དེ་ལ་ཡང་གཤེན་པོས་བཀའ་སྩལ་པ། ཁྱེད་
རྣམས་འགྲོ་བ་རིགས་དྲུག་གི་ནང་ནས་ཀྱང་། འོད་གསལ་ལྷ་ལས་གྲོལ་བའི་ཕུགས་
ཤིན་ཏུ་བཟང་བར་འདུག །ད་ལྟའི་སྐབས་སུ་ཡང་། ནེའུ་ཙོ་ཡབ་ཡུམ་གྱིས་གཞི་
བཟུང་ནས་བྱ་བརྒྱའི་འདུན་མ། ད་ལྟའི་བྱ་བ། ཕྱི་མའི་ཚོགས་བསག །འདི་བདེན་
གྱི་ཆེ་བ། བྱ་བ་རྒྱ་ཆེན་པོ་གྲུབ་པ་འདི། ལས་བྱས་པ་དང་ལྟང་མ་ཡིན་པས། ཤིན་ཏུ་
ཡང་ངོ་མཚར་ཆེ། དེ་ཡང་དགེ་བའི་སྟོབས་དང་། སེམས་བསྐྱེད་རྒྱ་ཆེན་པོ་འདི་ལ་
བརྟེན་ནས། ནེ་ཙོ་གཅེན་པོ་ནི། སྟོང་གསུམ་འཁོར་ལོ་བསྒྱུར་བའི་རྒྱལ་པོ་ཞིག་ཏུ་སྐྱེ་
བར་གྱུར་ཅིག །ཡབ་ཡུམ་གཉིས་ནི་དེའི་ཡབ་ཡུམ་དུ་གྱུར་ཅིག །གཅུང་པོ་གཉིས་ནི་
ཐུགས་སྲས་དམ་པ་རེ་རེ་རུ་སྐྱེ་བར་གྱུར་ཅིག །ཁྱོད་མཚན་མཁན་གྱི་བྲམ་ཟེ་ཞིག་ཏུ་
གྱུར་ཅིག །རྨ་བྱ་དང་རྒྱ་བྱ་ཁྱིམ་བྱ་གསུམ་ནི། ཕྱིས་ཀྱི་བསྟན་པ་འཛིན་པའི་སློབ་མ་
གསུམ་དུ་གྱུར་ཅིག །འདིར་ཡང་བྱ་བརྒྱའི་འདུན་མ་འཆམ་པར་གྱུར་ཅིག །བདག་
གིས་སྨོན་ལམ་བཏབ་པའི་མཐའ་ཡོངས་སུ་བཙན་ནས། བཀྲ་ཤིས་དང་བདེ་ལེགས་
མཐའ་ཡོངས་སུ་ཁྱབ་པར་གྱུར་ཅིག །ཅེས་གསུངས་སོ། །
དེ་ལ་བྱ་ཁྱུང་གིས་སྨྲས་པ། འོ་དེ་ལྟ་བུར་ལེགས་སོ། །རང་རེ་ལྷའི་གཤེན་པོ་དང་།
80



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྒམ་ཁྱེར་གྱི་གསུང་གླེང་ལ། བདག་ཅག་རྣམས་ཀྱང་ཤིན་ཏུ་ཡི་རངས་ཏེ། རང་རེ་
ཡོངས་འདུས་ཤིང་གི་རྩ་བ་ན། འདབ་ཆགས་མང་དུ་ཚོགས་ཀྱང་ཁ་མ་འཆམ་པར་ཁ་
ཁ་སོ་སོར་ཀུན་གྱི་འདོད་རེ་སྣང་། ང་ནི་དཔག་བསམ་རྩེ་ལ་མ་གཏོགས་པ། གཞན་
དག་གང་དུ་འགྲོ་བསམ་ཡིད་ལ་མེད། དེ་མིན་བྱ་རྣམས་འདུན་འཚོགས་ཞིག་ལ་ཁད།
ཆེ་ཞིང་བཙུན་དང་ཕོ་རྒོད་སྟོབས་དྲག་པའི། གཤོག་དྲུག་སྐྱོང་བའི་འདབ་ཆགས་མང་
ལགས་ཀྱང་། གང་དང་མི་འདྲ་ཀུན་ལ་དྲིན་ཆེ་བ། སྐད་སྙན་སྤུ་སྡུག་ནེ་ཙོ་རང་ཡིན་
མོད། ད་ཡང་བྱ་བརྒྱའི་སྐོས་བཞག་ཁྱོད་ཀྱིས་གྱིས། བྱ་རྗེ་སུས་བྱེད་ངེད་ཀྱང་གཙུག་
ཏུ་ཁུར། འགལ་བ་བྱུང་ན་བདག་གི་སྤར་འོག་འཛུད། རྨ་བྱ་བཀྲག་དང་རྒྱ་བྱ་འཇོལ་
ལ་སོགས། ལྷ་བྱ་ཀླུ་བྱ་ངང་མོ་གང་དགོས་ཀྱི། ཕ་ལ་དཀའ་བའི་བུ་ཁྱིམ་ངེད་ཀྱིས་
བྱེད། ཤེས་ལྡན་ནེ་ཙོ་ཀུན་གྱི་བློན་དུ་སྐོས། འདབ་ཆགས་བྱ་རྣམས་དེ་བཞིན་ཡིད་ལ་
ཞོག །ཅེས་གསུངས་སོ། །
དེ་ལ་ཡང་སྨྲ་མཁན་ནེ་ཙོ་གཡུ་གཤོག་གིས། ཁོ་རང་གི་བྱ་བ་ནི་གྲུབ། རྒྱལ་གྱི་
ཕ་ཤིད་ནི་ཚར། ལྷའི་གཤེན་པོ་ནི་མཉེས། བྱ་རྒྱལ་གྱི་དབང་ཡིག་ནི་ལོན། ཞེ་རྩ་ནི་
དགའ། སེམས་རྩ་ནི་སྐྱིད་ནས། ལྗོན་ཤིང་གཅིག་གི་ཡལ་གའི་སྟེང་དུ་སོང་ནས། སྔོན་
དུ་སི་སྐྲ་ཏའི་སྒྲ་སྐད་དང༌། སེང་ང་ལྟ་བུའི་སྒྲ་སྐད་དང་། སྤུ་སྡུག་གཡུ་རུའི་མགྱོགས་
སྐད་འགའ་བསྒྱུར་ནས་སྨྲས་པ། ཀྱི་གསོན་དང་འདབ་ཆགས་རྒྱལ་པོ་རྣམས། གོང་
ན་གཉན་པའི་རྗེ་མེད་ན། འོག་འབངས་སིལ་བུར་འགྲོ་ཉེན་ཡོད། ཐར་ལམ་འདྲེན་
པའི་བོན་མེད་ན། ངན་སོང་དམྱལ་བར་འཁྱམས་ཉེན་ཡོད། འདབ་ཆགས་བྱ་ལ་
ནང་མེད་ན། བྱ་རྒྱལ་ཤོད་ལ་ལྟུང་ཉེན་ཡོད། བྱ་བྲན་རླུང་གིས་ཁྱེར་ཉེན་ཡོད། བྱ་
ཆེན་ས་མཐའ་སྙེགས་ཉེན་ཡོད། ཤ་ཟན་བྲེས་ར་སྟོང་ཉེན་ཡོད། འདམ་ཟན་འདམ་
བུ་སྐམ་ཉེན་ཡོད། སྤུ་སྡུག་རི་མོ་ཡལ་ཉེན་ཡོད། སྐད་སྙན་སྨྲ་བར་གཅོམ་ཉེན་ཡོད།
90



མདོ་སྡེ།
གཞོན་ནུ་རོལ་རྩེད་ཀྱི་མདོ། །
སྒུམ་ཐུན་བྲག་ལ་འབྱར་ཉེན་ཡོད། དེ་ཕྱིར་ལེགས་ཉེས་ཤིན་ཏུ་ཆེ། ད་བྱ་རིགས་བརྒྱ་
དང་ཉི་ཤུ་དང་། བྱ་བྲན་སུམ་བརྒྱ་དྲུག་ཅུ་ལ། ཁ་ཁར་རྩིས་ན་སོ་སོར་ཆེ། ལར་
བྱས་པ་ལྟང་མ་སུ་ལ་ཡོད། རང་མཐོང་ཕྱང་གཡེང་ཀུན་གྱིས་འདོད། ངན་པ་དམན་
ས་སུས་མི་འཛིན། བྱ་བ་ཡིན་ཡང༌། འདབ་ཆགས་བྱ་ཡི་རྒྱལ་པོ་དཀའ། ཀུན་གྱིས་
བཀུར་བའི་རྗེ་བོ་དཀའ། ཀུན་དང་མཐུན་པའི་བློན་པོ་དཀའ། ཀུན་གྱིས་སྨོན་པའི་
བཙུན་མོ་དཀའ། བྱ་བ་ཡིན་པས། འགའ་རེ་ཆེ་སྟེ་འཁོན་ཤོར། འགའ་རེ་སྒམ་སྟེ་
མཐོར་ཤོར། འགའ་རེ་ཞིབ་སྟེ་འཐུར་ཤོར། འགའ་རེ་དྲག་སྟེ་ཐལ་ཤོར་བྱ་བ་ཡིན་
པས། བྱ་ཡི་རྗེ་བོ་ཡང་དཀའ། དེ་སྟེ་བྱ་རྒྱལ་གྱིས་ལུང་གནང་བས། བདག་གིས་
ལས་བགོ་སོ་སོར་བསྐོས་པ་ལ། རང་རེ་བྱ་རྒྱལ་ཡིན་པས་དབུ་ན་བཞུགས། སྲིད་པ་
གསུམ་གྱི་ཁ་གནོན་མཛོད། བཞུགས་གནས་དཔག་བསམ་རྩེ་ལ་བརྗིད། ཁྱུང་ཐང་
དུ་ལྷུང་ན་བྱ་བྲན་རྩེ། གླིང་བཞི་སྤེན་རྩེས་ཁྱུང་མི་ཁྱགས། དེ་ཕྱིར་སྲིད་གསུམ་རྩེ་མོ་
ནོན། བྱ་རྒྱལ་གསུང་སྙན་ཁྱོད་ཀྱི་གྱིས། སྐུ་ལུས་ཆུང་ཡང་གཟི་བརྗིད་ཆེ། གསུང་
སྙན་ཁམས་གསུམ་ཡོངས་ལ་གྲགས། སྤུ་མཚན་ཏིང་མུར་གལ་བས་གསལ། ཤེས་
རིག་བློ་གྲོས་མི་བས་རྣོ། ལེགས་ཉེས་སྐྱོན་ཡོན་ཤན་མཐའ་ཕྱེད། བྱ་རྒྱལ་ཁྱེད་ཀྱང་
གཙུག་ཏུ་ཁུར། བྱ་བློན་རྣམས་ཀྱང་ཆགས་ཕྱིར་འབྲིང་། གཞན་མ་ཀུན་གྱིས་ཞབས་
ནས་ཐེགས། ཁྱུང་དཔག་བསམ་གནོན་བས་ཡར་ལ་འཁོང་། རྗེ་གསུང་སྙན་སྐུ་ལུས་
གར་ཡང་བདེ། མཐོ་སྟེ་ནམ་འཕང་གཅོད་ཀྱང་བདེ། དམའ་སྟེ་ས་གཞིར་བཞུགས་
ཀྱང་བདེ། བར་སྣང་ཁམས་ལ་ལྡིང་ཡང་བདེ། ཁྱེད་དགུན་གསུམ་འཛམ་གླིང་ལྷོ་
རུ་གཤེགས། དབྱར་གསུམ་སོས་ཀ་བྱང་ན་བྱོན། ལྷོ་བྱང་མི་འགྱུར་ཐིག་ཆེན་ཐོབ།
དབྱར་དགུན་གཉིས་ཀྱི་ཤན་ཕྲག་ཕྱེས། གཡུ་ཤུག་སྔོན་པོའི་གདན་ལ་བཞུགས། བྱ་
བློན་ཁུག་རྟས་ཞབས་ནས་ཐེགས། ཐེ་བ་རྒྱལ་པོ་བང་ཆེན་སྐོས། འདབ་ཆགས་ཀུན་
91



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གྱིས་ཞེ་ས་ཕུལ། ཤ་ཟན་ཀུན་གྱིས་དོན་ཤ་ཕུལ། འདམ་ཟན་རྣམས་ཀྱིས་ས་ཞག་
དྲོངས། སྤུ་སྡུག་རྣམས་ཀྱིས་བསུ་བར་གྱིས། གསུང་སྙན་རྣམས་ཀྱིས་ཞེ་ས་ཕུལ། སྒུམ་
ཐུན་རྣམས་ཀྱིས་འབྲུ་ཁྲལ་སྤྲོད། འགྲོ་དྲུག་ཀུན་གྱིས་ཚངས་ཚངས་བརྗོད། བྱ་རྒྱལ་
ཁྱུང་ཆེན་དབུ་ལ་བཞུགས། དེ་མིན་བྱ་རྗེས་གང་གསུངས་མཛོད། བྱ་གཤོག་དྲུག་
གར་ཡང་རྐྱང་བདེ་ཡང་། ལྷོ་འཛམ་བུ་གླིང་དུ་འཚོགས་ས་གྱིས། འཛམ་གླིང་བསོད་
ནམས་ཆེ་བའི་བཅུད། ཆ་གཅིག་འདབ་ཆགས་བྱ་ལ་ཐུག །དེ་ཕྱིར་བྱ་རྗེ་ཁྱོད་ཀྱིས་
མཛོད། ཕྱི་བློན་ཀང་ཀ་རྒོད་ཀྱི་གྱིས། བར་སྣང་རླུང་གི་འཁོར་ལོ་དེ། རྒོད་དང་མ་
ཡིན་པས་མི་ཁྲོལ་བས། འཕྱོ་ས་བར་སྣང་ཁམས་ལ་གྱིས། རྒྱལ་ཁམས་ཡོངས་ལ་ལྟད་
མོ་ལྟོས། གནས་ས་བྲག་དཀར་རྩེ་ལ་མཛོད། ནང་བློན་བྱ་དམར་མཚལ་བུས་གྱིས།
འདུག་ས་ཡོངས་འདུ་ཤིང་ལ་ཆོས། བར་བློན་མཁའ་ལྡིང་ནག་མོས་གྱིས། གནས་ས་
རྩ་གསུམ་ལྷ་ལ་མཛོད། བཤུལ་རིང་མགྲོན་ལ་བྱེའུ་སོང༌། མགྲོན་བཤུལ་དུ་བཞུགས་
པའི་ལམ་སྟབས་བདེ། བྱ་གུང་སང་མིན་པས་ག་ན་ཤེས། བཤུལ་རིང་མགྲོན་ལ་རིང་
རྒྱུ་མེད། བསྐལ་པའི་ལམ་ལ་གཉུག་གིས་འགྲོ། ཤས་ཆེན་དམག་ལ་གླག་མོ་སོང་། བྱ་
བརྒྱ་འདུས་ཀྱང་ཁ་དྲག་མཛོད། དམག་ཤས་ཆེན་འདུས་ན་གླག་མོ་འཕྱོ། གནས་ས་
བྲག་ནག་རྫོང་ལ་མཛོད། ཉིན་གཅིག་དྲོ་ཤ་ཐང་གསུམ་ལོང་། རྒྱུག་ཆེན་ཇག་དཔོན་
སྐྱ་བཀྲ་སོང་། ཉིན་གཅིག་རྒྱུག་ཐེབ་ཐང་གསུམ་ཡོད། འུར་ཆུམ་རྒྱུག་ལེན་འཇབ་བུ་
གསུམ། སྔ་དྲོ་ཕྱི་འཕྲེད་གུང་དང་གསུམ། གནས་ས་བྲག་དམར་རྫོང་ལ་ཆོས། མཚར་
འདོད་ཁྲུང་ཁྲུང་དཀར་མོས་རྩེས། གར་དང་བྲོ་དང་ཤོན་དང་འཁྲབ། མགོ་ནག་མི་
ཡི་སྣང་བ་བསྒྱུར། གནས་ས་ན་དམར་ལྗོངས་ལ་གྱིས། ས་བཟུང་ལྷོ་མོན་འཐིལ་དུ་
མཛོད། དཔག་བསམ་རྩེ་མོ་ཁྱུང་གིས་ནོན། བྱ་གཤོག་པ་བས་ཀྱང་རྭ་ཅོ་དཔག །རྭ་
ཅོ་བས་ཀྱང་ནོར་བུ་མཐོ། རྒྱལ་མཚོའི་ལྟེ་བ་ན་ཀྲས་སྲུངས། ན་ཀྲ་སྔོན་མོ་གཙུག་ཏོར་
92



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཁ༽
ཅན། རྒྱ་མཚོ་མི་ལྷུད་ཁ་གནོན་ཡིན། རྒྱ་མཚོ་ལྦུ་བའི་གུར་ལ་སྡོད། རི་རབ་ཁོང་སེང་
བར་མ་དེ། མཁའ་ལྡིང་ནག་མོས་སྲུང་བར་མཛོད། མུན་སྣང་མེད་པའི་སྒྲོན་མ་དེ།
གསེར་མིག་མིན་པས་ག་ན་མཐོང༌། ན་དམར་ལྗོངས་ལ་ཁྲུང་ཁྲུང་སྡོད། འཁྲས་ས་
རྒྱ་མཚོའི་གུར་ལ་གྱིས། གླིང་བཞི་ཤང་ཤང་སེར་པོས་ཉུལ། གནས་ས་འདམ་བུ་ཚལ་
ཆེན་དང༌། མེ་ཏོག་གླིང་ལ་ལྟད་མོ་ལྟོས། ཁྲིམས་དཔོན་ཡེ་ཙེ་སྔོན་མོས་གྱིས། གནས་
ས་མཐོ་བཙན་བྲག་ལ་ཆོས། མཐོ་མཐོའི་དབུ་ཆོམ་དམའ་དམའ་སྐྱོངས། སྒུམ་ཐུན་
གྲོང་ཁྱེར་སྲང་ལམ་ཟུངས། འབྲུ་དགུའི་གཏེར་ལ་ལོངས་སྤྱོད་གྱིས། འདུག་ས་རང་
རང་གར་དབེན་སྡོད། བྱ་རྗེ་བྱོན་ན་གཞུང་ཁྲལ་འདེབས། བླ་མཆོད་གཡུ་ཕུག་སྔོན་
མོས་གྱིས། མདོ་འབུམ་གཟུངས་ལ་ཁ་ཐོན་མཛོད། དུས་གསུམ་གཟན་ལ་རན་ཚོད་
ཟུངས། གནས་ས་ཡིད་འོང་བཙན་ལ་འཁྲས། བྱ་བོན་འཕྲིན་པ་མལ་དུ་ཞོག །དེ་ལ་
མཐིང་རིལ་གྲོ་མོ་སྣོན། བྱ་ཝང་རྩལ་ཆུང་འཕྲིན་མི་ཐིང༌། འདུག་ས་རང་རང་གར་
དབེན་མཛོད། ཞལ་ལྕེ་མདུན་མ་ནེ་ཙོས་ཆོད། རྒྱལ་པོས་བསྐོས་ལ་འགྲན་མི་མེད།
སྣང་གཤེན་བྱ་ཝང་བོན་པོས་གྱིས། བོན་བྱེད་ཚར་ནས་མལ་དུ་སྐྱོལ། སྨྲ་མཁན་
ཕ་ཝང་མང་སྐྱེས་གྱིས། བདུད་འཆི་བདག་ཡིན་ཀྱང་ཤག་ཅིག་ཐེབ། ཉིན་གྱི་བྲེ་གུ་
ཤུག་ཚལ་སྐུང་། སྦུངས་ཆུང་ཡིན་པའི་བྲོས་ས་ཟུངས། དག་གཙང་ལྷ་བྱ་གོང་མོས་
གྱིས། རྩི་དུག་གཉིས་ཀྱི་ཤན་ཕྲག་ཕྱེས། རྫ་སྤང་གཉིས་ཀྱི་ས་མཚམས་ཟུངས། བདུད་
ལ་དམག་ཁྲལ་སྐྱུང་ཀས་སྤྲོད། བདུད་ནག་པོ་ཡིན་པས་སྐྱུང་ལ་དགའ། དེ་མིན་ན་
བྱ་བརྒྱ་བདུད་ཀྱིས་འཇོམས། དེ་བས་བྱ་ལ་སྐུ་དྲིན་ཆེ། གནས་ས་བྱང་ཤར་བྲག་ལ་
གྱིས། དུག་ལ་རྩི་རུ་རྨ་བྱས་སྒྱུར། གནས་ས་ན་མར་ལྗོངས་ལ་མཛོད། འབྲས་དཀར་
བཅུད་ལ་རྒྱ་བྱས་རོལ། གནས་ས་རྒྱ་ཤོད་མཐིལ་དུ་མཛོད། དུས་དྲུག་ནམ་ཚོད་ཁྱིམ་
བྱས་སྲུངས། གནས་ས་རྒྱལ་པོའི་མཁར་ལ་མཛོད། དལ་འགྲོས་དགེ་བསྙེན་ངང་པས་
93



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཟོབས། འགྲོ་བ་མི་ལ་དཔེར་བསྟན་ཡིན། དགུན་གསུམ་ལྷོ་ལ་འདུག་གནས་གྱིས།
དབྱར་གསུམ་བྱང་ལ་སྐུ་ཁམས་གསེང་། དགེ་བསྙེན་ངུར་པ་སེར་པོས་གྱིས། གནས་
ས་མཚོ་དང་བྲག་ལ་གྱིས། ལ་ཉེ་དུང་ཁྲ་ཧོར་པས་གྱིས། སྔ་ལྡང་ཕྱི་ལྡང་ཆག་ལ་ཐོབ།
བཟང་ངན་ལེགས་ཉེས་ཐིག་ལ་བྲིས། གནས་ས་བཟང་བྲག་ཟུར་ལ་གྱིས། ཞེ་ས་སྡུན་
དུ་ཁཱ་ཁཱས་ཕུལ། ཐོ་ཆོ་མ་ཆེ་རང་སྨྲ་དབབ། གནས་ས་རོང་གི་ནགས་ལ་གྱིས། དམེ་
མུག་བྱ་མ་བྱིལ་གྱིས་སོལ། བཙོག་ཡུགས་འབགས་པ་ཁྱོད་ཀྱིས་ཐུབ། ཡར་མར་རྩི་
ཤིང་མཚམས་ན་སྡོད། མཐོང་ཚོར་ཕོ་མ་རོག་གུས་གྱིས། ཟག་བཅས་ཤེས་པ་ཆ་ཙམ་
ཡོད། འདུག་ས་འབྲོག་ཡུལ་མཚམས་ན་སྡོད། དུར་ཁྲོད་གཟན་ལ་དུར་བྱས་འཇོབ།
གནས་ས་ཤིང་གི་རྩེ་རུ་སྡོད། མོན་ཡུལ་གཏིང་དུ་འོལ་བ་སོང་། བྱང་མཚོ་རྡོལ་ཛ་ཚྭ་
ལེན་ཤོག །འཇིགས་པའི་སྐད་ངན་འུག་པས་ཐོན། འགྲས་པའི་དགྲ་ལ་བཞིན་ངན་
སྟོན། གནས་ས་བཙན་པོའི་བྲག་ལ་གྱིས། མིན་ན་བྱ་བརྒྱས་བརྟོད་འཐེན་བྱེད། ཆུ་
ནང་སྲམ་དང་མཛའ་མཐུན་སྡེབས། གཟན་ཉིན་ལ་ཡོད་ཀྱང་མཚན་ལ་ལོངས། ལར་
ཡང་འདབ་ཆགས་བྱ་རིགས་ཀུན། ཤ་ཟན་བར་སྣང་མཁའ་ལ་ལྡིང༌། འདམ་ཟན་
ན་མར་ལྗོངས་ལ་སྡོད། སྤུ་སྡུག་སྐྱེད་མོའི་ཚལ་ཆེན་ཟུངས། སྐད་སྙན་དཔག་བསམ་
ནགས་ཚལ་སྙོམས། སྒུམ་ཐུན་རྒྱ་ཤོད་མཐིལ་ལ་སོང་། ཤ་ཟན་ཉག་ཕྲན་མདའ་ལ་
འཛེམ། འདམ་ཟན་བར་སྣང་ཐོག་ལ་འཛེམ། སྤུ་སྡུག་སྲང་ཁའི་རྙི་ལ་འཛེམ། སྐད་
སྙན་མི་སྡུག་གཅན་ལ་འཛེམ། སྒུམ་ཐུན་བྱིས་པའི་ཚོགས་ལ་འཛེམ། ཆུང་བ་རྣམས་
ཀྱིས་ཆེ་བ་ཁུར། ཆེ་བ་རྣམས་ཀྱིས་ཆུང་བ་སྐྱོངས། དཔའ་བོ་རྣམས་ཀྱིས་ཁ་མ་དྲག །
སྡར་མ་རྣམས་ཀྱི་བླ་མ་གཉོལ། མཛངས་པ་རྣམས་ཀྱིས་བློ་མ་རྐུ་། སྨྲ་མཁན་རྣམས་
ཀྱི་ངག་མ་ལྐུགས། བྱ་ཕོ་རྣམས་ཀྱིས་འཕྱོར་མ་གཟོབས། བྱ་མོ་རྣམས་ཀྱིས་གནས་མ་
འདོམས། བྱ་བྲན་རྣམས་ཀྱིས་རྫུན་མ་ཟློས། བྱིའུ་ཆུང་སྒུམ་ཐུན་སྐྱིད་དུ་ཆོལ། དགོས་
94



མདོ་སྡེ།
གཞོན་ནུ་རོལ་རྩེད་ཀྱི་མདོ།
ན་བྱ་འདུས་བྱིལ་འཚོགས་གྱིས། མི་དགོས་རང་རང་གནས་ཡུལ་ཟུངས། ཞེས་ཟེར་
ནས་སོ་སོར་རུ་བསྒོས་ནས་བྱ་བརྒྱའི་འདུན་མ་བྱས་སོ། །དེ་ནས་འདབ་ཆགས་རྣམས་
ཀྱང་སོ་སོའི་ཡུལ་དུ་གཤེགས་སོ། ། །
ནེ་ཙོ་ཡབ་ཡུམ་ཡང་ལྷོ་འཛམ་བུ་གླིང་གི་ནགས་ཚལ་དུ་སོང་ནས། ཡུལ་མཁར་
དང་འདུག་གནས་བཟུང་ངོ༌། །ནེ་ཙོ་གཅེན་པོ་ནི། ལྷའི་གཤེན་པོའི་དྲུང་དུ། གཡུང་
དྲུང་གི་བོན་ལ་བློ་སྦྱོང་ཞིང་། སྐད་རིགས་མི་མཐུན་པ་སུམ་བརྒྱ་དྲུག་ཅུ་བསྒྱུར་ནས།
གཡུང་དྲུང་གི་བོན་ལ་ཤིན་ཏུ་མཁས་པར་བྱུང་ངོ༌། །འབྲིང་པོ་འགྲོ་བ་མི་དང་མཐུན་
སྡེབས་ནམ། རྒྱལ་པོའི་ཐུགས་འཛིན་པ་དང་། བློན་པོའི་གྲོས་འཚོ་བ་དང་། བཙུན་
མོའི་སྐུ་སྲུང་བ་དང་། ཚོང་དཔོན་གྱི་སྐྱོན་འཛིན་པར་བྱས་ཏེ། ཟས་ནོར་དང་ལོངས་
སྤྱོད་དཔག་ཏུ་མེད་པར་རྙེད་དོ། །གཅུང་པོ་ལ། རྨ་བྱ་མདངས་ལེགས་དང་། རྒྱ་བྱ་
འཇོལ་མོ་དང༌། ཁྱིམ་བྱ་འཕྱོར་ར་དང་གསུམ་གྱི་བུ་མོ་གསུམ་བླངས་ནས། ཕ་མལ་གྱི་
འདུག་ས་བཟུང་ངོ༌། །དེ་ཡི་སྲས་གསུམ་ཡོད་པས། ད་ལྟ་ནེ་ཙོ་ལ་རིགས་གསུམ་ཆད་
དེ། སྨྲ་མཁན་དང༌། ཤེས་ལྡན་དང༌། སྤུ་རུ་དང་གསུམ་མོ། །དེ་ལ་སྨྲ་མཁན་གྱིས་
སྐད་རིགས་མི་མཐུན་པ་སུམ་བརྒྱ་དྲུག་ཅུ་ཤེས་ཏེ་སྟེང་ལྷ་ཡུལ་ན་ཡོད། ཤེས་ལྡན་
གྱིས་ཕྱི་ནང་གི་དྲང་ཤན་འབྱེད། ཉེས་ལེགས་ཀྱི་སྟང་འཛིན་ཤེས་ཏེ། དག་པའི་ཞིང་
ཁམས་དང་རྒྱལ་པོའི་ཕོ་བྲང་ན་ཡོད། སྤུ་རུ་ནི་ནགས་ཚལ་གྱི་གསེབ་ཏུ་འདུག་ཅིང་།
ཤིང་ཏོག་གི་བཅུད་ལ་རོལ་བའོ། །
འོད་ལྡན་ཉི་མ་དེ་ནི་འདི་ལྟ་སྟེ། སྔོན་གྱི་ནེ་ཙོ་གཡུ་རུ་ནི། ད་ལྟ་ཡབ་རྒྱལ་བོན་
ཐོད་དཀར་ཉིད་དོ། །སྔོན་གྱི་ནེ་ལྕམ་ལ་ལོ་ནི། ད་ལྟ་ཡོ་ཕྱི་རྒྱལ་བཞད་མ་ཉིད་དོ། །
སྔོན་གྱི་ནེ་ཙོ་གཡུ་གཤོག་ནི། ད་ལྟ་རྒྱལ་བུ་བདག་ཉིད་དོ། །སྔོན་གྱི་གཅུང་པོ་གཉིས་
ནི། ད་བཟོད་སྲས་རྨ་ལོ་གཡུ་ལོ་གཉིས་བྱ་བ་འབྱུང་ངོ༌། །སྔོན་གྱི་ཕ་ཝང་ནི། ད་ལྟ་
95



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མཚན་མཁན་བྲམ་ཟེ་ཉིད་དོ། །སྔོན་གྱི་རྨ་བྱ་དང་རྒྱ་བྱ་ཁྱིམ་བྱ་གསུམ་ནི། ཕྱི་དུས་
བདག་གི་བསྟན་པ་འཛིན་པ་བཀའི་སློབ་མ་གསུམ་དུ་འོང་ངོ༌། །སྔོན་གྱི་སྨྲ་བུ་ལེགས་
ལྡན་ནི། ད་ལྟ་ཁྲི་ཤེས་འཁོར་ལོ་ཉིད་དོ། །སྔོན་གྱི་ཀླུ་ལྕམ་གཡུ་སྨིན་ནི། ད་ལྟ་འོད་
ལྡན་ཉི་མ་ཉིད་དོ། །སྔོན་གྱི་འདབ་ཆགས་རྣམས་ནི། ད་ལྟ་འདབ་ཆགས་འདི་རྣམས་
སོ། །སྔོན་གྱི་ལྷའི་གཤེན་པོ་ནི། གཏོ་འབུམ་ཁྲི་གློག་གི་ལྕེ་ཅན་ཉིད་དོ། །སྔོན་གྱི་གཡུང་
དྲུང་སེམས་དཔའ་ལྔ་བརྒྱ་ནི། དགྲ་བཅོམ་པའི་འབྲས་བུ་ཐོབ་སྟེ། དགྲ་བཅོམ་པ་
ལྔ་བརྒྱ་ཉིད་དོ། །འཁོར་རྣམས་སྔོན་གྱི་རྒྱུ་འབྲས་དེ་ལྟར་ཡིན། ད་ཡང་བདག་ཉིད་
རྒྱལ་སར་ཕྱུང་བའི་དུས། སྔོན་གྱི་སྨོན་ལམ་གྱི་མཐའ་བཙན་ནས། འདབ་ཆགས་འདི་
རྣམས་མངོན་པར་སངས་རྒྱས་ཏེ་འགྲོའོ། །ཞེས་གསུངས་སོ། །དེ་ལ་འཁོར་རྣམས་ཤིན་
ཏུ་སྤྲོ་བ་སྐྱེས་སོ། །
༧ དེ་ནས་ཡང་རྒྱལ་བུ་འཁོར་དང་བཅས་པ་རྣམས། ཉིན་གཅིག་ནགས་ཚལ་གྱི་
བྱང་ཤར་དུ་བྱོན་ནས། ཤིང་ཏ་ལའི་གསེབ་ཏུ་བཞུགས་ཏེ། དེ་ལ་འཁོར་རྣམས་ཀྱིས་
ཕུན་སུམ་ཚོགས་པའི་གསོལ་ཟས་གདའ་དགུ་དྲང་ནས། ཀླུ་མོ་པད་མ་གཟི་མཛེས་མ་
དང་ཤེལ་གྱི་སྒོང་རྡོ་རྩེད་ཅིང་འདུག་ན། ནགས་ཚལ་གྱི་ཕྱོགས་མཚམས་ནས་གཅན་
ཟན་གྱི་སྡེ་ཚོགས་མང་དུ་བྱུང་ངོ༌། །དུང་གི་སེང་གེ་བྱུང་ངོ༌། །ཤ་ཟན་སྟག་མོ་བྱུང་
ངོ༌། །གཟིག་ཆེན་ཐིག་ལེ་བྱུང་ངོ༌། །ཝལ་ཆེན་གུང་རྒོད་བྱུང་ངོ༌། །གངས་གཡི་དཀར་
མོ་བྱུང་ངོ༌། །གསའ་རྒོད་རྔམ་པ་བྱུང་ངོ༌། །འཕར་སྤྱང་མང་པོ་བྱུང་ངོ༌། །དོམ་དྲེད་
མང་པོ་བྱུང་ངོ༌། །ཅེ་སྤྱང་མང་པོ་བྱུང་ངོ༌། །གདུག་པའི་ཝ་མོ་བྱུང་ངོ༌། །འཇུག་སྐྱེན་
བྱི་ལ་བྱུང་ངོ༌། །གཅན་གཟན་ཁྲོ་བ་བྱུང་ངོ༌། །སྲམ་ཆེན་གོང་རྔུལ་བྱུང་ངོ༌། །སྲེ་མོང་
འོལ་ལྕམ་བྱུང་ངོ༌། །དེ་ལྟར་གཅན་གཟན་གྱི་ཚོགས་མང་པོ་བྱུང་ནས། རྒྱལ་བུ་ལ་
སྐོར་བ་བྱེད་དོ། །ཞེ་ས་འབུལ་ལོ། །སྲོག་མ་བཅད་པའི་ཤ་སྣ་མང་པོ་འབུལ་ལོ། །སྙིང་
96



མདོ་སྡེ།
གཞོན་ནུ་རོལ་རྩེད་ཀྱི་མདོ།
སྣ་མང་པོ་འབུལ་ལོ། །གུས་པས་འདུད་དོ། །དགའ་བར་བྱེད་དོ། །མགུ་བར་བྱེད་དོ། །
འཛུམ་དྲུག་སྟོན་ནོ། སྤར་མོ་སྐུམ་མོ། །སྤུ་རུ་སྙལ་ལོ། །རལ་པ་སྙལ་ལོ། ཞུམ་བར་
བྱེད་དོ། །ཐང་ལ་འགྲེའོ། །རྩེ་འཇོ་བྱེད་དོ། །རྒྱུག་མཆོང་བྱེད་དོ། །དེའི་ཚེ་ཀླུ་མོ་པད་
མ་གཟི་མཛེས་མས་གསོལ་པ། རྒྱལ་བུ་ལགས། གཅན་གཟན་འདི་རྣམས་པས་ཁྲོ་ལ་
གཏུམ་པ་མེད་པས། ཉིད་ལ་སྐོར་བ་དང་། ལྷ་ཕྱག་དང་། མཆོད་པ་འབུལ་བ་དང་།
གུས་པས་འདུད་པ་འདི་སྔོན་ནས་སྨོན་ལམ་ཅི་ལྟ་བུ་ཞིག་མཇལ་བ་དང་། འདིའི་ལོ་
རྒྱུས་དང་བྱུང་ཁུངས་ཞིག་བདག་ཅག་རྣམས་ལ་བཤད་པར་འཚལ། ཞེས་གསོལ་པས།
རྒྱལ་བུས་ཞལ་འཛུམ་པར་མཛད་དེ། བཀའ་སྩལ་པ། ཉོན་ཅིག་འདུས་པའི་འཁོར་
རྣམས་ཀུན། དེ་ནི་འདི་ལྟ་སྟེ། སྔོན་སྲིད་པ་ཆགས་པའི་རུ་མ་ལ། ཕྱི་སྣོད་འཇིག་རྟེན་
གྱི་བཅུད་ལ་ནང་བཅུད་ཀྱི་སེམས་ཅན་ཆགས་ཏེ། དེ་ཡང་འོད་གསལ་ལྷ་ལས་རིམ་
བར་གྲོལ་ནས་གླིང་བཞིའི་མི་ཞེས་བྱ་བ་བྱུང་ངོ༌། །དེ་ཡང་ལྷོ་འཛམ་བུ་གླིང་གི་མི་ལ།
ཕྲག་དོག་ཆེ་བའི་རྫུ་འཕྲུལ་ཅན་དང་། གཏི་མུག་ཆེ་བའི་སྟོབས་ལྡན་དང་། འདོད་
ཆགས་ཆེ་བའི་འོད་ཅན་དང་། ཞེ་སྡང་ཆེ་བའི་སྒྲ་གཅན་དང་བཞི་རུ་བྱུང་བ་ལ། དེ་
ལས་རིགས་བརྒྱད་དུ་གྱེས་ཏེ། ལྷོ་འཛམ་བུ་གླིང་གི་བཅུད་དུ་ཆགས། དེ་ཡང་སྒྲ་
གཅན་གྱི་བུ་ཞེ་སྡང་ཅན་གྱི་སྲིན་པོ་དང་། སྟོབས་ལྡན་གྱི་བུ་མོ་གཏི་མུག་ཅན་གྱི་ཕག་
རྒོད་གཉིས། ནགས་ཚལ་གྱི་གསེབ་ཏུ་བཤོས་པ་ལ་འཇིགས་སུ་རུང་བའི་སེམས་ཅན་
གཅིག་བྱུང་སྟེ། སྤུ་མཚན་སྣ་ཚོགས་ཀྱིས་བརྒྱན་པ། སྤྱན་མིག་ཟབ་པ། གདོང་པ་
ཐུང་བ། རྣ་མཆོག་རྣོ་བ། མཆེ་བ་བསྣོལ་པ། དྲ་མ་འཁྱུག་པ། ཟེ་བ་མཐོ་བ། སྤར་
མོ་བགྲད་པ། ཞེ་སྡང་ཆེ་བ། གཏི་མུག་རྨོངས་པ། ཤ་ལ་དགའ་བ། ཁྲག་ལ་དད་
པ། དམར་ལ་སྲེད་པ། མ་མཐོང་འཇབ་པ། མཐོང་ན་རྒོལ་བ། དེ་ལྟ་བུ་ཞིག་ཏུ་བྱུང་
ནས། མིང་ལ་གཅན་གཟན་རྔམ་པ་ཞེས་བྱ་བ་བཏགས་སོ། །དེ་དང་དུག་གསུམ་ཉོན་
97



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མོངས་གཏིང་ཕུལ་བའི་རང་བཞིན་དྲོད་ལས་སྐྱེས་པ། འདོད་ཆགས་དབྱི་རྒོད་རྔམ་
པ་གཉིས་འཚོས་པ་ལས་བུ་བཞིར་བྱུང་སྟེ། རལ་པ་ཅན་དང་། རི་མོ་ཅན་དང་། སྤུ་
རུ་ཅན་དང༌། དྲ་མ་ཅན་དང་བཞི་རུ་བྱུང་ངོ༌། །གཅན་ཆེན་རལ་པ་ཅན་ལ་བུ་གཉིས་
བྱུང་བ། དཔའ་རྩལ་ཅན་གྱི་སེང་གེ་དང་། ཁྲོ་གཏུམ་ཅན་གྱི་ཁྲོ་བ་དང་གཉིས་སོ། །རི་
མོ་ཅན་ལ་བུ་གསུམ་ཡོད་པ། ཤར་མོ་ཅན་གྱི་སྟག་དང་། ཐིག་ལེ་ཅན་གྱི་གཟིག་དང་།
ཝལ་ཝོལ་ཅན་གྱི་གུང་དང་གསུམ་མོ། །སྤུ་རུ་ཅན་ལ་བུ་བཞི་བྱུང་སྟེ། སྤུ་རུ་ཅན་
གྱི་གཡི་དང་། གདུག་པ་ཅན་གྱི་གསའ་དང༌། ལ་ཚོམ་ཅན་གྱི་སྤྱང་ཀི་དང༌། མྱུར་
མགྱོགས་ཅན་གྱི་འཕར་བ་དང་བཞིའོ། །དྲ་མ་ཅན་ལ་བུ་བཞི་ཡོད་དེ། ལེ་ལོ་ཅན་གྱི་
ཝ་དང་། རང་མཐོང་ཅན་གྱི་སྦྲེ་དང༌། ལུས་མཉེན་ཅན་གྱི་གྱུར་དང༌། དྲ་མ་ཅན་
གྱི་སྲམ་དང་བཞིའོ། །དེ་ཡང་རལ་པ་ཅན་གྱི་རྒྱུད་ལས། གཅེན་པོ་སེང་གེ་ལ་བུ་བཞི་
ཡོད་པ་སྟེ། གསེར་སེང་མཐིང་གི་སྨིན་མ་ཅན་དང་། དུང་སེང་གཡུའི་རལ་པ་ཅན་
དང༌། གངས་སེང་ལྕགས་ཀྱི་སྤར་མོ་ཅན་དང༌། འདམ་སེང་མཆོང་གི་ཕུན་ཕུན་ཅན་
དང་བཞི་རུ་བྱུང་ངོ་། །གཅུང་བོ་གཅན་གཟན་ཁྲོ་བ་ལ་བུ་དགུ་ཡོད་པ། གཅེན་ཀུ་ཀུ་
ར་ཙ་ཁྱིའི་རྒྱལ། རྒྱ་བོ་མིག་བཞི་གཟིག་གི་ཚ། དེ་འོག་ཁྲ་བོ་སྟག་གི་ཚ། དེ་འོག་དོམ་
བུ་དོམ་གྱི་ཚ། དེ་འོག་ཁམ་པ་དྲེད་ཀྱི་ཚེ། དེ་འོག་སྐད་སྙན་མདོ་གླིང་ཚ། དེ་འོག་ཁ་
སྤུན་བྱ་ཡི་ཚ། དེ་འོག་གློག་དམར་བྱིལ་གྱི་ཚ། དེ་འོག་གདའ་ལེན་སྤྱང་གི་ཚ། ཐ་མ་
ཙུ་རུ་ཝ་ཡི་ཚ་དང་དགུའོ། །རི་མོ་ཅན་གྱི་རྒྱུད་ལ། གཅེན་པོ་སྟག་ལ་བུ་གཉིས་ཡོད་
པ་དེ། འཛུམ་དྲུག་བཀྲ་དང་བྱ་རོག་ཅན། དེ་གཉིས་རྨོངས་པས་གཅིག་བརྒྱུད་ཡིན།
གཟིག་ལ་བུ་བཞི་ཡོད་པ་དེ། སྟག་མ་གཟིག་དང་གཟིག་མ་གུང་། ཐིག་ལེ་བཀྲ་དང་
ཁྱི་ཤ་ཟ། ཁྱི་ཤ་ཟ་ཡི་སྤུ་རྩེ་ནག །གུང་ལ་བུ་གསུམ་ཡོད་པ་དེ། ཝ་ལེ་གུང་དང་ལོ་ལེ་
གུང༌། ནེ་ལེ་གུང་དང་རྣམ་པ་གསུམ། སྤུ་རུ་ཅན་གྱི་རྒྱུད་ལས། གཅེན་པོ་དབྱི་ལ་བུ་
98



མདོ་སྡེ།
གཞོན་ནུ་རོལ་རྩེད་ཀྱི་མདོ།
བཞི་ཡོད། གངས་དཀར་སྟོད་ཀྱི་གངས་དབྱི་དང་། བྲག་དམར་ལྗོངས་ཀྱི་བྲག་དབྱི་
དང་། གཡའ་སྔོན་གཤའི་གསའ་དབྱི་དང་། ས་འོག་འཛུལ་བའི་གདོང་ཐུང་དང་བཞི།
གདུག་པ་གསའ་ལ་བུ་བཞི་ཡོད། ང་རོ་ཅན་དང་བརྣག་པ་ཅན། རྔམ་ཆེན་ཁྲོ་གདོང་
གཉིས་དང་བཞི། ལ་ཚོམ་སྤྱང་ལ་བུ་བཞི་ཡོད། དུར་ཁྲོད་གླིང་གི་ཅེ་སྤྱང་དང་། གོང་
གསུམ་འགྲིམ་པའི་རི་སྤྱང་དང་། འདམ་ཤོད་སྣོར་གྱི་དྲ་མ་ཅན། བྱང་གི་ལ་ཚོམ་ཅན་
དང་བཞི། རྒྱུག་ཆེན་འཕར་ལ་བུ་བཞི་ཡོད། ནགས་ཚལ་དུང་དུང་རྣ་རྩེ་ནག །བྲག་
དམར་རྒྱུག་སྐྱེན་ཡན་ལག་ཕྲ། ལུང་གསུམ་འཇབ་ལན་རྔ་ལྗང་རིང་། འཕར་ཆེན་
རྔམ་པ་བཞི་རུ་ཡོད། དྲ་མ་ཅན་གྱི་རྒྱུད་པ་ལ། ཝ་ལ་བུ་དགུ་ཡོད་པ་ནི། གཅེན་པོ་ཝ་
ཆེན་གདོང་འགྱུ་དང་། དེ་འོག་ཝ་དམར་མཚལ་པུ་དང་། དེ་འོག་ཝ་སྐྱ་འདབ་རྒྱས་
དང་། དེ་འོག་གྲོ་བོ་གཡུ་འདབ་དང༌། དེ་འོག་ཝ་མོ་ན་ནག་དང་། དེ་འོག་དཔྲལ་
འཛུམ་མདངས་གསལ་དང༌། དེ་འོག་ལེ་ལོ་རྔ་རིང་དང་། དེ་འོག་འཕྱོར་ར་འཕྱོར་
ཆེན་དང་། གཅུང་པོ་ལྟས་ངན་ཐན་འབོད་དང་དགུའོ། །སྦྲེ་ལ་བུ་བཞི་ཡོད་བ་དེ། ད
པྲལ་ཞིང་ཅན་དང་དཔྲལ་འཛུམ་ཅན། གྲོ་ལོ་ཁ་དང་འདབ་ངན་བཞི། གྱུར་ལ་བུ་
བཞི་ཡོད་པ་དེ། རྒྱ་མཚོའི་གཏིང་གི་གྱུར་ཆེན་དང༌། ཆུ་བོ་རྒྱུད་ཀྱི་གྱུར་ནག་དང༌།
ཆུ་བྲན་མཚམས་ཀྱི་ཐོང་དཀར་དང་། ཐན་གྱི་ནག་ཝེལ་གྱི་ལའོ། །སྲམ་ལ་བུ་བཞི་ཡོད་
པ་དེ། བྲག་དམར་གསེབ་ཀྱི་རི་སྲམ་དང་། ཆུ་བོ་རྒྱུད་ཀྱི་དྲ་མ་དང་། ཆུ་བྲན་ནང་གི་
སྨུག་ཆུང་དང་། ཉ་སྲམ་དར་མ་རྒྱུག་འཛིན་བཞི། དེ་ལས་འཆོལ་མིན་གཅན་བཞི་
བྱུང་། ཁྱི་དང་ཕག་རྒོད་འཚོས་པ་ལས། གཏུམ་ཆེན་དོམ་ནག་བྱ་བར་བྱུང་། འཕར་
དང་བྱི་ལ་འཚོས་པ་ལས། སྲེ་མོ་འོལ་ལྕམ་བྱ་བར་བྱུང༌། དོམ་དང་དྲེད་མོ་འཚོས་པ་
ལས། ངོ་ཁྲོ་སློ་མར་བྱ་བ་བྱུང་། བྱ་དང་གསའ་གཉིས་འཚོས་པ་ལས། བྱ་གཅན་སེ་
བོ་བྱ་བ་བྱུང་། དེ་འཆོལ་མིན་འདྲེས་པའི་བུ་བཞི་ཡིན། འདྲ་མིན་ཅན་གྱི་བུ་བཞི་ཡོད།
99



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྲིན་དང་རོ་ལང་མི་རྒོད་གསུམ། དྲེད་མོང་རལ་པ་ཅན་དང་བཞི། མི་ཡང་མིན་ལ་
གཅན་ཡང་མིན། ཕྱོགས་ནི་གཅན་གཟན་སྡེ་ལ་ཕྱོགས། སྡང་ནི་འགྲོ་བ་ཡོངས་ལ་
སྡང་། འདུག་ནི་ནགས་ཚལ་ལྗོངས་ལ་འདུག །དུག་ལྔ་ཉོན་མོངས་ཆ་རགས་པས།
ལོག་པའི་ཕྱོགས་ལ་སྟོབས་ཤུགས་ཆེ། གང་དང་ཕྲད་པ་དེ་ལ་རྒོལ། འདྲ་མིན་ཅན་གྱི་
གཅན་བཞི་ཡིན། ཞེས་གསུངས་སོ། །
ཡང་གསུངས་པ། དེ་ལྟར་གཅན་རིགས་དྲུག་ཅུ་རྩ་བརྒྱད་དེ་ཤ་ལ་དགའ་ཞིང་
ཁྲག་ལ་སྲེད། ཞེ་སྡང་ཆེ་ལ་ཁྲོ་གཏུམ་རྒོད། འདོད་ཆགས་ཆེ་ལ་སྲེད་ལེན་དམ། གཏི་
མུག་བླུན་ལ་འཛིན་མི་གཏོང༌། ང་རྒྱལ་ཆེ་ལ་ཕྲག་དོག་དམ། གང་དང་འཕྲད་པ་དེ་
ལ་རྒོལ། ཕ་མ་ཡིན་ཡང་སྲོག་ལ་རྔམ། བུ་ཚ་ཡིན་ཡང་བཀྲིས་ན་བཟའ། ཚིག་པ་
ཟ་ན་རང་ལ་འདྲད། རི་བཤིག་བྲག་བཀས་ཆུ་ཡང་གཅོད། ཤིང་གཅོད་རྦབ་སྒྲིལ་
རྒྱ་མཚོ་འཆོལ། ལུང་པ་ཐམས་ཅད་འུར་གྱིས་འགེངས། རྒྱལ་ཁམས་ཐམས་ཅད་ང་
རོས་བཀང་། དེ་ལྟར་གདུག་པའི་ཚོགས་རྣམས་ཀྱིས། ཤིན་ཏུ་དྲེགས་པའི་ང་རྒྱལ་
ཆེ། རྒྱལ་ཁམས་ཐམས་ཅད་ཀྱང་འགྲུལ་བཅད་དེ། འདབ་ཆགས་དང་། རི་དྭགས་
དང་། གཡུང་དྭགས་དང༌། མི་ནོར་དང་། མི་རྣམས་ཀྱང་ཀུན་མཐོང་ནས་བསད་
དོ། །གཞན་ཡང་ལུས་སྦྱོང་དང་རྩལ་ཁ་རྣམས་བསླབ་སྟེ། སེང་གེའི་གནམ་ཐིག་དང་།
སྟག་མོའི་ས་ཐིག་དང་། གཟིག་མོའི་སྤུང་ཟིལ་དང་། གུང་རྒོད་ཀྱི་རྦད་མཆོང་དང་།
དོམ་གྱི་མཐོང་ཕུབ་དང་། དབྱི་གསའི་ངར་སྐད་དང་། འཕར་སྤྱང་གི་རྒྱུག་ལེན་དང་།
ཝ་སྤྲེའི་འཛུལ་འཇབ་དང་། ཁྲོ་བའི་ཁྲོ་གཏུམ་དང་། བྱི་ལའི་སྡེང་རྙོབ་དང་དེ་ལ་
སོགས་པའི་རྩལ་སྦྱོང་སྣ་ཚོགས་བྱེད་དོ། །དེའི་ཚེ་འཇིག་རྟེན་གྱི་ལོག་པ་ཅན་ཐམས་
ཅད་ཀྱང༌། གཅན་གཟན་གྱི་ཕྱོགས་སུ་ཕྱོགས་ནས། གཅན་གཟན་ཁྲོ་བ་ཅན་གྱི་གླིང་
ཞེས་བྱ་བ་བྱུང་སྟེ། ང་རོ་བཏབ་ནས་ནམ་མཁའི་བྱ་ཡང་ས་ལ་ལྷུང་སྟེ། འཇིག་རྟེན་
100



མདོ་སྡེ།
གཞོན་ནུ་རོལ་རྩེད་ཀྱི་མདོ།
གྱི་ཁམས་ཐམས་ཅད་མི་བདེ་བར་གྱུར་པ་ལ།
དེའི་ཚེ་འདབ་ཆགས་དང་། རི་དྭགས་དང་། གཡུང་དྭགས་དང་། ཆུ་གནས་
རྣམས་ཀུན་འཚོགས་ནས་གྲོས་བྱས་པ་ལ། འཇིག་རྟེན་གྱི་ཁམས་ཚངས་རྒྱུང་གི་
བཅུད་ལ། སྟེང་གི་ལྷ་དང༌། འོག་གི་ཀླུ་དང་། བར་གྱི་མི་དང་། འདབ་ཆགས་དང་།
གཅན་གཟན་དང༌། རི་དྭགས་དང༌། གཡུང་དྭགས་དང་། མི་ནོར་ལ་སོགས་རྣམས་
གནས་ཤིང་། ཁྱད་པར་ལྷོ་འཛམ་བུ་གླིང་དུ་ཤིན་ཏུ་ལོངས་སྤྱོད་ཆེ་བ་དང༌། དགའ་
ཞིང་སྐྱིད་པར་འདུག་པ་ལ། ད་ལྟའི་སྐབས་སུ། ལྷ་དང་ཀླུ་དང་མི་རྣམས་ནི་བསོད་
ནམས་ཀྱི་དཔག་ནས། སྲིད་པ་འགྲེང་བུ་ལ། གང་གིས་གནོད་ཅིང་འཚེ་བས་མི་
ཚུགས། འོ་སྐོལ་རྣམས་སྲིད་པ་འཕྲེད་ཉལ་དང་ཁ་སྦུབ་ལས་དཔག་པའི་བསོད་
ནམས་དང༌། སྐྱོབ་པའི་ལྷ་མ་མཆིས་ཏེ། གཅན་གཟན་ཁྲོ་བའི་ཚོགས་འདི་རྣམས་
ཀྱིས། འདུག་ཏུ་མི་སྟེར་བར་ཟ་སྐལ་དུ་གཏད་པ་འདི་ལ་ཕན་པའི་ཐབས་ཅི་ཡོད།
ཡང་ན་ཐམས་ཅད་དམག་བསྡུས་ནས་འཐབ་ན། དཔའ་ཡང་དཔུང་ལ་རྡུག་བྱ་བ་
ཡོད་པས་ཨེ་ཐུབ། ཡང་ན་ཐབས་དང་བློ་རུ་འཛོམས་པའི་ལྷ་ཀླུ་མི་གསུམ་གཅིག་ལ།
ངེད་རང་རྣམས་ཀྱང་བཀོལ་སྤྱད་ཀྱི་རྒྱུ་ཕུལ་ནས་སྦྲན་ན་ཨེ་ཐུབ། ཡང་ན་ཞིང་ཁམས་
འདི་མིན་པ་གཅན་གཟན་མེད་ས་ཞིག་འགྲོ་ས་ཨེ་ཡོད། དེ་མ་གཏོགས་པ་འདི་རུ་
སྡོད་ན། སྔ་ཕྱི་རུ་གཅན་གཟན་གྱི་ཟ་ལམ་དོད་པས་བཟའ་བ་མིན་པ་འགྲོ་ས་ཡང་
མེད། འཆི་བ་ལ་འདྲ་ཡང་ཕ་མའི་སྔོན་དུ་བུ་ཕྲུག་ཁྱེར་བ་དང༌། བུ་ཚེའི་སྔོན་དུ་ཕ་མ་
ཁྱེར་བ་འདི་རྣམས། ཤིན་ཏུ་ཡང་ཡ་ང་བ་རུ་འདུག་པས་ཐབས་ཅི་དྲག །ལར་ཡང་
སྲོག་མ་བཅད་པར་གུམ་ན་ལན་ཆགས་ཀྱང་བསྙེགས་པ་མིན། སྲོག་བཅད་པར་གུམ་
ན་སྲོག་གི་ལེ་ལན་སྲོག་མིན་པའི་མི་འཁོར་བས། ཕྱི་མ་ཡང་ལན་ཆགས་སུ་འགྲོ་བར་
འདུག །ལར་ཡང་རི་དྭགས་རྣམས་རི་ལས་སྐྱེས་པའི་རྩྭ་ལ་ཟ། ཀླུང་དུ་བབས་པའི་ཆུ་
101



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ལ་འཐུང༌། འདབ་ཆགས་རྣམས་ནི་དུར་ཁྲོད་ཀྱི་གཟན་ལ་སྲུང༌། ཐང་སྟོང་དུ་བསྐྱལ་
ལ་སྒུག །བདག་མེད་ཀྱི་སྒུམ་བུ་ཐུ། གཡུང་དྭགས་རྣམས་ནི། རྗེའི་སྐུ་དྲིན་ནོད།
བྲན་གྱིས་ལས་བྱས་མང༌། ཚོང་པས་རྒྱབ་དྲིན་ཚོར། འབངས་མོས་བཞོ་དྲིན་ཚོར།
དྲིན་གྱི་ཚག་ལ་ཟ། སེམས་ཅན་གྱི་སྲོག་ལ་འཛེམ། གཡུང་དྭགས་ཀྱི་མུ་ཁྱུར་སྡོད།
འཛམ་གླིང་ལོངས་སྤྱོད་ཀྱི་དཀོར་ཡིན་པ་ལ། འདི་ལྟའི་ལས་མི་འོང་བར་བསམ་པ་ལ་
འདི་ཅི་ལྟ་བུ་ཡིན། སྔོན་ནས་བསོད་ནམས་མ་བསགས་པ་ཡིན་ནམ། ཡང་ན་ད་ལྟའི་
འཕྲལ་རྐྱེན་ཞིག་ཡིན་ནམ། ལྷ་མི་རྣམས་ཀྱང་ཐུགས་རེ་གཡེལ། འོ་སྐོལ་རྣམས་མེད་
ན་ཁོང་རྣམས་ཀྱིས་ལོངས་སྤྱོད་ཀྱི་དཀོར་ནོར་ནི་ཅི་ལ་བྱེད། ཁོ་རང་རྣམས་བཤས་པ་
ནི་ཉིང་ཤ་རུ་འགྱུར། བཞོས་པ་ནི་ཞོ་མི་འདུག །བལ་བ་ནི་སྤུ་མི་སྐྱེ། བཀལ་བ་ནི་
ཁུར་མི་ཐེག །འཛེག་པ་ནི་འགྲོས་མི་བཟང་། རྨོས་པ་ནི་གཉའ་མི་སྲ། བཙོང་པ་ནི་
ཁལ་མི་ཉན། དེ་ཕྱིར་འོ་སྐོལ་རྣམས་མིན་ན། ས་རྡོ་ལ་ཁལ་འོང་ངམ། རྩི་ཤིང་ལ་
བལ་སྐྱེ་འམ། ཟངས་བྲག་ལ་ཞོ་འབབ་བམ། མ་རྨོས་པ་ལ་འབྲུ་སྐྱེ་འམ། མ་བཀལ་
བ་ལ་ཚོང་ལོན་ནམ། ཡང་ན་ཁོ་རང་རྣམས་ཀྱང་། བློ་ཐབས་རྡུག་ནས་བྱ་བའི་
ཐབས་མེད་དམ། ཡང་ན་གཅན་གཟན་ཁྲོམ་པའི་གླིང་ལ་སྐྲག་ནས་ཅི་མི་ཕོད་པ་ཡིན་
ནམ། ཡང་ན་རང་རེ་རྣམས་མེད་ཀྱང་བཟོད་སྙམ་པ་ཡིན་ནམ། དེ་སྙམ་ཡང་འོ་སྐོལ་
རྣམས་མེད་ན། ནམ་ཡང་གཅན་གཟན་དེ་རྣམས་ཀྱིས་རྩི་ཤིང་ནི་མི་ཟ། ཤ་ཁྲག་མིན་
པ་མི་སྨོན་པ་ཞིག་འདུག་པས། ནམ་ཡང་གཅན་གཟན་དེ་རྣམས་ཀྱི་ཟ་རེས་འགྲོ་བ་
མི་ལ་བབ་ཀྱང་སྲིད། ད་ནི་ཅི་ལྟར་བྱ་བ་ཨང་། ཀྱེ་མ་ཀྱི་ཧུད་ཟ་མ་རེ་སྙིང་ན། ཞེས་
ཟེར་ནས་སྨྲ་ཞིང་གླེང་པ་ལ། དེ་ལ་རི་དྭགས་ཀྱི་རྒྱལ་པོ་ཁྲི་སྒྲ་རུ་རིང་གིས་སྨྲས་པ།
ཉོན་ཅིག་འདབ་ཆགས་རི་དྭགས་གཡུང་དྭགས་རྣམས། འོ་སྐོལ་འཛམ་གླིང་བཅུད་ལ་
སྡེ་བཞི་ཡོད། འདབ་ཆགས་རི་དྭགས་གཡུང་དྭགས་གཅན་ཟན་བཞི། གཅན་གཟན་
102



མདོ་སྡེ།
གཞོན་ནུ་རོལ་རྩེད་ཀྱི་མདོ།
ལོག་པར་གོལ་བས་རོགས་ལ་སྡང་། སྔ་འགྲུལ་ཕྱི་འགྲུལ་ལམ་གྱི་རྒྱུ་སྲང་བཅད།
ནགས་ཚལ་གླིང་དང་ལྗོན་ལ་འཁྲས་དབང་མེད། བདག་མེད་རི་ཁའི་རྩྭ་ལ་ཟ་དབང་
མེད། ཐང་སྟོང་དུར་ཁྲོད་གཟན་ལ་སྲུང་དབང་མེད། མ་བགོས་ཤུགས་འབྱུང་སྒུམ་
བུ་ཐུ་དབང་མེད། སྒྱུ་ལུས་ཕུང་པོའི་རང་དྲིན་ཟ་དབང་མེད། འདི་ལ་ཐབས་དང་བློ་
གྲོས་ཡེ་མ་རྙེད། ད་ནི་ཅི་ལྟར་དྲག་པའི་ཐབས་ཤོམ་ན། དམག་དཔུང་བྱེད་དེ་བརྒལ་
ན་ག་ལ་ཐུབ། གཅན་གཟན་རྣམས་ལ་མཆེ་སྡེར་ཀུན་ལ་ཡོད། འོ་སྐོལ་རྣམས་ལ་མཆེ་
སྡེར་གཅིག་ལས་མེད། དེ་ཕྱིར་དམག་ཁྱེར་སྡེ་འཁྲུག་ཤོམ་པ་ན། འཁྲུག་པ་མཚོན་
མེད་རང་སྲོག་བསྐྱེལ་འདྲེ་ཡིན། བྱ་ལ་སྡེར་མོ་ཡོད་ཀྱང་དོན་བྱེད་ཆུང༌། ལྗོན་ཤིང་
ཡལ་གར་འཐམས་ན་མ་གཏོགས་པ། ལག་པ་མེད་པས་རྐང་པས་དགྲ་མི་ཐུབ། སྟོང་
ཁམས་མིག་རིས་གཅོད་ན་མ་གཏོགས་པ། ལར་ཡང་བྱ་གཤོག་སྡིག་པའི་རྩ་བར་འགྲོ།
རང་ལས་བྱུང་བའི་རྫས་ཀྱང་དེ་འདྲ་བས། ལར་ཡང་བྱ་བྱིལ་འདུས་པས་སུ་མི་ཐུབ།
དུར་ཁྲོད་གཟན་ཞིག་མཐོང་ན་འདྲེ་བས་སྤྱང་། ཤིང་ཏོག་སྒུམ་ཞིག་ཡོད་ན་ཕྲ་བས་
སྒམ། ཕ་རོལ་དགྲ་ཞིག་མཐོང་ན་རླུང་བས་མགྱོགས། འདབ་ཆགས་བྱ་ལ་སྨྲ་བ་མ་
ཡིན་ཏེ། འདྲ་འཐད་བཤད་ན་མཚང་ལ་རྒྱབ་པ་འདྲ། ངེད་ཅག་རི་དྭགས་རྣམས་ལ་
རྭ་ཅོ་ཡོད། གཙོད་ལ་ཡོད་དེ་ལ་ཁའི་མདུང་ཤིང་འདྲ། མཆོང་ཞིང་གནམ་ལ་གསོར་
ན་མ་གཏོགས་པ། ཕ་རོལ་དགྲ་ལ་དེ་ཡིས་ཅི་མི་ཕུག །ཤ་རྒྱལ་ཕོ་ལ་ཡོད་དེ་ཚུར་ལ་
འཁང་། གལ་ཏེ་བཏབ་ན་ཁོ་རང་ཚུར་ལ་འབུག །དེ་ཚེ་འཇབ་རྒྱུག་གཅན་གྱི་སྐད་
ཅིག་བཏོད། སྤང་དཀར་དགོ་ལ་ཡོད་དེ་ཕར་ལ་འཁང་། ཁོ་རང་གཞུང་ལ་བཏབ་ན་
མ་གཏོགས་པ། གཞན་དག་དགྲ་ལ་དེ་ཡིས་ཅི་མི་ནུས། ལར་ཡང་ཁ་སྣ་གཙང་
མཉམ་འབྲོས་ལ་དགའ། ཁོ་མོ་འབྲོང་ལ་ཡོད་ཀྱང་རང་ཤ་ལྕི། གལ་ཏེ་ཆད་དང་ངལ་
བའི་སུན་པ་ནི། དགྲ་ཡི་གྲོ་ཕྱེ་ཟུན་གྱི་སྒོ་སྐྱེལ་ཡིན། དེ་ཕྱིར་རང་ཤ་ལྕེ་ལ་འཁྲུག་མ་
103



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བབ། གླེན་པ་བེམ་ཡོར་ཆེ་ཡང་དཔའ་བོ་མིན། སྐྱེན་མོ་ལུས་སྦུངས་ཆུང་བ་སྡར་མ་
མིན། མདོ་ཆེན་ཚིག་ཚོགས་ཉུང་བ་ལྐུགས་པ་མིན། ཅོལ་མེད་སྨྲ་བ་སྒམ་པ་མཁས་པ་
མིན། གཡུང་མོ་བསྙན་ལ་ཡོད་དེ་རང་མིག་བདུད། བྲག་གསེབ་རྣ་བ་ལ་ཡོད་དེ་ཐུར་
ལ་ཟུག །དེ་གཉིས་བརྡུང་རུ་འཆས་ན་མ་གཏོགས་པ། ཕ་རོལ་དགྲ་ལ་རྒོལ་བའི་ཤོམ་
མ་མཆིས། གཅན་གཟན་སྒྲ་སྐད་ཚོར་ན་བྲག་ལ་ཞེན། གུ་སྒྲ་ཐོས་ན་རང་སྐྲག་མཐའ་
ལ་ཡར། ཀྲི་སྣ་དག་ལ་ཡོད་དེ་སྡིག་ལ་འཛེམ། མ་འཛེམ་འཁྲུག་པ་ཤོར་ཡང་ལུས་
ཉམ་ཆུང་། ཉམ་ཆུང་ཕོ་སྒོ་ཞན་པ་དགེ་བྱེད་མིན། རང་སྐྲག་བརྩན་ལ་འཁྲ་བ་ཅིག་
པུ་མིན། རུ་རིང་སྐྱེན་ལ་ཡོད་ཀྱང་སེམས་སྟོབས་ཆུང༌། ཉིན་མོ་གབ་ཀྱིན་མཚན་མོ་
རྩྭ་ལ་འཇབ། དེས་ཀྱང་མི་ཆོག་མཐོང་ན་དགྲ་ལག་བཙངས། དེ་བས་དེས་ཀྱང་དགྲ་
ལ་ཅི་ལྟར་རྒོལ། མཆེ་བ་ཅན་ཞིག་ཡོད་པ་རང་གི་བདུད། མ་ཤི་གསོན་པའི་ཚེ་ལ་
ཀུན་གྱིས་བརྙས། སྡར་མ་བྱས་ཀྱང་དེ་ལ་དགྱེས་འཛུམ་བྱེད། ཤི་ན་ཞེ་སྡང་སྦྲུལ་དག་
ཅུང་ཙམ་འཇིགས། མ་ཤི་གསོན་པའི་ཚེ་ལ་མ་ནུས་ན། ཤི་བའི་རོ་དྲིན་སྒུག་ན་འཕྱིས་
པ་ཡིན། ལར་ཡང་རི་དྭགས་སྐྱ་བོས་དགྲ་མི་ཐུབ། ཚུར་ལ་མ་བསད་ཕར་ལ་ག་ན་བ།
རླུང་གི་བུ་ཡིན་རླུང་ལ་འགྲོགས་ཤིང་འབྲོས། ཡུལ་དྲོ་ས་འཇམ་རྩེད་མོ་རྩེ་ན་མཚར།
གཅིག་གིས་གཅིག་འདེད་ལྗོངས་ལ་དཀྱུས་མོ་བྱེད། ཤ་རྒྱལ་ཤེལ་སྐུང་དགོ་མོས་
དགོལ་ཡང་འཚོ། ལར་ཡང་གབ་དང་གཞོལ་བ་མ་གཏོགས་པ། སྙིང་ཕོད་ཆུང་བས་
རང་སྣང་དགྲ་རུ་ལངས། རི་དྭགས་ཚོགས་ལ་སྨྲ་བ་མ་ཡིན་ཏེ། ལར་ཡང་བྱ་བྱེད་
བརྟགས་ན་འདྲ་ཚིག་འཆོར། དེས་ནས་ཀུན་ལ་གཤེ་སྐུར་བཏབ་པ་འདྲ། འགྲོ་བ་
ཕལ་ཆེར་དེ་ལ་རྩོད་པ་འབྱུང་། གཡུང་དྭགས་རྣམས་ཀྱང་མགོ་ལ་རྭ་ཡོད་དེ། མ་ཧེ་
བཞོན་པ་བྱེད་ན་མ་གཏོགས་པ། གཞན་དག་ཕྱི་མིས་མཐོང་ན་ཁྱིམ་དུ་འབྲོས། དགྲ་
ལ་འབྲོས་ས་སྙེགས་པས་ཨེ་འུ་ཐུབ། ཁྱུང་དཀར་མཛོ་ལ་ཡོད་དེ་དོན་བྱེད་ཆུང་། ཚོང་
104



མདོ་སྡེ།
གཞོན་ནུ་རོལ་རྩེད་ཀྱི་མདོ།
དང་སོ་ནམ་བྱེད་པ་མ་གཏོགས་པ། མཛོ་ལ་བརྡུང་རུ་ཡོད་དེ་དོན་བྱེད་ཆུང་། རྐྱེན་
གྱིས་བསླང་ན་བདག་པོ་རང་ལ་རྒོལ། བ་གླང་གད་ལ་འགྲེ་ན་མ་གཏོགས་པ། གཏི་
མུག་མུན་པས་དགྲ་ཟུན་ངོ་མི་ཤེས། གཡང་མོ་ལུག་ལ་ཡོད་དེ་སྤྱང་ལ་སྡར། ཚེ་དེ་ར་
ལ་ཡོད་དེ་འཕར་ལ་སྐྲག །ཞོལ་ཆེན་གཡག་ལ་ཡོད་དེ་འཕར་འབུབ་ཆེ། དབྱར་
གསུམ་སྣར་མ་ཉབ་ཚེ་འབྲོང་བས་འགྱིང་། སྟོན་གསུམ་གཤའ་མོའི་སྟེང་ན་སྦྲང་བས་
འཚུབས། དགུན་གསུམ་ཐིག་ཆེན་སྲང་ལ་འགར་བས་གཡུང་། དཔྱིད་གསུམ་རི་ཐང་
མཚམས་ན་འབུ་བས་གཉོམ། གལ་ཏེ་དགྲ་ལ་བཙོད་ན་ཤེལ་བས་སྙི། སྒྲ་བླའི་གསོལ་
ཁ་བྱས་ན་དོན་ཤ་དགོས། དེ་ཕྱིར་དགྲ་ལ་གྲོ་ཕྱེ་སྐྱེལ་འདྲེ་ཡིན། ལར་ཡང་གཡུང་
དྭགས་རྗེ་ལ་མ་སྐྱབས་ན། དམུ་ལོང་མགོ་འཁོར་བྱང་ཐང་ལོང་བ་ཡིན། མུ་ཁྱུ་མེད་
པས་སྤང་ལ་ཕྱེ་འཐོར་ཡིན། བྱོལ་སོང་ནང་ནས་བྱོལ་སོང་ཡང་དག་ཡིན། གཡུང་
དྭགས་རྣམས་ལ་སྨྲ་བ་མ་ཡིན་ཏེ། རྨོངས་པ་འདྲ་ཚུལ་དཔྱད་ན་སྙིང་རེ་རྗེ། སྙིང་རྗེའི་
དམིགས་ཡུལ་དེ་ལ་མཆི་མ་བྱུང་། དེས་ན་འདབ་ཆགས་རི་དྭགས་གཡུང་དྭགས་ཀུན།
དམག་ཁྱེར་བྱས་པས་གཅན་གཟན་ཁྲོམ་མི་ཐུབ། སྟེང་ཕྱོགས་ལྷ་ལ་སྦྲན་ཡང་ཕན་
ཐོག་ཆུང༌། གླིང་བཞིའི་ཁྲོད་འདིར་མི་ལྷུང་མི་ལ་དགའ། འོག་ཕྱོགས་ཀླུ་ལ་སྦྲན་ཡང་
ས་འོག་ལུས། གལ་ཏེ་སྟེང་དུ་ཕྱིན་ན་ཐམས་ཅད་དགྲ། སྤྱི་རྗེ་ཁྱུང་གིས་སྡང་མིག་
གཅིག་གིས་ཆོག །རང་མགོ་མི་ཐོན་གཞན་དག་ཅི་ལ་སྐྱོབ། འགྲོ་བ་མི་ལ་བསྟུན་ཀྱང་
དབང་མི་ཁྱག །གལ་ཏེ་མགོ་ནག་མི་ལ་དབང་བྱུང་ན། བྱ་ལ་བཞོན་ནས་རི་དྭགས་
ཁལ་དུ་འགེལ། གཡུང་དྭགས་རོལ་དུ་ཁྲིད་ནས་འགྲོ་དགོས་བསམ། གཅན་གཟན་
འགྱེད་ཁྱི་ཡིན་པས་བསྟེན་དགོས་བསམ། མི་ཡང་སྲིན་ལ་ཆ་གཅིག་ཤས་པས་སུ། ཞེ་
སྡང་ཆེ་ཞིང་ཤ་ཁྲག་དམར་ལ་སྲེད། སྙིང་རྗེ་མེད་ཅིང་ཐུབ་ཐང་ཀུན་ལ་སྡང་། མཐོང་
མཐོང་གསོད་ཅིང་ནམ་དྲན་བཟའ་དགོས་བསམ། དེས་ན་དེ་ཡི་གཤོ་སྲོལ་འཛུག་པ་
105



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ན། འདབ་ཆགས་གཤོག་པ་ཡོད་ཀྱང་ཅི་ལ་ཕན། རི་དྭགས་རླུང་རྫི་གསང་ཡང་ཅི་
ཞིག་སྐྱིད། གཡུང་དྭགས་འདོད་ཡོན་འབྱུང་ཡང་ཅི་མཚར་ན། ནུས་པའི་ཚེ་ལ་བཀོལ་
སྤྱད་ཤེ་མོང་བཟའ། མ་ནུས་དུས་ན་བཤའ་ནས་ཤ་ཁྲག་རོལ། དེ་བས་གཅན་གཟན་
ཁ་རུ་སོང་ན་དགའ། ཞིང་ཁམས་འདི་ལ་མ་གཏོགས་ཕར་བརྒལ་ཡང་། མཐའ་ཡི་
ལྕགས་རི་བརྒལ་བ་ག་ལ་ནུས། གལ་ཏེ་ཕྱིན་ཡང་ཚང་རྒྱུང་རེ་རེ་ན། སྲིད་པས་སྐོས་
བཞག་ཚང་བ་རེ་རེ་ཡོད། མཐའ་ཡི་རྒྱ་མཚོར་མཆོང་ན་མ་གཏོགས་པ། དེ་བས་
འབྲོས་ནས་གཞོལ་ལས་ངས་མ་མཐོང་། ཞེས་ཟེར་བ་ལ། དེ་ལ་འདབ་ཆགས་དང་།
རི་དྭགས་དང༌། གཡུང་དྭགས་རྣམས་ཀྱང་ཤིན་ཏུ་ཐང་ཆད་པར་སོང་ནས་སྨྲས་པ།
དེ་ལ་ཅི་ཡི་ཐབས་ཀྱང་མི་འདུག་ན། རི་དྭགས་ཀྱི་རྒྱལ་པོ་ཁྱེད་ཅག་ལ་མཁས་ལུགས་
ཀྱི། འདི་རྣམས་ལ་མ་ཐུབ་ཀྱང་ངེད་རང་མགོ་ཐོན་པ་ཙམ་ཞིག་ཡོང་ལས་ཆེ་བས།
ཁྱེད་རང་གང་དགོས་ཀྱི་ཐབས་མཛོད་དང༌། ངེད་རྣམས་ཀྱང་གང་གསུང་བསྒྲུབ།
ཅེས་ཟེར་ནས། ཀུན་གྱིས་རི་དྭགས་ཀྱི་རྒྱལ་པོ་ལ་གུས་པས་འདུད་དོ། །དེ་ལ་རི་
དྭགས་ཀྱི་རྒྱལ་པོས་སྨྲས་པ། དེས་ན་ཁྱེད་རྣམས་ཀྱིས་སང་ཉི་མའི་རྩེ་ལ། བཟང་བྲག་
གི་ཟུར་ལ་བཟང་ཤིང་སྣ་ཚོགས་དང༌། ཤ་སྣ་དང་། སྙིང་སྣ་དང་། འབྲུ་སྣ་དང༌།།
དཀར་གསུམ་དང་། མངར་གསུམ་དང་། རྩི་སྨན་དང་། མེ་ཏོག་ལ་སོགས། ཕུན་
སུམ་ཚོགས་པ་རུ་སོགས་དང་། འཇིག་རྟེན་གྱི་ཁམས་འདི་ན། སྲིད་པ་གསུམ་ལ་ཁས་
དྲག་ལ་སྟོབས་ཆེ་བ། སྒྲ་བླ་དང་ཝེར་མ་ཅང་སེང་དཔའ་ཁྲོམ་ཡིན་པས། འདི་ལ་
བསང་བརྔན་དང་མཆོད་གསོལ་བྱེད་ན་སྨོན་ལམ་བཏབ་དང་། རི་དྭགས་ཀྱི་ནང་
ནས་གང་དང་མི་འདྲ་བའི་སྟོབས་ཆེ་ལ་ཁས་དྲག་པ་ཞིག་འབྱུང་ཡང་སྲིད། དེ་བྱུང་
ན་ནམ་ཕུགས་ཀྱང་མཐའ་རིང་བས། གཏན་ཆུས་མི་འཆོར་བ་འོང་ངེས་སོ། །དེ་མ་
བྱུང་ན་ལྷ་ཀླུ་མི་གསུམ་དང་ཁས་དྲག་གང་ལ་སྦྲན་ཡང༌། རེས་ཤིག་རྒྱལ་ཡང་རང་ལ་
106



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཁས་དྲག་ཅིག་མེད་ན། གཞན་ལ་རེ་ཡང་ནམ་ཕུགས་མི་སྐྱོལ་བས་ཉན་ཙམ་ཟེར་རོ། །
དེར་ཕྱི་ནམ་གྱི་ཐོ་རེངས་ལ། རི་དྭགས་ཀྱི་རྒྱལ་པོས་གསུངས་བཞིན་དུ། བྱ་རིགས་
རྣམས་ཀྱིས་ཤ་སྣ་དང༌། སྙིང་ཚོགས་དང་། བཟང་ཤིང་རྣམས་བསགས་སོ། །རི་
དྭགས་རྣམས་ཀྱིས་མངར་གསུམ་དང་། རྩི་སྨན་མེ་ཏོག་རྣམས་བསགས་སོ། །གཡུང་
དྭགས་རྣམས་ཀྱིས་དཀར་གསུམ་དང་། འབྲུ་བཅུ་དང་ཕྱེ་མར་འོལ་ཀོན་རྣམས་
འཚོགས་པར་བསགས་ཏེ། རི་དྭགས་ཀྱི་རྒྱལ་པོས་སྒྲ་བླ་ཝེར་མ་དཔའ་ཁྲོམ་དང་།
ཅང་སེང་དམག་ཚོགས་རྣམས་མཆོད་ཅིང་བརྔན་ནས་སྨོན་ལམ་བཏབ་པས། ཕྱི་དེ་
ལོའི་དུས་ཙམ་ན། སྒྲ་བླ་བརྔན་པའི་མཐུ་ལས། སྨན་གྱི་རི་དྭགས་ཤ་ར་ན་དང་།
སྤོས་ཀྱི་བན་གླང་འགྱིང་བ་གཉིས་འཚོས་པ་ལས། གཞན་དང་མི་འདྲ་བའི་སེམས་
ཅན་གཅིག་བྱུང་སྟེ། སྤུ་རྩ་ཝོལ་བ། ལྷུ་སུག་རིང་བ། རྔ་མ་འུར་བ། ཟེ་འཕང་མཐོ་བ།
སྒྲ་སྐད་འཇིགས་པ། གདོང་ན་རྭ་འབུར་བ། ཤ་རྩ་ལྷོད་པ། ཞེ་རྩ་སྤྱང་བ། མིག་རྩ་
འཁྲུགས་པ། སྣ་རྩ་རྒོད་པ། བྱ་གཅན་རི་དྭགས་གང་ལ་ཡང་མི་འདྲ་བ་ཞིག་བྱུང་སྟེ།
སྒྲ་སྐད་སྒྲགས་པས། སེམས་ཅན་ཐམས་ཅད་གཞོལ་གཞོལ་བྱེད་ནས་ཉལ་བ། མིང་
ཡང་ཁས་དྲག་བསེའུ་རུ་གཅིག་ཏུ་བཏགས་སོ། །དེ་ནས་རི་དྭགས་དེ་སྨན་ཤིང་གི་
ནགས་ཚལ་ལ། རི་དྭགས་ཀྱི་ཚོགས་མང་པོས་བསྐོར་ནས་ལན་གཅིག་ཏུ་སྦས་སོ། །
༧ དེ་ལ་རི་དྭགས་ཀྱི་རྒྱལ་པོས་སྨྲས་པ། སྒྲ་བླ་ཝེར་མའི་མཐུ་བྱིན་དངོས་སུ་བྱིན་
པ། རི་དྭགས་ཀྱི་གཙོ་བོ་ཁྱོད་ཀྱིས་གཅན་གཟན་ཁྲོམ་པའི་གླིང་ཐུལ་ལམ་བྱས་པས།
ང་ནི་ད་དུང་སྟོབས་དང་ཤེད་མོང་རྫོགས་དགོས་པ་ཡིན་པས། དེའི་བར་ལ་འཇིག་
རྟེན་གྱི་ཁམས་ན་སེམས་ཅན་འདི་ཙམ་ཞིག་ཡོད་པ་ལ་བར་སྣང་གི་ཁམས་འདི་ན་
གཞན་དང་མི་འདྲ་བའི་ང་རོ་ཅན་ཞིག་གྲགས་པ་དེ་སྔོན་ལ་ཐོད་དང༌། དེས་མ་ཐུབ་
ན། འོ་སྐོལ་གྱིས་ཐུབ་ནས་གཞན་ལས་དཔག་པའི་ཆེ་བ་ཞིག་ཐོབ་པ་ཡིན་ཟེར། དེར་
107



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རི་དྭགས་ཀྱི་རྒྱལ་པོས་མཚོ་གླིང་གི་ར་བ་རུ་འཚོལ་དུ་སོང་བས། སེམས་ཅན་ལུས་པོ་
ཞེ་སྡང་སྦྲུལ་དང་འདྲ་བ། སྤུ་མཚན་རྨ་བྱའི་མདངས་དང་འདྲ་བ། རྭ་ཅོ་སྤང་དཀར་
དགོ་བ་འདྲ་བ། རྔ་མ་གྱུར་ཆེན་སྲམ་ལ་འདྲ་བ། ཡན་ལག་འཇུག་སྐྱེན་བྱི་ལ་འདྲ་བ།
སྣ་ལྕག་ཆུ་སྲིན་མ་ཧཱ་འདྲ་བ། སྤྱན་མིག་ལ་ཀའི་སྐར་ཆེན་འདྲ་བ། ཨག་ཙམ་ཚེ་དེ་རྒྱ་
བོ་འདྲ་བ། གཤོག་པ་ལྷ་བྱ་ངང་པ་འདྲ་བ། ཟེ་བ་མཁའ་ལྡིང་བྱ་ཕོ་འདྲ་བ། ཞལ་ཁ་
མཚལ་གྱི་ལུང་པ་འདྲ་བ། དུང་ཚེམས་གངས་རི་གཏམས་པ་འདྲ་བ། ལྗགས་ནི་གློག་
དམར་འཁྱུག་པ་འདྲ་བ། སྒྲ་སྐད་བསྐལ་པའི་གཡོ་འཁྲུག་འདྲ་བ། དེ་ལྟ་བུ་ཞིག་ཏུ་
སྣང་བ་ལ། སེམས་ཅན་རྒྱལ་པོ་ཁྱོད་ལ་ཅི་མིང་བྱས་པས། གཡུ་འབྲུག་གིས་སྨྲས་པ།
ཁྱོད་རི་དྭགས་ཀྱི་རིགས་མཐོང་ཕུགས་ཆུང་བས་ཅི་ཚོར། ང་སྒྲ་རྒྱལ་གཡུ་འབྲུག་སྔོན་
པོ་ཡིན། ངར་ཆེན་རྣམས་ལས་ང་ཡི་དཔགས། དགུན་གསུམ་རྒྱ་མཚོའི་གཏིང་དུ་ཉལ།
དབྱར་གསུམ་གངས་དཀར་རྩེ་ལ་འགྲོ། བཀྲེས་ན་ས་ཞག་འདམ་བུ་ཟ། སྐོམ་ན་ནམ་
མཁའི་སྤྲིན་ཆར་འཐུང་། གླིང་བཞི་སྐད་ཅིག་ཡུད་ལ་འཁོར། རི་ཡི་རྩེ་དང་རྒྱ་མཚོའི་
གླིང་། གར་འདུག་གནས་ལ་ངེས་པ་མེད། ང་རྒྱལ་ཆེ་བས་རྒོལ་མི་མེད། ཅེས་ཟེར་
རོ། །དེས་ན་ཁྱོད་ཀྱི་གཅན་ཟན་ཁྲོམ་པའི་གླིང་འདུལ་ལམ། འདུལ་ན་བདག་ཅག་
ཁྱོད་ལ་གཞོལ། ལར་ཡང་མཚན་ཉིད་བརྟག་ཙམ་ན། གཤོག་པ་ཡོད་པ་བྱ་དང་འདྲ།
རྭ་ཅོ་ཡོད་པ་དགོ་ལ་འདྲ། སྣ་ལྕག་ཕྱར་བ་ཆུ་སྲིན་འདྲ། ལུས་པོ་འཁྱུག་པ་སྦྲུལ་དང་
འདྲ། རྔ་མ་རིང་བ་གྱུར་དང་འདྲ། སྤར་མོ་བགྲད་པ་གཅན་གཟན་འདྲ། ཨག་ཙམ་
བཟང་བ་ཚེ་དེ་འདྲ། བྱ་གཅན་རི་དྭགས་ཀུན་འཛོམས་པས། ཀུན་ཐུབ་འཇིགས་མེད་
ཅིག་ཡིན་ལས་ཆེ། ཟེར་ནས་བསྟོད་པས་ཁོ་ཡང་དགའ་སྟེ། དེ་ནས་གཅན་གཟན་
འདུལ་དུ་འགྲོ་ཟེར་ནས་བར་སྣང་ལ་འཁྱུག་སྟེ། ལུས་པོ་སྤྲིན་ཟིལ་གྱི་ནང་དུ་བཞུགས་
ཏེ། ང་རོ་དང་བཅས་ནས་གཅན་གཟན་ཁྲོམ་པའི་གླིང་དུ་སོང་བ་ལ། གཅན་གཟན་
108



མདོ་སྡེ།
གཞོན་ནུ་རོལ་རྩེད་ཀྱི་མདོ།
རྣམས་རྩལ་སྦྱང་ཞིང་ཡོད་པས་ཚོར་ཏེ། དུང་སེང་གཡུའི་རལ་པ་ཅན་ཤིན་ཏུ་ཚིག་
པ་ཟ་ནས། གནམ་ཐིག་བྱས་ནས་མཆོང་སྟེ་གཡུ་འབྲུག་གི་ཟེ་བ་བསྡུས་ཏེ། སྐད་གྲག་
ཏུ་མ་སྟེར་པར་བར་སྣང་དུ་འཛིངས་ནས་གཡུ་འབྲུག་གིས་མ་ཐུབ་པ་ལ། གནམ་གྱི་
རྒྱལ་བྱིན་དཀར་པོ་ས་ལ་གཟན་ཚོལ་བ་ལ་འགྲོ་བ་དང་འཕྲད་དེ། རྒྱལ་བྱིན་གྱིས་ང་
རོ་ཆེ་ལ་ཉམ་སྟོབས་ཞན་པའི་སེམས་ཅན་ཁྱོད། བདག་གིས་སྡོང་ཞིག་བྱེད་ན་ཁྱོད་
ཀྱི་སྲོག་བཤུག་གིས་ཟེར་ནས་བར་བྱས་པས། གཡུ་འབྲུག་གིས་སེང་གེ་ལ་གཙིགས་སུ་
ཕུལ་ནས། སེང་གེ་དཀར་མོས་དྲོ་མ་བྱས་པར། གཡུ་འབྲུག་སྔོན་མོས་སྒྲ་མི་བསྒྲག་པ།
གངས་ལ་སེང་གེ་འགྱིང་ན། མཚོ་ལ་གཡུ་འབྲུག་གཞོལ་བ། སེང་གེ་གངས་དཀར་
སྟོད་ལ་ལྡོངས་ནས་ཉལ་བའི་དུས་སུ། གཡུ་འབྲུག་སྔོན་མོས་དབྱར་དགུན་གྱི་ཤན་
འབྱེད་ནས་སློང་བ། དེ་ལྟ་བུའི་ཐ་ཚིག་བཅད་དོ། །གནམ་གྱི་རྒྱལ་བྱིན་ལ་བཟང་ལན་
དུ་དགོས་པའི་དུས་བྱུང་ན། གཡུ་འབྲུག་སྔོན་མོའི་ཆིབས་གཡར་བར་བྱས་སོ། །
དེ་ནས་གཅན་གཟན་རྣམས་དེ་བས་ཀྱང་ང་རྒྱལ་སྐྱེས་ནས་ཡོད་པ་ལ། རེས་ཤིག་
ཁས་དྲག་བསེའུ་རུ་གཅིག་དེ། ལུས་ལ་སྒྲ་བླའི་གོ་མཚོན་སྣ་དགུའི་བྱིན་དབབ་སྟེ།
པགས་པ་བསེ་ཁྲབ་ཤོལ་མོ་ནི་བསིགས། སྤྱི་གཙུག་ཞོག་ཞུན་ཀེ་རུ་ནི་ཕྱུངས། བ་སྤུ་
གདུག་པའི་མཚོན་ཆ་ནི་གཟིངས། གཡོན་ཟུར་འགྱིང་བའི་ཕུབ་མོ་ནི་བཟུར། གཡས་
ཟུར་འདེབས་པའི་བྱན་ལག་ནི་ཕྱུངས། བསེ་རུ་འདེབས་པའི་མདུང་ཐུང་ནི་བསོར་
ནས། ཕུད་ཕུན་ནི་བསིགས། ཨག་ཙམ་ནི་བསླངས། སྤྱན་མིག་ནི་བཟློག །རྣ་མཆོག་
ནི་བརྡབས། སྣ་རྩ་ནི་སྦྲིད། ཚེ་དེ་ལག་པ་རྡེབ་བའི་ཚུལ་མཛད་དེ། གནམ་ནས་ས་ལ་
འཕག་ཅིང་བྱོན་པ་ལ། གཅན་གཟན་རྣམས་དགའ་ནས། དེ་རིང་ནི་ཁ་རྩང་དང་མི་
འདྲ་བའི་སེམས་ཅན་ཆེན་པོ་འདི་ལྟ་བུ་ཞིག་བྱུང་བ། ཁོང་ཡང་གཅན་གཟན་འདུལ་
བ་ལ་འགྲོ་བྱས་ནས་ཡོད་པས། འདི་སོད་དང་གཅན་གཟན་རྣམས་ཟླ་བ་གཅིག་ལ་ཟ་
109



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྒྱུ་འབྱུང་བར་འདུག་ཟེར་ཐམས་ཅད་ཀུན་རྩལ་སྦྱངས་ནས། མཆེ་སྡེར་བདར་ནས་
འདུག་གོ །དེ་ནས་བསེའུ་རུ་གཅིག་གིས་གཅན་གཟན་གྱི་ཁྲོམ་དུ་ལྷགས་ཏེ་སོང་བ་ལ།
ཀུན་གྱིས་ཕྱོགས་མཚམས་ནས་བསྐོར་ནས་འཇུས་པ་ལ། སྒྲ་བླའི་བྱིན་ཕབ་པའི་མཐུས།
མཆེ་སྡེར་འདྲེད་ནས་གཅིག་ཀྱང་མ་ཕིགས་སོ། །དེ་ལ་ཡང་སྐུ་ལུས་འགྱིང་བ་ཡང་
བཀུག་ནས། ལག་པ་གཤིབས་ཏེ་དྲག་པོའི་སྒྲ་བྱུང་པས། གཅན་གཟན་རྣམས། ལ་ལ་
ནི་བརྒྱལ་ལོ། །ལ་ལ་ནི་རེངས་སོ། །ལ་ལ་ནི་འདར་རོ། །ལ་ལ་ནི་བྲེད་དོ། །ལ་ལ་ནི་
སྐྲག་གོ །
དེ་ལ་སེང་གེ་དཀར་མོ་བརྒྱལ་བ་ཅུང་ཙམ་སངས་ནས་གསོལ་པ། སྔོན་མ་མཐོང་
འཇིགས་པའི་སེམས་ཅན་ཁྱེད། སེམས་ཅན་ཡོངས་ཀྱི་རྒྱལ་པོ་ཡིན་པར་ངེས། འཇིག་
པའི་གསུང་སྐད་དེ་ལྟར་མ་སྒྲོག་ལ། བདག་ཅག་གཅན་གཟན་བརྒྱལ་བ་དབུགས་
དབྱུང་འཚལ། ད་ནི་ཁྱེད་ཀྱིས་ཅི་གསུང་བཀའ་ལ་ཉན། ཞེས་ཟེར་བ་ལ། བསེ་འུས་
ཀྱང་ང་རོ་བཞག་ནས་འགྱིང་སྟེ་འདུག་གོ །དེ་ལ་གཅན་གཟན་རྣམས་ཀྱང་བརྒྱལ་བ་
སངས་ནས། བསེ་འུ་ལ་གུས་པས་འདུད་དོ། །ཀུན་གྱིས་ལག་པ་གཤིབས་པའི་སྟེང་དུ་
མཆུ་བཞག་ནས་མིག་ཕབ་སྟེ་འདུག་གོ །དེའི་དུས་སུ་ནམ་མཁའ་ལ་སྒྲ་བླའི་དམག་
ཚོགས་ཐམས་ཅད་ཀྱང་། བར་སྣང་ལ་ཝེར་མའི་དཔའ་ཁྲོམ་དང་བཅས་ནས་ལྷགས་
སོ། །གཞན་ཡང་འདབ་ཆགས་དང་། རི་དྭགས་དང༌། གཡུང་དྭགས་རྣམས་ཀྱང་
ཀུན་འཚོགས་སོ། །དེ་ལ་ཁས་དྲག་བསེ་འུ་རུ་གཅིག་གིས་སྨྲས་པ། ཉོན་ཅིག་གཅན་
གཟན་གདུག་པའི་ཚོགས། འོ་སྐོལ་འཛམ་བུ་གླིང་འདི་ན། བཅུད་ལ་སེམས་ཅན་སྡེ་
ལྔ་ཡོད། བྱ་གཅན་རི་དྭགས་གཡུང་དྭགས་བཞི། སེམས་ཅན་རྒྱལ་པོ་མི་དང་ལྔ། མི་
རྒྱལ་པོ་ཡིན་པས་ཀུན་གྱིས་བཀུར། བསོད་ལྡན་ཡིན་པས་རང་དབང་ཆེ། དེ་མིན་
བྱོལ་སོང་སྡེ་བཞི་ལ། བྱ་མཁའ་ལྡིང་ཡིན་པས་ཡི་དྭགས་འཁོར། གཡུང་དྭགས་བྱོལ་
110



མདོ་སྡེ།
གཞོན་ནུ་རོལ་རྩེད་ཀྱི་མདོ།
སོང་ཡིན་པས་བླུན་རྨུགས་ཆེ། གཅན་གཟན་ཞེ་སྡང་ཡིན་པས་ཁྲོ་གཏུམ་རྒོད། ཉམ་
རི་དྭགས་ཆུང་བས་ཀུན་ཀས་བརྙས། བྱོལ་སོང་ཕྱུགས་ཀྱི་ནང་ཁམས་ཞིག །འགྲོ་བ་
མི་ལ་རྗེ་བོ་བཅའ། གཅན་གཟན་གདུག་པ་ལོག་པར་གོལ། རི་དྭགས་སྐྱ་བོ་སྡིག་ལ་
འཛེམ། ང་ཁས་དྲག་བསེ་འུ་རུ་གཅིག་ཡིན། ཕ་དེ་སྨན་གྱི་ཤ་ར་ན། མ་དེ་སྤོས་ཀྱི་
བན་ནེ་གླང་། ང་རང་བསེ་འུ་རུ་གཅིག་ཡིན། གནམ་ནས་ས་ལ་བསྐོས་པ་ཡི། ཁས་
དྲག་ཀུན་གྱི་རྗེ་བོ་ཡིན། རྒྱལ་བོ་མིན་པས་ང་མི་ཁྱགས། ཡེ་མཁྱེན་སྒྲ་བླའི་མནང་
བུ་ཡིན། ཉོན་ཅིག་ང་ཡི་བཀའ་ལ་ཉོན། ཞེ་སྡང་ཅན་གྱི་གཅན་རིགས་ཉོན། འདོད་
ཆགས་ཅན་གྱི་བྱ་རིགས་ཉོན། ཕྲག་དོག་ཅན་གྱི་རི་དྭགས་ཉོན། གཏི་མུག་ཅན་གྱི་
གཡུང་དྭགས་ཉོན། ང་ཡེ་རྗེ་སྲིད་པས་བསྐོས་པའི་བུ། སེམས་ཅན་ཐམས་ཅད་སྐོས་
ལ་འདེབས། ད་ནི་ལས་བསྒོ་སོ་སོར་སྐོས། ཀུན་ལས་དཔག་པའི་ཆེ་ལྔ་བསྐོ། ཁྱུང་
ཆེན་དཔག་བསམ་དབུས་ན་བསྐོ། སེང་གེ་དཀར་མོ་ཤར་དུ་བསྐོ། གླང་ཆེན་སེར་པོ་
ལྷོ་རུ་བསྐོ། གཡུ་འབྲུག་སྔོན་མོ་ནུབ་ཏུ་བསྐོ། རྟ་མཆོག་རྒྱལ་པོ་བྱང་དུ་བསྐོ། མཁའ་
ལ་རྒྱུ་བའི་འདབ་ཆགས་ཚོགས། བྱ་ཆེན་བར་སྣང་གླིང་ལ་བསྐོ། འདུག་ས་བཙན་
པོའི་བྲག་ལ་ཆོས། བྱ་བྲན་ནགས་ཚལ་གླིང་ལ་བསྐོ། འཕྱོ་ས་རང་གནས་གར་བདེ་
མཛོད། བྱ་མུ་ཡོད་ཡིན་པས་མུ་ཁྱུ་སྙོགས། བྱིལ་ཆུང་རྒྱ་ཤོད་མཐིལ་དུ་བསྐོ། ཉམ་
ཆུང་རྣམས་ལ་གང་འགྲོ་རྩིས། བྱ་རྣམས་དེ་བཞིན་ལས་ངོ་ལོངས། ནམ་ཞིག་འཆི་
བའི་དུས་བྱུང་ན། བྱ་མགོ་སྒྲ་བླའི་བྱ་རྡང་གྱིས། བྱ་སྤུ་གཉན་གྱི་མངོན་ཆ་གྱིས། བྱ་སྒྲོ་
བརྟེན་པའི་ལྷ་མདའ་གྱིས། བྱ་སྡེར་འཕྲུལ་གྱི་ཤ་ཟུང་གྱིས། དེ་ཡང་སྒྲ་བླ་གཉན་ལ་
འབུལ། བཙན་ཚོད་ཟིན་མེད་པའི་གཅན་གཟན་རྣམས། གཅན་གཟན་རྒྱལ་པོ་སེང་
གེས་གྱིས། སྡེར་ཆགས་ཐམས་ཅད་ཟིལ་གྱིས་གནོན། གསེར་སེང་རྩ་གསུམ་གནས་སུ་
སྡོད། དུང་སེང་རི་བདུན་ཁ་ལ་སྡོད། གངས་སེང་གངས་དཀར་རྩེ་ལ་སྡོད། འདམ་
111



གསུང་རབ་སྒོ་མཛོད་རིན་པོ་ཆེའི་གླེགས་བམ།	14
སེང་རི་མཚོའི་མཚམས་ན་སྡོད། དེ་བས་དམའ་ལ་སེང་མ་འབེབས། མང་ཡང་སེང་
ཁྱུ་འཁྲོལ་བ་འདྲ། ཀླུང་དུ་བབས་ན་ཁྱི་དང་འདྲ། གཅན་གཟན་ཁྲོ་བས་གདོང་པ་
གཉེར། རང་རེ་ཕ་སྤུན་ཁམས་དྲི་བྱེད། རལ་པ་བསིགས་ན་རྣ་བ་བསིགས། འཛུམ་
མདངས་བསྟན་ན་ངོ་ལ་སྦར། དེ་ཕྱིར་སེང་ཆེན་གངས་ལ་ཆེ། ཁྲོ་བ་བུ་དགུ་ཁྱི་ཁ་
འཐོར། ལྷན་དུ་བསྡད་ན་ནང་དམེ་འབྱུང་། ཀུན་གྱིས་ཁྱི་སྤྱོད་བྱ་བ་འབྱུང་། ཀུ་ཀུ་
ར་ཙས་རྒྱལ་སྡེ་ཟུངས། ཁྱི་ཡང་རྒྱལ་རྒྱུད་མ་ཆད་ཙམ། དེ་མིན་མི་རེས་རྗེ་རེ་ཚོལ།
སེམས་ཅན་ཀུན་ལ་སོ་རེ་ཡོད། ཞེ་བུ་མུན་ནག་སོ་པ་གྱིས། ནམ་མཁའ་ལངས་ཛ་
སོ་རེས་གོ །ཉི་མའི་རྩེ་ལ་གཟན་དང་སྤྲོད། འགྲོ་བ་མི་ཡི་སྒོ་སྲུང་གྱིས། སྟག་གཟིག་
གུང་གསུམ་ནགས་ལ་སོང་། འགྲོ་བ་མི་ལ་གཞོལ་བར་གྱིས། རྒྱ་ནག་མཐིལ་དུ་བརྗིད་
འགྱིང་ཆེ། བྱང་དུ་འབུད་ན་རི་དྭགས་འདྲ། དབུ་ནག་མི་ཡིས་མདའ་རྩེད་རྩེ། གཅན་
གཟན་ཕྲུ་གུ་བཙན་ལ་བསྐུང་། ནགས་དང་བྲལ་ན་རི་མོ་ཡལ། དབྱི་གསའ་གཉིས་
པོ་བྲག་ལ་འཁྲས། བྲག་ལས་བུད་ན་ཁྱི་དང་འདྲ། བཙན་ལ་སྡོད་ན་སྟག་བས་
འཇིགས། འཕར་སྤྱང་གུང་གསུམ་ལུང་གསུམ་འགྲིམ། བྱེད་ལས་མི་བཟང་ཀུན་ལ་
བྱོལ། ཝ་སྦེ་གཉིས་པོ་ཁུང་དུ་འཛུལ། ཝ་སྲས་བུ་མང་བས་ཁུང་སྒོ་ཆོད། སྦེ་ཉམ་ཆུང་
ཡིན་པས་ཕུག་ན་སྡོད། གྱུར་སྲམ་གཉིས་པོ་ཆུ་ལ་སོང་། སྲམ་བྲག་ལ་གནས་པ་བྲག་
གི་སྡེ། གྱུར་ཆུ་ལ་གནས་པ་ཆུ་ཡི་སྡེ། འཆོལ་མིན་ཅན་གྱི་གཅན་ལྔ་ལ། གཏུམ་ཆེན་
སྨྱུག་ལོའི་ཚལ་དུ་སོང་། སྲེ་མོ་ཝོལ་ལྕམ་བྲག་ལ་སྡོད། སློ་ཁྲོ་ངོ་དམར་ནགས་བྲག་
སྙོགས། སྒང་ཐོང་རྒྱ་ནག་མཐིལ་ལ་སྡོད། གྲུམ་པ་དུང་སེང་བཙན་ཁུང་ཟུངས། འདྲ་
མིན་ཅན་གྱི་གཅན་གཟན་བཞི། སྲིན་པོ་རྔ་ཡབ་གླིང་ལ་སོང་། རོ་ལངས་དུར་ཁྲོད་
གནས་སུ་སྙོགས། མི་རྒོད་ཤིང་བྲག་དཀྱིལ་དུ་སྡོད། དྲེད་མོང་ནགས་སྤང་བཙན་ས་
ཟུངས། ལར་ཡང་གཅན་གཟན་སྡེ་རིགས་རྣམས། འགྲོ་བ་མི་ལ་འཚེ་བ་སྤོངས། མི་
112



མདོ་སྡེ།
གཞོན་ནུ་རོལ་རྩེད་ཀྱི་མདོ། །
བསོད་ལྡན་ཡིན་པས་ལ་ཡོག་འབྱུང་། བྱོལ་སོང་ཕྱུགས་ལ་གནོད་པ་སྤོངས། གལ་
མེད་གཟན་གྱིས་རང་སྲོག་གཅོད། འཕར་སྤྱང་དུར་ཁྲོད་གཟན་ལ་སྐྲུས། དེ་ལ་ཉེས་
པ་འགལ་བ་མེད། གཅན་ཁྲོ་གཏུམ་ཆེ་ཡང་རི་དྭགས་ཡིན། བྱ་སྤྱང་སྤྱང་འདྲ་ཡང་ཆུ་
ཀླད་ཡིན། གཟན་དང་འཕྲད་ན་སྒྲ་བླ་མཆོད། གཞི་བྱེས་ལམ་གསུམ་ཀུན་ལ་མགོན།
ཝེར་མའི་དཔའ་ཁྲོམ་ལྷགས་པ་དང་། ཤས་ཆེན་དམག་ལ་རྒྱུག་པ་དང་། རྒྱུག་ཆེན་
བྱ་རྡང་བཀྱག་པའི་དུས། འགའ་རེ་སྒྲ་བླའི་ཆིབས་པར་གྱིས། འགའ་རེ་རྒྱུག་པའི་ཕོ་ཉ་
གྱིས། འགའ་རེ་འདུལ་བའི་རོལ་ཁྱི་གྱིས། རི་དྭགས་ཐམས་ཅད་བྱང་ན་སྡོད། འགའ་
རེ་ནགས་ཚལ་གླིང་ལ་སྡོད། དགེ་མེད་སྡིག་ལ་འཛེམ་པ་དྲག །ཐམས་ཅད་མུ་ཁྱུ་
སོ་སོར་སྙོགས། ཞེ་རྩ་ཡང་ན་ཨེ་མང་ཡིན། བྱང་ཁ་སྣ་བརྒྱད་ཡུལ་གྱི་འཁྲས། བྱང་
ནུབ་རི་དྭགས་ནགས་ལ་སྡོད། ཤ་རྐྱང་གཙོད་དགོ་སྨན་དང་སྡེབས། དེ་མིན་ཡུལ་
སའི་དཀོར་ནོར་གྱིས། རྩྭ་མདངས་སྡེབས་ན་ཀླུང་རྟ་མཐུན། གཞི་གནས་རི་དྭགས་
ཚོགས་ལ་དགའ། རི་དྭགས་རི་བོའི་ཞོལ་ལ་མོས། འཕར་སྤྱང་གཅན་གཟན་ཚོགས་
ལ་འཛེམ། གཡུང་དྭགས་རྒྱལ་པོའི་དཀོར་ནོར་མཛོད། མདོ་བ་རྟ་ལ་ཆིབས་པ་གྱིས།
འདོད་འཇོའི་བ་ལ་གསོ་སྐྱིན་གྱིས། གཡང་མོ་ལུག་ལ་འདོད་འབྱུང་གྱིས། ཤེལ་མོ་འབྲི་
ལ་སྒོ་ནོར་གྱིས། ཚེ་དེ་ར་ལ་ལྷ་རྟེན་གྱིས། ཞོལ་ཆེན་གཡག་ལ་བརྩན་ཆ་གྱིས། ཁྱུང་
དཀར་མཛོ་ལ་འགེལ་མཛོ་གྱིས། མི་ནོར་བཀོལ་སྤྱད་བྱེད་པ་རྣམས། སངས་རྒྱས་
ཞལ་མཐོང་གསུང་ཐོས་ན། ནམ་ཞིག་ཐར་པའི་དུས་མཐའ་ཡོད། འཛམ་གླིང་བཅུད་
ཀྱི་སེམས་ཅན་རྣམས། མཁའ་ལ་རྐྱེན་ཐར་བྱོལ་སོང་ཡིན། བྱོལ་སོང་རིགས་ཀྱི་མཐོ་
རིས་ཡིན། བསོད་ནམས་ཁྲི་འགྱུར་འབུམ་འགྱུར་འཕགས། གནས་ན་སྦྱང་དང་དུས་
ཀྱིས་འཐུམ། ཐར་པ་ཐོབ་པ་རྒྱང་ཐག་རིང་། བསྐལ་པ་དཔག་མེད་སྡུག་བསྔལ་སྦྱོང་།
དེ་ཕྱིར་བྱོལ་སོང་སྡེ་རིགས་ཀུན། ཀུན་གྱི་ལས་བསྒོ་ལས་ངོ་ལོང༌། སྡིག་སྤང་དགེ་ལ་
113



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཕྱོགས་པར་གྱིས། ཅེས་གསུངས་ནས་ཐམས་ཅད་ཀུན་སོ་སོ་རུ་ལས་ངོ་བླངས་ནས་སོ་
སོར་བྱེར་རོ། །ཁས་དྲག་བསེ་འུ་རུ་གཅིག་ཀྱང་ནགས་ཚལ་སྨན་དང་མེ་ཏོག་གི་གླིང་
ལ་གཤེགས་སོ། །དེའི་ཚེ་རི་དྭགས་ཀྱི་རྒྱལ་པོ་ཁྲི་སྒྲ་རུ་རིང་གིས་གསོལ་པ། ལེགས་
སོ་ལེགས་སོ་བསེ་འུ་རུ་གཅིག་ལེགས། འཇིག་རྟེན་ཁམས་ན་སེམས་ཅན་མང་ལགས་
ཀྱང་། ཞིང་ཁམས་བདེ་ལ་བཀོད་པ་ཁྱོད་ཉིད་ཙམ། དེ་ཡང་དགེ་བའི་སྟོབས་ནི་ཞིང་
ཁམས་བདེ་ལ་བཀོད་པ་འདི་ལས་ཆེ་བ་མེད། བསེ་འུ་ཁྱོད་ནམ་ཞིག་འགྲོ་བ་འདྲེན་
པའི་སྟོན་པ་ཞིག་ཏུ་གྱུར་ཅིག །བདག་ནི་དེའི་དུས་སུ་འཁོར་ལོས་བསྒྱུར་ཞིང་བསྟན་
པ་འཛིན་པའི་རྒྱལ་བུ་ཞིག་ཏུ་གྱུར་ཅིག །རི་དྭགས་ཤ་ར་ན་དང་གླང་པོ་ཆེ་གཉིས་
ནི། དེའི་ཡབ་ཡུམ་གཉིས་སུ་གྱུར་ཅིག །བྱ་གཅན་དང་རི་དྭགས་དང་གཡུང་དྭགས་
རྣམས་ནི། དེའི་འདུལ་བའི་ཞིང་དུ་གྱུར་ཅིང་ཐར་པའི་ལམ་ལ་བཀོད་པར་གྱུར་ཅིག །
ཅེས་སྨོན་ལམ་བཏབ་བོ། །
ཀླུ་མོ་པད་མ་གཟི་ལྡན་མ། དེ་ཡང་སྔོན་གྱི་རྒྱུ་འབྲས་འདི་ལྟ་སྟེ། སྨན་གྱི་རི་དྭགས་
ནི་ད་ལྟ་ཡབ་རྒྱལ་བོན་ཉིད་དོ། །སྤོས་ཀྱི་གླང་པོ་ནི་ད་ལྟ་ཡུམ་ཡོ་ཕྱི་རྒྱལ་བཞད་མ་
ཉིད་དོ། །སྔོན་གྱི་ཁ་དྲག་བསེ་འུ་ནི་རྒྱལ་བུ་བདག་ཉིད་དོ། །རི་དྭགས་ཀྱི་རྒྱལ་པོ་ནི།
ཕྱི་དུས་སུ་བདག་གི་བསྟན་པ་བཞགས་པའི་གནས་སུ་གྱུར་བ། རྒྱ་ཀོང་ཙེ་འཕྲུལ་གྱི་
དབང་ཡིག་ཅན་ཞེས་བྱ་བར་འབྱུང་ངོ༌། །དེ་དུས་ཀྱི་བྱ་གཅན་དང་རི་དྭགས་རྣམས་
ནི་ད་ལྟའི་འདི་རྣམས་སོ། །སྔོན་གྱི་བག་ཆགས་ཀྱིས་བྱ་གཅན་གྱི་ལུས་ཐོབ་ཅིང་། སྔོན་
གྱི་སྨོན་ལམ་བཙན་པས་ད་ལྟ་དག་པའི་ཞིང་འདིར་སྐྱེས་པ་ཡིན། ད་ཡང་བདག་རྒྱལ་
སར་ཕྱུང་བའི་དུས་སུ། འདི་རྣམས་གཅིག་ཀྱང་མ་ལུས་པར་སངས་རྒྱས་ཏེ་འགྲོའོ། །
དེ་ཡང་སྔོན་གྱི་སྲིད་པས་བསྐོས་པ་བཙན་ནས། གཅན་གཟན་གྱི་ནང་ནས་བསེ་འུ་
ཁས་དྲག་པ་དང་། ད་ཡང་སེང་གེ་དཀར་མོ་དེ་ཉི་མ་དྲོས་ནས་ཉིན་ཕྱེད་ཀྱི་བར་དུ།
114



མདོ་སྡེ།
གཞོན་ནུ་རོལ་རྩེད་ཀྱི་མདོ།
གངས་དཀར་གྱི་ལྗོངས་ལ་འགྱིང་ནས་འདུག་པ་དང་། དེ་ནས་ལངས་ཏེ་དྲོ་བྱས་ནས་
གངས་རིའི་ཁ་ལ་མཆོང་བ་དང༌། གཡུ་འབྲུག་ཀྱང་དེའི་དུས་སུ་གསུང་སྒྲོག་པ་དང་།
དབྱར་དགུན་གྱི་ཤན་འབྱེད་པ་དང་། གནམ་གྱི་རྒྱལ་བྱིན་གྱིས་ས་ལ་ཐོག་དབབ་དུས་
སུ་འབྲུག་ལ་བཞོན་པ་དང་། གཅན་གཟན་རྣམས་ནགས་ལ་སྐུང་བ་དང༌། ཁྲོ་བ་
བུ་ལ་ནང་དམེ་མི་འབྱུང་བ་དང་། ཝ་སྦེ་ཁུང་ན་འཛུལ་བ་དང་། རི་དྭགས་བྱང་ཁ་
འགྲིམ་པ་དང་། སྒྲ་བླ་གཡག་གིས་གསོལ་བ་དང་། ཝེར་མ་དཔའ་ཁྲོམ་བརྔན་པ་
དང༌། ཅང་སིང་བྱ་རྡང་བཀྱག་པ་དང༌། གཅན་གཟན་གྱིས་སྒྲ་བླ་མཆོད་པ་དང་།
ཁས་ཉེན་གྱིས་ཝེར་མ་བརྔན་པ་ཡང་དེ་ནས་སྲིད་དོ། །ཞེས་རྒྱལ་བུས་བཀའ་སྩལ་
པས། འཁོར་དུ་གཏོགས་པའི་ལྷ་སྲས་ལྕམ་དྲལ་རྣམས་དང་གཅན་གཟན་གྱི་སྡེ་ཚོགས་
རྣམས་ཀྱང་། ཤིན་ཏུ་ཡི་རང་ནས་རྒྱལ་བུའི་གསུངས་པ་ལ་མངོན་པར་བསྟོད་དོ། ། །
༧ དེ་ནས་ཀྱང་རྒྱལ་བུ་གཙོ་འཁོར་རྣམས། ཉིན་གཅིག་ནགས་ཚལ་གྱི་བྱང་ནུབ་ཏུ་
བྱོན་ནས། མེ་ཏོག་གི་གླིང་ལ་ཞབས་འཆག་སྟེ། མེ་ཏོག་ཨུ་མུ་ཏ་ཞིག་གི་ཁ་ལ་བཞུགས།
འཁོར་རྣམས་ཀྱིས་གླུ་གར་དང་རོལ་མོ་བསྒྱུར་བ་དང་མཚར་བཞད་མཛད་པའི་དུས་
སུ། རི་དྭགས་ཀྱི་ཚོགས་མང་པོ་ཕྱོགས་ཕྱོགས་སུ་བྱུང་ནས་རྒྱལ་བུ་ལ་སྐོར་བ་བྱེད་དོ། །
དེ་ཡང་རི་དྭགས་ཀྱི་རྒྱལ་པོ་ཁྲི་སྒྲ་རུ་རིང་བྱུང་ངོ༌
། །ཤ་ར་ན་བྱུང་ངོ༌། །ན་ར་ཤ་བྱུང་
ངོ༌། །ཀྲི་སྙན་ས་ལེ་བྱུང་ངོ༌། །བསེ་འུ་རུ་གཅིག་བྱུང་ངོ༌། །ཡེར་བོ་རུ་མང་བྱུང་ངོ༌། །
གཙོད་མོ་ཁ་དཀར་བྱུང་ངོ༌། །ཨ་གཙུག་སྤུངས་པ་བྱུང་ངོ༌། །ཉིང་ཁྲི་དགོ་བ་བྱུང་ངོ༌།
སྤང་དཀར་དགོ་སྐྱ་བྱུང་ངོ༌། །ཁ་ཤ་སྨྱུག་ཟན་བྱུང་ངོ༌། །གཙོས་བུ་རུ་རིང་བྱུང་ངོ༌། །
ཁ་དཀར་རྐྱང་བུ་བྱུང་ངོ༌། །རྐྱང་ཆུང་ག་མ་བྱུང་ངོ༌། །ན་ལེ་འབྲོང་བུ་བྱུང་ངོ༌། །
སྙན་ཚ་སྒོང་བུ་བྱུང་ངོ༌། །ཤེལ་གྱི་རྣ་ཕོ་བྱུང་ངོ༌། །སྤོས་ཀྱི་གླང་པོ་བྱུང་ངོ༌། རྩིའི་
གླ་བ་བྱུང་ངོ༌། །སྨན་ཤ་དཀར་མོ་བྱུང་ངོ༌། །རྒྱ་གླང་རུ་དཀར་བྱུང་ངོ༌། །ཡོས་བུ་
15



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྣ་རིང་བྱུང་ངོ༌། །སྐྱིན་བུ་རུ་རིང་བྱུང་ངོ༌། །སྲིན་གཡག་ཁམ་པ་བྱུང་ངོ༌། །སྲིན་ཚ་
སྦ་ལེ་བྱུང་ངོ༌། །རྒད་པོ་ཐང་དཀར་བྱུང་ངོ༌། །དེ་ལྟར་རི་དྭགས་ཀྱི་ཚོགས་མང་པོས་
རྒྱལ་བུ་ལ་སྐོར་བ་བྱེད་དོ། །ལྷ་ཕྱག་འཚལ་ལོ། །མཆོད་པ་འབུལ་ལོ། །གུས་པས་
འདུད་དོ། །མོས་པ་བྱེད་དོ། །སྨན་གྱི་འབྲས་བུ་འབུལ་ལོ། །ལྗོན་ཤིང་གི་ལོ་མ་འབུལ་
ལོ། །ཨ་འབྲས་སེར་པོ་འབུལ་ལོ། །མེ་ཏོག་གི་སྒང་བུ་འབུལ་ལོ། །ཡུངས་དཀར་སྒང་
བུ་འབུལ་ལོ། །རྩི་མ་བུ་ཏ་ར་འབུལ་ལོ། །མ་རྨོས་པའི་ལོ་ཐོག་འབུལ་ལོ། །སྨན་ར་
ས་ཡ་ནའི་སྡོང་པོ་འབུལ་ལོ། །ཀུ་ཤ་ཡ་ལ་འབུལ་ལོ། །བདུད་རྩིའི་འོ་མས་ཤིང་ལོ་གྲུ་
ལྟེབས་བཀང་ནས་འབུལ་ལོ། །རོལ་རྩེད་བྱེད་དོ། །རྩེ་འཇོལ་བྱེད་དོ། །རྒྱུག་འདྲལ་
བྱེད་དོ། །གཙང་སྦྲ་བྱེད་དོ། །དལ་འགྲོས་བྱེད་དོ། །ཞི་ཚུལ་བྱེད་དོ། །ངང་ཚུལ་སྟོན་
ནོ། །དགའ་ཚུལ་སྟོན་ནོ། །མགུ་ཚུལ་བྱེད་དོ། །ངང་ཚུལ་གཟབ་བོ། །རྩེ་གདུང་བྱེད་
དོ། །སྐད་སྙན་སྒྲོག་གོ །བསྟོད་ཚིག་བྱེད་དོ། །དེ་ལྟར་མཆོད་པའི་ཡོ་བྱད་འབུལ་བ་
དང༌། དགའ་བ་དང་མོས་པ་དཔག་ཏུ་མེད་པར་བྱེད་དོ། །དེ་ལ་རྒྱལ་བུ་ཡང་ཐུགས་
རབ་ཏུ་དགྱེས་པའི་ཚུལ་གྱི་ཞལ་འཛུམ་པར་མཛད་དོ། །
དེ་ལ་འཁོར་རྣམས་ངོ་མཚར་སྐྱེས་ནས། རྒྱལ་རིགས་ཀྱི་བུ་མོ་དབང་འབར་ལེགས་
སྒྲོན་གྱིས་གསོལ་པ། རྒྱལ་བུ་ལགས། ཉིད་ལ་རི་དྭགས་ཀྱི་ཚོགས་འདི་རྣམས་ཀྱིས།
སྐོར་བ་དང་ལྷ་ཕྱག་དང་མཆོད་པ་འབུལ་ཞིང༌། ཤིན་ཏུ་དད་པ་དང་མོས་པ་འདི་
ལྟ་བུ་ཞིག་བྱེད་པ། འདི་དག་སྔོན་གྱི་སྨོན་ལམ་ཅི་ལྟ་བུ་ཞིག་གིས་འབྲེལ་པ་ལགས།
འདིའི་ལོ་རྒྱུས་ཤིག་གསུངས་པར་ཞུ། ཞེས་ཞུས་པ་ལ། རྒྱལ་བུས་བཀའ་སྩལ་པ། ཉོན་
ཅིག་དབང་འབར་ལེགས་སྒྲོན་ལ་སོགས་འདུས་པའི་འཁོར་རྣམས། དེ་ནི་འདི་ལྟ་སྟེ།
སྔོན་སྲིད་པ་ཆགས་པའི་རུ་མ་ལ། ནང་བཅུད་སེམས་ཅན་སྡེ་བཞི་ཆགས་ཏེ། དེའི་
ནང་ནས་སེམས་ཅན་གྱི་རྒྱལ་པོ་སྟོབས་ལྡན་ལ། རི་དྭགས་གཡུང་དྭགས་ཀྱི་སྡེ་རིགས་
116



མདོ་སྡེ།
གཞོན་ནུ་རོལ་རྩེད་ཀྱི་མདོ།
གྲོལ་ཏེ། གླང་པོ་ཆེ་རབ་བརྟན་དང་། སྤྱི་རྗེ་ཁྱུང་ཆེན་འཚོས་པ་ལ། ངོ་མཚར་རི་
དྭགས་སྡེ་གསུམ་བྱུང༌། རྭ་ཅོ་ཅན་དང་ཐོར་ཚུགས་ཅན། རྣ་མཆོག་ཅན་དང་རྣམ་པ་
གསུམ། རྭ་ཅོ་ཅན་ལ་མང་དུ་གྲོལ། ཁྱུང་རུ་བ་དང་མདུང་ར་བ། རུ་ལག་མང་དང་
ཐུར་ལ་ཟུག །ལྡེམ་རུ་བ་དང་རྣམ་པ་ལྔ། ཐོར་ཚུགས་ཅན་ལ་རྣམ་པ་བཞི། ཤ་ར་ན་
དང་ན་ར་ཤ། ཨེ་ན་ཡ་དང་ཨ་གཙུག་སྤུངས་པ་བཞི་རུ་གྲོལ། རྣ་མཆོག་ཅན་ལ་རྣམ་
པ་གསུམ། ཡོས་བུ་ཆད་པོ་གླ་པ་གསུམ།
དེ་ལྟར་སྤྱི་ཡི་སྡེ་གསུམ་ལས། སྒོས་ཀྱི་རིགས་ནི་མང་དུ་གྲོལ། ཤ་ན་གླང་ཆེན་
འཚོས་པ་ལས། ཁས་དྲག་བསེ་རུ་བྱ་བ་བྱུང༌། དེ་ལྟར་རི་དྭགས་ཀྱི་ཚོགས་རྣམས་ཀུན་
འདུས་ནས། རི་བོ་མ་ལ་ཡའི་ནགས་ཚལ་ལ་འཚོགས་ནས་ཡོད་པ་ལ། རེས་ཤིག་ཙམ་
ན་རི་དྭགས་ཤ་ན་ར་ཞེས་བྱ་བ་དེ། རི་བོ་མ་ལ་ཡའི་ཤར་ཕྱོགས་སུ་གཅིག་པུར་སོང་
ནས་ནགས་ཚལ་གྱི་རྩ་དང་ཤིང་ལོ་ལ་ཟོས་པས། རེས་ཤིག་སྐོམ་ནས་ཆབ་ཀྱང་བཙལ་
བར་མ་རྙེད་ཅིང་ཡོད་ཛ། ལྗོན་ཤིང་གི་གསེབ་ནས་བུད་མེད་སྔོན་མོ་ཆུ་དར་གྱི་ན་
བཟའ་ཅན་ཞིག་བྱུང་ནས། ངོ་མཚར་གྱི་རི་དྭགས་སྐྱེམས་པར་འདུག་གམ་ཟེར། རི་
དྭགས་ཀྱི་ང་འོང་བའི་བཤུལ་རིང་བས། ནགས་ཚལ་གྱི་གསེབ་ཏུ་གར་འགྲོ་ཡང་མ་
ཤེས། ལྟོག་པས་ཤིང་ལོ་དང་ནགས་ཚལ་གྱི་རྩྭ་ལ་ཟོས་པས། ཅུང་ཙང་སྐོམས་ནས་
ཆབ་བཙལ་ཡང་མ་རྙེད། བཟང་མོ་ཁྱེད་ལ་ཆབ་བདོག་གམ་བྱས་པས། ཀླུ་མོས་ངོ་
མཚར་གྱི་རི་དྭགས་དེ་ཤིན་ཏུ་ཡིད་ལ་སོང་ནས་ཆགས་པ་སྐྱེས་ཏེ་སྨྲས་པ། ངོ་མཚར་
གྱི་རི་དྭགས་ང་ལ་ཉོན་དང༌། གནས་འདི་ག་ཤིན་ཏུ་མི་དང་མི་མ་ཡིན་རྩུབ་པས།
སེམས་ཅན་གཅིག་པུར་སྡོད་ན་གནོད་ཅིང་འཚེ་བ་འོང་བས། ཁྱོད་རང་ཡང་རང་
གནས་སུ་སྙོགས། ང་ལ་ཆབ་ཚོལ་ས་ཡོད་དེ། ཁྱེད་རི་དྭགས་ཆུ་ལ་བསླབ་ན་ཐམས་
ཅད་ཀུན་འདུས་ནས་འོང་བས། ང་ཀླུ་བྲེལ་ཏེ་གཙིགས་པ་ཟ། ལར་ཡང་རི་དྭགས་
17



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
རླུང་གི་བུ་ཡིན་པས་འོ་སྐོལ་མི་མཐུན། གལ་ཏེ་ཡིན་ཀྱང་མི་མ་ཡིན་ལ་གབ་ཅིང་སྦ་
དགོས་པས། ངས་གང་ཟེར་ཡང་ཁ་ལ་མི་ཉན། ཉན་ན་གཅིག་པུར་རི་ལ་འདུག །
དབེན་པའི་གནས་སྙོགས། རྩྭ་རྒྱལ་གྱི་མཆོག་ལ་ཟོ། ཆུ་རྒྱལ་གྱི་དང་མ་འཐུངས། རྩི་
ཤིང་གི་བཅུད་ལ་རོལ། བཟང་མོའི་གྲོགས་དང་འགྲོགས་གང་དགའི་རྩེ་འཇོ་རྩེ་ན་ངོ་
མཚར་ཆེ་སྟེ་ཟེར་བ་ལ། རི་དྭགས་ཀྱང་ཤིན་ཏུ་སྐོམས་པ་དང་སྨྲས་པ། ད་ནངས་ང་
རི་དྭགས་ཀྱི་མུ་ཁྱུ་ནས་ཀྱང་འཁྱར། ཡུལ་ཕྱོགས་ཀྱང་འཆུག །སྐོམས་གིས་ཀྱང་གདུང་
བས་མི་མ་ཡིན་རྩུབ་ཟེར་བ་བདེན་ན་སྲོག་དང་ཡང་ཨེ་བྲལ། དེ་རིང་ནགས་ཚལ་གྱི་
གསེབ་ན་འདི་ལྟ་བུ་ཞིག་དང་ཕྲད་པ། སྔོན་གྱི་ལས་དབང་ཡིན་ལས་ཆེ་བསམ་ནས།
བཟང་མོ་ཁྱོད་རང་གང་ཟེར་བྱེད་ཛ་ལ་འུར་ཆབ་ཚོལ་དུ་གཤེགས་བྱས་བས། དེས་
ན་ངའི་བཤུལ་དུ་ཤོག་ཅིག་ཟེར་ཏེ་བྱང་ཤར་དུ་སོང་བ་ལ། ཤིང་ཛ་སྨྲ་ར་ཅི་བྱ་བའི་
ནགས་ཚལ་གྱི་དཀྱིལ་དུ། སྤང་ལྗོངས་སྔོན་པོ་ཞིག་ལ་མ་དྲོས་ཀྱི་མཚོ་ཞིག་སྣང་། དེ་
ལ་མེ་ཏོག་སྣ་ཚོགས་གྱིས་བསྐོར་ནས་འདུག་གོ །དེའི་འགོ་བོར་ལུ་མ་གསུམ་བབ་སྟེ།
གཅིག་ནི་བདུད་རྩིར་འབབ་པ། གཅིག་ནི་འོ་མ་འབབ་པ་དང་། གཅིག་ནི་གཙང་
ཚན་དུ་འབབ་པ་དེ་ལྟ་བུ་ཞིག་འདུག་གོ །དེའི་འགྲམ་དུ་དཔག་བསམ་ལྗོན་པའི་
བསིལ་གྲིབ་གྱི་འོག་ཏུ། ཤིང་ལོའི་ལྡིང་ཁང་ཉམས་དགའ་བ་ཡིད་དུ་འོང་བ། དྲི་ཞིམ་
པའི་དུད་པ་ཕྱོགས་བཅུ་ཡོངས་ལ་ཁྱབ་པ་དེ་ལྟ་བུ་ཞིག་འདུག་གོ ། །
དེ་ནས་དེའི་ནང་དུ་ཕྱིན་ནས། བདུད་རྩིའི་ཆུ་ལ་ནི་འཐུང་། ཨ་བ་ནེའུ་ཐང་གི་རྩྭ་
ལ་ནི་ཟོས། རྩི་ཤིང་ནགས་ཚལ་གྱི་བཅུད་ལ་ནི་རོལ་གྱིན་བསྡད་པ་ལ། ཤིན་ཏུ་ཉམས་
དགའ་བ་དང་སྐྱིད་པར་བྱུང་ངོ༌། །ལར་ཡང་ཀླུ་མོ་དེ་ལ། ཉི་མའི་རྩེ་ལ་རྒྱ་མཚོའི་ནང་
ནས། ཀླུའི་ཁྱེའུ་དང་བུ་མོ་བརྒྱ་ཕྲག་མང་པོ་འོང་ནས། ཚན་གྱི་ཆུ་བོའི་ཁྲུས་གསོལ་
ལོ། །འབྲུ་སྣ་དང་ཤིང་ཏོག་སྣ་ཚོགས་འདྲེན་ནོ། །བདུད་རྩིའི་ཆུ་མིག་དང་འོ་མའི་ཆུ་
118



མདོ་སྡེ།
གཞོན་ནུ་རོལ་རྩེད་ཀྱི་མདོ།
མིག་ལ། སྐྱེམས་ཀྱི་ཕུད་དུ་འདྲེན་ནོ། །རོལ་མོ་དང་གླུ་གར་བསྒྱུར་རོ། །ལྷ་ཕྱག་དང་
སྐོར་བ་བྱེད་དོ། །དེ་ལྟར་དུ་ཉི་མའི་དགུང་བར་དུ་འདུག་ནས་སླར་ལ་ལྡོག་གོ །ཀླུ་མོ་
ལ་རི་དྭགས་ཀྱིས་དྲིས་ནས། དེ་ཅིའི་ཁྱེའུ་དང་བུ་མོ་དེ་རྣམས་ཅི་ཡིན། ཁྱོད་ནི་ནགས་
ཚལ་གྱི་གླིང་འདི་ལ། རོགས་མེད་པ་གཅིག་པུར་ལ་འདུག་པ་ཅི་ཡིན། ཁྱོད་ཀྱི་རིགས་
ནི་གར་གཏོགས། མིང་ནི་ཅི་སྐད་བྱ་བ་ཡིན། ཞེས་སྨྲས་པས། ད་ཅིའི་ཁྱེའུ་དང་བུ་མོ་
རྣམས་ནི། ཀླུའི་ཁྱེའུ་དང་བུ་མོ་རྣམས་ཡིན་ནོ། །བདག་ནི་འདི་རུ་གཅིག་པུར་འདུག་
པ་ནི། ཀླུ་དང་བྱོལ་སོང་གི་ཡུལ་དུ་མ་བསྡད་པར། གཅིག་བུར་ནགས་ཚལ་དུ་བྲོས་
ནས་ཏིང་ངེ་འཛིན་བསྒོམ་པ་ལགས་སོ། །བདག་གི་རིགས་ནི་རྗེ་རིགས་བྱ་བ་ལགས་
སོ། །ཡབ་ནི་ཀླུ་ཆེན་པདྨ་ཅན་བྱ་བ་ལགས་སོ། །ཡུམ་ནི་དམངས་རིགས་ནཱ་ག་བྷ་ལི་
བྱ་བ་ལགས་སོ། །མིང་ནི་ཀླུ་མོ་བྷ་མ་དྷ་ལིང་བྱ་བ་ལགས་སོ། །ད་ཡང་ཁྱེད་དང་ང་
གཉིས་སྔོན་ནས་ལས་འཕྲོ་མཐུན་བས་དུས་འདིར་ཕྲད་པ་ཡིན་ནོ། །ཞེས་ཟེར་རོ། །དེ་
ལ་རི་དྭགས་ཀྱིས་ཉིན་ཤིན་རི་དང་ནགས་ཚལ་དང་ལྗོངས་ལ་རྩེའོ། །མཚན་ཤིན་ལྗོན་
ཤིང་གི་ལྡིང་ནང་དུ་ཉལ་ལོ། །དེའི་ཚེ་ཁོང་གཉིས་སྟང་དང་དབྱལ་དུ་འཚོས་པ་ལ།
ཕྱི་དེ་ལོའི་དུས་སུ་སྲས་ཤིག་འཁྲུངས་པ་ནི། མཚན་དང་ལྡན་པའི་ཁྱེའུ། སྐུ་ཤ་དཀར་
བ། སྐུ་ལུས་བཤེན་པ། ཕྱག་ཞབས་སོར་མོ་འབྲེལ་བ། དབུ་སྐྲ་མཐིང་བ། གཙུག་
ཏོར་ཡོད་པ། རྣ་མཆོག་རིང་པ། ཁ་སྣ་གཙང་བ། སྤྱན་མིག་བཀྲ་བ། རྫི་སྨིན་རོག་པ།
གསུང་སྐད་སྙན་པ། དེ་ལྟ་བུ་ཞིག་བྱུང་ངོ༌། །དེར་སྲས་བུ་དེ་ལ། ཤིང་ལོའི་ན་བཟའ་
ནི་གསོལ། ཤིང་ཏོག་གི་འཚོ་བ་ནི་དྲངས། བདུད་རྩི་འོ་མའི་ཆུ་བོ་ནི་བླུད་ནས། ཟླ་
བ་བཅུ་གཉིས་ཀྱི་བར་དུ། སུས་ཀྱང་མི་མཐོང་བར་བྱས་ནས། ལྗོན་ཤིང་གི་གྲིབ་ལ་སྦ་
ཞིང་སྐུ་བཙའ་འོ། །དེ་ནས་ཟླ་བ་བཅུ་གཉིས་ཡར་ངོ་དང་བཅུ་གསུམ་ལོན་ནས། ཀླུའི་
བོན་པོ་བདེན་པ་སྨྲང་ལྡན་བྱ་བ་བོས་ནས། སྐུ་ཁྲུས་གསོལ་ཞིང་མཚན་བརྟགས་པས།
རས་
119



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མཚན་དང་ལྡན་པའི་སྐྱེས་བུ། ལྷ་དང་ཀླུ་དང་མི་གང་ལ་ཡང་མི་འདྲ་བ། མཚན་
དང་ལྡན་པའི་ཁྱེའུ་ངོ་མཚར་གྱི་ཐོར་ཚུགས་ཅན། དཔག་པའི་རྣ་མཆོག་ཡོད་པ། འདི་
ལྟ་བུ་འཇིག་རྟེན་དུ་སྲིད་པ་དཀའ་བས། སྤྲུལ་པའི་སྐུ་ཞིག་ཡིན་ནམ། འདི་ནི་ལྷ་དང་
ཀླུ་དང་མི་མ་ཡིན། གང་ལ་ཡང་མ་སྟོན་པར། གབ་ཅིང་སྦ་བའི་རིགས་ལགས་སོ། །
ཞེས་མཚན་རྟགས་བཟང་བར་བཅད་ནས། ཀླུ་བོན་གྱིས་སྐུ་བཙའ་ཞིང་སྐུ་སྲུང་ངོ༌། །
དེ་ནས་སྲས་བུ་དེ་གཞན་དང་མི་འདྲ་བར། ཞག་དང་ཟ་མ་ལོ་ཟླ་ལ་འཕགས་ཏེ།
ཤིན་ཏུ་ཤེས་རིག་གྲུང་བ། ཤེས་རབ་ཆེ་བ། འདོད་པ་ཟད་པ། བརྩོན་འགྲུས་མྱུར་བ་
ཞིག་བྱུང་ནས་སྨྲས་པ། བདག་ནི་འཇིག་རྟེན་གྱི་ལས་ལ་བློ་མི་གཏད་པར། དམ་པའི་
དོན་ཞིག་སྒྲུབ་དགོས་པས། ཐར་ལམ་འདྲེན་པའི་སློབ་དཔོན་ཞིག་བདོག་གམ་སྨྲས་
པས། ཀླུ་བོན་གྱིས་སྨྲས་པ། རི་བོ་འདིའི་ལྷོ་ཤར་དུ་མ་ལ་ཡའི་དགོན་པ་ན། གཤེན་
གྱི་དྲང་སྲོང་མངོན་པར་ཤེས་པ་བྱ་བ། གཙོ་འཁོར་སྟོང་ཕྲག་ཙམ་འདུག་གོ་ཟེར་ཏེ།
དེར་སྲས་བུ་དེའི་དྲུང་དུ་སོང་ནས། བོན་སྒོ་རུ་འཇུག་པར་ཞུས་ནས། གཤེན་དེའི་
ཞལ་ནས། རིགས་ཀྱི་བུ་ཁྱོད་ཀྱི་ཡུལ་ནི་གང་ནས་ཡིན། རིགས་ནི་གར་གཏོགས། ཕ་
དང་མ་ནི་སུ་ཞིག་བྱ། ཞེས་གསུངས་པ་ལ། ཁྱེའུས་དྲང་པོ་རུ་ཞུས་ཏེ། གཤེན་གྱི་དྲང་
སྲོང་ལགས། བདག་གི་ཡུལ་ནི་རི་བོ་མ་ལ་ཡའི་བྱང་ཤར་ནས་ཡིན། རིགས་ནི་རི་
དྭགས་ཀྱི་རིགས་ལགས་སོ། །ཡབ་ནི་སྨན་གྱི་རི་དྭགས་ཤ་ར་ན་བྱ་བ་ལགས་སོ། །ཡུམ་
ནི་ཀླུ་མོ་བྷུ་མ་དྷ་ལིང་མ་བྱ་བ་ལགས་སོ། །ང་ནི་འཁོར་བའི་ལས་ལ་ཤིན་ཏུ་བྲེད་
ཅིང་སྐྲག་ནས། ཡང་དག་ཐར་པའི་ལམ་ལ་ཞུགས་པ་ལ། ཐར་ལམ་འདྲེན་པའི་སློབ་
དཔོན་ཞིག་དགོས་པར་འདུག་པས། ཉིད་ཀྱི་སྤྱན་སྔར་མཆིས་པ་ལགས་སོ། །ཞེས་
གསོལ་ཏོ། །དེ་ལ་དེར་འཚོགས་པ་ནི་དགེ་བ་ལ་འདུན་ཅིང་བོན་ལ་སྤྱོད་པ་ཤ་སྟག་སྟེ།
རི་དྭགས་དང་ཀླུའི་བུ་མོ་ལས་མི་རུ་བྱུང་བའི་ཁྱེའུ་ཤེས་རིག་དང་ལྡན་པ། ཤིན་ཏུ་ངོ་
120



མདོ་སྡེ།
གཞོན་ནུ་རོལ་རྩེད་ཀྱི་མདོ།
མཚར་ཆེ་བ། འདི་ནི་མ་སྲིད་པའི་སྲིད་པ་རིན་པོ་ཆེ་ཡིན་པས། འདི་ནི་གཞན་ལས་
དཔག་པའི་བྱང་ཆུབ་སེམས་དཔའ་ཚད་མེད་པ་བཞི་དང་ལྡན་པ་ཞིག་འོང་བར་ངེས་
སོ། །ཞེས་ཟེར་ནས། ཀུན་གྱིས་དགའ་བར་བྱེད་དོ། །
དེ་ལ་གཤེན་གྱི་དྲང་སྲོང་གིས་གསུངས་པ། རིགས་ཀྱི་བུ་ཚེ་དང་ལྡན་པ། སྣང་བ་
འདི་ནི་རྨི་ལམ་སྒྱུ་མ་ཡིན། མི་ཚེ་འདི་ནི་དར་ཙམ་ཡུད་ཙམ་ཡིན། ལོངས་སྤྱོད་འདི་
ནི་རྩྭ་འགོའི་ཟིལ་པ་ཡིན། བདེ་བ་འདི་ནི་རང་སླུ་མགོ་འཁོར་ཡིན། འཁོར་བ་འདི་ནི་
དམྱལ་བ་མཐའ་རིང་ཡིན། ཁྱིམ་ཐབ་འདི་ནི་དུག་གི་འདབ་རྫབ་ཡིན། བུད་མེད་འདི་
ནི་ཐར་པའི་གག་ཤིང་ཡིན། བུ་ཚ་འདི་ནི་འཁོར་བའི་སྐྱེད་ཤིང་ཡིན། གཉེན་འབྲེལ་
འདི་ནི་འཁོར་བའི་གདོས་ཐག་ཡིན། བླ་མ་སློབ་དཔོན་ཐར་པའི་ལམ་འདྲེན་ཡིན།
འཕྲུལ་གྱི་ཡི་གེ་ལྐུགས་པ་ཁ་འབྱེད་ཡིན། བཀའ་ལུང་མན་ངག་བདུད་རྩིའི་བང་
མཛོད་ཡིན། མཚུངས་པར་སྤྱོད་པ་ཐར་པའི་ལམ་འདྲེན་ཡིན། རབ་ཏུ་བྱུང་བ་འདམ་
གྱི་པདྨོ་ཡིན། ཞེ་སྡང་སྤོང་བ་ཀུན་སྙོམས་ཉི་མ་ཡིན། འདོད་ཆགས་སྤོང་བ་སྨན་གྱི་
སྡོང་པོ་ཡིན། གཏི་མུག་སྤོང་བ་གསལ་བའི་སྒྲོན་མེ་ཡིན། ང་རྒྱལ་སྤོང་བ་མཉམ་ཉིད་
ཞི་བ་ཡིན། ཕྲག་དོག་སྤོང་བ་རྩི་བཅུད་ཏིལ་མར་ཡིན། ཕྱི་ཚུལ་སྲུང་བ་གསེར་གྱི་
མཆོད་རྟེན་ཡིན། ནང་ཁྲིམས་ལྡན་པ་ལྷ་གཉན་ཤེལ་སྒོང་ཡིན། གཉིས་ཀ་ཟུང་འབྲེལ་
ཨུད་འབར་མེ་ཏོག་ཡིན། བོན་ཁྲིམས་མི་གྲོལ་དར་གྱི་མདུད་པ་ཡིན། བསླབ་པ་
མཐར་རྫོགས་ཕོག་པས་ཡོ་ཐུབ་ན། སྐྱེ་བ་གཅིག་གིས་མངོན་སངས་རྒྱས་པར་འགྱུར།
དེ་ཕྱིར་ཕལ་དང་ཕལ་གྱི་ཐུན་མོང་མིན། དབང་པོར་རབ་ཏུ་བརྟན་པའི་སྤྱོད་ཡུལ་
ཡིན། མདོ་མེད་ཀླད་པ་སླ་བས་འདི་མི་ཐུབ། བཟོད་སྲན་སྙིང་རུས་ཆུང་བས་འདི་
མི་ནུས། ལེ་ལོ་གཡེང་སྐྱོང་ཆེ་བས་འདི་མི་འབྱུང་། ཁྲེལ་མེད་ངོ་ཚ་དྲེད་ཚེ་འདི་མི་
མཐུན། བག་ཡོད་སྤྱོད་པ་ཞིབ་པའི་ནོར་བུ་ཡིན། སྤྱིར་ཡང་དགེ་འདུན་ཚོགས་པའི་རྒྱ་
121



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མཚོ་ན། བག་མེད་ཁྲིམས་དང་འགལ་བ་གཅིག་ཡོད་ན། ཨུད་འབར་ནང་ན་དུག་གི་
སྡོང་པོ་འདྲ། སྙིང་པོ་འགྱུར་བ་མེད་ཀྱང་ཁ་དོག་སྒྲིབ། དེ་ཕྱིར་གྲོགས་ངན་ཐབས་ཀྱི་
སྤོང་ན་ལེགས། མཚང་ལ་རྒྱབ་ན་སྲོག་གཅོད་སྡིག་ལ་ཉེ། དེ་ཕྱིར་ཐབས་ཀྱི་བརྟགས་
ལ་སྤང་བླང་བྱ། ལར་ཡང་འདུལ་ཁྲིམས་ཞི་བའི་རྒྱུད་ལས་བྱུང་། དེས་ན་ཕོགས་པའི་
ཁྲིམས་རྣམས་ཐུབ་པར་གྱིས། ཞེས་གསུངས་ནས་རབ་ཏུ་བྱུང་སྟེ། གཡུང་དྲུང་གི་བོན་
ལ་བསླབ་པ་དང་། རབ་ཏུ་བསླབས་པས། ཐོས་པ་དང་བསམ་པ་དང་སྒོམ་པའི་ཤེས་
རབ་རྒྱུད་ལས་སྐྱེས་ཏེ། གཡུང་དྲུང་གི་བོན་ལ་ཡང་དག་པར་མཁས་པའི་རིག་པ་ཤར་
ནས། བྱང་ཆུབ་སེམས་དཔའ་ལྷའི་རྒྱལ་མཚན་རི་དྭགས་འཛིན་ཞེས་བྱ་བ་བྱུང་ངོ༌། །
དེ་ནས་བྱང་ཆུབ་སེམས་དཔའ་དེ་དག་སླར་རང་ཡུལ་དུ་གཤེགས་ཏེ། རྒྱ་མཚོའི་
འགྲམ་དུ་ནགས་ཚལ་གྱི་གླིང་ལ་ལྗོན་ཤིང་བསིལ་བའི་ལྡིང་ཁང་དུ་བཞུགས་ཏེ། ཏིང་
ངེ་འཛིན་མི་གཡོ་བ་ཡེ་ཤེས་ཀྱི་དབང་པོ་ཞེས་བྱ་བ་ལ་མངོན་པར་སྤྱོད་དོ། །དེའི་ཚེ་རི་
བོ་མ་ལ་ཡའི་བྱང་ཤར་ན། ནགས་ཚལ་གྱི་གསེབ་ན་ཉིན་མོ་དང་མཚན་མོ་མེད་པར།
གཞའ་འོད་ཀྱི་གུར་དུ་འཁྲིག་ནས། མེ་ཏོག་གི་ཆར་འབབ་པ་ཀུན་གྱིས་རིག་གོ །དེ་ལ་
ཐམས་ཅད་སྤྲོ་བ་སྐྱེས་ཏེ་ནགས་ཚལ་གྱི་གསེབ་ནས། འདབ་ཆགས་དང་། རི་དྭགས་
དང་། གཡུང་དྭགས་དང་། སྤྲེའུའི་ཚོགས་དཔག་ཏུ་མེད་པར་འདུས་ནས། བྱང་ཆུབ་
སེམས་དཔའ་དེ་ཉིད་ཀྱི་དྲུང་དུ་འཁོད་དོ། །སྐོར་བ་བྱེད་དོ། །ལྷ་ཕྱག་འཚལ་ལོ། །
མཆོད་པ་འབུལ་ལོ། །རྒྱ་མཚོའི་ནང་ནས་ཀླུ་འཇོག་པོ་ཡང་། རྒྱལ་པོ་དང༌། བློན་
པོ་དང་། བཙུན་མོ་འཁོར་དང་བཅས་པ་རྣམས་ཀྱང༌། བྱང་ཆུབ་སེམས་དཔའ་དེ་
ཉིད་ཀྱི་སྤྱན་སྔར་འཁོད་དོ། །ཀླུའི་དཀོར་མཛོད་ནས་ཕྱུངས་པའི་མཆོད་པ་དཔག་ཏུ་
མེད་པ་འབུལ་ལོ། །དེ་ནས་རི་དྭགས་ཤ་ར་ནས་གསོལ་པ། མཚན་དང་ལྡན་པའི་མི་
མཆོག་སྐྱེས་བུ་ལགས། ད་ལྟའི་བར་དུ་ཞིང་ཁམས་གང་དུ་བྱོན། ད་ལྟ་ཞལ་མཇལ་
122



མདོ་སྡེ།
གཞོན་ནུ་རོལ་རྩེད་ཀྱི་མདོ།
བདག་ཅག་གློ་བ་དགའ། དེ་ཡང་བདག་ཅག་སྔོན་གྱི་སྨོན་ལམ་གྱིས། རི་དྭགས་སྲས་
ལ་མལ་དྲོས་ཀླུའི་ཚ། ངོ་མཚར་ཐོར་ཚུགས་ལྡན་པའི་མཚན་རྟགས་ཅན། སྔོན་གྱི་
སྟོན་པའི་རྒྱལ་ཐེབས་ཡིན་ལས་ཆེ། ད་ཡང་བདག་ཅག་འདི་རུ་ཚོགས་པ་ལ། འཕྲུལ་
ངག་བདེན་པའི་བོན་ཞིག་བསྟན་དུ་གསོལ། རི་དྭགས་རྣམས་ལ་བཀའ་ཡི་གནང་བ་
མཛོད། རི་བོའི་ཚལ་འདིར་ཐམས་ཅད་ཀུན་ཚོགས་ཀྱང་། ཞིང་ཁམས་ས་བཅད་མེད་
ན་རི་དྭགས་རྨོངས། ཁྲིམས་ཀྱི་སྐོས་པ་མེད་ན་སིལ་བུར་འཐོར། གང་ལ་མུ་ཁྱུ་མེད་ན་
གཞི་རྨང་བརླག །དེ་ཕྱིར་རི་དྭགས་རྣམས་ལ་བཀའ་གནང་མཛོད། ཅེས་ཞུས་སོ། །
དེ་ལ་བྱང་ཆུབ་སེམས་དཔའ་རི་དྭགས་འཛིན་གྱིས་བཀའ་སྩལ་པ། ཉོན་ཅིག་རི་
དྭགས་ལ་སོགས་འདུས་པའི་འཁོར། བདག་ནི་འཁོར་བའི་ལས་ལ་གཡང་ཟ་ཞིང་།
ཡང་དག་ཐར་པའི་ལམ་ལ་བགྲོད་པའི་ཕྱིར། རི་བོ་མ་ལ་ཡ་ཡི་དགོན་པ་རུ། དྲང་
སྲོང་བདེན་པར་སྨྲ་བའི་དྲུང་དུ་སོང་། བསླབ་གསུམ་ཡོངས་རྫོགས་སྲུང་ཁྲིམས་
སྡོམ་པ་ཞུ། བླ་མེད་ཕར་ཕྱིན་དགེ་བཅུའི་ལས་ལ་སྤྱོད། ད་ལྟ་ཏིང་འཛིན་མི་གཡོའི་
དཔལ་ལ་གནས། ལར་ཡང་རི་དྭགས་གཡུང་དྭགས་སྡེ་རིགས་ཀུན། འཛམ་གླིང་
སོག་ཁར་སྐྱེ་བ་ཤིན་ཏུ་དཀའ། མཁའ་ལ་རྐྱེན་ཐར་ཡུལ་འདིར་རབ་ཏུ་དཀོན། ད་ལྟ་
རང་དབང་རང་ལ་ཡོད་པའི་དུས། སྡིག་བཅུ་སྤོང་ལ་དགེ་བཅུ་དང་དུ་ལོངས། སྤང་
བསྒྱུར་གྲོལ་བའི་སྒོར་ཞུགས་མི་ཤེས་ཀྱང༌། སྡིག་པའི་རྩ་བ་གཞན་ལ་འཚེ་བ་སྤོངས།
དགེ་བའི་རྩ་བ་ཀུན་ལ་བྱམས་པར་གྱིས། སྲོག་ལ་བབ་ཀྱང་བཟོད་པའི་གོ་ཆ་གོན།
ཉམ་ཆུང་ཟེར་ཡང་ཕྱི་མ་འདོད་ཐོག་ཡིན། སྟོབས་དྲག་ཟེར་ཡང་ཤ་གཟན་སྟག་མོ་
ཡིན། ཤི་ན་ངན་སོང་དམྱལ་བའི་རྒྱུ་རུ་འགྲོ། སེམས་ཅན་གཞན་ལ་འཚེ་བ་མ་བསྟན་
ཀྱང་། བཀྲེས་པའི་ཟས་ལ་རྩི་ཏོག་འབྲུ་སྨན་ཞིམ། སྐོམ་པའི་སྐྱེམས་ལ་གསོས་ཀྱི་ཆུ་
བོ་བཟང་། འདུག་པའི་གནས་ལ་རྫ་སྤང་ནགས་ཚལ་བདེ། གདོད་ནས་བྱང་ཆུབ་
123



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
སེམས་དང་ལྡན་པར་གྱིས། ཞི་བ་ཆགས་བྲལ་ལྷམ་མེ་ལྷན་ནེ་བ། རྟག་པར་བྱང་ཆུབ་
སེམས་འདི་ཤེས་རྒྱུད་ཟུངས། རྒྱལ་བའི་སྐུ་གསུམ་འཕགས་པའི་ཚོགས་རྣམས་དང་།
དཀོན་པའི་མཆོག་ཏུ་གྱུར་པ་རྣམ་གསུམ་ལ། ལུས་ངག་ཡིད་གསུམ་མོས་འདུན་གུས་
པ་བསྐྱེད། ཕྱག་དང་སྐོར་བ་མཆོད་བརྗོད་སྙན་ངག་གིས། ཐམས་ཅད་དགེ་བའི་
ཕྱོགས་སུ་གཞོལ་བར་གྱིས། དེ་ནས་སངས་རྒྱས་ཞལ་མཐོང་གསུང་ཐོས་ནས། ནམ་
ཞིག་ཐར་པའི་འབྲས་བུ་ཐོབ་པར་འགྱུར། སྤྱིར་ཡང་རི་དྭགས་སྡེ་རིགས་ཐམས་ཅད་
ཀུན། རྒྱལ་པོ་མེད་ན་རི་དྭགས་འཆོལ་བུར་འགྲོ། བླ་མཆོད་མེད་ན་རི་དྭགས་ལམ་སྣ་
འཁྱར། དེ་ཕྱིར་འཇིག་རྟེན་ཀུན་ལ་དཔེ་བླང་ཡིན། ཁྲིམས་ལ་གཏོགས་པའི་ལས་ཅིག་
བརྩམ་པར་འཐད། ཁྲི་སྒྲ་རུ་རིང་རི་དྭགས་རྒྱལ་པོ་མཛོད། བཞུགས་ནི་འཛམ་གླིང་
སོག་ཁའི་དབུས་ན་བཞུགས། ཐམས་ཅད་ཀུན་གྱི་དེ་ཡིས་ཞབས་ནས་ཐེག །ཤ་ར་ན་
ར་ཨེ་ན་ཡ་དང་གསུམ། གཞན་ལ་ཁྱད་པར་འཕགས་པའི་རིགས་ཡིན་པས། འོལ་
མོའི་གླིང་དང་རྩ་གསུམ་ལྷ་ལ་སྡོད། དཀོན་པའི་མཆོག་ཏུ་གྱུར་པས་ཉུང་པར་བྱ། ཁྲི་
སྐུ་ཤ་ར་བྱང་ཆུབ་ཤིང་ལ་སྡོད། བྱང་ཆུབ་སེམས་དང་ལྡན་པ་ཁྱེད་ཀྱི་གྱིས། ཀུན་
གྱི་མཆོད་གནས་བཀུར་བའི་ཞིང་དུ་མཛོད། རི་དྭགས་སྡེ་རིགས་ཀུན་ལ་སྨོན་ལམ་
ཐོབ། བྱམས་པ་ཕུལ་ཕྱིན་ཚད་དང་ལྡན་པར་སྐྱོངས། དག་པའི་གནས་མཆོག་མིན་
པ་འཁྲས་མ་བཅའ། ཨ་བ་ནེ་ལྗོངས་ཆབ་ལས་བྱུང་ན་བཟང་། ཤིང་ལོའི་ཟིལ་པ་མིན་
པ་སྐོམ་མ་བཏུང་། ཁྲི་སྙ་ས་ལེ་རི་དྭགས་དགེ་བསྙེན་མཛོད། ནགས་ཚལ་གསེབ་
དང་མེ་ཏོག་གླིང་ལ་སྡོད། གཞན་ལ་མི་འཚེ་རང་ཡང་སོས་དལ་བྱ། རྩྭ་ཡི་མཆོག་
དང་ཆུ་ཡི་དྭངས་མ་འཐུང་། གཞན་དག་ཀུན་ཀྱང་དགེ་བའི་ལས་ལ་བཙུད། བསེ་
འུ་རུ་གཅིག་རི་ཤོད་མཚམས་ན་སྡོད། ཐམས་ཅད་ཀུན་གྱི་ཁས་དྲག་གཉེན་པོ་གྱིས།
སྟོབས་ལྡན་གླང་ཆེན་ཀུ་ཤའི་གླིང་ལ་སྡོད། སེམས་ཅན་ཆེན་པོ་ཡིན་པས་ཆེ་ཚུལ་
124



མདོ་སྡེ།
གཞོན་ནུ་རོལ་རྩེད་ཀྱི་མདོ། །
ཟུངས། གར་ཡིན་སྲང་དུ་མ་ཉུལ་བྱིས་པས་རྩེ། རྒྱལ་པོའི་བཀའ་ལུང་བྱུང་ན་གང་
གསུང་སྒྲུབས། ཤ་རྐྱང་གཙོད་དགོ་བྱང་ཁ་སྣང་ལ་སྡོད། སོ་སོར་མི་ཁྱུར་མ་འུལ་རང་
མལ་སྙོགས། མཐོ་གཟར་བཙན་པའི་རི་ལ་སྙིང་བྲག་ཆོས། སྒང་ཆེན་གོང་གསུམ་སྲང་
ལ་སོ་པ་ཚུག །ན་དམར་ནེ་ལྗོངས་ལུང་ལ་རྩེད་མོ་རྩེས། བྱང་ཐང་སྐྱ་མོའི་གཞུང་ལ་
དཀྱུས་མོ་གྱིས། ཐིག་ཆེན་སྲང་ལ་འགྲིམ་ཞིང་འབུབ་ལ་དཀྱུས། གཅན་ཟན་ཁྱི་སྤྱང་
ཚོགས་ལ་རྒྱང་ནས་འཛེམ། དབུ་ནག་ཁེར་འགྲོས་བྱེད་ལ་བློ་མ་གཏད། དཔའ་སྡེར་
མཛངས་གསུམ་ཁོ་མོ་འབྲོང་གི་གྱིས། རྭ་ལ་ལྷ་དབལ་ཡོད་པས་བདུད་ཀྱང་སྐྲག །རྐྱ་
པ་ཟུང་འགྲོས་བྱུང་ན་གཞོལ་པས་དྲག །ཆེད་ཁར་མ་བབ་ལས་ལ་འབྲོས་པས་དྲག །
རང་སྲོག་བཅད་ལ་ཉེ་ན་འཐབ་པས་དྲག །སྐུང་ས་གྲོམ་པོའི་རྫ་ལ་འཁྲས་པས་དྲག །
འགྱིང་ས་རི་བོའི་གཞོལ་ལ་བྱེད་པས་དྲག །ཁ་ཤ་རྦད་པོ་སྦ་སྨྱུག་གླིང་ལ་སོང་། སྐྱིན་
བུ་རུ་རིང་བྲག་དམར་རྫོང་ལ་སྡོད། སྙན་ཚ་སྒོང་བུ་རྫ་སྤང་མཚམས་ལ་སྡོད། ཤེལ་
གྱི་རྣ་ཕོ་བཙན་པོའི་བྲག་ལ་ཆོས། སྨན་གྱི་གླ་བ་ནགས་ཚལ་གླིང་ལ་སྡོད། ཡོས་བུ་རྣ་
རིང་གཡུ་ཤུག་མཚམས་ལ་སྐྱིད། ཁ་འཐོར་རི་དྭགས་གར་འདུག་ངེས་པ་མེད། གདུག་
པ་གཅན་ཟན་རྔམ་པའི་སྲང་མ་འགྲིམ། དབུ་ནག་མི་ལ་ཏུར་རེ་སོ་པ་ཚུག །ཤ་རྒྱལ་
ཤིས་འཚོས་དགོ་མོས་དགེལ་ཡང་སྐུང་། རྩྭ་རྒྱལ་མཆོག་རྙོབ་ཆུ་རྒྱལ་དྭངས་ལ་འཐུང་།
སྨན་དང་ཡུལ་ས་རྣམས་དང་མཛའ་མཐུན་སྡེབས། རི་དྭགས་ལྷ་མིན་ཡུལ་ས་གཉན་
ལ་བརྟེན། དེ་ཡིས་མགོན་དང་སྡོང་གྲོགས་སྐྱབས་པར་བྱེད། དབུ་ནག་མི་ལ་ཉེས་པའི་
ཆད་པ་གཅོད། ཐོག་དང་སེར་བ་མི་མཐུན་དལ་ཁ་གཏོང་། དེ་ཕྱིར་ཡུལ་ས་གཉན་ལ་
སྐྱབས་པ་གཅེས། ཞེས་གསུངས་ནས། ལས་བགོ་སོ་སོ་རུ་བསྐོས་སོ། །དེ་ལ་རི་དྭགས་
རྣམས་ཀྱང་རང་རང་གི་ལས་ངོ་བླངས་ནས། དགའ་ཐོབ་སྟེ་སོ་སོར་ཡུལ་དུ་གཤེགས་
སོ། །ཡང་དེའི་ཚེ་ཀླུའི་རྒྱལ་པོ་པད་མ་ཅན་གྱིས་གསོལ་པ། བྱང་ཆུབ་སེམས་དཔའ་
125



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རི་དྭགས་སྲས་པོ་ལགས། སྐུ་ལུས་མི་ལ་གཟི་མདངས་ཀླུ་ཡི་སྲས། ངོ་མཚར་རྨད་
བྱུང་རི་དྭགས་ཐོར་ཚུགས་ཅན། ཀླུ་མོས་བསོད་ནམས་བསགས་པའི་འབྲས་བུ་འདི།
བདག་ཅག་ཀླུ་རིགས་རྣམས་ཀྱི་དཔལ་དུ་ཤར། ཀླུ་ཁམས་འདྲེན་པའི་སྟོན་པ་རིན་
པོ་ཆེ། འགྲོ་བ་མི་ཡི་ཡུལ་དུ་མ་གཤེགས་པར། བདག་ཅག་ཀླུ་ཡི་ཡུལ་དུ་འབྱོན་པར་
ཞུ། གལ་ཏེ་ཀླུ་ཡི་ཡུལ་དུ་མི་འབྱོན་ཡང་། མི་དང་ཀླུ་ཡི་མཚམས་འདིར་བཞུགས་
པར་ཞུ། བདག་ཅག་རྣམས་ལ་འཕྲུལ་ངག་བདེན་པའི་བོན། ཚིག་ཏུ་ཉུང་ལ་དོན་དུ་
ཆེ་བ་ཡི། ཟབ་དོན་སྙིང་པོའི་བོན་ཞིག་བསྟན་དུ་གསོལ། ཞེས་ཞུས་པ་ལ། དེ་ལ་བྱང་
ཆུབ་སེམས་དཔས་བཀའ་སྩལ་པ། ཉོན་ཅིག་ཀླུ་རྒྱལ་པད་མ་ཅན། འགྲོ་བ་རིགས་
དྲུག་སེམས་ཅན་ལ། མཐོ་རིས་གསུམ་དང་ངན་སོང་གསུམ། ངན་སོང་གསུམ་ལ་
ཡར་དཔག་ཅིང་། ལྷ་མི་དག་ལ་འགྲན་མེད་ཀྱང་། གཙང་མ་ཀླུ་ཡི་རིགས་ཡིན་པས།
གཏི་མུག་རྨོངས་པའི་སེམས་བོར་ལ། བདེ་བའི་གནས་ལ་སེམས་ཡར་ཐེག །ཡེ་ཤེས་
གསལ་བའི་སྒྲོན་མེ་སྤོར། གཡུང་དྲུང་བོན་ལ་བློ་སེམས་གཏོད། བོན་གྱི་སྒོ་མོ་བརྒྱད་
ཁྲི་ལ། གང་ལ་གང་དགོས་བྱ་བའི་ཕྱིར། རྒྱས་འབྲིང་བསྡུས་གསུམ་དག་ཏུ་འབྱེད།
བློ་རབ་རྣམས་ལ་རྒྱས་པ་སྟེ། བློ་འབྲིང་རྣམས་ལ་རན་པ་དང་། བློ་ཆུང་ཉུང་ལ་
འདུས་པར་བསྟན། དེ་ལྟར་སྟེང་འོག་བར་གསུམ་དུ། གཡུང་དྲུང་བོན་གྱི་འཁོར་ལོ་
བསྐོར། སེམས་ཅན་ཐར་པའི་ལམ་ལ་བཀོད། མཐར་ནི་དོན་དམ་གཅིག་ཏུ་བསྡུ། དེ་
ལྟར་འཚོགས་པའི་ཀླུ་རྣམས་ལ། ཉུང་ལ་འདུས་པའི་མན་ངག་བོན། ཉེ་ལམ་ཟབ་མོ་
གཟུངས་ཀྱི་མཆོག །སངས་རྒྱས་ཀུན་གྱི་ཐུགས་བཅུད་དེ། སངས་རྒྱས་ཀུན་གྱི་ཐུགས་
ལས་ཕྱུངས། སངས་རྒྱས་ཀུན་གྱི་ཐུགས་དང་འདྲ། སངས་རྒྱས་འགྲོ་བའི་དོན་དགོངས་
ལ། ངན་སོང་འཁོར་བ་སྦྱོང་བ་དང་། སྡིག་པ་ཐམས་ཅད་དག་པ་དང༌། སྡུག་བསྔལ་
ཐམས་ཅད་གཞོམ་པ་དང་། དགེ་བའི་རྩ་བ་འཕེལ་བ་དང་། ནུས་དང་སྟོབས་དང་
126



མདོ་སྡེ།
གཞོན་ནུ་རོལ་རྩེད་ཀྱི་མདོ། །
ལྡན་པ་དང༌། ཅི་བསམ་སྨོན་ལམ་འགྲུབ་པ་ཡི། གཟུངས་ཀྱི་རྒྱལ་པོ་འདི་དག་ནི།
འཛིན་དང་འཆང་དང་ཀློག་པ་དང་། བཀུར་སྟིར་རིམ་གྲོ་ཆེར་བྱེད་ན། ཡང་དག་
བྱང་ཆུབ་མཆོག་ཐོབ་ཕྱིར། འདུས་པའི་འཁོར་ལ་བསྟན་པར་བྱ། ཞེས་གསུངས་སོ། །
དེ་ནས་ཡང་གསུངས་པ། བསོ་ཨོཾ་ན་མ་སད་ལ་ཝེར་རོ་བུད་དྷ་ས་མ་ཡ་ཧོ། ན་མ་
ཝང་གཱི་ཤྭ་ར་སན་ཏིང་ས་ར། སད་ཝེར་སད་ཞི། པྲ་པ་ཏ་ན་དྲ་ཡ་ཡཱ། ནམ་མུ་ཡེ།
ཨ་དཀར་ཧ་ར། ཁྲི་ན་ཁྲི་ན། མ་ཧཱ་བྱིད་ཡཀྵ། ས་མ་ཡ་ཧཱུྃ། ཨོཾ་ད་ན་ད་ན། པྲ་པ་ད་
ན། ཧ་ར་ཧ་ར། པྲ་པ་ཧ་ར། པྲ་མོ་ཧ་ར། ས་ལེ་ས་ལེ། རྐ་ཕུང་ས་ལེ། དྲི་ས་ལེ་ཡེ།
སང་ངེ་སང་ངེ་། ཨག་ཤོ་སང་ངེ་། སུ་སང་ངེ་ཡེ། ལྷན་ནེ་ལྷན་ནེ། ཨུ་དུག་ལྷན་ནེ་ཡེ་
སཱཧཱ། ཞི་བ་ལྷན་ནེ་ཡེ་སྭཱཧཱ། ཨོཾ་ན་མ་རདྨ་དྲ་ཡ་ཡཱ། མྲྀ་ཏ་ས་དུ་ནི། སྭ་སྟི་ལོ་ཀ། མུ་
ཡང་མུ་ཡེ། ཁྱབ་གདལ་ཧ་ར། ས་མ་ཡ་ཧོ། ཨོཾ་ན་མ་ཁྲོ་ཏ་ཏི་སྟ། ཧུ་ལུ་ཧུ་ལུ། དྲི་ཤུ་
དྲི་ཡ་ཧཱུྃ་ཕཊ༔ ཨོཾ་ན་མ་ཝེར་རྒེ་ཤེ་ཙུ་སད་ལ། རྣམ་པར་འཛའ་ཡེ་སྭཱཧཱ། ན་མོ་སངས་
རྒྱས་བྱང་ཆུབ་སེམས་དཔའ་དང་། རྒྱལ་བ་འཕགས་པའི་ཚོགས་རྣམས་ཀུན། དུས་
འདིར་བདག་ལ་གསན་ཅིང་དགོངས། འགྲོ་ཀུན་སྡུག་བསྔལ་སྐྱོབ་པའི་ཕྱིར། དབྱིངས་
ནས་ཐུགས་རྗེ་ཆེར་དགོངས་ཤིང་། ནམ་མཁའི་མཐའ་ལ་ཉི་མའི་དཀྱིལ། སྐར་མའི་
ཚོགས་ཀྱིས་རབ་བརྒྱན་ཞིང་། འོད་ཟེར་བྱེ་བ་སྟོང་ཕྲག་འགྱེད། མུན་པའི་ཐ་རམས་
གཤོག་པ་ཡི། ཡེ་ཤེས་ཉི་མའི་དཀྱིལ་འཁོར་ཆེ། འོད་བཟང་དཔལ་གྱི་བློ་གྲོས་མཆོག །
བདག་ལ་རྒྱས་པར་མཛད་དུ་གསོལ། མ་རིག་མུན་པའི་སྦུབ་གནས་པའི། གང་ཞིག་
འགྲོ་བ་མ་ལུས་ཀུན། སྡིག་སྒྲིབ་ཐམས་ཅད་བྱང་བར་མཛོད། སྡུག་བསྔལ་ཐམས་
ཅད་མེད་པར་མཛོད། ཉོན་མོངས་ཐམས་ཅད་བྱང་བར་མཛོད། སྣང་སྲིད་དགེ་བ་
ཅི་བགྱིས་པ། མཁའ་ལས་ཆར་འབེབས་རྒྱ་མཚོ་ལྟར། ཟད་པ་མེད་ཅིང་སྟོར་བ་མེད།
ཡོངས་སུ་འཕེལ་བར་མཛད་དུ་གསོལ། འཇིག་རྟེན་ཁམས་ན་དཔག་པ་ཡི། མཐུ་
127



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང་ནུས་པ་སྟོབས་ལྡན་ཞིང༌། རྒོལ་བའི་ཚོགས་ལས་རབ་རྒྱལ་བའི། ཕྲིན་ལས་རྣམ་
བཞི་འགྲུབ་པར་ཤོག །འཇིག་རྟེན་ཞིང་འདིར་བདེ་ལེགས་ཤིང་། ཕྱོགས་དང་དུས་
དང་གནས་སྐབས་སུ། དཔལ་དང་གྲགས་དང་སྐལ་པ་ལྡན། ལས་དང་སྨོན་ལམ་
འགྲུབ་པར་ཤོག །ཅེས་གསུངས་སོ། །
ཡང་གསུངས་པ། གང་ཞིག་རིགས་ཀྱི་བུ་དང་རིགས་ཀྱི་བུ་མོ་དག །བདེ་བར་
གཤེགས་པའི་ཐུགས་འཛབ། གཟུངས་ཀྱི་ཡི་གེ་བརྒྱ་རྩ་གཅིག་པ། སྨོན་ལམ་གྱིས་
བརྒྱན་པ་འདི་དག་འཆང་བ་དང༌། ཀློག་པ་དང་། རྒྱུན་དུ་ཡིད་ལ་བྱེད་པ་དང་། ཁ་
ཐོན་དུ་བྱེད་པ་དང༌། བཀུར་སྟིར་བྱེད་པ་དང༌། རིམ་གྲོར་བྱེད་པ་དང༌། ཕུད་དུད་
དུ་བྱེད་པ་དང་། ནན་ཏན་དུ་བྱེད་པ་རྣམས་ནི། སངས་རྒྱས་དང་བྱང་ཆུབ་སེམས་
དཔའ་རྣམས་ཀྱིས། རྟག་པར་སྐྱོབ་ཅིང་འཚོ་སྐྱོང་བར་འགྱུར་རོ། །གཞན་ཡང་བསྐལ་
པར་བསགས་པའི་བག་ཆགས་དང་སྒྲིབ་པ་ཐམས་ཅད་བྱང་ཞིང་། རྒྱུ་བསོད་ནམས་
ཀྱི་ཚོགས་ཅི་དང་ཅི་བསགས་པ་རྣམས་ཀྱང་། བརྒྱ་སྟོང་ཁྲི་འབུམ་བྱེ་བ་ས་ཡ་འབུམ་
ཕྲག་དུ་མ་འཕེལ་བར་འགྱུར་རོ། །གཞན་ཡང་བདུད་དང་སྲིན་པོ་ལ་སོགས། ཕ་རོལ་
གྱིས་རྒོལ་བ་ཐམས་ཅད་ཟིལ་གྱིས་གནོན་ཅིང་། སྔགས་དང་མཐུ་དང་ནུས་པ་དང་
ལྡན་པར་འགྱུར་རོ། །གཞན་ཡང་འཇིག་རྟེན་ཀྱི་ཁམས་ཐམས་ཅད། བཀྲ་ཤིས་དང་
བདེ་ལེགས་ཆེན་པོས་ཡོངས་སུ་ཁྱབ་ཅིང་། སངས་རྒྱས་ཀྱི་བསྟན་པ་དར་བ་དང་།
གཡུང་དྲུང་གི་དབུ་འཕང་མཐོ་བ་དང་། ཆར་ཆུ་དུས་སུ་འབེབས་པ་དང༌། ལོ་ཐོག་
རྟག་ཏུ་ལེགས་པ་དང༌། ནད་ཡམས་དང་འཁྲུག་པ་དང༌། མུ་གེའི་བསྐལ་པ་མི་
འབྱུང་བར། ཤིན་ཏུ་བདེ་ལེགས་སུ་འགྱུར་རོ། །དེའི་ཕྱིར་ན་རིགས་ཀྱི་བུ་དང་རིགས་
ཀྱི་བུ་མོ་དག །གཟུངས་ཀྱི་ཡི་གེ་བརྒྱ་པ་འདི་དག་ནི། གཟུང་བར་བྱའོ། །འཆང་བར་
བྱའོ། །ཀློག་པར་བྱའོ། །ཚུལ་བཞིན་དུ་ཡིད་ལ་བྱའོ། །དེ་སྐད་ཅེས་བྱང་ཆུབ་སེམས་
128



མདོ་སྡེ།
གཞོན་ནུ་རོལ་རྩེད་ཀྱི་མདོ།
དཔས་བཀའ་སྩལ་པས། འཁོར་རྣམས་ཀྱང་ཤིན་ཏུ་ཡི་རངས་ནས། བྱང་ཆུབ་སེམས་
དཔས་གསུངས་པ་ལ་མངོན་པར་བསྟོད་དོ། །དེ་ནས་བྱང་ཆུབ་སེམས་དཔའ་ཉིད་
ཀྱང་། གནས་མཆོག་དམ་པ་དེ་རུ་བཞུགས་ནས། ཀླུ་ཡི་འགྲོ་དོན་མཐར་ཕྱིན་པར་
མཛད་དོ། །
དེ་ནས་ཡང་རྒྱལ་བུས་བཀའ་སྩལ་པ། ཀླུ་མོ་གཟི་ལྡན་མ་དེ་ནི། སྔོན་གྱི་ལས་འཕྲོ་
སྨོན་ལམ་མཐུན་པས། ད་ལྟ་དག་པའི་གནས་འདི་རུ། གཙོ་འཁོར་དུ་འཚོགས་པ་
ཡིན། དེ་དུས་ཀྱི་རི་དྭགས་ཤ་ར་ན་ནི། ད་ལྟ་ཡབ་རྒྱལ་བོན་ཐོད་དཀར་ཉིད་དོ། །
སྔོན་གྱི་ཀླུ་མོ་བྷུ་མ་བྷ་ལིང་ནི། ད་ལྟ་ཡུམ་ཡོ་ཕྱི་རྒྱལ་བཞད་མ་ཉིད་དོ། །སྔོན་གྱི་བྱང་
ཆུབ་སེམས་དཔའ་རི་དྭགས་འཛིན་ནི། ད་ལྟ་རྒྱལ་བུ་བདག་ཉིད་དོ། །སྔོན་གྱི་རི་
དྭགས་རྣམས་ནི། ད་ལྟ་རི་དྭགས་འདི་རྣམས་སོ། །ད་ཡང་བདག་རྒྱལ་སར་ཕྱུང་བའི་
དུས་སུ། འདི་རྣམས་ཀྱང་སངས་རྒྱས་ཏེ་འགྲོའོ། །འཁོར་རྣམས་སྔོན་གྱི་རྒྱུ་འབྲས་དེ་
ལྟར་ཡིན། ཞེས་གསུངས་སོ། །
༧ དེ་ནས་རྒྱལ་བུ་དེ་གཙོ་འཁོར་རྣམས། ནགས་ཚལ་གྱི་ལྷོ་ནུབ་ཏུ་བྲག་གཞའ་
འོད་གུར་ཁྱིམ་གྱི་རྩ་བར་བྱོན་ནས། བཟང་བྲག་གི་རྩ་བར། ཤིང་ཨ་བ་ནེ་རུའི་ཁྲི་
བཏེག་ནས། མེ་ཏོག་གི་གདན་ནི་བཏིང་། ཤིང་ལོའི་གདུགས་ནི་ཕུབ། ཤིང་ཤོན་གྱི་
ཡོལ་བ་བྲེས་ནས། རྒྱལ་བུ་བཞུགས་ཏེ། ཤིང་ཏོག་གི་ཡུ་ཏི་དང་ཤིང་འབྲས་ཀྱི་གསོལ་
བ་ནི་དྲངས་ནས། ཐུགས་དགྱེས་པའི་ཚུལ་གྱིས་རྒྱལ་བུས་གསུངས་པ། ཉོན་ཅིག་སྐུ་
ཡི་མ་མ་དང་། རོལ་རྩེད་བྱེད་པའི་གྲོགས་རྣམས་ཉོན། ང་རྒྱལ་བུ་རྒྱལ་སར་མ་
ཕྱུངས་ཚེ། གཅོལ་ཆུང་བྱིས་པའི་ཚུལ་དུ་གནས། ནགས་ཚལ་མེ་ཏོག་གླིང་ལ་འདུག །
རོལ་རྩེད་གྲོགས་དང་རྩེད་མོ་རྩེ། རྒྱལ་བུ་རྒྱལ་སར་ཕྱུང་ནས་སུ། ཆེ་ཡིད་ལ་མེད་
ཀྱང་འགྱིང་ཞིག་དགོས། ཚིག་ཁ་རུ་ཕྱུང་ཡང་སྐྱིལ་ཞིག་དགོས། ནག་ཐར་ལམ་མེད་
129



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཀྱང་དྲི་བ་དགོས། བཀའ་བདེན་དྲང་མཛེས་ཀྱང་འཁྱུལ་ཞིག་དགོས། དེ་དུས་རྩེད་མོ་
ཟེར་བ་མེད། གཏམ་བདེན་བར་སྨྲ་ཞིང་དྲང་པོ་མཐུད། དུས་ད་ལྟ་བྱིས་པའི་འདུག་
ཚུལ་དང༌། མཚར་རང་འདོད་ཆེ་བ་འགལ་བ་མེད། ལར་ཡང་སྲིད་པའི་གཏམ་རྒྱུད་
ལ། སྐུ་ན་སོ་གཞོན་པ་རྒྱལ་བུ་ཡིན། ལས་སྒྱུ་བ་དལ་བའི་བྱིས་པ་ཡིན། གང་མཚར་
རྩེ་བ་དབང་ལོག་ཡིན། མཚར་བཞད་དགའ་བ་ལན་རེ་ཡིན། སྐྱིད་དང་རོལ་མོ་ཐང་
རེ་ཡིན། ལང་ཚོ་དར་བ་ཚེ་སྟོད་ཡིན། ཕ་མ་འཛོམ་པ་དར་ཙམ་ཡིན། ལོངས་སྤྱོད་
ལྡན་པ་ཡུད་ཙམ་ཡིན། ཁ་དོག་ལེགས་པ་གཞོན་ཚེ་ཡིན། རྩི་ཏོག་རྒྱས་པ་དབྱར་ཁ་
ཡིན། འབྲུ་བཅུད་སྨིན་པ་སྟོན་ཐོག་ཡིན། སྟོབས་ཤུགས་ལང་ཚོ་དར་ཙམ་ཡིན། གཙོ་
འཁོར་ད་ལྟ་ཡུད་ཙམ་ཡིན། དེ་ཕྱིར་ངེད་རང་གཙོ་འཁོར་རྣམས། མཚར་འདོད་རྩེད་
མོ་བརྩེ་བར་བྱ། ཁྱེད་བརྒྱ་བྱིན་ལྷ་ཡི་བུ་མོ་དང་། ཚངས་སྤྱོད་བྲམ་ཟེའི་བུ་མོ་གཉིས།
ང་རྒྱལ་བུ་སྐུ་ཡི་མ་མ་བྱེད། མ་སེམས་བུ་ལ་གདུང་བར་གྱིས། བུ་སེམས་མ་ལ་འཕྲེང་
བར་གཅེས། མ་བུས་གསོ་བསྲལ་ལུགས་བཞིན་གྱིས། ལར་མ་སེམས་བུ་ལ་མི་གདུང་
ན། ལོག་པར་གོལ་བའི་ཕྱོགས་འདོད་ཡིན། བུད་མེད་བློ་ལ་སྙིང་པོ་མེད། བུ་གསུམ་
འབྲེལ་ཡང་དང་ཟམ་དྲན། བློ་ཤིན་ཏུ་ལོག་ན་མཚམས་མེད་སྤྱོད། སྙིང་རྗེ་མེད་པ་
སྲིན་མོའི་ལུས། གཅན་གཟན་ཡིན་ཡང་བདག་ཕྱོགས་སྙིང་རྗེ་ཡོད། དེ་ཕྱིར་གང་ལ་
བློ་གཏད་དཀའ། ལར་མ་མ་བྱས་ཀྱང་ཉི་མ་ཡིན། སྤྱོད་ཚུལ་ཉི་མ་འདྲ་ཞིག་དགོས།
བུ་གཅིག་མ་འདྲ་སྲིད་པའི་དཔེ། སྲས་པོ་ནོར་བུ་རིན་པོ་ཆེ། དགོས་འདོད་འབྱུང་བ་
རིན་པོ་ཆེ། སྐུ་དྲིན་གསོབ་པ་རིན་པོ་ཆེ། སྐུ་གཡོག་གུས་པ་རིན་པོ་ཆེ། མཛའ་མཐུན་
བརྒྱ་དང་དགའ་སྡེབས་པས། བུ་ངན་གཅིག་ལ་གསོ་སྐྱེད་དགའ། སང་ཕ་རོལ་ཚུན་
ལ་དྲིན་ལན་འདེབས། བློ་ལོག་པར་མ་གོལ་བུ་ལ་གདུང་། བུ་སྲས་བུ་ཕ་མའི་སྐུ་དྲིན་
བསམ། གཞོན་ན་སོ་ཆུང་བ་ཅི་བྱ་སྟེ། རྒས་ཚེ་མཐར་ཕྱིན་དུས་དེ་འགྱུར་དགོས།
130



མདོ་སྡེ།
གཞོན་ནུ་རོལ་རྩེད་ཀྱི་མདོ།
སང་ཕ་རོལ་འདས་ནས་བཅུ་འགྱུར་དགོས། ལར་སེམས་ཅན་བརྒྱ་ལ་སྦྱིན་གཏོང་
བས། དྲིན་ཆེན་སྐད་ཅིག་མཉེས་ན་དགའ། བུ་སེམས་མ་ལ་མི་གདུང་ན། ལས་ཀྱི་ཤ་
ཟ་སྲིན་པོ་ཡིན། ཁྱེད་མ་མ་གཉིས་ཀྱི་ཡིད་ལ་ཞོག །དུས་ད་ལྟར་དགོས་པ་མ་ཡིན་ཏེ།
སངས་ཕྱི་རབས་རྣམས་ལ་གཏམ་དཔེ་ཡིན། ཡང་གསོན་དང་ལྷ་སྲས་གཞོན་ནུ་དང་།
ཕྱྭ་སྲས་ལེགས་གྲུབ་ང་ལ་ཉོན། ཁྱེད་རྒྱལ་བུའི་བློན་པོ་བྱེད་པ་ལ། རྒྱལ་ན་སོ་ཆུང་
ཡང་བརྙས་མི་བྱ། མི་བུ་ཆུང་ཡང་རིགས་ཀྱི་སྲས། རྟེལ་ཆུང་མ་སང་གཉན་གྱི་བུ། བྱ་
སྒོང་ནང་ཡོད་ཀྱང་གཤོག་དྲུག་རྒྱས། རྒྱལ་ཆུང་ན་མཉེས་ན་ཆེ་ཛ་དྲིན། བརྙེས་པར་
བཞག་པ་ལེ་ལན་འབྱུང་། རྒྱལ་སྐུ་ན་ཆུང་བ་མ་ཡིན་ཏེ། སྔོན་གནམ་གྱིས་བསྐོས་པའི་
ལ་ཡོགས་ཡིན། བློ་རང་གིས་ཆོད་ཀྱང་རྒྱལ་ལ་ཞུས། རྒྱལ་ཕྱལ་བར་བཞག་ན་སྐྱོན་
འཛིན་འབྱུང་། སྐྱོན་རྣ་བར་ཚོར་ན་རྒྱལ་སེམས་འཁྲུགས། བློན་ཁྲིམས་ལ་གཏུག་པའི་
བྱ་བ་དང༌། མང་ཁ་གཟེ་མ་མཆུ་སྤུན་འབྱུང༌། ལས་ཅི་ལྟར་བྱས་ཀྱང་ཐབས་མི་བདེ།
དབང་ཆེ་རུ་དྲག་ན་ཐལ་དུ་འགྲོ། ཆུང་དུ་དྲག་ཀྱང་དམངས་ཀྱིས་བརྙས། རྒྱལ་
མཆན་བློན་དེ་སྲིད་པས་བསྐོས། བློན་མཚན་སྐྱོན་དེ་གླེན་པའི་རིགས། གླེན་པའི་ཚིག་
དེ་ངན་པས་ལེན། བློན་ངན་ལ་མ་སྡོང་རང་སྐྱོན་འབུད། ཁྲོམ་མང་པོའི་ཤག་ལ་ངན་
པ་རྣོ། བློན་བློ་འཛིན་མང་ན་རང་ཆུས་དད། འགའ་རེ་ཆག་ཤེས་རྩིས་ལ་དབང༌།
འགའ་རེ་སྨྲ་བ་འཕྲིན་ལ་དབང་། འགའ་རེ་དྲང་ཤན་འབྱེད་ལ་དབང༌། འགའ་རེ་
ཟས་ནོར་རྒྱུ་ལ་དབང་། འགའ་རེ་ཆུས་ཆེན་གཅོད་ལ་དབང༌། འགའ་རེ་འདུན་
ཚོགས་གཏམ་ལ་དབང་། འགའ་རེ་དོན་ཆེན་བསྒྲུབ་ལ་དབང་། འགའ་རེ་ཤག་ཆེན་
འགྱེད་ལ་དབང༌། འགའ་རེ་འདུན་ཆེན་བགྲོ་ལ་དབང་། འགའ་རེ་ཐབས་ཆེན་བློ་ལ་
དབང་། འགའ་རེ་རྒྱུག་ཆེན་ཤོམ་ལ་དབང་། འགའ་རེ་ཤས་ཆེན་དམག་ལ་དབང༌།
དོན་ཀུན་ཀ་འཛོམ་པའི་བློན་པོ་དཀའ། བློན་ཀུན་ལ་བསྡོས་ན་ཡ་ཀ་འདུ། ཀུན་
131



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དབང་བཅད་ན་རང་སྲོག་ཉེན། རང་བློ་བྱས་ན་རང་ཕུང་འཁོར། གཅིག་ཆོག་བྱས་
ན་ཀུན་དང་དབྱེ། བློ་རང་ཚོད་ཟིན་ན་མཁས་པའི་མཆོག །དེ་ཕྱིར་རྒྱལ་གྱི་བློན་པོ་
དཀའ། དུས་འདི་ལ་དགོས་པ་མ་ཡིན་ཏེ། དེ་རིང་མཚར་འདོད་རྩེད་མོ་འདི། སང་
ཕྱི་རབས་རྣམས་ལ་གཏམ་དཔེ་ཡིན། ཡང་གསོན་དང་ལྷ་མིན་བུ་ཕོ་དང་། གནོད་
སྦྱིན་སྲས་པོ་ང་ལ་ཉོན། ཁྱེད་རྒྱལ་གྱི་དེད་དཔོན་བྱེད་པ་ལ། ཤས་ཆེན་དམག་ལ་
རྒྱལ་ཚོད་བཟུང༌། བཤུལ་ཆེན་ཚོང་ལ་ཐེག་ཚོད་འགེལ། ཐབས་དྲག་ན་སྔ་དྲོ་ཕྱི་
འཕྲེད་བརྗེ། དམག་བཙན་ཚོད་མ་ཟིན་འཁོར་ལུས་ཕོག །ཚོང་རན་ཚོད་མ་ཟིན་སྟོང་
ལོག་ཁུར། དཔུང་ཆེན་དམག་ལ་བཀྲག་ཅིག་དགོས། སྤོག་ཆེན་ཚོང་ལ་བབ་ཅིག་
དགོས། རྒྱུག་ཆེན་ཇག་ལ་ཐིག་ཅིག་དགོས། འཁྲུག་ཆེན་གཡུལ་ལ་ཤོམ་ཞིག་དགོས།
འདུན་ཆེན་གྲོས་ལ་བློ་ཞིག་དགོས། གྲོས་གཏིང་ཐུབ་བྱེད་ན་སྲིད་ཅིག་དགོས། སྲིད་
ཆེད་དུ་སྦྲེལ་ན་བརྙས་མི་རུང་། དགྲ་དང་ཟུན་གཉིས་བརྙས་ལེན་ཕུང༌། སྲིད་དང་
ཉེ་བ་རྒྱང་ནས་བསྲུང༌། དགྲ་དང་མེ་སྟག་ཆུང་ནས་སོད། བྲན་དང་ཕུ་ནུ་ཐབས་
ཀྱིས་ཁོལ། ནོར་དང་ཟས་ལ་ཆུས་མ་བཙོང་། ཆེ་གཞན་གྱིས་སྟེར་ཟེར་དབུ་གཡོགས་
ཡིན། རང་འདུག་པའི་རྒྱལ་པོ་ཆེ་ངེས་མེད། སང་དམངས་དང་མཉམ་ལ་ཅི་མི་
དགོས། ཡུལ་ཀུན་ལ་རྒྱལ་རེ་བློན་རེ་ཡོད། ཚོང་པའི་ཟོག་ལ་རིན་ཐང་གཅེས། ཚོང་
ཕྱི་ལམ་མ་ཆད་ཟད་མེད་ཡིན། ཡུལ་ཀུན་དང་མཐུན་པ་དགྲ་མེད་ཡིན། ཚོང་རང་
ཟས་ཟ་ལ་གཞན་དྲིན་མེད། མངོན་ལྐོག་ཆེ་ན་རྒྱལ་མཛོད་སྟོང་། གཞན་ལ་ཕྱོགས་ན་
ཚོང་པ་དབུལ། རང་ཁོག་གཙང་ན་རྒྱལ་ཁ་ཆེ། ལམ་སྟབས་མཁས་ན་དམངས་ཀྱིས་
བརྩི། དེ་ཕྱིར་རྒྱལ་གྱི་དེད་དཔོན་དཀའ། དུས་འདི་ལ་དགོས་པ་མ་ཡིན་ཏེ། ད་ལྟ་
མཚར་འདོད་རྩེད་མོ་འདི། སང་ཕྱི་རབས་རྣམས་ཀྱི་གཏམ་དཔེ་ཡིན། ཡང་གསོན་
དང་བྲམ་ཟེའི་ཁྱེའུ་དང་། རྒྱལ་དང་དམངས་ཀྱི་ཞབས་འདེགས་གཉིས། ཁྱེད་རྒྱལ་གྱི་
132



མདོ་སྡེ།
གཞོན་ནུ་རོལ་རྩེད་ཀྱི་མདོ།
ཞབས་ནས་འདེགས་པ་ལ། རྒྱལ་གྱི་འཕྲིན་ནི་ཉུང་ལ་འདུས། བློན་གྱི་སྨྲ་བ་མང་ལ་
བཤེན། ཆུས་ཆེན་རྩོད་ན་ཤག་ཆེན་དགོས། འདུན་ཆེན་རྩོད་ན་བསྡུ་དོན་དགོས།
ངན་ཤག་སྐྱེངས་བའི་བློ་འཁྱིལ་དགོས། བཟང་ཤག་སྡེབས་པའི་ཟུར་སྒྲོན་དགོས།
གཉིས་ཀ་མཐུན་པའི་བདེ་སྦྱོར་དགོས། འཕྲིན་པས་བར་བཟོ་མང་ན་ལད། གཉིས་
བདེན་གཏམ་ན་རྫུན་ལ་འཐོགས། ཅ་ཅོལ་མང་ན་དབྱེན་པར་འགྲོ། འགལ་རེ་ཁ་
སྤྱང་དོན་མེད་ཡིན། འགའ་རེ་ནམ་མཁའི་འཁྲུལ་འཁོར་ཡིན། འགའ་རེ་བར་སྣང་
རླུང་མདུད་ཡིན། འགའ་རེ་རང་མགོ་གཞན་བསྐོར་ཡིན། འགའ་རེ་ཐད་བརྐོས་
གཟོང་ཕུག་ཡིན། འགའ་རེ་ཕར་ཕོག་ཚུར་ཡར་ཡིན། འགའ་རེ་སྒམ་ཆུང་སྒུམ་ཐུན་
ཡིན། འགའ་རེ་རིག་རིག་དོན་མེད་ཡིན། འགའ་རེ་རྡོ་ཆག་འཕྲོ་སྦྱར་ཡིན། འགའ་རེ་
གསེར་སྦྲམ་འདེགས་དཀའ་ཡིན། འགའ་རེ་སྐོས་མཁན་ཕྱའུ་ཡིན། འགའ་རེ་རང་
ཐོག་དགྲ་འབོད་ཡིན། འགའ་རེ་རང་སྨ་རང་ཕབ་ཡིན། འགའ་རེ་རྒྱལ་གྱི་ཐུགས་
དཀྲུག་ཡིན། འགའ་རེ་འབངས་ཀྱི་མགོ་འཆོང་ཡིན། དེ་ཕྱིར་རྒྱལ་གྱི་སྨྲ་མཁན་དཀའ།
ཆིབས་ཀྱི་ཁ་ལོ་དལ་གྱིས་བསྒྱུར། གསོ་གསན་ཉ་ར་གཅེས་ཀྱི་གཟབས། གྲོང་ཁྱེར་
སྲང་ལ་ཆིབས་མི་དཀྱུ། ཉི་མའི་དགུང་ལ་རྩྭ་མི་གསན། སྐར་མའི་ཞོགས་ལ་ཆུ་མི་
བླུད། འགྲངས་མ་ཐག་ཏུ་རྒྱུག་མི་བྱ། རྒྱུག་མ་ཐག་ཏུ་གསན་མི་བྱ། རིན་ཚོང་སྡེབས་
ན་གསན་མི་དགོས། རྒྱུག་ཆེན་བཀྱག་ན་བྱང་མ་དགོས། མུ་ཁྱུ་སྤེལ་ན་ཡོ་མ་དགོས།
ཆེ་བཙུན་རྣམས་ལ་བརླིང་བ་རྩི། ཤས་ཆེན་དམག་ལ་གོམ་ཆེན་རྩི། རྒྱུག་ཆེན་ཇག་ལ་
མགྱོགས་པ་རྩི། འཕྱོ་ར་རྣམས་ལ་འགྲོས་མཁན་རྩི། རྒྱལ་པོའི་ཆིབས་ལ་གྱི་ལིང་
བཟང༌། བློན་པོའི་ཆིབས་ལ་མདོ་ཆེན་བཟང་། དེད་དཔོན་ཆིབས་ལ་མདོ་བྲན་
བཟང་། བཙུན་མོའི་ཆིབས་ལ་མདོ་གླིང་བཟང་། དམངས་དང་ཕལ་ལ་གང་ཡིན་
ཆོག །དེ་ཕྱིར་གང་ལ་གང་དགོས་པས། ཆིབས་ཀྱི་ཁ་ལོ་བསྒྱུར་བ་དཀའ། རྒྱལ་གྱི་
133



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཞབས་ནས་ཁྲིམས་ཀྱིས་འདེགས། ཁྲིམས་ཀྱི་འོག་ན་མཐོ་དམན་མེད། སྔོན་བསགས་
ཆེ་ཆུང་ལས་ཡོད་ཀྱང་། ད་ལྟ་རང་ཁྲིམས་སོ་སོར་བསྡམ། རྒྱལ་པོ་གོང་ན་གཉན་ས་
དགོས། བློན་པོ་ཟུར་ལ་འདེགས་པ་དགོས། བཙུན་མོ་ཁྲིམས་ཀྱི་འགྱོག་པ་དགོས།
དེད་དཔོན་དགའ་ཞིང་མགུ་བ་དགོས། ཆབ་སྲིད་ཀུན་དང་མཐུན་པ་དགོས། ཟས་
ནོར་རན་ཚོད་ཟིན་པ་དགོས། དགེ་ལ་གཏོང་ཕོད་ཆེ་བ་དགོས། དབུལ་ལ་ཕྱུག་གིས་
སྦྱིན་པ་དགོས། མེད་ལ་ཡོད་ཀྱིས་དགེ་བ་དགོས། རྒྱལ་འབངས་སོ་སོར་འབྱེད་པ་
དགོས། ཐམས་ཅད་ཀུན་ལ་འགྲས་མེད་དགོས། ལེའུ་ལྷ་ལ་འཁོན་མེད་དགོས། དེ་
ཕྱིར་རྒྱལ་གྱི་ཞབས་འདེགས་དཀའ། དམངས་དང་ཕལ་པར་རང་ཚོད་ཟུངས། རྒྱལ་
ཁྲིམས་འོག་ཏུ་འདུག་ཤེས་ཀྱིས། འདུག་ཤེས་དུས་ཀུན་རྟག་ཏུ་སྐྱིད། དུས་འདི་ལ་
དགོས་པ་མ་ཡིན་ཏེ། ད་ལྟ་མཚར་འདོད་རྩེད་མོ་འདི། སང་ཕྱི་རབས་རྣམས་ལ་
གཏམ་དཔེ་ཡིན། ཡང་གསོན་དང་ལྷ་མོ་ཉི་མ་དང༌། ཀླུ་མོ་མི་མོ་གཉིས་དང་གསུམ།
ཁྱོད་རྒྱལ་གྱི་བཙུན་མོ་བྱེད་པ་དང་། རྒྱལ་གྱི་མཛའ་མོ་བྱེད་པ་ལ། ནམ་མཁའ་བཞིན་
གྱི་གསལ་ཞིག་དགོས། ཉི་མ་བཞིན་གྱི་མདངས་ཤིག་དགོས། བར་སྣང་བཞིན་གྱི་
ཡངས་ཤིག་དགོས། ས་གཞི་བཞིན་གྱི་ཐེག་ཅིག་དགོས། རྒྱ་མཚོ་བཞིན་གྱི་འཁྱིལ་ཞིག་
དགོས། དར་སྣལ་བཞིན་གྱི་ལྷོད་ཅིག་དགོས། བཙུན་པ་བཞིན་གྱི་ཚུལ་ཞིག་དགོས།
ངང་པ་བཞིན་གྱི་འགྲོས་ཤིག་དགོས། རྨ་བྱ་བཞིན་གྱི་ལྡེམ་ཞིག་དགོས། རྒྱ་བྱ་བཞིན་
གྱི་འཇོལ་ཞིག་དགོས། ཁྱིམ་བྱ་བཞིན་གྱི་འཕྱོར་ཞིག་དགོས། སྦ་བྲན་བཞིན་གྱི་ལྡེམ་
ཞིག་དགོས། ནེ་ཙོ་བཞིན་གྱི་སྐད་ཅིག་དགོས། རུས་སྦལ་བཞིན་གྱི་གབ་ཅིག་དགོས།
ཉ་མོ་བཞིན་གྱི་གཙང་ཞིག་དགོས། ཕྱའུ་བཞིན་གྱི་ཤེས་ཤིག་དགོས། མང་པོའི་ནང་དུ་
སྨྲ་མི་མང་། ཉུང་ངུའི་ནང་དུ་བཞད་མི་རྩེད། རྒྱལ་པོའི་ཞབས་ནས་འདེགས་བར་བྱ།
བློན་པོ་ཟུར་ལ་བཀུར་བར་བྱ། དེད་དཔོན་རྣམས་ལ་འགལ་མི་བྱ། བྲན་འཁོར་
134
134



མདོ་སྡེ།
གཞོན་ནུ་རོལ་རྩེད་ཀྱི་མདོ།
རྣམས་ལ་སྡང་མི་བྱ། བསླུ་བའི་རྗེས་སུ་འབྲེང་མི་བྱ། ཡུལ་མི་སྲིད་དང་མཁོན་མི་བྱ།
བག་ཡོད་སྤྱོད་པ་ལྡན་པར་བྱ། ཚུལ་དང་ནང་ཚག་བསྡམ་པར་བྱ། ཚིག་དང་བྱ་བ་
ལྷོད་པར་བྱ། མ་དང་སྲིང་བཞིན་གདུང་བར་བྱ། མཐུན་པའི་གྲོགས་ལ་བརྩེ་བར་བྱ།
དད་བསྐྱེད་དགེ་ལ་མོས་པར་བྱ། མི་དགེ་སྡིག་ལ་འཛེམ་པར་བྱ། ཁྲེལ་དང་ངོ་ཚ་
ཡོད་པར་བྱ། འོན་ཀྱང་བུད་མེད་འདོད་པའི་གཞི། ནམ་ཡང་ལོག་པའི་རྗེས་སུ་
འབྲང༌། རྩིབ་མ་ཀོ་ཡངས་བསླུ་ཁ་རྒྱུག །བྲང་ལ་ཆུ་འཛག་སྙིང་ཐག་རིང་། ཨོལ་ཁོང་
མདུད་མེད་གསང་མི་ཐུབ། ཤ་ལས་ཆད་ཀྱང་བུ་ཚ་སྐྱུར། སྲོག་ལ་ཉེས་ཀྱང་དགའ་
མཛའ་སྙེགས། འཆི་བར་ངེས་ཀྱང་དགེ་མི་དྲན། ལྟུང་བར་ངེས་ཀྱང་སྡིག་མི་སྤོང་།
ལོག་པར་གོལ་ནས་འདོད་དགའ་སྙེགས། གསེར་གྱི་མཆོད་རྟེན་རྩེ་ནས་ཕབ། དངུལ་
དཀར་མེ་ལོང་གཡའ་ཡིས་སྒྲིབ། དྲི་མེད་ཤེལ་སྒོང་སྐྱོན་གྱིས་གཡོགས། ཨུད་འབར་མེ་
ཏོག་འདམ་ལ་བཅུག །འབྲུ་བཅུད་ལོ་ཏོག་སད་ལ་སྐུར། མཛེས་ལྡན་ཧ་ལོ་བ་མོས་
འཇོམས། བདེ་བ་མི་བདེའི་གནས་སུ་སྐྱུར། མཚམས་མེད་ལྔ་ཡི་ལས་སྤྱོད་པས། དགེ་
སློང་གཅིག་གི་ཁྲིམས་སླད་ཐུ། བསྐལ་པར་སྡུག་བསྔལ་ཉམས་སུ་མྱོང་། ན་རག་
འདམ་ལ་སྦྱོང་བར་བྱེད། དེ་ཕྱིར་རྒྱལ་གྱི་བཙུན་མོ་དཀའ། བཙུན་མོ་རང་ཁྲིམས་
བསྡམ་ན་ལེགས། དུས་འདི་ལ་དགོས་པ་མ་ཡིན་ཏེ། ད་ལྟ་མཚར་འདོད་རྩེད་མོ་འདི།
སངས་ཕྱི་རབས་རྣམས་ལ་གཏམ་དཔེ་ཡིན། ཡང་གསོན་དང་ཀླུ་སྲས་ནོར་འཛིན་
དང་། རྗེ་རིགས་བུ་མོ་ནེ་ཏིང་འཕྲུལ། དམངས་རིགས་བཀྲ་ཤིས་ལྷ་མོ་གསུམ། ཁྱེད་
རྒྱལ་ལ་འཚོ་བ་འདྲེན་པ་དང་། རྒྱལ་ལ་སྐུ་ཁྲུས་གསོལ་བ་དང་། རྒྱལ་གྱི་འབངས་མོ་
བྱེད་པ་ལ། རྒྱལ་གྱི་འཚོ་བ་དུས་དྲུག་སྟེ། བློན་པོ་དུས་ལྔ་བཙུན་མོ་བཞི། བཙུན་མོ་
དགོང་གི་ཁ་ཟས་སྤོངས། ལུས་པོ་ཤེད་ཆེ་ཆགས་པ་སྲེད། ཆགས་པ་དྲག་ན་རྒྱལ་རྒྱུད་
སླད། དེ་ཕྱིར་ཟ་ཆུ་ཆ་སྙོམས་བྱ། ཆང་ནི་བག་མེད་ར་རོ་སྤང་། བདུད་རྩི་ཡིན་པས་
135



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རན་ཐང་འཐུང་། མང་ན་བག་མེད་སྤྱོད་འཆལ་འབྱུང་། བཟང་པོའི་བློ་གྲོས་ངན་
ཤེད་སྐྱེ། བཙུན་མོའི་ཚུལ་ཞིག་འདུལ་ཁྲིམས་འཆལ། བློན་པོའི་བློ་རྐུ་སྨྲ་བ་འཆལ།
བཙུན་མོ་རང་ལྡད་ངོ་ཚ་དྲེད། དེད་དཔོན་བློ་སྟོར་བྱ་བ་འཆུག །ཕལ་པ་བཟོ་རྒྱུར་སྨྱོ་
སྤྱོད་བྱེད། མཆུན་པ་རྣམས་ལ་རྩི་དང་སྨན། མི་མཆུན་པ་ལ་དུག་དང་མཚོན། དེ་
ཕྱིར་ཡུ་ཏི་རན་ཚད་ཟུངས། སྤྱིར་ཡང་རྒྱལ་གྱི་འཚོ་བ་ལ། ཕུན་སུམ་ཚོགས་པའི་ཡོ་
བྱད་ནི། མ་ཚང་མེད་པར་བསགས་པར་བྱ། གཙང་མའི་ཚན་དང་སྤོས་ཀྱིས་བསང་།
རོ་མཆོག་ལྡན་ཞིང་ནུས་སྟོབས་ཆེ། མ་འདྲེས་མི་འདྲེ་འདྲེས་མཐུན་སྡེབས། རྐྱང་དང་
སྦྲག་དང་སྦྱོར་དང་གསུམ། རོ་དང་ནུས་པ་ཞུ་དང་རྗེས། འདུ་བའི་ཁམས་ལ་གང་
འབྱོར་གྱིས། ཡིད་དུ་འོང་ཞིང་དང་ག་འདྲེན། ཡིད་ག་བདེ་ཞིང་གསོལ་ཁ་བྲོད།
མདངས་ལྡན་མདངས་འབྱིན་གཟི་མདངས་བསྐྱེད། ཚུལ་དང་གཙང་སྦྲ་འབགས་པ་
བཤལ། ལྡེམ་དང་མཉེན་དང་འཁྲིལ་དང་ལྕག །སྒེག་དང་ཡིད་འོང་འདུན་པ་བླང་།
སྲི་ཞུ་གུས་པའི་ཚུལ་གྱིས་འབུལ། བྱིན་གྱིས་རླབས་ཤིང་སྤེལ་བར་བྱ། ཕུད་ཀྱིས་བདེར་
གཤེགས་མཉེས་པར་བྱ། བར་པ་དངོས་གྲུབ་རོལ་པར་བྱ། ཐ་མ་ལྷག་མ་བཀྱེ་བར་བྱ།
མདོ་བསྔོ་མི་དམིགས་རྒྱ་ཡིས་གདབ། ཁྲིམས་ལྡན་ཞིག་གི་སྤྱོད་པ་དང་། དབང་ལྡན་
ཞིག་གི་བྱ་བ་གཉིས། དོན་དུ་བཞག་ན་མི་མཉམ་སྟེ། དཔེ་རུ་བཞག་ན་འདྲ་འདྲ་བྱ།
དེད་དཔོན་ཁྲིམས་ཀྱིས་བཅད་པ་གཟབ། ཕལ་པ་དམངས་ཡང་རན་ཚོད་བྱ། གཞི་
ཡི་མོ་ལ་ལྟོ་ཚོད་ཟུངས། བྱེས་ཀྱི་ཕོ་ལ་མཁོ་ཚད་སྒྲུབས། དེ་ཡང་རྒྱལ་པོའི་ཁྲིམས་
ལས་བྱུང་། གསོལ་གྱི་འདྲེན་པ་ཐབས་ལམ་གཟབས། རང་དོན་སྤྱོད་ན་རྒྱལ་གྱིས་
བཀྱོན། རྒྱལ་བཞེད་སྒྲུབ་ན་ཐུགས་རྒྱུད་ཟིན། དེ་ཕྱིར་གསོལ་གྱི་འདྲེན་པ་དཀའ།
ཁྲུས་ཀྱི་ཆབ་གསོལ་གཙང་སྦྲ་ལྡན། རིན་ཆེན་བུམ་པ་མཚན་དང་ལྡན། བདུད་རྩི་འོ་
དཀར་བཅུད་དང་ལྡན། གཙང་མའི་ཚན་སྤོས་དྲི་དང་ལྡན། རོ་ལྡན་གསོ་སྐྱེད་ངད་
136



མདོ་སྡེ། །
གཞོན་ནུ་རོལ་རྩེད་ཀྱི་མདོ།
དང་ལྡན། མཛེས་པའི་ལྷ་བྲན་བཞིན་དང་ལྡན། ཡིད་བཞིན་ལྷ་མོ་མདངས་དང་
ལྡན། ལྷབ་ལྷུབ་ན་བཟའ་འཕུར་དང་ལྡན། གསེར་གཡུ་རིན་ཆེན་རྒྱན་དང་ལྡན།
མཛེས་སྡུག་དལ་འགྲོས་སྒེག་དང་ལྡན། སྨྲ་བའི་ཚིག་བཤད་དབྱངས་དང་ལྡན། ཉི་
མའི་རྩེ་ལ་སྐུ་ཁྲུས་གསོལ། མ་ཆགས་རྒྱུན་དུ་སྤྱོད་པ་ན། གཙང་ཞིང་དག་པའི་ཆས་
སུ་འཇུག །དེ་ཕྱིར་ཁྲུས་ཀྱི་ལྷ་མོ་དཀའ། རྒྱལ་གྱི་འབངས་མོ་གུས་པའི་ཚུལ། ཤིང་
ཤུན་དར་རས་སྲིན་བལ་ལ། གསེད་དང་འདབ་དང་འཁེལ་དང་བཞུ། བཀོད་དང་
བྲན་དང་བསྒྱུར་དང་འཐགས། ཁ་དོག་སྣ་བརྒྱད་བཅུ་གཉིས་བསྒྱུར། འགྲོས་དང་
འབྱོལ་ན་ཉི་ཤུ་བཞི། རི་མོ་ཅན་དང་ཤིང་ལོ་ཅན། མེ་ཆུ་ས་རླུང་པ་ཏྲ་ཅན། བཀྲ་
ཤིས་རྫས་བརྒྱད་རིགས་ཀྱི་རྟགས། བྱ་གཅན་རི་དྭགས་གཡུང་དྭགས་སོགས། རྡོ་རྗེ་
སྒེག་ལམ་རིན་ཆེན་ཕྲེང་། ཟ་འོག་གུར་ཁྱིམ་ཉི་ཟླ་རིས། རྒྱུ་སྐར་ཚོམ་བུ་གཞའ་ཚོན་
གདུགས། ཉི་ཟེར་ཟླ་ཟེར་བ་ཐག་གཟིང་། སྣ་ཚོགས་སྒྱུ་མའི་རྣམ་འཕྲུལ་བཀོད། རྒྱལ་
དང་བློན་པོ་བཙུན་མོ་སྲས། དེད་དཔོན་རྣམས་ཀྱི་ལྷབ་ལྷུབ་གོས། མཛེས་པའི་ན་
བཟའ་ཕུན་ཚོགས་བྱ། རྒྱལ་གྱི་བང་མཛོད་བཀང་བར་བྱ། རང་གིས་གདམ་མཁོ་
བསྒྲུབ་པར་བྱ། རྒྱལ་གྱི་འབངས་མོ་སྒྱུ་བ་དཀའ། དེ་ཕྱིར་བརྩོན་འགྲུས་རྩོམ་ལ་
བསྒྲུབ། དུས་འདི་ལ་དགོས་པ་མ་ཡིན་ཏེ། ད་ལྟ་མཚར་འདོད་རྩེད་མོ་འདི། སང་ཕྱི་
རབས་རྣམས་ལ་གཏམ་དཔེ་ཡིན། ཞེས་གསུངས་སོ། །
དེ་ནས་ཡང་རྒྱལ་བུས་གསུངས་པ། ཉོན་ཅིག་མ་མ་གཉིས་པོ་དང་། ལྷ་སྲས་ལྕམ་
དྲལ་ང་ལ་ཉོན། མཐོ་ནམ་མཁའ་འདི་ལས་ཅི་ཡང་འབྱུང་། དམའ་ས་གཞི་འདི་ལས་
ཅི་ཡང་སྐྱེ། བར་གཞའ་སྤྲིན་འདི་ལ་ཅི་ཡང་གྲུབ། ང་ཐམས་ཅད་མཁྱེན་པས་ཅི་ཡང་
ཤེས། སེམས་ཉིད་འདི་ལ་ཅི་ཡང་འཆར། རྩི་ཏོག་འདི་ལ་ཅི་ཡང་སྨིན། དེ་ཕྱིར་འཁོར་
བ་མྱང་འདས་བོན། མ་རྨོངས་ས་ལེ་སོ་སོར་གསལ། དེ་བས་མཚར་བཞད་རྩེད་མོ་
137



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྣམས། འཁོར་བའི་བོན་དུ་གསུངས་པ་ཡིན། མྱ་ངན་འདས་པ་ད་གཟོད་འབྱུང་། ད་
ནི་སྦ་བའི་ཞག་གྲངས་ཐེམ། ཟླ་དགུ་ངོ་བཅུ་མངལ་གྱི་ཚད། དེ་ནས་ཟླ་གསུམ་ཁྲུས་ཀྱི་
ཚད། ཟླ་དགུ་ངོ་བཅུ་བྱིས་པའི་ཚད། དེ་ནས་རྒྱལ་སར་ཕྱུང་བའི་ཚད། དེ་ནས་མི་ལོ་
བརྒྱ་ཡི་བར། རྒྱལ་བུས་རྒྱལ་ས་གནོན་པའི་ཚད། དེ་ནས་གཤེན་ལོ་གཅིག་བཞེས་ན།
རྒྱུ་འབྲས་ཐེག་པ་འབྱུང་བའི་ཚད། དུས་དེར་ཁྱེད་རྣམས་ཐར་པ་ཐོབ། ཅེས་གསུངས་
སོ། །
དེ་ནས་ཀྱང་གསུངས་པ། ད་ནི་རྒྱལ་བུའི་དགའ་སྟོན་བྱ། མ་མ་གཉིས་ཀྱིས་སྐུ་སྲུང་
མཛོད། བློན་པོ་གཉིས་ཀྱིས་གྲོས་ར་ཤོམ། དེད་དཔོན་གཉིས་ཀྱིས་དམག་ཚོང་བསྐོར།
སྨྲ་མཁན་སྨྲ་བའི་ལྕེ་བདེ་གྱིས། བཙུན་མོ་གཉིས་ཀྱིས་སྲས་ཚོད་བཟུང་། མཛའ་མོ་
སྐུ་ཡི་འཆག་རོགས་གྱིས། ཁྲུས་གྱི་ལྷ་མོས་སྐུ་ཁྲུས་གསོལ། ཀླུ་སྲས་ནོར་འཛིན་འཚོ་བ་
སྦྱོར། དེ་མིན་རྣམས་ཀྱིས་ཞབས་ནས་ཐེགས། ལ་འུར་ཟས་ནོར་ལོངས་སྤྱོད་སྒྲུབས།
ནགས་ཚལ་གླིང་ལ་གནས་པ་ཡི། གནས་ཀྱིས་བསྡུས་པའི་གྲོགས་མཐུན་པ། བདག་
ལ་གུས་པ་ཕུལ་བའི་ཚོགས། བྱ་བྱེད་མང་པའི་སྤྲེའུ་བོས། ཅལ་ཅོལ་མང་བའི་བྱ་
རིགས་བོས། ཁྲོ་གཏུམ་ཆེ་བའི་གཅན་གཟན་བོས། ངོ་མཚར་ཆེ་བའི་རི་དྭགས་བོས།
འདོད་ཡོན་འབྱུང་བའི་གཡུང་དྭགས་བོས། དེ་རིང་དགའ་སྟོན་རྒྱ་ཆེར་བྱེད། ཅེས་
གསུངས་པ་ལ། འཁོར་རྣམས་ཀྱིས་ཀྱང༌། འབྲུ་སྣ་དང་། ཡུ་ཏི་དང་། མང་ཐུན་དང་།
དཀར་གསུམ་དང༌། མངར་གསུམ་དང་། ཕུན་སུམ་ཚོགས་པའི་ཡོ་བྱད་རྣམས་
ཚོགས་པར་བསགས་ནས། འདབ་ཆགས་དང་། རི་དྭགས་དང་། གཡུང་དྭགས་དང་།
གཅན་གཟན་དང་། སྤྲེའུའི་ཚོགས་དཔག་ཏུ་མེད་པ་བོས་ནས། ཀུན་ལ་དགའ་སྟོན་
དང་བསྙེན་བཀུར་རྒྱ་ཆེན་པོར་བྱས་ནས། རྒྱལ་བུའི་ཞལ་ནས་གསུངས་པ། ཉོན་
ཅིག་འདུས་པའི་འཁོར་རྣམས་ཉོན། ང་རྒྱལ་བུ་དམ་པ་འགྲོ་བའི་མགོན། ཀུན་རྫོབ་
138



མདོ་སྡེ།
གཞོན་ནུ་རོལ་རྩེད་ཀྱི་མདོ།
གནམ་ནས་བསྐོས་པའི་རྒྱལ། དོན་དམ་དབྱིངས་ནས་སྤྲུལ་པའི་གཤེན། ད་ལྟ་འཇིག་
རྟེན་ཁམས་འདིར་འོང་། རྒྱལ་བོན་ཡབ་ཀྱི་སྟ་ལ་རྒྱུད། རྒྱལ་བཞད་ཡུམ་གྱི་ལྷུམས་
སུ་ཞུགས། ཟླ་དགུ་ངོ་བཅུ་འདུག་ཚུལ་བསྟན། ང་སྤྲུལ་པའི་སྐུ་མཆོག་མ་ཡིན་ན།
མཆན་ནས་བལྟམས་པའི་ལུགས་ཅི་ཡོད། མ་སྲིད་པ་ཡི་སྲིད་པ་ཡིན། མངལ་དང་
མཆན་ལ་ཁྱད་མེད་དེ། སེམས་ཅན་དང་བ་སྤྲོ་བའི་ཕྱིར། གཞན་ལ་དཔག་པའི་
ཐབས་ལ་བརྟེན། འགྲོ་བའི་ཟླ་གསུམ་ཞག་བཅུ་དེ། གཤེན་རབ་བདག་གི་དགུང་ཞག་
གཅིག །ལྷ་ཀླུ་མིའི་རྒྱལ་པོ་འདུས། ཁྲུས་དང་གཙང་སྦྲའི་སྒོ་ནས་དབྱུང་། བལྟས་
མཁན་བྲམ་ཟེས་སྐུ་མཚན་བརྟགས། དེར་ཚོགས་རྣམས་ལ་བདག་ཞལ་བསྟན། ཕྱི་
མེས་བྲམ་ཟེ་ལ་སོགས་ཏེ། ཤིན་ཏུ་སེམས་ཅན་གྲངས་མང་ཞིག །ཐར་པ་མངོན་
སངས་རྒྱས་ཏེ་སོང་། གཏོ་རྒྱལ་བསྟན་པ་རྗེས་བཞག་ལ། སྐུ་གཟུགས་རྣམས་ནི་བྱ་
བཞིན་འཕུར། སྐུ་གདུང་རྣམས་ནི་དར་བཞིན་ཕྱར། གསུང་རབ་རྣམས་ནི་དུང་
བཞིན་ཕྱིས། རྟེན་གསུམ་མཁའ་ལ་གཞའ་ལྟར་ཡལ། གཏོ་རྒྱལ་བསྟན་པའི་བསྟན་
རྟིང་རྫོགས། དེ་ནས་བདག་གི་བསྟན་པ་ལ། སྔོན་སྟོན་པ་གཏོ་རྒྱལ་ཡེ་མཁྱེན་གྱིས།
འགྲོ་དྲུག་རང་མཐུན་ཆ་ལུགས་སུ། འགྲོ་བ་འདུལ་བའི་ལུང་ཡང་ཕོག །ལོ་སྐོར་ཟླ་བ་
བཅུ་གཉིས་ལ། ཞག་མ་སུམ་བརྒྱ་དྲུག་ཅུ་སྟེ། ཟ་མ་བདུན་བརྒྱ་ཉི་ཤུ་ལས། གཤེན་གྱི་
དགུང་གསུམ་མ་ལོན་ཚེ། གབ་ཅིང་སྦ་བའི་ཚུལ་དུ་ནི། ལྷ་སྲས་ཁྱེའུ་ལྕམ་དྲལ་དང་།
ནགས་ཚལ་མེ་ཏོག་གླིང་ལ་འོང་། བྱ་བྱེད་མང་བའི་སྤྲེལ་དང་འཕྲད། སྤྲེལ་གྱི་ཡ་བོ་
སྤྲེལ་རྩེད་བྱེད། ནག་པོ་བདུད་ཀྱིས་ཆོ་འཕྲུལ་བསྟན། བདུད་ཀྱི་ཆོ་འཕྲུལ་རང་སར་
ཞི། ཀླུ་ཁྱུང་གཉིས་ཀྱི་འཁྲུག་པ་སྡུམ། ཤ་ཟན་སྲིན་པོའི་འཇབ་བུ་བཟློག །སྲིན་པོ་མི་
བརྡོལ་ཁ་གནོན་བྱས། འདབ་ཆགས་བྱ་ཡི་གཏམ་རྒྱུད་བཤད། གཅན་གཟན་རྣམས་
ཀྱི་འབྱུང་ཁུངས་གླེང་། རི་དྭགས་ཤ་ནའི་ལོ་རྒྱུས་བཤད། ད་ལྟ་ཚོགས་པའི་དགའ་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྟོན་བྱེད། སྔོན་གྱི་སྐྱེ་བ་འབྲེལ་ཚུལ་བཤད། ནགས་ཚལ་གླིང་གི་མཛད་པ་རྫོགས།
ད་ནི་རྒྱལ་བུ་ང་རེ་དགའ། ང་རང་རྒྱལ་ས་གནོན་དུ་འགྲོ། རྒྱལ་པོ་རང་གི་ཡུལ་དུ་
ཆེ། གསེར་གཡུ་རིན་ཆེན་ཁུངས་ན་འབྲིམ། ན་བཟའ་གཡི་སྤྱང་གྲྭ་ན་བཙུན། བཙུན་
མོ་རང་མལ་གནས་ན་ཆེ། བློན་པོ་རང་ཡུལ་ཞིང་ན་རྩི། སྟག་ཤར་བཙན་པོའི་འོག་ན་
བཀྲགས། བྱིས་པ་མ་ཡི་མཆན་ན་གཅེས། ཁྱུང་ཆེན་ནམ་མཁའི་ཀློང་ན་བདེ། གསེར་
ཉ་རྒྱ་མཚོའི་གཏིང་ན་དར། སེང་གེ་གངས་དཀར་སྟོད་ན་བརྗིད། སྟག་མོ་ནགས་
ཀྱི་མཐིལ་ན་དཔལ། གླང་ཆེན་ཀུ་ཤའི་གླིང་ན་འགྱིང་། གཡུ་འབྲུག་སྤྲིན་ཆར་གསེབ་
ན་བསིལ། རྟ་མཆོག་སྣར་མའི་ལྗོངས་ལ་སྐྱིད། དེ་རྣམས་སྲིད་པ་ཕྱི་ཡི་དཔེ། དགོས་
པའི་ཆེད་གལ་མི་ཆེ་སྟེ། འདྲ་འཐད་གླེང་ན་ཞོར་ལ་བྱུང་། དེ་ཡང་འཁོར་བའི་བོན་དུ་
བཤད། ཁྱེད་བྱ་གཅན་རི་དྭགས་གཡུང་དྭགས་ཀུན། སྔོན་ནས་ལས་འཕྲོ་མཐུན་ནས་
སུ། ད་ལྟ་གནས་འདིར་ཕྲད་པ་རུ། ད་ཡང་ཡུན་དུ་མི་ཐོག་པ། འཕྲལ་ལ་ཐར་པ་
ཐོབ་སྟེ་འགྲོ། གཞའ་ཚོན་འོད་འབར་ཤིང་གི་གསེབ། མེ་ཏོག་སྣ་ཚོགས་རྩི་ཡི་གནས།
བདུད་རྩི་སྐྱེད་མོ་གསོས་ཀྱི་ཚལ། སྔོན་གྱི་སྟོན་པའི་ཞབས་ཀྱིས་བཅགས། ད་ལྟའི་
སྟོན་པ་གནས་པའི་ས། མ་འོངས་སྟོན་པ་འབྱོན་པའི་གནས། བཀྲ་ཤིས་ཞིང་ཁམས་
བདེ་ལེགས་ཤོག །ཅེས་གསུངས་ནས། འདབ་ཆགས་དང་། རི་དྭགས་དང༌། གཡུང་
དྭགས་དང༌། གཅན་གཟན་རྣམས་ཀྱང༌། རྒྱལ་བུ་ལ་སྐོར་བ་ནི་བྱས། ལྷ་ཕྱག་ནི་
འཚལ། མཆོད་པ་ནི་འབུལ། གུས་པས་ནི་འདུད་ནས། སོ་སོར་གཤེགས་སོ། །རྒྱལ་བུ་
གཙོ་འཁོར་རྣམས་ཀྱང་རྒྱལ་ས་རུ་བཞུད་དོ། །འདུས་པ་རིན་པོ་ཆེའི་རྒྱུད་དྲི་མ་མེད་
པ་གཟི་བརྗིད་རབ་ཏུ་འབར་བའི་མདོ་ལས། སངས་རྒྱས་གཞོན་ནུ་རོལ་རྩེད་ཀྱི་ལེའུ་
སྟེ་ལྔ་པའོ། །
140



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་རྒྱལ་བུ་རྒྱལ་སར་
ཕྱུང་བའི་མདོ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཝེར་ནེ་བང་ཀུན་ཙ་ཀྲ་ཧ། ཧ་ལོ་ཞི་ན་དྲར་
ཡ་ཏ། གང་ཟག་མི་ཡི་སྐད་དུ་ན། རྒྱལ་སར་ཕྱུང་བའི་མདོ། རྣམ་པ་ཐམས་ཅད་
མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། སྲིད་པའི་ཁྱེའུ་གསལ་བ་ཞེས་བགྱི་བ་དེ། ལྷོ་འཛམ་བུ་
གླིང་གི་མིག །སོག་ཀ་བོན་གྱི་འབྱུང་གནས། གནས་མཆོག་དམ་པ་འོལ་མོ་གླིང་ཆེན་
གྱི་དབུས། རྒྱལ་རིགས་ཀྱི་རྒྱལ་ས་ཆེན་པོ། མཁར་བར་པོ་སོ་བརྒྱད་ཀྱི་ནང་ན། ཡབ་
རྒྱལ་བོན་ཐོད་དཀར་དང་། ཡུམ་ཡོ་ཕྱི་རྒྱལ་བཞད་མ་གཉིས་ཀྱི་སྲས་སུ་འཁྲུངས་ནས།
སེམས་ཅན་འགྲོ་བའི་དོན་མཛད་པ་ལ། མཚན་མཁན་བྲམ་ཟེའི་བུ་གསལ་ཁྱབ་ཡེ་
ཤེས་འོད་ལྡན་གྱིས་མཚན་བརྟགས་ཏེ། མཚན་ཀྱང་ཤིན་ཏུ་བཟང་བར་བཅད་ནས།
མིང་དང་མཚན་ནི། སྟོན་པ་གཤེན་རབ་མི་བོ་ཀུན་ལས་རྣམ་པར་རྒྱལ་བ་ཞེས་བྱ་
བ་བཏགས་ཏེ། དགའ་སྟོན་དང་མཆོད་པ་རྒྱ་ཆེན་པོ་བྱས་པའི་དུས་དེར། རྒྱལ་བུའི་
ཕྱི་མེས་དང་བྲམ་ཟེ་ལ་སོགས་པ་ཤིན་ཏུ་གྲངས་མང་བ་ཞིག །རྒྱལ་བུའི་ཞལ་མཐོང་
མ་ཐག་ཏུ་སངས་རྒྱས་ཏེ་སོང་ངོ༌། །ཡང་དེའི་ཚེ་རྒྱལ་བུ་དེ་རྒྱལ་སར་མ་ཕྱུང་གི་བར་
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དུ། གཞོན་ནུ་རོལ་རྩེད་ཀྱི་ཚུལ་མཛད་དེ། དེ་ཡང་ངོ་མཚར་ཆེ་བའི་གནས་ལ། ངོ༌
མཚར་ཆེ་བའི་འཁོར་གྱིས་བསྐོར་ནས། ངོ་མཚར་ཆེ་བའི་རྩེད་མོ་མཛད་དེ། གནས་
ནི་བཀྲ་ཤིས་པའི་ས་ལ་འབུར་དུ་དོད་པ། གནམ་འཁོར་ལོ་རྩིབས་བརྒྱད་ཀྱི་འོག །ས་
པད་མ་འདབ་བརྒྱད་ཀྱི་སྟེང༌། རི་གཡུང་དྲུང་དགུ་བརྩེགས་ཀྱི་རྩ། བྲག་སེང་གེ་
རྒྱབ་བསྣོལ་གྱི་བར། གླིང་ས་སྐས་གསུམ་པའི་ནང་དུ། མཚོ་ཡན་ལག་བརྒྱད་ལྡན་གྱི་
འགྲམ། ཤིང་གཞའ་ཚོན་འོད་འབར་གྱི་གསེབ། རྩྭ་མེ་ཏོག་སྣ་ཚོགས་ཀྱི་ཚལ། གསོས་
བདུད་རྩི་སྨན་གྱི་ནགས། དེ་ལྟ་བུའི་གནས་ན། ངོ་མཚར་ཆེ་བའི་འཁོར་ནི། ལྷའི་ཁྱེའུ་
དང་། ལྷའི་བུ་མོ་དང་། ཀླུའི་ཁྱེའུ་དང་། ཀླུའི་བུ་མོ་དང༌། མིའི་ཁྱེའུ་དང་། མིའི་བུ་མོ་
དང་། ལྷ་མིན་གྱི་ཁྱེའུ་དང་། ལྷ་མིན་གྱི་བུ་མོ་དང་། སྤྲེའུའི་སྡེ་ཚོགས་དང་། མཁའ་
ལྡིང་གི་འདབ་ཆགས་དང་། སྤུ་སྡུག་གི་གཅན་གཟན་དང་། ངོ་མཚར་གྱི་རི་དྭགས་
དང༌། འདོད་འབྱུང་གི་གཡུང་དྭགས་དང་། དེ་ལ་སོགས་པ་བསམ་གྱིས་མི་ཁྱབ་པ་
དང་། ཐབས་ཅིག་ཏུ་བཞུགས་སོ། །དེ་ལ་ངོ་མཚར་དུ་ཆེ་བའི་ལྟད་མོ་ནི། རྩི་ཤིང་
ནགས་ཚལ་གྱི་གླིང་ལ། དབུས་སུ་གཙོ་འཁོར་རྣམས་འདུས་ནས། ཅོལ་ཆུང་བྱིས་
པའི་ཚུལ་དུ། རྒྱལ་པོའི་མདུན་ས་འདིང་ངོ༌། །བློན་པོའི་གྲོས་ར་ཤོམ་མོ། །དེད་དཔོན་
གྱི་དམག་ཤོམ་བྱེད་དོ། །ཚོར་དཔོན་གྱི་ནོར་ལེན་རྫོངས་སོ། །ལས་དཔོན་གྱི་བཀའ་
ཁྲིམས་རྩལ་ལོ། །སྨྲ་མཁན་གྱི་ཞལ་ལྕེ་གཅོད་དོ། །བདེན་རྫུན་གྱི་ཤག་ཁ་འགྱེད་དོ། །
ལེགས་ཉེས་ཀྱི་དྲང་ཤན་འབྱེད་དོ། །བཙུན་མོའི་ཆབ་སྲིད་འཛིན་ནོ། །མཛའ་མོའི་
བརྩེ་གདུང་བྱེད་དོ། །འབངས་འཁོར་གྱི་ཞབས་ནས་འདེགས་སོ། །དེ་ལ་ཐམས་ཅད་
ཀུན་ཀྱང་ངོ་མཚར་སྐྱེས་སོ། །ནགས་ཚལ་གྱི་ཤར་ཕྱོགས་སུ། ཧ་ནུ་མ་དྷའི་རྩེད་མོ་
མཛད་དོ། །བྱང་ཕྱོགས་སུ་ནག་པོ་བདུད་ཀྱི་ཆོ་འཕྲུལ་བཟློག་གོ །ནུབ་ཕྱོགས་སུ་ཀླུ་
ཁྱུང་གཉིས་ཀྱི་འཁྲུག་པ་བསྡུམ་མོ། །ལྷོ་ཕྱོགས་སུ་ཤ་ཟ་སྲིན་པོའི་འཇབ་བུ་བཏུལ་ལོ། །
142



མདོ་སྡེ།
རྒྱལ་སར་ཕྱུང་བའི་མདོ།
ལྷོ་ཤར་དུ་འདབ་ཆགས་བྱའི་གཏམ་རྒྱུད་བཤད་དོ། །བྱང་ཤར་དུ་གཅན་གཟན་རིས་
བཀྲའི་འབྱུང་ཁུངས་གླེང་ངོ༌། །བྱང་ནུབ་དུ་རི་དྭགས་ཤར་ནའི་ལོ་རྒྱུས་གསུངས་སོ། །
ལྷོ་ནུབ་ཏུ་རྒྱལ་བུ་མཉེས་པའི་དགའ་སྟོན་མཛད་དོ། །དེར་ཟླ་བ་དགུ་དང་ངོ་བཅུའི་
བར་དུ། རྒྱལ་བུ་དེ་བྱིས་པའི་ཚུལ་མཛད་དེ། ནགས་ཚལ་གྱི་གླིང་ལ་བཞུགས་སོ། །ཟླ་
དགུ་ངོ་བཅུ་ལོན་ནས། རྒྱལ་བུ་སྤྲུལ་པའི་སྐུ་གསོ་སྐྱེད་མི་འཚལ་ཏེ། སྐུའི་མ་མ་དང་།
རོལ་རྩེད་ཀྱི་གྲོགས་རྣམས་ཀྱིས་དཔྱད་པས། སྔོན་དང་མི་འདྲ་བར་བྱིས་པའི་ཚུལ་
སྤོང་བ། བག་ཡོད་པའི་སྤྱོད་པ་མཛད་པ། ཐོལ་མ་གྱུའི་ལས་དོར་བ། སྨྲ་བའི་ཚིག་
ལ་མཁས་པ། དཔྱད་པའི་འདུ་ཤེས་དྲུང་བ། ཅི་མཛད་ཀྱི་བྱ་བ་མཁས་པ། ངང་རིང་
བ། ཚུལ་ཞི་བ། ཁྲེལ་ཡོད་པ། ངོ་ཚ་དང་ལྡན་པ། གཞོན་ནུ་བཅུ་དྲུག་ལོན་པའི་ཚུལ་
ཅན་དུ། ཟླ་བ་དང་ཞག་དང་ཟ་མ་སོགས་ལ། ཉམས་དང༌། མདངས་དང་། མཛད་
སྤྱོད་རྣམས་ནི། གོང་འཕེལ་དུ་འགྲོ་ཞིང་། ཀུན་ལས་ཁྱད་པར་དུ་དཔག་པའི་མཚན་
རྟགས་མང་དུ་མངའ་འོ། །
༧ དེའི་ཚེ་དེའི་དུས་ན། མཁར་བར་པོ་སོ་བརྒྱད་ཀྱི་ནང་ན། ཡུམ་ཡོ་ཕྱི་རྒྱལ་བཞད་
ཀྱིས། ཡབ་ལ་གསོལ་པ་རྒྱལ་པོ་ལགས། འོ་སྐོལ་གྱི་རྒྱལ་བུ་ནགས་ཚལ་གྱི་གླིང་ལ་བྱོན་
ཁར། བདག་ནི་ཟླ་བཅུ་གཉིས། ཞག་མ་སུམ་བརྒྱ་དྲུག་ཅུ། ཟ་མ་བདུན་བརྒྱ་ཉི་ཤུ་
ལ། སྐུ་གསུང་ཐུགས་བསྐྱེད་ནས། རྒྱལ་ས་ཟིན་པ་ལགས་གསུངས་པ་དང༌། དེ་ནས་
དགུང་ཞག་གསུམ་ལོན་ནས། རྒྱལ་པོ་ཡབ་ཡུམ་དང་། འཁོར་དུ་གཏོགས་པ་རྣམས།
གཅིག་ཀྱང་མ་ལུས་པར་སངས་རྒྱས་ཏེ་འགྲོ་གསུངས་པ་དང་། དགུང་ཞག་གསུམ་
བགྱི་བ་ནི། སང་ཕོད་ཀྱི་ལོ་ལགས་སོ་གསུངས་པ་དང༌། ད་ལྟ་ཟླ་བ་བཅུ་གཉིས་ཡར་
ཚེས་དང་བཅུ་གསུམ་ལགས་པ། རྒྱལ་བུ་རྒྱལ་ས་རུ་ཕྱུང་རན་པ་ལགས་པས། དེ་ཡང་
འཁོར་རྣམས་སྦྲན་ཐོང་ལ། རོལ་མོའི་ཚོགས་དང་ཆོས་ལ། རྒྱལ་བུ་ནགས་ཚལ་ནས་
143



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གདན་དྲོངས་ཤིག །ཅེས་ཞུས་པས། ཡབ་ཀྱིས་ཀྱང་ཤིན་ཏུ་མཉེས་ནས། དེ་དེ་བཞིན་
ནོ། །ཞེས་གསུངས་ཏེ། བློན་པོ་དང་དེད་དཔོན་དང་། འཁོར་པ་མང་པོ་རོལ་མོའི་
ཚོགས་དང་བཅས་ནས། སྤྱན་འདྲེན་དུ་སོང་ངོ༌། །དེ་ལ་འཁོར་རྣམས་ཀྱང་ཤིན་ཏུ་
དགའ་ནས། ལ་ལ་ནི་འགྲེའོ། །ལ་ལ་ནི་ལྡེག་གོ །ལ་ལ་ནི་དགོད་དོ། །ལ་ལ་ནི་མཆོང་
ངོ༌། །ལ་ལ་ནི་རྒྱུག་གོ །ལ་ལ་ནི་འཁྲབ་བོ། །ལ་ལ་ནི་རྩེའོ། །ལ་ལ་ནི་འཇོལ་ལོ། །ལ་
ལ་ནི་གར་བྱེད་དོ། །ལ་ལ་ནི་གླུ་གར་སྒྱུར་རོ། །ལ་ལ་ནི་ཤོན་འཁྲབ་བོ། །ལ་ལ་ནི་
བྲོ་བརྡུང་ངོ༌། །ལ་ལ་ནི་སྒོང་སྤོར་རོ། །ལ་ལ་ནི་སྒོང་བསྒྱུར་རོ། །ལ་ལ་ནི་དར་ཕྱར་
རོ། །ལ་ལ་ནི་དུང་འབུད་དོ། །ལ་ལ་ནི་རྔ་བརྡུང་ངོ༌། །ལ་ལ་ནི་གཤང་དཀྲོལ་ལོ། །ལ་
ལ་ནི་གླིང་བུ་འབུད་དོ། །ལ་ལ་ནི་པི་ཝང་དཀྲོལ་ལོ། །ལ་ལ་ནི་མཆོད་པ་འབུལ་ལོ། །
དེ་ལྟར་རོལ་མོ་སྣ་ཚོགས་བསྒྱུར་གྱིན་རྒྱལ་བུའི་སྤྱན་སྔར་ཕྱིན་པ་དང་། རྗེ་རིགས་ཀྱི་
དེད་དཔོན་ལེགས་གྲུབ་དཔལ་གྱིས་གསོལ་པ། རྒྱལ་བུ་དམ་པ་སྟོན་པ་སངས་རྒྱས་
ལགས། རྒྱལ་ས་ཡང་ཐོག་གནས་སུ་མི་བཞུགས་པར། ནགས་ཚལ་གླིང་ལ་བྱིས་པའི་
ཚུལ་མཛད་པ། སྐུ་ལ་སྙུང་དང་སྒྲིབས་སྐྱེམས་མི་མངའ་བར། ཐུགས་དམ་དགོངས་
ཉམས་ཤིན་ཏུ་བདེ་ལགས་སམ། ནགས་ཚལ་གླིང་ལ་ཕུན་སུམ་འཚོགས་ལགས་སམ།
མེ་ཏོག་གླིང་ལ་ལྟད་མོ་མཚར་ལགས་སམ། འཁོར་དང་མངའ་རིས་ཅི་འདྲ་མཇལ་
ལགས་སམ། ད་ནི་འགྲོ་བ་སེམས་ཅན་དོན་དགོངས་ལ། རྒྱལ་བུ་རྒྱལ་སར་ཕྱུང་
བའི་དུས་ལགས་ཏེ། བདག་ཅག་འཁོར་རྣམས་རྒྱལ་པོ་ཡབ་ཡུམ་གྱིས། ནགས་ཚལ་
གླིང་ནས་གདན་འདྲེན་གཏོང་བ་ལགས། རྒྱལ་བུ་དུས་ལ་བབ་ན་དགོངས་མཛོད་
ལ། མ་ཐོགས་མྱུར་དུ་གནས་སུ་གཤེགས་པར་ཞུ། ཞེས་ཞུས་སོ། །དེ་ལ་རྒྱལ་བུའི་ཞལ་
འཛུམ་པར་མཛད་དེ་གསུངས་པ། ཉོན་ཅིག་བློན་པོ་ལེགས་གྲུབ་དཔལ། ཞུས་པའི་
དོན་དེ་སྐབས་ལ་ཕོག །གཞོན་ནུ་རོལ་རྩེད་རྩེ་བ་ལ། གནས་སྐབས་མཚར་བཞད་
144



མདོ་སྡེ།
རྒྱལ་སར་ཕྱུང་བའི་མདོ།
མ་གཏོགས་པ། ཡིད་དང་བསམ་པ་མ་ཟིན་ན། ཅོལ་ཆུང་བྱིས་པ་རང་ཁ་མ། མི་
ཚེ་ཡང་མ་ཡེང་ལ་ཟད། གང་ལ་བརྟགས་པའི་མདོ་དོན་སྟོར། གཙང་མ་མི་ལུས་
མི་དགོས་དང་། འདབ་ཆགས་བྱ་ཡང་སྒོང་ཤུན་སྟོར། དེ་ཕྱིར་གོང་འཕེལ་ལོས་སོ་
འབྱུང༌། སྨན་གྱི་ཚལ་དུ་འདུག་པ་ལ། སྙུང་ཞེས་བྱ་བ་ག་ན་འབྱུང༌། འབྲུ་དགུའི་
བཅུད་ལ་རོལ་པ་ལ། སྒྲིབས་སྐྱེམས་བྱ་བ་ཅི་ཡི་ཕྱིར། གཞོན་ནུ་མཚར་བཞད་བྱེད་
པ་ལ། མི་བདེ་སྡུག་བསྔལ་ག་ན་འོང་། ནགས་ཚལ་གླིང་དུ་བསྡད་པ་ལ། དགོས་
འདོད་ཕུན་སུམ་ལོས་སོ་ཚོགས། མེ་ཏོག་གླིང་དུ་རྩེ་བ་ལ། ངོ་མཚར་ལྟད་མོ་ལོས་སོ་
འབྱུང་། འཁོར་དང་མངའ་རིས་ཅི་མཇལ་ན། བྱ་ལག་མང་བའི་སྤྲེལ་དང་ཕྲད། ཆོ་
འཕྲུལ་ཅན་གྱི་བདུད་དང་ཕྲད། རླབས་པོ་ཆེ་ཡི་ཁྱུང་དང་ཕྲད། འཛིན་པ་ནག་པོའི་
ཀླུ་དང་ཕྲད། འཇབ་བུ་གཏོང་བའི་སྲིན་དང་ཕྲད། ཅལ་ཅོལ་མང་བའི་བྱ་དང་ཕྲད།
ཁྲོ་གཏུམ་རྒོད་པའི་གཅན་དང་ཕྲད། ངོ་མཚར་རི་དྭགས་ཚོགས་དང་ཕྲད། འདོད་
འབྱུང་གཡུང་དྭགས་ཚོགས་དང་ཕྲད། ཡེ་མཁྱེན་སྒྲ་བླའི་དམག་དང་ཕྲད། མ་འཕྲད་
པ་ལ་གཅིག་ཀྱང་མེད། མ་དྲན་པ་ལ་དགུ་ཞིག་དྲན། གཙོ་འཁོར་སྔོན་འབྱུང་སྐྱེ་བ་
དྲན། ཧ་ནུ་སྤྲེལ་གྱི་རྩེད་མོ་དྲན། ནག་པོ་བདུད་ཀྱི་རྫུན་སྐྱེངས་དྲན། ཀླུ་ཁྱུང་གཉིས་
ཀྱི་འདུན་མ་དྲན། ཤ་ཟན་སྲིན་གྱི་ཁ་གནོན་དྲན། འདབ་ཆགས་བྱ་ཡི་གཏམ་རྒྱུད་
དྲན། རིས་བཀྲ་གཅན་གྱི་འབྱུང་ཁུངས་དྲན། རི་དྭགས་ཤ་རའི་ལོ་རྒྱུས་དྲན། རྒྱལ་
བུ་དགའ་བའི་དགའ་སྟོན་དྲན། མ་བྱས་པ་ལ་གཅིག་ཀྱང་མེད། ནགས་ཚལ་འཆག་
པའི་འཆག་རོགས་ལ། ལྷ་ཀླུའི་ཁྱེའུ་བུ་མོ་རྣམས། ལ་ལ་སྐུ་ཡི་མ་མ་བྱས། ལ་ལ་ཁབ་
ཀྱི་དཔལ་འབར་བྱས། ལ་ལ་ཡིད་ཀྱི་མཛའ་མོ་བྱས། ལ་ལ་ཁྲུས་ཀྱི་ལྷ་མོ་བྱས། ལ་ལ་
རྒྱལ་གྱི་བློན་པོ་བྱས། ལ་ལ་དམག་གི་དེད་དཔོན་བྱས། ལ་ལ་ཚོང་གི་ཚོང་དཔོན་བྱས།
ལ་ལ་ཁྲིམས་ཀྱི་ལས་དཔོན་བྱས། ལ་ལ་སྨྲ་མཁན་ཤག་འདེབས་བྱས། ལ་ལ་འབངས་
145



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཀྱི་གཉེར་དཔོན་བྱས། ལ་ལ་གསོལ་གྱི་དང་འདྲེན་བྱས། ལ་ལ་ཆིབས་ཀྱི་ལས་ཀ་
བྱས། དེ་ལྟར་ཅོལ་ཆུང་བྱིས་པ་ཡི། མཚར་འདོད་རྩེད་མོ་འགའ་རེ་བྱས། ད་ནི་བློན་
པོ་ལེགས་གྲུབ་ཀྱིས། ཞུས་པའི་དོན་དེ་སྐབས་ལ་ཕོག །རྒྱལ་བུ་རྒྱལ་ས་གནོན་དུ་འགྲོ།
ཞེས་གསུངས་ནས་འཁོར་རྣམས་དང་ཆས་ནས་གཤེགས་སོ། །
༧ དེ་ཡང་ཨུ་དུམ་ཝ་རའི་མེ་ཏོག་གི་ཁ་ལ་བཞུགས་ཏེ། འཁོར་རྣམས་ཀྱིས་བཏེག་
ནས་རྒྱལ་ས་རུ་ཕེབས་སོ། །སླད་ན་ནགས་ཚལ་གྱི་གསེབ་ཏུ་གནས་པའི། སེམས་
ཅན་སྤྲེའུའི་སྡེ་རྣམས་ཀྱང་རྗེས་སུ་འབྲང་ནས་ངུས་སོ། །གཅན་གཟན་རྣམས་ཀྱང་
ངུས་སོ། །འདབ་ཆགས་རྣམས་ཀྱང་ངུས་སོ། །རི་དྭགས་རྣམས་ཀྱང་ངུས་སོ། །གཡུང་
དྭགས་རྣམས་ཀྱང་ངུས་སོ། །དེ་ལ་རྒྱལ་བུས་བཀའ་སྩལ་པ། ཁྱེད་རྣམས་མ་ངུ་བར་
གནས་འདི་རུ་སྡོད་དང་། འོ་སྐོལ་རྣམས་ནི་སྔོན་ནས་སྨོན་ལམ་གྱིས་འབྲེལ་པ་དང་།
ད་ལྟ་ཡང་འཁོར་གྱི་དང་པོ་རུ་གྱུར་པས། བདག་རྒྱལ་ས་རུ་ནམ་ཕྱུང་བའི་དུས་སུ།
ཁྱེད་རྣམས་སངས་རྒྱས་ཏེ་འགྲོའོ། །ཞེས་གསུངས་པས། དེ་རྣམས་ཤིན་ཏུ་དགའ་ནས་
སྐོར་བ་དང་གུས་པས་འདུད་དེ། ལམ་དུ་བསྐྱལ་ནས་སླར་ལྡོག་གོ །དེའི་ཚེ་ན་ནམ་
མཁའ་ལས་འོད་གསལ་བ་མང་པོ་ཤར་རོ། །བར་སྣང་ལས་སྒྲ་སྙན་པ་མང་པོ་གྲགས་
སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །དེ་ལ་དང་པོ་གྲོང་ཁྱེར་ཆེན་
པོ་ཡངས་པ་ཅན་གྱི་འདབ་ཆགས་སྣ་ཚོགས་ཀྱིས་བསུའོ། །དེ་ནས་རི་དྭགས་སྣ་ཚོགས་
ཀྱིས་བསུའོ། །དེ་ནས་གཅན་གཟན་སྣ་ཚོགས་ཀྱིས་བསུའོ། །དེ་ནས་གཡུང་དྭགས་སྣ་
ཚོགས་ཀྱིས་བསུའོ། །དེ་ནས་ཁྱི་རིག་པ་ཅན་གྱིས་བསུའོ། །དེ་ནས་འཁོར་འབངས་
ཐམས་ཅད་ཀྱིས་བསུའོ། །དེ་ནས་རྨངས་རིགས་ཀྱི་ཁྱེའུ་བུ་མོ་རྣམས་ཀྱིས་ཚན་སྤོས་ཀྱི་
དུད་པས་བསུའོ། །དེ་ནས་བྲམ་ཟེའི་རིགས་ཀྱི་ཁྱེའུ་དང་བུ་མོ་རྣམས་ཀྱིས་སྐུ་ཁྲུས་དང་
གཙང་ཚན་གྱིས་བསུའོ། །དེ་ནས་རྗེ་རིགས་ཀྱི་ཁྱེའུ་དང་བུ་མོ་རྣམས་ཀྱིས་རྔ་གཤང་
146



མདོ་སྡེ།
རྒྱལ་སར་ཕྱུང་བའི་མདོ།
དང་རོལ་མོས་བསུའོ། །དེ་ནས་རྒྱལ་རིགས་ཀྱི་ཁྱེའུ་དང་བུ་མོ་རྣམས་ཀྱིས་དར་དཀར་
གྱི་གཡབ་མོ་དང་གདུགས་དང་རྒྱལ་མཚན་དང་བ་དན་དང་ཕྱེ་མ་དང་འཕུར་མ་
རྣམས་ཀྱིས་བསུའོ། །དེ་ནས་དེད་དཔོན་རྣམས་ཀྱིས་གོ་ཆ་དང་རྒྱན་ཆ་དང་ནོར་བུ་
རིན་པོ་ཆེས་བསུའོ། །དེ་ནས་བློན་པོ་རྣམས་ཀྱིས་ཕྱག་དང་ཞེ་ས་བཀུར་སྟིས་བསུའོ། །
དེ་ནས་རྒྱལ་པོ་ཡབ་ཡུམ་གྱིས་རྒྱལ་ས་ཡང་ཐོག་ཏུ་བསུའོ། །དེ་ནས་མཁར་བར་པོ་
སོ་བརྒྱད་ཀྱི་ནང་དུ་བྱོན་ནས། ཡབ་ཡུམ་ལ་རྒྱལ་ཕྱག་ཕུལ་ཏེ་ལྷུང་གི་དྲི་བ་མཛད་
དོ། །དེ་ནས་འཁོར་རྣམས་ཀྱིས་གསོལ་ཟས་བདའ་དགུ་དྲངས་ནས། ཀུན་གྱིས་མཆོད་
བརྗོད་དང་བཀུར་སྟི་བྱེད་དོ། །
༧ དེའི་ཚེ་དེའི་དུས་ན་སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ཀུན་
དུས་དང་སྐབས་ཕྱེད་པར་རིག་སྟེ། འོལ་མོ་ལུང་རིང་དུ་འཚོགས་ཏེ། ནམ་མཁའ་
ལས་བབས་པའི་འཇིག་རྟེན་གྱི་མེས་པོ་ཚངས་པ་དང་། ལྷའི་དབང་པོ་བརྒྱ་བྱིན་དང་།
ལྷ་ཆེན་མ་ཧཱ་དེ་བ་དང༌། ལྷ་ཆེན་ཁྱབ་འཇུག་དང༌། ཡོད་དེ་རྒྱལ་བ་དང་། བྱི་ནུ་
ཡིད་ལ་དང་། འབྲིང་གི་རི་ཏི་དང་། གཞོན་ནུ་གར་ཏི་དང་། ཚོགས་ཀྱི་བདག་པོ་
དང་། འདོད་པའི་དབང་ཕྱུག་དང༌། སྲིད་རྗེ་འབྲང་དཀར་དང་། སྐོས་རྗེ་དྲང་
དཀར་དང་། ཕྱྭ་རྗེ་རིང་དཀར་དང་། ལྷའི་བུ་དཔལ་གྱི་དབང་ཕྱུག་དང་། དཔལ་
གྱི་འབྱུང་གནས་དང༌། དཔལ་གྱི་བློ་གྲོས་དང་། དཔལ་གྱི་བདག་པོ་དང་། དཔལ་
གྱི་ལེགས་འབྱུང་ལ་སོགས་པ། དེ་རྣམས་ཀྱང་རང་རང་གི་འཁོར་དང་བཅས་ནས་
ནམ་མཁའ་ལས་བབས་ཏེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་དུ་ཕེབས་
སོ། །གཞན་ཡང་གཟའི་རྒྱལ་པོ་བ་ཝ་སངས་དང་། གཟའི་བློན་པོ་མིག་དམར་དང་།
གཟའི་དགེ་བསྙེན་ཕུར་བུ་དང་། གཟའི་སྐོས་མཁན་ལག་པ་དང་། གཟའི་འོད་གསལ་
ཟླ་བ་དང་། གཟའི་ཐུགས་རྗེ་ཉི་མ་དང་། གཟའི་ཕྱག་ཚངས་སྤེན་པ་དང་། གཟའི་
147
ལ



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཕྱག་བརྙན་བྱི་ཏི་པ་ཏ་ལ་སོགས་པ་རྣམས་ཀྱང༌། རང་རང་གི་འཁོར་དང་བཅས་
ནས་བར་སྣང་ལས་བབས་ཏེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་དུ་
ཕེབས་སོ། །གཞན་ཡང་ལྷ་མིན་གྱི་རྒྱལ་པོ་ཐང་བཟང་རིང་སྐྱེས་དང༌། ལྷ་མིན་གྱི་
རྒྱལ་པོ་མགུལ་ཕྲེང་དང་། ལྷ་མིན་གྱི་དབང་པོ་སྐར་ཕྲེང་དང་། ལྷ་མིན་གྱི་དབང་པོ་
རབ་གནོན་དང་། ལྷ་མིན་གྱི་དབང་པོ་སྒྲ་གཅན་དང་། ལྷ་མིན་གྱི་དབང་པོ་གྷ་དྷ་
སླག་ཆེན་དང་། དེ་རྣམས་ཀྱང་རང་རང་གི་འཁོར་དང་བཅས་ནས་རི་རབ་ཀྱི་ཟོམ་
ལས་བབས་ཏེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་དུ་ཕེབས་སོ། །གཞན་
ཡང་ཀླུའི་རྒྱལ་པོ་དགའ་བོ་དང་། འཇོག་པོ་དང༌། མལ་དྲོས་དང་། གཟིག་ཆེན་དང་།
དུང་སྐྱོང་དང་། ནོར་རྒྱས་དང་། རིགས་ལྡན་དང་། ཆུ་ལྷ་དང་། མཐའ་ཡས་དང༌།
འོད་འཕྲོ་དང་། ནག་པོ་གེལ་བ་དང་། གཙུག་ན་རིན་ཆེན་ལ་སོགས་པ་རྣམས་ཀྱང་།
རང་རང་གི་འཁོར་དང་། བཅས་ནས་རྒྱ་མཚོའི་གླིང་ནས་བྱོན་ཏེ། ཡུལ་འོལ་མོ་གླིང་
ཆེན་གྱི་རྒྱལ་མཁར་གྱི་ཕྱི་རིམ་དུ་ཕེབས་སོ། །གཞན་ཡང་གནོད་སྦྱིན་གྱི་རྒྱལ་པོ་གང་
བ་བཟང་པོ་དང་། ནོར་བུ་བཟང་པོ་དང་། དཔལ་གྱི་སྐྱོང་དང་། རྣམ་ཐོས་སྲས་
དང་། ཆུ་དབང་དང་། ཀུ་བེ་ར་དང་། ཨརྱ་འཛམ་པ་དང་། གནོད་སྦྱིན་གྱི་རྒྱལ་པོ་
ཧ་ལ་གདོང་བརྒྱད་དང་། གནོད་སྦྱིན་གྱི་རྒྱལ་མོ་ཁ་འབར་མ་དང་། དེ་རྣམས་ཀྱང་
རང་རང་གི་འཁོར་དང་བཅས་ནས། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་
དུ་ཕེབས་སོ། །གཞན་ཡང་མཁའ་ལྡིང་གི་རྒྱལ་པོ་དང་། དྲི་ཟ་ཟུར་ཕུད་ལྔ་པ་དང་།
གཤིན་རྗེ་ཡ་མ་ར་ཙ་དང་། ཀླུ་དབང་སྦྲུལ་མགོ་བདུན་པ་དང༌། མེ་ལྷའི་རྒྱལ་པོ་
ཨཧྥེ་ར་ཙ་དང༌། སྲིན་པོའི་རྒྱལ་པོ་རུ་དྲ་དང་། རླུང་ལྷའི་རྒྱལ་པོ་བེ་ཅི་རམ་པ་དང་།
བདེན་བྲལ་བྱིན་ན་ཡ་ག་དང་། དེ་རྣམས་ཀྱང་རང་རང་གིས་འཁོར་དང་བཅས་
ནས་ཕྱོགས་མཚམས་བརྒྱད་ནས་བབས་ཏེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་
148



མདོ་སྡེ།
རྒྱལ་སར་ཕྱུང་བའི་མདོ། །
ཕྱི་རིམ་དུ་ཕེབས་སོ། །གཞན་ཡང་འཁོར་ལོ་དབང་བསྒྱུར་གྱི་མི་དང་། གཡུང་དྲུང་
ཁྱིམ་བདུན་གྱི་མི་དང་། མེ་ཏོག་སྦུབས་གནས་ཀྱི་མི་དང་། དྲུམ་ཤིང་བཅུད་འཐུང་
གི་མི་དང་། ཤར་ལུས་འཕགས་པོའི་མི་དང༌། བྱང་སྒྲ་མི་སྙན་གྱི་མི་དང་། ནུབ་བ་
ལོངས་སྤྱོད་ཀྱི་མི་དང་། ལྷོ་འཛམ་བུ་གླིང་གི་མི་དང་། སྨྲ་མི་འམ་ཅི་དང་། དེ་རྣམས་
ཀྱི་རྒྱལ་པོ་རྣམས་དང་། བློན་པོ་དང༌། དེད་དཔོན་དང་། བཙུན་མོ་དང༌། སྲས་བུ་
འཁོར་དང་བཅས་ནས། རི་བདུན་དང་གླིང་བཞི་དང་གླིང་ཕྲན་ནས་འོང་སྟེ། ཡུལ་
འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་དུ་ཕེབས་སོ། །གཞན་ཡང་གཉན་ཆེན་
སྤར་བ་དུང་མགོ་དང་། ས་བདག་ཁྱབ་པ་དབང་ཆེན་དང་། ས་ཡི་ལྷ་མོ་བརྟན་མ་
དང་། བདུད་ཆེན་རི་སྟེ་འགོང་ཉག་དང་། བཙན་ཉི་འོད་ཀུན་ཁྱབ་དང་། དམུ་རྗེ་
བཙན་ཐོག་དང༌། འཚམས་རྗེ་ཡ་བོ་དང་། སྲིན་པོ་ལང་ཀ་མགྲིན་བཅུ་དང༌། སྨན་
ཁ་ལ་གངས་དཀར་དང་། དེ་རྣམས་ཀྱང་རང་རང་གི་འཁོར་དང་བཅས་ནས་འོང་
སྟེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་དུ་ཕེབས་སོ། །གཞན་ཡང་དམྱལ་
བའི་རྒྱལ་པོ་ཨ་བ་གླང་མགོ་དང་། ཡི་དྭགས་ཀྱི་རྒྱལ་མོ་ཁ་འབར་མ་དང་། བྱོལ་སོང་
གི་རྒྱལ་པོ་ཧ་སྟི་རབ་བརྟན་དང་། དེ་རྣམས་ཀྱང་རང་རང་གི་འཁོར་དང་བཅས་
ནས་རང་རང་གི་གནས་ནས་འོང་སྟེ། ཡུལ་འོལ་མོ་གླིང་ཆེན་གྱི་རྒྱལ་མཁར་གྱི་ཕྱི་རིམ་
དུ་ཕེབས་སོ། །གཞན་ཡང་འོལ་མོ་ལུང་རིང་གི་རྒྱལ་པོ་རྣམས་ཀྱང་། རང་རང་གི་
ཞིང་ཁམས་ནས་བཙུན་མོ་དང་། སྲས་དང་། བློན་པོ་དང་། དེད་དཔོན་གྱི་ཚོགས་
དུ་མ་དང་བཅས་ནས་རྒྱལ་ས་གོང་མའི་ཞིང་དེར་འཁོད་དོ། །གཞན་ཡང་ལྷ་དང་ལྷ་
མ་ཡིན་དང༌། མི་དང་མི་མ་ཡིན་དང༌། ལྟོ་འཕྱེ་དང་། གྲུལ་བུམ་དང་། ཤ་ཟ་དང་།
སྲུལ་པོ་དང་། ལུས་སྲུལ་པོ་ལ་སོགས་པ་བསམ་གྱིས་མི་ཁྱབ་པ། འོལ་མོ་ལུང་རིང་
བས་ཀྱང་ལྷོ་འཛམ་བུ་གླིང་དུ་མི་ཤོང་བ་ཙམ་ཚོགས་ཏེ་རྒྱལ་ས་གོང་མ་ལ་འདུད་དོ། །
149



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
༧ དེ་ནས་དེའི་ཚེ། སྲིད་རྗེ་འབྲང་དཀར་དང་། སྐོས་རྗེ་དྲང་དཀར་དང༌། ཕྲུ་
རྗེ་རིང་དཀར་དང་གསུམ་གྱིས། ཕྱག་ན་སྐོས་གྱི་འགྱིང་དཀར་རེ་རེ་བསྣམས་ནས་
གསུངས་པ། ཉོན་ཅིག་སྟེང་གི་ལྷ་དང་འོག་གི་ཀླུ་དང་བར་གྱི་མི་རྣམས་ཉོན་ཅིག །དེ་
རིང་རྒྱལ་བུ་རྒྱལ་སར་ཕྱུང་བ་ཡིན་པས། ནམ་མཁའ་ལ་དབང་བའི་ལྷ་ཆེན་པོ་བརྒྱད་
དང༌། བར་སྣང་ལ་དབང་བའི་གཟའ་ཆེན་པོ་བརྒྱད་དང༌། ས་གཞི་ལ་དབང་བའི་ཀླུ་
ཆེན་པོ་བརྒྱད་དང་། འཇིག་རྟེན་ལ་དབང་བའི་ཕྱོགས་སྐྱོང་བ་བཅུ་དང་། འབྱུང་བ་
ལྔ་ལ་དབང་བའི་ལྷ་མོ་ལྔ་དང་། ཁྱེད་རྣམས་སོ་སོར་དབང་བའི་མངའ་དབང་བསྒྱུར་
ལ། ནམ་མཁའི་ཁ་དོག་བཟང་དུ་སྟོན་ཅིག །ཉི་ཟླ་དང་གཟའ་སྐར་ཀྱི་མདངས་ཐོན་
ཅིག །བར་སྣང་ལ་གཞའ་སྤྲིན་གྱི་རི་མོ་བྲིས་ཤིག །ས་གཞི་ལ་མེ་ཏོག་གི་ནགས་ཚལ་
སྐྱེད་ཅིག །ཕྱོགས་མཚམས་ནས་ཕྱོགས་སྐྱོང་བརྒྱད་ཀྱིས་ལོག་འདྲེན་སྲུངས་ཤིག །
གཞན་ཡང་གནས་འདིར་ཚོགས་པ་རྣམས་ཀྱིས། ཕྱིར་ཁྱེད་ལ་རོལ་མོའི་སྒྲ་སྣ་ཚོགས་
དང་ཆོས་ལ། མཆོད་པ་འབུལ་བའི་གྲབས་གྱིས་ཤིག །ཅེས་གསུངས་ནས་བསྐོས་
རྣམས་མཛད་ལ།
དེ་རྣམས་ཀྱིས་ཀྱང་སོ་སོ་རུ་ལས་ངོ་བླངས་ནས། ནམ་མཁའ་ལ་དབང་བའི་ལྷ་
ཆེན་པོ་བརྒྱད་ཀྱིས། གནམ་འཁོར་ལོ་རྩིབས་བརྒྱད་ཀྱི་ཚུལ་དུ་ཆགས་པ་ལ། ཁ་དོག་
སྣ་ཚོགས་སུ་འབར་པ། མུ་མིན་གྱི་འོད་ལྟར་སྟོན་ཅིང་། འབྱུང་བ་ནམ་མཁའི་ལྷ་མོས།
སྟོང་གསལ་ནམ་མཁའི་གོ་ཡང་ཕྱེས་ནས། གནས་རིགས་ཆེན་པོའི་བཞི་དང་། སྐྱེ་
མཆེད་མུ་བཞི་དང་། གཟུགས་ཁམས་བཅུ་བདུན་དང་། འདོད་ལྷ་རིགས་དྲུག་དང་།
དེ་རྣམས་མ་སྒྲིབ་པ་གསལ་བར་མཐོང་ངོ༌། བར་སྣང་ལ་དབང་བའི་གཟའ་ཆེན་པོ་
བརྒྱད་ཀྱིས། གནམ་ལ་ཉི་ཟླ་གཟའ་སྐར་གྱི་འོད་གསལ་ཞིང་དྲོ་བ་དང་། བར་སྣང་
ལ་གཞའ་སྤྲིན་གྱི་རི་མོ་མ་འདྲེས་པར། ཟ་འོག་གི་བེར་ཁྱིམ་བཞིན་དུ་བཀྲ་བ་སྟེ། དེ་
150



མདོ་སྡེ།
རྒྱལ་སར་ཕྱུང་བའི་མདོ། །
ཡང་ཐོག་ཕུབ་ཀྱི་གདུགས་དང་། བླ་བྲེས་དང༌། རྒྱལ་མཚན་དང༌། ཡོལ་བ་དང༌།
ཕྱེ་མ་དང་། འཕུར་མ་དང་། ལྡ་ལྡི་དང་། ཆུན་འཕྱང་གི་ཚུལ་དང་། དེའི་འོག་ཏུ་ཞི་
རྒྱས་དབང་དྲག་གི་དཀྱིལ་འཁོར་དང་། ལྷ་སྐུ་དང་། ཐིག་ལེ་དང༌། ཡིག་འབྲུ་དང་།
གཡུང་དྲུང་དང་། འཁོར་ལོ་དང་། པད་མ་དང༌། ནོར་བུ་དང་། དཔལ་བེའུ་དང༌།
གསེར་ཉ་དང་། ཨུན་དང་། རྒྱལ་པོ་དང༌། བཙུན་མོ་དང༌། དམག་དཔོན་དང་།
གླང་པོ་དང་། རྟ་མཆོག་དང་། བཀྲ་ཤིས་རྫས་བརྒྱད་དང༌། རིན་ཆེན་ནོར་བདུན་
དང་། དེ་ལ་སོགས་པ་གཞའ་སྤྲིན་གྱི་པ་ཏྲ་ཁ་དོག་བརྒྱད་དང་ལྡན་པ་བཀྲ་བ། དེ་ལ་
འབྱུང་བ་རླུང་གི་ལྷ་མོས་བྱིང་བ་གསེང་ནས། གཟའ་བརྒྱད་ཀྱི་ཕོ་བྲང་དང་། རྒྱུ་སྐར་
གྱི་གྲོང་ཁྱེར་དང་། རི་རབ་ཀྱི་ཁོང་སིང་དང༌། བང་རིམ་དང་། ལྷ་མིན་གྱི་འདུན་ས་
དང༌། བར་སྣང་གི་ཁམས་ལ་གནས་པ་ཐམས་ཅད་མ་སྒྲིབ་པར་གསལ་ལོ། །ས་གཞི་
ལ་དབང་བའི་ཀླུ་ཆེན་པོ་བརྒྱད་ཀྱིས། ས་པད་མ་འདབ་བརྒྱད་ཀྱི་ཚུལ་ཆགས་པ་ལ།
མེ་ཏོག་གི་ཚལ་བསྐྱེད་དེ། མེ་ཏོག་ཧ་རི་ཀ་དང༌། སུ་རི་ཀ་དང༌། ཨུ་མུ་ཏ་དང་། ཨུ་
དུམ་ཝ་ར་དང་། ནམ་མཁའ་ལྡིང་དང༌། ཙམ་པ་ཀ་དང་། ནེ་ར་སེང་དང་། འདམ་
བུ་ཚལ་དང་། བཀྲག་ལྡན་དང་། ཧ་ལོ་འབར་བ་དང༌། གོང་ལོ་འབར་དང་། རྒྱ་
ན་རི་དང༌། ལྡུམ་འཛིན་དང་། ཨུཏྤལ་དང་། བྷུདྡྷ་དམར་མོ་དང་། ཧ་ལོ་དཀར་པོ་
དང་། ཧ་ལོ་ལྗང་གུ་དང་། ཧ་ལོ་དམར་པོ་དང༌། ཧ་ལོ་སྔོན་པོ་དང་། ཧ་ལོ་སེར་པོ་
དང་། དྷ་བ་ཤ་ཤ་དང་། ཀེར་ནེ་ཤ་ཤ་དང་། ཨུ་མུ་ནེ་ཁ་དང༌། སྤང་ཆེན་གྱི་ཚལ་
དང་། འདམ་བུའི་ཚལ་དང་། སྐྱེད་མོའི་ཚལ་དང་། སི་དྷུ་རའི་ཚལ་དང་། རིན་
ཆེན་གྲམ་བུའི་ཚལ་དང་། ཨ་པར་ནེ་རྫོང་གི་ཚལ་དང་། ཨ་པར་བན་ནེའི་ཚལ་དང་།
ཀར་ཤ་པ་ནེའི་ཚལ་དང་། དེ་ལྟར་དུ་མེ་ཏོག་སྣ་ཚོགས་དང་། ཀླུའི་ཚལ་ཆེན་པོ་
བརྒྱད་པ་བཅས་ཏེ། སྔོན་མ་མཐོང་པའི་ཚལ་མང་པོ་རྒྱས་སོ། །མེ་ཏོག་མང་པོ་སྐྱེས་
151



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
སོ། །ལུ་མ་མང་པོ་འབབས་སོ། །ལྡིང་ཀ་མང་པོ་བརྡོལ་ལོ། །དེ་ལ་འབྱུང་བ་སའི་ལྷ་
མོ་དང༌། ཆུའི་ལྷ་མོ་དང་། མེའི་ལྷ་མོ་དང༌། རླུང་གི་ལྷ་མོ་རྣམས་ཀྱིས་འབྱུང་བཞི་
ཚ་གྲང་གི་ཁོད་སྙོམས་ནས། རླུང་རི་ནག་པོ་རྡོ་རྗེ་རྒྱ་གྲམ་ཡན་ཆད་དང་། གསེར་གྱི་
རི་བདུན་དང་། རོལ་པའི་མཚོ་བདུན་དང་། གླིང་བཞི་དང་གླིང་ཕྲན་དང་ལྕགས་
རི་མུ་ཁྱུད་ལ་སོགས། དེར་གནས་པའི་ཞིང་ཁམས་དང་གྲོང་ཁྱེར་ཐམས་ཅད་མ་སྒྲིབ་
པར་སལེ་གསལ་ལོ། །འཇིག་རྟེན་གྱི་ཕྱོགས་སྐྱོང་བ་རྣམས་ཀྱིས་ཀྱང་། སྟེང་ནས་ཤིང་
ཀང་གི་གདུག་པ་མི་སྟོན་ནོ། །འོག་ནས་ཀླུ་གཉན་གྱི་དལ་ཟེར་མི་འཕྲོའོ། །ཤར་ནས་
དྲི་ཟའི་དཔུང་ཚོགས་མི་བསྐུལ་ལོ། །བྱང་ནས་གནོད་བྱིན་གྱི་བརྣག་པ་མི་བྱའོ། །ནུབ་
ནས་ཀླུ་དབང་གི་གཏད་ཁྲམ་མི་བྱེད་དོ། །ལྷོ་ནས་གཤིན་རྗེའི་རོལ་ཚོམ་མི་འཆམ་མོ། །
ལྷོ་ཤར་ནས་མེ་ལྷའི་གདུག་རྩུབ་མི་སྟོན་ནོ། །བྱང་ཤར་ནས་དབང་ལྡན་གྱི་འཇབ་བུ་
མི་བྱེད་དོ། །བྱང་ནུབ་ནས་རླུང་ལྷའི་བཤུག་པ་མི་ལེན་ནོ། །ལྷོ་ནུབ་ནས་སྲིན་པོའི་
དམག་ཚོགས་མི་སྡང་ངོ་། །དེ་ལྟར་དུ་འཇིག་རྟེན་གྱི་ཁམས་སྟོང་གསུམ་གྱི་འཇིག་རྟེན་
ཡང་ལན་ཅིག་དགའ་བ་དང་། སྤྲོ་བ་དང༌། བདེ་བ་དང་། དལ་བར་འགྱུར་རོ། །
གནམ་གྱི་ཉི་ཟླ་ཡང་ཞག་བདུན་གྱི་བར་དུ་གཏོད་ལ་མནན་ཏེ་ཞིང་ཁམས་ལ་ཡེང་
ནས་སོང་ངོ༌། རྒྱ་མཚོ་རྣམས་ཀྱང་མི་འཆོལ་ལོ། །རྩི་ཤིང་ཡང་རླུང་གིས་མི་སྐྱོད་དོ། །
ཆུ་བོ་དང་ཆུ་བྲན་རྣམས་ཀྱང་ཡར་ལ་མི་འཁྱིལ་ནས་མར་ལ་མི་འབབས་སོ། །སྲིད་
པའི་སྤྱི་རྗེ་དང་། བྱ་ཁྱུང་ཀ་ར་དང་། རི་དྭགས་ཤ་ར་དང་། སེང་གེ་དང་། གཡུ་
འབྲུག་དང་། ཅང་ཤེས་ཀྱི་རྟ་ལ་སོགས་པ་རྣམས་ཀྱང་། ལྷོ་འཛམ་བུ་གླིང་གི་སོག་ཁ་
ལ་བབས་ནས་འདུག་གོ །གཞན་ཡང་ཧ་ནུ་མ་དྷ་སྤྲེའུའི་གླིང་ནས། སྤྲེའུའི་རྒྱལ་པོ་
དང༌། བློན་པོ་དང༌། བཙུན་མོ་དང་། དེད་དཔོན་འཁོར་དང་བཅས་ནས་ཞིང་དེ་
རུ་འཁོད་དོ། །གཞན་ཡང་མཁའ་འགྲོ་མི་རྐུན་གྱི་གླིང་ནས། མཁའ་འགྲོ་མ་དང་། རོ་
152



མདོ་སྡེ།
རྒྱལ་སར་ཕྱུང་བའི་མདོ།
ལང་དང་། ཤ་ཟན་སྡེ་ཚོགས་རྣམས་ཀྱང་། རྒྱལ་པོ་དང་། བློན་པོ་དང་། བཙུན་མོ་
དང་། དེད་དཔོན་འཁོར་དང་བཅས་ནས་ཞིང་དེ་རུ་འཁོད་དོ། །གཞན་ཡང་རྒྱལ་མོ་
ཁྲིམས་ཀྱི་གླིང་སྡེ་རྣམས་ཀྱང་། རྒྱལ་པོ་དང་། བློན་པོ་དང་། བཙུན་མོ་དང་། དེད་
དཔོན་འཁོར་དང་བཅས་ནས་ཞིང་དེ་རུ་འཁོད་དོ། །གཞན་ཡང་ཀུ་ཀུ་ར་ཙའི་གླིང་
ནས། ཁྱི་ཁྱོན་ཏན་གྱི་སྡེ་ཚོགས་རྣམས་ཀྱང་། རྒྱལ་པོ་དང་། བློན་པོ་དང་། བཙུན་མོ་
དང་། དེད་དཔོན་འཁོར་དང་བཅས་ནས་ཞིང་དེ་རུ་འཁོད་དོ། །
དེ་ནས་དེའི་ཚེ། ལྷ་ཀླུ་མི་གསུམ་གྱི་རྒྱལ་པོ་དང་། སྐོས་ཀྱི་རྗེ་བོ་རྣམས་གསུམ་གྱི།
རྒྱལ་བུ་དེ་སྐུ་མཁར་གྱི་ཕྱི་རོལ་དུ་གདན་དྲངས་ནས། ཡབ་ཀྱི་གསེར་གྱི་ཤིང་རྟ་འཁོར་
ལོ་བརྒྱད་པ་ལ་བཏེག །འཁོར་དུ་གཏོགས་པ་འཁོར་གྱི་དམ་པ་རྣམས་ཀྱིས། ཉི་ཟླ་
རིས་ཀྱི་གུར་ཕུབ། གཡུང་དྲུང་རིས་ཀྱི་གདན་བཏིང་ཟ་འོག་རིས་ཀྱི་ཡོལ་བ་བྲེས་ནས།
དེ་ཡང་འཁོར་གྱི་དམ་པ་བློན་པོ་རྗེ་རིགས་རྒྱལ་བ་བློ་གྲོས་དང་། ཡིད་བཞིན་འབྱུང་
གནས་དང་། དོན་ཀུན་གྲུབ་པ་དང་། བྱིན་ལྡན་དང༌། རིག་མཆོག་དང་། དབང་
པོ་བྱིན་དང༌། བཟང་ལྡན་གསེར་སྐྱོང་དང་། འོད་བཟང་དཔལ་དང་། རྒྱལ་རིགས་
ཀྱི་བློན་པོ་གཡུང་དྲུང་ལེགས་པ་དང་། དབང་དོན་གྲུབ་པ་དང་། ཤེས་ལྡན་དང་།
གཟིགས་མཆོག་དང་། བློ་གྲོས་འབྱུང་གནས་དང་། རིགས་ཀྱི་གྲུབ་པ་དང༌། ཡེ་རྗེ་
ལྷ་དབང་དང་། ཡེ་བཙུན་འཕྲུལ་བུ་དང་། བྲམ་ཟེའི་སློབ་དཔོན་ཤེས་ལྡན་རིག་བྱེད་
དང་། རིན་ཆེན་འོད་ལྡན་དང་། དཔའ་བོ་དཔལ་སྐྱོང་དང་། ཀུན་དགའ་གཟི་ལྡན་
དང་། སིམ་བྷུ་ཏིང་དང་། གྷ་གྷ་དྷ་ར་དང༌། གསལ་བ་བློ་ལྡན་དང༌། སྨྲ་མཁན་
མཆོག་དང་། ལྷའི་བློན་པོ་སད་ནི་ཁྲི་གུང་དང་། སེ་ནེ་ཝེར་དང༌། ཀླུའི་བློན་པོ་
འདོད་པ་གཏེར་རྒྱས་དང་། རིན་ཆེན་གཏེར་བརྒྱད་དང་། གཉན་གྱི་བློན་པོ་ཁ་ལ་དེ་
རྒྱལ་དང་། དབང་ལྡན་རིག་བྱེད་དང༌། ཕྱྭ་སྲས་ལེགས་གྲུབ་དང་། དཔའ་བོ་དཔལ་
153



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཐོག་དང༌། དེ་ལྟར་བློན་པོ་སུམ་ཅུ་རྩ་གཉིས་ཀྱིས། རྒྱལ་བུའི་སྐུ་ལ་དར་དམར་གྱི་
རལ་ག་དང་། ཟ་འོག་གི་འགྱིང་བེར་དང་། ལྗང་སྨྲིག་གི་ཐོག་རལ་ནི་གསོལ། ཞབས་
ལ་ཟ་འོག་གི་འབོག་ལྷམ་ནི་མནབས། ཤིན་ཤོན་གྱི་སྐུ་རེག་ནི་བཅིངས། དེ་ནས་ལྷ་
ཚངས་པ་དང་། བརྒྱ་བྱིན་གྱིས། དབུ་ལ་ནི་སེང་དཀར་པོའི་ལ་ཐོད་དང༌། དབང་
གི་སྲོག་ཞུ་ནི་གསོལ། སྐོས་རྗེ་དྲང་དཀར་གྱིས། ཕྱག་ན་སྐོས་ཀྱི་ཆག་ཤིང་ནི་ཕུལ། དེ་
ནས་རྒྱལ་བུའི་སྐུ་ལ་འཁོར་བ་ལྷའི་ཁྱེའུ་ཡི་བཞིན་གཞོན་ནུ་དང་། དཔལ་གྱི་དབང་
ཕྱུག་དང་། ཁྲི་ཤེས་འཁོར་ལོ་དང༌། ནེ་ཏིང་ས་ར་དང་། འདུན་པ་ཀུན་ལྡན་དང༌།
ཀླུ་སྲས་ནོར་འཛིན་དང༌། གཙུག་ཏོར་ནོར་འཛིན་དང་། གཡུང་དྲུང་བདེ་མཆོག་
དང༌། རྒྱལ་སྲས་སད་ནེ་དང་། ཡི་བཞིན་ནོར་འཛིན་དང༌། འཁོར་ལོ་རབ་དགའ་
དང་། གཞོན་ནུ་རབ་དགའ་དང་། བདེ་བ་དོན་རྙེད་དང་། གྲུབ་པའི་དཔལ་དང་།
བཟང་པོ་ལེགས་སྤྱོད་དང༌། མཁས་འཛིན་དང༌། ལྷའི་བུ་མོ་འོད་ལྡན་ཉི་མ་དང་།
ཀླུ་མོ་གཟི་མཛེས་མ་དང་། དབང་འབར་ལེགས་སྒྲོན་དང་། ནེ་ཏིང་འཕྲུལ་མོ་དང༌།
བཀྲ་ཤིས་ལྷ་མོ་དང་། དགའ་བ་དགེ་ལྡན་དང་། གཞོན་ནུ་དགེ་ལྡན་དང༌། གཡུང་
དྲུང་ལྷ་མོ་དང༌། ཡིད་བཞིན་ལྷ་མོ་དང་། ནེ་ལྕམ་འཕྲུལ་མོ་དང༌། ཀུན་དགའ་བཟང་
མོ་དང་། ཤེས་རབ་གསལ་མ་དང༌། ཀླུ་མོ་བཀྲ་ཤིས་མ་དང་། མི་མོ་ཡིད་མཛེས་མ་
དང་། གཉན་ལྕམ་འོད་ལྡན་མ་དང་། གཏོ་བཙུན་ཁྲི་མ་དང་། དེ་ལྟར་ཁྱེའུ་དང་བུ་
མོ་སུམ་ཅུ་རྩ་གཉིས་ཀྱིས། སྐུ་བརྟེན་པ་དང་། ཁྲུས་གསོལ་བ་དང་། བཞད་བགད་
རྩེ་བ་དང༌། གསོལ་འདྲེན་པ་ལ་སོགས་པ་བྱེད་དོ། །དེའི་ཕྱི་རིམ་དུ་བློན་གྱི་དབང་པོ་
གཏོ་ཁྲི་ཤེས་འཁོར་ལོ་དང་། དཔྱད་ནེ་ཙོ་འཕྲུལ་ཏིང་དང༌། མི་རྗེ་སྨྲ་གསལ་དང་།
སྨྲ་མི་ཡིད་འོང་དང༌། སྨྲ་མི་ཤེས་ལྡན་དང་། བྲམ་ཟེ་བཟང་སྐྱོང་དང་། བྲམ་ཟེ་བློ་
གསལ་དང༌། འཇོ་ལ་ས་ཏི་དང་། དཔལ་གྱི་ལེགས་པ་དང་། དཔལ་གྱི་རིན་ཆེན་
བ་མ 5
༥
རང
154



མདོ་སྡེ།
རྒྱལ་སར་ཕྱུང་བའི་མདོ། །
༼ཁ༽
དང་། དཔལ་གྱི་འབྱུང་གནས་དང་། དཔལ་གྱི་གཡུང་དྲུང་དང་། དཔལ་གྱི་འཁོར་
ལོ་དང་། སྒེག་མོ་གསེར་ཕྲེང་དང༌། དཔའ་བོ་དཔལ་སྲས་དང་། དཔའ་བོ་དཔལ་
བཙུན་དང་། དཔའ་བོ་དཔལ་སྐྱོང་དང་། ཕྱྭ་རྗེ་དབང་སྐྱོང་དང༌། ཕྱྭ་སྲས་ཁྲི་རྒྱལ་
དང་། ཕྲུའུ་ནེ་ཙུག་དང་། ཕྱྭ་སྲས་ལེགས་རྒྱལ་དང༌། སྨོན་རྗེ་གླིང་ཐོག་དང་། སྨོན་
སྲས་ལམ་པ་དང་། སྨོན་སྲས་བཞད་པ་དང༌། སྨོན་སྲས་འཕྲུལ་རྗེ་དང༌། ཡེ་རྗེ་
བཙུན་འབར་དང་། ཡེ་དབང་བློ་གྲོས་དང་། ཡེ་སྨོན་གུང་ཁྲི་དང་། ཡེ་སྲས་གནམ་
གྲགས་དང་། མཁར་མི་ཁྲི་སངས་དང་། ཁྲི་ཝེར་རབ་རྒྱལ་དང་། ཁྲི་ཝེར་དབང་ཟིན་
དང་སུམ་ཅུ་རྩ་གཉིས་ཀྱིས། དར་དང་ཟ་འོག་གི་འཇོལ་བེར་ནི་གོན། ཕྱག་ན་འགྱིང་
ཀར་དང་རིན་པོ་ཆེའི་ཕྲེང་བ་ནི་བསྣམས། དབུ་ལ་དར་དཀར་གྱི་ལ་ཐོད་དང་དར་
དམར་གྱི་འཛུམ་ཐོད་ནི་བཅིངས་ནས། རྒྱལ་བུ་ལ་གྲོས་ཀྱི་སྐུལ་འདེབས་པའི་ཚུལ་
བྱེད་དོ། །
དེའི་ཕྱི་རིམ་དུ་བར་བློན་གྱི་དམ་པ་སིང་ང་ལྷའི་བུ་དང༌། ཡོངས་སྦྱིན་དང༌། ཆེ་བ་
རིག་མཆོག་དང་། དགྱེས་ལྡན་དང༌། གར་དབང་དཔལ་དང་། སྟོབས་ཀྱི་རྒྱུ་དང་།
ཉི་མ་བཟང་སྐྱོང་དང་། འཁོར་ལོ་ཅན་དང༌། སྒྲ་གཅན་གྱི་བུ་མར་མེ་འཛིན་དང་།
བསམ་ལྡན་དང་། འདོད་དབང་རྒྱལ་དང་། ཆགས་ཤེས་དང་། དབང་པོ་འཛིན་
དང་། རྩིས་འཛིན་དང་། སྲིད་འཛིན་དང་། ཞིང་སྐྱོང་དཔལ་དང༌། ཁྲི་དཀར་སོ་མ་
ར་ཙ་དང༌། ཁྲི་དཀར་དབང་ལྡན་དང༌། ཁྲི་མ་ལེགས་འབྱུང་དང་། ཁྲི་མ་ཏན་དང༌།
ཁྲི་བརྟན་བཟང་མཆོག་དང་། ཁྲི་བརྟན་ལམ་པ་རྗེ་དང༌། ཁྲིའུ་མཁར་རྗེ་དང་། ཁྲིའུ་
སྨོན་རྗེ་དང་། བྲམ་ཟེ་འདོད་སྐྱོང་དང་། ལེའུ་ལྷ་ལེགས་དང་། རྒྱལ་ཁྲི་རྟེན་མཁར་
དང་། ཕྲུ་གསལ་ལེགས་དང་། བྱཱ་ནེ་ལ་ལོ་དང༌། ཕུའུ་སྨྲ་མཁན་དང་། སྨྲ་བུ་ལེགས་
པ་དང༌། དབང་བསྒྱུར་དགའ་བ་དང་སུམ་ཅུ་རྩ་གཉིས་ཀྱིས་བློན་པོའི་འགྱིང་ཆས་
155



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྣམས་གསོལ་ཏེ། རྒྱ་འབག་དང་། རྒྱ་རྟ་དང་། རྒྱལ་དབང་གི་རོལ་མོ་རྣམས་བསྒྱུར་
ཞིང་། བར་བློན་གྱི་ཚུལ་བྱེད་དོ། །དེའི་ཕྱི་རིམ་དུ། ཕྱི་བློན་སུམ་ཅུ་རྩ་གཉིས་ཀྱིས། རྟ་
དང་གླང་པོ་དང་། མ་ཧེ་དང་། སྐྱིན་བུ་རུ་རིང་རྣམས་ཞོན་ནས། འཁོར་དང་རོལ་
ཚམ་དང་བཅས་ཏེ། ཟུར་ལ་འགྱིང་བའི་ཚུལ་བྱེད་དོ། །དེའི་ཕྱི་རིམ་ན། ལྷ་མིན་གྱི་བུ་
དབང་ལྡན་འཁོར་ལོ་དང་། དམངས་རིགས་ཀྱི་སྟོབས་འཁོར་དཔལ་ལ་སོགས་དམག་
གི་དེད་དཔོན་སུམ་ཅུ་རྩ་གཉིས་ཀྱིས། དམག་མི་འབུམ་ཕྲག་མང་པོ་དང་བཅས་ནས།
གོ་མཚོན་རྣམས་བསྟར་ཏེ། སྐུ་སྲུང་གི་ཚུལ་བྱེད་དོ། །དེའི་ཕྱི་རིམ་དུ། ཚོང་གི་དེད་
དཔོན་ནོར་སྦྱིན་དཔལ་དང་། དབྱིག་ལྡན་ནོར་བུ་ལ་སོགས་ཚོང་དཔོན་སུམ་ཅུ་རྩ་
གཉིས་ཀྱིས། མ་ཧེ་དང་། གླང་པོ་དང་། དྲེའུ་དང་། ཀུ་ཧྲང་གི་ཁལ་རྣམས་འགེལ་
ཞིང་། འཁོར་ཚོགས་འབུམ་ཕྲག་མང་པོ་དང་བཅས་ནས། ཚོང་འདུས་ཀྱི་འཁོར་ལོ་
བསྐོར་རོ། །དེ་ནས་སྟག་དང་། གཡག་དང་། གླང་པོ་དང་། སེང་གེ་དང་བཞིས་
མཐའ་མནན་ནས། ཕོ་བྲང་གི་ཕྱི་རོལ་དུ་བསྐོར་བ་ལ་གཤེགས་སོ། །དེ་ཡང་ཤིང་རྟའི་
ཕྱོགས་བཞི་མཚམས་བརྒྱད་དུ། དར་ཆེན་པོ་བརྒྱད་བཙུགས་སོ། །འཇིག་རྟེན་གྱི་མེས་
པོ་ཚངས་པ་དང༌། ལྷའི་དབང་པོ་བརྒྱ་བྱིན་དང་། ལྷ་ཆེན་མ་ཧཱ་དེ་བ་དང་། ལྷ་ཆེན་
ཁྱབ་འཇུག་དང་། ཀླུའི་རྒྱལ་པོ་དགའ་བོ་དང་། འཇོག་པོ་དང་། མལ་དྲོས་དང་།
གཙུག་ན་རིན་ཆེན་དང་། གཉན་གྱི་རྒྱལ་པོ་གསལ་བ་འོད་ལྡན་དང་། མིའི་དབང་པོ་
འདོད་པ་དགུ་འགྱུར་དང་། ལྷ་མིན་གྱི་རྒྱལ་པོ་ཐང་བཟང་རིང་སྐྱེས་དང་། དབང་པོ་
རབ་གནོན་དང་། དབང་པོ་མགུལ་ཕྲེང་དང༌། སྒྲ་གཅན་འཛིན་དང་། གྷ་དྷ་སླག་
ཆེན་དང༌། སྲིད་རྗེ་འབྲང་དཀར་དང་། སྐོས་རྗེ་དྲང་དཀར་དང༌། ཕྲུ་རྗེ་རིང་དཀར་
དང་། དེ་རྣམས་ཀྱིས་རྟ་དང༌། གླང་པོ་དང་། སེང་གེ་དང་། གླང་པོ་ཆེ་དང༌། མ་
ཧེ་དང་། ཁྱུ་མཆོག་དང་། མཁའ་ལྡིང་དུང་སྤྱན་དང་། གསེར་མིག་དང་། དེ་རྣམས་
156



མདོ་སྡེ།
རྒྱལ་སར་ཕྱུང་བའི་མདོ།
བཅིབས་ནས། རྒྱལ་བུའི་ཕྱོགས་མཚམས་ནས་བསྐོར་ཏེ་གཤེགས་སོ། ། །
དེ་ཡང་དེའི་སྔོན་ལ་སའི་ལྷ་མོ་བརྟན་མ་དང་། ས་བདག་ཁྱབ་པ་དབང་ཆེན་
གཉིས་ཀྱིས་ཕྱག་ན་གསེར་གྱི་འཁོར་ལོ་རྩིབས་སྟོང་ལྡན་པ་དང་གསེར་གྱི་བུམ་པ་
བདུད་རྩི་བཅུད་ཀྱིས་བལྟམས་པ་ཐོགས་ཏེ། འཁོར་སྤར་ཁམས་ཆེན་པོ་བརྒྱད་དང་།
ལོ་སྐོར་བཅུ་གཉིས་དང་། སྨེ་བ་གླིང་དགུའི་ལྷ་དང༌། ལོའི་ལྷ་དང་། ཟླ་བའི་ལྷ་དང་།
ཞག་གི་ལྷ་དང༌། ཟ་མའི་ལྷ་དང༌། དུས་ཚོད་ཀྱི་ལྷ་དང་། སྲུང་བཞིའི་ལྷ་དང་།
རྒྱལ་པོ་དང་། བློན་པོ་དང༌། བཙུན་མོ་དང་། དེད་དཔོན་དང་། བྲན་འཁོར་དང་།
ས་བདག་བྱེ་བ་དུང་ཕྱུར་དང་བཅས་ནས་གཤེགས་པའི་སྣ་དྲངས་སོ། །དེའི་རྒྱབ་ཏུ་
ལྷའི་ཁྱེའུ་དང་བུ་མོ་རྣམས་དང་། ཀླུ་དང་མི་དང་ལྷ་མ་ཡིན་དང༌། སྨྲ་མི་འམ་མི་ལ་
སོགས་པ་རྣམས་ཀྱང་། དར་སྟོང་རྩ་བརྒྱད་ནི་ཕྱིར་རོ། །དུང་སྟོང་རྩ་བརྒྱད་ནི་བུས་
སོ། །རྔ་སྟོང་རྩ་བརྒྱད་ནི་བརྡུངས་སོ། །གཤང་སྟོང་རྩ་བརྒྱད་ནི་དཀྲོལ་ལོ། །མར་མེ་
སྟོང་རྩ་བརྒྱད་ནི་བལྟམ་མོ། །སྤོས་མེ་སྟོང་རྩ་བརྒྱད་ནི་བཏུལ་ལོ། །ལྷ་སངས་སྟོང་རྩ་
བརྒྱད་ནི་བཏེག་གོ །ཡོན་ཆབ་སྟོང་རྩ་བརྒྱད་ནི་སྐྱིལ་ལོ། །མེ་ཏོག་སྟོང་རྩ་བརྒྱད་ནི་
འཐོར་རོ། །
དེ་ལྟར་དུ། ལ་ལ་ཞིག་ནི་ལྷའི་དར་ཕྱར་རོ། །ལ་ལ་ཞིག་ནི་དུང་འབུད་དོ། །ལ་
ལ་ཞིག་ནི་རྔ་བརྡུང་ངོ༌། །ལ་ལ་ཞིག་ནི་གཤང་དཀྲོལ་ལོ། །ལ་ལ་ཞིག་ནི་ཅག་པར་
བརྡེབས་སོ། །ལ་ལ་ཞིག་ནི་ཅིང་ཆེན་སྒྲོག་གོ །ལ་ལ་ཞིག་ནི་ཅོང་ཆེན་བརྡུང་ངོ༌། །ལ་
ལ་ཞིག་ནི་བིང་ཆེན་སྒྲིལ་ལོ། །ལ་ལ་ཞིག་ནི་གླིང་བུ་འབུད་དོ། །ལ་ལ་ཞིག་ནི་པི་ཝང་
སྒྲིལ་ལོ། །ལ་ལ་ཞིག་ནི་སྦ་གླིང་འབུད་དོ། །ལ་ལ་ཞིག་ནི་སྨྱུག་གླིང་འབུད་དོ། །ལ་ལ་
ཞིག་ནི་གནྡྷེ་བརྡུང་ངོ༌། །ལ་ལ་ཞིག་ནི་མར་མེ་འབུལ་ལོ། །ལ་ལ་ཞིག་ནི་ཡོན་ཆབ་
འབུལ་ལོ། །ལ་ལ་ཞིག་ནི་སྐུ་ཁྲུས་གསོལ་ལོ། །ལ་ལ་ཞིག་ནི་ཞལ་ཟས་འབུལ་ལོ། །ལ་
157



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལ་ཞིག་ནི་སྤོས་མེ་བཏུལ་ལོ། །ལ་ལ་ཞིག་ནི་སྤོས་མེ་སྤྲེང་ངོ༌། །ལ་ལ་ཞིག་ནི་སྤོས་དུད་
འབུལ་ལོ། །ལ་ལ་ཞིག་ནི་མེ་ཏོག་ཐུའོ། །ལ་ལ་ཞིག་ནི་མེ་ཏོག་ཁུར་རོ། །ལ་ལ་ཞིག་
ནི་མེ་ཏོག་འབུལ་ལོ། །ལ་ལ་ཞིག་ནི་མེ་ཏོག་མ་དྷ་ར་བ་འབུལ་ལོ། །ལ་ལ་ཞིག་ནི་མེ་
ཏོག་ཧ་རི་ཀ་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་སུ་རི་ཀ་ཞེས་བྱ་བ་འབུལ་
ལོ། །ལ་ལ་ཞིག་ནི་མེ་ཏོག་ཨུ་དུམ་ཝ་ར་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་
ཨུ་མུ་ཏ་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་ཨུཏྤལ་ཞེས་བྱ་བ་འབུལ་ལོ། །ལ་
ལ་ཞིག་ནི་མེ་ཏོག་ནམ་མཁའ་ལྡིང་ཞེས་བྱ་བ་འདུལ་ལོ། །ལ་ལ་ཞིག་ནི་མེ་ཏོག་ཙམ་
པ་ཀ་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་ཧ་ལོ་འབར་བ་ཞེས་བྱ་བ་འབུལ་ལོ།
ལ་ལ་ཞིག་ནི་མེ་ཏོག་དུང་ལོ་འབར་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་གཡུ་
ལོ་འབར་བ་ཞེས་བྱ་བ་འབུལ་ལོ། །ལ་ལ་ཞིག་ནི་མེ་ཏོག་གསེར་ལོ་འབར་བ་ཞེས་བྱ་
བ་འབུལ་ལོ། །ལ་ལ་ཞིག་ནི་མེ་ཏོག་ཟངས་ལོ་འབར་བ་ཞེས་བྱ་བ་འབུལ་ལོ། །ལ་ལ་
ཞིག་ནི་མེ་ཏོག་ལྟ་ན་སྡུག་ཅེས་བྱ་བ་འབུལ་ལོ། །ལ་ལ་ཞིག་ནི་གདུགས་ཁྱེར་རོ། །ལ་
ལ་ཞིག་ནི་བླ་བྲེས་ཕུབ་བོ། །ལ་ལ་ཞིག་ནི་རྒྱལ་མཚན་ཕྱར་རོ། །ལ་ལ་ཞིག་ནི་ཕྱེ་མ་
ཁྱེར་རོ། །ལ་ལ་ཞིག་ནི་འཕུར་མ་བརླབ་བོ། །ལ་ལ་ཞིག་ནི་བ་དན་ཕྱིར་རོ། །ལ་ལ་
ཞིག་ནི་རུ་མཚོན་ཕྱིར་རོ། །ལ་ལ་ཞིག་ནི་གར་བྱེད་དོ། །ལ་ལ་ཞིག་ནི་རོལ་མོ་བསྒྱུར་
རོ། །ལ་ལ་ཞིག་ནི་སྒོང་བསྒྱུར་རོ། །ལ་ལ་ཞིག་ནི་སྒོང་རྩེའོ། །ལ་ལ་ཞིག་ནི་སྒོང་སྤོར་
རོ། །ལ་ལ་ཞིག་ནི་ཤོན་འཁྲབ་བོ། །ལ་ལ་ཞིག་ནི་ཁྱུང་མོའི་ལྡིང་གར་བྱེད་དོ། །ལ་ལ་
ཞིག་ནི་རྟ་མཆོག་གི་དཀྱུས་གར་བྱེད་དོ། །ལ་ལ་ཞིག་ནི་ལྷ་བྲན་གྱི་དགྱེས་གར་བྱེད་
དོ། །ལ་ལ་ཞིག་ནི་ལྷ་མོའི་འཛུམ་གར་བྱེད་དོ། །ལ་ལ་ཞིག་ནི་ཁྲོ་བོའི་འགྱིང་གར་བྱེད་
དོ། །ལ་ལ་ཞིག་ནི་ཤ་ཟའི་རོལ་ཚོམ་བྱེད་དོ། །ལ་ལ་ཞིག་ནི་རྒྱལ་ཆེན་གྱི་འགྱིང་གར་
བྱེད་དོ། །ལ་ལ་ཞིག་ནི་བཙུན་མོའི་ཟུར་སྒེག་བྱེད་དོ། །ལ་ལ་ཞིག་ནི་བློན་པོའི་ཟུར་
158



མདོ་སྡེ།
རྒྱལ་སར་ཕྱུང་བའི་མདོ།
འགྱིང་བྱེད་དོ། །ལ་ལ་ཞིག་ནི་དེད་དཔོན་གྱི་ཚོམ་གླིང་བྱེད་དོ། །ལ་ལ་ཞིག་ནི་ཕོ་ཉའི་
རྒྱུག་འདྲལ་བྱེད་དོ། །ལ་ལ་ཞིག་ནི་གསེར་གྱི་སེང་གེ་ཁྲིད་དོ། །ལ་ལ་ཞིག་ནི་དུང་གི་
སེང་གེ་ཁྲིད་དོ། །ལ་ལ་ཞིག་ནི་སྤོས་ཀྱི་གླང་པོ་ཁྲིད་དོ། །ལ་ལ་ཞིག་ནི་དུང་གི་གླང་
པོ་ཁྲིད་དོ། །ལ་ལ་ཞིག་ནི་བསེའི་བན་གླང་ཁྲིད་དོ། །ལ་ལ་ཞིག་ནི་མཐིང་གི་བྱ་ཁྱུང་
ཁྲིད་དོ། །ལ་ལ་ཞིག་ནི་མུ་མེན་གྱི་གཡུ་འབྲུག་ཁྲིད་དོ། །ལ་ལ་ཞིག་ནི་ཅང་ཤེས་ཀྱི་རྟ་
ཕོ་ཁྲིད་དོ། །ལ་ལ་ཞིག་ནི་མཁའ་ལྡིང་ཤང་ཤང་ཁྲིད་དོ། །ལ་ལ་ཞིག་ནི་མཁའ་ལྡིང་ནེ་
ཙོ་ཁྲིད་དོ། །ལ་ལ་ཞིག་ནི་མཁའ་ལྡིང་རྒྱ་བྱ་ཁྲིད་དོ། །ལ་ལ་ཞིག་ནི་མཁའ་ལྡིང་རྨ་བྱ་
ཁྲིད་དོ། །ལ་ལ་ཞིག་ནི་མཁའ་ལྡིང་བྱེའུ་ཁྲིད་དོ། །ལ་ལ་ཞིག་ནི་མཁའ་ལྡིང་བྱ་མ་ཁྲིད་
དོ། །ལ་ལ་ཞིག་ནི་འགྲོས་མཁས་ངང་པ་ཁྲིད་དོ། །ལ་ལ་ཞིག་ནི་ངུར་པ་སེར་པོ་ཁྲིད་
དོ། །ལ་ལ་ཞིག་ནི་ཁྲུང་ཁྲུང་དཀར་མོ་ཁྲིད་དོ། །ལ་ལ་ཞིག་ནི་སྨྲ་མཁན་ནེ་ཙོ་ཁྲིད་
དོ། །ལ་ལ་ཞིག་ནི་ཁྱིམ་བྱ་དེ་ཕོ་ཁྲིད་དོ། །ལ་ལ་ཞིག་ནི་ཀང་ཀ་རྒོད་པོ་ཁྲིད་དོ། །ལ་
ལ་ཞིག་ནི་བསེ་འུ་རུ་གཅིག་ཁྲིད་དོ། །ལ་ལ་ཞིག་ནི་རིས་བཀྲ་སྟག་མོ་ཁྲིད་དོ། །ལ་ལ་
ཞིག་ནི་གཟིག་ཆེན་ཐིག་ལེ་ཁྲིད་དོ། །ལ་ལ་ཞིག་ནི་གུང་རྒོད་ཝལ་ཝོལ་ཁྲིད་དོ། །ལ་
ལ་ཞིག་ནི་གཡི་སྤྱང་དོམ་དྲེད་ཁྲིད་དོ། །ལ་ལ་ཞིག་ནི་འབྲོང་བུ་རུ་རྒྱས་ཁྲིད་དོ། །ལ་
ལ་ཞིག་ནི་ལྷ་ལུག་སྨན་བདུན་ཁྲིད་དོ། །ལ་ལ་ཞིག་ནི་ལྷ་ར་དཀར་མོ་ཁྲིད་དོ། །ལ་ལ་
ཞིག་ནི་འདོད་འཇོའི་བ་མོ་ཁྲིད་དོ། །ལ་ལ་ཞིག་ནི་འདོད་འབྱུང་མ་ཧེ་ཁྲིད་དོ། །ལ་ལ་
ཞིག་ནི་ཁྱུ་མཆོག་སྔོན་པོ་ཁྲིད་དོ། །ལ་ལ་ཞིག་ནི་ཁྲི་སྒྲ་རུ་རིང་ཁྲིད་དོ། །ལ་ལ་ཞིག་ནི་
ཁྲི་སྙན་ས་ལེ་ཁྲིད་དོ། །ལ་ལ་ཞིག་ནི་ཤ་ར་ན་ར་ཁྲིད་དོ། །ལ་ལ་ཞིག་ནི་གཙོས་མོ་རུ་
རིང་ཁྲིད་དོ། །ལ་ལ་ཞིག་ནི་རྐྱང་བུ་ཁ་དཀར་ཁྲིད་དོ། །ལ་ལ་ཞིག་ནི་རྒྱ་རྟ་འཆམ་པ་
ཁྲིད་དོ། །ལ་ལ་ཞིག་ནི་རྒྱ་འབག་བསྒྱུར་རོ། །ལ་ལ་ཞིག་ནི་ཤིང་རྟའི་འཁོར་ལོ་བསྒྱུར་
རོ། །ལ་ལ་ཞིག་ནི་གླུ་དབྱངས་བསྒྱུར་རོ། །ལ་ལ་ཞིག་ནི་བསྟོད་ཚིག་བྱེད་དོ། །ལ་ལ་
159



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཞིག་ནི་མཆོད་བརྗོད་བྱེད་དོ། །དེ་ལྟར་ལྷའི་རོལ་མོ་དང་། མཆོད་པ་དཔག་ཏུ་མེད་
པ་འབུལ་ཞིང་། རྒྱལ་པོའི་ཕོ་བྲང་ལ་སྐོར་བ་ལན་གསུམ་དུ་བགྱིས་སོ། །དེའི་ཚེ་ན་
ནམ་མཁའ་ལ་འོད་གསལ་བ་མང་པོ་ཤར་རོ། །བར་སྣང་ལ་སྒྲ་སྙན་པ་མང་པོ་གྲགས་
སོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་སོ། །འཇིག་རྟེན་གྱི་ཁམས་ཐམས་
ཅད། གཡོ་འོ་རབ་ཏུ་གཡོའོ། །འགུལ་ལོ་རབ་ཏུ་འགུལ་ལོ། །འུར་རོ་རབ་ཏུ་འུར་རོ།
ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་མོ། །ལྡེག་གོ་རབ་ཏུ་ལྡེག་གོ །
༧ དེ་ནས་རྒྱལ་བུ་འཁོར་དང་བཅས་པ་རྣམས། གྲོང་ཁྱེར་ཆེན་པོ་ཡངས་པ་ཅན་
གྱི་དབུས། རྒྱལ་ས་བར་པོ་སོ་བརྒྱད་ཀྱི་སྒོ་ཁར་བཞུགས་ནས། དྲང་ཆེན་སྐོས་ཀྱི་རྒྱལ་
པོས་གྱི་ལིང་སེར་པོ་རླུང་འདབ་ལ་བཅིབས་ནས། ཕྱག་ན་སྐོས་ཀྱི་ཆག་ཤིང་བསྣམས་
ནས་སྨྲས་པ། ཉོན་ཅིག་སྲིད་པ་གསུམ་པོ་ཉོན། སྟེང་གི་ལྷ་རྣམས་ང་ལ་ཉོན། བར་
སྣང་ལྷ་མིན་ང་ལ་ཉོན། ས་གཞིའི་མི་རྣམས་ང་ལ་ཉོན། ཆུ་གླིང་ཀླུ་རྣམས་ང་ལ་ཉོན།
བྱོལ་སོང་སྡེ་རིགས་ང་ལ་ཉོན། ཡི་དྭགས་གྲོང་ཁྱེར་ང་ལ་ཉོན། དམྱལ་བའི་སྡེ་རིགས་
ང་ལ་ཉོན། ང་ནི་སྐོས་རྗེ་དྲང་དཀར་ཡིན། སྲིད་གསུམ་མདུན་མ་ཅི་ཤོམ་ཡང་།
དབང་ཡིག་ཚང་འཕྲུལ་གྱི་མེ་ལོང་དེ། ང་སྐོས་རྗེ་མིན་པས་མི་དབང་ངོ༌། །སྲིད་པའི་
ལུགས་ལ་ཅི་སྲིད་ཀྱང་། སོ་སོར་ལས་བགོ་འདུན་མ་དེ། ཕྱ་རྗེ་མིན་པས་མི་ཐོན་ནོ། །
དེ་རིང་འཛམ་གླིང་སོག་ཀ་འདིར། རྒྱལ་རིགས་དམུ་ཡི་རྒྱལ་ས་ན། མི་རྗེ་དབང་པོ་ཆེ་
ཡི་གདུང་། རྒྱལ་བུ་དམ་པ་རྒྱལ་སར་ཕྱུང་། སྔོན་གྱི་རྒྱལ་པོའི་གདུང་རྒྱུད་ཡིན། དག་
པ་གཏོ་རྒྱལ་སྐུ་ཚབ་ཡིན། ཚེ་ལོ་བརྒྱ་པའི་འདྲེན་སྟོན་ཡིན། འགྲོ་དྲུག་ཀུན་གྱི་སྐྱབས་
གནས་ཡིན། གཡུང་དྲུང་བོན་གྱི་འབྱུང་གནས་ཡིན། གདུལ་དཀའ་འདུལ་བའི་སྐྱེས་
བུ་ཡིན། འཁྲུངས་དཀའ་མེ་ཏོག་ཨུད་འབར་ཡིན། མཐོང་དཀའ་ཡིད་བཞིན་ནོར་བུ་
ཡིན། སྟེང་གི་ལྷ་ཡང་གུས་པས་ཐུད། བར་གྱི་མི་ཡང་གུས་པས་ཐུད། འོག་གི་ཀླུ་ཡང་
160



མདོ་སྡེ།
རྒྱལ་སར་ཕྱུང་བའི་མདོ།
གུས་པས་ཐུད། ལྷ་མིན་རྣམས་ཀྱང་གུས་པས་ཐུད། དམྱལ་བ་རྣམས་ཀྱང་གུས་པས་
ཐུད། ཡི་དྭགས་རྣམས་ཀྱང་གུས་པས་ཐུད། བྱོལ་སོང་རྣམས་ཀྱང་གུས་པས་ཐུད། དྲི་
ཟ་རྣམས་ཀྱང་གུས་པས་ཐུད། ལྟོ་འཕྱེ་རྣམས་ཀྱང་གུས་པས་ཐུད། ཤ་ཟན་རྣམས་
ཀྱང་གུས་པས་ཐུད། སྲིན་པོ་རྣམས་ཀྱང་གུས་པས་ཐུད། གྲུལ་བུམ་རྣམས་ཀྱང་གུས་
པས་ཐུད། འདབ་ཆགས་རྣམས་ཀྱང་གུས་པས་ཐུད། སྤྲེའུ་རྣམས་ཀྱང་གུས་པས་
ཐུད། གཅན་གཟན་རྣམས་ཀྱང་གུས་པས་ཐུད། རི་དྭགས་རྣམས་ཀྱང་གུས་པས་ཐུད།
གཡུང་དགས་རྣམས་ཀྱང་གུས་པས་ཐུད། མི་འམ་ཅི་ཡང་གུས་པས་ཐུད། འབྱུང་བ་
བཞི་ཡང་གུས་པས་ཐུད། རྒྱལ་བའི་བཀའ་ལ་མི་ཉན་མེད། འཕགས་པའི་ལུང་ལ་མི་
བདེན་མེད། རྒྱལ་པོའི་ཁྲིམས་ལ་མི་རྩི་མེད། བློན་པོའི་ངག་ལ་མི་ཉན་མེད། སྐོས་
པས་བསྐོས་ལ་མི་འཇག་མེད། འདི་ཡེ་སྲིད་གནམ་གྱིས་བསྐོས་པའི་རྒྱལ། ཡེ་རྗེ་སྨོན་
པས་བརྩིགས་པའི་མཁར། བསྐལ་པའི་མཐར་ཡང་ནུབ་པ་མེད། དེ་ཕྱིར་སྲིད་པ་
གསུམ་པོ་ཉོན། ཞེས་གསུངས་སོ། །
༧ དེ་ནས་ལྷ་ཡི་དབང་པོ་བརྒྱ་བྱིན་དང་། ཚངས་པ་དང༌། མ་ཧཱ་དེ་བ་ལ་སོགས་
པ། ལྷ་དམག་བྱེ་བ་དུང་ཕྱུར་དང་བཅས་ནས། རྒྱལ་བུའི་ཞེ་ས་ལུགས་བཞིན་དུ་
ཕུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ལྷ་མིན་གྱི་རྒྱལ་པོ་ཐང་བཟང་རིང་
སྐྱེས་དང་། དབང་པོ་སྡེ་བཞི་ལ་སོགས་པ་ལྷ་མིན་གྱི་དམག་ཚོགས་བྱེ་བ་དུང་ཕྱུར་
དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་ཕུལ་ཞིང་ཕྱོགས་གཅིག་ཏུ་འཁོད་
དོ། །དེ་ནས་མིའི་རྒྱལ་པོ་འཁོར་ལོ་དབང་བསྒྱུར་དང་། དྲུམ་ཤིང་བཅུད་འཐུང་དང་།
མེ་ཏོག་སྦུབས་གནས་དང་། གཡུང་དྲུང་ཁྱིམ་བདུན་གྱི་མི་ལ་སོགས་པ། མིའི་སྡེ་
རིགས་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་
ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་ཀླུའི་རྒྱལ་པོ་དགའ་བོ་དང་། འཇོག་པོ་
161



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང་། མལ་དྲོས་དང་། ཀླུ་ཆེན་པོ་བརྒྱད་དང་། གཙུག་ན་རིན་ཆེན་ལ་སོགས། ཀླུ་
དམག་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་
ཕྱོགས་གཅིག་ཏུ་འཁོད་དོ། །དེ་ནས་ཡང་གཉན་ཆེན་སྤར་བ་དུང་མགོ་དང་། གཉན་
གསུམ་དོད་དེ་རྒྱལ་པ་དང་། གཉན་རྗེ་གོང་སྔོན་ལ་སོགས། གཉན་དམག་བྱེ་བ་དུང་
ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་ཕྱོགས་གཅིག་
ཏུ་འཁོད་དོ། །དེ་ནས་ཡང་ས་བདག་ཁྱབ་པ་དབང་ཆེན་དང༌། སའི་ལྷ་མོ་བརྟན་
མ་དང་། སྤར་ཁམས་བརྒྱད་དང་། ལོ་སྐོར་བཅུ་གཉིས་དང་། སྨེ་བ་གླིང་དགུ་ལ་
སོགས་ས་བདག་གི་དམག་ཚོགས་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་
ལུགས་བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་ནམ་མཁའ་ལ་
གནས་པའི་ཡར་གཡེན་གཉེན་པོ་བཅུ་གསུམ་དང་། བར་སྣང་ལ་གནས་པའི་བར་
གཡེན་གཏོད་པོ་དགུ་དང་། ས་གཞི་ལ་གནས་པའི་ས་གཡེན་ཆེ་བ་བཅུ་གཅིག་ལ་
སོགས་པ། གཡེན་ཁམས་གྱི་དམག་ཚོགས་བྱེ་བ་དུང་ཕྱུར་དང་བཅས་ནས། རྒྱལ་བུ་
ལ་ཞེ་ས་ལུགས་བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་ཤ་ཟན་
དང་སྲིན་པོ་དང་། ལྟོ་འཕྱེ་དང་། གྲུལ་བུམ་དང་། སྲུལ་པོ་དང་། ལུས་སྲུལ་པོ་དང་།
རོ་ལང་ལ་སོགས་པའི་གདོན་ཚོགས་རྣམས་ཀྱང་འཁོར་བྱེ་བ་དུང་ཕྱུར་དང་བཅས་
ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་
ནས་འཇིག་རྟེན་གྱི་ཕྱོགས་སྐྱོང་བ་བཅུ་དང་། རྒྱལ་པོ་ཆེན་པོ་བཞི་འཁོར་དང་བཅས་
པ་རྣམས་ཀྱང་། འཁོར་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་
བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་དམྱལ་བའི་རྒྱལ་པོ་ཨ་
བ་གླང་མགོ་དང་། ཁྲིམས་ཀྱི་རྒྱལ་པོ་ལ་སོགས། དམྱལ་བའི་སྡེ་རིགས་རྣམས་ཀྱང་།
འཁོར་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་
162



མདོ་སྡེ།
རྒྱལ་སར་ཕྱུང་བའི་མདོ། །
ཕྱོགས་གཅིག་ཏུ་འཁོད་དོ། །དེ་ནས་ཡང་ཡི་དྭགས་ཀྱི་རྒྱལ་མོ་ཁ་འབར་མ་དང་། ཡི་
དྭགས་ཀྱི་སྡེ་རིགས་འཁོར་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་
བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་བྱོལ་སོང་གི་རྒྱལ་པོ་ཀླུ་མུར་
ཟངས་དང༌། གླང་པོ་ཆེ་ཁྱུ་མཆོག་དང་། རབ་བརྟན་ལ་སོགས་རྣམས་ཀྱང་། བྱོལ་
སོང་གི་སྡེ་རིགས་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་
འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་འདབ་ཆགས་ཀྱི་རྒྱལ་པོ་ཁྱུང་
དང༌། ཁུ་བྱུག་དང་། ཀང་ཀ་ལ་སོགས་པ། འདབ་ཆགས་ཀྱི་སྡེ་རིགས་འཁོར་བྱེ་
བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་ཕྱོགས་
གཅིག་ཏུ་འཁོད་དོ། །དེ་ནས་ཡང་གཅན་གཟན་གྱི་རྒྱལ་པོ་སེང་གེ་དང་། སྟག་གཟིག་
དང༌། དབྱི་སྤྱང་ལ་སོགས་གཅན་གཟན་གྱི་སྡེ་རིགས་བྱེ་བ་དུང་ཕྱུང་དང་བཅས་ནས།
རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་
རི་དྭགས་ཀྱི་རྒྱལ་པོ་ཤ་ར་ན་དང་། ཁྲི་སྙ་ས་ལེ་དང་། ཁྲི་སྒྲ་རུ་རིང་ལ་སོགས། རི་
དྭགས་ཀྱི་སྡེ་རིགས་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་
འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་མ་ཧེ་དང་། ཁྱུ་མཆོག་ལ་སོགས།
གཡུང་དྭགས་ཀྱི་སྡེ་རིགས་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་
བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །དེ་ནས་ཡང་གླང་པོ་ཆེ་རབ་བརྟན་
དང༌། སྤོས་ཆེན་དང་། བན་གླང་སྨུག་པོ་དང་། བསེ་གླང་འགྱིང་བ་དང་། དུང་
གླང་ཀེ་རུ་དང་། འཁྲུག་གླང་དམར་པོ་དང་། བྱང་ཆུབ་སེམས་ལྡན་ལ་སོགས། གླང་
པོ་ཆེ་བྱེ་བ་དུང་ཕྱུར་དང་བཅས་ནས། རྒྱལ་བུ་ལ་ཞེ་ས་ལུགས་བཞིན་དུ་འབུལ་ཞིང་
ཕྱོགས་གཅིག་ཏུ་འཁོད་དོ། །
དེ་ནས་ཡང་འོལ་མོ་ལུང་རིང་གི་མི་ལ། གདུང་རྒྱུད་ཀྱི་རྒྱལ་པོ་ཤག་རིགས་ཕྲག་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
པར་སྐྱེས་དང་། ཧོས་ཡི་བཞིན་འབྱུང་གནས་དང་། དཔོ་དབང་ལྡན་འབར་སྒྲོན་
དང་། རྒྱ་ཀ་དྷ་ལ་གསེར་གྱི་དབང་ཡིག་ཅན་དང་། གཉན་བསམ་ལྡན་རྒྱལ་བ་དང་།
དེ་རྣམས་ཀྱང་རང་རང་གི་འཁོར་བྱེ་བ་ས་ཡ་དང་བཅས་ནས། རྒྱལ་བུ་ལ་ཞེ་ས་
ལུགས་བཞིན་དུ་འབུལ་ཞིང་ཕྱོགས་གཅིག་ཏུ་འཁོད་དོ། །གཞན་ཡང་གཏོ་ཁྲི་རྗེ་ཐང་
པོ་དང་། དཔྱད་ལེགས་པའི་བློ་གྲོས་དང་། རྗེ་རིགས་འཁོར་ལོ་རབ་དགའ་དང་།
བྲམ་ཟེ་གྷ་དྷ་ས་ར་དང་། དམངས་རིགས་རྒྱལ་བུ་གསལ་ཁྱབ་དང་། དེ་ལ་སོགས་པ་
རྒྱལ་ཕྲན་སུམ་བརྒྱ་དྲུག་ཅུ་ཡང༌། རང་རང་གི་འཁོར་དང་། བློན་པོ་དང་། བཙུན་
མོ་དང༌། དེད་དཔོན་དང་། བྱེ་བ་ས་ཡ་དུང་ཕྱུར་ཁྲག་ཁྲིག་དང་བཅས་ནས། རྒྱལ་
བུ་ལ་ཕྱག་དང་ཞེ་ས་ཚུལ་བཞིན་དུ་འབུལ་ནས་ཕྱོགས་གཅིག་ཏུ་འཁོད་དོ། །
༧ དེ་ནས་ཡང་སྐོས་རྗེ་དྲང་དཀར་གྱིས། རྒྱལ་བུ་ལ་གནམ་གྱིས་བསྐོས་པས་ཆེ་བ་
རྣམས་གསོལ་ཏེ། སྔོན་མ་སྲིད་སྲིད་པའི་ཐོག་མ་ལ། ཡེ་དབྱིངས་ཆེན་པོ་འབྱམས་
ཡས་པ། གང་གིས་མཚོན་དུ་མ་གྲུབ་ཅིང་། རྒྱལ་པོ་བྱ་བ་མ་མཆིས་ཏེ། ཐོག་མར་
རིག་པའི་རྒྱལ་པོ་བྱུང་། གཞན་དབང་མི་འགྱུར་རང་དབང་ཅན། རྒྱལ་པོ་རྣམས་ལ་
དེ་ཡི་སྔ། ཡེ་སྲིད་སྲིད་པ་རིན་པོ་ཆེ། དེ་ལྟར་མ་སྲིད་སྲིད་པ་ཡི། སྟོན་པའི་སྒྲོན་མ་
འགྲོ་བའི་དཔལ། ལྷ་མི་ཀུན་གྱི་མགོན་གྱུར་པའི། རྒྱལ་བུ་ཉིད་ཀྱི་ཐུགས་ལ་མངའ། །
ཉིད་ལ་ཉིད་དུ་མངའ་གསོལ་ལོ། །རང་དབང་འཁོར་ལོ་ཁྱོད་ཀྱིས་བསྒྱུར། གཞན་
དབང་སྲིད་པ་སྐོས་ལ་ཐོབ། དེ་ནས་རྒྱུ་མཐུན་སྲིད་པ་ལ། ཕྱི་སྣོད་འཇིག་རྟེན་མས་
ཡར་ཆགས། ནང་བཅུད་སེམས་ཅན་ཡས་མར་གྲོལ། སངས་པོ་ཡབ་དང་ཆུ་ལྕམ་
ཡུམ། ཐབས་ལ་མཁས་པའི་སྤྲུལ་པ་ལ། སྟོང་ཞེན་བར་དོའི་སེམས་ཅན་རྣམས། ཐར་
པ་བདེ་བར་དྲང་བའི་ཕྱིར། དབང་པོ་དབང་རྟེན་ལུས་སེམས་འབྲེལ། མ་རིག་ཉོན་
མོངས་སུན་དབྱུང་ཕྱིར། བདེ་བ་སྡུག་བསྔལ་ཞིང་དུ་སྲིད། སྤྱི་ཡི་སྡེ་ལ་དྲུག་ཏུ་སྲིད།
164



མདོ་སྡེ།
རྒྱལ་སར་ཕྱུང་བའི་མདོ།
མཐོ་རིས་གསུམ་དང་ངན་སོང་གསུམ། དགེ་བཅུ་སྤྱོད་ན་མཐོ་རིས་སྐྱེས། སྡིག་བཅུ་
སྤྱོད་ནས་ངན་སོང་བརྒྱུད། སྐྱེ་བའི་གནས་ལ་བཞི་རུ་སྲིད། མངལ་དྲོད་སྒོང་དང་
རྫུས་ཏེ་སྐྱེས། འགྲོ་བའི་ལམ་ལ་ལྔ་རུ་སྲིད། དེ་དག་ཐུགས་རྗེའི་ཞིང་སར་སྲིད། དེ་
དག་ཐར་པར་བཀོད་པའི་ཕྱིར། ཐམས་ཅད་འཆོལ་བུར་མ་ཡིན་པར། གང་ལ་ཁྱད་
པར་དཔག་པ་དང༌། འགྲོ་བ་ཀུན་གྱིས་བཀུར་བ་དང་། སྨོན་པའི་ཞིང་དུ་གྱུར་པ་
དང༌། བྲོད་པའི་བདེ་གནས་བསྐྱེད་པའི་ཕྱིར། འགྲོ་བ་སེམས་ཅན་དཔལ་ཤར་བ།
དོན་དམ་ཀུན་རྫོབ་ཟུང་འབྲེལ་དུ། གནམ་ལ་ཉི་ཟླ་ཕྲུག་ཅིག་སྲིད། ས་ལ་རྒྱལ་པོ་
ཡོན་མཆོད་སྲིད། ལས་ལ་དགེ་སྡིག་གཉིས་སུ་སྲིད། རྒྱུ་འབྲས་སྤང་བླང་གཉིས་སུ་
སྲིད། འཁོར་བ་ཐར་པ་གཉིས་སུ་སྲིད། བདེ་དང་སྡུག་བསྔལ་གཉིས་སུ་སྲིད། དེ་
ལྟར་མ་སྲིད་དགུ་སྲིད་ལ། དེ་དག་འཁོར་ལོ་བསྒྱུར་བའི་ཕྱིར། ལྷ་ཁྲི་ཤེས་དཀར་པོའི་
སྤྲུལ་པ་ལས། གསས་ཆེན་རུ་བཞི་མཁའ་འགྱིང་དང་། གཤེན་ལྷའི་བྱིན་གྱིས་བརླབ་
པའི་ཕྱིར། འཁོར་ལོ་དབང་བསྒྱུར་མི་ཡི་རྒྱལ། གདུང་རྒྱུད་རྒྱལ་པོ་དྲུག་ཏུ་སྲིད། ལྷོ་
འཛམ་བུ་གླིང་གི་སོག་ཁར་བབས། དམུ་རི་སྨུག་པོའི་རྩེ་ལ་ཆགས། སྨྲའུ་མི་ཡི་མགོན་
དུ་གྱུར། འཇིག་རྟེན་གསུམ་པོ་འདི་ཉིད་ལ། དེ་བས་ཆེ་བའི་རྒྱལ་མ་མཆིས། དེ་ཡི་
ནང་ན་དཔག་པ་དེ། རྒྱལ་རིགས་དམུ་ཡི་རྒྱལ་པོ་ཡིན། དེ་རིང་རྒྱལ་བུ་རྒྱལ་སར་
འདོན། རྒྱལ་རིགས་དམུ་ཡི་རྒྱལ་སར་བཞུགས། གནམ་ནས་ས་ལ་བསྐོས་པ་ཡིན།
འཁོར་ལོ་བསྒྱུར་བའི་རྒྱལ་པོ་ཁྱེད། གཞན་དབང་མི་འགྱུར་རང་དབང་ཅན། རྒྱལ་
ཕྲན་གཞན་དབང་ཁྱོད་ཀྱིས་བསྒྱུར། ལྷ་ཀླུ་མི་གསུམ་སྐོས་ལ་ཐོབ། རྒྱལ་རིགས་དྲ་
མར་མངའ་གསོལ་ལོ། །དེ་ལྟར་འཁོར་ལོ་བསྒྱུར་རྒྱལ་དང་། ཀུན་རྫོབ་མཚན་མ་མ་
ཡིན་པ། དོན་དམ་ངེས་པའི་མཚན་ཉིད་ནི། འགྲོ་བ་སེམས་ཅན་དོན་ཆེད་དུ། ལྷ་
གཤེན་སྲིད་པའི་ཐུགས་རྗེ་ཤར། བསྐལ་པ་ཡ་ཐོག་རིང་པོ་ནས། མ་ཐོག་ཐ་མ་ཐུང་
165



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ངུའི་བར། ལྷ་གཤེན་སྲིད་པའི་ཐུགས་རྗེ་ཡི། བསྟན་པ་གཅིག་ལ་གནས་ནས་སུ། འགྲོ་
དོན་མཐའ་རུ་ཕྱིན་པའི་ཕྱིར། བསྟན་པ་རེ་ལ་སྟོན་པ་རེ། འདྲེན་པའི་སྟོན་པ་རིམ་
གྱིས་སོང་། ད་ལྟ་བསྐལ་པ་བཟང་པོ་ཡི། ཚེ་ལོ་སྟོང་པ་རྫོགས་ཤུལ་གྱི། ཚེ་ལོ་བརྒྱ་
པའི་དུས་ཚོད་ལ། བསྐལ་བཟང་སངས་རྒྱས་ཁྱེད་ཉིད་བྱོན། བསྟན་པ་གཅིག་ལ་སྟོན་
པ་གཅིག །གླིང་བཞི་གཅིག་ལ་ཉི་མ་གཅིག །གཞན་དབང་མི་འགྱུར་རང་དབང་ཅན།
འགྲོ་དྲུག་གཞན་དབང་ཁྱོད་ཀྱིས་བསྒྱུར། སྲིད་པ་གསུམ་པོ་སྐོས་ལ་ཐོབ། བསྟན་པའི་
སྒྲོན་མར་མངའ་གསོལ་ལོ། །དེ་དག་བསྟན་པའི་ཞིང་ས་ལ། སྟོང་གསུམ་སྟོང་གི་
འཇིག་རྟེན་ན། ཚང་རྒྱུང་བྱེ་བ་ཕྲག་བརྒྱ་ཡོད། ཡས་མར་བརྩེགས་དང་ཕན་ཚུན་
བཀྲམས། གསེར་གྱི་དོང་ཙེ་བརྩེགས་པ་འདྲ། ཟ་འོག་བེར་ཁྱིམ་བཞིན་དུ་གནས། དེ་
དག་འདུལ་བའི་ཞིང་ཁམས་ཏེ། དེ་ཡི་ནང་ནས་དཔག་པ་ཡི། རྩ་ལྔ་བརྩེགས་པའི་
དཀྱིལ་མ་སྟེ། སྔོན་གྱི་སངས་རྒྱས་འཁྲུངས་པའི་ཡུལ། ལྷོ་རྒྱལ་འཛམ་བུ་གླིང་གི་མིག །
སོག་ཁ་མི་འགྱུར་བོན་གྱི་གནས། གཡུང་དྲུང་གསལ་བ་འོད་ཀྱི་གླིང་། བསྐལ་པ་གཡོ་
འཁྲུགས་ཅི་བྱུང་ཡང་། གཞན་དབང་མི་སྤྱོད་རང་དབང་ཅན། འབྱུང་བཞི་ཁ་ལོ་
འདི་ཡི་བསྒྱུར། བདེར་གཤེགས་ཐུགས་རྗེའི་སྟོབས་ལས་གྲུབ། དུས་ཀྱི་མཐའ་ལ་ཐུག་
ནས་སུ། མེ་བདུན་ཆུ་གཅིག་འབྱུང་བའི་དུས། ནམ་མཁར་དཔག་ནས་མི་འཇིག་
བརྟན། མཐར་ནི་བོན་ཉིད་དབྱིངས་སུ་རྫོགས། དེ་རིང་རྒྱལ་བུ་ཁྱེད་ལ་འབུལ། རྒྱལ་
ས་ཆེན་པོར་མངའ་གསོལ་ལོ། །སྤྱིར་ནི་འདུལ་བའི་ཞིང་ཁམས་ལ། སྟོང་གསུམ་སྟོང་
གི་འཇིག་རྟེན་ན། མེ་ཆུ་ས་རླུང་ནམ་མཁའ་ལྔ། བར་སྣང་སྟོང་པའི་གླིང་དྲུག་ལ།
འགྲོ་བ་རིས་དྲུག་ཞིང་ཆེན་དྲུག །ཐོག་མར་རྡོ་རྗེའི་གདན་ལས་སུ། འོག་ཕྱོགས་དམྱལ་
བའི་འཇིག་རྟེན་ཏེ། ཚ་བ་བརྒྱད་དང་གྲང་བ་བརྒྱད། ཉི་ཚེ་ཉེ་འཁོར་གཉིས་ལ་
སོགས། དེ་སྟེང་ཡི་དྭགས་འཇིག་རྟེན་ཏེ། ཕྱི་ཡི་སྒྲིབ་དང་ནང་གི་སྒྲིབ། བར་གྱི་སྒྲིབ་
166



མདོ་སྡེ།
རྒྱལ་སར་ཕྱུང་བའི་མདོ།
པ་ཅན་དང་གསུམ། དེ་སྟེང་བྱོལ་སོང་འཇིག་རྟེན་ཏེ། མཁའ་ལ་རྐྱེན་ཐར་གནས་ན་
སྦྱོང་། བར་ན་འཐུམ་དང་རྣམ་པ་གསུམ། དེ་སྟེང་མི་ཡི་འཇིག་རྟེན་ཏེ། གླིང་བཞིའི་
མི་དང་མི་འམ་ཅི། མེ་ཏོག་སྦུབས་གནས་དྲུམ་ཤིང་བཅུད། གཡུང་དྲུང་ཁྱིམ་བདུན་
འཁོར་ལོ་བསྒྱུར། དེ་སྟེང་ལྷ་མིན་འཇིག་རྟེན་ཏེ། ས་གཡེན་བཅུ་གཅིག་བར་གཡེན་
དགུ། ཡར་གཡེན་གཉེན་པོ་བཅུ་གསུམ་མོ། །དེ་སྟེང་ལྷ་ཡི་འཇིག་རྟེན་ཏེ། རྒྱལ་ཆེན་
རིགས་བཞི་འདོད་ལྷ་དྲུག །གཟུགས་ཁམས་བཅུ་བདུན་གཟུགས་མེད་བཞི། དེ་སྟེང་
དཔག་པའི་གནས་རིགས་བཞི། འགྲོ་བ་འདུལ་བའི་ཞིང་ཁམས་ཏེ། དེ་རིང་རྒྱལ་བུ་
ཁྱེད་ལ་འབུལ། འགྲོ་བ་རིགས་དྲུག་སེམས་ཅན་ལ། མཐོ་བའི་དབུ་ཆུམ་དམའ་མོ་
སྐྱོང་། མ་རིག་པ་ལ་སྒྲོན་མེ་ཐེག །མི་ཤེས་པ་ལ་བློ་གྲོས་སྟོན། མ་གོ་བ་ལ་ནན་ཏན་
མཛོད། མ་རྟོག་ལོག་པ་ཆམ་ལ་ཕོབ། རྡོ་རྗེ་གདན་ནས་རིམ་བཞིན་དུ། གནས་
རིགས་ཆེན་པོ་བཞི་ཡི་སར། ཐབས་དང་ཐུགས་རྗེས་འཚོ་སྐྱོང་མཛོད། གནས་རིགས་
ཆེན་པོ་བཞི་ནས་སུ། བོན་ཉིད་དབྱིངས་སུ་བཟླ་བར་མཛོད། གདུལ་བའི་ཞིང་ལ་
མངའ་གསོལ་ལོ། །འདི་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་
ཁྱག་གོ །ང་སྐོས་པ་མིན་པས་མི་ཤེས་སོ། །དེ་རིང་རྒྱལ་བུའི་ཞིང་དུ་འབུལ། ཞིང་
ཁམས་དར་ལ་རྒྱས་པར་ཤོག །སྒོས་སུ་འཛམ་གླིང་སོག་ག་ཡི། གནས་མཆོག་འོལ་མོ་
ལུང་རིང་ལ། དབལ་སོ་གངས་ཀྱི་ར་བ་ཡི། མུ་ཁྱུད་བདལ་པའི་མཚོ་གླིང་ལ། ཕྱི་གླིང་
ནང་གླིང་བར་གླིང་གསུམ། ཕྱི་ཡི་གླིང་ཆེན་བཅུ་དྲུག་དང་། བར་གླིང་ཉི་ཤུ་རྩ་བཞི་
དང༌། ནང་གི་རྒྱལ་ས་གླིང་བརྒྱད་ལ། ཡུལ་ཆེན་གྲགས་པ་བཅུ་དྲུག་དང༌། ཡུལ་
ཕྲན་སུམ་བརྒྱ་དྲུག་ཅུ་ཡོད། དེ་ལ་གནས་པའི་མངའ་རིས་ལ། གདུང་རྒྱུད་རྒྱལ་པོ་སྡེ་
དྲུག་ཡོད། དེ་བས་ཅུང་ཙམ་དམའ་བ་ཡི། རྗེ་རྒྱལ་བཙད་པོ་སྡེ་བཅུ་ཡོད། དེ་བས་
ཅུང་ཙམ་དམའ་བ་ཡི། རྒྱལ་ཕྲན་སུམ་བརྒྱ་དྲུག་ཅུ་ཡོད། དེ་ལ་ཞབས་ནས་འདེགས་
167



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
པ་ཡི། འབངས་འཁོར་བྱེ་བ་ས་ཡ་ཡོད། འདི་དམུ་རིགས་མིན་པས་མི་དབང་ངོ་།
།རྒྱལ་པོ་མིན་པས་མི་ཁྱག་གོ །ང་སྐོས་པ་མིན་པས་མི་ཤེས་སོ། །དེ་རིང་གནམ་ནས་
བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། ཡང་སྒོས་དམུ་ཡི་རྒྱལ་ས་ལ། ཕྱི་བློན་
སུམ་ཅུ་རྩ་གཉིས་ཡོད། བར་བློན་སུམ་ཅུ་རྩ་གཉིས་ཡོད། ནང་བློན་སུམ་ཅུ་རྩ་གཉིས་
ཡོད། སྐུ་སྲུང་སུམ་ཅུ་རྩ་གཉིས་ཡོད། ཚོང་དང་དམག་དང་བཀའ་ཁྲིམས་གསུམ།
དེད་དཔོན་དགུ་བཅུ་རྩ་དྲུག་ཡོད། གསོས་ཀྱི་འཚོ་བ་འདྲེན་པ་ཡི། ལས་དཔོན་སུམ་
ཅུ་རྩ་གཉིས་ཡོད། ཆིབས་ཀྱི་ཁ་ལོ་བསྒྱུར་བ་ཡི། གུས་འབུལ་སུམ་ཅུ་རྩ་གཉིས་ཡོད།
བསྙེལ་གྱི་ཞབས་ལ་འདེགས་པ་ཡི། སྐུ་གཡོག་སུམ་ཅུ་རྩ་གཉིས་ཡོད། རྒྱལ་གྱི་སྐུ་སྲུང་
མཛད་པ་ཡི། བླ་བོན་སུམ་ཅུ་རྩ་གཉིས་ཡོད། རྒྱལ་ལ་སྐུ་ཁྲུས་གསོལ་བ་ཡི། གཙང་
མཛེས་སུམ་ཅུ་རྩ་གཉིས་ཡོད། རྒྱལ་དང་རོལ་རྩེད་བརྩེ་བ་ཡི། བཙུན་མོ་སུམ་ཅུ་རྩ་
གཉིས་ཡོད། རྒྱལ་ལ་ཞུ་བ་འབུལ་བ་ཡི། འཕྲིན་པ་སུམ་ཅུ་རྩ་གཉིས་ཡོད། རྒྱལ་གྱི་
གང་མཁོ་སྒྲུབ་པ་ཡི། ཤེས་ལྡན་སུམ་ཅུ་རྩ་གཉིས་ཡོད། དེ་རྣམས་རྩ་གསུམ་ལྷ་ལས་
དཔག །རྟག་པར་སྐུ་ལ་འཁོར་བ་ཡི། སྐུ་འཁོར་ཁྲི་ཕྲག་བཅུ་དྲུག་ཡོད། དེ་བས་ཅུང་
ཙམ་དམའ་བ་ཡི། ཡང་འཁོར་འབུམ་ཕྲག་བཅུ་གཉིས་ཡོད། དེ་དམུ་རིགས་མིན་
པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །ང་སྐོས་པ་མིན་པས་མི་ཤེས་སོ།
།དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། ང་བསྐོས་པས་
བསྐོས་པ་ཅི་བཞིན་དུ། འཁོར་རྣམས་དེ་བཞིན་ལས་ངོ་ལོང་། གཞན་ཡང་རྒྱལ་པོའི་
ལོངས་སྤྱོད་ལ། བྱང་ཕྱོགས་གནོད་སྦྱིན་ནོར་གླིང་ན། ལྕགས་ཀྱི་རི་ལ་ལྕགས་ཀྱི་སྒོ།
གནོད་སྦྱིན་རྒྱལ་ས་ཆེན་པོ་འདི། གྲོང་དང་གྲོང་ཁྱེར་གྲོང་རྡལ་ཡོད། ས་རྡོ་བྱ་བ་མ་
གྲུབ་པར། རི་ལུང་རིན་ཆེན་གླིང་དུ་འདུག །གསེར་གྱི་རི་བོ་རྒྱ་ཆེན་ཡོད། དུང་གི་རི་
བོ་དཔངས་མཐོ་ཡོད། གཡུ་ཡི་རི་བོ་མདངས་ལེགས་ཡོད། ཟངས་ཀྱི་རི་བོ་འཁྱིལ་པ་
168



མདོ་སྡེ།
རྒྱལ་སར་ཕྱུང་བའི་མདོ། །
ཡོད། དངུལ་གྱི་རི་བོ་འཁོར་མོ་ཡོད། མཚལ་གྱི་རི་བོ་ཟུར་གསུམ་ཡོད། ལྕགས་ཀྱི་རི་
བོ་ཁྱུད་མོ་ཡོད། རིན་ཆེན་ཁྲོལ་བུའི་ལུང་པ་ཡོད། བིརྱ་ཡི་ནེ་ཐང་ཡོད། ཡན་ལག་
བརྒྱད་ལྡན་མཚོ་མོ་ཡོད། ཡན་ལག་བརྒྱད་ལྡན་སྡོང་པོ་ཡོད། འདོད་འབྱུང་རིན་
ཆེན་སྣ་བརྒྱད་ཡོད། བྱི་རུ་ཤ་རྒྱས་ཟང་ཡག་ཡོད། ཀེ་ཀེ་རུ་ཡི་གྲམ་པ་ཡོད། ཉ་ཕྱིས་
ཕྲ་མེན་འདོད་ཡོན་ཡོད། མུ་མེན་མུ་ཏིག་ཕུང་པོ་ཡོད། རིན་ཆེན་སྣ་ལྔའི་མཆོད་རྟེན་
ཡོད། རིན་ཆེན་སྣ་བརྒྱད་གསས་ཁང་ཡོད། མར་ཞི་གསེར་གྱི་སྐུ་མཁར་ཡོད། མཚོ་
རོ་གཡུ་ཡི་ཁ་པད་ཡོད། ཏིང་ཞི་དངུལ་གྱི་བང་སོ་ཡོད། བཻཌཱུརྱ་ཡི་ལྕགས་རི་ཡོད།
ཏིང་མུ་གལ་གྱི་ཀེའུ་ཚང་ཡོད། རིན་ཆེན་འབྲས་ཀྱི་གཏེར་ཆེན་ཡོད། འབྲུ་དགུ་
བཅུད་ཀྱི་བང་བ་ཡོད། ཙན་དན་སྨན་གྱི་སྡོང་པོ་ཡོད། བདུད་རྩི་གསོས་ཀྱི་ཆུ་བོ་ཡོད།
གནོད་སྦྱིན་བརྒྱད་ཀྱི་སྐུ་མཁར་ཡོད། རྒྱལ་པོ་བཞུགས་པའི་ཕོ་བྲང་ཡོད། མཛེས་
སྡུག་བྱ་ཁྱུང་ཀ་ར་ཡོད། ངོ་མཚར་རི་དྭགས་ཤ་ར་ཡོད། དཔའ་རྩལ་སེང་གེ་གཡུ་
འབྲུག་ཡོད། བརྗིད་ལྡན་ཅང་ཤེས་རྟ་མཆོག་ཡོད། དྲི་ཞིམ་སྤོས་ཀྱི་གླང་པོ་ཡོད།
འདོད་འཇོ་བདུད་རྩིའི་བ་མོ་ཡོད། འདོད་འབྱུང་ཡིད་བཞིན་མ་ཧེ་ཡོད། རིན་ཆེན་
གསེར་གྱི་ས་གཞི་ཡོད། གཡུ་ཡི་ནེ་ལྗོངས་སྐྱེས་པ་ཡོད། གསེར་གྱི་བྱེ་མ་བདལ་པ་ཡོད།
ཡིད་བཞིན་ནོར་བུ་རིན་ཆེན་ཡོད། གཤེན་རབ་འདོད་པ་དགུ་འགྱུར་ཡོད། དེ་ལྟར་
གནོད་སྦྱིན་ནོར་གྱི་གླིང་། དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་
ཁྱག་གོ །བློན་པོ་མིན་པས་མི་ཤེས་སོ། །དེ་རིང་གནམ་གྱིས་བསྐོས་པ་ཡི། རྒྱལ་བུ་
དམ་པ་ཁྱེད་ལ་འབུལ། གཞན་ཡང་རྒྱལ་པོའི་དཀོར་མཛོད་ན། ཡིད་བཞིན་ནོར་བུ་
སྣ་བདུན་ཡོད། གཅིག་དེ་ནམ་མཁའི་མདངས་ལས་གྲུབ། བཻཌཱུརྱ་འོད་ཟླུམ་ལ་འཇོག
རྒྱལ་མཚན་མཐོན་པོའི་ཏོག་ལ་འདྲ། དཔག་བསམ་ཤིང་གི་རྩེ་ལ་གནས། དེ་སྐྱེས་
ཆེན་དམུ་རྒྱལ་ཕྱུག་པོས་ལོན། རྣམ་རྒྱལ་མཆོག་དབང་ནོར་བུ་ཡིན། དེ་དམུ་རིགས་
169



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །
མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་
དམ་པ་ཁྱེད་ལ་འབུལ། གཅིག་དེ་ཆུ་ཤེལ་ཟླ་ལས་གྲུབ། དཀར་སེར་ཟླུམ་འཇམ་རྩེ་མོ་
གསུམ། སུམ་ཅུ་རྩ་གསུམ་དབུས་སུ་གནས། དེ་མེས་པོ་དམུ་བཞེར་རྒྱལ་པོས་ལོན།
འདོད་དགུ་ཕུན་ཚོགས་ནོར་བུ་ཡིན། དེ་དམུ་རིགས་མིན་པས་མི་དབང་ངོ༌། །རྒྱལ་པོ་
མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་
འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། གཅིག་
དེ་མེ་ཤེལ་ཉི་མ་གྲུབ། དམར་སེར་འདབ་བརྒྱད་རྩེ་མོ་གཅིག །གསེར་གྱི་རི་བདུན་
མཁའ་ལ་ཡོད། དེ་དམུ་རྗེ་བཙན་འབར་དེ་ཡིས་ལེན། ཐམས་ཅད་ནོར་བུ་དབང་
འདུས་ཡིན། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །
བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་
ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། གཅིག་དེ་རླུང་བཅུད་ལྕགས་ལས་
གྲུབ། ཏིང་མུར་གལ་འདྲ་བཅུ་དྲུག་ཟུར། རི་རབ་ཁོང་སིང་དཀྱིལ་ན་ཡོད། དེ་
བཙན་པ་གྱེར་ཆེན་དེ་ཡིས་ལོན། གཡུལ་ལས་རྒྱལ་བའི་ནོར་བུ་ཡིན། དེ་དམུ་རིགས་
མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །
མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་
དམ་པ་ཁྱེད་ལ་འབུལ། གཅིག་དེ་མེ་བཅུད་ཟངས་ལས་གྲུབ། ལི་ཁྲི་མཚལ་འདྲ་ཟུར་
གསུམ་པ། མེ་ལྕེ་འཁོར་ལོའི་རྩེ་ན་ཡོད། དེ་དམུ་རྗེ་བཙན་པོ་དེ་ཡིས་ལོན། སྲིད་
གསུམ་ཟིལ་གནོན་ནོར་བུ་ཡིན། དེ་དམུ་རིགས་མིན་པས་མི་དབང་ངོ༌། །རྒྱལ་པོ་
མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་
འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། གཅིག་
170



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
དེ་ཆུ་བཅུད་དངུལ་ལས་གྲུབ། ཨིན་དྲ་གཡུ་འོད་རྩེ་ལྔ་པ། ཀླུ་ཡུལ་ན་དྲའི་གསིང་ལ་
ཡོད། དེ་དམུ་རྒྱལ་ཐིམ་པ་སྐས་ཀྱིས་ལོན། ཀུན་དབང་ཡི་བཞིན་ནོར་བུ་ཡིན། དེ་
དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་
མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་གྱིས་བསྐོས་པ་ཡི།
རྒྱལ་བུ་དམ་པ་ཁྱེད་ལ་འབུལ། གཅིག་དེ་ས་བཅུད་གསེར་ལས་གྲུབ། མར་ཞི་གསེར་
འདྲ་ཟུར་བརྒྱད་པ། རིན་ཆེན་དྲང་མའི་གླིང་ལ་ཡོད། དེ་དམུ་རྒྱལ་ཐོད་དཀར་དེ་
ཡིས་ལོན། སྨོན་ལམ་ཐེབ་པའི་ནོར་བུ་ཡིན། དེ་དམུ་རིགས་མིན་པས་མི་དབང་ངོ༌། །
རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་
པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ།
གཞན་ཡང་རྒྱལ་པོའི་དཀོར་མཛོད་ན། སྔོན་མྱེས་ཆེན་དམུ་རྒྱལ་ཕྱུག་པོ་དེ། དམུ་རི་
སྨུག་པོའི་རྩེ་ལ་བབས། འགྲོ་བ་མི་ཡི་མགོན་དུ་གཤེགས། དེ་སྨྲ་མིའི་མགོ་བོ་གནོན་པ་
དང་། ཡེ་རྗེ་གནམ་གྱིས་བསྐོས་པ་ཡི། ཡེ་སྲིད་འཕྲུལ་གྱི་གོ་ཆ་སྟེ། གོ་ཞུ་འཕར་མ་ལ་
སོགས་ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །
རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་
པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ།
སྒྲ་བླའི་གོ་མཚོན་སྣ་གཅིག་ཡིན། དེ་འོག་དམུ་བཞེར་རྒྱལ་པོ་དེ། སྲིད་པ་སྐོས་ཀྱི་ཡུལ་
དུ་བྱོན། ཡེ་དབང་སྐོས་ཀྱིས་བསྐོས་པ་ཡི། གངས་དཀར་སྐྱབས་ཆེན་ལ་སོགས་ཏེ།
སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་
པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་
གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། དེ་འོག་དམུ་རྗེ་
བཙན་པ་དེ། སྒམ་པོ་ཕྲུ་ཡི་ཡུལ་དུ་བྱོན། ཡེ་སྲིད་ཕྲུ་ཡིས་བསྐོས་པ་ཡི། གར་མ་ཁྱུང་
171



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཤོག་ལ་སོགས་ཏེ། སྒྲ་བླ་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་
ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་
མིན་པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་
འབུལ། དེ་འོག་བཙུན་པོ་གྱེར་ཆེན་དེ། ཡེ་ངམ་གཉིས་ཀྱི་མཚམས་སུ་བྱོན། ཡེ་མཁྱེན་
སྒྲ་བླས་བསྐོས་པ་ཡི། ན་ན་ཚེམ་ཚེམ་ལ་སོགས་ཏེ། སྒྲ་བླའི་གོ་མཚོན་སྣ་དགུ་ཡོད།
དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་
པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་ནས་བསྐོས་
པ་ཡི། རྒྱལ་བུ་དམ་པ་ཁྱེད་ལ་འབུལ། དེ་འོག་དམུ་རྒྱལ་བཙད་པོ་དེ། གསེར་གྱི་རི་
བདུན་ཁ་ལ་བྱོན། མཐུ་ཆེན་ཝེར་མས་བསྐོས་པ་ཡི། གསེར་གྱི་སླག་ཆེན་ལ་སོགས་ཏེ།
སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། རྒྱལ་པོ་མིན་
པས་མི་ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་
གོ །དེ་རིང་གནམ་ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། དེ་འོག་དམུ་
རྒྱལ་ཐེམ་པ་སྐས། བཙུན་པོ་དམུ་ཡི་ཡུལ་དུ་བྱོན། ཅང་སེང་གཉན་གྱིས་བསྐོས་པ་ཡི།
བསེ་ཁྲབ་ཤོལ་མོ་ལ་སོགས་ཏེ། སྒྲ་བླའི་གོ་མཚོན་སྣ་དགུ་ཡོད། དེ་དམུ་རིགས་མིན་
པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་ཤེས་སོ། །
མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་ནས་བསྐོས་པ་ཡི། རྒྱལ་བུ་
དམ་པ་ཁྱེད་ལ་འབུལ། དེ་འོག་དམུ་རྒྱལ་ཐོད་དཀར་ཡབ། ལྷ་སྲིན་མཚམས་ཀྱི་གཟུ་
ལ་གཤེགས། ཐུགས་ཀར་ལྷ་ཡིས་བསྐོས་པ་ཡི། ཁྲོ་ཆུ་དམུ་རྫོང་ལ་སོགས་ཏེ། སྒྲ་བླའི་
གོ་མཚོན་སྣ་དགུ་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་
ཁྱག་གོ །བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་
རིང་གནམ་གྱིས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། གཞན་ཡང་རྒྱལ་པོའི་
172



མདོ་སྡེ།
རྒྱལ་སར་ཕྱུང་བའི་མདོ། །
ཁ༽
དཀོར་མཛོད་ན། ཡེ་རྗེ་གནམ་གྱིས་བསྐོས་པ་ཡི། རིན་ཆེན་འཕྲུལ་གྱི་སླག་པ་ཡོད།
རྩ་གསུམ་ལྷ་ལས་བྱུང་བ་ཡི། ལྷ་ཡི་དཔྱང་བུ་སྲུབ་མེད་ཡོད། གང་ཆེན་སྲིད་རྗེས་
ཕུལ་བ་ཡི། ཟིལ་གནོན་ཁྱུང་གི་སླག་པ་ཡོད། དྲང་ཆེན་སྐོས་ཀྱིས་ཕུལ་བ་ཡི། སེང་གེ་
དཀར་མོའི་སླག་པ་ཡོད། སྒམ་ཁྱེར་ཕུ་ཡིས་ཕུལ་བ་ཡི། ཡེ་རྩེ་འཕྲུལ་གྱི་སླག་པ་ཡོད།
ཚངས་པ་ཆེན་པོས་ཕུལ་པ་ཡི། ཡོངས་རྒྱལ་འབྲུག་གི་སླག་པ་ཡོད། ལྷ་མིན་རྒྱལ་པོས་
ཕུལ་བ་ཡི། གོ་ཆ་འཕྲུལ་གྱི་སླག་པ་ཡོད། མལ་དྲོས་ཀླུ་ཡིས་ཕུལ་བ་ཡི། མེ་ཏོག་ལྡུམ་
འཛིན་སླག་པ་ཡོད། མ་སང་གཉན་གྱིས་ཕུལ་བ་ཡི། གཉན་གྱི་ག་ཤ་གོང་སྔོན་ཡོད།
ས་བདག་རྒྱལ་པོས་ཕུལ་བ་ཡི། གསེར་གྱི་གབ་ཙེ་འཕྲུལ་སླག་ཡོད། ཤ་ཟན་སྲིན་གྱིས་
ཕུལ་བ་ཡི། སྲིན་གྱི་མཐིང་ནག་མུན་རྫོང་ཡོད། ནག་པོ་བདུད་ཀྱིས་ཕུལ་བ་ཡི།
བདུད་ཀྱི་མཐིང་དམར་ཡོངས་རྫོང་ཡོད། དམར་པོ་བཙན་གྱིས་ཕུལ་བ་ཡི། བཙན་
གྱི་ལེ་བརྒན་དམར་པོ་ཡོད། རྒྱལ་ཆེན་རིགས་བཞིས་ཕུལ་བ་ཡི། རྒྱལ་གྱི་འགྱིང་བེར་
ཆ་བཞི་ཡོད། དེ་དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །
བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་
གྱིས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། དེ་རྒྱལ་གྱི་མནབས་པའི་ན་བཟའ་
ཡིན། གཞན་ཡང་རྒྱལ་པོའི་དཀོར་མཛོད་ན། ཡེ་རྗེ་གནམ་གྱིས་བསྐོས་པ་ཡི། འཕྲུལ་
གྱི་གླེགས་བམ་ཆ་ལྔ་ཡོད། དེ་ལྷ་མི་གང་གིས་མ་བྲིས་པའི། རང་བཞིན་མཁའ་ལས་
བྱོན་པ་ཡི། སྲིད་པ་རྒྱུད་ཀྱི་བོན་སྒོ་ཡིན། གནམ་ནས་དོག་ལ་བབས་པ་ཡི། རིན་ཆེན་
མཆོད་རྟེན་སྡེ་ལྔ་ཡོད། མཁའ་ལས་རང་བཞིན་བྱོན་པ་ཡི། འོད་ཟེར་འཕྲོ་བའི་ལྷ་ལྔ་
ཡོད། དེ་རྒྱལ་གྱི་ཞེ་ས་ཕུལ་བའི་རྟེན། གསུང་དབྱངས་དུས་སུ་སྒྲོག་པ་ཡོད། དེ་དམུ་
རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་མི་
ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་གྱིས་བསྐོས་པ་ཡི།
173



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྒྱལ་བུ་དམ་པ་ཁྱེད་ལ་འབུལ། བཀུར་སྟི་རིམ་གྲོའི་མཆོད་གནས་ཡིན། གཞན་ཡང་
རྒྱལ་པོའི་དཀོར་མཛོད་ན། ཡེ་རྗེ་གནམ་གྱིས་བསྐོས་པ་ཡི། འཕྲུལ་གྱི་ཡིག་ཚང་སྡེ་ལྔ་
ཡོད། སྐོས་ཀྱི་བྱང་བུ་ཆ་ལྔ་ཡོད། སྲིད་པའི་རྩིས་བྱང་ཆ་ལྔ་ཡོད། འཕྲུལ་གྱི་མེ་ལོང་
ཆ་ལྔ་ཡོད། མ་སྒྲིབ་ཁམས་གསུམ་གསལ་བ་ཡོད། འཕྲུལ་གྱི་གབ་ཙེ་དགུ་སྐོར་ལ།
སྲིད་པ་སྟོང་རྩིས་གསལ་བ་ཡོད། ཚེ་རབས་ལས་ཀྱི་བྱང་བུ་ལ། སྔ་ཕྱི་ད་ལྟ་བཀྲ་བ་
ཡོད། སྤྱིར་ཡང་འགྲོ་བ་རིགས་དྲུག་དང་། སྒོས་སུ་ལྷ་ཀླུ་མི་གསུམ་ལ། ཀུན་གྱི་ནང་
ནས་རྒྱལ་ཆེ་ཞིང་། ཀུན་ལ་བཀའ་དབང་བཙན་པ་ཡི། བཀའ་རྟགས་སུམ་ཅུ་རྩ་
གཉིས་ཡོད། རྒྱལ་གྱིས་གཞན་ལ་བསྐོས་པ་ཡི། ལུང་གི་ཡིག་ཚང་བརྒྱད་ཅུ་ཡོད། དེ་
དམུ་རིགས་མིན་པས་མི་དབང་ངོ༌། །རྒྱལ་པོ་མིན་པས་མི་ཁྱག་གོ །བློན་པོ་མིན་པས་
མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་གྱིས་བསྐོས་པ་ཡི།
རྒྱལ་བུ་དམ་པ་ཁྱེད་ལ་འབུལ། རྒྱལ་གྱི་ཆེ་བའི་ཡིག་ཚང་ཡིན། གཞན་ཡང་རྒྱལ་པོའི་
དཀོར་མཛོད་ན། མ་སྲིད་སྲིད་པའི་འཁོར་ལོ་ཡོད། སྲིད་པའི་སྒྱུ་འཕྲུལ་དྲྭ་བ་ཡོད།
སྣང་འགྱུར་སྒྱུ་མའི་གླིང་ཆེན་ཡོད། དྲུམ་ཤིང་བཅུད་ཀྱི་བདུད་རྩི་ཡོད། མ་རྨོས་འབྲུ་
བཅུད་བང་མཛོད་ཡོད། བདུད་རྩི་ས་ཞག་འདམ་བུ་ཡོད། སྒྲ་མི་སྙན་གྱི་ཚེ་མདའ་
ཡོད། གནམ་ཕྱི་གུང་རྒྱལ་དམུ་ཡད་ཡོད། མེ་ཤེལ་ཉི་མའི་སྙིང་པོ་ཡིས། མུན་པའི་
གླིང་ཁྲོད་གསལ་བ་ཡོད། ཆུ་ཤེལ་ཟླ་བའི་སྙིང་པོ་ཡིས། ཀླུ་ཡི་གྲོང་ཁྱེར་གསལ་བ་
ཡོད། དེ་དམུ་རིགས་མིན་པས་མི་དབང་ངོ༌། རྒྱལ་པོ་མིན་པས་མི་ཁྱག་གོ །བློན་པོ་
མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་ནས་
བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། རྒྱལ་ཀྱི་སྐུ་རྟེན་བང་མཛོད་ཡིན།
གཞན་ཡང་རྒྱལ་པོའི་དཀོར་ནོར་ལ། ནང་ནོར་དམ་པ་རིན་ཆེན་གླིང་། ཟད་དང་
སྟོར་བའི་སྡུག་བསྔལ་མེད། གནོད་སྦྱིན་ཚོགས་གྱི་ནོར་སྲུང་བྱེད། ཕྱི་མའི་ནོར་གྱི་
174



མདོ་སྡེ།
རྒྱལ་སར་ཕྱུང་བའི་མདོ།
དགོས་པ་མེད། ཟད་དང་ཤི་དང་སྟོར་བ་ཅན། འོན་ཀྱང་རྒྱལ་པོའི་དཀོར་ནོར་དུ།
སྐུ་རྐྱེན་ལོངས་སྤྱོད་རོལ་མོ་ལ། རྩ་གསུམ་ལྷ་ལས་བབས་པ་ཡི། དུང་གླང་དཀར་པོ་
ལྔ་བརྒྱ་ཡོད། རི་བདུན་ཁ་ལས་བབ་པ་ཡི། གསེར་གྱི་གླང་པོ་ལྔ་བརྒྱ་ཡོད། རི་རབ་
ཟོམ་ནས་བྱུང་བ་ཡི། ལྷ་མིན་གླང་པོ་ལྔ་བརྒྱ་ཡོད། ཀླུ་ཡི་ཡུལ་ནས་བྱུང་བ་ཡི། ཆུ་
གླང་སྔོན་པོ་ལྔ་བརྒྱ་ཡོད། དྲང་མའི་གླིང་ནས་བྱུང་བ་ཡི། འདོད་འཇོ་བ་མོ་ལྔ་བརྒྱ་
ཡོད། མུ་ཁྱུད་མཚོ་ལས་བྱུང་བ་ཡི། འདོད་འབྱུང་མ་ཧེ་ལྔ་བརྒྱ་ཡོད། དབང་ལྡན་
ཡུལ་ནས་བྱུང་བ་ཡི། ཁྱུ་མཆོག་ཁྱུང་རུ་ལྔ་བརྒྱ་ཡོད། ནགས་ཚལ་གླིང་ནས་བྱུང་བ་
ཡི། སྨན་གྱི་གླང་པོ་ལྔ་བརྒྱ་ཡོད། དྲི་ཞིམ་ཚལ་ནས་བྱུང་བ་ཡི། སྤོས་ཀྱི་གླང་པོ་ལྔ་
བརྒྱ་ཡོད། བྱང་ཆུབ་སེམས་དང་ལྡན་པ་ཡི། ཡིད་བཞིན་གླང་པོ་ལྔ་བརྒྱ་ཡོད། ཡ་
མཚན་ལྟ་ན་སྡུག་པ་ཡི། ངོ་མཚར་རི་དྭགས་ལྔ་བརྒྱ་ཡོད། མཛེས་དགུ་བརྗིད་དང་
ལྡན་པ་ཡི། རིས་བཀྲ་གཅན་ཟན་ལྔ་བརྒྱ་ཡོད། འཕུར་འཇོལ་ལྡིང་དང་སྐད་སྙན་
པའི། འདབ་ཆགས་བྱ་རིགས་འབུམ་ཕྲག་ཡོད། ཅང་ཤེས་རིག་པ་གསལ་བ་ཡི།
མཛེས་པའི་རྟ་མཆོག་ལྔ་བརྒྱ་ཡོད། དེ་བས་ཅུང་ཙམ་དམའ་བ་ཡི། ཡོ་མ་ཉི་ཁྲི་དགུ་
འབུམ་ཡོད། དེ་འཕེལ་ཆེན་གཡང་གི་རུ་མ་ཡིན། རྟ་བདག་ཀུ་བེ་ར་ཡིས་བྱེད། རྟ་ལྷ་
འཕེན་པོས་འཚོ་ཞིང་སྐྱོང་། གཞན་ཡང་གཡང་ལྷ་སྤུན་དགུ་ལ། སོ་སོར་བསྐོས་པའི་
གཉེར་རེ་ཡོད། དེ་དམུ་རིགས་མིན་པས་མི་དབང་ངོ་། །རྒྱལ་པོ་མིན་པས་མི་ཁྱག་གོ །
བློན་པོ་མིན་པས་མི་ཤེས་སོ། །མཁར་སོ་བརྒྱད་མིན་པས་མི་འཇོག་གོ །དེ་རིང་གནམ་
ནས་བསྐོས་པ་ཡི། རྒྱལ་བུ་དམ་པ་ཁྱེད་ལ་འབུལ། སྐུ་རྐྱེན་ལོངས་སྤྱོད་དཀོར་དུ་
འབུལ། དེ་རིང་ལྷ་ཀླུ་མི་གསུམ་དང༌། སྲིད་པ་གསུམ་གྱི་འཇིག་རྟེན་ན། གནས་པའི་
སྐྱེ་འགྲོ་མ་ལུས་ཀུན། ང་སྐོས་པས་བསྐོས་པ་ཅི་བཞིན་དུ། རྒྱལ་བུ་དམ་པའི་ཞབས་
ནས་ཐེག །སྐོས་ཀྱི་སྨོན་ལམ་བཙན་པར་ཤོག །རྒྱལ་གྱི་སྐུ་ཚེ་རིང་བར་ཤོག །བློན་གྱི་
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཞལ་ཁ་དྲོ་བར་ཤོག །བཙུན་མོའི་ཆབ་སྲིད་འཕེལ་བར་ཤོག །དེད་དཔོན་གཡུལ་ལས་
རྒྱལ་བར་ཤོག །ཚོང་དཔོན་བསམ་པ་འགྲུབ་པར་ཤོག །ཁྲིམས་དཔོན་ཞིང་ཁམས་
བདེ་བར་ཤོག །འཁོར་འབངས་བདེ་སྐྱིད་འཚོགས་པར་ཤོག །རྒྱལ་ཁམས་མངའ་
རིས་དར་བར་ཤོག །སྟོང་ཁམས་འཁྲུག་པ་ཞི་བར་ཤོག །མི་དགེ་སྡིག་ཚོགས་ནུབ་
པར་ཤོག །སྣང་སྲིད་དགེ་བ་འཕེལ་བར་ཤོག །ཆར་ཆུ་དུས་སུ་འབབ་པར་ཤོག །ལོ་
ཏོག་རྟག་ཏུ་ལེགས་པར་ཤོག །ཕྱོགས་དུས་གནས་སྐབས་ཐམས་ཅད་དུ། བཀྲ་ཤིས་
དར་རྒྱས་ཁྱབ་པར་ཤོག །ཅེས་གསུངས་ཏེ། རྒྱལ་བུ་རྒྱལ་ས་རུ་ཕྱུང་ནས་སྐོས་པས་
སྨོན་ལམ་བཏབ་བོ། །དེ་ལ་རྒྱལ་བུ་ཡང་ཤིན་ཏུ་ངོ་མཚར་སྐྱེས་ནས། ཞལ་འཛུམ་
པར་མཛད་དོ། །
༧ དེའི་ཚེ་འཇིག་རྟེན་གྱི་མེས་པོ་ཚངས་པས་གསོལ་པ། གཤེན་རབ་ཆེན་པོ་འགྲོ་
བའི་དཔལ་དང་མགོན། བསྐལ་བཟང་དབུས་ན་འདྲེན་པའི་གཙོ་བོ་ཆེ། དྲི་མེད་
གཙུག་ཕུད་བདུད་ལས་རྣམ་པར་རྒྱལ། མི་ཕམ་མགོན་གྱུར་ཁྱེད་ལ་ཕྱག་འཚལ་ལོ། །
བདག་ཅག་ཁྱེད་ཀྱི་རྗེས་སུ་གཞོལ་པར་བགྱི། ལྷ་ཁམས་གསལ་བའི་སྒྲོན་མེ་མཛད་དུ་
གསོལ། ཞེས་ཞུས་སོ། །ལྷ་མིན་རྒྱལ་པོ་ཐང་བཟང་རིང་སྐྱེས་ཀྱིས་གསོལ་པ། གཤེན་
རབ་ཆེན་པོ་འགྲོ་བའི་དཔལ་དང་མགོན། བོན་ཉིད་དབྱིངས་ནས་ཚད་མེད་ལོངས་
སྤྱོད་རྫོགས། འགྲོ་བའི་དོན་ལ་ཅིར་ཡང་སྤྲུལ་པའི་སྐུ། སྤྲུལ་པའི་སྐུ་མཆོག་ཁྱོད་ལ་
ཕྱག་འཚལ་ལོ། །བདག་ཅག་ཁྱོད་ཀྱི་རྗེས་སུ་གཞོལ་བར་བགྱི། ལྷ་མིན་འདྲེན་པའི་སྟོན་
པ་མཛད་དུ་གསོལ། མིའི་རྒྱལ་པོ་འཁོར་ལོ་དབང་བསྒྱུར་གྱིས་གསོལ་པ། གཤེན་རབ་
ཆེན་པོ་འགྲོ་བའི་དཔལ་དང་མགོན། རྐང་གཉིས་གཙོ་བོ་ལྷ་མི་དམ་པའི་མཆོག །
མཆོད་འོས་བཀུར་འོས་ཀུན་གྱིས་ཕྱག་བྱར་འོས། རྟག་ཏུ་རི་མོར་འོས་པ་ཁྱོད་ལ་
བསྟོད། བདག་ཅག་ཁྱོད་ཀྱི་རྗེས་སུ་གཞོལ་བར་བགྱི། མི་ཁམས་འདྲེན་པའི་སྟོན་པ་
176



མདོ་སྡེ།
རྒྱལ་སར་ཕྱུང་བའི་མདོ།
མཛད་དུ་གསོལ། བྱོལ་སོང་གི་རྒྱལ་པོ་ཀླུ་འཇོག་པོས་གསོལ་པ། གཤེན་རབ་ཆེན་པོ་
འགྲོ་བའི་དཔལ་དང་མགོན། སྦྱིན་པ་ཚུལ་ཁྲིམས་བཟོད་དང་བརྩོན་འགྲུས་ཕུལ།
ཏིང་འཛིན་བསམ་གཏན་ཤེས་རབ་མཆོག་གྱུར་པ། ཕ་རོལ་ཕྱིན་པའི་རྒྱལ་པོ་ཁྱེད་ལ་
འདུད། བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། བྱོལ་སོང་འདྲེན་པའི་སྟོན་པ་
མཛད་དུ་གསོལ། ཡི་དྭགས་ཀྱི་རྒྱལ་མོ་ཁ་ལ་མེ་འབར་མས་གསོལ་པ། གཤེན་རབ་
ཆེན་པོ་འགྲོ་བའི་དཔལ་དང་མགོན། སྦྱིན་པ་ཆར་འབེབས་འགྲོ་དྲུག་རེ་བ་སྐོང་།
སྡུག་བསྔལ་རྒྱ་མཚོར་བྱིང་པ་སྐམ་པར་འདོན། ཞི་བ་ཆགས་བྲལ་ཁྱེད་ལ་ཕྱག་འཚལ་
ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། ཡི་དྭགས་འདྲེན་པའི་སྟོན་པ་
མཛད་དུ་གསོལ། དམྱལ་བའི་དེད་དཔོན་ཨ་བ་གླང་མགོས་གསོལ་པ། གཤེན་རབ་
ཆེན་པོ་འགྲོ་བའི་དཔལ་དང་མགོན། བྱམས་པའི་མཆོག་ལྡན་མི་འགྱུར་གཡུང་དྲུང་
ཅན། ཞེ་སྡང་དབལ་འཇོམས་འཁོར་བ་རྒྱུན་གཅོད་པ། ངན་སོང་སྦྱོང་མཛད་རྒྱལ་པོ་
ཁྱེད་ལ་འདུད། བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། དམྱལ་ཁམས་འདྲེན་
པའི་སྟོན་པ་མཛད་དུ་གསོལ། གཞན་ཡང་མ་ཧཱ་དེ་བ་ལ་སོགས། ནམ་མཁའི་ལྷ་ཆེན་
པོ་བརྒྱད་ཀྱིས་གསོལ་པ། གཤེན་རབ་ཆེན་པོ་འགྲོ་བའི་དཔལ་དང་མགོན། ཐུགས་ཀྱི་
རྒྱ་ཁྱོན་ནམ་མཁའི་མཐའ་དང་མཉམ། དཔག་གི་མི་དཔོག་གང་གིས་གཞལ་མི་ལོང་།
རྒྱ་ཆེ་མཐའ་ཡས་ཁྱེད་ལ་ཕྱག་འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་
བགྱི། ལྷ་ཁམས་འདྲེན་པའི་སྟོན་པ་མཛད་དུ་གསོལ། གཟའི་རྒྱལ་པོ་པ་ཝ་སངས་ལ་
སོགས། བར་སྣང་གི་གཟའ་ཆེན་པོ་བརྒྱད་ཀྱིས་གསོལ་པ། གཤེན་རབ་ཆེན་པོ་འགྲོ་
བའི་དཔལ་དང་མགོན། ཆུ་ཟླའི་དཀྱིལ་འཁོར་རབ་ཏུ་རྒྱས་པ་ལ། ཉི་མའི་དཀྱིལ་
འཁོར་འོད་སྟོང་འབར་བ་པོ། གཟི་བརྗིད་ཟིལ་གནོན་རྒྱལ་པོ་ཁྱེད་ལ་བསྟོད། བདག་
ཅག་ཁྱེད་ཀྱི་རྗེས་སུ་གཞོལ་བར་བགྱི། གཟའ་ཁམས་འདྲེན་པའི་སྟོན་པ་མཛད་དུ་
177



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གསོལ། ཀླུའི་རྒྱལ་པོ་དགའ་བོ་ལ་སོགས། ས་གཞིའི་ཀླུ་ཆེན་པོ་བརྒྱད་ཀྱིས་གསོལ་པ།
གཤེན་རབ་ཆེན་པོ་འགྲོ་བའི་དཔལ་དང་མགོན། བོན་ཉིད་རབ་འབྱམས་དག་པའི་རྒྱ་
མཚོ་ན། ཡེ་ཤེས་བདུད་རྩི་ཆུ་བོའི་རྒྱུན་སྦྲེང་ཞིང༌། ཉོན་མོངས་འཁྲུ་བའི་རྒྱལ་པོ་ཁྱེད་
ལ་བསྟོད། བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། ཀླུ་ཁམས་འདྲེན་པའི་སྟོན་
པ་མཛད་དུ་གསོལ། གཉན་གྱི་རྒྱལ་པོ་གསལ་བ་འོད་ལྡན་གྱིས་གསོལ་པ། གཤེན་
རབ་ཆེན་པོ་འགྲོ་བའི་དཔལ་དང་མགོན། དབྱིངས་ནས་སྐུ་སྤྲུལ་རང་བཞིན་མཁའ་
ལ་བྱོན། དོག་ལ་སེམས་ཅན་དོན་མཛད་རིན་པོ་ཆེ། རྒྱལ་སྲས་འཕགས་པ་ཁྱེད་ལ་
ཕྱག་འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། གཉན་ཁམས་འདྲེན་
པའི་སྟོན་པ་མཛད་དུ་གསོལ། ས་བདག་གི་རྒྱལ་པོ་ཁྱབ་པ་དབང་ཆེན་གྱིས་གསོལ་པ།
གཤེན་རབ་ཆེན་པོ་འགྲོ་བའི་དཔལ་དང་མགོན། བྱམས་སེམས་སྤྱོད་པའི་སྟོང་ཉིད་
བརླབ་པོ་ཆེ། འཇིག་རྟེན་གསུམ་པོ་ཀུན་ན་གཡོ་བ་ཡི། སྒྱུ་མ་ཆོ་འཕྲུལ་ཆེ་ལ་ཕྱག་
འཚལ་ལོ། །བདག་ཅག་ཁྱོད་ཀྱི་རྗེས་སུ་གཞོལ་བར་བགྱི། ས་བདག་འདྲེན་པའི་སྟོན་
པ་མཛད་དུ་གསོལ། བདུད་ཀྱི་རྒྱལ་པོ་རི་སྟེ་འགོང་ཉག་གིས་གསོལ་པ། གཤེན་རབ་
ཆེན་པོ་འགྲོ་བའི་དཔལ་དང་མགོན། ཞི་བའི་ངང་ལ་ཁྲོས་པའི་དབལ་ཆེ་ཞིང་། ལོག་
པ་ཚར་གཅོད་དགྲ་བགེགས་ཟིལ་གནོན་པའི། བདུད་འདུལ་དཔའ་བོ་ཁྱེད་ལ་ཕྱག་
འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། བདུད་ཁམས་འདྲེན་པའི་
སྟོན་པ་མཛད་དུ་གསོལ། བཙན་གྱི་རྒྱལ་པོ་ཉི་འོད་ཀུན་ཁྱབ་ཀྱིས་གསོལ་པ། གཤེན་
རབ་ཆེན་པོ་འགྲོ་བའི་དཔལ་དང་མགོན། རྫུ་འཕྲུལ་མྱུར་མགྱོགས་ཐུགས་རྗེའི་ཞགས་
པ་ཡིས། ན་རག་འདམ་འདྲེན་ལོག་པ་འཆིང་སྡོམ་པའི། དྲེགས་པ་ཟིལ་གནོན་ཁྱེད་
ལ་ཕྱག་འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། བཙན་ཁམས་
འདྲེན་པའི་སྟོན་པ་མཛད་དུ་གསོལ། འཚམས་ཀྱི་རྒྱལ་པོ་ཡ་བོ་མགོ་དགུས་གསོལ་པ།
178



མདོ་སྡེ།
རྒྱལ་སར་ཕྱུང་བའི་མདོ།
གཤེན་རབ་ཆེན་པོ་འགྲོ་བའི་དཔལ་དང་མགོན། རྒྱལ་བ་སྟོན་པ་མི་རྗེ་ལྷ་ཡི་རྒྱུད།
སྣང་སྲིད་སྐོས་འདེབས་ཡོ་དྲང་གཟུ་བོ་མཛད། དྲང་ཤིང་དཀར་པོ་ཁྱེད་ལ་ཕྱག་
འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། འཚམས་ཁམས་འདྲེན་པའི་
སྟོན་པ་མཛད་དུ་གསོལ། དམུའི་རྒྱལ་པོ་བཙུན་ཐོག་སྐྱོལ་པོས་གསོལ་པ། གཤེན་རབ་
ཆེན་པོ་འགྲོ་བའི་དཔལ་དང་མགོན། ལྐུགས་པ་ཁ་འབྱེད་འཕྲུལ་གྱི་ཡི་གེ་ཡིས། མི་
ཤེས་བློ་སྦྲམ་ཐ་རམས་བཀྲོལ་མཛད་པའི། འཕྲུལ་གྱི་རྒྱལ་པོ་ཁྱེད་ལ་ཕྱག་འཚལ་ལོ། །
བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། དམུ་ཁམས་འདྲེན་པའི་སྟོན་པ་མཛད་
དུ་གསོལ། སྲིན་གྱི་རྒྱལ་པོ་ལང་ཀ་མགྲིན་བཅུས་གསོལ་པ། གཤེན་རབ་ཆེན་པོ་འགྲོ་
བའི་དཔལ་དང་མགོན། སྲིད་པ་ལས་བྱུང་སྲིད་པ་རྒྱུད་ཀྱི་སྲས། སྲིད་པའི་ཕུར་བུ་
གྲུབ་པའི་དཔའ་བོ་གསས། བདུད་འདུལ་ཀི་ལ་ཡ་ལ་ཕྱག་འཚལ་ལོ། །བདག་ཅག་
ཁྱེད་ཀྱི་རྗེས་སུ་གཞོལ་བར་བགྱི། སྲིན་ཁམས་འདྲེན་པའི་སྟོན་པ་མཛད་དུ་གསོལ།
སྨན་གྱི་རྒྱལ་མོ་ཁ་ལ་གངས་དཀར་མས་གསོལ་པ། གཤེན་རབ་ཆེན་པོ་འགྲོ་བའི་
དཔལ་དང་མགོན། རིག་པའི་ལྡེ་མིག་མ་རིག་སྦུབས་འབྱེད་ཅིང་། སྲིད་གསུམ་མུན་
པའི་དྲྭ་བ་འཇོམས་མཛད་པ། ཡེ་ཤེས་ལུས་ཅན་ཁྱེད་ལ་ཕྱག་འཚལ་ལོ། །བདག་ཅག་
ཁྱེད་ཀྱི་རྗེས་སུ་གཞོལ་བར་བགྱི། སྨན་ཁམས་འདྲེན་པའི་སྟོན་པ་མཛད་དུ་གསོལ།
གཞན་ཡང་ལྷའི་དབང་པོ་བརྒྱ་བྱིན་གྱིས་གསོལ་པ། གཤེན་རབ་ཆེན་པོ་འགྲོ་བའི་
དཔལ་དང་མགོན། བསྐལ་སྲིད་གོང་ནས་སྒྲིབ་སྦྱངས་ཚོགས་རྫོགས་ཤིང་། འོག་མིན་
གནས་སུ་མངོན་པར་སངས་རྒྱས་ནས། འགྲོ་ལ་རྣམ་བརྩེ་ལན་གཅིག་ཕྱིར་འོང་
དགོངས། རྒྱལ་བའི་དགོངས་སྤྱོད་ཟབ་མོ་འདི་འདྲ་བས། འགྲོ་དྲུག་སེམས་ཅན་ཁ་ལོ་
བསྒྱུར་བར་མཛད། དབང་བསྒྱུར་རྒྱལ་པོ་ཁྱེད་ལ་ཕྱག་འཚལ་ལོ། །བདག་ཅག་ཁྱོད་
ཀྱི་རྗེས་སུ་གཞོལ་བར་བགྱི། སྣང་སྲིད་འཇིག་རྟེན་འཁོར་ལོ་བསྒྱུར་བར་མཛོད། མིའི་
179



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྒྱལ་པོ་འདོད་པ་དགུ་འགྱུར་གྱིས་གསོལ་པ། གཤེན་རབ་ཆེན་པོ་འགྲོ་བའི་དཔལ་
དང་མགོན། གནམ་གྱི་ལྷ་ལ་ས་ཡི་རྒྱལ་གྱི་གཤེན། རྒྱལ་རིགས་དམ་པ་དམུ་ཡི་རྒྱལ་
ས་ན། རིགས་བཟང་ཁུངས་བཙུན་རྒྱལ་པོའི་སྲས་སུ་འཁྲུངས། མཚན་དཔེ་ཡོན་ཏན་
མ་ལུས་ལྷུན་ལ་རྫོགས། ཉི་མའི་དཀྱིལ་འཁོར་འོད་གཞན་ཟིལ་གནོན་བཞིན། མ་རིག་
རྨོངས་པ་བག་ལ་ཞ་མཛད་པའི། གཟི་བརྗིད་རྒྱལ་པོ་ཁྱེད་ལ་ཕྱག་འཚལ་ལོ། །བདག་
ཅག་ཁྱེད་ཀྱི་རྗེས་སུ་གཞོལ་བར་བགྱི། དབང་བསྒྱུར་རྒྱལ་པོའི་རྒྱལ་ས་གནོན་པར་
མཛོད། ཀླུའི་རྒྱལ་པོ་གཙུག་ན་རིན་ཆེན་གྱིས་གསོལ་པ། གཤེན་རབ་ཆེན་པོ་འགྲོ་བའི་
དཔལ་དང་མགོན། ཆུ་ཟླའི་དཀྱིལ་འཁོར་སྟོང་གསལ་དྲི་མེད་འོད། ལྟར་སྣང་འཛིན་
མེད་རང་བཞིན་འོད་ཀྱི་སྐུ། ཆུ་སྣོད་འབུམ་དུ་ཆུ་ཟླའི་འོད་ལྟར་ཤར། འཛམ་གླིང་
ཕྲག་བརྒྱ་སྤྲུལ་པའི་སྐུར་སྣང་ལ། སྣང་བའི་འོད་པོ་ཆེ་ལ་ཕྱག་འཚལ་ལོ། །བདག་ཅག་
ཁྱེད་ཀྱི་རྗེས་སུ་གཞོལ་བར་བགྱི། སྟོང་གསུམ་མི་མཇེད་གདུལ་དཀའ་འདུལ་བར་
མཛོད། ཤག་རིགས་ཀྱི་རྒྱལ་པོ་སྤྱི་བོར་སྐྱེས་ཀྱིས་གསོལ་པ། གཤེན་རབ་ཆེན་པོ་འགྲོ་
བའི་དཔལ་དང་མགོན། འགྲོ་ལ་རྣམ་བརྩེ་དོན་མཛད་སངས་རྒྱས་སྲས། སྲིད་པ་
ལྷུར་ལེན་རྣམ་པར་མངོན་སངས་རྒྱས། དྲི་མེད་ཆགས་སྐྱོན་བྲལ་བ་ཟག་པ་ཟད།
ཟག་མེད་ཡེ་ཤེས་ཕུང་པོ་ཁྱེད་ལ་འདུད། བདག་ཅག་ཁྱེད་ཀྱི་རྗེས་སུ་གཞོལ་བར་བགྱི།
འཛམ་གླིང་འོལ་མོ་གླིང་འདིར་བྱོན་པ་ལེགས། རྟག་པར་སྤྱི་བོའི་གཙུག་ཏུ་བཀུར་
བར་བྱ། ཧོས་ཀྱི་རྒྱལ་པོ་ཡིད་བཞིན་འབྱུང་གནས་ཀྱིས་གསོལ་པ། གཤེན་རབ་ཆེན་པོ་
འགྲོ་བའི་དཔལ་དང་མགོན། འདབ་ཆགས་ནང་ནས་བྱ་རྒྱལ་ཁྱུང་ལྟ་བུ། སྟོང་
གསུམ་མ་ལུས་ཟིལ་གྱིས་གནོན་པ་དང་། གདུང་རྒྱུད་ནང་ནས་དམུ་ཡི་རྒྱལ་སར་
འཁྲུངས། གཞན་དང་མི་འདྲ་ཀུན་ལ་བཀའ་དབང་བཙན། སྤྱི་རྗེ་རྒྱལ་པོ་ཁྱེད་ལ་
གུས་པར་འདུད། བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། འཛམ་གླིང་འོལ་མོ་
180



མདོ་སྡེ།
རྒྱལ་སར་ཕྱུང་བའི་མདོ། །
གླིང་འདིར་བྱོན་པ་ལེགས། རྟག་པར་སྤྱི་བོའི་གཙུག་ཏུ་བཀུར་བར་བྱ། དཔོ་རིགས་ཀྱི་
རྒྱལ་པོ་དབང་ལྡན་འབར་སྒྲོན་གྱིས་གསོལ་པ། གཤེན་རབ་ཆེན་པོ་འགྲོ་བའི་དཔལ་
དང་མགོན། གཅན་གཟན་ནང་ནས་གངས་ཀྱི་སེང་གེ་ལྟར། སྡེར་ཆགས་ཐམས་ཅད་
ཟིལ་གྱིས་གནོན་པ་བཞིན། རྒྱལ་བུའི་སྐུ་ལུས་གཟི་བརྗིད་མཚན་མཐོང་ན། གཞན་
དག་རྒྱལ་པོ་རང་བཞིན་བག་ལ་ཞ། དཔག་པའི་འཕགས་པ་ཁྱེད་ལ་ཕྱག་འཚལ་ལོ། །
བདག་ཅག་ཁྱེད་ཀྱི་རྗེས་སུ་གཞོལ་བར་བགྱི། འཛམ་གླིང་འོལ་མོ་གླིང་འདིར་བྱོན་པ་
ལེགས། རྟག་པར་སྤྱི་བོའི་གཙུག་ཏུ་བཀུར་བར་བྱ། རྒྱལ་རིགས་རྒྱལ་པོ་ཀ་དྷ་ལ་
གསེར་གྱི་དབང་ཡིག་ཅན་གྱིས་གསོལ་པ། གཤེན་རབ་ཆེན་པོ་འགྲོ་བའི་དཔལ་དང་
མགོན། མེ་ཏོག་ནང་ནས་ཨུ་དུམ་ཝ་ར་བཞིན། འཁྲུངས་དཀའ་ཨུད་འབར་འཛམ་
གླིང་ཡོངས་ཀྱི་བརྒྱན། དཀོན་པའི་མཆོག་གྱུར་དམུ་རྒྱལ་སྲས་གཅིག་པོ། མཚུངས་
མེད་དམ་པ་ཁྱེད་ལ་ཕྱག་འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི།
འཛམ་གླིང་འོལ་མོ་གླིང་འདིར་བྱོན་པ་ལེགས། རྟག་པར་སྤྱི་བོའི་གཙུག་ཏུ་བཀུར་
བར་བྱ། གཉན་རིགས་ཀྱི་རྒྱལ་པོ་བསམ་ལྡན་རྒྱལ་བས་གསོལ་པ། གཤེན་རབ་ཆེན་
པོ་འགྲོ་བའི་དཔལ་དང་མགོན། སྨན་མཆོག་ནང་ནས་རྣམ་པར་རྒྱལ་བ་ལྟར། བཞི་
བརྒྱ་ནད་ཀྱི་ཟུག་རྔུ་འཇོམས་མཛད་པ། འགྲོ་བའི་གཅོང་རྙིང་སེལ་བ་རིན་པོ་ཆེ།
སྨན་ལྷའི་རྒྱལ་པོ་ཁྱེད་ལ་ཕྱག་འཚལ་ལོ། །བདག་ཅག་ཁྱེད་ཀྱི་རྗེས་སུ་གཞོལ་བར་བགྱི།
འཛམ་གླིང་འོལ་མོ་གླིང་འདིར་བྱོན་པ་ལེགས། རྟག་པར་སྤྱི་བོའི་གཙུག་ཏུ་བཀུར་
བར་བྱ། ཞེས་གསོལ་ནས་ཀུན་གྱིས་ཞེ་ས་ཕུལ་ལོ། །དེའི་ཚེ་འབྱུང་བའི་ལྷ་ལྕམ་དྲལ་
ལྔས་ཀྱང་། རྒྱལ་པོ་ལ་ཆེ་བ་ཕུལ་ཏེ། ནམ་མཁའི་ལྷ་མོ་མདངས་ལྡན་མ་དང༌། དྲལ་
པོ་ནམ་མཁའི་ལྷ་གསལ་བ་གོ་འབྱེད་གཉིས་ཀྱིས། སྐུ་མདོག་གཡུ་བསྟན་གཞའ་ཚོན་
གུར་ཁྱིམ་ཕུལ་ཏོ། །རླུང་གི་ལྷ་མོ་ཀུན་སྐྱོང་སྒྲོལ་མ་དང་། དྲལ་པོ་རླུང་གི་ལྷ་ཡང་བ་
181



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འདེགས་བྱེད་གཉིས་ཀྱིས། སྐུ་མདོག་ལྕགས་བསྟན་རྡོ་རྗེ་ཕ་ལམ་ཕུལ་ཏོ། །མེའི་ལྷ་མོ་
ཚངས་སྟང་འོད་འབར་མ་དང་། དྲལ་པོ་མེའི་ལྷ་གསལ་བ་སྨིན་བྱེད་གཉིས་ཀྱིས། སྐུ་
མདོག་ཟངས་བསྟན་པད་མ་འདབ་བརྒྱད་ཕུལ་ཏོ། །ཆུའི་ལྷ་མོ་རོ་ལྡན་བདུད་རྩི་མ་
དང༌། དྲལ་པོ་ཆུའི་ལྷ་ཀུན་གསོ་རླན་བྱེད་གཉིས་ཀྱིས། སྐུ་མདོག་དངུལ་བསྟན་
འཁོར་ལོ་རྩིབས་སྟོང་ཕུལ་ཏོ། །སའི་ལྷ་མོ་གསེར་ལོངས་སྤྱོད་བརྟན་མ་དང༌། དྲལ་པོ་
སའི་ལྷ་མོ་སྲ་བརྟན་འདེགས་བྱེད་གཉིས་ཀྱིས། སྐུ་མདོག་གསེར་བསྟན་རིན་ཆེན་
འབར་བ་ཕུལ་ཏོ། །གཞན་ཡང་ཉི་མ་དང་ཟླ་བ་དང༌། སྤེན་པ་དང་། པ་ཝ་སངས་
དང་། ལག་པ་དང༌། ཕུར་བུ་དང་། མིག་དམར་རྣམས་ཀྱིས་ཀྱང༌། ཉི་མས་འོད་
བསྐྱེད་དོ། །ཟླ་བས་མདངས་ཕྱུང་ངོ༌། །སྐར་མས་ཟེར་བསྟན་ཏོ། །གཞན་ཡང་ལོ་
སྐོར་བཅུ་གཉིས་དང་། སྤར་ཁམས་བརྒྱད་དང༌། སྨེ་བ་གླིང་དགུ་དང༌། ཕྱོགས་ཀྱི་
སྲུང་བཞི་དང༌། ལོའི་ལྷ་དང་། ཟླ་བའི་ལྷ་དང་། ཞག་གི་ལྷ་དང་། ཟ་མའི་ལྷ་དང་།
ཤིང་གི་ལྷ་མོ་ལ་སོགས་རྣམས་ཀྱིས་ཀྱང་། དུས་ཚོད་ཆ་སྙོམས་པ་དང༌། རྩི་ཤིང་དང༌།
ནགས་ཚལ་དང༌། རི་བོ་དང༌། རི་བྲན་དང༌། ཆུ་བོ་དང༌། ཆུ་བྲན་རྣམས་ཀྱང༌།
རྒྱལ་བུ་ལ་གུས་པར་འདུད་བའི་ཚུལ་བསྟན་ཏོ། །གཞན་ཡང་འདབ་ཆགས་དང༌།
གཅན་གཟན་དང༌། རི་དྭགས་དང་། གཡུང་དྭགས་དང༌། ཆུ་གནས་རྣམས་ཀྱང་།
ཤིན་ཏུ་བག་དང་ལྡན་པར་བྱས་ནས། གཅིག་གིས་གཅིག་ལ་མི་འཚེ་བ་དང་། དགའ་
བ་དང་། སྤྲོ་བ་སྐྱེས་ནས། འདུན་པ་དང་། གུས་པ་ལ་སོགས་བྱེད་དོ། །
༧ དེ་ནས་དེའི་ཚེ། ཡབ་རྒྱལ་བོན་ཐོད་དཀར་གྱིས། རྒྱལ་བུ་ལ་གསོལ་པ། རྒྱལ་
བུ་སྟོན་པ་གཤེན་རབ་ལགས། ཉིད་ནི་སྔོན་ནས་ལས་དང་སྨོན་ལམ་ཅི་ལྟ་བུ་ཞིག་
གིས། ལྷོ་འཛམ་བུ་གླིང་འདིར་འཁྲུངས་ནས། བདག་ཅག་རྣམས་དང་མཇལ་བ་
ལགས། ཞེས་གསོལ་ཏོ། །དེ་ལ་རྒྱལ་བུས་བཀའ་སྩལ་པ། ཉོན་ཅིག་རྒྱལ་པོ་ཡབ་ཡུམ་
182



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
ལ་སོགས་འདུས་པའི་འཁོར་རྣམས་དེ་ནི་འདི་ལྟ་སྟེ། བདག་ནི་སྔོན་ནས་སྒྲིབ་སྦྱངས་
ཚོགས་གཉིས་རྫོགས་པའི་རྒྱུ་ལས་འབྲས་བུ་བྱུང་བ་ཡིན་ཏེ། དེ་ཡང་བསྐལ་པ་གྲངས་
མེད་གསུམ་ལ་ཚོགས་བསགས། གྲངས་མེད་གསུམ་ལ་སྒྲིབ་པ་སྦྱངས་བའི་མཐུས།
ཚོགས་ཀྱི་བསོད་ནམས་ཀྱང་གོང་འཕེལ་དུ་རྫོགས་ནས། སྟོན་པ་མཐུ་ལྡན་རྣམས་ཀྱི་
ཞལ་མཐོང་སྟེ། སྔོན་གྱི་ཚེ་ལོ་འབུམ་པའི་དུས་སུ། སྟོན་པ་གཤེན་རབ་མཆོག་བདེ་
བར་གཤེགས་པ། དགྲ་བཅོམ་པ་ཡང་དག་པར་རྫོགས་པའི་སངས་རྒྱས། རང་འབྱུང་
ཐུགས་རྗེ་ཅན་གྱིས། ང་ལ་བྲམ་ཟེའི་ཁྱེའུ་ཁྱེད། མ་འོངས་པའི་དུས་ན། སངས་རྒྱས་
སྟོན་པ་གཤེན་རབ་མི་བོ་ཞེས་བྱ་བར་གྱུར་ནས། མི་མཇེད་ཀྱི་འཇིག་རྟེན་སྟོང་གསུམ་
གྱི་སྟོང་ན། གདུལ་དཀའ་འདུལ་བའི་སྟོན་པ་ཞིག་ཏུ་གྱུར་ཅིག །ཅེས་གསུངས་ནས།
སྨོན་ལམ་བཏབ་པས། བདག་ནི་སངས་རྒྱས་དེའི་མཐུ་དང་དཔལ་ལས་བརྟེན་ནས།
འཇིག་རྟེན་གྱི་ཁམས་འདིར་བྱུང་བ་ཡིན་ནོ། །བསྐལ་པ་དེའི་འོག་ཏུ། ཚེ་ལོ་བརྒྱད་ཁྲི་
ཐུབ་པའི་དུས་ན། སྟོན་པ་གཤེན་རབ་མཆོག་དེ་བཞིན་གཤེགས་པ། དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། འཁོར་བ་ཀུན་འདྲེན་གྱིས། ང་ལ་རྒྱལ་རིགས་
ཀྱི་ཁྱེའུ་ཁྱེད། མ་འོངས་པའི་དུས་ན། སངས་རྒྱས་སྟོན་པ་གཤེན་རབ་མི་བོ་ཞེས་བྱ་
བར་གྱུར་ནས། མི་མཇེད་ཀྱི་འཇིག་རྟེན་སྟོང་གསུམ་གྱི་སྟོང་ན། གདུལ་དཀའ་འདུལ་
བའི་སྟོན་པ་ཞིག་ཏུ་གྱུར་ཅིག །ཅེས་གསུངས་ནས། སྨོན་ལམ་བཏབ་པས། བདག་ནི་
སངས་རྒྱས་དེའི་མཐུ་དང་དཔལ་ལས་བརྟེན་ནས། འཇིག་རྟེན་གྱི་ཁམས་འདིར་བྱུང་
བ་ཡིན་ནོ། །བསྐལ་པ་དེའི་འོག་ཏུ། ཚེ་ལོ་དྲུག་ཁྲི་ཐུབ་པའི་དུས་ན། སྟོན་པ་གཤེན་
རབ་མཆོག་དེ་བཞིན་གཤེགས་པ། དགྲ་བཅོམ་པ་ཡང་དག་པར་རྫོགས་པའི་སངས་
རྒྱས། ཉོན་མོངས་ནད་སེལ་སྨན་གྱི་རྒྱལ་པོ་ཡིས། ང་ལ་ཚོང་དཔོན་གྱི་ཁྱེའུ་ཁྱོད། མ་
འོངས་པའི་དུས་ན། སངས་རྒྱས་སྟོན་པ་གཤེན་རབ་མི་བོ་ཞེས་བྱ་བར་གྱུར་ནས། མི་
183



གསུང་རབ་སྒོ་མཛོད་་རིན་པོ་ཆེའི་གླེགས་བམ།
14
མཇེད་ཀྱི་འཇིག་རྟེན་སྟོང་གསུམ་གྱི་སྟོང་ན། གདུལ་དཀའ་འདུལ་བའི་སྟོན་པ་ཞིག་
ཏུ་གྱུར་ཅིག །ཅེས་གསུངས་ནས། སྨོན་ལམ་བཏབ་པས། བདག་ནི་སངས་རྒྱས་
དེའི་མཐུ་དང་དཔལ་ལ་བརྟེན་ནས། འཇིག་རྟེན་གྱི་ཁམས་འདིར་བྱུང་བ་ཡིན་ནོ།
།བསྐལ་བ་དེའི་འོག་ཏུ། ཚེ་ལོ་བཞི་ཁྲི་ཐུབ་པའི་དུས་སུ། སྟོན་པ་གཤེན་རབ་མཆོག་
དེ་བཞིན་གཤེགས་པ། དགྲ་བཅོམ་པ་ཡང་དག་པར་རྫོགས་པའི་སངས་རྒྱས། ཚད་
མེད་ཐུགས་རྗེ་ཅན་གྱིས། ང་ལ་བྲམ་ཟེའི་ཁྱེའུ་ཁྱོད། མ་འོངས་བའི་དུས་ན། སངས་
རྒྱས་སྟོན་པ་གཤེན་རབ་ཞེས་བྱ་བར་གྱུར་ནས། མི་མཇེད་ཀྱི་འཇིག་རྟེན་སྟོང་གསུམ་
གྱི་སྟོང་ན། གདུལ་དཀའ་འདུལ་བའི་སྟོན་པ་ཞིག་ཏུ་གྱུར་ཅིག །ཅེས་གསུངས་ནས།
སྨོན་ལམ་བཏབ་པས། བདག་ནི་སངས་རྒྱས་དེའི་མཐུ་དང་དཔལ་ལ་བརྟེན་ནས།
འཇིག་རྟེན་གྱི་ཁམས་འདིར་བྱུང་བ་ཡིན་ནོ། །བསྐལ་པ་དེའི་འོག་ཏུ། ཚེ་ལོ་གཉིས་
ཁྲི་ཐུབ་པའི་དུས་སུ། སྟོན་པ་གཤེན་རབ་མཆོག་བདེ་བར་གཤེགས་པ། དགྲ་བཅོམ་
པ་ཡང་དག་པར་རྫོགས་པའི་སངས་རྒྱས། ཐམས་ཅད་མཁྱེན་གཟིགས་ཀྱིས། ང་ལ་
རྗེའུ་རིགས་ཀྱི་ཁྱེའུ་ཁྱེད། མ་འོངས་པའི་དུས་ན། སངས་རྒྱས་སྟོན་པ་གཤེན་རབ་མི་
བོ་ཞེས་བྱ་བར་གྱུར་ནས། མི་མཇེད་པའི་འཇིག་རྟེན་སྟོང་གསུམ་གྱི་སྟོང་ན། གདུལ་
དཀའ་འདུལ་བའི་སྟོན་པ་ཞིག་ཏུ་གྱུར་ཅིག །ཅེས་གསུངས་ནས། སྨོན་ལམ་བཏབ་
པས། བདག་ནི་སངས་རྒྱས་དེའི་མཐུ་དང་དཔལ་ལ་བརྟེན་ནས། འཇིག་རྟེན་གྱི་
ཁམས་འདིར་བྱུང་བ་ཡིན་ནོ། །བསྐལ་པ་དེའི་འོག་ཏུ། ཚེ་ལོ་ཁྲི་པ་ཐུབ་པའི་དུས་
ན། སྟོན་པ་གཤེན་རབ་མཆོག་བདེ་བར་གཤེགས་པ། དགྲ་བཅོམ་པ་ཡང་དག་པར་
རྫོགས་པའི་སངས་རྒྱས། ཁྲི་རྒྱལ་ཁུག་པས། ང་ལ་དྲི་མེད་གཙུག་ཕུད་ཁྱོད། མ་
འོངས་པའི་དུས་ན། སངས་རྒྱས་སྟོན་པ་གཤེན་རབ་མི་བོ་ཞེས་བྱ་བར་གྱུར་ནས། མི་
མཇེད་པའི་འཇིག་རྟེན་སྟོང་གསུམ་གྱི་སྟོང་ན། གདུལ་དཀའ་འདུལ་བའི་སྟོན་པ་
184



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
ཞིག་ཏུ་གྱུར་ཅིག །ཅེས་གསུངས་ནས། སྨོན་ལམ་བཏབ་པས། བདག་ནི་སངས་
རྒྱས་དེའི་མཐུ་དང་དཔལ་ལ་བརྟེན་ནས། འཇིག་རྟེན་གྱི་ཁམས་འདི་རུ་བྱུང་བ་ཡིན་
ནོ། །བསྐལ་པ་དེའི་འོག་ཏུ། ཚེ་ལོ་སྟོང་ཐུབ་པའི་དུས་ན། སྟོན་པ་གཤེན་རབ་མཆོག་
བདེ་བར་གཤེགས་པ། དགྲ་བཅོམ་པ་ཡང་དག་པར་རྫོགས་པའི་སངས་རྒྱས། དཔལ་
གྱི་འབྱོར་བ་ཅན་གྱིས། ང་ལ་གཏོ་བུ་བློ་གསལ་ཁྱོད། མ་འོངས་པའི་དུས་ན། སངས་
རྒྱས་སྟོན་པ་གཤེན་རབ་མི་བོ་ཞེས་བྱ་བར་གྱུར་ནས། མི་མཇེད་པའི་འཇིག་རྟེན་སྟོང་
གསུམ་གྱི་སྟོང་ན། གདུལ་དཀའ་འདུལ་བའི་སྟོན་པ་ཞིག་ཏུ་གྱུར་ཅིག །ཅེས་གསུངས་
ནས། སྨོན་ལམ་བཏབ་པས། བདག་ནི་སངས་རྒྱས་དེའི་མཐུ་དང་དཔལ་ལ་བརྟེན་
ནས། འཇིག་རྟེན་གྱི་ཁམས་འདིར་བྱོན་པ་ཡིན་ནོ། །དེའི་ཕྱིར་ན། སྔོན་གྱི་སྨོན་ལམ་
དང་། ད་ལྟའི་ལས་རྐྱེན་འཛོམ་ནས། དུས་འདིར་མི་མཇེད་པའི་འཇིག་རྟེན། ལྷོ་
འཛམ་བུ་གླིང་གི་དམིག་ཏུ་འཛོམ་པ་ཡིན་ནོ། །ད་ཡང་བདག་གི་ཞལ་མཐོང་ཞིང་།
བདག་ལ་མཆོད་པ་ཕུལ་བའི་ཡོན་ཏན་གྱིས། ཡབ་ཡུམ་ལ་སོགས་གཅིག་ཀྱང་མ་ལུས་
པ། སང་ཉི་མའི་རྩེ་ལ་ཐར་པ་ཐོབ་སྟེ་འགྲོའོ། །ཞེས་བཀའ་སྩལ་ཏོ། །
དེ་ལ་ཡུམ་ཡོ་ཕྱི་རྒྱལ་བཞད་མས་གསོལ་པ། རྒྱལ་བུ་སྟོན་པ་གཤེན་རབ་ལགས།
བདག་ཅག་འོལ་མོ་ལུང་རིང་མི་རྣམས་ལ། གཅིག་ཀྱང་མ་ལུས་པ་ནངས་པར་སངས་
རྒྱས་ན། རྒྱལ་བུ་གཅིག་པུ་སུ་དང་བཞུགས་པ་ལགས། ཞེས་གསོལ་པས། རྒྱལ་བུས་
བཀའ་སྩལ་པ། ལུས་སེམས་སྨིན་པར་བྱེད་པའི་མ་ཅིག་ཇོ་མོ་ལགས། ཐུགས་ཆུང་མི་
འཚལ་འཇིག་རྟེན་མི་སྟོང་ངེས། དཔེར་ན་ཆབ་ཀྱི་སྙིང་པོ་ལན་ཚྭའི་མཚོ་དང་འདྲ།
སྔ་མ་སྟོང་ཡང་ཕྱི་མ་རིམ་གྱིས་གང་། འཇིག་རྟེན་ཁམས་ཀྱི་སེམས་ཅན་ཐམས་ཅད་ལ།
ནངས་པར་ཐར་ནས་ཡུལ་ཁམས་འདི་སྟོང་ཡང་། གཡུང་དྲུང་བོན་གྱི་བསྟན་པ་འདི་
ལ་ནི། ཉན་པ་ཐམས་ཅད་དགུང་གི་སྤྲིན་ཚོགས་བཞིན་དུ་མཆིས། མ་ཅིག་ཐུགས་ལ་
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འཕྲེང་ན་རོགས་པོ་གཉིས་སྤྲུལ་སྐད། ཅེས་གསུངས་ཏེ། སྟོན་པས་ཐུགས་ཀྱི་དགོངས་
པ་མཛད་པས། ལྷའི་བུ་རྨ་ལོ་རབ་ཏུ་དྭངས་བ་དང༌། གཞོན་ནུ་གཙུག་ཕུད་གཉིས།
རི་གཡུང་དྲུང་དགུ་བརྩེགས་ཀྱི་ནགས་ཚལ་ལ་སྦས་ཤིང་ཡོད་པ། དུས་དེར་སྐབས་ལ་
བབ་པར་ཤེས་ནས། སྟོན་པའི་གཡས་གཡོན་དུ་ཁོད་དོ། །ལྷའི་ཁྱེའུ་མཚན་དང་ལྡན་
པ་གཉིས་སུ་གྱུར་ཏེ། རྨ་ལོ་དང་གཡུ་ལོ་གཉིས་སུ་མཚན་གསོལ་ནས། ཐབས་ཅིག་ཏུ་
བཞུགས་སོ། །དེ་ལ་ཡབ་ཡུམ་ཡང་ཤིན་ཏུ་ཐུགས་དགྱེས་ནས། གནས་དེར་ཚོགས་པ་
རྣམས་ལ། རྒྱལ་བུ་རྒྱལ་སར་ཕྱུང་བའི་དགའ་སྟོན་དང་། མཆོད་པ་རྒྱ་ཆེན་པོར་བྱས་
ཏེ། ཀུན་གྱིས་བཀྲ་ཤིས་བྱིན་ཆེན་གྱི་ཆོ་ག་མཛད་དེ། ལེགས་པར་བརྗོད་དོ། །དེ་ནས་
དགུང་ལ་བྲག་སེང་གེ་རྒྱབ་བསྣོལ་གྱི་ཕུག་ཏུ། བདུད་ཀྱི་བུ་མ་ཊཾ་ཁ་ཆེན་བཏུལ། ཐོ་
རེངས་རྒྱལ་བུ་ལ་ཕུན་སུམ་ཚོགས་པའི། མཆོད་པ་རྒྱ་ཆེན་པོ་ཕུལ། ཉི་མའི་རྩེ་ལ་
ཡང་། རྒྱལ་བུ་ལ་སྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་
གཏོར། སྨོན་ལམ་ནི་བཏབ་པས། སྔོན་ནས་སྒྲིབ་པ་བྱང་ཞིང་ཚོགས་རྫོགས་པ་རྣམས།
དུས་དེར་སྟོན་པའི་འཁོར་དང་པོ་རུ་གྱུར་པ་དང༌། ཞལ་མཐོང་ཞིང་གསུང་ཐོས་པའི་
ཡོན་ཏན་གྱིས། རྒྱལ་པོ་ཡབ་ཡུམ་ལ་སོགས། སྟེང་གི་ལྷ་དང་། འོག་གི་ཀླུ་དང༌། བར་
གྱི་མི་དང་། འགྲོ་བ་རིགས་དྲུག་སེམས་ཅན་ལ། འཇིག་རྟེན་གྱི་ཁམས་སྟོང་པ་ཙམ་
ཞིག་ནམ་མཁའ་ལ་གཞའ་ཚོན་འོད་དུ་འཕྲོས་ནས། སངས་རྒྱས་ཏེ་སོང་ངོ༌། །སླད་
ནས་ལུས་པ་རྣམས་ཀྱང་། ཤིན་ཏུ་ཡང་སྤྲོ་བ་སྐྱེས་ནས། རྒྱལ་བུ་ལ་བླ་ན་མེད་པའི་
མཆོད་པ་རྒྱ་ཆེན་འབུལ་ཞིང་ཞབས་ནས་འདེགས་སོ། །ལྷ་ཀླུ་མི་གསུམ་གྱི་རྒྱལ་པོ།
བསྟན་པའི་ཆ་ལ་གནས་པ་རྣམས་ཀྱང་། ལན་ཅིག་སོ་སོར་ཡུལ་དུ་གཤེགས་སོ། ། །
༧ ཡང་དེའི་ཚེ་དེའི་དུས་ན། རྒྱལ་བུ་སྟོན་པ་གཤེན་རབ་དང་། ཐུགས་ལས་སྤྲུལ་
པའི་རྨ་ལོ་དང་། གསུང་ལས་སྤྲུལ་པའི་གཡུ་ལོ་དང་། ཡེ་གཤེན་གཡུང་དྲུང་སེམས་
186



མདོ་སྡེ།
རྒྱལ་སར་ཕྱུང་བའི་མདོ།
དཔའ་རྣམས། མཁར་བར་པོ་སོ་བརྒྱད་ཀྱི་རྒྱལ་ས་ཡང་ཐོག་ཏུ་བྱོན་ནས། ཐབས་
ཅིག་ཏུ་བཞུགས་སོ། །དེ་ལ་རྒྱལ་བུ་དེ་རྒྱལ་སར་ཕྱུང་ནས། དགུང་ལོ་གཅིག་མ་བཞེས་
ཀྱི་བར་དུ། རྒྱལ་ས་དེ་གནོན་པའི་ཚུལ་མཛད་དེ། གར་ཡང་མ་བྱོན་པར། རྒྱུ་འབྲས་
ཀྱི་བོན་རྣམས་གཏན་ལ་ཕབ་པའི་དུས་མ་ཡིན་པར། དོན་ཏུ་སྤྲུལ་པའི་སྐུ་ནི། འཁོར་
བ་དང་མྱ་ངན་ལས་འདས་པའི་བོན་ཐམས་ཅད། མ་སྒྲིབ་པར་ཐུགས་ལ་གསལ་ཞིང་།
དོན་མི་བསྙེལ་བའི་གཟུངས་དང་ལྡན་ཞིང་། སོ་སོའི་སྒོ་གང་ལ་ཡང་མ་འགག་པར་
མཁྱེན་ཡང་། འགྲོ་བ་རང་མཐུན་གྱི་ཆ་ལུགས་སུ། ཡིག་རྩིས་དང༌། རིག་པའི་གནས་
ལྔ་ལ་མཁས་པར་བློ་སྦྱོང་བའི་ཚུལ་མཛད་དེ། དེ་ཡང་མཁས་པའི་མཆོག་ལེགས་པ་
ཕུལ་དུ་ཕྱིན་པ་བདོག་ནས། རིག་པའི་གནས་ལྔ་ལ་ཕྱི་རིག་པ་དང་། ནང་རིག་པ་
དང༌། གསོ་བ་རིག་པ་དང༌། སྒྲ་རིག་པ་རྣམས་ནི་ཞུ་བའི་གཤེན་དང༌། ཉན་པའི་
འཁོར་དང་། འཆད་པའི་དུས་དང་། བསྟན་པ་བཞག་པའི་གནས་སུ་མ་འཛོམ་ཞིང་།
དུས་དང་སྐབས་ལ་མ་བབ་པས། ཐུགས་ལ་སྦས་ཏེ། བཟོ་རིག་པ་ནི། དུས་དང་
སྐབས་ལ་བབ་སྟེ། འཆད་པར་དགོངས་ཏེ། དེ་ཡང་ཞུ་བའི་སློབ་མ་ནི། སུམ་ཅུ་རྩ་
གསུམ་གྱི་གནས་ནས། ཉེ་དབང་གི་རྒྱལ་པོ་ཆེན་པོ། ལི་ཕྱ་ཧ་རའི་བུ། གར་མ་ལི་ཤོ་
བྱ་བ། ལྷའི་ཁྱེའུ་བརྒྱ་དང་ཆས་ནས། དུས་དང་སྐབས་ལ་བབ་པར་ཤེས་ནས། ནམ་
མཁའ་ལས་བབ་སྟེ། འོལ་མོ་ལུང་རིང་དུ་ཕེབས་ནས། རྒྱལ་བུའི་དྲུང་དུ་འཁོད་དོ། །
དེ་ནས་ནམ་མཁའ་ལས་བབས་པ་དེ་རྣམས་ཀྱིས། རྒྱལ་བུ་ལ་སྐོར་བ་ནི་བྱས། ལྷ་
ཕྱག་ནི་འཚལ། མཆོད་པ་ནི་ཕུལ། མེ་ཏོག་ནི་གཏོར་ནས། ལྷའི་བུ་གར་མ་ལི་ཤོས།
ལྷ་རྫས་ལས་བྱུང་བའི། རིན་པོ་ཆེ་མཐིང་གི་པ་དྲ་ལ། གསེར་གྱི་འོད་འཕྲོ་བ་ཞིག་ཕུལ་
ནས་གསོལ་པ། རྒྱལ་བུ་སྟོན་པ་གཤེན་རབ་ལགས། བདག་ཅག་འདུས་པའི་འཁོར་
རྣམས་ལ། འཕྲུལ་ངག་བདེན་པའི་བོན་ཅིག་བསྟན་དུ་གསོལ། ཞེས་ཞུས་པ་ལ། རྒྱལ་
187



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བུས་བཀའ་སྩལ་བ། རིགས་ཀྱི་བུ་ཚེ་དང་ལྡན་པ། བདག་ནི་འགྲོ་བ་མི་ཡུལ་དུ། སྟོན་
པའི་སྒྲོན་མ་ལ་གཤེགས་པ་ཡིན་ཞིང་། ད་ལྟ་རྒྱལ་པོའི་རྒྱལ་ས་ལ་གནས་ཀྱང་། རྒྱུ་
འབྲས་བདེན་པའི་བོན་རྣམས་ནི། ད་རུང་བསྟན་པའི་དུས་ལ་མ་བབ་པས། ད་ལྟའི་
སྐབས་སུ་གནས་འདིར་ཚོགས་པ་རྣམས་ཀྱང༌། བདག་གི་ཞལ་མཐོང་བ་ལ་བརྟེན་
ནས། སྐུ་དངོས་སུ་ཞལ་བཞུགས་པ་ལ། དད་པ་དང་མོས་པ་བསྐྱེད་ཅིང་། ལྷ་ཕྱག་
འཚལ་བ་དང༌། སྐོར་བ་བྱེད་པ་དང་། མཆོད་པ་འབུལ་བ་དང་། མཆོད་བརྗོད་
བྱེད་པ་དང༌། གསོལ་བ་བཏབ་པས། སྒྲིབ་བྱང་ཚོགས་གཉིས་རྫོགས་ནས། ཐར་
པར་ཐོབ་པའི་རྒྱུ་ལགས་པས། ཁྱེད་རྣམས་ནམ་ཞིག་དུས་ལ་བབ་ཙམ་ན། རྒྱུ་འབྲས་
བདེན་པའི་བོན་བསྟན་གྱི། ད་ལྟའི་དུས་འདིར་ཤེས་རབ་བློ་སྦྱོང་ཞིང་། རིག་པའི་
གནས་ལྔ་ལ་བསླབ་དགོས་པ་ཡིན་པས། དེ་ཡང་ཕྱི་རིག་པ་དང་། ནང་རིག་པ་དང༌།
གསོ་བ་རིག་པ་དང༌། སྒྲ་རིག་པ་རྣམས་ནི། ད་རུང་བསྟན་པའི་དུས་ལ་མ་བབ་ཅིང་
མི་འབྱུང་ལ། བཟོ་རིག་པ་ནི། ལྷའི་བུ་ཁྱེད་དང་བདག་ནི་སྔོན་ནས་སྨོན་ལམ་མཐུན་
པས། ཁྱེད་ཀྱི་ཐུགས་སུ་ཆུད་པར་གྱིས་ཤིག །ཕྱི་རབས་ཀྱི་གང་ཟག་རྣམས་ལ་ཡང་།
དཔེར་བསྟན་པར་གྱིས་ཤིག །དེ་ནི་སངས་རྒྱས་ཀྱི་བསྟན་པའི་ཞབས་འདེགས་རྒྱ་ཆེན་
པོ་རུ་འགྲོ་བས་ཤིན་ཏུ་ཡང་བསོད་ནམས་ཆེའོ། །རབ་ཏུ་ཡང་བསོད་ནམས་ཆེའོ། །
དེའི་ཕྱིར་ན། འདི་ལ་བསླབ་པར་བྱའོ། །བརྩོན་པར་བྱའོ། །མཁས་པར་བྱའོ། །ཚུལ་
བཞིན་དུ་ཡིད་ལ་བཞག་པར་བྱའོ། །དཔྱད་ཅིང་བརྟག་པར་བྱའོ། །བརྟག་ཅིང་ཆག་
ཚད་དང་ལྡན་པར་བྱའོ། །དེ་ནས་སངས་རྒྱས་ཀྱི་བྱིན་གྱིས་བརླབ་ཅིང༌། རབ་ཏུ་
གནས་པར་བྱའོ། །ཞེས་གསུངས་སོ། །
༧ དེ་ལ་ཡང་གར་མ་ལི་ཤོས་གསོལ་པ། རྒྱལ་བུ་སྟོན་པ་གཤེན་རབ་ལགས། རྒྱུ་
འབྲས་བདེན་པའི་བོན་རྣམས་ནི། དུས་དང་སྐབས་ལ་མ་བབ་ཅིང་། ད་རུང་འཆད་
188



མདོ་སྡེ། །
རྒྱལ་སར་ཕྱུང་བའི་མདོ།
པའི་ཐབས་མེད་ན། སྔོན་དུ་ཤེས་རབ་བློ་སྦྱོང་ཞིང་། རིག་པའི་གནས་ལ་བསླབ་
དགོས་ན། བདག་ལ་བཟོ་རིག་ལུང་སྩལ་པ། བཟོ་ཡི་རིགས་ལ་དུ་རུ་མཆིས། ཆག་
ཚད་ལག་ལེན་ཅི་ལྟར་ལགས། བདག་ཅག་འཁོར་ལ་བཤད་དུ་གསོལ། ཞེས་ཞུས་སོ། །
དེ་ལ་རྒྱལ་བུས་བཀའ་སྩལ་པ། ཉོན་ཅིག་གར་མ་ལི་ཤོ་ཉོན། ཤེས་བྱ་ཀུན་གྱི་ཐོག་མ་
རུ། ཤེས་པའི་གཞི་མ་ཡི་གེ་སློབ། མི་ཤེས་ཞུགས་པ་ཡི་གེས་སྨྲ། བློ་སྦྲམ་ཐ་རམས་ཡི་
གེས་འགྲོལ། མི་ཤེས་རྨོངས་པ་ཡི་གེས་གསལ། རིག་པའི་སྒྲོན་མེ་ཡི་གེས་འདེགས། དེ་
ཕྱིར་ཡི་གེ་རྒྱུན་བསྟེན་ནས། ཤེས་བྱ་ཀུན་གྱི་གཞི་མ་ཡིན། བཟོ་ལ་རྣམ་པ་ལྔ་ཡིན་ཏེ།
དྲ་ཞིང་དྲུབ་དང་བཞོག་ཅིང་སྦྱར། བཞུ་ཞིང་བླུག་དང་བརྡུང་ཞིང་འཐར། འབྲི་ཞིང་
བཀོད་དང་རྣམ་པ་ལྔ།
༧ ཐོག་མར་ཀུན་གྱི་སྔ་བ་ལ། དྲ་ཞིང་དྲུབ་པའི་ན་བཟའ་སྔ། སྒྱུ་ལུས་གཟུགས་
ཀྱི་ཕུང་པོ་ལ། ལྷབ་ལྷུབ་ན་བཟའ་མ་བརྒྱན་ན། རོ་ལངས་འཇིགས་པའི་དུར་ཁྲོད་
འདྲ། གོས་མེད་རྣམས་ལ་མི་ཡི་ཞེན། དེ་ཕྱིར་རྒྱན་དང་ན་བཟའ་སྔ། དེ་ཡང་རྣམ་
པ་བཞི་ཡིན་ཏེ། གདུགས་སུ་ཕུབ་དང་གདན་དུ་བཏིང་། ཡོལ་དུ་བྲེས་དང་ལུས་ལ་
གསོལ། གདུགས་སུ་ཕུབ་ལ་རྣམ་པ་གསུམ། ནམ་མཁའི་གཞའ་དང་ཉི་ཟླའི་གུར། གྲུ་
བཞིར་བཅད་དང་རྣམ་པ་གསུམ། ནམ་མཁའི་འཇའ་ལ་སྤྲིན་དཔུང་བཟོ། ཉི་ཟླའི་
གུར་ལ་འོད་ཟེར་བཟོ། གྲུ་བཞིར་བཅད་ལ་དཀྱིལ་འཁོར་བཟོ། སྤྲིན་དཔུང་བཟོ་ལ་པ་
ཏྲ་དགོས། འོད་ཟེར་བཟོ་ལ་གཞའ་ཚོན་དགོས། དཀྱིལ་འཁོར་བཟོ་ལ་ཕོ་བྲང་དགོས།
པ་ཏྲ་ཅན་ལ་ཕྱེ་མ་དགོས། གཞའ་ཚོན་ཅན་ལ་འཕུར་མ་དགོས། ཕོ་བྲང་ཅན་ལ་
ལྕགས་རི་དགོས། གདན་དུ་བཏིང་ལ་རྣམ་པ་གསུམ། རྐྱང་དང་སྦྲག་དང་བརྩེགས་
པའི་ཁྲི། རྐྱང་ལ་རི་མོ་ལྔ་རུ་ཤེས། མི་ཤིག་རྡོ་རྗེ་བརྟན་པའི་གདན། མི་འགྱུར་གཡུང་
དྲུང་འགྱུར་མེད་གདན། སྐྱོན་བྲལ་པད་མ་མཛེས་པའི་གདན། རྩིབས་བརྒྱད་འཁོར་
189



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
མས།
ལོ་དབང་བསྒྱུར་གདན། ཡི་བཞིན་ནོར་བུ་འདོད་འབྱུང་གདན། བཀུར་ཞིང་མིན་
པས་མི་ཁྱག་གོ །རྒྱལ་པོ་མིན་པས་མི་འགྲུབ་བོ། །སྦྲག་ལ་གསལ་མཐོང་མུ་ཁྱུད་
ཅན། རི་མོ་ཅན་དང་ཐིག་ལེ་ཅན། ཝལ་ཝོལ་དྲ་མའི་གསལ་མཐོང་ལ། ཁ་དོག་སྣ་
ལྔ་མུ་ཁྱུད་མཛེས། བློན་དང་དེད་དཔོན་བཙུན་མོས་དབང༌། བརྩེགས་ལ་ཤི་ཤོན་
ཟ་འོག་འབོལ། རྒྱལ་པོ་མིན་པས་མི་ཁྱག་གོ །དགུ་བདུན་ལྔ་གསུམ་སྐབས་དང་སྦྱོར།
ཡོལ་དུ་བྲེས་ལ་རྣམ་པ་བཞི། རྐྱང་དང་སྦྲག་དང་འཆོལ་དང་གསུམ། གཞལ་ཡས་
ཁང་དང་བཞི་རུ་ཤེས། རྐྱང་ལ་རང་ཁ་རི་མོ་མེད། སྦྲག་ལ་རང་བཞིན་རྣམ་པར་
གྲུབ། འཆོལ་ལ་མེ་ཏོག་པ་དྲ་དང༌། མཁའ་ལྡིང་འདབ་ཆགས་གཅན་གཟན་དང་།
རི་དྭགས་གཡུང་དྭགས་ཤིང་ལོ་མཛེས། གཞལ་ཡས་ཁང་ལ་རིགས་རྟགས་དགོས།
རིགས་རྟགས་རྣམས་ལ་པ་དྲ་དགོས། པ་དྲའི་ཁུགས་ལ་ལྷ་སྐུ་དགོས། དེ་དག་ཀུན་
ལ་གོང་དང་འཕུར། ཁ་དོག་སྣ་ཚོགས་འདྲེས་དང་འཕྱོལ། ལྷ་ཡི་གཞལ་ཡས་ལྟ་བུར་
བྱ། ལུས་ལ་གསོལ་བ་རྣམ་པ་དྲུག །འགྱིང་དང་འཇོལ་དང་སྒེག་དང་འཕུར། སྟོད་
གཡོགས་སྨད་ཤམ་གཉིས་དང་དྲུག །འགྱིང་ལ་རྣམ་པ་བདུན་ཡིན་ཏེ། གང་ལ་
གཉན་པའི་དབང་བེར་དང༌། བར་ན་རྒྱལ་པོའི་འགྱིང་བེར་དང་། འོག་ན་འབངས་
ཀྱི་ཚེམ་སླག་དང་། ཟུར་ལ་བཙུན་མོའི་འཇོལ་བེར་དང་། གཡས་ན་བློན་པོའི་ཟིན་
སླག་དང་། དེད་དཔོན་དམག་གི་སྲིན་ཝེར་དང༌། ཚོང་དཔོན་གཅན་གཟན་སྤུ་སླག་
བདུན། དེ་ལ་དབང་རིགས་རྣམ་པ་བདུན། ལེ་བརྒན་དམར་པོ་གཤེན་གྱི་དབང་། ནེ་
ར་སེར་པོ་རྒྱལ་གྱི་དབང་། ཧུ་ཇི་དཀར་པོ་འབངས་ཀྱི་དབང་། ནེ་ར་ལྗང་ཁུ་བཙུན་
མོ་དབང་། ཟ་འོག་བེར་ཆེན་བློན་གྱི་དབང་། སྲིན་བེར་ནག་པོ་དམག་གི་དབང༌།
གཅན་གཟན་དྲ་མ་ཚོང་པ་དབང་། འཇོལ་ལ་རྣམ་པ་གསུམ་ཡིན་ཏེ། ཟ་འོག་འཇོལ་
དང་དར་གྱི་འཇོལ། གཅན་གཟན་དྲ་མའི་འཇོལ་དང་གསུམ། སྒེག་ནི་དར་ཟབ་ན་
190



མདོ་སྡེ།
རྒྱལ་སར་ཕྱུང་བའི་མདོ།
བཟའ་དང་། ལྷ་ཡི་དཔྱང་བུ་སྲུབ་མེད་དང་། ན་བཟའ་པན་ཙ་ལི་ཀའི་ཏོག །འཕུར་
ནི་ཤི་ཤོན་ཐོག་རལ་དང་། དར་དཀར་རལ་ག་འཕུར་མ་ལྕེ། གོང་གནོན་དཔྱངས་
རལ་གཉིས་དང་བདུན། སྟོད་གཡོགས་སྨད་ཤམ་སྐུ་ཆིང་གསུམ། ཟ་འོག་འབོག་
ལྷམ་སྒེག་དང་ཆས། གཤེན་པོའི་ན་བཟའ་བརྗིད་དང་ལྡན། རྒྱལ་པོའི་ན་བཟའ་བེར་
དང་ཆས། བཙུན་མོའི་ན་བཟའ་སྒེག་དང་ཆས། བློན་པོའི་ན་བཟའ་ལྷུབ་དང་ཆས།
དེད་དཔོན་ན་བཟའ་འཇིགས་དང་ཆས། ཚོང་དཔོན་ན་བཟའ་བཀྲག་དང་ཆས།
འབངས་ཀྱི་ན་བཟའ་ཡང་ལ་དྲོ། ཆག་ཚད་རང་རང་ལུས་དང་སྦྱར། མིག་ལ་མཛེས་
ན་ཐུགས་ལ་རན། དྲ་ཞིང་དྲུབ་པ་བཟོ་ཡི་རིགས། ལྷ་སྲས་གར་མའི་ཐུགས་ལ་ཞོག །
སེམས་ཅན་འགྲོ་ལ་སྨིན་པར་མཛོད།
༧ བཞོག་ཅིང་སྦྱོང་ལ་རྣམ་པ་གཉིས། ཐོག་ཏུ་ཕུབ་དང་གང་མཁོ་སྤྱད། ཐོག་
ཕུབ་ལ་ཡང་རྣམ་པ་བདུན། གདུགས་སུ་ཕུབ་དང་བླ་གུར་དབུབ། བླ་བྲེ་བེག་ཙེ་ཏིང་
ཁྱིམ་བཟོ། པ་ཏྲ་བཟོ་དང་རང་མཐུན་བཟོ། གདུགས་སུ་ཕུབ་ལ་རྩིབས་ཀྱིས་བརྒྱང་།
བླ་གུར་ཀ་བཞི་གདུང་མ་བརྒྱད། ཀ་ཞུ་འཁོར་ལོ་ཀ་བས་འདེགས། ཀ་གདན་པད་
མ་འབུར་དུ་སྤུང༌། བླ་བྲེ་བཟོ་ལ་ཀ་གདུང་སྤྲད། ཀ་བ་རེ་ལ་གདུང་བཞི་བསྣོལ།
གདུང་མདུད་ཀ་ཞུ་ཟླ་བ་ཚེས། ཀ་གདན་པད་མ་ལྟར་དུ་གྱིས། གདུང་ལེན་གདུང་
ཁེབ་གདུང་སྐྱོར་གསུམ། དཔྱམ་ལེན་དཔྱམ་གདུང་དཔྱམ་བར་གསུམ། ཆ་གསུམ་ཆ་
སྙོམས་ཟ་འོག་བེར། གཞའ་སྤྲིན་འཁྲུགས་པའི་པ་ཏྲ་དགོས། ཁ་དོག་སྣ་ལྔའི་སྣང་བ་
བསྒྱུར། རྩིག་གསེབ་ཀ་བ་ཟུར་བཞི་ཟླུམ། ནང་གི་ཀ་བ་ཟུར་བརྒྱད་ལོགས། དེ་ལ་
ཆུ་སྲིན་པ་ཏྲ་དགོས། གདུང་འབུར་རྣམས་ལ་ཙི་པར་བཟོ། ཡ་གད་ཆུ་འབེབས་བྱ་
གཤོག་སྡེར། ཀ་བ་མང་ཉུང་ཁྱོན་དང་སྦྱར། དེ་ལ་མཐོང་ཁུང་ཚད་དང་སྦྱར། བེག་
ཙེ་གྲུ་བཞི་བང་པ་བསྣོལ། དིང་ཁྱིམས་བཟོ་ལ་ཀ་བ་མེད། ཐོག་ཕུབ་ཐལ་མོ་གཤིབས་
191



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
པ་འདྲ། པ་དྲ་བཟོ་ལ་རླུང་གསེང་དགོས། ནས་འབྲས་རིས་དང་ལྡུམ་འཛིན་རིས།
མདུད་སོ་རྫུ་འཕྲུལ་དྲྭ་བ་རིས། དྲྭ་མིག་རྡོ་རྗེ་འཁོར་ལོ་རིས། ཀུན་དུ་ཆ་མཉམ་སྙོམས་
ལ་འཁྲུགས། རང་མཐུན་བཟོ་ལ་གང་མོས་གཙོ། ཡོན་བདག་རྒྱལ་པོའི་ཐབས་དང་
སྦྱོར། ཉེས་པར་གྱུར་ཡང་ལན་པ་མེད། དེ་ལ་ཐོབ་ཚུལ་རྣམ་པ་བདུན། གདུགས་སུ་
ཕུབ་པ་གཤེན་གྱི་གནས། བླ་གུར་ཕུར་པ་རྒྱལ་གྱི་མཁར། བླ་བྲེ་བཟོ་སྣ་བློན་གྱི་ཚོམས།
བེག་ཙེ་བང་བ་ནོར་གྱི་མཛོད། ཏིང་ཁྱིམ་ཁྱིམ་བདག་བཙུན་མོའི་འཁྲས། པ་དྲ་རྒྱལ་
བློན་སྐུ་ཁམས་གསིང་། རང་མཐུན་རྒྱལ་ཁམས་མངའ་རིས་དབང་། གང་ལྟར་འདོད་
པ་དེ་བཞིན་ནོ། །གང་མཁོ་སྤྱད་ལ་རྣམ་པ་བཞི། གདན་ཁྲི་བཟོ་དང་ཡོལ་བར་
བཟོ། གླེགས་བམ་བཟོ་དང་འདོད་ཡོན་བཟོ། གང་དག་དགོས་པའི་སྤྱོད་ཡུལ་ལོ། །
གདན་ཁྲི་བཟོ་ལ་བང་རིམ་དགོས། མེ་ཆུ་ས་རླུང་རྣམ་པ་བཞི། སྙིང་པོ་བཞི་ཡི་པ་ཏྲ་
སྤྲས། དེ་སྟེང་འདེགས་པའི་ཀ་བ་དགོས། དེ་ལ་གྱད་ཀྱི་ཀ་འགྱོགས་དགོས། དེ་སྟེང་
གནོན་པའི་གདུང་མ་དགོས། དེ་ལ་རྟ་བབས་རིམ་བཞི་དགོས། དེ་སྟེང་པདྨ་སྤུངས་
ཆེན་དགོས། སྦུབས་དང་ཡོལ་དང་རྒྱས་པ་དགོས། ཀ་བ་རྣམས་ལ་པ་ཏྲ་དགོས། པ་
ཏྲའི་ཁུགས་ལ་མཛེས་བརྗིད་དགོས། བྱ་རྒྱལ་ཁྱུང་གི་གཤོག་འདེགས་དགོས། སེང་
ལྕམ་མ་བུའི་བསྲོ་བསྲལ་དགོས། གླང་ཆེན་སེར་པོའི་འགྱིང་ཚུལ་དགོས། གཡུ་འབྲུག་
སྔོན་པོའི་མཉེན་འགྱུར་དགོས། མཛེས་བརྗིད་གྱི་ལིང་འཕུར་ཤེས་དགོས། མཁར་
ལྡིང་ཤང་ཤང་པ་ཏྲ་དགོས། དུག་འཇོམས་རྨ་བྱའི་འཇིང་བསྣོལ་དགོས། ཡིད་བཞིན་
རིན་ཆེན་ནོར་བདུན་དགོས། བཀྲ་ཤིས་རྟགས་ཀྱི་རྫས་བརྒྱད་དགོས། ཡོལ་བ་བཟོ་
ལ་གཞའ་ཁྱིམ་བཟོ། གདན་ཁྲི་དཔངས་ལ་ལྟབས་འགྱུར་དགོས། རྫོགས་པའི་སྐུ་ལ་
ན་དྲུག་དགོས། སྤྲུལ་པའི་སྐུ་ལ་བླ་གུར་དགོས། ཞི་བའི་སྐུ་ལ་གཞའ་གུར་དགོས། ཁྲོ་
བོ་རྣམས་ལ་མེ་རི་དགོས། ཞི་མ་ཁྲོ་ལ་པ་དྲ་དགོས། ན་དྲུག་དག་ལ་རྣམ་པ་གཉིས།
192



མདོ་སྡེ།
རྒྱལ་སར་ཕྱུང་བའི་མདོ།
མཛེས་པའི་ཚུལ་གྱི་བརྒྱན་པ་དང་། འཇིགས་པའི་ཚུལ་གྱི་བརྒྱན་པ་སྟེ། མཛེས་པའི་
ན་དྲུག་མཁའ་ལ་རྫོགས། བརྗིད་པའི་ན་དྲུག་ཀློང་དུ་སྤྲུལ། མཛེས་པའི་ན་དྲུག་འདི་
ལྟ་སྟེ། དང་པོ་གླང་ཆེན་ཐེག་པ་ན། དེ་སྟེང་ལྷ་སྲས་ཁྱེའུ་དང༌། དེ་སྟེང་རི་དྭགས་
ཤ་ར་ན། དེ་སྟེང་མི་ཆུང་བྱ་ར་ན། དེ་སྟེང་ཤང་ཤང་པ་དྲ་ན། དེ་སྟེང་བྱ་ཁྱུང་ཀ་ར་
ན། དེ་ཡང་དོན་དུ་བསྟན་པ་ན། གླང་ཆེན་ཐེག་པས་ས་གཞི་གནོན། ལྷ་སྲས་ཁྱེའུ་མི་
ལ་མཛེས། རི་དྭགས་ཤ་རས་རི་བདུན་གནོན། མི་ཆུང་བྱ་རས་གཡུལ་ངོ་ཟློག །ཤང་
ཤང་པ་ཏྲ་ལྷ་ལ་མཛེས། བྱ་ཁྱུང་ཀ་རས་སྲིད་གསུམ་གནོན། རང་བཞིན་ལྷུན་ལ་
རྫོགས་པ་ཡི། རྫོགས་སྐུ་མིན་པས་མི་ཐོབ་པོ། བརྗིད་པའི་ཟ་དྲུག་འདི་ལྟ་སྟེ། དང་པོ་
སེར་གེས་བྲམ་ཟེ་ཟ། དེ་སྟེང་གཡུ་འབྲུག་ཀླུ་ཕྲུག་ཟ། དེ་སྟེང་བྱ་ཁྱུང་ཆུ་སྲིན་ཟ། དེ་
ཡང་དོན་དུ་བསྟན་པ་ན། སེང་གཉིས་སེང་གསས་མི་མགོན་དང༌། ལྷ་དབང་རྒྱལ་
པོ་ཤེས་པ་སྟེ། ས་གཞི་ཁྱོན་བཅས་ཟིལ་གྱིས་གནོན། འབྲུག་གཉིས་འབྲུག་གསས་ལྡེ་
བོ་དང༌། གནམ་གྲགས་ངར་ཆེན་ཤེས་པ་སྟེ། བར་སྣང་རི་བདུན་ཟིལ་གྱིས་གནོན།
ཁྱུང་ནི་ཁྱུང་གསས་རྒྱལ་པོ་སྟེ། ནམ་མཁའི་བདག་པོ་སྣ་ཚོགས་སྟོན། རི་རབ་རི་ཡི་
ཁ་གནོན་མཛད། གླེགས་བམ་བཟོ་ལ་རི་མོ་དགོས། པ་དྲ་ཆུ་འབེབས་བབ་ལེན་སྤར།
ལྕགས་རི་མུ་ཁྱུད་གཞུ་རྒྱུད་ཐིག །གདོང་ལ་སེང་གེ་ཙི་པར་བཟོ། ལྷ་ཡི་གཞལ་ཡས་
ཁང་དང་སྦྱོར། སྤུངས་དང་བབ་ལ་དབུ་རྩེས་དགོས། པ་ཏྲ་གླིང་ཆེན་བར་ཁྱིམས་
དགོས། ལྕགས་རི་མུ་ཁྱུད་སྔོན་པོ་བྱ། པ་ཏྲའི་རིགས་ལ་རྣམ་པ་ལྔ། འབྱུང་བ་ལྔ་ཡི་
ཁ་དོག་སྦྱོར། ཐོག་མར་རླུང་ལ་རྣམ་པ་ལྔ། མཐིང་ནག་རྡོ་རྗེ་པ་ཏྲ་ལ། སྒེག་མདུད་
རླུང་གི་དར་བཅུས་དགོས། འཚུབས་མ་འཁྱིལ་ཆེན་ཡར་ལ་རྒྱུ། ལྗང་ནག་དུད་ཁ་
རླུང་ལྕེ་གྱེན། འཚུབས་མ་འཁྱིལ་ཆུང་མར་ལ་རྒྱུ། དམར་ན་གསོལ་ཁ་རླུང་ལྕེ་ཐུར།
བུ་ཡུག་སྔོན་པོ་འཕྲེད་ལ་ཉལ། རྫི་རླུང་ཏྲ་མ་སྨིག་ལ་རྒྱུ། དཀར་དང་འོལ་ཀ་འདྲེས་
193



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འཕྱོལ་ལ། ཤིན་ཏུ་ཞིབ་ན་སྤྱན་ལ་མཛེས། ལྷག་པར་ཡོལ་བའི་རྒྱན་ལ་བཟང་། མེ་ལ་
རྣམ་པ་ལྔ་ཡིན་ཏེ། དཀར་སེར་མེ་ལྕེ་ཟླུམ་ལ་འཁྱིལ། ཞི་བ་རྣམས་ཀྱི་རྒྱན་ལ་བཟང་།
དམར་སེར་མེ་ལྕེ་རྣོ་ལ་ཟླུམ། རྒྱས་པ་རྣམས་ཀྱི་རྒྱན་ལ་བཟང༌། དམར་ལྗང་མེ་ལྕེ་
མཐེ་བོང་འདྲ། དབང་བསྒྱུར་ཁྲོ་བོའི་རྒྱན་ལ་བཟང༌། དམར་ནག་མེ་ལྕེ་འཁྲུག་ལ་
སྙོམ། དྲག་པོ་དབལ་མོའི་རྒྱན་ལ་བཟང་། སྣ་ཚོགས་མེ་ལྕེ་མཚོན་ཆ་རྣོ། དཀྱིལ་
འཁོར་མུ་རན་སྐྱོང་ན་མཛེས། ལར་ཡང་པ་དྲའི་འདྲ་ཚུལ་ནི། ཁུགས་དང་འཁྱིལ་
དང་མཆེད་དང་འབར། ཐམས་ཅད་ཀུན་ལ་འཛོམ་པ་དགོས། ཆུ་ལ་རྣམ་པ་ལྔ་ཡིན་
ཏེ། འཁྱིལ་དང་འཁྲུགས་དང་བབས་དང་ལྡིང་། མུ་ཁྱུད་བདལ་པའི་མཚོ་དང་ལྔ།
རྒྱ་མཚོ་འཁྱིལ་ལ་ཆུ་གཉེར་དགོས། སྔོ་ལྗང་འོ་མའི་སྤྲིས་མ་འདྲ། དབའ་ཀློང་འཁྲུགས་
ལ་ཆུ་བྱ་དགོས། གླེགས་བམ་ཆུ་འབེབས་དགང་ན་ལེགས། རྒྱུན་དུ་འབབས་ལ་གྲུ་
གཟིངས་དགོས། ཞིང་ཁམས་འབྱེད་པའི་རྒྱན་ལ་བཟང་། རྫིང་བུ་འཁྱིལ་ལ་བྱེ་གསེར་
དགོས། ལྗང་ནག་གསེར་ཕྱེ་བདལ་པ་འདྲ། མུ་ཁྱུད་བདལ་ལ་ཁོར་ཡུག་དགོས། གཡུ་
མདངས་ནམ་མཁའི་ཁ་དོག་འདྲ། དཀྱིལ་འཁོར་མུ་རན་སྐྱོང་ན་མཛེས། ཆུ་ལྕེ་འཁྱིལ་
དང་གྱེན་ཐུར་འབབས། འཁོར་དང་ཚུར་ལ་རྦ་ཀློང་འཁྲུགས། ཀུན་ལ་ཆ་སྙོམས་ཞིབ་
པར་གཅེས། ས་ལ་རྣམ་པ་ལྔ་ཡིན་ཏེ། རིན་ཆེན་གླིང་དང་དཔག་བསམ་ལྗོན། མེ་
ཏོག་ལྡུམ་འཛིན་ན་ཏྲ་འཁྲུགས། རི་བོའི་ཟོམ་དང་བྲག་རི་གཏམས། རིན་ཆེན་གླིང་ལ་
གཞི་སྙོམས་དགོས། དཔག་བསམ་ལྗོན་ལ་འཁྱིལ་ཆེན་དགོས། བྱུང་ཆུབ་ཤིང་ལོ་ཟླུམ་
པ་ཡིན། མུ་ལེ་དྲུམ་ཤིང་གཡུར་བ་ཡིན། ཏ་ལའི་ལོ་མ་ཟླུམ་པ་ཡིན། སྟོང་འབྱམས་ལོ་
མ་རྩེ་བཅུ་པ། ཨ་པར་ལྗོན་པ་རྩེ་ལྔ་པ། འཛམ་བུ་པྲི་ཀླུ་རྩེ་མོ་གསུམ། ཙན་དན་ལོ་
མ་ཀུ་ཤ་འདྲ། འཁྱིལ་དང་ཁུགས་དང་གཅུས་དང་འཆུས། རྩ་བ་གཅིག་ལ་གྱེས་ཚུལ་
ལ། ལོ་མ་འབུམ་རི་འབུམ་སྟོང་ཡོད། ཁ་དོག་དམར་ལྗང་གཉིས་ཀྱིས་བསྒྱུར། གླེགས་
194



མདོ་སྡེ།
རྒྱལ་སར་ཕྱུང་བའི་མདོ།
བམ་བར་ཁྱམས་བཀང་ན་ལེགས། མེ་ཏོག་ལྡུམ་འཛིན་སེར་པོ་དང་། སེར་པོའི་ཁུང་
རྒྱུད་དམར་པོས་འདྲེན། ཁུང་འཁྱིལ་རྣམས་ལ་མེ་ཏོག་བཀོད། ཁ་དོག་སྣ་ལྔ་ཚོམ་བུ་
མཛེས། མེ་ཏོག་ཡུ་བ་སྡུམ་གྱིས་འཛིན། ལྷག་པར་རྒྱབ་ཡོལ་ནང་དུ་མཛེས། ན་ཏྲ་
ཁོང་སིང་ལུ་གུ་རྒྱུད། གཅིག་ལ་གཅིག་ལེན་གཅིག་ཏུ་རྒྱུད། དཀར་སྔོ་དམར་གསུམ་
སྤེལ་མ་འཆོལ། སྔོ་སྐྱ་གཡུ་མདངས་ཡིན་ན་ལེགས། གདན་ཁྲི་ཤམ་ཀྱི་ཁེབ་ལ་མཛེས།
ན་ཏྲའི་ཁོང་རྒྱུད་རྩིང་ན་སྤ། རི་བ་ཐེམ་པ་སྐེ་དར་སྒེག །སྒེག་བར་འབྲུ་ཡི་ཚོམ་བུ་
བྱ། བྲག་རི་སྔོ་དམར་འཁྲུགས་ལ་སྙོམས། རྩེ་མོ་རྣོ་དང་ཟླུམ་དང་འཇམ། མཚོན་
ཆའི་རྩེ་མོ་གཏམས་པ་འདྲ། བྲག་སྤང་འདྲེས་ནང་མར་སེར་འཕྱོལ། དེ་ལ་ཤིང་དང་
བྱ་སྤྲེའུ་དགོས། རི་བྲག་པ་དྲ་ཁྲི་དང་ཡོལ། བར་སྣང་ཁམས་ལ་རྣམ་པ་ལྔ། ཉི་སྤྲིན་
ཆར་སྤྲིན་ལྷོ་སྤྲིན་གསུམ། གཞའ་སྤྲིན་དལ་མོ་ཉི་ཟླ་སྐར། ཉི་སྤྲིན་དཀར་ལ་འཐོར་
བ་འདྲ། སྤྲིན་བལ་རླུང་གིས་གཏོར་བ་བཞིན། གང་དུ་མ་འབྲེལ་ཐལ་མ་ཐོལ། ཟླུམ་
དང་འབུར་དང་ཡུ་བ་ཅན། ལྷ་སྲས་བཞུགས་པའི་གདན་དུ་མཛེས། ཆར་སྤྲིན་ནག་
པོ་ཕྱུར་བ་འདྲ། ར་རྒྱའི་འགབ་དང་དུད་ཁ་ལྗང་། བར་བར་གློག་དམར་ཁོར་རྒྱུད་
འགྲིམ། ཁྲོ་བོ་མེ་རླུང་འཆོལ་ན་བརྗིད། ལྷོ་སྤྲིན་ན་བུན་ཕྱུག་ན་ལེགས། བརྩེགས་པ་
འདྲ་དང་སྤུངས་པ་འདྲ། འཆད་པ་འདྲ་དང་འཕེལ་བ་འདྲ། གཞི་ནི་དཀར་པོ་འོལ་
ཁ་ལ། འཆོལ་ནི་དམར་སེར་ནག་པོ་སྟེ། སྤྲིན་དམར་མེ་ལྕེ་མཆེད་པ་འདྲ། སྤྲིན་སེར་
ཞགས་པ་སྐྱིལ་བ་འདྲ། སྤྲིན་ནག་ཉ་མོ་རྐྱལ་འདྲ་སྟེ། གདུང་བསྣོལ་པ་དྲ་བྱས་ན་
ལེགས། གཞའ་སྤྲིན་ཟ་འོག་ཁ་ཕྱེས་འདྲ། ཁ་དོག་སྣ་ལྔ་མཆེད་འདྲ་དང༌། བརྐྱངས་
པ་འདྲ་དང་བསྡོགས་པ་འདྲ། དར་དཀར་ཡོལ་བ་འཐེན་འདྲ་དང༌། གདུགས་ཀྱི་
རྩིབས་ཤིང་བརྒྱང་འདྲ་དང་། འཁྱིལ་པ་འདྲ་དང་བྲེས་པ་འདྲ། དེ་ལ་དལ་གྱིས་སྣལ་
ཞགས་དགོས། སྲབ་ལ་རི་མོ་ཞིབ་ན་བཀྲག །བད་འོག་དཔྱམ་བར་དགང་ན་ལེགས།
195



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཉི་མ་པ་དྲ་གྱེས་སོ་བརྒྱད། ཟླ་བ་གྱེས་སོ་བཅུ་རུ་ཤེས། དེ་ལ་ཁོང་སིང་མ་འདྲེས་
གཅེས། སྐར་མ་གནམ་མཐོང་གྲུ་བཞི་ལ། ཟེར་བརྒྱད་ཨ་ལོང་ཁོང་སིང་རིས། བར་
བར་སྐར་ཚོགས་ཚོམ་བུས་བརྒྱན། ནམ་མཁའ་གཡུ་མདངས་དགང་ན་ལེགས། དེ་ནི་
གླེགས་བམ་བཟོ་རུ་ཤེས། འདོད་ཡོན་འགྲོ་བའི་མཁོ་སྤྱད་བཟོ། རང་རང་འདོད་པའི་
དམིགས་དང་སྦྱོར། སྟ་ཡིས་བཅད་ཅིང་སྟེའུས་བཞོགས། བཤག་འབྱིན་དཔྱད་ལེན་
སོག་ལེས་དྲ། གཟོང་གིས་འབུག་དང་སྐྱུང་གིས་བྲུ། ནེ་ཙག་རྣོན་པོས་རི་མོ་རྐོ། གང་
ལ་དགོས་པའི་མཁོ་བཟོ་ཡིན། བཞོགས་ཤིང་སྦྱོང་བ་ཤིང་གི་བཟོ། ལྷ་སྲས་གར་མའི་
ཐུགས་ལ་ཞོག །སེམས་ཅན་འགྲོ་ལ་སྨིན་པར་མཛོད། །
༧ བཞུ་ཞིང་བླུག་ལས་རྣམ་པ་གསུམ། ལྷ་སྐུ་ལྷ་རྫས་འདོད་ཡོན་གསུམ། གསེར་
དངུལ་ཟངས་ལྕགས་མུ་ཏིག་ཤེལ། ཁྲོ་ཆུ་ཞུན་དཀར་འཁར་བ་ལྗོན། ཨུ་བྷི་ཏ་དང་གུ་
བྷི་ཏ། དངུལ་དང་མུ་མེན་མཐིང་ལ་སོགས། ལེགས་པར་བཞུ་བཏུལ་བྱས་ནས་ཀྱང་།
ཐོག་མར་སྐུ་གཟུགས་མཆོད་རྟེན་དང་། ཞི་དང་ཁྲོ་དང་ཞི་མ་དགྱེས། མཉམ་བཞག་
འདོར་ཐབས་བརྐྱང་དང་བསྐུམ། གར་སྟབས་འགྱིང་དང་ལྡེམ་ལ་སོགས། ཆག་ཚད་
ལྡན་ཞིང་ལེགས་པར་བླུགས། ལྷ་རྫས་དག་ལས་བྱུང་བ་ཡི། རིན་ཆེན་བུམ་པ་རིལ་
བའི་རྫས། རིན་ཆེན་ནོར་བདུན་བཀྲ་ཤིས་རྟགས། གཙང་མའི་ཚན་སྣོད་རིན་ཆེན་
སྣོད། མཛེས་ཤིང་ཡིད་དུ་འོང་བར་བླུགས། འདོད་ཡོན་རྫས་ལ་གང་མཁོ་སྟེ། འགྲོ་
བ་མི་ཡི་འདོད་དང་བསྟུན། རང་རང་གང་དགོས་ཐབས་དང་སྦྱར། །
༧ བརྡུང་ཞིང་འཐར་ལ་རྣམ་པ་གསུམ། མཛེས་དང་བརྗིད་དང་འདོད་ཡོན་རྫས།
ཐོག་དམར་མཛེས་པའི་ལྷ་རྫས་ལ། གསེར་དངུལ་ཟངས་ལྕགས་ར་གན་དང་། ལི་
དང་འཁར་བ་ཏོང་ཙེ་ལ། གདུགས་དང་རྒྱལ་མཚན་མཆོད་རྟེན་དང༌། སྟོང་གསུམ་
དཔེར་བཞག་མཎྜལ་དང༌། དྲག་པོ་དབལ་གྱི་ཕུར་པ་དང་། གཡུང་དྲུང་འཁོར་ལོ་
196



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
པདྨ་དང་། ཡིད་བཞིན་ནོར་བུ་རྡོ་རྗེ་དང༌། གཤང་དང་ཁོལ་མ་དྲིལ་ཆེན་དང་།
ཅིང་དང་ཅོང་ཆེན་ཅག་པར་དང༌། ཁ་དོག་བྱད་གསལ་མེ་ལོང་དང༌། ཏོག་དང་
ཁྱུང་གུར་ཁྱུང་མགོ་དང༌། བྱ་འདབ་ཆུ་གཟར་ཆུ་སྲིན་ཞལ། པ་ཏྲ་ཨ་ལོང་ཙི་པིར་
གདོང་༌། རིན་ཆེན་རྐོང་བུ་བཤོས་ཆ་སྣོད། མཛེས་ཤིང་ཡིད་དུ་འོང་བར་བཤམ།
ཞུན་དཀར་ལྕགས་ལ་དངུལ་མདངས་ཐོན། སྲ་ལ་མཉེན་པ་མཛེས་ལ་ཤེས། བརྗིད་
ལ་གོ་མཚོན་གཉིས་ཡིན་ཏེ། དང་པོ་གོ་ལ་རྣམ་པ་གསུམ། ཞོག་ཞུན་རྨོག་དང་འབུམ་
དབྱེལ་ཁྲབ། ལྕགས་ཀྱི་འཕྲུལ་ལྷམ་གསུམ་དུའོ། །རྨོག་ལ་རྣམ་པ་བརྒྱད་དུ་ཤེས།
ཞུན་དཀར་ཀེ་རུ་སྲུབས་མེད་ལ། ན་ན་ཚེམ་གྱིས་ཡང་ཤམ་ཅན། ཡིད་བཞིན་ནོར་
བུའི་ཐོར་ཚུག་ལྡེམ། རྒྱལ་བུའི་དབུ་ལ་མནབས་ན་བཟང་། ཞོག་ཞུན་ཀེ་རུ་སྐྱབ་ཆེན་
ལ། ཕོ་བྱང་མོ་བྱང་བཞི་བཅུ་གཉིས། རིན་ཆེན་གསེར་གྱི་བྱ་ཁྱུང་དགོས། དེ་ཡང་
རྒྱལ་གྱི་དབུ་ལ་མནབས། རྒྱལ་པོ་ཕྱི་རོལ་ཆས་ན་དགོས། དེ་འོག་དུང་རྨོག་དཀར་པོ་
དེ། ཁྱུང་གི་སྒོ་ང་བཙུགས་པ་འདྲ། དེ་ལ་གཡུ་ཡི་སྤང་མདོག་ཡོད། ཕོ་བྱང་མོ་བྱང་
བཅུ་དྲུག་འགྱུར། སྔོན་ལྷ་མིན་བུ་མོས་བརྡུང་བ་ཡིན། བཙུན་མོ་རྣམས་ཀྱི་དབུ་ལ་
མཛེས། གཡུལ་ཆེན་ལྟད་མོ་ལྟ་ན་དགོས། དེ་འོག་རྒྱལ་བ་ཡང་མདངས་དེ། ཕོ་བྱང་
མོ་བྱང་བཅུ་གཉིས་འགྱུར། ཉི་ཤུ་རྩ་བཞི་བློན་གྱི་རྨོག །ཁྱུང་ཏོར་ཀེ་རུ་དར་གྱི་འཕྲུ།
བློན་པོའི་གཡུལ་སོ་བསྲུང་ན་དགོས། དེ་འོག་འཁོར་མོ་སྐྱབ་ཆེན་དེ། ཕོ་བྱང་མོ་བྱང་
བཅུ་འགྱུར་ཏེ། གསུམ་ཀ་བྱ་རུ་ཁྱུང་རུ་མཛེས། དམག་དཔོན་དར་སོ་འཛིན་ན་
དགོས། དེ་འོག་ཞོག་དཀར་ཀེ་རུ་དེ། ཕོ་བྱང་མོ་བྱང་བརྒྱད་གཉིས་འགྱུར། དཔའ་བོ་
སྟག་གི་ལྡེམ་འཕྲུ་ཅན། དཔའ་གཉིས་གཡུལ་སོ་འདྲེས་ན་དགོས། དེ་འོག་གཡུ་ལོ་
ཐེབ་རྩེ་བསྐོར། ཕོ་བྱང་མོ་བྱང་དྲུག་གཉིས་འགྱུར། སྟག་ཤར་གོ་རྩེད་རྩེ་ན་དགོས།
ཐ་མ་ལོ་ཕྲོམ་ཡང་ཤམ་ཅན། ཕལ་པ་ལས་ལ་མངག་པ་དང༌། ཚོང་པ་མི་ཡུལ་བགྲོད་
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ན་དགོས། དེ་ཡང་ཀུན་ལ་སྤྱིར་རྒྱུག་པའི། ཕོ་བྱང་རྣམས་ལ་གཞུང་པ་དགོས། མོ་
བྱང་རྣམས་ལ་སྲོག་པ་དགོས། ཁྱུང་ཏོར་གཙུག་ལ་བརྟན་ཆ་དགོས། ཕྱི་དབྱིབས་གུར་
ཆེན་འདྲ་ན་བཙན། ནང་དབྱིབས་གདུགས་ཆེན་འདྲ་ན་བཙན། ཡང་ཤམ་བ་དན་
འདྲ་ན་བཙན། ཁྱུང་ཐོར་ཏོག་ཆེན་འདྲ་ན་མཛེས། ཞོག་ཞུན་ཀེ་རུའི་མཚན་ཉིད་ཡིན།
འབུམ་དབྱེལ་ཁྲབ་ལ་རྣམ་པ་བརྒྱད། རྒྱལ་པོའི་གོ་དང་བློན་པོའི་གོ །བཙུན་མོའི་གོ་
དང་དེད་དཔོན་གོ །བཙུན་པོའི་གོ་དང་འཕྱོར་བོའི་གོ །དཔའ་བོའི་གོ་དང་སྡེར་མའི་
གོ །རྒྱལ་པོའི་གོ་ལ་ལྔ་རུ་འདོད། ཡེ་རྗེ་ལྷ་ལ་བསྐོས་པ་ཡི། ལྷ་དབང་བརྒྱ་བྱིན་
མནབས་པའི་གོ །གསེར་གྱི་ན་ན་ཚེམ་ཚེམ་ལ། གསེར་མིག་གཡུ་ཡི་འཁྱིལ་པ་ཡོད།
ན་ན་ཐེབ་ཙེ་བརྩེགས་པ་འདྲ། རྒྱལ་པོ་མིན་པས་མི་ཁྱག་གོ །ཡེ་རྗེ་རྒྱལ་ལ་བསྐོས་པ་
ཡི། དུང་གི་སོ་བ་བང་མིག་རིས། བང་མིག་རིས་ལ་གཡུ་སྤྲས་དགོས། ཡོད་པ་དྲི་ཟའི་
ཡུལ་ན་ཡོད། དབང་བ་ཡུལ་འཁོར་སྲུང་གི་དབང་། རྒྱལ་པོ་མིན་པས་མི་ཁྱག་གོ །
ལྕགས་ཀྱི་ནེ་རྩ་ཁྱུང་གཤོག་སྤུངས། ཁྱུང་གཤོག་སྤུངས་ལ་བརྗིད་འགྱིང་དགོས། ཡོད་
པ་གཤིན་རྗེའི་ཡུལ་ན་ཡོད། དབང་བ་བོན་གྱི་འཕགས་གྱི་དབང་། རྒྱལ་པོ་མིན་པས་
མི་ཁྱག་གོ །ཟངས་ཀྱི་ཤོལ་མོ་རྨ་བྱའི་མདོག །རྨ་བྱའི་མདོག་ལ་པད་མ་དགོས། ཟེའུ་
འབྲུ་སྟེང་ན་གཡུ་ཕྲ་དགོས། ཡོད་པ་ཀླུ་དབང་ཡུལ་ན་ཡོད། དབང་པ་སྤྱན་མི་བཟང་
གི་དབང་། རྒྱལ་པོ་མིན་པས་མི་ཁྱག་གོ །གསེར་གྱི་ཁྲབ་མོ་འོད་ཀྱིས་མཛེས། འོད་ལ་
ཉི་མའི་དཀྱིལ་འཁོར་དགོས། གོན་ན་འཇིག་རྟེན་འོད་ཀྱིས་གང་། ཡོད་པ་གནོད་སྦྱིན་
ཡུལ་ན་ཡོད། དབང་བ་རྣམ་ཐོས་སྲས་ཀྱིས་དབང་། རྒྱལ་པོ་མིན་པས་མི་ཁྱག་གོ །དེ་
ཆེ་བ་རྒྱལ་གྱི་གོ་ལྔ་ཡིན། བློན་པོའི་གོ་ལ་རྣམ་པ་གསུམ། སྲིད་ཀྱི་གར་མ་ཁྱུང་གཤོག་
དང༌། སྐོས་ཀྱི་ཁ་ལ་གཡུ་གཤོག་དང་། ཕྱུ་ཡི་ཐེབ་རྩེ་རྒོད་གཤོག་གསུམ། ཁྱུང་གཤོག་
གཡས་གཡོན་བརྐྱངས་པ་འདྲ། དེ་ལ་བརྗིད་དང་ཟིལ་ཞིག་དགོས། གཡུལ་སོ་སྲུང་
198



མདོ་སྡེ།
རྒྱལ་སར་ཕྱུང་བའི་མདོ། །
བ་མ་གཏོགས་པ། གཡུལ་ངོ་འགྲིམ་ན་བཙན་མི་ཐུབ། དེ་ཡང་བློན་ལ་དགོས་པ་ཡིན།
གཡུ་གཤོག་གཡུ་ལྗང་གཤིབས་པ་འདྲ། བྱང་རྒྱུད་མཉེན་ལ་བྱང་རྐང་རིང༌། བྱང་
སྡུན་ཐམས་ཅད་གཡས་སུ་རྒྱུ། དེ་ལ་གསེར་གྱི་གཞུང་རྒྱུད་དགོས། བློན་ཆེན་ཆས་
མཛེས་དམག་སྤུངས་བཀྲག །དེ་ཡང་བློན་ལ་དགོས་པ་མིན། རྒོད་གཤོག་རྒོད་ཀྱི་
དང་ཆེན་འདྲ། བྱང་ཁྱིམ་གཅིག་ལ་བྱང་བཞི་བསྣོལ། བྱང་གཞུང་དྲང་ལ་བྱང་འདབ་
མཉེན། གཡུལ་ངོར་འགྲིམ་ཡང་གནོད་པ་མེད། ལྷག་པར་ཉག་ཕྲན་མདའ་ལ་བཙན།
དེ་ཡང་བློན་ལ་དགོས་པ་ཡིན། བློན་པོ་མིན་པས་མི་ཁྱག་གོ །བཙུན་མོའི་གོ་ལ་གཉིས་
ཡིན་ཏེ། གསེར་གྱི་ཐེབ་ཙེ་སྒོར་མོ་དང་། གཡུ་ཡི་ལ་ཆུང་སྒོར་མོ་གཉིས། སྔོན་ལྷ་
དང་ལྷ་མིན་བུ་མོ་རྣམས། རྩུབ་འགྱུར་ཚལ་གྱི་དུར་ཁྲོད་ན། ལྷ་དང་ལྷ་མིན་འཁྲུག་
པའི་སར། ལྟད་མོ་བལྟ་རུ་སོང་བ་ལ། ལྟད་མོ་བ་ལ་སྤུ་མདའ་བྱུང་། མཚོན་ལ་སྐྲག་
པས་གོ་གཉིས་བརྩམས། ཐེབ་ཙེ་ཕ་ཝང་གཤོག་པ་འདྲ། ལ་ཆུང་ནེ་ཙོའི་གཤོག་པ་
འདྲ། དེ་གཉིས་ཡང་ལ་བཙན་པ་ཡིན། བསྡད་ན་བཙན་ལ་བྲོས་ན་ཡང་། ལྟད་མོ་
བ་ལ་དགོས་པ་ཡིན། བཙུན་མོ་མིན་པས་དེ་མི་ཁྱག །དེད་དཔོན་གོ་ལ་རྣམ་པ་
གཉིས། ཐང་བཟང་སྤྲུལ་པའི་སླག་ཆེན་དང་། གྷ་དྷ་གསེར་གྱི་སླག་ཆེན་གཉིས།
སླག་ཆེན་བྱ་སྤུ་གཤིབས་པ་འདྲ། བྱང་ངོས་གཅིག་ལ་སྤུངས་དྲུག་འཕོག །སྤུངས་
མཚམས་སེན་ཐབས་གཤིབས་པ་འདྲ། རྐེད་སྐབས་ཡན་ཆད་སྟོད་ན་སྤུངས། རྐེད་
སྐབས་མན་ཆད་སྨད་ན་སྤུངས། རྐེད་པ་རི་རབ་ཐེམ་པ་སྒེག །དེ་ལ་གསེར་གྱི་རག་
འབུར་དགོས། མཁའ་ལྡིང་ནག་མོའི་སྤྱན་མིག་འདྲ། བསིག་པས་ཁམས་གསུམ་ཟིལ་
གྱིས་གནོན། སྤྲུལ་པས་ལྷ་མིན་དམག་ཚོགས་འདུལ། དེད་དཔོན་མིན་པས་མི་ཁྱག་
གོ །ལྕགས་ཀྱི་སླག་ཆེན་གཡུལ་ལས་རྒྱལ། གསེར་གྱི་སླག་ཆེན་ཚོང་ལས་རྒྱལ། བཙུན་
པོའི་གོ་ལ་རྣམ་པ་བཞི། དམུ་ཡི་བསེ་ཁྲབ་ཤོལ་མོ་དང་། བདུད་ཀྱི་ཞུན་དཀར་ཚ་ཚ་
199



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང་། བཙན་གྱི་མེ་ལྕེ་གློག་ཤམ་དང་། འཚམས་ཀྱི་མདའ་ར་མདུང་རྒྱུག་བཞི། བསེ་
ཁྲབ་ཤོལ་མོ་བྱད་ཀྱི་བཙུན། དངུལ་དཀར་མེ་ལོང་ཕྱིས་པ་འདྲ། ཞུན་དཀར་ཚ་ཚ་
འོད་ཀྱི་བཙུན། གངས་ལ་ཉི་མ་ཤར་བ་འདྲ། མེ་ལྕེ་གློག་ཤམ་ཟེར་གྱི་བཙུན། ཟངས་
ལྕགས་སྤེལ་ནས་མེ་འོད་འབར། མདའ་ར་མདུང་རྒྱུག་ངམ་གྱི་བཙུན། ཁྲོ་ཆུ་འདྲེས་
ན་མུན་པའི་རྫོང་། ཕྱོགས་ཀྱི་གོ་ལ་རྣམ་པ་བཞི། ཀླུ་ཡི་གཡུ་སྦྲུལ་སླག་པ་དང༌།
གཉན་གྱི་གསེར་སྦལ་སླག་པ་དང༌། ས་བདག་རུས་སྦལ་སླག་པ་དང་། སྨན་གྱི་རྨ་བྱ་
འཇོལ་ཆེན་བཞི། གཡུ་སྦྲུལ་སླག་པ་མདངས་ཀྱི་མཛེས། གསེར་སྦལ་སླག་པ་འོད་ཀྱི་
མཛེས། རུས་སྦལ་སླག་པ་བརྗིད་ཀྱི་མཛེས། རྨ་བྱ་འཇོལ་ཆེན་མདངས་ཀྱི་མཛེས། དེ་
ལ་རིན་ཆེན་སྣ་ལྔ་དགོས། ལྷག་པར་ཁྲོམ་པ་འཚོགས་ན་བཟང༌། སྟོང་ཁམས་འཇིག་
རྟེན་འོད་ཀྱིས་འགེངས། དཔའ་བོའི་གོ་ལ་རྣམ་པ་བཅུ། སྔོན་ཡེ་དང་ངམ་གཉིས་
འཁྲུག་པའི་དུས། ཡེ་རྗེ་སྨོན་པས་བརྡུང་པ་ཡི། གར་གཤོག་ཁྱུང་གཤོག་སྤུངས་ལིང་
གསུམ། དེ་གསུམ་སྤྱོད་པའི་བྱང་ཚག་བཞི། གར་གཤོག་རྐང་རིང་སྟོད་ན་སྤུངས།
རིན་ཆེན་བུམ་པ་དྲིལ་པ་འདྲ། སྐེ་མགུལ་དྲིལ་ཆེན་སྟོད་ཆ་སྤུངས། སྨད་ཆ་འཕྱར་
གསུམ་ལྷུབ་ལ་བརྗིད། གངས་ལ་ཉི་མ་ཤར་བ་འདྲ། དཔའ་རང་ཚོད་ཟིན་ན་ལུས་ལ་
མཛེས། ཁྱུང་གཤོག་རྒོད་ཀྱི་དང་རུ་འདྲ། བྱང་གཞུང་དྲང་ལ་བྱང་རྐང་འབྲིང་། བྱང་
རྒྱུད་དྲིལ་ལ་བྱང་དབྱིབས་སྦུབས། མཚོ་ལ་གྲིབ་སོ་གུག་པ་འདྲ། དཔའ་གཉིས་ཐང་
འཛིང་བྱེད་ན་དགོས། ལྷག་པར་ཆུ་གྲི་ངར་མ་རྡུགས། སྤུངས་ལིང་ཐེབ་ཕྲན་གཤིབ་
པ་འདྲ། བྱང་རྐང་ཐུང་ལ་བྱང་སྤུངས་ཆེ། རྡོ་རྗེ་བཞིན་གྱི་རྐེད་ལ་སྒེག །གཡུལ་ཆེན་
མདའ་སྣ་འདྲེན་ན་དགོས། ལྷག་པར་ནག་ཕྲན་མདའ་ལ་བཙན། བྱང་ཚག་རྒྱ་མཚོའི་
གཉེར་མ་འདྲ། དེ་གསུམ་འདྲེས་འཕྱོལ་ཉི་འོད་མཚོ། མཚོ་ལ་ཉི་མ་ཤར་བ་འདྲ། དེ་
ལ་གང་གི་མིང་མི་ཐོགས། ཡེ་རྗེ་སྨོན་པས་སྨོན་ལམ་རྫོང་། གཡུལ་ཆེན་ཕྱི་སོ་བསྲུང་
200



མདོ་སྡེ།
རྒྱལ་སར་ཕྱུང་བའི་མདོ།
ན་དགོས། དེ་ཡེ་ལ་ཡོད་པའི་གོ་བཞི་ཡིན། སྔོན་ཡེ་ངམ་འཁྲུག་པ་རྩོད་པའི་དུས།
ངམ་རྗེ་རྩོལ་པོས་བརྡུང་བ་ཡི། བྱ་ན་བྱིང་ལིང་འཕར་མ་གསུམ། ངམ་གྱི་ལྕགས་ནག་
འཚེར་བ་བཞི། བྱ་ན་ནགས་ལ་ཉི་ཤར་འདྲ། དེ་ལ་གཡུ་དུད་ཁ་དོག་མཆེད། མཁའ་
ལྡིང་ནག་མོའི་སྒྲོ་རྩེ་གཤིབས། བྱང་རྐང་རིང་ལ་བྱང་སྤུངས་ཆེ། དཔའ་གཉིས་རལ་
ཁ་བཀྱེ་ན་དགོས། ལྷག་པར་ཡ་ཙ་རྣོ་ལ་བཙན། བྱི་ལིང་གྲིབ་སོ་འདུས་པ་འདྲ། ཁ་
དོག་མེ་དུད་ནག་པོ་མཆེད། བྱང་རྐང་རིང་ལ་བྱང་ཞེང་ཆུང་། ཕོ་མ་རོག་གུའི་སྒྲོ་རྩེ་
འདྲ། དཔའ་གཉིས་མདུང་མོ་འདེབས་ན་དགོས། ལྷག་པར་མདུང་མོའི་གོ་ལ་བཙན།
འཕར་མ་གཅན་གཟན་ཡང་ཤམ་ཅན། དངུལ་དཀར་བུམ་པ་ཕྱིས་པ་འདྲ། འབུམ་ཚོ་
གཅིག་གི་ཁ་འོད་ཕྲོག །ངམ་གྱི་སོལ་རི་ནག་ལ་བཙུན། ངམ་མུན་ནག་ནང་གི་གསལ་
སྒྲོན་ཡིན། གཡུལ་ཆེན་འཁྲུག་རྩོད་བཟུང་ན་དགོས། ལྕགས་ནག་འཚེར་བ་མཐེབ་
བོང་བརྩེགས། བསྣོལ་མཚམས་ཁྲ་མོ་སེན་ཐབས་རིས། དེ་ལ་གསེར་སྐུད་རི་མོ་ཡོད།
དཔའ་གཉིས་གོ་རྩེད་རྩེ་ན་དགོས། དེ་ངམ་ལ་ཡོད་པའི་གོ་བཞི་ཡིན། དེ་བཞི་བརྒྱད་
ཀྱི་ཁ་གནོན་དུ། ཝེར་མའི་ཁྲོ་ཆུ་མུ་རྫོང་དང་། སྲིན་གྱི་དུག་རི་ནག་པོ་གཉིས། ཁྲོ་ཆུ་
མུ་རྫོང་སྤུངས་ལ་བརྗིད། དུག་རི་ནག་པོ་སྒེག་ལ་བརྗིད། དཔའ་གཉིས་འགྱིང་ན་
བརྗིད་གཉིས་བཙུན། དེ་གཉིས་ཀུན་གྱི་ཁ་གནོན་ཡིན། སྡར་མའི་གོ་ལ་གསུམ་ཡིན་
ཏེ། སྟོད་ལག་ཅན་དང་འཕར་ཤམ་ཅན། ན་ན་ཚེམ་ཚེམ་ལུ་གུ་རྒྱུད། སྟོང་ལག་མེད་
ན་བྲོས་ལ་བཙན། ཕྱི་ཤམ་རིང་ན་མདའ་ལ་བཙན། ན་ན་ཚེམ་ཚེམ་དམག་གི་གོ །
གཡུལ་ངོ་མི་ཐུབ་རྒྱང་ན་མཛེས། དེ་གསུམ་ཕལ་དང་དམངས་ལ་དགོས། ལྕགས་ཀྱི་
འཕྲུལ་ལྷམ་ཡང་ལ་བདེ། གར་གཤོག་གཡས་གཡོན་སྲ་ལ་མཉེན། སྤྱིར་ཡང་གོ་ཡི་
རིགས་པ་ལ། ལེགས་པར་འདོད་ན་ཕྱི་བདར་གཅེས། བཙན་པར་འདོད་ན་ཞུན་ཐར་
གཅེས། ལྕགས་ལ་རིམ་པ་ལྔ་རུ་དབྱེ། དྭངས་མའི་དྭངས་མ་གོ་ལ་བཟང་། དྭངས་
201



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མཆན་སྲ་མཉེས་རྨོག་ལ་བཟང་། དེ་འོག་ངར་ཆེན་མཚོན་ལ་བཟང་། དེ་འོག་ཞུན་
ཆེན་མགར་ལ་བཟང༌། ཐ་མ་རྨིང་གཞི་འདེགས་པ་ཡི། ཀ་གདན་རླུང་རི་བརྡུང་ན་
བཟངས། གཉིས་པ་མཚོན་ལ་རྣམ་པ་གསུམ། ཡེ་ཡི་མཚོན་དང་ངམ་གྱི་མཚོན།
གང་ལ་གང་དགོས་རྣམ་པ་གསུམ། ཡེ་ཡི་མཚན་ལ་རྣམ་པ་གསུམ། ཡ་ཙ་སྐྱ་འགམ་
ཤང་ལངས་གསུམ། ཡ་ཙ་ཆབ་རོམ་གཟར་བ་འདྲ། རྩེ་མོ་ནོར་བུའི་ཏོག་ལ་འདྲ། ཡ་
ཙའི་རིགས་ལ་རྣམ་པ་གསུམ། ཡ་ཙ་དཀར་པོ་སྲ་ཆོད་དང༌། ཡ་ཙ་ཉི་ཟེར་རྡུལ་ལེན་
དང༌། ཡ་ཙ་ངར་མ་དབལ་སོ་གསུམ། ལྷ་དང་སྒྲ་བླའི་རྟེན་མཚོན་ཡིན། སྐྱ་འགམ་
སྣམ་ཤར་བརྐྱང་བ་འདྲ། རྩེ་མོ་བྲི་ཀླུའི་ལོ་མ་འདྲ། སྐྱ་འགམ་རིགས་ལ་རྣམ་པ་གསུམ།
སྐྱ་འགམ་བཏབ་པ་རྗེས་མེད་དང་། སྐྱ་འགམ་བྱ་སྒྲོ་རླུང་ཆོད་དང༌། སྐྱ་འགམ་ཕྱིར་
བ་དགྲ་འདུལ་གསུམ། སྒྲ་བླ་དཔའ་བའི་མཚོན་གསུམ་ཡིན། ཤང་ལངས་ཆུ་ལ་ཉི་
ཤར་འདྲ། རྩེ་མོ་སྨྱུག་གུ་གསེགས་པ་འདྲ། ཤང་ལངས་རིགས་ལ་རྣམ་པ་གསུམ། གོ་
རིང་གོ་ཐུང་གོ་འབྲིང་གསུམ། གོ་རིང་ངར་མ་ཁབ་ལེན་དང་། གོ་ཐུང་ཏི་ཚ་འཕྲད་
ཆོད་དང་། གོ་འབྲིང་དབལ་སོ་ཡ་བ་གསུམ། དཔའ་ཆེན་ཝེར་མའི་མཚན་གསུམ་
ཡིན། ངམ་གྱི་མཚོན་ལ་རྣམ་པ་གསུམ། རལ་གྲི་ཆུ་གྲི་སྤུ་གྲི་གསུམ། རལ་གྲི་སྨེ་བའི་
དམེ་དྲག་ཆགས། གནམ་མཐའ་འཚིག་པའི་ཁ་འོད་ཆགས། སྔོ་དམར་མེ་ལྕེ་གློག་རིས་
འཁྱུག །རྩེ་མོ་སྦལ་ཆེན་ཡ་ཐོད་འདྲ། དེ་ལ་རྣམ་པ་གསུམ་ཡིན་ཏེ། ཕོ་མཚན་མོ་
མཚོན་མ་ནིང་གསུམ། ཕོ་མཚོན་སོག་ལ་མོ་མཚོན་ཞིང་། མ་ནིང་གཉིས་ཀ་སྤེལ་
མའོ། །ངམ་རྗེ་རྩོལ་པོའི་མཚོན་གསུམ་ཡིན། ཆུ་གྲི་གྲིབ་སོ་གུག་པ་འདྲ། མུན་གྱི་
མདངས་ཆགས་ཅུང་ཙམ་དགྱེས། རྩེ་མོ་སྨྱུག་མ་བཅད་པ་འདྲ། ཆུ་གྲི་དག་ལ་རྣམ་པ་
གསུམ། ཆུ་གྲི་བཏབ་པ་ལན་མེད་དང༌། ཆུ་གྲི་ལྕགས་ཀྱུ་ཁུགས་འཛིན་དང་། ཆུ་གྲི་
གློག་དམར་ཚ་ཚ་གསུམ། དཔའ་གཉིས་རྒོལ་བའི་མཚོན་གསུམ་ཡིན། སྤུ་གྲི་ཡང་ལ་
202



མདོ་སྡེ།
རྒྱལ་སར་ཕྱུང་བའི་མདོ།
བྱ་སྒྲོ་འདྲ། རྒུ་ཚིག་སྐྱ་མོའི་ཁ་འོད་ཆགས། སྤུ་གྲི་མཚོ་ལ་སྐར་ཤར་འདྲ། བལྟས་པས་
མི་ངོམས་སྤྱན་མིག་འཚིག །སྤུ་གྲི་གཡུ་ལྗང་ཉག་གཅིག་འདྲ། མཉེན་ལ་ཞུག་འཐར་
སོང་བ་གཅེས། ངར་ཆུ་སྐར་མའི་ཞོག་ལ་བླུད། ངར་ཚོད་རི་ཐང་མཚམས་ནས་
འཛིན། ཐལ་ནས་འཁྲོ་ལ་ལུག་ན་སྙི། དེ་བས་ཚོད་དང་ལྡན་བར་བྱ། དེ་ངམ་རྗེ་
དཔའ་བའི་མཚོན་དགུ་ཡིན། ཡེ་ངམ་མཚོན་ཆ་བཅོ་བརྒྱད་དེ། རྒྱལ་བློན་འབངས་
གསུམ་རིམ་པར་དབང་། གང་ལ་གང་དགོས་རྣོ་མཚོན་ལ། མདའ་མདུང་གྲི་དང་ཐོ་
སྟ་དང༌། སོག་ལེ་གཏར་ཚན་ཀ་མ་ལི། ལྕགས་ཀྱུ་ལྕགས་སྒྲོག་གཤགས་འབྱིན་དང༌།
ཕུག་དང་གསོར་དང་བྱད་ལེན་སོགས། གང་དགོས་མཚོན་ལ་སོགས་པའོ། །གསུམ་
པ་འདོད་ཡོན་རྫས་ཆ་ལ། འགྲོ་བ་མི་དང་བསྟུན་པ་ཡི། གང་ལ་གང་དགོས་མཁོ་
སྤྱད་རྫས། མ་ཚང་མི་ཚང་མེད་པ་སྟེ། སེམས་ཅན་རང་རང་འདོད་དང་སྦྱོར།
བརྡུང་ཞིང་འཐར་བའི་རིམ་པའོ། །ཕྱི་རབས་འགྲོ་ལ་དཔེ་རུ་བསྟན། ལྷ་སྲས་གར་
མའི་ཐུགས་ལ་ཞོག །
༧ བྲི་ཞིང་བཀོད་ལ་རྣམ་པ་གཉིས། རི་མོ་ཅན་དང་བཀོད་པ་ཅན། རི་མོའི་སྔོན་
ན་བཀོད་པ་འབྱུང་། བཀོད་པ་དག་ལ་རྣམ་པ་གཉིས། ལྷ་གསས་དབལ་གྱི་གཞལ་
ཡས་དང་། མཆོད་པའི་རྟེན་དང་གཉིས་སུའོ། །ལྷ་གསས་དབལ་གྱི་གཞལ་ཡས་ལ།
གསས་མཁར་སུམ་བརྒྱ་དྲུག་ཅུར་ཤེས། གསས་མཁར་སུམ་བརྒྱ་དྲུག་ཅུ་ལ། བཟོ་སྣ་
སུམ་བརྒྱ་དྲུག་ཅུ་ཡོད། དེ་ལྟར་བཟོ་སྣ་རེ་རེ་ལ། ཡང་ཁྱད་ཉི་ཤུ་རྩ་ལྔ་རེ། དེ་ལ་སོ་
སོར་བཞེད་པ་ཡི། ཕྱྭ་སྲིད་སྐོས་གསུམ་བརྒྱ་ཉི་ཤུ། ལྷ་ཀླུ་མི་གསུམ་བརྒྱ་ཉི་ཤུ། ལྷ་
མིན་སྡེ་གསུམ་བརྒྱ་ཉི་ཤུ། དེ་ལྟར་སུམ་བརྒྱ་དྲུག་ཅུ་སྟེ། སོ་སོར་བཞེད་ཙམ་མ་
གཏོགས་པར། དོན་དུ་གང་ཆེན་སྲིད་རྗེ་དང༌། སྐོས་རྗེ་ཕྱ་རྗེ་གསུམ་གྱིས་མཛད།
གསས་མཁར་སུམ་བརྒྱ་དྲུག་ཅུ་ལ། སོ་སོར་བཟོ་སྣ་མང་ལགས་ཀྱང་། ཕྱི་ཁྱམས་ནང་
203



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གླིང་བར་ཁྱམས་གསུམ། ཐོག་ཕུབ་ཡང་ཕུབ་དབུ་རྩེ་གསུམ། ཁྱུང་གུར་ཁྱུང་མགོ་
ཁྱུང་འདབ་གསུམ། ཡ་གད་ཟར་ཚགས་དར་ཁད་གསུམ། ཆ་གསུམ་ཆ་སྙོམས་ལྟབ་
འགྱུར་རོ། །ཀ་བ་ཀ་ཞུ་ཀ་གདན་གསུམ། གདུང་མ་གདུང་ལེན་གདུང་སྐྱོར་གསུམ།
དཔྱམ་དང་དཔྱམ་ལེན་དཔྱམ་བར་གསུམ། རྒྱ་ཁྱོན་རང་རང་འདོད་དང་སྦྱར། རྩིག་
གསེབ་ཀ་བ་གྲུ་བཞིར་གཟུགས། བར་ཁྱམས་ཀ་བ་ཟླུམ་པོར་གཟུགས། ནང་གླིང་ཀ་
བ་བཟོ་ཁྱད་ཅན། དེ་ལ་རྣམ་པ་བཞི་ཡིན་ཏེ། ཞི་རྒྱས་དབང་དྲག་རྣམ་པ་བཞི། ཤིང་
ལོ་ཅན་དང་བུམ་པ་ཅན། ཕུར་བུ་ལུགས་དང་པ་ཏྲ་གཅུས། སྦྲུལ་མགོ་ཅན་གྱི་ཀླུ་
དང་ལྔ། ཤིང་ལོ་ཞི་བ་བུམ་པ་རྒྱས། ཕུར་བུ་དྲག་པོ་པ་ཏྲ་དབང་། ཀླུ་རྒྱལ་འདེགས་
པ་རྒྱུན་དུ་འདོད། ཀ་གདན་རྣམ་པ་ལྔ་ཡིན་ཏེ། འབྱུང་ལྔ་རྩེག་དང་པད་མ་སྤུངས།
རི་རབ་ཐེམ་དང་རུས་སྦལ་སྐུམས། བང་རིམ་ཅན་དང་ལྔ་རུའོ། །དེ་ཡང་བཞེད་ཚུལ་
རྣམ་པ་ལྔ། ཞི་བ་རྣམས་ལ་པདྨ་སྤུངས། རྒྱས་པ་རྣམས་ལ་འབྱུང་ལྔ་བརྩེག །དབང་
ནི་རི་རབ་ཡང་ཐོག་སྟེ། དྲག་པོ་རུས་སྦལ་ཁྲ་བོའི་གདན། རྒྱུན་ནི་བང་རིམ་ལྔ་ལྡན་
འདོད། ཀ་ཞུ་དག་ལ་རྣམ་པ་ལྔ། ཟླ་བ་ཚེས་ལ་ཙི་པིར་གདོང་། ཀྱོག་པིར་སྒེག་དང་
ཐོད་སྐམ་ཞལ། བྱ་ཁྱུང་ཀ་ར་བཟོ་དང་ལྔ། ཞི་བ་རྣམས་ལ་ཟླ་བ་ཚེས། རྒྱས་པ་
རྣམས་ལ་ཙི་པིར་བཟོ། དབང་ལ་ཀྱོག་དང་པིར་དང་སྒེག །དྲག་པོ་ཐོད་སྐམ་སྐྱ་བོའི་
གདོང་། རྒྱུན་ནི་བྱ་ཁྱུང་ཀ་ར་ན། གདུང་མ་དག་ལ་རྣམ་པ་ལྔ། ཞི་བ་ཟླུམ་ལ་པདྨ་
སྤུངས། རྒྱས་པ་གྲུ་བཞི་པ་ཏྲ་འཁྲུག །དབང་ལ་དྲེགས་པ་ལྷ་བརྒྱད་བསྣོལ། དྲག་པོ་
ཀིང་རུས་དཀར་པོ་རྒྱུག །རྒྱུན་ལ་གཞའ་སྤྲིན་རི་མོ་བཀྲ། གཡུ་ཡི་གདུང་མ་སྔོན་པོ་ལ།
སྣ་ཚོགས་རི་མོ་བཀྲ་བར་བྱ། གདུང་ལེན་གདུང་སྐྱོར་དེ་དང་མཐུན། དཔྱམ་ལ་རྣམ་
པ་ལྔ་ཡིན་ཏེ། ཞི་བ་གཞའ་ཚོན་སྣ་ལྔ་འཁྱུག །གཞི་མ་དཀར་ལ་གཞའ་རིས་བྱ། རྒྱས་
པ་རྡོ་རྗེ་བླ་བྲེ་གུར། གཞི་མ་མཐིང་ལ་རྒྱ་གྲམ་སེར། དབང་ལ་དམར་པོ་མེ་རི་
204



མདོ་སྡེ།
རྒྱལ་སར་ཕྱུང་བའི་མདོ།
འཁྲུགས། ཚངས་པ་བསྣོལ་པའི་དྲལ་དཔྱམ་བཀྱེ། དྲག་པོ་རྩིབ་མའི་བླ་བྲེ་གུར།
དཀར་ལ་དམར་གྱི་པ་ཏྲ་བྱ། རྒྱུན་ལ་གཟའ་སྐར་ཕྲེང་བ་བཟོ། དེ་ཡང་མཐིང་ལ་
སྐར་ཚོགས་བཀྲ། དཔྱམ་པར་དག་ལ་རྣམ་པ་ལྔ། ཞི་བ་རྣམས་ལ་གཡུང་དྲུང་རིས།
རྒྱས་པ་རྣམས་ལ་པད་མ་རིས། དབང་ལ་དབང་བསྒྱུར་འཁོར་ལོ་རིས། དྲག་པོ་
མཐིང་ནག་རྡོ་རྗེ་རིས། རྒྱུན་ལ་ཡིད་བཞིན་ནོར་བུ་རིས། བྱ་འདབ་དག་ལ་རྣམ་པ་ལྔ།
ཁྱུང་གཤོག་སྤུངས་དང་ཁྲ་གཤོག་གདེངས། བྱ་སྡེར་ཁྱུང་སྡེར་བཟོ་དང་གསུམ།
གདུགས་ཀྱི་རྩིབས་ཤིང་བརྒྱངས་དང་བཞི། ཉི་ཟེར་གཟེངས་དང་རྣམ་པ་ལྔ། ཞི་བ་
རྣམས་ལ་ཁྱུང་གཤོག་སྤུངས། རྒྱས་པ་རྣམས་ལ་ཁྲ་གཤོག་གདེངས། དབང་ལ་བྱ་
སྡེར་ཁྱུང་སྡེར་བཟོ། དྲག་པོ་གདུགས་ཀྱི་རྩིབས་ཤིང་བརྒྱངས། རྒྱུན་ལ་ཉི་ཟེར་
གཟེངས་པ་བཟོ། ཐོག་ཕུབ་རྣམ་པ་ལྔ་ཡིན་ཏེ། ཞི་བ་རྣམས་ལ་ཉི་ཟླའི་གུར། རྒྱས་པ་
རྫུ་འཕྲུལ་དྲ་བ་སྟེ། དབང་ལ་པ་ཏྲ་ཁོང་སིང་གཏམས། དྲག་པོ་ཞིང་ཆེན་ཡོལ་བ་
བྲིས། རྒྱུན་ལ་རིགས་རྟགས་ལྔ་ཡིས་སྤྲས། ཡང་ཕུབ་རྣམ་པ་ལྔ་ཡིན་ཏེ། ཞི་བ་ཏོག་
ཆེན་རྩེ་རྒྱལ་ལ། ལྷབ་ལྷུབ་དར་གྱི་ཆུན་འཕྱང་འཕྲུལ། རྒྱས་པ་མཐིང་གི་གུར་ཆེན་བྱ།
དེ་ལ་ཁྱུང་མགོ་ཏོག་དང་བཅས། དབང་ལ་ཅོག་ཆེན་ལྔ་རུ་དབུབ། དེ་ལ་ཏོག་དང་
བྱ་རུ་དགོས། དྲག་པོ་ཀེང་རུས་མཆོད་རྟེན་དབུབ། དེ་ལ་དམར་པོའི་པ་དྲ་སྤུངས།
རྒྱུན་ལ་ཁྱུང་གུར་ཁྱུང་མགོ་ཏོག །ཁྱུང་འདབ་གསུམ་དང་ལྡན་པར་བྱ། བྱ་འདབ་
གདོང་ལ་རྣམ་པ་ལྔ། ཞི་བ་ཡིད་བཞིན་ནོར་བུའི་གདོང་། རྒྱས་པ་སེང་གེ་ཙི་པིར་
གདོང་། དབང་ལ་སྟག་གཡག་འབྲུག་ཁྱུང་གདོང་། དྲག་པོ་ཐོད་སྐམ་སྐྱ་བོའི་གདོང་།
རྒྱུན་ལ་མ་ཧེ་འདོད་འཇོའི་ཞལ། ཟ་ར་ཚགས་ལ་རྣམ་པ་ལྔ། ཞི་བ་རིན་ཆེན་ཟ་ར་
ཚགས། རྒྱས་པ་གཟའ་སྐར་ཟ་ར་ཚགས། དབང་ལ་ལྡ་ལྡི་ཟ་ར་ཚགས། དྲག་པོ་མིག་
སྙིང་ཟ་ར་ཚགས། རྒྱུན་ལ་གཞའ་སྤྲིན་ཟ་ར་ཚགས། དར་བུ་ཁད་ལ་རྣམ་པ་ལྔ། ཞི་
206



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བ་དཀར་ལྗང་སྤེལ་མ་བྱ། རྒྱས་པ་སེར་ལྗང་སྤེལ་མ་བྱ། དབང་ལ་དམར་ལྗང་སྤེལ་
མ་བྱ། དྲག་པོ་མཐིང་ལྗང་སྤེལ་མ་བྱ། རྒྱུན་ལ་སྔོ་ལྗང་སྤེལ་མ་བྱ། དེ་ཡི་ནང་འབུར་
དམར་པོས་དགང་། ལོགས་ལ་རྣམ་པ་ལྔ་ཡིན་ཏེ། རྫུ་འཕྲུལ་དྲ་བ་བཟོ་རུ་བྱ། འབྱུང་
བ་ལྔ་ཡི་པ་དྲ་ལ། དྲྭ་མིག་ཉི་མ་ཟླ་བ་གཏམས། ཉི་ཟླའི་གུར་ལ་པད་མ་རིས། མཉམ་
ཉིད་ཞི་བའི་གཞལ་ཡས་ཡིན། འབྱུང་བ་ལྔ་ཡི་པ་དྲ་ལ། དྲྭ་མིག་རིགས་རྟགས་ལྔ་
ཡིས་དགང་། ངོ་མཚར་རྒྱས་པའི་གཞལ་ཡས་ཡིན། འབྱུང་བ་ལྔ་ཡི་པ་དྲ་ལ། དྲྭ་མིག་
གཅན་ཆེན་ཐོད་པས་དགང་། བྱིན་རླབས་དབང་གི་གཞལ་ཡས་ཡིན། འབྱུང་བ་ལྔ་
ཡི་པ་དྲ་ལ། དྲྭ་མིག་ཐོད་པ་སྐམ་རློན་དགང་། འཇིགས་བྱེད་དྲག་པོའི་གཞལ་ཡས་
ཡིན། འབྱུང་བ་ལྔ་ཡི་པ་དྲ་ལ། དྲྭ་མིག་བཀྲ་ཤིས་རྫས་བརྒྱད་དགང་། ལས་བཞི་རྒྱུན་
ལྔའི་གཞལ་ཡས་ཡིན། བར་ཁྱམས་དག་ལ་རྣམ་པ་ལྔ། ཞི་བ་འདོད་ཡོན་ར་བ་ལ།
མཆོད་འབུལ་ལྷ་མོས་བརྒྱན་པར་བྱ། རྒྱས་པ་འདོད་ཡོན་དམར་པོ་ལ། འཇིག་རྟེན་
སྐྱོང་བ་ལ་སོགས་ཏེ། གནོད་སྦྱིན་ཚོགས་ཀྱིས་བརྒྱན་པར་བྱ། དབང་ལ་མེ་རི་ཁྲག་
མཚོ་སྟེ། དབལ་མོ་སྤར་མ་གྱད་དམག་རྒྱལ། དྲག་པོ་དུར་ཁྲོད་གཅལ་བཀྲམ་པ།
དྲེགས་པ་ཕྱོགས་སྐྱོང་ལས་མཁན་ཚོགས། རྒྱུན་ནི་རིན་ཆེན་ནོར་བདུན་དང་། བཀྲ་
ཤིས་རྟགས་ཀྱིས་བརྒྱན་པར་བྱ། ནང་ལོགས་དག་ལ་རྣམ་པ་ལྔ། ཞི་བ་ཞིང་ཁམས་
གཞའ་ཁྱིམ་གུར། རྒྱས་པ་ཞིང་ཁམས་ནམ་མཁའི་རྒྱ། དེ་ལ་གཟའ་སྐར་ཚོམ་བུ་
བཀོད། དབང་ལ་མེ་རི་པ་དྲ་འཁྱིལ། དྲག་པོ་མེ་ལྕེ་མཚོན་ཆ་བསྣོལ། རྒྱུན་ལ་ཟ་འོག་
བེར་ཁྱིམས་བཀྲམ། སྒོ་བཞི་གང་ལ་སྤྱི་རུ་རྒྱུག །ལོགས་བཞི་འབུར་བཞི་རྟ་བབས་
བཞི། སྒོ་རྒྱན་མཆོད་རྟེན་སྒོ་སྲུང་བཞི། ནང་སྒོ་རང་རང་སྒོ་བས་སྲུང་། ཕྱི་སྒོ་རྒྱལ་
ཆེན་བཞི་ཡིས་སྲུང༌། ཡུལ་སྲུང་བོན་འཕགས་སྤྱན་མི་བཟང༌། རྣམ་སྲས་དག་དང་
བཞི་ཡིས་སྲུང༌། ཕྱི་ཡི་ལྕགས་རི་རྣམ་པ་ལྔ། ཞི་བ་ཁྱུད་མོ་འཁོར་ལ་ཟླུམ། རྒྱས་པ་གྲུ་
206



མདོ་སྡེ།
རྒྱལ་སར་ཕྱུང་བའི་མདོ།
བཞི་དབང་ཟླ་གམ། དྲག་པོ་གྲུ་གསུམ་བསྣོལ་མ་སྟེ། རྒྱུན་ལ་ཟུར་བཞི་ལོགས་བརྒྱད་
དོ། །ཞི་བ་འདོད་ཡོན་ར་བས་བསྐོར། རྒྱས་པ་མཆོད་རྟེན་ར་བས་བསྐོར། དབང་
དྲག་རྒྱུན་ལ་མེ་ཆུ་འཁྲུགས། གྲུ་ཆད་གསེར་གྱི་ས་གཞི་ལ། ཞི་བ་རྣམས་ལ་མེ་ཏོག་
གླིང་། རྒྱས་པ་རྣམས་ལ་དཔག་བསམ་ལྗོན། དབང་ལ་བྱ་གཅན་རི་དྭགས་གཡུང་།
དྲག་པོ་དུར་ཁྲོད་གཅལ་དུ་བཀྲམ། རྒྱུན་ལ་སྐྱེད་མོའི་ཚལ་དུ་བཀོད། དེ་རྣམས་ཕྱི་ཡི་
གཞལ་ཡས་ཡིན། སྒོས་ཀྱི་སོ་སོའི་དབུབ་ཚུལ་ལ། སྲིད་ཀྱི་སྨོན་ལམ་མཁར་བུ་བཟོ།
སྲིད་རྩེ་གནོན་པའི་བྱ་ཁྱུང་བཟོ། སྲིད་པའི་ཁ་གནོན་རི་རབ་བཟོ། རི་རབ་ཁ་གནོན་
ལྡིང་ཁྲི་བཟོ། སྲིད་མཁར་འབུམ་རི་འབུམ་གླིང་བཟོ། སྲིད་ཀྱི་རྩེ་མོ་ཡང་ཐོག་བཟོ།
སྲིད་ཀྱི་ཁམས་གསུམ་ཁ་གནོན་བཟོ། སྲིད་ཀྱི་ནམ་མཁའ་གཡུ་ལྡིང་བཟོ། གཡུ་ཡི་ནེ་
ཙ་ནིང་ཐོག་བཟོ། སྐུ་མཁར་སྔོན་པོ་གཡུ་རྩེ་བཟོ། སྐོས་ཀྱི་བ་ཝ་བིང་ཐོག་བཟོ། སྐོས་
ཀྱི་ཁ་ལ་གཡུ་ཁྲི་བཟོ། སྐུ་མཁར་ཁྲི་བརྒྱད་འབུམ་གླིང་བཟོ། སྐོས་ཀྱི་ཏ་ར་ཁྲི་རྩེ་བཟོ། །
སྐོས་ཀྱི་ཏ་ཧ་ཁྲི་ཁང་བཟོ། སྐོས་ཀྱི་ནེ་ཁྲི་གཡུ་གུར་བཟོ། སྐོས་ཀྱི་བ་ལ་བིང་ཐོག་བཟོ།
སྐོས་ཀྱི་ལྡིང་ཁྲི་དབུ་མང་བཟོ། སྐོས་ཀྱི་པ་དྲ་ན་དྲ་བཟོ། སྐོས་ཀྱི་འཕར་མ་རྩེ་གླིང་
བཟོ། ཕྲུ་ཡི་སྟེགས་པ་ཡང་ཐོག་བཟོ། སྐུ་མཁར་སྟེགས་པ་གཡུ་རྩེ་བཟོ། ཕྲུ་ཡི་རྫུ་
འཕྲུལ་དྲྭ་བ་བཟོ། ཕྲུ་ཡི་གསུམ་མཐུན་པ་དྲ་བཟོ། ཕྱུ་ཡི་སྐོས་པ་འབུམ་གླིང་བཟོ། རྫུ་
ཡི་བརྗིད་པ་གླིང་ཐོག་བཟོ། ཕུ་མཁར་གཡུ་རི་དུང་ཁྲི་བཟོ། ཕྱ་རྗེ་ཡིད་ཀྱི་སྤྲུལ་པ་
བཟོ། ཕ་སྲས་ངོ་མཚར་ལྟད་མོ་བཟོ། ཕྱ་མཁར་ཟོ་བོ་གཡུ་རྩེ་བཟོ། ལྷ་ཡི་སྒྲོན་མ་དགུ་
ཐོག་བཟོ། ལྷ་ཡི་ལི་ལི་བང་རྩེ་བཟོ། ལྷ་ཡི་ཤོད་མ་གཡུ་རྩེ་བཟོ། གསས་ཀྱི་བ་གམ་ལྷ་
རྩེ་བཟོ། ལྷ་ཡི་གཡུང་དྲུང་ལྷ་རྩེ་བཟོ། ལྷ་ཡི་རྣམ་རྒྱལ་ཁང་བཟང་བཟོ། ལྷ་ཡི་སྒྱུ་མ་
གླིང་ཆེན་བཟོ། ལྷ་ཡི་རྫུ་འཕྲུལ་བ་རབ་བཟོ། ལྷ་ཡི་བ་རབ་ཡང་འདུལ་བཟོ། ལྷ་
དབང་རྒྱལ་གྱི་གདན་ཁྲི་བཟོ། ཚངས་པ་འཕྲུལ་གྱི་ཕོ་བྲང་བཟོ། ལྷ་མིན་མཚོན་ཆ་མེ་
207



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དབལ་བཟོ། ལྷ་མིན་མེ་རི་རྩེ་གླིང་བཟོ། ལྷ་མིན་མེ་ལྕེ་གླིང་བརྒྱད་བཟོ། ལྷ་མིན་
མཚོན་ཆ་རྩེ་གླིང་བཟོ། ལྷ་མིན་བ་རབ་རབ་བརྟན་བཟོ། ཀུ་རོན་ཀ་ཤམ་ཤམ་པོ་བཟོ།
ཀུན་ཤོན་ཤམ་བྷ་ལ་ཡི་བཟོ། སོ་བརྒྱད་རྩེ་གླིང་སོ་ཕག་བཟོ། རྒྱ་མོ་དར་རྩེ་གླིང་
བརྒྱད་བཟོ། ཀླུ་ཡི་རིན་ཆེན་འབུམ་གླིང་བཟོ། གཉན་གྱི་སྤར་ཁམས་གླིང་བརྒྱད་བཟོ།
ས་བདག་རུས་སྦལ་པད་མ་བཟོ། སྲིན་གྱི་ཁྲོ་ཆུ་མེ་གླིང་བཟོ། བདུད་ཀྱི་རྩེ་བརྒྱད་གླིང་
ཆེན་བཟོ། གསས་ཀྱི་ཁོ་མ་རུ་རིང་བཟོ། གསས་ཀྱི་པད་མ་གླིང་ཆེན་བཟོ། སུམ་
མཐུན་ལྷ་རྩེ་དགུང་ནམ་བཟོ། གནོད་སྦྱིན་རིན་ཆེན་རྩེ་གླིང་བཟོ། ཀླུ་དབང་པ་ཏྲ་ན་
ཏྲ་བཟོ། རྒྱལ་ས་མཁར་གྱི་དགུ་ཐོག་བཟོ། དེ་ལྟར་དྲུག་ཅུ་རྩ་གཅིག་ལ། སོ་སོར་གྱེས་
པ་སུམ་བརྒྱ་སྟེ། སུམ་བརྒྱ་དྲུག་ཅུ་གསས་ཀྱི་མཁར། དེ་རྣམས་ཀུན་ལ་དགོས་པ་ཡི།
ཐོག་ཕུབ་ནམ་མཁའི་སྤྲིན་དཔུང་བཟོ། ཡང་ཕུབ་ཉི་ཟླ་གུར་ཆེན་བཟོ། བད་འོག་ཉི་
ཟེར་གཟེངས་བ་བཟོ། གདུང་མ་གཞའ་སྤྲིན་པ་དྲ་བཟོ། དཔྱམ་གདུང་རྡོ་རྗེ་སྒེག་
ལམ་བཟོ། དཔྱམ་བར་རིགས་རྟགས་འཁོར་ལོ་བཟོ། རི་རབ་བརྩིགས་པའི་ཐེམ་པ་
བཟོ། རྒྱ་མཚོ་ཆུ་ཡི་པ་དྲ་བཟོ། དཔག་བསམ་ཤིང་གི་ན་དྲ་བཟོ། བརྟན་པ་རུས་སྦལ་
པད་མ་བཟོ། བརྟན་པ་ཀླུ་རྒྱལ་བུམ་པ་བཟོ། འདེགས་པ་གླང་ཆེན་སྣ་ལྕག་བཟོ།
འཇིགས་པ་ཆུ་སྲིན་པ་དྲ་བཟོ། གནོན་པ་བྱ་ཁྱུང་ཀ་ར་བཟོ། བརྗིད་པ་སེང་གེ་ཙི་པིར་
བཟོ། ལེགས་པ་ཤང་ཤང་པ་དྲ་བཟོ། སྒེག་པ་ཤོ་ན་བྲེ་ཕུལ་བཟོ། མཐུན་པ་བ་སོ་བུང་
ཚང་བཟོ། ལེགས་པ་འཛའ་ལེན་འཛོལ་ཐོག་བཟོ། བརྩིགས་པ་ཞུ་ལེན་ཞུ་མཁར་བཟོ།
ཁོང་སིང་རྫུ་འཕྲུལ་དྲྭ་བ་བཟོ། བསྣོལ་བ་བ་ལེ་བང་སོ་བཟོ། འཁྱུག་པ་གཡུ་འབྲུག་
མཉེན་འགྱུར་བཟོ། མཉེན་ལ་དར་ལྕེ་འཕུར་མ་བཟོ། མཛེས་པ་ལྗོན་ཤིང་པ་དྲ་བཟོ།
དེ་ལྟར་བཟོ་རིགས་ཉི་ཤུ་ལྔ། ཀུན་ལ་ཁྱབ་པར་སྤྱི་རུ་རྒྱུག །ཆག་ཚད་ལག་ལེན་ལྡན་
པ་གཅེས། ཞི་རྒྱས་དབང་དྲག་རྒྱུན་དང་ལྔ། གང་དུ་བཞེངས་པ་དེ་ལྟར་ལགས།
208



མདོ་སྡེ།
རྒྱལ་སར་ཕྱུང་བའི་མདོ།
གང་དང་མཐུན་པ་དེ་ལྟར་བྱ། དེ་ནི་གསས་ཀྱི་སྐུ་མཁར་རོ། །གཉིས་པ་མཆོད་པའི་
རྟེན་ལས་སུ། སྲིད་སྐོས་ཕྱུ་དང་གསུམ་པོ་ཡི། ཆག་དང་ཚད་ལ་གཞལ་བ་སྟེ། རྒྱ་ལ་
དཔངས་སུ་ལྟབ་འགྱུར་རོ། །དང་པོ་ཁྲི་འཕང་རྣམ་པ་ལྔ། འབྱུང་བ་ལྔ་ཡི་པ་དྲ་སྤྲས།
དེ་སྟེང་ལོགས་བཞི་སྒོ་བཞི་ལ། ལོགས་བཞི་རྫུ་འཕྲུལ་དྲྭ་བ་སྟེ། སྒོ་བཞི་སྒོ་རྒྱན་བཞི་
དང་ཆས། དེ་སྟེང་རྟ་བབས་རིམ་པ་ལྔ། དཀར་སེར་དམར་ལྗང་ཐོན་ཀ་མཐིང་། དེ་
སྟེང་བུམ་པ་བྲེ་སྲོག་དང་། སྟོབས་ཀྱི་འཁོར་ལོ་དབུ་གདུགས་སྙོམས། ཏོག་དང་བྱ་གི་
འབར་བ་བྱ། དང་པོར་ཐམས་ཅད་འདུས་པ་ཡི། གཡུང་དྲུང་ཡོངས་འདུས་མཆོད་
རྟེན་ཡིན། རྩ་བ་དེ་ལས་གྱེས་པ་ཡིན། དུག་ལྔ་ཉོན་མོངས་འདུལ་བའི་ཕྱིར། དུག་ལྔ་
ཟིལ་གྱིས་གནོན་པ་ཡི། ཡེ་ཤེས་ལྔ་ཡི་མཆོད་རྟེན་ལྔ། སྟོང་ཉིད་ཡེ་ཤེས་ལས་བྱུང་བའི།
ཁྲི་འཕང་བརྩིགས་པའི་མཆོད་རྟེན་ལྔ། མི་གཡོ་བསམ་གཏན་ཁྲི་འཕང་ལྔ། བྷ་ག་
ཀློང་ཡངས་ཁྲི་འཕང་བདུན། འཇིགས་པ་བརྒྱད་སྐྱོབ་ཁྲི་འཕང་བརྒྱད། བར་ལྷ་འོད་
གསལ་ཁྲི་འཕང་བཅུ། བོན་ཉིད་དབྱིངས་ཆེན་བཅུ་གསུམ་པ། ཞེ་སྡང་འདུལ་བའི་
གཉེན་པོར་བཞེངས། མེ་ལོང་ཡེ་ཤེས་ལས་བྱུང་བའི། བཀྲ་ཤིས་སྒོ་མང་མཆོད་རྟེན་
ལྔ། གཡུང་དྲུང་བཀོད་ལེགས་སྒོ་མོ་གཅིག །གཡུང་དྲུང་ཡོངས་འདུལ་སྒོ་མོ་བཞི།
གཡུང་དྲུང་ཁྲི་བརྩིགས་སྒོ་མོ་བརྒྱད། གཡུང་དྲུང་ཁྲི་སྐོས་བཅུ་དྲུག་སྒོ། གཡུང་དྲུང་
ཁྲི་གླིང་སུམ་བཅུ་གཉིས། གཏི་མུག་འདུལ་བའི་གཉེན་པོར་བཞེངས། མཉམ་ཉིད་ཡེ་
ཤེས་ལས་བྱུང་བའི། དྲེགས་པ་ཁ་གནོན་མཆོད་རྟེན་ལྔ། སྲིད་པ་ཁ་གནོན་གསུམ་
ཡིན་ཏེ། གདན་ཁྲི་གཅིག་ལ་མཆོད་རྟེན་གསུམ། དཀར་དམར་མཐིང་གསུམ་བྱ་
འདབ་འབྲེལ། རི་རབ་ལྡེག་གནོན་མཆོད་རྟེན་བཞི། གདན་ཁྲི་གཅིག་ལ་མཆོད་རྟེན་
བཞི། དེ་བཞི་བྱ་འདབ་གཅིག་ཏུ་འབྲེལ། དེ་སྟེང་བུམ་པ་ལྔ་རུ་གསལ། འབྱུང་བ་ཁ་
གནོན་ལྔ་ཡིན་ཏེ། གདན་ཁྲི་གཅིག་ལ་མཆོད་རྟེན་ལྔ། དེ་ལྔ་འདབ་འབྲེལ་ཏོག་ཆེན་
209



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གཅིག །འཇིག་རྟེན་ཟིལ་གནོན་བརྒྱད་ཡིན་ཏེ། གདན་ཁྲི་གཅིག་ལ་མཆོད་རྟེན་
བརྒྱད། དེ་བརྒྱད་འདབ་འབྲེལ་བྱ་འདབ་གསུམ། དེ་སྟེང་མཐིང་གི་གུར་ཆེན་དང་།
ཏོག་དང་ཁྱུང་མགོ་ལྡན་པར་བྱ། བདུད་བཞི་ཟིལ་གནོན་གཅིག་ཡིན་ཏེ། ལོགས་བཞི་
དཀར་ལྗང་དམར་སྔོ་ལ། རིགས་རྟགས་བཞི་ཡི་པ་དྲ་སྤྲས། ང་རྒྱལ་འདུལ་བའི་
གཉེན་པོར་བཞེངས། སོར་རྟོགས་ཡེ་ཤེས་ལས་བྱུང་བའི། རྒྱལ་བ་མང་པོའི་མཆོད་
རྟེན་ལྔ། བཀྲ་ཤིས་དབུ་མང་རྩེ་མོ་དགུ། ལྷ་རྩེ་གསང་བ་རྩེ་མོ་ལྔ། གསས་ཆེན་རུ་
བཞི་རྩེ་མོ་བཞི། སྐུ་གསུམ་ཡོངས་རྫོགས་རྩེ་མོ་གསུམ། ཐབས་ཤེས་ཟུང་འབྲེལ་རྩེ་མོ་
གཉིས། རྩ་བ་གཞི་མ་གཅིག་ལས་སུ། བུམ་པ་ཡན་ཆད་སོ་སོར་གྱེས། འདོད་ཆགས་
འདུལ་བའི་གཉེན་པོར་བཞེངས། བྱ་གྲུབ་ཡེ་ཤེས་ལས་བྱུང་བའི། ཕྲིན་ལས་རྫོགས་
པའི་མཆོད་རྟེན་ལྔ། ཞི་བ་གཡུང་དྲུང་ཡོངས་རྫོགས་ཟླུམ། རྒྱས་པ་པད་མ་སྤུངས་པ་
མཛེས། དབང་ལ་འཁོར་ལོ་བརྩེགས་པ་བརྗིད། དྲག་པོ་བདུད་སྲིན་འདུལ་མཛད་
འཇིགས། རྒྱུན་ལ་སྣ་བརྒྱད་རིན་ཆེན་མཁར། བུམ་པ་ཁྱུང་གི་སྒོང་ལྟར་ཟླུམ། ཕྲག་
དོག་འདུལ་བའི་གཉེན་པོར་བཞེངས། འབྱུང་བ་ལྔ་ལས་གྲུབ་པ་ཡི། འགྲོ་བ་འདུལ་
བའི་མཆོད་རྟེན་ལྔ། ལྗང་གུ་རླུང་རི་རྡོ་རྗེ་གནོན། དམྱལ་བའི་གྲོང་ཁྱེར་འདུལ་བར་
བྱེད། དམར་པོ་མེ་ཡི་པད་མ་གནོན། ཡི་དྭགས་གྲོང་ཁྱེར་འདུལ་བར་བྱེད། སྔོན་པོ་
ཆུ་ཡི་འཁོར་ལོ་གནོན། བྱོལ་སོང་གྲོང་ཁྱེར་འདུལ་བར་བྱེད། སེར་པོ་གླིང་བཞི་འཇིག་
རྟེན་གནོན། མི་ཡི་གྲོང་ཁྱེར་འདུལ་བར་བྱེད། སྔོ་སྐྱ་རི་བདུན་རོལ་མཚོ་གནོན། ལྷ་
མིན་གྲོང་ཁྱེར་འདུལ་བར་བྱེད། བཀྲ་ཤིས་སྒོ་བརྒྱ་རྩེ་བརྒྱ་ཡིས། རི་རབ་ཁ་ཁྱེར་དང་
པོ་གནོན། རྨིང་གི་ཁྲི་འཕང་ལྔ་ཡི་འཁོར། ལོགས་རེ་ཕོ་འདོམ་བརྒྱད་ཅུ་རེ། དེ་སྟེང་
རྟ་བབས་གཅིག་པའི་ཁར། དུང་གི་མཆོད་རྟེན་བཞི་བཅུ་ཁྲིགས། ཡོངས་སུ་སྤྲུལ་པའི་
མཆོད་རྟེན་ཡིན། དེ་སྟེང་རྟ་བབས་གཉིས་པའི་ཁར། རིན་ཆེན་སྤེལ་མ་སུམ་ཅུ་
210



མདོ་སྡེ།
རྒྱལ་སར་ཕྱུང་བའི་མདོ། །
གཅིག །ཅིར་ཡང་སྤྲུལ་པའི་མཆོད་རྟེན་ཡིན། དེ་སྟེང་རྟ་བབས་གསུམ་པའི་ཁར།
ཕྱོགས་ཀྱི་མཚོན་པ་ཉི་ཤུ་གཅིག །ལོངས་སྤྱོད་རྫོགས་པའི་མཆོད་རྟེན་ཡིན། དེ་སྟེང་
རྟ་བབས་བཞི་པའི་ཁར། གསེར་ལས་གྲུབ་པའི་མཆོད་རྟེན་བརྒྱད། དབུས་ཀྱི་ཏོག་
ཆེན་དག་དང་དགུ། ཏོག་ཆེན་དབུས་ཀྱི་གཙང་ཁང་ན། ལྷ་གཤེན་སྲིད་པ་རྣམ་
གསུམ་བཞུགས། དེ་མིན་མཆོད་རྟེན་བརྒྱ་ཡི་ནང་། པད་མ་མཛེས་པའི་གདན་སྟེང་
ན། ཐུགས་རྗེ་ཅན་གྱི་ལྷ་གཤེན་ལ། རང་རང་འཁོར་གྱིས་བསྐོར་ནས་བཞུགས། ཕྱི་སྒོ་
དྲུག་ཅུ་རྩ་བཞི་ཡོད། བར་ཁྱམས་འདོད་ཡོན་ར་བས་བསྐོར། དེ་ལ་དཔལ་མགོན་
བདུན་ཅུ་གནས། དབུས་ཀྱི་གཙང་ཁང་རྩེ་རྒྱལ་ན། ཀུན་རིག་རྒྱལ་བའི་དཀྱིལ་འཁོར་
ཡོད། ཕྱི་སྒོ་དྲུག་ཅུ་རྩ་བཞི་ལ། ཤར་ན་ཡུལ་སྲུང་ལ་སོགས་ཏེ། དྲི་ཟའི་སྒོ་སྲུང་བཅུ་
དྲུག་གནས། བྱང་ན་རྣམ་སྲས་ལ་སོགས་ཏེ། གནོད་སྦྱིན་སྒོ་སྲུང་བཅུ་དྲུག་གནས།
ནུབ་ན་སྤྱན་བཟང་ལ་སོགས་ཏེ། ཀླུ་དབང་སྒོ་སྲུང་བཅུ་དྲུག་གནས། ལྷོ་རུ་བོན་
འཕགས་ལ་སོགས་ཏེ། གཤིན་རྗེའི་སྒོ་སྲུང་བཅུ་དྲུག་གནས། དེ་རྒྱབ་ལྕགས་རི་ཁྱུད་
མོས་བསྐོར། བཀྲ་ཤིས་སྒོ་མང་ཞེས་ཀྱང་བྱ། གཡུང་དྲུང་ལྷ་རྩེ་ཞེས་ཀྱང་བྱ། དཔལ་
ལྷ་ལས་བབ་པ་ཞེས་ཀྱང་བྱ། ལྷ་ཡི་གྲོང་ཁྱེར་འདུལ་བར་བྱེད། ལྷ་བུ་དམ་པས་
གཉེར་དུ་འཛིན། ལྷ་ལས་བབས་པའི་མཆོད་རྟེན་ཡིན། དེ་མིན་འགྲོ་བ་འདུལ་བ་ཡི།
དབྱིངས་ནས་བྱོན་དང་མཁའ་ལ་རྫོགས། ཀློང་ན་རང་བཞིན་སྤྲུལ་པ་ཡི། བརྒྱ་དང་
རྩ་བརྒྱད་དག་ཏུ་ཤེས། དེ་ཡང་སྤྱི་ཡི་རྣམ་གྲངས་ལ། བོན་ཉིད་མཆོད་རྟེན་སུམ་ཅུ་
གཉིས། རང་བཞིན་ལྷུན་གྲུབ་སུམ་ཅུ་གཉིས། ཅིར་ཡང་སྤྲུལ་པ་སུམ་ཅུ་གཉིས། ཡ་
ཐོག་སྲིད་པའི་མཆོད་རྟེན་དང༌། མ་ཐོག་རྫོགས་པའི་མཆོད་རྟེན་གཉིས། དེ་ལྟར་
བརྒྱ་དང་རྩ་བརྒྱད་དོ། །དེ་ལྟར་ཆག་ཚད་ལྡན་པ་ཡི། མཁས་ཁྱད་ལག་ལེན་ཆག་
ཚད་དགོས། ཤིན་ཏུ་ལེགས་པའི་ཚུལ་དུ་བཞེངས། ཕྱི་མར་སྐོས་མཁན་སྨྱུ་རུ་སྐྱེ།
211



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྣང་སྲིད་སྐོས་ལ་འདེབས་པ་དང་། ཀུན་ལ་མངའ་དབང་བཙན་པར་བྱུང༌། གཞལ་
ཡས་ཁང་གི་རིམ་པའོ། །
རི་མོ་དག་ལ་རྣམ་པ་གསུམ། ལྷ་སྐུ་ཡིག་འབྲུ་སྣ་ཚོགས་གསུམ། དང་པོ་ལྷ་ཡི་ཆག་
ཚད་ལ། ཡེ་ཤེས་ལྷ་དང་འཇིག་རྟེན་ལྷ། ཡེ་ཤེས་ལྷ་ལ་རྣམ་པ་བརྒྱད། བོན་སྐུ་
ལོངས་སྐུ་སྤྲུལ་སྐུ་གསུམ། ཞི་དང་ཁྲོ་དང་འགྱིང་པ་གསུམ། དགྱེས་དང་འཛུམ་པ་
གཉིས་དང་བརྒྱད། ཐོག་མར་བོན་གྱི་སྐུ་ལས་སུ། མིག་དང་རྣ་བ་སྣ་དང་ལྕེ། ལུས་
དང་ཡིད་ལ་སོགས་པ་མེད། དེ་བཞིན་འཁོར་བ་མྱང་འདས་བོན། གང་ལ་ཕུང་པོ་མ་
གྲུབ་པ། འདི་ཡིན་བྱ་བའི་དངོས་པོ་མེད། དངོས་པོ་མེད་པས་ངོ་བོ་སྟོང་། འདི་ཞེས་
བྱ་བའི་མཚན་མ་མེད། མཚན་མ་མེད་པ་རང་བཞིན་སྟོང༌། སྟོང་ཞིང་བདག་མེད་
བོན་གྱི་སྐུ། འདི་ཞེས་གཟའ་གཏད་སྤྲོས་དང་བྲལ། དེ་ལ་གཟུགས་སུ་གྲུབ་པ་མེད།
བདག་མེད་བོན་སྐུ་ཞེས་ཀྱང་བྱ། དེ་ལ་རང་བཞིན་ལྷུན་གྲུབ་པའི། ལོངས་སྐུའི་བོན་
སྐུ་བྱ་བ་དེ། ཞལ་གཅིག་ཕྱག་གཉིས་མཉམ་པར་བཞག །རྒྱན་མེད་དབུ་ཡི་གཙུག་
ཏོར་ལྡེམ། དེ་ལས་ལོངས་སྤྱོད་རྫོགས་པ་དེ། ལྷ་ལྔ་སྐུ་ལྔའི་ཞིང་ཁམས་གསལ། རྒྱན་
དང་ཆ་ལུགས་ལོངས་སྤྱོད་རྫོགས། དེ་ལས་ཅིར་ཡང་སྤྲུལ་པ་དེ། ཁྱིམ་སྤང་རབ་བྱུང་
ཚུལ་དུའོ། །སྐུ་གསུམ་དག་ལས་བྱུང་བ་ཡི། གང་ལ་གང་འདུལ་ལྷ་ཚོགས་ནི། ཞི་
དང་ཁྲོ་དང་འགྱིང་དང་དགྱེས། ལྡེམ་དང་འཛུམ་དང་ལ་སོགས་པའི། སྤྱིར་ཡང་ལྷ་
སྐུའི་ཆག་ཚད་ལ། དབུ་ཡི་གཙུག་ཏོར་མན་ཆད་ནས། ཞབས་ཀྱི་ལོང་བུ་ཡན་ཆད་ལ།
ཁྲུ་དགུ་སྐུ་ཡི་རི་རབ་སྟེ། སོར་མོ་བརྒྱ་དང་ཉི་ཤུར་འདོད། དབུ་ཡི་གཙུག་ཏོར་མཐོན་
པོ་ནས། དབུ་སྐྲའི་མཚམས་སུ་ཞལ་གང་ངོ༌། །ཞལ་ནི་སོར་མོ་བཅུ་གཉིས་ཏེ། སོར་
ནི་རི་མོ་བར་མས་འཇལ། དབུ་སྐྲའི་མཚམས་ནས་སྨིན་མཚམས་མཛོད། སྨིན་
མཚམས་མཛོད་ནས་ཤངས་ཀྱི་རྩེ། ཤངས་ཀྱི་རྩེ་ནས་ཨོག་སྒོའི་བར། བཅུ་གཉིས་སོར་
212



མདོ་སྡེ།
རྒྱལ་སར་ཕྱུང་བའི་མདོ།
དུ་གཞལ་བར་བྱ། མགུལ་ནི་སོར་མོ་བཞི་རུ་ཤེས། མགུལ་ནས་ཐུགས་ཀར་ཞལ་གང་
ངོ༌། །ཐུགས་ནས་ལྟེ་བར་ཞལ་གང་ངོ༌། །དེ་ནས་གསང་བར་ཞལ་གང་ངོ༌། །སྟ་ཟུར་
ནས་ནི་པུས་མོའི་བར། ཞལ་དོ་སོར་མོ་ཉི་ཤུ་བཞི། པུས་མོ་སོར་མོ་བཞི་ཡིན་ཏེ། དེ་
ནས་ལོང་བུར་ཞལ་དོ་ལ། ལོང་བུའི་ཞབས་སུ་སོར་བཞི་དང་། དེ་ལྟར་བརྒྱ་དང་ཉི་
ཤུ་སྟེ། དེ་ནི་དཀྱུས་ཀྱི་ཆག་ཚད་ཡིན། གཉིས་པ་ཞེང་གི་ཆག་ཚད་ལ། སྐུ་སྟོད་ཞེང་
ལ་ཞལ་དོའོ། །སྐེད་སྐབས་ཞལ་གང་ཤེས་བ་སྟེ། སྨད་ཞེང་དག་ཀྱང་ཞལ་དོའོ། །བརླ་
ལ་ཞལ་གང་ཕྱག་ཞབས་འགྲེས། ལག་ངར་ཞལ་གང་དཔུང་པ་འགྲེས། ཚིགས་པ་
གཉིས་ལ་སོར་བཞི་རེ། གསུམ་པ་རང་བཞིན་ཆག་ཚད་ལ། ཞལ་ལ་དཀྱིལ་འཁོར་
ཐིག་ཏུ་གཞལ། ཚང་ཐིག་གཞུང་ནས་སྤྱན་མིག་གཞལ། སྤྱན་དཀྱུས་སོར་མོ་བཞི་རུ་
སྟེ། སྙན་ཡང་སོར་བཞི་སྙན་ཤལ་ལྷག །ཤངས་རྒྱུད་སོར་བཞི་ཞལ་ཀྱང་འགྲེས། དབུ་
སྐྲ་དག་ཀྱང་སོར་བཞི་སྟེ། མགུལ་ནས་དཔུང་མགོ་སོར་བརྒྱད་དོ། །བརྗིད་དང་ཟླུམ་
དང་གཞོལ་བ་རྣམས། ལྷ་ཚོགས་རང་རང་སྐབས་དང་སྦྱར། ལོངས་སྐུ་དག་གི་
མཚན་ཉིད་ནི། བཀྲ་ཤིས་རྫས་ཀྱི་རྟགས་དང་སྦྱར། དབུ་ནི་ཟླུམ་ལ་གདུགས་ཀྱི་ཚུལ།
སྐུ་ནི་བརྗིད་པ་རྒྱལ་མཚན་ཚུལ། གདན་ནི་སྤུངས་པ་པད་མའི་ཚུལ། སྤྱན་ནི་གསེར་
གྱི་ཉ་མོའི་ཚུལ། སྐྱེ་མགུལ་བུམ་པ་དྲིལ་བའི་ཚུལ། མགུལ་ནི་དུང་གི་རི་མོའི་ཚུལ།
ཐུགས་ཀ་གསེར་གྱི་དཔལ་བེའུ་ཚུལ། ཕྱག་ཞབས་འཁོར་ལོ་དྲྭ་བའི་ཚུལ། སྟ་ཟུར་
གཡས་གཡོན་སྒེག་པའི་ཚུལ། དཔྲལ་བ་ཟླ་བ་ཉ་འདྲ་ལ། སྨིན་མ་ཀ་ཡི་ན་རོ་འདྲ།
སྨིན་མཚམས་འོད་ཟེར་མཛོད་སྤུས་བརྒྱན། སྙན་ནི་ཟླ་གམ་འབར་བ་འདྲ། སྙན་
གཅུས་གྲོ་ག་དྲིལ་འདྲ་ཞིང་། སྙན་ཤལ་དར་གྱི་ཆུན་པོ་འདྲ། ཤངས་ནི་སྨྱུ་གུ་གསེགས་
བཅད་ལ། ཤངས་རྒྱུད་ཤིན་ཏུ་དྲང་བ་སྟེ། ཤངས་རྩེ་ནོར་བུ་ཐུར་གྱུ་འདྲ། ཞལ་གྱི་རི་
མོ་སོར་གང་སྟེ། ཡ་མཆུ་སུལ་དོད་དར་དཀར་ཆག །མ་མཆུ་སྲབ་ལེགས་ཟར་མའི་
213



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
མདངས། མཁུར་ཚོས་བཀྲག་མདངས་དབྱིབས་འཁྱིལ་ཞིང་། ཨོག་སྒོ་གུག་ལེགས་ཟླ་
བ་ཚེས། དཔུང་སོག་བརྗིད་བག་ལྡན་པར་བྱ། ཕྱག་ནི་དྲང་ཤིང་མཉེན་ལ་ལྷུབ།
མཉམ་བཞག་སྟ་ཟུར་ཐད་དུ་བཅའ། ས་གནོན་གདན་ལ་སོར་མོས་རེག །ཏིང་ངེ་
འཛིན་ནི་ཐུགས་ཀ་སྟེ། ཕྱག་མཚན་དང་པོ་སྙན་གྱི་ཐད། བར་མ་ཐུགས་ཀར་ཐ་མ་སྟེ།
དེ་བས་གཞོལ་ན་སྟ་ཟུར་ཡིན། དབུ་མང་མཆོད་རྟེན་བརྩེགས་པ་འདྲ། ཕྱག་མང་
འཁོར་ལོ་བསྐོར་བ་འདྲ། ཞབས་མང་པད་མ་སྤུངས་པ་འདྲ། ཐད་ཞལ་ཐམས་ཅད་
དགྱེས་པ་འདྲ། གཡས་ཟུར་ཐམས་ཅད་བཞད་པ་འདྲ། གཡོན་ཟུར་ཐམས་ཅད་
འཛུམ་པ་འདྲ། ཕྱེད་ཞལ་རྣམས་ཀྱི་སྤྱན་ཟུར་ཐོབ། སུམ་གཉིས་ཞལ་གྱི་སྤྱན་ཕྱེད་ཐོབ།
ལྡེམ་ལ་འཁྲིལ་བག་གསུམ་དུ་ཤེས། མགྲིན་པ་གུག་ལ་སྐེད་པ་སྒེག །བརླ་གཉིས་
གཤིབས་ལ་རྐེད་པ་ལྡེམ། ཕྱག་ནི་བརླ་ཡི་དྲང་པོར་སླེབ། གསེར་ཉ་གྱེན་ལ་གཟར་བ་
འདྲ། དེ་ནི་ལོངས་སྐུའི་ལྡེམ་དུ་ཤེས། ལར་ཡང་ལོངས་སྐུའི་ཆ་ལུགས་ལ། དབུ་སྐྲ་
ཨུཏྤལ་གཡས་སུ་འཁྱིལ། པད་མ་དམར་པོའི་ཕྲེང་བས་བརྒྱན། ཅོད་པན་རྣམ་པ་ལྔ་
ཡིས་བརྒྱན། རིན་ཆེན་སྣ་ལྔའི་ཚོམ་བུས་སྤྲས། རྣ་རྒྱན་མེ་ཏོག་ཧ་ལོ་ལ། ཤི་ཤོན་དར་
གྱི་ཆུན་པོ་གཅུས། ཧ་ལོ་སྔོ་སྐྱ་ཟེའུ་འབྲུ་དང༌། ཤི་ཤོན་དམར་ལྗང་འཕུར་ན་མཛེས།
དབུ་རྒྱན་ལངས་པ་འདྲ་བ་ཡིན། སྙན་ཆ་འཕྱང་བ་འདྲ་བ་ཡིན། མགུལ་ཆུ་སྐྱིལ་བ་
འདྲ་པ་ཡིན། དཔུང་རྒྱན་བརྗིད་པ་འདྲ་བ་ཡིན། གདུབ་བུ་འཁྲོལ་བ་འདྲ་བ་ཡིན།
རྐེད་རྒྱན་སྒེག་པ་འདྲ་བ་ཡིན། སྟོད་གཡོགས་སྤུངས་པ་འདྲ་བ་ཡིན། སྨད་ཤམ་ལྷུབ་
པ་འདྲ་བ་ཡིན། དཔྱངས་རལ་འཕུར་བ་འདྲ་བ་ཡིན། དར་མདུད་འཆུས་པ་འདྲ་བ་
ཡིན། སྟོད་གཡོགས་དམར་ལྗང་སྤེལ་ན་མཛེས། སྨད་ཤམ་སྣ་ཚོགས་འཕྱོལ་ན་མཛེས།
དོ་ཤལ་མེ་ཏོག་ཕྲེང་བ་མཛེས། མགུལ་ཆུ་མེ་ཏོག་ཕྲེང་བ་མཛེས། དཔུང་རྒྱན་ཕྱག་
གདུབ་ཞབས་གདུབ་དང་། སྙན་ཆ་རིན་ཆེན་སྣ་ལྔ་མཛེས། དེ་ལ་འོད་དུ་འཕྲོ་བ་ནི།
214



མདོ་སྡེ།
རྒྱལ་སར་ཕྱུང་བའི་མདོ།
དབུ་འོད་སྐུ་འོད་གདན་ཁྲིའི་འོད། དབུ་འོད་ཉི་ཟླའི་དཀྱིལ་འཁོར་འདྲ། སྐུ་འོད་
གཞའ་ཚོན་གུར་ཁྱིམ་འདྲ། གདན་ཁྲིའི་འོད་ནི་ནམ་མཁའ་འདྲ། དེ་ལ་གཟའ་སྐར་
ཚོམ་བུའི་མཛེས། དེ་ནི་ལོངས་སྐུའི་ཆ་ལུགས་ཡིན། སྤྲུལ་སྐུ་ཁྱིམ་སྤང་རབ་བྱུང་སྟེ།
ཆག་ཚད་གོང་དང་འདྲ་བ་ལ། དབུ་སྐྲ་སོར་མོ་བཞི་རུ་འདོད། གཙུག་ཏོར་སོར་
བརྒྱད་སྙན་ཁུང་ཟླུམ། དཔུང་སོག་ཟླུམ་ལ་ས་གནོན་ཕྱག །མཉམ་བཞག་ལྟེ་བའི་
ཐད་དུ་སྟེ། ན་བཟའ་འདུལ་གོས་རིགས་དྲུག་གསོལ། སྤྱན་ནི་ཤངས་རྩེའི་འཕྲེད་ལ་ལྟ།
གང་འདུལ་སྤྲུལ་ན་ངེས་པ་མེད། གང་འདུལ་དེར་སྟོན་ལོགས་སུ་བཞེངས། ཁྲོ་བོའི་
ཆ་ལུགས་འདི་ལྟ་སྟེ། ཁྲོ་དང་ཞི་མ་ཁྲོ་དང་གཉིས། ཁྲོ་བོའི་གདོང་པ་དྲུག་ཡིན་ཏེ། ཞི་
མ་ཁྲོ་ལ་གདོང་པ་བརྒྱད། ཁྲོ་བོའི་ཆག་ཚད་གཞལ་བ་ནི། ལྷུ་ཐུང་ཡན་ལག་རགས་
པ་སྟེ། བཅུ་གཉིས་སོར་ཚད་གྲུ་བཞི་ཞལ། དབུ་སྐྲ་ཞལ་གང་ཡིན་པར་འདོད།
མགུལ་ནས་ཐུགས་ཀར་ཞལ་གང་སྟེ། དེ་ནས་ལྟེ་བར་ཞལ་གང་སྟེ། ལྟེ་འོག་སོར་བཞི་
གཉེར་གྱི་ཚད། ཡན་ལག་ལྷུ་བཞི་ཞལ་རེ་ལ། ཚིགས་དང་ལུང་བུ་སོར་བཞི་སྟེ། སྐུ་
ཤ་རྒྱས་ལ་ལྷུ་ཚིགས་འབུར། ཕྱག་ཞབས་འཐུག་ལ་སོར་མོ་རགས། སྤྱན་ནི་ཉི་མའི་
དཀྱིལ་འཁོར་ཟླུམ། སྙན་ནི་ཁྱུད་འཁོར་ཟླ་གམ་གདེངས། ཤངས་ནི་ཁྲོ་གཉེར་སུམ་
ལྡན་མཛེས། ཞལ་ནི་མཆེ་བ་བཞི་བསྣོལ་གདངས། ལྗགས་ནི་གསེར་གྱི་ཛ་དམར་
འདྲིལ། རྫི་སྨིན་མེ་འོད་ཚ་ཚ་འཕྲོ། སྨ་ར་ཁྲ་གཤོག་ཁྱུང་གཤོག་གདེངས། ཕྱག་ནི་
གཡས་པ་སྙན་གྱི་ཐད། གཡོན་པ་པུས་མོའི་ལྷ་ངར་གནས། གསང་སྔགས་ཐམས་
ཅད་གཡས་འགྱིང་ཡིན། རིག་སྔགས་ཐམས་ཅད་གཡོན་འགྱིང་ཡིན། གཟུངས་སྔགས་
ཐམས་ཅད་འདོར་སྟབས་ཡིན། གསང་སྔགས་ཁྲོ་མོ་གཡོན་གྱིས་འཁྱུད། རིག་སྔགས་
ཁྲོ་མོ་གཡས་ཀྱིས་འཁྱུད། གཟུངས་སྔགས་རྣམས་ལ་ཟུར་དུ་སྒེག །འབར་བའི་སྐྲ་ལ་
འཁྱིལ་ཞིག་དགོས། བཟློག་པའི་སྤྱན་ལ་ཟླུམ་ཞིག་དགོས། གདེངས་པའི་སྙན་ལ་ཀྲོག་
215



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཅིག་དགོས། གཉེར་བའི་ཤངས་ལ་འཇིགས་ཤིག་དགོས། གདངས་པའི་ཞལ་ལ་
ཡངས་ཤིག་དགོས། གཙིགས་པའི་ཚེམས་ལ་དབལ་ཞིག་དགོས། དྲིལ་བའི་ལྗགས་ལ་
ངར་ཞིག་དགོས། གདེངས་པའི་ཕྱག་ལ་སྤར་ཞིག་དགོས། རྐྱང་སྐུམ་ཞབས་ལ་སྟབས་
ཤིག་དགོས། ཐོད་སྐམ་རིན་ཆེན་དབུ་རྒྱན་དགོས། གཟའ་ཆེན་ཉི་ཟླའི་སྙན་ཆ་དགོས།
ཀླུ་རྒྱལ་སྦྲུལ་གྱི་མགུལ་ཆུ་དགོས། རུས་ཆེན་གདུབ་བུ་ཁྲོལ་བ་དགོས། ཐོད་རློན་དོ་
ཤལ་འཕྱང་བ་དགོས། སྟོད་རྒྱན་གཡང་གཞི་ཀོ་རློན་དགོས། སྨད་རྒྱན་སྟག་ཤམ་
ཡང་ཤམ་དགོས། ཡུམ་ལ་གཟིགས་པའི་དགྱེས་སྤྱན་དགོས། དགྲ་ལ་རྔམ་པའི་སྡང་
མིག་དགོས། བགེགས་ལ་འཚིག་པའི་འབྲུ་ཚུགས་དགོས། རང་བཞིན་གཏུམ་པའི་
འཁོར་སྤྱན་དགོས། སྲིད་རྩེ་གནོན་པའི་ཁྱུང་ཆེན་དགོས། དྲེགས་པ་འདུལ་བའི་
གདན་ཁྲི་དགོས། སྤྱི་རྒྱ་གཅོད་པའི་གཤོག་པ་དགོས། དགྲ་ལ་རྔམ་པའི་སྡང་མིག་
དགོས། ཐམས་ཅད་འདུལ་བའི་ཕྱག་མཚན་དགོས། ཕུན་སུམ་ཚོགས་པའི་འཁོར་
ཚོགས་དགོས། འཇིགས་ཤིང་སྐྲག་པའི་དུར་ཁྲོད་དགོས། རབ་ཏུ་ཚ་བའི་མེ་དཔུང་
དགོས། ཧ་ཧ་རྒོད་པའི་དགྱེས་འཛུམ་དགོས། སྤྱིར་ཡང་ཁྲོ་བོའི་ཆ་ལུགས་ལ། ཁྲོས་
པའི་ནང་ནས་བཞིན་ཅིག་དགོས། བཞིན་གྱི་ནང་ནས་མདངས་ཤིག་དགོས།
མདངས་ཀྱི་ནང་ནས་འཛུམ་ཞིག་དགོས། ཁྲོ་འཛུམ་ཞལ་རས་སྟོད་ན་ཡོད། ཞི་
འཛུམ་ཞལ་རས་སྨད་ན་ཡོད། དགྱེས་འཛུམ་སྤྱན་དང་མཆུ་ལ་ཡོད། གྲུ་བཞི་ཆག་
ཚད་ལྡན་པར་བཞེངས། ཞི་མ་ཁྲོ་ལ་གདོང་པ་བརྒྱད། དབུ་ནི་ཅུང་ཙམ་ཡོ་བ་ཡིན།
སྐུ་ནི་ཅུང་ཙམ་འགྱིང་བ་ཡིན། ཞབས་ནི་བརྐྱང་དང་བསྐུམ་པ་སྟེ། སྟ་ཟུར་ཡན་ཆད་
ཞལ་བཞི་ལ། སྟ་ཟུར་མན་ཆད་ཞལ་བཞི་འདོད། ཞལ་གང་བརྐྱང་བསྐུམ་བར་ལ་
ཆད། ཕོ་རྒྱུད་གཡོན་བརྐྱང་གཡས་བསྐུམ་ཡིན། མོ་རྒྱུད་གཡས་བརྐྱང་གཡོན་བསྐུམ་
ཡིན། ཕོ་རྒྱུད་ཐམས་ཅད་གཡས་འགྱིང་ཡིན། མོ་རྒྱུད་ཐམས་ཅད་གཡོན་འགྱིང་ཡིན།
216



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
ཕོ་རྒྱུད་འགྱིང་ཞལ་གྲུ་བཞིར་འདོད། མོ་རྒྱུད་འཛུམ་ཞལ་སྒོ་ངར་འདོད། ཕོ་རྒྱུད་
སྤྱན་ལ་འབྲུ་ཚུག་ཆགས། མོ་རྒྱུད་སྤྱན་ལ་གཟི་མདངས་ཆགས། སྤྱན་གཞུགས་ཐུར་
དུ་བལྟ་བ་ཡིན། སྨིན་མ་ན་རོ་བཀུག་པ་འདྲ། ཕོ་རྒྱུད་ཤངས་ལ་འཛིང་གཉེར་ཆགས།
མོ་རྒྱུད་ཤངས་རྩེ་ཕྲ་ལ་ཟག །སྙན་ནི་འཁྱིལ་ལ་སྙན་ཤལ་རིང་། ཞལ་ནི་སོར་བཞི་
འཛུམ་བག་ལྡན། ཕོ་རྒྱུད་ཕྱག་ཞབས་ལྷུབ་པ་ཡིན། མོ་རྒྱུད་ཕྱག་ཞབས་མཉེན་པ་
ཡིན། ཕོ་རྒྱུད་སྨིན་མ་མཐོ་བ་ཡིན། མོ་རྒྱུད་སྨིན་མ་འབྲེལ་བ་ཡིན། རྒྱན་དང་ཆ་
ལུགས་ལོངས་སྐུ་འདྲ། སྟོད་གཡོགས་སྨད་ཤམ་འཕུར་དང་འཇོལ། གོས་རྒྱུད་ན་
བཟའ་ལྷུབ་པར་བྱ། ཕོ་རྒྱུད་རྣམས་ལ་སྟོད་ཞེང་རྒྱས། མོ་རྒྱུད་རྣམས་ལ་སྨད་ཞེང་
རྒྱས། རྐེད་སྐབས་ཅུང་ཙམ་མཉེན་ལ་འཁྱུག །ཡོངས་ཁྱབ་རྒྱས་པའི་ལྷ་རུ་བཞེངས།
ཞི་དང་ཁྲོ་ཡི་བར་མཚམས་ནས། དགྱེས་དང་འཛུམ་དང་ཆ་ལུགས་ཡོད། ཞི་མ་ཁྲོ་
ཞེས་དེ་ལ་བྱ། ལྷ་མོའི་ཆ་ལུགས་འདི་ལྟ་སྟེ། འགྱིང་བག་ཅན་དང་གར་སྟབས་ཅན།
གདོང་པ་བརྒྱད་དང་སོར་བཞི་འདོད། སོར་བཞི་བྷ་གའི་ཚད་དུའོ། །ད པྲལ་བར་
ཟླུམ་ཡང་ཟླ་རྒྱས་ཉ། ཁྱུང་གི་སྒོ་ང་ལྟར་དུ་མཛེས། སྤྱི་གཙུག་འབུར་ཞིང་དབུ་སྐྲ་ལི།
ཨུཏྤལ་འདྲ་ཞིང་གཡས་སུ་འཁྱིལ། སྤྱན་མིག་བཀྲ་ལ་སྤྱན་ཤལ་རིང་། དཀར་ནག་
ཕྱེད་ཅིང་ཐུར་ལ་བལྟ། ཤངས་རྒྱུད་དྲངས་ལ་ཤངས་རྩེ་ཕྲ། རིན་པོ་ཆེ་ཡི་ཟར་བུ་འདྲ།
སྨིན་མ་འཁྱུག་ལ་རྫི་མ་རོག །ཞལ་རས་འཛུམ་ལ་གཟི་མདངས་ཆགས། སྐྱེ་མགུལ་
དྲིལ་ཞིང་དཔུང་སོག་གཞོལ། ཕྱག་ཞབས་མཉེན་ལ་སྨད་ཞེང་ཆེ། སྐུ་ཤ་བྷ་ག་ནུ་མ་
རྒྱས། རྐེད་པ་འཁྲིལ་ལྡེམས་མཉེན་ལྕག་ཆགས། འགྱིང་བག་ཅན་ལ་རིན་ཆེན་བརྒྱན།
གར་སྟབས་ཅན་ལ་རུས་པས་བརྒྱན། རུས་ཆེན་རྒྱན་ཆ་སྨད་ན་བརྗིད། ཐོད་སྐམ་
དབུ་རྒྱན་ཐོད་རློན་ཤལ། དར་གྱི་ཅོད་པན་འཕུར་མ་ལྕེ། ཁ་ཊཾ་ཁ་ལ་བརྟེན་ཚུལ་ཅན།
གཡས་པ་སྙན་གྱི་ཐད་ཀ་སྟེ། གཡོན་པ་སྟ་ཟུར་ཐད་ཀའོ། །ལི་ལྗང་རལ་པ་སྐུ་སྟོད་
217



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཁེབ། དཔའ་བོའི་ཚོགས་རྣམས་འདོར་སྟབས་ཅན། དེ་ལ་ཅུང་ཙམ་ཁྲོ་བ་སྟེ། སྤྱན་
གསུམ་སྡང་མིག་འབྲུ་ཚུགས་ཅན། ཞལ་གདངས་ཚེམས་གཙིགས་ཁྲོ་གཉེར་གདོང་།
དབུ་སྐྲ་རལ་པ་ཅོད་པན་འཁྱིལ། གཡང་གཞི་སྟག་ཤམ་སྦྲུལ་གྱིས་བརྒྱན། བམ་ཆེན་
གདན་དང་དུར་ཁྲོད་གླིང༌། ཤིན་ཏུ་འཇིགས་པའི་ཞིང་ཁམས་ཏེ། མེ་ཆུ་བྱ་གཅན་
སྤྲིན་དང་ཤིང་། མཆོད་པའི་ལྷ་དང་དཔའ་བོ་གིང་། མཁའ་སྤྱོད་ཉམས་དགའི་ཞིང་
དང་བཅས། མཆོག་ཐུན་བསྒྲུབ་པའི་ལྷ་རུ་འདོད། སྤྱིར་ཡང་ལྷ་ཡི་མཚན་ཉིད་ལ།
ཁྲི་དང་ཡོལ་བ་གསུམ་ཆ་གཉིས། དེ་ལ་ཏོག་གིས་དཔག་པའོ། །
ཁྲི་ལ་རྣམ་པ་གསུམ་ཡིན་ཏེ། ཁྲི་གདན་ཁྲི་རྐང་ཁྲི་འགེབ་གསུམ། ཁྲི་གདན་རྣམ་
པ་ལྔ་ཡིན་ཏེ། མེ་ཆུ་ས་རླུང་ནམ་མཁའ་ལྔ། ནམ་མཁའ་མཐིང་ནག་གདན་ལ་བརྗིད།
མེ་ཆུ་ས་རླུང་པ་ཏྲ་དགོས། དེ་སྟེང་ཁྲི་རྐང་བརྒྱད་ལྡན་བྱ། ཁྲི་འདེགས་ཀ་བ་རིན་
ཆེན་གསེར། ཀ་ཞུ་ཀ་གདན་ཆ་གསུམ་སྟེ། ཁྲི་བར་གྱད་དང་གཅན་གྱིས་འདེགས།
འདབ་ཆགས་རི་དྭགས་གཡུང་དྭགས་དང༌། གང་ལ་གང་དགོས་འདེགས་པར་བྱ།
དེ་སྟེང་ཁྲི་འགེབ་རྣམ་པ་ལྔ། དང་པོ་མཐིང་གདུང་རིན་ཆེན་ཕྲ། གཉིས་པ་གདུང་
ཁེབ་པད་མ་སྤུངས། གསུམ་པ་གདུང་གནོན་པ་དྲ་འཁྲུགས། བཞི་པ་རིན་ཆེན་ཟ་
ར་ཚགས། ལྔ་པ་ཡ་གད་མཐིང་ལྗང་སེར། གང་ལ་མཛེས་པའི་ཚོན་དུ་བྱ། དེ་སྟེང་
པད་མ་གྱེན་དུ་སྤུངས། ཉི་མ་དམར་སེར་ཟླ་བ་དཀར། ཞི་རྒྱས་དབང་དྲག་རང་སོ་
བསྟུན། དེ་སྟེང་རྒྱབ་ཡོལ་ཆ་གཉིས་ལ། དབུ་ཡི་འོད་དང་སྐུ་ཡི་འོད། ཁྲི་འོད་ནམ་
མཁའ་མཐིང་ཁ་སྟེ། སྐུ་དང་དབུ་འོད་གང་མཛེས་མཚོན། སྣ་ཚོགས་པ་དྲ་དགོད་
པར་བྱ། དེ་རྒྱབ་ན་དྲུག་རྒྱན་ལས་སུ། མཛེས་པའི་རྒྱན་ལ་འདི་ལྟ་སྟེ། གླང་ཆེན་སེར་
པོ་ལྷ་སྲས་དཀར། རི་དྭགས་སྔོ་སྐྱ་མི་ཆུང་སེར། ཤང་ཤང་སེར་མོ་བྱ་ཁྱུང་བཀྲ། གཞི་
མ་དཀར་ལ་སྣ་ཚོགས་འཆོལ། ལོངས་སྤྱོད་སྐུ་ལ་བརྒྱན་པར་བྱ། བརྗིད་པའི་རྒྱན་ལ་
218



མདོ་སྡེ།
རྒྱལ་སར་ཕྱུང་བའི་མདོ།
འདི་ལྟ་སྟེ། སེང་གེ་དཀར་ལ་བྲམ་ཟེ་དམར། གཡུ་འབྲུག་སྔོ་ལ་དམངས་རིགས་ལྗང་།
ཆུ་སྲིན་དམར་སྐྱ་པ་ཏྲ་སེར། བྱ་ཁྱུང་མཐིང་དང་སྔོན་པོའོ། །དེ་རྒྱབ་ནམ་མཁའ་
གཞའ་ཚོན་གུར། གཞའ་ཚོན་གུར་ལ་ཀ་བ་དགོས། ཀ་བ་ཀླུ་རྒྱལ་བུམ་པས་འདེགས།
ལྗོན་ཤིང་ཁ་ལ་གཞའ་ཚོན་ཟུག །མཁའ་ལ་སྐར་ཆེན་ཚོམ་བུ་མཛེས། ཞི་བ་རྣམས་
ལ་གཞའ་གུར་དགོས། རྒྱས་པ་རྣམས་ལ་གཞལ་ཡས་དགོས། དབང་དྲག་གཉིས་ལ་
མེ་རི་དགོས། དཀར་སེར་དམར་ལྗང་ཐོན་ཁ་མཐིང་། སྣ་ཚོགས་མེ་རི་རྩེ་བསྣོལ་བྱ།
ཁྲོ་བོ་རྣམས་ལ་དཔྲལ་བ་རྒྱས། ཁྲོ་མོ་རྣམས་ཀྱི་དཔྲལ་བ་ཟླུམ། ཁྲོ་བོ་གྱེན་ལ་བལྟ་
བ་ཡིན། ཁྲོ་མོ་འབྲུ་ཚུགས་བལྟ་བ་ཡིན། ཞི་བ་ཐུར་ལ་བལྟ་བ་ཡིན། སེམས་དཔའ་
འཕྲེད་ལ་བལྟ་བ་ཡིན། མཁའ་འགྲོ་ཟུར་ལ་བལྟ་བ་ཡིན། སྤྱིར་ཡང་ལྷ་ཡི་མཚན་ཉིད་
ལ། ཁྲི་འཕང་དམའ་ན་ས་གནོན་ཆུང་། རྒྱབ་ཡོལ་དམའ་ན་བསོད་ནམས་ཆུང་། སྐུ་
འབྲས་དམའ་ན་གྲགས་པ་ཆུང་། འཁོར་ཚོགས་ཉུང་ན་བསོད་ནམས་ཆུང་། ཆག་
ཚད་མི་ལྡན་འབྱུང་པོས་རློམ། དེ་ཕྱིར་ཆག་ཚད་ལྡན་པར་བྱ། དེ་གྱུར་དེ་ཡི་ཡོན་
ཏན་ཡོད། ཕལ་དང་ཕལ་གྱི་ཐུན་མོང་མིན། བསོད་ནམས་བསགས་པའི་འབྲས་བུ་
ཡིན། ཡེ་ཤེས་ལྷ་ཡི་ཆག་ཚད་དོ། །འཇིག་རྟེན་ལྷ་ལ་གཉིས་ཡིན་ཏེ། འདས་དང་མ་
འདས་ས་མཚམས་དང་། འཇིག་རྟེན་སྐྱོང་བའི་མངའ་དབང་པ། ཡེ་ཤེས་དབལ་
མོ་གོང་དང་མཚུངས། ཁྲོ་བོའི་ཆག་ཚད་དག་དང་གཞལ། མཚམས་ཀྱི་དབལ་མོ་
ཁྲོ་འཛུམ་ཞལ། མགོན་པོའི་ཚོགས་ཀྱང་དེ་དང་འདྲ། སྤྱན་གསུམ་ཁྲོ་གཉེར་མཆེ་བ་
ཅན། གདོང་ལྔ་ཆིབས་ཀྱི་གདན་ལ་བརྗིད། ཡང་ན་འདོར་སྟབས་གདན་ལ་འགྱིང་།
བདུད་བཙན་མ་མོ་གཤིན་རྗེའི་ཚོགས། སྐྱ་པ་ཁྲོམ་ཚོགས་དེད་དཔོན་ཆས། སངས་
རྒྱས་བསྟན་སྐྱོང་མི་མིན་འདུལ། དམ་ཅན་རྒྱ་མཚོའི་ཚོགས་རྣམས་ནི། ཁྲོ་གཏུམ་
བརྗིད་འགྱིང་ལྡན་པར་བྱ། དེ་འོག་འཇིག་རྟེན་སྐྱོང་བ་སྟེ། སྒྲ་བླ་ཝེར་མ་དཔའ་
219



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཁྲོམ་དང༌། ཐུགས་དཀར་ལྷ་ཡི་དམག་ཚོགས་དང༌། མགོན་པོ་བྱ་རྡང་སྲུང་མ་དང་།
འདབ་ཆགས་རི་དྭགས་གཅན་གཟན་དང༌། བརྗིད་པའི་རྟ་མཆོག་མཛེས་ལྡན་དང་།
གོ་མཚོན་བ་དན་རུ་མཚོན་བཅས། རྒྱུག་པ་འདྲ་དང་འདྲལ་བ་འདྲ། འདུར་བ་འདྲ་
དང་འཆམས་པ་འདྲ། འཚོགས་པ་འདྲ་དང་འཚམ་པ་འདྲ། སྟག་གཟིག་དོམ་དྲེད་
འདུར་དང་འདྲོལ། ཤ་རྐྱང་གཙོད་དགོ་བན་དང་རོལ། མཁའ་ལྡིང་འདབ་ཆགས་
འཕུར་དང་འཇོལ། ངོ་མཚར་ཆེ་བའི་ལྟད་མོ་བྲི། ཕྱོགས་སྐྱོང་ཚོགས་ལ་འདི་ལྟ་སྟེ།
དྲི་ཟ་གྱེན་ལ་བལྟ་བ་ཡིན། གནོད་སྦྱིན་ཐུར་ལ་ལྟ་བ་ཡིན། ཀླུ་དབང་འབྲུ་ཚུགས་བལྟ་
བ་ཡིན། གཤིན་རྗེའི་ཐད་སོར་བལྟ་བ་ཡིན། སྲིན་པོའི་ཚོགས་རྣམས་ཡན་ལག་རགས།
གནོད་སྦྱིན་ཚོགས་རྣམས་ལྟོ་བ་ལྡིར། བརྗིད་ལྡན་ཁྲོ་འཛུམ་བུམ་པའི་ལྟོ། མི་དང་
རྒྱལ་པོ་ནས་འབྲས་སྤྱན། རྒྱལ་ཆེན་རིགས་བཞི་ཆ་ལུགས་འགྱིང་། ཚེམ་ཁྲབ་གྲང་
ང་སྒེག་གནོན་འཇོལ། ཟ་འོག་བེར་ཆེན་དཔྱངས་རལ་ཐོགས། རྒྱལ་བློན་སྡེ་འཁོར་
བཙུན་མོ་བཅས། ཞིང་ཁམས་འཇིག་རྟེན་སྐྱོང་ན་དགོས། དེ་ནི་ལྷ་སྐུའི་མཚན་ཉིད་
དོ། །
གཉིས་པ་ཡིག་འབྲུའི་ཆག་ཚད་ཀྱང་། དང་ཐོག་ཚེག་དང་ཤད་ལ་སོགས། འཕྲུལ་
གྱི་ཡི་གེ་སུམ་ཅུ་ལ། གུག་འགྲེང་ན་རོ་ཡ་བཏགས་དང༌། ར་བཏགས་ཞབས་ཀྱུས་
བརྒྱན་པ་སྟེ། གྲུ་བཞི་ཆག་ཚད་ལྡན་པར་བྱ། སྨྱུ་གུ་གཟུང་མོ་བྱི་ཐུར་ལ། འཛིན་དང་
ཆུ་འབབ་སྒྲོས་དང་བཅས། དུང་ཤོག་དཀར་ལ་གཡུ་རིས་སྔོ། གསུང་གི་བསྟན་པའི་
དུས་ལ་དར། བཻཌཱུརྱ་ཡི་ཤོག་བུ་ལ། རིན་ཆེན་སྣ་ལྔའི་གླེགས་བམ་བརྩམ། འཁོར་ལོས་
བསྒྱུར་བའི་རྒྱལ་པོ་འཐོབ། གསུམ་པ་འདོད་ཡོན་རི་མོ་ལ། གནམ་ལ་འཕུར་དང་
ས་ལ་འཛུལ། བར་ན་འགྲིམ་དགུའི་སེམས་ཅན་ལ། འདབ་ཆགས་རི་དྭགས་གཡུང་
དྭགས་དང་། གཅན་གཟན་མི་ནོར་ཡུལ་མཁར་དང་། ཟ་འོག་བེར་ཁྱིམ་གཞའ་སྤྲིན་
220



མདོ་སྡེ།
རྒྱལ་སར་ཕྱུང་བའི་མདོ།
དང༌། གླིང་བཞི་གླིང་ཕྲན་རི་རབ་གླིང་། རི་བདུན་རོལ་མཚོ་ལྕགས་རི་བཅས། ལྗོན་
ཤིང་ནགས་ཚལ་མེ་ཏོག་གླིང་། ཆུ་བོ་ཆུ་བྲན་རྒྱ་མཚོ་དང་། རྒྱུ་མཐུན་སྲིད་པ་ཐམས་
ཅད་དེ། གནམ་ལ་འཁོར་ལོ་རྩིབས་བརྒྱད་དེ། ས་ལ་པད་མ་འདབ་བརྒྱད་བྲིས། རི་
ལ་བརྩེགས་དང་ཐིམ་པ་དང༌། གངས་ལ་སྤུངས་དང་གཡའ་ལ་ཤལ། བྲག་ལ་
བསྣོལ་དང་སྤང་ལ་འབུར། ཆུ་ལ་འཁྱིལ་དང་འབབ་པ་དང་། དྲོལ་དང་ཆུ་གླིང་པ་
དྲ་འཁྲུགས། དེ་ལ་ན་བ་ནེ་ལྗང་དགོས། ཤིང་ལ་རྒྱས་དང་སྨིན་དང་ཡལ། དབྱར་
དགུན་སྟོན་དཔྱིད་བཞི་རུ་འཆད། མེ་ཏོག་མ་དབྱེ་དབྱེ་རུ་ཆས། ཡལ་དང་རྒྱས་དང་
གྱེས་པའོ། །པ་དྲའི་རིགས་རྣམས་གོང་གི་མཚུངས། ཚོན་ལ་རྣམ་པ་དྲུག་ཡིན་ཏེ།
དཀར་ལྗང་དམར་སྔོ་ཐོན་ཀ་སེར། དེ་དག་རེ་རེ་ལ་ཡང་ནི། ཁ་དོག་རྣམ་པ་ལྔ་ལྔ་
ཆད། ཐོག་མར་དཀར་པོ་རྣམ་པ་ལྔ། ཁ་བ་དག་ལ་སྔོ་ཞད་ཆགས། དུང་མདོག་དག་
ལ་དམར་ཞད་ཆགས། ཤེལ་མདོག་དག་ལ་ལྗང་ཞད་ཆགས། གངས་ལ་ཉི་ཤར་སེར་
ཞད་ཆགས། ཙམ་པ་ཀ་ནི་དཀར་པོའི་མདངས། ལྗང་ལ་རྣམ་པ་ལྔ་ཡིན་ཏེ། དཀར་
ལྗང་དམར་ལྗང་སྔོ་ལྗང་གསུམ། སེར་ལྗང་ལྗང་ནག་གཉིས་དང་ལྔ། དམར་པོའི་
རིགས་ལ་རྣམ་པ་ལྔ་། མཚལ་དང་ཟངས་མདོག་བྷུ་དྷ་དང་། སིན་དྷུ་ར་དང་དམར་
སྨུག་དང་། སྔོན་པོའི་རིགས་ལ་རྣམ་པ་ལྔ། ནམ་མཁའ་མདོག་དང་སྔོ་སྐྱ་དང་། མུ་
མེན་འོད་འདྲ་ཀེ་ཀེ་རུ། ཨིན་དྲ་ནི་ལ་རྣམ་པ་ལྔ། ཐོན་ཀ་རྣམ་པ་ལྔ་ཡིན་ཏེ། ཐོན་
མཐིང་མཐིང་ནག་བཻཌཱུརྱ། མཐིང་དམར་ཟངས་ཀྱི་ཁ་འོད་ཆགས། གཡུ་མཐིང་ནམ་
མཁའ་ཁ་འོད་ཆགས། སེར་པོ་རྣམ་པ་ལྔ་ཡིན་ཏེ། དཀར་སེར་དམར་སེར་སྣུམ་དང་
འབོལ། བཙོ་མ་གསེར་ཞུན་འདྲ་དང་ལྔ། སྣུམ་ལ་རྩི་མར་སྙིང་པོ་འདྲ། འབོལ་ལ་
གུར་གུམ་ཁ་འོད་ཆགས། ཚོན་ནི་ཞིབ་ལ་འབོལ་བ་གཅེས། ཁ་དོག་སུམ་ཅུ་མདངས་
དང་ཆས། འཇིག་རྟེན་འགྲོ་བའི་སྣང་བ་བསྒྱུར། དེ་ཡང་མཛའ་མཐུན་སྡེབས་པ་ལ།
221



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དཀར་དམར་ཚོན་གྱི་ཐབས་ཤེས་ཡིན། དམར་ལྗང་ཚོན་གྱི་དགའ་མཛའ་ཡིན། སྔོ་
དམར་ཚོན་གྱི་ཤག་བཤེས་ཡིན། མཐིང་དམར་ཚོན་གྱི་དཔའ་བོ་ཡིན། དཀར་སེར་
ཚོན་གྱི་སྤྲང་པོ་ཡིན། སེར་ལྗང་ཚོན་གྱི་ཉམ་ཆུང་ཡིན། དཀར་ལྗང་ཚོག་གྱི་བཙུན་མོ་
ཡིན། སྔོ་ལྗང་ཚོན་གྱི་འཕྱོ་ར་ཡིན། དམར་ནག་ཚོན་གྱི་སྲིན་པོ་ཡིན། ལྗང་ནག་ཚོན་
གྱི་ཆུ་སྲིན་ཡིན། དམར་སེར་ཚོན་གྱི་བཙུན་པ་ཡིན། དམར་སྨུག་ཚོན་གྱི་སྨེ་མ་ཡིན།
སྨུག་ནག་ཚོན་གྱི་ནལ་བུ་ཡིན། ན་རོས་ཚོན་གྱི་བག་མ་ཡིན། དེ་ཕྱིར་མཐུན་དང་
འགལ་བ་སྟེ། སྐུ་དང་འོད་དུ་སྦྱར་བར་བྱ། སྤྱིར་ཡང་ཚོན་གྱི་མཚན་ཉིད་ལ། སྲབ་
ན་བསོད་ནམས་དམའ་བར་འགྱུར། འཐུག་ན་ཤེས་བྱའི་སྒྲིབ་པར་འགྱུར། འཆོལ་
ན་སྨེ་མནོལ་གོས་པར་འགྱུར། དམ་ན་ཚེ་དཔལ་ཉམས་པར་འགྱུར། བྱེར་ན་གདུལ་
བྱ་ཆུང་བར་འགྱུར། མཚོན་མདངས་ཉམས་ན་དམ་ཚིག་འཆལ། དེ་ཕྱིར་ཆ་སྙོམས་
གཟབ་པར་གྱིས། སྲབ་པ་མ་ཡིན་འཐུག་པ་མིན། སྲབ་འཐུག་ཚོད་ཀྱིས་ཟིན་པར་
བྱ། དེ་ལ་བཀྲག་མདངས་དབྱུང་བ་ནི། མཁའ་ལྡིང་རྫས་དང་མེ་ཏོག་རྩི། དྲུམ་ཤིང་
ཁུ་བས་བཀྲག་མདངས་འབྱུང་། མཁས་ཁྱད་ལག་ལེན་ལྡན་པར་བྱ། ཆག་ཚད་ཆ་
བགོ་སྙོམས་པར་བྱ། ཆག་ཚད་མ་ལྡན་ལྷ་རྣམས་ནི། རྩི་ཤིང་ནགས་ཚལ་རི་མོ་འདྲ།
སངས་རྒྱས་དངོས་སུ་སྤྱན་དྲངས་ཡང་། དེ་ལ་རབ་གནས་ཐེབ་མི་འགྱུར། ཆག་ཚད་
ལྡན་པའི་ལྷ་རྣམས་ནི། བརྩམ་ནས་སངས་རྒྱས་རབ་གནས་ཞུགས། སྤྱིར་ཡང་མཛེས་
པར་མ་གྱུར་ན། ཆག་ཚད་ཀྱིས་ཀྱང་ཅི་ཞིག་བྱ། སྤྱན་ལ་མཛེས་ན་ཆག་ཚད་རབ།
རང་བཞིན་བྱོན་པའི་སྐུ་དང་མཚུངས། དེ་ཡང་གཞལ་ཡས་ཁང་ལས་སུ། གཡས་
ལོགས་ལྷོ་ལ་གཡོན་ལོགས་བྱང་། རྒྱབ་ལོགས་ནུབ་དང་མདུན་ལོགས་ཤར། ཤར་
ན་མངོན་རྟོགས་སྒོ་འབྱེད་པའི། དཔོན་གསས་རིག་འཛིན་མཁའ་འགྲོ་དང་། དམ་
ཅན་རྒྱ་མཚོའི་ལྷ་ཚོགས་བཀོད། བྱང་ན་ངན་སོང་སྒྲིབ་སྦྱང་དང་། ཡོངས་ཁྱབ་རྒྱས་
222



མདོ་སྡེ།
རྒྱལ་སར་ཕྱུང་བའི་མདོ།
༼ཁ༽
པའི་ལྷ་ཚོགས་བཀོད། ནུབ་ན་དུས་གསུམ་བདེར་གཤེགས་དང་། སངས་རྒྱས་སེམས་
དཔའ་སེམས་མ་དང་། འཕྲུལ་ཆེན་ཞི་བའི་ལྷ་ཚོགས་བཀོད། ལྷོ་ན་གང་ལ་ཅི་འདུལ་
གྱི། དབང་དྲག་འབར་བའི་ལྷ་ཚོགས་བཀོད། བར་ཁྱམས་མཆོད་འབུལ་ལྷ་མོ་དང༌།
སྲིད་པ་རྫུ་འཕྲུལ་འཁོར་ལོ་དང་། སྟོང་གསུམ་སྟོང་གི་འཇིག་རྟེན་བཀོད། ཞིང་
ཁམས་བྱ་གཅན་རི་དྭགས་དང༌། དཔག་བསམ་ལྗོན་དང་སྐྱེད་མོའི་ཚལ། ཆུ་བོ་ཆུ་
བྲན་ལུ་མའི་མཚོ། མེ་ཏོག་སྣ་ཚོགས་ཚལ་གྱིས་བཀང་། ཕྱི་ཁྱམས་ཡོན་ཏན་ལན་
ཆགས་དང་། སྙིང་རྗེའི་ཡུལ་དྲུག་བཀོད་པར་བྱ། འབྲི་ཞིང་བཀོད་པ་རྫུ་འཕྲུལ་བཟོ།
ལྷ་སྲས་གར་མའི་ཐུགས་ལ་ཞོག །སེམས་ཅན་འགྲོ་ལ་སྨིན་པར་མཛོད། བདག་གི་
བསྟན་པ་མ་རྫོགས་བར། ཁྱོད་ཀྱང་བསྟན་པའི་ཆ་ལ་གནས། དེ་ནས་དབྱིངས་སུ་
འཁོད་པར་འགྱུར། ཞེས་གསུངས་ཏེ། བཟོ་རྒྱལ་གར་མ་ལི་ཤོ་ལ་གཏུགས་ཤིང་། ཤེས་
རབ་ཀྱི་རྩལ་སྦྱོང་བའི་མཁས་པ་ཆེན་པོ་མི་དྲུག་བྱུང་སྟེ། བཟོ་ལ་མཁས་པ་བཟོ་རྗེ་
ལྷ་དབང་དང་། ཕུབ་ལ་མཁས་པ་རྫུ་འཕྲུལ་དབང་ཕྱུག་དང༌། བླུགས་ལ་མཁས་པ་
བླུགས་ཐོག་བ་ཝ་དང་། མགར་ལ་མཁས་པ་མགར་ལྷ་ཡུག་པ་དང་། ལྷ་ལ་མཁས་པ་
ལྷ་སྲས་པདྨ་དང༌། བྲིས་ལ་མཁས་པ་ཡི་གེ་འཕྲུལ་ཆུང་དང་དྲུག་བྱུང་སྟེ། འཇིག་རྟེན་
གྱི་ཁམས་ཡོན་ཏན་གྱིས་བརྒྱན་ཏེ། སངས་རྒྱས་བསྟན་པ་ཆགས་པའི་ཞིང་དུ་མཛད་
དོ། །འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་
ལས། རྒྱལ་བུ་རྒྱལ་སར་ཕྱུང་བའི་ལེའུ་སྟེ་དྲུག་པའོ། ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
223



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག
224



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་རྒྱལ་པོའི་བཀའ་
ཁྲིམས་སྩལ་བ་དང་ཕྱྭ་གཤེན་ཐེག་པའི་
མདོ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཝེར་ནི་བྲི་ཏ་ཁྲི་མ་རྒྱ། གང་ཟག་མི་ཡི་སྐད་
དུ་ན། རྒྱལ་པོའི་བཀའ་ཁྲིམས་སྩལ་བའི་མདོ། རྣམ་པ་ཐམས་ཅད་མཁྱེན་པ་སྤྲུལ་
པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། སྲིད་པའི་ཁྱེའུ་གསལ་བ་ཞེས་བྱ་བ་དེ། སྔོན་གྱི་བསྐལ་
པ་གྲངས་མེད་གསུམ་ལ་ཚོགས་བསགས། གྲངས་མེད་གསུམ་ལ་སྒྲིབ་པ་སྦྱངས་པའི་
མཐུས། གྲངས་འཛིན་གྱི་བསྐལ་པ། མུ་རྒྱུང་བསྐལ་བཟང་ཆགས་པའི་དང་པོ་ལ།
བསྐལ་སྟོང་སངས་རྒྱས་ཀྱི་ཐུ་བོར་གྱུར་ཏེ། དེ་ཡང་གཟུགས་ཁམས་བཅུ་བདུན་གྱི་ཡ་
ཐ་ན། གནས་རིགས་ཆེན་པོ་བཞི་ཡོད་དེ། སྲིད་པ་ཡེ་སངས་ཀྱི་ཡུལ་དང་གཅིག །
བར་ལྷ་འོད་གསལ་གྱི་གནས་དང་གཉིས། མགོན་བཙུན་ཕྱ་ཡི་གྲོང་ཁྱེར་དང་གསུམ།
འོག་མིན་ལྷའི་ཕོ་བྲང་དང་བཞི། ཡང་དག་གཤེན་གྱི་ཕོ་བྲང་ཆེན་པོ་དང་ལྔའོ། །
དེ་ཡང་སྲིད་པ་ཡེ་སངས་ཀྱི་ཡུལ་ན། ཡབ་སྲིད་ལྷ་འོད་དཀར་དང་། ཡུམ་ལྷ་མོ་
འོད་མཛེས་མ་གཉིས་ཀྱི། སྲས་སུ་སྐུ་སྐྱེ་བ་བཞེས་ནས་བཞུགས་ཏེ། སྲིད་པའི་ཁྱེའུ་
225



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཅ
མཚན་དང་དཔེ་བྱད་དང་ལྡན་པ། དད་པ་དང་སྙིང་རྗེ་ཆེ་བ། ཤེས་རབ་ཀྱི་མཆོག །
བྱམས་པའི་ཕུལ་བློ་གྲོས་ཀྱི་ཐབས་གསལ་བ་ཞིག་བྱུང་ནས། སྲིད་པ་བྱམས་ལྡན་བློ་
གསལ་ཞེས་བྱ་བར་བཏགས་སོ། །
དེ་ནས་སྲིད་པའི་ཁྱེའུ་དེས། འགྲོ་བ་སེམས་ཅན་གྱི་དོན་ལ་དགོངས་ཏེ། མགོན་
བཙུན་ཕྱུའི་གྲོང་ཁྱེར་ཆེན་པོར། ཤེས་རབ་ཀྱི་བློ་རྩལ་སྦྱངས། འོག་མིན་ལྷའི་ཕོ་བྲང་དུ།
རྫོགས་སྐུ་གཤེན་ལྷའི་དྲུང་དུ། འགྲོ་བ་འདུལ་བའི་བོན་ལུང་ཞུས། བར་ལྷ་འོད་གསལ་
གྱི་གནས་སུ། ཡེ་གཤེན་གཡུང་དྲུང་སེམས་དཔའ་ས་མ་ཐོབ་པ་རྣམས་ལ། གཡུང་
དྲུང་ཐེག་པའི་ས་ལམ་ཡེ་ཤེས་གསལ་བའི་སྒྲོན་མ། ཀུན་གསལ་འཕྲུལ་གྱི་མེ་ལོང་།
བོན་ཉིད་ཁྲི་འཕང་བཅུ་གསུམ་ཞེས་བྱ་བར་གསུངས་ཏེ། བཅུ་གསུམ་འཁོར་ལོ་ཚོགས་
ཆེན་གྱི་ས་ལ་ལ་བཟླས་ཤིང་། ས་མ་ཐོབ་པ་རྣམས་ཐོབ་པར་མཛད་དོ། །
དེ་ནས་གཟུགས་མེད་སྐྱེ་མཆེད་མུ་བཞིའི་གནས་ནས། གཟུགས་ཁམས་བཅུ་བདུན་
དུ་བྱོན། དེ་ནས་འདོད་ལྷ་རིགས་དྲུག་གི་གནས་སུ་བྱོན། སུམ་ཅུ་རྩ་གསུམ་གྱི་གནས་
སུ། དཔལ་ལྷ་ལས་བབས་པའི་མཆོད་རྟེན། གཡུང་དྲུང་ལྷ་རྩེ་ཞེས་བྱ་བ་བཞེངས་
ནས། ལྷའི་བུ་བློ་གྲོས་རབ་ཏུ་བརྟན་པ་རབ་ཏུ་བྱུང་ནས། བསྟན་པའི་གཉེར་དུ་
བསྐོས། དེ་ནས་རི་རབ་ཀྱི་རྩེ་མོར་བྱོན་ནས། ལྷ་མཐུ་རྩལ་ཅན་རྣམས་དམ་ལ་
བཏགས་ནས། བསྟན་པ་སྲུང་བའི་དབང་བསྐུར། ལྷ་མ་ཡིན་གྱི་རྒྱལ་པོ་སྡེ་ལྔ་དབང་
དུ་བསྡུས་ཤིང་། གཡེན་ཁམས་སྡེ་གསུམ་བྲན་དུ་བཀོལ་ཏེ། གཡེན་ཁམས་འདུལ་
བའི་བོན་པོ་སུམ་ཅུ་རྩ་གསུམ་སྤྲུལ་པས་བྱིན་གྱིས་བརླབས་ཤིང་། གསས་མཁར་ལྷ་རྩེ་
དགུང་ནམ་བཞེངས་ནས། བསྟན་པའི་གཉེར་དུ་བསྐོས། དེ་ནས་གཟིགས་ཚད་དང་
དགོངས་ཚད་རྣམས་ཐུགས་ལ་བཀྲམ་སྟེ། སྤྲུལ་པའི་སྐུར་སྤྲུལ་ནས། འགྲོ་བ་རབ་
འདྲེན་འོད་ཀྱི་མཆོད་རྟེན་གྱི་རྩེ་ལ་བབས་ནས་བྱོན། དེ་ནས་མཁར་བར་པོ་སོ་བརྒྱད་
226



མདོ་སྡེ།
ཕྱྭ་གཤེན་ཐེག་པའི་མདོ།
ཀྱི་གནས་སུ། ཡབ་རྒྱལ་བོན་ཐོད་དཀར་དང༌། ཡུམ་ཡོ་ཕྱི་རྒྱལ་བཞད་མ་གཉིས་ཀྱི་
སྲས་སུ་འཁྲུངས། རྒྱལ་རིགས་དམུའི་རྒྱལ་ས་རུ་ཕྱུངས་ནས། མཚན་ཡང་གཤེན་རབ་
མི་བོ་ཀུན་ལས་རྣམ་པར་རྒྱལ་བ། ཞེས་བྱ་བར་གསོལ་ཏོ། །
དེའི་དུས་སུ། སྔོན་ནས་སྦྱངས་པའི་ལས་འཕྲོ་ཡོད་པའི་སེམས་ཅན་རྣམས། དུས་
འདིར་སྟོན་པའི་ཞལ་མཐོང་ནས། བླ་ན་མེད་པའི་མཆོད་པ་རྒྱ་ཆེན་པོ་ཕུལ་བའི་ཡོན་
ཏན་གྱིས། སྒྲིབ་བྱང་ཚོགས་གཉིས་རྫོགས་ནས། འཇིག་རྟེན་གྱི་ཁམས་སྟོང་པ་ཙམ་
ཞིག་སངས་རྒྱས་ཏེ་སོང་ངོ༌། །དེ་ནས་ཡང་རྒྱལ་བུ་སྟོན་པ་གཤེན་རབ་དང་། སྲས་བུ་
རྨ་ལོ་དང་གཡུ་ལོ་གཉིས་དང་། སླད་ན་སངས་མ་རྒྱས་པའི་འཁོར་རྣམས་དང་ཆས་
ནས། རོལ་མོའི་ཚོགས་དང་བཅས་ཏེ། གསས་མཁར་ཤམ་པོ་ལྷ་རྩེ་ལ། མཆོད་པ་
འབུལ་བ་དང༌། ལྷ་ཞལ་བལྟ་བ་དང་། དགའ་ལྡན་བྱམས་པའི་གྲོང་ཁྱེར་དུ་གཤེགས་
སོ། །དེའི་ཚེ་སྔོན་བར་ལྷ་འོད་གསལ་གྱི་གནས་སུ། སྟོན་པས་བཀའ་སྩལ་པ། ཡེ་
གཤེན་གཡུང་དྲུང་སེམས་དཔའ་རྣམས་ཀྱང་། དུས་དེར་སྐབས་ཕྱེད་པར་ཤེས་ནས།
ནམ་མཁའ་ལས་ཆར་བཞིན་དུ་བབས་སོ། ། །
དེ་ནས་ཤམ་པོ་ལྷ་རྩེའི་སྒོ་དྲུང་དུ། གདན་འཁོར་ལོའི་ཁྲི་ལ་བཞུགས་ཏེ། ནམ་
མཁའ་ལས་བབས་པའི། ཡེ་གཤེན་གཡུང་དྲུང་སེམས་དཔའ་ཆེན་པོ། ནམ་མཁའི་བ་
དན་ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་
པོ། ཁྱུང་གི་རུ་མཚོན་ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་
སེམས་དཔའ་ཆེན་པོ། རྒོད་ཀྱི་འཕར་འདབ་ཅན་དང་ཐབས་ཅིག་ཏུ་བཞུགས་སོ། །
ཡེ་གཤེན་གཡུང་དྲུང་སེམས་དཔའ་ཆེན་པོ། །རྨ་བྱའི་ལྡེམ་རྒྱང་ཅན་དང་ཐབས་ཅིག་
ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ། ཟོ་བོ་སྤར་ཤད་ཅན་
དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ། དབལ་
227



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སོ་མདུང་རྩེ་ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་
དཔའ་ཆེན་པོ། གསས་མདའ་དུང་དབྱུག་ཅན་དང་ཐབས་ཅིག་ཏུ་བཞུགས་སོ། །ཡེ་
གཤེན་གཡུང་དྲུང་སེམས་དཔའ་ཆེན་པོ། རྔ་སྟོང་རི་ཆེམ་པ་ཅན་དང་ཐབས་ཅིག་ཏུ་
བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ། གཤང་ཁྲི་ལོ་གནམ་གྲགས་
ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ།
དུང་འཕར་པོ་འཕར་ཆུང་ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་
དྲུང་སེམས་དཔའ་ཆེན་པོ། ཆེ་རྒྱལ་རྒོད་ཞུ་ཅན་དང་ཐབས་ཅིག་ཏུ་བཞུགས་སོ། །ཡེ་
གཤེན་གཡུང་དྲུང་སེམས་དཔའ་ཆེན་པོ། ཡང་རྒྱལ་འབྲུག་སླག་ཅན་དང་ཐབས་ཅིག་
ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ། གཅོད་པའི་ཁྲ་སླག་
ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་སེམས་དཔའ་ཆེན་པོ།
དྲག་པོའི་དབལ་སླག་ཅན་དང་ཐབས་ཅིག་ཏུ་བཞུགས་སོ། །ཡེ་གཤེན་གཡུང་དྲུང་
སེམས་དཔའ་ཆེན་པོ། བདུད་རྩི་ཆར་སླག་ཅན་དང་ཐབས་ཅིག་ཏུ་བཞུགས་སོ། ། །
གཞན་ཡང་སྔོན་སྟོན་པས་ལྷ་རྣམས་ལ་བཀའ་སྩལ་བའི་ལྷ་རྣམས་ཀྱང་ནམ་མཁའ་
ལས་ཆར་བཞིན་དུ་བབས་ཏེ། ལྷའི་རྒྱལ་པོ་མུ་ཡེ་ཁྲི་སང་ཞེས་བྱ་བ་ཡང་། ཅི་ཡང་
མེད་པའི་སྐྱེ་མཆེད་ཀྱི་ལྷ་རྣམས་དང་བཅས་ཏེ། སངས་རྒྱས་ཀྱི་ཞིང་དེར་བབས་
ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་རིགས་ལྡན་ཁྲི་གསལ་
ཞེས་བྱ་བ་ཡང་། རྣམ་ཤེས་མཐའ་ཡས་སྐྱེ་མཆེད་ཀྱི་ལྷ་རྣམས་དང་བཅས་ཏེ། སངས་
རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་
པོ་མུ་ལ་མཐའ་ཡས་ཞེས་བྱ་བ་ཡང་། ནམ་མཁའ་མཐའ་ཡས་སྐྱེ་མཆེད་ཀྱི་ལྷ་རྣམས་
དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་
དོ། །གཞན་ཡང་ལྷའི་རྒྱལ་པོ་མུ་ནེ་སྐྱོན་སྤངས་ཞེས་བྱ་བ་ཡང་། ཡོད་མིན་མེད་མིན་
228



༼ཁ༽
da
མདོ་སྡེ།
ཕྱྭ་གཤེན་ཐེག་པའི་མདོ། །
སྐྱེ་མཆེད་ཀྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་
བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་གསལ་བ་འོད་ལྡན་ཞེས་བྱ་བ་ཡང་།
འོག་མིན་གནམ་གྱི་ལྷ་རྣམས་དང་བཅས་ནས། སངས་རྒྱས་ཞིང་དེར་བབས་ནས།
རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་སུམ་པ་སྣང་ལྡན་ཞེས་བྱ་བ་
ཡང་། གྱ་ནོམ་སྣང་བའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་
ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ཀུན་མཁྱེན་ཁྲི་འོད་ཞེས་
བྱ་བ་ཡང་། ཤིན་ཏུ་མཐོང་བའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་
དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་སྐྱོན་སྤངས་
ཆགས་བྲལ་ཞེས་བྱ་བ་ཡང་། མི་གདུང་པའི་ལྷ་རྣམས་དང་བཅས་ནས། སངས་རྒྱས་
ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དྲི་
མེད་སད་ཝེར་ཞེས་བྱ་བ་དང་། མི་ཆེ་བའི་ལྷ་རྣམས་དང་བཅས་ནས། སངས་རྒྱས་
ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ནེ་
སུམ་ཤུད་ནོ་ཞེས་བྱ་བ་ཡང་། གནས་གཙང་མའི་ལྷ་རྣམས་དང་བཅས་ནས། སངས་
རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་
པོ་ཁྲི་སྤུངས་དོན་ཡོད་ཞེས་བྱ་བ་ཡང་། འབྲས་བུ་ཆེ་བའི་ལྷ་རྣམས་དང་བཅས་ནས།
སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་
རྒྱལ་པོ་ཤེ་ཙུ་ཁྲི་ཝེར་ཞེས་བྱ་བ་ཡང་། བསོད་ནམས་སྐྱེད་པའི་ལྷ་རྣམས་དང་བཅས་
ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་
ཡང་ལྷའི་རྒྱལ་པོ་བ་འདུལ་ཝེར་ནེ་ཞེས་བྱ་བ་ཡང་། སྤྲིན་མེད་འོད་ཀྱི་ལྷ་རྣམས་དང་
བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །
གཞན་ཡང་ལྷའི་རྒྱལ་པོ་གཡུང་དྲུང་ཁྲི་ཝེར་ཞེས་བྱ་བ་ཡང༌། བསམ་གཏན་རིགས་
229



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བཞིའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་
དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དག་པ་ཁྲི་འོད་ཞེས་བྱ་བ་ཡང་། ཚད་
མེད་དགེ་བའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་
བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དགེ་རྒྱས་དོན་ཡོད་ཞེས་བྱ་བ་ཡང་།
དགེ་རྒྱས་ཀྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་
བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དགེ་ཆུང་དགེ་ལྡན་ཞེས་བྱ་བ་ཡང་།
དགེ་ཆུང་གི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་
བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དགེ་འབར་ཁྲི་ཤེས་ཞེས་བྱ་བ་ཡང་།
ཆུང་དགེའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་
བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་སྙིང་རྗེ་དོན་ལྡན་ཞེས་བྱ་བ་ཡང་།
ཚད་མེད་འོད་ཀྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས།
རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་འོད་དེ་གུང་རྒྱལ་ཞེས་བྱ་བ་
ཡང་། འོད་ཆེན་གྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས།
རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་འོད་སྲུང་ཞེས་བྱ་བ་ཡང་། འོད་
ཆུང་གི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་
དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་གཡུང་དྲུང་གཞོན་ནུ་ཞེས་བྱ་བ་ཡང་།
བསམ་གཏན་གཉིས་པའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་
ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ཚངས་པ་ཆེན་པོ་ཞེས་བྱ་
བ་ཡང་། ཚངས་པ་འབུམ་ཁྲིའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་
བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ཚངས་པ་འཁོར་
ལོ་ཅན་ཞེས་བྱ་བ་ཡང༌། ཚངས་པ་ཀུན་འཁོར་གྱི་ལྷ་རྣམས་དང་བཅས་ནས། སངས་
230



མདོ་སྡེ།
ཕྱྭ་གཤེན་ཐེག་པའི་མདོ།
རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་
པོ་ཚངས་པ་ཡོངས་འདུན་ཞེས་བྱ་བ་ཡང་། ཚངས་པ་འདུན་ན་འདོན་གྱི་ལྷ་རྣམས་
དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་
དོ། །གཞན་ཡང་ལྷའི་རྒྱལ་པོ་སིང་ང་ནེ་རི་སྤུངས་ཞེས་བྱ་བ་ཡང༌། འཐབ་བྲལ་གྱི་
ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་
འཁོད་དོ། །གཞན་ཡང་ལྷའི་རྒྱལ་པོ་སྒྱུ་འཕྲུལ་དབང་བྱེད་ཞེས་བྱ་བ་ཡང་། གཞན་
འཕྲུལ་དབང་བྱེད་ཀྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་བབས་
ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་རྫུ་འཕྲུལ་རབ་དགའ་
ཞེས་བྱ་བ་ཡང་། འཕྲུལ་དགའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་
བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ཝེར་གྱེར་ཁྲི་སྨར་
ཞེས་བྱ་བ་ཡང་། མཚེ་མའི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་དེར་
བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་ཁྲི་ནེ་ཝེར་སྤུངས་
ཞེས་བྱ་བ་ཡང་། དགའ་ལྡན་གྱི་ལྷ་རྣམས་དང་བཅས་ནས། སངས་རྒྱས་ཀྱི་ཞིང་
དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་རྒྱལ་པོ་དབང་པོ་
བརྒྱ་བྱིན་ཞེས་བྱ་བ་ཡང་། ཉེ་དབང་སུམ་ཅུ་རྩ་གསུམ་གྱི་ལྷ་རྣམས་དང་བཅས་ནས།
སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ལྷའི་
རྒྱལ་པོ་ཁྲི་བཞི་ཁྲིམས་སྐྱོང་ཞེས་བྱ་བ་ཡང་། རྒྱལ་ཆེན་རིགས་བཞི་འཁོར་དང་བཅས་
ནས། སངས་རྒྱས་ཀྱི་ཞིང་དེར་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་
ལྷ་མིན་རྒྱལ་པོ་སྡེ་ལྔ་ཡང་། གཡེན་ཁམས་སུམ་ཅུ་རྩ་གསུམ་འཁོར་དང་བཅས་ནས།
རི་རབ་ཁོང་སིང་དང༌། རི་བདུན་དང་། རོལ་མཚོ་དང་། བར་སྣང་ལས་བབས་ཏེ།
སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་མིའི་
231



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྒྱལ་པོ་འཁོར་ལོ་དབང་བསྒྱུར་ཞེས་བྱ་བ་ཡང་། གཡུང་དྲུང་ཁྱིམ་བདུན་དང་། དྲུམ་
ཤིང་བཅུད་འཐུང་དང་། མེ་ཏོག་སྦུབས་གནས་ཀྱི་མི་དང་བཅས་ནས། སངས་རྒྱས་
ཀྱི་ཞིང་དེ་རུ་བབས་ནས། རྒྱལ་བུའི་དྲུང་དུ་འཁོད་དོ། །གཞན་ཡང་བྱོལ་སོང་གི་རྒྱལ་
པོ་ཀླུ་མུར་ཟངས་ཞེས་བྱ་བ་ཡང་། བྱོལ་སོང་གི་འཁོར་དང་བཅས་ནས། སངས་རྒྱས་
ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ཡི་དྭགས་ཀྱི་རྒྱལ་མོ་
ཁ་ལ་མེ་འབར་མ་ཞེས་བྱ་བ་ཡང་། ཡི་དྭགས་ཀྱི་འཁོར་དང་བཅས་ནས། སངས་རྒྱས་
ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་དམྱལ་བའི་རྒྱལ་པོ་
ཨ་བ་གླང་མགོ་ཞེས་བྱ་བ་ཡང་། དམྱལ་བའི་འཁོར་དང་བཅས་ནས། སངས་རྒྱས་
ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ཀླུའི་རྒྱལ་པོ་དགའ་
བོ་དང་འཇོག་པོ་རྣམས་ཀྱང་། ཀླུའི་སྡེ་ཚོགས་འཁོར་དང་བཅས་ནས། སངས་རྒྱས་
ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་གཉན་གྱི་རྒྱལ་པོ་
སྤར་བ་དུང་མགོ་ཞེས་བྱ་བ་ཡང་། གཉན་གྱི་སྡེ་ཚོགས་དང་བཅས་ནས། སངས་རྒྱས་
ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་ཡང་ས་བདག་གི་རྒྱལ་
པོ་ཁྱབ་པ་དབང་ཆེན་བྱ་བ་ཡང༌། ས་བདག་གི་སྡེ་ཚོགས་འཁོར་དང་བཅས་ནས།
སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །
གཞན་ཡང་འོལ་མོ་ལུང་རིང་གི་གདུང་རྒྱུད་ཀྱི་རྒྱལ་པོ་རྣམས་ཀྱང་དྲུང་དུ་འཁོད་
དོ། །ཤག་རིགས་ཀྱི་རྒྱལ་པོ་སྤྱི་བོར་སྐྱེ་ཞེས་བྱ་བ་ཡང་། ཤག་རིགས་ཀྱི་སྡེ་རིགས་དང་
བཅས་ནས། སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་
ཡང་ཧོས་ཀྱི་རྒྱལ་པོ་ཡིད་བཞིན་འབྱུང་གནས་ཞེས་བྱ་བ་ཡང་། ཧོས་ཀྱི་སྡེ་རིགས་དང་
བཅས་ནས། སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་
ཡང་དཔོའི་རྒྱལ་པོ་དབང་ལྡན་འབར་སྒྲོན་ཞེས་བྱ་བ་ཡང་། དཔོའི་སྡེ་རིགས་དང་
232



མདོ་སྡེ།
ཕྱྭ་གཤེན་ཐེག་པའི་མདོ།
བཅས་ནས། སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་དོ། །གཞན་
ཡང་རྒྱའི་རྒྱལ་པོ་ཀ་དྷ་ལ་གསེར་གྱི་དབང་ཡིག་ཅན་ཞེས་བྱ་བ་ཡང་། ཀོང་ཙེ་རྒྱའི་སྡེ་
རིགས་དང་བཅས་ནས། སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་
དོ། །གཞན་ཡང་གཉན་གྱི་རྒྱལ་པོ་བསམ་ལྡན་རྒྱལ་བ་ཞེས་བྱ་བ་ཡང་། གཉན་གྱི་སྡེ་
རིགས་དང་བཅས་ནས། སངས་རྒྱས་ཀྱི་ཞིང་དེ་རུ་ཕྱིན་ནས། རྒྱལ་བུའི་དྲུང་དུ་འཁོད་
༧ དེ་ནས་དེའི་ཚེ། གསས་མཁར་ཤམ་པོ་ལྷ་རྩེའི་མདུན་གྲོང་ཁྱེར་དགའ་ལྡན་
བྱམས་པ་ཅན་གྱི་ཕྱི་རོལ་ན། སྟེང་གི་ལྷ་དང༌། འོག་གི་ཀླུ་དང་། བར་གྱི་མི་དང་།
གཞན་ཡང་ལྷ་མ་ཡིན་དང་། དམྱལ་བ་དང་། ཡི་དྭགས་དང་། བྱོལ་སོང་དང་། ཀླུ་
དང༌། གཉན་དང༌། ས་བདག་དང་། དེ་ལ་སོགས་པ་ཀུན་ཚོགས་ནས། གསས་
མཁར་ཤམ་པོ་ལྷ་རྩེ་ལ་མཆོད་པ་འབུལ་ཏེ། དེ་ཡང་སྔོན་དུ་ལྷའི་ཁྱེའུ་སུམ་བརྒྱ་དྲུག་
ཅུ་དང་། ལྷ་མོ་སུམ་བརྒྱ་དྲུག་ཅུའི། ལྷའི་ལུགས་ཀྱི་གར་སྣ་དྲངས་ནས། ལྷ་རྫས་
ལས་བྱུང་བའི་མཆོད་པ་དཔག་ཏུ་མེད་པ་ཕུལ་ཏེ། དར་སྟོང་རྩ་བརྒྱད་ནི་ཕྱིར་རོ།
རྔ་སྟོང་རྩ་བརྒྱད་ནི་བརྡུང་ངོ༌། །གཤང་སྟོང་རྩ་བརྒྱད་ནི་དཀྲོལ་ལོ། །དུང་སྟོང་རྩ་
བརྒྱད་ནི་བུས་སོ། །མར་མེ་སྟོང་རྩ་བརྒྱད་ནི་བལྟམ་མོ། ཡོན་ཆབ་སྟོང་རྩ་བརྒྱད་ནི་
བསྐྱིལ་ལོ། །སྤོས་མེ་སྟོང་རྩ་བརྒྱད་ནི་བཏུལ་ལོ། །ཞལ་ཟས་སྟོང་རྩ་བརྒྱད་ནི་བཏེག་
གོ །མེ་ཏོག་སྟོང་རྩ་བརྒྱད་ནི་གཏོར་རོ། །
གཞན་ཡང་ལ་ལ་ཞིག་ནི་ཅག་པར་བརྡེབས་སོ། །ལ་ལ་ཞིག་ནི་སྒོང་བསྒྱུར་རོ། །
ལ་ལ་ཞིག་ནི་སྒོང་སྤོར་རོ། །ལ་ལ་ཞིག་ནི་གླིང་བུ་འབུད་དོ། །ལ་ལ་ཞིག་ནི་པི་ཝང་
བསྒྲིལ་ལོ། །ལ་ལ་ཞིག་ནི་ཅོང་ཆེན་བརྡུང་ངོ༌། །ལ་ལ་ཞིག་ནི་བིང་ཆེན་བསྒྲིལ་ལོ། །
ལ་ལ་ཞིག་ནི་ཏམ་བུར་འབུད་དོ། །ལ་ལ་ཞིག་ནི་རོལ་མོ་བསྒྱུར་རོ། །ལ་ལ་ཞིག་ནི་
233



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གར་བྱེད་དོ། །ལ་ལ་ཞིག་ནི་བྲོ་བརྡུང་ངོ་། །ལ་ལ་ཞིག་ནི་ཤོན་འཁྲབ་བོ། །ལ་ལ་ཞིག་
ནི་ལྷའི་རོལ་མོ་བསྒྱུར་རོ། །ལ་ལ་ཞིག་ནི་ལྷ་མིན་གྱི་གོ་ཆ་བརྩེའོ། །ལ་ལ་ཞིག་ནི་དྲི་ཟའི་
འདུན་ས་སྤུངས་སོ། །ལ་ལ་ཞིག་ནི་གཤིན་རྗེའི་རོལ་ཚོམ་བྱེད་དོ། །ལ་ལ་ཞིག་ནི་ཀླུ་
དབང་གི་དགྱེས་འཛུམ་བྱེད་དོ། །ལ་ལ་ཞིག་ནི་གནོད་སྦྱིན་གྱི་དབྱིག་ལྡན་བྱེད་དོ། །ལ་
ལ་ཞིག་ནི་མེ་ལྷའི་ཤོན་འཁྲབ་བོ། །ལ་ལ་ཞིག་ནི་སྲིན་པོའི་དཔའ་འགྱིང་བྱེད་དོ། །ལ་
ལ་ཞིག་ནི་རླུང་ལྷའི་འཚུབས་མ་བསྐྱིལ་ལོ། །ལ་ལ་ཞིག་ནི་དབང་ལྡན་གྱི་འཇབ་རོལ་
བྱེད་དོ། །ལ་ལ་ཞིག་ནི་ཁྱུང་མོའི་ལྡིང་གར་བྱེད་དོ། །ལ་ལ་ཞིག་ནི་རྟ་མཆོག་གི་དཀྱུས་
གར་བྱེད་དོ། །ལ་ལ་ཞིག་ནི་གླང་ཆེན་གྱི་འགྱིང་གར་བྱེད་དོ། །ལ་ལ་ཞིག་ནི་སེང་གེའི་
བརྗིད་གར་བྱེད་དོ། །ལ་ལ་ཞིག་ནི་གཡུ་འབྲུག་གི་མཉེན་གར་བྱེད་དོ། །ལ་ལ་ཞིག་
ནི་རྒྱལ་པོའི་འགྱིང་གར་བྱེད་དོ། །ལ་ལ་ཞིག་ནི་བཙུན་མོའི་སྒེག་ལྡན་བྱེད་དོ། །ལ་ལ་
ཞིག་ནི་བློན་པོའི་ཟུར་འགྱིང་བྱེད་དོ། །ལ་ལ་ཞིག་ནི་གཞོན་ནུའི་རོལ་རྩེད་རྩེའོ། །ལ་ལ་
ཞིག་ནི་དུང་གི་སེང་གེ་ཁྲིད་དོ། །ལ་ལ་ཞིག་ནི་གསེར་གྱི་གླང་པོ་ཁྲིད་དོ། །ལ་ལ་ཞིག་
ནི་གཡུའི་རྟ་ཕོ་ཁྲིད་དོ། །ལ་ལ་ཞིག་ནི་མུ་མེན་གྱི་གཡུ་འབྲུག་ཁྲིད་དོ། །ལ་ལ་ཞིག་ནི་
མཐིང་གི་བྱ་ཁྱུང་ཁྲིད་དོ། །ལ་ལ་ཞིག་ནི་གསེར་གྱི་ཤང་ཤང་ཁྲིད་དོ། །ལ་ལ་ཞིག་ནི་
སྨྲ་མཁན་གྱི་ནེའུ་ཙོ་ཁྲིད་དོ། །ལ་ལ་ཞིག་ནི་མཁའ་ལྡིང་རྨ་བྱ་ཁྲིད་དོ། །ལ་ལ་ཞིག་ནི་
མཛེས་པའི་རྒྱ་བྱ་ཁྲིད་དོ། །ལ་ལ་ཞིག་ནི་མཚལ་གྱི་བྱ་བུ་ཁྲིད་དོ། །ལ་ལ་ཞིག་ནི་སྨན་
གྱི་རི་དྭགས་ཤ་ན་ར་ཁྲིད་དོ། །ལ་ལ་ཞིག་ནི་བྱང་ཆུབ་ཀྱི་རི་དྭགས་ཤ་ར་ན་ཁྲིད་དོ། །
ལ་ལ་ཞིག་ནི་ལྷའི་བྱ་ཁྱུང་ཀ་རུ་ན་ཁྲིད་དོ། །ལ་ལ་ཞིག་ནི་མེ་ཏོག་འབུལ་ལོ། །ལ་ལ་
ཞིག་ནི་མེ་ཏོག་ཐུའོ། །ལ་ལ་ཞིག་ནི་མེ་ཏོག་ཁུར་རོ། །ལ་ལ་ཞིག་ནི་སྤོས་མེ་འབུལ་ལོ། །
ལ་ལ་ཞིག་ནི་ཞལ་ཟས་འབུལ་ལོ། །ལ་ལ་ཞིག་ནི་སྤྱན་གཟིགས་འབུལ་ལོ། །ལ་ལ་ཞིག་
ནི་མར་མེ་འབུལ་ལོ། །ལ་ལ་ཞིག་ནི་ལྷབ་ལྷུབ་འབུལ་ལོ། །ལ་ལ་ཞིག་ནི་རིན་ཆེན་
234



མདོ་སྡེ།
ཕྱྭ་གཤེན་ཐེག་པའི་མདོ།
སྣ་ལྔ་འབུལ་ལོ། །ལ་ལ་ཞིག་ནི་འདོད་འཇོའི་བ་མོ་འབུལ་ལོ། །ལ་ལ་ཞིག་ནི་འདོད་
འབྱུང་གི་མ་ཧེ་འབུལ་ལོ། །ལ་ལ་ཞིག་ནི་ལི་རྒྱན་དང་ཤིང་ཐོག་འབུལ་ལོ། །ལ་ལ་ཞིག་
ནི་སྤོས་ཀྱི་གླང་པོ་འབུལ་ལོ། །ལ་ལ་ཞིག་ནི་ཀེ་ཀེ་རུའི་ཕུང་པོ་འབུལ་ལོ། །ལ་ལ་ཞིག་
ནི་མནྡ་རའི་ཕུང་པོ་འབུལ་ལོ། །ལ་ལ་ཞིག་ནི་ཨ་མྲྀ་ཏའི་བདུད་རྩི་འབུལ་ལོ། །ལ་ལ་
ཞིག་ནི་བསྟོད་ཚིག་བྱེད་དོ། །ལ་ལ་ཞིག་ནི་གླུ་དབྱངས་བྱེད་དོ། །ལ་ལ་ཞིག་ནི་གར་
སྟབས་བྱེད་དོ། །ལ་ལ་ཞིག་ནི་རྩེ་འཇོ་བྱེད་དོ། །ལ་ལ་ཞིག་ནི་རྒྱ་འབག་བསྒྱུར་རོ། །ལ་
ལ་ཞིག་ནི་རྒྱ་རྟ་ཁྲིད་དོ། །ལ་ལ་ཞིག་ནི་འགྲོས་སུ་འཆམ་མོ། །ལ་ལ་ཞིག་ནི་ཏིང་ཚང་
རྩེའོ། །ལ་ལ་ཞིག་ནི་ལྷ་ཕྱག་འཚལ་ལོ། །ལ་ལ་ཞིག་ནི་སྐོར་བར་བྱེད་དོ། །ལ་ལ་ཞིག་
ནི་བསྟོད་ཚིག་བྱེད་དོ། །ལ་ལ་ཞིག་ནི་མོས་པར་བྱེད་དོ། །ལ་ལ་ཞིག་ནི་འདུན་པར་
བྱེད་དོ། །ལ་ལ་ཞིག་ནི་མཆོད་པར་བྱེད་དོ། །ལ་ལ་ཞིག་ནི་ཕུད་དུད་དུ་བྱེད་དོ། །ལ་
ལ་ཞིག་ནི་ནན་ཏན་དུ་བྱེད་དོ། །ལ་ལ་ཞིག་ནི་རིམ་གྲོ་བྱེད་དོ། །ལ་ལ་ཞིག་ནི་བཀུར་
སྟི་བྱེད་དོ། །དེ་ལྟར་བླ་ན་མེད་པའི་མཆོད་སྤྲིན་ཆེན་པོ་ནམ་མཁའི་མཐའ་དང་མཉམ་
པ། ཡོངས་སུ་རྒྱ་ཆེན་པོར་བཤམས་ནས་ཕུལ་ཏོ། ། །
དུས་དེར་ནམ་མཁའ་ལས་འོད་གསལ་བ་མང་པོ་ཤར་རོ། །བར་སྣང་ལས་སྒྲ་སྙན་
པ་མང་པོ་གྲགས་སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །གཞན་ཡང་
འཇིག་རྟེན་གྱི་ཁམས་ཀྱང་། གཡོ་འོ་གཡོ་འོ་རབ་ཏུ་གཡོའོ། །འགུལ་ལོ་འགུལ་ལོ་རབ་
ཏུ་འགུལ་ལོ། །མེར་རོ་མེར་རོ་རབ་ཏུ་མེར་རོ། །ལྡེག་གོ་ལྡེག་གོ་རབ་ཏུ་ལྡེག་གོ །དེ་
ལ་སེམས་ཅན་ལྟ་བ་ཅན་ཐམས་ཅད་ནི་རབ་ཏུ་དགའ་བ་སྐྱེས་སོ། །ལྟ་བ་དམན་པ་
ཐམས་ཅད་ནི་རབ་ཏུ་ཡང་འཇིགས་སོ། ། །
དེའི་ཚེ་སྟོན་པས་ཚིགས་སུ་བཅད་དེ། རྨ་ལོ་གཡུ་ལོ་གཉིས་ཀྱིས་སྐུ་བརྟེན་ནས་
གསུངས་པ། ན་མོ་དབྱིངས་ན་བཞུགས་པ་རྒྱལ་བ་དཀྱིལ་འཁོར་ལྷ། བོན་ཉིད་
235



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དབྱིངས་ན་གཡོ་བ་མི་མངའ་ཡང་། བོན་ཅན་མཚན་མ་འགག་པ་མེད་པའི་ཕྱིར། སྐུ་
གདུང་སྐུ་གཟུགས་གསུང་རབ་གླེགས་བམ་བཅས། རྟེན་གསུམ་འགྲོ་བ་འདྲེན་མཛད་
འགྲོ་བའི་དཔལ། བོན་ཉིད་དབྱིངས་ནས་མོས་པས་སྤྱན་འདྲེན་གྱི། བོན་ཅན་མཚན་
མར་བཏགས་པའི་གནས་འདི་རུ། རང་བཞིན་མཁའ་ལ་གསལ་བའི་སྐུར་བཞེངས་
ཤིག །ཐུགས་རྗེ་གཉིས་མེད་དོན་གྱིས་གཤེགས་སུ་གསོལ། སྐུ་གདུང་སྐུ་གཟུགས་
གསུང་རབ་ཞལ་སྐྱིན་ལ། གཉིས་སུ་མེད་པའི་དམ་ཚིག་ས་མ་ཡ། ཡངས་ཤིང་རྒྱ་
ཆེ་ནམ་མཁའི་རང་བཞིན་ཅན། གཏིང་དཔག་བརྟགས་དཀའ་ཤིན་ཏུ་ཚོད་མི་ཟིན།
ཟབ་ཅིང་ཆ་ཕྲ་རྒྱ་མཚོ་ཕྲ་རབ་རྡུལ། དམིགས་མེད་བོན་གྱི་སྐུ་ལ་ཕྱག་འཚལ་ལོ། །
བོན་ཉིད་དབྱིངས་ནས་རང་བཞིན་ལྷུན་གྱིས་གྲུབ། རང་བཞིན་མཁའ་ལ་རྒྱལ་བའི་
དཀྱིལ་འཁོར་བཀྲ། སྐུ་དང་ཞིང་ཁམས་དཔའ་འབར་ལོངས་སྤྱོད་རྫོགས། ལོངས་
སྤྱོད་རྫོགས་པའི་སྐུ་ལ་ཕྱག་འཚལ་ལོ། །དབྱིངས་ནས་སྐུ་སྤྲུལ་མཁའ་ལས་རང་བཞིན་
བྱོན། ཀློང་འདིར་འགྲོ་བའི་དོན་དགོངས་སྤྲུལ་པ་ལྡན། ཐབས་དང་ཐུགས་རྗེས་
འགྲོ་བ་རབ་འདྲེན་པ། ཅིར་ཡང་སྤྲུལ་པའི་སྐུ་ལ་ཕྱག་འཚལ་ལོ། །མི་སྐྱེ་མི་འགག་
ནམ་མཁའི་ངོ་བོ་ཉིད། མཚན་ཉིད་སོ་སོ་ཡེ་ཤེས་སྤྱོད་ཡུལ་ཅན། ཀུན་འབྱུང་ཀློང་
ནས་ཐམས་ཅད་བསྐྱེད་པའི་གཞི། དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །
དབྱིངས་དང་ཡེ་ཤེས་གཉིས་མེད་རང་བཞིན་ཅན། ཁ་བ་དུང་ལྟར་རྣམ་དག་དྲི་
མེད་སྐུ། མཁྱེན་དང་བརྩེ་བ་ཐུགས་རྗེའི་བདག་ཉིད་ཅན། ཡེ་ཤེས་ལྷ་ཡི་སྐུ་ལ་ཕྱག་
འཚལ་ལོ། །ཐབས་ཀྱི་མཆོག་གྱུར་འགྲོ་བའི་དོན་ལ་དགོངས། ཡེ་སྲིད་རྒྱལ་པོ་སྲིད་
པ་ཀུན་གྱི་རྗེ། འདུལ་བའི་ཐབས་ལྡན་སྣ་ཚོགས་བཀོད་པ་ཅན། ཡེ་སྲིད་རྒྱལ་པོའི་སྐུ་
ལ་ཕྱག་འཚལ་ལོ། །ཤེས་རབ་མཆོག་གྱུར་བློ་ལྡན་ཤ་སྟག་ཅན། གྲངས་མེད་ཚོགས་
བསགས་གྲངས་མེད་སྒྲིབ་པ་སྦྱངས། མཐར་ནི་འགྲོ་བའི་དཔལ་གྱུར་རིན་པོ་ཆེ། འགྲོ་
236



མདོ་སྡེ།
ཕུ་གཤེན་ཐེག་པའི་མདོ།
འདུལ་སངས་རྒྱས་རྣམས་ལ་ཕྱག་འཚལ་ལོ། །རྒྱལ་བའི་དཀྱིལ་འཁོར་བཟང་ཞིང་
ཉམས་དགའ་བ། མི་ཕམ་རྒྱལ་པོ་མཆོག་ཏུ་རབ་བཞུགས་ཤིང་། ཀུན་ནས་དགའ་
བའི་སྣང་བ་ཡོངས་ལ་ཁྱབ། ཀུན་སྣང་ཚད་མེད་འོད་ལ་ཕྱག་འཚལ་ལོ། །བཙོ་མ་
གསེར་མདོག་མི་འགྱུར་གཡུང་དྲུང་ཅན། ཡེ་ཤེས་འོད་ཀྱིས་མ་རིག་མུན་པ་འཇོམས།
ཀུན་ནས་གང་བའི་དཀྱིལ་འཁོར་ཡོངས་ལ་རྒྱས། རང་འབྱུང་གསལ་བའི་སྐུ་ལ་ཕྱག་
འཚལ་ལོ། །མཉམ་ཉིད་མཆོག་ལྡན་དུས་གསུམ་བདེ་བར་གཤེགས། ཡོ་ཏན་ཀུན་
རྫོགས་དོན་ཀུན་གྲུབ་པའི་དཔལ། ཞི་བ་མཆོག་གྱུར་མཆོག་ཏུ་ཞི་བའི་ལྷ། གར་གྱི་
དབང་ཕྱུག་སྐུ་ལ་ཕྱག་འཚལ་ལོ། །བདེ་ལྡན་ཞིང་དུ་ཆགས་བྲལ་ཞི་བ་ཅན། རྣམ་
གསལ་ལྷང་ངེ་སངས་རྒྱས་འོད་དཔག་མེད། ཐམས་ཅད་ཀུན་གྱི་མཆོག་གྱུར་རྟག་
ཏུ་གཞོལ། སྨོན་ལམ་མཐའ་ཡས་སྐུ་ལ་ཕྱག་འཚལ་ལོ། །ཕྲིན་ལས་མཐར་ཕྱིན་རང་
བཞིན་ལྷུན་གྱིས་གྲུབ། དགོས་འདོད་ཀུན་ཚང་ཡིད་བཞིན་འབྱུང་བའི་གནས། དགའ་
ཞིང་མགུ་བ་དོན་ཀུན་རབ་གྲུབ་པའི། དགའ་བ་དོན་གྲུབ་སྐུ་ལ་ཕྱག་འཚལ་ལོ། །
ཕྱག་སྟོང་འཁོར་ལོས་བསྒྱུར་བའི་རྒྱལ་པོ་སྟོང༌། སྤྱན་སྟོང་འགྲོ་བ་འདུལ་བའི་ཞིང་
སྤྱན་སྟོང༌། གང་འདུལ་དེར་སྟོན་དཔལ་གྱི་འོད་ཟེར་ཅན། རྒྱལ་བ་རྒྱ་མཚོའི་སྐུ་ལ་
ཕྱག་འཚལ་ལོ། །རྒྱལ་བའི་ཞིང་ཁམས་མཐའ་ཡས་མངོན་པར་རྫོགས། ཀུན་ཏུ་སྣང་
བས་འགྲོ་ཀུན་ཡོངས་ལ་ཁྱབ། མཉམ་ཉིད་མཆོག་ལྡན་དུས་གསུམ་བདེ་བར་གཤེགས།
ཕྱོགས་བཅུའི་བདེར་གཤེགས་རྣམས་ལ་ཕྱག་འཚལ་ལོ། །རང་ཉིད་མ་གཡོ་མ་བཅོས་
ཁྱབ་གདལ་སྐུ། སྐུ་དང་ཞིང་ཁམས་མཚན་དཔེ་ལོངས་སྤྱོད་རྫོགས། མཁྱེན་དང་
བརྩེ་བས་འགྲོ་བ་བུ་ལྟར་སྐྱོབ། བདེར་གཤེགས་ཞི་བའི་སྐུ་ལ་ཕྱག་འཚལ་ལོ། །ཚད་
མེད་འོད་ཀྱིས་མ་རིག་མུན་པ་འཇོམས། ཡེ་ཤེས་ལྔ་ལྡན་མཁྱེན་བརྩེའི་དཀྱིལ་འཁོར་
རྒྱས། དགོངས་སྤྱོད་མཐའ་ཡས་གཟི་བརྗིད་ཕུན་སུམ་ཚོགས། ཡོངས་ཁྱབ་རྒྱས་པའི་
237



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལྷ་ལ་ཕྱག་འཚལ་ལོ། །བོན་ཉིད་དབྱིངས་ཀྱི་དཀྱིལ་འཁོར་དམ་པ་ནས། རང་བཞིན་
མཁའ་ལས་འབར་བའི་སྐུར་བཞེངས་ནས། དབང་ཕྱུག་འཁོར་ལོ་བསྒྱུར་རྒྱལ་རང་
དབང་ཅན། བྱིན་རླབས་དབང་གི་ལྷ་ལ་ཕྱག་འཚལ་ལོ། །ཐུགས་ཉིད་ཞི་བའི་ངང་
ལས་མ་གཡོས་ཀྱང༌། ཐུགས་རྗེ་ཁྲོས་པ་སྒྱུ་མའི་ཆོ་འཕྲུལ་གྱིས། ཐམས་ཅད་བོན་ཉིད་
དབྱིངས་སུ་སྒྲོལ་མཛད་པ། དབང་དྲག་འབར་བའི་ལྷ་ལ་ཕྱག་འཚལ་ལོ། །ཡེ་ཤེས་ལྔ་
ལྡན་ཉི་མའི་དཀྱིལ་འཁོར་གྱིས། མ་རིག་མུན་པའི་ཚོགས་རྣམས་རབ་འཇོམས་ཤིང་།
གདུལ་དཀའ་ཉོན་མོངས་ཐར་པར་འདྲེན་མཛད་པའི། ཀུན་རིག་དཀྱིལ་འཁོར་ལྷ་ལ་
ཕྱག་འཚལ་ལོ། །བོན་ཉིད་ཀློང་ན་བྷ་ག་ཡུམ་གྱི་སྐུ། ཉི་ཤུ་རྩ་གཅིག་སྔགས་ཀྱི་མཚན་
དཔེ་ཅན། བྱམས་པ་ཕུལ་ཕྱིན་འཁོར་བ་དབྱིངས་སུ་སྒྲོལ། བྱམས་ཆེན་དཀྱིལ་འཁོར་
ལྷ་ལ་ཕྱག་འཚལ་ལོ། །དབྱིངས་ནས་སྐུ་བསྐྱེད་ཤེས་རབ་ཡུམ་གྱི་སྐུ། ཞི་རྒྱས་དབང་
དྲག་ལས་བཞི་ཕྲིན་ལས་འགྱེད། མཆོག་ཐུན་དངོས་གྲུབ་མ་ལུས་འབྱུང་བའི་གནས།
མ་རྒྱུད་མཁའ་འགྲོའི་ཚོགས་ལ་ཕྱག་འཚལ་ལོ། །རྐང་གཉིས་གཙོ་བོ་ལྷ་མིའི་བཀུར་
བའི་གནས། མཆོད་འོས་བསྟོད་འོས་ཕྱག་རྒྱ་བླ་མར་འོས། མཐུ་དབང་བྱིན་རླབས་མ་
ལུས་འབྱུང་བའི་གནས། རྒྱལ་སྲས་འཕགས་པའི་ཚོགས་ལ་ཕྱག་འཚལ་ལོ། །བོན་ཉིད་
དབྱིངས་ནས་རང་བཞིན་ལྷུན་གྱིས་གྲུབ། སྐུ་གདུང་སྐུ་གཟུགས་གསུང་རབ་གླེགས་
བམ་བཅས། སྟོན་པའི་ཞལ་སྐྱིན་འགྲོ་བའི་དཔལ་དུ་ཤར། རྟེན་གསུམ་འགྲོ་བ་འདྲེན་
ལ་ཕྱག་འཚལ་ལོ། །གུས་པ་ལྔ་ལྡན་ལུས་ཀྱིས་ཕྱག་འཚལ་ལོ། །སྤྲོ་དགའ་དང་བསྐྱེད་
ངག་གིས་ཕྱག་འཚལ་ལོ། །འདུན་པ་རྩེ་གཅིག་ཡིད་ཀྱིས་ཕྱག་འཚལ་ལོ། །
ན་མོ་དབྱིངས་ན་བཞུགས་པ་རྒྱལ་བའི་དཀྱིལ་འཁོར་ལྷ། དུས་འདིར་བདག་ལ་
གསན་ཅིང་དགོངས་སུ་གསོལ། བདག་དང་མཐའ་ཡས་སེམས་ཅན་ཐམས་ཅད་ཀྱིས།
ཐོག་མ་དུས་མཐའི་ཅི་ཡང་མེད་པ་ན། ཐ་མ་ད་ལྟ་དུས་འདི་ཡན་ཆད་དུ། བོན་ཉིད་
238



མདོ་སྡེ།
ཕྱྭ་གཤེན་ཐེག་པའི་མདོ།
རྟག་ཆད་མཐའ་དང་བྲལ་བ་ཡི། བོན་དབྱིངས་སྐྱེ་འགག་གཉིས་མེད་རོལ་པ་ལས།
མ་རིག་མ་རྟོག་ལོག་རྟོག་འཁྲུལ་པ་ཡི། ཞེ་སྡང་དབང་གྱུར་མི་དགེ་སྡིག་པའི་ལས།
བསད་བཅད་བརྡེག་བརྡུང་གཞན་ལ་རྣམ་པར་འཚེ། སྐད་ཅིག་བདེ་མེད་ཕ་རོལ་
ཡུལ་ལ་སྡང་། ཡུལ་ལ་སྡང་ཞིང་ཡུལ་ལ་རྒོལ་བར་མཐོང༌། ཚད་མེད་བྱམས་པའི་
དོན་དང་རྒྱང་ཐག་རིང༌། དེ་ཚེ་ལས་ཀྱི་དབང་གིས་འཁོར་བར་འཁྱམས། དམྱལ་བ་
ཚ་གྲང་གནས་སུ་འཁྱམས་སུ་ཉེ། ཞེ་སྡང་དབང་གྱུར་སྡིག་པ་ཅི་བགྱིས་པ། མི་འཆབ་
མི་སྦེད་གནོང་བའི་སེམས་དང་བཅས། འགྱོད་ཅིང་དག་པས་ཡེ་ཤེས་ལྷ་ལ་མཐོལ།
རྒྱལ་བའི་དཀྱིལ་འཁོར་ལྷ་ལ་མཐོལ་ལོ་བཤགས། བྱང་དག་ཚངས་པའི་དངོས་གྲུབ་
སྩལ་དུ་གསོལ། བྱམས་པ་ཆེན་པོའི་དོན་དང་རབ་ལྡན་ཞིང་། ཞེ་སྡང་འདུལ་བའི་
གཉེན་པོར་བདག་གྱུར་ཅིག །གཞན་ཡང་བདག་དང་མཐའ་ཡས་སེམས་ཅན་གྱིས།
འདོད་ཆགས་དབང་གྱུར་མི་དགེ་སྡིག་པའི་ལས། མ་བྱིན་ནོར་བླང་མི་ཚངས་སྤྱོད་
དང་སྨོན། སྐད་ཅིག་ཡེངས་མེད་ཕ་རོལ་ཡུལ་ལ་ཆགས། ཡུལ་ལ་ཆགས་ཤིང་ཡུལ་
ལ་འཛིན་པ་མཐོང༌། ཆགས་མེད་སྦྱིན་པའི་དོན་དང་རྒྱང་ཐག་རིང༌། དེ་ཚེ་ལས་
ཀྱི་དབང་གིས་འཁོར་བར་འཁྱམས། ཡི་དྭགས་བཀྲེས་སྐོམ་གནས་སུ་འཁྱམས་སུ་ཉེ།
འདོད་ཆགས་དབང་གྱུར་སྡིག་པ་ཅི་བགྱིས་པ། མི་འཆབ་མི་སྦེད་གནོང་བའི་སེམས་
དང་བཅས། འགྱོད་ཅིང་དག་པས་ཡེ་ཤེས་ལྷ་ལ་མཐོལ། རྒྱལ་བའི་དཀྱིལ་འཁོར་ལྷ་
ལ་མཐོལ་ལོ་བཤགས། བྱང་དག་ཚངས་པའི་དངོས་གྲུབ་སྩལ་དུ་གསོལ། སྦྱིན་པ་
ཆེན་པོའི་དོན་དང་རབ་ལྡན་ཞིང་། འདོད་ཆགས་འདུལ་བའི་གཉེན་པོར་བདག་གྱུར་
ཅིག །གཞན་ཡང་བདག་དང་མཐའ་ཡས་སེམས་ཅན་གྱིས། གཏི་མུག་དབང་གྱུར་མི་
དགེ་སྡིག་པའི་ལས། མི་ཤེས་བློ་རྨུགས་མ་རིག་དམ་ཆོལ་སྤྱོད། སྐད་ཅིག་རིག་མེད་ཕ་
རོལ་ཡུལ་ལ་རྨོངས། ཡུལ་ལ་རྨོངས་ཤིང་ཡུལ་ལ་བྱིང་ཞིང་འཐིབས། ཀུན་གསལ་ཡེ་
239



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཤེས་དོན་དང་རྒྱང་ཐག་རིང་། དེ་ཚེ་ལས་ཀྱི་དབང་གིས་འཁོར་བར་འཁྱམས། བྱོལ་
སོང་གླེན་ལྐུགས་གནས་སུ་འཁྱམས་སུ་ཉེ། གཏི་མུག་དབང་གྱུར་སྡིག་པ་ཅི་བགྱིས་
པ། མི་འཆབ་མི་སྦེད་གནོང་བའི་སེམས་དང་བཅས། འགྱོད་ཅིང་དག་པས་ཡེ་ཤེས་
ལྷ་ལ་མཐོལ། རྒྱལ་བའི་དཀྱིལ་འཁོར་ལྷ་ལ་མཐོལ་ལོ་བཤགས། བྱང་དག་ཚངས་
པའི་དངོས་གྲུབ་སྩལ་དུ་གསོལ། ཡེ་ཤེས་ཆེན་པོའི་དོན་དང་རབ་ལྡན་ཞིང་། གཏི་
མུག་འདུལ་བའི་གཉེན་པོར་བདག་གྱུར་ཅིག །གཞན་ཡང་བདག་དང་མཐའ་ཡས་
སེམས་ཅན་གྱིས། ཕྲག་དོག་དབང་གྱུར་མི་དགེ་སྡིག་པའི་ལས། ཆགས་སྡང་རུ་ཏྲ་
འགྲན་སེམས་གཞན་ལ་སྨོད། སྐད་ཅིག་ཡེངས་མེད་ཕ་རོལ་ཡུལ་ལ་དོག །ཡུལ་ལ་
དོག་ཅིང་ཡུལ་ལ་རང་བཅིང་བསྡམ། དོག་མེད་ཡངས་པའི་དོན་དང་རྒྱང་ཐག་རིང་།
དེ་ཚེ་ལས་ཀྱི་དབང་གིས་འཁོར་བར་འཁྱམས། མཐའ་འཁོབ་བྲེལ་ཕོངས་གནས་སུ་
འཁྱམས་སུ་ཉེ། ཕྲག་དོག་དབང་གྱུར་སྡིག་པ་ཅི་བགྱིས་པ། མི་འཆབ་མི་སྦེད་གནོང་
བའི་སེམས་དང་བཅས། འགྱོད་ཅིང་དག་པས་ཡེ་ཤེས་ལྷ་ལ་མཐོལ། རྒྱལ་བའི་
དཀྱིལ་འཁོར་ལྷ་ལ་མཐོལ་ལོ་བཤགས། བྱང་དག་ཚངས་པའི་དངོས་གྲུབ་སྩལ་དུ་
གསོལ། ཡངས་པ་ཆེན་པོའི་དོན་དང་རབ་ལྡན་ཞིང་། ཕྲག་དོག་འདུལ་བའི་གཉེན་
པོར་བདག་གྱུར་ཅིག །གཞན་ཡང་བདག་དང་མཐའ་ཡས་སེམས་ཅན་གྱིས། ང་
རྒྱལ་དབང་གྱུར་མི་དགེ་སྡིག་པའི་ལས། རང་ཆེ་གྱོང་ཁེངས་དྲེགས་པའི་ལས་ལ་སྤྱོད།
སྐད་ཅིག་ཡེངས་མེད་ཕ་རོལ་ཡུལ་ལ་རྩོད། ཡུལ་ལ་རྩོད་ཅིང་ཡུལ་ལ་ཞི་དུས་མེད།
མཉམ་ཉིད་ཞི་བའི་དོན་དང་རྒྱང་ཐག་རིང༌། དེ་ཚེ་ལས་ཀྱི་དབང་གིས་འཁོར་བར་
འཁྱམས། ལྷ་མིན་འཐབ་རྩོད་གནས་སུ་འཁྱམས་སུ་ཉེ། ང་རྒྱལ་དབང་གྱུར་སྡིག་པ་
ཅི་བགྱིས་པ། མི་འཆབ་མི་སྦེད་གནོང་པའི་སེམས་དང་བཅས། འགྱོད་ཅིང་དག་པས་
ཡེ་ཤེས་ལྷ་ལ་མཐོལ། རྒྱལ་བའི་དཀྱིལ་འཁོར་ལྷ་ལ་མཐོལ་ལོ་བཤགས། བྱང་དག་
240



མདོ་སྡེ།
ཕྱྭ་གཤེན་ཐེག་པའི་མདོ།
ཚངས་པའི་དངོས་གྲུབ་སྩལ་དུ་གསོལ། ཞི་བ་ཆེན་པོའི་དོན་དང་རབ་ལྡན་ཅིང་། ང་
རྒྱལ་འདུལ་བའི་གཉེན་པོར་བདག་གྱུར་ཅིག །གཞན་ཡང་བདག་དང་མཐའ་ཡས་
སེམས་ཅན་གྱིས། ལུས་ངག་ཡིད་གསུམ་དབང་གྱུར་མི་དགེའི་ལས། སྲོག་བཅད་རྐུ་
འཕྲོག་བརྡེག་བརྡུང་མ་བྱིན་བླང༌། མི་ཚངས་ཉེས་སྤྱོད་མི་མཁས་སྟབས་ལ་སོགས།
ཚིག་རྩུབ་ངག་འཁྱལ་ཕྲ་མ་དབྱེན་གཅུགས་འཇུད། མཛའ་མཐུན་དགའ་དབྱེ་འཁྱོལ་
དང་ཐོལ་མ་གྱུ། གཤེ་སྐུར་ཡ་ག་བདེན་ཚིག་ཁྱད་དུ་གསོད། མངན་སེམས་གདུག་
སེམས་དགེ་ལ་ལོག་པར་བལྟ། ཆགས་སེམས་འཁོར་སེམས་ཡིད་ལ་རྣམ་པར་རྟོག །
ལུས་ངག་ཡིད་གསུམ་དབང་གྱུར་ཅི་མཆིས་ཤིང་། མི་དགེ་སྡིག་པའི་ལས་རྣམས་ཅི་
བགྱིས་པ། མི་འཆབ་མི་སྦེད་གནོང་བའི་སེམས་དང་བཅས། འགྱོད་ཅིང་དག་པས་ཡེ་
ཤེས་ལྷ་ལ་མཐོལ། རྒྱལ་བའི་དཀྱིལ་འཁོར་ལྷ་ལ་མཐོལ་ལོ་བཤགས། བྱང་དག་ཚངས་
པའི་དངོས་གྲུབ་སྩལ་དུ་གསོལ། སྐུ་གསུང་ཐུགས་ཀྱི་དོན་དང་རབ་ལྡན་ཞིང་། དུག་
གསུམ་འདུལ་བའི་གཉེན་པོར་བདག་གྱུར་ཅིག །ཁམས་གསུམ་འཁོར་བ་དོང་ནས་
སྤྲུག་པར་ཤོག །གཞན་ཡང་བདག་དང་མཐའ་ཡས་སེམས་ཅན་གྱིས། ལུས་ངག་ཡིད་
གསུམ་མོས་དང་འདུན་པ་དང་། དད་དང་གུས་དང་བརྩོན་དང་སྤྲོ་བ་ཡི། རྒྱལ་བའི་
དཀྱིལ་འཁོར་ལྷ་ཚོགས་མདུན་དྲུང་དུ། སྡིག་པ་མི་དགེ་བཅུ་པོ་ཕྱིར་དོར་ནས། ལུས་
ངག་ཡིད་གསུམ་ནོངས་པ་ཅི་མཆིས་པ། སྔོན་ཆད་བྱས་པའི་ལས་ལ་གནོང་འགྱོད་
ཅིང་། ཕྱིན་ཆད་མི་བགྱིད་སླར་ཡང་སྡོམ་པར་བགྱིད། དགེ་བའི་ཚོགས་གྱུར་ཅི་དང་
ཅི་སྙེད་བསགས། བསག་པའི་རྒྱུ་གྱུར་འབྲས་བུ་སྨིན་བྱེད་པ། དེ་ཡི་ཕྱོགས་གྱུར་གོམ་
པ་གཅིག་འདོར་སོགས། ལུས་ངག་ཡིད་གསུམ་འབྱོར་ལྡན་གང་ལྕོགས་པ། རྒྱལ་བའི་
དཀྱིལ་འཁོར་ལྷ་ཚོགས་མདུན་དྲུང་དུ། དུས་འདིར་བཟུང་ནས་ནམ་ཞིག་ཅི་འཚོ་
ཡི། སྙིང་པོ་བླ་མེད་བྱང་ཆུབ་མ་ཐོབ་བར། གཡེལ་བ་མེད་པར་བདག་གིས་བླང་བར་
241



གསུང་རབ་སྒོ་མཛོད་རིན་པོ་ཆེའི་གླེགས་བམ།	14
བགྱི། གཏན་ནས་འདུན་དང་སྤྱོད་པའི་གཡར་དམ་བཅའ། རྩེ་གཅིག་མི་ཡེངས་དོན་
ལ་བདག་འཇུག་གོ །འགྲོ་བ་འདུལ་བའི་ཐབས་ལ་མཁས་པར་བགྱི། དམན་དང་
འཕྱར་གཡེང་བག་མེད་ཐོལ་མ་གྱུ། འགྲོ་བའི་སྤྱོད་པ་ཤ་སྟག་སྤང་བར་བགྱི། དཀར་
བོའི་ཕྱོགས་ལ་རབ་ཏུ་བརྩོན་པར་བྱ། བྱང་ཆུབ་སེམས་དཔའི་སྤྱོད་པ་ཤ་སྟག་གིས།
བདག་ནི་འགྲོ་བ་ཀུན་དང་བཅས་ནས་སུ། རྒྱལ་སྲས་འཕགས་པའི་རྗེས་སུ་གཞོལ་
བར་བགྱི།
ན་མོ་དབྱིངས་ན་བཞུགས་པ་རྒྱལ་བའི་དཀྱིལ་འཁོར་ལྷ། རྒྱལ་བ་སྲས་བཅས་
འཕགས་པའི་ཚོགས་རྣམས་ལ། རྒྱལ་བའི་དཀྱིལ་འཁོར་བཟང་ཞིང་ཉམས་དགའ་
བར། པད་མོ་དམ་པའི་ཞིང་ཁམས་བདེ་ལེགས་འདིར། བདག་དང་འགྲོ་བ་མ་ལུས་
མཐའ་དག་གིས། ལུས་ངག་ཡིད་གསུམ་གུས་དང་རྩོལ་བ་ཡིས། རྒྱལ་བའི་དཀྱིལ་
འཁོར་ལྷ་ལ་མཆོད་པ་འབུལ། དངོས་སུ་བཤམས་དང་ཡིད་ཀྱི་དམིགས་པའི་ཡུལ།
མར་མེ་གཟུགས་མཛེས་ལྷ་སངས་ཞལ་ཟས་དང་། བདུག་སྤོས་དྲི་ཆབ་ལྷ་རྫས་མེ་
ཏོག་དང༌། གདུགས་དང་རྒྱལ་མཚན་བླ་བྲེ་འཕན་གདུགས་དང༌། ཕྱེ་མ་འཕུར་མ་རི་
ལུང་ཁྱབ་པ་དང་། མར་མེ་དམ་པ་ཕྲེང་བ་དམ་པ་དང༌། བྱུག་པའི་རྫས་དང་ཡོ་
བྱད་དམ་པ་དང༌། རྣམ་དག་མུ་ཏིག་རིན་ཆེན་གསེར་དང་གཡུ། དུང་དང་མེན་ཤེལ་
བྱི་རུ་ཟངས་དང་ལྕགས། མཐིང་དང་མུ་མེན་བཻཌཱུརྱ་འོད་དང་། ནེ་སྤུངས་ཏིང་ལེན་
ཨརྱ་སྤུག་གེ་དང༌། ཉ་ཕྱིས་ཕྲ་མེན་ཀེ་ཀེ་རུ་ལ་སོགས། རིན་ཆེན་སྣ་བདུན་ཡིད་
བཞིན་ནོར་བུ་དང་། རྒྱལ་པོ་དམ་པ་བཙུན་མོ་དམ་པ་དང་། བློན་པོ་དམ་པ་དེད་
དཔོན་དམ་པ་དང༌། གླང་པོ་རིན་ཆེན་རྟ་མཆོག་མཛེས་ལྡན་དང་། ཡིད་བཞིན་རིན་
ཆེན་དགོས་འདོད་འབྱུང་ལ་སོགས། དཀར་གསུམ་མངར་གསུམ་སྤྱན་གཟིགས་སྙིང་
པོ་དང་། ལོ་ཏོག་འབྲུ་ལྔ་བཏབ་མེད་འབྲས་བུ་དང་། བདུད་རྩི་ཞལ་ཟས་དམུ་ཡད་
242



མདོ་སྡེ།
ཕྱ་གཤེན་ཐེག་པའི་མདོ།
ལོངས་སྤྱོད་དང་། སྤྱད་ཅིང་སྨེ་དང་བཀུར་ཞིང་ཡང་བ་དང་། དཔའ་རྩལ་སེང་དང་
སྟོབས་ལྡན་གླང་པོ་དང༌། ཅང་ཤེས་རྟ་དང་ངར་ཆེན་གཡུ་འབྲུག་དང༌། ཟིལ་གནོན་
ཁྱུང་དང་མཁའ་ལྡིང་ཤང་ཤང་དང་། མཛེས་པའི་རྨ་བྱ་ལྷ་བྱ་དཀར་མོ་དང༌། རྒྱ་བྱ་
འཇོལ་དང་སྨྲ་མཁན་ནེ་ཙོ་དང་། སྤུ་སྡུག་གཅན་གཟན་འདོད་འབྱུང་གཡུང་དྭགས་
དང་། མཛེས་སྡུག་རི་དྭགས་ཤ་ར་ན་ར་དང་། རྣམ་པར་རྒྱལ་བ་སྨན་གྱི་གཙོ་བོ་
དང༌། སུམ་བརྒྱ་དྲུག་ཅུ་སྨན་གྱིས་ཕྲད་བསལ་དང༌། རྒྱ་སྤོས་སྤང་སྤོས་གྲོ་སྤོས་ཤིང་
སྦྱར་དང་། དྲི་ཞིམ་ངད་ལྡན་མཚལ་དང་སྤོས་ཀྱི་དུད། གླ་བ་དྲི་གཙང་མེ་ཏོག་ཚན་
གྱི་སྤོས། ཀ་ར་བུ་རམ་སྦྲང་རྩི་མ་བུ་ཏ། ར་ས་ཡ་ན་སྡོང་པོ་དཔག་བསམ་ལྗོན། ཅང་
ཤེས་རྟ་དང་དུང་གི་གླང་པོ་དང་། མ་ཧེ་མཛོ་དང་འདོད་འཇོ་བ་མོ་དང༌། ལྷ་སྲས་
ལྕམ་དྲལ་ཁྱེའུ་བུ་མོ་དང༌། གླུ་དབྱངས་ཚོམ་ཚོམ་གར་སྟབས་རོལ་མོ་དང་། འདི་
ལྟར་མཆོད་པའི་རྒྱུ་རྣམས་ཐམས་ཅད་ནི། འཛམ་གླིང་གཞལ་ཡས་ལྷ་ཡི་ཕོ་བྲང་
འདིར། སྣང་སྲིད་རིན་ཆེན་གཏེར་གྱིས་གང་བར་སྤྲུལ། རི་རབ་རི་བདུན་རོལ་མཚོ་
ལྕགས་རི་བཅས། གླིང་བཞི་གླིང་ཕྲན་དཔག་བསམ་ལྗོན་པའི་ཤིང་། ཉི་མ་ཟླ་བ་
འཁོར་ཡུག་མུ་ཁྱུད་གླིང༌། སྟོང་གསུམ་འཇིག་རྟེན་ཚངས་རྒྱུང་གྲངས་མེད་ཀྱི། རྒྱལ་
བ་རྒྱ་མཚོའི་ཞིང་ཁམས་གྲངས་ལས་འདས། རབ་འབྱམས་རྒྱ་མཚོའི་མཆོད་ཡོན་ཅི་
སྙེད་དང༌། དེ་སྙེད་བདག་གི་གུས་པས་བཤམས་ལ་སོགས། མཆོད་སྤྲིན་ནམ་མཁའི་
མཐའ་དང་མཉམ་པ་འདི། རྒྱལ་བའི་དཀྱིལ་འཁོར་ལྷ་ལ་མཆོད་པ་འབུལ། ཐུགས་
རྗེས་དགོངས་ལ་བཞེས་ཏེ་མཉེས་པར་མཛོད། དགྱེས་རབ་དམ་པའི་མཆོག་དང་ལྡན་
གྱུར་ཅིག །མཐའ་ཡས་སེམས་ཅན་སྒྲིབ་པ་བྱང་གྱུར་ཅིག །བསོད་ནམས་ཡེ་ཤེས་
ཚོགས་ཆེན་རྫོགས་གྱུར་ཅིག །དེ་དག་ཀུན་ལ་མཉེས་པའི་བྱིན་རླབས་ཀྱིས། སྐུ་ཚེ་
ཡོན་ཏན་མཛད་པའི་ཕྲིན་ལས་དང་། གདུལ་བྱ་འགྲོ་དོན་བཀོད་པའི་རྣམ་འཕྲུལ་
243



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གྱིས། ཅི་སྲིད་འགྲོ་བའི་དོན་རྣམས་རབ་མཛད་ཅིང་། དེ་སྲིད་སྐྱེ་འགྲོ་ཐར་པར་
བཀོད་པའི་ཕྱིར། ཐབས་དང་ཐུགས་རྗེ་སྣ་ཚོགས་ཟུང་འབྲེལ་གྱིས། རྣམ་གྲངས་མ་
ངེས་བྱེ་བ་ས་ཡ་རུ། ངོ་མཚར་ཆེ་བའི་ལྟད་མོ་རྣམས་བཀོད་ཀྱིས། གཡུང་དྲུང་བོན་གྱི་
འཁོར་ལོ་རབ་བསྐོར་བ། དེ་དག་ཀུན་ལ་བདག་ཀྱང་རྗེས་ཡི་རང་། སླར་ཡང་འགྲོ་
བའི་དོན་ལ་ཐུགས་དགོངས་ལ། སེམས་ཅན་དོན་ལ་སྐྱོ་ངལ་མེད་པ་ཡིས། བཀའ་ཡི་
འཁོར་ལོ་ཡོངས་སུ་བསྐོར་བར་བསྐུལ། ནམ་ཞིག་འཁོར་བའི་རྒྱ་མཚོ་མ་སྟོང་བར།
མྱ་ངན་མི་འདའ་བཞུགས་པར་གསོལ་བ་འདེབས། གང་ཞིག་མི་གནས་མྱ་ངན་འདས་
པའི་ཚེ། ཉིད་དང་བདག་སོགས་འགྲོ་དྲུག་གཉིས་མེད་པར། བོན་ཉིད་དབྱིངས་སུ་མྱ་
ངན་འདས་གྱུར་ཅིག །ཁྱབ་གདལ་བོན་ཉིད་ཀློང་དུ་ངང་མཉམ་ཤོག །བདག་དང་
མཐའ་ཡས་སེམས་ཅན་ཐམས་ཅད་ཀྱིས། ཐོག་མ་མེད་ནས་ད་ལྟ་ཡན་ཆད་དུ། ལུས་
ངག་ཡིད་གསུམ་དགེ་བའི་སྒོར་ཞུགས་ན། མཚན་བཅས་ཐབས་ལ་བརྟེན་པའི་དགེ་
རྩ་དང་། མཚན་མེད་ཤེས་རབ་ལས་བྱུང་དགེ་རྩ་དང་། བདག་གིས་བགྱིས་དང་
གཞན་ལ་བསྐུལ་བ་དང་། གཞན་གྱིས་བགྱིས་ལ་ཡི་རང་ཕུལ་བ་དང་། བདག་ཉིད་
འཇུག་དང་གཞན་དག་བཙུད་པ་དང༌། ཐམས་ཅད་གཞོལ་བའི་དེད་དཔོན་བགྱིད་
པ་དང༌། དགེ་བའི་ཕྱོགས་ལ་རང་དོན་མ་ཡིན་པར། གདུལ་བའི་ཐབས་ཀྱི་ལྡེམ་
དགོངས་བགྱི་ལ་སོགས། སོ་སོར་མ་ཡིན་ཐ་དད་མེད་པ་རུ། གཉིས་སུ་མེད་པར་
གཅིག་ཏུ་བསྡོམ་ནས་སུ། འགྲོ་བ་རྣམས་དང་ཐུན་མོང་སྤྱིར་བྱས་ཏེ། ཀུན་ཀྱང་བླ་
མེད་བྱང་ཆུབ་ལམ་བགྲོད་ནས། འདྲེན་པ་བླ་མེད་སངས་རྒྱས་ཐོབ་བྱའི་ཕྱིར། བདག་
གཞན་དོན་དུ་བྱང་ཆུབ་ས་ལ་བསྔོ། སྔ་རབས་འདས་པའི་གཤེན་རབ་ཐམས་ཅད་
ཀྱིས། དམིགས་པ་མེད་པར་བསྔོས་པ་ཅི་བཞིན་དུ། བདག་གཞན་དགེ་རྩ་བསོད་
ནམས་ཅི་བསགས་པ། དེ་བཞིན་དམིགས་པ་མེད་པར་བསྔོ་བར་བགྱིས། དགེ་བ་
244



མདོ་སྡེ།
ཕྱྭ་གཤེན་ཐེག་པའི་མདོ།
བསོད་ནམས་དེ་ཡི་མཐུ་དཔལ་དང་། སངས་རྒྱས་སེམས་དཔའ་རྣམས་ཀྱི་བྱིན་
རླབས་དང༌། འཕྲུལ་ངག་བདེན་པ་བཀའ་ཡི་ནུས་མཐུ་ཡིས། བདག་གིས་སྨོན་ལམ་
བཏབ་པའི་དོན་འདི་དག །ཀུན་ནས་ཡོངས་སུ་འགྲུབ་པར་མཛད་དུ་གསོལ། བདག་
དང་འགྲོ་བ་སེམས་ཅན་ཐམས་ཅད་ཀྱང་། འཇིག་རྟེན་ཞིང་འདིར་བཀྲ་ཤིས་བདེ་
ལེགས་ཤོག །དཔལ་གྲགས་བསྟན་པ་རབ་ཏུ་དར་རྒྱས་ནས། བསམ་དོན་དགེ་བའི་
སྨོན་ལམ་འགྲུབ་པར་ཤོག །དགེ་བའི་ལས་ལ་རབ་ཏུ་འཇུག་སྤྱོད་པས། ཅི་ཙམ་སྤྱོད་
བཞིན་དགེ་བ་འཕེལ་བ་དང༌། ཟད་པ་མེད་ཅིང་ངོམ་པ་མེད་པ་སྟེ། རློམ་པ་མེད་
པའི་དགེ་བ་མཐར་ཕྱིན་ཤོག །དེ་ལ་བརྟེན་ཅིང་ཞིང་ཁམས་བདེ་བ་དང་། ཚེ་རིང་
ནད་མེད་ལོངས་སྤྱོད་ཕུན་སུམ་ཚོགས། དགེ་སྤྱོད་འབྲས་བུ་དུས་འདིར་སྨིན་པ་དང་།
འགྲོ་ཀུན་ལེགས་པའི་བྱ་བ་བརྗོད་པར་ཤོག །འཇིག་རྟེན་འདི་དང་འཇིག་རྟེན་ཕ་
རོལ་དུ། ཚེ་འཕོ་ལུས་བརྗེ་སྐྱེ་ཤི་འདོར་ལེན་ཚེ། ནད་གཅོང་སྡུག་བསྔལ་གཏན་ནས་
རབ་སྤང་ཞིང་། རང་དབང་རང་ཐོབ་རང་བཞིན་འཕོ་བར་ཤོག །དགེ་བའི་སྟོབས་
དང་མཐུ་དང་དཔལ་བརྟེན་ནས། རྟགས་དང་མཚན་མར་དངོས་སུ་རབ་གྲུབ་ནས།
ལེགས་སོ་ཞེས་ཀྱི་བྱ་བ་ཀུན་འབྱིན་ཞིང་། འཁོར་བའི་མྱ་ངན་རབ་ཏུ་སངས་པར་ཤོག །
ཚོགས་གཉིས་བསགས་དང་སྒྲིབ་གཉིས་སྦྱངས་པའི་མཐུས། ཁམས་གསུམ་ས་དགུ་
འཁོར་བའི་ཟིལ་གནོན་ཅིང་། གཡུང་དྲུང་ས་བཅུ་ཐེག་རིམ་ཡར་བགྲོད་ནས། ཀུན་
སྣང་འོད་དུ་མངོན་སངས་རྒྱས་པར་ཤོག །དེ་དག་སངས་མ་རྒྱས་ཀྱི་བར་དུ་ཡང་།
དགེ་བ་སྤྱོད་པའི་ཡོན་ཏན་གོང་འཕེལ་ཞིང་། སྔོན་ནས་སྦྱངས་པའི་ལས་འཕྲོ་ཉེ་ལེན་
ཞིང་། གཡུང་དྲུང་བོན་ལ་རྒྱུན་དུ་འཇུག་པར་ཤོག །ངན་སོང་གསུམ་དང་ཟ་མ་མོ་
ལུས་དང༌། མཐའ་འཁོབ་གནས་དང་མ་དག་ལུས་སྤང་ནས། དག་པའི་ཞིང་དང་
བདེ་བའི་གནས་དག་ཏུ། རིགས་བཟང་ཁུངས་བཙུན་དལ་འབྱོར་འཆང་བར་ཤོག །
245



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཆུང་ནས་དད་ལྡན་དགེ་ལ་རབ་མོས་ཤིང་། འཕྲུལ་གྱི་ཡི་གེ་གླེགས་བམ་རྒྱུན་བསྟེན་
ནས། ཐོས་བསམ་སྒོམ་གསུམ་ཤེས་རབ་རྣམ་གསུམ་གྱིས། བསླབ་པ་མཐར་ཕྱིན་དོན་
ལ་འཇུག་པར་ཤོག །ཟང་ཟིང་རྫས་དང་ཡོ་བྱད་འབྱོར་བ་ཀུན། གང་ལ་མི་ཆགས་
བརྟུལ་ཞུགས་སེམས་ལྡན་ཞིང་། གང་དག་འབྱོར་པ་དེ་བཞིན་བྱ་བ་ཡིས། མི་ཆགས་
སྦྱིན་པ་རྒྱུན་དུ་གཏོང་པར་ཤོག །འཁོར་བའི་ལས་དང་བག་མེད་སྤྱོད་སྤངས་ནས།
འདུལ་ཁྲིམས་རྣམ་པར་དག་པའི་སྒོར་ཞུགས་ཏེ། བསླབ་པ་མཐར་རྫོགས་འཆལ་པ་
གཏན་སྤངས་ནས། ཉམས་པ་མེད་པའི་ཚུལ་ཁྲིམས་སྲུང་བར་ཤོག །ཤིན་ཏུ་མི་བཟོད་
འཇིག་རྟེན་དྲེགས་པ་ཡིས། བདག་ལ་སྡང་དང་ཉེན་དང་འཚེ་གྱུར་ཡང་། བྱུང་ཚོར་
ཁུ་འཕྲིག་རྣམ་པར་རྟོག་མེད་པར། གཡོ་བ་མེད་པའི་བཟོད་པ་བསྒོམ་པར་ཤོག །
དག་པ་དགེ་བའི་ལས་ལ་འདུན་སྤྱོད་ཚེ། ལེ་ལོ་གཡེང་སྐྱོང་རབ་ཏུ་གཏན་སྤངས་ནས།
སྐད་ཅིག་མི་ཡེངས་དོན་ལ་ངེས་པ་ཡིས། ཐང་ལྷོད་མེད་པའི་བརྩོན་འགྲུས་བརྩམ་
པར་ཤོག །གང་ཞིག་དགེ་བའི་ལས་ལ་བརྩོན་པའི་ཚེ། མི་ཡེངས་ཏིང་འཛིན་གཡོ་
འཁྲུགས་མི་འབྱུང་ཞིང་། འགྱུར་བ་མེད་པའི་གཡུང་དྲུང་ཐུགས་ལ་འཆང༌། འགྱུར་
ལྡོག་མེད་པའི་བསམ་གཏན་བསྒོམ་པར་ཤོག །དེ་ལྟར་དེ་ཡི་དོན་ལ་གནས་ཙམ་ན།
ཉན་ཐོས་རང་རྒྱལ་ས་རུ་མི་གོལ་བར། མ་ནུས་ཟུངས་ཆུང་ཉམས་པ་གཏན་སྤང་
ཞིང་། ཐོགས་པ་མེད་པའི་དོན་ལ་འཇུག་པར་ཤོག །དགེ་བའི་སྟོབས་ཀྱི་ཅི་ཙམ་གང་
བ་བཞིན། མཁའ་མཉམ་འགྲོ་དྲུག་སེམས་ཅན་ཐམས་ཅད་ལ། བུ་གཅིག་མ་ལྟར་བརྩེ་
ཞིང་བྱམས་པ་ཡིས། བདག་ཕྱོགས་མེད་པའི་སྙིང་རྗེ་བསྐྱེད་བར་ཤོག །འགྲོ་ཀུན་མི་
རྟག་སྒྱུ་མའི་ཏིང་འཛིན་གྱིས། མ་རིག་འཁྲུལ་འཁོར་རྣམས་ཀྱི་ཆེད་དགོངས་ནས།
མཁའ་མཉམ་འགྲོ་དྲུག་སེམས་ཅན་ཐམས་ཅད་ལ། རེ་དོགས་མེད་པའི་སྨོན་ལམ་
འདེབས་པར་ཤོག །བཀའ་རྒྱུད་ལུང་དང་མན་ངག་གནད་ཁྲོལ་ནས། ཤེས་བྱ་གང་
246



མདོ་སྡེ།
ཕུ་གཤེན་ཐེག་པའི་མདོ།
ལ་རྨོངས་པ་མེད་པ་དང་། གང་འདུལ་དེར་སྟོན་དཔལ་གྱི་འོད་ཟེར་གྱིས། འགྲོ་བ་
འདུལ་བའི་ཐབས་ལ་མཁས་པར་ཤོག །གཡུང་དྲུང་བོན་གྱི་རྒྱ་མཚོ་གཏིང་ཟབ་ལ།
འཇུག་དང་སྤྱོད་དང་རྟོགས་པའི་ཤེས་རབ་ཀྱིས། བཀོད་དང་སྤེལ་དང་བསྒྱུར་དང་
འཆད་དང་རྩོམ། འཁྲུལ་པ་མེད་པའི་ཤེས་རབ་མཆོག་ཐོབ་ཤོག །གང་དག་འགྲོ་བ་
མ་ལུས་དོན་ཆེད་དུ། དེ་དག་འདུལ་བའི་ཐབས་དང་ཐུགས་རྗེ་ཡིས། བྱམས་དང་
སྙིང་རྗེའི་ངང་ཐག་རྒྱུན་སྲིང་ནས། སྐྱོ་ངལ་མེད་པའི་སེམས་ཅན་དོན་བྱེད་ཤོག །འགྲོ་
རྣམས་ཐར་པ་བྱང་ཆུབ་ལམ་ཞུགས་ཏེ། ཕ་རོལ་ཕྱིན་པ་བཅུ་ཡི་དོན་ལྡན་ཞིང་། ལམ་
ལྔ་ས་བཅུའི་ཡོན་ཏན་མཐའ་ཡས་པ། སྐྱེ་འགྲོ་ཡོངས་ཀྱི་རྒྱུད་ལ་གནས་པར་ཤོག །
གང་ཞིག་བདག་ལ་གནོད་ཅིང་འཚེ་བ་དང་། སྨོད་ཅིང་སྡང་དང་བསམ་ངན་སྦྱོར་ལ་
སོགས། ནམ་ཞིག་བདག་གི་གདུལ་བྱར་ཡོངས་གྱུར་ནས། གཞན་ལས་དཔག་པའི་
ཕན་ཐོག་ཆེ་བར་ཤོག །སྟོང་གསུམ་སྟོང་དང་འཇིག་རྟེན་ཁམས་རྣམས་དང་། དེ་
སྟེང་ཕར་འདས་ཕྱོགས་བཅུའི་འཇིག་རྟེན་དང་། རབ་འབྱམས་རྒྱ་མཚོ་དཔག་མེད་
མཐའ་ཡས་ཀུན། བདག་གི་གདུལ་བའི་ཞིང་དུ་གྱུར་པར་ཤོག །གདུལ་བའི་ཞིང་
ཁམས་ཅི་ཙམ་མཐའ་ཡས་པ། དེ་ཡི་དབུས་སུ་དག་ཅིང་སྨོན་པ་ཡི། པད་མོ་དམ་
པའི་ཞིང་ཁམས་བདེ་ལེགས་ཤིང་། རྣམ་པར་བཀོད་པ་མཐའ་དག་རྫོགས་པར་ཤོག །
གདུལ་བའི་སེམས་ཅན་ཅི་ཙམ་གྲངས་མང་བར། དེ་ཡི་མདུན་དུ་འདུལ་བའི་སངས་
རྒྱས་སྐུ། དེ་དག་ཁོ་ན་ཉིད་དུ་བཞུགས་སྙམ་པའི། སྤྲུལ་པ་མང་པོ་ཡོངས་སུ་འགྱེད་
ནུས་ཤོག །བདག་གི་མཚན་དང་དཔེ་བྱད་མིང་ལ་སོགས། ཅི་ལྟར་གནས་པའི་ཡོན་
ཏན་མཐའ་ཡས་པ། གཞན་དག་ཞིང་དང་ཕ་རོལ་འཇིག་རྟེན་དུ། སྒྲ་ཙམ་ཐོས་པས་
ཐར་པ་ཐོབ་པར་ཤོག །བདག་ལ་མོས་ཤིང་གསོལ་བ་གདབ་པ་ཀུན། བར་ཆད་རྐྱེན་
དང་གློ་བུར་ནད་རྣམས་ཀྱིས། གང་དུ་གནས་ཤིང་སྡུག་བསྔལ་སྦྱངས་པ་ལ། དེ་ཉིད་
247



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
I/
འཇིགས་པ་མ་ལུས་སྐྱོབ་པར་ཤོག །བདག་ལ་འབྲེལ་དང་སྨོན་ལམ་གདབ་པ་དང་།
གང་དག་འགྲོ་བ་མ་ལུས་མཐའ་དག་ཀུན། ནམ་ཞིག་འཆི་བའི་ཚེ་ན་འགྱོད་མེད་པར།
བདེ་བ་ཅན་གྱི་ཞིང་དུ་སྐྱེ་བར་ཤོག །བདག་ལ་ཉན་དང་གུས་འབུལ་ཞུ་གནང་བའི།
གཡུང་དྲུང་བོན་ལ་རྟག་ཏུ་སྤྱོད་པ་ཀུན། དུག་ལྔ་ཉོན་མོངས་རབ་ཏུ་མྱུར་ཞི་ནས།
དགྲ་བཅོམ་སངས་རྒྱས་འབྲས་བུ་ཐོབ་པར་ཤོག །མཐར་ནི་བདག་དང་འགྲོ་བ་མ་
ལུས་ཀུན། བདེ་བ་ཅན་གྱིས་ཞིང་དུ་མངོན་རྫོགས་ཤིང་། སྣང་བ་མཐའ་ཡས་རྒྱལ་
བའི་དཀྱིལ་འཁོར་དུ། རྣམ་གསལ་ལྷང་ངེ་མི་གཡོ་མཉམ་གནས་ཤོག །ཅེས་གསུངས་
ནས། ལྷ་ཕྱག་བརྒྱ་རྩ་བརྒྱད་ཕུལ་ནས། དགའ་བའི་མདངས་ནི་ཕྱུངས། སྤྲོ་བའི་ཚུལ་
ནི་བསྟན། དགྱེས་པའི་འཛུམ་དང་ཆས་ནས། གདན་འཁོར་ལོའི་ཁྲི་ལ་བཞུགས་ཏེ།
ཀུན་བཟང་རྒྱལ་བ་རྒྱ་མཚོའི་ཞལ་མངོན་སུམ་དུ་གཟིགས་སོ། །དེའི་འོད་ཟེར་གྲངས་
མེད་པ་འཇིག་རྟེན་གྱི་ཁམས་སུ་ལྷགས་ཏེ། ལྷ་དང་ཀླུ་དང་མི་ལ་སོགས་པ། དགེ་བ་
ལ་འདུན་པ་རྣམས་ཀྱང༌། གཞའ་སྤྲིན་གྱིས་གཏིབས་ནས། དེའི་ནང་དུ་ཟེར་ལས་
སྤྲུལ་པའི་སྐུ་ཉུང་འབྲུ་ཙམ་དང༌། རིགས་ཀྱི་རྟགས་དང༌། བཀྲ་ཤིས་ཀྱི་རྫས་ལ་
སོགས་ངོ་མཚར་དུ་ཆེ་བ་མང་པོ་མཐོང་ངོ༌། །བར་སྣང་ལས་མེ་ཏོག་གི་ཆར་མངོན་
པར་བབས་ཏེ། འཇིག་རྟེན་གྱི་ཁམས་སྣང་བ་ཆེན་པོའི་ཡོངས་སུ་ཁྱབ་པར་གྱུར་ཏོ། །
གཞན་ཡང་རྨ་ལོ་གཡུ་ལོ་དང༌། ཡེ་གཤེན་བཅུ་གསུམ་དང༌། ལྷའི་དབང་པོ་བརྒྱ་
བྱིན་དང༌། འཇིག་རྟེན་གྱི་མེས་པོ་ཚངས་པ་དང་། ཀླུ་གཙུག་ན་རིན་ཆེན་རྣམས་ཀྱིས་
ཀྱང་། ཀུན་ཏུ་བཟང་པོ་རྒྱལ་བ་རྒྱ་མཚོའི་ཞལ་མངོན་སུམ་དུ་མཐོང་ནས། ཤིན་ཏུ་
དགའ་བ་དང་། གུས་པས་འདུད་ཅིང་ལྷ་ཕྱག་བརྒྱ་རྩ་བརྒྱད་རེ་འཚལ་ལོ། ། །
དེ་ལ་རྒྱལ་བུས་ཞལ་འཛུམ་པ་མཛད་དེ་བཀའ་སྩལ་པ། ཉོན་ཅིག་རིགས་ཀྱི་བུ་ཚེ་
དང་ལྡན་པ། ཁྱོད་རྣམས་ནི་སྔོན་ནས་སྒྲིབ་བྱང་ཚོགས་གཉིས་རྫོགས་ཤིང་། སངས་
248



མདོ་སྡེ།
ཕྱྭ་གཤེན་ཐེག་པའི་མདོ།
རྒྱས་ཀྱི་བསྟན་པ་འཛིན་སྐྱོང་སྤེལ་བའི་བདག་པོར་གྱུར་པ། ད་ལྟ་ཡང་བདག་གི་
འཁོར་གྱི་དང་པོ་བ། དབང་པོ་ཡང་རབ་ཏུ་འདུག་པས་ཀུན་ཏུ་བཟང་པོའི་ཞལ་
མཐོང་བ། ཤིན་ཏུ་ངོ་མཚར་ཆེའོ། །ད་ཡང་འགྲོ་བ་རྣམས་དང་བསྐྱེད་པའི་ཕྱིར་དང་།
ཕྱི་རབས་རྣམས་སྨོན་ཅིང་འཇུག་པའི་དོན་དུ་རྒྱལ་བ་དེ་ཉིད་ཀྱི་མཚན་དཔེ་དང༌།
ཡོན་ཏན་གདུལ་བྱ་དང་འཕྲིན་ལས་ཅི་ལྟ་བ་ནས། མཚན་ནས་ཡོངས་སུ་ལེགས་པར་
བརྗོད་དང་། བདག་གིས་བྱིན་གྱིས་བརླབ་པར་བྱའོ། །ཞེས་གསུངས་ནས་དགོངས་པ་
ལ་བཞུགས་སོ། །
དེ་ལ་གཡུང་དྲུང་སེམས་དཔའ་རྣམས་ཀྱིས་མགྲིན་གཅིག་ཏུ་བསྟོད་པ། ཨ་ཨཱ་ཧཱུྃ་ཨཱ་
ཨ་དཀར་ས་ལེ་འོད་ཨ་ཡང་ཨོཾ་འདུ། ཨ་ཨོཾ་ཧཱུྃ་། རཾ་ཛ་སད་ས་ལེ་ལྷན་ནེ་འདུ་འདུ་ཨོཾ།
མ་མ་ས་ལེ་ཁྲི་ལེ་འདུ་འདུ་མ། སད་ལ་གྱེར་རོ་ཝང་ལ་གུ་དུན་ཧྲུན་ནོ། །རབ་འབྱམས་
རྒྱ་མཚོ་ཞིང་ཁམས་དཔག་མེད་ན། འོག་མིན་འཐུག་པོ་བཀོད་པའི་གནས་མཆོག་
ན། པད་མོ་དམ་པའི་ཞིང་ཁམས་བདེ་ལེགས་དབུས། འཇིག་རྟེན་ཀུན་གྱི་མགོན་དུ་
གྱུར་པ་པོ། བོན་ཉིད་ངང་ལ་གཡོ་བ་མི་མངའ་ཡང་། བོན་ཅན་ཕྱག་རྒྱ་འགག་པ་
མེད་པ་རུ། མ་གཡོ་དབྱིངས་ནས་གཡོ་བའི་ཡེ་ཤེས་ཀྱིས། འགག་མེད་རྫོགས་པའི་སྐུ་
རུ་བསྟན་པ་པོ། སྐུ་ལུས་ཚད་དང་གཞལ་ཡས་མ་མཆིས་ཤིང་། ནམ་མཁའ་ལྟ་བུར་
ཡོངས་ལ་བཞེངས་ལགས་ཀྱང་། ཞལ་ལྔ་ཕྱག་བཅུ་རྒྱལ་བ་འདུས་པ་ཡིས། ཐམས་
ཅད་མ་ལུས་འབྱུང་བའི་ཡབ་གཅིག་པོ། བོན་ཉིད་དབྱིངས་ལ་མདོག་དབྱིབས་མ་
གྲུབ་ཅིང༌། ཁ་དོག་གཟུགས་སྣང་དངོས་པོ་མཚན་མེད་ཀྱང༌། རྒྱལ་བའི་སྐུ་མཆོག་
གངས་རི་ཉི་ཤར་ལྟར། ཁ་བ་དུང་ལྟར་འཇམ་ཞིང་གཞོན་པ་པོ། དཀར་སེར་དམར་
ལྗང་མཐིང་ཁ་རིགས་ཀྱི་ཞལ། རྩ་བའི་ཞལ་གྱིས་དུག་ལྔ་ཉོན་མོངས་འཇོམས། རྫོགས་
པའི་ཞལ་གྱིས་རིགས་ལྔའི་དཀྱིལ་འཁོར་བཀྲ། སྤྲུལ་པའི་ཞལ་གྱིས་ཐར་ལམ་འདྲེན་
249



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
པ་པོ། དབུ་སྐྲ་གཡུ་ལོ་ཨུཏྤལ་གཡས་འཁྱིལ་ཞིང་། དབུ་ཡི་གཙུག་ཏོར་ཤིན་ཏུ་མཐོ་
བ་ལ། རྣམ་པར་རྒྱལ་བའི་ཕུང་པོ་སྟོང་ལྡན་ནས། འཇིག་རྟེན་ཁམས་རྣམས་འོད་དུ་
འབར་བ་པོ། ཞལ་གྱི་དཀྱིལ་འཁོར་ཟླ་བ་ཉ་རྒྱས་ལ། སྤྱན་སྙན་ཤངས་ལྗགས་མཉམ་
པའི་ངང་གནས་ཤིང༌། སྨིན་མ་ཀ་ཡི་ན་རོ་འཁྱུག་པ་ལ། སྨིན་མཚམས་འོད་ཟེར་
མཛོད་སྤུས་བརྒྱན་པ་པོ། མགུལ་གྱི་བུམ་པ་བཅུད་ཀྱིས་བལྟམས་པ་ལས། བརྒྱད་ཁྲི་
བཞི་སྟོང་བོན་གྱི་ཆར་འབེབས་ཤིང༌། ཚངས་པ་གྷན་དྷ་ཀྲི་ཡི་གསུང་དབྱངས་ཀྱིས།
འཁོར་བ་མྱ་ངན་རབ་ཏུ་སངས་པ་པོ། བརྗིད་པའི་སྐུ་མཆོག་རི་རྒྱལ་ལྷུན་པོ་ལྟར། ཆེ་
བརྗིད་འགྱིང་སྟབས་གཞན་ལས་དཔག་པ་ཡི། འཇིག་རྟེན་འདི་དང་འདི་ལས་འདས་
པ་ཡི། འཁོར་འདས་མ་ལུས་ཟིལ་གྱིས་གནོན་པ་པོ། འཇིགས་མེད་ཕྱག་ནི་རབ་ཏུ་
ལྷུབ་པ་ལ། ཕྱག་བཅུ་ཕྱོགས་བཅུ་འདུལ་ཕྱིར་ཕྱག་མཐིལ་སྟོང༌། གཅིག་ལས་བཅུ་
སྤྲོས་བཅུ་ལས་བརྒྱར་སྤྲོས་ཀྱིས། འཁོར་ལོ་བསྒྱུར་རྒྱལ་ཞིང་ཁམས་རྫོགས་པ་པོ། སྤྱན་
དྲུག་འགྲོ་དྲུག་གཟིགས་ཕྱིར་ཞིང་སྤྱན་སྟོང་། འདྲེན་པ་བླ་མེད་སངས་རྒྱས་སྟོན་པའི་
སྐུ། གང་འདུལ་དེར་སྟོན་དཔལ་གྱི་འོད་ཟེར་ཅན། བསྐལ་སྟོང་སངས་རྒྱས་ཉིད་ལ་
བྱུང་བ་པོ། དང་པོའི་ཕྱག་གཉིས་མཉམ་བཞག་ཐབས་ཤེས་སྦྲེལ། གཡས་པ་མི་ནུབ་
མི་འགྱུར་ཐོགས་པ་མེད། གཡོན་པ་གཉིས་མེད་ངན་སོང་དོང་ནས་འདྲེན། ཐ་མ་ས་
གནོན་འགྲོ་བ་སྐྱོབ་པ་པོ། ཞབས་བཞི་སྐྱེ་བཞི་གནོན་ཕྱིར་པད་གདན་སྟོང་། འདམ་
གྱིས་མ་གོས་པད་མོ་ལྟར་འཁྲུངས་ཤིང་། འཁོར་བའི་ཆགས་སྐྱོན་དྲི་མ་དང་བྲལ་
ནས། སྐྱེ་རྒ་ན་འཆི་ཟིལ་གྱིས་གནོན་པ་པོ། སྐྲ་མཚམས་གཞའ་ཚོན་འོད་དུ་འཁྱུག་པ་
ལ། གསེར་གྱི་མེ་ཏོག་ཕྲེང་བས་སྤྲས་པ་སྟེ། ཡིད་བཞིན་ནོར་བུ་དགོས་འདོད་འབྱུང་
བ་ཡི། རྩེ་བྲན་རྣམ་པ་ལྔ་ཡི་བརྒྱན་པ་པོ། རིན་ཆེན་སྙན་ཆ་གཡུ་ཡི་དཔུང་རྒྱན་དང་།
གསེར་གྱི་གདུ་བུ་བྱི་རུའི་གསེར་གདུབ་སྟེ། ཏིང་ཞི་དངུལ་ཀྱི་ཞབས་གདུབ་འཁྲོལ་བ་
250



མདོ་སྡེ།
ཕྱ་གཤེན་ཐེག་པའི་མདོ།
༼ཁ༽
ཡིས། རིན་ཆེན་སྣ་ལྔ་རྒྱན་དང་ལྡན་པ་པོ། མགུལ་ཆུ་དོ་ཤལ་སེ་མོ་དོ་ལ་སོགས། མུ་
མེན་མུ་ཏིག་བྱི་རུ་མན་ཤེལ་འོད། ནེ་སྤུངས་ཏིང་ལིང་ཨ་རྱ་ཀེ་ཀེ་རུ། པད་མ་དམར་
པོའི་ཕྲེང་བས་བརྒྱན་པ་པོ། གཞའ་ཚོན་སྟོད་གཡོགས་སྨད་ཤམ་པ་དྲ་རིས། དར་
དཀར་ཅོག་ཞུ་དར་དམར་ཡང་ཤམ་མཛེས། ཤིན་ཤོན་སྐུ་རེག་དར་ལྗང་རལ་ག་
འཕུར། ལྷབ་ལྷུབ་དར་གྱིས་སྐུ་ལ་བརྒྱན་པ་པོ། སྐུ་སྟོད་འགྱིང་བག་སྐུ་སྨད་གར་
སྟབས་ཚུལ། རྐེད་པ་མཉེན་ལྕུག་འཁྲིལ་ལྡེམ་སྒེག་དང་ལྡན། ཞལ་རས་འཛུམ་བག་
དགྱེས་པའི་མདངས་དང་བཅས། འཇིག་རྟེན་གསུམ་པོ་དགའ་ཞིང་མགུ་བ་པོ། ནམ་
མཁའ་ལྟ་བུ་ཡོངས་ལ་ཁྱབ་པ་ཡི། ཉི་མ་ལྟ་བུ་ཀུན་ལ་རབ་སྙོམས་ནས། ཟད་པ་མེད་
ཅིང་རྒྱུན་ཆད་མེད་པ་ཡི། ཐུགས་རྗེ་ཆེན་པོ་བཞི་དང་ལྡན་པ་པོ། འགྲོ་དྲུག་སེམས་
ཅན་བུ་གཅིག་ལྟར་དགོངས་ནས། བྱམས་དགའ་བཏང་སྙོམས་སྙིང་རྗེ་ཆེར་ལྡན་ཞིང་།
ཀུན་ནས་བརྩེ་བ་ཆེན་པོའི་ཐུགས་ཉིད་ཀྱིས། སེམས་བསྐྱེད་མ་བཞིའི་དོན་དང་ལྡན་
པ་པོ། ཐམས་ཅད་ཀུན་འབྱུང་གསེར་གྱི་ས་གཞི་ལ། ཡོད་ཏན་བརྒྱད་ལྡན་དཔག་
བསམ་ལྗོན་པས་བརྒྱན། དགོས་འདོད་ཀུན་འབྱུང་ཡིད་བཞིན་ནོར་བུའི་མཆོག །ཆེ་
བའི་ཡོན་ཏན་མ་ལུས་རྫོགས་པ་པོ། སྐུ་ཡི་འོད་ཟེར་བ་སྤུའི་བུ་ག་ལས། རྣམ་པར་
དག་པའི་ཞིང་རེ་གསལ་གྱུར་ཅིང་། དེ་དག་འདུལ་བའི་ཐབས་ཤེས་ཟུང་འབྲེལ་ནས།
མཛད་པའི་ཕྲིན་ལས་མཐའ་དག་བཀོད་པ་པོ། ཕྱོགས་བཅུའི་སངས་རྒྱས་དུས་གསུམ་
བདེར་གཤེགས་དང༌། ས་བཅུའི་སེམས་དཔའ་སེམས་མ་འཁོར་དང་བཅས། བྱེ་བ་ས་
ཡ་དུང་ཕྱུར་བརྗོད་མི་ལང་། ཐམས་ཅད་ཀུན་གྱི་གཙོ་བོར་གྱུར་པ་པོ། སྟོང་གསུམ་
སྟོང་དང་ཕ་རོལ་འཇིག་རྟེན་དང༌། དེ་དག་ཕར་འདས་ཕྱོགས་བཅུའི་འབྱམས་ཡས་
དང༌། ནམ་མཁའི་མཐའ་གཏུག་མཐའ་ཀླས་མཐའ་ཡས་པ། ཐམས་ཅད་ཉིད་ཀྱི་
གདུལ་བྱར་གྱུར་པ་པོ། འཇིག་རྟེན་གསུམ་གྱི་ཚོགས་རྣམས་མ་ལུས་ཀུན། ལྷ་དང་མི་
251



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དང་ལྷ་མ་ཡིན་ལ་སོགས། སྐྱེ་འགྲོ་སྲོག་དབུགས་བསྡུས་པ་ཐམས་ཅད་ཀྱིས། ཉིད་ལ་
རྗེས་སུ་སྨོན་ཅིང་གཞོལ་པ་པོ། ངོ་མཚར་གཞའ་འོད་འཁྱིལ་པའི་གུར་ཁང་ན། ཕྱག་
སྟོང་འཁོར་ལོས་བསྒྱུར་བའི་རྒྱལ་པོ་སྟོང་། སྤྱན་སྟོང་བསྐལ་པ་བཟང་པོའི་སངས་
རྒྱས་སྟོང་། གང་ལ་གང་འདུལ་དེ་ལ་དེར་སྟོན་པའི། རྒྱལ་བ་རྒྱ་མཚོའི་སྐུ་ལ་ཕྱག་
འཚལ་ལོ། །ཉིད་ཀྱི་འཁོར་དང་སྐུ་ཚེ་ཞིང་ཁམས་དང་། གདུལ་བྱ་ཕྲིན་ལས་ཡོན་ཏན་
ཅི་ལྟ་བ། བདག་ཀྱང་དེ་དང་འདྲ་བར་མཛད་ནས་ཀྱང༌། ཉིད་ཀྱི་ཞིང་དུ་མངོན་པར་
རྫོགས་པར་ཤོག །ཅེས་མགྲིན་གཅིག་ཏུ་བསྟོད་ནས་ཕྱག་འཚལ་ཏེ་ཕྱོགས་གཅིག་ཏུ་
འཁོད་དོ། ། །
དེ་ལ་རྒྱལ་བུས་བཀའ་བསྩལ་བ། ཉོན་ཅིག་འདུས་པའི་འཁོར་རྣམས་ཀུན། གང་
ཞིག་འགྲོ་བ་སེམས་ཅན་མཐའ་དག །གཡུང་དྲུང་སེམས་དཔའི་རྗེས་སུ་འབྲེང་
ནས། ཀུན་ཏུ་བཟང་པོ་རྒྱལ་བ་རྒྱ་མཚོའི། མཚན་ནས་བརྗོད་ཅིང་བསྟོད་པ་འདི་
དག །སྲོད་དང་ཐོ་རེངས་ལངས་པར་བྱས་ནས། ཚངས་པའི་དབྱངས་དང་སྨྲ་བའི་
ཚིག་གིས། མོས་པའི་ཚུལ་གྱིས་འདུན་པ་བསྐྱེད་ཅིང་། བརྒྱ་སྟོང་ཁྲི་འབུམ་གྲངས་སུ་
བརྗོད་ན། ངན་སོང་གསུམ་ནས་གཏན་ཏུ་ཐར་ཞིང་། སྡིག་པ་ཐམས་ཅད་རྣམ་པར་
བྱང་བྱེད། སྒྲིབ་པ་རྣམ་གཉིས་ངེས་པར་འབྱང་ངོ༌། །ཚེ་འདིར་དགེ་བའི་ལས་རྣམས་
མཐར་ཕྱིན། ཚེ་རིང་ནད་མེད་ལོངས་སྤྱོད་ཕུན་སུམ་ཚོགས། གང་ལྟར་བསམ་པའི་
དོན་རྣམས་རབ་ཏུ་འགྲུབ། བླ་མེད་མཆོག་གི་དོན་དམ་མངོན་པར་གྱུར། ཕ་རོལ་
ཕྱིན་པའི་ལམ་ལ་བགྲོད་དོ། །ཕྱི་མར་རྒྱལ་བ་རྒྱ་མཚོའི་ཞིང་དུ། མངོན་པར་བྱང་ཆུབ་
སྐུ་རུ་སངས་རྒྱས། མྱུར་དུ་ཐོབ་པར་བྱེད་པ་ཉིད་དོ། །ཞེས་གསུངས་སོ། །
དེ་ལ་ཀུན་ཀྱང་སྤྲོ་བ་སྐྱེས་ནས་ཐམས་ཅད་ཀྱིས་དེ་བཞིན་གཤེགས་པ་རྒྱལ་བ་རྒྱ་
མཚོའི་བསྟོད་པ་དེ་ཉིད་བརྗོད་ཅིང་ཕྱོགས་གཅིག་ཏུ་འཁོད་ནས། ཕྱག་འཚལ་ཞིང་
252



མདོ་སྡེ།
ཕྱྭ་གཤེན་ཐེག་པའི་མདོ།
འདུད་པར་བྱེད་དོ། །དེ་ཡང་ཅི་ཡང་མེད་པའི་སྐྱེ་མཆེད་ཀྱི་ལྷ་རྣམས་ཀྱིས་ཀྱང་། དེ་
བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་
པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །རྣམ་
ཤེས་མཐའ་ཡས་སྐྱེ་མཆེད་ཀྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་
མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་
དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ནམ་མཁའ་མཐའ་ཡས་སྐྱེ་མཆེད་
ཀྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་
ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་
དོ། །ནན་ཏན་དུ་བྱེད་དོ། །ཡོད་མིན་མེད་མིན་སྐྱེ་མཆེད་ཀྱི་ལྷ་རྣམས་ཀྱིས་ཀྱང་། དེ་
བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་
པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །འོག་
མིན་གནམ་གྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་
ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་
དུ་བྱེད་དོ། །ནན་ཏན་དུ་བྱེད་དོ། །གྱ་ནོམ་སྣང་བའི་ལྷ་རྣམས་ཀྱིས་ཀྱང་། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཤིན་ཏུ་
མཐོང་བའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་
བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་
དོ། །ནན་ཏན་དུ་བྱེད་དོ། །མི་གདུང་བའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་
རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་
བ་བྱེད་དོ། །ད་དུད་དུ་བྱེད་དོ། །ནན་ཏན་དུ་བྱེད་དོ། །མི་ཆེ་བའི་ལྷ་རྣམས་ཀྱིས་
2653



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་
ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་
དོ། །གནས་གཙང་མའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །
ཕུད་དུད་དུ་བྱེད་དོ། །ནན་ཏན་དུ་བྱེད་དོ། །འབྲས་བུ་ཆེ་བའི་ལྷ་རྣམས་ཀྱིས་ཀྱང༌།
དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །
མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །
བསོད་ནམས་སྐྱེས་པའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །
ཕུད་དུད་དུ་བྱེད་དོ། །ནན་ཏན་དུ་བྱེད་དོ། །སྤྲིན་མེད་འོད་ཀྱི་ལྷ་རྣམས་ཀྱིས་ཀྱང་།
དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །
མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །
བསམ་གཏན་རིགས་བཞིའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་
མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་
དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཚད་མེད་དགེ་བའི་ལྷ་རྣམས་
ཀྱིས་ཀྱང༌། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་
འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་
དུ་བྱེད་དོ། །དགེ་རྒྱས་ཀྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །
ཕུད་དུད་དུ་བྱེད་དོ། །ནན་ཏན་དུ་བྱེད་དོ། དགེ་ཆུང་གི་ལྷ་རྣམས་ཀྱིས་ཀྱང༌། དེ་
བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་
254



མདོ་སྡེ།
ཕྱྭ་གཤེན་ཐེག་པའི་མདོ།
པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཆུང་
དགེའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་
བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་
བྱེད་དོ། །ནན་ཏན་དུ་བྱེད་དོ། །ཚད་མེད་འོད་ཀྱི་ལྷ་རྣམས་ཀྱིས་ཀྱང༌། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །འོད་
ཆེན་གྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་
བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་
དུ་བྱེད་དོ། །ནན་ཏན་དུ་བྱེད་དོ། །འོད་ཆུང་གི་ལྷ་རྣམས་ཀྱིས་ཀྱང༌། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །བསམ་
གཏན་གཉིས་པའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་
དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཚངས་པ་འབུམ་ཁྲིའི་ལྷ་རྣམས་
ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་
འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་
ཏན་དུ་བྱེད་དོ། །ཚངས་པ་ཀུན་འཁོར་གྱི་ལྷ་རྣམས་ཀྱིས་ཀྱང་། དེ་བཞིན་གཤེགས་
པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །
སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཚངས་པ་འདུན་ན་
འདོན་གྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་
བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་
255



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བ་བྱེད་དོ། །ནན་ཏན་དུ་བྱེད་དོ། །འཐབ་བྲལ་གྱི་ལྷ་རྣམས་ཀྱིས་ཀྱང་། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །གཞན་
འཕྲུལ་དབང་བྱེད་ཀྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་
དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །འཕྲུལ་དགའི་ལྷ་རྣམས་ཀྱིས་
ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་
ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་
བྱེད་དོ། །མཚེ་མའི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །
ཕུད་དུད་དུ་བྱེད་དོ། །ནན་ཏན་དུ་བྱེད་དོ། །དགའ་ལྡན་གྱི་ལྷ་རྣམས་ཀྱིས་ཀྱང་། དེ་
བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་
པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །སུམ་
ཅུ་རྩ་གསུམ་གྱི་ལྷ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་
ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་
དུ་བྱེད་དོ། །ནན་ཏན་དུ་བྱེད་དོ། །རྒྱལ་ཆེན་རིགས་བཞིའི་ལྷ་རྣམས་ཀྱིས་ཀྱང་། དེ་
བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་
པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ལྷ་
མིན་གྱི་རྒྱལ་པོ་སྡེ་ལྔ་དང་། གཡེན་སྡེ་སུམ་ཅུ་རྩ་གསུམ་དང་བཅས་ནས། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །མིའི་
256



མདོ་སྡེ།
ཕྱྭ་གཤེན་ཐེག་པའི་མདོ།
རྒྱལ་པོ་འཁོར་ལོ་དབང་བསྒྱུར་གྱི་མི་དང་། གཡུང་དྲུང་ཁྱིམ་བདུན་གྱི་མི་དང༌།
དྲུམ་ཤིང་བཅུད་འཐུང་གི་མི་དང་། མེ་ཏོག་སྦུབས་གནས་ཀྱི་མི་དང༌། འཛམ་བུ་
གླིང་གི་མི་དང༌། སྨྲ་མི་འམ་ཅི་ལ་སོགས་པ་མིའི་རིགས་རྣམས་ཀྱང༌། དེ་བཞིན་
གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་
འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །ཀླུ་དང་
བྱོལ་སོང་གི་རིགས་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་
ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་
དུ་བྱེད་དོ། །ནན་ཏན་དུ་བྱེད་དོ། །མཁའ་ལྡིང་དང་ཡི་དྭགས་ཀྱི་རིགས་རྣམས་ཀྱིས་
ཀྱང༌། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་
ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་
དོ། །དམྱལ་བའི་སྡེ་རིགས་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་མཚོའི་
མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་
དུད་དུ་བྱེད་དོ། །ནན་ཏན་དུ་བྱེད་དོ། །ཤ་ཟ་དང་སྲིན་པོའི་སྡེ་རིགས་རྣམས་ཀྱིས་
ཀྱང༌། དེ་བཞིན་གཤེགས་པ་རྒྱལ་བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་
ལོ། །མཆོད་པ་འབུལ་ལོ། །སྐོར་བ་བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་
དོ། །ལྟོ་འཕྱེ་དང་གྲུལ་བུམ་སྡེ་རིགས་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་
བ་རྒྱ་མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །བསྐོར་བ་
བྱེད་དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །གཞན་ཡང་ལྷོ་འཛམ་བུ་གླིང་
གི་གདུང་རྒྱུད་ཀྱི་རྒྱལ་པོ་ལ་སོགས། རྒྱལ་ཕྲན་དང་། བློན་པོ་དང་། བཙུན་མོ་དང་།
དེད་དཔོན་འཁོར་དང་བཅས་པ་རྣམས་ཀྱིས་ཀྱང་། དེ་བཞིན་གཤེགས་པ་རྒྱལ་བ་རྒྱ་
མཚོའི་མཚན་ནས་བརྗོད་ཅིང་ཕྱག་འཚལ་ལོ། །མཆོད་པ་འབུལ་ལོ། །སྐོར་བ་བྱེད་
257



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དོ། །ཕུད་དུད་དུ་བྱེད་དོ། །ནན་ཏན་དུ་བྱེད་དོ། །དེ་ལྟར་དུ་ཕྱག་འཚལ་མཆོད་པ་
ཕུལ་ཞིང་བསྐོར་བ་བྱེད་པའི་ཡོན་ཏན་གྱིས། སྔོན་ནས་སྒྲིབ་པ་སྦྱངས་ཤིང་། དུས་
དེར་སྟོན་པའི་ཐུགས་རྗེའི་བྱིན་རླབས་དང་། གསས་མཁར་ཤམ་པོ་ལྷ་རྩེ་ལ་མཆོད་
པ་ཕུལ་བས། ཚོགས་ཀྱི་ལྷག་མ་རྫོགས་ཏེ། ལྷ་དང༌། ཀླུ་དང༌། མི་དང༌། ལྷ་མ་ཡིན་
དང༌། འགྲོ་བ་རིགས་དྲུག་སེམས་ཅན་ལས། ཤིན་ཏུ་གྲངས་མང་བ་ཞིག །གཟུགས་
ཀྱི་ཕུང་པོ་ཕྲ་རབ་ཀྱི་རྡུལ་དུ་ལྷགས་ཏེ། ནམ་མཁའ་ལ་གཞའ་ཚོན་གྱི་འོད་དུ་འཕྲོས་
ནས་སངས་རྒྱས་ཏེ་སོང་ངོ༌། །སླད་ན་ལུས་པ་རྣམས་ཀྱང་། ཤིན་ཏུ་སྤྲོ་བ་སྐྱེས་ནས།
གསས་མཁར་ཤམ་པོ་ལྷ་རྩེ་ལ། སྔར་བཞིན་གྱི་མཆོད་པ་ལུགས་བཞིན་དུ་འབུལ་ལོ། །
དེ་ལ་ཡེ་གཤེན་གཡུང་དྲུང་སེམས་དཔའ་སེམས་དཔའ་ཆེན་པོ། ནམ་མཁའི་བ་
དན་ཅན་གྱིས་གསོལ་པ། རྒྱལ་བུ་སྟོན་པ་གཤེན་རབ་ལགས། བདག་ཅག་རྣམས་ནི།
སྔོན་སྟོན་པ་བར་ལྷ་འོད་གསལ་གྱི་གནས་ནས་གཤེགས་པའི་དུས་སུ་ཡང་། འཁོར་
གྱི་དམ་པ་རུ་གཏོགས་ཤིང་། གཡུང་དྲུང་གི་བོན་ལ་ཉན་པ་ལ། སྟོན་པས་ཞལ་གྱིས་
བཞེས་ནས། འགྲོ་བ་མི་རུ་སྐྱེ་བ་ནམ་བཞེས་ཙམ་ན། ཁྱེད་རྣམས་ཀྱང་ནམ་མཁའ་
ལས་ཆར་བཞིན་དུ་བོབས་ལ་ཤོག་ཅིག་གསུངས་པས། ད་ལྟ་སྟོན་པའི་ཞལ་མཐོང་བ་
ཙམ་གྱིས། མངོན་པར་རྫོགས་པའི་སངས་རྒྱས་པར་འདོད་པ་ལ། ད་རུང་སངས་མ་
རྒྱས་པ་ཅི་ལགས། སེམས་ཅན་འདི་སྙེད་ཙམ་ཞིག་སངས་རྒྱས་པ་ལ། སླད་ན་ལུས་
པའི་སེམས་ཅན་འདི་རྣམས་ཅི་ལགས། ཞེས་གསོལ་ཏོ། །
དེ་ལ་སྟོན་པས་བཀའ་སྩལ་པ། ཡེ་གཤེན་སེམས་དཔའ་དེ་ནི་འདི་ལྟ་སྟེ། ཁྱོད་
རྣམས་ནི་སྔོན་ནས་ཁམས་གསུམ་འཁོར་བའི་ས་དགུ་གནོན་ཅིང་། རྒྱུ་བསོད་ནམས་
ཀྱི་ཚོགས་ཆེན་པོ་རྫོགས་ཏེ། གཡུང་དྲུང་ཐེག་པའི་ས་བཅུ་ལ་གནས་ཤིང་། རིམ་པར་
བགྲོད་དགོས་པ་ལ། བདག་གིས་ས་མ་ཐོབ་པ་རྣམས་ཐོབ་པར་བྱ་བའི་ཕྱིར། འཕྲུལ་
258



མདོ་སྡེ།
ཕྱ་གཤེན་ཐེག་པའི་མདོ།
ངག་བདེན་པའི་བོན་བསྟན་ནས། གཡུང་དྲུང་གི་ས་བཅུ་རིམ་པར་རྫོགས་ནས། ཀུན་
སྣང་འོད་ཀྱི་ས་ལ་མངོན་པར་གྲུབ་ཅིང་། མ་ཆགས་པད་མའི་ཁ་ལ་རྫུས་ཏེ་སྐྱེ་ཞིང་།
འཁོར་ལོ་རྫོགས་པའི་ས་ཆེན་གནོན་པའི་རྒྱུ་ཡིན་ཡང་། བདག་གི་བསྟན་པའི་ཆ་ལ་
གནས་ཤིང༌། གཡུང་དྲུང་གི་ས་བཅུ་ལ་འགྲོ་བ་བཀྲིད་དྲང་དགོས་པས། ད་ལྟའི་
བར་འདིར་སངས་མ་རྒྱས་པར་བཞུགས་པ་ཡིན། ད་ཡང་བསྟན་པ་གནས་སྐབས་
ཤིག་ལ། སེམས་དཔའི་ས་ནས་སངས་རྒྱས་ཀྱི་ཞིང་དུ་མངོན་པར་རྫོགས་པར་འགྱུར་
རོ། །སངས་རྒྱས་པའི་སེམས་ཅན་རྣམས་ནི། བདག་འགྲོ་བ་མི་ཡུལ་དུ་སྐྱེ་བ་བཞེས་
ནས། མཚན་བརྟགས་པའི་དུས་དེར། སྔོན་སྟོན་པ་གཏོ་རྒྱལ་ཡེ་མཁྱེན་གྱིས་མ་དྲངས་
པའི་སེམས་ཅན་དང་། སླད་ན་ཚེ་རིང་བ་འགའ་ཙམ་ལུས་པ་རྣམས་ལ། སྟོན་པས་
སྨོན་ལམ་བཏབ་པའི་མཐུ་དང་། ད་ལྟ་བདག་དང་ཞལ་མཇལ་བའི་ཡོན་ཏན་
གྱིས། བདག་གི་ཕྱི་མེས་དང༌། ཤིན་ཏུ་གྲངས་མང་བ་འཇིག་རྟེན་གྱི་ཁམས་སྟོང་པ་
ཙམ་ཞིག །ཕུང་པོ་ལྷག་མ་མ་ལུས་པར་སངས་རྒྱས་ཏེ་སོང་ངོ༌། །དེའི་སླད་དུ་བདག་
རྒྱལ་སར་ཕྱུངས་པའི་དུས་སུ་ཡང་། བདག་གི་ཡབ་ཡུམ་དང་། བློན་པོ་དང་། དེད་
དཔོན་ལ་སོགས་པ། ཤིན་ཏུ་གྲངས་མང་བ་ཞིག །སྔོན་ནས་སྒྲིབ་གཉིས་བྱང་ཚོགས་
གཉིས་རྫོགས་པ་དང་། ད་ལྟ་བདག་དང་ཞལ་མཇལ་བའི་ཡོན་ཏན་གྱིས་སངས་རྒྱས་
ཏེ་སོང་ངོ༌། །ད་ལྟའི་སྐབས་སུ་སངས་རྒྱས་པ་རྣམས་ཀྱང་། བདག་འོད་གསལ་ལྷ་
ལས་བབས་པའི་དུས་སུ། ལྷ་རྣམས་ལ་བཀའ་སྩལ་ནས་བོན་བསྟན་ཅིང་། བདག་སྐྱེ་
བ་མི་ཡུལ་དུ་ནམ་བཞེས་པའི་དུས་སུ། ཁྱོད་རྣམས་ཀྱང་ནམ་མཁའ་ལས་ཆར་བཞིན་
དུ་ཕོབས་ལ་ཤོག་ཅིག །དེའི་བར་ལ་ལེ་ལོ་གཡེང་སྐྱོང་མེད་པར་བརྩོན་འགྲུས་བསྐྱེད་
ཅིང་། གཡུང་དྲུང་གི་སྤྱོད་པ་ལ་སྤྱོད་ཅིག །ཅེས་བཀའ་སྩལ་པས། དེའི་བར་ལ་དགེ་
བའི་ལས་ལ་ཐང་བཅད་པ་དང༌། ད་ལྟ་བདག་གི་ཞལ་མཐོང་བ་འཛོམ་སྟེ། སེམས་
259



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཅན་ལྷ་ལ་སོགས་པ་འགྲོ་བ་རིགས་དྲུག་ལ། བདག་མི་ཡུལ་དུ་སྐྱེ་བ་བཞེས་པའི་སྙན་
པ་ཆེན་པོ་ལ། སྤྲོ་བ་སྐྱེས་པའི་སྟོབས་ཀྱིས་སངས་རྒྱས་པའོ། །སླད་ན་ལུས་པ་རྣམས་
ཀྱང་དགེ་བ་ལ་ཡིད་གཞུངས་ནས་རྒྱུན་དུ་སྤྱོད་ན། ཡུན་དུ་མི་ཐོག་འཕྲལ་ལ་སྒྲིབ་པ་
བྱང་སྟེ། བདག་གསས་མཁར་ཁྲི་སྨོན་རྒྱལ་བཞད་ལ་མཆོད་པ་འབུལ་ཞིང་། གྲོང་
ཁྱེར་ཆེན་པོ་ངོ་མཚར་ལྟད་མོ་ཅན་ལ། ཞབས་ཀྱིས་བཅགས་པའི་དུས་སུ་སངས་རྒྱས་
ཏེ་འགྲོའོ། །ཞེས་བཀའ་བསྩལ་ཏོ། །
དེ་ལ་ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། དེ་ལྟར་བདག་ཅག་
ཡེ་གཤེན་གཡུང་དྲུང་སེམས་དཔའ་རྣམས། ཉིད་ཀྱི་བསྟན་པའི་ཆ་ལ་གནས་དགོས་
ན། གསས་མཁར་སུམ་བརྒྱ་དྲུག་ཅུའི་ནང་ནས་ཀྱང༌། ངེས་ཚིག་བདེན་པའི་བོན་
ཅིག་བསྟན་དུ་གསོལ། ཞེས་ཞུས་པ་ལ། ཡང་གསུངས་པ། ཡེ་གཤེན་གཡུང་དྲུང་
སེམས་དཔའ་རྣམས། དབང་པོ་ཡང་རབ་ཁྱོད་འདུག་པས། མན་ངག་ལུང་གི་བོན་
བསྟན་གྱི། ཤམ་པོ་ལྷ་རྩེའི་བདག་ཏུ་བསྐོས། ལྟ་བ་སྤྱི་རྒྱ་རླབས་ཀྱིས་ཆོད། བོན་ཉིད་
དབྱིངས་ལ་གཡང་ཟ་མེད། སྒོམ་པ་གཉུག་མ་ངང་ཐག་སྲིངས། བྱང་ཆུབ་སེམས་ལ་
རྒྱུན་ཆད་མེད། སྤྱོད་པ་ཤུགས་འབྱུང་ཆགས་མེད་སྤྱོད། རྣམ་དག་སྤྱོད་འཆལ་དྲི་མ་
མེད། འབྲས་བུ་རེ་དོགས་མེད་པར་མཛོད། གདོད་མའི་སངས་རྒྱས་ཐོག་མཐའ་མེད།
དུས་གསུམ་དུས་མིན་མཉམ་པར་གནས། ཞེས་གསུངས་ནས། མན་ངག་ལུང་གི་བོན་
བསྟན་ཏེ། ཤམ་པོ་ལྷ་རྩེའི་བདག་ཏུ་བསྐོས་སོ། །ཡེ་གཤེན་གཡུང་དྲུང་སེམས་དཔའ་
རྣམས་ཀྱང་། འགྲོ་བ་སེམས་ཅན་དོན་ཆེད་དུ། གསས་མཁར་ཤམ་པོ་ལྷ་རྩེ་ལ། སྐོར་
བ་བྱེད་ཅིང་ལྷ་ཕྱག་འཚལ། མེ་ཏོག་གཏོར་ཅིང་མཆོད་པ་འབུལ། མཉམ་པར་བཞག་
ཅིང་ཏིང་འཛིན་སྒོམ། གྲོང་ཁྱེར་དགའ་ལྡན་བྱམས་པ་ལ། གཡུང་དྲུང་བོན་གྱི་འཁོར་
ལོ་བསྐོར། དེ་ལྟར་དབང་པོ་རབ་ཏུ་འདུག་པ་རྣམས་ལ་བཀའ་སྩལ་ཏོ། །
260



མདོ་སྡེ།
ཕྱྭ་གཤེན་ཐེག་པའི་མདོ།
༧ དེ་ནས་རྒྱལ་བུ་སྟོན་པ་གཤེན་རབ་དང་། གསས་བུ་རྨ་ལོ་གཡུ་ལོ་དང་། སླད་
ན་ལུས་པའི་འཁོར་རྣམས་དང་བཅས་ནས། མཁར་བར་པོ་སོ་བརྒྱད་ལ་གཤེགས་སོ། །
གཤེགས་པའི་ཤུལ་དུ་ཡང༌། ནམ་མཁའ་ལ་གསལ་བའི་འོད་དང་། བར་སྣང་ལ་
སྙན་པའི་སྒྲ་དང་། ས་གཞི་ལ་མཛེས་པའི་མེ་ཏོག་སྣ་ཚོགས་ལ་སོགས་པ། ངོ་མཚར་
ཆེ་བའི་རྟགས་མང་དུ་བྱུང་ངོ༌། །དེ་ནས་མཁར་བར་པོ་སོ་བརྒྱད་དུ་ཕེབས་པ་དང་།
གྲོང་ཁྱེར་ཆེན་པོ་ཡངས་པ་ཅན་གྱི་དབུས་དཀྱིལ་དུ། རིན་པོ་ཆེ་གསེར་གྱི་ཁྲི་སྟེང་
དུ། སེང་ང་ནེ་དྲའི་སྟེགས་བུ་བཏེགས་ཏེ། ན་ནམ་དང་ཟ་འོག་གི་འབོལ་གདན་ལ།
སྐུ་འགྱིང་སྟབས་སུ་བཞུགས་ཏེ། དབུ་ལ་ནེ་སེང་དཀར་པོའི་ལ་ཐོད་དང༌། དབང་
གི་སྲོག་ཞུ་ནི་གསོལ། སྐུ་ལ་ལེ་བརྒན་གྱི་རལ་ག་དང༌། ཟ་འོག་གི་འགྱིང་བེར་དང་།
ལྗང་སྨྲིག་གི་ཐོག་རལ་ནི་མནབས། ཕྱག་ན་སྲིད་པ་སྐོས་ཀྱི་ཆག་ཤིང་ནི་བསྣམས།
གཞན་ཡང་འཁོར་དུ་གཏོགས་པའི་སྲས་བུ་རྨ་ལོ་དང༌། གཡུ་ལོ་དང༌། ལྷའི་གཡུང་
དྲུང་སེམས་དཔའ་ཡིད་བཞིན་ནོར་བུ་དང་། གཡུང་དྲུང་ལེགས་པའི་བློ་གྲོས་དང་།
བདེ་བ་བྱམས་ལྡན་དང༌། ལེགས་གྲུབ་ཕྱ་སངས་དང་། ལྷ་ཆེན་ཚངས་པ་དང༌།
དབང་པོ་བརྒྱ་བྱིན་དང་། མ་ཧཱ་དེ་བ་དང་། ཚོགས་ཀྱི་བདག་པོ་དང་། ལྷ་མ་ཡིན་གྱི་
རྒྱལ་པོ་གྷ་དྷ་སླག་ཆེན་དང༌། ཐང་བཟང་རིང་སྐྱེས་དང་། སྒྲ་གཅན་འཁོར་བ་དང་།
དབང་པོ་མགུལ་འཕྲེང་དང་། དབང་པོ་རབ་གནོན་དང་། ཀླུའི་རྒྱལ་པོ་གཙུག་ན་
རིན་ཆེན་དང༌། དགའ་བོ་དང་། འཇོག་པོ་དང་། མིའི་རྒྱལ་པོ་འཁོར་ལོ་དབང་
བསྒྱུར་དང༌། དེ་ལ་སོགས་པ་འོལ་མོ་ལུང་རིང་གི་གདུང་རྒྱུད་ཀྱི་རྒྱལ་པོ་དང་རྒྱལ་
ཕྲན་དང་། གཞན་ཡང་འཁོར་དུ་གཏོགས་པ་བསམ་གྱིས་མི་ཁྱབ་པ་དང་ཐབས་ཅིག་
ཏུ་བཞུགས་སོ། །
དེ་ནས་རྒྱལ་བུ་དེས། བརྗིད་པའི་གཟི་བྱིན་ནི་བསྐྱེད། དགྱེས་པའི་འཛུམ་མདངས་
261



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ནི་བསྟན། དགའ་བའི་ངང་ཚུལ་ནི་ཕྱུངས་ནས། ཞལ་གྱི་དཀྱིལ་འཁོར་ནས་ཀྱང་།
འོད་ཟེར་ཉི་མའི་དཀྱིལ་འཁོར་ལྟ་བུ་ཀུན་ལ་ཡོངས་སུ་རྒྱས་ཤིང༌། གང་བ་ཆེན་པོའི་
བཞིན་དང་ལྡན་པས། ལྷ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་།
དྲི་ཟ་དང་བཅས་པའི་འཇིག་རྟེན་ཐམས་ཅད་ཟིལ་གྱིས་གནོན་ཞིང་། གང་ཡང་
སངས་རྒྱས་ཀྱི་བཀའ་དང་དམ་ལ་མི་འདའ་བར་ཕྱོགས་གཅིག་ཏུ་འཁོད་དོ། །གཞན་
ཡང་གནས་དེ་རུ་འདུས་པ་ལ་མ་གཏོགས་པ། རང་རང་གི་གནས་སུ་ཡོད་པ་རྣམས་
ཀྱང༌། ལྷ་རྣམས་ཀྱང་ལེ་ལོ་གཡེང་སྐྱོང་དང་བྲལ་ནས། དར་ཅིག་སངས་རྒྱས་ཀྱི་
གསུང་ལ་འདུད་པར་གྱུར་ཏོ། །ལྷ་མ་ཡིན་རྣམས་ཀྱང་འཐབ་རྩོད་ཀྱི་སྡུག་བསྔལ་དང་
བྲལ་ནས། དར་ཅིག་སངས་རྒྱས་ཀྱི་གསུང་ལ་འདུད་པར་གྱུར་ཏོ། །མི་རྣམས་ཀྱང་
བྲེལ་ཕོངས་ཀྱི་སྡུག་བསྔལ་དང་བྲལ་ནས། དར་ཅིག་སངས་རྒྱས་ཀྱི་གསུང་ལ་འདུད་
པར་གྱུར་ཏོ། །བྱོལ་སོང་རྣམས་ཀྱང་གླེན་ལྐུགས་ཀྱི་སྡུག་བསྔལ་དང་བྲལ་ནས། དར་
ཅིག་སངས་རྒྱས་ཀྱི་གསུང་ལ་འདུད་པར་གྱུར་ཏོ། །ཡི་དྭགས་རྣམས་ཀྱང་བཀྲེས་
སྐོམས་ཀྱི་སྡུག་བསྔལ་དང་བྲལ་ནས། དར་ཅིག་སངས་རྒྱས་ཀྱི་གསུང་ལ་འདུད་པར་
གྱུར་ཏོ། །དམྱལ་བ་རྣམས་ཀྱང་བཙོ་སྲེག་གི་སྡུག་བསྔལ་དང་བྲལ་ནས། དར་ཅིག་
སངས་རྒྱས་ཀྱི་གསུང་ལ་འདུད་པར་གྱུར་ཏོ། །
དེ་ནས་སྟོན་པས་འཁོར་རྣམས་ལ་བཀའ་སྩལ་པ། ཉོན་ཅིག་འདུས་པའི་འཁོར་
རྣམས། བདག་ནི་བོན་གྱི་སྐུ་ལས་ལོངས་སྤྱོད་རྫོགས་པའི་སྐུ་རུ་གྲུབ་ཅིང་། རྫོགས་
པའི་སྐུ་ལས་ཅིར་ཡང་སྤྲུལ་པའི་སྐུ་རུ་བསྟན་ཅིང་། འགྲོ་བ་རང་མཐུན་གྱི་ཆ་ལུགས་
སུ། ད་ལྟ་རྒྱལ་པོའི་སྲས་བུར་སྐྱེ་བ་བཞེས་ནས། ཚངས་རྒྱུང་ཉེར་ལྔའི་ཞིང་འདིར།
འཁོར་ལོ་བསྒྱུར་རྒྱལ་གྱི་བཀའ་ཁྲིམས་གནོན་ཅིང་སྟོང་གསུམ་གྱི་སྟོང་མི་མཇེད་པའི་
འཇིག་རྟེན། ཤིན་ཏུ་འདུལ་དཀའ་བ་ཡིན་པས། འཁོར་དུ་གཏོགས་པ་རྣམས་ཀྱང་།
262



མདོ་སྡེ།
ཕྱ་གཤེན་ཐེག་པའི་མདོ།
བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ཞིང་། ད་
ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཅི་ཡང་མེད་པའི་སྐྱེ་མཆེད་ཀྱི་ལྷ་རྣམས་ཀྱིས་
ཀྱང༌། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་
ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །
བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་
བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་
ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །
མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་
བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །
ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་
ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་
དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་གནས་
པར་བྱའོ། །རྣམ་ཤེས་མཐའ་ཡས་སྐྱེ་མཆེད་ཀྱི་ལྷ་རྣམས་ཀྱིས་ཀྱང་། བདག་གི་བཀའ་
འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་
ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ།
གཞིག་པར་བྱའོ། །མོས་པར་བྱའོ། གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་།
ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
263



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །ནམ་མཁའ་
མཐའ་ཡས་སྐྱེ་མཆེད་ཀྱི་ལྷ་རྣམས་ཀྱིས་ཀྱང༌། བདག་གི་བཀའ་འདི་ལ་རབ་ཏུ་ཉོན་
ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་
བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་
པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན།
བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་
རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་
དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་
ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །ཡོད་མིན་མེད་མིན་སྐྱེ་མཆེད་ཀྱི་ལྷ་
རྣམས་ཀྱིས་ཀྱང༌། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་
ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་
པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །
དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་
མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་
རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་
ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
264



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་
མཉན་པར་བྱའོ། །འོག་མིན་གནམ་གྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་
རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་
མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་
བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །གྱ་ནོམ་སྣང་བའི་
ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་
ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་
ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་
བྱའོ། །དེ་ལྟར་དུ་བཀའ་ལ་ཉན་ཞིང༌། ཚུལ་བཞིན་དུ་སྤྱོད་ན། བསམ་པའི་དོན་
ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་
པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན།
ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་
མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
265



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་
མཉན་པར་བྱའོ། །ཤིན་ཏུ་མཐོང་བའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་
རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་
མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་
བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་པའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །མི་གདུང་བའི་ལྷ་
རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་
ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་
པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །
དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་
མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་
རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་
ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
266



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་
བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་
རབ་ཏུ་མཉན་པར་བྱའོ། །མི་ཆེ་བའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་
རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་
མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་
བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །གནས་གཙང་
མའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་
བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་
དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་
བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་
ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་
པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན།
ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་
མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
267



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་
མཉན་པར་བྱའོ། །འབྲས་བུ་ཆེ་བའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་
རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་
མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་
བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །བསོད་ནམས་
སྐྱེད་པའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་
རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་
བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །
གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་
པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །
བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་
ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
268



༼ཁ༽
མདོ་སྡེ།
ཕྱྭ་གཤེན་ཐེག་པའི་མདོ།
རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་
ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། ། །
དེའི་ཕྱིར་ན། བདག་གི་བཀའ་འདི་ལ་རབ་ཏུ་མཉན་པར་བྱའོ། །སྤྲིན་མེད་འོད་ཀྱི་
ལྷ་རྣམས་ཀྱིས་ཀྱང༌། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་
ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་
ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་
བྱའོ། །དེ་ལྟར་དུ་བཀའ་ལ་ཉན་ཞིང༌། ཚུལ་བཞིན་དུ་སྤྱོད་ན། བསམ་པའི་དོན་
ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་
པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན།
ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་
མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་
མཉན་པར་བྱའོ། །བསམ་གཏན་རིགས་བཞིའི་ལྷ་རྣམས་ཀྱིས་ཀྱང་། བདག་གི་བཀའ་
འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་
ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །
གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་།
ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
269



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན། བདག་གི་བཀའ་འདི་ལ་རབ་ཏུ་མཉན་པར་བྱའོ། །ཚད་མེད་དགེ་
བའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་
བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་
དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་
བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་
ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་
པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན།
ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་
མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན། བདག་གི་བཀའ་འདི་ལ་རབ་
ཏུ་མཉན་པར་བྱའོ། །དགེ་རྒྱས་ཀྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་
རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་
མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་
བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་
སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་
270



མདོ་སྡེ།
ཕྱྭ་གཤེན་ཐེག་པའི་མདོ།
ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །དགེ་ཆུང་གི་ལྷ་
རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་
ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་
པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །
དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་
མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་
རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་
ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་
ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་
དོན་ལ་ཉེ་བར་མི་འགྱུར་རོ། །དེའི་ཕྱིར་ན། བདག་གི་བཀའ་འདི་ལ་རབ་ཏུ་མཉན་
པར་བྱའོ། །ཆུང་དགེའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་
ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་
བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་
པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་
ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་
འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །
གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་
ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
271



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །ཚད་མེད་འོད་ཀྱི་ལྷ་རྣམས་ཀྱིས་ཀྱང་།
བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་
ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་
པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་
ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་
འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་
འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་
སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་
ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །
འོད་ཆེན་གྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་
གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་
ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །
གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་
པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །
བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་
ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་
ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །
272



མདོ་སྡེ།
ཕྱྭ་གཤེན་ཐེག་པའི་མདོ། །
འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་
མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་
འདི་ལ་རབ་ཏུ་མཉན་པར་བྱའོ། །འོད་ཆུང་གི་ལྷ་རྣམས་ཀྱིས་ཀྱང་། བདག་གི་བཀའ་
འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་
ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །
གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་།
ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །བསམ་གཏན་
གཉིས་པའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་
རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་
བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །
གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་
པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །
བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་
ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
273



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་
ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་
བཀའ་འདི་ལ་རབ་ཏུ་མཉན་པར་བྱའོ། །ཚངས་པ་འབུམ་ཁྲིའི་ལྷ་རྣམས་ཀྱིས་ཀྱང་།
བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་
ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་
པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་
ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་
འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་
འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་
སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་
ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །
ཚངས་པ་ཀུན་འཁོར་གྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་
ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་
བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་
པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན།
བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་
རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་
དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་
ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
274



མདོ་སྡེ།
ཕ་གཤེན་ཐེག་པའི་མདོ།
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །ཚངས་པ་མདུན་ན་འདོན་གྱི་ལྷ་རྣམས་
ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་
བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་
བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་
ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་
མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་
རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་
ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་
བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་
རབ་ཏུ་མཉན་པར་བྱའོ། །འཐབ་བྲལ་གྱི་ལྷ་རྣམས་ཀྱིས་ཀྱང༌། བདག་གི་བཀའ་འདི་
ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་
ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་
པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་།
ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །
ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །
དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་
པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་
275



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་
རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །གཞན་འཕྲུལ་
དབང་བྱེད་ཀྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་
གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་
བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །
གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་
པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །
བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་
ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་
ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་
བཀའ་འདི་ལ་རབ་ཏུ་མཉན་པར་བྱའོ། །འཕྲུལ་དགའི་ལྷ་རྣམས་ཀྱིས་ཀྱང༌། བདག་
གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་
རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་
བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་
ཉན་ཞིང༌། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་
འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་
འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་
སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་
276



མདོ་སྡེ།
ཕུ་གཤེན་ཐེག་པའི་མདོ།
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་
ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་
མི་འགྱུར་རོ། །དེའི་ཕྱིར་ན། བདག་གི་བཀའ་འདི་ལ་རབ་ཏུ་མཉན་པར་བྱའོ། །མཚེ་
མའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་
བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་
དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་
བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་
ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་
པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན།
ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་
མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་
ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་
མཉན་པར་བྱའོ། །དགའ་ལྡན་གྱི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་
ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་
པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །
མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་
སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་
བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ།
།གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་
ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
277



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །སུམ་ཅུ་རྩ་གསུམ་གྱི་ལྷ་རྣམས་ཀྱིས་ཀྱང་།
བདག་གི་བཀའ་འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་
ལྟ་རྒྱལ་པོའི་ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་
པར་བྱའོ། །གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་
ལ་ཉན་ཞིང་། ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་
འགྱུར་རོ། །ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་
འགྱུར་རོ། །དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་
སྟེ། བསྐལ་པ་སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་
ཉེ་བར་མི་འགྱུར་རོ། །དེའི་ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །
རྒྱལ་ཆེན་རིགས་བཞིའི་ལྷ་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་
ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་
བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་
པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན།
བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་
རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་
དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་
ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
278



མདོ་སྡེ།
ཕྱྭ་གཤེན་ཐེག་པའི་མདོ།
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །ལྷ་མ་ཡིན་གྱི་རྒྱལ་པོ་སྡེ་ལྔ་ལ་སོགས་ཏེ།
ལྷ་མ་ཡིན་གྱི་སྡེ་རིགས་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །
སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །
ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་
བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང༌། ཚུལ་བཞིན་དུ་སྤྱོད་ན།
བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་
རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་
དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་
ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན་བདག་
གི་བཀའ་འདི་ལ་རབ་ཏུ་མཉན་པར་བྱའོ། །མིའི་རྒྱལ་པོ་འཁོར་ལོ་དབང་བསྒྱུར་ལ་
སོགས། མིའི་སྡེ་རིགས་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་ཉོན་ཅིག །
སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་པར་བྱའོ། །
ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །མོས་པར་
བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་སྤྱོད་ན།
བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་བར་འགྱུར་
རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་རོ། །གལ་ཏེ་
དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་གཅིག་གི་ཆར་
279



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་ཉེ་བར་མི་
འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །བྱེ་བ་ས་ཡ་
བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་ན། བདག་
གི་བཀའ་འདི་ལ་རབ་ཏུ་མཉན་པར་བྱའོ། །བྱོལ་སོང་གི་རྒྱལ་པོ་ཀླུ་མུར་ཟངས་ལ་
སོགས། བྱོལ་སོང་གི་སྡེ་རིགས་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་
ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་
པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །
མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་
སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་
བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་
རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་
ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །
བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་
ན། བདག་གི་བཀའ་འདི་ལ་རབ་ཏུ་མཉན་པར་བྱའོ། །ཡི་དྭགས་ཀྱི་རྒྱལ་མོ་ཁ་ལ་
མེ་འབར་ལ་སོགས། ཡི་དྭགས་ཀྱི་སྡེ་རིགས་རྣམས་ཀྱིས་ཀྱང་། བདག་གི་བཀའ་འདི་
ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་
ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་
པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་
བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་
ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་
280



མདོ་སྡེ།
ཕྱྭ་གཤེན་ཐེག་པའི་མདོ།
དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་
ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་
ཕྱིར་ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །དམྱལ་བའི་རྒྱལ་པོ་ཨ་
བ་གླང་མགོ་ལ་སོགས། དམྱལ་བའི་སྡེ་རིགས་རྣམས་ཀྱིས་ཀྱང་། བདག་གི་བཀའ་
འདི་ལ་རབ་ཏུ་ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་
ཁྲིམས་ལ་མཉན་པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །
གཞིག་པར་བྱའོ། །མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་།
ཚུལ་བཞིན་དུ་སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །
ཞིང་ཁམས་བདེ་བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །
དཔལ་དུ་འགྱུར་རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་
སྟོང་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་
དོན་ལ་ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་
རོ། །བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །
དེའི་ཕྱིར་ན། བདག་གི་བཀའ་འདི་ལ་རབ་ཏུ་མཉན་པར་བྱའོ། །གཞན་ཡང་སྲིད་པ་
གསུམ་ན་གནས་པའི་སེམས་ཅན་རྣམས་ཀྱིས་ཀྱང་། བདག་གི་བཀའ་འདི་ལ་རབ་ཏུ་
ཉོན་ཅིག །སྔོན་གྱི་རྒྱལ་བའི་ལུང་ལ་བརྟེན་ནས། ད་ལྟ་རྒྱལ་པོའི་ཁྲིམས་ལ་མཉན་
པར་བྱའོ། །ཤིན་ཏུ་བག་དང་ལྡན་པར་བྱའོ། །བསམ་པར་བྱའོ། །གཞིག་པར་བྱའོ། །
མོས་པར་བྱའོ། །གཞོལ་བར་བྱའོ། །དེ་ལྟར་དུ་བཀའ་ལ་ཉན་ཞིང་། ཚུལ་བཞིན་དུ་
སྤྱོད་ན། བསམ་པའི་དོན་ཐམས་ཅད་མཐར་ཕྱིན་པར་འགྱུར་རོ། །ཞིང་ཁམས་བདེ་
281



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བར་འགྱུར་རོ། །བཀྲ་ཤིས་པར་འགྱུར་རོ། །མཆོག་ཏུ་འགྱུར་རོ། །དཔལ་དུ་འགྱུར་
རོ། །གལ་ཏེ་དེ་ལས་ལྡོག་ན། ཕྱིན་ཅི་ལོག་ཏུ་བློ་གོལ་བ་སྟེ། བསྐལ་པ་སྟོང་ཕྲག་
གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །ཁྲི་ཕྲག་གཅིག་གི་ཆར་ཡང་དོན་ལ་
ཉེ་བར་མི་འགྱུར་རོ། །འབུམ་ཕྲག་གཅིག་གི་ཆར་ཡང་དོན་ལ་ཉེ་བར་མི་འགྱུར་རོ། །
བྱེ་བ་ས་ཡ་བརྗོད་ཀྱིས་མི་ལང་བའི་ཆར་ཡང་དོན་ལ་ཉེ་བར་མི་འགྱུར་རོ། །དེའི་ཕྱིར་
ན་བདག་གི་བཀའ་འདི་ལ་རབ་ཏུ་མཉན་པར་བྱའོ། །ཞེས་གསུངས་སོ། །
༧ དེ་ནས་ཡང་སྟོན་པས་བཀའ་སྩལ་པ། ཉོན་ཅིག་སྲིད་པ་གསུམ་གྱི་སེམས་ཅན་
དང༌། འདུས་པའི་འཁོར་རྣམས་བདག་ལ་རབ་ཏུ་ཉོན། མི་རྗེ་ལྷས་མཛད་སྔོན་གྱི་
རྒྱལ་པོའི་ལུང༌། ཡེ་རྗེ་སྲིད་པ་གནམ་གྱིས་བསྐོས་པའི་བུ། དབང་ཕྱུག་འཁོར་ལོ་
བསྒྱུར་རྒྱལ་བཀའ་ཁྲིམས་ལ། རང་དབང་རང་ལ་ཡོད་པའི་བྱ་བ་དང༌། ང་རྒྱལ་
དྲེགས་པའི་ཁེངས་པ་ཆེ་བ་མིན། འཇིག་རྟེན་ཞིང་ཁམས་བདེ་ལ་བཀོད་པ་དང༌།
སྣང་སྲིད་ཁ་ལོ་གྱེན་དུ་བསྒྱུར་བ་དང་། གཡུང་དྲུང་བོན་གྱི་འཁོར་ལོ་བསྐོར་བ་དང་།
འདི་ཕྱི་གཉིས་ཀར་བདེ་བ་ཐོབ་ཕྱིར་ཡིན། རྒྱལ་པོའི་ཁྲིམས་ལ་རྣམ་པ་གཉིས་ཡིན་ཏེ།
དོན་དམ་དངོས་པོ་བདེན་པའི་བོན་ཁྲིམས་དང༌། ཀུན་རྫོབ་མཚན་མ་བདེན་པའི་
བཀའ་ཁྲིམས་གཉིས། དོན་དམ་བདེན་པའི་བོན་ཁྲིམས་ལོགས་སུ་འབྱུང་། འདིར་ནི་
ཀུན་རྫོབ་མཚན་མའི་བཀའ་ཁྲིམས་སྟོན། སྤྱིར་ནི་སྲིད་པ་གསུམ་གྱི་སེམས་ཅན་ལ།
དབང་ཆེན་རྒྱལ་པོ་མེད་ན་སྣང་སྲིད་འཆོལ་བུར་འགྲོ། གཟའ་ཆེན་ཉི་ཟླ་མེད་ན་སྐར་
ཚོགས་དོན་མི་ནུས། ཟིལ་གནོན་ཁྱུང་ཆེན་མེད་པ་འུག་པས་སྤུ་རུ་སློང་། ཀང་ཀ་རྒོད་
པོ་མེད་ན་ཏིག་ཏས་གཤོག་རྒྱང་བྱེད། གསུང་སྙན་ཁུ་བྱུག་མེད་ན་ཅོ་གས་འགྱུར་སྐད་
མཁས། དཔའ་རྩལ་སེང་གེ་མེད་ན་ཁྲོ་བའི་གདོང་པ་གཉེར། རིས་བཀྲ་སྟག་མོ་མེད་
ན་ཝ་མོས་དཔྲལ་འཛུམ་སྟོན། ཁས་དྲག་བསེ་འུ་མེད་ན་ཚེ་དོས་ལག་པ་བརྡེབ། ངར་
282



མདོ་སྡེ།
ཕྱ་གཤེན་ཐེག་པའི་མདོ།
ཆེན་གཡུ་འབྲུག་མེད་ན་བུང་བས་གཟིར་སྐད་ཆེ། སྟོབས་ལྡན་གླང་ཆེན་མེད་ན་བ་
གླང་གད་ལ་འགྲེམ། ཤུགས་ལྡན་རྟ་མཆོག་མེད་ན་བོང་བུའི་བང་སྣ་རིང༌། དུག་
འཇོམས་རྨ་བྱ་མེད་ན་ནེ་ཙོ་ཁ་དོག་ལེགས། དཔག་བསམ་ལྗོན་པ་མེད་ན་ཏ་ལའི་སྐྱེ་
བ་བཟང་། ལྷ་དབང་བརྒྱ་བྱིན་མེད་ན་ཉེ་དབང་དགུང་ན་འཕྱོ། ཐང་བཟང་སླག་
ཆེན་མེད་ན་ལྷ་མིན་དཔུང་ཚོགས་འཐོར། གཙུག་ན་རིན་ཆེན་མེད་ན་གདོལ་པའི་
མགོ་ལོ་མཐོ། དབུས་ཀྱི་ལྷུན་པོ་མེད་ན་རི་ཕྲན་འཐོར་བུར་འགྲོ། འཁོར་ལོ་བསྒྱུར་
རྒྱལ་མེད་ན་རྒྱལ་འབངས་དབྱེ་བ་མེད། དེ་ཕྱིར་དབང་ཆེན་རྒྱལ་པོའི་བཀའ་ཁྲིམས་
གཙོ། རྒྱལ་པོའི་བཀའ་ཁྲིམས་འཇགས་ན་རྒྱལ་ཁམས་བདེ། གསེར་གྱི་ཐིག་ཆེན་དྲང་
ན་དཔང་ཁ་གཏོད། གས་དང་ཡོན་པོར་སོང་ན་ཐབས་ཀྱིས་བཅོས། དྲང་པོ་དྲང་
བཞིན་འཇིག་རྟེན་ཀུན་ན་བདེ། ཡོ་དང་འཁྱོལ་པོར་སོང་ན་ཀུན་དང་འགལ། རྒྱལ་
པོའི་རྒྱལ་ས་གནོན་ན་རྒྱལ་པོའི་ཁྲིམས། གཡོ་བསྐྱོད་མེད་པར་གནས་པ་ཀུན་ལ་
བརྗིད། མཆིད་ཚིག་དུས་སུ་སྨྲ་བ་ཤན་འབྱེད་འབྲུག །ཅལ་ཅོལ་མང་ན་དམངས་ཀྱིས་
ཤག་ཁ་རྒྱུ། རྒྱལ་པོ་སྨྲ་བ་ཚིག་གཅིག་མི་འགྱུར་ཚད། བཟང་པོ་མི་བསྟོད་ངན་པ་
སྨད་མི་བྱ། གཞན་སྐྱོན་མི་འདོན་ཐབས་ཀྱིས་སྤང་བླང་བྱ། དུངས་དུངས་ཡོད་ཀྱང་
བྱ་བ་ངང་གིས་བསྲིང་། བློན་པོ་མང་ཡང་བློ་གྲོས་གཅིག་ལ་གཏད། རྒྱལ་བུ་མང་
ཡང་རྒྱལ་ས་གཅེན་གྱིས་བཟུང་། བཙུན་མོ་མང་ན་རྒྱལ་རྒྱུད་འཆོལ་བའི་རྒྱུ། མེ་ཏོག་
མང་ཡང་ཨུད་འབར་དཀོན་པའི་ཚད། མཐོ་མཐོ་གོང་དུ་མི་གཏོང་ཐད་སོར་བཞག །
དམའ་དམའ་རིས་སུ་མི་བོར་རང་སར་སྐྱོང་། བཙུན་མོ་རང་མལ་བསྲུང་བ་རང་གི་
ཁྲིམས། འགྲོ་འདུག་བྱ་བ་མང་ན་ཁ་མདའ་ཕོག །ཤག་བཤེས་ཁྱོ་ལ་དགའ་ན་རང་
ཆུས་ལད། རྒྱལ་པོའི་བཀའ་ལ་འདའ་ན་ཁྲིམས་ལ་ཐུག །བཙུན་མོའི་མགོ་ལ་མཐོ་ན་
རྒྱལ་རྒྱུད་ཆད། དབང་ཆེན་ལག་ཏུ་གཏད་ན་ཆུས་ཆེན་འཆོར། བློ་ཕུགས་མོ་ལ་དྲིས་
283



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ན་བྱ་བ་ལད། བློན་པོའི་ཆོག་ཤེས་བཤེར་བ་རང་གི་ཁྲིམས། ཤེས་ལྡན་མང་ཡང་
འདུན་མ་ཉུང་དུ་གཅོད། བྱ་བ་རང་ཉིད་མཁས་ཀྱང་གཞན་ལ་དྲི། གཡོ་སྒྱུ་ཟས་
འདོད་མང་ན་གཞན་གྱིས་ཁྲེལ། བློ་ཐག་རང་གིས་ཆོད་ཀྱང་རྗེ་ལ་དྲི། བློ་རྒྱ་ཁེ་རྐམ་
ཆེ་ན་རྗེ་དང་འགལ། དབང་ཡོད་སྡུག་སྡང་ཆེ་ན་དམངས་དང་འགྲས། བྱ་བ་ཚོད་
ཟིན་མེད་ན་ཆབ་སྲིད་འཆོར། ཨམ་ཚད་ཚོད་བཟོ་བྱས་ན་རང་ལ་འཁོར། ཅལ་ཅོལ་
སྨྲ་བ་མང་ན་རྫུན་ལ་འཐོག །ཐབས་ལ་མཁས་པ་དེད་དཔོན་ཚོང་གི་ཁྲིམས། གང་
དང་མཐུན་ན་གང་ཡང་སྟོབས་སུ་བདེ། བདག་གཞན་གཉིས་ཀ་མགུ་བ་རྒྱལ་གྱི་རབ།
རིན་ཐང་སེམས་ལ་སྲོང་ན་གང་གི་མཆོག །ཐེག་སྟོབས་ཁལ་དང་སྦྱར་བ་རན་པའི་
ཚད། གཡོ་སྒྱུ་ཟོལ་སོག་མང་ན་ཚོང་ལམ་འགག །དྲང་པོ་དྲང་བཞིན་སྤྱོད་པ་ཟད་
མེད་གཏེར། ནམ་དགོས་དུས་སུ་སླེབ་པས་འཆད་མེད་རྫས། ཚོད་ལ་མཁས་པ་དེད་
དཔོན་དམག་གི་ཁྲིམས། བྱ་བ་བརྟགས་ཤིང་གཟབས་པས་དོན་ཆེན་འགྲུབ། མ་
བརྟག་མ་གཟབས་ཐོ་ཆོས་རང་ཉིད་ཕུང་། མ་བསམ་མ་མནོས་བྱ་བ་ཚར་ཛ་ལད།
མི་ཐུབ་གཡུལ་ག་བརྒལ་བས་རང་སྲོག་གཅོད། བློ་གྲོས་ཤོམ་ལ་མཁས་ན་ཐབས་ཀྱིས་
འདུལ། ཅི་བྱེད་ངང་ཐག་སྲིང་ན་ཤུགས་ཀྱིས་ཐུལ། གཡོ་སྒྱུ་ཟོལ་སོག་འདུན་མ་ཚར་
ཛ་འཇིགས། བློ་སེམས་ཁ་ཅིག་མཐུན་ན་ལེན་མེད་བྱ། སྡང་བའི་དགྲ་ལ་བྱམས་པའི་
གཉེན་ཡང་རུང་། དེ་ཕྱིར་བྱ་བ་བརྟག་ཅིང་རན་ཚོད་ཟུངས། འཕྲལ་དུ་ཕམ་རྒྱལ་
གོང་བ་མ་ལོན་ཡང་། ཕུགས་སུ་རང་གི་ཆུས་ལ་ཅི་ཁེ་རྩི། འཁོར་འབངས་རང་སར་
འདུག་པ་རང་ལུགས་ཁྲིམས། རང་ཕན་ཟས་ནོར་བསགས་པ་རང་ཆུས་ཡིན། རོགས་
ཕན་གཞུང་ཁྲལ་འདེབས་པ་སྲིད་འཛིན་ཡིན། བྱས་པ་དགེ་ལ་བྱས་ན་ངོ་སོ་ཡིན།
ལྟང་མ་དགྲ་ལ་བླང་ན་ཡ་མེད་ཡིན། ཇུ་གང་གཉེན་ལ་བྱས་ན་མདོ་ཡོད་ཡིན། དྲང་
པོ་ཡིན་ཡང་བརྟག་ཅིང་དཔྱོད་ལ་སྨྲ། མཁས་པ་ཡིན་ཡང་ཆག་ལ་གཞལ་ཞིང་བྱ།
284



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
དཔའ་བོ་ཡིན་ཡང་གོམ་གསུམ་ཚོད་དང་སྦྱར། མཛངས་པ་ཡིན་ཡང་གལ་མེད་བྱ་བ་
བཤོལ། སྡར་མ་ཡིན་ཡང་རོགས་ལ་དཔྱད་ཅིང་གཟབས། ཡ་མེད་ཡིན་ཡང་རང་
ཆུས་ཐབས་ཀྱིས་བཙལ། ཕྱུག་པོ་ཡིན་ཡང་ནོར་ཟས་ཚོད་ཀྱིས་བཟུང༌། མང་དུ་
འཕེལ་ན་དགེ་བའི་སྟོབས་ལ་འཇུག །མཆོད་པའི་ཞིང་ས་དག་པའི་ཞིང་ལ་བསག །
སྦྱིན་པའི་ཞིང་ས་དམའ་བའི་ཡུལ་ལ་གཏོང་། རྨོངས་བ་རང་རྒྱུད་འཆིང་ན་ཡི་དྭགས་
གཏེར། མིག་གིས་མཐོང་ཡང་དོན་ལ་ཕན་པ་མེད། གཏོང་ཕོད་ཆུང་བའི་ནོར་རྫས་
རྩྭ་འགོའི་ཟིལ། དགྲ་ཟུན་རླུང་གིས་གང་འཇོམས་གང་མ་ངེས། ཕྱུག་པོ་ངན་གཡུང་
ཡི་དྭགས་གཏེར་སྲུང་ཡིན། འཕེན་པོ་ངན་མང་ཞེ་བུའི་འདུན་ཚོགས་ཡིན། དཔའ་བོ་
ཚོད་མེད་ཟི་བསྒྱུར་འདྲེས་དེད་ཡིན། ཚོང་དཔོན་ནོར་སྲེད་འོད་དགའ་མེར་མཆོང་
ཡིན། ཕོ་མོ་དབྱལ་མེད་མགྲིན་བཟང་ལེ་ལོ་ཡིན། གནས་བརྟན་རྒན་པོ་སྲིད་པའི་
ཆག་འཇལ་ཡིན། དེད་དཔོན་ཤུལ་རིང་སྐོས་པའི་དྲང་ཤིང་ཡིན། སྐྱིད་སྡུག་ཉམས་
མྱོང་ངན་པའི་ཚོད་འཛིན་ཡིན། ཡུལ་གྱི་མི་ཆེན་དཔྱད་ཀྱི་མེ་ལོང་ཡིན། བློ་གྲོས་
ཐབས་ལྡན་ཀུན་གྱི་བསྡུམ་ཤིང་ཡིན། རིགས་ངན་ཁོང་ཁྲོ་ཀུན་གྱི་འཐོར་ཤིང་ཡིན།
རྒྱུད་ངན་གྱོང་པོ་ཀུན་གྱི་སྡུག་འདྲེ་ཡིན། ཁ་སྤྱང་ནེ་ཙོ་མདོ་དོན་འཆོར་འདྲེ་ཡིན། ཁ་
འཇམ་ཁོང་སྒྱུ་རྒྱལ་ཁམས་ཕུང་འདྲེ་ཡིན། མཛའ་མཐུན་མ་ངན་ཐ་མ་དབྱེ་འདྲེ་ཡིན།
སྦྱིན་ལེན་དྲགས་ན་ཐ་མ་འཁང་འདྲེ་ཡིན། འཕྱར་གཡེང་མང་ན་རླུང་གིས་ཁྱེར་འདྲེ་
ཡིན། དེ་ཕྱིར་ཐམས་ཅད་བྱ་བ་བརྟག་ནས་གཟབས། ཞེས་གསུངས་སོ། །ཡང་
གསུངས་པ། ཉོན་ཅིག་སྲིད་པ་གསུམ་གྱི་སེམས་ཅན་དང་། བདག་གི་འཁོར་དུ་
གཏོགས་པ་ཐམས་ཅད་ཀུན། འཇིག་རྟེན་ཁམས་ན་རྒྱལ་པོ་གཉན་ལགས་ཀྱང་། རྒྱལ་
པོའི་གོང་དུ་ཆེ་བ་བླ་མཆོད་ཡིན། ཚང་རྒྱུང་ཞིང་ལ་རི་རབ་མཐོ་ལགས་ཀྱང་། དེ་
བས་གོང་དུ་དཔག་བསམ་ལྗོན་ཤིང་ཡིན། སྲིད་པའི་རྩེ་ལ་བྱ་ཁྱུང་གནས་ལགས་ཀྱང་།
285



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གསུང་དབྱངས་ཀུན་ལ་སྙན་པ་ཁུ་བྱུག་ཡིན། སྐྱེད་མོའི་ཚལ་ལ་ཤང་ཤང་བརྗིད་
ལགས་ཀྱང༌། སྐད་འགྱུར་སུམ་བརྒྱ་སྒྲོག་པ་ནེ་ཙོ་ཡིན། བར་སྣང་ཁམས་ལ་གཡུ་
འབྲུག་ངར་ཆེ་ཡང་། བཙུན་སྙན་བརྗིད་ལྡན་ཀ་ལ་པིང་ཀ་ཡིན། ཁ་བོ་གངས་ལ་
སེང་ཆེན་འགྱིང་ལགས་ཀྱང་། ཡོངས་ལ་ཁ་དྲག་བསེ་བུ་རུ་གཅིག་ཡིན། རྒྱ་མཚོའི་
གླིང་ན་ཆུ་སྲིན་གཏུམ་ལགས་ཀྱང་། སྟོབས་ཤུགས་ཐོགས་པ་མེད་པ་ཨུན་ཆེན་ཡིན།
མེ་ཏོག་གླིང་ལ་ཨུད་འབར་དཀོན་ལགས་ཀྱང༌། སྐྱེ་འགྲོ་གསོ་བ་མཎྜལ་ར་བ་ཡིན།
སྨན་མཆོག་རྒྱལ་པོ་བཟང་དྲུག་ཡིན་ལགས་ཀྱང་། ཐམས་ཅད་ཡོངས་ལ་སྙོམས་པ་
རྣམ་རྒྱལ་ཡིན། མི་ཡི་རྗེ་བོ་དབང་པོ་ཆེ་ཡིན་ཀྱང་། དེ་ཡི་ལམ་འདྲེན་སྟོན་པ་སངས་
རྒྱས་ཡིན། དེ་ཕྱིར་མི་ལས་ལྷ་རུ་གཉན་པར་བྱ། རྒྱལ་ཁྲིམས་གསེར་གྱི་ཐིག་ཆེན་འོག་
ཏུ་གནོན། བོན་ཁྲིམས་དར་གྱི་མདུད་པ་གོང་དུ་སྐྱོང་། སྐྱབས་གནས་མཆོག་ལ་རྟག་
ཏུ་སྐྱབས་སུ་འགྲོ། ནངས་ནུབ་ཟ་ཕྱག་ཡན་ལག་བདུན་པ་བརྗོད། དེ་བཞིན་གཤེགས་
ལ་མཆོད་ཡོན་ཅི་སྙེད་འབུལ། བྱམས་པ་ཆེན་པོས་སངས་རྒྱས་བསྟན་པ་བསྒྲུབ། སྙན་
པ་ཆེན་པོ་ཁྲིམས་ཀྱིས་གནོན་ཞིང་བརྩི། སྤྱོད་པ་ཅི་བྱེད་བརྗིད་དང་ལྡན་པར་བྱ།
གསུང་ཡང་མང་དུ་མི་བརྗོད་དུས་སུ་བརྗོད། དེ་ཡང་བརྗིད་ཅིང་བརྟན་ལ་ལྕི་བར་
སྨྲ། མཐོ་དམན་ངོ་སྲུང་བྱ་བ་གཏན་ནས་སྤང་། དྲང་བོར་སྤྱོད་ལ་ཕལ་དང་འདྲ་མི་
སྙོམས། ཁྲིམས་ལ་འགལ་ན་ལས་ཀྱིས་ཆད་པ་གཅོད། ཐམས་ཅད་བདེ་ན་བདེ་བ་
ཆེན་པོ་ཡིན། གཅིག་ཙམ་རང་ཁར་གཏོང་ན་འཆལ་པ་ཡིན། དེ་ཕྱིར་ཁྲིམས་ཀྱང་དེ་
བཞིན་བརྟག་ཅིང་བསྟན། བླ་ཡི་མཆོད་གནས་གཙུག་གི་ནོར་བུ་སྟེ། སྐད་ཅིག་མི་
བོར་གཙུག་ཏུ་བཀུར་བར་བྱ། གཙུག་ཏུ་ཁུར་བའི་བླ་མ་དམ་པས་ཀྱང་། རྒྱལ་བའི་
ལུང་དང་སྟོན་པའི་བཀའ་བཞིན་དུ། ཚད་གསུམ་ཟུང་འབྲེལ་བདེན་གཉིས་དོར་
མཉམ་སྤྱོད། འགྲོ་དྲུག་སེམས་ཅན་དང་བ་འདྲེན་པའི་ཕྱིར། ཕྱི་ཡི་ཚུལ་དང་ནང་
286



མདོ་སྡེ།
ཕྱྭ་གཤེན་ཐེག་པའི་མདོ།
ཁྲིམས་ཟུང་དུ་འབྲེལ། ཟ་ཆུ་ཆ་སྙོམས་ལྟོ་བརྒྱག་རན་པར་སྤྱོད། ཨུ་དུག་བག་མེད་
མྱོས་པ་ར་རོ་སྤང་། བག་ཡོད་སྤྱོད་པ་ཚུལ་དང་ལྡན་པར་བྱ། དགེ་འཁོར་བསྙེན་
གནས་ཁྲིམས་དང་ལྡན་པར་བྱ། དགེ་འདུན་གྲྭ་སྡེ་མུ་ཁྱུ་འཚོགས་པར་བྱ། གཅིག་
བུར་གྲོང་འགྲིམ་ཡུ་ཏི་ཉོ་ཚོང་དང༌། གཅིག་གཉིས་ཆ་སྡེབ་འཕྱར་གཡེང་ཐོལ་མ་གྱུ།
བྱིས་པའི་རྩེད་མོ་ཁ་ན་མ་ཐོ་བ། དམན་པའི་ལམ་ཏུ་གཞུག་པ་སྤང་བར་བྱ། གསེར་
གྱི་མཆོད་རྟེན་ཀུན་ལ་གཟི་བརྗིད་ཆེ། འདམ་གྱི་མེ་ཏོག་ཁ་དོག་གཞན་བས་གསལ།
དྲི་མེད་ཤེལ་སྒོང་ལྷ་མིའི་ཡིད་དུ་འོང་། དེ་ཕྱིར་བཙུན་པས་རང་ཁྲིམས་ཐུབ་པར་
བསྲུང་། མངོན་ལྐོག་སྤྱོད་པ་བྱས་ན་གཞན་གྱིས་འཕྱ། རང་སེམས་དཔང་བཙུག་མེད་
ན་རང་ཡང་ཁྲེལ། མ་བསྲུང་ཉམས་པར་གྱུར་ན་ལྟུང་བ་འཕོག །བསྐལ་པར་
བསགས་པའི་བསོད་ནམས་ཆུད་ལ་གཟན། སྟོང་ཕྲག་བརྒྱ་དང་ཁྲི་ཕྲག་དུ་མའི་ཆར།
སྐད་ཅིག་དོན་ལ་ཉེ་བར་མི་འགྱུར་རོ། །རྒྱལ་པོའི་ཁབ་ཏུ་དཔལ་འབར་དམ་པ་གཅེས།
རྒྱལ་རྒྱུད་ཆད་ན་རྒྱལ་ཁམས་འཆོལ་བུར་འགྲོ། རིགས་བཟང་ཁུངས་བཙུན་མི་མོ་
མཚན་ལྡན་ཅན། གཙང་མཛེས་ཡིད་འོང་ལས་འཕྲོ་མཐུན་པ་ཤིས། དུས་ཀྱི་འཁོར་ལོ་
ལས་ཀྱི་ཆག་ཚད་བརྩི། ཚེ་དཔལ་བསོད་ནམས་དབང་ཐང་ཆག་ལ་གཞལ། གཟའ་
སྐར་པྲ་ལྟས་མཐུན་དང་ཤིས་ལ་འཇུག །བསྟོད་པ་མི་བྱ་སྨད་དང་ཁྲོ་མི་བྱ། གལ་
ཚིག་མི་སྨྲ་སྡང་དང་ཐབས་ངན་སྤང་། མི་མཐུན་སྤྱོད་པ་བྱུང་ན་ཐབས་ཀྱིས་བཅོས།
བྱ་བ་ལེགས་པར་བྱུང་ཡང་ངང་གིས་བཞག །ཤེས་རིགས་ལྡན་པའི་མི་མོ་མཚན་ལྡན་
ཀྱང་། རྗེ་ཡི་བཀའ་མཉན་བློན་གྱི་གྲོས་ལ་བསྡུར། རྩེ་གཅིག་དཀར་པོའི་དགེ་ལ་
འདུན་པ་གཏད། ནག་པོའི་ཕྱོགས་སྤང་རང་ལུས་དམན་ཆ་བརྩི། རྒྱུ་འབྲས་ལྟ་མངོན་
ཡོད་པ་ཆག་ལ་གཞལ། ཅི་ལྟར་བུད་མེད་ཤེས་པ་གྲུང་གྱུར་ཡང་། ཁྱོ་དང་བར་ལ་
བསོད་ནམས་དགུ་འགྱུར་མཆིས། མནོ་བསམ་མེད་པས་བྱ་བ་དྲན་ཡང་བཤོལ།
287



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གཞན་དག་ལོག་པར་ཕྱོགས་པའི་རྗེས་མི་འབྲང་། མཛའ་མཐུན་དགའ་བཤེས་མེད་
ན་རང་ཆུས་ལད། རང་ཡང་མི་དགོས་གཞན་ཡང་ཁྲོག་རླག་བཏང་། གསེར་གྱི་
མཆོད་རྟེན་བཤིག་ན་འགྲམ་རྡོར་འགྲོ། དར་གྱི་མདུད་པ་བཀྲོལ་ནས་བསྐལ་པར་
སྦྱང༌། སྤོས་ཀྱི་སྡོང་པོ་སྲེག་ན་ཐར་ལམ་ཆད། ཤེལ་སྒོང་གཡའ་ཡིས་སྒྲིབ་ན་མ་དག་
ལུས། རྒྱལ་པོའི་གདུང་རྒྱུད་བསླད་ན་བཀའ་ཆད་འབེབ། དེད་དཔོན་བློན་ལ་གཏད་
ན་ཁྲིམས་ལ་གཏུགས། དེ་ཕྱིར་བཙུན་མོ་རང་དགའི་བྱ་བ་སྤང་། འོན་ཀྱང་བུད་མེད་
འཁོར་བའི་འགྲམ་རྡོ་ཡིན། གོང་གིས་འབགས་ཀྱང་བཙོན་རར་ཚུད་པ་ཡིན། གང་
གིས་ཉེ་བ་འདམ་ལ་འཛིན་པ་ཡིན། གང་དག་དགའ་བ་རྒྱ་མཚོར་བྱིང་བ་ཡིན། གང་
གིས་བསྟེན་པ་དམྱལ་བའི་མེ་དཔུང་ཡིན། བདེ་བའི་སྐབས་མེད་ཡང་ཤི་ཡང་སོས་
ཡིན། ཐར་པའི་དུས་མེད་ངན་སོང་གཏིང་ཕུལ་ཡིན། སྡུག་བསྔལ་ཞི་མེད་ཟ་ཕྲུག་
སངས་དཀའ་ཡིན། འདོད་པ་ཚིམ་མེད་ཀླུ་སྲིན་ཕོ་མོ་ཡིན། སྲེད་པ་ངོམ་མེད་མཛོ་མོ་
ཚྭ་འཐུང་ཡིན། དེ་ཕྱིར་དམན་པའི་སེམས་ཅན་སྙིང་རེ་རྗེ། སྡུག་བསྔལ་དེ་འདྲའི་ལས་
ལ་བརྟག་དཔྱད་ཅིང་། ལྷ་མིའི་གོ་འཕང་ཐོབ་པ་ཆུད་མི་གསན། རྒྱལ་ཁྲིམས་འདི་ནི་
རྒྱལ་ཁྲིམས་ཆུང་ངུ་ཡིན། རྒྱལ་ཁྲིམས་ཆེན་པོ་ཕྱི་མའི་གནས་སུ་ཡོད། འགྱོད་ཀྱང་
ཐལ་གྱིན་དྲན་ཀྱང་ཕན་མེད་འབྱུང༌། བླ་ཡི་མཆོད་གནས་ཐར་པའི་ལམ་འདྲེན་རྗེ།
རྒྱལ་པོ་སྟང་དབྱལ་སྲིད་པ་གནམ་གྱིས་བསྐོས། དེ་ལ་རྗེ་ཁ་བསྒྱུར་བ་ཤིང་རྟའི་
འཕང༌། ཁ་ལོ་གར་བསྒྱུར་བདེ་བ་རྒྱལ་བློན་ལུགས། གལ་མེད་བསྒྱུར་མི་གཏུབ་པ་
རྒྱལ་པོའི་ཁྲིམས། མི་རྒྱུད་གྲམ་ལ་བསྐོས་པ་དབང་མི་གཏོད། མི་ཤེས་བློན་ལ་བསྐོས་
པའི་གཉེར་མི་གཏོད། ཕལ་པ་དམངས་ལ་གྲོས་ཀྱི་བློ་མི་གཏོད། འཕྱར་གཡེང་ཅན་
ལ་བསམ་པའི་སྙིང་མི་གཏོད། གཅམ་བུ་ཅན་ལ་གྲོས་ཀྱི་ཕུགས་མི་གཏོད། རིགས་
ངན་དམན་ལ་གབ་པའི་ཚིག་མི་གཏོད། ཆོག་ཤེས་ལྡན་ལ་གྲོས་ཀྱི་བློ་ཕུགས་གཏོད།
288



མདོ་སྡེ།
ཕྱྭ་གཤེན་ཐེག་པའི་མདོ། །
རྒྱུད་འཇམ་དག་ལ་སྐོས་པའི་དབང་ཆེན་གཏོད། མི་རྒྱུད་དྲང་ལ་སྐོས་པའི་ལས་
གཉེར་གཏོད། ཡ་རབས་རྗེ་ལ་བསམ་པའི་སྲོག་སྙིང་གཏོད། གསང་དམ་ལྡན་ལ་
གབ་པའི་མཆིད་ཚིག་གཏོད། གཡུང་དྲུང་བོན་ལ་དོན་དམ་དཔང་ཁ་གཏོད། སྔོན་གྱི་
བློན་རྒྱུད་དམ་པ་འབའ་ཞིག་བསྟེན། མཐའ་མི་ནང་དུ་མི་བཙུད་ཐབས་ཀྱིས་བསྟེན།
ནང་མི་མཐའ་རུ་མི་བཏང་ཁྲིམས་ཀྱིས་བསྒག །མ་རབས་ཆེ་སར་མི་འདོན་སྲོག་ལ་
རྒོལ། བློན་པོ་རྣམས་ཀྱང་རྒྱལ་པོའི་ཆེ་བ་སྒྲུབ། གང་གསུངས་བཀའ་ལས་མི་འདའ་
ཐབས་ཀྱིས་བཅོས། མས་ཤགས་གྱེན་ལ་མི་མང་འདྲ་འཐད་བསྟུན། མི་འདྲ་བྱུང་ན་
ཐབས་ཀྱིས་ཞུ་བ་འབུལ། མང་པོའི་ནང་དུ་ཟློག་ན་རྒྱལ་པོ་སྨད། དབང་ཆེན་རང་ལ་
ཡོད་ཀྱང་གཞན་དང་བསྟུན། མདོ་དོན་ཞེ་ལ་བཅད་ཀྱང་ཐང་གསུམ་དྲི། མི་ཤེས་པ་
ལ་བློ་གྲོས་མང་དུ་བསྟན། མ་གོ་བ་ལ་མཆིད་ཚིག་ཐང་གསུམ་ལྡབ། ཤགས་ཀྱིས་རྒོལ་
བ་བྱུང་ན་ལན་མི་འདེབས། མི་འདྲ་སྤྱོད་པ་བྱུང་ན་ཞེ་ལ་བཞག །སྤྱིར་ཡང་རྒྱལ་པོའི་
བཀའ་ཁྲིམས་རྒྱ་ཡིས་འཚོ། སྒོས་སུ་རང་ཉིད་རང་ཚོད་རན་པར་བཟུང༌། དགེ་བར་
བསྒྲུབ་ན་ངང་ཐག་ཐུང་བར་བྱ། དགྲ་སྡང་འདུལ་ན་རྒྱུན་བསྲིང་ངང་གིས་འདུལ།
རྒྱལ་གྱིས་མི་བཀྱོན་དམངས་དང་མ་འགྲས་པར། ཀུན་དང་འཐད་འབྱོར་གང་དག་
མཐུན་བྱེད་ཅིང་། ཞིང་ཁམས་བདེ་ཞིང་མངའ་རིས་དར་བྱེད་པ། སྐོས་ཀྱི་དྲང་ཤིང་
རྒྱལ་གྱི་བློན་དུ་ཆེ། རྒྱལ་བས་བློན་དབང་ཆེ་ན་རྒྱལ་པོ་སྨད། མངའ་ཐང་རྒྱལ་ལ་
འགྲན་ན་དབང་ཐང་ནུབ། རྒྱལ་ཁྲིམས་རང་ལུགས་བྱས་ན་ཁྲིམས་ལ་ཐུག །རང་མཐོ་
དྲེགས་པ་ཆེ་ན་བློན་དམའ་འབྱུང་། ཆེ་བཞིན་ཆེ་བ་ཁྱགས་ན་དགུང་དང་མཉམ། ཅི་
བསྐོས་བཀའ་ལ་ཉན་ན་རྒྱལ་ལ་ཆེ། གང་བྱེད་ཐབས་ལ་མཁས་ན་དམངས་ལ་དམར།
རང་ཚོད་རན་པར་བཟུང་ན་ཕྱི་ཐག་རིང་། དཀར་པོ་དགེ་ལ་འདུན་ན་མཐོ་རིས་
བགྲོད། མི་མཐུན་གཉིས་གཅིག་སྡུམ་ན་ཕྲུ་རུ་སྐྱེ། དེ་ཕྱིར་བློན་རྣམས་རང་ཁྲིམས་
289



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རང་སར་བསྡམ། རྒྱལ་བློན་བཙུན་མོ་དེ་ལྟར་འཛོམ་པ་ལ། ཕ་རོལ་དེད་དཔོན་དམ་
པ་གལ་ཆེ་བས། རིན་ཆེན་ཚོང་དང་ཞིང་ཁམས་འདུལ་པ་གཉིས། ཡུལ་དེར་མེད་
པའི་ཕྱི་རོལ་རྫས་ལེན་ན། སྔོན་གྱི་ཚོང་དཔོན་དམ་པའི་བུ་ལ་སོགས། ཐབས་ལ་
མཁས་ཤིང་རང་སྐྱོན་མེད་པར་བརྫངས། རྒྱལ་པོའི་དཀོར་ནོར་མོད་ཀྱང་དཀོན་དུ་
བསྐུར། རྫས་ཀྱི་དངོས་པོ་ཡོད་ན་ཕུགས་སུ་སྦ། དེ་འོག་ཞེ་ལ་དམར་བ་ཚང་གི་ཟོག །
ཐེག་སྟོབས་ཁལ་དང་སྦྱར་བ་རན་ཐང་ཙམ། ཚོང་དཔོན་འཁོར་བཅས་བྱ་བ་ཁྲིམས་
ཀྱིས་བསྡམ། ཡོ་དྲང་མེད་པར་ཐིག་ཆེན་ལམ་ལ་ཞུགས། ཚོང་དཔོན་བཤུལ་དུ་
ཞུགས་ལ་རིང་བ་མེད། བསྐལ་བའི་ལམ་ལ་གཉུག་གི་ངང་ཐག་བསྲིང་། གནས་མལ་
བསྡངས་པ་ནམ་ཟླའི་དུས་དང་སྦྱར། ཕ་རོལ་གཞན་ལ་མི་རྒོལ་རང་ས་བཟུང་། ཞིང་
གི་ཡུལ་དཔོན་རྣམས་དང་མཐུན་པར་བསྒྲུབ། ཐབས་ལ་མཁས་ན་རྒྱུན་བྱའི་འགྲོས་
དང་འདྲ། སྲིད་པ་སྲིད་པས་བཀོས་པ་ཀུན་གྱིས་བརྩི། ཕ་རོལ་ཞིང་དུ་ཕྱིན་ན་རང་
ཁྲིམས་བསྡམ། ཞིང་ཁམས་ཡུལ་དེར་མེད་པའི་ཚོང་ཟོག་བཙོང་། རང་གི་ཡུལ་དུ་
མེད་པའི་ནོར་རྫས་བསྒྲུབ། ཕམ་རྒྱལ་མེད་པར་མཉམ་གཉིས་ཞི་དགའ་བྱ། ཚོང་ཟོག་
གང་ཡོད་རྒྱལ་པོའི་ཁྲིམས་ཀྱིས་བཙོང་། དམན་དང་ཕལ་པས་ལྐོག་ཏུ་བཙོང་དབང་
མེད། གལ་ཏེ་ཚོང་ན་དབང་ཆེན་ཁྲིམས་ལ་གཏུགས། རང་ནོར་མི་བསྟོད་གཞན་
དག་སྨད་མི་བྱ། ཟོག་གི་དངོས་པོ་མིག་གིས་བལྟ་བས་ཤེས། ཚོང་ལ་ཚོང་དཔོན་ཤིན་
ཏུ་དབང་ཆེ་ཡང་། ཚོང་བདག་མ་བྱུང་བར་དུ་དབང་མི་གཅོད། སྙིང་སྡུག་རྫས་ལ་
དུངས་དུངས་ཉོ་ཚོང་སྤང༌། ཐབས་ལ་མཁས་ན་རང་བཞིན་ཤུགས་ཀྱིས་ལོན། གང་
མཁོའི་རྫས་ལ་ལྷག་ལུས་མེད་པར་བསྒྲུབ། ངང་ཐུང་མེད་པར་གཉུག་རིང་སོས་དལ་
བྱ། དེས་ན་ཚོང་དཔོན་ཐབས་མཁས་ནོར་བུ་ལོན། དགྲ་འཇིགས་ལམ་འཕྲང་འུ་ལེ་
སོ་པ་འཛུགས། ཐབས་དང་བསྟུན་པ་ཐབས་དང་སྦྱར་ལ་དཔྱད། ཐེག་སྟོབས་ཁལ་
290



མདོ་སྡེ།
ཕྱྭ་གཤེན་ཐེག་པའི་མདོ།
དང་སྦྱར་ལ་རན་པར་བྱ། བཤུལ་རིང་མགྲོན་ལ་ཞག་ཟླའི་རིང་ཐུང་མེད། འཁོར་
བཅས་འཚམ་པ་རང་ཡུལ་ཕེབས་པར་བྱ། རྒྱལ་པོའི་དཀོར་མཛོད་ནོར་གྱིས་བཀང་
བ་དང་། ཚོང་དཔོན་རང་གིས་དབང་ཐང་གཅོད་པ་དང་། གཞན་དག་དམངས་ལ་
ཐོབ་སྐལ་སྟེར་བ་དང་། རྒྱལ་ཁམས་ཀུན་ལ་ཕྱུག་པའི་རྒྱུ་ཞིག་སྣང༌། སྲིད་པའི་
ཁྲིམས་ལ་གནས་པའི་ལུགས་བཞིན་བྱ། ཚོང་དཔོན་ཐབས་ལ་མཁས་ན་རྒྱལ་ཁམས་
ཕྱུག །མི་ཤེས་རྨོངས་པར་གྱུར་ན་རྒྱལ་སློད་སྟོང་། ཁྲོ་གཏུམ་ང་རྒྱལ་དྲག་ན་ཐམས་
ཅད་དགྲ། ཅི་བྱེད་ཐབས་དང་བསྟུན་ན་གང་ཡང་གཉན། ཚོང་ལ་ཐོབ་ཤོར་བྱས་ན་
ལམ་འཕྲང་འགག །མི་ཁུག་རིན་ཐང་ཆེ་ན་སྟོང་ལོག་ཁུར། མངོན་ལྐོག་འདོད་ཞེན་
ཆེ་ན་སྐྱོན་འཛིན་མང་། བསགས་པ་ཆད་ལ་གསན་ན་སྒྱུ་མ་འཆལ། ཡི་དྭགས་གཏེར་
སྲུང་བྱས་ན་ཕྱི་མར་སྦྱོང་། གང་ཡོད་དགེ་ཕྱོགས་བཏང་ན་མདོ་དོན་ཆེ། ཚོང་དཔོན་
རྣམས་ཀྱིས་དེ་བཞིན་རང་ཁྲིམས་བསྡམ། དེད་དཔོན་དམག་ལ་སྐོས་པའི་མཚན་ཉིད་
ཀྱང༌། སྔོན་ནས་ཞིང་དང་འགྲས་པའི་རྒྱལ་ཁམས་དང་། ད་ལྟའི་འཕྲལ་གྱིས་མངའ་
རིས་འོག་འཛུད་ན། སྔོན་གྱི་དེད་དཔོན་དམག་ལ་རྒྱལ་བ་དང་། དེ་ཡི་རིགས་དང་བློ་
གྲོས་དབང་ལྡན་བ། མི་རྗེ་དབང་པོ་ཆེ་ལ་ཞིང་དཔོན་བསྐོས། ཁྲོ་གཏུམ་ཆེ་དང་ང་
རྒྱལ་ཆེ་བ་དང་། བྱ་བ་ཚོད་ཀྱིས་མི་ཟིན་དམག་དཔོན་བཤོལ། ཁ་དམ་ཁོང་ལྷོད་ཟུང་
ཐུབ་ཁོང་འཁྲུལ་ཆེ། བྱ་བ་ཐམས་ཅད་བརྟགས་ཤིང་ཚོད་ལ་མཁས། ཤེས་ཆེ་ཤེས་
ལྡན་ཤེས་ཡོད་ཤེས་ལ་བརྟན། ཤེས་རིག་རྒྱལ་པོ་དེད་དཔོན་དམ་པའི་མཆོག །དང་
པོ་མང་དུ་མི་བྱ་ཉུང་གིས་བཏུལ། འུ་ལེ་བསླུ་བྲིད་ཉམས་ཚད་ཚོད་ལ་ལྟ། དེ་ནས་
ཉུང་ཡང་མི་བྱ་མང་བར་བསགས། རྟ་དང་གོ་མཚོན་ལྷ་མིན་དམག་དང་འགྲན། ཕ་
རོལ་ཞིང་དུ་ཐབས་ཀྱིས་དགྲ་འདུལ་འགྲོ། འགྲོ་བའི་བཤུལ་དུ་ཞུགས་ནས་བཀའ་
ཁྲིམས་བསྡམ། གཞན་ལ་མི་འཚེ་རང་ཡང་རྩོད་པ་སྤང་། རྩིང་བར་མི་བྱ་བག་ཡོད་
291



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
སྤྱོད་པ་ཞིབ། འཁྲོ་བར་མི་བྱ་གལ་མེད་བྱ་བ་བཤོལ། ཞིང་དཔོན་མང་ན་འགའ་རེ་
ཐབས་ཀྱིས་བཅོས། སྲིད་ལ་མཁས་པས་ཤེས་ལྡན་རྒྱུ་ཡིས་བསླུ། ཐབས་དང་བསྟུན་
དགོས་བརྟག་ཅིང་ཚད་དང་སྦྱར། ཐབས་ཀྱིས་འདུལ་ན་སྲིད་ལ་ཆེ་བའི་རབ། མ་
བྱུང་བརྒལ་བར་གྱུར་ན་ཤིན་ཏུ་གཟབས། མ་བརྟགས་མ་གཟབས་ཐོ་ཅོ་སྤང་བར་བྱ།
ཕམ་རྒྱལ་བྱུང་ན་རྒྱལ་ཚོད་ཟིན་པ་གཅེས། གལ་ཏེ་སྲོག་ལ་མི་འཛེམ་སྤང་བའི་རྒྱུ།
མཐར་ཡང་གྲོས་དང་འདུན་མ་ལས་སུ་མེད། ཐ་མ་གཉེན་སྲིད་ཅུ་གང་བསྡེབ་ཀྱང་
ཡོད། ཤག་ཀ་རྣ་ལ་གཟེ་ཡང་འགག་སོ་བསྒྲུབ། བྱ་བ་བྲལ་བྲེལ་མང་ཡང་འབུབ་ལ་
བསྲུང་། ཁ་པོ་ཟུན་གྱི་ཆེ་ཡང་གཞོལ་ལ་ཉན། རྒྱལ་ཐོག་རྒྱལ་བཞག་རེད་ཀྱང་མཚང་
མི་འབྲུ། དགྲ་ཡི་བཙོན་བུ་མཆན་གྱི་བུ་ལས་གཅེས། རང་ཉིད་སྲོག་ལ་ཐུག་ཀྱང་འཚེ་
བ་སྤང༌། མཐར་ནི་གང་དགའི་ཟས་ནོར་སྟེར་ལ་སྐྱོལ། དགྲ་ཟླ་ཡིན་ཡང་རེས་ཤིག་
དྲིན་དུ་ཚོར། འདུན་མ་ཕལ་ཆེར་དེ་ལ་འཆམ་པར་འགྱུར། སྔོན་གྱི་དགྲ་ལ་ད་ལྟ་
གཉེན་དུ་འབྱུང༌། དེ་ལྟར་མ་དགོས་ཞབས་སུ་འཛུལ་བ་ན། རྒྱལ་པོའི་མཛོད་ནས་
ནོར་རྫས་སྙིང་གིས་སྟེར། ཞིང་ཆེན་དག་པའི་བབ་ཁྲལ་ཚད་དུ་བྱ། ཐབས་ཀྱིས་མི་
ཆེན་རྒྱལ་པོའི་དྲུང་དུ་ཁྲིད། རྒྱལ་ཁྲིམས་ཟོང་ལ་མི་ལྟ་རྣ་ལ་ཉན། མངའ་རིས་འདབ་
ལ་མི་བརྩི་འཆོལ་ཁ་བརྩི། ཟས་ནོར་སྒྱུ་མ་ཡིན་པས་འཕང་མི་བྱ། མངའ་ཐང་ནང་
ནོར་ཡིན་པས་མང་དུ་འཚོ། གལ་མེད་ཁྲིམས་ལ་མི་གཏུགས་བློན་པོའི་ལས། ཉེས་
ཅན་ཐར་དུ་མི་བཅོལ་ཞིང་ཁམས་བདེ། རྒྱལ་ཁྲིམས་གསོད་དང་གཅོད་ལས་མེད་
ལགས་ཀྱང་། ཡང་དག་མངའ་ཁྲིམས་འཇགས་ན་དགའ་ལྡན་ཡུལ། རྒྱལ་པོའི་ཞིང་
ཁམས་བདེ་བ་བསོད་ནམས་རྒྱུ། དེད་དཔོན་ཐབས་ལ་མཁས་པ་དྲང་ཆེན་སྐོས། མི་
མཐུན་གཉིས་གཅིག་མཐུན་པ་སྒམ་པོ་ཕུ། ཀུན་ལ་བཀའ་དབང་བཙན་པ་ཡེ་རྗེ་སྲིད།
བཀའ་ཁྲིམས་འཇགས་ན་དགེ་བའི་ལས་ལ་བརྩོན། གཡུང་དྲུང་བོན་གྱི་འཁོར་ལོ་
292



མདོ་སྡེ།
ཕྱྭ་གཤེན་ཐེག་པའི་མདོ།
བསྐོར་བར་མཛོད། སྡིག་པ་ཡོད་ཀྱང་དགེ་བའི་སྟོབས་ཀྱིས་འཇོམས། འདུན་མ་ཚོད་
ཟིན་མེད་ན་རྗེས་ལ་ལུས། ཤག་ཀ་རྣོ་ལ་གཟེར་ན་གྱེས་ལ་ཉེ། དུངས་དུངས་བྱ་བ་
དྲགས་ན་ཚར་ཛ་ལད། མཐོང་མཐོང་དགྲ་རུ་བསླང་ན་རྒྱལ་སྲིད་འཆོར། ནམ་དྲན་
དམག་ལ་ཆས་ན་རང་སྲོག་སྐྱེལ། ཟུན་ལ་བརྙས་པར་བཞག་ན་འགྱོད་པ་འབྱུང་།
ནོར་རྫས་ཞེ་ལ་བཞག་ན་གཡུལ་མཐའ་འཆོར། དམག་མི་ཡུལ་དུ་འཚམ་ན་རྒྱལ་བའི་
རབ། དགེ་བ་སྤྱོད་ན་གཏན་རྒྱལ་འདུན་མ་ཡིན། མི་དགེ་སྡིག་པ་གཏན་ཕམ་བློ་ནོར་
ཡིན། ཤེས་ཤིང་དུག་འཐུང་རང་སྲོག་ཆད་འདྲེ་ཡིན། བསམ་ཞིང་མི་བརྩམ་བྱ་བ་
ལུས་འདྲེ་ཡིན། དགེ་སྡིག་མི་མཉམ་མར་འགྲོ་གཏིང་བརླག་ཡིན། རྒྱུ་འབྲས་མི་བརྩི་
དམྱལ་བའི་འགྲམ་རྡོ་ཡིན། དེ་ཕྱིར་དེད་དཔོན་འཁོར་གཡོག་བཀའ་ཁྲིམས་བསྡམ།
རྒྱལ་པོའི་མངའ་འོག་འདུས་པ་ཞིང་གི་མི། གྲོང་དང་གྲོང་ཁྱེར་གྲོང་རྡལ་ལ་སོགས་པ།
རང་རང་ཐད་སོའི་བྱ་བས་དྲང་དུ་སྐྱོང་། རྒྱལ་པོའི་བཀའ་ཁྲིམས་གསེར་གྱི་ཐིག་ཤིང་
ལྕི། ཀུན་གྱིས་ཁུར་ན་ཞབས་སུ་འབངས་ཡང་སྐྱིད། འཇིག་རྟེན་སྒྱུ་མའི་ཟོང་ལ་རན་
ཚོད་བཟུང་། ཁྲི་དཀར་སྟོང་ནག་བརྒྱ་དམར་ནོར་གྱི་ཚད། འབྲས་ཁལ་ལྔ་བརྒྱ་འཚོ་
བ་ཞིང་གི་ཚད། དྲལ་གསུམ་ལྕམ་གཉིས་ལྔ་ནི་སྲས་ཀྱི་ཚད། རིན་ཆེན་བང་མཛོད་ལྔ་
བདུན་ཟོང་གི་ཚད། བྲན་དང་འཁོར་གཡོག་སྟོང་ཕྲག་འབངས་ཀྱི་ཚད། དེ་ནི་རན་
ཚོད་བཟུང་བའི་ཟས་ནོར་ཡིན། སྒྱུ་མའི་ཟོང་ལ་རན་ཚོད་མ་བཟུང་ན། མི་སེམས་
སྟོང་པར་འདུག་ལ་གང་དུས་མེད། རྒྱལ་པོའི་དཀོར་མཛོད་དག་ལ་སྨོས་ཅི་ཡོད།
བྲན་དང་འཁོར་གཡོག་ཞིང་ལ་ཅི་མ་མཆིས། མི་རྗེ་དབང་པོའི་བྲན་ལ་ལྷ་ཡང་འདུ།
དཔའ་རྩལ་སྟོབས་ལྡན་ཤུགས་ལ་བདུད་ཀྱང་སྐྲག །ཤེས་ལྡན་བློ་གསལ་ཐབས་ལ་
སྲིན་ཡང་འདུ། འོན་ཀྱང་རང་རང་སོ་སོར་བརྟག་ཐུབ་བྱ། ཕྱུག་པོ་ལོངས་སྤྱོད་ཆེ་
ཡང་ང་རྒྱལ་སྤང༌། འཕེན་པོ་རྐང་གྲངས་མང་ཡང་འཁྲུག་པ་བཤོལ། དཔའ་བོ་ངར་
293



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ལོང་མོད་ཀྱང་རང་སྲོག་བཙའ། མཛངས་པ་ཕུལ་དུ་ཕྱིན་ཡང་སྔ་འཕྱི་དཔྱད། བཙན་
པོ་ཡ་མེད་ཡིན་ཀྱང་ཚོད་ཟིན་བྱ། སྡར་མ་བྱིན་ལ་ལུག་ཀྱང་ཁས་དཔའ་བྱེད། གླེན་པ་
ནོར་དད་ཆེ་ཡང་རོགས་དང་བསྟུན། ཤེས་ཆུང་འདོད་ཐག་ཉེ་ཡང་གཞན་ལ་དྲི། བློ་
ཆུང་སྣང་བ་གང་ཡང་འཕྱར་གཡེང་སྤང་། དམན་པ་མཐོ་སར་ཕྱིན་ཡང་སྔར་ཚད་
གཞལ། བྱས་པ་ཅི་ཙམ་ཆེ་ཡང་ང་བོ་སྤང་། ཟས་ནོར་ཚད་ལ་འདས་ཀྱང་དགེ་
ཕྱོགས་བཏང༌། མེད་ཀྱིས་ཡོད་ལ་སློང་ན་གང་འཐད་སྦྱིན། དབུལ་གྱིས་ཕྱུག་ལ་སློང་
ན་དེ་སེམས་བསྐྱེད། ཁ་དམན་རྗེ་ལ་སྐྱབས་ན་རླུང་ཡང་གཡོར། གཞན་གྱིས་དགེ་ལ་
སྤྱོད་ན་རང་ཡང་འགྲན། གཞན་དག་སྡིག་པ་བྱེད་ན་ཐབས་ཀྱིས་བཤོལ། མ་ནུས་
ཉམ་ཆུང་མཐོང་ན་སྙིང་རྗེ་བསྐྱེད། རྗེ་ཡི་སྐུ་དྲིན་ནོད་ན་ཕྱི་ཐག་བསྲིང་། འབངས་
ཀྱིས་ལས་བྱས་དྲིན་ན་ཕྱི་ཤུལ་བསྲུང་། མཛའ་མཐུན་ཆད་ལ་བཙན་ན་སྲོག་སྙིང་
གཏོད། གཉེན་འདུན་བརྙས་པ་གཞག་ཀྱང་ལན་མོ་བཤོལ། བུད་མེད་ཞེ་ལ་དམར་
ཡང་སྙིང་གཏམ་སྤང་། ཆུང་མ་རྒྱལ་སྡེ་བྱེད་ན་སྲོག་ལ་བརྡོ། ཕར་ཚུར་འགྲོ་འདུག་
མང་ན་ཡུལ་ཁམས་བསྒུལ། བག་མེད་ངོ་ཚ་དྲེད་ན་ཞིང་ཁམས་ཕུང༌། འཁོར་
འབངས་སྟོད་པ་དྲགས་ན་ང་བོ་སྐྱེ། དུངས་དུངས་ཕར་ལ་བཏུད་ན་ཙེན་ཙེན་འཐེན།
བཞིན་བཟང་འཛུམ་མདངས་བསྟན་ན་ཁྲོ་ཚུལ་སྟོན། འདྲ་འཐད་དྲང་པོར་སྨྲ་ན་
བཞིན་ངན་བཟློག །འབངས་ཀྱང་ཐད་སོར་བཞག་ན་ཐད་ཀར་འདུག །ཡ་རབས་རྗེ་
ལ་གང་ལྟར་བྱས་ཀྱང་བསྟུན། ཤེས་ལྡན་མི་ལ་གང་ལྟར་བསྐོར་ཡང་བདེ། གོ་བ་ཅན་
ལ་མཆིད་ཚིག་སྨྲ་བ་སླ། མ་རབས་གཡུང་ལ་ཅི་ལྟར་འབད་ཀྱང་ཐུ། ཤེས་རིག་མེད་
ལ་གང་ལྟར་བསྐོར་ཡང་དྲེད། ནོར་ངན་ཅན་ལ་ཅི་ཙམ་བྱིན་བཞིན་ཕོངས། འདོད་
པ་ཅན་ལ་ཟས་ནོར་གཉེར་མི་གཏད། ངོ་མ་གཉིས་ལ་ད་བྱེད་གྲོས་མ་དྲི། གྱ་གྱུ་ཅན་
ལ་རྩེ་གཅིག་བློ་མི་གཏད། མཚངས་ཆེན་མི་དང་གཉེན་གྱི་སྲིད་མི་སྦྲེལ། ཁྲོ་གཏུམ་
294



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
ཅན་དང་ཁྲོམ་དུ་ཁ་མི་ཡང་། ཟོལ་སོག་ཅན་དང་ནོར་རྫས་བརྗེ་མི་བྱ། གཡོ་སྒྱུ་ཅན་
གྱི་ལག་ཏུ་ནོར་མི་བཞག །ལེ་ལོ་ཅན་དང་བྱ་བ་ཁ་མི་མཐུན། ཁེ་རྐམ་ཅན་ལ་ཟོང་
དང་ཚོང་མི་སྤྲད། དྲང་པོར་བྱས་ན་འཇིག་རྟེན་ཀུན་ན་ཆེ། མི་མཐུན་བསྡུམ་ན་
མཐུན་པའི་གྲོས་གཞི་འབྱུང་། དྲང་པོར་འདུག་ན་ཡུལ་སྲིད་ཀུན་ལ་ཆེ། སྤྱི་ཆུས་
གཟབས་ན་རང་ཆུས་ཞོར་ལ་ཡོང་། སྤྱི་དོན་བྱས་པ་རང་དོན་ཤུགས་ལ་འབྱུང་། དགེ་
བ་བྱས་ན་སྡིག་པ་ཐབས་ཀྱིས་བཤོལ། སྦྱིན་པ་བཏང་ན་བསོད་ནམས་ཤུགས་ལ་
འབྱུང་། སྡིག་ལ་དགའ་ན་དགེ་བ་ཞོར་ལ་ལུས། གོམས་པར་བྱས་ན་རང་ཚོད་རན་
པ་ཟིན། དལ་བར་བྱས་ན་བསམ་པའི་དོན་ཆེན་འགྲུབ། མཁས་པའི་ཡོན་ཏན་ཕུལ་
ཕྱིན་ཐབས་ཀྱིས་བསྟེན། རིན་ཆེན་སྣ་ལྔ་གཏེར་མཛོད་བརྡོལ་དང་མཚུངས། སྨྱོ་སྤྱོད་
ཐོ་ཅོ་བྱུང་ན་རྒྱང་མཚམས་བཅད། ཡུལ་དེར་ནད་ཡམས་འཁྲུག་པ་བས་ཀྱང་ཐུ། བླ་
མ་ཐར་བའི་ལམ་འདྲེན་རྟག་ཏུ་བཀུར། དགེ་འདུན་ཚོགས་པའི་རྒྱ་མཚོ་གཏན་དུ་
བསྟེན། གཡུང་དྲུང་བོན་ལ་བློ་སེམས་རྩེ་གཅིག་གཏོད། དཀར་པོ་དགེ་ལ་གཏིང་ནས་
བརྩོན་འགྲུས་བསྐྱེད། འདིར་སྐྱིད་ཕྱི་མ་ཐར་པའི་བདེ་གནས་ཐོབ། རྒྱལ་འབངས་
ཞིང་ཁམས་སོ་སོར་རང་ཁྲིམས་བསྡམ། རྒྱལ་ཁམས་མངའ་རིས་དེ་ལྟར་གནས་པ་ལ།
འཇིག་རྟེན་ཕན་བདེ་བཀྲ་ཤིས་འབྱུང་བ་དང༌། འགྲོ་བ་ཀུན་གྱི་སྡུག་བསྔལ་སྐྱོབ་པའི་
ཕྱིར། མཁས་པ་ཡོན་ཏན་ཕུལ་ཕྱིན་བསྟེན་པར་བྱ། འགྲོ་བའི་སྡུག་བསྔལ་རྒྱུ་དང་རྐྱེན་
ལས་འབྱུང༌། རྒྱུ་ལས་ནད་ལྡང་རྐྱེན་ལས་བགེགས་ལྡང་བས། བགེགས་ལ་གཏོ་ཕན་
སུམ་བརྒྱ་དྲུག་ཅུར་སྨྲང་། བཀའ་དང་ལུང་བཞིན་པྲ་ལྟས་བདེན་པའི་བརྟག །གང་
ལ་གང་དགོས་རྫས་དང་ཡོ་བྱད་བསག །མི་འགྲོའི་ཡས་དང་ཡོ་བྱད་རྫས་མི་ལེན།
ལུང་འགལ་ལོག་པའི་བོན་སྤྱོད་སྤང་བར་བྱ། གང་ལ་གང་ཕན་ཚུལ་བཞིན་གཏོ་
ཐབས་སྤྱོད། གལ་ཏེ་ལོག་པར་སྤྱོད་ན་ངན་སོང་བརྒྱུད། ཅལ་ཅོལ་མང་དུ་བྱས་ན་
295



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རང་ཉིད་ཕུང༌། དབང་པོ་ཟི་བསྒྱུར་ལྷ་འདྲེས་བར་ཆོད་གཏོང༌། དེ་ཕྱིར་ལུང་དང་
མཐུན་པའི་གཏོ་ཐབས་བསྟེན། ཚུལ་བཞིན་སྤྱོད་ན་དོན་ལ་འགལ་བ་མེད། ཆབ་ནག་
སྲིད་པ་འགྲོ་བའི་ནད་སེལ་ཡིན། འཇིག་རྟེན་ཕན་བདེ་ཚེ་དཔལ་བསྐྱེད་པ་དང་།
ནད་ལ་དཔྱད་ཕན་དཔྱད་ཀྱི་སྦྱོར་སྡེ་བྱ། ཉིས་ཁྲི་ཆིག་སྟོང་དཔྱད་ཀྱི་རིམ་པ་བཞིན།
འདུ་བ་རྣམ་བཞི་ནད་ཀྱི་ངོས་འཛིན་བྱ། རླུང་མཁྲིས་བད་ཀན་འདུ་བ་ཁྲག་ལ་སོགས།
སུམ་བརྒྱ་དྲུག་ཅུ་སྨན་གྱི་སྦྱོར་སྡེབས་པའི། ཐབས་མཁས་ལག་ལེན་ལྡན་པར་བྱས་ལ་
བཅོས། བྱང་ཆུབ་སེམས་དཔའི་ཤེས་རྒྱུད་ལྡན་པ་ཡིས། འགྲོ་ལ་བརྩེ་བའི་སྙིང་རྗེ་ཆེ་
བར་བྱ། རང་ལ་མཁོ་མཐུན་འདོད་པ་སྤང་བར་བྱ། བྱང་ཆུབ་སེམས་ལྡན་ཐབས་
མཁས་ཆོག་ཤེས་ན། འགྲོ་བའི་ཉོན་མོངས་སྡུག་བསྔལ་སེལ་བ་སྟེ། ཞིང་ཁམས་འདི་
དང་ཕ་རོལ་ལ་སོགས་པ། རྟག་ཏུ་བདེ་ལེགས་སྨན་ལྷའི་ཞིང་དུ་སྐྱེ། བཻཌཱུརྱ་འོད་རྒྱལ་
པོའི་ཞལ་མཐོང་འགྱུར། དེ་ལྟར་མ་ཡིན་འོལ་ཚད་ཚོད་བཟོ་ཅན། ལག་ལེན་མེད་
པའི་ཚོད་མདའ་གཏོང་བ་དང་། གཏར་དང་སྲེག་དང་འབུག་ལ་དགའ་བ་སྟེ། མ་
རིག་དམ་ཆོལ་ཚོད་ཡོད་བྱེད་པ་ཡིས། ནད་པའི་ཚེ་ལེན་བྱེད་པའི་ཉེས་འགལ་ཡོད།
གཡོ་སྒྱུ་ཟས་འདོད་གཞན་བསླུ་རང་མགོ་གཡོག །འདིར་ཡང་གང་ལ་མི་ཕན་ཀུན་ལ་
གནོད། ཕྱི་མ་ཚ་བ་ཅན་གྱི་དམྱལ་བར་སྦྱང༌། དེ་ཕྱིར་ཐབས་ལ་མཁས་ཤིང་གོམས་
པར་བྱ། གོམས་པའི་སྟོབས་ཀྱིས་ན་གསོ་འཆི་བ་བསླུ། འགྲོ་ལ་ཕན་བདེ་ཡོན་ཏན་
བསམ་ལས་འདས། གཞན་ཡང་ལག་གི་འདུ་བྱེད་གྲུབ་པ་ཡིས། རིས་སུ་བྲིས་དང་
འབུར་དུ་དོད་པ་དང་། ལུགས་སུ་བླུགས་དང་ཐོགས་སུ་དབུབ་པ་དང་། དྲ་ཞིང་
དྲུབ་དང་འདུལ་ཞིང་སྦྱོང་བ་དང་། བཅད་ཅིང་བཞོག་དང་བརྡུང་ཞིང་འཐར་བ་
དང་། བཞུ་ཞིང་བཏུལ་ལ་སོགས་པའི་ཡོན་ཏན་ཚོགས། དང་པོར་སློབ་དཔོན་
མཁས་པ་རྒྱུད་ལ་བསྟེན། ཞུ་འབུལ་གུས་ཚུལ་ཐུགས་དམ་མཉེས་པར་བྱ། བར་དུ་
296



མདོ་སྡེ།
ཕྱྭ་གཤེན་ཐེག་པའི་མདོ།
རང་གིས་བརྩོན་འགྲུས་ཉེར་ལེན་གཙོ། གང་བསླབ་གཅིག་ལ་ཕུལ་དུ་ཕྱིན་པར་གྱིས།
མི་འགྲུབ་བློ་སྣ་མང་ན་གང་ཡང་འཆོལ། ཀུན་ལ་བསླབ་ན་གཅིག་ཀྱང་མཐར་ཕྱིན་
མེད། གཅིག་ལ་མཁས་ན་མཁས་པ་ཕུལ་ཕྱིན་འགྱུར། གང་དུ་ཡོད་ཀྱང་ཀུན་ཀས་
ཐབས་ཀྱིས་བཀུག །མཁས་ཚོད་ལག་ལེན་ཤིན་ཏུ་ལྡན་པར་གཅེས། མཁས་པ་བསླབ་
ཅིང་གྲུང་པོར་བརྟག་པར་བྱ། ཤེས་བྱའི་གཞི་མ་དལ་རྒྱུད་འཇམ་པ་སྟེ། ཤེས་རྒྱུད་མི་
འཁྲོག་ཁྲོ་བ་སྤང་བར་བྱ། ཁེ་རྐམ་མི་ཆེ་འབུལ་ཚོགས་རན་པར་བཟུང་། གླེན་པ་ཟ་
འདོད་ཆེ་ན་སྒྱུ་བ་དལ། གཡོ་སྒྱུ་ཟོལ་སོགས་མང་ན་འབོད་པ་ཉུང་། ཅི་སྨྲས་དྲང་ལ་
བརྟན་ན་ཆད་ཀྱི་གཏའ། ཟ་ཡོན་ཚོད་ཟིན་བྱས་ན་ཕྱིར་ཕྱིར་འབྲིམ། གང་དང་མཐུན་
པར་བསྒྲུབ་ན་ཀུན་གྱིས་བརྩི། རྒྱུད་ངན་གྱོང་ན་ཡོན་ཏན་མཁས་ཀྱང་སྤང་། ཁ་ལག་
ཟས་ནོར་འབྲེལ་ན་བྱུར་དང་བདུད། དེ་ཕྱིར་འཇིག་རྟེན་ཡོན་ཏན་མཁས་པ་རྣམས།
གང་ལ་མཁས་པ་སེམས་ལ་ལྷད་མེད་བྱ། ཆག་ཚད་ལག་ལེན་གོམས་འདྲིས་ག་དར་
གྱིས། བསྟན་པའི་ཞབས་ཏོག་ཤིན་ཏུ་གུས་པར་བྱ། དེ་ཡི་ཡོན་ཏན་ཕྱེད་ཙམ་རང་
གིས་ཐོབ། ཡོན་ཏན་མཁས་ན་ནོར་རྫས་ཚོད་འཛིན་བྱ། ཚོད་ལ་མ་ཟིན་འཇིག་རྟེན་
ཡོན་ཏན་སྐྱོན། མཚར་འདོད་རང་བསླུ་རང་ཉིད་སྒྱུ་བ་འཁྱམ། རྒྱུ་བསག་ལོག་པར་
མི་གཏོང་དོན་ཡོད་བྱ། སངས་རྒྱས་མཆོད་དང་སེམས་ཅན་རེ་སྐོང་ཞིང་། ཅི་སྙེད་
མཆོད་སྦྱིན་ཡུལ་ལ་དམིགས་ཏེ་བཏང་། བྱས་པ་དོན་ཡོད་བསླབ་པའི་སྐུ་དྲིན་ནོ། །དེ་
ཕྱིར་ཡོན་ཏན་མཁས་པས་རང་ཁྲིམས་བསྡམ། ཞེས་གསུངས་སོ། །
ཡང་རྒྱལ་བུས་བཀའ་སྩལ་པ། ཉོན་ཅིག་སྲིད་པ་གསུམ་གྱི་སེམས་ཅན་དང་། འགྲོ་
བ་རིགས་དྲུག་བདག་ལ་གུས་པས་ཉོན། དུག་ལྔ་ཉོན་མོངས་མ་རིག་འཁྲུལ་པའི་
རྒྱུ། སྐྱེ་བཞི་ལུས་ལེན་རིགས་དྲུག་ཁ་བརྒྱུད་ནས། གཅིག་ནས་གཅིག་འཁོར་ཤིང་རྟའི་
འཁོར་ལོ་འདྲ། གཅིག་ནས་གཅིག་བརྒྱུད་ཟོ་ཆུའི་རྒྱུན་མ་འདྲ། གཏན་དུ་ཐར་མེད་
297



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འཁོར་བའི་རྒྱ་མཚོར་བྱིང་། བདེ་བའི་སྐབས་མེད་འཆི་ཁའི་ནད་པ་འདྲ། སྡུག་བསྔལ་
ཕྲ་མོ་འདི་ནི་གནས་སྐབས་ཙམ། ཕྱི་མའི་སྡུག་བསྔལ་ཆེན་པོ་ད་གཟོད་འབྱུང་། སང་
ཕྱིར་འགྱོད་ཀྱང་ཐལ་བའི་བོན་ཅན་ཏེ། དེས་ན་ད་ལྟ་རང་དབང་རང་ཡོད་ཚེ། རྒྱལ་
པོའི་བཀའ་ཁྲིམས་བསྟན་པའི་བོན་ཁྲིམས་དང་། རང་སེམས་དག་ལ་ལྷད་མེད་རང་
ཁྲིམས་གསུམ། འདི་གསུམ་ཟུང་འབྲེལ་ཚུལ་བཞིན་སྤྱོད་པ་འཐད། གལ་ཏེ་མ་སྤྱོད་
འདི་ལ་འགལ་བ་ན། འདིར་ཡང་སྲོག་ལ་གཏུགས་པའི་རྩ་ར་དང༌། ཕྱི་མ་ངན་སོང་
རྒྱུད་པའི་རྒྱུ་རུ་འགྱུར། མཐོ་རིས་ཐར་ལམ་མི་ཐོབ་སྙིང་རེ་རྗེ། དེ་ཕྱིར་རིགས་དྲུག་
རང་ཁའི་སྤྱོད་པ་སྤང༌། ལྷ་རྣམས་གཡེང་སྐྱོང་མ་བྱེད་བརྩོན་འགྲུས་བསྐྱེད། དུག་
ལྔའི་ཆ་སྙོམས་བག་ཆགས་གཡེང་བའི་རྒྱུ། གཅིག་ལ་གཅིག་ཆགས་གཅིག་འབྲེལ་
འཁོར་བར་འཁྱམ། དྲན་དང་ཚོར་མེད་སྐད་ཅིག་ལྟུང་བ་ཕོག །དེ་ཕྱིར་ཐར་བའི་
ལམ་ལ་བརྩོན་པར་བྱ། དབང་པོ་བརྒྱ་བྱིན་བཀའ་ལ་རབ་ཏུ་ཉོན། ཉེ་དབང་སུམ་ཅུ་
སྐོས་བཞིན་ལས་ངོ་ལོང་། ལྷ་མིན་རྣམས་ཀྱང་ང་རྒྱལ་འཁྲུག་པ་སྤང་། དབང་པོ་སྡེ་
ལྔའི་གང་གསུང་མ་འདའ་བར། གཡེན་ཁམས་སྡེ་གསུམ་རྒྱལ་པོའི་བཀའ་མ་བཅག །
རྟག་ཏུ་རྩོད་པ་དམྱལ་བའི་བཙོན་ར་ཡིན། ང་རྒྱལ་དྲེགས་པའི་ལས་ལ་སྙིང་པོ་མེད།
མནར་མེད་དམྱལ་བའི་འཇིག་རྟེན་ཡ་རེ་ང་། གཏན་དུ་ཐར་མེད་སེམས་ཅན་སྙིང་
རེ་རྗེ། སྡུག་བསྔལ་དེ་ལ་སོམ་ནས་ཐར་པ་བསྒྲུབས། འདིར་སྐྱིད་ཕྱི་མར་ཞི་བའི་
སེམས་དང་ལྡན། མི་རྣམས་བྲེལ་ཕོངས་འདོད་པ་གཏན་ནས་སྤང་། འཁོར་ལོ་དབང་
ཕྱུག་རྒྱལ་པོའི་ཁྲིམས་མ་འདའ། སོ་སོར་རྒྱལ་ཕྲན་རྣམས་ཀྱིས་བཀའ་མ་བཅག །
བྲེལ་ཕོངས་འདོད་སྲེད་ལས་ལ་སྙིང་པོ་མེད། ཕྲག་དོག་རྩོད་པའི་དམུ་རྫོང་གཏན་
ནས་ཆོམས། དལ་འབྱོར་མི་ལུས་ཐོབ་པ་ཆུད་མ་གསོན། འཛམ་གླིང་སོག་གར་སྐྱེས་
པའི་དོན་མ་ཆུང་། དཀར་པོ་དགེ་ལ་སྤྱོད་པའི་སྟོབས་མ་ཞན། མི་ལུས་རིན་ཆེན་ཐོབ་
208



མདོ་སྡེ། །
ཕྱ་གཤེན་ཐེག་པའི་མདོ།
༼ཁ༽
པ་དོན་ཡོད་མཛོད། ཡངས་པའི་རྒྱ་བསྐྱེད་ཀུན་དང་མཐུན་པ་སྒྲུབས། གང་དང་
མ་འགལ་བྱ་བ་ཚད་དུ་སྐྱོལ། བྱོལ་སོང་རྣམས་ཀྱང་གཏི་མུག་མུན་པ་སྤང་། ཡེ་ཤེས་
གསལ་བའི་སྒྲོན་མེ་སེམས་ཡར་ཐེགས། མུར་ཟངས་ཀླུ་དབང་རྒྱལ་པོའི་བཀའ་ལ་ཉོན།
གཞན་ཡང་རང་རང་གཙོ་བོ་གང་ཡིན་གྱི། བཀའ་དང་དམ་ལ་མ་འདའ་རང་ཁྲིམས་
བསྡམ། མཁའ་ལ་རྐྱེན་ཐར་གནས་ན་ལས་ཀྱིས་སྦྱོང་། བར་ན་དུས་ཀྱིས་འཐོམས་པའི་
བྱོལ་སོང་དང་། གནས་ན་ལས་ཀྱིས་སྦྱོང་བའི་བྱོལ་སོང་རྣམས། རྒྱལ་བ་འཕགས་པའི་
བཀའ་ལ་རབ་ཏུ་ཉོན། གླེན་རྨུགས་སྡུག་བསྔལ་བྱིང་ཐིབས་རབ་ཏུ་གང་། གཅིག་
འཚེ་གཅིག་གནོན་གང་ལ་གནོད་པ་སྤང༌། ཡི་དྭགས་ཞེན་ཅིང་ཆགས་པ་གཏན་
ནས་སྤང་། བཀྲེས་སྐོམ་སྡུག་བསྔལ་ཤིན་ཏུ་ཡ་རེ་ང་། བཟའ་བཏུང་ཅི་སྙེད་གཞན་
དག་རོགས་ལ་བགོ །འདུལ་བ་གསང་བ་ངང་རིང་བཀའ་ལ་ཉོན། ཁ་ལ་མེ་འབར་
མ་ཡི་ཁྲིམས་མ་འདའ། སེར་སྣ་འཇུངས་གེགས་བྱེད་པ་སྤང་བའི་རྒྱུ། ཆགས་མེད་
སྦྱིན་པའི་དོན་ལ་སེམས་ཡར་ཐེགས། དམྱལ་བ་ཚ་གྲང་བཙོ་སྲེག་སྡུག་བསྔལ་སྤང་།
ཞེ་སྡང་བརྣག་པ་བསྐལ་པའི་མེ་དཔུང་ཡིན། བྱམས་པ་ཆེན་པོའི་ངང་ལ་གནས་
པར་གྱིས། གཤིན་རྗེ་རྒྱལ་པོའི་བཀའ་དང་དམ་མ་འདའ། མུ་ཆོ་ལྡེམ་དྲུག་བཀའ་ལ་
རབ་ཏུ་གཞོལ། གཞན་ཁྲིམས་བཅོས་པར་བྱེད་པའི་རང་འཆལ་ཅན། བཅད་གཏུབ་
བཤའ་གསོད་བྱེད་པ་ཡ་རེ་ང་། ཡང་ཤི་ཡང་སོས་སྡུག་བསྔལ་སྐྱི་རེ་འཇིགས། གཏན་
ཏུ་ཐར་མེད་དམྱལ་བའི་འགྲམ་རྡོར་འགྲོ། སྡུག་བསྔལ་དེ་ལ་རྟག་ཏུ་སུན་དབྱུང་ཞིང་།
སྐད་ཅིག་བྱམས་པའི་སེམས་ལ་བློ་ཡར་ཐེགས། ཞེ་སྡང་གདུག་པ་སྤང་བའི་ཕ་རོལ་ན།
བྱམས་པ་ཆེན་པོ་བདེ་བའི་གནས་ཀྱང་ཡོད། དེ་ལ་འཁྲས་བཅའ་གཏན་དུ་ཐར་པ་
ཐོབ། དེ་ཕྱིར་འགྲོ་དྲུག་སེམས་ཅན་རང་ཁྲིམས་བསྡམ། འོན་ཀྱང་འགྲོ་བ་རིགས་དྲུག་
སེམས་ཅན་རྣམས། ཞེ་སྡང་ཅན་ནི་དམྱལ་བའི་མེ་དཔུང་ཡིན། གང་གིས་རེག་པ་
299



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
སྐད་ཅིག་གཞོབ་ཏུ་སྲེག །འདོད་ཆགས་ཅན་ནི་དུག་གི་འདམ་རྫབ་ཡིན། གང་གིས་
ཉེ་བ་འདམ་ལ་འཛིན་པར་བྱེད། གཏི་མུག་ཅན་ནི་དམུ་ལོང་མགོ་འཁོར་ཡིན། གང་
དང་འགྲོགས་པ་ལོག་པར་འཁྲིད་པར་བྱེད། ཕྲག་དོག་ཅན་ནི་ཚེར་མའི་ནེའུ་ཐང་ཡིན།
གང་གིས་འཚིག་ལ་དེ་བཞིན་རྣོ་དབལ་འཛུགས། ང་རྒྱལ་ཅན་ནི་རི་གཟར་རྦབ་རྒོད་
ཡིན། འཁོར་ཆགས་མེད་པར་སྡུག་བསྔལ་འགྲམ་རྡོ་བྱེད། ལེ་ལོ་ཅན་ནི་ཐར་པའི་
ལམ་གེགས་ཡིན། སྐད་ཅིག་ཚེ་ནི་ཡང་མ་ཡེང་ལ་ཟད། དེ་ཕྱིར་འགྲོ་བ་རིགས་དྲུག་
སེམས་ཅན་རྣམས། སྡུག་བསྔལ་དེ་ལ་གཏན་དུ་སུན་ནས་སུ། འཁོར་བ་དག་ལ་རྒྱབ་
ཀྱིས་ཕྱོགས་ནས་སུ། དགེ་བ་བཅུ་པོ་དང་དུ་ལེན་བྱེད་ན། བྱམས་པ་ཆེན་པོས་ཀུན་ལ་
བརྩེ་བར་གྱིས། སྦྱིན་པ་ཆེན་པོའི་ཆར་ཆེན་ཡོངས་ལ་ཕོབ། ཡེ་ཤེས་གསལ་བའི་སྒྲོན་
མེ་འདེགས་པར་གྱིས། ཡངས་པ་ཆེན་པོའི་སེམས་ཀྱི་རྒྱ་བསྐྱེད་འཚལ། མཉམ་ཉིད་
ཞི་བས་ཐམས་ཅད་འདུལ་བར་གྱིས། བླ་མེད་ཐར་པའི་ལམ་ལ་བརྩོན་འགྲུས་བསྐྱེད།
དེས་ན་འགྲོ་བ་རིགས་དྲུག་སེམས་ཅན་རྣམས། བླ་མེད་ཐར་པའི་འབྲས་བུ་ཐོབ་པར་
འགྱུར། རྒྱལ་ཁྲིམས་གསེར་གྱི་ཐིག་ཆེན་འདི་དག་ལ། འགལ་བར་གྱུར་ན་རང་སྲོག་
རང་གིས་གཅོད། འདི་དང་ཕྱི་མ་གཉིས་ཀར་ཆད་པ་འབྱུང་། འདིར་ཡང་ཚེ་ཐུང་
བཀྲ་མི་ཤིས་པ་དང་། རྒྱལ་པོས་མངོན་སུམ་ཁྲིམས་ལ་གཏུགས་པར་འགྱུར། ལར་
ཡང་ཉེས་འགལ་ཅན་གྱི་མི་ཞིག་གིས། རྒྱལ་ཁྲིམས་གསེར་གྱི་ཐིག་ལ་འགལ་གྱུར་ན།
གཞན་དག་སེམས་ཅན་མང་པོའི་འབྲུབ་ཁུང་བྱེད། ཚེ་རབས་གཅིག་ཏུ་སྡིག་པ་བྱེད་
པ་བས། རྒྱལ་པོའི་ཁྲིམས་ལ་སྐད་ཅིག་འགལ་བས་ཐུ། དེས་ན་དགེ་སྡིག་དེ་བཞིན་རྒྱུ་
འབྲས་འབྱུང་། དེ་ཕྱིར་རྒྱལ་པོའི་ཁྲིམས་ལ་འདའ་བ་སྤང་། འོན་ཀྱང་མངའ་དབང་
རྒྱལ་པོའི་བཀའ་ཁྲིམས་འདི། ཀུན་ལ་ལྕི་བ་གསེར་གྱི་ཐིག་ཆེན་ཡིན། ཡོ་དྲང་མེད་པ་
ཤེལ་གྱི་དྲང་དཀར་ཡིན། འཕོ་འགྱུར་མེད་པ་རི་རྒྱལ་ལྷུན་པོ་ཡིན། ཀུན་ལས་དཔག་
300



མདོ་སྡེ།
ཕྱྭ་གཤེན་ཐེག་པའི་མདོ།
པ་དཔག་བསམ་ལྗོན་ཤིང་ཡིན། ཐམས་ཅད་ཟིལ་གནོན་བྱ་ཁྱུང་ཀ་རུ་ཡིན། གཟི་
བརྗིད་ཆེ་བ་སེང་གེའི་སྲས་པོ་ཡིན། སྙན་གྲགས་ཆེ་བ་ནམ་མཁའི་གཡུ་འབྲུག་ཡིན།
སྟོབས་ཤུགས་ལྡན་པ་བར་སྣང་གཟའ་རྒོད་ཡིན། ཀུན་ལ་ཁྱབ་པ་ནམ་མཁའི་དཀྱིལ་
འཁོར་ཡིན། ཡོངས་ལ་སྙོམས་པ་ཉི་མའི་སྙིང་པོ་ཡིན། སྐྱོན་ཡོན་ཕྱེད་པ་ངང་པ་ཆུ་
འབྱེད་ཡིན། ལེགས་ཉེས་རྩི་བ་སྒམ་ཁྱེར་ཕྱི་སྲས་ཡིན། སྙན་པ་ཆེ་བ་གསུང་སྙན་ཁུ་
བྱུག་ཡིན། བསྒྱུར་དུ་མེད་པ་གླང་ཆེན་ཆུ་ཞུགས་ཡིན། ཀུན་ལས་ཁ་དྲག་བསེ་བུ་རུ་
གཅིག་ཡིན། ཡོངས་ལ་སྨན་པ་རྣམ་པར་རྒྱལ་བ་ཡིན། ཀུན་གྱིས་རྩི་བ་ཨུད་འབར་
མེ་ཏོག་ཡིན། ཀོ་ལོང་དམ་པ་ཁྱབ་པ་དབང་ཆེན་ཡིན། དགོས་འདོད་འབྱུང་བ་ཡིད་
བཞིན་ནོར་བུ་ཡིན། འགྲོ་ལ་སྨན་པ་བདུད་རྩིའི་ཆར་ཆེན་ཡིན། ནུབ་པ་མེད་པ་མི་
ནུབ་རྒྱལ་མཚན་ཡིན། གུང་ཐང་ཆེ་བ་ས་ལེ་གསེར་སྦྲམ་ཡིན། རྒྱ་ཁྱོན་ཆེ་བ་ས་གཞི་
ཁྱོན་བཅས་ཡིན། ཤོང་ཡངས་ཆེ་བ་རྒྱལ་བའི་དཀྱིལ་འཁོར་ཡིན། ཐེག་སྟོབས་ཆེ་བ་
གསེར་གྱི་ས་གཞི་ཡིན། སྐྱོན་རྣམས་འཇོམས་པ་འཕྲུལ་གྱི་མེ་ལོང་ཡིན། ཐམས་ཅད་
གསོ་བ་འབྲུ་བཅུད་ལོ་ཐོག་ཡིན། གྱོང་པོ་འདུལ་བ་རྩི་བཅུད་ཏིལ་མར་ཡིན། རྒྱུན་
ཆད་མེད་པ་ཆུ་བོ་དལ་འབྱམས་ཡིན། ཀུན་གྱི་སྨོན་པ་ལྷ་དབང་ནོར་བུ་ཡིན། ལོག་
པ་ཚར་གཅོད་གར་དབང་རྒྱལ་པོ་ཡིན། མུན་པའི་ཚོགས་འཇོམས་གསལ་བའི་སྒྲོན་
མེ་ཡིན། རྨོངས་པའི་སྒོ་འབྱེད་འཕྲུལ་གྱི་ལྡེ་མིག་ཡིན། གཞན་དབང་མི་འགྱུར་རང་
དབང་མངོན་གྱུར་ཡིན། ཅིས་ཀྱང་མི་ཤིག་རྡོ་རྗེའི་བྲག་ཆེན་ཡིན། གང་ལ་ཐོགས་
མེད་དབང་བསྒྱུར་འཁོར་ལོ་ཡིན། སྐྱོན་རྣམས་མི་ལེན་འདམ་གྱི་པད་མོ་ཡིན། ཡོན་
ཏན་མི་བསྣུབས་གཡུ་ཤུག་རྩེ་རྒྱལ་ཡིན། བཀག་པས་མི་ཁོག་ཆུ་མིག་གནམ་རྡོལ་ཡིན།
རྫུན་གྱིས་མི་འབྱོར་རྡོ་ཆག་མཐུད་མེད་ཡིན། འགྱུར་བ་མེད་པ་གསེར་གྱི་གཡུང་དྲུང་
ཡིན། རྩི་བཅུད་སྡུད་པ་བུང་བའི་རྒྱལ་པོ་ཡིན། འཇིགས་པའི་གཡང་ཟ་མཚོན་གྱི་རྣོ་
301



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དབལ་ཡིན། ཐམས་ཅད་སྐྲག་པ་ཤ་ཟའི་གྲོང་ཁྱེར་ཡིན། ཀུན་ཀ་དགའ་བ་རྣམ་རྒྱལ་
ཁང་བཟང་ཡིན། ཀུན་གྱིས་སྨོན་པ་སོག་ཀ་བོན་གནས་ཡིན། ཕུན་སུམ་ཚོགས་པ་
གླིང་མཆོག་འཛམ་གླིང་ཡིན། དེ་ཕྱིར་རྒྱལ་ཁྲིམས་གུང་ཐང་གསེར་བས་ཆེ། དབང་
ཆེན་རྒྱལ་པོ་མངའ་ཐང་དགུང་བས་མཐོ། སྟོན་པའི་སྒྲོན་མ་ཉི་ཟླའི་འོད་བས་གསལ།
གཡུང་དྲུང་བོན་ཁྲིམས་དར་གྱི་མདུད་པས་དམ། སྣང་སྲིད་ཡོངས་ལ་ཆེ་བའི་ཆེ་བ་
ཡིན། སྔོན་གྱི་ཡེ་སྲིད་གནམ་ནས་བསྐོས་པ་ཡིན། ཡེ་རྗེ་སྲིད་པའི་རྒྱལ་པོའི་ལུང་གི་
ཁྲིམས། ཡེ་དབང་སྨོན་པའི་རྒྱལ་པོ་ང་ཡི་དབང་། ཀུན་དབང་ཆེན་པོ་ཐམས་ཅད་
ཁ་ལོ་བསྒྱུར། དབང་བསྒྱུར་བདག་གི་བཀའ་ལ་མ་འདའ་ཞིག །འདི་ནི་ཀུན་རྫོབ་
རྒྱལ་པོའི་བཀའ་ཁྲིམས་ཡིན། དོན་དམ་བོན་ཁྲིམས་ལོགས་སུ་འབྱུང་བ་ཡིན། སོ་སོའི་
བསྲུང་ཁྲིམས་རང་རང་གཞུང་དུ་གསལ། ཞེས་བཀའ་བསྩལ་ཏོ། །
༧ དེ་ལ་འཁོར་དུ་གཏོགས་པ་རྣམས་ཀྱིས་ཀྱང་ཤིན་ཏུ་དགའ་ཞིང་མགུ་བར་གྱུར་
ནས། དགྱེས་པ་སྤྲོ་བའི་ཚུལ་གྱིས། རྒྱལ་བུ་ལ་མཆོད་པ་དཔག་ཏུ་མེད་པར་ཕུལ་ནས།
ལྷ་རྣམས་ཀྱིས་བསྟོད་པ། གཤེན་རབ་ཆེན་པོ་འགྲོ་བའི་སྐྱོབ་གཅིག་པོ། ཡེ་ཤེས་ལྔ་
ལྡན་རྒྱལ་བའི་དཀྱིལ་འཁོར་ན། དུག་ལྔ་ཉོན་མོངས་འཁོར་བར་འདྲེན་མཛད་ཅིང་།
ལེ་ལོ་མེད་པའི་བརྩོན་འགྲུས་རིན་པོ་ཆེ། ཕམ་ལྟུང་སྡུག་བསྔལ་རབ་ཏུ་སྦྱོང་བྱེད་པ།
གཤེན་རབ་ཆེན་པོ་འགྲོ་བའི་དཔལ་ལ་བསྟོད། བདག་ཅག་ལྷ་རྣམས་བཀའ་ཁྲིམས་
གསུངས་བཞིན་བགྱིད། ལྷ་ཁམས་གསལ་བའི་སྒྲོན་མེ་མཛད་དུ་གསོལ། བདག་ཅག་
ལྷ་རྣམས་ཉིད་ལ་གཞོལ་བར་བགྱི། ཉིད་ལ་ཕྱོགས་ཤིང་ཉིད་ལ་བསྟོད་པར་བགྱིད།
ཉིད་ཀྱི་ཐུགས་རྗེས་ནམ་ཞིག་བཟུང་ནས་ཀྱང་། རྒྱལ་བ་རྒྱ་མཚོའི་ཞིང་དུ་བཀོད་དུ་
གསོལ། ལྷ་མ་ཡིན་གྱིས་བསྟོད་པ། གཤེན་རབ་ཆེན་པོ་འགྲོ་བའི་སྐྱོབ་གཅིག་པོ། ཞི་
བ་ཆེན་པོ་རྒྱལ་བའི་དཀྱིལ་འཁོར་ན། ང་རྒྱལ་ཉོན་མོངས་འཁོར་བ་འདྲེན་མཛད་
302



མདོ་སྡེ།
ཕྱྭ་གཤེན་ཐེག་པའི་མདོ།
ཅིང་། མི་མཉམ་མེད་པའི་མཉམ་ཉིད་རིན་པོ་ཆེ། འཐབ་རྩོད་སྡུག་བསྔལ་རབ་ཏུ་
སྦྱོང་བྱེད་པ། གཤེན་རབ་ཆེན་པོ་འགྲོ་བའི་དཔལ་ལ་བསྟོད། བདག་ཅག་ལྷ་མིན་
བཀའ་ཁྲིམས་གསུངས་བཞིན་བགྱིད། ལྷ་མིན་གསལ་བའི་སྒྲོན་མེ་མཛད་དུ་གསོལ།
བདག་ཅག་ལྷ་མིན་ཉིད་ལ་གཞོལ་བར་བགྱིད། ཉིད་ལ་ཕྱོགས་ཤིང་ཉིད་ལ་བསྟོད་
པར་བགྱིད། ཉིད་ཀྱི་ཐུགས་རྗེས་ནམ་ཞིག་བཟུང་ནས་ཀྱང༌། རྒྱལ་བ་རྒྱ་མཚོའི་ཞིང་
དུ་བཀོད་དུ་གསོལ། མི་རྣམས་ཀྱིས་བསྟོད་པ། གཤེན་རབ་ཆེན་པོ་འགྲོ་བའི་སྐྱོབ་
གཅིག་པོ། ཡངས་པ་ཆེན་པོ་རྒྱལ་བའི་དཀྱིལ་འཁོར་ན། ཕྲག་དོག་ཉོན་མོངས་འཁོར་
བ་འདྲེན་མཛད་ཅིང་། འབད་རྩོལ་མེད་པའི་བྱ་གྲུབ་རིན་པོ་ཆེ། བྲེལ་ཕོང་སྡུག་
བསྔལ་རབ་ཏུ་སྦྱོང་བྱེད་པ། གཤེན་རབ་ཆེན་པོ་འགྲོ་བའི་དཔལ་ལ་བསྟོད། བདག་
ཅག་མི་རྣམས་བཀའ་ཁྲིམས་གསུངས་བཞིན་བགྱིད། མི་ཁམས་གསལ་བའི་སྒྲོན་མེ་
མཛད་དུ་གསོལ། བདག་ཅག་མི་རྣམས་ཉིད་ལ་གཞོལ་བར་བགྱིད། ཉིད་ལ་ཕྱོགས་
ཤིང་ཉིད་ལ་བསྟོད་པར་བགྱིད། ཉིད་ཀྱི་ཐུགས་རྗེས་ནམ་ཞིག་བཟུང་ནས་ཀྱང་།
རྒྱལ་བ་རྒྱ་མཚོའི་ཞིང་དུ་བཀོད་དུ་གསོལ། བྱོལ་སོང་རྣམས་ཀྱིས་བསྟོད་པ། གཤེན་
རབ་ཆེན་པོ་འགྲོ་བའི་སྐྱོབ་གཅིག་པོ། ཡེ་ཤེས་ཆེན་པོ་རྒྱལ་བའི་དཀྱིལ་འཁོར་ན། གཏི་
མུག་ཉོན་མོངས་འཁོར་བ་འདྲེན་མཛད་ཅིང་། བྱིང་རྨུགས་མེད་པའི་ཡེ་ཤེས་རིན་
པོ་ཆེ། གླེན་ལྐུགས་སྡུག་བསྔལ་རབ་ཏུ་སྦྱོང་བྱེད་པ། གཤེན་རབ་ཆེན་པོ་འགྲོ་བའི་
དཔལ་ལ་བསྟོད། བདག་ཅག་བྱོལ་སོང་བཀའ་ཁྲིམས་གསུངས་བཞིན་བགྱིད། བྱོལ་
སོང་གསལ་བའི་སྒྲོན་མེ་མཛད་དུ་གསོལ། བདག་ཅག་བྱོལ་སོང་ཉིད་ལ་གཞོལ་བར་
བགྱིད། ཉིད་ལ་ཕྱོགས་ཤིང་ཉིད་ལ་བསྟོད་པར་བགྱིད། ཉིད་ཀྱི་ཐུགས་རྗེས་ནམ་ཞིག་
བཟུང་ནས་ཀྱང་། རྒྱལ་བ་རྒྱ་མཚོའི་ཞིང་དུ་བཀོད་དུ་གསོལ། ཡི་དྭགས་རྣམས་ཀྱིས་
བསྟོད་པ། གཤེན་རབ་ཆེན་པོ་འགྲོ་བའི་སྐྱོབ་གཅིག་པོ། སྦྱིན་པ་ཆེན་པོ་རྒྱལ་བའི་
303



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དཀྱིལ་འཁོར་ན། འདོད་ཆགས་ཉོན་མོངས་འཁོར་བ་འདྲེན་མཛད་ཅིང༌། འཁོར་
ཆགས་མེད་པ་སོར་རྟོགས་རིན་པོ་ཆེ། བཀྲེས་སྐོམ་སྡུག་བསྔལ་རབ་ཏུ་སྦྱོང་བྱེད་པ།
གཤེན་རབ་ཆེན་པོ་འགྲོ་བའི་དཔལ་ལ་བསྟོད། བདག་ཅག་ཡི་དྭགས་བཀའ་ཁྲིམས་
གསུངས་བཞིན་བགྱིད། ཡི་དྭགས་གསལ་བའི་སྒྲོན་མེ་མཛད་དུ་གསོལ། བདག་ཅག་
ཡི་དྭགས་ཉིད་ལ་གཞོལ་བར་བགྱིད། ཉིད་ལ་ཕྱོགས་ཤིང་ཉིད་ལ་བསྟོད་པར་བགྱིད།
ཉིད་ཀྱི་ཐུགས་རྗེས་ནམ་ཞིག་བཟུང་ནས་ཀྱང་། རྒྱལ་བ་རྒྱ་མཚོའི་ཞིང་དུ་བཀོད་དུ་
གསོལ། དམྱལ་བ་རྣམས་ཀྱིས་བསྟོད་པ། གཤེན་རབ་ཆེན་པོ་འགྲོ་བའི་སྐྱོབ་གཅིག་
པོ། བྱམས་པ་ཆེན་པོ་རྒྱལ་བའི་དཀྱིལ་འཁོར་ན། ཞེ་སྡང་ཉོན་མོངས་འཁོར་བ་འདྲེན་
མཛད་ཅིང་། གཟའ་གཏད་མེད་པ་སྟོང་ཉིད་རིན་པོ་ཆེ། ཚ་གྲང་སྡུག་བསྔལ་རབ་
ཏུ་སྦྱོང་བྱེད་པ། གཤེན་རབ་ཆེན་པོ་འགྲོ་བའི་དཔའ་ལ་བསྟོད། བདག་ཅག་དམྱལ་
བ་བཀའ་ཁྲིམས་གསུངས་བཞིན་བགྱིད། དམྱལ་ཁམས་གསལ་བའི་སྒྲོན་མེ་མཛད་དུ་
གསོལ། བདག་ཅག་དམྱལ་བ་ཉིད་ལ་གཞོལ་བར་བགྱིད། ཉིད་ལ་ཕྱོགས་ཤིང་ཉིད་
ལ་བསྟོད་པར་བགྱིད། ཉིད་ཀྱི་ཐུགས་རྗེས་ནམ་ཞིག་བཟུང་ནས་ཀྱང་། རྒྱལ་བ་རྒྱ་
མཚོའི་ཞིང་དུ་བཀོད་དུ་གསོལ། ཞེས་བསྟོད་ཅིང་། ཀུན་གྱིས་ཕྱག་འཚལ་ལོ། །སྐོར་
བ་བྱེད་དོ། །མཆོད་པ་འབུལ་ལོ། །རོལ་མོ་བསྒྱུར་རོ། །སྟེང་གི་ལྷ་དང་། འོག་གི་ཀླུ་
དང༌། བར་གྱི་མི་དང་། དམྱལ་བ་དང༌། ཡི་དྭགས་དང་། བྱོལ་སོང་དང་། ལྷ་མ་
ཡིན་དང༌། ནམ་མཁའ་ལྡིང་དང་། དྲི་ཟ་དང་བཅས་པ་འཇིག་རྟེན་ཀུན་ཡི་རངས་
ཏེ། སྟོན་པའི་གསུངས་པ་ལ་མངོན་པར་བསྟོད་དོ། །སྟོན་པས་ཀྱང་དེ་རྣམས་ལ་སོ་
སོའི་རྒྱལ་པོ་དང་། བློན་པོ་དང་། དེད་དཔོན་དང་། དབང་པོ་དང་། ཉེ་དབང་ལ་
སོགས་པ། ས་ས་དང་སོ་སོར་བསྐོས་ནས། དབང་དང་། ཡིག་ཚང་དང་། ཆེ་རྟགས་
ལ་སོགས་བྱིན་ནས། བཀའ་སྩལ་པ། རིགས་ཀྱི་བུ་ཁྱེད་རྣམས་ནི། རྒྱལ་པོ་དང་། ཉེ་
304



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
དབང་དང༌། བློན་པོ་དང་། འགའ་རེ་ནི་སངས་རྒྱས་ཀྱི་བསྟན་པ་ལ་གནས་པར། ཅི་
སྲིད་ཀྱི་བར་དུ་ཡང་འདུག་དགོས་ཤིང་། དེ་ལ་མ་གཏོགས་པ་རྣམས་ནི། རྒྱལ་པོའི་
ཁྲིམས་ལ་གནས་ཤིང་། བོན་ལ་ཡིད་གཞུངས་པར། སོ་སོར་ཡུལ་དུ་བསྐྱོད་དང་། །
དུས་དང་སྐབས་ལ་བབ་ཙམ་ན། ཡུན་དུ་མི་ཐོགས་འཕྲལ་དུ་སངས་རྒྱས་ཏེ་འགྲོའོ། །
ཞེས་གསུངས་ནས། ཀུན་ཀྱང་སོ་སོའི་ཡུལ་དུ་གཤེགས་ཏེ། རྒྱལ་བུས་བསྐོས་པ་བཞིན་
དུ། ཁྲིམས་ལ་གནས་ཤིང་བོན་ལ་སྤྱོད་དོ། །
༧ དེ་ནས་རྒྱལ་བུ་སྟོན་པ་གཤེན་རབ་དང༌། རྨ་ལོ་གཡུ་ལོ་དང༌། སྐུ་ལ་འཁོར་
བའི་འཁོར་རྣམས་ནི། བར་པོ་སོ་བརྒྱད་དུ་གཤེགས་སོ། །ཐེག་པ་དང་པོ་ཕྱྭ་གཤེན་
གྱི་སྐབས་སོ། །དེའི་ཚེ་དེའི་དུས་ན། རྒྱལ་བུ་སྟོན་པ་གཤེན་རབ་ནི། དགུང་ལོ་གཅིག་
བཞེས་ནས། རྨ་ལོ་གཡུ་ལོ་དང་ཐབས་ཅིག་ཏུ་མཁར་བར་པོ་སོ་བརྒྱད་ཀྱི་ནང་དུ་
བཞུགས་ཏེ། དེའི་ཚེ་རི་རབ་རིའི་ཡང་ཐོག་ན། ཡུལ་ཕྱྭ་ཡུལ་སྣང་ལྡན་གཡུ་རྩེ། ཕྲུ་
མཁར་སྟེགས་པ་ཡང་ཐོག་གི་ནང་ན། ཡབ་ཕྱྭ་རྗེ་རིང་ནམ་གྱི་སྲས་པོ། ལྷ་གཤེན་
ལེགས་རྒྱལ་ཐང་པོ་ཞེས་བྱ་བ་དེ། ཕྱྭ་སྲས་ཀྱི་ཁྱེའུ་བརྒྱ་ཐམ་པ་དང་འགྲོགས་ནས།
མཁར་བར་པོ་སོ་བརྒྱད་དུ་ཕེབས་སོ། །དེ་ནས་སྟོན་པ་ལ། སྐོར་བ་ནི་བྱེད། ལྷ་ཕྱག་
ནི་འཚལ། མཆོད་པ་ནི་ཕུལ་ནས། ཕྱྭ་གཤེན་གཙུག་ཕུད་ཀྱིས། རིན་པོ་ཆེའི་མཎྜལ་
ལ། འབྲུའི་ཚོམ་བུ་བཀོད་པ་ཞིག་ཕུལ་ནས། སྟོན་པ་ལ་གསོལ་པ། སྟོན་པའི་སྒྲོན་
མ་འགྲོ་བའི་དཔལ་དང་མགོན། རྒྱལ་བུ་དམ་པ་ལྷ་མིའི་མཆོད་འོས་ལགས། གཡུང་
དྲུང་བོན་ལ་རྒྱ་ཆེ་གྲངས་མང་ཡང་། ཐུགས་ཀྱི་དཀྱིལ་ནས་མན་ངག་བཅུད་ཕྱུང་ལ།
བདག་ཅག་འཁོར་རྣམས་ཀུན་ལ་བསྟན་དུ་གསོལ། ཞེས་གསོལ་ཏོ། །
དེ་ལ་རྒྱལ་བུ་ཞལ་འཛུམ་པར་མཛད་དེ་གསུངས་པ། ཉོན་ཅིག་ཕྲ་གཤེན་གཙུག་
ཕུད་ལ་སོགས་འཁོར། ཞུས་པའི་དོན་དེ་སྐབས་ལ་རན་གྱི་ཕོག །གཡུང་དྲུང་བོན་ལ་
305



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
རྒྱ་ཆེ་གྲངས་མང་ཡང་། མདོ་རུ་བསྡུས་ན་ཐེག་པ་རིམ་དགུར་འདུས། ལྟ་བ་ཡས་
ཕུབ་སྤྱོད་པ་མས་ཡར་འཛེགས། མཐར་ནི་དོན་དམ་ཐིག་ལེ་གཅིག་ལ་འདུས། ཀུན་
གཞི་བྱང་ཆུབ་སེམས་ཀྱི་ཀློང་དུ་ངེས། འོན་ཀྱང་སེམས་ཅན་འདུལ་བའི་ཐབས་བསྟན་
པ། དང་པོ་ཕྱྭ་གཤེན་ཐེག་པའི་སྒོ་རུ་འཇུག །འགྲོ་ལ་ཕན་བདེ་སྣང་སྲིད་དགའ་བ་
སྐྱེད། བདག་ཅག་བོན་སྒོ་རིམ་པ་འཆད་ཚུལ་ལ། མི་ལོ་བརྒྱ་ལོན་གཤེན་ལོ་གཅིག་
ལོན་ན། ཐེག་པ་དང་པོ་ཕྱྭ་གཤེན་འཆད་པར་བྱེད། སྐྱོན་ཡོན་པྲ་ལྟས་ལེགས་ཉེས་
དྲང་ཤན་འབྱེད། བདེན་རྫུན་ཡོ་དྲང་ཆག་དང་ཚད་ལ་གཞལ། ནད་གསོ་ཤི་སློང་ཚེ་
གཡང་དཔལ་གསུམ་བསྐྱེད། འགྲོ་བ་ཕན་བདེའི་རིམ་པ་ཤུགས་ཀྱི་འབྱུང་། དར་ཙམ་
བདེ་ཡང་ཡོན་ཏན་བསམ་ལ་འདས། སེམས་ཅན་དགའ་བ་བོན་གྱི་རབ་མ་ཡིན། དེ་
ཕྱིར་གང་ལ་གང་དགོས་ཕན་ཐོགས་བྱ། ལུས་སྲོག་ཡིན་ཡང་དེ་ཡི་ཕྱོགས་སུ་གཏོང་།
རང་འདོད་མེད་ན་འགྲོ་དོན་དེ་ཡིན་མོད། སེམས་བསྐྱེད་རྩ་བ་ཆ་གཅིག་དེ་ལ་ཐུག །
ཕྱྭ་གཤེན་གཙུག་ཕུད་ཐུགས་ཀྱི་དཀྱིལ་དུ་ཞོག །ཅེས་གསུངས་སོ། །དེ་ལ་ཡང་གསོལ་
པ། རྒྱལ་བུ་སྟོན་པ་གཤེན་རབ་ལགས། གཡུང་དྲུང་བོན་ལ་རྒྱ་ཆེ་གྲངས་མང་ཡང་།
མདོ་རུ་བསྡུས་ན་ཐེག་པ་རིམ་དགུ་གསུངས། ཐེག་པའི་ཐ་མ་ཕྱྭ་གཤེན་བོན་སྒོ་ལ། སྤྱི་
ཡི་སྡེ་དང་སྒོས་ཀྱི་བྱེ་བྲག་གི། རྣམ་གྲངས་ངེས་པར་བརྗོད་ན་དུ་མཆིས་སམ། སྤྱོད་
དང་འཇུག་པའི་མཚན་ཉིད་ཅི་ལྟར་ལགས། ཐ་མ་དོན་དང་ཡོན་ཏན་ཅི་ལྟར་ཐོབ།
ངེས་པར་བདག་ལ་བཀའ་ཞིག་སྩལ་དུ་གསོལ། ཞེས་ཞུས་སོ། །
༧ དེ་ལ་སྟོན་པས་བཀའ་སྩལ་པ། ཉོན་ཅིག་ཕུ་གཤེན་གཙུག་ཕུད་ཉོན། ཕྱྭ་གཤེན་
ཐེག་པའི་བོན་སྒོ་ལ། སྤྱི་རུ་གཏོ་དཔྱད་གཉིས་ཡིན་ཏེ། སྒོས་སུ་རྣམ་པ་བཞི་རུ་སྟེ། པྲ་
ལྟས་མོ་དང་རྣོ་མཐོང་རྩིས། ན་གསོ་གཏོ་དང་འཆི་བསླུ་དཔྱད། རྣམ་པ་བཞི་རུ་ཤེས་
པར་བྱ། འགྲོ་དྲུག་སེམས་ཅན་མ་རིག་པ། འཁྲུལ་འཁོར་མུན་པའི་སྨག་རུམ་དུ། མ་
306



མདོ་སྡེ།
ཕུ་གཤེན་ཐེག་པའི་མདོ།
རིག་ནད་ཀྱིས་གདུངས་པ་ལ། བཟང་ངན་པྲ་ལྟས་མོ་ཡིས་བརྟག །ལེགས་ཉེས་རྣོ་
མཐོང་རྩིས་ཀྱིས་གཞལ། ན་བར་གྱུར་ན་གཏོ་ཡིས་གསོ། །འཆི་བར་གྱུར་ན་དཔྱད་
ཀྱིས་འཚོ། ལས་ཀྱིས་ཆད་ན་གཉིས་ཀ་རྡུགས། ཀུན་རྫོབ་རེས་ཤིག་བདེན་པ་ཙམ།
དུས་ལ་བབ་ཀྱང་དགུང་གསུམ་བདེ། དེ་གྱུར་ཡོན་ཏན་བསམ་ལས་འདས། ཕྲ་
གཤེན་གཙུག་ཕུད་ཐུགས་ཀྱི་དཀྱིལ་དུ་ཞོག །ཅེས་བཀའ་བསྩལ་ཏོ། ། །
དེ་ནས་ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། སྤྱི་རུ་གཏོ་དཔྱད་རྣམ་
གྲངས་ལས། སྒོས་སུ་རྣམ་གྲངས་བཞིར་གསུངས་པ། འགྲོ་ལ་ཕན་པ་དེ་ལྟ་སྟེ། ད་
རུང་ཅུང་ཙམ་ཤན་མ་ཕྱེད། མོ་ལ་རྣམ་གྲངས་དུ་རུ་མཆིས། རྩིས་ལ་རྣམ་གྲངས་དུ་
རུ་མཆིས། གཏོ་ལ་རྣམ་གྲངས་དུ་རུ་མཆིས། དཔྱད་ལ་རྣམ་གྲངས་དུ་རུ་མཆིས། མོ་
རྩིས་གཏོ་དཔྱད་རྣམ་པ་བཞི། དང་པོ་ཐོག་མར་གང་གི་སྔ། བར་དུ་གསོ་རྐྱེན་གང་
གིས་བྱེད། ཐ་མ་ལས་མཐའ་གང་གིས་སྡུད། དེ་ལ་སྟོན་པས་བཀའ་སྩལ་པ། ཉོན་
ཅིག་ལེགས་རྒྱལ་ཐང་པོ་ཉོན། མོ་རྩིས་གཏོ་དཔྱད་བཞི་པོ་ལ། སྤྱི་རུ་བཤད་དང་སྒོས་
སུ་བཤད། སྤྱི་རུ་རྣམ་གྲངས་བསྟན་པ་དང༌། སྒོས་སུ་འདུས་སོ་འཛིན་པ་གཉིས།
ཐོག་མར་སྤྱི་ཡི་རྣམ་གྲངས་ལ། པྲ་ལྟས་མོ་ཡི་མཚན་ཉིད་ནི། མོ་པྲ་སུམ་བརྒྱ་དྲུག་ཅུ་
མཆིས། རྣོ་མཐོང་རྩིས་ཀྱི་མཚན་ཉིད་ལ། གབ་ཙེ་སུམ་བརྒྱ་དྲུག་ཅུ་མཆིས། ན་གསོ་
གཏོ་ཡི་མཚན་ཉིད་ལ། གཏོ་ཐབས་སུམ་བརྒྱ་དྲུག་ཅུ་མཆིས། འཆི་བསླུ་དཔྱད་ཀྱི་
མཚན་ཉིད་ལ། དཔྱད་ཐབས་ཉིས་ཁྲི་ཆིག་སྟོང་མཆིས། སྤྱི་རུ་བསྟན་པའི་རྣམ་གྲངས་
སོ། །སྒོས་སུ་བསྡུས་པའི་འདུས་སོ་ལ། མོ་ལ་རྣམ་པ་བཞི་ཡིན་ཏེ། ཡེ་སྲིད་འཕྲུལ་གྱི་
ཇུ་ཏིག་དང་། ཡེ་མཁྱེན་སྒྲ་བླའི་མངོན་ཤེས་དང་། ཡེ་རྗེས་སྨོན་པའི་རྨི་ལམ་དང་།
ཡེ་དབང་ལྷ་ཡི་བཀའ་བབས་དང༌། རྣམ་པ་བཞི་རུ་ཤེས་པར་བྱ། རྩིས་ལ་རྣམ་པ་
བཞི་ཡིན་ཏེ། གབ་ཙེ་འཕྲུལ་གྱི་མེ་ལོང་དང༌། སྤར་ཁམས་སྨེ་བ་གླིང་བསྐོར་དང༌།
307



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
འབྱུང་བ་དུས་ཀྱི་འཁོར་ལོ་དང་། ཅུ་ཡག་རྟེན་འབྲེལ་ལས་རྩིས་དང་། རྣམ་པ་བཞི་
རུ་ཤེས་པར་བྱ། གཏོ་ལ་རྣམ་པ་བཞི་ཡིན་ཏེ། འབྱུང་བ་འཁྲུགས་པའི་ཡོ་གཏོ་དང་།
ཧོས་ཆ་རྟེན་འབྲེལ་བརྟག་གཏོ་དང༌། གག་གཉན་ཟློག་པའི་བསྟུན་གཏོ་དང༌།
མཉམ་གཉིས་བསོར་བའི་བརྗེ་གཏོ་དང་། རྣམ་པ་བཞི་རུ་ཤེས་པར་བྱ། དཔྱད་ལ་
རྣམ་པ་བཞི་ཡིན་ཏེ། རྒྱུ་རྐྱེན་མཐོང་ལ་དཔྱད་པ་དང་། ངོས་འཛིན་རྩ་ལ་དཔྱད་པ་
དང༌། ཕན་གནོད་ཆུ་ལ་དཔྱད་པ་དང་། འཆི་སོས་ཁམས་ལ་དཔྱད་པ་དང་། རྣམ་
པ་བཞི་རུ་ཤེས་པར་བྱ། མོ་རྩིས་གཏོ་དཔྱད་བཞི་པོ་ལ། ཀུན་གྱི་ཐོག་མར་མོ་ཡི་
སྔ། ཡེ་སྲིད་འཕྲུལ་གྱི་རྒྱལ་པོ་དང༌། ཀུན་ཤེས་འཕྲུལ་གྱི་དྲང་མཁན་གཉིས། མངོན་
ཤེས་ཕ་བུ་གཡང་དཀར་གསུམ། སྲིད་པའི་པྲ་ལྟས་གཏན་ལ་ཕབ། བདེན་རྫུན་ལས་
ཀྱི་ཤན་ཕྲག་ཕྱེས། མཐོང་དང་མ་མཐོང་བརྟག་ཚད་ཕབ། དེ་ལ་བརྟག་ཅིང་ཆག་
ལ་གཞལ། ཆག་ལ་གཞལ་ཞིང་རྩིས་ལ་བཏབ། སྔ་ཕྱི་ད་ལྟའི་ཡིན་ཚུལ་དང་། སྐྱོན་
ཡོན་ཚེ་ཚད་གཏན་ལ་དབབ། བཟང་ངན་ཕན་གནོད་གྲངས་སུ་བཟུང༌། གྲངས་སུ་
བཟུང་ཞིང་རྩིས་ལ་བཏབ། མོ་དང་རྩིས་ལ་བླ་བཟུང་ནས། བར་དུ་གསོ་རྐྱེན་གཏོ་
ཡིས་བྱེད། མེད་ལ་ཡོད་དང་སྟོང་ལ་གང་། འགྲིབ་ལ་འཕེལ་དང་འཇིག་ལ་ཆགས།
དབུལ་ལ་ཕྱུག་དང་འཆི་ལ་སོས། གནོད་ལ་ཕན་དང་མཁོན་ལ་རྩི། སྐྱེ་འགྲོ་དེ་ཡིས་
གསོ་བར་བྱེད། ཐ་མ་ལས་མཐའ་དཔྱད་ཀྱིས་སྡུད། མི་བདེ་ཐ་མར་བདེ་བར་སྡུད།
ན་བ་ཐ་མར་སོས་པར་སྡུད། གནོད་པའི་ཐ་མར་ཕན་པར་སྡུད། འཆི་བའི་ཐ་མར་
སློང་བར་སྡུད། དུག་གི་ཐ་མར་རྩི་རུ་སྡུད། ལས་ཀྱིས་ཆད་ན་འབྲལ་བར་སྡུད། ཀུན་
རྫོབ་ཐབས་ལ་བརྟེན་པ་ཙམ། ཕྱྭ་གཤེན་ཐུགས་ཀྱི་དཀྱིལ་དུ་ཞོག །ཅེས་གསུངས་སོ། །
དེ་ལ་ཡང་སྟོན་པས་བཀའ་སྩལ་པ། ཉོན་ཅིག་ལེགས་རྒྱལ་ཐང་པོ་ཉོན། དེ་རྣམས་
གྲངས་ཀྱི་རིམ་པའོ། །གཉིས་པ་འཇུག་དང་དཔྱད་པ་ནི། ཐོག་མར་འཇུག་པའི་རིམ་
308



མདོ་སྡེ།
ཕྱ་གཤེན་ཐེག་པའི་མདོ།
པ་ལ། སེམས་བསྐྱེད་སྙིང་རྗེའི་གཞི་བཟུང་ནས། འགྲོ་ལ་ཕན་པའི་སེམས་ལྡན་ཞིང་།
མོ་རྩིས་གཏོ་དཔྱད་གང་བསླབ་ཀྱང་། མཁས་པར་བྱ་ལ་ཤེས་པར་བསླབ། མཁས་པ་
བསྟེན་ལ་མཉེན་པར་བྱ། བརྙས་པར་བྱུང་ན་གྱོང་པོར་སྡོད། འདུན་པར་བྱུང་ན་རན་
ཚོད་འཛིན། གུས་པར་བྱུང་ན་ལེགས་པར་བསླབ། རྒོལ་བར་བྱུང་ན་ཕྱི་ཤུལ་བཅད།
རྩོད་པར་བྱུང་ན་ངང་ཐག་བསྲིང་། འགྲན་པར་བྱུང་ན་ངང་གིས་བཞག །ཕན་པར་
བྱུང་ཡང་ང་བོ་སྤང་། གནོད་པར་བྱུང་ཡང་ཞིམ་པ་གཞིལ། འཐད་པར་བྱུང་ཡང་
རང་སར་བཞག །མི་འཐད་བྱུང་ཡང་ཐབས་ཀྱིས་སྤང་། ཁྲོ་གཏུམ་ཅན་ལ་བཞིན་
མི་ཟློག །གཡོ་སྒྱུ་ཅན་ལ་འཛུམ་མི་སྟོན། བསླུ་བྲིད་ཅན་ལ་མཚར་མི་བཞད། ལོག་
ཁྲིད་ཅན་ལ་ཁ་མི་ཡང༌། དྲང་པོར་སྨྲ་ལ་ངག་མི་བསྐུང་། གཡོ་ཅན་ཚིག་ལ་མཆིད་
མི་བཞིན། རྫུན་ཆེན་གཏམ་གྱི་རྗེས་མི་འབྲང་། མཐོ་སར་ཕྱིན་ཡང་དམའ་མི་སྐྱོང་།
ཆེན་པོ་རེད་ཀྱང་ཆུང་ལ་བྱམས། མཁས་པར་བྱུང་ཡང་མི་ཤེས་ཁྲིད། གོམས་པར་
ཡོད་ཀྱང་ཚོད་ལ་བརྟག །འབུལ་ཚོགས་ཆེ་ཡང་ཤེད་མི་སྐྱེ། ཆུང་ཡང་སེམས་བསྐྱེད་
རིམ་པར་བྱ། གང་དང་མི་བཟོད་དེ་དང་བསྟུན། རན་དང་ཚོད་ཁ་ཐབས་དང་སྦྱར།
མོད་པར་མི་བྱ་དཀོན་པར་འཚོང་། དཀོན་པར་མི་བྱ་བདེན་པར་བཀྲོལ། སྤྱིར་ནི་
རྒྱུ་འབྲས་བོན་རྣམས་ལ། སེམས་བསྐྱེད་གཞི་མ་མེད་པ་ན། དོན་དམ་རྙེད་པ་ག་ལ་
འགྱུར། གང་ཡང་རྒྱུ་ཡི་འབྲས་མི་འཚོལ། རྒྱུ་ཡི་བོན་ལ་གཏོགས་ལགས་ཀྱང་། བྱང་
ཆུབ་སེམས་ཀྱི་ངང་ཐག་བསྲིང་། དེས་ན་འགྲོ་ལ་ཕན་ཐོགས་འབྱུང་། ལག་ལེན་
མེད་པའི་ཚོད་མདའ་སྤང་། ཤེས་སོ་བསམ་པའི་ཆེ་བ་སྤང་། མཁས་སོ་བསམ་པའི་
དྲེགས་པ་སྤང་། གཞན་ལ་འཛུགས་པའི་ཚེར་མ་སྤང་། རང་ལ་བསྟོད་པའི་ཕྱིར་
གཡེང་སྤང་། མི་ཤེས་པ་ཡི་ཕོ་སྒོ་སྤང་། མི་མཐུན་པ་ཡི་བྱ་བ་སྤང་། མི་འགྲོ་བ་ཡི་
ཡས་སྟགས་སྤང་། མ་མཐོང་བ་ཡི་རྫུན་བུ་སྤང་། མ་རིག་པ་ཡི་དམ་འཆོལ་སྤང་། མི་
309



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཤེས་པ་ཡི་ཁ་ཕོ་སྤང་། མ་ཕྱིན་པ་ཡི་ལོ་རྒྱུས་སྤང་། མ་མྱོང་བ་ཡི་ལག་ལེན་སྤང་། མི་
འདྲ་བ་ཡི་ལས་སྤྱོད་སྤང༌། མི་ལྡན་པ་ཡི་འདོད་བཞེད་སྤང་། སྤྱིར་ཡང་གཡོ་དང་སྒྱུ་
མེད་ཅིང་། ཟོལ་དང་སོག་གིས་མ་གོས་པར། མཁས་པར་བྱ་ཞིང་རང་ཚོད་བཟུང་།
མཁས་པ་མཁས་པའི་སྔོན་ན་མཛེས། མཁས་པའི་གྲལ་ན་མཁས་པ་བཙུན། བླུན་
པོའི་གསེབ་ན་མཁས་པ་རྨོངས། མི་ཤེས་པ་ལ་ཕལ་དང་འདྲ། མ་རིག་པ་ལ་གསེར་
ཡང་རྡོ། དེ་ཕྱིར་མཁས་པ་མཁས་གྲར་བཙུན། མོ་རྩིས་གཏོ་དཔྱད་གང་སྤྱོད་ཀྱང་།
འཇུག་དང་བསླབ་རིམ་སྤང་དང་བླང་། དགོས་པའི་རིམ་པ་དེ་ལྟར་བྱ། དེ་ནས་
མཁས་ཤིང་གོམས་པ་དང་། འདྲིས་ཤིང་རྒྱུད་ལ་བརྟེན་པ་དང་། ཐབས་མཁས་ལག་
ལེན་ལྡན་པ་ན། མཁས་པ་ཡོངས་ཀྱིས་བཀུར་གནས་འབྱུང་། གང་ཞིག་དེ་ལ་དེ་སྤྲོས་
པའི། ཕྱྭ་གཤེན་ཐེག་པ་འགྲོ་བའི་དོན། སྣང་སྲིད་དགའ་བདེ་བསྐྱེད་པ་ཡིས། དཔག་
མེད་རྒྱ་ཆེར་འཕེལ་བར་འགྱུར། ཞེས་གསུངས་སོ། །ཡང་གསུངས་པ། ཉོན་ཅིག་
ལེགས་རྒྱལ་ཐང་པོ་ཉོན། ཐོག་མར་འཇུག་ཚུལ་དེ་ལྟར་ན། བར་དུ་སྤྱོད་པའི་རིམ་
པ་ནི། མོ་རྩིས་གཏོ་དཔྱད་བཞི་པོ་ལ། དང་པོ་མོ་པྲ་བརྟག་པ་ཡང་། གཞི་མ་ལིང་
ཕྱིང་དཀར་པོ་ལ། སྔོན་མོ་ནས་ཀྱི་སྨྲན་མ་བླུགས། མཚོ་རོ་གཡུ་ཡི་སྒྲོན་མ་བཏེག །ལི་
དམར་མདའ་ཡི་སྲོག་མཁར་བཙུག །བདུད་རྩི་ཤིང་གི་དུད་པ་སྦྲིང་། དྲི་ཞིམ་སྤོས་
ཀྱི་གཤེགས་ཤུལ་མཚོན། ཕྱེ་མར་འོལ་ཀོན་ཕུད་ཀྱིས་མཆོད། གཡུ་འབྲང་བདུད་རྩི་
སྐྱེམས་ཀྱིས་གསོལ། སྒྲུབ་གཤེན་དབལ་བོན་སྨྲང་གིས་དཀྲོལ། ལྷ་ཆེན་ཕུ་ཝེར་དཀར་
པོ་མཆོད། ཡེ་སྲིད་འཕྲུལ་གྱི་ཇུ་ཏིག་བདར། ཡེ་མཁྱེན་སྒྲ་བླའི་མངོན་ཤེས་བསྒྲུབ།
ཡེ་རྗེ་སྨོན་པའི་རྨི་ལམ་བརྟག །ཡེ་དབང་ལྷ་ཡི་བཀའ་བབ་བྱ། སྔ་ལྟང་ཐམས་ཅད་
རྨང་ནས་བཟུང་། ཕྱི་ལྟང་ཐམས་ཅད་ཐིག་ལ་བརྟག །སྐྱོན་ཡོན་ཚེ་ཚད་ཡི་གེ་བྲིས།
བཟང་ངན་ལེགས་ཉེས་དྲང་ཤན་འབྱེད། བདེན་རྫུན་སྲིད་པའི་གཟུ་བོ་བྱ། གང་ལ་
310



མདོ་སྡེ།
ཕྱྭ་གཤེན་ཐེག་པའི་མདོ།
གང་དགོས་ཅི་བཞིན་དུ། ཕན་གདགས་རིམ་པ་དེ་ལྟར་བྱ། གཉིས་པ་གབ་ཙེ་བརྩི་
བ་ལ། ཟ་འོག་བེར་གྱི་གདན་སྟེང་དུ། རྩིས་ཀྱི་ཤོག་གཞི་ཁྲ་བོ་དགོས། རྩིས་ཀྱི་ཤོ་རྡོ་
དཀར་ནག་བཀྲམ། ཡེ་སྲིད་ལྷ་དབང་རྒྱལ་པོ་མཆོད། འབྱུང་བ་དུས་ཀྱི་ལྷ་མོ་བརྔན།
དབང་ཆེན་བདག་པོར་མངའ་ཡང་གསོལ། དེ་ནས་ཆག་ལ་གཞལ་ཏེ་རྩིས། གབ་ཙེ་
འཕྲུལ་གྱི་མེ་ལོང་བལྟ། སྤར་ཁམས་སྨེ་བ་གླིང་བསྐོར་བྱ། འབྱུང་བ་དུས་ཀྱི་འཁོར་ལོ་
བརྩི། ཅི་ཡག་སྲིད་པའི་རྟེན་འབྲེལ་བརྟག །བརྟག་ཅིང་རིག་པས་དཔྱད་ཅིང་དབྱེ།
སྔ་ཕྱི་ད་ལྟའི་ཡིན་ཚུལ་དང་། རྒྱུ་དང་རྐྱེན་ལས་སྲིད་ཚུལ་དང༌། ལས་དང་སྨོན་
ལམ་མཐུན་ཚུལ་དང་། བསྐལ་སྲིད་འབྱུང་བའི་འགྱུར་ཚུལ་དང་། རྟེན་འབྲེལ་སྔོན་
ལས་དབང་ཚུལ་དང༌། ནམ་ཟླ་དུས་བཞིའི་འགྱུར་ཚུལ་དང་། ལྷ་བདུད་ཀླུང་རྟའི་
དར་རྒུད་དང༌། སྐྱོན་ཡོན་ལས་ཀྱི་འཕེན་ལེན་དང༌། དགེ་སྡིག་ཚེ་ཚད་ཆག་ཚད་
དང་། ལོ་ཟླ་ཞག་གྲངས་དུས་ཚོད་དང་། འཕེལ་དང་འགྲིབ་པའི་མཚན་ཉིད་རྣམས།
མཁས་པར་བྱས་ལ་དལ་བར་བརྩི། གང་དུ་གནོད་པ་ངོས་ཀྱི་བཟུང་། གང་ལ་ཕན་
པ་བརྡ་ཡིས་སྤྲད། གང་དང་མཐུན་པ་རྟེན་འབྲེལ་བསྒྲིག །གང་དུ་བྱུང་བ་ཡི་གེར་
བཏབ། སེམས་ཅན་འགྲོ་ལ་ཕན་གདགས་བྱ། གསུམ་པ་གཏོ་ཡིས་གསོ་བ་ལ། འགྲོ་
བ་མ་རིག་སེམས་ཅན་རྣམས། སྤར་ཁམས་ལོ་སྐོར་སྨེ་བ་གླིང་། འབྱུང་བ་དགྲ་གཤེད་
འཁྲུགས་པ་ལ། སྟོང་གསུམ་འཁྲུགས་པའི་ཡོ་གཏོ་བྱ། གཙང་མའི་ས་ལ་མཎྜལ་དང་།
ས་ཚོན་སྣ་ལྔའི་དལ་དུ་བྲི། ཤིང་རྩི་བལ་ཚོན་དར་སྣ་ལྔ། འབྲུ་སྣའི་བཤོས་གཙང་
དཀར་མངར་ཕུད། འབྱུང་བ་དུས་ཀྱི་ལྷ་མོ་མཆོད། རྒྱལ་བའི་བདེན་པ་སྨྲང་གིས་
བཀྲོལ། འབྱུང་བ་སྙིང་ཕུར་འཁྲུགས་པ་བསལ། འཁྲུགས་པ་གནས་སུ་མཉམ་པར་
བཞག །སེམས་ཅན་མི་རྣམས་དབུལ་ཕོངས་པ། ཚེ་དཔལ་བསོད་ནམས་བསྐྱེད་པའི་
ཕྱིར། ཧོས་ཆ་རྟེན་འབྲེལ་བརྟག་གཏོ་བྱ། གཞི་མ་གཙང་མའི་སྟེང་དུ་ནི། འབྲུ་ཡི་
311



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གཡུང་དྲུང་འཁྱིལ་པ་བྲི། ཧོས་ཆ་ཕུ་རྟེན་གཡང་རྟེན་བཤམ། གསེར་སྐྱེམས་མངོན་
ཆ་གཡུ་འབྲང་ཕུད། ཕྱྭ་གཡང་དཔལ་གྱི་ལྷ་བརྒྱད་མཆོད། བོན་རྣམས་ཐམས་ཅད་
རྟེན་ཅིང་འབྲེལ། རྟེན་ཅིང་འབྲེལ་བའི་ཡགས་ཁ་བརྗོད། འགྲོ་ལ་ཕན་བདེ་གསོ་བར་
བྱ། འགྲོ་དྲུག་སེམས་ཅན་ཐམས་ཅད་ནི། གེགས་ལ་བབ་ཅིང་འཆི་ལ་ཉེ། གེགས་ལས་
ཐར་དང་ཉེ་ཟློག་ཕྱིར། པྲ་མཚན་རིག་པས་བསྣུན་པའི་གཏོ། བདུད་བཙན་མ་མོ་
གཤིན་རྗེ་དང་། ཚེ་བདུད་གགས་སྲི་སྲོག་བདུད་དང་། ཚེ་སླུ་སྲོག་གཏའ་སྲོག་མཁར་
གཟུག །ཚེ་སྐྱིན་སྲོག་གླུད་ལན་ཆགས་འཇལ། ཚེ་དཔལ་སྐྱོབ་པའི་ལྷ་བརྒྱད་མཆོད།
བབ་ཉེན་ཟློག་ཅིང་གེགས་ལས་ཐར། འཆི་བ་སླུ་ཞིང་སྲོག་མཁར་བཙུག །འགྲོ་ལ་
ཕན་བདེ་དགའ་བ་སྐྱེད། འགྲོ་བ་སེམས་ཅན་ཐམས་ཅད་ལ། ལྷ་སྲིན་ཟ་ཁ་སྡང་བ་
དང་། སྡེ་བརྒྱད་བྱོལ་ཁ་བབས་པ་ལ། མཉམ་གཉིས་བསོར་བའི་བརྗེ་གཏོ་བྱ། མདོས་
དང་ཡས་སྟགས་རྫས་སྣ་བསག །སྐུ་གླུད་རིང་ཚད་ངར་མི་དང་། ནམ་རྒྱང་མདའ་
འཕང་ཤིང་རིས་དང་། ཕོ་ཐང་མོ་ཐང་མཚེ་ཉུངས་དང་། མི་ནོར་ཡུལ་མཁར་འདོད་
ཡོན་བསག །མཉམ་གཉིས་བརྗེ་ན་གླུད་རེ་བཟང་། མཚུངས་གཉིས་བསོར་ན་སྐྱིན་
རེ་འདམ། རྒྱལ་བ་འཕགས་པའི་ཚོགས་རྣམས་ལ། ཕྱག་འཚལ་མཆོད་འབུལ་སྐྱབས་
འགྲོ་བྱ། གླུད་ཡས་བདེན་པས་བཀྲོལ་ཏེ་འབུལ། ཚེ་ཟད་དུས་ལ་བབ་གྱུར་ཡང་། ལོ་
གསུམ་བར་དུ་བཤོལ་བར་འགྱུར། འགྲོ་ལ་ཕན་ཕྱིར་གཏོ་ཡིས་གསོ། །འབུལ་བ་ཡོན་
གྱིས་མཉེས་པར་བྱ། གཏོ་ཡི་ཕན་སྟོབས་བསྟན་པའོ། །བཞི་པ་དཔྱད་ཀྱིས་བཅོས་པ་
ལ། འགྲོ་དྲུག་སེམས་ཅན་མ་རིག་པ། ཉོན་མོངས་ནད་ཀྱིས་གདུངས་པ་ལ། ནད་
ལ་དཔྱད་ཀྱིས་ཕན་པའི་ཕྱིར། སྨན་པ་བྱང་ཆུབ་སེམས་ལྡན་གྱིས། ཚད་མེད་བཞི་ཡི་
སེམས་བསྐྱེད་ནས། རྒྱལ་བའི་ཚོགས་ལ་སྐྱབས་སུ་འགྲོ། དྲིན་ལན་མཆོད་པ་མཎྜལ་
འབུལ། སངས་རྒྱས་སྨན་ལྷ་མཆེད་བརྒྱད་དང་། བཻཌཱུརྱ་འོད་རྒྱལ་པོ་མཆོད། མཁས་
བ
312



མདོ་སྡེ།
ཕྱྭ་གཤེན་ཐེག་པའི་མདོ།
ཁྱད་ལག་ལེན་ལྡན་པ་ཡིས། རྒྱུ་རྐྱེན་ཐམས་ཅད་མཐོང་ལ་དཔྱད། ནད་ངོས་འཛིན་
པ་རྩ་ལ་དཔྱད། ཕན་གནོད་ཐམས་ཅད་ཆུ་ལ་དཔྱད། འཆི་སོས་ཐམས་ཅད་ཁམས་
ལ་དཔྱད། དེ་ལྟར་ནད་ངོས་ཟིན་པ་དང་། ཚ་གྲང་བད་མཁྲིས་འདུས་པ་ལ། བསིལ་
དྲོད་སྙོམས་པའི་སྨན་སྦྱར་ནས། ཕྱེ་མ་རིལ་བུ་འདེ་གུ་དང་། ཐང་དང་བྱུག་དང་སྨན་
མར་དང་། གང་ལ་གང་འགྲོ་ནད་དང་སྦྱར། ཚ་བ་ཐམས་ཅད་བསིལ་གྱིས་འདུལ།
གྲང་བ་ཐམས་ཅད་དྲོད་ཀྱིས་བསྐྱེད། བད་ཀན་ཅན་རྣམས་གསིང་གིས་འབྱེད།
མཁྲིས་པ་ཅན་རྣམས་སྡུད་ཀྱིས་འབྱིན། འདུ་བ་འཁྲུགས་ན་སྙོམས་ཀྱིས་འདུལ། འདུ་
བ་ཉིས་ཁྲི་ཆིག་སྟོང་ལ། ཉིས་ཁྲི་ཆིག་སྟོང་སྨན་སྦྱོར་གྱིས། མ་རིག་ཉོན་མོངས་དྲུངས་
ནས་འབྱིན། འཚོ་བ་རྣམ་པ་བཞི་ཡིན་ཏེ། བདུད་རྩི་སྨན་གྱི་འཚོ་བ་དང་། ལུས་གསོ་
ཟས་ཀྱིས་འཚོ་བ་དང་། ཐབས་དང་སྤྱོད་ལམ་འཚོ་བ་དང་། ལུང་མ་བསྟན་གྱིས་འཚོ་
བའོ། །བཅོས་ལ་རྣམ་པ་བཞི་ཡིན་ཏེ། སྨན་དང་གཏར་དང་མེ་བཙའ་དང་། ཐབས་
དང་སྔགས་ཀྱིས་ཞི་བྱེད་པས། གང་དགོས་ནད་ཀྱི་གསོ་དང་སྦྱོར། སྨན་ལ་རོ་དང་
ནུས་པ་ཞུ། རོ་ཡི་བྲོ་དང་ནུས་པ་དྲགས། ཞུ་རྗེས་འཇམ་ལ་དེས་པའོ། །ནད་ལ་སྐྱུག་
དང་བཤལ་བའི་རྗེས། སྐྱུག་གིས་འདྲེན་དང་བཤལ་གྱིས་སྦྱོང༌། རྗེས་ཤུལ་ཞི་དང་
བདེ་བའོ། །ཁ་ཟས་འབྱོར་དང་གནོད་དང་སྙོམས། འབྱོར་བ་བསྟེན་ལ་གནོད་པ་
སྤོང་། སྙོམས་ཀྱིས་ཆ་མཉམ་རན་ཚོད་བཟུང་། དཔྱད་ལ་རྩ་དང་ཆུ་དང་ཁམས། རྩ་
ལ་བལྟ་ཞིང་ཆུ་ལ་བརྟག །ཁམས་ལ་དཔྱད་ཅིང་ཐིག་པར་བྱ། ངེས་པར་འཆི་བའི་
རྟགས་མཐོང་ན། དཀར་པོ་དགེ་བའི་ལས་ལ་འབད། ལས་ཀྱིས་ཆད་ན་གཏོ་དཔྱད་
རྡུགས། ནན་ཏར་འཆི་བའི་དུས་བྱུང་ན། ལུས་གསོའི་ཟས་ཀྱང་སྲོག་གི་བདུད། དེ་
ལྟར་མ་ལགས་འཕྲལ་རྐྱེན་དང་། གློ་བུར་ནད་ཀྱིས་གདུངས་པ་ལ། འཚོ་བ་སྨན་
གྱིས་བསླུ་བར་འགྱུར། གལ་ཏེ་ཐབས་མཁས་ལག་ལེན་དང༌། གོམས་འདྲིས་ག་དར་
313



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མ་སོང་ན། སྨན་དུ་མི་འབྱོར་དུག་ཏུ་འགྲོ། ནད་པ་མི་སོས་འཆི་ཡུན་ཐུང་། དེ་ཕྱིར་
ཐབས་མཁས་ལག་ལེན་གཅེས། དེ་ལྟར་མོ་རྩིས་སྨན་དཔྱད་བཞི། སྤྱོད་དང་འཇུག་
དང་བརྟག་པ་ཡིས། སེམས་ཅན་འགྲོ་ལ་ཕན་བྱེད་པ། ཕྱྭ་གཤེན་ལེགས་རྒྱལ་ཐུགས་
ལ་ཞོག །ཅེས་གསུངས་སོ། །
ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། ཐེག་པ་དང་པོ་ཕྱི་གཤེན་
ལ། སྤྱི་དང་སྒོས་ཀྱི་བྱེ་བྲག་ནི། རྣམ་གྲངས་ངེས་པར་སྔོན་སོང་བ། སྤྱོད་དང་འཇུག་
པ་དེ་ལྟར་ན། དོན་དང་ཡོན་ཏན་ཅི་ལྟར་ལགས། ངེས་པར་བདག་ལ་བཀའ་སྩལ་
འཚལ། དེ་ལ་སྟོན་པས་བཀའ་སྩལ་པ། ཉོན་ཅིག་ལེགས་རྒྱལ་ཐང་པོ་ཉོན། དོན་
ནི་སེམས་ཅན་སྤྱི་ཡི་དོན། རང་དོན་ཁོ་ན་མ་ཡིན་པར། འགྲོ་བ་སེམས་ཅན་སྤྱི་དོན་
དུ། པྲ་དང་དཔྱད་དང་རྩིས་དང་གཏོ། ཀུན་རྫོབ་དངོས་མཚན་བདེན་པ་དང་། མི་
བདེན་ཐབས་ཀྱི་ལྡེམ་དགོངས་ཤིང་། དེ་ལ་ཕན་པའི་ཐབས་འབྱུང་ཡང་། དོན་ལ་
མ་གོལ་འཇུག་སྒོའི་ལམ། སེམས་ཅན་གཞན་དོན་བྱས་གྱུར་ན། རང་དོན་ཞོར་ལས་
འབྱུང་བར་འགྱུར། ཞིང་ས་བཟང་ལས་འབྲས་སྐྱེས་ན། འདོད་ཡོན་ཤུགས་ལས་
འབྱུང་བར་འགྱུར། རིན་ཆེན་ས་ལ་གསེར་བརྐོས་ན། མཁོ་སྤྱད་ཞོར་ལས་འབྱུང་བར་
འགྱུར། གཡུང་དྲུང་བོན་ལ་འདུན་སྤྱོད་ན། ལྟོ་རྒྱབ་ཤུགས་ལས་འབྱུང་བར་འགྱུར།
ཡི་གེ་ནག་པོའི་རྒྱུད་བསྟེན་ན། ཤེས་རབ་ཁད་ཀྱིས་འཕེལ་བར་འགྱུར། སློབ་དཔོན་
བསྟེན་པ་ཡུན་རིང་ན། ཐུགས་བཅུད་ཞོར་ལས་ལོན་པར་འགྱུར། མཁས་བཙུན་མང་
གི་གྲྭ་འགྲིམ་ན། མཐོང་ཕུག་གཞན་ལས་དཔག་པར་འགྱུར། ཁྲིམས་ལྡན་མང་གི་མུ་
བསྙེགས་ན། བཙུན་པོ་ཤུགས་ཀྱིས་འབྱུང་བར་འགྱུར། མཉམ་པར་བཞག་ལ་གོམས་
བསྐྱེད་ན། ཏིང་འཛིན་ངང་གིས་བརྟན་པར་འགྱུར། བསྙེན་ཅིང་སྒྲུབ་ལ་རྒྱུན་བརྩོན་
ན། མཐུ་དབང་ནུས་པ་ལྡན་པར་འགྱུར། སོ་སོའི་སྐྱེ་བོའི་གྲྭ་འགྲིག་ན། སྡིག་པ་ཁད་
314



མདོ་སྡེ།
ཕུ་གཤེན་ཐེག་པའི་མདོ།
ཀྱིས་འགོ་བར་འགྱུར། གྲོང་དང་གྲོང་བརྡལ་ཉུག་པ་ན། དམ་ཚིག་སྡོམ་པ་འཆལ་
བར་འགྱུར། དམན་པའི་གྲོགས་དང་འགྲོགས་པ་ན། མ་རབས་ཞོར་ལས་འབྱུང་
བར་འགྱུར། ཕྱར་གཡེང་ཅན་དང་འགྲོགས་པ་ན། གཡེང་སྐྱོང་བདུད་ཀྱིས་ཁྱེར་བར་
འགྱུར། སྐྱེ་དམན་དག་དང་ཁ་ཡ་ན། དོན་གྱི་སྙིང་པོ་འཆོར་བར་འགྱུར། བསླུ་བྲིད་
ཅན་གྱི་རྗེས་འབྲང་ན། ལྟོས་མེད་ཕྱམ་ལ་ཡར་བར་འགྱུར། རྟག་ཏུ་འཁོར་བ་འཁྲིག་
ཆགས་ན། འཁོར་བའི་སྐྱེ་ཤིང་ཚུགས་པར་འགྱུར། རྒྱུན་དུ་སྡིག་ལ་སྤྱོད་པ་ན། གཏན་
དུ་ཐར་མེད་སྦྱོང་བར་འགྱུར། གཡོ་སྒྱུ་ཅན་གྱི་གྲོགས་བསྟེན་ན། ལས་ཀྱི་མགོ་བོ་
བསྐོར་བར་འགྱུར། མངོན་ལྐོག་སྤྱོད་པ་བབ་བཅོལ་ན། གང་ལྟར་སྦེད་ཀྱང་མངོན་
པར་འགྱུར། བློ་ཕུགས་མོ་ལ་གྲོས་བྱས་ན། ཅི་ལྟར་གསང་ཡང་ཐོས་པར་འགྱུར། ངོ༌
མ་གཉིས་ལ་གཏམ་སྨྲས་ན། མཛའ་མཐུན་ལས་ཀྱིས་ཕྱེ་བར་འགྱུར། རྒྱལ་བའི་བཀའ་
ལ་སྨད་པ་ན། ལྕེ་ལ་དམྱལ་ཞིང་རྨོ་བར་འགྱུར། འཕགས་པའི་ནོར་ལ་རློམ་པ་ན།
ཞུན་མཁར་ནང་དུ་སྦྱོང་བར་འགྱུར། མཆོད་པའི་རྫས་ཆ་འགོམ་པ་ན། དབུལ་ཕོངས་
བསོད་ནམས་དམའ་བར་འགྱུར། གཡུང་དྲུང་བོན་ལ་བློ་ལོག་ན། མུ་སྟེགས་ཕྱིན་ཅི་
ལོག་དང་འགྱུར། དཔོན་གསས་ལྷ་ལ་རྒྱབ་བསྟན་ན། བཀའ་ཡི་ཆད་པ་འབྱུང་བར་
འགྱུར། སྲུང་མ་དག་ལ་ཚོད་ཡོད་ན། ལས་ཀྱི་དབུ་ཡོགས་སྡིག་པར་འགྱུར། གཙང་
སྨེ་མ་ཕྱེད་འདྲེས་པ་ན། འཇིག་རྟེན་ལྷ་རྒོད་འཐུར་བར་འགྱུར། མི་གཙང་ལས་ལ་
སྤྱོད་པ་ན། གཙང་ལྷ་དགུང་ལ་ཡལ་བར་འགྱུར། སྨེ་མནོལ་ཅན་དང་འགྲོགས་པ་ན།
དམེ་མུག་ངན་གྲིབ་ཕོག་པར་འགྱུར། ཉམས་པ་ཅན་དང་ཚོགས་འདྲེས་ན། དབང་པོ་
ཉམས་དང་རྒུད་པར་འགྱུར། དགེ་ལ་འདུན་པའི་གྲོགས་བསྟེན་ན། ཐབས་ཀྱི་ལམ་ལ་
ཚུད་པར་འགྱུར། མཚུངས་པར་སྤྱོད་ལ་མིག་ལྟོས་ན། རྒྱུ་འབྲས་སྤང་བླང་ཤེས་པར་
འགྱུར། ཐེག་པ་དམའ་ནས་ཡས་འཛེག་ན། སྤྱོད་ཚུལ་ཁྲིམས་དང་ལྡན་པར་འགྱུར།
315



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
རྒྱུ་འབྲས་སྤང་བླང་ཞིབ་རྩིས་ན། སྒྲིབ་གཉིས་རྣམ་པར་བྱང་བར་འགྱུར། དགེ་བ་
ཆུང་ནས་བསགས་པ་ན། ཚོགས་གཉིས་ཡོངས་སུ་རྫོགས་པར་འགྱུར། རང་བས་
གཞན་དོན་གཙོར་བྱས་ན། ཅི་སྤྱོད་དགེ་བ་འཕེལ་བར་འགྱུར། དེ་ཕྱིར་དགེ་བ་གཞན་
དོན་བྱ། ཕྱྭ་གཤེན་ལེགས་རྒྱལ་ཐུགས་ལ་ཞོག །སེམས་ཅན་འགྲོ་ལ་སྨིན་པར་མཛོད།
ཅེས་གསུངས་སོ། །ཡང་རྒྱལ་བུས་བཀའ་སྩལ་པ། ཉོན་ཅིག་ཕྱྭ་གཤེན་ལེགས་རྒྱལ་
དང་། འདུས་པའི་འཁོར་རྣམས་རབ་ཏུ་ཉོན། ཐེག་པ་དང་པོ་ཕྱྭ་གཤེན་ལ། འཇུག་
དང་སྤྱོད་དང་རྟོགས་པ་ཡིས། ཁམས་གསུམ་འཁོར་བའི་ས་བསྒྲལ་ནས། མོས་པར་
སྤྱོད་པའི་ས་ལ་གནས། མོས་སྤྱོད་ས་བཞི་ཡར་བརྒལ་ནས། གཡུང་དྲུང་ཐེག་པའི་ས་
ལ་འཛེག །གཡུང་དྲུང་ས་བཅུ་རིམ་བགྲོད་ནས། སྐུ་གསུམ་རྫོགས་པའི་ས་ལ་གནས།
མཐར་ཐུག་ཡོན་ཏན་དེ་ལྟར་ཐོབ། གནས་སྐབས་ཡོན་ཏན་བསམ་ལས་འདས། རང་
བས་གཞན་དོན་གཙོར་བྱེད་ཅིང་། རང་འདོད་ལྡེམ་དགོངས་མ་ཡིན་པར། མ་ནུས་
འགྲོ་བ་ཉམ་ཐག་ལ། སྐད་ཅིག་ཙམ་གྱི་ཞི་བདེ་ཡང་། བསྐལ་པར་བསགས་པའི་
བསོད་ནམས་རྒྱུ། ཚད་ཀྱིས་གཞལ་ཡང་མི་ཕོད་དོ། །སྤྱིར་ཡང་སེམས་ཀྱི་གནས་
ལུགས་དང༌། རྒྱུ་འབྲས་བསགས་ཚུལ་མ་ཤེས་ན། བསྐལ་པར་བསགས་པའི་བསོད་
ནམས་རྒྱུ། ཁོང་ཁྲོ་དྲག་པོ་གཅིག་གིས་འཇོམས། བྱང་ཆུབ་སེམས་ཀྱི་བསྐྱེད་ཚུལ་
དང༌། སེམས་བསྐྱེད་གཞི་མ་ལྡན་པ་ན། བསྐལ་པར་བསོད་ནམས་མ་བསགས་ཀྱང་།
སྐད་ཅིག་འགྲོ་བ་ཞི་བདེ་ཡིན། ཐར་པར་ཐོབ་པའི་འགྲམ་གཞིར་འགྱུར། དེས་ན་
སེམས་བསྐྱེད་དྲག་པོ་ཡིས། ཕྱིར་མི་ལྡོག་པའི་རྒྱུ་རུ་འགྲོ། དོན་དང་ཡོན་ཏན་ཐོབ་
ཚུལ་ལོ། །ལེགས་རྒྱལ་ཐང་པོ་སྤྲུལ་པའི་གཤེན། ཕྱྭ་གཤེན་གཙུག་ཕུད་ངོ་མཚར་
ཅན། ཕྱི་གཤེན་བོན་གྱི་ལས་གཉེར་གཏད། བར་པོ་སོ་བརྒྱད་བདག་ཏུ་བསྐོས། ཅེས་
གསུངས་ནས། ཐེག་པ་དང་པོ་ཕྱྭ་གཤེན་གྱི་བོན་རྣམས་བསྟན་ཏོ། །ལེགས་རྒྱལ་ཐང་
316



མདོ་སྡེ།
ཕྱྭ་གཤེན་ཐེག་པའི་མདོ།
༼ཁ༽
པོ་ལ་སོགས་ཏེ། འཁོར་དུ་གཏོགས་པ་ཐམས་ཅད་ཀྱང༌། བར་པོ་སོ་བརྒྱད་གནས་
མཆོག་ལ། སྐོར་བ་བྱེད་ཅིང་ལྷ་ཕྱག་འཚལ། མཆོད་པ་འབུལ་ཞིང་མེ་ཏོག་འཐོར།
གྲོང་ཁྱེར་ཚད་མེད་ཡངས་པ་ལ། ཕྱྭ་གཤེན་བོན་གྱི་འཁོར་ལོ་བསྐོར། དགའ་སྟོན་
རོལ་མོ་རྒྱ་ཆེན་བགྱིས། འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་
འབར་བའི་མདོ་ལས། རྒྱལ་པོས་བཀའ་ཁྲིམས་སྩལ་པའི་ལེའུ་སྟེ་བདུན་པའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག
317



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་
འབར་བའི་མདོ་ལས་རྒྱལ་བུས་ཐེག་པ་གཉིས་པ་
སྣང་གཤེན་གྱི་བོན་གཏན་ལ་ཕབ་པའི་
མདོ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཝེར་ནི་ཨ་གསལ་སྤུང་རམ་ལམ། གང་ཟག་
མི་ཡི་སྐད་དུ་ན། རྒྱལ་བུས་ཐེག་པ་གཉིས་པ། སྣང་གཤེན་ཕྱི་བོན་གཏན་ལ་ཕབ་པའི་
མདོ། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། ། །
༧ དེའི་ཚེ་དེའི་དུས་ན། རྒྱལ་བུ་སྟོན་པ་གཤེན་རབ་ནི། རྨ་ལོ་དང་གཡུ་ལོ་ལ་
སོགས། འཁོར་རྣམས་དང་ཆས་ནས། རི་གཡུང་དྲུང་དགུ་བརྩེགས་ཀྱི་ནུབ་ཕྱོགས་སུ།
གསས་མཁར་ཁྲི་སྨོན་རྒྱལ་བཞད་ལ། མཆོད་པ་འབུལ་བ་དང་། ཐེག་པ་གཉིས་པ་
སྣང་གཤེན་གྱི་བོན་གཏན་ལ་ཕབ་པར་དགོངས་ནས། གྲོང་ཁྱེར་ཆེན་པོ་ངོ་མཚར་
ལྟད་མོ་ཅན་གྱི་དབུས་དཀྱིལ་དུ་གཤེགས་སོ། །དེའི་ཚེ་སུམ་ཅུ་རྩ་གསུམ་གྱི་གནས།
རྣམ་པར་རྒྱལ་བའི་ཁང་བཟང་གི་ལྷོ་ནུབ། སྲིད་པ་སྐོས་ཀྱི་ཡུལ་ན། སྐོས་རྗེ་དྲང་
རུམ་གྱི་སྲས་པོ། སྣང་ལྡན་གཙུག་ཕུད་ཅེས་བྱ་བ། སྲིད་པ་སྐོས་ཀྱི་ཁྱེའུ་དང་། བུ་མོ་
བརྒྱ་ཐམ་པ་དང་ཆས་ནས། ནམ་མཁའ་ལས་བབས་ཏེ། འོལ་མོ་ལུང་རིང་གི་གསས་
མཁར་ཁྲི་སྨོན་རྒྱལ་བཞད་ཀྱི་སྒོ་དྲུང་དུ་ཕེབས་སོ། །
318



མདོ་སྡེ། །
སྣང་གཤེན་ཐེག་པའི་མདོ།
དེ་ནས་གྲོང་ཁྱེར་ཆེན་པོ་ངོ་མཚར་ལྟད་མོ་ཅན་གྱི་མི་རྣམས་ཀྱིས། རྒྱལ་བུའི་མདུན་
དུ་བསུས་ཤིང་། བདའ་དགུའི་ཞལ་ཟས་སྣ་ཚོགས་དྲངས་སོ། །ཞེ་ས་དང་ཁམས་དྲི་
བྱེད་དོ། །དགའ་བ་དང་སྤྲོ་བ་བྱེད་དོ། །དེ་ནས་ཀྱང་རྒྱལ་བུ་ཤིན་ཏུ་ཐུགས་མཉེས་
པར་མཛད་དོ། །དེའི་ཚེ། སྟེང་གི་ལྷ་དང་། འོག་གི་ཀླུ་དང་། བར་གྱི་མི་དང༌། ལྷ་
མ་ཡིན་དང་། མི་འམ་ཅི་དང་། ལྟོ་འཕྱེ་ཆེན་པོ་དང་། ནམ་མཁའ་ལྡིང་དང་། དྲི་ཟ་
དང་བཅས་པ་རྣམས་ཀྱིས། གསས་མཁར་ཁྲི་སྨོན་རྒྱལ་བཞད་ལ། མཆོད་པ་ཕུལ་ཏེ།
དེ་ཡང་ལྷ་རྫས་ལས་བྱུང་བའི་མཆོད་པ་ནི། ཕུན་སུམ་ཚོགས་པ། མངོན་པར་སྣང་
བ་དང་། ཡོངས་སུ་དག་པ་དང་། དགྱེས་པར་སྤྲོ་བ། དགའ་ཞིང་མགུ་བའི་ཚོགས་
དཔག་ཏུ་མེད་པ་སྟེ། ལ་ལ་ཞིག་ནི་གར་བྱེད་དོ། །ལ་ལ་ཞིག་ནི་རོལ་མོ་བསྒྱུར་རོ། །
ལ་ལ་ཞིག་ནི་མེ་ཏོག་འཐོར་རོ། །ལ་ལ་ཞིག་ནི་སྐུ་ཁྲུས་གསོལ་ལོ། །ལ་ལ་ཞིག་ནི་སྤོས་
མེ་བཏུལ་ལོ། །ལ་ལ་ཞིག་ནི་མར་མེ་འབུལ་ལོ། །ལ་ལ་ཞིག་ནི་སྒྲོན་མེ་འདེགས་སོ། །ལ་
ལ་ཞིག་ནི་ཞལ་ཟས་འབུལ་ལོ། །ལ་ལ་ཞིག་ནི་ཡོན་ཆབ་འབུལ་ལོ། །ལ་ལ་ཞིག་ནི་མེ་
ཏོག་འབུལ་ལོ། །ལ་ལ་ཞིག་ནི་དར་ཕྱར་རོ། །ལ་ལ་ཞིག་ནི་དུང་འབུད་དོ། །ལ་ལ་ཞིག་
ནི་རྔ་བརྡུང་ངོ༌། །ལ་ལ་ཞིག་ནི་གཤང་དཀྲོལ་ལོ། །ལ་ལ་ཞིག་ནི་གླིང་བུ་འབུད་དོ། །
ལ་ལ་ཞིག་ནི་པི་ཝང་དཀྲོལ་ལོ། །ལ་ལ་ཞིག་ནི་ཏམ་བུ་ར་འབུད་དོ། །ལ་ལ་ཞིག་ནི་
གནྡེའི་རྔ་སྒྲ་བརྡུང་ངོ༌། །ལ་ལ་ཞིག་ནི་ཅོང་ཆེན་བརྡུང་ངོ༌། །ལ་ལ་ཞིག་ནི་བིང་ཆེན་
སྒྲིལ་ལོ། །ལ་ལ་ཞིག་ནི་ཅིང་ཆེན་སྒྲོག་གོ །ལ་ལ་ཞིག་ནི་གདུགས་དབུབ་བོ། །ལ་ལ་
ཞིག་ནི་ཕྱེ་མ་ཁྱེར་རོ། །ལ་ལ་ཞིག་ནི་འཕུར་མ་བརླབ་བོ། །ལ་ལ་ཞིག་ནི་རྒྱལ་མཚན་
ཕྱིར་རོ། །ལ་ལ་ཞིག་ནི་རིགས་རྟགས་ཁྱེར་རོ། །ལ་ལ་ཞིག་ནི་བཀྲ་ཤིས་རྫས་བརྒྱད་
འབུལ་ལོ། །ལ་ལ་ཞིག་ནི་རིན་ཆེན་ནོར་བདུན་འབུལ་ལོ། །ལ་ལ་ཞིག་ནི་མ་རྨོས་པའི་
ལོ་ཏོག་འབུལ་ལོ། །ལ་ལ་ཞིག་ནི་བདུད་རྩིའི་མཚོ་མོ་འབུལ་ལོ། །ལ་ལ་ཞིག་ནི་ཨ་བ་
319



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནེ་རུ་འབུལ་ལོ། །ལ་ལ་ཞིག་ནི་ཀ་ར་ཤ་པ་ནི་འབུལ་ལོ། །ལ་ལ་ཞིག་ནི་འབྲུ་བཅུད་ལོ་
ཏོག་འབུལ་ལོ། །ལ་ལ་ཞིག་ནི་རྩི་སྨན་མེ་ཏོག་འབུལ་ལོ། །ལ་ལ་ཞིག་ནི་ཨ་མའི་ཤིང་
ཏོག་འབུལ་ལོ། །ལ་ལ་ཞིག་ནི་གཡུ་ཡི་རྟ་ཕོ་འབུལ་ལོ། །ལ་ལ་ཞིག་ནི་ཤེལ་གྱི་བྱ་ཁྱུང་
འབུལ་ལོ། །ལ་ལ་ཞིག་ནི་དུང་གི་སེང་གེ་འབུལ་ལོ། །ལ་ལ་ཞིག་ནི་གསེར་གྱི་གླང་པོ་
འབུལ་ལོ། །ལ་ལ་ཞིག་ནི་འདོད་འབྱུང་གི་མ་ཧེ་འབུལ་ལོ། །ལ་ལ་ཞིག་ནི་འདོད་ཡོན་
མཆོད་པ་འབུལ་ལོ། །ལ་ལ་ཞིག་ནི་འདོད་དགུ་ལོངས་སྤྱོད་འབུལ་ལོ། །ལ་ལ་ཞིག་ནི་
གླུ་གར་རོལ་མོ་བྱེད་དོ། །ལ་ལ་ཞིག་ནི་ཤོ་ན་བྲོ་གླུ་འཁྲབ་བོ། །ལ་ལ་ཞིག་ནི་ཤོན་དང་
སྒོང་རྡོ་རྩེའོ། །ལ་ལ་ཞིག་ནི་རྫུ་འཕྲུལ་སྣ་ཚོགས་རྩེའོ། །ལ་ལ་ཞིག་ནི་སྒྱུ་མ་གླིང་ཆེན་
རྩེའོ། །དེ་ལྟར་བླ་ན་མེད་པའི་མཆོད་པ་ནམ་མཁའི་སྤྲིན་ཞེས་བྱ་བ། རྒྱལ་བུས་བྱིན་
གྱིས་བརླབས་ཏེ་ཕུལ་བས། ནམ་མཁའ་ལ་གསལ་བའི་འོད་མང་པོ་ཤར་རོ། །བར་
སྣང་ལ་སྙན་པའི་སྒྲ་མང་པོ་གྲགས་སོ། །ས་གཞི་ལ་མཛེས་པའི་མེ་ཏོག་མང་པོ་སྐྱེས་
དེའི་དུས་སུ། རྒྱལ་བུས་སྔོན་གྱི་སངས་རྒྱས་རྣམས་ཀྱི་ཆེ་བའི་ཡོན་ཏན་དང་།
མཛད་པའི་ཕྲིན་ལས་ཐམས་ཅད། རྗེས་སུ་དྲན་པར་མཛད་ནས། དེར་ཚོགས་པ་
རྣམས་ཀྱི་སྒྲིབ་པ་བྱང་ཞིང་ཚོགས་རྫོགས་པ་དང་། ཕྱི་རབས་སེམས་ཅན་རྣམས་ལ་
དཔེར་བསྟན་པའི་ཕྱིར། རྨ་ལོ་གཡུ་ལོ་གཉིས་ཀྱིས་སྐུ་བརྟེན་ནས། འདི་སྐད་ཅེས་
གསུངས་སོ། །ན་མོ་དབྱིངས་ན་བཞུགས་པ་རྒྱལ་བ་འཕགས་པའི་ཚོགས། སངས་
རྒྱས་བོན་དང་གཡུང་དྲུང་སེམས་དཔའ་དང༌། ཅི་སྲིད་རབ་འབྱམས་ཞིང་འདིར་
འགྲོ་འདུལ་བའི། དེ་སྲིད་སྐྱེ་འགྲོ་མ་ལུས་འཚོ་ཞིང་སྐྱོང་། དཔག་ཏུ་མེད་ཅིང་མྱ་
ངན་འདས་པ་དང༌། ཚད་མེད་གྲངས་མེད་རྣམ་པར་བགྲང་བ་ཡིས། མ་འོངས་
འགྲོ་བ་འདུལ་བའི་སངས་རྒྱས་སྟོང་། དུས་འདིར་བདག་ལ་གསན་ཅིང་དགོངས་སུ་
320



མདོ་སྡེ།
སྣང་གཤེན་ཐེག་པའི་མདོ།
༼ཁ༽
གསོལ། བདག་དང་མཐའ་ཡས་སེམས་ཅན་ཐམས་ཅད་ཀྱི། ལུས་ངག་ཡིད་གསུམ་
རྩེ་ཅིག་གུས་པ་ཡིས། ལུས་ཀྱི་ཕྱག་བགྱི་ཡན་ལག་ལྔ་བཅས་འདུད། ངག་གི་ཕྱག་བགྱི་
སྤྲོ་བའི་དབྱངས་དང་སངས། ཡིད་ཀྱི་ཕྱག་བགྱི་དགའ་རབ་མཆོག་ཏུ་བསྐྱེད། ལུས་
དང་ངག་དང་ཡིད་ཀྱི་ཕྱག་འཚལ་བས། ཁྱེད་ཀྱི་ཐུགས་རྗེས་ཀུན་ཀྱང་བཟུང་དུ་
གསོལ། སྟོན་པ་བླ་མེད་རྒྱལ་བ་གཤེན་རབ་མཆོག །གྲངས་མེད་ཚོགས་བསགས་
གྲངས་མེད་སྒྲིབ་པ་སྦྱངས། སྤངས་རྟོགས་མཐར་ཕྱིན་དབྱིངས་སུ་བདེ་བར་གཤེགས།
འོག་མིན་གནས་སུ་མངོན་པར་སངས་རྒྱས་ནས། འགྲོ་ལ་རྣམ་བརྩེས་རྒྱལ་བ་མི་
ལུས་ལེན། རྣམ་པར་སྤྲུལ་པའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་
གཤེན་རབ་མཆོག །བོན་ཉིད་དབྱིངས་ལ་སྐྱེ་བ་མི་མངའ་ཡང༌། བོན་ཅན་མཚན་མ་
འགག་པ་མེད་པའི་ཕྱིར། འགྲོ་བ་རང་མཐུན་ཆ་ལུགས་བསྟན་ཕྱིར་དུ། རིགས་བཟང་
ཁུངས་བཙུན་རྒྱལ་བའི་སྲས་སུ་འཁྲུངས། རྣམ་པར་བཞེས་པའི་ཚོགས་ལ་ཕྱག་འཚལ་
ལོ། །སྟོན་པ་བླ་མེད་རྒྱལ་བ་གཤེན་རབ་མཆོག །གཞོན་ནུ་སྐུ་མཛེས་བལྟ་བས་ཆོག་
མི་ཤེས། སུམ་ཅུའི་མཚན་དཔེ་དྲུག་ཅུའི་གསུང་དབྱངས་ལྡན། ཏིང་འཛིན་བརྒྱད་
ཅུ་ལེགས་པའི་ཡོན་ཏན་རྫོགས། གཟི་བརྗིད་ཟིལ་གནོན་དབང་ལྡན་རྒྱལ་ས་སྐྱོང་།
རྣམ་པར་གནོན་པའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་གཤེན་རབ་
མཆོག །ཕྱོགས་བཅུའི་ཞིང་ཁམས་མཐའ་ཡས་འཇིག་རྟེན་ན། སྐུ་གསུང་ཐུགས་ཀྱི་
པེའུ་ཙེ་མཐའ་ཡས་སྤེལ། ཐམས་ཅད་མཁྱེན་པ་སྟོང་གསུམ་ཁ་ལོ་བསྒྱུར། བསྟན པའི་
མངའ་བདག་སྒྲོན་མེ་རིན་པོ་ཆེ། རྣམ་པར་སྤེལ་བའི་ཚོགས་ལ་ཕྱག་འཚལ་ལོ། །སྟོན་
པ་བླ་མེད་རྒྱལ་བ་གཤེན་རབ་མཆོག །ཅི་སྲིད་རབ་འབྱམས་སྐྱེ་འགྲོ་མ་ལུས་པ། དེ་
སྲིད་འགྲོ་བའི་སྡུག་བསྔལ་སྐྱོབ་པའི་ཕྱིར། ཐུབ་པའི་དབང་པོ་སྤྲུལ་སྐུ་མཐའ་ཡས་
འགྱེད། གང་ལ་གང་འདུལ་དེ་ལ་དེར་སྟོན་པའི། རྣམ་པར་འདྲེན་པའི་ཚོགས་ལ་
321



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཕྱག་འཚལ་ལོ། །སྟོན་པ་བླ་མེད་རྒྱལ་བ་གཤེན་རབ་མཆོག །འགྲོ་ཀུན་དགའ་བདེ་དེ་
བཞིན་ཕན་གདགས་ཕྱིར། རྒྱལ་པོའི་གྲོང་ཁྱེར་ཁབ་ཀྱི་དམ་པ་ནི། སུམ་བརྒྱ་དྲུག་ཅུ་
དགའ་བདེ་དཔལ་འབར་རོལ། འགག་མེད་བྱམས་སེམས་སྙོམས་འཇུག་བདེ་བ་བསྐྱེད།
རྣམ་པར་དགའ་བའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་གཤེན་རབ་
མཆོག ། རབས་ཆད་མ་ནིང་བྱ་བའི་མངལ་བཅག་ཕྱིར། ཐབས་དང་ཤེས་རབ་འགྲོ་
དོན་སྲས་འཁྲུངས་ནས། འཕྲུལ་ངག་བཀའ་ཡི་བསྡུ་བ་གཉེར་གཏད་ཅིང་། རྒྱལ་བའི་
གདུང་རྒྱུད་ཟམ་མ་ཆད་པ་ཡི། རྣམ་པར་སྤྲུལ་པའི་ཚོགས་ལ་ཕྱག་འཚལ་ལོ། །སྟོན་
པ་བླ་མེད་རྒྱལ་བ་གཤེན་རབ་མཆོག །བདུད་བཞི་དགྲ་བཅོམ་ཉོན་མོངས་ཟག་པ་
ཟད། ཞི་བ་ཆགས་བྲལ་ལྷམ་མེ་ལྷན་ནེའི་སྐུ། གཡོ་མེད་ངང་ལ་གཡོ་བ་ཡེ་ཤེས་རྩལ།
ཕྲིན་ལས་རྣམ་བཞི་བདུད་བཞི་རང་སར་གཞོམ། རྣམ་པར་འཇོམས་པའི་ཚོགས་ལ་
ཕྱག་འཚལ་ལོ། །སྟོན་པ་བླ་མེད་རྒྱལ་བ་གཤེན་རབ་མཆོག ། འཁོར་ལོ་བསྒྱུར་རྒྱལ་
ཞིང་ཁམས་མཐའ་ཡས་ལ། སྐུ་གསུང་ཐུགས་དང་ཡོན་ཏན་ཕྲིན་ལས་ཀྱིས། རྣམ་
པར་བགོད་པ་མཐའ་དག་རྫོགས་མཛད་ཅིང་། བསྟན་པ་རྣམ་གསུམ་རྗེས་སུ་
བཞག་པ་ཡི། རྣམ་པར་རྒྱལ་བའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་
གཤེན་རབ་མཆོག །སྐྱེ་རྒ་ན་འཆི་ཆུ་བོ་བཞི་ལ་གཟིགས། ཆགས་བྲལ་སྒྱུ་མ་ལྟ་བུའི་
ཏིང་འཛིན་གྱིས། འཁོར་བའི་ལས་ལ་ཁྱིམ་སྤང་རབ་ཏུ་བྱུང༌། དག་པ་དཀའ་ཐུབ་
བཟོད་པ་སྲན་དང་བཅས། རྣམ་པར་འདུལ་བའི་ཚོགས་ལ་ཕྱག་འཚལ་ལོ། །སྟོན་
པ་བླ་མེད་རྒྱལ་བ་གཤེན་རབ་མཆོག །འཁོར་དང་ཟང་ཟིང་རྒྱལ་གྱི་ཆེ་བ་སྤངས།
དབེན་པའི་གནས་སུ་རི་ཁྲོད་དགོན་པ་མཛད། བརྩོན་འགྲུས་ཉེར་ལེན་མི་གཡོ་
བསམ་གཏན་བསྒོམས། སྐད་ཅིག་ཡེང་མེད་མཉམ་པའི་དོན་ལ་གནས། རྣམ་པར་
དབེན་པའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་གཤེན་རབ་མཆོག །
322



མདོ་སྡེ།
སྣང་གཤེན་ཐེག་པའི་མདོ།
རྒྱལ་བའི་གསུང་དོན་བདུད་རྩི་རྒྱ་མཚོ་ལ། ཟད་པ་མེད་ཅིང་འབྲི་བ་མེད་པ་རྣམས།
ལྷ་ཀླུ་མི་གསུམ་བཀའ་ཡི་སློབ་མ་རྣམས། བསྟན་པའི་གཉེར་གཏད་སྐོས་པ་མཐར་
ཕྱིན་པ། རྣམ་པར་མཛད་པའི་ཚོགས་ལ་ཕྱག་འཚལ་ལོ། །སྟོན་པ་བླ་མེད་རྒྱལ་བ་
གཤེན་རབ་མཆོག །མི་རྟག་དཔེར་བསྟན་རྟག་པ་སུན་དབྱུང་ཕྱིར། སྐུ་ལུས་མི་རྟག་
མྱ་ངན་འདས་ཚུལ་བསྟན། ཡང་དག་གྲུབ་པ་གཤེན་གྱི་གནས་སུ་གཤེགས། མྱ་ངན་
འདས་པའི་འདས་པ་ཆེན་པོ་ཐོབ། སྤྲོས་བྲལ་མི་གཡོ་བོན་ཉིད་དབྱིངས་ན་བཞུགས།
རྣམ་པར་གྲུབ་པའི་ཚོགས་ལ་ཕྱག་འཚལ་ལོ། །ཅི་སྲིད་རབ་འབྱམས་མཆོད་ཡོན་
ཁྱོད་ལ་འབུལ། སྡིག་པ་མི་དགེའི་ལས་རྣམས་སོ་སོར་བཤགས། དགེ་བ་ཀུན་གྱི་རྗེས་
སུ་འབྲང་བར་བགྱི། ཡི་རང་བོན་གྱི་འཁོར་ལོ་བསྐོར་བར་བགྱི། མྱ་ངན་མི་འདའ་
བཞུགས་པར་གསོལ་བ་འདེབས། ཐུགས་རྗེས་བཏང་བྲལ་མེད་པར་བཟུང་དུ་གསོལ།
དགེ་བ་ཅི་བགྱིས་བོན་ཉིད་དབྱིངས་སུ་བསྔོ། ཡང་དག་ཐར་པའི་ལམ་ལ་འཁོད་པར་
སྨོན། དགེ་བ་སྟོབས་ཆེན་དེའི་མཐུ་དང་དཔལ། སངས་རྒྱས་སེམས་དཔའ་རྣམས་ཀྱི་
བྱིན་རླབས་ཀྱིས། བདག་གིས་སྨོན་ལམ་ཅི་ལྟར་བཏབ་པ་བཞིན། དོན་དེ་ཁོ་ན་ཉིད་
དུ་འགྲུབ་པར་ཤོག །ཅེས་གསུངས་ནས། གསས་མཁར་ལ་ཕྱག་འཚལ་ཞིང་། མཆོད་
པ་ཕུལ་བས། འཇིག་རྟེན་གྱི་ཁམས་ཀྱང་། གཡོ་འོ་རབ་ཏུ་གཡོའོ། །འགུལ་ལོ་རབ་
ཏུ་འགུལ་ལོ། །འུར་རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་
ཆེམ་མོ། །མེར་རོ་རབ་ཏུ་མེར་རོ། །ལྡེག་གོ་རབ་ཏུ་ལྡེག་གོ །ནམ་མཁའ་ལས་གསལ་
བའི་འོད་མང་པོ་ཤར་རོ། །བར་སྣང་ལས་སྙན་པའི་སྒྲ་མང་པོ་གྲགས་སོ། །ས་གཞི་
ལས་མཛེས་པའི་མེ་ཏོག་མང་པོ་སྐྱེས་སོ། །དེར་ཚོགས་པ་རྣམས་ལས་ཤིན་ཏུ་གྲངས་
མང་བ་ཞིག །གཟུགས་ཀྱི་ཕུང་པོ་རྡུལ་ཕྲ་རབ་ཀྱི་ཆར་དུ་ལྷག་ནས། ནམ་མཁའ་ལ་
གཞའ་ཚོན་གྱི་འོད་དུ་འཕྲོས་ཏེ། སངས་རྒྱས་ནས་སོང་ངོ༌། །སླད་ན་ལུས་པ་རྣམས་
323



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནི་ཤིན་ཏུ་ཡང་སྤྲོ་བ་སྐྱེས་ནས། རྒྱལ་བུ་ལ་མཆོད་པ་ལུགས་བཞིན་དུ་ཕུལ་ཏོ། །
དེ་ནས་ཡང་དེའི་ཚེ། རྒྱལ་བུ་ནི་གསས་མཁར་ཁྲི་སྨོན་རྒྱལ་བཞད་ཀྱི་ནང་དུ་བྱོན་
ནས། པདྨའི་གདན་ལ། འཁོར་དུ་གཏོགས་པ་རྣམས་དང་ཐབས་ཅིག་ཏུ་བཞུགས་
སོ། །དེ་ཡང་རིགས་ཀྱི་བུ་ཚེ་དང་ལྡན་པ་སྲས་བུ་རྨ་ལོ་དང་ཐབས་ཅིག་ཏུ་བཞུགས་
སོ། །རིགས་ཀྱི་བུ་ཚེ་དང་ལྡན་པ་སྲས་བུ་གཡུ་ལོ་དང་ཐབས་ཅིག་ཏུ་བཞུགས་
སོ། །རིགས་ཀྱི་བུ་ཚེ་དང་ལྡན་པ་སྣང་ལྡན་གཙུག་ཕུད་དང་ཐབས་ཅིག་ཏུ་བཞུགས་
སོ། །རིགས་ཀྱི་བུ་ཚེ་དང་ལྡན་པ་ལྷ་སྲས་ཡིད་བཞིན་གཞོན་ནུ་དང་ཐབས་ཅིག་ཏུ་
བཞུགས་སོ། །རིགས་ཀྱི་བུ་ཚེ་དང་ལྡན་པ་ཕྱྭ་སྲས་ལེགས་གྲུབ་དང་ཐབས་ཅིག་ཏུ་
བཞུགས་སོ། །རིགས་ཀྱི་བུ་ཚེ་དང་ལྡན་པ་དཔའ་བོ་དཔལ་ཐོག་དང་ཐབས་ཅིག་ཏུ་
བཞུགས་སོ། །རིགས་ཀྱི་བུ་ཚེ་དང་ལྡན་པ་དཔལ་གྱི་དབང་ཕྱུག་དང་ཐབས་ཅིག་
ཏུ་བཞུགས་སོ། །རིགས་ཀྱི་བུ་ཚེ་དང་ལྡན་པ་ཁྲི་ཤེས་འཁོར་ལོ་དང་ཐབས་ཅིག་ཏུ་
བཞུགས་སོ། །རིགས་ཀྱི་བུ་ཚེ་དང་ལྡན་པ་བྲམ་ཟེའི་བུ་སད་ཏིང་ས་ར་དང་ཐབས་
ཅིག་ཏུ་བཞུགས་སོ། །རིགས་ཀྱི་བུ་ཚེ་དང་ལྡན་པ་དམངས་རིགས་འདུན་པ་ཀུན་ལྡན་
དང་ཐབས་ཅིག་ཏུ་བཞུགས་སོ། །རིགས་ཀྱི་བུ་ཚེ་དང་ལྡན་པ་ཀླུ་སྲས་ནོར་འཛིན་དང་
ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་དང་ལྡན་མ་ལྷ་མོ་བཀྲ་ཤིས་མ་དང་
ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་དང་ལྡན་མ་བྲམ་ཟེའི་བུ་མོ་གཙང་
མཛེས་མ་དང་ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་དང་ལྡན་མ་ལྷ་མོ་འོད་
ལྡན་ཉི་མ་དང་ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་དང་ལྡན་མ་ཀླུ་མོ་པདྨ་
གཟི་མཛེས་མ་དང་ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་དང་ལྡན་མ་མི་
མོ་དབང་འབར་ལེགས་སྒྲོན་མ་དང་ཐབས་ཅིག་ཏུ་བཞུགས་སོ། །རིགས་ཀྱི་བུ་མོ་ཚེ་
དང་ལྡན་མ་བཀྲ་ཤིས་ལྷ་མོ་དང་ཐབས་ཅིག་ཏུ་བཞུགས་སོ། །གཞན་ཡང་རྒྱལ་བུའི་
324



མདོ་སྡེ།
སྣང་གཤེན་ཐེག་པའི་མདོ།
འཁོར་དབུ་མ་རུ་དམ་བཅས་ཤིང་ནམ་མཁའ་ལས་བབས་པའི། དབལ་བོན་རུམ་པོ་
དང་ཐབས་ཅིག་ཏུ་བཞུགས་སོ། །ཡོག་བོན་གཏོ་རྒྱལ་དང་ཐབས་ཅིག་ཏུ་བཞུགས་
སོ། །ཁྲིན་བོན་ཕྱ་སངས་དང་ཐབས་ཅིག་ཏུ་བཞུགས་སོ། །གཉེར་བོན་གཏོ་ཆེན་
དང་ཐབས་ཅིག་ཏུ་བཞུགས་སོ། །འོ་བོན་འབྲང་གཟུ་དང་ཐབས་ཅིག་ཏུ་བཞུགས་
སོ། །འཚམས་བོན་ཡོ་ཁྲུན་དང་ཐབས་ཅིག་ཏུ་བཞུགས་སོ། །དམུ་བོན་ཡེའུ་ཏན་དང་
ཐབས་ཅིག་ཏུ་བཞུགས་སོ། །བདུད་བོན་ཆུ་ལྕགས་དང་ཐབས་ཅིག་ཏུ་བཞུགས་སོ། །
བཙན་བོན་མཚལ་ལྕགས་དང་ཐབས་ཅིག་ཏུ་བཞུགས་སོ། །སྲིད་བོན་དམུ་ཆོ་དང་
ཐབས་ཅིག་ཏུ་བཞུགས་སོ། །སྐོས་བོན་གཙུག་སྲས་དང་ཐབས་ཅིག་ཏུ་བཞུགས་སོ། །
ཕྱྭ་བོན་ཐེའུ་ལེགས་དང་ཐབས་ཅིག་ཏུ་བཞུགས་སོ། །ལྷ་བོན་ཐོད་དཀར་དང་ཐབས་
ཅིག་ཏུ་བཞུགས་སོ། །གཞན་ཡང་ཟླ་བོན་ཚེས་པ་གྱེལ་བ་དང་ཐབས་ཅིག་ཏུ་བཞུགས་
སོ། །ཉི་བོན་དྲང་མ་ཡོ་བཞུར་དང་ཐབས་ཅིག་ཏུ་བཞུགས་སོ། །སྐར་བོན་ཚེས་གུ་
གདང་བཀྲ་དང་ཐབས་ཅིག་ཏུ་བཞུགས་སོ། །སྤྲིན་བོན་བ་ཐུལ་སྐྱོལ་པོ་དང་ཐབས་
ཅིག་ཏུ་བཞུགས་སོ། །གཞའ་བོན་གུ་གཏང་གྱིམ་བུ་དང་ཐབས་ཅིག་ཏུ་བཞུགས་སོ། །
དལ་བོན་དབུ་དཀར་དང་ཐབས་ཅིག་ཏུ་བཞུགས་སོ། །ཟེར་བོན་གདང་སྙན་དང་
ཐབས་ཅིག་ཏུ་བཞུགས་སོ། །ལོ་བོན་གཏོ་ཆེན་དང་ཐབས་ཅིག་ཏུ་བཞུགས་སོ། །རྫི་
བོ་ངང་དྲུག་ཕ་སང་དང་ཐབས་ཅིག་ཏུ་བཞུགས་སོ། །གཞན་ཡང་ཀླུ་བོན་དབྱར་
སྙན་གྱིམ་བུ་དང་ཐབས་ཅིག་ཏུ་བཞུགས་སོ། །གཉན་བོན་ཐང་ཐང་ཁྲོལ་བ་དང་
ཐབས་ཅིག་ཏུ་བཞུགས་སོ། །རྒྱལ་བོན་བང་སོ་ཐོད་རྗེ་དང་ཐབས་ཅིག་ཏུ་བཞུགས་
སོ། །སྨན་བོན་འབྲིམ་ཏང་སྣར་བ་དང་ཐབས་ཅིག་ཏུ་བཞུགས་སོ། །གཟེད་བོན་ལ་ཚ་
ཁུག་པ་དང་ཐབས་ཅིག་ཏུ་བཞུགས་སོ། །སྲི་བོན་ཡ་ངལ་གྱིམ་གོང་དང་ཐབས་ཅིག་
ཏུ་བཞུགས་སོ། །འདྲེ་བོན་གླུ་བོན་གྱེར་མཁས་དང་ཐབས་ཅིག་ཏུ་བཞུགས་སོ། །སྲིན་
325



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བོན་མི་འཕེན་ཕེའུར་དང་ཐབས་ཅིག་ཏུ་བཞུགས་སོ། །བྱུར་བོན་སྣ་བོན་ལི་བྱིན་དང་
ཐབས་ཅིག་ཏུ་བཞུགས་སོ། །གཤིན་རྗེའི་བོན་པོ་གཏོ་བོན་བྱོན་ཁྲི་དང་ཐབས་ཅིག་ཏུ་
བཞུགས་སོ། །ཆུད་ཀྱི་བོན་པོ་ཐར་བོན་གྲུ་སྐྱོལ་དང་ཐབས་ཅིག་ཏུ་བཞུགས་སོ། །
དེ་ལ་ཡང་འཁོར་རྣམས་ཀྱི་ནང་ནས་དབལ་བོན་རུམ་པོས་རྒྱལ་བུ་ལ་སོགས་པ།
རྒྱལ་བུ་སྟོན་པ་གཤེན་རབ་ལགས། བདག་ཅག་རྣམས་ནི་སྟོན་པ་རི་རབ་ཀྱི་རྩེ་ལ་
བྱོན་ནས། ལྷ་མཐུ་ཆེན་རྣམས་དམ་ལ་བཏགས་ནས། བསྟན་པ་སྲུང་བར་དབང་
བསྐུར་བའི་དུས་སུ། བདག་ཅག་རྣམས་ནི་འཁོར་གྱི་དམ་པ་འབྲིང་པོར་དམ་བཅས་
པ་ལགས་ཤིང་། ད་ལྟ་ཡང་སྟོན་པའི་སྐུ་མི་ཡུལ་དུ་འཁྲུངས་ནས། འོལ་མོ་ལུང་རིང་
དུ་ཕེབས་ཏེ། སྐུ་མཚན་བརྟག་པའི་དུས་དང་། རྒྱལ་སར་ཕྱུང་པའི་དུས་ན། གསས་
མཁར་ཤམ་པོ་ལྷ་རྩེ་ལ་མཆོད་པ་འབུལ་བའི་དུས་སུ། སྔོན་གྱི་ཕྱི་མེས་དང་། ཡབ་
ཡུམ་དང་། སྟེང་གི་ལྷ་དང་། འོག་གི་ཀླུ་དང་། བར་གྱི་མི་རྣམས་ལ། འདི་ཙམ་ཞིག་
སངས་རྒྱས་ཏེ་སོང་ངོ༌། །བདག་ཅག་རྣམས་ད་རུང་སངས་མ་རྒྱས་པ་ཅིའི་ཕྱིར་ལགས།
རྒྱལ་བུ་ལགས། འདི་འདྲ་ན་ལས་ལ་ཡང་དགེ་སྡིག་མེད་དོ། །ཚེ་ལ་ཡང་སྔ་ཕྱི་མེད་དོ།
གནས་ལ་ཡང་མཐོ་དམན་མེད་དོ། །ཞེས་གསོལ་པས། །
ཡང་རྒྱལ་བུས་བཀའ་སྩལ་པ། རིགས་ཀྱི་བུ་ཚེ་དང་ལྡན་པ་རྣམས། དེ་ནི་འདི་ལྟ་
སྟེ། སངས་རྒྱས་པ་རྣམས་ནི་སྔོན་སྟོན་པ་གཏོ་རྒྱལ་ཡེ་མཁྱེན་གྱི་བསྟན་པ་རྗེས་བཞག་
ལ་མཛད་པ་རྣམས་དང་། ད་ལྟ་ཡང་བདག་གི་བསྟན་པ་ལ། ལྷ་ཀླུ་མི་གསུམ་གྱི་
སེམས་ཅན་རྣམས། སྔོན་ནས་སྒྲིབ་པ་སྦྱངས་པས། ད་ལྟ་བདག་གི་ཞལ་མཐོང་མ་
ཐག་ཏུ། ལས་དང་རྐྱེན་དུ་འཛོམ་ནས་སངས་རྒྱས་པ་ལགས་སོ། །ཁྱེད་རྣམས་སངས་
མ་རྒྱས་པ་ནི་སྔོན་ནས་སྒྲིབ་སྦྱངས་ཚོགས་གཉིས་རྫོགས་ནས་སངས་རྒྱས་པའི་རྒྱུ་ཡིན་
ཀྱང་། བདག་གི་བསྟན་པ་མ་རྫོགས་བར་དུ། གཡེན་ཁམས་འདུལ་བའི་སྟོན་པ་ལ་
326



མདོ་སྡེ།
སྣང་གཤེན་ཐེག་པའི་མདོ།
གནས་དགོས་པ་ཡིན་ཞིང་། ནམ་ཞིག་བསྟན་པ་རྫོགས་ནས། བདག་གཞན་གྱི་དོན་
གྲུབ་ནས། སངས་རྒྱས་ཏེ་དབྱིངས་སུ་འཁོད་པའི་རྒྱུ་ལགས་སོ། །དེ་སྐད་ཅེས་བཀའ་
བསྩལ་ཏོ། །
དེ་ལ་ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། བདག་ཅག་གཡེན་
ཁམས་འདུལ་བའི་བོན་པོ་རྣམས། ཉིད་ཀྱི་བསྟན་པའི་དོན་ལ་གནས་དགོས་ན།
གསས་མཁར་སུམ་བརྒྱ་དྲུག་ཅུའི་ནང་ནས་ཀྱང༌། ངེས་ཚིག་བདེན་པའི་བོན་གཅིག་
བསྟན་དུ་གསོལ། ཞེས་ཞུས་སོ། །དེ་ལ་རྒྱལ་བུས་བཀའ་སྩལ་པ། དབལ་བོན་རུམ་
པོ་ལ་སོགས་ཏེ། གཡེན་ཁམས་འདུལ་བའི་བོན་པོ་རྣམས། དབང་པོ་འབྲིང་དུ་
ཁྱོད་འདུག་པས། སྲིད་པ་རྒྱུད་ཀྱི་བོན་བསྟན་གྱི། གཡའ་རི་གངས་བྲག་བདག་ཏུ་
སྐོས། སྲིད་ནི་ཐམས་ཅད་སྲིད་པས་སྲིད། རྒྱུད་ནི་མ་ལུས་འབྱུང་བས་རྒྱུད། སྲིད་པ་
རྣམ་པ་གསུམ་ཡིན་ཏེ། ཡེ་སྲིད་སྲིད་པ་དབྱིངས་ལས་བྱུང༌། མ་སྲིད་སྲིད་པ་མཁའ་
ལས་བྱུང་། རྒྱུ་མཐུན་སྲིད་པ་ཀློང་ལས་བྱུང་། ཡེ་སྲིད་ཐོག་མ་ཐ་མ་མེད། མ་སྲིད་
མི་འགག་མཚན་མ་མེད། རྒྱུ་མཐུན་རང་བཞིན་མ་གྲུབ་མེད། རྒྱུད་ནི་ཕྱི་རྒྱུད་ནང་
རྒྱུད་དང་། གསང་རྒྱུད་ཡང་གསང་རྒྱུད་དང་བཞི། ཕྱི་རྒྱུད་བསྐལ་པ་ཆགས་འཇིག་
དང་། ནང་རྒྱུད་སྲིད་པ་སྟོང་རྩིས་དང་། གསང་རྒྱུད་འབྱུང་བའི་རྟེན་འབྲེལ་དང༌།
ཡང་གསང་གསས་མཁར་སྒོ་དགུའོ། །མཁས་པར་བསླབ་ཅིང་ལེགས་པར་གཞིག །
འདྲིས་པར་བྱས་ལ་དམ་པར་འཛིན། བསྐལ་པའི་ཆགས་འཇིག་མ་ཤེས་ན། རྟག་པའི་
ལྟ་བ་རང་ཁ་མ། སྲིད་པའི་གྲོལ་ཕུགས་མ་ཤེས་ན། རྨོངས་པ་མགོ་འཁོར་རང་ཁ་
མ། འབྱུང་བའི་རྟེན་འབྲེལ་མ་ཤེས་ན། གཟུ་ལུམ་སྤྱོད་པ་རང་ཁ་མ། གསས་མཁར་
སྒོ་དགུ་མ་ཤེས་ན། གཟུངས་སོ་འཛིན་མེད་རང་ཁ་མ། རྒྱུད་གྱི་ཁོག་ཆེན་མ་ཁྲོལ་ན།
གདགས་སྒོ་དག་ལ་མིང་མི་ཐོག །གོ་བའི་ལམ་ལ་དོན་མི་རྙེད། དེ་ཕྱིར་སྲིད་པ་རྒྱུད་
327



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཀྱི་བོན། མ་བརྗེད་ཐུགས་ཀྱི་དཀྱིལ་དུ་ཞོག །ཅེས་གསུངས་ནས། བར་སྣང་གཡའ་
རིའི་བདག་ཏུ་བསྐོས། གཡེན་ཁམས་འདུལ་བའི་བོན་པོ་ཡང་། བར་སྣང་གཡའ་
རིའི་གླིང་ཁམས་ན། རང་རང་བརྩིགས་པའི་གསས་མཁར་ལ། སྐོར་བ་བྱེད་ཅིང་ལྷ་
ཕྱག་འཚལ། མེ་ཏོག་འཐོར་ཞིང་མཆོད་པ་འབུལ། འཁོར་བའི་སེམས་ཅན་མང་པོ་ལ།
སྲིད་པ་རྒྱུད་ཀྱི་བོན་བསྟན་ནོ། །
༧ དེ་ནས་ཀྱང་དེའི་ཚེ་འཁོར་གྱི་ནང་ནས། ལྷའི་བུ་སྣང་ལྡན་གཙུག་ཕུད་ཀྱིས། ལྷ་
མདའ་སྒྲོ་དཀར་གྱི་མགུལ་དུ། རིན་པོ་ཆེ་སྣ་ལྔ་དང་། དར་དཀར་པོ་བཏགས་ནས་
ཕུལ་ཏེ། སྟོན་པ་ལ་གསོལ་པ། སྟོན་པའི་སྒྲོན་མ་འགྲོ་བའི་དཔལ་དང་མགོན། རྒྱལ་
བུ་དམ་པ་ལྷ་མིས་མཆོད་འོས་ལགས། གཡུང་དྲུང་བོན་ལ་རྒྱ་ཆེ་གྲངས་མང་ཡང་།
ཐུགས་ཀྱི་དཀྱིལ་ནས་བདེན་པའི་བཅུད་ཕྱུང་ལ། བདག་ཅག་འཁོར་རྣམས་ཀུན་
ལ་བཤད་དུ་གསོལ། ཞེས་གསོལ་ཏོ། །དེ་ལ་རྒྱལ་བུས་ཞལ་འཛུམ་པར་མཛད་དེ་
གསུངས་པ། ཉོན་ཅིག་སྣང་ལྡན་གཙུག་ཕུད་ལ་སོགས་འཁོར། ཞུས་པའི་དོན་དེ་
སྐབས་ལ་རན་གྱིས་ཕོག །གཡུང་དྲུང་བོན་ལ་རྒྱ་ཆེ་གྲངས་མང་ཡང་། མདོ་རུ་བསྡུ་
ན་ཐེག་པ་རིམ་དགུར་འདུས། ལྟ་བ་ཡས་ཕུབ་སྤྱོད་པ་མས་ཡར་འཛེག །མཐར་ནི་
དོན་དམ་ཐིག་ལེ་གཅིག་ལ་བསྡུད། ཀུན་གཞི་བྱང་ཆུབ་སེམས་ཀྱི་ཀློང་དུ་ངེས། འོན་
ཀྱང་སེམས་ཅན་འདུལ་བའི་ཐབས་བསྟན་པ། བདག་ཀྱང་བོན་སྒོ་རིམ་པ་འཆད་
ཚུལ་ལ། མི་ལོ་བརྒྱ་ལོན་གཤེན་ལོ་གཅིག་ལོན་ན། ཐེག་པ་དང་པོ་ཕྱྭ་གཤེན་འཆད་
པར་བྱས། ལེགས་རྒྱལ་ཐང་པོ་ཉིད་ལ་གཉེར་དུ་གཏད། ཕོ་བྲང་བར་པོ་སོ་བརྒྱད་
བདག་ཏུ་བསྐོས། གྲོང་ཁྱེར་ཡངས་པ་ཅན་དུ་བོན་འཁོར་བསྐོར། ད་ལྟའི་སྐབས་
འདིར་གཤེན་ལོ་གཉིས་ལོན་ནས། ཐེག་པ་གཉིས་པ་སྣང་གཤེན་འཆད་པར་བྱེད།
སྤྱིར་ནི་འགྲོ་བ་གང་ལ་གང་འདུལ་ལ། གཙང་སྨེ་བླང་དོར་རྟོག་པ་སེལ་བྱེད་ཅིང་།
328



མདོ་སྡེ།
སྣང་གཤེན་ཐེག་པའི་མདོ།
འདྲེ་དགུ་སྐྱས་འདེབས་སྲི་བཅུ་ཐུར་དུ་གནོན། མཉམ་གཉིས་གོ་བསོར་མཚུངས་
གཉིས་སྐྱིན་དང་གདམ། ཕྱ་སྲས་བཞེན་འདེབས་སྲིད་པའི་དལ་ཁ་གནོན། ལྷ་ལ་ཡོན་
འབུལ་བགེགས་ལ་གླུད་ཀྱང་གཏོང་། གཅོང་བརྒྱད་སྐད་ཀྱིས་གཏང་རག་སྙན་པར་
འབུལ། ལྷ་མི་བརྡ་སྤྲོད་འདྲེ་སྲིན་གླུད་ཀྱིས་སྐོང་། ཚེ་སྲིང་དཔལ་སྐྱེད་སྲོག་འཚོ་དམུ་
དག་འཛིན། འགྲོ་ལ་ཕན་བདེ་སྟེར་ཞིང་བདེ་བ་བསྐྱེད། རབ་ལ་འདོད་མེད་གཞན་
ལ་ཕན་སེམས་ཀྱི། ལུས་སྲོག་ཡན་ཆད་དེ་རུ་སོང་ན་ཡང་། དོན་ལ་མི་གཡོ་འཇུག་
སྒོའི་ཡན་ལག་ཡིན། སྣང་གཤེན་གཙུག་ཕུད་ཐུགས་ཀྱི་དཀྱིལ་དུ་ཞོག །ཅེས་གསུངས་
དེ་ལ་ཡང་གསོལ་པ། རྒྱལ་བུ་སྟོན་པ་གཤེན་རབ་མི་བོ་ལགས། གཡུང་དྲུང་བོན་
ལ་རྒྱ་ཆེ་གྲངས་མང་ཡང་། མདོར་བསྡུས་ཐེག་པ་རིམ་དགུ་གསུངས་པ་ཡི། སྤྱི་ཡི་
སྡེ་དང་སྒོས་ཀྱི་བྱེ་བྲག་གི། རྣམ་གྲངས་ངེས་པར་བརྗོད་ན་དུ་མཆིས་སམ། སྤྱོད་
དང་འཇུག་པའི་མཚན་ཉིད་ཅི་ལྟར་ལགས། ཐ་མ་དོན་དང་ཡོན་ཏན་ཅི་ལྟར་འཐོབ།།
བདག་ཅག་འཁོར་རྣམས་ཀུན་ལ་བཤད་དུ་གསོལ། ཞེས་ཞུས་སོ། །དེ་ལ་སྟོན་པས་
བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་ཉོན། སྣང་གཤེན་ཐེག་པའི་བོན་
སྒོ་ལ། སྤྱི་རུ་རྣམ་པ་བཞི་ཡིན་ཏེ། ཆབ་ནག་ཆུ་བོ་སེལ་གྱི་སྒོ། ཆབ་དཀར་འདྲེ་
དང་སྲི་ཡི་སྒོ། འཕན་ཡུལ་མཉམ་བརྗེ་གླུད་ཀྱི་སྒོ། དཔོན་གསས་ཕྱ་གཉན་གཏོ་ཡི་
སྒོ། དེ་ལྟར་གྱེར་སྒོ་བཞི་ལས་སུ། གཅོང་བརྒྱད་སྐད་ཀྱི་བརྡ་སྤྲད་ནས། ཚུལ་དང་
ལུགས་བཞིན་སྤྱད་པ་ན། སྣང་ནི་སྣང་ཞིང་སྲིད་པས་སྣང་། གཤེན་ནི་དེ་དག་འདུལ་
བས་གཤེན། སྣང་གཤེན་ཐེག་པའི་བོན་སྒོ་ཡིས། འགྲོ་བའི་ཁ་ལོ་བསྒྱུར་བའོ། །སྣང་
གཤེན་གཙུག་ཕུད་ཐུགས་ལ་ཞོག །ཅེས་གསུངས་སོ། །དེ་ལ་ཡང་གསོལ་པ། ཐམས་
ཅད་མཁྱེན་པའི་སྟོན་པ་ལགས། དེ་ལྟར་སྣང་གཤེན་ཐེག་པ་ལས། གྱེར་སྒོ་བཞི་རུ་
329



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གསུངས་པ་ལ། དེ་ཡི་དབྱེ་བ་ཅི་ལྟར་ལགས། དེ་ལ་གཅོང་བརྒྱད་སྐད་སྦྱོང་ན། སྐད་
ཀྱི་རྣམ་གྲངས་ཅི་ལྟར་ལགས། བདག་ཅག་རིག་པའི་བློ་རྩལ་ཞན། ཞིབ་ཏུ་དབྱེ་ནས་
བཀའ་སྩལ་འཚལ། ཞེས་གསོལ་ཏོ། །
༧ དེ་ལ་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་དང་། འདུས་
པའི་འཁོར་རྣམས་ཐམས་ཅད་ཀུན། མ་ཡེངས་དབང་པོ་བརྟན་པར་ཉོན། སྣང་
གཤེན་ཐེག་པའི་བོན་སྒོ་ལ། ཐོག་མར་ཆབ་ནག་སེལ་གྱི་སྒོ། དེ་ལ་རྣམ་པ་བཞི་ཡིན་
ཏེ། ཆབ་ནག་ཆུ་བོ་གཞུང་ཆེན་ལ། སྨྲང་རྒྱུད་ཆུ་བཞིར་གྱེས་པ་སྟེ། ཟད་པ་མེད་པ་
རྒྱ་མཚོ་འདྲ། རྒྱུན་ཆད་མེད་པ་ཆུ་བོ་འདྲ། འགྲོ་ལ་ཕན་པ་ཆར་པ་འདྲ། གར་བསྒྱུར་
བདེ་བ་ཆུ་བྲན་འདྲ། སྐྱེ་འགྲོ་གསོ་བ་ལུ་མ་འདྲ། འཕེལ་ཁ་ཆུ་བོ་འབྲུག་པ་འདྲ། ཡག་
པ་ལོ་ཏོག་ཡག་པ་འདྲ། སྲིད་པ་སྨྲང་ཆེན་སེལ་གྱི་གཞུང༌། ཐུགས་ཀར་གཉེན་པོ་ལྷ་
ཡི་གཞུང་། སྒྲ་བླ་ཝེར་མ་དཔའ་ཁྲོམ་གཞུང་། སྲིད་པ་མི་བུ་རྒྱུད་ཀྱི་གཞུང་། དེ་ཆབ་
ནག་ཆུ་བོ་གཞུང་བཞི་ཡིན། དེ་ལ་སོ་སོར་གྱེས་པ་སྟེ། སེལ་ལ་རྣམ་པ་བཅུ་གཉིས་ཏེ།
རྩ་དཀར་འཕེལ་བའི་ཡར་སེལ་བཞི། རྩ་ནག་འགྲིབ་པའི་མར་སེལ་བཞི། མཉམ་
གཉིས་བསལ་བའི་བར་སེལ་བཞི། རྩ་དཀར་འཕེལ་བའི་ཡར་སེལ་ལ། གང་ལ་གང་
འདུལ་བོན་ཡིན་པའི། སེམས་ཅན་བློ་ངོས་གསུམ་དང་སྦྱར། རྨང་ལ་འཕན་པོར་
འདོད་པ་ལ། གཡུང་དྲུང་སྲིད་པའི་འཕེལ་སེལ་བྱ། དབུལ་ལ་ཕྱུག་པོར་འདོད་པ་ལ།
སྲིད་པ་བ་དཀར་གྱེན་སེལ་བྱ། ཁས་ཉེན་བཙན་པོར་འདོད་པ་ལ། ཀླུང་རྟ་དར་བའི་
གག་སེལ་བྱ། ཆུང་ལ་ཆེ་བར་འདོད་པ་ལ། རྒྱལ་གྱི་ཁྲི་འཕང་གོང་སེལ་བྱ། རྩ་ནག་
འགྲིབ་པའི་མར་སེལ་ལ། རྨང་ཏེ་ཆད་ལ་ཁད་པ་ལ། འདྲེ་དགུ་སྲིད་བཅུའི་མར་སེལ་
བྱ། དབུལ་ཏེ་རྟོགས་ལ་ཁད་པ་ལ། སྲིད་པའི་ས་བདག་ཐུར་སེལ་བྱ། བརླག་སྟེ་ཉེས་
ལ་ཁད་པ་ལ། བྱུར་དང་མི་ལ་ཆུང་སེལ་བྱ། དམའ་སྟེ་ལྷུང་ལ་ཁད་པ་ལ། མཐོ་རུ་མི་
330



མདོ་སྡེ།
སྣང་གཤེན་ཐེག་པའི་མདོ།
སྟེར་ཉེན་སེལ་བྱ། མཉམ་གཉིས་བསལ་བའི་བར་སེལ་ལ། ལྷ་ཀླུ་གཉན་དང་འགྲས་
པ་ན། ལྷ་མི་བར་གྱི་དབྱེན་སེལ་བྱ། ཤིན་ཏུ་གག་ཉེན་རྩུབ་པ་ནི། བྱང་མར་མཚལ་
བུའི་གག་སེལ་བྱ། སྨེ་ནལ་མི་གཙང་འབགས་པ་ན། དམེ་མུག་ནལ་གྱི་བཙོག་སེལ་བྱ།
མི་མཐུན་པྲ་ལྟས་ངན་པ་ན། ལྟས་ངན་ཟློག་པའི་ཐན་སེལ་བྱ། དེ་ལྟར་གཞུང་ཆེན་
བཅུ་གཉིས་ལ། སྔོན་སྲིད་པ་གང་ལ་དར་བ་ཡི། རེ་རེ་ལ་ཡང་བཅུ་རེ་སྟེ། སྲིད་པའི་
དཔེ་སྲོལ་རེ་དང་སྦྱར། དཔེ་སྲོལ་རེ་ལ་སེལ་སྒོ་རེ། དེ་ལ་སྲིད་པའི་སྨྲང་གཞུང་སྟེ།
སེལ་སྒོ་བརྒྱ་དང་ཉི་ཤུར་དབྱེ། དེ་ལ་སྐད་ཀྱི་གཅོང་གཉིས་སྦྱར། དང་པོ་སྲིད་པ་
གསུམ་པོ་ལ། གཙང་སྨེ་བླང་དོར་ཞེན་འདེབས་པ། སྟག་མོ་ངར་བའི་གཅོང་ལས་
དྲོངས། དེ་ལ་སེལ་གྱི་སྒྲུང་གྱེར་བ། བྱ་ཁྱི་རྟ་ཡི་གཅོང་ལས་དྲོངས། བྱ་སྐད་སྣ་ཚོགས་
འགྱུར་བ་ཡིན། ཁྱི་སྐད་ཟུག་དང་མདུར་བ་ཡིན། རྟ་སྐད་འཚེར་དང་སྙན་པ་སྟེ།
གཅོང་གི་སྙན་ངག་ལེགས་པར་བྱ། སྤྱིར་ཡང་འགྲོ་དྲུག་སེམས་ཅན་རྣམས། སྡུག་
བསྔལ་ཉོན་མོངས་གདུངས་པ་ལ། ཉོན་མོངས་ནད་རྣམས་སེལ་བ་དང༌། བདེ་བའི་
དོན་དང་ལྡན་པ་དང་། ཐབས་དང་ཐུགས་རྗེ་མ་འགག་ཕྱིར། གང་ལ་གང་འདུལ་
བོན་སྒོ་བསྟན། སྐྱོན་ཡོན་ལེགས་ཉེས་མ་ཤེས་དང༌། གཙང་སྨེ་བླང་དོར་མ་ཕྱེད་ལ།
མི་དགེ་ཉེས་པའི་གཞི་མ་འབྱུང་། དམེ་དང་མུག་དང་ནལ་དང་བཙོག །ཐན་དང་
ལྟས་ངན་བྱུར་ཡུག་འབག །ཐབ་དང་འཁོན་དང་དབལ་ལ་སོགས། དེ་དག་ལྷ་ཡི་
སྤྱན་ལ་ཕོག །གཙང་རིགས་ལྷ་ལ་མནོལ་ཕོག་པས། གཞི་གནས་མངའ་དབང་ཡུལ་
ས་མནོལ། དེ་ཡི་གྲིབ་ཆགས་ཁ་རླངས་རྣམས། འགྲོ་བ་མི་ཡི་ཚོགས་ལ་ཕོག །འཇིག་
རྟེན་ཞིང་དེར་དབུལ་ཕོངས་དང༌། ནད་དང་མུ་གེ་འཁྲུག་པ་དང་། མི་བདེ་སྡུག་
བསྔལ་སྣ་ཚོགས་འབྱུང་། དེ་དག་སངས་ཤིང་དག་པ་དང༌། འགྲོ་བ་མ་ལུས་གསོ་
བའི་ཕྱིར། ཆབ་ནག་སྲིད་པའི་རྒྱུད་ཁོག་ལ། སེལ་སྒོ་ཤིང་ལོ་འདབ་རྒྱས་བྱུང༌།
331



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
དཀར་ནག་བསལ་བས་སེལ་ཞེས་བྱ། གཙང་སྨེ་བསལ་བས་སེལ་ཞེས་བྱ། སྨེ་མནོལ་
བསལ་བས་སེལ་ཞེས་བྱ། དམེ་མུག་བསལ་བས་སེལ་ཞེས་བྱ། དབུལ་རྨང་བསལ་
བས་སེལ་ཞེས་བྱ། འགག་པ་བསལ་བས་སེལ་ཞེས་བྱ། གག་ཉེན་བསལ་བས་སེལ་
ཞེས་བྱ། དེ་ལ་བྱ་ཐབས་འདི་ལྟ་སྟེ། གནས་དང་རྫས་དང་བཅའ་གཞི་དང་། གྱེར་
དང་ཐ་མ་རྗེས་བཞིའོ། །གནས་ནི་མདོ་དང་མདུད་ལ་གཏད། འགྱིང་དང་འཁྱིལ་
དང་དཔལ་དང་མདུད། འགྱིང་ལ་རྒྱབ་གཏད་འཁྱིལ་ལ་བཅའ། དཔལ་ལ་གོང་
བསྟོད་མདུད་ལ་འབོར། རྫས་ནི་བཟང་ཤིང་སྣ་ཚོགས་དང༌། བྱ་སྤུ་བལ་ཚོན་ཤེལ་
ཚིག་དང་། འདོད་འཇོའི་བ་དང་འདབ་ཆགས་བྱ། སྤྲེལ་དཀར་གླང་གྲུམ་བ་དཀར་
དང༌། བྱ་མ་བྱེའུ་ལ་སོགས་བསག །གཞན་ཡང་འབྲུ་སྣའི་མཆོད་པ་དང༌། དཀར་
མངར་ཤ་ཁྲག་འདོད་ཡོན་རྫས། ཕུན་སུམ་ཚོགས་པའི་ཡོ་བྱད་བསག །སྲིད་པའི་
སེལ་ར་གཉན་པོས་བསྐོར། ཡར་ལ་ཡོད་ཀྱི་རལ་ཆེན་གསུམ། མར་ལ་མེད་ཀྱི་ལུང་
ཆེན་གསུམ། བར་ལ་ལྷ་མི་འཚོགས་པའི་གནས། ལྷ་གཞི་དཀར་པོའི་སྟེང་དུ་ནི།
སྔོན་མོ་ནས་ཀྱི་སྨྲན་མ་བླུག །ལྷ་མདའ་སྒྲོ་དཀར་རྟེན་ལ་གཟུག །སེལ་གསས་མཆོད་
པའི་ཡོ་བྱད་བཤམ། སྲིད་པའི་སེལ་བོན་སྨྲང་ཆེན་གྱི། དབུ་ལ་འགྱིང་བའི་ཐོད་ཀྱང་
བཅིང་། ཞལ་ན་སྐྱེམས་པའི་སྐྱེམས་ཀྱང་གསོལ། ཕྱག་ན་འབུལ་བའི་ཡོན་ཡང་འབུལ།
ཞལ་ནས་གཅོང་གི་སྒྲུང་ཡང་གྱེར། མི་འགྲོའི་ཡས་སྟག་སྤང་བར་བྱ། སྨྲང་ནི་ཞིབ་ལ་
རྒྱས་པར་བྱ། ཆབ་ནག་ནུས་པ་སྨྲང་ལས་འབྱུང་། ཆབ་དཀར་ནུས་པ་སྔགས་ལས་
འབྱུང་། དཔོན་གསས་ནུས་པ་ཏིང་འཛིན་ནོ། །དེ་ཕྱིར་ཆབ་ནག་སྨྲང་གི་གཙོ། རྗེས་
ཀྱི་བྱ་བ་ཡག་ཁ་བརྗོད། སེམས་ཅན་འགྲོ་ལ་སྨན་པར་དགོས། འགྲོ་ལ་གང་ལ་གང་
ཕན་གྱི། སེམས་བསྐྱེད་གཞི་མ་ལྡན་པ་གཅེས། སྣང་གཤེན་གཙུག་ཕུད་ཐུགས་ལ་
ཞོག །སེམས་ཅན་འགྲོ་ལ་ཕན་པར་མཛོད། ཅེས་གསུངས་སོ། །ཡང་རྒྱལ་བུས་བཀའ་
332



མདོ་སྡེ། །
སྣང་གཤེན་ཐེག་པའི་མདོ།
སྩལ་བ། ཉོན་ཅིག་སྣང་གཤེན་གཙུག་ཕུད་ཉོན། གཉིས་པ་ཐུགས་དཀར་ལྷ་གཞུང་
ལ། འགྲོ་དྲུག་སེམས་ཅན་ཐམས་ཅད་ནི། མི་བདེ་སྡུག་བསྔལ་གདུངས་པ་ལ། ཐུགས་
དཀར་ལྷ་ཡི་དམག་ཚོགས་སྦྲན། དེ་ལ་རྣམ་པ་གསུམ་ཡིན་ཏེ། ཡེ་སྲིད་ལྷ་གཞུང་
དཀར་པོ་དང༌། ཡེ་དབང་གཉན་གཞུང་ཁྲ་བོ་དང༌། ཡེ་འདུལ་དམག་གཞུང་ནག་པོ་
གསུམ། ཐོག་མར་ལྷ་གཞུང་དཀར་པོ་ལ། ལྷ་འཁོར་སུམ་བརྒྱ་དྲུག་ཅུ་ཡོད། བར་པ་
གཉན་གཞུང་ཁྲ་བོ་ལ། ལྷ་འཁོར་གཉིས་བརྒྱ་ལྔ་བཅུ་ཡོད། ཐ་མ་དམག་གཞུང་ནག་
པོ་ལ། ལྷ་འཁོར་བརྒྱ་དང་རྩ་བརྒྱད་ཡོད། དེ་གསུམ་གཅིག་ཏུ་དྲིལ་བ་ཡི། ཐུགས་
དཀར་དགུ་ཁྲི་གླིང་མཁར་ཡིན། དགུ་ཁྲི་གླིང་མཁར་ནམ་མཁའི་རྫོང་། ནམ་མཁའ་
ཡངས་པའི་གཡས་རོལ་ན། རང་གྲུབ་རིན་ཆེན་སྤྲུལ་པའི་མཁར། རྨིང་གཞི་རིན་ཆེན་
གསེར་ལ་བྱས། ལོགས་བཞི་ལོ་ཕྲོམ་བསེ་ལ་བྱས། ཟུར་བཞི་སྔོན་མོ་ལྕགས་ལ་བྱས།
སྒོ་བཞི་བ་ལེ་དུང་ལ་བྱས། ཁ་པད་མཚོ་རོ་གཡུ་ལ་བྱས། རྡོ་རྗེ་བཞིན་གྱི་བརྟན་ཅིག་
ཡོད། རི་བོ་བཞིན་གྱི་བརྗིད་ཅིག་ཡོད། ནམ་མཁའ་བཞིན་གྱི་གསལ་ཞིག་ཡོད། བར་
སྣང་བཞིན་གྱི་ཡངས་ཤིག་ཡོད། ཉི་མ་བཞིན་གྱི་དྲོ་ཞིག་ཡོད། ཟླ་བ་བཞིན་གྱི་བསིལ་
ཞིག་ཡོད། ལྷོ་སྤྲིན་བཞིན་གྱི་འཕན་ཞིག་ཡོད། རྒྱུ་སྐར་བཞིན་གྱི་བཀྲག་ཅིག་ཡོད། །
ཡོད་པ་ཡེ་ཡོད་མཚམས་ན་ཡོད། བཟུང་བ་ཐུགས་དཀར་ལྷ་ཡི་བཟུང་། མཁར་དེ་
སྲིད་པ་ཕྱིན་ཆད་ནས། ད་ལྟ་དེང་སང་ཕན་ཆད་ལ། གཡུང་དྲུང་བསྟན་པ་ཉམས་
མ་མྱོང་། ལྷ་ཡི་དབུ་འཕང་དམའ་མ་མྱོང་། སྡང་བའི་དགྲ་བོས་རྒོལ་མ་མྱོང་།
གནོད་པའི་བགེགས་ཀྱིས་ཚུགས་མི་སྲིད། ཐུགས་དཀར་བུ་དགུ་ཡབ་དང་བཅུ།
དགུང་སྨན་མཆེད་བདུད་ཡུམ་དང་བརྒྱད། དགུ་ཁྲི་དགུ་འབུམ་དམག་དང་བཅས།
འཕེལ་ཆེན་ཡག་ཁ་བརྗོད་ན་དགོས། ཤས་ཆེན་དམག་ལ་ཆས་ན་དགོས། རྒྱུག་ཆེན་
བྱ་རྡང་བཀྱག་ན་དགོས། ལྷ་དམག་དགྲ་ལ་གཤིབ་ན་དགོས། རྒྱལ་པོས་རྒྱལ་ས་
333



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གནོན་ན་དགོས། བཙུན་མོ་རྩ་དཀར་སྤེལ་ན་དགོས། བློན་པོས་དར་སོ་འཛིན་ན་
དགོས། ཡོ་མ་འཕེལ་ཁ་རྩི་ན་དགོས། དེ་དགོས་པའི་དོ་གལ་ཆེ་བརྒྱད་ཡིན། སྣང་
གཤེན་ཐེག་པའི་བོན་པོ་ཡིས། རྒྱུ་ལས་བྱུང་བའི་བོན་སྦྱོང་ཞིང་། རིགས་སུ་མཆོད་
པའི་ལྷ་བདར་ནས། སེམས་ཅན་རྣམས་ལ་ཕན་གདགས་ན། ཐུགས་དཀར་ལྷ་རབས་
གཞུང་བཞི་ལ། གྱེར་དང་བསྒྲུབ་དང་མཆོད་བརྔན་བཀྱག །གང་དུ་བྱེད་པའི་ལས་
ངོ་བླང༌། དབེན་དང་གཙང་མའི་གནས་ཉིད་དུ། སྨེ་དང་མནོལ་བ་མ་ཕོག་པ།
གཙང་མའི་ས་ལ་དཀྱིལ་འཁོར་བཞེངས། མཆོད་པའི་རྫས་དང་ཡོ་བྱད་བཤམ། ལྟག་
ཤ་སྙིང་ཁྲག་དམ་རྫས་བསག །མདའ་དར་མེ་ལོང་རིན་ཆེན་དང་། བླ་བྲེ་འཕན་
གདུགས་རྒྱལ་མཚན་དང་། ཟུར་གསུམ་བཤོས་གཙང་ཕུད་ཀྱིས་མཆོད། རྔ་གཤང་
དུང་གླིང་སྐད་ཀྱིས་འབོད། དྲི་ཞིམ་ངད་ལྡན་ཤུལ་གྱིས་མཚོན། ཚིག་བཤད་གཏང་
རག་དབྱངས་ཀྱིས་བཀྲོལ། ཐུགས་ཀྱི་སྙིང་པོ་འཛབ་ནས་དྲང༌། སྐུ་གསུང་ཡོན་ཏན་
སྒོ་ནས་བསྟོད། ཕྲིན་ལས་རྣམ་བཞི་དྲག་ཏུ་བཅོལ། གཡུང་དྲུང་བསྟན་པ་དར་བར་
བཅོལ། གཤེན་རབ་དབུ་འཕང་མཐོ་བར་བཅོལ། སྣང་སྲིད་སྐོས་ལ་འདེབས་པར་
བཅོལ། འབྱུང་བའི་ཆ་ལ་ཕབ་པར་བཅོལ། ཁ་དྲག་དར་ལ་རྒྱས་པར་བཅོལ། བདུད་
སྲིན་ལོག་པ་འདུལ་བར་བཅོལ། འདྲེ་སྲིན་ཆམ་ལ་ཕབ་པར་བཅོལ། དེ་ལྟར་བསྒྲུབ་
དང་ལས་ལ་སྦྱར། གང་དུ་བྱེད་པའི་ལས་ཀ་ནི། བཀའ་གཞུང་བཞིན་དུ་སྤྱོད་པར་བྱ།
མ་བརྟག་མ་གཟབས་ཐོ་ཆེ་དང་། མཐོང་མཐོང་ཡས་དང་ཐོས་ཐོས་བོན། དྲན་དྲན་
གླུ་རུ་ལེན་མི་བྱ། ལར་ཡང་ཐུག་དཀར་ལྷ་གཞུང་ལ། གཙང་སྨེ་མ་འདྲེས་དག་པར་
བྱ། འཇིག་རྟེན་ལྷ་ཚོགས་གཙང་ལ་དགའ། གཙང་ལ་དགའ་ཞིང་སྨེ་ལ་འཇིགས། དེ་
ལྟར་གཙང་སྨེ་མ་འདྲེས་པར། ལུང་ནས་འབྱུང་བཞིན་སྤྱོད་པ་ན། བསྟན་པ་ཆགས་
པའི་དར་སོ་ལ། མེད་ལ་ཡོད་པར་སྲིད་པ་ཡང་། དེ་ཡང་ཐུགས་དཀར་ལྷ་ཡི་དྲིན།
༨
334



མདོ་སྡེ།
སྣང་གཤེན་ཐེག་པའི་མདོ།
སྟོང་ལ་གང་བར་འཕེལ་བ་ཡང་། དེ་ཡང་ཐུགས་དཀར་ལྷ་ཡི་དྲིན། འཇིག་ལ་ཆགས་
པར་སྲིད་པ་ཡང་། དེ་ཡང་ཐུགས་དཀར་ལྷ་ཡི་དྲིན། དམའ་ལ་མཐོ་བར་འགྲོ་བ་
ཡང་། དེ་ཡང་ཐུགས་དཀར་ལྷ་ཡི་དྲིན། དབུལ་ལ་ཕྱུག་པར་སྲིད་པ་ཡང་། དེ་ཡང་
ཐུགས་དཀར་ལྷ་ཡི་དྲིན། རྨང་ལ་འཕན་པོར་སྲིད་པ་ཡང་། དེ་ཡང་ཐུགས་དཀར་ལྷ་
ཡི་དྲིན། ཁས་ཉེན་དཔའ་བར་འགྲོ་བ་ཡང་། དེ་ཡང་ཐུགས་དཀར་ལྷ་ཡི་དྲིན། རྒྱལ་
ཁམས་མངའ་རིས་དར་བ་ཡང་། དེ་ཡང་ཐུགས་དཀར་ལྷ་ཡི་དྲིན། ནད་ཡམས་
འཁྲུག་པ་ཞི་བ་ཡང་། དེ་ཡང་ཐུགས་དཀར་ལྷ་ཡི་དྲིན། བཀྲ་ཤིས་དགེ་རྟགས་འཕེལ་
བ་ཡང་། དེ་ཡང་ཐུགས་དཀར་ལྷ་ཡི་དྲིན། སྣང་སྲིད་དགེ་ལ་མོས་པ་ཡང་། དེ་ཡང་
ཐུགས་དཀར་ལྷ་ཡི་དྲིན། དེ་ཕྱིར་ཐུགས་དཀར་གཉན་ལ་བརྩི། ཀུན་རྫོབ་མཚན་མ་
དངོས་པོ་བདེན། སེམས་ཅན་འགྲོ་ལ་ཕན་པར་འགྱུར། སྣང་སྲིད་དགའ་བདེ་འཕེལ་
བར་འགྱུར། དོན་དམ་སྟོང་པ་ཉིད་དུ་བདེན། འགྲོ་བའི་ཐར་ལམ་འབྱེད་པར་འགྱུར།
མཐར་ཡང་དོན་དམ་བདེན་པ་དང༌། ཀུན་རྫོབ་མཚན་མའི་བདེན་པ་དང་། བདེན་
པ་གཉིས་པོ་དོར་མཉམ་ན། སོ་སོ་མ་ཡིན་ཐ་མི་དད། གཉིས་སུ་མེད་ཅིང་བྱར་མེད་
དེ། མཉམ་པ་ཉིད་ཀྱི་དོན་རྟོགས་ནས། བདག་ཀྱང་མཁའ་ལ་རྩེ་རུ་ཆིབས། གཞན་
ཡང་དབྱིངས་སུ་ལྷུན་གྱིས་གྲུབ། སྣང་གཤེན་གཙུག་ཕུད་ཐུགས་ལ་ཞོག །སེམས་ཅན་
འགྲོ་ལ་སྨན་པར་མཛོད། ཅེས་གསུངས་སོ། །
ཡང་སྟོན་པས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་ཉོན། གསུམ་པ་
སྒྲ་བླའི་དཔའ་ཁྲོམ་ལ། འགྲོ་དྲུག་སེམས་ཅན་ཐམས་ཅད་ནི། སྡུག་བསྔལ་ཉོན་མོངས་
གདུངས་པ་ལ། ཀག་ཉེས་ཕྲག་དོག་རྩུབ་པ་དང་། བསྟན་པ་དར་རྒྱས་ཆུང་བ་དང་།
ཕ་རོལ་དགྲ་རུ་ལངས་པ་དང༌། ཀླུང་རྟ་དབང་ཐང་རྒུད་པ་དང་། གཡུལ་སོ་ཚུར་
ལ་ལངས་པ་ལ། སྒྲ་བླ་ཝེར་མའི་དཔའ་ཁྲོམ་བཀྱག །མགོན་པོ་བྱ་རྡང་སྲུང་མ་རྟེན།
་
335



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཅང་སེང་ཤུག་མགོན་གཉན་པོ་བརྔན། ཀུན་རྫོབ་བདེན་པ་ཡིན་པས་གཙོ། དེ་ཡང་
རྣམ་པ་བཞི་ཡིན་ཏེ། སྒྲ་བླ་གཉན་དང་ཝེར་མ་རྗེ། ཅང་སེང་གཉན་དང་ཤུག་མགོན་
རྫི། གཞུང་ཆེན་བཞི་རུ་ཤེས་པར་བྱ། དེ་ཡང་དང་པོ་སྒྲ་བླ་ལ། ཡེ་སྲིད་འཕྲུལ་གྱི་སྒྲ་
བླ་དང༌། ཡེ་རྗེ་སྨོན་པའི་སྒྲ་བླ་དང༌། ཡེ་དབང་མཐུ་ཡི་སྒྲ་བླ་གསུམ། དང་པོ་ཡེ་སྲིད་
སྒྲ་བླ་ལ། སྒྲ་བླ་ཁྱུང་ནག་རལ་ཆེན་བྱུང་། སྒྲ་བླ་ཁྱུང་ནག་རལ་ཆེན་ལ། ཡེ་མཁྱེན་
སྒྲ་བླའི་དམག་ཚོགས་གྲོལ། སྤྱི་གཙུག་ནོར་བུ་རིན་ཆེན་ལ། སྒྲ་བླ་ཡི་བཞིན་ལྷ་དབང་
སྲིད། ཁྱུང་རུ་གཡས་དང་གཡོན་པ་ལ། སྒྲ་བླ་ལྷ་གསས་དར་མ་སྲིད། རྣ་བ་གཡས་
དང་གཡོན་པ་ལ། སྒྲ་བླ་ངར་ཆེན་གཡུ་འབྲུག་སྲིད། སྤྱན་མིག་གཡས་དང་གཡོན་པ་
ལ། སྒྲ་བླ་ཡོད་ཁམས་སྒྲོན་མ་སྲིད། ཁྱུང་མཆུ་ཐུར་དུ་བགྲོད་པ་ལ། སྒྲ་བླ་ཁྱུང་ནག་
ཤ་ཟན་སྲིད། སྒྲོ་ཆེན་སུམ་བརྒྱ་དྲུག་ཅུ་ལ། སྒྲ་བླ་སུམ་བརྒྱ་དྲུག་ཅུ་སྲིད། ཐེབ་གཤོག་
གསེར་གྱི་འདབ་མ་ལ། སྒྲ་བླ་ཉི་ཁྲི་དགུ་འབུམ་སྲིད། ཁྱུང་སྡེར་ས་ལ་འཇུམ་པ་ལ།
སྒྲ་བླ་ཀླུ་འདུལ་ཁྱུང་ཆེན་སྲིད། སྔོན་སྲིད་པ་ཆགས་པའི་རུ་མ་ལ། ཡེ་ནས་སྲིད་པའི་
སྒྲ་བླ་ཡིན། དེ་འོག་ཡེ་རྗེ་སྨོན་པ་ལ། སྲིད་པ་ཆགས་པའི་གཞི་མ་དང་། མི་རྒྱུད་གྲོལ་
བའི་རུ་མ་རུ། གཡས་ཀྱི་གསེར་རི་གཡུ་ལུང་དང་། གཡོན་གྱི་དུང་རི་མཆོང་ལུང་
དང་། ཐད་ཀྱི་ཤེལ་བྲག་འོད་མཚོ་ལས། སྒྲ་བླ་སྨིན་པའི་སེང་གསུམ་སྲིད། དེ་ལས་
སྲིད་ཅིང་གྲོལ་བ་ཡི། མི་རྒྱུད་རེ་ལ་སྒྲ་བླ་རེ། སྒྲ་བླ་རེ་ལ་ལྷ་དམག་རེ། ལྷ་དམག་
རེ་ལ་ཁ་འཛིན་རེ། ཁ་འཛིན་རེ་ལ་རྫི་བུ་རེ། དེ་ཡེ་རྗེ་སྨོན་པའི་སྒྲ་བླ་ཡིན། དེ་འོག་
ཡེ་གཤེན་དབང་རྫོགས་ཀྱིས། སྲིད་པ་རྒྱུད་ཀྱི་ལྷ་བདར་ཞིང་། དུངས་དུངས་མཆོད་
མཆོད་བསྟེན་བསྟེན་ནས། ངར་ངར་དགྲ་ལ་རྦད་པ་ཡི། སྒྲ་བླ་དྲ་མ་གཞུང་ཆེན་
བཞི། རང་བཞིན་སྲིད་པ་འཕྲུལ་གྱི་གཞུང༌། རང་གྲུབ་རིན་ཆེན་མཁར་གྱི་གཞུང་།
རང་བཞིན་སྨེ་བ་གླིང་གི་གཞུང༌། རང་འབྱུང་དྲ་མ་ཉག་གཅིག་གཞུང་། དེ་དགྲ་
336



མདོ་སྡེ།
སྣང་གཤེན་ཐེག་པའི་མདོ།
བླ་དྲ་མའི་གཞུང་བཞི་ཡིན། དྲ་མ་མཆེད་དགུ་དམག་དང་བཅས། ཡེ་དབང་མཐུ་
ཡི་སྒྲ་བླ་ཡིན། ཝེར་མའི་ཁྲོམ་ལ་གཞུང་བཞི་ཡོད། སྔོན་ལྷ་གསས་དབལ་གསུམ་རྫུ་
འཕྲུལ་ལ། ནམ་མཁའ་སྟོང་པའི་དབྱིངས་རུམ་ན། རིན་ཆེན་སྣ་ལྔའི་སྒོ་ང་ཞིག །རང་
བཞིན་ཤུགས་ཀྱིས་བརྡོལ་བ་ལས། སྒོང་ཤུན་སྐྱོབ་པའི་གོ་རུ་སྲིད། གདར་ཤ་སྲུང་
བའི་མཚོན་དུ་སྲིད། སྒོང་ཆུ་དཔའ་བའི་ངར་ཆུར་སྲིད། སྒོང་སྤྲིས་འཁྲ་བའི་མཁར་
དུ་སྲིད། ཁྲོ་ཆུ་དམུ་རྫོང་མུན་གྱི་མཁར། གསལ་བ་ཉི་མའི་ཁ་འོད་འཕྲོག །སྒོ་ང་ནང་
གི་སྙིང་པོ་ལ། རྫུ་འཕྲུལ་མི་ཕོ་གཅིག་ཏུ་སྲིད། སེང་གེའི་མགོ་ལ་གཡུ་ཡི་རྣ། ཁྲོ་བའི་
གདོང་ལ་གླང་ཆེན་སྣ། ཆུ་སྲིན་ཞལ་ལ་རྒྱ་སྟག་མཆེ། རལ་གྲིའི་རྐང་ལ་ཆུ་གྲིའི་གཤོག
།བྱ་ཁྱུང་དར་མའི་རྭ་དབལ་ལ། ཡིད་བཞིན་ནོར་བུའི་དབུ་བརྙན་ཅན། དེ་ལ་མིང་
འདོགས་མིང་མེད་པས། ཡེ་གཤེན་དབང་རྫོགས་མཐུ་ཡིས་བསྒྲུབས། དཔའ་ཆེན་
ཝེར་མ་ཉི་ཉ་ཞེས། མཐུ་ལྡན་ཡོངས་ཀྱི་ཐུ་བོ་པ། བོན་དང་གཤེན་གྱི་བསྟན་པ་སྲུང་།
དགྲ་དང་བགེགས་ཀྱི་དཔུང་ཚོགས་གཞོམ། དཀར་པོ་དགེ་བའི་སྡོང་གྲོགས་མཛད།
དེ་ལ་ཝེར་མ་གཞུང་བཞི་གྲོལ། ཝེར་མ་ལྷ་དང་སྡེབས་པ་ལས། ལྷ་ཡི་ཝེར་མ་བདུད་
འདུལ་སྲིད། ཝེར་མ་གཉན་དང་སྡེབས་པ་ལས། གཉན་གྱི་ཝེར་མ་དགྲ་འདུལ་གྲོལ།
ཝེར་མ་ཁྱུང་དང་སྡེབས་པ་ལས། ཁྱུང་གི་ཝེར་མ་ཀླུ་འདུལ་གྲོལ། ཝེར་མ་སེང་དང་
སྡེབས་པ་ལས། དཔའ་འདུལ་ཝེར་མ་མཆེད་གསུམ་གྲོལ། ཝེར་མ་དཔའ་བའི་དཔའ་
ཁྲོམ་གྲོལ། དམག་ཚོགས་དགུ་ཁྲི་དགུ་འབུམ་གྲོལ། ལྷ་ལས་གྲོལ་ཞིང་གསས་ལས་
ཆད། དབལ་ལ་འདྲ་ཞིང་བདུད་ལ་འཚིག །གང་ལ་ཡང་ནི་ཕྲག་དོག་ཅིང༌། གང་
ཡང་ཀུན་ཐུབ་འཇིག་པ་མེད། ཚ་དབལ་འཇོམ་ཞིང་གྲང་དབལ་ལེན། གང་གིས་
མི་ཤིག་ནམ་མཁའི་མཁར། ཀུན་གྱི་མི་འཇིགས་ཝེར་མའི་སྐུ། གཡུང་དྲུང་བོན་གྱི་
བསྟན་པའི་སྲོག །དགྲ་བགེགས་འདུལ་བའི་གཉེན་པོར་བྱུང༌། དེ་ཝེར་མ་དཔའ་
337



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བའི་གཞུང་བཞི་ཡིན། ཅང་སེང་གཉན་ལ་གཞུང་བཞི་ཡོད། བྱེས་ཐུབ་དཔའ་བོ་
སྤུན་དྲུག་ཡོད། གཞིས་སྲུང་ཁྲ་མོ་རྫོང་དྲུག་ཡོད། ཅང་སེང་མགྲོན་ཡག་བཅུ་གསུམ་
ཡོད། ལམ་ལྷ་གཉན་པོ་མཆེད་བརྒྱད་ཡོད། ཤུག་མགོན་རྫིའུ་བཅུ་གསུམ་སྟེ། ཁ་
དྲག་སྲིད་པའི་ཤུག་མགོན་ལ། ཤུག་མགོན་བརྒྱ་དང་རྩ་བརྒྱད་གྲོལ། དེ་ཡང་སྲིད་
པའི་དཔེ་སྲོལ་ལ། སྲིད་པ་རེ་ལ་ཤུག་མགོན་རེ། དེ་ལ་སྒྲུང་དང་ཆོ་རབས་རེ། དེ་
ལྟར་སྒྲ་བླ་ཝེར་མའི་དམག །ཅང་སེང་གཉན་དང་ཤུག་མགོན་རྗེ། མགོན་པོ་བྱ་རྡང་
སྲུང་མ་སྟེ། བསྟེན་ནི་དཀར་གསུམ་ཕུད་ཀྱིས་བསྟེན། གསོལ་ནི་དམར་གསུམ་དོན་
གྱིས་གསོལ། མཆོད་ནི་བདུད་རྩི་སྨན་གྱིས་མཆོད། དགྲ་སྡང་འདུལ་བའི་གཉེན་པོར་
མཆོད། བསྟན་པ་སྐྱོང་པའི་སྲུང་མར་མཆོད། མདའ་མདུང་རལ་གྲི་རྟེན་དུ་འཛུགས།
གསེར་གཡུ་རིན་ཆེན་རྟེན་དུ་འཛུགས། སྒྲ་བླ་དཔའ་བའི་མངའ་ཡང་གསོལ། བྱ་བོན་
བཅུ་གསུམ་འཕྲིན་ཡང་སྐྱེལ། སྲིད་པའི་བོན་པོས་སྨྲང་ཡང་བཀྲོལ། རྒྱུག་ཆེན་མགོན་
པོ་བྱ་རྡང་བཀྱག །རིན་ཆེན་སྣ་ལྔའི་གསས་མཁར་རྩིག །དེ་ལྟར་དཔའ་ཁྲོམ་དམག་
གི་ཁྲོམ། འཇིག་རྟེན་བདེ་ལ་དགོད་པ་དང་། སྣང་སྲིད་ཁ་ཡོ་སྙོམས་པའི་ཕྱིར། ཀུན་
རྫོབ་བདེན་པའི་དོན་དུ་དགོས། དེ་ཡང་བསྟན་པའི་ཆ་ལས་སུ། རྒྱུ་ཡི་ཐེག་པའི་ཟུར་
འདེགས་ཙམ། རང་བས་གཞན་དོན་གཙོར་བྱེད་ཅིང་། སེམས་ཅན་འགྲོ་ལ་སྨན་པ་
དང༌། བསྟན་པའི་དོན་ལ་ཆེད་བསམ་ན། དོན་ལ་མི་གོལ་འཇུག་སྒོའི་ལམ། འཇིག་
རྟེན་ཞིང་ཁམས་བདེ་སྐྱིད་ནས། བསོད་ནམས་དགེ་བ་ཤུགས་ཀྱི་འཕེལ། སྣང་གཤེན་
གཙུག་ཕུད་ཐུགས་ལ་ཞོག །སེམས་ཅན་འགྲོ་ལ་སྨིན་པར་མཛོད། ཅེས་གསུངས་སོ། །
ཡང་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་ཉོན། བཞི་
པ་སྲིད་པའི་རྒྱུད་གཞུང་ལ། འགྲོ་དྲུག་སེམས་ཅན་ཐམས་ཅད་ནི། དང་པོ་ཕྱི་སྣོད་
ཆགས་པ་ནས། སྲིད་པའི་ཅི་ལྟར་སྲིད་པ་དང༌། སྐོས་པ་ཅི་ལྟར་བསྐོས་པ་དང་། མི་
338



མདོ་སྡེ།
སྣང་གཤེན་ཐེག་པའི་མདོ།
༼ཁ༽
རྒྱུད་གང་ལྟར་གྲོལ་བ་དང༌། སྔོན་གྱི་ཆོ་རབས་བཤད་པ་ན། བདེན་པའི་སྨྲང་གིས་
བཀྲོལ་བ་སྟེ། སེམས་ཅན་འགྲོ་བ་སྨན་པ་ཡི། ཐབས་ཀྱི་མཚན་ཉིད་རིམ་པ་རྣམས།
མི་ཤེས་རྨོངས་པ་བསལ་ཕྱིར་བསྟན། སྤྱིར་ཡང་ཐོས་བསམ་ཐམས་ཅད་ལ། དང་
པོར་ཉན་ཞིང་འཆད་པ་གཅེས། བར་དུ་ཐོས་ཤིང་གོ་བ་གཅེས། ཐ་མ་བརྟག་ཅིང་
དཔྱད་པ་གཅེས། དོན་ནི་གྲུབ་པའི་འབྲས་བུ་འབྱུང༌། དེ་ཕྱིར་འཇུག་སྒོའི་ཡན་ལག་
ལ། སྣང་སྲིད་སྐྱེ་འགྲོ་སྲོག་དབུགས་བསྡུས། ནམ་མཁས་ཁྱབ་ཚད་འགྲོ་བ་འདི། དང་
པོ་ཅི་ལྟར་སྲིད་པ་དང་། བར་དུ་ཅི་ལྟར་གནས་པ་དང་། ཐ་མ་ཅི་ལྟར་འགྱུར་བ་ཡི།
མཚན་ཉིད་བྱེ་བྲག་ཐམས་ཅད་ནི། ཤེས་པར་བྱས་ལ་བློ་ཁ་འབྱེད། བློ་སྦྲམ་ལྡེ་མིག་
ཐོས་པས་འབྱེད། མི་ཤེས་ཞུགས་པ་ཡི་གེས་སྨྲ། མ་རིག་མུན་པ་རིག་པས་གསལ། དེ་
ཕྱིར་ཐོས་ཤིང་དཔྱད་པ་ཡིས། སྲིད་པའི་གྲོལ་ཕུགས་འདི་དག་ལ། དང་པོ་མ་སྲིད་
སྲིད་པ་དང༌། རྒྱུ་མཐུན་སྲིད་ལས་འབྱུང་སྲིད་དང་། འོད་གསལ་ལྷ་ལས་གྲོལ་བ་
དང་། ལྷ་ལས་མི་རུ་ཆད་པ་དང་། མི་ལས་སྤྱི་སྒོས་བྱེ་བྲག་སྟེ། ཡེ་སྨོན་རྒྱལ་པོའི་ཆོ་
རབས་ལ། བསྐལ་སྲིད་ཆགས་པའི་གཞུང་ཆེན་དང་། སྨོན་ལམ་མཁར་གྱི་གླིང་བཞི་
དང༌། སྲིད་པ་མི་བུའི་རྒྱུད་འབུམ་དང༌། མཚན་མགོན་སྒྲ་བླའི་གཞུང་ཆེན་བཞི། དེ་
ཡང་སྲིད་པ་རྒྱུད་ཀྱི་བོན། དེ་སྲིད་བོན་ལ་མི་སྲིད་མེད། དེ་ཕྱིར་འགྲོ་ལ་མི་སྨན་
མེད། མ་སྨན་མེད་པས་མི་ཕན་མེད། མི་ཕན་མེད་པས་མི་དགེ་མེད། དེ་ཕྱིར་དགེ་
བ་མ་ལུས་པ། ཕན་དང་བསོད་པའི་རྒྱུ་ལས་བྱུང་། བྱང་ཆུབ་སེམས་ལ་བག་ཡོད་
ན། སེམས་ཅན་རྣམས་ལ་ཕན་ཡོན་ཡོད། དེ་ལ་གྲུབ་པའི་མཐའ་ཡོད་དོ། །ཆབ་ནག་
སྲིད་པ་རྒྱུད་ཀྱི་བོན། ཆུ་བོ་གཞུང་ཆེན་སྡེ་བཞི་ལ། ཆུ་བྲན་ཉི་ཤུ་རྩ་བཞིར་གྱེས། དེ་
ལས་སོ་སོར་གྱེས་པ་སྟེ། ཟད་པ་མེད་ཅིང་འཕེལ་བ་མེད། འཕེལ་བ་མེད་ཅིང་འགྲིབ་
པ་མེད། རྩི་ཤིང་ནགས་ཚལ་གྲངས་ཙམ་གྱིས། འགྲོ་དྲུག་སེམས་ཅན་ཐམས་ཅད་ཀུན།
339



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
14
ཆབ་ནག་ཆུ་བོ་རྒྱུད་ཀྱིས་གསོ། སྣང་གཤེན་གཙུག་ཕུད་ཐུགས་ལ་ཞོག །སེམས་ཅན་
འགྲོ་ལ་སྨན་པར་མཛོད། ཅེས་གསུངས་སོ། །
༧ དེ་ནས་ཡང་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་
དང་། འདུས་པའི་འཁོར་རྣམས་ཐམས་ཅད་ཀུན། མ་ཡེངས་དབང་པོ་བརྟན་པར་
ཉོན། ཆབ་ནག་གྱེར་གྱི་སྒོ་བཞི་ལས། གཉིས་པ་ཆབ་དཀར་སྲིད་པའི་སྒོ། འགྲོ་དྲུག་
སེམས་ཅན་ཐམས་ཅད་ཀུན། སྐད་ཅིག་བདེ་བ་མི་སྟེར་བ། འདྲེ་དགུ་སྲི་བཅུ་སྡང་
བ་ལ། འདྲེ་དགུ་སྐྱེས་ཀྱིས་འདེབས་པ་དང༌། སྲི་བཅུ་ཐུར་དུ་གནོན་པ་ལ། དེ་ཡང་
རྣམ་པ་གཉིས་ཡིན་ཏེ། ཐབས་དང་ཐུགས་རྗེ་གཉིས་སུའོ། །ཐོག་མར་ཐབས་ལ་རྣམ་
པ་གཉིས། ཐབས་ཀྱིས་ངོས་ཀྱི་བཟུང་བ་དང་། ཐབས་ཀྱིས་རྫོངས་འདེབས་བསྐྱལ་
བའོ། །ཐབས་ཀྱིས་ངོས་ཀྱི་བཟུང་བ་ནི། པྲ་ལྟས་གསལ་བའི་མེ་ལོང་ཐབས། རང་
རིག་ཤེས་རྒྱུད་གྲུང་སྦྱར་ནས། གཉིས་སུ་མེད་པར་བལྟས་པ་ན། ཕ་རོལ་འགྲོ་ལ་
གནོད་པ་ཡི། སྲིད་རྩེ་ན་རག་ཡན་ཆད་ཀྱི། ཅི་སྲིད་གནོད་ཅིང་འཚེ་བ་རྣམས། མིང་
དང་མཚན་མ་ངོས་ཀྱི་བཟུང༌། དེ་ཡང་སྲིད་པའི་འདྲེ་དགུ་ནི། སྔོན་སྲིད་པ་སྟོང་
དབྱལ་རྣམ་པ་གཉིས། དབུ་བཏུད་ཤངས་མ་བསླན་པ་རུ། ནམ་ཕྱེད་ལུས་སུ་འཚོས་
པ་ལ། ཡོད་མེད་དགེ་སྡིག་རྒྱུ་འབྲས་དང༌། སྣང་མུན་ལས་ཀྱི་འདུ་བྱེད་ཀྱིས། ལྷ་
བདུད་དཀར་ནག་སྲིད་པའི་ཕྱིར། སྐྱ་བོ་བཀྲག་མེད་སྒོང་གཅིག་སྲིད། སྒོ་ང་དེ་དག་
བརྡོལ་བ་ལ། སྒོ་ང་ཕྱི་ཡི་ཤུན་པ་ལས། གདོན་དང་དྲི་ཟའི་རྒྱལ་ཁམས་སྲིད། སྒོ་
ང་བར་གྱི་གདར་ཤ་ལས། ལྟས་ངན་བརྒྱད་ཅུ་རྩ་གཅིག་དང༌། ཡེ་འདྲོག་སུམ་བརྒྱ་
དྲུག་ཅུ་སྲིད། སྒོང་ཆུ་ས་ལ་ཕོ་བ་ལས། ནད་རིགས་བཞི་བརྒྱ་རྩ་བཞི་སྲིད། སྒོ་ང་
དེ་ཡི་སྙིང་པོ་ལས། གདོན་རིགས་སུམ་བརྒྱ་དྲུག་ཅུ་སྲིད། རླངས་པ་བར་དུ་འཁྱིལ་
པ་ལས། རྐྱེན་རིགས་ཉིས་ཁྲི་ཆིག་སྟོང་སྲིད། སྙིགས་མ་ས་ལ་ཕོ་བ་ལས། བགེགས་
340



མདོ་སྡེ།
སྣང་གཤེན་ཐེག་པའི་མདོ།
༼ཁ༽
རིགས་སྟོང་ཕྲག་དྲུག་ཅུ་སྲིད། ཟེར་མ་ཀུན་དུ་འཐོར་བ་ལས། སྲིད་པའི་འདྲེ་དགུ་
སྲི་བཅུ་སྲིད། དེ་རྣམས་གང་ལ་གང་འདུལ་གྱི། ཐབས་ལ་མཁས་པའི་སྐྱེས་བུ་ཡིས།
འགྲོ་བ་ཡོངས་ལ་ཕན་གདགས་ཕྱིར། ནད་རྣམས་ཐམས་ཅད་དཔྱད་ཀྱིས་གསོ། རྐྱེན་
རྣམས་ཐམས་ཅད་གཏོ་ཡིས་སེལ། ལྟས་ངན་ཡེ་འདྲོག་མཐུ་ཡིས་ཟློག །གདོན་རིགས་
སུམ་བརྒྱ་སྟོབས་ཀྱིས་འདུལ། བགེགས་རིགས་སྟོང་ཕྲག་གླུད་ཀྱིས་འཇལ། འདྲེ་དགུ་
སྲི་བཅུ་སྐྱས་ཀྱིས་འདེབས། དེ་ཡང་འདྲེ་དགུ་སྲི་བཅུ་དེ། གནས་པ་ས་གཞིའི་ཀློང་དུ་
གནས། རྒྱུ་བ་ཕྱོགས་མཚམས་བརྒྱད་དུ་རྒྱུ། སྡོང་བ་མ་བླ་ཆུད་དང་སྡོང་། གཏོང་
བ་གློ་བུར་ཡེ་འདྲོག་གཏོང་། མཐོ་རུ་མི་སྟེར་དམའ་བའི་འདྲེ། ཡོད་དུ་མི་སྟེར་མེད་
པའི་འདྲེ། ཕྱུག་ཏུ་མི་སྟེར་དབུལ་བའི་འདྲེ། འཕན་དུ་མི་སྟེར་རྨང་བའི་འདྲེ་། གང་
དུ་མི་སྟེར་སྟོང་པའི་འདྲེ། ཆགས་སུ་མི་སྟེར་འཇིག་པའི་འདྲེ། ཡག་ཏུ་མི་སྟེར་ཉེས་
པའི་འདྲེ། སྐྱིད་དུ་མི་སྟེར་སྡུག་པའི་འདྲེ། འཕེལ་དུ་མི་སྟེར་འགྲིབ་པའི་འདྲེ། སྲིད་པ་
ཆགས་ནས་སྲིད་པ་ཡི། སྲིད་པའི་འདྲེ་དགུ་བྱ་བ་སྟེ། དེ་ལས་མས་ཀྱི་སྲི་ལྡང་བ། ཕོ་
སྲི་རལ་ཆེན་དྲི་བདུད་རྗེ། མོ་སྲི་དར་མ་གཞོན་བདུད་རྗེ། ཕོ་མོ་སྟང་དབྱལ་འཚོས་
པ་ལ། ཆེ་སྲི་ཆུང་སྲི་དར་སྲི་དང༌། རྒན་སྲི་གཞོན་སྲི་གོད་སྲི་དང་། བྱེས་སྲི་བྱུར་སྲི་
ལ་སོགས་ཏེ། འདྲེ་དགུ་སྲི་བཅུ་དམག་དང་བཅས། སྣང་སྲིད་འཇིག་རྟེན་ཁམས་སུ་
འཕྱོ། རྒྱལ་ཁམས་མི་བདེ་འཁྲུག་པར་བྱེད། སྟོང་ཁམས་མི་བདེ་ནད་ཡམས་གཏོང་།
སེམས་ཅན་ཐམས་ཅད་སྡུག་ཅིང་བསྔལ། འགྲོ་བ་མི་ལ་བདུད་དུ་འབེབས། བྱོལ་སོང་
ཕྱུགས་ལ་གནོད་ཅིང་འཚེ། དེ་དག་ཐབས་ལ་བརྟག་ཏེ་བཟུང༌། མིང་དང་མཚན་མ་
ཤེས་པར་བྱ། ཐབས་ཀྱི་ངོས་ནས་བཟུང་བའོ། །ཐབས་ཀྱིས་རྫོངས་འདེབས་སྐྱལ་བ་
ན། ཆབ་ནག་སྲིད་པའི་བོན་པོ་ཡིས། ལྷ་གཞིའི་གོང་དུ་སྨྲན་མ་བླུག །སྨྲན་མའི་སྟེང་
དུ་སྒྲོན་མེ་བཀྱག །ལྷ་ནི་གར་གསས་བཙན་པོ་བསྒོམ། སྲིད་པ་སྨྲང་གི་གཟུ་དཔང
341



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
གསོལ། གར་གསས་བཙན་པོ་མངོན་སྤྱན་དྲང་། གསེར་གཡུ་རིན་ཆེན་སྤྱན་གཟིགས་
འབུལ། གཡུ་འབྲང་བདུད་རྩི་ཕུད་ཀྱིས་མཆོད། དེ་ལ་སྐད་ཀྱི་གཅོང་གཉིས་སྦྱར།
སྣང་ཞིང་སྲིད་པའི་འཇིག་རྟེན་ན། གནས་པའི་སྐྱེ་འགྲོ་མ་ལུས་ཀུན། སྲིད་པ་གསས་
ཀྱི་བཞེན་འདེབས་པ། བྱ་རྒྱལ་ཁྱུང་གི་གཅོང་ལས་དྲང༌། འདྲེ་དགུ་སྲི་བཅུ་བཞེན་
འདེབས་པ། སྐད་སྙན་ནེ་ཙོའི་གཅོང་ལས་དྲང་། གསལ་དག་སྨྲང་གིས་གོ་བར་བྱ།
འདོད་པའི་གླུད་དང་ཡས་སྟག་བསྔོ། སྣ་ཚོགས་རྫས་ཀྱི་རྫོངས་ས་འདེབས། འདོད་
དགུ་རེ་བའི་སྐྱས་ཡས་བརྫོང༌། གླུད་ཡས་གནས་སུ་ཐེངས་པར་བསྔོ། འདྲེ་དགུ་སྐྱལ་
བའི་སྒྲུང་གཏོ་བྱ། སྲི་དགུ་གནོད་པའི་སྲི་གཏོ་བྱ། གག་ངན་ཟློག་པའི་གཉན་གཏོ་བྱ།
རྟེན་འབྲེལ་སྲིད་པའི་རྩིས་གཏོ་བྱ། དེ་ལྟར་གཏོ་ཐབས་གཞུང་བཞི་ལ། གང་འདུལ་བྱེ་
བྲག་སོ་སོར་དབྱེ། དེ་ནི་ཐབས་ཀྱིས་འདུལ་བའོ། །གཉིས་པ་ཐུགས་རྗེས་འདུལ་བ་ལ།
ཐུགས་རྗེ་ཐབས་ཀྱིས་འདུལ་བ་དང་། སྔོན་ནས་ལས་ཀྱི་འཕྲོ་ཅན་གྱི། སྦྱངས་པ་སྔོན་
སོང་ནུས་མཐུ་ཡིས། ད་ལྟ་སྐྱེ་ལུས་མངོན་བྱུང་ལ། ཏིང་ངེ་འཛིན་གྱི་འོད་ཟེར་དང་།
ལས་ཀྱི་འཕྲོ་མཐུད་ནུས་པ་ཡིས། སྔོན་སྦྱངས་ཤུགས་ཀྱིས་འདུལ་བའོ། །ཐུགས་རྗེ་
ཐབས་ཀྱིས་འདུལ་བ་ལ། འདི་རུ་ཐབས་ལ་བརྟེན་ནས་སུ། བསྙེན་དང་སྒྲུབ་པའི་སྒོ་
རུ་འཇུག །ཐབས་ཀྱི་ལག་ལེན་ལྡན་པ་ཡི། ཐབས་ཀྱི་མན་ངག་བསླབ་པར་བྱ། ཐབས་
ཀྱི་མན་ངག་ལྡན་པ་ཡི། ཐབས་ཀྱི་ལས་ལ་འཇུག་པར་བྱ། ཐབས་ཀྱི་རྒྱུན་ལ་འཇུག་
པ་ཡི། ཐབས་ཀྱི་དྲོད་ཚད་ལྡན་པར་བྱ། ཡི་དམ་ལྷ་ཡི་མངོན་རྟོགས་བསྒོམ། སྣང་
ཞིང་སྲིད་པ་སྐོས་ལ་འདེབས། ལྷ་སྲིན་སྡེ་བརྒྱད་གཞེན་འདེབས་བྱ། འདྲེ་དགུ་སྲི་བཅུ་
ཐུར་དུ་གནོན། གར་གསས་དབལ་གྱི་སྐུ་རུ་བསྐྱེད། གདུག་པ་འདུལ་མཛད་དྲག་པོའི་
དབལ། དགུ་ཁྲི་དགུ་འབུམ་དབལ་གྱི་ཚོགས། བྱེ་བ་ས་ཡ་གཙོ་དང་འཁོར། མ་རིག་
ལོག་པར་གོལ་བ་ཡི། ང་རྒྱལ་དྲེགས་པའི་རི་བོ་གཞོམ། ཞི་ནས་སྣང་སྲིད་དགའ་བདེ་
342



མདོ་སྡེ།
སྣང་གཤེན་ཐེག་པའི་མདོ།
༼ཁ༽
བསྐྱེད། སྟོང་གསུམ་འཁྲུག་པ་གཏོ་ཡིས་བཅོས། ཁྲོས་ན་ཁམས་གསུམ་དབང་དུ་སྡུད།
སྣང་ཞིང་སྲིད་པ་དབང་ལ་འདེབས། གར་གསས་བཙན་པོ་དབང་གི་ལྷ། ཐབས་
དང་ཐུགས་རྗེ་ཟུང་འབྲེལ་བའི། ཨེ་མ་ངོ་མཚར་ཆེ་བའི་བོན། སྣང་གཤེན་གཙུག་
ཕུད་ཐུགས་ལ་ཞོག །སེམས་བསྐྱེད་གཞི་མ་ལྡན་པར་གྱིས། སེམས་ཅན་འགྲོ་ལ་སྨན་
པར་མཛོད། ཅེས་གསུངས་སོ། །
༧ དེ་ནས་ཡང་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་དང་།
འདུས་པའི་འཁོར་རྣམས་ཐམས་ཅད་ཀུན། མ་ཡེངས་དབང་པོ་བརྟན་པར་ཉོན།
ཆབ་ནག་གྱེར་གྱི་སྒོ་བཞི་ལ། གསུམ་པ་འཕན་ཡུལ་གླུད་ཀྱི་སྒོ། འགྲོ་དྲུག་སེམས་ཅན་
ཐམས་ཅད་ལ། སྣང་ཞིང་སྲིད་པའི་ལྷ་འདྲེ་ཡིས། ཕན་དང་གནོད་པ་བྱེད་ནས་སུ།
གླུད་དང་ཡས་སུ་སྙེགས་པ་ལ། ཆབ་ནག་སྲིད་པའི་བོན་པོ་ཡིས། སེམས་ཅན་འགྲོ་
ལ་ཕན་གདགས་ཕྱིར། མཉམ་གཉིས་བརྗེ་ན་གླུད་རེ་བཟང༌། མཚུངས་གཉིས་བསོར་
ན་སྐྱིན་རེ་བཟང༌། མཉམ་གཉིས་བརྗེ་བའི་མཚུངས་གཏོ་བྱ། དེ་ལ་རྣམ་པ་གསུམ་
ཡིན་ཏེ། ཕོ་གླུད་མོ་གླུད་ཆུང་གླུད་གསུམ། ཕོ་གླུད་དག་ལ་རྣམ་པ་བཅུ། དབུས་ན་
ལྷ་མིན་འཁྲུག་མདོས་དང་། སྟེང་ན་ཚངས་པ་ལྷ་མདོས་དང་། ཤར་ན་རྒྱལ་པོ་སྐྱོང་
མདོས་དང༌། བྱང་ན་བཙན་གྱི་སྐོང་མདོས་དང་། ནུབ་ན་བདུད་ཀྱི་ཁྲམ་མདོས་
དང་། ལྷོ་ན་གཤིན་རྗེ་ཟློག་མདོས་དང་། ལྷོ་ཤར་དམུ་ཡི་བཙུན་མདོས་དང༌། བྱང་
ཤར་འཚམས་ཀྱི་དལ་མདོས་དང་། བྱང་ནུབ་ཀླུ་དབང་གཏད་མདོས་དང་། ལྷོ་ནུབ་
སྲིན་པོའི་མཁར་མདོས་བཅུ། ཕོ་གླུད་དག་ཏུ་ཤེས་པར་བྱ། མོ་གླུད་དག་ལ་རྣམ་པ་
བཅུ། ཆུད་ཀྱི་དལ་མོ་གཡང་མདོས་དང་། སྟེང་ཕྱོགས་མ་མོའི་སྐོང་མདོས་དང་། མ་
ཡམས་རྒྱལ་མོ་ཟློག་མདོས་དང༌། སྣང་སྲིད་མ་མོ་འཁྲུག་མདོས་དང་། བརྟན་མ་
དམག་གི་ཁྲོམ་མདོས་དང་། སྐྱོང་མ་ཁྲོམ་གྱི་གཟི་མདོས་དང༌། ཁ་ལ་གངས་དཀར་
343



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྨན་མདོས་དང་། སྨན་མོ་གཟེད་ཀྱི་མཚང་མདོས་དང་། མ་བདུད་རྒྱལ་མོ་བསྟེན་
མདོས་དང་། མ་ཡམས་བཙུན་མོའི་གནད་མདོས་བཅུ། མོ་གླུད་དག་ཏུ་ཤེས་པར་
བྱ། ཆུང་གླུད་དག་ལ་རྣམ་པ་བཅུ། འདྲེ་དགུ་སྲི་བཅུའི་མཚུངས་མདོས་དང༌། ཚེ་
བདུད་ནག་པོའི་བཟློག་མདོས་དང་། སྐྱེས་བུ་གྱད་ཀྱི་དཔུང་མདོས་དང་། དབང་
ལྡན་བགེགས་ཀྱི་གླུད་མདོས་དང་། ས་བདག་གཏོད་ཀྱི་སྤུར་མདོས་དང་། གཙང་སྨེ་
འདྲེས་པའི་སྐྱལ་མདོས་དང༌། མཚུངས་གཉིས་བསོར་པའི་སྐྱིན་མདོས་དང་། མཉམ་
གཉིས་བརྗེ་བའི་གླུད་མདོས་དང་། རྩ་དཀར་འཕེལ་བའི་གག་མདོས་བཅུ། ཆུང་
གླུད་དག་ཏུ་ཤེས་པར་བྱ། དེ་དག་རྣམས་ལས་གྱེས་པ་ཡི། གཡེན་སྡེ་སུམ་ཅུ་རྩ་
གསུམ་ལ། རྒྱལ་མདོས་སུམ་ཅུ་རྩ་གསུམ་ཡོད། དེ་ལྟར་དྲུག་ཅུ་རྩ་གསུམ་ལ། མདོས་
རིགས་སུམ་བརྒྱ་དྲུག་ཅུར་དབྱེ། ཕོ་གླུད་ཐམས་ཅད་བརྗིད་དང་ཆས། མོ་གླུད་ཐམས་
ཅད་བཀྲག་དང་ཆས། ཆུང་གླུད་ཐམས་ཅད་ལྟ་ན་སྡུག །སྤྱིར་ན་འཚོགས་པའི་ཡོ་
བྱད་ལ། སྣང་གཤེན་གླུད་ཡས་སྨྲང་གིས་བསྒྲུབ། རྒྱལ་བ་འཕགས་པའི་བདེན་པས་
བཀྲོལ། སྟོང་གསུམ་སྟོང་གི་འཇིག་རྟེན་ན། ཚངས་རྒྱུང་རི་བདུན་རོལ་མཚོ་བཅས།
ལྕགས་རི་མུ་ཁྱུད་འཁོར་མོ་གླིང་། གླིང་བཞི་གླིང་ཕྲན་ཉི་ཟླའི་འོད། དཔག་བསམ་
ལྗོན་པ་ཟིལ་གནོན་ཁྱུང་། མཐོ་སྟེ་སྲིད་རྩེ་མན་ཆད་དང༌། དམའ་སྟེ་ན་རག་ཡན་
ཆད་དུ། མ་ཚང་མི་ཚང་མེད་པ་རུ། གླུད་དང་མདོས་སུ་བསྟན་པ་ཡི། སྟོང་གསུམ་
སྟོང་ལ་ཅི་ཡོད་པ། མི་ལུས་དག་ལ་དེ་ཡོད་པས། གླུད་ཀྱང་དེ་བཞིན་འདོད་པའོ། །
འབྱུང་པོ་མི་མིན་དྲི་ཟའི་ཚོགས། འགྲོ་བ་མི་ལ་དཔྱད་ཙམ་ན། སྟོང་གསུམ་ཚང་རྒྱུང་
འཇིག་རྟེན་གྱི། འདོད་ཡོན་སྣ་ཚོགས་ར་བ་ལ། ཕོ་རྣམས་དབྱལ་དང་མོ་རྣམས་སྟང་།
ཡིད་དུ་འོང་དང་འདོད་དགུ་ལྡན། དེ་དག་གནས་དང་འཁྲས་པར་འདོད། དེ་ཕྱིར་
སྐྱེ་འགྲོའི་གཟུགས་སུ་ཞུགས། དེ་ལ་རོལ་རྩེད་ལྟད་མོ་དང༌། ཟས་སྐོམ་བཅུད་ལ་
344



མདོ་སྡེ།
སྣང་གཤེན་ཐེག་པའི་མདོ།
རོལ་པར་སྣང་། འགྲོ་བ་མ་རིག་རྟོག་ཚོགས་འཁྲུལ། རིག་པའི་ཡེ་ཤེས་མཐོང་མེད་
ཅིང་། མ་རིག་མུན་པའི་སྨག་གནས་ཀྱང་། དེ་ལ་ཚོར་མྱོང་དྲན་པ་འགྱུ། མི་བདེ་
སྡུག་བསྔལ་བྱུང་ཚོར་བས། མ་རིག་པ་ལ་ནད་དུ་ལྡང་། མ་རྟོགས་གོལ་བའི་རྐྱེན་
གྱིས་སློང་། དེ་ལ་གཟུང་འཛིན་ཉོན་མོངས་སྐྱེ། རང་གི་མ་རིག་པ་ལ་རྒྱུ། གཞན་གྱི་
མ་རྟོག་པ་ལ་རྐྱེན། དོན་དུ་རང་གཞན་གཉིས་ཀ་ལན། ཚོར་མྱོང་དེ་འཛིན་འདུ་བ་
འཁྲུགས། ཡུལ་ལ་ཆགས་རྨོངས་གཅེས་འཛིན་དྲན། སེམས་ལ་བྱུང་ཚོར་འཇིགས་
སྐྲག་བྱེད། རི་དྭགས་རྒྱ་རུ་ཚུད་པ་འདྲ། མ་གོ་མ་རིག་མ་རྟོག་ལ། མོ་གཏོ་དཔྱད་ཀྱིས་
ཕན་པར་འདོད། སྨྲ་ཞིང་སྡུག་བསྔལ་འཆི་མ་འབྱུང་། སྡུག་བསྔལ་ཉོན་མོངས་སྦྱང་
བ་ལ། དེ་ལ་རྒྱལ་བའི་ཐུགས་རྗེ་ཡིས། ནད་ལ་དཔྱད་དང་བགེགས་ལ་གཏོ། གང་ལ་
གང་དགོས་རིམ་པ་ཡི། གང་འདུལ་དེ་སྟོན་ཐབས་མཆོག་ལྡན། མ་རིག་པ་ལ་རིག་
པ་བསྟན། མ་རྟོག་པ་ལ་གོ་བར་བཀྲོལ། བརྡའ་དང་ཐབས་ཀྱིས་དོན་བསྟན་པས།
སེམས་ཅན་ཉོན་མོངས་རང་སར་ཞི། ཀུན་རྫོབ་མཚན་མ་དངོས་པོ་བདེན། གཡུང་
དྲུང་བོན་ལ་ཡི་ག་བྲོད། གཤེན་པོའི་ཚོགས་ལ་སྙན་པར་རྩི། དཀར་པོའི་དགེ་ལ་སྤྲོ་
བ་སྐྱེ། བསྟན་པའི་བོན་ལ་མོས་པ་ཡིས། དད་པ་གོང་དུ་འཕེལ་བ་དང་། གཤེན་པོའི་
སྨྲང་ལ་ཉན་པ་ཡིས། ཕྱིས་ཀྱང་བཀའ་གཉན་བཙན་པར་འགྱུར། དེ་ཕྱིར་ལྷ་ལ་ཡོན་
འབུལ་ཞིང་། ནག་པོའི་བདུད་ལ་གླུད་གཏང་བ། འཇུག་སྒོ་ཐབས་ཀྱི་ཡན་ལག་ཡིན།
ལར་ཡང་འགྲོ་བ་འདུལ་བ་ལ། ཐབས་དང་ཐུགས་རྗེ་ཟུང་འབྲེལ་ནས། ཡུན་དུ་མི་
ཐོག་འཕྲལ་ལ་འགྲུབ། རྒྱུ་འབྲས་ཐེག་པའི་རིམ་པ་ཡང་། རྒྱུ་ཡི་ཐེག་པ་ཐབས་ཡིན་
ཅིང་། འབྲས་བུའི་ཐེག་པ་ཐུགས་རྗེའོ། །དེ་གཉིས་ཟུང་དུ་འབྲེལ་པ་ནི། བླ་ན་མེད་
པའི་ཐེག་པ་སྟེ། རྒྱུ་འབྲས་གཉིས་སུ་མེད་པའི་དོན། མ་བརྩལ་ལྷུན་གྱིས་གྲུབ་པའོ། །
དེ་ཕྱིར་བགེགས་ཀྱི་བར་ཆོད་ལ། བགེགས་ལ་གཏོས་ཕན་གཏོ་རུ་བྱ། གཏོ་ལ་རྣམ་
345



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
གྲངས་མང་ཡོད་ཀྱང་། འདི་ནི་མཉམ་གཉིས་བརྗེ་བ་དང་། མཚུངས་གཉིས་བསོར་
བའི་སྐྱིན་གཏོ་སྟེ། སྲིད་པ་རྒྱུད་ཀྱི་བོན་པོ་ཡིས། སེམས་ཅན་འགྲོ་ལ་ཕན་གདགས་ན།
ཆབ་ནག་རྒྱུད་ལས་བྱུང་བ་ལྟར། མདོས་དང་གླུད་ཀྱི་ཡོ་བྱད་བསགས། རང་བས་
གཞན་དོན་གཙོར་ཆེ་ཞིང་། རང་ལ་འདོད་པའི་ལྷད་མེད་པར། རྒྱུ་འབྲས་མི་བརྩི་
ཐོབ་རྫོབ་སྤང་། སྣང་གཤེན་འབྲས་བུ་དྲང་སྲོང་སྙེགས། དེ་ཕྱིར་སྤྱོད་ལམ་དལ་བུ་
བྱ། མི་འགྲོ་ཡས་བསགས་སྤང་བར་བྱ། མཁོ་མཐུན་རྫས་ཆ་བསྒྲུབ་པར་གྱིས། མདོས་
ལ་རྣམ་པ་གསུམ་ཡིན་ཏེ། ཕྱི་མདོས་ནང་མདོས་གསང་མདོས་གསུམ། ཕྱི་མདོས་
སོག་ཁྲིག་ལག་ལེན་རྫས། ནང་མདོས་གླུད་ཡས་གྱེར་དང་ཀླུང་། གསང་མདོས་ཁྲི་
འཛིན་དགོངས་པའི་རྫས། གསུམ་ག་ཟུང་འབྲེལ་འགྲོ་བ་སྐྱོབ། དང་པོ་ཕྱི་མདོས་སོག་
ཁྲིག་ལ། རྒྱས་འབྲིང་བསྡུས་གསུམ་སྐབས་དང་སྦྱར། རྒྱས་པ་དག་ལ་ཁྲི་འགྱུར་བཅུ།
འབྲིང་པོ་དག་ལ་སྟོང་འགྱུར་བཅུ། ཐ་མ་དག་ལ་བརྒྱ་འགྱུར་བཅུ། ཡང་མཐའ་དག་
ལ་བཅུ་འགྱུར་བཅུ། དེ་ཡང་སོ་སོའི་དབང་རིག་ལ། སྟོང་གསུམ་སྒྲོན་མེ་ཁྲི་འགྱུར་
འབུམ། འཁོར་ལོ་བསྒྱུར་རྒྱལ་སྟོང་འགྱུར་ཁྲི། དེ་འོག་གཤེན་པོ་བརྒྱ་འགྱུར་སྟོང་།
རྒྱལ་ཕྲན་དག་ལ་ལྔ་བརྒྱའོ། །བཙུན་མོ་སུམ་བརྒྱ་དྲུག་བཅུ་སྟེ། བློན་པོ་དེད་དཔོན་
བརྒྱད་ཅུ་དྲུག །བཙུན་པ་བརྒྱ་དང་རྩ་བརྒྱད་དེ། ཁྱིམ་བདག་དྲུག་ཅུ་རྩ་གཅིག་
གོ །གཞི་འཛིན་བཙུན་མོ་ལྔ་བཅུ་གཅིག །ཁྱེའུ་བུ་མོ་ཉི་ཤུ་ལྔ། བྲན་དང་ཕོ་ཉ་བཅུ་
གསུམ་ལ། དམན་པ་དག་ལ་ལྔ་རེ་སོགས། ཅི་བཞིན་རིམ་པ་མཐོང་བ་བཞིན། རྐྱེན་
ཡང་དེ་བཞིན་གཉེན་པོས་བསླང་། ཅི་བཞིན་འཁོར་ལོ་བསྒྱུར་བ་བཞིན། བདུད་ཀྱང་
དེ་བཞིན་ཞིང་ཁམས་གཡོ། དེ་ཕྱིར་གང་འཕེལ་སོགས་དང་སྦྱར། མདོས་གཞི་ཚང་
རྒྱུང་འཇིག་རྟེན་ལ། དཔེ་བླང་དེ་བཞིན་སྐྱེ་འགྲོའི་གཟུགས། ཅི་ལྟར་འཚོགས་བཞིན་
དེ་བཞིན་ཤེས། སྲིད་པའི་རྩེ་མོ་མན་ཆད་ནས། ན་རག་གདར་སོ་ཡན་ཆད་ལ། སྲིད་
346



མདོ་སྡེ།
སྣང་གཤེན་ཐེག་པའི་མདོ།
པ་འགྲེང་དང་འཕྲེད་ཉལ་སྦུབ། གནམ་ལ་འཕུར་དང་ས་ལ་འཛུལ། བར་ལ་འགྲིམ་
པའི་གཟུགས་བརྙན་བྱ། ཕོ་མོ་སྐྱེ་མཆེད་སྤྱི་མཚན་གཟུགས། མི་བས་གླུད་བཟང་
ལྡེམ་སེ་ལྡེམ། བྱ་བས་འདབ་བཟང་པུ་རུ་རུ། སྒམ་པས་མཆིད་སྨྲ་ཤ་ར་ར། རྒྱལ་བས་
བརྗིད་འགྱིང་ལམ་མེ་ལམ། བློན་བས་ཆེ་བཙུན་འཇོལ་ལོ་ལོ། །རྟ་རྒྱུག་མདའ་འཕེན་
གཞུ་བདུངས་ཅོག །གླུ་ལེན་བལ་འཁལ་ཕྱར་ར་འཕྱོར། རྩེ་འཇོ་གར་སྟབས་ལྡེམས་སེ་
ལྡེམ། སྣང་གཤེན་ཕན་གནོད་གཉིས་ལ་ལྟ། སེམས་ཅན་ཡོངས་ལ་ཕན་སེམས་བསྒོམ།
གར་གསས་བཙན་པོ་ལྷ་རུ་བདར། གཤེན་རབ་བདེན་པའི་སྨྲང་གིས་བཀྲོལ། གཏོ་
ཡས་གནས་སུ་ཐེངས་པར་བྱ། སྣང་སྲིད་ལྷ་འདྲེ་སྐོས་གྱིས་བསྐང་། ཚེ་སྐྱིན་སྲོག་གླུད་
དམ་པ་དང་། གསང་མདོས་ངར་མི་རྒྱན་ལྡན་འདི། འབུལ་བ་རང་གིས་མི་ནོར་ལ།
བཞེས་པ་གདོན་གྱིས་མ་ནོར་བར། ཏིང་འཛིན་སྨྲང་གིས་བརྡ་སྤྲོད་བྱ། དེ་ལ་སྐད་ཀྱི་
གཅོང་གཉིས་སྦྱར། གླུད་ཡས་ལྷ་ཡི་གཞེན་འདེབས་ལ། སེང་གེའི་ང་རོའི་གཅོང་ལ་
དྲང༌། ལྷ་སྲིན་བསྐོས་ལ་གཞེན་འདེབས་པ། ལྕེ་གའི་འགྱུར་སྐད་གཅོང་ལ་དྲང༌། དེ་
ལྟར་འཕན་ཡུལ་གླུད་ཀྱི་སྒོ། སེམས་ཅན་འགྲོ་ལ་སྨན་པར་འགྱུར། སྣང་གཤེན་གཙུག་
ཕུད་ཐུགས་ལ་ཞོག །འགྲོ་བའི་སྡུག་བསྔལ་ཞི་བར་མཛོད། ཅེས་གསུངས་སོ། ། ན་
༧ དེ་ནས་ཡང་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་ཉོན།
འདུས་པའི་འཁོར་རྣམས་ཐམས་ཅད་ཀུན། མ་ཡེངས་དབང་པོ་བརྟན་པར་ཉོན།
ཆབ་ནག་གྱེར་གྱི་སྒོ་བཞི་ལ། བཞི་པ་དཔོན་གསས་ཕྱ་གཉན་སྒོ། འགྲོ་དྲུག་སེམས་
ཅན་ཐམས་ཅད་ནི། མ་རིག་འཁྲུལ་པ་རང་ཁ་མ། ང་རྒྱལ་དྲེགས་པའི་དབང་གིས་ནི། །
རང་ཆེ་གྱོང་ཁེང་ང་རྒྱལ་སྤྱོད། མ་སང་གཉན་ལ་ཁ་ཆེ་ཞིང་། ས་བདག་གཏོད་ལ་
ལག་རིང་ནས། དབྱིངས་ན་བཞུགས་པའི་ལྷ་མི་མཆོད། མཁའ་ལ་གནས་པའི་དབལ་
མི་སྐོང་། ཀློང་ན་དམ་ཅན་ཚོགས་མི་རྟེན། དེ་ཕྱིར་མ་སང་གཉན་དང་འགྲས། ས་
347



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བདག་གཏོད་ཀྱི་ཚོགས་དང་འཁོན། དབྱིངས་ན་བཞུགས་པའི་ལྷ་མི་མཉེས། མཁའ་
ལ་གནས་པའི་དབལ་མི་སྐོང་། ཀློང་དུ་དམ་ཅན་ཚོགས་ཀྱིས་བཀྱོན། དེ་བཞིན་ས་
བདག་ཀླུ་གཉན་དང༌། བདུད་བཙན་མ་མོ་གཤིན་རྗེ་དང༌། བརྟན་མ་སྐྱོང་མའི་
ཚོགས་དང་འགལ། ལྷ་སྲུང་དམ་ཅན་རྣམས་དང་འགལ། དེ་ཡི་བཀའ་འཆད་ཉེས་
སྐྱོན་གྱིས། འགྲོ་བ་མི་ལ་བདུད་དུ་འབེབས། ཚེ་སྲོག་དབང་པོ་དཔལ་མདངས་
ཉམས། ཀླུང་རྟ་དབང་ཐང་བསོད་ནམས་རྒུད། འགྲོ་བ་མི་བདེ་སྡུག་བསྔལ་སྦྱང་།
དེ་ལ་རྒྱལ་བའི་ཐུགས་རྗེ་དང་། ཐབས་དང་ཐུགས་རྗེ་མ་བཀག་ཕྱིར། འགྲོ་བའི་སྡུག་
བསྔལ་སེལ་བ་ལ། དཔོན་གསས་ཕྱ་གཉན་གཏོ་ཡི་སྒོ། འདི་ལ་རྣམ་པ་བཞི་ཡིན་
ཏེ། དབྱིངས་ཀྱི་ལྷ་ཚོགས་ཚོགས་ཀྱིས་མཆོད། མཁའ་ཡི་དབལ་མོ་སྐོང་གིས་སྐོང་།
ཀློང་གི་དམ་ཅན་རྟེན་གྱིས་རྟེན། ས་བདག་ཀླུ་གཉན་གཏོ་ཡིས་བཅོས། ཐོག་མར་
ལྷ་ཚོགས་མཆོད་པ་ལ། སྲིད་པ་རྒྱུད་ཀྱི་བོན་པོ་ཡིས། སྲིད་པ་རྒྱུད་ཀྱི་ལྷ་གསས་ལ།
ཚོགས་ཆེན་མཆོད་པའི་ཡོ་བྱད་བཏེགས། སྟོབས་ཆེན་གར་གྱི་དབལ་ཚོགས་རྣམས།
གཞི་མ་གཙང་མའི་སྟེང་དུ་ནི། འབྲུ་ཡི་ཚོམ་བུ་བཀོད་པར་བྱ། དེ་སྟེང་དབལ་གྱི་
བཤོས་བུ་དང་། ཤ་ཁྲག་དཀར་མངར་འདོད་ཡོན་ཚོགས། ཡུ་ཏི་ཞལ་ཟས་ལོངས་
སྤྱོད་ཚོགས། དུ་སམ་མང་ཐུན་བོང་ངེ་བཤོས། གཟུགས་སྒྲ་དྲི་རོ་རེག་བྱའི་ཚོགས།
འདོད་ཡོན་མཆོད་པ་དཔག་མེད་བཤམས། ཏིང་འཛིན་དགོངས་པས་དག་པར་
སྤེལ། སྟོང་གསུམ་སྟོང་དང་ནམ་མཁའི་རྒྱ། འདོད་ཡོན་ཟད་མེད་རྒྱ་མཚོའི་ཀླུང་།
སྣང་སྲིད་རིན་ཆེན་གཏེར་གྱིས་གང་། དམིགས་མེད་མཆོད་པ་ནམ་མཁའི་སྤྲིན། ལྷ་
གསས་དབལ་ལ་མཆོད་པ་འབུལ། ཐུགས་དམ་རྒྱུད་མཉེས་ཆག་ཉམས་བསྐང་།
གར་གསས་དབལ་གྱི་དངོས་གྲུབ་ཞུ། དེས་ན་འགྲོ་བའི་བར་ཆད་སེལ། གཉིས་པ་
མཁའ་ཡི་དབལ་མོའི་ཚོགས། སྣང་ཞིང་སྲིད་པ་མཁའ་ལ་བསྐང་། བསྐང་བའི་གནས་
348



མདོ་སྡེ།
སྣང་གཤེན་ཐེག་པའི་མདོ།
དེར་བསྐང་གི་བཀྱག །སྲིད་པའི་དཔེ་བླང་རི་རབ་གླིང༌། ལྕགས་རི་ཁྱུད་མོ་རི་བདུན་
མཚོ། དཔག་བསམ་ལྗོན་པ་ཟིལ་གནོན་ཁྱུང་། རྣམ་རྒྱལ་ཁང་པ་ལྟ་ན་སྡུག །ཤིང་རྟ་
རྩུབ་འགྱུར་དགའ་བ་འདྲེས། ཨུད་འབར་མེ་ཏོག་སྐྱེད་མོའི་ཚལ། མཚལ་རི་ལྷ་མདུན་
ཨར་མོའི་རྡོ། ཉི་མ་ཟླ་བ་གསལ་བའི་སྒྲོན། བཀྲ་ཤིས་རྫས་བརྒྱད་ཕུན་ཚོགས་རྫས།
རིན་ཆེན་ནོར་བདུན་གྲམ་ཁྲོད་གཏེར། ལྷབ་ལྷུབ་དར་ལྡི་ཆུན་འཕྱང་འཕྲུལ། ཡེ་ཤེས་
གཞལ་ཡས་ནམ་མཁའི་རྒྱ། ཤིང་རིས་རྒྱན་རྫས་ལོངས་སྤྱོད་དཀོར། རྒྱང་འཕན་བལ་
ཚོན་བླ་བྲེ་གུར། མདའ་བཀྲ་འཕང་བཀྲ་ཐབས་ཤེས་རྟགས། འདབ་ཆགས་རི་དྭགས་
གཡུང་དྭགས་དཀོར། རིས་བཀྲ་གཅན་གཟན་སྤུ་སྡུག་མཛེས། མི་ནོར་ཡུལ་མཁར་
འདོད་ཡོན་རྫས། ཕོ་ཐང་མོ་ཐང་ལན་ཆགས་གླུད། རྟ་རྒྱུག་མདའ་འཕེན་རྩེ་འཇོལ་
སྟབས། མཁོ་མཐུན་ཡོ་བྱད་ཕུན་སུམ་ཚོགས། རང་མཐུན་གཏོར་མ་རྒྱན་དང་ལྡན།
གསེར་གཡུ་དར་སྟག་ལྷབ་ལྷུབ་མཛེས། གཡུ་འབྲང་བདུད་རྩི་སྐྱེམས་པའི་ཕུད། རྔ་
གཤང་དུང་གླིང་སྙན་པའི་སྒྲ། བདེན་པའི་སྨྲང་དང་སྨྲ་བའི་ཚིག །གོ་བའི་བརྡ་སྦྱོར་
སྲིད་པའི་གཞུང་། སྔོན་གྱི་དཔེ་སྲོལ་ཆོ་རབས་བཤད། སྲིད་པའི་ལུགས་ནས་འབྱུང་
བཞིན་དུ། དབལ་མོ་མ་ཚོགས་མཁའ་ལ་བསྐང་། དམ་ཅན་རྒྱ་མཚོ་ཀློང་དུ་མཉེས།
སྲིད་པ་གསུམ་པོ་ཟིལ་གྱིས་གནོན། སྣང་ཞིང་སྲིད་པའི་ཁ་ཡོ་སྙོམས། འགྲོ་བའི་སྡུག་
བསྔལ་ཉོན་མོངས་ཞི། དེས་ནི་བར་ཆད་རྐྱེན་རྣམས་ཟློག ། སྣང་སྲིད་ཞི་བདེ་ཆ་ལ་
སྙོམས། དེ་ཕྱིར་དབལ་མོ་བསྐང་གིས་བཅོས། མཁའ་ཀློང་རབ་འབྱམས་དབྱིངས་
སུ་བསྐང་། ཆབ་དཀར་སྔགས་ཀྱི་གཞུང་ལ་འདྲེས། གསུམ་པ་ཀློང་གི་དམ་ཅན་ལ།
རང་མཐུན་བརྟེན་པའི་དམ་རྫས་བཤམ། འདོད་ཡོན་ལོངས་སྤྱོད་མངོན་ཆ་འབུལ།
ཤ་ཁྲག་དཀར་མངར་གཡུ་འབྲང་ཕུད། འབན་ཚོགས་ལྷ་ཡི་གཏོར་མས་མཆོད།
ཐུགས་དམ་གནད་བསྐུལ་ཕྲིན་ལས་བཅོལ། དགྱེས་མཛད་དམ་པའི་དངོས་གྲུབ་ཞུ།
349



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འགྲོ་བའི་ཚེ་དཔལ་དམུ་དག་སྐྱོང་། དམ་ཅན་སྲུང་མ་ངང་གིས་འདུ། གར་གསས་
དབལ་གྱི་ཕོ་ཉ་ལ། དམིགས་པའི་རྟེན་འཛུགས་ཕྲིན་ལས་བཅོལ། བཞི་པ་ས་བདག་
ཀླུ་གཉན་ལ། སྣང་སྲིད་གཏོ་ཡིས་བཅོས་པ་ལ། སྟོང་གསུམ་འཁྲུག་པ་ཡོ་བཅོས་
དང་། འབྱུང་བ་འཁྲུག་པའི་འགྲམ་བཅོས་དང་། ཡེ་ངམ་འཁྲུག་པའི་སྡུམ་བཅོས་
དང་། སྤར་ཁམས་འཁྲུག་པའི་སྙིང་བཅོས་དང་། ས་བདག་སྨེ་བའི་གླིང་བཅོས་
དང་། ཀླུ་གཉན་གཏོད་ཀྱི་འགྲམ་བཅོས་དང་། སྣང་སྲིད་ཁ་སྐོང་ཞི་བཅོས་དང་།
རྣམ་པ་བདུན་དུ་ཤེས་པར་བྱ། འགྲོ་བ་སེམས་ཅན་དོན་ཆེད་དུ། སྲིད་པ་རྒྱུད་ཀྱི་
བོན་པོ་ཡིས། གཙང་མའི་ས་ལ་མཎྜལ་བྱ། ས་ཚོན་སྣ་ལྔའི་གཞལ་ཡས་བྲི། ས་བདག་
ཀླུ་གཉན་གཏོད་ཀྱི་ཚོགས། སྤར་ཁམས་ལོ་སྐོར་སྨེ་བ་གླིང་། གཞི་གནས་མངའ་
དབང་འཁོར་བཅས་སུ། འབྲུ་སྣའི་གཟུགས་དང་བཤོས་གཙང་དང༌། འདབ་ཆགས་
རི་དྭགས་གཡུང་དྭགས་དང་། གཅན་གཟན་མི་ནོར་ཡུལ་མཁར་དང༌། སྐྱེ་འགྲོའི་
གཟུགས་དང་ཆུ་གནས་དང་། སྣ་ཚོགས་སྤུ་མཚན་ཚང་བ་དང༌། ཤིང་རྩི་བལ་བུ་བྱ་
སྤུའི་མཚོན། གསེར་གཡུ་དར་ཟབ་སྣ་ཚོགས་བརྒྱན། འདོད་ཡོན་མཆོད་པ་དཔག་
མེད་བཤམས། ཏིང་འཛིན་དགོངས་པ་སྔགས་ཀྱིས་སྤེལ། གར་གསས་བཙན་པོ་ལྷ་
རུ་བདར། རྔ་གཤང་དུང་གླིང་སྐད་ཀྱིས་འབོད། བ་དན་རུ་མཚོན་བརྡ་ཡིས་གཡབ། །
གསེར་སྐྱེམས་གཡུ་མངོན་རྔན་ཆ་འབུལ། རྒྱལ་བ་བདེན་པའི་སྨྲང་གིས་བཀྲོལ། དེ་
ལ་སྐད་ཀྱི་གཅོང་གཉིས་སྦྱར། དཔོན་གསས་ཕྱ་གཉན་སྐོས་འདེབས་ཤིང་། སྣང་ཞིང་
སྲིད་པའི་ཁ་གནོན་པས། སྒྲ་རྒྱལ་འབྲུག་གི་གཅོང་ལ་དྲང་། གཏོ་ཡས་གླུད་ཀྱི་ངོ་བསྔོ་
ཞིང་། ཕྱ་གཉན་གནས་སུ་བསྟིམ་པ་ཡིན། གསུང་སྙན་ཁུ་བྱུག་གཅོང་ལ་དྲང་། སྣང་
ཞིང་སྲིད་པ་ཐམས་ཅད་ལ། གླུད་ཡས་གཏོར་མ་གནས་སུ་ཐེངས། སྟོང་ཁམས་རེ་བ་
བསྐང་བར་བྱ། སྣང་ཞིང་འཇིག་རྟེན་ཞི་བར་བྱ། ས་བདག་ཀླུ་གཉན་སྡུམ་པར་བྱ།
350



མདོ་སྡེ།
སྣང་གཤེན་ཐེག་པའི་མདོ།
ཐམས་ཅད་འཁྲུག་པ་ཞི་བ་དང་། སྣང་སྲིད་དགའ་བདེ་བསྐྱེད་པར་བྱ། དེས་ན་འགྲོ་
ལ་ཕན་བདེ་བསོད། སྣང་ཞིང་སྲིད་པ་ཆ་ལ་འབེབས། ཞིང་ཁམས་དགེ་བའི་གཞི་
མར་འགྱུར། སྣང་གཤེན་གཙུག་ཕུད་སྤྲུལ་པའི་གཤེན། སྤྱིར་ཡང་སྣང་གཤེན་ཐེག་
པའི་བོན། འགྲོ་ལ་ཕན་བདེ་བསོད་པའི་ཆ། སྣང་སྲིད་དགེ་བར་འཕེལ་བའི་ཐབས།
སེམས་བསྐྱེད་གཞི་མ་ལྡན་པ་གཅེས། སེམས་བསྐྱེད་གཞི་མ་མ་ལྡན་ཞིང་། ལོག་
པར་གོལ་བའི་ཚོགས་རྣམས་སྤང་། བཀའ་ལུང་ཚུལ་བཞིན་སྤྱོད་བྱས་ནས། མཐར་
ནི་དོན་དང་ཡོན་ཏན་ཀྱང་། ཁམས་གསུམ་ས་དགུ་ཡར་བརྒལ་ནས། སྣང་གཤེན་
གྲུབ་སྟེ་མོས་པར་སྤྱོད། གཡུང་དྲུང་ས་བཅུ་རིམ་པར་བགྲོད། གཡུང་དྲུང་ས་བཅུ་
རིམ་བགྲོད་ནས། བཅུ་གཅིག་ཀུན་སྣང་འོད་ལ་གནས། དེ་རུ་མངོན་པར་སངས་རྒྱས་
འཐོབ། རྒྱུ་ཡི་ཐེག་པས་འབྲས་བུ་སྙེགས། ཐེག་རིམ་ཡར་བགྲོད་ལྟུང་བ་མེད། དོན་
ལ་མི་འགལ་རྩིས་མི་འཆུག །བོན་སྒོ་རིམ་པའི་སྤྱོད་ཚུལ་ལོ། །སྣང་གཤེན་གཙུག་ཕུད་
སྤྲུལ་པའི་གཤེན། སྣང་གཤེན་བོན་གྱི་གྱེར་སྒོ་བཞི། གཅོང་བརྒྱད་སྐད་ཀྱིས་གཏང་
རག་སྦྱར། སྣང་གཤེན་ཐེག་པ་རྒྱུ་ཡི་བོན། སྣང་གཤེན་གཙུག་ཕུད་ཐུགས་ལ་ཞོག །
སེམས་ཅན་འགྲོ་ལ་སྨིན་པར་མཛོད། སེམས་བསྐྱེད་གཞི་མ་ལྡན་པར་མཛོད། མ་
རིག་དམ་འཆོལ་སྤང་བར་མཛོད། བཀའ་ལུང་ཚུལ་བཞིན་སྤྱོད་པར་མཛོད། ཁྲི་སྨོན་
རྒྱལ་བཞད་བདག་ཏུ་བསྐོས། སྣང་གཤེན་བོན་གྱི་འཁོར་ལོ་བསྐོར། བདག་གི་བསྟན་
པའི་གཉེར་ཟུངས་ཤིག །ཅེས་བཀའ་སྩལ་ནས། ཐེག་པ་གཉིས་པ་སྣང་གཤེན་གྱི་བོན་
རྣམས། གཏན་ལ་ཕབ་སྟེ་གསུངས་པའོ། །
༧ དེ་ནས་ཡང་སྣང་གཤེན་གཙུག་ཕུད་ཀྱིས་གསོལ་པ། རྒྱལ་བུ་སྟོན་པ་གཤེན་
རབ་ལགས། བདག་ཅག་རྣམས་ནི་སྔོན་ནས་སྨོན་ལམ་ཅི་ལྟ་བུ་ཞིག་གིས་ཉིད་དང་
འབྲེལ་བ་ལགས། དེ་ཡི་ལོ་རྒྱུས་ཞིབ་པར་བདག་ལ་གནང་བར་ཞུ། ཞེས་གསོལ་ཏོ། །
351



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དེ་ལ་རྒྱལ་བུས་བཀའ་སྩལ་པ། ཉོན་ཅིག་སྣང་གཤེན་གཙུག་ཕུད་ལ་སོགས་འདུས་
པའི་འཁོར་རྣམས། དེ་ནི་འདི་ལྟ་སྟེ། སྔོན་བསྐལ་པ་ལེགས་པར་བཀྲམ་པ་ཞེས་བྱ་
བའི་དུས་སུ། སྟོང་གསུམ་ཞི་བ་མཉམ་བདལ་བྱ་བའི་འཇིག་རྟེན་ན། སངས་རྒྱས་
སྟོན་པ་མི་གཡོ་ལེགས་པའི་བློ་གྲོས་ཞེས་བྱ་བས་འཚོ་སྐྱོང་སྟེ། དེའི་ཞིང་ཁམས་གཟིག་
ལྡན་གྱི་གྲོང་ཁྱེར་བྱ་བར་རྒྱལ་པོ་སྨོན་ལམ་མཐར་བརྟན་ཞེས་བྱ་བ་དང༌། རྒྱལ་མོ་
ཁྲི་ལྕམ་འབུམ་ལྡན་མ་བྱ་བ་གཉིས་ལ་སྲས་བུ་ཞིག་མངའ་བ། རྒྱལ་པོ་བྷི་དྷ་བྷུ་རུ་བྱ་
བ་ལགས་ཏེ། འཁོར་དང་ལོངས་སྤྱོད་དང་བསོད་ནམས་དཔག་ཏུ་མེད་པར་མངའ་
འོ། །དེའི་ཚེ་ཡུལ་དེའི་རི་བོ་ཤམ་གྷ་རི་བྱ་བའི་དགོན་པ་ཞིག་ན། གཡུང་དྲུང་སེམས་
དཔའ་ཡེ་ཤེས་ཉི་མ་ཞེས་བྱ་བ་ཞིག་གིས། ཚོགས་པའི་རྒྱ་མཚོ་འཚོ་ཞིང་། གཡུང་དྲུང་
གི་བོན་ལ་ཉན་བཤད་དང་སྒྲུབ་པ་མཛད་དོ། །དེ་ལ་རྒྱལ་བུ་དེ་ནི་ཤིན་ཏུ་ཡང་ཤེས་
པ་གསལ་བ། རིག་པ་དང་བ། དབང་པོ་རྣོ་བ་ཐབས་ལ་མཁས་པ་ཞིག་བྱུང་ནས།
འཇིག་རྟེན་བྱ་བ་ལ་བློ་མི་གཏད་པ། གཡུང་དྲུང་གི་བོན་ལ་བློ་མོས་ཏེ་རི་བོ་ལ་ཤམ་
གྷ་རིའི་དགོན་པར་ཕྱིན་ནས། གཡུང་དྲུང་སེམས་དཔའ་དེ་དག་གི་མདུན་དུ་འཁོད་
དེ། གུས་པའི་ཚུལ་གྱིས་ཞུས་པ། ཀྱེ་མ་གཡུང་དྲུང་སེམས་དཔའ་འགྲོ་བའི་མགོན།
ཡེ་ཤེས་ཉི་མས་མ་རིག་མུན་པ་སེལ། ཐར་པའི་ལམ་སྟོན་འགྲོ་བ་འདྲེན་པའི་དཔལ། །
ཚད་མེད་བཞི་ལྡན་བྱམས་པའི་སྐྱེས་བུ་ལགས། གཡུང་དྲུང་བོན་ལ་རྒྱ་ཆེ་གྲངས་
མང་ཡང་། ཐུགས་ཀྱི་དཀྱིལ་ནས་མན་ངག་བཅུད་ཕྱུང་ལ། བདག་ཅག་ཐར་པའི་གོ་
འཕང་ཐོབ་པ་ཡི། འཕྲུལ་ངག་བདེན་པའི་བོན་ཞིག་བསྟན་དུ་གསོལ། ཞེས་ཞུས་སོ། །
དེ་ལ་གཡུང་དྲུང་སེམས་དཔས་བཀའ་སྩལ་པ། ཉོན་ཅིག་རྒྱལ་པོ་བྷི་དྷ་བྷུ་ར་ཉོན།
འཇིག་རྟེན་འདི་བདེན་བྱ་བ་བློས་གཏོང་ན། རྩེ་གཅིག་དཀར་པོའི་དགེ་ལ་སྤྱོད་བྱེད་
ན། སྣང་བ་འདི་ནི་མི་རྟག་སྒྱུ་མ་ཡིན། མི་ཚེ་འདི་ནི་དར་ཙམ་ཡུད་ཙམ་ཡིན། ཟས་
352



མདོ་སྡེ།
སྣང་གཤེན་ཐེག་པའི་མདོ།
ནོར་འདི་ནི་རྩྭ་མགོའི་ཟིལ་པ་ཡིན། དེ་ཕྱིར་འདི་བདེན་སྣང་བ་བློས་གཏོང་ན། རྩེ་
གཅིག་དཀར་པོའི་དགེ་ལ་འདུན་པར་བྱ། ཟང་ཟིང་ལོངས་སྤྱོད་མཆོད་སྦྱིན་གཏང་
བར་བྱ། མཆོད་པའི་ཞིང་ནི་མཐོ་ཞིང་མཐོ་ན་བཟང་། ཅི་ལྟར་མཐོ་བཞིན་དེ་བཞིན་
ཚོགས་ཆེན་རྫོགས། དེ་ལ་རློམས་སེམས་མེད་ན་ཚོགས་ཀྱི་རབ། སྦྱིན་པའི་ཞིང་ནི་
དམའ་ཞིང་དམའ་ན་བཟང་། ཅི་ལྟར་དམའ་བ་དེ་བཞིན་འདོད་པ་ཚིམ། དེ་ལ་སེར་
སྣ་མེད་ན་སྦྱིན་པའི་མཆོག །སྦྱིན་པ་རབ་མཆོག་སེར་སྣ་མེད་པ་སྟེ། གང་ཞིག་གང་
ལ་སེར་སྣ་མེད་པ་ཡི། ལུས་སྲོག་ལོངས་སྤྱོད་རྒྱན་རྣམས་གཏོང་ནུས་ན། སྦྱིན་པའི་ཕ་
རོལ་ཕྱིན་པ་ཐོབ་པར་འགྱུར། མཆོད་པའི་རབ་མཆོག་རློམ་པ་མེད་པ་སྟེ། གང་ཞིག་
གང་ལ་རློམ་པ་མེད་པ་ཡི། ཅི་སྙེད་མཆོད་ཡོན་དམིགས་མེད་འབུལ་ནུས་ན། བསོད་
ནམས་ཚོགས་ཆེན་རབ་ཏུ་རྫོགས་པར་འགྱུར། དེ་ལྟར་དཀར་པོ་དགེ་ལ་འཇུག་པ་
དང༌། རྩེ་གཅིག་དད་དང་མོས་པ་ལྡན་པ་གཅེས། བརྩོན་འགྲུས་ཉེར་ལེན་བསླབ་པ་
ཚུལ་ཁྲིམས་བསྲུང༌། བསམ་གཏན་དོན་བསྒོམ་བཟོད་ཐོབ་མཉམ་པར་གཞག །ཕ་
རོལ་ཕྱིན་པ་དྲུག་གི་ལམ་ལ་ཞུགས། ཚད་མེད་བཞི་དང་ལྡན་པའི་སེམས་བསྐྱེད་
པ། དེས་ནི་རྒྱུ་ཡི་ཕ་རོལ་ཕྱིན་རྫོགས་ཤིང་། འབྲས་བུའི་ཕ་རོལ་ཕྱིན་པ་ཐོབ་པར་
འགྱུར། དེ་དག་རྒྱུ་འབྲས་གཉིས་སུ་མེད་པ་ཡིས། བོན་ཉིད་སྟོང་པ་ཉིད་དུ་ལ་བཟླས་
ནས། འགྲོ་བ་སེམས་ཅན་འདྲེན་པའི་དཔལ་དུ་འགྱུར། དེ་ཕྱིར་རྒྱལ་བུ་དགེ་བའི་ལས་
ལ་བརྩོན། རྩེ་གཅིག་གཡུང་དྲུང་བོན་ལ་བློ་སེམས་གཏོད། ཅེས་གསུངས་ཏེ། དགེ་བ་
སྤྱོད་པའི་ལུང་གནང་ངོ༌། །རྒྱལ་བུ་ནི་ཤིན་ཏུ་ཡང་རྒྱུ་འབྲས་ལ་ཡིད་ཆེས་ཤིང་། དགེ་
བ་ཅི་ཚུགས་སུ་སྤྱོད་དོ། །ཁྱད་པར་གཡུང་དྲུང་སེམས་དཔའ་དེ་ཉིད་ཀྱི་ཞབས་ནས་
འདེགས་ཤིང་། ཟས་ནོར་ལོངས་སྤྱོད་ཐམས་ཅད། རྒྱུ་བསོད་ནམས་ཀྱི་ཚོགས་དཔག་
ཏུ་མེད་པར་བསགས་སོ། །གཞན་ཡང་སྦྱིན་པའི་དམིགས་ཡུལ་དུ། འགྲོ་དྲུག་སེམས་
353



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
ཅན་ཐམས་ཅད་ལ་རང་རང་འདོད་པའི་ཡོ་བྱད་ནི། རྟ་དང་། གླང་པོ་དང་། བཞོན་
པ་དང་། མ་ཧེ་དང༌། ཟས་དང༌། གོས་དང༌། རྒྱན་དང་། འབྲུ་བཅུད་ལ་སོགས་
པའི་ཡོ་བྱད་སྣ་ཚོགས་གཏོར་རོ། །རྒྱལ་བུ་རང་ཡང་དགེ་བསྙེན་གྱི་སྡོམ་པ་ལ་གནས་
ཤིང་། གཡུང་དྲུང་གི་བོན་ལ་རྒྱུན་པར་སྤྱོད་དོ། །
དེ་ནས་གཡུང་དྲུང་སེམས་དཔའ་དེས། དུས་རྒྱུན་དུ་སྨོན་ལམ་བཏབ་སྟེ། བདག་
ནི་ད་ལྟ་གཡུང་དྲུང་བོན་གྱི་འཁོར་ལོ་བསྐོར་བ་དང་། འདི་རྣམས་ཀྱི་དགེ་བའི་དེད་
དཔོན་བགྱིས་པས། དགེ་བའི་སྟོབས་དང་བསོད་ནམས་ཀྱི་ཤུགས་རྒྱ་ཆེན་པོར་གྱུར་
ནས། མ་འོངས་པའི་དུས་ན་འདི་སྤྱོད་དགེ་བའི་སྟོབས་ཆེ་བ་སྟོང་གསུམ་གྱི་སྟོང་ཆེན་
པོ་འདུལ་བའི་སྟོན་པའི་སྒྲོན་མ་ཞིག་ཏུ་གྱུར་ནས། འགྲོ་བའི་དོན་རྒྱ་ལག་ཕྱད་པར་
གྱུར་ཅིག །དེའི་དུས་སུ་བདག་གི་ཚོགས་སྦྱོར་རྒྱུའི་ཡོན་བདག་དད་པ་དང་དམ་ཚིག་
ལྡན་པ། དགེ་བ་ལ་གཏོང་ཕོད་ཆེ་བ། སེར་སྣའི་མདུད་པ་གྲོལ་བའི་རྒྱལ་པོ་ཡབ་
ཡུམ་འཁོར་དང་བཅས་པ་འདི་རྣམས་ནི། བདག་གི་བསྟན་པ་འཛིན་པའི་འཁོར་གྱི་
དམ་པ་དང་པོ་རུ་གྱུར་ནས། བསྟན་པའི་དོན་ལ་གནས་པར་གྱུར་ཅིག །ཅེས་སྨོན་
ལམ་རྒྱུན་དུ་བཏབ་པས་སྨོན་ལམ་དེའི་མཐའ་བཙན་ནས། ད་ལྟར་ཕུན་སུམ་ཚོགས་
པར་གྲུབ་སྟེ། སྔོན་གྱི་རྒྱལ་པོ་སྨོན་ལམ་མཐར་བརྟན་ནི། ད་ལྟ་སྐོས་ཀྱི་རྒྱལ་པོ་སྐོས་
རྗེ་དྲང་རུམ་ལགས་སོ། །སྔོན་གྱི་ཁྲི་ལྕམ་འབུམ་ལྡན་ནི། ད་ལྟ་ཕྱུ་བཟའ་དབང་འབར་
ཉིད་དོ། །སྔོན་གྱི་རྒྱལ་པོ་བྷི་དྷ་བྷུ་ར་ནི། ད་ལྟ་སྣང་གཤེན་གཙུག་ཕུད་ཉིད་དོ། །སྔོན་
གྱི་གཡུང་དྲུང་སེམས་དཔའ་ཡེ་ཤེས་ཉི་མ་ནི། ད་ལྟ་སྟོན་པ་བདག་ཉིད་དོ། །ད་
ཡང་ཁྱེད་རྣམས་ནི་བདག་གི་བསྟན་པའི་ཆ་ལ་གནས་ཤིང༌། བསྟན་པའི་ཟུར་ནས་
འདེགས་དགོས་པས། སྣང་གཤེན་ཐེག་པའི་བོན་ལ་རྒྱུན་དུ་སྤྱོད་ན། གཞན་ལ་ཡོངས་
སུ་སྟོན་པའི་སྤོབས་པ་ཆེ་བར་གྱིས་ཤིག །ཅེས་རྒྱལ་བུས་བཀའ་སྩལ་པས། འཁོར་
354



མདོ་སྡེ།
སྣང་གཤེན་ཐེག་པའི་མདོ། །
རྣམས་ཀྱང་ཤིན་ཏུ་ཡི་རངས་ནས། རྒྱལ་བུས་གསུངས་པ་ལ་མངོན་པར་བསྟོད་
དོ། །སྣང་གཤེན་གཙུག་ཕུད་ལ་སོགས་ཏེ། འཁོར་དུ་གཏོགས་པ་ཐམས་ཅད་ཀྱང་།
གསས་མཁར་ཁྲི་སྨོན་རྒྱལ་བཞད་ལ། སྐོར་བ་བྱེད་ཅིང་ལྷ་ཕྱག་འཚལ། མེ་ཏོག་
གཏོར་ཞིང་མཆོད་པ་འབུལ། ངོ་མཚར་ཅན་གྱི་གྲོང་ཁྱེར་ལ། སྣང་གཤེན་བོན་གྱི་
འཁོར་ལོ་བསྐོར། དེ་ལྟར་བསྟན་པའི་གཉེར་བསྐོས་སོ། །འདུས་པ་རིན་པོ་ཆེའི་རྒྱུད་དྲི་
མ་མེད་པ་གཟི་བརྗིད་རབ་ཏུ་འབར་བའི་མདོ་ལས། རྒྱལ་བུས་ཐེག་པ་གཉིས་པ་སྣང་
གཤེན་གྱི་བོན་གཏན་ལ་ཕབ་པའི་ལེའུ་སྟེ་བརྒྱད་པའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག
355



འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་
རབ་ཏུ་འབར་བའི་མདོ་ལས་རྒྱལ་བུས་ཐེག་པ་
གསུམ་པ་འཕྲུལ་གཤེན་གྱི་བོན་གཏན་ལ་
ཕབ་པའི་མདོ་བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཝེར་ནེ་མུ་ལམ་ཁྱབ་རྒྱར་སྨར། གང་ཟག་མི་
ཡི་སྐད་དུ་ན། རྒྱལ་བུས་ཐེག་པ་གསུམ་པ། འཕྲུལ་གཤེན་གྱི་བོན་གཏན་ལ་ཕབ་པའི་
མདོ། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །
༧ དེའི་ཚེ་དེའི་དུས་ན། རྒྱལ་བུ་སྟོན་པ་གཤེན་རབ་ནི། ཐུགས་སྲས་རྨ་ལོ་གཡུ་
ལོ་དང་བཅས་ནས། གཙོ་འཁོར་རྣམས་རི་གཡུང་དྲུང་དགུ་བརྩེགས་ཀྱི་བྱང་ཕྱོགས།
གསས་མཁར་ཁོང་མ་ནེའུ་ཆུང་ལ། མཆོད་པ་འབུལ་བ་དང་། ཐེག་པ་གསུམ་པ་
འཕྲུལ་གཤེན་གྱི་བོན་གཏན་ལ་ཕབ་པར་དགོངས་ནས། རོལ་མོའི་ཚོགས་དང་བཅས་
ཏེ། གྲོང་ཁྱེར་ཆེན་པོ་རྫུ་འཕྲུལ་དགའ་བ་ཅན་དུ་གཤེགས་སོ། །དེ་ལ་གྲོང་ཁྱེར་ཆེན་
པོ་རྫུ་འཕྲུལ་དགའ་བ་ཅན་གྱི་མི་རྣམས་འདུས་ནས། རྒྱལ་བུའི་མདུན་ན་བསུ་ཞིང་
མཆོད་པ་འབུལ་བའི་སྐབས་དེར། སྤྲེའུའི་རྒྱལ་པོ་གཙོ་འཁོར་བརྒྱ་རྩ་བརྒྱད་ཀྱིས།
ཤིང་ཐོག་གི་མཆོད་པ་དཔག་ཏུ་མེད་པ་ཕུལ་བས། རྒྱལ་བུ་ཡང་མཉེས་ནས་ཞལ་དུ་
གསོལ་ཏེ། སྨོན་ལམ་གསུངས་པ།
356



མདོ་སྡེ།
འཕྲུལ་གཤེན་ཐེག་པའི་མདོ།
ན་མོ་གང་ཞིག་འགྲོ་བ་ཀུན་གསོ་བའི། བདག་ལ་ཕུལ་བའི་བརྙེན་བཀུར་ཚོགས།
ཟས་ཀྱི་བྱ་བ་དེ་དག་གིས། རྒྱལ་བ་མཉེས་ཤིང་དམ་ཅན་སྐོང་། ལྷ་སྲིན་ཞི་ཞིང་འགྲོ་
དྲུག་ཚིམ། དགེ་བ་སྟོབས་ཆེན་དེ་ཡི་མཐུས། སྦྱིན་བདག་འཁོར་དང་བཅས་པ་རྣམས།
སྒྲིབ་གཉིས་བྱང་ཞིང་ཚོགས་གཉིས་རྫོགས། བསམ་པ་བོན་བཞིན་གྲུབ་ནས་ཀྱང༌།
སྐད་ཅིག་སངས་རྒྱས་ཐོབ་པར་ཤོག །ཅེས་གསུངས་ནས། སེ་གོལ་གཅིག་བརྡབ་པས།
སྤྲེའུའི་ཚོགས་རྣམས་སྐད་ཅིག་ཏུ། ནམ་མཁའ་ལ་གཞའ་ཡལ་བ་བཞིན་དུ། སངས་
རྒྱས་ནས་སོང་ངོ༌། །
དེ་ལ་འཁོར་རྣམས་ཀྱང་ཤིན་ཏུ་སྤྲོ་བ་སྐྱེས་ནས། རྒྱལ་བུ་ལ་སྐོར་བ་བྱས་སོ། །ལྷ་
ཕྱག་འཚལ་ལོ། །མཆོད་པ་འབུལ་ལོ། །མར་མེ་འབུལ་ལོ། །ལྷ་སངས་འབུལ་ལོ། །
སྤོས་མེ་འབུལ་ལོ། །ཡོན་ཆབ་འབུལ་ལོ། །མེ་ཏོག་འབུལ་ལོ། །རྩི་མར་འབུལ་ལོ། །ཀ་
ར་འབུལ་ལོ། །བུ་རམ་འབུལ་ལོ། །སྦྲང་རྩི་འབུལ་ལོ། །ཡུ་ཏི་དྲང་ངོ༌། །བཤོས་ཆ་དྲང་
ངོ༌། །མང་ཐུན་དྲང་ངོ༌། །འབྲུ་སྣ་དྲང་ངོ༌། །བ་དཀར་ཀྱི་འོ་མ་དྲང་ངོ༌། །འབྲུ་ཆན་
དྲང་ངོ༌། །སྤྱན་གཟིགས་སྣ་ཚོགས་དྲང་ངོ༌། །ཤིང་ཐོག་ལི་རྒུན་དྲང་ངོ༌། །རྩི་ཐོག་ཨ་
འབྲས་དྲང་ངོ༌། །བསྟོད་པ་བྱེད་དོ། །སྨོན་ལམ་འདེབས་སོ། ། །
༧ དེའི་ཚེ་གསས་བུ་རྨ་ལོས་གསོལ་པ། རྒྱལ་བུ་སྟོན་པ་ལགས། ད་ལྟའི་སྤྲེའུ་
དེ་རྣམས་སངས་རྒྱས་པའི་རྒྱུ་མཚན་ཅི་ལྟ་བུ་ལགས། ཞེས་གསོལ་པས། རྒྱལ་བུས་
བཀའ་སྩལ་པ། ཉོན་ཅིག་གསས་བུ་རྨ་ལོ་ལ་སོགས། འདུས་པའི་འཁོར་རྣམས་དེ་ནི་
འདི་ལྟ་སྟེ། སྔོན་སྟོན་པ་འཆི་མེད་གཙུག་ཕུད་ཀྱི་རིང་ལ། བྱང་ཤར་སྦྱིན་ལྡན་དགའ་
བའི་ཞིང་ཁམས། བདག་ནི་ཁྱིམ་བདག་དབང་པོ་ཆེ་ཞེས་བྱ་བའི་བུ་རུ་སྐྱེས་ཏེ། སློབ་
དཔོན་བྷ་མ་ཧྲི་དྷའི་དྲུང་དུ་སྡོམ་པ་ཞུས་ནས། རྣལ་འབྱོར་གཡུང་དྲུང་སྤྲོ་ལྡན་དུ་
བཏགས་ཏེ། གཡུང་དྲུང་གི་བོན་ལ་མཁས་པར་བསླབས་ནས། ཡུལ་ཧ་དོན་བྱའི་ལྷོ་
357



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཕྱོགས་ཀྱི་རི་ཞིག་ལ་བསྡད་ནས། གཅིག་པུར་དབེན་པ་བསྟེན་ཅིང་ཡོད་པ་ལ། རི་
དེའི་རྩ་བར་གྲོང་རྡལ་ཞིག་ཡོད་པས། དེ་ན་ཁྱིམ་བདག་ན་ལི་ཀ་བྱ་བས་འཚོ་སྐྱོང་
ནས། ཉིན་གཅིག་ཕྱུགས་ནོར་རྫིའུས་མཐོང་སྟེ། ཁྱིམ་དུ་ཕྱིན་ནས་ཁྱིམ་བདག་ལ་སྨྲས་
པ། རྗེ་བོ་ལགས། འོ་སྐོལ་གྱི་རི་འདིའི་ཆེད་དུ། གཤེན་གྱི་རྣལ་འབྱོར་པ་ཁྱད་པར་
ཅན་ཞིག །འཚོ་བ་མེད་པ་དཀའ་ཐུབ་མཛད་ཅིང་བཞུགས་པ། ངོ་མཚར་དུ་ཆེ་བ་
ཞིག་བདོག་གོ །ཞེས་ཟེར་ཏེ། ཕྱི་དེ་ནམ་ལངས་ནས་ཁྱིམ་བདག་དེ་གཅིག་པུར་སོང་
ནས་བཙལ་བས་གཤེན་པོ་དང་མཇལ་ཏེ། གཤེན་གྱི་རྣམ་འབྱོར་པ་འཚོ་བའི་ཁ་ཟས་
མེད་པ། འདི་རུ་བཞུགས་པའི་སྐུ་ལུས་ཀྱིས་མི་སྐྱལ་བས། ངེད་ཀྱི་ཅན་དུ་བྱོན་ན་འཚོ་
བ་ཡང་སྦྱར། བླ་མཆོད་ཀྱང་བྱེད་ཟེར་ནས་ཞུས་པས། གཤེན་གྱི་རྣལ་འབྱོར་པའི་
ཞལ་ནས་གསུངས་པ། ཁྱིམ་བདག་དམ་པ་སྙན་གསོན་དང་། ཁྱེད་ཀྱི་བླ་མཆོད་ངས་
མི་ཡོང་། རང་དོན་མ་གྲུབ་གཞན་དོན་དེ། གཡག་སྦྲེལ་ཕྱམ་ལ་ཡར་བ་འདྲ། གང་
ཡང་མི་ཐར་གཉིས་ཀ་ལྟུང་། ཚད་དུ་མ་ཕྱིན་འགྲོ་དོན་ཏེ། ལོ་ཏོག་བ་མོས་འཇོམས་
པ་འདྲ། ལྟོ་གོས་ནོར་ཕྱིར་འབྲང་བ་དེ། འོད་དགའ་མེ་ལ་སྙོགས་པ་འདྲ། འདོད་
པར་རང་ཚོད་མ་ཟིན་ན། དབྱལ་མོ་ཁྱོ་ཕྱིར་སྙོགས་པ་འདྲ། གཅིག་བུར་དབེན་པ་མི་
བསྟེན་པ། ཟི་བསྒྱུར་འདྲེ་ཡིས་དེད་པ་འདྲ། བཙུན་པས་གྲོང་ཡུལ་མི་སྤང་བ། ཞེའུ་
འཕྱོར་ལ་དགའ་བ་འདྲ། ལུས་ངག་དགེ་ལ་མི་བཀོལ་ན། བྱོལ་སོང་མུ་ཁྱུར་འཚོ་བ་
འདྲ། ཡོན་ཏན་ཚད་དང་མི་ལྡན་ཞིང་། སྦྱོར་དངོས་རྗེས་གསུམ་མ་དག་པ། གཞན་
གྱི་ཚོགས་སྦྱོར་ལེན་པ་དེ། རང་ལ་ཁྲོ་ཆུ་ཁོལ་མ་འདྲ། གཞན་ལ་མུན་ཁྲོད་རྫས་བླུགས་
འདྲ། རང་གཞན་གཉིས་ཀ་ཕུང་བའི་འདྲེ། ང་རང་གཅིག་པུར་འདུག་པ་དེ། ཡེང་
བའི་ཚོགས་སྤངས་ལུས་སེམས་དལ། ལུས་སེམས་དལ་ན་དགེ་སྦྱོར་འཕེལ། དགེ་བ་
བདེ་བ་ཅན་གྱིས་འགྲུབ། ལུས་སེམས་བྲེལ་ན་ཉོན་མོངས་སྐྱེ། སྡིག་པ་ཉོན་མོངས་
358



མདོ་སྡེ།
འཕྲུལ་གཤེན་ཐེག་པའི་མདོ།
ཅན་གྱི་སོག །གྲོང་ཡུལ་ཇོ་བཟང་རང་བསླུ་ཡིན། དེ་ཕྱིར་ཁྱོད་ཡུལ་ང་མི་འགྲོ། འཚོ་
བ་མེད་ཀྱང་བསམ་པ་བཟང་། དཀའ་ཐུབ་སྡུག་སྲན་ཅན་གྱི་ནུས། དགེ་བ་ཕྱི་མ་དྲན་
གྱིས་བྱེད། དམྱལ་བར་ལེ་ལོ་ཅན་རྣམས་ལྟུང་། ཁ་ཟས་དྲག་ན་ལང་ཚོ་རྒྱས། ལང་
ཚོ་རྒྱས་ན་ཆགས་པ་སྐྱེ། ཆགས་པ་སྐྱེས་ནས་གྲོང་ཡུལ་དྲན། གྲོང་ཡུལ་འཁྱམས་ན་
བདུད་དང་འཕྲད། བདུད་དང་འཕྲད་ན་འཁོར་བར་འཁྱམ། འཁོར་བར་འཁྱམ་ན་
བདེ་བ་མེད། དེ་ཕྱིར་གྲོང་ཡུལ་སྤང་བར་བྱ། ལྟོ་རྒྱབ་རན་ཚོད་བསྟེན་པར་བྱ། སྣང་
ཡུལ་གང་ལ་མི་བསྟུན་པར། གཅིག་པུར་རི་ལ་འཁྲས་བཅས་ནས། རྩེ་གཅིག་བོན་ལ་
སྤྱོད་པ་ན། ཚེ་གཅིག་སངས་རྒྱས་འགྲུབ་པར་འགྱུར། ཁྱིམ་བདག་རང་ཡང་དེ་ལྟར་
བསམ། ཞེས་གསུངས་པ་ལ། ཁྱིམ་བདག་དེ་ཤིན་ཏུ་དད་པ་སྐྱེས་ནས། གཤེན་གྱི་
རྣལ་འབྱོར་པ་ཁྱེད། གང་དང་ཡང་མི་འདྲ་བ་ངོ་མཚར་དུ་ཆེ་བ་ཞིག་འདུག་པས། དེ་
ནི་ངེད་ཀྱིས་གནས་སུ་མི་བཞུད་ཀྱང་། གནས་མཆོག་འདི་རུ་བཞུགས་ན། བདག་
གིས་འཚོ་བ་དང་ཞབས་ཏོག་བྱ་ཡི་ཐུགས་ལ་བཏགས་པར་ཞུ། ཞེས་ཞུས་པ་ལ། དེས་
ན་འཚོ་བ་བག་མེད་ནི་ངེད་ཀྱིས་བླང་བའི་ཐབས་མེད། རན་པ་ཙམ་ཡིན་ན་ལ་ཐང་
མད། ཅེས་གསུངས་ཏེ་བཀའ་གནང་ནས། གནས་དེ་རུ་ཀུ་ཤའི་སྤྱིལ་པོ་ཞིག་མཛད་
ནས་བཞུགས་ཏེ། ཁྱིམ་བདག་འཁོར་དང་བཅས་པས་ཞབས་ནས་བཏེག་གོ །
དེའི་དུས་སུ་བདག་གི་སྨོན་ལམ་བཏབ་ནས། བདག་ནམ་ཞིག་སངས་
རྒྱས་ནས་ཀྱང་། འགྲོ་བ་སེམས་ཅན་གྱི་དོན་བྱེད་པར་གྱུར་ཅིག །དེའི་དུས་
སུ་ཚོགས་སྦྱོར་རྒྱུའི་ཡོན་བདག་འདི་རྣམས་ཀྱང་། འཁོར་གྱི་དང་པོར་གྱུར་
ནས། ཚོགས་ཀྱི་ལྷག་མ་རྫོགས་ནས། སྐད་ཅིག་སངས་རྒྱས་ཀྱི་གོ་འཕང་
ཐོབ་པར་གྱུར་ཅིག །ཅེས་རྟག་པར་སྨོན་ལམ་བཏབ་པས། ད་ལྟར་ལས་
དང་རྐྱེན་གཉིས་འཛོམ་ནས། གྲོང་ཁྱེར་གྱི་མི་རྣམས་ད་ལྟ་སྤྲེའུར་གྱུར་ནས་
359



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
སྐད་ཅིག་ལ་སངས་རྒྱས་པའོ། །རྨ་ལོ་གཡུ་ལོ་ལ་སོགས་འདུས་པའི་འཁོར་
རྣམས། དེའི་ཕྱིར་ན་གཤེན་གྱི་དྲང་སྲོང་ལ་ཚོགས་སྦྱོར་རྒྱུའི་ཡོན་བདག་བྱེད་
པར་དེ་ནི་ཤིན་ཏུ་ཡང་བསོད་ནམས་ཆེ་བ་ཡིན་ནོ། །ཞེས་བཀའ་སྩལ་ཏོ། །
དེ་ནས་ཡང་དེའི་ཚེ། རི་རབ་ཀྱི་རྩེ་ནས། དཔལ་གྱི་ལྷ་ཚངས་པ་དང་བརྒྱ་བྱིན་དང་།
གཡུང་དྲུང་གི་ལྷ་ཆེན་པོ་ཆེ་བཞི་དང་། སྲིད་པའི་ལྷ་རྒྱལ་པོ་ཆེན་པོ་བཞི་དང་། རྫུ་
འཕྲུལ་གྱི་ལྷ་ལྡེའུ་རྗེ་མཆེད་བདུན་དང་། རོལ་མཚོའི་ཀླུ་རྣམས་ཀྱང་། ནམ་མཁའ་
ལས་ཆར་བཞིན་དུ་བབས་ཏེ། ཡུལ་འོལ་མོ་ལུང་རིང་དུ་ཕེབས་ནས། རྒྱལ་བུ་ལ་སྐོར་
བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་ལོ། །
དེ་ལ་རྒྱལ་བུས་བཀའ་སྩལ་པ། ཉོན་ཅིག་སྟེང་གི་ལྷ་དང་། འོག་གི་ཀླུ་དང༌། བར་
གྱི་མི་རྣམས། གསས་མཁར་ཁོང་མ་ནེའུ་ཆུང་ལ། དུས་ཀྱི་མཆོད་པ་འབུལ་བར་བྱ་
དགོས་ཏེ། རོལ་མོའི་ཚོགས་མང་པོ་དང་ཆོས་ཤིག་གསུངས་པས། ཐམས་ཅད་ཀུན་
གྱིས་མཆོད་པ་ཕུལ་ཏེ། དེ་ཡང་མཆོད་པའི་རྫས་ལ། ལ་ལ་ཞིག་ནི་དར་ཕྱར་རོ། །ལ་
ལ་ཞིག་ནི་དུང་འབུད་དོ། །ལ་ལ་ཞིག་ནི་གཤང་དཀྲོལ་ལོ། །ལ་ལ་ཞིག་ནི་རྔ་བརྡུང་
ངོ༌། །ལ་ལ་ཞིག་ནི་ཁོང་མ་དྲིལ་ཆེན་སྒྲོག་གོ །ལ་ལ་ཞིག་ནི་གླིང་བུ་འབུད་དོ། །ལ་ལ་
ཞིག་ནི་པི་ཝང་སྒྲིལ་ལོ། །ལ་ལ་ཞིག་ནི་ཏམ་བུ་ར་འབུད་དོ། །ལ་ལ་ཞིག་ནི་ཅག་པར་
རྡེབས་སོ། །ལ་ལ་ཞིག་ནི་ཅིང་ཆེན་སྒྲོག་གོ །ལ་ལ་ཞིག་ནི་ཅོང་ཆེན་བརྡུང་ངོ༌། །
ལ་ལ་ཞིག་ནི་བིང་ཆེན་བསྒྲིལ་ལོ། །ལ་ལ་ཞིག་ནི་མེ་ཏོག་ཐུའོ། །ལ་ལ་ཞིག་ནི་མེ་
ཏོག་ཁུར་རོ། །ལ་ལ་ཞིག་ནི་མེ་ཏོག་འཐོར་རོ། །ལ་ལ་ཞིག་ནི་མེ་ཏོག་འབུལ་ལོ། །ལ་
ལ་ཞིག་ནི་སྤོས་མེ་བལྟམ་མོ། །ལ་ལ་ཞིག་ནི་སྤོས་མེ་ཁྱེར་རོ། །ལ་ལ་ཞིག་ནི་སྤོས་
མེ་བཏུལ་ལོ། །ལ་ལ་ཞིག་ནི་ཚན་ཆབ་བསྐྱིལ་ལོ། །ལ་ལ་ཞིག་ནི་ཡོན་ཆབ་འབུལ་
ལོ། །ལ་ལ་ཞིག་ནི་སྐུ་ཁྲུས་གསོལ་ལོ། །ལ་ལ་ཞིག་ནི་དག་གཙང་བྱེད་དོ། །ལ་ལ་ཞིག་
360



མདོ་སྡེ།
འཕྲུལ་གཤེན་ཐེག་པའི་མདོ། །
ནི་མར་མེ་བལྟམ་མོ། །ལ་ལ་ཞིག་ནི་སྒྲོན་མེ་འབུལ་ལོ། །ལ་ལ་ཞིག་ནི་ཞུགས་མར་
འདེགས་སོ། །ལ་ལ་ཞིག་ནི་ལྷ་སངས་འབུལ་ལོ། །ལ་ལ་ཞིག་ནི་གསས་སངས་འབུལ་
ལོ། །ལ་ལ་ཞིག་ནི་བཤོས་ཆ་བཏེག་གོ །ལ་ལ་ཞིག་ནི་འབྲུ་བཅུད་འབུལ་ལོ། །ལ་ལ་
ཞིག་ནི་རྩི་མར་འབུལ་ལོ། །ལ་ལ་ཞིག་ནི་འབྲུ་མར་འབུལ་ལོ། །ལ་ལ་ཞིག་ནི་ཏིལ་མར་
འབུལ་ལོ། །ལ་ལ་ཞིག་ནི་ཀ་ར་བུ་རམ་འབུལ་ལོ། །ལ་ལ་ཞིག་ནི་སྦྲང་རྩི་འབུལ་ལོ། །
ལ་ལ་ཞིག་ནི་རྩི་མ་བུ་ཏ་ར་འབུལ་ལོ། །ལ་ལ་ཞིག་ནི་བཀྲ་ཤིས་རྫས་བརྒྱད་འབུལ་
ལོ། །ལ་ལ་ཞིག་ནི་རིན་ཆེན་ནོར་བདུན་འབུལ་ལོ། །ལ་ལ་ཞིག་ནི་ལྷབ་ལྷུབ་ན་བཟའ་
འབུལ་ལོ། །ལ་ལ་ཞིག་ནི་ཕྱེ་མ་འབུལ་ལོ། །ལ་ལ་ཞིག་ནི་འཕུར་མ་བརླབས་སོ། །ལ་
ལ་ཞིག་ནི་གདུགས་བསྐྱིལ་ལོ། །ལ་ལ་ཞིག་ནི་ཡོལ་བ་བྲེའོ། །ལ་ལ་ཞིག་ནི་བླ་རེ་དབུབ་
བོ། །ལ་ལ་ཞིག་ནི་རྒྱལ་མཚན་ཕྱར་རོ། །ལ་ལ་ཞིག་ནི་ཆུན་འཕྱང་འཕྲུལ་ལོ། །ལ་ལ་
ཞིག་ནི་ལྡ་ལྡི་འབུལ་ལོ། །ལ་ལ་ཞིག་ནི་གདན་ཁྲི་འབུལ་ལོ། །ལ་ལ་ཞིག་ནི་རིན་པོ་
ཆེའི་དཀོར་ཆ་འབུལ་ལོ། །ལ་ལ་ཞིག་ནི་མཆོད་བརྗོད་བྱེད་དོ། །ལ་ལ་ཞིག་ནི་སྐོར་བ་
བྱེད་དོ། །ལ་ལ་ཞིག་ནི་ལྷ་ཕྱག་བྱེད་དོ། །ལ་ལ་ཞིག་ནི་བཤག་པ་བྱེད་དོ། །ལ་ལ་ཞིག་
ནི་མཎྜལ་འབུལ་ལོ། །ལ་ལ་ཞིག་ནི་གསོལ་བ་འདེབས་སོ། །ལ་ལ་ཞིག་ནི་ཡི་རངས་
འབུལ་ལོ། །ལ་ལ་ཞིག་ནི་སྨོན་ལམ་འདེབས་སོ། །ལ་ལ་ཞིག་ནི་བཀྲ་ཤིས་གསོལ་ལོ། །
དེ་ནས་དེའི་ཚེ། རྒྱལ་བུ་སྟོན་པ་གཤེན་རབ་ཀྱིས། གསས་མཁར་ཀྱི་ལྷ་ཚོགས་རྣམས་
ལ། མཆོད་པ་འབུལ་བའི་ཡན་ལག་དང་། ཕྱི་རབས་རྣམས་ལ་དཔེར་བསྟན་པའི་
ཕྱིར། རྨ་ལོ་གཡུ་ལོ་གཉིས་ཀྱི་སྐུ་བརྟེན་ནས། ཚིགས་སུ་བཅད་པ་འདི་དག་གསུངས་
ཨེ་མ་ཧོ། །དབྱིངས་ན་བཞུགས་པ་རྒྱལ་བའི་དཀྱིལ་འཁོར་ལྷ། ཐོག་མཐའ་མེད་པ་
རང་བཞིན་དབྱིངས་ན་གནས། འགྲོ་བའི་དོན་དུ་མཁའ་ལ་སྐུ་བཞེངས་ཤིང་། ཀློང་
361



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
འདིར་སེམས་ཅན་དོན་ཀུན་མཛད་པ་ལ། བདག་དང་མཐའ་ཡས་སེམས་ཅན་ཐམས་
ཅད་ཀྱིས། ལུས་ངག་ཡིད་གསུམ་གུས་པས་ཕྱག་འཚལ་ལོ། །ལུས་ཀྱི་ཕྱག་བགྱི་ཡན་
ལག་ལྔ་ཆར་བཏུད། ངག་གི་ཕྱག་བགྱི་སྤྲོ་བ་དབྱངས་དང་སངས། ཡིད་ཀྱི་ཕྱག་བགྱི་
དགའ་རབ་མཆོག་ཏུ་བསྐྱེད། ལུས་དང་ངག་དང་ཡིད་ཀྱིས་ཕྱག་འཚལ་ལོ། །ཁྱེད་ཀྱི་
ཐུགས་རྗེས་ཀུན་ཀྱང་བཟུང་དུ་གསོལ། བོན་ཉིད་རབ་འབྱམས་དབྱིངས་ཀྱི་དཀྱིལ་
འཁོར་ན། བོན་སྐུ་ནམ་མཁའ་བཞིན་དུ་ཡོངས་ལ་ཁྱབ། རྫོགས་སྐུ་ཉི་ཟླ་བཞིན་དུ་
ཀུན་ལ་སྙོམས། སྤྲུལ་སྐུ་གཞའ་ཚོན་བཞིན་དུ་སོ་སོར་གསལ། སྐུ་གསུམ་འདུ་འབྲལ་
མེད་ལ་ཕྱག་འཚལ་ལོ། །དབྱིངས་ནས་སྐུ་སྤྲུལ་མཁའ་ལ་རང་བཞིན་བྱོན། འགྲོ་བའི་
དོན་དུ་ཐབས་དང་ཐུགས་རྗེ་ལྡན། སྔོན་དང་མ་འོངས་ད་ལྟའི་འགྲོ་བ་འདྲེན། དུས་
གསུམ་བདེ་བར་གཤེགས་ལ་ཕྱག་འཚལ་ལོ། །སྟོན་པ་བླ་མེད་སངས་རྒྱས་རིན་པོ་
ཆེ། སྐྱོབ་པ་བླ་མེད་བཀའ་བརྒྱུད་རིན་པོ་ཆེ། འདྲེན་པ་བླ་མེད་སེམས་དཔའ་རིན་
པོ་ཆེ། བླ་མེད་དཀོན་མཆོག་གསུམ་ལ་ཕྱག་འཚལ་ལོ། །མི་སྐྱེ་མི་འགག་ནམ་མཁའི་
རང་བཞིན་ཅན། ཐམས་ཅད་ཀུན་བསྐྱེད་ས་གཞི་ཡངས་པའི་གཏོས། ཡོན་ཏན་ཀུན་
འབྱུང་རྒྱ་མཚོ་མཐའ་ཡས་ཀློང༌། རྒྱལ་བ་འཕགས་པའི་ཡུམ་ལ་ཕྱག་འཚལ་ལོ། །
ཀུན་ཁྱབ་ཀུན་འདུས་ཀུན་འབྱུང་ཀུན་གྱི་དཔལ། འགྲོ་དྲུག་སེམས་ཅན་བུ་ལྟར་གསོ་
བའི་ཡབ། མཁྱེན་དང་བརྩེ་བ་ཐུགས་རྗེ་བདག་ཉིད་ཅན། རྒྱལ་བ་ཀུན་ཏུ་བཟང་
ལ་ཕྱག་འཚལ་ལོ། །ཀུན་སྣང་ཚད་མེད་ཐུགས་རྗེས་ཡོངས་ལ་ཁྱབ། གསལ་བ་རང་
འབྱུང་གར་གྱི་དབང་ཕྱུག་ལྷ། བྱེ་བྲག་དངོས་མེད་དགའ་བ་དོན་ཀུན་གྲུབ། རིགས་
ལྔ་བདེ་བར་གཤེགས་ལ་ཕྱག་འཚལ་ལོ། །བོན་ཉིད་ངང་ལ་གཡོ་བ་མི་མངའ་ཡང་།
བོན་ཅན་མཚན་མ་ལོག་རྟོག་གཞོམ་པའི་ཕྱིར། ཐུགས་རྗེ་དྲག་ཚད་ཁྲོས་པའི་སྐུར་
བསྟན་ནས། སྐུ་གསུམ་ཁྲོ་རྒྱལ་ཚོགས་ལ་ཕྱག་འཚལ་ལོ། །ཉོན་མོངས་གཉེན་པོ་
362



མདོ་སྡེ།
འཕྲུལ་གཤེན་ཐེག་པའི་མདོ།
རང་འབྱུང་ལྷར་བཞེངས་པ། འབར་བའི་རྒྱལ་པོ་ཤིན་ཏུ་དམིགས་མི་བཟད། ཁྲོས་
པའི་རྒྱལ་པོ་རྔམ་ཆེན་ཀི་ལི་ཡ། ཕྲིན་ལས་ཕུར་པའི་ཚོགས་ལ་ཕྱག་འཚལ་ལོ། །སྐྱེ་
མེད་དབྱིངས་ནས་འགག་མེད་ཡུམ་གྱི་སྐུ། བྷ་གའི་ཀློང་ནས་ཐམས་ཅད་འབྱུང་བའི་
གནས། མཆོག་ཐུན་དངོས་གྲུབ་མ་ལུས་སྟེར་མཛད་པ། མ་སྲིང་མཁའ་འགྲོའི་ཚོགས་
ལ་ཕྱག་འཚལ་ལོ། །བྷ་གའི་ཀློང་ན་སྣ་ཚོགས་གཞི་འཛིན་ཅིང་། ཐབས་ལ་མཁས་པའི་
ཁྲོ་རྒྱལ་ཚོགས་དང་རོལ། ཐུགས་རྗེ་རྫུ་འཕྲུལ་ཐབས་དང་ལྡན་པ་ཡི། དབལ་མོ་སྤར་
མའི་ཚོགས་ལ་ཕྱག་འཚལ་ལོ། །ཨེ་ཀློང་དུར་ཁྲོད་མེ་དཔུང་ཀློང་ཡངས་ན། འཇིགས་
པའི་ཚུལ་ཅན་བརྗིད་པའི་དཔུང་དང་ལྡན། སངས་རྒྱས་བསྟན་སྲུང་མི་དང་མི་མིན་
འདུལ། བཀའ་སྐྱོང་སྲུང་མའི་ཚོགས་ལ་བདག་འདུད་དོ། །དབྱིངས་ན་བཞུགས་པ་
རྒྱལ་བའི་དཀྱིལ་འཁོར་ལྷ། དུས་གསུམ་སངས་རྒྱས་སྐུ་གསུམ་བདེ་བར་གཤེགས། ཞི་
རྒྱས་དབང་དྲག་ལས་བཞི་ཕྲིན་ལས་ལྷ། གུས་པས་ཕྱག་འཚལ་དང་བས་སྐྱབས་སུ་
མཆི། རབ་འབྱམས་ཞིང་དེར་མཆོད་ཡོན་ཅི་སྙེད་དང་། དེ་སྙེད་བདག་གིས་གུས་
པར་བཤམས་པ་དང་། ལུས་ངག་ཡིད་གསུམ་རྒྱན་ལ་སོགས་པ་ཡི། རྒྱལ་བའི་དཀྱིལ་
འཁོར་ལྷ་ལ་མཆོད་པ་འབུལ། བདག་དང་མཐའ་ཡས་སེམས་ཅན་ཐམས་ཅད་ཀྱིས།
ཐོག་མ་མེད་ནས་ད་ལྟ་དུས་འདིའི་བར། སྡིག་པ་མི་དགེའི་ལས་རྣམས་ཅི་བགྱིས་
པ། རྒྱལ་བའི་དཀྱིལ་འཁོར་ལྷ་ལ་མཐོལ་ལོ་བཤགས། བདག་ནི་དཀྱིལ་འཁོར་ལྷ་
ཚོགས་མདུན་དྲུང་དུ། སྔར་བྱས་ལས་ལ་འགྱོད་པ་རྗེས་སུ་དྲན། ཕྱིན་ཆད་མི་བགྱིད་
སླར་ཡང་སྡོམ་པར་བྱ། དགེ་བ་ཀུན་གྱི་རྗེས་སུ་འབྲང་བར་བགྱི། མཁའ་མཉམ་འགྲོ་
དྲུག་སེམས་ཅན་ཐམས་ཅད་ཀྱིས། བསྐལ་པར་བསགས་པའི་བསོད་ནམས་དགེ་བའི་
ཚོགས། དེ་དག་ཀུན་ལ་བདག་ཀྱང་རྗེས་ཡི་རངས། བླ་མེད་བོན་གྱི་འཁོར་ལོ་བསྐོར་
བར་བསྐུལ། འཇིག་རྟེན་ཞིང་འདིར་རྒྱལ་བ་འཕགས་པའི་ཚོགས། བྱམས་ལྡན་ཐུགས་
363



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རྗེས་འགྲོ་བའི་དོན་དགོངས་ལ། མྱ་ངན་མི་འདའ་བཞུགས་པར་གསོལ་བ་འདེབས།
ཐུགས་རྗེས་བཏང་བྲལ་མེད་པར་བཟུང་དུ་གསོལ། བདག་དང་མཐའ་ཡས་སེམས་
ཅན་ཐམས་ཅད་ཀྱིས། བསོད་ནམས་བསགས་པའི་དགེ་རྩ་ཅི་མཆིས་པ། འགྲོ་བ་
རྣམས་དང་ཐུན་མོང་སྤྱིར་བྱས་ཏེ། མྱུར་དུ་བླ་མེད་བྱང་ཆུབ་ས་ལ་བསྔོ། སྔ་རབས་
འདས་པའི་གཤེན་རབ་ཐམས་ཅད་ཀྱིས། དགེ་རྩ་དམིགས་པ་མེད་པར་བསྔོས་པ་
བཞིན། བདག་ཀྱང་བསོད་ནམས་དགེ་རྩ་ཅི་བསགས་པ། དེ་བཞིན་དམིགས་པ་མེད་
པར་བསྔོ་བར་བགྱི། མཐར་ནི་བདག་དང་འགྲོ་བ་མ་ལུས་ཀུན། དགེ་བ་སྟོབས་ཆེན་
བསོད་ནམས་བསགས་པའི་མཐུས། སྒྲིབ་སྦྱངས་ཚོགས་རྫོགས་མངོན་པར་སངས་
རྒྱས་ནས། གཟུགས་སྐུ་རྣམ་གཉིས་འགྲོ་བའི་དོན་མཛད་ཤོག །བདག་དོན་ལྷུན་གྲུབ་
གཞན་དོན་མཐར་ཕྱིན་ཅིང་། བདག་གཞན་དབྱེར་མེད་ཐིག་ལེ་ཉག་གཅིག་དབྱིངས།
མཁའ་ལ་མཉམ་ཞིང་ཀློང་དུ་བདལ་པར་ཤོག །
ཅེས་ཚིགས་སུ་བཅད་དེ་གསུངས་ནས། གསས་མཁར་ལ་སྐོར་བ་བྱས་ཤིང་ལྷ་ཕྱག་
འཚལ་བས། དེའི་དུས་སུ་ནམ་མཁའ་ལས་འོད་གསལ་བ་མང་པོ་ཤར་རོ། །བར་སྣང་
ལས་སྒྲ་སྙན་པ་མང་པོ་གྲགས་སོ། །ས་གཞི་ལས་མཛེས་པའི་མེ་ཏོག་མང་པོ་སྐྱེས་སོ། །
འཇིག་རྟེན་གྱི་ཁམས་ཀྱང་གཡོ་འོ་གཡོ་འོ་རབ་ཏུ་གཡོའོ། འགུལ་འགུལ་ལོ་རབ་ཏུ་
འགུལ་ལོ། །འུར་རོ་རབ་ཏུ་འུར་རོ། །ཐུག་གོ་རབ་ཏུ་ཐུག་གོ །ཆེམ་མོ་རབ་ཏུ་ཆེམ་
མོ། །མེར་རོ་རབ་ཏུ་མེར་རོ། །ལྡེག་གོ་རབ་ཏུ་ལྡེག་གོ །དེའི་དུས་སུ་གནས་དེར་
ཚོགས་པའི་སེམས་ཅན་ལ། སྟེང་གི་ལྷ་དང་། འོག་གི་ཀླུ་དང༌། བར་གྱི་མི་རྣམས་
ལས་ཤིན་ཏུ་གྲངས་མང་བ་ཞིག །སྔོན་ནས་སྒྲིབ་པ་སྦྱངས་བ་དང་། དུས་དེར་སྟོན་
པའི་ཞལ་མཐོང་བ་དང༌། གསས་མཁར་ལ་མཆོད་པ་ཕུལ་བས་ཚོགས་རྫོགས་ནས།
ནམ་མཁའ་ལ་གཞའ་ཚོན་གྱི་འོད་དུ་འཕྲོས་ནས་སངས་རྒྱས་ཏེ་སོང་ངོ༌། །སླད་ནས་
364



མདོ་སྡེ།
འཕྲུལ་གཤེན་ཐེག་པའི་མདོ། །
ལུས་པ་རྣམས་ཀྱང་ཤིན་ཏུ་སྤྲོ་བ་སྐྱེས་ནས། རྒྱལ་བུ་ལ་སྐོར་བ་བྱེད་དོ། །ལྷ་ཕྱག་
འཚལ་ལོ། །མཆོད་པ་འབུལ་ལོ། །དེ་ལ་དཔལ་གྱི་ལྷ་ཚངས་པས་གསོལ་པ། རྒྱལ་བུ་
སྟོན་པ་གཤེན་རབ་ལགས། བདག་ཅག་རྣམས་ནི། སྟོན་པ་རི་རབ་ཀྱི་རྩེ་མོར་བྱོན་
པའི་དུས་སུ། འཁོར་རྣམ་པ་གསུམ་དུ་དམ་བཅས་པ་ཡིན་ཞིང་། ད་ལྟ་ཡང་བསྟན་
པ་སྤེལ་པའི་དུས་སུ། གནས་འདིར་མཆིས་པ་ལགས་ན། འདིར་ཚོགས་པ་རྣམས་
ལས་འདི་སྙེད་ཙམ་ཞིག་སངས་རྒྱས་ནས་འགྲོ་བ་འདི་ཅི་ལགས། བདག་ཅག་རྣམས་
སངས་མ་རྒྱས་པ་ཅི་ལགས། རྒྱལ་བུ་ལགས། འདི་འདྲ་ན་ནི་དུས་ལ་ཡང་སྔ་ཕྱི་མེད་
དོ། །གནས་ལ་ཡང་མཐོ་དམན་མེད་དོ། །ལས་ལ་ཡང་དགེ་སྡིག་མེད་དོ། །ཞེས་
གསོལ་ཏོ། །
དེ་ལ་རྒྱལ་བུས་བཀའ་སྩལ་པ། དེ་ནི་འདི་ལྟ་སྟེ། སངས་རྒྱས་པ་རྣམས་སྔོན་ནས་
སྒྲིབ་གཉིས་བྱང་ཚོགས་གཉིས་རྫོགས་ནས། ད་ལྟ་བདག་གི་ཞལ་མཐོང་བ་དང་།
དུས་དང་རྐྱེན་གཉིས་འཛོམ་ནས་སངས་རྒྱས་པ་ལགས་སོ། །ཁྱེད་རྣམས་ནི་སྔོན་ནས་
སྦྱངས་པའི་ལས་འཕྲོ་ཡོད་ཅིང་སངས་རྒྱས་པའི་རྒྱུ་ཡིན་ཡང་། སངས་རྒྱས་ཀྱི་བསྟན་
པ་ལ་གནས་དགོས་པ་ཡིན་ཅིང་། ནམ་ཞིག་སངས་རྒྱས་ཀྱི་བསྟན་པ་རྫོགས་ནས་བོན་
ཉིད་དབྱིངས་སུ་སངས་རྒྱས་པའོ། །ད་ཡང་བདག་དགུང་ལོ་གསུམ་བཞེས་ནས། གྲོང་
ཁྱེར་ལང་ལིང་གི་རྒྱལ་པོ་ལ་ཞེ་ས་འབུལ་བ་དང༌། རྒྱ་མཚོ་ལ་སྐུ་ཁྲུས་བྱེད་པ་ལ་འགྲོ་
བའི་དུས་སུ། ཁྱེད་རྣམས་ཀྱང་ནམ་མཁའ་ལས་ཆར་བཞིན་དུ་བོབས་ལ། ས་གཞི་
ལས་རྩི་བཞིན་དུ་འཁྲུངས་ལ་ཤོག་ཅིག །ཅེས་བཀའ་སྩལ་ཏོ། །
ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། བདག་ཅག་ནི་རི་རབ་ཀྱི་
ལྷ་དང་། རོལ་མཚོའི་ཀླུ་རྣམས་ཀྱང་། ཉིད་ཀྱི་བསྟན་པའི་ཆ་ལ་གནས་དགོས་ན།
གསས་མཁར་སུམ་བརྒྱ་དྲུག་ཅུའི་ནང་ནས་ཀྱང་། ངེས་ཚིག་བདེན་པའི་བོན་ཞིག་
365



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བསྟན་དུ་གསོལ། ཞེས་ཞུས་པས། ཡང་རྒྱལ་བུས་བཀའ་སྩལ་པ། རི་རབ་ལྷ་དང་རོལ་
མཚོའི་ཀླུ། མཐུ་སྟོབས་རྫུ་འཕྲུལ་ཅན་ཡིན་པ། ནག་པོ་སྔགས་ཀྱི་བོན་བསྟན་ནོ། །རི་
རབ་རི་ཡི་རྩེ་མོ་རུ། ལྷ་རྩེ་གུང་ནམ་བདག་ཏུ་བསྐོས། ཆབ་ནི་འགྲོ་བ་འདུལ་བ་ལ།
དཀར་ནི་བག་ཆགས་སྐྱོན་དང་བྲལ། དྲག་ནི་བོན་ཉིད་འགྱུར་བ་མེད། པོ་ནི་རང་
བཞིན་འབྱུང་བ་པོ། །སྔགས་ནི་ཐམས་ཅད་འདུས་པའི་སྔགས། དེ་ཕྱིར་ཆབ་དཀར་
སྔགས་ཀྱི་བོན། སྔགས་ལ་རྣམ་པ་དགུ་ཡིན་ཏེ། ཐབས་ཤེས་དབྱེར་མེད་གསང་བའི་
སྔགས། ཕྱག་རྒྱ་ཆེན་པོ་རིག་པའི་སྔགས། སྙིང་པོ་འགྱུར་མེད་གཟུངས་ཀྱི་སྔགས། རྫུ་
འཕྲུལ་མྱུར་མགྱོགས་བྲིས་ཀྱི་སྔགས། མཐུ་རྩལ་སྟོབས་ལྡན་དྲག་པོའི་སྔགས། གདུག་
པ་འདུལ་མཛད་སྤྲུལ་པའི་སྔགས། རྒོལ་བ་ཚར་གཅོད་དམོད་པའི་སྔགས། མྱུར་
བ་སྲོག་ལེན་རྒོད་པའི་སྔགས། འཇིག་རྟེན་མཆོད་བསྟོད་ངན་སྔགས་དགུ། ཕྱི་ནང་
གསང་བ་གསུམ་དུ་ཤེས། དེ་ཡང་དོན་དུ་བསྟན་པ་ནི། གསང་སྔགས་གསང་བ་མ་
ཤེས་ན། ལྷ་སྐུ་ཕྱག་རྒྱའི་དོན་མི་རྟོགས། རིག་སྔགས་ཕྱག་རྒྱ་མ་ཤེས་ན། ཐབས་ཤེས་
ཟུང་དུ་འབྲེལ་མི་འགྱུར། གཟུངས་སྔགས་མངོན་དུ་མ་གྱུར་ན། ཕྱི་ནང་སྣོད་བཅུད་
རོལ་མི་འགྱུར། ཐིས་སྔགས་ཛ་དབལ་མ་ཤེས་ན། རྫུ་འཕྲུལ་མྱུར་བ་འབྱུང་མི་འགྱུར།
དྲག་སྔགས་གནད་དུ་མ་བསྣུན་ན། དྲེགས་པ་དབང་དུ་འདུ་མི་འགྱུར། སྤུར་སྔགས་
སྤྲུལ་པ་མ་བསྟན་ན། གདུག་པ་ཟིལ་གྱིས་གནོན་མི་འགྱུར། དམོད་པའི་འཁོར་ལོ་མ་
ཤེས་ན། ཕ་རོལ་བར་ཆོད་ཟློག་མི་འགྱུར། རྗོད་པའི་ལས་ལ་མ་ཞུགས་ན། གཡུང་
དྲུང་བསྟན་པ་ཚུགས་མི་འགྱུར། འཇིག་རྟེན་མཆོད་ཅིང་མ་བསྟོད་ན། བརྣག་པའི་
ལས་ལ་མྱུར་མི་འགྱུར། དེ་ལྟར་རྣམ་གྲངས་དགུ་པོ་ལ། ཚེ་གཡང་དཔལ་གསུམ་
བདུད་རྩི་སྨན། དེ་ལྟར་ཆབ་དཀར་སྔགས་ཀྱི་བོན། སྤྱི་ཡི་སྡེ་ཚན་བཅུ་གསུམ་ལ།
དོན་རྟགས་བཅུ་གསུམ་བརྒྱན་པ་སྟེ། བོན་གྱི་འཁོར་ལོ་བསྐོར་བར་མཛོད། ཅེས་
366



མདོ་སྡེ།
འཕྲུལ་གཤེན་ཐེག་པའི་མདོ།
གསུངས་ནས། དྲག་པོ་སྔགས་ཀྱི་བོན་བསྟན་ཏོ། །རི་རབ་ལྷ་དང་རོལ་མཚོའི་ཀླུ། ལྷ་
རྩེ་དགུང་ནམ་གསས་མཁར་ལ། སྐོར་བ་བྱེད་ཅིང་ལྷ་ཕྱག་འཚལ། མེ་ཏོག་གཏོར་
ཞིང་མཆོད་པ་འབུལ། འཁོར་བ་སེམས་ཅན་མང་པོ་ལ། ལྷ་རྩེ་དགུང་ནམ་གསས་
མཁར་ན། དྲག་པོ་སྔགས་ཀྱི་བོན་བསྟན་ཏོ། ། །
ཡང་དེའི་ཚེ་དེའི་དུས་ན། རི་རབ་རིའི་ཡང་ཐོག །དབལ་ཡུལ་ཁ་བོ་གུང་སང་
གི་གནས་ན། དབལ་གྱི་རྒྱལ་པོ་འཕྲུལ་གཤེན་གཙུག་ཕུད་ཞེས་བྱ་བ་དེ། ལྷ་གསས་
དབལ་གྱི་ཁྱེའུ་བརྒྱ་ཐམ་པ་དང་འགྲོགས་ནས། ནམ་མཁའ་ལས་བབས་ཏེ། ཡུལ་
འོལ་མོ་ལུང་རིང་གི་གསས་མཁར་ཁོང་མ་ནེའུ་ཆུང་སྒོ་དྲུང་དུ་བབས་ཏེ། རྒྱལ་བུ་ལ་
སྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་ནས། འཕྲུལ་གཤེན་གཙུག་
ཕུད་ཀྱིས། མེ་ཤེལ་གྱི་ནོར་བུ་རྩེ་མོ་གསུམ་པ་ཞིག་ཕུལ་ནས་གསོལ་པ། སྟོན་པའི་སྒྲོན་
མ་འགྲོ་བའི་དཔལ་དང་མགོན། རྒྱལ་བུ་དམ་པ་ལྷ་མིའི་མཆོད་འོས་ལགས། གཡུང་
དྲུང་བོན་ལ་རྒྱ་ཆེ་གྲངས་མང་ཡང་། ཐུགས་ཀྱི་དཀྱིལ་ནས་མན་ངག་བཅུད་ཕྱུང་
ལ། བདག་ཅག་འཁོར་རྣམས་ཀུན་ལ་བསྟན་དུ་གསོལ། ཞེས་གསོལ་ཏོ། །དེ་ལ་རྒྱལ་
བུས་ཞལ་འཛུམ་པར་མཛད་དེ་བཀའ་སྩལ་པ། འཕྲུལ་གཤེན་གཙུག་ཕུད་ལ་སོགས་
འདུས་པའི་འཁོར། ཞུས་པའི་དོན་དེ་སྐབས་ལ་རན་གྱི་ཕོག །གཡུང་དྲུང་བོན་ལ་རྒྱ་
ཆེ་གྲངས་མང་ཡང་། མདོ་རུ་བསྡུས་ན་ཐེག་པ་རིམ་དགུར་འདུས། ལྟ་བ་ཡས་ཕུབ་
སྤྱོད་པ་མས་འཛེག་ཅིང་། དོན་དམ་ཚད་སྐྱོལ་ཐིག་ལེ་གཅིག་ཏུ་བསྡུ། ཀུན་གཞི་བྱང་
ཆུབ་སེམས་ཀྱི་ཀློང་དུ་ངེས། འོན་ཀྱང་སེམས་ཅན་འདུལ་བའི་ཐབས་བསྟན་ཞིང༌།
བདག་ཀྱང་བོན་སྒོ་རིམ་པར་བཤད་ཚུལ་ལ། དང་པོ་རྒྱལ་བུ་རྒྱལ་སར་ཕྱུངས་ནས་
སུ། དགུང་ལོ་གཅིག་ལ་མ་ཕྱིན་བར་དག་ལ། འཁོར་རྣམས་ཀུན་ཀྱང་རིག་པའི་རྩལ་
སྦྱང་ཞིང་། རིག་པའི་གནས་ལ་བཟོ་རིག་འཆད་ཚུལ་བསྟན། རྒྱུ་འབྲས་བདེན་པའི་
367



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བོན་རྣམས་ཐམས་ཅད་ཀུན། གཏན་ལ་ཕབ་པའི་དུས་ལ་མ་ཕྱིན་ཚེ། རྒྱལ་ས་ཆེན་
པོ་བར་པོ་སོ་བརྒྱད་ལ། ཕྱག་དང་སྐོར་བ་དུས་ཀྱི་མཆོད་པ་ཕུལ། བདག་གི་ཞལ་
མཐོང་སྒྲིབ་སྦྱངས་ཚོགས་གཉིས་རྫོགས། དེ་ནས་གཤེན་ལོ་གཅིག་ཏུ་ཕྱིན་པ་དང༌།
ཐུགས་སྲས་རྨ་ལོ་གཡུ་ལོ་ལ་སོགས་ཏེ། འཁོར་གྱི་དམ་པ་རོལ་མོའི་ཚོགས་བཅས་པ།
བདེར་གཤེགས་བཞུགས་གནས་ཤམ་པོ་ལྷ་རྩེ་ལ། སྔོན་གྱི་གཤོ་སྲོལ་མཆོད་པ་འབུལ་
དུ་གཤེགས། གྲོང་ཁྱེར་བྱམས་པ་ཅན་དུ་ཞབས་ཀྱིས་བཅགས། དུས་དང་སྐབས་ལ་
བབས་པ་སྟོན་པའི་འཁོར། གཟུགས་ཁམས་འདོད་ཁམས་གཟུགས་མེད་ལྷ་ལ་སོགས།
རྒྱལ་བློན་སྡེ་འཁོར་བཙུན་མོ་སྲས་དང་བཅས། འཛམ་གླིང་སོག་ཁ་འོལ་མོའི་གླིང་དུ་
བབས། བདག་དང་གསས་མཁར་ཤམ་པོ་ལྷ་རྩེ་ལ། ལྷ་ཡི་རོལ་མོ་མཆོད་པ་དཔག་
མེད་ཕུལ། སྒྲིབ་སྦྱངས་ཚོགས་རྫོགས་གྲངས་མེད་མངོན་སངས་རྒྱས། ནམ་མཁའི་བ་
དན་ཅན་ལ་སོགས་པ་ཡི། འཁོར་གྱི་དང་པོར་དམ་དུ་བཅས་པ་ལ། དཔོན་གསས་
མན་ངག་ལུང་གི་བོན་དུ་བསྟན། དང་པོ་ཐོག་མར་བོན་གྱི་འབྱུང་ཚུལ་ལ། ལུང་
གིས་ལ་གཅོད་ལྟ་བས་སྤྱི་ཁོག་དབུབ། གསས་མཁར་ཤམ་པོ་ལྷ་རྩེའི་བདག་ཏུ་བསྐོས།
གྲོང་ཁྱེར་ཡངས་པ་ཅན་ལ་བོན་འཁོར་བསྐོར། དེ་ནས་རྒྱལ་ས་བར་པོ་སོ་བརྒྱད་
དུ། ལྷ་ཀླུ་མི་གསུམ་ཀུན་ལ་བཀའ་ཁྲིམས་སྩལ། ཐེག་པ་དང་པོ་ཕྱྭ་གཤེན་གཏན་ལ་
ཕབ། ལེགས་རྒྱལ་ཐང་པོ་ཉིད་ལ་གཉེར་དུ་གཏད། གྲོང་ཁྱེར་ཡངས་པ་ཅན་དུ་བོན་
འཁོར་བསྐོར། དེ་ནས་གཤེན་ལོ་གཉིས་སུ་ཕྱིན་པ་ལ། རྨ་ལོ་གཡུ་ལོ་ལ་སོགས་འཁོར་
དང་བཅས། གྲོང་ཁྱེར་ལྟད་མོ་ཅན་ལ་ཞབས་ཀྱིས་བཅགས། ཁྲི་སྨོན་རྒྱལ་བཞད་དག་
ལ་མཆོད་པ་འབུལ། དུས་དང་སྐབས་ལ་བབ་པ་སྟོན་པའི་འཁོར། དབལ་ཡོག་ཁྲིན་
གསུམ་གཉེར་འོ་འཚམས་དང་གསུམ། དམུ་བདུད་བཙན་གསུམ་སྲིད་སྐོས་ཕྱུ་དང་
གསུམ། གཉེན་པོ་ལྷ་དང་ཟླ་ཉི་སྐར་དང་གསུམ། སྤྲིན་གཞའ་དལ་གསུམ་ཟེར་ལོ་རྫི་
b
368



མདོ་སྡེ།
འཕྲུལ་གཤེན་ཐེག་པའི་མདོ། །
དང་གསུམ། ཀླུ་གཉན་རྒྱལ་གསུམ་སྨན་གཟེད་སྲི་དང་གསུམ། འདྲེ་སྲིན་བྱུར་གསུམ་
གཤིན་རྗེ་ཆུད་ལ་སོགས། ལྷ་མིན་གཡེན་སྡེ་སུམ་ཅུ་རྩ་གསུམ་གྱི། རྒྱལ་བློན་སྡེ་འཁོར་
བཙུན་མོ་སྲས་དང་བཅས། འཛམ་གླིང་སོག་ཁ་འོལ་མོའི་གླིང་དུ་བབས། བདག་དང་
གསས་མཁར་ཁྲི་སྨོན་རྒྱལ་བཞད་ལ། མོས་འདུན་དང་བས་མཆོད་པ་དཔག་མེད་
ཕུལ། སྒྲིབ་སྦྱང་ཚོགས་རྫོགས་གྲངས་མེད་མངོན་སངས་རྒྱས། དབལ་བོན་རུམ་པོ་ལ་
སོགས་འདུས་པའི་འཁོར། འཁོར་ཀྱི་འབྲིང་པོར་དམ་དུ་བཅས་པ་ལ། ཆབ་ནག་སྲིད་
པ་རྒྱུད་ཀྱི་བོན་སྒོ་བསྟན། རྒྱུད་ཀྱི་ཁོག་བཀྲོལ་འབྱུང་ཁུངས་གཏན་ལ་དབབ། ངེས་
ཤེས་ཡིད་ཆེས་བོན་ལ་མོས་པར་སྤྱོད། གཡའ་རི་གངས་བྲག་རྣམས་ཀྱི་བདག་པོར་
བསྐོས། དེར་ཚོགས་རྣམས་ལ་བོན་གྱི་འཁོར་ལོ་བསྐོར། དེ་ནས་གསས་མཁར་ཁྲི་སྨོན་
རྒྱལ་བཞད་དུ། ཐེག་པ་གཉིས་པ་སྣང་གཤེན་གཏན་ལ་ཕབ། སྣང་གཤེན་གཙུག་
ཕུད་དག་ལ་གཉེར་དུ་གཏད། གྲོང་ཁྱེར་ངོ་མཚར་ཅན་ལ་བོན་འཁོར་བསྐོར། ད་ལྟ་
གཤེན་ལོ་གསུམ་དུ་ཕྱིན་པའི་ཚེ། རྨ་ལོ་གཡུ་ལོ་ལ་སོགས་འཁོར་དང་བཅས། གྲོང་
ཁྱེར་རྫུ་འཕྲུལ་ཅན་འདིར་ཞབས་ཀྱིས་བཅགས། དུས་དང་སྐབས་ལ་བབ་པ་སྟོན་
པའི་འཁོར། རི་རབ་ལྷ་དང་རོལ་མཚོའི་ཀླུ་རྣམས་ཀུན། རྒྱལ་བློན་སྡེ་འཁོར་བཙུན་མོ་
སྲས་དང་བཅས། བདག་དང་ཁོང་མ་ནེའུ་ཆུང་གསས་མཁར་ལ། མོས་འདུན་དད་
པས་མཆོད་པ་དཔག་མེད་ཕུལ། སྒྲིབ་སྦྱང་ཚོགས་རྫོགས་ཐར་པར་མངོན་སངས་
རྒྱས། ཚངས་པ་བརྒྱ་བྱིན་ལ་སོགས་སྡེ་བཞི་དང་། འཁོར་གྱི་ཐ་མར་དམ་དུ་བཅས་
པ་ལ། ཆབ་དཀར་དྲག་པོ་སྔགས་ཀྱི་བོན་སྒོ་བསྟན། དྲག་པོ་སྔགས་ཀྱི་འགྲོ་བའི་བར་
ཆད་སེལ། བསྙེན་ཅིང་བསྒྲུབ་པས་ཡི་དམ་ལྷ་ཞལ་མཐོང་། མཆོག་དང་ཐུན་མོང་
གྲུབ་རྟགས་དཔག་མེད་ལྡན། གསས་མཁར་ལྷ་རྩེ་དགུང་ནམ་བདག་ཏུ་བསྐོས། དེར་
ཚོགས་རྣམས་ལ་བོན་གྱི་འཁོར་ལོ་བསྐོར། འཁོར་དུ་གཏོགས་པ་རྣམ་གསུམ་དམ་
369



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
བཅའ་ནས། བསྟན་པ་སྤེལ་བའི་རིམ་པ་རྫོགས་པའོ། །ཞེས་གསུངས་སོ། །
དེ་ནས་ཡང་རྒྱལ་བུས་བཀའ་སྩལ་པ། ཉོན་ཅིག་འཕྲུལ་གཤེན་གཙུག་ཕུད་གུས་
པས་ཉོན། ད་ལྟའི་དུས་དང་གནས་སྐབས་འདི་དག་ཏུ། ཐེག་པ་གསུམ་པ་འཕྲུལ་
གཤེན་འཆད་པར་བྱེད། འཕྲུལ་ནི་སྣང་ཞིང་སྲིད་པ་འཕྲུལ་བས་འཕུལ། གཤེན་ནི་
དེ་དག་འདུལ་བར་བྱོན་པས་གཤེན། མ་རིག་སེམས་ཅན་རྐྱེན་ཀྱིས་གོས་པ་ལ། བར་
ཆད་ཚོགས་བསལ་རྐྱེན་ལས་ཐར་བ་དང༌། འཇིག་རྟེན་དྲེགས་པ་དབང་དུ་བསྡུད་
པ་དང་། དགྲ་བགེགས་ལོག་འདྲེན་ཚར་ཐག་བཅད་པ་དང༌། བསྟན་པ་བཤིག་པ་
གནས་སུ་བསྒྲལ་བའི་ཕྱིར། དབེན་པའི་གནས་བཟུང་བརྟེན་པའི་རྫས་ཀྱང་བསག །
རྫུ་འཕྲུལ་ལྷ་བསྒོམ་དྲག་པོའི་སྔགས་ཀྱང་བཟླ། ཕྱི་ནང་མཚམས་བཅད་ཡེང་མེད་
བསྙེན་དང་བསྒྲུབ། བརྣག་པའི་ལས་རྣམས་མཐའ་རུ་དབྱུང་བར་བྱེད། འགྲོ་བའི་
རྐྱེན་བསལ་མི་མཐུན་བར་ཆད་བཟློག །བསྟན་པའི་སོ་འཛུགས་ལོག་ལྟ་ཆམ་ལ་
དབབ། བསྟན་པའི་ཆ་དང་སྤྱི་ཡི་དོན་ཕྱིར་དུ། ཡིད་ལ་བརྣག་པའི་ཞེ་སྡང་མི་དགོས་
དང༌། གསོད་གཅོད་དབབ་དང་སྒྲོལ་བའི་ལས་བྱས་ཀྱང་། དོན་ལ་མི་གོལ་འཇུག་
སྒོའི་ཡན་ལག་ཡིན། འགྲོ་བའི་ཞིང་ཁམས་དེ་ཡིས་བདེ་བར་འགྱུར། འཕྲུལ་གཤེན་
གཙུག་ཕུད་ཐུགས་ཀྱི་དཀྱིལ་དུ་ཞོག །ཅེས་བཀའ་བསྩལ་ཏོ། །
༧ དེ་ལ་ཡང་གསོལ་པ། རྒྱལ་བུ་སྟོན་པ་གཤེན་རབ་ལགས། གཡུང་དྲུང་བོན་ལ་
རྒྱ་ཆེ་གྲངས་མང་ཡང་། མདོ་རུ་བསྡུས་ན་ཐེག་པ་རིམ་དགུ་གསུངས། ཐེག་པ་གསུམ་
པ་འཕྲུལ་གཤེན་བོན་སྒོ་ལ། སྤྱི་ཡི་སྡེ་དང་སྒོས་ཀྱི་བྱེ་བྲག་གི། རྣམ་གྲངས་ངེས་པར་
བརྗོད་དུ་མཆིས་ལགས་སམ། སྤྱོད་དང་འཇུག་པའི་མཚན་ཉིད་ཅི་ལྟར་ལགས། ཐ་མ་
དོན་དང་ཡོན་ཏན་ཅི་ལྟར་ཐོབ། བདག་ལ་ངེས་པར་བཀའ་གནང་མཛད་དུ་གསོལ།
ཞེས་གསོལ་ཏོ། ། །
370



མདོ་སྡེ།
འཕྲུལ་གཤེན་ཐེག་པའི་མདོ།
དེ་ལ་རྒྱལ་བུས་བཀའ་སྩལ་པ། ཉོན་ཅིག་འཕྲུལ་གཤེན་གཙུག་ཕུད་ཉོན། འཕྲུལ་
གཤེན་ཐེག་པའི་བོན་སྒོ་ལ། སྤྱི་རུ་རྣམ་པ་གསུམ་ཡིན་ཏེ། བསྙེན་དང་སྒྲུབ་དང་ལས་
སྦྱོར་རོ། །བསྙེན་ནི་དཔོན་གསས་ལྷ་ལ་བསྙེན། མཚན་ཉིད་ལྡན་པའི་བླ་མ་ནི། བྱིན་
རྣམས་ཀུན་གྱི་རབ་ཏུ་སྟེ། རི་བོའི་སྐུ་དང་རྒྱ་མཚོའི་གསུང་། ནམ་མཁའི་ཐུགས་
ཅན་མཁྱེན་དང་བརྩེ། མཐུ་དབང་བྱིན་རླབས་ཕུན་སུམ་ཚོགས། མོས་འདུན་གསུམ་
གྱི་སྒོ་ནས་བཙལ། སྐད་ཅིག་བྲལ་མི་ཕོད་པ་ཡི། མ་ཕྱིར་བུ་འབྲང་ལྟར་དུ་བཙལ།
འཇིགས་པའི་ཚོགས་ལ་གཡང་ཟའི་ཕྱིར། ལམ་འཇིགས་སྐྱེལ་མ་ལྟ་བུར་བཙལ། རང་
མོས་གཞན་ལ་དྲན་མེད་པའི། མཛའ་མཐུན་སྙོགས་པ་ལྟ་བུར་བཙལ། བཙལ་ནས་
རྙེད་པ་བསྙེན་ཚུལ་ནི། ལུས་ངག་ཡིད་དང་གསུམ་དུའོ། །ལུས་ཀྱི་ཕྱག་དང་གུས་པས་
བསྙེན། ངག་གི་བསྟོད་ཚིག་གདུང་བས་བསྙེན། ཡིད་ཀྱི་དད་དང་འདུན་པས་བསྙེན།
དེ་ལ་ཞུ་ཚུལ་རྣམ་པ་གསུམ། ལུས་ཀྱི་ལུས་སྲོག་རྒྱན་ལ་སོགས། གང་དུ་འབྱོར་ཅོག་
གང་ཡོད་པ། ཆགས་མེད་བློ་ཡིས་འབུལ་བར་ཞུ། ངག་གི་སྤྲོ་དགའ་དབྱངས་བསྐྱེད་
ཅིང་། མཆོད་བརྗོད་གདུང་ཚིག་སྙན་པས་ཞུ། ཡིད་ཀྱི་དད་དང་མོས་པ་དང་། དད་
པ་ཕྱིར་མི་ལྡོག་པས་ཞུ། དེ་ལ་བསྙེན་ཚུལ་རྣམ་པ་གསུམ། ལུས་བསྐྱེད་དྲིན་ཅན་ཕ་
མ་དང་། སེམས་བསྐྱེད་གཡུང་དྲུང་སློབ་དཔོན་དང༌། མཐུན་པའི་གྲོགས་བསྐྱེད་ལྷ་
སྲས་ལྕམ། ཁོང་པའི་སྙིང་དང་དཔྲལ་པའི་མིག །ལུས་ཀྱི་གཙོ་བོ་མགོ་ལྟར་བསྙེན།
དེ་ལས་འབྱུང་ཚུལ་རྣམ་པ་གསུམ། བདག་ལ་ཕན་པའི་ཐུགས་རྗེ་འབྱུང་། གཞན་ལ་
ཕན་པའི་ཐབས་མཆོག་འབྱུང༌། དེ་གཉིས་ཟུང་འབྲེལ་མཐར་ཕྱིན་འབྱུང་། དེ་ཕྱིར་
དཔོན་གསས་ལྷ་ལ་བསྙེན། ལུས་ངག་གུས་པས་ཞུ་བ་འབུལ། སྐད་ཅིག་འབྲལ་མེད་
སྤྱི་བོར་བསྒོམ། མོས་གུས་གདུང་བས་གསོལ་བ་འདེབས། སེམས་བསྐྱེད་དག་པས་
གཞན་དོན་བསམ། རྒྱུད་དང་ལུང་ལ་གཞིག་འགྲེལ་གཏོང་། མན་ངག་གོམས་འདྲི་
371



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ག་དར་བསླབ། འབྲལ་མེད་ལྷན་ཅིག་འགྲོགས་པར་བྱ། དབང་བཞི་དོན་དང་ལྡན་
པར་བྱ། ཡི་དམ་ལྷ་ཡི་རྫོང་ལ་ཞེན། སྙིང་པོ་སྔགས་ཀྱི་བསླབ་པར་བྱ། ཏིང་ངེ་འཛིན་
གྱི་གོ་ཆ་བགོས། ཐོག་མར་བསྙེན་པའི་རིམ་པའོ། །
གཉིས་པ་སྒྲུབ་པའི་རིམ་པ་ལ། གནས་དང་རྫས་དང་བཅའ་གཞི་གསུམ། ཏིང་
འཛིན་སྙིང་པོ་ཕྱག་རྒྱ་གསུམ། ཚིག་བཤད་ཕྲིན་ལས་རྗེས་ཀྱིའོ། །གནས་ནི་རི་བྲག་
འཇིགས་སུ་རུང་། ཡང་ན་དུར་ཁྲོད་འཇིགས་པ་སྟེ། རིགས་ཀྱི་སྲུང་དང་རྟགས་
ཀྱིས་བརྒྱན། རྫས་ནི་གང་ལ་གང་དགོས་ཀྱི། དཀྱིལ་འཁོར་ལྷ་རྫས་མཆོད་པ་དང་།
བསྟེན་པའི་དམ་རྫས་སྒྲུབ་རྫས་དང་། མཁོ་བའི་ཕྱག་ཆ་མཐུན་རྫས་དང་། གང་
ལྕོགས་སྒྲུབ་པའི་བརྩོན་འགྲུས་བྱ། བཅའ་གཞི་དཀྱིལ་འཁོར་ལྷ་སྟེགས་དང༌། བུམ་
པ་གཏོར་མ་ལ་སོགས་ཏེ། བླ་གུར་བླ་བྲེ་ཡོལ་བ་དང་། གདུགས་དང་རྒྱལ་མཚན་ལ་
སོགས་དབུབ། ཕུན་སུམ་ཚོགས་པའི་ཡོ་བྱད་བཤམ། གཙང་མ་ཕུད་ཀྱིས་ཕྱི་གཡེན་
བསྐང་། ཤེལ་དཀར་འོད་དང་ནམ་མཁའ་སྣང་། འོད་དཀར་འཛིན་དང་བོན་བདག་
ལ། བསྲུང་བ་མཚམས་ཀྱི་ཕྲིན་ལས་བཅོལ། སྒྲུབ་རྟེན་ལྷ་རྫས་ཡིད་འོང་བཀྲམ། ཏིང་
འཛིན་རྣམ་གསུམ་རིམ་པར་བསྒོམ། དེ་བཞིན་ཉིད་སྣང་རྒྱུ་ཡི་བསྐྱེད། སྙིང་པོ་རྣམ་
གསུམ་ཡི་གེ་འབྲུ། ལྷ་སྐུ་ཐིག་ལེ་བཞུ་བཏུལ་བྱ། བཅའ་བསྒྱུར་ཕྱག་རྒྱ་མཁའ་ལ་
བཀྲོལ། མཁའ་ལ་གསལ་གདབ་ཀློང་དུ་བསྟིམ། གཉིས་སུ་མེད་པར་དམ་ཚིག་བསྲེ།
མཆོད་པའི་ཡོ་བྱད་འདོད་ཡོན་རྫས། མངོན་སྤྲུལ་ནམ་མཁའི་མཐར་མཉམ་འབུལ།
དགྱེས་སྐོང་ཐུགས་དམ་རྒྱུད་ནས་བསྐུལ། ཚིག་བཤད་གྱེར་དང་བསྐུལ་བའི་རྟེན། རྔ་
གཤང་རོལ་མོས་སྙན་གསན་དབབ། དབྱིངས་ནས་ཡེ་ཤེས་མངོན་སྤྱན་དྲང་། དུག་
ལྔ་རང་གྲོལ་ཁྲི་གདན་འབུལ། སྒོ་གསུམ་ཕྱག་འཚལ་སྡིག་པ་བཤག །མཁའ་གསལ་
ཡེ་ཤེས་མཆོད་པས་བསྐང་། བདུད་རྩི་སྨན་གྱི་རྒྱུད་ལ་བསྟེན། ཐུགས་དམ་བདག་
372



མདོ་སྡེ།
འཕྲུལ་གཤེན་ཐེག་པའི་མདོ། །
༼ཁ༽
དང་བར་མཚམས་སྦྲེལ། ཕྱག་རྒྱ་གར་གྱི་སྣོད་བཅུད་རོལ། སྐུ་བསྟོད་ཕྲིན་ལས་
དབྱིངས་སུ་བཅོལ། བླ་མེད་གྲུབ་པའི་རྟགས་སུ་གསལ། དཀྱིལ་འཁོར་སྒོ་དབྱེ་བདག་
ཞལ་ལྟ། གཉིས་སུ་མེད་པར་གཏན་དམ་བཅའ། མཆོག་དང་ཐུན་མོང་དངོས་གྲུབ་
ཞུ། དབང་བཞི་ཡོངས་རྫོགས་བྱིན་རླབས་བླང་། བཅོལ་པའི་ཕྲིན་ལས་དབྱིངས་སུ་
བསྒྲུབ། དབལ་མོའི་ཟ་ལམ་དག་ལ་བསྟན། ལས་ཀྱི་ཐིག་ལེ་དབྱིངས་སུ་བསྡུ། བདག་
མེད་རང་བཞིན་མཁའ་ལ་བསྟིམ། བདག་གཞན་དོན་གྲུབ་ཀློང་དུ་མཉམ། བསྙེན་
དང་སྒྲུབ་པའི་རིམ་པའོ། །
གསུམ་པ་ལས་ལ་སྦྱོར་བ་ལ། བརྣག་པ་རྫུ་འཕྲུལ་དྲ་བ་སྟེ། འགལ་དང་འབྲེལ་
བ་ཟུང་དུ་འཇུག །འཕྲུལ་གཤེན་ཐེག་པའི་བོན་སྒོ་ལ། སྤྱོད་ལམ་འགལ་ཞིང་དོན་
ལ་འབྲེལ། དྲག་པོའི་ས་གནས་སྤྱོད་ལ་འགལ། ཐམས་ཅད་དབང་འདུས་དོན་ལ་
འབྲེལ། བརྣག་པའི་ལས་ཀ་སྤྱོད་ལ་འགལ། བསྟན་པའི་སོ་འཛུག་དོན་ལ་འབྲེལ། ཤ་
ཁྲག་དམར་མཆོད་སྤྱོད་ལ་འགལ། སྦྱོར་སྒྲོལ་རོལ་པ་དོན་ལ་འབྲེལ། དམ་རྫས་ལྔ་
པོ་སྤྱོད་ལ་འགལ། དུག་ལྔ་གནས་དག་དོན་ལ་འབྲེལ། མཚན་ལྡན་གཟུང་མ་སྤྱོད་
ལ་འགལ། ཐབས་ཤེས་དབྱེར་མེད་དོན་ལ་འབྲེལ། རྟོག་པའི་རྒྱང་མཚམས་སྤྱོད་ལ་
འགལ། དབེན་པའི་གནས་བསྟེན་དོན་ལ་འབྲེལ། བརྣག་པའི་ཞེ་སྡང་སྤྱོད་ལ་འགལ།
རང་བཞིན་བྱམས་པ་དོན་ལ་འབྲེལ། དྲེགས་པའི་ང་རྒྱལ་སྤྱོད་ལ་འགལ། ཞིང་ཁམས་
ཞི་བདེ་དོན་ལ་འབྲེལ། ཐབས་ཀྱི་རྫུ་འཕྲུལ་སྤྱོད་ལ་འགལ། ལོག་རྟོག་འདུལ་བ་དོན་
ལ་འབྲེལ། དགྲ་ལ་བརྣག་པ་སྤྱོད་ལ་འགལ། བར་ཆད་དབེན་པ་དོན་ལ་འབྲེལ།
ཕན་གནོད་འཛིན་པ་སྤྱོད་ལ་འགལ། འགྲོ་ལ་ཕན་བདེ་དོན་ལ་འབྲེལ། བཟང་ངན་
ཉེ་རིང་སྤྱོད་ལ་འགལ། བཟང་པོ་སྤྱོད་པ་དོན་ལ་འབྲེལ། ཉེས་ལེགས་འཛིན་པ་སྤྱོད་
ལ་འགལ། ལེགས་པར་སྤྱོད་པ་དོན་ལ་འབྲེལ། སྲོག་གི་འཁོར་ལོ་སྤྱོད་ལ་འགལ། མ་
373



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
རིག་གནས་སྤར་དོན་ལ་འབྲེལ། མང་སའི་གཏོར་མ་སྤྱོད་ལ་འགལ། གཏི་མུག་རང་
གྲོལ་དོན་ལ་འབྲེལ། རག་ཏའི་མཆོད་པ་སྤྱོད་ལ་འགལ། འདོད་ཆགས་རྩད་གཅོད་
དོན་ལ་འབྲེལ། རུས་པའི་གྲམ་ཁྲོད་སྤྱོད་ལ་འགལ། ཞེ་སྡང་དབྱིངས་སྒྲོལ་དོན་ལ་
འབྲེལ། ཞིང་ཆེན་གཡང་གཞི་སྤྱོད་ལ་འགལ། ཕྲག་དོག་རང་གྲོལ་དོན་ལ་འབྲེལ།
སྲོག་དབུགས་གཅོད་པ་སྤྱོད་ལ་འགལ། ང་རྒྱལ་རྩད་གཅོད་དོན་ལ་འབྲེལ། ཡུ་ཏིའི་
མཆོད་པ་སྤྱོད་ལ་འགལ། གཡུ་འབྲང་བདུད་རྩི་དོན་ལ་འབྲེལ། བྷནྡ་ལྕང་ལོ་སྤྱོད་
ལ་འགལ། མཚན་ལྡན་ཡོལ་ཆེན་དོན་ལ་འབྲེལ། དྲག་པོའི་ཕུར་པ་སྤྱོད་ལ་འགལ།
འཁོར་བ་གཏིང་ལེན་དོན་ལ་འབྲེལ། ཨེ་ཀློང་འབྲུབ་ཁུང་སྤྱོད་ལ་འགལ། བོན་ཉིད་
ཀློང་ཡངས་དོན་ལ་འབྲེལ། རྩང་དམར་མཚོན་ཆ་སྤྱོད་ལ་འགལ། སྲིད་པའི་དྲྭ་བ་
དོན་ལ་འབྲེལ། དམིགས་པའི་ལིངྒ་སྤྱོད་ལ་འགལ། མ་རྟོག་འདུལ་བ་དོན་ལ་འབྲེལ།
སྲེག་འཕང་གནན་གསུམ་སྤྱོད་ལ་འགལ། བོན་ཉིད་གནས་པ་དོན་ལ་འབྲེལ། དེ་
ལྟར་འགལ་འབྲེལ་ཆ་མཐུན་པས། བརྣག་པ་རྫུ་འཕྲུལ་དྲྭ་བ་ལས། ཕྱི་རྒྱུད་ནང་རྒྱུད་
གསང་རྒྱུད་གསུམ། ཕྱི་རྒྱུད་མཁའ་འགྱིང་དབལ་གྱི་རྒྱུད། ནང་རྒྱུད་དབལ་གསས་
དྲག་པོའི་རྒྱུད། གསང་རྒྱུད་ལས་ཀྱི་ཐིག་ལེའི་རྒྱུད། ཕྱི་རྒྱུད་མཁའ་འགྱིང་དབལ་
ཚོགས་ལ། ཙོ་དབལ་ཐིས་ཀྱི་སྔགས་བྱད་དང༌། ལྷ་རྒོད་ཉིས་ཁྲིའི་དམོད་བྱེད་དང་།
མ་མོ་ཐུན་གྱི་ཟོར་བྱད་དང་། ནག་པོ་བདུད་ཀྱི་ལྟ་བྱད་དང་། ཕྲིན་ལས་བཞི་ཡི་
གཞུང་ལས་གྲོལ། དབལ་གསས་དྲག་པོའི་བརྣག་པ་ལས། དབང་བསྡུད་ལས་ཀྱི་
བརྣག་པ་དང༌། དྲག་པོ་བཟློག་པའི་འཁོར་ལོ་དང༌། དྲག་པོ་རྫུ་འཕྲུལ་རྒྱུད་ཆེན་
དང༌། ཟིལ་གནོན་ཁྱུང་ནག་རལ་ཆེན་བཞི། ལས་བཞི་བརྣག་པའི་རྒྱུད་བཞི་བྱུང༌།
གསང་རྒྱུད་ལས་ཀྱི་ཐིག་ལེ་ལ། དབལ་མོ་ལས་ཀྱི་ཐིག་ལེ་དང་། དབལ་མོ་སྲོག་གི་སྤུ་
གྲི་དང་། དབལ་མོ་སྲོག་གི་ཐིག་ལེ་དང་། དབལ་མོ་ལས་ཀྱི་བྱང་བུ་བཞི། རྫུ་འཕྲུལ་
374



མདོ་སྡེ།
འཕྲུལ་གཤེན་ཐེག་པའི་མདོ།
༼ཁ༽
བཅུ་གསུམ་འགྲེལ་ནས་བྱུང་། དེ་ལྟར་རྒྱུད་ཆེན་བཅུ་གཉིས་ལས། ལས་མཁན་འཇིག་
རྟེན་དམོད་བྱད་བཅས། སྔགས་འགྲེལ་བརྒྱ་དང་རྩ་བརྒྱད་བྱུང༌། དེ་ལ་ཡང་འགྲེལ་
སྟོང་རྩ་གཉིས། བཅའ་དང་ལག་ལེན་ལྡན་པར་བྱ། དེ་ལྟར་བསྙེན་སྒྲུབ་མཐར་སྐྱོལ་
ནས། དྲག་པོའི་ལས་ལ་སྦྱོར་བ་དང༌། དྲག་པོ་འཇིགས་པའི་གནས་དག་ཏུ། ཨེ་
ཀློང་དྲག་པོའི་ཐུན་ཁུང་བཅའ། གཟའ་སྐར་པྲ་ལྟས་ཤིས་ལ་འཇུག །ལྷ་ནི་དབལ་
གསས་རྔམ་པ་བསྒོམ། བདུད་ནི་མི་མཐུན་ལོག་ལྟ་འདུལ། སྲོག་གི་འཁོར་ལོ་གནད་
ལ་བསྣུན། མི་ལྡོག་སྲོག་ཡིག་ཐེམ་ལ་བླང༌། གནད་ལ་བསྐོར་ཞིང་གཅུན་ལ་བོར།
བསྟེན་པའི་གཏའ་གཟུག་སྲོག་མཁར་བཙུག །ཤ་ཁྲག་དམར་ལ་དབལ་མོ་དབབ།
འཇིག་རྟེན་ལྷ་རྒོད་ཕུད་ཀྱིས་མཆོད། མཆོད་དང་བསྟེན་པའི་ལས་ལ་བརྩོན། དགྲ་
དང་བགེགས་ཀྱི་མིང་བྱང་བྲིས། དམིགས་པའི་འབེན་ལ་གསལ་བར་བསྐྱེད། ཐུན་
དང་སྣ་ཚོགས་མཚོན་ཆ་བསྣུན། འགུག་དང་བསྟིམ་དང་གསོད་དང་སྒྲོལ། བསྟབ་
དང་རོལ་དང་ཐུགས་དམ་བསྐངས། བརྣག་པའི་ལས་ལ་སྙིང་རྗེ་མེད། ལས་སྦྱོར་
མཐའ་རུ་ཕྱིན་པ་དང༌། སྲེག་འཕང་མནན་གསུམ་སྐབས་དང་སྦྱར། རྗེས་ཤུལ་བོན་
ཉིད་རྒྱ་ཡིས་གདབ། འཕྲུལ་གཤེན་གཙུག་ཕུད་དབལ་གྱི་གཤེན། བརྣག་པའི་ལས་
སྦྱོར་ཐུགས་ལ་ཞོག །སེམས་ཅན་འགྲོ་ལ་སྨིན་པར་མཛོད། ཅེས་གསུངས་སོ། །
ཡང་རྒྱལ་བུས་བཀའ་སྩལ་པ། ཉོན་ཅིག་འཕྲུལ་གཤེན་གཙུག་ཕུད་ཉོན། འདུས་
པའི་འཁོར་རྣམས་ཐམས་ཅད་ཀུན། ཐེག་པ་གསུམ་པ་འཕྲུལ་གཤེན་ལ། འཇུག་ཅིང་
སྤྱོད་པའི་གང་ཟག་རྣམས། སྤྱིར་ཡང་བོན་རྣམས་ཐམས་ཅད་ལ། སེམས་བསྐྱེད་གཞི་
མ་མ་ལྡན་ན། ཞིང་ས་ངན་པའི་ས་བོན་འདྲ། སྐམས་ལ་བབ་ན་འབྲས་བུ་ཚིག །མྱུ་
གུ་འཁྲུངས་པ་ག་ལ་འགྱུར། དེ་ཕྱིར་བོན་ལ་སྤྱོད་པ་ལ། རང་ལ་ཕན་པའི་དད་པ་
དགོས། གཞན་ལ་ཕན་པའི་སེམས་བསྐྱེད་དགོས། སེམས་བསྐྱེད་རྩ་བ་སྙིང་རྗེ་ཡིན།
375



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
དད་པའི་རྩ་བ་མི་རྟག་ཡིན། མི་རྟག་རྩ་བ་སྟོང་པ་ཉིད། སྟོང་ཉིད་སྙིང་རྗེ་ཟུང་
འབྲེལ་ནས། འགྲོ་བ་ཐར་པ་དེ་ཡིས་དྲོང་། དེ་ཕྱིར་སྙིང་རྗེ་བསྐྱེད་པར་བྱ། སྙིང་རྗེ་
བདག་ཕྱོགས་མེད་པར་བསྐྱེད། བདག་ཕྱོགས་བྱུང་ན་སྙིང་རྗེ་གོལ། ཁྲ་སྤྱང་སྙིང་རྗེ་
བདག་ཕྱོགས་ཅན། འགྲོ་ལ་མི་ཕན་རང་ཕན་གསོ། དེ་ལ་འབྲས་བུ་ཆུང་བར་བསྐྱེད།
འགྲོ་ལ་མ་ལྟར་བྱམས་པ་དང༌། ཀུན་ལ་ཉི་ལྟར་སྙོམས་པ་དང་། སེམས་བསྐྱེད་
གཞི་མ་ལྡན་པར་བྱ། བག་ཡོད་བཞིན་དུ་སྤྱོད་པར་བྱ། འགྲོ་བ་གང་ལ་གང་ཕན་བྱ།
སེམས་བསྐྱེད་མ་ལོག་ཞན་ཕན་བྱ། འཕྲུལ་གཤེན་ཐེག་པ་རྒྱུ་ཡི་བོན། ལུང་དང་ཚུལ་
བཞིན་སྤྱོད་པ་ན། དོན་ལ་མི་གོལ་འཇུག་སྒོའི་ལམ། ཡན་ལག་ཐབས་ཀྱི་བོན་ཡིན་
ཏེ། འབྲས་བུའི་ཐེག་པ་ཨ་དཀར་སྙེགས། དོན་དུ་ཨ་དཀར་ས་ལ་ངེས། ཐབས་ཤེས་
དབྱེར་མེད་འབྲས་བུ་འཐོབ། དེ་ཕྱིར་འདི་ཡི་དོན་ལ་བསླབ། འདི་ཡི་དོན་ལ་འཇུག་
པར་བགྱི། འདི་ཡི་དོན་ལ་བརྟག་པར་བྱ། འདི་ཡི་དོན་ལ་སྤྱོད་པར་བྱ། འདི་ཡི་དོན་
ལ་བསྒོམ་པར་བྱ། འདི་ཡི་དོན་ལ་བསྒྲུབ་པར་བྱ། འདི་ཡི་དོན་ལ་གནས་པར་བྱ།
དེ་ཡི་དོན་དང་ཡོན་ཏན་ནི། འདི་ལ་འཇུག་དང་རྟོགས་སྤྱོད་པས། ཁམས་གསུམ་
འཁོར་བའི་ས་བསྒྲལ་ནས། མོས་པར་སྤྱོད་པའི་ས་ལ་གནས། མོས་སྤྱོད་ས་བཞི་ཡར་
བརྒལ་ནས། གཡུང་དྲུང་ས་བཅུ་རིམ་པར་བགྲོད། གཡུང་དྲུང་ས་བཅུ་རིམ་བགྲོད་
ནས། ཀུན་སྣང་གླིང་དུ་མངོན་སངས་རྒྱས། ཀུན་སྣང་གླིང་དུ་སངས་རྒྱས་ནས། འགྲོ་
བ་སེམས་ཅན་དཔལ་དུ་འགྱུར། མཐར་ཐུག་ཡོན་ཏན་དེ་ལྟར་འཐོབ། གནས་སྐབས་
ཡོན་ཏན་བསམ་ལས་འདས། འཇིག་རྟེན་ཞིང་འདིར་བདེ་ལེགས་ཤིང་། སངས་རྒྱས་
བསྟན་པ་དར་བ་དང་། གཡུང་དྲུང་དབུ་འཕང་མཐོ་བ་དང་། ཞིང་ཁམས་བདེ་ལ་
བཀོད་པའི་ཐབས། ཆ་གཅིག་འཕྲུལ་གཤེན་ཐབས་ལ་ཐུག །སྟག་ལྷ་མེ་འབར་སྤྲུལ་
པའི་གཤེན། འཕྲུལ་གཤེན་གཙུག་ཕུད་ངོ་མཚར་ཅན། འཕྲུལ་གཤེན་བོན་གྱི་ལས་
376



མདོ་སྡེ།
འཕྲུལ་གཤེན་ཐེག་པའི་མདོ།
གཉེར་གཏད། ཁོང་མ་ནེའུ་ཆུང་བདག་ཏུ་བསྐོས། གྲོང་ཁྱེར་རྫུ་འཕྲུལ་དགའ་བ་ཅན།
བོན་གྱི་འཁོར་ལོ་བསྐོར་བར་མཛོད། ཅེས་བཀའ་བསྩལ་ཏོ། །
༧ དེ་ལ་ཡང་འཕྲུལ་གཤེན་གཙུག་ཕུད་ཀྱིས་གསོལ་པ། རྒྱལ་བུ་སྟོན་པ་གཤེན་
རབ་ལགས། ཉིད་དང་བདག་ནི་སྔོན་ནས་སྨོན་ལམ་ཅི་ལྟ་བུ་ཞིག་གིས་ད་ལྟ་ཉིད་
ཀྱི་བསྟན་པ་ལ་གནས་པ་ལགས། ཞེས་གསོལ་ཏོ། །དེ་ལ་རྒྱལ་བུས་བཀའ་སྩལ་པ།
འཕྲུལ་གཤེན་གཙུག་ཕུད་དེ་ནི་འདི་ལྟ་སྟེ། སྔོན་བསྐལ་པ་མང་པོའི་སྔོན་རོལ་དུ། མི་
མཇེད་འཇིག་རྟེན་གཡོ་བ་ཅན་ཞེས་བྱ་བའི་ཞིང་ཁམས་གཅིག་ན། སྟོན་པ་བླ་མེད་
རབ་སྣང་དཔལ་གྱིས་འཚོ་སྐྱོང་སྟེ། དེའི་ཞིང་ཁམས་ཀྱི་ནུབ་ཕྱོགས་སུ། ཡུལ་དེ་བ་
དྷེ་སྟེང་བྱ་བ་ན། རྒྱལ་པོ་མིག་མི་བཟང་བྱ་བ་དང་། ཡུམ་བཙུན་མོ་ཞུ་ལོ་མ་གཉིས་
ལ་སྲས་གསུམ་ཡོད་དེ། གཅེན་པོ་སྣང་བ་རབ་དཔལ་དང་། དེ་འོག་བ་རབ་དཔལ་
དང༌། ཐ་མ་གནོད་སྦྱིན་དཔལ་དང་གསུམ་མོ། །དེ་ལ་གཅེན་པོ་ནི། ལྷའི་གཤེན་པོ་
དབང་དོན་གྲུབ་པ་བྱ་བ་ལ། བོན་ཞུས་ནས་གཡུང་དྲུང་གི་བོན་སྒོར་ཞུགས་ཏེ་སྒྲུབ་
པ་རྩེ་གཅིག་མཛད་དོ། །འབྲིང་པོ་ནི་ལྷ་མོ་ཨུད་དཔལ་མ་བཞེས་ནས་རྒྱལ་ས་འཛིན་
ནོ། །གཅུང་པོ་ནི་ཤིན་ཏུ་གཏུམ་ལ་དྲག་པས། ཁྱིམ་ཐབ་ཀྱང་མ་བཞེས་ནས་ལོག་པའི་
འཁོར་ཚོགས་མང་པོ་དང་། རྒྱལ་སའི་ཕྱིར་རོལ་དུ་རྩེད་མོ་དང༌། འཇབ་བུ་དང་འུ་
ལེ་དང་། རྒྱལ་མཁར་དང་མངའ་རིས་ལ་ཤོད་མ་བྱེད་དོ། །དེ་ནས་དེའི་ཚེ་རྒྱལ་བུ་དེ་
གསུམ་ཡབ་ཡུམ་གཉིས་ཀྱིས་བོས་ཏེ། རྒྱལ་སློད་ཐམས་ཅད་མཉམ་པོར་བགོས་ནས་
ཁོང་གསུམ་ལ་སྨྲས་པ། ཉོན་ཅིག་རྒྱལ་བུ་དམ་པ་མཆེད་གསུམ་ཉོན། རྒྱལ་པོའི་སྐུ་
རྐྱེན་རིན་ཆེན་དཀོར་མཛོད་འདི། སྔོན་གྱི་རྒྱལ་པོའི་དཀོར་ནོར་ཡོད་པ་དང་། ད་ལྟ་
བདག་ཅག་ཡབ་ཡུམ་བསགས་པ་རྣམས། རྒྱལ་སློད་ལོངས་སྤྱོད་ཤིན་ཏུ་ཆེ་བ་ཡོད།
འདི་ལ་ལྟོས་ནས་དགེ་བའི་རྩ་བ་དང༌། བདག་ཅག་ཡབ་ཡུམ་དྲིན་ལན་བསག་ཕྱིར་
377



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
མཛོད། ད་ནི་དུས་ཀྱི་ཐ་མར་ཉེ་ནས་སུ། ཟས་ནོར་ལོངས་སྤྱོད་སྒྱུ་མའི་མིག་བྲིད་ཡིན།
གཅུང་གཉིས་གཅེན་པོའི་བཀའ་ལ་རབ་ཏུ་ཉོན། གཅེན་ཀྱང་གཅུང་གི་བློ་གྲོས་ཕྱོགས་
འཚོ་མཛོད། ཅེས་གསུངས་སོ། །
དེ་ལ་རྒྱལ་བུ་གཅེན་པོས་སྨྲས་པ། གསོན་དང་རྒྱལ་པོ་ཡབ་སྲས་ཡུམ་གསུམ་
ལགས། འོ་སྐོལ་རྒྱལ་སར་སྐྱེས་པའི་མི་རྣམས་ལ། དབང་དང་ལོངས་སྤྱོད་གཉིས་
ཀ་ཚོགས་པ་འཛོམ། དེ་ལ་ད་ལན་རང་དབང་རང་ཡོད་ཡིན། དགེ་བ་མི་སྤྱོད་སྡིག་
པས་ཅི་ལ་ཕན། སྡིག་པ་མ་སྤང་དགེ་བ་ག་ན་འགྲུབ། དགེ་བའི་ལུགས་ཀྱང་རྣམ་
པར་གཉིས་ཡིན་ཏེ། དགེ་བ་ཁད་དང་མུས་ཀྱིས་བྱེད་པ་དང་། དགེ་བའི་སྟོབས་ལ་
རབ་ཏུ་འཇུག་པ་གཉིས། ཁད་དང་མུས་ཀྱི་དགེ་བ་དམངས་ཡང་མཁས། སྟོབས་
ལ་འཇུག་ན་མཛངས་པ་རྒྱལ་གྱི་ལས། དེས་ན་འདི་ལ་དགེ་བའི་སྟོབས་ཤིག་འཐད།
འབྲིང་པོས་རྒྱལ་ས་ལེགས་པར་གནོན་པ་གཅེས། གཅུང་པོ་སྡིག་ལ་མ་དད་དགེ་ལ་
སྤྱོད། རྒྱལ་སློད་དཀོར་མཛོད་ཟས་ནོར་ལོངས་སྤྱོད་ལ། ཕྱེད་ཙམ་ཁ་དྲག་དགེ་བའི་
ཕྱོགས་སུ་གཏང་། ཕྱེད་ཙམ་ཁ་ཞན་ཁྱེད་གཉིས་མཉམ་པོར་བགོས། བདག་ནི་དགེ་
བ་སྤྱོད་ལ་བརྒྱགས་མི་དགོས། ལྟོ་རྒྱབ་ཙམ་ཞིག་ཤུགས་ལ་འབྱུང་ལས་ཆེ། དམ་ཚིག་
མ་ཉམས་ལྷ་ཀླུས་སྡོང་གྲོགས་བྱེད། དམ་ཚིག་ཉམས་ན་འགོ་བའི་ལྷ་ཡང་བདུད། ཕོ་
སྒོ་ཞན་ན་མས་ཀྱང་ཚར་ཐག་གཅོད། སྟོབས་ཤུགས་དྲག་ན་དགྲས་ཀྱང་བསྐལ་བ་
གཅེས། བོན་ལ་སྤྱོད་ན་བདུད་ཀྱང་ལྷ་སེམས་སྐྱེ། དགེ་ལ་མོས་ན་ཐམས་ཅད་སྡོང་
དང་གྲོགས། ཞེས་གསུངས་སོ། །
དེ་ལ་འབྲིང་པོས་སྨྲས་པ། གསོན་དང་ཡབ་ཡུམ་གཉིས་པོ་གཅེན་དང་གསུམ།
རྒྱལ་པོའི་ཆ་རྐྱེན་རིན་ཆེན་དཀོར་མཛོད་ལ། དགེ་བ་སྤྱོད་དམ་གཞན་དག་གང་བྱེད་
ཀྱང༌། བདག་ནི་ལེ་ལོ་ཕྱི་བཤོལ་མེད་པ་རུ། རྒྱལ་བུ་གཅེན་དང་གཅུང་གིས་གང་
378



མདོ་སྡེ།
འཕྲུལ་གཤེན་ཐེག་པའི་མདོ།
གསུང་བྱེད། ལར་ཡང་རྒྱལ་ས་གཅེན་གྱིས་བཟུང་རྒྱུ་ལ། གཅེན་པོས་ཁྱིམ་སྤང་རབ་
བྱུང་དགེ་བ་སྤྱོད། དེ་རྒྱབ་གཅུང་པོ་ཡིན་ཡང་འཐད་ལགས་ཏེ། རྒྱལ་པོའི་ལུགས་ན་
མེད་པས་དེ་མ་བགྱིས། བདག་ནི་མཆེད་གསུམ་ནང་ནས་འབྲིང་པོ་ལོད། རྒྱལ་ས་
འདི་རུ་འདོན་པས་མི་གནོན་ཏེ། ཡབ་ཡུམ་བཀའ་གཉན་གཅོག་པར་མ་ནུས་ལགས།
དགེ་བ་སྟོབས་ཆེན་བརྩམས་ཀྱང་གང་གསུང་བགྱིད། ཁད་དང་མུས་ཀྱི་བྱེད་ཀྱང་
གང་གསུང་བགྱིད། ལར་ཡང་ཟས་ནོར་སྒྱུ་མ་ཡིན་པའི་ཕྱིར། གཏོང་ཕོད་དྲག་ཏུ་
བྱས་ཀྱང་ལེགས་པའི་རྒྱུ། གཅེན་པོ་བློ་སྟོབས་དྲག་ཀྱང་བཙུན་པ་དཔག །དེ་ལ་བློ་
གྲོས་ཕུགས་ཙམ་མ་གཏོགས་པར། ཞིབ་ཏུ་རྒྱལ་པོའི་ཁྲིམས་ཀྱི་ལས་མི་བསྒྲུབ། འདི་
ལ་ཤིན་ཏུ་ཞིབ་པའི་ལས་གཅིག་དགོས། མཐོ་དམན་མེད་པ་གུས་པའི་ནོན་གཅིག་
དགོས། འོ་སྐོལ་གཉིས་ལ་རྡུལ་ཞུགས་གཅུང་གིས་ཆེ། གཅུང་པོས་ཐོལ་མ་གྱུ་ཡི་ལས་
སྤོངས་ལ། དགེ་བའི་དེད་དཔོན་ཁྱེད་ཀྱིས་མཛད་པར་ཞུ། བདག་ཀྱང་དེ་ཡི་ཟུར་ན་
འདེགས་པར་བགྱི། ཞེས་ཟེར་རོ། །
དེ་ལ་གཅུང་པོས་སྨྲས་པ། ཉོན་ཅིག་རྒྱལ་པོ་ཡབ་ཡུམ་སྲས་གསུམ་ལགས། འོ་
སྐོལ་རྒྱལ་པོའི་རྒྱལ་སར་སྐྱེས་པ་ལ། ཕུན་སུམ་ཚོགས་པའི་ཡོ་བྱད་འབྱོར་ཚད་ལ། ཅི་
ཙམ་ཆེ་ཡང་མི་སྟོར་བཞག་པས་ཆོག །ཕ་མེས་རིགས་ཀྱིས་བསགས་པའི་ཟས་ནོར་
དེ། དུས་ཀྱི་མི་རྒྱུད་འཛིན་གྱི་སྤྱོད་ཡུལ་ཡིན། རྒྱལ་པོ་ཡབ་ཡུམ་ན་སོ་བསྒྲེས་པ་དང་།
ཡང་ན་བདུད་ཀྱིས་བསླུས་སམ་འཆོལ་བ་ཡིན། དགེ་བ་ཕ་མས་མ་སྙོགས་བུ་ཡིས་
ཤེས། དྲིན་ལན་ཟེར་ཡང་བརྩི་བརྩི་བྱས་ན་ཆུང༌། ཕ་མ་ཉོན་མོངས་འདོད་པས་
གདུངས་པ་ལ། བུ་ལ་དྲིན་བརྩི་བྱས་པ་ཚངས་པ་མེད། ཡང་ན་དྭ་ཕྲུག་མ་ཡིས་བོར་
བ་ལ། གཞན་གྱིས་བླངས་ནས་གསོ་སྐྱོང་བྱས་པ་ལ། རང་འདོད་མེད་པའི་སེམས་
བསྐྱེད་དེ་འདྲ་དགོས། དེ་ལྟར་མ་ལགས་འདོད་པ་ཕྱོགས་མཐུན་ལ། གཞན་ལ་དྲིན་
379



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཡོད་ཟེར་བ་ལོགས་སུ་གོ །སེམས་བསྐྱེད་དག་ལ་མི་ཡོད་དགུ་ཡོད་དེ། ཕོ་མོས་འཁྲིག་
ཆགས་སྦྱོར་བའི་སེམས་བསྐྱེད་དེ། ད་ལན་མིན་པ་རྣ་བས་ཐོས་མ་མྱོང༌། མངལ་ན་
སྐྱེས་པ་སྲིད་པའི་དཔེ་སྲོལ་ཡིན། ལར་ཡང་སྲེད་ལེན་སྦྱོར་བ་དགེ་ཡིན་ན། སེམས་
ཅན་ཁྱུ་རྫི་དག་ལས་དགེ་ཆེ་མེད། རེ་རེ་ལ་ཡང་སྟོང་ཕྲག་མང་པོ་ཡོད། དེ་དག་མི་
རེས་དྲིན་རེ་འདེབས་པ་ན། ཀུན་གྱི་སྔོན་ནས་དེ་དག་སངས་རྒྱས་དགོས། རྒྱལ་པོ་
ཡབ་ཡུམ་མ་འཆོལ་ཁ་རོག་བཞུགས། མ་དྲིན་པ་ལ་དྲིན་ལན་ཡོད་པ་མེད། ཕར་ལ་
གཏང་ཛ་ཚུར་ལ་འབྱུང་བ་ཡིན། དེ་ལ་ངས་ནི་འདྲ་འཐད་ཡོད་བསམ་མེད། གཅེན་
པོའི་གསུང་ཡང་ཤིན་ཏུ་རྒྱ་ཆེ་སྟེ། དེ་ཡང་མཚན་ཉིད་བརྟགས་ན་བདེན་ངེས་མེད།
གཅིག་བུར་ཟེར་ཞིང་རྒྱལ་པོའི་ཁབ་ན་ཆགས། དགོས་མེད་ཟེར་ཞིང་ཕ་ནོར་མིག་
རིས་གཅོད། དགེ་བ་ཟེར་ཞིང་རང་ཉིད་ཡུལ་མཁར་བརྡུང༌། ཁྱད་མེད་ཟེར་ཞིང་
འབྲིང་པོ་ཞེ་ལ་དམར། རྒྱལ་སློད་དཀོར་ནོར་འདི་ཙམ་ཡོད་པ་ལ། དང་པོ་ཕྱེད་ཀྱི་ཁ་
དྲག་དགེ་བྱེད་ཟེར། དགེ་བ་ཟེར་ཡང་ཁྱོད་རང་སྤྱོད་ཡུལ་ཡིན། གསས་མཁར་མཆོད་
རྟེན་བཞེངས་པ་ཅི་ལ་ཕན། རང་རང་འདུག་ན་ཉམས་དགའ་མ་གཏོགས་པ། གནས་
མལ་བདེ་བ་བྱ་བྱིལ་ཚོགས་ཀྱང་མཁས། ལག་པ་མེད་ཀྱང་རྩོལ་བས་བྱ་ཚང་སྡུད།
སྟོབས་ཆེན་དགེ་བ་དེ་ལ་ཟེར་ཡིན་མོད། འཇིག་རྟེན་འདི་ལ་བློ་སེམས་མི་གཏད་ན།
ཞིང་ཁམས་འདི་མིན་ཕ་རོལ་གནས་སུ་འགྲོ། གཏིང་ནས་དགེ་ལ་མོས་དང་སྤྱོད་པ་ན།
མཐུན་རྐྱེན་མེད་པ་ལྷ་འདྲེས་སྤྲད་ཟེར་བ། ཨེ་བདེན་མི་བདེན་དེ་རུ་ལྟ་བས་ཆོག །
དེ་དག་བདེན་ན་ཀུན་ཀས་དགེ་བྱེད་ཆོག །དབུལ་ཕོངས་ཅན་རྣམས་ལྷག་པར་མོས་
ལས་ཆེ། འོན་ཀྱང་གླེན་པའི་གམ་ཚིག་བརྟག་ན་གསལ། གཡོ་ཅན་བློ་བསྐོར་ཆེ་ཡང་
ཟུར་ཙམ་རིག །ཕྱེད་ཙམ་ངེད་གཉིས་མཉམ་པོར་བགོས་ཤིག་ཟེར། ཡོན་པོ་ཕྱོགས་
མཐུན་ཅི་ལྟར་བྱེད་ཀྱང་རུང་། དྲང་པོ་བདེན་གཉིས་གཏམ་ན་གཅུང་ཞན་ཏེ། དེ་
380



མདོ་སྡེ། །
འཕྲུལ་གཤེན་ཐེག་པའི་མདོ།
༼ཁ༽
ཡང་འཕྲལ་དུ་མི་ཟློག་ནམ་ཕུགས་བརྟག །གཅེན་པོའི་ཚིག་གིས་བགོས་ཀྱང་དེ་ལྟར་
སྣང་། འབྲིང་པོའི་གསུང་ཡང་ཤིན་ཏུ་བདེན་ལགས་ཏེ། འོ་སྐོལ་སྤུན་ཟླ་མཉམ་པོར་
སྐྱེས་པ་ལ། གཅེན་པོས་དགེ་སྤྱོད་གཙུག་གི་རྒྱན་དུ་བཀུར། འབྲིང་པོ་མི་བསྐྱོད་ཆེ་
བས་རྒྱལ་ས་གནོན། ང་ལ་འབངས་ཀྱི་དེད་དཔོན་གྱིས་ཤིག་ལོ། །ནམ་ཡང་ཁྱེད་
གཉིས་གནས་མལ་གཅིག་པ་ལ། ས་རྡོ་ཤིང་གསུམ་ལས་ལ་འབད་ཅིག་ཟེར། སྟོབས་
དྲག་ཟེར་ཡང་བྲན་ལ་བཀོལ་འདོད་རེད། དགེ་བ་ཟེར་ཡང་རང་མཁར་རྩིག་འདོད་
རེད། རྒྱལ་སློད་བགོ་བ་གཞན་སྐལ་གཅོད་འདོད་རེད། ལར་ཡང་རྒྱལ་པོའི་ཆུས་སྲིད་
བློན་གྱིས་སྡུད། གང་དགོས་བྱ་བ་བློན་གྱིས་སྒྲུབ་པ་ལ། རྒྱལ་འབངས་མཉམ་པོར་
ལས་པ་ལུགས་ན་མེད། དེ་ཕྱིར་སྤུན་ཟླ་མཉམ་པོར་སྐྱེས་པ་ལ། གཅིག་གི་གཡོག་པོ་
གཅིག་གིས་ག་ལ་བྱེད། ཁྱོད་རང་གཉིས་པོ་ཕྱོགས་མཐུན་དགེ་ལ་སྤྱོད། རྒྱལ་པོ་རྒྱལ་
ས་གནོན་ལ་གྲགས་པ་དགོས། བཙུན་མོ་ཆབ་སྲིད་འཛིན་ལ་སྙན་པ་དགོས། ཁྱེད་ཀྱི་
ལས་ལ་ལེགས་ཉེས་ཤིན་ཏུ་ཆེ། ང་ཡི་ལས་ལ་ཅི་ལྟར་བྱས་ཀྱང་བཏུབ། རྒྱལ་བུ་རྒྱལ་
ས་བུད་ནས་ཁྱི་ལྟར་འཁྱམས། དེ་ཡི་ལས་ལ་གང་ལྟར་བྱས་ཀྱང་བཏུབ། རྒྱལ་སློད་
སུམ་ཆ་མི་དགོས་ཁྱེད་རང་མཛོད། ངས་ཀྱང་དགེ་བ་ཅི་འདྲ་སྤྱོད་ཅིག་བལྟ། དེས་
ན་གཞན་དག་ཞིང་ཁམས་གཅིག་ཏུ་འགྲོ། རྒྱལ་ས་མ་མཐོང་ཕྱིན་ན་སྙིང་ནད་མེད།
མཐོང་ན་སྐྱེ་ས་དྲན་ཙ་ཟུག་རྔུ་ལྡང༌། དམངས་དང་ཕལ་པ་ཀུན་ཀྱང་ཞེ་ལ་བརྙས།
གཅིག་པུར་མི་ཡུལ་འགྲིམ་ལ་ཚོར་མཐོང་མེད། སྡུག་པའི་ཚེ་གཅིག་གང་སོང་འབྱེད་
ལས་ཆེ། ཞེས་ཟེར་ནས་བཞིན་ཟློག་སྟེ་འདུག་གོ །དེ་ལ་ཡང་རྒྱལ་བུ་འབྲིང་པོས་སྨྲས་
པ། གསོན་དང་རྒྱལ་བུ་དེ་སྐད་མ་སྨྲས་ན། ཡབ་ཡུམ་མཆེད་ཚིག་གྲོགས་སུ་བླུགས་
པར་ཞུ། འཇིག་རྟེན་ཁམས་ན་གཉན་ས་མང་ལགས་ཀྱང་། ཡབ་ཡུམ་བཀའ་བས་
གཉན་པ་ལོགས་ན་མེད། དེ་ལ་ལོག་ཚིག་སྨྲས་པ་ག་ན་ཡོང༌། རྒྱལ་ས་འདོད་ན་
381



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཁྱེད་རང་བཟུང་བས་ཆོག །བཙུན་མོ་འདོད་ན་ཁྱོད་རང་འགྲོགས་སུ་ཆོག །རྒྱལ་
སློད་འདོད་ན་ཁྱོད་རང་སྤྱོད་པས་ཆོག །བདག་ནི་གར་དབེན་སོ་གསོད་དགེ་སྦྱོར་
བྱ། རྒྱལ་བུ་ཁྱེད་རང་རྩོད་པའི་དོ་གལ་མེད། བཙུན་མོ་རང་ཡང་གཅུང་པོའི་ཟླ་རུ་
སྡོད། བདག་གི་མཆིད་ཚིག་ཁྱེད་ཀྱང་གསན་པ་ན། ཡབ་ཡུམ་གཉིས་དང་གཅེན་གྱི་
བཀའ་མ་གཅོག །དགེ་བའི་ལས་ལ་ཕྱི་བཤོལ་བྱེད་མི་འཐད། འཇིག་རྟེན་འདི་ན་ཅི་
ལྟར་བྱས་ཀྱང་གཏུབ། ཕྱི་མར་འགལ་ན་འགལ་བ་ཆེན་པོ་ཡིན། དེ་ཕྱིར་རྒྱལ་བུ་ཁྱེད་
རང་ཐུགས་ལ་ཞོག །ཅེས་སྨྲས་སོ། །
དེ་ལ་བཙུན་མོ་དེས་སྨྲས་པ། རྒྱལ་བུ་ཡབ་ཡུམ་སྲས་གསུམ་སྙན་གསོན་དང༌།
ཡབ་ཡུམ་སྲས་གསུམ་རྒྱལ་སར་འཚོགས་ནས་སུ། ཅི་བྱེད་བཀའ་གྲོས་ཞིབ་ཏུ་གླེང་བ་
ལ། གཅིག་ལ་གཅིག་འགལ་མཆིད་ཚིག་མ་སྨྲ་བར། གང་ལ་གང་དགོས་སོ་སོར་ལས་
ངོ་ལོང་། འདུ་འདུ་གྲོས་མེད་ཕལ་པ་དམངས་དང་འདྲ། གཅིག་ལ་གཅིག་འགལ་
མི་མཐུན་བྱེ་འདྲེ་ཡིན། ལར་ཡང་སྲིད་པའི་ལུགས་ཀྱི་གཏམ་དཔེ་ལ། སྤུན་ངན་གྲོས་
ཕྱེད་འདུན་མ་ཁ་གསུམ་བགོ །རྫིང་ངན་ཡུར་བས་ལུང་གསུམ་ཆུ་ཡིས་བཀང་། མ་
རབས་ནོར་གྱི་བཟང་པོ་དབྱེ་འདྲེ་བྱེད། དེ་ཕྱིར་གྲོས་ལ་འཐད་འོས་མ་བྱུང་ན། ང་
ནི་ང་རང་ཡུལ་ཁམས་སྙོགས་པས་དགའ། རྒྱལ་བུ་འབྲིང་པོས་ཆབ་སྲིད་མི་འཛིན་
ན། གཅུང་པོས་ཆབ་སྲིད་དེ་བས་ག་ལ་ཟིན། ལར་ཡང་བུད་མེད་སྤང་བླང་མང་ན་
ལད། ཐ་མ་བྱ་བྲན་ཤིང་ཁ་འགྲིམ་པ་འདྲ། ཕར་ཡང་མ་ཟིན་ཚུར་ཡང་གཏད་སྒོ་
མེད། གང་དུ་མ་ཡིན་ཤིང་རྩར་ལུས་ཉེན་ཆེ། བྱིས་པའི་ཚོགས་ཀྱིས་མདའ་རྡོ་རྡེག་
གིན་འདེད། དེ་དང་འདྲ་བས་ང་རང་རང་ཚོད་བཟུང་། རྒྱལ་པོ་གཅུང་གི་ཟླ་རུ་ང་
མི་འདུག །བཙུན་མོ་གནས་མལ་བསྡད་ན་རབ་ཀྱི་མཆོག །ཀུན་གྱིས་སྨོན་པ་ཡིད་
བཞིན་ནོར་བུ་ཡིན། གཉིས་ཙམ་འགྲིམ་ན་རྟ་རྒྱུག་དར་སོ་ཡིན། གང་ཐོབ་རྒྱལ་ལ་མ་
382



མདོ་སྡེ།
འཕྲུལ་གཤེན་ཐེག་པའི་མདོ།
ཐོབ་ཕམ་པར་བྱ། གསུམ་ཙམ་འགྲིམ་ན་ནད་ཀྱི་རུ་མ་ཡིན། རྒྱལ་ཁམས་མི་བདེ་སྟོང་
ཁམས་འཆོལ་བུར་གཏོང་། དེ་བས་བཙུན་མོ་རང་ཚོད་བཟུང་ན་ལེགས། ཞེས་སྨྲས་
སོ། །དེར་རྒྱལ་བུ་དེ་ཤིན་ཏུ་ཚིག་པ་ཟ་ནས་བསམ་པ་ལ། ང་རྒྱལ་པོ་འདིའི་བུ་རུ་སྐྱེས།
སྤུན་ཟླ་མཉམ་པོར་ཡིན་པ་ལ། ཕ་མས་ཀྱང་སྡིག་ལ་དགའ་བ་དང་། ཐོལ་མ་གྱུའི་
ལས་བྱེད་ཟེར་བའི་ཁ་དམར་ཡང་བཏགས། གཅེན་པོ་གཉིས་ཀྱིས་ཀྱང་ཁོ་རང་གཉིས་
ཕྱོགས་མཐུན་བྱས་ནས། ང་ལ་སྐལ་ཡང་ཞན་པ་ལས་མ་སྟེར། ལར་ཡང་བྲན་དང་
འཁོར་གཡོག་མ་གཏོགས་པ་ཆེ་བ་ནི་མ་སྟེར། བཙུན་མོ་འདི་ཡིན་ན་བུད་མེད་ཡིན་
པས་བསླུ་བའི་ཐབས་ཤིག་བཤམས་ན་བསམ་ཡང་། བདག་ངན་པར་བཅད་ནས་
ད་ལྟ་ཚིག་ཀྱང་བཟློག །ང་ནི་འདི་ལས་སྙིང་ན་བ་མེད་པས། འདི་དང་ཕྱི་མ་གཉིས་
ཀར་གནོད་པའི་དམོད་པ་གཅིག་བོར་ནས། ལྷོ་ནུབ་སྲིན་པོའི་ཡུལ་དུ་འགྲོ་བསམ་
ནས་སྨྲས་པ། རྒྱལ་བུ་ཁྱེད་གཉིས་ནི། ངས་ཅི་སྨྲ་བའི་ཚིག་ལ་བདེན་པར་མི་འཛིན་ན།
ལོག་པ་ཅན་ཞིག་ཏུ་གོལ་བ་ཞིག་སྣང་བས། ད་ཡང་ཁྱེད་གཉིས་ཀྱིས་དགེ་བ་ཅི་སྤྱོད་
ཀྱང༌། ངས་ཀྱང་ལོག་པའི་ཐབས་སྣ་ཚོགས་ཀྱིས་བར་དུ་གཅོད་པར་ཤོག་ཅིག །ཚེ་
འདི་ལ་དེ་ཙམ་ཚུགས་པར་མ་གྱུར་ཡང་། ཕྱི་མ་དང་དེའི་ཡང་ཕྱི་རྣམས་སུ་བདག་
ནི་ཤིན་ཏུ་སྟོབས་ཆེ་ལ་རྩལ་དྲག་པའི། བདུད་དང་སྲིན་པོའི་བུ་མ་རུང་པ་ཞིག་ཏུ་
གྱུར་ནས། ཁྱེད་གཉིས་ད་ལྟ་མ་འདོད་པས་དེའི་དུས་ཀྱང་སྤུན་ཟླ་རུ་སྐྱེས་ཏེ། བསྟན་
པ་ཁྱད་དུ་གསོད་པ་དང༌། དགེ་བ་ལ་བར་ཆད་བརྩམ་པར་གྱུར་ཅིག །ཁྱད་པར་དུ་
ཡང་འབྲིང་པོའི་བདུད་དུ་བྱེད་པར་གྱུར་ཅིག །བཙུན་མོ་ཁྱོད་ཀྱང་ད་ལྟ་བདག་གིས་
བསླུ་རུ་མ་བཏུབ་པ། དེའི་དུས་སུ་བསླུ་བའི་ཐབས་ཀྱིས་སླུས་པར་གྱུར་ཅིག །ཅེས་
དམོད་པ་བོར་རོ། །
དེ་ལ་རྒྱལ་བུ་གཅེན་པོའི་སྤྱན་ལ་མཆི་མ་བྱུང་སྟེ། ཤིན་ཏུ་སྙིང་རྗེ་བར་དགོངས་
383



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ནས་གསུངས་པ། རྒྱལ་བུ་ཁྱེད་ནི་དེ་ལྟར་དུ་གྱུར་པའི་དུས་སུ། བདག་ནི་བསྟན་པ་
རིན་པོ་ཆེའི་མངའ་བདག །འཕྲུལ་ངག་བོན་གྱི་འབྱུང་གནས་གཅིག་ཏུ་གྱུར་ནས།
གདུལ་བྱ་འདུལ་བའི་ཐབས་ལ་མཁས་ཏེ། ཁྱེད་ཀྱང་འདུལ་བའི་ཞིང་དུ་གྱུར་ཅིག །
ཅེས་གསུངས་སོ། །རྒྱལ་བུ་འབྲིང་པོས་སྨྲས་པ། བདག་ནི་དེ་དུས་རྒྱལ་བུ་གཅེན་པོའི་
རྗེས་སུ་འབྲང་ཞིང་། གཅེན་གྱིས་ལུང་སྩལ་ནས། ཡིད་དམ་གྱི་ལྷ་ཐུན་མོང་མ་ཡིན་
པ་ཞིག་འགྲུབ་སྟེ། བདུད་སྲིན་ལོག་པ་ཅན་ཐམས་ཅད་འདུལ་བའི་གཉེན་པོར་གྱུར་
ཅིག །དེ་ནས་ཀྱང་གསང་སེམས་ཀྱི་དོན་མྱོང་སྟེ། གྲུབ་རྟགས་རྫུ་འཕྲུལ་དང་ལྡན་
ནས། རྒྱལ་བུ་ཁྱེད་ཀྱི་བསྟན་པའི་དོན་ལ་གནས་པར་གྱུར་ཅིག །ཅེས་གསུངས་སོ། །
བཙུན་མོ་དེས་སྨྲས་པ། དེས་ན་དེའི་དུས་སུ་བདག་ཀྱང༌། ད་ལྟ་གཞན་དག་གིས་
བསླུ་བའི་རྗེས་སུ་མ་འབྲང་བར། ཤིན་ཏུ་དད་པ་དང་དམ་ཚིག་ལྡན་ཞིང་། མན་
ངག་གི་གཟུངས་ཐུབ་པ། རིགས་ཀྱི་བུ་མོ་མཚན་དང་ལྡན་པ་གཅིག་ཏུ་གྱུར་ནས།
རྒྱལ་བུ་འབྲིང་པོ་དང་མི་འབྲལ་བར་བསྒྲུབ་པའི་གྲོགས་བྱེད་པར་གྱུར་ཅིག །ཅེས་ཟེར་
རོ། །ཡབ་ཡུམ་གཉིས་ཀྱིས་ཀྱང་། བདག་ཅག་གཉིས་ནི་དེའི་དུས་སུ། དག་པ་སྨོན་
ལམ་གྱི་གནས་ས་གཅིག་ཏུ་རྒྱལ་པོ་ཡབ་ཡུམ་གཉིས་སུ་གྱུར་ནས། རྒྱལ་བུ་འབྲིང་པོའི་
ཡབ་ཡུམ་དུ་གྱུར་ཅིག །དེ་ནས་ཀྱང་གཅེན་པོའི་ཐུགས་རྗེས་ཟིན་ནས་སངས་རྒྱས་
པར་གྱུར་ཅིག །ཅེས་སྨོན་ལམ་བཏབ་བོ། །
དེ་ནས་རྒྱལ་བུ་གཅུང་པོ་དེ། ཁོ་རང་གི་ལོག་པའི་འཁོར་ཚོགས་མང་པོ་དང་
བཅས་ཏེ། རྒྱལ་ཁམས་དེའི་ཕར་འདས་པའི་བདུད་དང་སྲིན་པོ་དང་མུ་སྟེགས་ཀྱི་
རྒྱལ་ཁམས། ཤིན་དུ་ཡ་ང་བ་ཞིག་ཏུ་ཕྱིན་ནས། དེ་རྣམས་དང་མཐུན་བསྡེབས་ཏེ།
མིའི་རྒྱལ་པོ་ལོག་བྱེད་ཀྱི་སྐྱབས་སུ་འདུས་པ། ཁྱོད་ཀྱི་གང་འདོད་ཀྱི་སྡོང་དང་གྲོགས་
བྱའོ། །ཞེས་ཟེར་ནས་མནའ་ཐོ་བཅད་དེ། ལོག་པའི་ཕྱོགས་སུ་སོང་ངོ༌། །དེའི་ཚེ་རྒྱལ་
384



མདོ་སྡེ། །
འཕྲུལ་གཤེན་ཐེག་པའི་མདོ། །
༼ཁ༽
པོ་ཡབ་ཡུམ་དང་། བཙུན་མོ་རྣམས་ཀྱང་བཀའ་བགྲོས་བྱས་ནས། འོ་སྐོལ་གྱི་རྒྱལ་བུ་
ནི། ལོག་པའི་ས་རུ་གོལ་ནས། ཁ་ཕྱིན་ཅི་ལོག་ཏུ་བལྟས་ནས་སོང་ཡང་། ངེད་རང་
ཡབ་ཡུམ་གྱིས་དགེ་བ་བཤོལ་བའི་ཐབས་ནི་མེད། རྒྱལ་བུ་ལ་ཡང་ད་ལན་ལ་མ་ཕན་
ཀྱང་། ཕྱི་མ་ཚེ་རབས་ཀྱི་སྨོན་ལམ་བཏབ་ནས། དུས་ནམ་ཞིག་འདུལ་བའི་ཞིང་དུ་
གྱུར་ཏེ། ཐར་པའི་ལམ་ལ་ཞུགས་ཀྱང་སྲིད་པའི་དགེ་བ་བརླབ་པོ་ཆེ་ཞིག་བགྱི་བར་
འཐད། ཞེས་གྲོས་ཀྱིས་ཐག་བཅད་ནས། རྒྱལ་པོ་ཡབ་ཡུམ་དང་འཁོར་རྣམས་ཐམས་
ཅད་འདུས་ནས། རྒྱལ་ས་རིན་པོ་ཆེ་རུ་ཚོགས་ཏེ། རྒྱལ་བུ་གཅེན་པོས་བཀའ་སྩལ་པ།
ཉོན་ཅིག་རྒྱལ་ས་རིན་ཆེན་དམ་པ་ཡི། བློན་དང་དེད་དཔོན་འབངས་འཁོར་བཅས་
པ་རྣམས། འོ་སྐོལ་རྒྱལ་པོ་ཡབ་ཡུམ་འདི་དག་ལ། ལུས་ལས་ཆད་པའི་སྲས་བུ་གསུམ་
དུ་མངའ། ཡབ་ཡུམ་བློན་འབངས་ཐམས་ཅད་ཀུན་འདུས་ནས། ཀུན་མཐུན་ཤིས་
པའི་གྲོས་སུ་བླུགས་ནས་སུ། བདག་ཅག་མཆེད་གསུམ་སོ་སོར་བསྐོས་བཞག་དང་།
རྒྱལ་བློན་ཁྲིམས་ཀྱིས་བཅད་པ་མ་ཡིན་ཏེ། སོ་སོར་སྔོན་གྱི་ལས་འཕྲོ་རེ་རེ་བླང་། །
བདག་ནི་ཆུང་ནས་དགེ་ལ་མོས་པས་སུ། བསམ་པ་ཆེ་རུ་ཟིན་ན་འགྱུར་བ་མེད། དེ་
ཕྱིར་ལྷ་ཡི་གཤེན་པོའི་མདུན་དྲུང་དུ། རབ་ཏུ་བྱུང་ནས་དགེ་ལ་འདུན་པ་རྩམ། །
འབྲིང་པོས་སྔོན་གྱི་རྒྱལ་སློད་ལས་འཕྲོ་བླང༌། མེ་ཏོག་གླིང་ལ་སྐུ་འཆག་སོང་བ་ལ།
གནམ་ནས་དོག་ལ་ལྷ་མོ་གསུམ་བབས་ཏེ། སྔོན་གྱི་ལས་འཕྲོ་ཞིག་ལ་འཇུག་པས་ཟིན།
དེ་དང་ལས་འབྲེལ་སྟང་དང་དབྱལ་དུ་བྱས། རྒྱལ་བློན་གང་དང་མ་གྲོས་རང་བློ་ཡིན།
མི་ཡི་རྒྱལ་ལ་གཉེན་སྲིད་སྡེབས་པ་མེད། གཅུང་པོས་ལོག་པར་ཕྱོགས་པའི་ལས་ངོ་
བླངས། ཆུང་ནས་མི་སྲུན་གཞན་བས་དྲག་ཤུལ་ཆེ། དཀར་མངར་ཟས་སྤང་ཤ་ཁྲག་
དམར་ལ་སྲེད། ཡབ་ཡུམ་བཀའ་གཅོག་བློན་འཁོར་གཡོག་ལ་སྡང་། རྒྱལ་སར་མི་
འཆག་ཕྱི་རོལ་གྲོང་དུ་འཁྱམས། གཡུང་དྲུང་བོན་ལ་མི་མོས་དགེ་ལ་གཤེ། དཀར་
385



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
པོའི་ཕྱོགས་ལ་རྒྱབ་ཕྱོགས་སྡིག་ལ་དད། གང་ཡང་མ་ཡིན་སྤྱོད་པས་རྒྱལ་ཁམས་ཕུང་།
ཀློད་དུ་དྲག་ན་རྒྱལ་ཁམས་འཆོལ་བུར་བཏང་། བསྡམས་དུ་དྲག་ན་ཕ་མ་ཡིན་ཀྱང་
རྒོལ། འདི་འདྲའི་སེམས་ཅན་ལས་ནི་ལོག་པར་ཕྱོགས། དབང་ལོག་བྱིས་པའི་རྩེད་མོ་
ཨེ་ཡིན་བསམ། ཡབ་ཡུམ་རྒྱལ་སར་ཚོགས་ནས་གྲོས་སུ་བླུགས། ཕྱི་བློན་དབང་པོ་ཆེ་
ནི་གཅིག་ཀྱང་མེད། ནང་བློན་འཕྲིན་པ་མཁན་ནི་མང་ཡོད་ཀྱང་། རྒྱལ་བུ་གཏུམ་དུ་
དྲག་པས་ལན་མ་ཕོད། བདག་གིས་འདྲ་འཐད་བསྒོ་བའི་གཉེར་གཏད་ཀྱང༌། དྲིན་
ཅན་ཡབ་ཡུམ་གཉིས་ལ་ལོག་ཚིག་བརྡབ། བདག་ཅག་མཆེད་གྲ་དག་ལ་སྣང་བ་
ལོག །རྒྱལ་སློད་མངའ་རིས་དག་ལ་བརྣག་པ་སྐྱེས། ཕ་རོལ་ཞིང་དུ་འགྲོ་བའི་བློ་ཐག་
བཅད། འདི་དང་ཕྱི་མ་གཉིས་ཀའི་དམོད་འཆོལ་བཙུགས། གང་གིས་བཤོལ་ཀྱང་
བྱ་བའི་ཐབས་མ་རྙེད། བདུད་སྲིན་མུ་སྟེགས་ཡུལ་དུ་བྲོས་ཏེ་སོང་། འཁོར་འབངས་
འགའ་རེ་དེ་ཡི་སླད་དུ་འབྲང༌། དེས་ན་འདི་ལ་བློ་གྲོས་ཅི་འདྲ་ཤོམ། བདག་ཅག་ཡབ་
ཡུམ་གྲོས་སུ་བླུགས་པ་ཡི། དགེ་བའི་འགྲམ་གཞི་འདི་ཡང་ཅི་འདྲ་བྱ། ཡང་ན་རྒྱལ་
བུ་བཀུག་ན་ཁུགས་སམ་མཆི། ཁུགས་ན་ཁྱོད་རང་བློན་འཁོར་ཅི་སྐོས་བྱེད། ཕ་མ་
གཅིག་པའི་སྤུན་ཟླ་མཉམ་སྐྱེས་ལ། སོ་སོར་གྱེས་ནས་འགྲོ་བ་ངོ་རེ་ཚ། ཞེས་གསུངས་
པ་ལ། དེ་རྣམས་ཀྱི་ནང་ནས་ཕྱི་བློན་གྱི་དམ་པ་དབང་ཆེ་བ། ཉེ་དབང་ལེགས་འབྱུང་
སྦྱིན་ཞེས་བྱ་བས་སྨྲས་པ། གསོན་དང་རྒྱལ་པོ་ཡབ་ཡུམ་སྲས་འཁོར་ལགས། འཇིག་
རྟེན་ཁམས་ན་སེམས་ཅན་གྲངས་མང་ཡང་། དབང་ཆེན་རྒྱལ་པོ་ཞེས་ཀྱི་བྱ་བ་དེ།
མང་པོས་བཀྱག་པས་རྒྱལ་པོ་ཟེར་བ་ཡིན། མང་པོ་འཁོར་བས་རྒྱལ་སློད་ཟེར་བ་ཡིན།
མང་པོས་བཀུར་བས་རྒྱལ་ཁྲིམས་ཟེར་བ་ཡིན། མང་པོ་ཚོགས་པས་རྒྱལ་ས་ཟེར་བ་
ཡིན། བློན་པོས་བཀུར་བས་རྒྱལ་བློན་ཟེར་བ་ཡིན། མཐོ་གཉེན་སྦྲེལ་བས་བཙུན་མོ་
ཟེར་བ་ཡིན། ཀུན་ལ་བཀའ་བཙན་རྒྱལ་གཤེན་ཟེར་བ་ཡིན། ཀུན་གྱིས་གཅེས་པས་
386



མདོ་སྡེ།
འཕྲུལ་གཤེན་ཐེག་པའི་མདོ།
རྒྱལ་བུ་ཟེར་བ་ཡིན། དེ་ཕྱིར་རྒྱལ་པོ་ཟེར་བ་མཚན་ཉིད་དགོས། མཚན་ཉིད་མེད་ན་
རྒྱལ་པོ་ཁྱི་དང་འདྲ། གཅིག་པུར་རང་བློ་བྱས་པས་མཁས་པ་མིན། ཕལ་པ་འདྲ་འདྲ་
ཚོགས་ན་རྒྱལ་པོ་མིན། ཡབ་ཡུམ་གཉིས་ཀྱང་ཅུང་ཙམ་ཐུགས་འཁྲུལ་ལ། སྲས་བུ་སོ་
སོར་ལས་བཅོལ་སུ་ཡི་ཁྲིམས། རྒྱལ་བློན་ཚོགས་ནས་ཞལ་འཆམས་བསྐོས་པའི་རྒྱབ།
དེ་རྟིང་རང་འདོད་སྤྱོད་ཀྱང་འགྱོད་པ་མེད། རྒྱལ་བུ་གཅེན་པོས་དགེ་བྱེད་ཡ་མེད་དེ།
དེ་ཡང་གཅེན་པོས་རྒྱལ་ས་བཟུང་བ་ན། གཞན་མ་རྣམས་ཀྱིས་དེ་ལ་འགྲན་དུ་མེད།
རྩོད་པ་ཐམས་ཅད་དེ་ཡིས་འཇོམས་པར་འགྱུར། རྒྱལ་བུ་འབྲིང་པོ་རང་བློ་རན་ཐང་
ཙམ། དེ་འདྲ་མི་དགོས་གཉེན་སྲིད་སྦྲེལ་བས་ཆོག །རྒྱལ་བུ་ན་སོ་གཞོན་པ་ལོང་ཁོམ་
ཡོད། མེད་ཀྱང་རང་བློ་བྱས་པ་གཞན་གྱིས་ཁྲེལ། ལྷ་མོ་ཀླུ་མོ་ཡིན་ཡང་བརྟག་པ་
ཆོག །གལ་ཏེ་བཞེད་ན་དེ་ཡང་བསྒྲུབ་ཐབས་ཡོད། རྒྱལ་བུ་གཅུང་པོས་སྤྱོད་ལས་
གཞལ་བྱ་མེད། སེམས་ཅན་རང་སྣང་ལོག་པར་གོལ་བ་ལ། དུས་གསུམ་སྟོན་པ་བྱོན་
ཡང་ཕན་མི་ཐོག །དབྱལ་མོ་ཁྱོ་ལ་ཤིན་ཏུ་གདུང་བ་ལ། མདའ་མཚོན་རལ་གྲིས་
གཏུབ་ཀྱང་སྲོག་མི་འཕང་། བག་མེད་སྤྱོད་འཆལ་ངོ་ཚ་དྲེད་པ་ལ། འགྲོ་དྲུག་ཡ་ག་
དར་ཡང་ཉམ་མི་ང་། སྡིག་ཆེན་འཕྲོ་མེད་དགེ་བ་མི་དྲན་པ། དམྱལ་བ་འདིར་ཡོད་
ཟེར་ཡང་བག་མི་ཚ། གཏིང་ནས་ཁོང་སྲན་ཆགས་ཞེན་དམ་པ་ལ། དགྲས་ཟུན་རྟོད་
འཐེན་བྱེད་ཀྱང་གཏོང་མི་ནུས། ཕྱུག་པོ་ངན་གཡུང་ཡི་དྭགས་གཏེར་སྲུང་ལ། ལུས་
སེམས་ད་ལྟ་བྲལ་ཡང་བློས་མི་ཐོང་། འཕན་པོ་བླ་གཞོམ་ཞེའུ་བུ་མང་ལ། མ་ཉེས་
སྟབ་ལ་བཅད་ཀྱང་རྒོལ་མི་ནུས། མ་རིག་བླུན་རྨུགས་སེམས་ཅན་བྱོལ་སོང་ལ། མི་
ཁྱགས་ཁལ་དུ་བཀལ་ཡང་སྨྲ་མི་ཤེས། དེ་དང་འདྲ་སྟེ་མ་རིག་སེམས་ཅན་ལ། སྔོན་
གྱི་ལས་དབང་གང་བསྐོས་མ་གཏོགས་པ། ད་ལྟ་ཅི་ལྟར་བསྐོས་ཀྱང་ཁར་མི་ཉན། དེ་
ཕྱིར་རྒྱལ་བུ་འཁྲུལ་ལ་གཞན་མ་ལན། དེས་ན་དེ་སྔའི་བྱ་བ་ཐམས་ཅད་ཀྱང་། ཕྱེད་
387



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
ཙམ་ཡིན་ཏེ་ཕྱེད་ཙམ་ཡིན་རྒྱུ་མེད། འོན་ཀྱང་དེ་ལ་ཟློག་པའི་ཐབས་མ་མཆིས། ཟློག་
ན་རྒྱལ་པོའི་བཀའ་ཁྲིམས་འཆོལ་དུ་འགྲོ། བློན་པོ་ཅི་ལྟར་དབང་ཆེན་ཡོད་གྱུར་ཡང་།
བློ་ཕུགས་རྒྱལ་ལ་མ་དྲིས་ག་ན་འོང༌། རྒྱལ་པོ་ཅི་ལྟར་ཤེས་པ་གྲུང་གྱུར་ཡང་། གྲོས་
བྱེད་བློན་ལ་མ་བསྟུན་ག་ན་ཉན། བྱ་བ་ཅི་ལྟར་ཆེན་པོ་བརྩམ་འགྱུར་ཡང་། སྤྱོད་
པ་ཞིབ་པར་མ་བགྱིད་ག་ན་འགྲུབ། དེ་ཕྱིར་ཐམས་ཅད་བརྟག་ཅིང་གཟབས་ན་
འགྲུབ། དེས་ན་དེ་སྔའི་བྱ་བ་ཐལ་བ་ལ། འགྱོད་པ་རྗེས་སུ་མི་སྐྱེ་བླུན་པོའི་ལུགས། ད་
ལྟའི་བྱ་བ་ཅི་ལྟར་བརྩམ་པ་ན། གཅེན་པོའི་དགེ་བ་སྤྱོད་པ་དེ་མི་བཤོལ། ཤིན་ཏུ་ངོ་
མཚར་ཆེའོ་ལེགས་སོ་བརྗོད། འབྲིང་པོ་རང་བློས་བྱས་ཀྱང་ད་མི་བཤིག །སྔོན་གྱི་ལས་
དབང་བསྐོས་པ་ཡིན་ལས་ཆེ། མཛངས་མས་ཆབ་སྲིད་ཟིན་ན་སུས་ཟ་ཟ། གཅུང་
པོ་ལོག་པར་གོལ་བ་ད་མི་བཀུག །ངན་པ་དག་ལ་ཡང་ཡང་ཞུས་ན་ཁྲོ། དམན་པ་
དག་ལ་བཀུར་སྟི་ཆེ་ན་བཀྱོན། རྒྱུད་ངན་གྱོང་ལ་ཕར་ཕར་བཏུད་ན་བཀྱེད། མ་
རབས་གཡུང་ལ་བསྟོད་པ་དྲག་ན་འབྲུལ། ངན་ལ་དབང་ཡོད་རང་དབང་གཏད་
ན་བསླད། དེ་ཕྱིར་རྒྱལ་བུ་ཚུར་ལ་བཀུག་མི་འཐད། གལ་ཏེ་བཀུག་ཏུ་སོང་ཡང་ད་
མི་འོང་། ངེད་རང་རྒྱལ་བློན་ཚོགས་པའི་བཀའ་གྲོས་ལ། དགེ་བ་བརླབ་པོ་ཆེ་གཅིག་
སྤྱོད་པ་འཐད། སྔོན་གྱི་སངས་རྒྱས་བསྟན་པའི་རྗེས་བཞག་ལ། སྐུ་གདུང་སྐུ་གཟུགས་
གསུང་རབ་ཞལ་སྐྱིན་གསུམ། རྟེན་གསུམ་རྟེན་གྱིས་འགྲོ་བ་དྲང་དགོས་པས། འགྲོ་བ་
སྤྱི་ཡི་སྒྲིབ་པ་སྦྱང་བ་དང༌། ཕྱི་རབས་རྣམས་ལ་བསྟན་པའི་རྗེས་བཞག་དང་། རྒྱལ་
བློན་གཙོ་འཁོར་མཆོད་པ་འབུལ་བའི་ཕྱིར། ལྷ་ཡི་གཞལ་ཡས་ཁང་གཅིག་བཞེང་པ་
འཐད། ལས་ལ་ཐང་བཅད་མྱུར་དུ་བརྩམ་པར་བྱ། ཞེས་ཟེར་ནས་མཆིད་གླེང་བས།
ཀུན་གྱིས་ཀྱང་བློན་པོའི་གྲོས་ཏེ་ཤིན་ཏུ་རིག་པར་བཅད་ནས། ཞིང་ཁམས་དེའི་རིག་
པའི་གནས་ལ། བཟོ་རིག་པ་ལ་མཁས་པ་རྣམས་བོས་ནས། རྒྱལ་ས་དེའི་ལྷོ་ཕྱོགས་ཀྱི་
388



མདོ་སྡེ།
འཕྲུལ་གཤེན་ཐེག་པའི་མདོ།
འདམ་བུ་མེ་ཏོག་གི་ཚལ་ལ། ཀུན་གྱིས་འཚོགས་པའི་གཞི་བཟུང་སྟེ་རྩིག་གོ ། །
དེའི་ཚེ་དེའི་དུས་ན། རྒྱལ་བུ་གནོད་སྦྱིན་དཔལ་གྱིས། བདུད་དང་སྲིན་པོ་དང་
མུ་སྟེགས་ཀྱི་མདུན་སར་སོང་ནས་སྨྲས་པ། བདག་ཀྱང་མིའི་རྒྱལ་ས་ཞིག་ན། འཁོར་
དང་ལོངས་སྤྱོད་མངའ་རིས་དཔག་ཏུ་མེད་པ་ཡོད་ཀྱང་། དགེ་བའི་ལས་ལ་མ་མོས་
ཤིང་བྱེད་དུ་མ་འདོད་པས། རྒྱལ་པོ་ཡབ་ཡུམ་རྣམས་དང་ཡང་འགལ་ཏེ་ཞིང་ཁམས་
འདི་རུ་ཕྱིན་པ་ལགས། ད་ཡང་ཁྱེད་རྣམས་ལས་དཀར་ནག་གི་བསྟན་པ་རྩོད་ཅིང་།
མཐུ་སྟོབས་དང་རྫུ་འཕྲུལ་ཆེ་བར་འདུག་ན། བདག་གི་ཡུལ་དུ་རྒྱལ་བློན་ཐམས་ཅད་
དགེ་བ་སྤྱོད་ཀྱིན་ཡོད་པས། ཁྱེད་རྣམས་ལ་ནུས་པའི་སྟོབས་ཡོད་ན། ཆོ་འཕྲུལ་དང་
བར་ཆད་རྩོམ་པ་ལ་འགྲོ་རན་ནོ། །ཞེས་ཟེར་རོ། །དེ་ལ་སྲིན་གྱི་རྒྱལ་པོ་ལོག་པ་སྟོབས་
ལྡན་གྱིས། ཁྱོད་མིའི་བུ་དགེ་བ་ལ་མི་མོས་པར། ཡུལ་འདི་རུ་ཕྱིན་པ་ནི་ཤིན་ཏུ་ཡང་
ངོ་མཚར་ཆེ་སྟེ། ད་ཡང་ལས་དགེ་སྡིག་གི་བསྟན་པ་རྩོད་པ་དང༌། རྒྱལ་བུ་ཁྱེད་ཀྱི་
བསམ་པ་བསྒྲུབ་པ་དང༌། ལོག་པར་བྱེད་པའི་སྡོང་བྱེད་དགོས་ཏེ། དེ་ཡང་མིའི་བུ་
བྱ་བ་ནི་ཤིན་ཏུ་བསོད་ནམས་ཆེ་ཡང༌། ལས་དགེ་བ་བྱ་བ་ནི་སྟོབས་ཆེ་ཞིང་གནུར་
ལྕི། བདུད་དང་སྲིན་པོ་ནི་ཁྲོ་གཏུམ་ཆེ་ཞིང་ང་རྒྱལ་བ་ཡིན་པས། ཚིག་ཅི་ཙམ་གྱི་བྱ་
བ་བྱས་པས། ལོག་པའི་བསམ་པ་མི་འགྲུབ་པས། དེ་ལ་ནི་ཤིན་ཏུ་བལྟ་ཉུལ་དང་སོ་
འཛུགས་པ་དང་། ཐབས་ལ་མཁས་པ་དང་། ཚོད་ཟིན་པར་བྱ་དགོས་སོ། །ཞེས་ཟེར་
ནས། དམག་དཔུང་དང་ཐབས་དང་རྫུ་འཕྲུལ་དང་ཆས་ཏེ། བར་ཆོད་རྩོམ་པ་རུ་
ཐག་བཅད་དོ། །རྒྱལ་བུ་ཡང་ཤིན་ཏུ་དགའོ། །དེའི་ཚེ་རྒྱལ་པོ་ཡབ་སྲས་བློན་འཁོར་
དང་བཅས་པ་རྣམས་ཀྱིས། གསས་ཁང་རྩིག་གིན་ཡོད་པ་ལ། བདུད་སྲིན་ལོག་པའི་
ཚོགས་རྣམས་ཀྱིས། དམག་དཔུང་མང་པོ་རྒྱལ་བུས་སྦྲན་ནས་འོངས་ཏེ། ཉིན་མོ་
ཐབས་ལ་མཁས་པར་བྱས་ནས། ནགས་ཚལ་གྱི་གསེབ་ཏུ་བསྡད་ནས་དངོས་སུ་མ་
389



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བསྟན་པར། ཁ་བ་དང་བུ་ཡུག་དང་རླུང་དམར་གྱི་སུབ་མ་དང༌། ཐོག་དང་སེར་
བ་རྣམས་ཕབ་བོ། །གསས་ཁང་རྩིག་ཏུ་མ་བཅོལ་ཞིང་། དགེ་བའི་གག་ཤིང་བྱས་
སོ། །ནུབ་མོ་སྤྲུལ་པ་མངོན་སུམ་དུ་བསྟན་ནས། ཉིན་མོ་རྩིག་པ་རྣམས་བསྒྱེལ་དུ་
བཅོལ་ཏེ། གཞི་རྨང་ཙམ་ལས་མ་ཐེང་པ་ལ། རྒྱལ་བུ་གཅེན་པོའི་ཞལ་ནས། ཉོན་
ཅིག་རྒྱལ་པོ་ཡབ་ཡུམ་བློན་འཁོར་རྣམས། འོ་སྐོལ་རྒྱལ་པོའི་རྒྱལ་ས་དམ་པ་འདིར།
བསོད་ནམས་གཞན་ལས་དཔག་པ་ཡིན་མོད་ཀྱང་། འདི་འདྲ་འབྱུང་བའི་སྐབས་ནི་
མི་རིག་ན། དགེ་ལ་བར་དུ་གཅོད་པ་འདི་དག་ནི། རྒྱལ་བུ་ལོག་པར་ཕྱོགས་པའི་ཆོ་
འཕྲུལ་ལམ། ཡང་ན་སྔོན་གྱི་ལས་ཀྱི་རྒྱུ་རྐྱེན་ནམ། དགེ་བ་ལམ་དུ་ལུས་པ་འོང་ངམ་
ཅི། འདི་ལ་ཐབས་དང་བློ་གྲོས་ཅི་ལྟར་ཤོམ། ཞེས་གསུངས་པ་ལ། བློན་པོ་དམ་པས་
གསོལ་པ། གསོན་དང་རྒྱལ་པོ་ཡབ་ཡུམ་སྲས་གསུམ་ལགས། འོ་སྐོལ་རྒྱལ་པོའི་རྒྱལ་
ས་དམ་པ་འདིར། རྒྱལ་པོ་བསོད་ནམས་ཞན་པ་མ་ཡིན་ཏེ། ཉི་མ་ཡོད་ན་མུན་པ་
འབྱུང་བ་ཡིན། དགེ་ལ་བར་དུ་གཅོད་པ་འབྱུང་བ་ཡིན། འདི་ནི་སྔོན་གྱི་ལས་དབང་
མ་ཡིན་ཏེ། རྒྱལ་བུ་ལོག་པར་ཕྱོགས་པའི་ཆོ་འཕྲུལ་ཡིན། བདུད་དང་སྲིན་པོ་མུ་
སྟེགས་ལོག་པ་རྣམས། ཉིན་གྱི་ཐོག་སེར་གློག་དམར་བུ་ཡུག་གཏོང་། མཚན་གྱི་ཉིན་
བརྩེགས་ནུབ་བསྐྱེལ་བར་ཆོད་རྩོམ། འདི་ལ་ཐབས་དང་བློ་གྲོས་ཅི་ཤོམ་ན། དམག་
ཁྱེར་གཡུལ་འགྱེད་བྱས་པས་འདི་མི་ཐུབ། གཤེན་པོ་དབང་དོན་གྲུབ་པ་སྤྱན་དྲང་
ནས། དེ་ལ་ཞུ་བ་འབུལ་དང་ཐབས་ཤིག་ཡོད། ཅེས་ཟེར་ཏེ། གཤེན་པོ་དབང་དོན་
གྲུབ་པ་སྤྱན་དྲངས་ནས། ཞུ་བ་ཕུལ་བས། གཤེན་དེའི་ཞལ་ནས། རྒྱལ་བློན་གཙོ་
འཁོར་རྣམས། དེ་ནི་འདི་ལྟ་སྟེ། ལས་དགེ་བ་བྱ་བ་ནི་སྤྱོད་དཀའ་བ་ལ་གནུར་ལྕི་བ་
ཡིན་པས། བདུད་སྲིན་ལོག་པའི་བར་ཆོད་མངོན་སུམ་དུ་རྩམ་པ་ཡིན་ཏེ། ད་འདི་ལ་
ཐབས་ནི་བདུད་སྲིན་ལོག་པའི་བར་ཆད་ཀྱིས་བསྐྱད་དུ་མི་ཚུགས་པའི་ཕྱིར། བདུད་
390



མདོ་སྡེ།
འཕྲུལ་གཤེན་ཐེག་པའི་མདོ།
སྲིན་ཁ་གནོན་གྱི་ཐབས་དང་རྫུ་འཕྲུལ་ཞིག་དགོས་ཏེ། བདག་གི་སྡོང་དང་གྲོགས་
སུ་བགྱིའོ་གསུངས་ནས། ཕུན་སུམ་ཚོགས་པའི་ཡོ་བྱད་རྣམས་བསགས་ཏེ། དང་པོ་
འཇིག་རྟེན་གྱི་མངའ་བོ་ཆེ་རྣམས་ལ་བསང་བརྔན་དང་མཆོད་པ་ཕུལ། དེ་ནས་རིག་
སྔགས་གསང་བའི་སྒོ་རུ་ཞུགས་ནས། ཕ་རོལ་གྱི་བར་ཆད་ཟློག་པར་མཛད་དེ། རྒྱལ་
བུ་ཁྱེད་ཉིད་དང་། བློན་འཁོར་རྣམས་ཀྱིས་གཟུངས་འདི་ལ་རྟག་པར་ཡི་དམ་དུ་
བྱའོ། །བསོ་ཨོཾ་ཧེ་དྲག་ཤ། བཛྲ་སརྦ་ཨ་སྟ། པྲཛཱ། ཁྲོ་ཏ་ཁྲོ་ཏ་མ་ར་ཡ་ཧཱུྃ་ཕཊ ཏི་
སྟ་ཏི་སྟ་མ་ར་ཡ་ཧཱུྃ་ཕཊ སྤོ་ཏ་སྤོ་ཏ་མ་ར་ཡ་ཧཱུྃ་ཕཊ བྷིནྡྷ་བྷིནྡྷ་མ་ར་ཡ་ཧཱུྃ་ཕཊ ཨ་
སྟི་སརྦ་ཕྱི་ལོ་ཡཀྵ་ཧཱུྃ་ཕཊ༔ ན་མོ་བཛྲ་ཀྲོ་ཏ་ཧཱུྃ་ཕཊ མ་ར་ཡ་ཨེ་ས་མ་ཡཱ། བྷོ་ཏྲི་སརྦ།
ཤྭ་ར་ཏ་ཐཱ་ག་ཏ་ཧཱུཾ་ཛ། ཧུ་ལུ་ཧུ་ལུ། གེ་དུ་རཀྵ། ཀ་ལ་རུ་དྲི། གནོད་བྱེད་ཀྱི་སྲོག་ལ་
ཤན་ཤན། ཙི་ཏ་ལ་འུབ་འུབ། སྙིང་རྩ་ལ་འདུས་འདུས། ཨེ་དམ་ཚིག་ས་མ་ཡ། མ་
ར་ཡ་སྡོམ་ཡ། ཞེས་རྒྱུན་དུ་དྲང་ཞིང་། བསྭོ་གྲུ་གསུམ་མཐིང་ནག་འབར་བ་ཡི། ཨེ་
ཀློང་འབར་བའི་དུར་ཁྲོད་ཀྱི། བསྐལ་པ་མེ་རིའི་ཀློང་ཡངས་ན། ཨེ་ལས་དགྱེས་དགུ་
ཁྲོ་བོའི་སྐུ། མཐིང་ནག་འབར་བ་དམིགས་མི་བཟོད། དབུ་གསུམ་ཕྱག་དྲུག་གཤོག་པ་
ཅན། གཡས་དཀར་གཡོན་དམར་དབུས་མཐིང་ཞལ། རལ་པ་དམར་སེར་གྱེན་ལ་
འཁྱིལ། ཐོད་སྐམ་རིན་ཆེན་དབུ་རྒྱན་མཛེས། ཡན་ལག་ལྷུ་ཚིགས་སྦྲུལ་གྱིས་བརྒྱན།
ཕྱག་དྲུག་གསང་བའི་ཕུར་པ་དྲིལ། གང་ལ་དམིགས་པའི་འབེན་ལ་བརྡེག །སྐུ་སྨད་
ཆུ་སྲིན་གདུག་པའི་ཞལ། ཟུར་གསུམ་དྲག་པོ་ཕུར་པའི་དབལ། དགྲ་བགེགས་ལོག་
འདྲེན་སྙིང་ལ་གཟིར། མེ་དཔུང་ཁྱུང་གཤོག་མཁའ་ལ་གདེངས། སྟོང་ཁམས་སྤྱི་
རྒྱ་རླབས་ཀྱིས་གཅོད། སྲིད་པ་གསུམ་པོ་ཟིལ་གྱིས་གནོན། གསུང་ནི་འབྲུག་གསས་
ངར་བའི་དབྱངས། བདུད་སྲིན་ལོག་པ་གནས་ན་བརྒྱལ། ཐུགས་ནི་བོན་ཉིད་ཀློང་
ཆེན་ཡངས། མ་བཅོས་རང་བཞིན་དགོངས་པ་གསལ། ཡོན་ཏན་མཐའ་ཡས་དཀྱིལ་
391



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
འཁོར་རྫོགས། རིག་སྔགས་བདག་པོ་ཀུན་གྱི་མཆོག །ཕྲིན་ལས་སྤྲུལ་པའི་ཁྲོ་ཚོགས་
འབུམ། གང་ལ་མངག་པའི་ལས་ངོ་ལོངས། བཞེངས་ཤིག་བཞེངས་ཤིག་དབྱིངས་
ནས་བཞེངས། སྐྱོད་ཅིག་སྐྱོད་ཅིག་མཁའ་ལ་བསྐྱོད། ཀློང་འདིར་དམ་ཉམས་དགྲ་བོ་
འདི། ཤ་ཁྲག་དམར་ལ་ད་རོལ་ཅིག །རྒྱན་གྱི་མཆོད་པ་འདི་འབུལ་གྱི། བདག་དང་
རྒྱུ་སྦྱོར་ཡོན་བདག་གི། རྐྱེན་དང་བར་ཆད་ཟློག་ཏུ་གསོལ། བསམ་པའི་དོན་རྣམས་
བསྒྲུབ་ཏུ་གསོལ། བཅོལ་པའི་ཕྲིན་ལས་གྲུབ་པར་མཛོད། ཅེས་དུས་དྲུག་ཏུ་མཆོད་
ཅིང༌། ཕྲིན་ལས་བཅོལ་བས། བདུད་སྲིན་མུ་སྟེགས་གྱི་ཚོགས་རྣམས་ཀྱིས་བལྟས་
པས། རྒྱལ་པོའི་ཞིང་ཁམས་དེ་མེ་རི་མེ་དཔུང་གི་གཞལ་ཡས་ཀྱི་ནང་ན། ཁྲོ་བོ་ཁྲོ་
མོའི་ཚོགས་མང་དུ་འདུས་ནས། ཕོ་ཉ་ལས་མཁན་གྱི་དམག་ཚོགས་དང་། མེ་དཔུང་
དང་མཚོན་ཆ་ཐོག་རྒོད་བབ་ནས་བྱུང་སྟེ། བདུད་སྲིན་རྣམས་འདུག་པའི་གནས་
མེད་པར། ཤིན་ཏུ་ཡང་བྲེད་ཅིང་སྐྲག་པས། རང་ཡུལ་དུ་བྲོས་ཏེ་སོང་ངོ༌། །རྒྱལ་པོ་
ཡབ་ཡུམ་གཙོ་འཁོར་རྣམས་ཀྱི་དགེ་བའི་བར་ཆད་ཞི་བར་གྱུར་ཏོ། །དེ་ནས་གསས་
ཁང་ཡང་རྩིག་ནས། མྱུར་དུ་གྲུབ་སྟེ། སྟོན་པ་བླ་མེད་རབ་སྣང་དཔལ་ལ་མངའ་
དབུལ་དང་ཞལ་སྲོ་ཞུས་ཏེ། དགེ་བའི་ལས་མཐར་ཕྱིན་པར་གྲུབ་བོ། །འཕྲུལ་གཤེན་
གཙུག་ཕུད་དེ་ནི་འདི་ལྟ་སྟེ། སྔོན་གྱི་རྒྱལ་པོ་ཡབ་ནི་ད་ལྟ་རྒྱལ་པོ་ལིག་ཞི་སད་ཝེར་
ཉིད་དོ། །སྔོན་གྱི་རྒྱལ་མོ་ཡུམ་ནི་ད་ལྟ་ལྷ་ཟ་གུང་བཙུན་ཉིད་དོ། །སྔོན་གྱི་རྒྱལ་བུ་
གཅེན་པོ་ནི་ད་ལྟ་སྟོན་པ་གཤེན་རབ་བདག་ཉིད་དོ། །སྔོན་གྱི་རྒྱལ་བུ་འབྲིང་པོ་ནི་
ད་ལྟ་དབལ་བོན་སྟག་ལྷ་མེ་འབར་ཁྱོད་ཉིད་དོ། །སྔོན་གྱི་རྒྱལ་བུ་གཅུང་པོ་ནི་ད་ལྟ་
སྲིན་པོ་དྷ་ཤ་གྲྭ་བ་ཉིད་དོ། །སྔོན་གྱི་བཙུན་མོ་ནི་ད་ལྟའི་ཡུམ་ཐུགས་རྗེ་མཁའ་ཁྱབ་
མ་ཉིད་དོ། །སྔོན་གྱི་བློན་པོ་ནི་བཀའ་རྒྱུད་དེ་དག་ལ་ཡིད་གཞུངས་པར་སྤྱོད་ཅིང་།
ནམ་ཞིག་ཀྱང་དེ་དང་མི་འབྲལ་བར་སྤྱོད་ཅིང་ཚེ་རབས་ནས་ཚེ་རབས་སུ་བསྟན་པའི་
392



མདོ་སྡེ།
འཕྲུལ་གཤེན་ཐེག་པའི་མདོ། ༼ཁ༽
སྲོལ་འཛིན་པར་གྱུར་ཅིག །ཅེས་སྨོན་ལམ་བཏབ་པས། ད་ལྟ་དབལ་བུ་ང་ཚ་སྐྱོལ་
པོ་ཉིད་དོ། །དེ་ཡང་སྔོན་གྱི་སྨོན་ལམ་མཐའ་བཙན་ནས། སྲིན་གྱི་བུ་དྷ་ཤ་་བ་ནི།
ཚེ་རབས་མང་པོ་རུ་དབལ་གཤེན་དང་སྤུན་ཟླ་རུ་སྐྱེས་ཤིང༌། དགེ་བ་ལ་བར་ཆད་
བརྩམས་ཀྱང་མ་ཚུགས་སྟེ། དེ་འདུལ་བའི་གཉེན་པོར་གྱུར་པ་ལགས་སོ། །བདག་
གིས་སྨོན་ལམ་བཏབ་པས། ད་ལྟ་སངས་རྒྱས་ཀྱི་བསྟན་པ་ལ་གནས་ཏེ། ཞིང་ཁམས་
སྐྱོང་བའི་རྒྱུ་ལགས་སོ། །སྔོན་གྱི་ཡི་དམ་གྱི་ལྷ་ལ་སྨོན་ལམ་བཏབ་པས། ད་ལྟ་སྔགས་
ཀྱི་རྒྱལ་པོ་ཁྲོ་བོ་ཕུར་པའི་ཞལ་མཐོང་ནས། བདུད་སྲིན་ལོག་ལྟ་འདུལ་བའི་གཉེན་
པོར་བྱུང་བ་ལགས་སོ། །བདག་དང་སྔོན་ནས་སྨོན་ལམ་གཅིག་པས། ད་ལྟ་བདག་
གི་བསྟན་པ་ལ་གསང་རྒྱུད་ཆབ་དཀར་སྦྱོར་སྒྲོལ་གྱི་རྒྱུད་ལ། ཉིད་ལས་དབང་ཆེ་བ་
མེད་པ་ལགས་སོ། །དབལ་བུ་ང་ཚ་ནི་སྔོན་གྱི་སྨོན་ལམ་གྱིས། ད་ལྟ་ཡང་ཁྲོ་བོ་ཕུར་
པའི་རྒྱུད་འཛིན་ཅིང་མཐར་ཕྱུང་བ་ལགས་སོ། །ད་ཡང་སྔགས་ཀྱི་བསྟན་པ་ནི་མཐའ་
ལ་དར་བར་འབྱུང་ངོ༌། །འཁོར་རྣམས་སྔོན་གྱི་རྒྱུ་འབྲས་དེ་ལྟར་ཡིན། ཞེས་གསུངས་
ཏེ། འཁོར་རྣམས་ཀྱང་རྒྱལ་བུའི་གསུངས་པ་ལ་རྗེས་སུ་ཡི་རངས་སོ། །འདུས་པ་རིན་
པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་བའི་མདོ་ལས། རྒྱལ་བུས་ཐེག་པ་
གསུམ་པ་འཕྲུལ་གཤེན་གྱི་བོན་གཏན་ལ་ཕབ་པའི་ལེའུ་སྟེ་དགུ་པའོ། །དགེའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
393



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་བཞིན་གྲངས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ།
སེམས་ཅན་དོན་དུ་རྒྱས་པར་ཤོག
༧ ཞུས་བསྒྲིགས་ཚན་པའི་གསལ་བཤད། སྤྲུལ་པའི་སྐུ་མཆོག་བློ་ལྡན་སྙིང་པོ་
མཆོག་ཉིད། ཁྱུང་ཡུལ་དུ་སྐུ་མཚན་མངོན་པར་བཞད་ནས། མདོ་སྔགས་སེམས་
གསུམ་གྱི་གཞུང་པོད་དུ་མ་གཏེར་སྙན་ཡང་དག་གི་མངའ་བདག་མཛད་ཅིང་། ཁྱད་
པར་དུ་མཛད་མདོ་རྒྱས་པ་དྲི་མེད་གཟི་བརྗིད་འདི་ཉིད། སྟང་ཆེན་དམུ་ཚ་གྱེར་མེད་
ཀྱིས་ཁྱུང་ཡུལ་གསའ་ཡི་བྲག་ར་གོང་མར་སྙན་དུ་བརྒྱུད་ནས་གཏན་ལ་ཕབ་པ་དང་།
དཔེ་རྒྱུན་ཕྱོགས་མཐར་ཁྱབ་ཅིང་རྒྱ་རོང་ཁྲོ་ཁྱུང་བླ་བྲང་ནས་ཤིང་པར་དུ་བསྒྲུབ།
ཤིང་པར་དེའི་བུ་དཔེ་འཕྲུལ་བཤུས་ཅན་དེ། ད་ལན་མ་དཔེ་གཙོར་བཞག་བྱས་
ཐོག །ཁྱུང་པོ་རྩེ་དྲུག་དགོན་པའི་ལག་བྲིས་ཡིག་ནག་དཔེ་རྙིང་ཆ་ཚང་ཚར་གཉིས་
དང་། རྒྱ་གར་དུ་པར་བསྐྲུན་བྱས་པའི་ལག་བྲིས་ཡིག་དཀར་འཕྲུལ་བཤུས་ཅན་དང་།
སྤྱི་ལོ་༢༠༠༠ ལོ་ བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་བསྐྲུན་པའི་དེབ་
གཟུགས་ཅན་དང་། དབལ་ཁྱུང་དགོན་པའི་བཀའ་འགྱུར་གྲས་སུ་ཡོད་པའི་ལག་
བྲིས་ཡིག་ནག་དཔེ་རྙིང་དང༌། ཁྱུང་པོ་ལྷོ་རྒྱ་སྒོ་དགོན་པའི་ ཁ་ང་༽གཉིས་ཀྱི་དུམ་
པ་མ་གཏོགས། གཞན་རྣམས་ལག་བྲིས་ཡིག་ནག་དཔེ་རྙིང་ཅན་དང་། ཁྱད་པར་
དུ་དད་སྤྲོ་འབུལ་འོས་ཅན་ཞིག་སྟེ། མཆོག་སྤྲུལ་བློ་ལྡན་སྙིང་པོའི་ཕྱག་བྲིས་ངོ་མར་
གྲགས་པའི་ངག་སྒྲོས་མ་ཉམས་པར་ལག་བྲིས་ཡིག་ནག་དཔེ་རྙིང་མ་ནུབ་བཞུགས་
པ། ཁ་ག་ཅ་ཆ་ཇ་ཉ་ཐ་ད་༽ བཅས་ཀྱི་དུམ་པོད་ཆ་ཚང་དང༌། ཀ་དུམ་༽ལས་
394



མདོ་སྡེ།
འཕྲུལ་གཤེན་ཐེག་པའི་མདོ།
སྟོན་པ་འོད་གསལ་ལྷ་ལས་བབས་པའི་ལེའུ་དང་། སངས་རྒྱས་ཀྱི་གནས་དང་ཞིང་
ཁམས་ཀྱི་བཀོད་པ་བསྟན་པའི་ལེའུ་བཅས་ཡིན། དེ་རྣམས་ད་སྐབས་ཞུས་བསྡུར་དུ་
མཁོ་འདོན་གནང་མཁན་གཅེས་སྐྱོང་བ། རྒྱལ་བ་སྨན་རི་བའི་ཡོངས་འཛིན་ཆེན་མོ་
བསྟན་འཛིན་རྣམ་དག་རིན་པོ་ཆེ་མཆོག་དང༌། ཁྱུང་པོ་བྱ་གཟེ་དགོན་པ་དང༌། ཁྱུང་
པོ་སྒར་ཁང་བླ་བྲང་། ཁྱུང་པོ་སྟེང་ཆེན་ཁར། དགེན་བསམ་གཏན་ཡེ་ཤེས། ཁྱུང་པོ་
ནག་རུ་ཞ་འར་ཕུ་། འགུ་ནེ་དགེ་ལེགས་དཔལ་སྒྲོན་བཅས་ཀྱི་སྐུ་དྲིན་ཤིན་ཏུ་ཆེ། དེ་
ལྟར་གོང་འཁོད་དེ་རྣམས་ཀྱིས་མ་དཔེར་འདྲ་བསྡུར་བྱས་པས་བྲིས་པའི་ཆད་ལྷག་
དང་། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་ཡོད། མ་དཔེ་ཁྲོ་
ཁྱུང་ཅན་ཡིན་སྟབས་བརྡ་འགྲོས་དེའི་དབང་དུ་གཏང་བ་ལས་གལ་ཆེན་མིན་པར་
བཅོས་བསྒྱུར་མ་བྱས་ཏེ། གསུང་རབ་སྒོ་མཛོད་རིན་པོ་ཆེའི་གླེགས་བམ་ གྱི་དེབ་
གྲངས་ ༡༤ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་
སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་
ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང༌། དཔེ་གཞི་ལེགས་བསྒྲིགས་བྱས་
པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་
གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་
ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་
ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་
འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་
དལ་བརླང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་དང་གནས་སྟངས་
ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་
གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་།
395



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་
གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས།
འབྱུང་ལྡན་ ༣༠༡ རབ་བྱུང་ ༡༧ བོད་ཤིང་ལུག་ལོའི་ཟླ་ ༤ ཚེས་ ༡༡ ཉིན། སྤྱི་ལོ་
༢༠༡༥ ༥ ༢༩ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
396



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
397



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར། །
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང)ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང༌། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
398



བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང༌། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང༌། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
399



གསུང་རབ་སྒོ་མཛོད་རིན་པོ་ཆེའི་གླེགས་བམ། 14
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས། །
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་གླེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། ། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
400



ལ་རྒྱུག 1:|:
:
༧ དགུ་ར་ཁྱུད་མོ་མཆོད་པའི་རྟེན།



གསུང་རབ་སྒོ་མཛོད་རིན་པོ་ཆེའི་གླེགས་བམ།
14
བབ་
༧ སྲིད་རྒྱལ་དྲེའུ་དམར་མོ།



ན། ལོ་ཆེའི་གྲོགས་ཡི།
དྲི་མེད་གཟི་བརྗིད། བ
