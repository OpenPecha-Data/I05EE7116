༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
14PD4114
ImageGroup:
ISBN:
LCCN:
n/a
9787542129284
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rogs dpe skrun khang/
Date:
2015
Volume:
143
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



གསུང་རབ་སྒོ་མཛོད་རིན་པོ་ཆེའི་ཐེག་་་༠༠།
{143}
ཀུན་བཟང་ཐུགས་རྒྱུད། གསང་འདུས་དོན། ཁྱད།
ནགསུང་དང་ལྟ་
ཀན་སུའུ་མི་རིགས་དཔེ་སྐུན་ཁང༌།།



(ཆེའི་གླེགས་བམ།
གསུང་རབ་སྨྱོན་
Dabao Ji
Jinghian clas
lassic doo
door libra
གསུང་རབ་སྒོ་མཛོད་རིན་པོ་ཆེའི་གླེགས་བམ།



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
༄༅། །དུས་གསུམ་མི་ནུབ་བསྟན་པའི་རྒྱལ་མཚན་
ཀུན་ཏུ་བཟང་པོ་ནམ་མཁའི་རྒྱལ་པོ་ཐུགས་རྗེ་
ཆེན་པོ་འཁོར་བ་ཀུན་སྒྲོལ་གྱི་རྒྱུད་དཔལ་
གསང་འདུས་དོན་རྒྱུད་བཅས་
བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང་། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།



༧ བླ་ཆེན་དྲན་པ་ནམ་མཁའི་ཞལ་ཐང༌།



༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང་།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
ལྟ
༽ སྦོ་ ༧
009
སྦོ\_
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
042 མདོ་ཀ་བ་གླིང་དགུ།
003 དྲུང་མུ་བསྐལ་བཟང་།
043 རྫུ་འཕྲུལ་རིག་པ་ཁུ་བྱུག་གི་མདོ། །
004 དྲུང་མུ་བསྐལ་བཟང་།
གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང༌། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང༌། ༼སྨད། བྱམས་མའི་འབུམ། རབ་གནས་སྐོར་གསུམ། །
007 གོ་ལྡེ་བསྐལ་བཟང་།
045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
008 གོ་ལྡེ་བསྐལ་བཟང་།
046 རྣམ་དག་འདུལ་འབུམ།
ཁྲོ་གཉེར་བསྐལ་བཟང་། ༼སྟོད། 048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་།
ཚེ་མདོ་གཟུངས། གཟུངས་སྡེ་ཉི་ཤུ་པ།
གླིང་གཤེན་བསྐལ་བཟང་།
050 ཕྱ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། །
051 གསོ་རིག་རྩ་བ་ཐུགས་འབུམ་མཁའ་སྔོན། ཀ
024 མདོ་དྲི་མེད་གཟི་བརྗིད། ན ག སོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས།
གསོ་བྱའི་ནད་འབུམ་ནག་པོ།
མཛད་མདོ་འབྲིང་པོ་གཟེར་མིག
ཁམས་ཆེན་སྟོང་ཕྲག་བརྒྱ་པ།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། །
ཁམས་འབྲིང་དུམ་བུ་དྲུག་པ། །
མི་ནུབ་མཚན་མདོ། །
078 ཁམས་འབྲིང་དུམ་བུ་དྲུག་པ།
མི་ནུབ་མཚན་མདོ། །
079 ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། 080 ཁམས་བསྡུས་དུམ་བུ་གཉིས་པ། །
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། །
གཡུ་ལོའི་རིགས་དྲུག་ཐར་ལམ་གྱི་མདོ། ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ།
བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ། །
083 བདལ་འབུམ།
073



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
092 བདལ་འབུམ།
༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ།
133 ཀུན་འབུམ་རྩ་རྒྱུད། །
ཀླུ་འབུམ།
༼སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ།
༼བར 135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། ༼ཐ 141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། ། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག ། 144 གསང་འདུས་ཡབ་རྒྱུད།
121 བྱང་གཏེར་ཁྲོ་བོའི་རྒྱུད་དྲུག
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། །
སྟག་ཕུར་གནད་བསྒྲིལ། །
ཁྲོ་བོ་ཨུད་དུ་འབར་བའི་རྒྱུད།
ཆོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ།
འདུལ་བ་གསང་ལུང༌།
126 ཀུན་བཟང་ལུང་ཆེན། །
147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། ། མདོ་རྣམ་འགྲེལ་བར་ཏི་ཀ། །
128 ཕ་རྒྱུད་རིག་པ་ཁུ་བྱུག
148 འདུར་རྒྱུད་ཕྱ་བ་ཐང་ཆེན།
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།
145



ཕྲལགལམཐཔརྣཔཋལྟསཇXས རྒྱལ་མཚནབཀས་
པཐརྦཐཔོ་རྣམ་མཁས༔ འཕོ་ཐུག་ལས་
ཆམཐོབxཁོསབཀམསྒོར་གྱི་རྒྱུ བ
ཐཔལ་ལཕXཕྲལསྡོམསྒྱུས་
བཅལམཐཆ་གལ་ལོ། ༈ ༈
གཡཐཐཱཐཐོན་གྱི།ཟག་མཐཏྟན་ཐཱངས༔ཐགཕཐསྒྲ། གཎཐ
ག་



སྤྱིའི་དེབ་གྲངས། 143 སྤྱིའི་པོད་གྲངས། 187
1
2
3
4
5
6
<<ཀུན་བཟང་ཐུགས་རྒྱུད>>ལེའུ། 4
<<སྒྲིབ་པ་ཀུན་སྦྱོང་གི་གཟུངས>>
རྒྱུད་སྡེ། །
གཏེར་མ། །
གཏེར་སྟོན་ཀུན་གྲོལ་གསང་བ་རྩལ།
གཏེར་གནས་ཀོང་ཡུལ་ཡོངས་རྫོགས་བྲག་གི་ཀེའུ་ཚང་།



དཀར་ཆག
དུས་གསུམ་མི་ནུབ་བསྟན་པའི་རྒྱལ་མཚན་ཀུན་ཏུ་བཟང་པོ་ནམ་མཁའ་རྒྱལ་པོ་
ཐུགས་རྗེ་ཆེན་པོ་འཁོར་བ་ཀུན་སྒྲོལ་གྱི་རྒྱུད་བཞུགས།
ལེའུ་དང་པོ། གླེང་གཞི་སྤྱི་ཡི་རྣམ་བཞག་བསྟན་པ།
ལེའུ་གཉིས་པ། སྒོས་ཀྱི་ལོ་རྒྱུས་བསྟན་པ།
ལེའུ་གསུམ་པ། བྱེ་བྲག་གི་དོན་བསྟན་པ།
ལེའུ་བཞི་པ། ས་ལམ་གྱི་འབྲས་བུ་བསྟན་པ།..
སྒྲིབ་སྦྱོང་གཟུངས་ཀྱི་ལེའུ་བཞུགས།
ཞུས་སྒྲིག་ཚན་པའི་གསལ་བཤད།….….…...



དཀར་ཆག
གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་དྲུང་ཡོངས་རྫོཊ་གཡུང་
དྲུང་སྡོམ་རྒྱུད་ཀྱི་དཔལ་གསང་བ་འདུས་པ་དོན་གྱི་རྒྱུད་བཞུགས།.…..….….….…….…..73
སྲིད་པ་གླེང་གཞིའི་ལེའུ་བསྟན་པ།
...............75
གསང་སྔཊ་བསྟན་པའི་བྱུང་ཁུངས་དཔོན་གསས་ཀྱི་ལོ་རྒྱུས་བསྟན་པ།.…....……..99
གསང་སྔཊ་བསྟན་པའི་སྲིད་ཚུལ་བསྟན་པའི་ལེའུ།
རྩ་བསྡོམ་མདོ་རྩའི་རྒྱུད་བསྟན་པ།
གཡུང་དྲུང་གབ་པ་སྲོག་འཛིན་གྱི་རྒྱུད་བསྟན་པ།
དཔར་བྱང་སྨོན་ཚིག
ཞུས་སྒྲིག་ཚན་པས་གསལ་བཤད།
...............137
.............161
..............193



དུས་གསུམ་མི་ནུབ་བསྟན་པའི་རྒྱལ་མཚན་ཀུན་ཏུ་
བཟང་པོ་ནམ་མཁའི་རྒྱལ་པོ་ཐུགས་རྗེ་ཆེན་པོ་
འཁོར་བ་ཀུན་སྒྲོལ་གྱི་རྒྱུད་
བཞུགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཨ་དཀར་སད་དོ་ཅི་རད་ཝེར་ཞི་ད་ཀ་མུ་
ལ་ཁྲི་ལོ་ཀྭི་ས་ཏོ་སྨྲར། །གང་ཟག་མིའི་སྐད་དུ་ན། ཀུན་ཏུ་བཟང་པོ་དུས་གསུམ་མི་
ནུབ་བསྟན་པའི་རྒྱལ་མཚན། ནམ་མཁའི་རྒྱལ་པོ་འཇིག་རྟེན་གྱི་དབང་ཕྱུག །འཁོར་
བ་ཀུན་བསྒྲལ་ཞེས་བྱ་བ་རྒྱུད་ཀྱི་རྒྱལ་པོ། བོན་གྱི་སྙིང་ཁུ། བསྟན་པའི་རྒྱལ་མཚན།
ལུང་གི་ཡང་སྙིང་། ཕྱི་ནང་གསང་བའི་བཅུད་ཕྱུང༌། ཐེག་པའི་རྩེ་རྒྱལ། ཞལ་ཕྱེས་
ནས་གཏན་ལ་ཕབ་པ་སྟེ། དུས་གསུམ་མི་ནུབ་བསྟན་པའི་རྒྱལ་མཚན། དུས་གསུམ་
སངས་རྒྱས་ཀུན་གྱི་ཐིམ་གཞི། བདེར་གཤེགས་སྟོང་གི་ཐུ་བོ། ས་ཐམས་ཅད་ཀྱི་སྤྱི་
རྗེ། དབྱིངས་ཐམས་ཅད་ཀྱི་རྒྱལ་པོ། བོན་ཐམས་ཅད་ཀྱི་འབྱུང་ཁུངས། སངས་རྒྱས་
ཐམས་ཅད་ཀྱི་སྐྱེ་གནས། སེམས་ཅན་ཐམས་ཅད་ཀྱི་མགོན་པོ། འཇིག་རྟེན་ཐམས་
ཅད་ཀྱི་དབང་ཕྱུག །ཐུགས་རྗེ་ཆེན་པོ། ཀུན་ཏུ་བཟང་པོ་ནམ་མཁའི་རྒྱལ་པོ་འཁོར་
བ་བསྒྲོལ་བར་མཛད་ལ་ཕྱག་འཚལ་ལོ། །དེ་ཡང་ཐེག་པ་ཐམས་ཅད་ནས་རྒྱུ་ལས་
ཡེ་ཤེས་ཀྱི་ཐེག་པ། སྒོ་བཞི་མཛོད་ལྔའི་ནང་ནས་འཕེན་ཡུལ་གྱི་བོན། ཕྱི་ནང་གསང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བའི་ནང་ནས་ཕྱི་རྒྱུད་རྒྱུ་ཡི་བོན་སྡེ་ཡང་གཏོགས། ཅི་ཞེ་ན་ཡར་མཆོད་མར་སྦྱིན་གྱི་
དབང་ངོ༌། །མི་གསང་བ་ཡང་གཏོགས། ཅི་ཞེ་ན་སངས་རྒྱས་ནས་སངས་རྒྱས་ཀྱིས་
གསུངས་ཏེ། འགྲོ་བ་ཐམས་ཅད་ནས་འདི་དང་ཕྱི་མའི་འབྲས་བུ་བསྒྲུབས་པའི་མི་
གསང་བ་ཞེས་སོ། །བསྐལ་པ་བཟང་པོའི་སངས་རྒྱས་ཉིན་མོར་བྱེད་པ་སྟོང་ཕྲག་བཅོ་
བརྒྱད་ཀྱི་སྙིང་པོ། ཐུགས་རྗེ་ཆེན་པོའི་ཐུགས་ལས་བྱུང་བའི་བོན་སྡེ། རྒྱུད་ཀྱི་རྒྱལ་
པོ་འདི་ལ་ཡང་སྤྱི་སྒོས་བྱེ་བྲག་འབྲས་བུ་རྗེས་དང་ལྔ་བསྟན་ཏེ། དེ་བས་ན། རྒྱུད་
ཀྱི་རྒྱལ་པོ། ལུང་གི་ཡང་སྙིང་། བོན་གྱི་སྙིང་པོ། བཀའ་ཡི་དྭངས་མ། ཐེག་པའི་རྩེ་
རྒྱལ། འདི་རྣམ་པ་ལྔ་ཡི་དང་པོ། སྤྱི་སྒོས་གཉིས་ལས་སྤྱི་ཡི་རྣམ་བཞག་ནི། ལྷོ་འཛམ་
བུ་གླིང་གིས་མིག །སོག་ཀ་བོན་གྱིས་འབྱུང་གནས། གནས་མཆོག་དམ་པ་འོལ་མོ་
ལུང་རིང་ཞེས། འཇིག་རྟེན་སྤྱི་ཡི་སྐད་དུ་སྟག་གཟིགས་ནོར་གྱི་གླིང་། ཅི་ཕྱིར་ན་ཀུན་
ལ་དཔའ་རྩལ་ལྡན་པའི་སྟག་གཟིག །ཞིང་ཁམས་ཀུན་ལས་འཕགས་པའི་གནས་
མཆོག །ཞིང་ཆེན་པོ་དེ་ནི་བསྐལ་པ་མེ་བདུན་ཆུ་གཅིག་གི་དུས་ཡང་། སྲིད་པ་ཡེ་
སངས་ཀྱི་ཡུལ་དང་འབྲེལ་ནས་མཁའ་ལ་དཔག་སྟེ་འཇིག་བྲལ་མི་མངའ་འོ། །ནོར་གྱི་
གླིང་ཅི་ཕྱིར་ཞེ་ན་བྱང་ཕྱོགས་ཆུ་བོ་བཞི་འདུས་ཀྱི་འགོ་བོ་ནས་ཞིང་ཁམས་དེ་ཡི་རྒྱལ་
པོ་ལ་གནོད་སྦྱིན་གྱི་རྒྱལ་པོ་རྣམས་ཀྱིས་དུས་དུས་སུ་ཡིད་བཞིན་གྱི་ནོར་བུ་སོགས་
ཕུལ་དགོས་པའི་དགོས་དགུ་མ་བརྩལ་རང་འབྱུང་དུ་མངའ་པའི་ཕྱིར་རོ། །ལྷོ་འཛམ་
བུ་གླིང་གི་སངས་རྒྱས་ཀྱི་ཞིང་ཁམས་འོལ་མོ་ལུང་རིང་། འོལ་ནི་སྐྱེ་དགུ་ཐམས་ཅད་
འོལ་ཙམ་ཡང་སྨོན་ན་ཞིང་ཁམས་དེ་ཡི་ཐུགས་རྗེས་སྐྱེ་བ་དམན་པའི་ལུས་ངན་བོར་
བར་བྱེད། ཅི་ཕྱིར་ཞེ་ན་བསྐལ་བཟང་སངས་རྒྱས་ཐམས་ཅད་ཀྱི་ཐུགས་རྗེ་གཅིག་ཏུ་
བསྡུས་པའི་སྟོབས་ལས་བྱུང་བའི་ཞིང་ཁམས་ཡིན་པས་སོ། །མོ་ནི་སྲིད་པ་ཐམས་ཅད་
ཀྱི་ཕན་བདེ་མ་ལུས་འབྱུང་བའི་སྐྱེས་གྱུར་སངས་རྒྱས་ཐམས་ཅད་བྱོན་པའི་ཡུལ། སྲིད་
2



ཀུན་བཟང་ཐུགས་རྒྱུད།
པའི་ཨ་མ་ཆུ་ལྕམ་རྒྱལ་མོ་ལྟར་བཅུད་སེམས་ཅན་གྱི་རྒྱལ་མོ་ཡིན་བཞིན། ཞིང་ཁམས་
དེ་ཡང་སྟོང་གསུམ་ཐམས་ཅད་ན་བདེ་བར་བྱེད་པའི་སངས་རྒྱས་བྱོན་པའི་གནས་
ཡིན་པས་སོ། །ལུང་ནི་འཇིག་རྟེན་མི་འཇེད་པ་ཞེས་མི་བཟོད་པའི་ཞིང་ཁམས། དུག་
ལྔའི་དབང་གྱུར་པ་དེ་ལ་རྒྱལ་བ་རྣམས་ཀྱི་སྟོབས་དང་ཐུགས་རྗེ་ཐབས་གང་ཡང་
འཕགས་པའི་འགག་པ་མེད་པའི་སྐོར། འདུལ་བའི་ཞིང་ཁམས་ཆེན་པོ་ཡིན་པས་དཔེ་
ཡི་ལུང་དང༌། སྟོང་གསུམ་འདི་ནས་ཀྱང་ངོ་མཚར་གྱི་བཀོད་པ་ཚང་བ། ཞིང་ཁམས་
གཞན་ལས་དཔག་པ། སངས་རྒྱས་ཀྱི་ཐུགས་རྗེ་དང༌། སེམས་ཅན་གྱིས་བསོད་ནམས་
ལས་བསྐྱོད་པའི་སྟོབས་ཆེ་བ། དབང་ཟབ་པ། མངའ་མཐོ་བ་དག་གི་སྟི་བའི་རྒྱལ་
ས་ཆེན་པོའི་གྲོང་ཁྱེར་བཟང་པོ། ལོངས་སྤྱོད་ཆེ་བའི་གནས་སམ་ལུང་། ཡུལ་གྱི་མིང་
འགྱུར་དུ་ལུང་ཞེས་པས་རྟགས་ཀྱི་ལུང་། སྲིད་པས་ཇི་སྲིད་ཀྱི་ཞིང་ཁམས་ཐམས་ཅད་
ན། གཡུང་དྲུང་གི་བོན་རིན་པོ་ཆེ་འདུལ་བྱེད་དང༌། ཚོགས་བསགས་པའི་ཡུལ། སྐུ་
གདུང་སྐུ་གཟུགས་དང་། གསུང་རབ་དང་། རྟེན་གསུམ་ཕར་ཆེར་གྱི་ལུང་ཐམས་
ཅད་འབྱུང་གནས་ཀྱི་མིང་། དོན་གྱི་སྒོ་ནས་ལུང་ཞེས་ཡིན་པས་སོ། །རིང་ནི་སྔོན་
ཡང་བདེ་གཤེགས་ཀུན་སྣང་ཁྱབ་པའི་ཕྱག་གི་སྟེང་དུ་གནས་ཀུན་ནས་སྣང་ཞིང་ཡོ་
ལ་ཁྱབ་པའི་ཞིང་ཁམས། ཡུམ་ཆེན་ཐུགས་རྗེ་བྱམས་མའི་ཐུགས་ལས་འོད་ཀྱི་གྲུབ་
པའི་རིང་མོ་ནས་སྲིད། གནས་ཀྱང་གནས་ཏེ་རྟག་པའི་ཞིང་ཁམས་དེ་ནི་བསྐལ་པ་མེ་
བདུན་ཆུ་གཅིག་གིས་ཀྱང་ཕྱི་སྣོད་འཇིག་རྟེན་ཡོ་ཀ་འཇིག་ནས་འོང༌། སངས་རྒྱས་ཀྱི་
ཞིང་ཁམས་དེ་ནི་མཁའ་ལ་དཔག་སྟེ། སྲིད་པ་ཡེ་སངས་ཀྱི་ཡུལ་དང༌། འབྲེལ་ནས་
འཇིག་པ་མི་མངའ་ཞིང་རིང་མོར་གནས་པས་རིང་ཞེས་ཡིན་པས་སོ། །ཞང་ཞུང་གི་
སོག་ཁ་བོན་གྱི་འབྱུང་གནས་སོ། །ཅི་ཞེ་ན་ལྷོ་ཕྱོགས་ཀྱི་གླིང་ནི་ཤ་སོག་པའི་དབྱིབས་
ལ་དེ་ཡི་ཁ་ཕྱོགས་ན་སངས་རྒྱས་ཀྱི་ཞིང་ཁམས་དེ་ཡོད་པས་སོ། །སྲིད་ཁམས་རྣམས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལ་རྒྱུ་འབྲས་ཀྱི་བོན་སངས་རྒྱས་ཀྱིས་གསུངས་ནས་འབྱུང་བའི་དོན་ནོ། །དཔེར་ན་
ཆུ་ཡོད་པའི་ཕྱོགས་སུ་ཆུ་ལས་ས་ལ་རླན་འཁོར་བའི་དཔེའོ། །སངས་རྒྱས་ཡོད་པའི་
ཕྱོགས་ནས་སེམས་དཔའ་རྣམས་ལ་བོན་འཆད་ནས་དེ་ཡི་དེ་རྒྱུད་ཀྱི་འབྱུང་བའི་
གནས་སོ། །ལྷོ་རྒྱ་གར་པས་བྱང་ཕྱོགས་ཤམ་བྷ་ལའོ། །ཅི་ཞེ་ན། ཞིང་ཁམས་དེ་ནི་མི་
མཐུན་པ་མེད་ཅིང་མཐུན་པ་ཁོ་ན། སྙན་པ་ཅན་བདེ་བ་ཁོ་ན་ལས་མི་བདེ་བ་མེད་
བྱང་ཆུབ་སེམས་དཔའ་གནས་པའི་ཡུལ་ཤ་སྟག་ཏུ་ཡིན་པས་སོ། །བོད་གངས་ཅན་
པས་ནུབ་ཕྱོགས་སྤོ་ཏྲ་ལའོ། །ཐམས་ཅད་བསྐྱེད་ཅིང་ཀུན་གྱི་དཔལ་འབྱོར་དང་ཆོས་
རྣམས་འབྱུང་ཡུལ། འཕགས་པ་དང་སངས་རྒྱས་ཐམས་ཅད་བྱོན་ཡུལ་ཡིན་པས་
སོ། །དེ་ལྟར་སྲིད་པ་ཀུན་ལ་གྲགས་ཤིང་དཔག །དཔག་ཅིང་བདེ་བའི་ཞིང་ཁམས།
གནམ་འཁོར་ལོ་རྩིབས་བརྒྱད་ཀྱི་འོག །ས་པད་མ་འདབ་བརྒྱད་ཀྱི་སྟེང༌། རི་གཡུང་
དྲུང་དགུ་བརྩིགས་ཀྱི་རྩ་བ། ཤིང་གཞའ་ཚོན་འོད་འབར་གྱི་བསྲེབ། གསོས་བདུད་རྩི་
ནེའུ་སིང་གི་ཚལ། རྩ་ཨ་བ་སྨན་ལྗང་གི་ཚལ། བྲག་སེང་གེ་རྒྱབ་བསྣོལ་གྱི་བར། ཆུ་
འཛམ་བུ་བཞི་གཅོད་ཀྱི་འགོ་བོ། གྲོང་ཁྱེར་ཡངས་པ་ཅན་གྱི་དབུས། རྒྱལ་ས་བར་པོ་
སོ་བརྒྱད་ཀྱི་ནང༌། དམུ་རིགས་ཀྱི་རྒྱལ་སྲས་སུ་འཁྲུངས་པའི་སྟོན་པ་གཤེན་རབ་མི་
བོ་ཉིད། ཀུན་རྫོབ་དང་དོན་དམ་གྱི་བདེན་གཉིས་བོན་གྱི་འཁོར་ལོ་རྒྱ་ཆེན་པོ་སྲིད་
པ་སྟོང་གསུམ་གྱི་ཁམས་ཐམས་ཅད་དུ་གནས་པར་མཛད་ཅིང་། འགྲོ་བ་ཐམས་ཅད་
འདྲེན་པའི་སྟོན་པ་མཛད་དོ། །ཀུན་ཏུ་བཟང་པོ་ནམ་མཁའི་རྒྱལ་པོ་འཁོར་བ་ཀུན་
བསྒྲལ་ཐུགས་རྗེ་ཆེན་པོའི་འཇིག་རྟེན་དབང་ཕྱུག་གི་རྒྱུད་ལས་གླེང་གཞི་སྤྱི་ཡི་རྣམ་
བཞག་ཀྱི་ལེའུ་སྟེ་དང་པོའོ།། །།
༧ གཉིས་པ་སྒོས་ཀྱི་ལོ་རྒྱུས་བསྟན་པ་ལ། འགྲོ་བ་འདུལ་བའི་སྟོན་པ་དེ་ཉིད་ཡིད་
ཀྱི་ཁྱེའུ་ཆུང་དང་། ཡེ་གཤེན་གཡུང་དྲུང་སེམས་དཔའ་ལྔ་སྟོང་ལྔ་བརྒྱ་དང་བཅས་



ཀུན་བཟང་ཐུགས་རྒྱུད།
ནས། མཁར་བར་པོ་སོ་བརྒྱད་དུ་བཞུགས་པ་ལ་དེ་ཡི་ཚེ་ན་ཐུགས་ལ། བདག་ཀྱང་
འགྲོ་བ་ཐམས་ཅད་འདུལ་བའི་སྟོན་པ་འོང་ནས་སེམས་ཅན་གྱི་དོན་རླབས་པོ་ཆེར་
སྒྲུབ་པའི་མཐུས་སྔ་མ་སེམས་ཅན་བདག་གི་ཞལ་མཐོང་བ་ཐམས་ཅད་སངས་རྒྱས་ཀྱི་
འབྲས་བུ་ཐོབ་ཀྱང་། ད་རུང་སེམས་ཅན་རྣམས་ནི་གཅིག་སྟེང་གཅིག་བསྣོན་གྱི་སྡུག་
བསྔལ་ཁོ་ནར་སྤྱོད་པའི་སངས་རྒྱས་ཀྱི་འབྲས་བུ་སྤྱིར་ཡང་མ་བསྒྲུབ་པར་མི་འཐོབ་
པའི་ཕྱིར་ཏེ། བདག་གིས་ཀྱང་སེམས་ཅན་དྲངས་བའི་བསྟན་པ་ཁོ་ན་འབད་པའི་
བདག་མྱ་ངན་འདས་ཚུལ་བསྟན་པ་སེམས་ཅན་ཕྱི་མ་རྣམས་མི་རྟག་པའི་ངེས་ཤེས་
སྐྱེ་བ་སྲིད་ཀྱང་གཡུང་དྲུང་སེམས་དཔའ་ཐེག་པ་འོག་མ་དང་འཁོར་དུ་གནས་པའི་
གཡུང་དྲུང་སེམས་དཔའ་ཕྱི་མ་རྣམས་ལ། འཆི་བ་སྲོག་ལ་བབ་ཀྱང་འགྲོ་ལ་སེམས་
བསྐྱེད་དམ་བཅའ་མི་བཏང་བའི་ཐབས་ཤིག་མ་བསྟན་ན། འགྲོ་བའི་དོན་ཆེན་བྱས་
ཀྱང་ངལ་བ་དོན་མེད་དུ་མཐོང་ཤིང་སྲིད་པ་འདི་སྟོང་ནས་འཁོར་བ་ཡང་སྟོང་། སྲིད་
པ་མ་སྟོང་བར་བོན་རྣམས་ལ་ཐར་ལམ་བརྩལ་ཀྱང་འཁོར་བ་མི་སྟོང་བའི་བྱ་བ་མ་
མཐོང་ན་གོལ་གཡང་ཆེན་པོ་འོང་གི་དོགས་ནས། དགོངས་ཏེ་གསུངས་པ། བདག་ནི་
སྲིད་པ་གསུམ་གྱི་སྟོན་པ་འགྲོ་བའི་དོན་དུ་ཕྱིན་པ་ཡིན། འོ་སྐོལ་བསྟན་པ་གཅིག་ལ་
གནས་པའི་མཐུས། ལྷ་ཆེན་གཤེན་གྱི་ལུང་བཞིན་དུ་མི་ལོ་བརྒྱད་སྟོང་གཉིས་བརྒྱའི་
བར་དུ་མཛད་པ་བཅུ་གཅིག་འགྲོ་བ་འདུལ་ཅིང་། ད་ནི་གདུལ་བྱ་རྟག་ཏུ་སུན་པར་
བྱ་བའི་མཛད་མ་གཏོགས་རྫོགས་པ་ཡིན་པས། དེ་ལྟར་ན་འཁོར་བ་སྟོང་པ་ཙམ་ཞིག་
སངས་རྒྱས་ཀྱི་འབྲས་བུ་ཐོབ་ནས་ཕུང་པོ་གཞའ་འོད་དུ་ཡལ་སོང་བའི། ཕྱི་མ་རྣམས་
ཀྱང་སེམས་ཅན་གྱི་ས་ལ་གནས་ཀྱང་སངས་རྒྱས་ཀྱི་ངོ་བོ་རྟོགས་པར་ཡོད་དམ། དེ་
བས་ན་བདག་ཀྱང་རི་རབ་ཀྱི་རྩེ་མོར་ཁམས་གསུམ་གྱི་འགྲོ་ལ་གཟིགས་སུ་འོང་བ་
ཡིན་ནོ། །ཞེས་བཀའ་བསྩལ་པ་ནས་ཡིད་ཀྱི་ཁྱེའུ་ཆུང་དང༌། མཚན་ལྡན་མཆེད་བཞི་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དང་། ཡེ་གཤེན་གཡུང་དྲུང་སེམས་དཔའ་རྣམས་དང་མཆོད་པའི་ཡོ་བྱད་དཔག་ཏུ་
མེད་པ་བསྣམས་ནས་རི་རབ་ཆེན་པོའི་བྱང་ཕྱོགས་ལྕང་ལོ་ཅན་གྱི་གནས་སུ་གཤེགས་
སོ། །དེ་ནས་ཀྱང་ཁམས་གསུམ་གྱི་སེམས་ཅན་ཐམས་ཅད་ནི། སྔ་མ་ཐར་ཞིང་ལྟུང་
ཡང་གནས་པ་རྣམས་ནི་རིགས་དྲུག་གི་སྐྱེ་སྒོ་ལས་ནི་ནམ་མཁའི་ཆར་ལས་མང་
བར་བརྒྱུད། སྡུག་བསྔལ་གྱི་ཆུ་ཆེན་པོ་བཞི་ལ་ནི་སྤྱོད། འཁོར་བ་བཟོད་མེད་ལ་ནི་
འཁོར། ད་རུང་ཡང་ཞེ་སྡང་གི་མཚོན་ནི་རྣོ། དཔེར་ན་སྲིན་བུའི་སྤུ་དང་འདྲ་བའོ། །
ང་རྒྱལ་གྱི་བྲག་ནི་ལྕི། དཔེར་ན་རུ་སྦལ་སྣོད་དུ་ཚུད་པ་དང་འདྲའོ། །འདོད་ཆགས་
ཀྱི་མེ་འོབས་སུ་ལྟུང་། དཔེར་ན་འོད་དགའ་མེ་ལ་སྙག་པ་དང་འདྲ་བའོ། །ཐར་མེད་
ཀྱི་སྡུག་བསྔལ་རྒྱ་ཆེན་པོ་ལ་གཟིགས་སོ། །ཐུགས་ལ་བརྩེ་བ་དང་སྙིང་རྗེ་དཔག་ཏུ་
མེད་པ་ཤར་ནས་དུས་གསུམ་གྱི་བདེ་བར་གཤེགས་པའི་ལྷ་ཚོགས་ཐམས་ཅད་ཐུགས་
རྒྱུད་སྐུལ་བའི་ཕྱིར་དུ། སྤྱན་ནས་ཆུ་བོ་ཕྱུང་ནས་ན་བཟས་དབུ་གཏུམ་ཞིང་ཐུགས་
རབ་ཏུ་ངལ་བའི་ཚུལ་དུ་མཛད་དོ། །དེ་ནས་ཕྱག་གིས་སྤྱན་ཆབ་ཕྱོགས་བཅུར་
གཏོར་ནས། མཆོད་པ་ཡང་བསྲེང་། རོལ་མོ་ཡང་བསྒྲགས། ཡོ་བྱད་ཡང་བསྒྲེང་
ནས། སྟོན་པ་འཁོར་དང་བཅས་པ་བཞེངས་ནས་ཕྱག་གི་རྩེ་མོ་སྤྲད་དེ་ཐལ་མོ་སྦྱར་
ནས། བདེ་བར་གཤེགས་པའི་མཚན་ཕྱག་འདི་གསོལ་ཏེ། ན་མོ་གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་རྒྱས་ཀུན་ཏུ་
བཟང་པོ་ནམ་མཁའི་རྒྱལ་པོ་འཁོར་བ་ཀུན་བསྒྲལ་ལ་ཕྱག་འཚལ་ལོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
མི་འགྱུར་གཡུང་དྲུང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དབང་བསྒྱུར་ཐོག་མེད་ལ་ཕྱག་
འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་



ཀུན་བཟང་ཐུགས་རྒྱུད།
རྫོགས་པའི་སངས་རྒྱས་ཆགས་བྲལ་དོན་ལྡན་ལ་ཕྱག་འཚལ་ལོ། །གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྦྱིན་པ་
མཐར་ཕྱིན་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཀུན་དུ་སྣང་བ་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་མི་འགྱུར་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟོག་མེད་སྙིང་པོ་ལ་ཕྱག་འཚལ་
ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཐུགས་རྗེ་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་ལྡན་སྙིང་
པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཆགས་མེད་སྙིང་པོ་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་བདེ་ཆེན་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཏེར་འཛིན་སྙིང་པོ་ལ་ཕྱག་
འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཀུན་སྙོམ་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ས་ཡི་སྙིང་
པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་དཔག་ཏུ་མེད་པའི་སངས་རྒྱས་སྟོང་ལ་ཕྱག་འཚལ་
ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
པའི་སངས་རྒྱས་འགྲོ་བ་འདུལ་བའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཏིང་འཛིན་མཐའ་ཡས་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཐའ་ཡས་
རྒྱལ་པོའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དྲི་མ་མེད་པའི་སངས་རྒྱས་
སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་དབང་དང་ལྡན་པའི་སངས་རྒྱས་སྟོང་ལ་
ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་བསྐལ་པ་བཟང་པོའི་སངས་རྒྱས་སྟོང་ལ་ཕྱག་འཚལ་
ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་འོད་ཟེར་འཕྲོ་བའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
གཉིས་མེད་མཉམ་པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཀོད་པ་
ཟམ་མོའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དགའ་ལྡན་མཆོག་གི་སངས་
རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཐོག་པ་མེད་པའི་སངས་རྒྱས་སྟོང་ལ་
ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་མཐུ་དབང་ལྡན་པའི་སངས་རྒྱས་སྟོང་ལ་ཕྱག་འཚལ་



ཀུན་བཟང་ཐུགས་རྒྱུད།
ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་མངོན་སྤྱོད་དག་པའི་སངས་རྒྱས་སྟོང་པ་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་མངོན་པར་དགའ་བའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་
པར་འཕགས་པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་ལྡན་བཀོད་
པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཨུ་དུམ་ཝ་རའི་སངས་རྒྱས་སྟོང་
ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་དྲེག་འདུལ་གྱི་རྒྱལ་པོ་དབལ་གྱི་ཁྲོ་བོ་ཆེན་པོ་བཞི་
ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རིགས་དྲུག་འདུལ་བའི་གཤེན་རབ་དྲུག་ལ་ཕྱག་
འཚལ་ལོ། །ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཁྲིམས་བཀོད་བསྟན་སྲུང་རྒྱལ་པོ་ཆེན་པོ་བཞི་ལ་ཕྱག་
འཚལ་ལོ། །
ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་
དག་པར་རྫོགས་པའི་སངས་རྒྱས་ཐུགས་རྗེ་བྱམས་མ་ལ་ཕྱག་འཚལ་ལོ། །ན་མོ་དུས་
གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་
རྫོགས་པའི་སངས་རྒྱས་ནམ་མཁའི་ལྷ་མོ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་
བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
སངས་རྒྱས་སྲ་བརྟན་བསྐྱེད་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་
ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་
བདེ་ལྡན་འཕེལ་བྱེད་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་
མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཆགས་
མེད་བསྐྱེད་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་
གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀུན་གསོ་བསྐྱེད་མ་
ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་
བླ་ན་མེད་པ་ཡང་དག་པར་རྫོགས་པའི་སངས་རྒྱས་ནམ་མཁའི་དབྱིངས་གསལ་མ་
ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་
བླ་ན་མེད་པ་ཡང་དག་པར་རྫོགས་པའི་སངས་རྒྱས་བདེ་ལྡན་དབྱིངས་ཕྱུག་མ་ལ་
ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་
ན་མེད་པ་ཡང་དག་པར་རྫོགས་པའི་སངས་རྒྱས་རྟོག་མེད་ཀུན་བསྐྱེད་མ་ལ་ཕྱག་
འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་
མེད་པ་ཡང་དག་པར་རྫོགས་པའི་སངས་རྒྱས་བདེ་འབྱུང་དབྱིངས་ཕྱུག་མ་ལ་ཕྱག་
འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་
པ་ཡང་དག་པར་རྫོགས་པའི་སངས་རྒྱས་བདེ་རྒྱས་བྱམས་མ་ལ་ཕྱག་འཚལ་ལོ། །ན་
མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་དྲི་མེད་འོད་འཕྲོ་ལ་ཕྱག་འཚལ་ལོ། །ན་མོ་དུས་གསུམ་
རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་
སངས་རྒྱས་རིག་བྱེད་འབར་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་
ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་
ར



ཀུན་བཟང་ཐུགས་རྒྱུད།
རིན་ཆེན་འབར་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་
བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་དབྱིངས་ཕྱུག་
མཛེས་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་
གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ལྷ་མོ་ཀུན་སྣང་མ་ལ་
ཕྱག་འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་མ་རིག་
མུན་སེལ་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་དཔའ་
ཆེན་པོ་སྒྱུ་འཕྲུལ་རྒྱལ་པོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་ཐུགས་རྗེ་རྒྱུན་འབྱུང་སྐུ་ལ་ཕྱག་འཚལ་ལོ། གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་དག་པ་སྒྲིབ་སེལ་སྐུ་ལ་ཕྱག་འཚལ་
ལོ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་གཡུང་དྲུང་མཐའ་
ཡས་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་
པོ་ཚངས་པའི་དབྱངས་ཅན་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་བྱམས་ལྡན་དགྱེས་པའི་སྐུ་ལ་ཕྱག་འཚལ་ལོ། །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་མཉམ་ལྡན་གཙུག་ཕུད་སྐུ་ལ་
ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་མོ་རིག་པའི་ལྷ་མོའི་
སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་མོ་སྒྲ་ཡི་ལྷ་
མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་མོ་དྲི་
ཡི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་
མོ་ཁྲུས་ཀྱི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་
མ་ཆེན་མོ་རེག་བྱའི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་
སེམས་མ་ཆེན་མོ་གསུང་གི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
སེམས་མ་སེམས་མ་ཆེན་མོ་གར་གྱི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་
དྲུང་སེམས་མ་སེམས་མ་ཆེན་མོ་ཐུགས་ཀྱི་ལྷ་མོའི་སྐུ་ལ་ཕྱག་འཚལ་ལོ། །ཅེས་བརྗོད་
ནས་ཕྱོགས་བཅུར་ཕྱག་འཚལ་བས། དེ་ཡི་རོལ་མོའི་སྒྲ་དང་། མཆོད་པའི་ཡོ་བྱད་
རྣམས་ཀྱི་བདེ་བར་གཤེགས་པའི་ཞིང་ཁམས་སུ། མཆོད་པའི་སྤྲིན་རབ་འབྱམས་ཀྱི་
རྒྱན་ཞེས་བྱ་བ་དཀྲིགས་པར་སྣང་ནས། བདེ་བར་གཤེགས་པ་རྣམས་རབ་ཏུ་མྱེས་
པར་བྱེད་དོ། །མཚན་གྱི་དབྱངས་ཕྱག་གི་མཐུས། དུས་གསུམ་ནུབ་པ་མེད་པའི་ཞིང་
ཁམས་མི་ནུབ་བསྟན་པའི་རྒྱལ་མཚན། ཐེག་པ་བཞི་བཅུ་རྩ་ལྔའི་ཡང་གོང་། གནམ་
རིམ་པ་བཅུ་གསུམ་གྱི་ཡང་གོང་། བོན་ཉིད་འགྱུར་བ་མེད་པ་ཞེས་བྱ་བ་འོག་མིན་
སྡུག་པོ་བཀོད་པའི་ཞིང་ཁམས། རྒྱ་ཆེན་པོ་དེ་ཡི་དབུས་ཕྱོགས་ན་བདེ་བར་གཤེགས་
པ་ཀུན་དུ་བཟང་པོ་ཞེས་བྱ་བ་བཞུགས་པའི་ཐུགས་ལ་ལྷང་གི་གསན་ནོ། །ལྷ་ཆེན་པོ་
དེ་ཡང་ཐབས་ཐུགས་མ་འགགས་པའི་སྒོ་ནས་འགག་པ་མེད་པའི་སྟོབས་ཀྱིས། ཀུན་
དུ་བཟང་པོ་རྒྱལ་བ་འདུས་པ། ནམ་མཁའི་རྒྱལ་པོ། ཐུགས་རྗེ་ཆེན་པོ། འཇིག་རྟེན་
དབང་ཕྱུག །ཉིད་ཀྱི་ཐུགས་ལས་འོད་ཟེར་ཉི་མའི་དྲྭ་བ་ལྟ་བུ་རབ་ཏུ་སྤྲོས་པའི་མཐུས།
རིགས་ལྔ་ཕྱོགས་བཅུའི་རྒྱལ་བ་སྔ་རབས་འདས་པ། ད་ལྟ་བཞུགས་པ་སླད་ན་མ་
འོངས་བ་ཐམས་ཅད་ཐུགས་རྒྱུད་བསྐུལ་ནས། འཁོར་བ་ཀུན་དུ་བསྒྲལ་བའི་དགོངས་
པར་བཞེངས་ཏེ། སྐུ་མདོག་ཞི་བ་རབ་ཏུ་དཀར་བ། ཁ་བ་དུང་ལས་འཇམ་པ། སྟོན་
ཟླ་ལས་བསིལ་བ་གཅིག་ལ། ཞལ་བཅུ་གཅིག །དབུ་མ་རབ་ཏུ་དཀར་བ། གཡས་པ་
སེར་བ། གཡོན་པ་དམར་ལ་དང་བ། གཡས་ལྟག་གཡུ་ག་ལྗང་འདྲ་བ། གཡོན་ལྟག་
ནི་བཻདཱུརྱ་འོད་འདྲ་བ། དེ་སྟེང་ཞལ་གསུམ་པོའི་དབུ་མ་ནི། དཀར་ལ་སྔ་བ་ཚུལ་དང་
འདྲ་བ། གཡས་སེར་བ། གཡོན་ལྗང་བའོ། །དེ་བརྒྱད་ནི་ལོངས་སྤྱོད་རྫོགས་སྐུའི་ཚུལ་
དུ་སྙན་ཆ་དང༌། རིགས་ལྔ་དང༌། ཟེའུ་སྤྲོག་དར་འཕྱང༌། སྤྱན་བཀྲ་བ། ཤངས་དྲང་
ར་



ཀུན་བཟང་ཐུགས་རྒྱུད།
བ། ཞལ་འཛུམ་པ་རབ་ཏུ་ཞི་བ། ཞི་ལ་འཛུམ་པ། འཛུམ་ལ་སྒེག་པ། སྒེག་ལ་སྟབས་
བསྙོམ་པའོ། །དེ་སྟེང་བདེར་གཤེགས་ཐམས་ཅད་ཀྱི་ཐུགས་རྗེའི་ཞལ་དམར་པོ་ཁྲོ་ལ་
འཛུམ་པ། འཛུམ་ལ་མཉེས་པ། མཉེན་ལ་ལྕག་པ། དེ་ལ་ཉི་ཟླའི་དབུ་རྒྱན། གཟའ་
སྐར་གྱི་སྙན་ཆ་དང་། ཆུ་དར་གྱི་སྐྲ་ཆིང་དང་། མེ་དར་གྱི་ཆུན་པོའོ། །དེ་སྟེང་ཞལ་
མཐོན་ཀ་ནི། སངས་རྒྱས་ཐམས་ཅད་སྤྲུལ་པའི་ཞལ་མཐོན་ཀ། སྤྲུལ་སྐུའི་ཚུལ་ཅན་
ནི། དེ་སྟེང་མཉམ་པ་ཁྱབ་བདལ་གྱི་ཞལ་དམར་ལ་དང་བ་ནི། བོན་སྐུའི་དབྱིངས་
ཀྱི་ཞལ་གནས་པའོ། །རྩ་བའི་ཕྱག་ཉི་ཤུ་ཡི། དང་པོ་གཉིས་ཐུགས་ཁར་ཐལ་མོ་སྦྱོར་
བའི་བར་དུ་ཡིད་བཞིན་གྱི་ནོར་བུ་བསྣམས་པའོ། །གཡས་པ་བརྒྱད་ན། ཟླ་བ། བུམ་
པ། ཕྲེང་བ། རྒྱལ་མཚན། འཁོར་ལོ། གཡུང་དྲུང༌། གླེགས་བམ། ཟེའུ་སྤྲོག །གཡོན་
པ་བརྒྱད་ན། ཉི་མ། ཞགས་པ། ལྕགས་ཀྱུ། རྔ་གཡབ། མདའ་གཞུ་མེ་ཏོག་ཞུན་མེ་
སྤོས་ཕོར། ཐ་མ་གཉིས་ནི་འགྲོ་བ་སྐྱོབས་པའི་ཚུལ་དུ་ས་གནོན་གྱི་ཕྱག་རྒྱ་མཛད་དོ། །
དེ་རྒྱབ་ཕྱག་གི་འཁོར་ལོ་བཞི་བཅུ་ནི་སྡིག་མཛུབ་སྤར་ཞིང་གདེངས་བ། དེ་རྒྱབ་ཕྱག་
སྟོང་ན་འཁོར་ལོ་བསྒྱུར་བའི་ཚུལ་དུ་མཛད་པའི་མཐིལ་དུ་ད་ལྟར་འགྲོ་དོན་མཛད་
པའི་བསྐལ་པ་བཟང་པོའི་སངས་རྒྱས་སྟོང་རྩ་གཉིས་ཀྱི་དྷ་རུ་སྤྱན་སྟོང་དུ་སྤྲུལ་ལོ། །དེ་
ལ་ཡང་རིན་ཆེན་འགུར་ཆུ་དང་། གསེར་གྱི་དཔུང་བརྒྱན་དང༌། ཤེལ་གྱི་ཕྱག་གདུབ་
དང་། མུ་མེན་གྱི་ཞབས་གདུབ་དང་། དར་དཀར་གྱི་སྟོད་གཡོག་དང་། དར་དམར་
གྱི་ཤམ་ཐབས་དང་། སྣ་ཚོགས་ཀྱི་དར་འཕྱང་དང་། འབར་བའི་འོད་ཟེར་དང་། སྤྲོ་
བའི་གཟི་བརྗིད་དང་། འཕྲོ་བའི་ཐུགས་རྗེ་དང་། གསལ་བའི་མཁྱེན་པ་དང་། མཛེས་
པའི་དཔེ་བྱད་དང་། ལེགས་པའི་མཚན་ཉིད་དང་། གཡོན་དུ་ནམ་མཁའི་ལྷ་མོ་སྔོན་
མོ་པདྨ་དང་ཕྲེང་བ་བསྣམས་ནས། ཡབ་ཡུམ་རྗེ་བློན་གྱི་ཚུལ་དུ་བཞུགས་ནས། རིགས་
བཞིའི་སངས་རྒྱས་དང༌། ཕྱོགས་བཅུའི་བདེར་གཤེགས་ཐམས་ཅད་དཔག་ཏུ་མེད་
13



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
པ། གྲངས་མེད་པས་བསྐོར་ནས། འཇའ་འོད་ཀྱི་དྲྭ་བ་འབྲེལ་མ་ཆད་པས་ཕྱོགས་
བཅུ་སྟེང་འོག་ཐམས་ཅད་ཁྱབ་པ། དྲི་བཟང་པོས་ཞིང་ཁམས་ཡོངས་ལ་ཁྱབ་པ། མེ་
ཏོག་དང་རིན་པོ་ཆེའི་ཆར་ཆེན་པོ་པུས་མོའི་ལྷ་ངར་ནུབ་ཙམ་དུ་འབབ་པ། སྒྲ་སྙན་
པོ་རོལ་མོས་འཇིག་རྟེན་ཐམས་ཅད་ཐོས་པ་གྲགས་པར་བྱེད་དོ། །དེ་ཡི་ཚེ་ན་རི་རབ་
དང་འཇིག་རྟེན་ཐམས་ཅད། གཡོ་བ། ལྡེག་པ་འཕར་བ། ཐུག་པ། ཆེམ་པ། འུར་
པ། ས་གཞི་ལ་ཡང་མཛེས་པའི་མེ་ཏོག་སྔར་ན་ཡང་མཐོང་མ་མྱོང་བ་མང་པོ་སྐྱེས་
སོ། །ལྟ་བ་ཡོད་པ་རྣམས་ནི་ངོ་མཚར་རབ་ཏུ་ཐོབ་བོ། །ལྟ་བ་དམན་པ་རྣམས་ནི་
རབ་ཏུ་སྐྲག་ཅིང་ཡིད་མ་བདེའོ། །དེ་ཡི་ཚེ་ན་སྟེང་གི་ལྷ་དབང་པོ་རྒྱལ་བྱིན་དང་
ལྷའི་སྡེ་ཚོགས་བསམ་དུ་མེད་པ་ཆར་བཞིན་དུ་བབས་སོ། །འོག་གི་ཀླུ་གཙུག་ན་
དང་ཀླུ་རིགས་བསམ་གྱིས་མི་ཁྱབ་པ་རྩི་བཞིན་དུ་འཁྲུངས་སོ། །མི་དབང་འདོད་པ་
དགུ་འགྱུར་ལ་སོགས་མི་ཡི་སྡེ་རིགས་རྣམས་རྡུལ་བཞིན་དུ་འཚུབས་སོ། །དེ་ནས་དེ་
རྣམས་ཀྱིས་ནི་རབ་ཏུ་ངོ་མཚར་སྐྱེས་ནས་མཆོད་པ་ཕུལ་ལོ། །ཕྱག་བྱའོ། །དེ་རྣམས་
ལ་སྟོན་པས་ཀྱང་བདག་ནི་འགྲོ་བའི་དོན་དུ་བྱས་པའི་སེམས་ཅན་འཁོར་བ་སྟོང་པ་
ཙམ་ཞིག་ཐར་པར་བཀོད་ཀྱང་། ད་རུང་རི་རབ་ཀྱི་རྩེ་ནས་བལྟས་པའི་ཆུ་བོ་བཞིན་
དུ་ལྟུང་བ་ལ་ངལ་ནས་བརྩེ་བས་མ་བཟོད་པས། བདེར་གཤེགས་རྒྱ་མཚོ་ལ་ཡོངས་
རྫོགས་ཀྱི་མཚན་ཕྱག་འདི་ལྟར་བྱས་པས་དེ་ཡི་སྟོབས་དང་། སྟོན་པ་བདག་གི་
ཐུགས་རྗེ་བདེར་གཤེགས་རྒྱ་མཚོ་ཞིང་གི་མཆོག་གྱུར། ནམ་མཁའི་རྒྱལ་པོ། ཐུགས་
རྗེ་ཆེན་པོ། འཇིག་རྟེན་དབང་ཕྱུག་གིས་ཡང་འཁོར་བ་ཀུན་བསྒྲལ་གྱི་དགོངས་པར་
བཞེངས་ནས། བདེ་བར་གཤེགས་པ་ཞིང་གི་རྡུལ་སྙེད་ཀྱིས་བསྐོར་ནས། འགྲོ་བ་
སེམས་ཅན་གྱི་དོན་དུ་གཤེགས་པར་ཡིན་པས། དེ་ལ་སྟེང་གི་ལྷ་དང་། འོག་གི་ཀླུ་
དང་། བར་གྱི་མི་དང་། སྟོང་གསུམ་གནས་པ་ཐམས་ཅད་ཀྱི། མཆོད་པ་ནི་ཕུལ་
14



ཀུན་བཟང་ཐུགས་རྒྱུད།
ཞིག །དད་པ་ནི་བསྐྱེད་ཞིག །གུས་པ་ནི་ཐུད་ཅིག །མོས་པ་གྱིས་ཤིག །དགའ་བ་ནི་
བསྐྱེད་ཅིག །དང་བ་ནི་སྟོན་ཅིག །དེ་ལྟར་རྩེ་གཅིག་གི་བདེ་བར་གཤེགས་པ་རྒྱལ་བ་
རྒྱ་མཚོའི་ཡོངས་རྫོགས་མཚན་ཕྱག་འདི་ཡང་བརྗོད་ཅིག །ཅེས་གསུངས་ནས་སྟོན་
པ་ཉིད་ཀྱིས་སྣ་དྲངས་ནས་གསུང་པ།
ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀུན་དུ་བཟང་པོ་ནམ་མཁའི་རྒྱལ་པོ་འཁོར་བ་ཀུན་བསྒྲལ་ལ་ཕྱག་
འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མི་འགྱུར་གཡུང་དྲུང་ལ་ཕྱག་འཚལ་ལོ། །གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དབང་
བསྒྱུར་ཐོག་མེད་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཆགས་བྲལ་དོན་ལྡན་ལ་ཕྱག་འཚལ་
ལོ། །གཤེན་རབ་མཆོག་དེ་བཞིན་གཤེགས་པ་སྒྲ་བཅོམ་པ་ཡང་དག་པར་རྫོགས་པའི་
སངས་རྒྱས་སྦྱིན་པ་མཐར་ཕྱིན་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྣང་བ་ལ་
ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པ་
རྫོགས་པའི་སངས་རྒྱས་མི་འགྱུར་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟོག་མེད་
སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཐུགས་རྗེ་སྙིང་པོ་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་དཔལ་ལྡན་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
16



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆགས་མེད་སྙིང་པོ་ལ་ཕྱག་
འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་བདེ་ཆེན་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཏེར་འཛིན་
སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀུན་བསྙོམ་སྙིང་པོ་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ས་ཡི་སྙིང་པོ་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་དཔག་ཏུ་མེད་པའི་སངས་རྒྱས་སྟོང་
ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་འགྲོ་བ་འདུལ་བའི་སངས་རྒྱས་སྟོང་ལ་ཕྱག་འཚལ་ལོ། །
གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས། ཏིང་འཛིན་མཐའ་ཡས་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
མཐའ་ཡས་རྒྱལ་པོའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། དྲི་མ་མེད་
པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས། དབང་དང་ལྡན་པའི་སངས་
རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། བསྐལ་པ་བཟང་པོའི་སངས་རྒྱས་སྟོང་ལ་
ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
16



ཀུན་བཟང་ཐུགས་རྒྱུད།
པར་རྫོགས་པའི་སངས་རྒྱས། འོད་ཟེར་འཕྲོ་བའི་སངས་རྒྱས་སྟོང་ལ་ཕྱག་འཚལ་ལོ། །
གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས། གཉིས་མེད་མཉམ་པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་སངས་རྒྱས། བཀོད་པ་ཟབ་མོའི་སངས་རྒྱས་སྟོང་ལ་ཕྱག་འཚལ་ལོ། །གཤེན་
རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས། དགའ་ལྡན་མཆོག་གི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐོག་པ་
མེད་པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། མཐུ་དབང་ལྡན་པའི་
སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་མངོན་སྤྱོད་དག་པའི་སངས་རྒྱས་
སྟོང་ལ་ཕྱག་འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་མངོན་པར་དགའ་བའི་སངས་རྒྱས་སྟོང་ལ་ཕྱག་
འཚལ་ལོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མངོན་པར་འཕགས་པའི་སངས་རྒྱས་སྟོང་ལ་ཕྱག་འཚལ་ལོ། །
གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་བདེ་ལྡན་བཀོད་པའི་སངས་རྒྱས་སྟོང་ལ་ཕྱག་འཚལ་ལོ། །གཤེན་རབ་
མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཨུ་
དུམ་ཝ་རའི་སངས་རྒྱས་སྟོང་ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། དྲེག་འདུལ་གྱི་
17



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
རྒྱལ་པོ་དབལ་གྱི་ཁྲོ་བོ་ཆེན་པོ་བཞི་ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། རིགས་དྲུག་
འདུལ་བའི་གཤེན་རབ་དྲུག་ལ་ཕྱག་འཚལ་ལོ། །ན་མོ་གཤེན་རབ་མཆོག་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། ཁྲིམས་བསྐོས་
བསྟན་སྲུང་རྒྱལ་པོ་ཆེན་པོ་བཞི་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་
ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་
ཐུགས་རྗེ་བྱམས་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་
བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ནམ་མཁའི་ལྷ་
མོ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་
བླ་ན་མེད་པ་ཡང་དག་པར་རྫོགས་པའི་སངས་རྒྱས་སྲ་བརྟན་ཀུན་བསྐྱེད་མ་ལ་ཕྱག་
འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་
པ་ཡང་དག་པར་རྫོགས་པའི་སངས་རྒྱས་བདེ་ལྡན་འཕེལ་བྱེད་མ་ལ་ཕྱག་འཚལ་ལོ། །
ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་ཆགས་མེད་ཀུན་བསྐྱེད་མ་ལ་ཕྱག་འཚལ་ལོ། །ན་མོ་དུས་
གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་
རྫོགས་པའི་སངས་རྒྱས་ཀུན་གསོ་བསྐྱེད་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་
བའི་ཡུམ་ཆེན་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་
རྒྱས་ནམ་མཁའི་དབྱིངས་གསལ་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་
ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་
རྒྱས་བདེ་ལྡན་དབྱིངས་ཕྱུག་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་
ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་
18



ཀུན་བཟང་ཐུགས་རྒྱུད།
རྟོག་མེད་ཀུན་བསྐྱེད་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་
བདེ་བར་གཤེགས་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་བདེ་འབྱུང་
དབྱིངས་ཕྱུག་མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་
བར་གཤེགས་པ་བླ་ན་མེད་པ་ཡང་དག་པ་རྫོགས་པའི་སངས་རྒྱས་དྲི་མེད་འོད་འཕྲོ་
མ་ལ་ཕྱག་འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་
བླ་ན་མེད་པ་ཡང་དག་པར་རྫོགས་པའི་སངས་རྒྱས་རིག་བྱེད་འབར་མ་ལ་ཕྱག་
འཚལ་ལོ། །ན་མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་
པ་ཡང་དག་པར་རྫོགས་པའི་སངས་རྒྱས་རིན་ཆེན་འབར་མ་ལ་ཕྱག་འཚལ་ལོ། །ན་
མོ་དུས་གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་དབྱིངས་ཕྱུག་མཛེས་མ་ལ་ཕྱག་འཚལ་ལོ། །ན་མོ་དུས་
གསུམ་རྒྱལ་བའི་ཡུམ་ཆེན་མོ་བདེ་བར་གཤེགས་པ་བླ་ན་མེད་པ་ཡང་དག་པར་
རྫོགས་པའི་སངས་རྒྱས་ལྷ་མོ་ཀུན་སྣང་མ་ལ་ཕྱག་འཚལ་ལོ། །གཤེན་རབ་གཡུང་དྲུང་
སེམས་དཔའ་སེམས་དཔའ་ཆེན་པོ་མ་རིག་མུན་སེལ་སྐུ་ལ་ཕྱག་འཚལ་ལོ། །གཤེན་
རབ་གཡུང་དྲུང་སེམས་དཔའ་སེམས་དཔའ་ཆེན་པོ་སྒྱུ་འཕྲུལ་རྒྱལ་པོའི་སྐུ་ལ་ཕྱག་
འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་ཐུགས་རྗེ་
རྒྱུན་འབྱུང་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་
དཔའ་ཆེན་པོ་དག་པ་སྒྲིབ་སེལ་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་
དཔའ་སེམས་དཔའ་ཆེན་པོ་ཚངས་པ་གཙུག་ཕུད་སྐུ་ལ་ཕྱག་འཚལ་ལོ། །གཤེན་རབ་
གཡུང་དྲུང་སེམས་དཔའ་སེམས་དཔའ་ཆེན་པོ་བྱམས་ལྡན་དགྱེས་པའི་སྐུ་ལ་ཕྱག་
འཚལ་ལོ། །གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ་མཉམ་ལྡན་
གཙུག་ཕུད་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་
19



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
མོ་རིག་པའི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་སེམས་
མ་ཆེན་མོ་སྒྲ་ཡི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་མ་
སེམས་མ་ཆེན་མོ་དྲི་ཡི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་སེམས་
མ་སེམས་མ་ཆེན་མོ་ཁྲུས་ཀྱི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་གཡུང་དྲུང་
སེམས་མ་སེམས་མ་ཆེན་མོ་རེག་བྱའི་ལྷ་མོའི་སྐུ་ལ་ཕྱག་འཚལ་ལོ། །གཤེན་རབ་
གཡུང་དྲུང་སེམས་མ་སེམས་མ་ཆེན་མོ་གསུང་གི་ལྷ་མོའི་སྐུ་ལ་ཕྱག་འཚལ་ལོ། །
གཤེན་རབ་གཡུང་དྲུང་སེམས་མ་སེམས་མ་ཆེན་མོ་གར་གྱི་ལྷ་མོའི་སྐུ་ལ་ཕྱག་འཚལ་
ལོ། །གཤེན་རབ་གཡུང་དྲུང་སེམས་མ་སེམས་མ་ཆེན་མོ་ཐུགས་ཀྱི་ལྷ་མོའི་སྐུ་ལ་ཕྱག་
འཚལ་ལོ། །ཅེས་ཀུན་གྱིས་མཚན་ནས་བརྗོད་པའི་ཚེ་ན། བར་སྣང་ནས་འོད་ཀྱང་ཇེ་
འབར་ཇེ་འབར་དུ་བྱུང་ངོ་། །སྒྲ་ཡང་ཇེ་སྙན་ཇེ་སྙན་དུ་གྲགས་སོ། །ཆར་ཡང་ཇེ་ཆེར་
ཇེ་ཆེར་དུ་བབས་སོ། །དྲི་ཡང་ཇེ་ཞིམ་ཇེ་ཞིམ་དུ་བྲོ་བ་འཇིག་རྟེན་ཁམས་ཀྱང་གཡོ་འོ་
གཡོ་འོ་རབ་ཏུ་གཡོ་འོ། །ལྡེག་གོ་ལྡེག་གོ་རབ་ཏུ་ལྡེག་གོ །འཕར་རོ་འཕར་རོ་རབ་ཏུ་
འབར་རོ། །ཐུག་གོ་ཐུག་གོ་རབ་ཏུ་ཐུག་གོ །ཆེམ་མོ་ཆེམ་མོ་རབ་ཏུ་ཆེམ་མོ། །འུར་རོ་
འུར་རོ་རབ་ཏུ་འུར་རོ། །དེ་ནས་ནམ་མཁའི་གོ་ཕྱེས་པའི་དབྱིངས་ནས། ཀུན་ཏུ་
བཟང་པོ་ནམ་མཁའི་རྒྱལ་པོ་འཁོར་བ་ཀུན་བསྒྲལ་ཡང་ཞལ་བཅུ་གཅིག །ཕྱག་སྟོང་
དང་དྲུག་ཅུ། རྒྱན་དང་ཆ་ལུགས་རབ་ཏུ་འབར་བ། ལྷ་མོ་གཉིས་ཀྱིས་སྐུ་བརྟེན་ནས།
རྒྱལ་བ་རིགས་ལྔའི་ཕྱོགས་བཅུའི་སངས་རྒྱས། འདས་མ་འོངས་ད་ལྟ་གསུམ་གྱི་སངས་
རྒྱས་རྣམས་ཀྱིས་བསྐོར་ནས་ནམ་མཁའ་ལ་སྤྲིན་ཆགས་པ་བཞིན་དུ་གཤེན་རབ་ཀྱི་
མདུན་ཁར་བྱོན་ནས། ཚངས་པའི་གསུང་གི་བརྩེ་བ་དང་བཅས་ཏེ་འདི་སྐད་གསུང་
སོ། །ཀྱེ་མ་གསལ་བ་གཤེན་རབ་འགྲོ་བའི་མགོན། སྙིང་རྗེ་ཆེན་པོས་འགྲོ་ལ་མ་
དགོངས་ན། སྤྱན་ནས་ཆུ་བོ་འབྲུག་པའི་ལུགས་མེད་ཀྱང་། ཐབས་དང་ཐུགས་རྗེས་
20
ང



ཀུན་བཟང་ཐུགས་རྒྱུད།
འགྲོ་བ་མ་དྲངས་ནས། ངུས་པའི་འཆི་མས་འགྲོ་བ་དྲངས་པ་མིན། ངལ་དུབ་ཐང་
ཆད་སྐྱིད་ཤ་ལུག་འདྲེ་ཡིན། འོན་ཀྱང་བདག་གིས་བསྟན་པ་ག་ལ་དགོས། འགྲོ་བ་མ་
ལུས་ཐར་ལམ་ལས་སོ་འདོང་། ཁམས་གསུམ་འགྲོ་འདི་རྒྱུན་རིང་ཆུ་དང་འདྲ། སྔ་མ་
སོང་ཡང་རྗེས་མ་དེ་བཞིན་འཁྱིལ། ཁྱེད་ཅག་འདྲེན་པ་གཅིག་པུར་བྱོན་པའི་ཚེ།
འཁོར་བ་སྟོང་པ་དྲངས་པའི་སྟོབས་མངའ་ཡང་། བསྐལ་སྟོང་སངས་རྒྱས་འདུལ་
ཞིང་གང་དུ་འདུག །ཐབས་ཐུགས་རོལ་པའི་རྒྱུ་འབྲས་ཟད་དམ་ཅི། བོན་ཉིད་བདལ་
པ་ཆེན་པོའི་བརྣལ་བསླང་ཤིག །ཞེས་གསུང་ནས། གཤེན་རབ་ཉིད་ཀྱིས་ཞུས་པ། ཀྱེ་
མ་ཚད་མེད་ཐུགས་རྗེས་ཉི་བཞིན་ཁྱབ། ཉི་མའི་འོད་ཀྱིས་མ་རིག་མུན་པ་འཇོམ།
མུན་སེལ་ཀུན་ཏུ་བཟང་པོ་ལ་ཕྱག་འཚལ། སྟོན་པ་བདག་ཉིད་གཅེན་པོས་བཀའ་
སྩལ་པ་བཞིན། ཁྱེད་ཅག་ལྷ་སྲིན་ལུང་ལ་བདེན་འཛིན་ནས། སྟོང་གསུམ་བདེ་ལ་
བཀོད་པའི་ཚུལ་ཅི་བཞིན། གནས་རིགས་བཞི་ནས་རིམ་གྱིས་མར་ལ་བབ། རྩ་གསུམ་
ལྷ་ལ་བོན་གྱིས་འཁོར་ལོ་བསྐོར། རྩུབ་འགྱུར་ཚལ་དུ་ལྷ་མིན་སྡེ་རྣམས་བཏུལ།
དགའ་ལྡན་ལྷ་ནས་གཟིགས་དགོས་ཐུགས་ལ་བཀྲམ། འཛམ་གླིང་ནུབ་ཕྱོགས་སྟག་
གཟིག་རྒྱལ་པོའི་ཁམས། ཡབ་ནི་དམུ་རིགས་རྒྱལ་བོན་ཐོད་དཀར་དང་། ཡུམ་ནི་ཡོ་
ཕྱི་རྒྱལ་བཞེད་མ་གཉིས་སྲས། སྐྱེ་བཞེས་རོལ་རྩེད་བསྟན་སྤེལ་འོད་ཟེར་བཀྱེས།
བཙུན་མོ་རོལ་ནས་བདུད་བཏུལ་བསྟན་པ་བཞགས། ཁྱིམ་སྤངས་དཀའ་སྤྱད་བོན་གྱི་
འཁོར་ལོ་བསྐོར། འཁོར་རྣམས་སྤངས་ནས་དགོན་གནས་བསྟན་ཚུལ་བྱས། ད་ནི་
གཤེན་ལོ་བརྒྱད་ཅུ་གྱ་གཉིས་ཟིན། མི་རྟག་ཚུལ་བསྟན་མ་གཏོགས་མཛད་པ་རྫོགས།
མི་ལོ་སྟོང་ཕྲག་བརྒྱད་པ་ཡར་འཕེལ་དུ། འགྲོ་བ་དྲོངས་པའི་མཛད་པའི་ཤ་སྟག་བྱས།
དེ་ནི་ཐམས་ཅད་ཐར་པ་ཐོབ་བོ་སྙམ། མ་ཐོབ་ལུས་ཀྱང་སེམས་དཔའ་གྲུབ་བམ་
བསམ། དེ་བཞིན་ལྕང་ལོ་ཅན་གྱི་རྩེ་འདི་ནས། ཁམས་གསུམ་འགྲོ་ལ་ལན་གཅིག་
21



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ནམ
བལྟས་པའི་ཚེ། འགྲོ་བ་མ་རིག་རྒན་གཡུར་ལོང་བ་རྣམས། བདག་ཅག་སྟོན་པ་བྱོན་
པ་མ་འཇལ་ལམ། བྱོན་ནས་བོན་འཁོར་བསྐོར་བ་མ་གོ་འམ། ངལ་དུབ་རང་གི་
དཔྱད་པས་ཐར་ལམ་བྲལ། ཞེ་སྡང་མཚོན་ཆའི་གཅོད་གཏུབ་ཡ་རེ་ང་། འདོད་
ཆགས་མེས་བསྲེག་ཚ་གདུང་སྡུག་རེ་བསྔལ། ང་རྒྱལ་རིས་གནོན་བཟོད་མེད་སྐྱི་རེ་
འཇིགས། ཐར་མེད་སྡུག་བསྔལ་བརྩོན་རལ་ཚུད་ནས་སུ། འཁོར་བའི་ཆུ་བཞིར་
གཡེང་ལ་སྐྱི་ཟ་ནས། སྙིང་རྗེའི་མ་བཟོད་གདོང་ནས་ཆུ་བོ་འབྲུགས། དེ་ཡང་རྒྱལ་བ་
ཁྱོད་ཀྱི་ཐུགས་སུ་བསྐྲུན། ཚད་མེད་ཐུགས་ཀྱིས་རྩལ་བཀྲུག་འདི་རུ་བྱོན། ཁམས་
གསུམ་འགྲོ་འདི་སྒྲོལ་བའི་ཐབས་ཤིག་ཞུ། ཞེས་ཞུས་པས། དེ་ལ་ཀུན་ཏུ་བཟང་པོས་
བཀའ་སྩལ་པ། ཨེ་མ་བསྐལ་བཟང་འདྲེན་པ་ཆེན་པོ་སྟེ། ཚད་མེད་འགྲོ་བའི་མགོན་
གྱུར་དམ་པ་ལགས། ཁམས་གསུམ་འགྲོ་འདི་མ་རིག་རྨོངས་པས་འཐིབ། རིག་པ་སྣང་
བའི་དམིག་བུ་མ་ཟིན་པས། སྐལ་མེད་འགྲོ་རྣམས་བྲག་ཕུག་བྱང་བལྟས་འདྲ། སངས་
རྒྱས་རྣམས་ཀྱི་ཐུགས་རྗེས་ཉི་ཤར་ཀྱང་། བྱང་བལྟས་བྲག་ཕུག་འཆར་བ་ག་ལ་སྲིད།
དེ་བཞིན་སངས་རྒྱས་ཐུགས་རྗེས་ཉི་ཤར་ཀྱང་། ཁམས་གསུམ་འགྲོ་བའི་སྡུག་བསྔལ་
སེལ་བ་དཀའ། སྐལ་ལྡན་སྣང་ངོར་སྟོན་པ་སངས་རྒྱས་ནི། མཁའ་ཟླ་གཅིག་ལ་ཆུ་ཟླ་
དུ་མའི་ཚུལ། མོས་པས་སུ་བྱེད་དེར་མདུན་གཤེན་རབ་རེར། མོས་པ་མ་ཤེས་སྣོད་
སྦུབ་ཆུ་སྐམ་ནས། མཁའ་ཟླའི་སྣང་བརྙན་འཆར་བ་ག་ལ་འགྱུར། དེ་བཞིན་རྒྱལ་
བའི་ཐུགས་རྗེས་ཟིན་པ་དཀའ། དེ་ཕྱིར་ཐུན་མོང་ཡིད་བཞིན་ནོར་བུའི་དཔལ།
འཛད་མེད་འདོད་པ་འགྲུབ་པའི་བོན་འདི་སྤེལ། ཀུན་དུ་བཟང་པོ་འཁོར་བ་ཀུན་
བསྒྲལ་ཐུགས་རྗེ་ཆེན་པོ་འཇིག་རྟེན་དབང་ཕྱུག་གི་རྒྱུད་ལས་སྒོས་ཀྱི་ལོ་རྒྱུས་བསྟན་
པའི་ལེའུ་སྟེ་གཉིས་པའོ།། །།
༧ གསུམ་པ་བྱེ་བྲག་གི་བོན་བསྟན་ཚུལ་ལ། ཐུགས་རྗེ་ཆེན་པོ་བཞི་ཡི་སྒོ་ནས།
22



ཀུན་བཟང་ཐུགས་རྒྱུད།
ཐུགས་རྗེ་མི་འགགས་པ་རྒྱུན་འབྱུང་བཞི་ཡི་རོལ་པས། རྒྱུད་དུས་གསུམ་མི་ནུབ་
བསྟན་པའི་རྒྱལ་མཚན་གཏན་ལ་ཕབ་པར་དགོངས་ནས། ཐུགས་དཔལ་བེའུ་བརྒྱད་
ལྡན་གྱི་འཁྱིལ་ཁུག་གོ་ཕྱེས་ནས་བདེན་པའི་བཅུད་ཕྱུང་། མགུལ་མགྲིན་རིང་བུམ་པའི་
གསང་ནས་ཉེ་བར་དྲངས། ལྗགས་པད་མ་འབར་བའི་དབང་པོས་གོ་བརྡ་འབྱེད་དེ་
རབ་ཏུ་སློབ། འོད་དཀར་གྱི་ཚེམས་ཕྲེང་བཞི་བཅུ་རྩ་གཉིས་སྲུབས་ནས་གཏོན། འགྲོ་
བ་ཡོངས་ལ་ཚངས་པའི་གླིང་གྲགས་ཀྱི་སྒྲ་ཕྱུང་ནས་སྩལ་བར་མཛད་པ་ལ། རྩ་བའི་
ཞལ་ལྔ་ལས་ཀུན་བཟང་ནམ་མཁའི་རྒྱུད་རྣམས་གསུངས་ནས་སྟོན་པ་ཉིད་ཀྱི་ཐུགས་
ལ་སེམས་པར་མཛད་དོ། །དབུ་ཡི་གཙུག་རུམ་མཉམ་པ་ཁྱབ་བདལ་གྱི་ཞལ་ནས་ཡི་
གེ་འཁོར་ལོ་ཡེ་ཤེས་སྙིང་པོའི་རྒྱུད་གསུངས་ནས་སྟོན་པ་ཉིད་ཀྱིས་ཐུགས་ལ་སེམས་
པར་མཛད་དོ། །དེ་འོག་གི་ཞལ་རྫོགས་པ་མཉམ་གནས་ཀྱི་ཞལ་ནས། སྒྲིབ་པ་ཀུན་
སྦྱོང་པ་གཟུངས་ཀྱི་སྙིང་པོ་སྟོང་རྩ་གཅིག་གི་རྒྱུད་གསུངས་ནས་སྟོན་པ་གཤེན་རབ་
ཀྱིས་ཐུགས་སུ་སེམས་པར་མཛད་དོ། །དེ་འོག་སྤྲུལ་པ་ལས་རྫོགས་ཀྱི་ཞལ་ནས་མངོན་
པ་སྤྱི་གཅོད་ཀྱི་རྒྱུད་གསུངས་ནས་སྟོན་པ་གཤེན་རབ་ཀྱི་ཐུགས་སུ་སིམ་པར་མཛད་
དོ། །དེ་འོག་སྐུ་གསུམ་ཡོངས་རྫོགས་ཀྱི་ཞལ་དབུ་མ་ནས། སྒྲིབ་བྱང་གསལ་བའི་སྒྲོན་
མེའི་རྒྱུད་གསུངས་ནས་སྟོན་པ་གཤེན་རབ་ཀྱི་ཐུགས་སུ་སིམ་པར་མཛོད་དོ། །ཞལ་
གཡས་པ་ནས་རྩ་བ་ལྷ་སྒྲུབ་ཀྱི་རྒྱུད་གསུངས་ནས་སྟོན་པ་གཤེན་རབ་ཀྱིས་ཐུགས་སུ་
སིམ་པར་མཛད་དོ། །ཞལ་གཡོན་པ་ནས་ཚེ་སྒྲུབ་འཆི་མེད་བདུད་བཅོམ་གྱི་རྒྱུད་
གསུངས་ནས་སྟོན་པ་གཤེན་རབ་ཀྱི་ཐུགས་སུ་སིམ་པར་མཛད་དོ། །དེ་བཞིན་སྟོན་
པ་ཉིད་ལྷ་གཤེན་ཟུང་གཅིག་ཏུ་དབྱིངས་དང་ཡེ་ཤེས་འབྲེལ་པ་ཐུགས་ལ་ལྷང་གིས་
བོན་ནི་བསྟན་པར་མཛད་དོ། །དེ་ནས་སྟོན་པས་ཀྱང་བདེ་བར་གཤེགས་པ་དེ་རྣམས་
ལ་བཀའ་དྲིན་གཏང་རག་གི་མཆོད་པ་བཤམས་ནས་གསུངས་པ། ལྷོ་སྟོང་གསུམ་
23



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
རིན་ཆེན་ལྷའི་གཞལ་ཡས་ཁང་། དག་ཅིང་གཙང་མར་དད་པས་རབ་སྦྱར་ནས།
བསམ་པ་དག་པའི་གུས་པས་བཤམས་པ་ཡི། སྣ་ཚོགས་གཟུགས་མཛེས་ཅི་སྙེད་ཡོད་
པ་དག །དེ་སྙེད་སྣང་གསལ་དམ་པའི་སྒྲོན་མེ་འདི། སྲིད་པའི་ཉི་ཟླ་སྣང་བའི་སྒྲོན་
བཏག་སྟེ། མེ་ལོང་ཤེལ་སྒོང་འོད་ཀྱིས་གསལ་བཏབ་ནས། གསལ་བ་འོད་ཀྱི་མཆོད་
ཡོན་དཔག་ཏུ་མེད། གུས་པས་བཤམས་ཤིང་ཡིད་ཀྱིས་རབ་སྤྲུལ་ནས། བདེར་
གཤེགས་ཀུན་བཟང་དཀྱིལ་འཁོར་ལྷ་ལ་འབུལ། ཐུགས་རྗེས་བྱིན་གྱིས་རློབས་ལ་
བཞེས་སུ་གསོལ། བདག་དང་མཐའ་ཡས་སེམས་ཅན་ཐམས་ཅད་ཀྱི། བསོད་ནམས་
ཡེ་ཤེས་ཚོགས་གཉིས་རབ་རྫོགས་ནས། བདེ་བར་གཤེགས་པ་ནམ་མཁའི་རྒྱལ་པོའི་ལྷ།
ཐུགས་ཉིད་བོན་གྱི་སྐུ་རུ་རྫོགས་གྱུར་ཅིག །ཨོཾ་སྟོང་གསུམ་རིན་ཆེན་ལྷའི་གཞལ་ཡས་
ཁང་། དག་ཅིང་གཙང་མར་དད་པས་རབ་སྦྱར་ནས། བསམ་པ་དག་པའི་གུས་པས་
བཤམས་པ་ཡི། སྣ་ཚོགས་ཡོན་ཆབ་ཅི་སྙེད་ཡོད་པ་དག །དེ་སྙེད་དག་པའི་ཚན་ཆབ་
དམ་པ་འདི། བདུད་རྩི་ཆུ་དགུ་གཙང་མས་རྩལ་བསྐྱེད་སྟེ། དྲི་ལྡན་སྨན་དང་སྤོས་ཀྱི་
གསལ་བཏབ་ནས། བདུད་རྩི་ཚན་གྱི་མཆོད་ཡོན་དཔག་ཏུ་མེད། གུས་པས་བཤམས་
ཤིང་ཡིད་ཀྱིས་རབ་སྤྲུལ་ནས། བདེར་གཤེགས་ཀུན་བཟང་དཀྱིལ་འཁོར་ལྷ་ལ་འབུལ།
ཐུགས་རྗེས་བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་ཡས་སེམས་ཅན་
ཐམས་ཅད་ཀྱི། བསོད་ནམས་ཡེ་ཤེས་ཚོགས་གཉིས་རབ་རྫོགས་ནས། བདེ་བར་
གཤེགས་པ་ནམ་མཁའི་རྒྱལ་པོའི་ལྷ། ལོངས་སྤྱོད་རྫོགས་པའི་སྐུ་རུ་རྫོགས་གྱུར་ཅིག །
ཨོཾ་སྟོང་གསུམ་རིན་ཆེན་ལྷའི་གཞལ་ཡས་ཁང་། དག་ཅིང་གཙང་མར་དད་པས་རབ་
སྦྱར་ནས། བསམ་པ་དག་པའི་གུས་པས་བཤམས་པ་ཡི། སྣ་ཚོགས་བདུག་སྤོས་ཅི་
སྙེད་ཡོད་པ་དང་། དེ་སྙེད་ཞིམ་པའི་དྲི་མཆོད་དམ་པ་འདི། ག་པུར་ཐིམ་པའི་དྲི་
ཡིས་ཐེབ་བཏང་སྟེ། དྲི་ལྡན་སུམ་བརྒྱ་དྲུག་ཅུས་གསལ་བཏབ་ནས། དྲི་ཞིམ་སྤོས་ཀྱི་
24



A
ཀུན་བཟང་ཐུགས་རྒྱུད།
མཆོད་ཡོན་དཔག་ཏུ་མེད། གུས་པས་བཤམས་ཤིང་ཡིད་ཀྱིས་རབ་སྤྲུལ་ནས། བདེར་
གཤེགས་ཀུན་བཟང་དཀྱིལ་འཁོར་ལྷ་ལ་འབུལ། ཐུགས་རྗེས་བྱིན་གྱིས་རློབས་ལ་
བཞེས་སུ་གསོལ། བདག་དང་མཐའ་ཡས་སེམས་ཅན་ཐམས་ཅད་ཀྱི། བསོད་ནམས་
ཡེ་ཤེས་ཚོགས་གཉིས་རབ་རྫོགས་ནས། བདེ་བར་གཤེགས་པ་ནམ་མཁའི་རྒྱལ་པོའི་ལྷ།
ཅིར་ཡང་སྤྲུལ་པའི་སྐུ་རུ་སངས་རྒྱས་ཤོག །ཨོཾ་སྟོང་གསུམ་རིན་ཆེན་ལྷའི་གཞལ་ཡས་
ཁང་། དག་ཅིང་གཙང་མར་དད་པས་རབ་སྦྱར་ནས། བསམ་པ་དག་པའི་གུས་པས་
བཤམས་པ་ཡི། སྣ་ཚོགས་རོ་མཆོག་ཅི་སྙེད་ཡོད་པ་དག །དེ་སྙེད་དྲུག་ལྡན་ལྷ་སངས་
ཞལ་ཟས་འདི། འབྲུ་བཅུད་སྤྱན་གཟིགས་རོ་ཡི་བཅུད་རྩལ་ཏེ། རྩི་བཅུད་སྐུ་དཀར་
རོ་ཡིས་གསལ་བཏབ་ནས། རོ་མཆོག་བརྒྱད་ཀྱི་མཆོད་ཡོན་དཔག་ཏུ་མེད། གུས་
པས་བཤམས་ཤིང་ཡིད་ཀྱིས་རབ་སྤྲུལ་ནས། བདེར་གཤེགས་ཀུན་བཟང་དཀྱིལ་
འཁོར་ལྷ་ལ་འབུལ། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ། བདག་དང་
མཐའ་ཡས་སེམས་ཅན་ཐམས་ཅད་ཀྱི། བསོད་ནམས་ཡེ་ཤེས་ཚོགས་གཉིས་རབ་
རྫོགས་ནས། བདེ་བར་གཤེགས་པ་ནམ་མཁའི་རྒྱལ་པོའི་ལྷ། ངོ་བོ་ཉིད་ཀྱི་སྐུ་རུ་
སངས་རྒྱས་ཤོག །ཨོཾ་སྟོང་གསུམ་རིན་ཆེན་ལྷའི་གཞལ་ཡས་ཁང་། དག་ཅིང་གཙང་
མར་དད་པས་རབ་སྦྱར་ནས། བསམ་པ་དག་པའི་གུས་པས་བཤམས་པ་ཡི། སྣ་
ཚོགས་མཛེས་པའི་མེ་ཏོག་ཅི་སྙེད་དང་། དེ་སྙེད་མདངས་ཀྱི་མཆོད་པ་དམ་པ་འདི།
རི་ཐང་ཆུ་སྐྱེས་འབར་བའི་བཀྲག་གསལ་ཏེ། མདངས་ལྡན་མེ་ཏོག་སྣ་ཚོགས་མཛེས་
བཏབ་ནས། མདངས་ལྡན་མཛེས་སྡུག་མཆོད་ཡོན་དཔག་ཏུ་མེད། གུས་པས་
བཤམས་ཤིང་ཡིད་ཀྱིས་རབ་སྤྲུལ་ནས། བདེར་གཤེགས་ཀུན་བཟང་དཀྱིལ་འཁོར་ལྷ་
ལ་འབུལ། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ། བདག་དང་མཐའ་ཡས་
སེམས་ཅན་ཐམས་ཅད་ཀྱི། བསོད་ནམས་ཡེ་ཤེས་ཚོགས་གཉིས་རབ་རྫོགས་ནས།
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བདེ་བར་གཤེགས་པ་ནམ་མཁའི་རྒྱལ་པོའི་ལྷ། མངོན་པར་བྱང་ཆུབ་སྐུ་རུ་སངས་
རྒྱས་ཤོག །ཨོཾ་སྟོང་གསུམ་རིན་ཆེན་ལྷའི་གཞལ་ཡས་ཁང་། དག་ཅིང་གཙང་མར་
དད་པས་རབ་སྦྱར་ནས། བསམ་པ་དག་པའི་གུས་པས་བཤམས་པ་ཡི། གཞན་ཡང་
མཆོད་པའི་ཡོ་བྱད་དཔག་ཏུ་མེད། འབྲུ་མར་ཏིལ་མར་རྩི་མར་འོད་ཀྱི་སྒྲོན། སྟོང་
གསུམ་མུན་སེལ་གསལ་བའི་གཟུགས་ཀྱི་རིགས། སྒྲ་སྙན་དམ་པ་གཏང་རག་གླུ་
དབྱངས་དང་། རྔ་གཤང་དུང་གླིང་པི་ཝང་ཏམ་བུ་ར། ཅིང་དང་སྒྲ་སྙན་གོ་འབྱེད་
མཆོད་པའི་སྒྲ། རྒྱ་སྤོས་སྤང་སྤོས་བྲག་སྤོས་ཞིམ་པའི་དྲི། གླ་བ་ག་བུར་ཙན་དན་ཨ་
ཀ་རུའི། དྲི་གདའ་སྤོས་ཀྱི་མཆོད་པ་ཡེ་ཐིམ་རྫས། གཡའ་གངས་ཆུ་བོ་ཆུ་ཕྲན་རྒྱ་མཚོ་
དང་། མ་གྲོས་ལུ་མ་མཁའ་བབ་ཆར་པའི་ཆུ། ལོ་ཏོག་འབྲུ་བཅུད་བཏབ་སྨིན་འབྲས་
བུ་དང་། མ་རྨོས་འབྲུ་དང་དཀར་མངར་སྤྱན་གཟིགས་རྫས། ལྷ་སངས་བཤོས་དང་
སྣ་ཚོགས་རོ་ལྡན་པ། གདུགས་དང་རྒྱལ་མཚན་བ་དན་རྔ་གཡབ་དང་། ཕྱེ་མ་འཕུར་
མ་རི་ལུང་ཁྱབ་པའི་ཚོགས། སྣ་ཚོགས་ལྷབ་ལྷུབ་དར་ཟབ་མཛེས་པའི་རྒྱན། དྲོད་
གཤེར་རླན་དང་རི་ཐང་ཆུ་ལས་སྐྱེས། ཨུ་དུ་འབར་དང་ནམ་མཁའ་ལྡིང་བ་དང་།
མདངས་ལས་བསྐྱེད་པའི་མེ་ཏོག་སྣ་ཚོགས་དང་། མཉེན་ལྕུག་འཁྲིལ་ལྡེམ་ཁྲོ་བཞེད་
རྔམ་པ་དང་། གཡོ་དང་དགྱེས་འཛུམ་སྟབས་བཞིན་སྒེགས་པའི་འགྲོས། སྣ་ཚོགས་
རོལ་མོའི་བྱེ་བྲག་གར་སྟབས་བོན། རྒྱལ་པོ་བློན་པོ་བཙུན་མོ་རྟ་དང་གླང་། རིན་ཆེན་
འཁོར་ལོ་དམག་དཔོན་ནོར་བུ་བདུན། བཀྲ་ཤིས་རྫས་མཆོག་བརྒྱད་དང་རིན་པོ་ཆེ།
གསེར་དངུལ་བྱི་རུ་དུང་དང་མན་ཤེལ་ལྕགས། ཟངས་དང་སྦུར་ལེན་ཨརྱ་ཀེ་ཀེ་རུ།
བདེར་གཤེགས་མཆོད་པར་འོས་པ་དམ་པ་འདི། བདེར་གཤེགས་ཀུན་བཟང་དཀྱིལ་
འཁོར་ལྷ་ལ་འབུལ། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ། བདག་དང་
མཐའ་ཡས་སེམས་ཅན་ཐམས་ཅད་ཀྱི། བསོད་ནམས་ཡེ་ཤེས་ཚོགས་གཉིས་རབ་
26



ཀུན་བཟང་ཐུགས་རྒྱུད། །
རྫོགས་ནས། བདེ་བར་གཤེགས་པ་ནམ་མཁའི་རྒྱལ་པོའི་ལྷ། བདེར་གཤེགས་རྒྱལ་
བའི་སྐུ་དང་དབྱེར་མེད་ཤོག །ཞེས་གསུངས་ནས་རང་གཞན་ཐམས་ཅད་བདེ་བར་
གཤེགས་པའི་ཚོགས་ལ་མཆོད་པ་ཕུལ་ནས་བསོད་ནམས་ཡེ་ཤེས་ཀྱི་ཚོགས་གཉིས་
རྫོགས་པའི་ཆེད་དུ་འབུལ་བར་མཛོད། ཡང་འཁོར་རྣམས་ལ་ཀུན་བཟང་ནམ་མཁའི་
རྒྱལ་པོའི་ཞལ་མངོན་སུམ་དུ་ལྷག་པའི་དུས་འདིར། རྩེ་གཅིག་གི་རེ་དོགས་མེད་པའི་
སྨོན་ལམ་རེ་བཏབ་ནས་བསོད་ནམས་ཆེ་བ་ཡིན་པས། དེ་བས་ན་བདག་གིས་རེ་
དོགས་མེད་པའི་སྨོན་ལམ་འདི་ལྟར་བཏབ་པས་ཀུན་གྱིས་སྨོན་པར་གྱིས་ཤིག །ཅེས་
བཀའ་བསྩལ་ཏོ། །དེ་ནས་ཀུན་གྱི་སྟོན་པ་ཉིད་ཀྱི་རྗེས་སུ་འབྲེང་ནས་བདེ་བར་
གཤེགས་པ་ནམ་མཁའི་རྒྱལ་པོའི་ཚོགས་ལ་གསོལ་བའི་སྒོ་ནས་རེ་དོགས་མེད་པའི་
སྨོན་ལམ་རྒྱ་ཆེན་པོ་འདི་ཏམ་བུ་ར་དང་། རྒྱུད་མང་གི་སྒྲ་ལ་བརྟེན་ནས་གསུངས་པ།
ན་མོ་རྒྱལ་བ་རྒྱ་མཚོའི་ཞིང་ཁམས་རྒྱ་ཆེ་བ། ཇི་སྙེད་རྒྱ་མཚོ་བདེར་གཤེགས་འཁོར་
དང་བཅས། སྐྱེ་འགག་གནས་མེད་ཐུགས་རྗེ་ཆེན་པོ་ཡི། བདག་སོགས་འགྲོ་ལ་ཐུགས་
རྗེས་དགོངས་སུ་གསོལ། སྟོང་གསུམ་རིན་ཆེན་འཕྲུལ་ངག་དམ་པའི་གཏེར། འཇིག་
རྟེན་འདི་ནས་རྩེ་གཅིག་བསམ་པས་མོས། དེ་ཡང་དེ་བཞིན་སྤྱི་བཙན་ལག་བཅང་
སྤྱོད། བར་ཆོད་མེད་པར་ཡོངས་སུ་མཐར་ཕྱིན་ཤོག །ཕྱོགས་བཅུའི་སངས་རྒྱས་
ཐུགས་ཉིད་རབ་འཆག་པའི། ལེགས་པའི་དོན་ལ་མངོན་དུ་ཞུགས་གྱུར་ཏེ། འཆལ་
མེད་ཚུལ་ཁྲིམས་དོན་ལ་རབ་གནས་ནས། གཞོན་ནུ་དག་ལ་བསླབ་པ་རྫོགས་པར་
ཤོག །གང་ཞིག་གང་གི་སྐྱེ་བ་ཐམས་ཅད་དུ། སྨོན་ལམ་དབང་གིས་ཕ་རོལ་ཕྱིན་བཅུ་
སྤྱོད། གནས་ངན་གྲོགས་ངན་ལུས་ངན་ཡོངས་སྤངས་ནས། རྒྱལ་བ་ཁྱེད་ཀྱི་རྗེས་སུ་
བསླབ་པར་ཤོག །དེ་གྱུར་དམ་པའི་མཐུ་སྟོབས་མ་ལུས་ཀྱི། ཚེ་རབས་ཀུན་ཏུ་ཉོན་
མོངས་དགྲ་བཅོམ་ནས། སྐྱེ་བའི་ཕྲེང་བ་རྟག་ཏུ་དྲན་གྱུར་ཏེ། གཡུང་དྲུང་བོན་ལ་
27



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
རྒྱུན་ཏུ་གནས་པར་ཤོག །ཅི་ཙམ་སྣང་ཡང་ཞིང་ཁམས་ཐམས་ཅད་དུ། བསྟན་པའི་
སྙིང་པོ་འཕྲུལ་ངག་གཡུང་དྲུང་བོན། ཕན་བདེའི་དགོངས་སྤྱོད་རླབས་ཆེན་གཡོ་བ་
ཡི། བསྟན་པ་རིན་ཆེན་ཀུན་དུ་འཛིན་པར་ཤོག །མཁའ་མཉམ་འགྲོ་བ་སྲིད་དོ་ཅོག་
གི་དཔལ། དེ་དང་མཚུངས་མཉམས་གནས་སྣང་ཐམས་ཅད་དུ། འདུལ་བའི་ཐུ་བོ་
དམ་པ་བདག་གྱུར་ནས། འགྲོ་ཀུན་སྲིད་པའི་མཚོ་ལས་བསྒྲལ་བར་ཤོག །དུས་
གསུམ་མི་ནུབ་བསྟན་པའི་རྒྱལ་མཚན་ཆེ། བར་ཆད་བདུད་ཀྱི་འགལ་ཟླས་མི་ཚུགས་
ཤིང་། རྣམ་པར་རྒྱལ་བའི་མཛད་པ་རླབས་པོ་ཆེ། ཇི་སྲིད་འཛིན་ལ་ཉམས་པ་མེད་
པར་ཤོག །ཀུན་དུ་བཟང་པོས་རྗེས་སུ་བཟུང་གྱུར་ནས། བདག་གིས་ངང་གནས་
སེམས་པའི་སྤྱོད་པ་ཅན། བྱང་ཆུབ་དོན་ལ་མི་ཡེང་མཉམ་གནས་ནས། སྐྱོ་ངལ་མེད་
པའི་འགྲོ་ལ་བརྩེ་བར་ཤོག །ནམ་མཁའི་མཛོད་ཀྱི་བདེར་གཤེགས་མཆོད་པ་ཡི།
ཐུགས་རྗེའི་ཆར་གྱིས་ཡིད་བཞིན་དངོས་གྲུབ་དེས། སངས་རྒྱས་མཆོད་ཅིང་རིགས་
དྲུག་སྦྱིན་པ་ཡི། ཚོགས་གཉིས་རྒྱ་མཚོ་རྟག་ཏུ་སྤྱོད་པར་ཤོག །ཇི་སྲིད་བསྐལ་པ་དུ་
མ་རྒྱ་མཚོའི་བར། བསམ་ཡས་ཀུན་བཟང་རྒྱ་མཚོ་འཛིན་བྱེད་ཅིང་། མཁའ་མཉམ་
འགྲོ་བ་རྒྱ་མཚོ་འདུལ་བ་ཡི། བསྟན་པའི་རྒྱ་མཚོ་ཡོངས་སུ་འཆང་བར་ཤོག །བདག་
གི་སེམས་སྐྱེད་དག་པའི་སྨོན་ལམ་དང༌། བདེར་གཤེགས་རྣམས་ཀྱིས་ཐུགས་རྗེས་
ཡོངས་གྲུབ་ནས། གཞན་གྱིས་མངན་སེམས་བར་ཆད་མི་ཚུགས་ཤིང༌། རྐྱེན་དབང་
མེད་པར་ཡོངས་སུ་འགྲུབ་པར་ཤོག །ཀུན་ཏུ་བཟང་པོས་ཀུན་ནས་རབ་ཁྱབ་ལྟར།
ནམ་མཁའི་རྒྱལ་པོའི་དགོངས་པས་རབ་ཁྱབ་པས། བོན་རྣམས་ཐམས་ཅད་བོན་ཉིད་
དབྱིངས་ཀྱིས་ཁྱབ། འགྲོ་བ་ཐམས་ཅད་དགོངས་སྤྱོད་རླབས་གྲུབ་ཤོག །བདག་ཀྱང་
དགེའི་བསླབ་པར་རབ་ཞུགས་ཚེ། ལོག་སྤྱོད་ཉེས་པའི་དགྲ་ཡིས་མི་རྫི་ཞིང་། ཡང་
དག་དགེ་བའི་ཚོགས་ལམ་མཐར་ཕྱིན་ནས། འགྲོ་བ་མཛེས་པའི་དགེ་བ་མཐར་ཕྱིན་
28



ཀུན་བཟང་ཐུགས་རྒྱུད།
ཤོག །ཚོགས་གཉིས་རྒྱ་མཚོར་རྨད་འབྱུང་རབ་སྤྱོད་དེ། དབྱིངས་ཤེས་འབྲེལ་བའི་བློ་
གྲོས་སྤོབས་པ་ཡིས། རྟག་ཏུ་མི་ཕམ་རིན་ཆེན་གཏེར་སྦྱིན་པའི། ཡོན་ཏན་ཁྱེད་
འཕགས་རིན་ཆེན་རྙེད་པར་ཤོག །བདག་གི་འབྲེལ་ཐོབ་སེམས་ཅན་མཁའ་མཉམ་
རྣམས། བདག་དང་བདག་ལས་བོན་འཁོར་སྐོར་གྱུར་ཚེ། ཐམས་ཅད་འདུལ་བའི་
ཚོམ་བུར་གཙོ་འཁོར་གྱི། དུས་གསུམ་མི་ནུབ་བསྟན་པ་འཛིན་པར་ཤོག །ཚེ་རབས་
གང་ཡང་རྒྱལ་བའི་སྤྱོད་པ་བཞིན། རྟག་ཏུ་རབ་གནས་ཕྱོགས་ལས་རྣམ་རྒྱལ་ནས།
སྲིད་ཞིའི་འགྲོ་རྣམས་རྣམ་གྲོལ་ལམ་རྩལ་ནས། སྲིད་པ་འཁོར་བ་ཡོངས་སུ་བཀྲུག་
པར་ཤོག །བདག་ནི་ནམ་ཞིག་འབྲས་བུ་དེ་ཐོབ་ནས། མཐའ་ཡས་འགྲོ་རྣམས་ཡིག་
གེ་སྙིང་པོས་འདུལ། ཐམས་ཅད་ཀུན་བཟང་ངོ་བོ་མངོན་གྱུར་ཏེ། མ་ལུས་རྒྱལ་བ་
ཁྱོད་ལྟར་འགྲུབ་པར་ཤོག །བདག་ཀྱང་བདེར་གཤེགས་རྗེས་སུ་སྤྱོད་བྱེད་ཚེ། མི་སྙན་
བསྟན་པའི་བར་ཆད་མི་འབྱུང་ཞིང་། སྲིད་གསུམ་བསྟན་པའི་རྒྱལ་མཚན་ཆེན་པོ་ཡི།
སྙན་གྲགས་མཛེས་པས་ཡོངས་སུ་ཁྱབ་པར་ཤོག །བདག་གིས་སྨོན་ལམ་བཏབ་པ་
ཡོངས་འགྲུབ་ཤོག །བདག་ཀྱང་བདག་འབྲེལ་མཁའ་མཉམ་མ་ལུས་ཀྱིས། དེ་ཡང་དེ་
བཞིན་ཀུན་གྱི་ཡོངས་གྲུབ་ནས། སྨོན་པ་འདི་བཞིན་ཡོངས་སུ་མྱེས་པར་ཤོག །གལ་
ཏེ་ལས་ཀྱི་འཁོར་བའི་དབང་གྱུར་ཚེ། བདག་ནི་མཁའ་མཉམ་འདྲེན་པའི་དཔལ་གྱུར་
ནས། ཉི་མའི་འོད་ཟེར་སྙིང་པོ་བསྡུས་པ་བཞིན། ཇི་སྲིད་འགྲོ་བའི་དེད་དཔོན་ཆེན་
པོར་ཤོག །གང་ཞིག་ཞིང་ཁམས་གཞན་དག་ཐམས་ཅད་ན། མི་མཐུན་གྱུར་པའི་ལོག་
ལྟ་ཡོད་སྲིད་ཚེ། བདག་གིས་ཡོངས་སུ་འདུལ་བའི་ཞིང་གྱུར་ནས། རྗེས་བཞག་ཇི་
སྲིད་བསྐལ་པར་གནས་པ་ཤོག །དེ་ལྟར་དེ་བཞིན་སྨོན་ལམ་སྟོབས་ཆེན་པོས།
བདག་གཞན་མ་ལུས་ཚོགས་གཉིས་རབ་རྫོགས་ནས། འཁོར་ལོ་བསྒྱུར་བའི་རྒྱུན་
ཞུགས་སྐུ་ཐོབ་སྟེ། མཐའ་ཡས་སེམས་ཅན་ཐམས་ཅད་དྲང་པར་ཤོག །ཇི་སྲིད་སྲིད་
20



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
པ་འདི་ཉིད་མཉམ་གནས་པར། དེ་སྲིད་སྲིད་པའི་བོན་འདི་རབ་གནས་ནས། ཇི་
སྲིད་འཁོར་བ་འདི་ཉིད་མ་སྟོང་བར། དེ་སྲིད་འདྲེན་པའི་ཐུ་བོ་བདག་གྱུར་ཅིག །
གསོལ་ནས་བདེ་བར་གཤེགས་པ་ནམ་མཁའི་རྒྱལ་པོའི་ལྷ་ཚོགས་ཐམས་ཅད་ཀྱང་
འོག་མིན་སྟུག་པོ་བཀོད་པ། དུས་གསུམ་ནུབ་པ་མེད་པའི་ཞིང་ཁམས་སུ་གཤེགས་
པར་མཛད་དོ། །དེ་ནས་འཁོར་རབ་ཏུ་མང་པོ་ཞིག །སྟོན་པ་ཉིད་ཀྱི་ཐུགས་རྗེ་དང༌།
བདེར་གཤེགས་ནམ་མཁའི་རྒྱལ་པོའི་ཞལ་མཇལ་བའི་བྱིན་རླབས་དང་། བདེར་
གཤེགས་ལ་མཆོད་པ་ཕུལ་རེ་དོགས་མེད་པའི་སྨོན་ལམ་གྱི་ནུས་མཐུས། ཕུང་པོ་ལྷག་
མེད་དུ་མཁའ་ལ་གཞའ་རུ་ལྷག་ནས་སངས་རྒྱས་ཏེ་སོང་ངོ༌། །སླད་ན་ལུས་པ་རྣམས་
ཀྱིས་ནི། སྟོན་པ་ལ་སྐོར་བ་ནི་བྱས། ལྷ་ཕྱག་ནི་འཚལ། མཆོད་པ་ནི་ཕུལ་བར་བྱེད།
དེ་ནས་སྟོན་པ་ཉིད་ཀྱང་། ན་ནམ་སུམ་བརྩེགས་ཀྱི་གདན་ནི་བཏིང་། དར་དཀར་
མཛེས་པའི་ལྡིང་ཁང་ནི་ཕུབ། ཟ་འོག་ཁྱབ་པའི་བླ་བྲེ་ནི་བྲེས། དང་བ་སྤྲོ་བའི་ཡོ་བྱད་
ནི་བཤམས། གཟི་བརྗིད་འབར་བའི་མཚན་རྟགས་ནི་ཕྱུང་། ཀུན་ལ་འགྱེད་པའི་
མཁྱེན་བརྩེ་ནི་གསལ་བར་མཛད་ནས་བཞུགས་སོ། །དེ་ཡང་འཁོར་དུ་གཏོགས་པའི་
གཡུང་དྲུང་སེམས་དཔའ་ཆེན་པོ་མཚན་ལྡན་ཁྱེའུ་དང་ཐབས་ཅིག་ཏུ་བཞུགས་སོ། །
གཞན་ཡང་གཡུང་དྲུང་སེམས་དཔའ་གཉིས་བརྒྱ་ལྔ་བཅུ་དང་ཐབས་ཅིག་ཏུ་
བཞུགས་སོ། །གཞན་ཡང་གཡུང་དྲུང་སེམས་དཔའ་སེམས་ལྔ་སྟོང་ལྔ་བརྒྱ་དང་
ཐབས་ཅིག་ཏུ་བཞུགས་སོ། །གཞན་ཡང་གཡུང་དྲུང་སེམས་དཔའ་ཁྲི་དྲུག་སྟོང་དང་
ཐབས་ཅིག་ཏུ་བཞུགས་སོ། །ལྷ་ཡི་དབང་པོ་རྒྱལ་བྱིན་ལ་སོགས་ནམ་མཁའི་ལྷ་རྣམས་
དང་ཐབས་ཅིག་ཏུ་བཞུགས་སོ། །ཀླུ་ཡི་རྗེ་བོ་གཙུག་ན་རིན་ཆེན་ལ་སོགས་འོག་གི་ཀླུ་
རྣམས་དང་ཐབས་ཅིག་ཏུ་བཞུགས་སོ། །མི་ཡི་དབང་པོ་འདོད་པ་དགུ་འགྱུར་ལ་
སོགས་བར་གྱི་མི་རྣམས་དང་ཐབས་ཅིག་ཏུ་བཞུགས་སོ། །གཞན་ཡང་སྲིད་པ་གསུམ་
30



ཀུན་བཟང་ཐུགས་རྒྱུད། །
གྱི་རྗེ་བོ་དབང་པོ་ཆེ། སྟོབས་པོ་ཆེ། སྡེ་བོ་ཆེ། དམྱལ་བ་རིགས་དྲུག་ཡན་ཆད་དང་
ཐབས་ཅིག་ཏུ་བཞུགས་སོ། །དེ་ཡི་ཚེ་དེ་ཡི་དུས་ན་སངས་རྒྱས་སྟོན་པ་ཉིད་ཀྱི་དབུ་ཡི་
གཙུག་རུམ་མན་ཆད་དང་། ཞབས་ཀྱི་མཐིལ་རུམ་ཡན་ཆད་འོད་ཟེར་གྱི་ཕུང་པོ་བྱེ་
བ་ཕྲག་བརྒྱ་བཀྱེ་ཞིང་སྤྲོ་བའོ། །ཐུགས་རྗེ་དང་འོད་ཟེར་དེ་དག་གིས་འགྲོ་བ་སེམས་
ཅན་ཐམས་ཅད་ཀྱང་དག་པའི་སྣང་བས་ཡོངས་སུ་ཁྱབ་པར་གྱུར་རོ། །འོད་ཟེར་དེ་
དག་ཚུར་བསྡུས་ནས་སྟོན་པའི་ཐུགས་ལ་འོད་ཟེར་གྱི་སྙིང་པོ་ཐིག་ལེ་ཚོན་གང་བ་
གཅིག་ཏུ་གྱུར་ནས། ཁྱབ་བདལ་བདེ་ཆེན་སྤྲུལ་པའི་སེམས་ཅན་ཐམས་ཅད་ལ་
བྱམས་པ་དང༌། བརྩེ་བ་དང་། དགའ་བ་དང་། སྙིང་རྗེ་དང་། ལྡན་པའི་སེམས་
ཅན་གྱི་དོན་རྒྱ་ལག་ཕྱེད་པར་མཛད་དེ་བཞུགས་སོ། །དེའི་ཚེ་དེའི་དུས་ན། བློ་གསལ་
ལ་ཁོང་དགེ་བ། སྟོབས་ཆེ་ལ་ཤེས་རབ་རྒྱས་པ། དད་ཁ་ཆེ་ལ་གཏོང་སྙོམས་ཆུང་བ།
ལེ་ལོ་མེད་ཅིང་བརྩོན་འགྲུས་ལྡན་པ། གཏོང་ཕོད་ཆེ་ལ་སྦྱིན་པར་འབད་པ། ཆགས་
པ་བྲལ་ལ་སྲེད་ཆུང་བ། མོས་གུས་ཆེ་ལ་འགྱུར་ལྡོག་མེད་པ། བློ་མཐུ་མྱུར་ལ་བཟུང་
ཐུབ་པ། གཏོ་ཆེ་ལ་དཔྱད་རིང་བ། ངང་དག་ཅིང་རྒྱུད་དུལ་བ། དེ་ལྟ་བུའི་སྡེ་སྣོད་
ཀྱི་ལས་སུ་རུང་བ། མན་ངག་གི་སྣོད་དང་ལྡན་པ། དམ་ཚིག་གི་གཟུངས་དང་ལྡན་
པ། གཤེན་རབ་གཡུང་དྲུང་སེམས་དཔའ་སེམས་དཔའ་ཆེན་པོ། ཚངས་པ་གཙུག་
ཕུད་ཉིད་གདན་ལས་བཞེངས་ནས་སྟོན་པ་ལ་རིན་པོ་ཆེ་ཡི་རྒྱལ་མཚན་ལ་ཡིད་
བཞིན་དབྱིག་འབྱུང་གི་ཏོག་དང་ལྡན་པ་འོད་དུ་འཕྲོ་བ་ཞིག་ཕུལ་ནས། ན་བཟའ་བླ་
གོས་དམར་པོ་ཕྲག་པ་གཡས་སུ་གཟར་ནས། པུས་བཙུགས་ཐལ་མོ་སྦྱར་ནས།
གསོལ་པ། ཀྱེ་མ་སྟོན་པ་ཆེན་པོ་འགྲོ་བའི་དཔལ་དང་མགོན། དུས་གསུམ་ཡེ་ཤེས་
མཁྱེན་རྩེས་སྒྲིབ་མེད་མཁྱེན། སྟོང་གསུམ་འགྲོ་བའི་སྒྲོན་མེ་སྲིད་གསུམ་གཤེན།
གདུལ་བྱ་འགྲོ་བའི་མུན་ཚོགས་བཀྲད་མཛད་རྗེ། ཉིད་ནི་དབྱིངས་དང་ཡེ་ཤེས་
31



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལ་ངག
འབྲེལ་པས་ན། རྒྱལ་བ་རྣམས་ཀྱི་ཐུགས་རྗེས་ལྷག་པར་དགོངས། དགོངས་པའི་དོན་
རྣམས་དགོངས་པའི་ཀློང་ཡང་ནས། འདུ་འབྲལ་མེད་པར་ཟུང་གཅིག་འབྲེལ་བཞིན་
རྒྱུད། དབྱིངས་ནས་རྒྱུད་དེ་ཉིད་ཀྱི་ཐུགས་སུ་སིམ། བདག་ཅག་གཤེན་ཕྲན་ཕལ་པས་
མི་ངེས་ཕྱིར། བདེར་གཤེགས་དེ་ཡི་ངང་ཚུལ་དོན་དམ་རྣམས། ཐམས་ཅད་མཁྱེན་
པས་ཞིབ་པར་རྩལ་བར་འཚལ། བདག་སོགས་ཀུན་དུ་ཐུགས་རྗེས་རབ་ཟུངས་ཤིག །
ཞེས་ཞུས་སོ། །དེ་ལ་སྟོན་པས་བཀའ་སྩལ་པ། ཉོན་ཅིག་ཚངས་པ་གཙུག་ཕུད་ལ་
སོགས་འཁོར། བདག་གི་འཁོར་ལ་རྒྱ་ཆེ་གྲངས་མང་ཞིང༌། ཕྱི་ནང་གསང་བའི་སློབ་
མ་མང་ན་ཡང༌། རྒྱུན་ཞུགས་འབྲས་ཐོབ་ཤེས་རབ་བློ་གྲོས་ཅན། ཀུན་ལས་དཔག་
པའི་ཚངས་པ་གཙུག་ཕུད་ཅན། ཁྱོད་ནི་དོན་ལ་རོ་མྱོང་ཐབས་ལ་མཁས། རྒྱལ་བའི་
མཛད་སྤྱོད་དུས་དང་སྐབས་ལ་ཕྱེད། ཞུས་པའི་དོན་དེ་བདག་གི་ངེས་པར་བསྟན།
བདག་ནི་ལྷ་གཤེན་ཟུང་གཅིག་འབྲེལ་པས་ན། དབྱིངས་དང་ཡེ་ཤེས་དེ་བཞིན་ཐབས་
ཅིག་འབྲེལ། འགྲོ་བ་མ་ལུས་ཐབས་ཐུགས་དག་གིས་འདུལ། མ་འོངས་འགྲོ་བ་རྣམས་
ལ་དཔེ་བསྟན་ཕྱིར། མ་བཅོས་སྤྲོས་བྲལ་མི་འགྱུར་གཡུང་དྲུང་དབྱིངས། དུས་གསུམ་
མི་ནུབ་དགའ་ལྡན་ཞིང་ཁམས་ན། ཁྱབ་བདལ་བདེ་ཆེན་བོན་སྐུ་ཀུན་ཏུ་བཟང་།
ཐུགས་རྗེ་མ་འགག་རྫོགས་པའི་སྐུར་བཞེངས་ཚེ། ལྷ་ཆེན་ཡེ་སྲིད་དག་པ་ལྷ་ཡི་གནས།
འདུལ་བའི་སངས་རྒྱས་བཀའ་འཁོར་འཁོར་ལ་སོགས། བསམ་མི་ཁྱབ་པའི་བདེ་ཆེན་
ཞིང་ཁམས་སོ། །འཇིག་རྟེན་མཚན་མའི་བྱེ་བྲག་ཆ་ཙམ་ཡང་། མིང་ཡང་མ་གྲགས་
བཙལ་ཀྱང་མི་རྙེད་དོ། །བྱམས་པ་ཆེན་པོའི་ཡེ་བཞི་བདལ་པ་ལ། དུས་གསུམ་མི་
ནུབ་སངས་རྒྱས་ཞིང་ཁམས་དེར། ཞེ་སྡང་མཚན་མའི་བྱེ་བྲག་རྡུལ་ཙམ་ཡང་། མིང་
ཡང་མི་གྲགས་བཙལ་ཀྱང་མི་རྙེད་དོ། །སྦྱིན་པའི་གཏེར་ཆེན་གྲམ་པ་སྤུངས་པ་ལ།
དུས་གསུམ་མི་ནུབ་སངས་རྒྱས་ཞིང་ཁམས་དེར། འདོད་ཆགས་མཚན་མ་བྱེ་བྲག་
32



ཀུན་བཟང་ཐུགས་རྒྱུད།
རྡུལ་ཙམ་ཡང་། མིང་ཡང་མི་གྲགས་བཙལ་ཀྱང་མི་རྙེད་དོ། །ཞི་བ་ཆེན་པོའི་རི་བོའི་
བརྟན་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། དྲེག་པ་མཚན་མའི་བྱེ་
བྲག་རྡུལ་ཙམ་ཡང་། མིང་ཡང་མི་གྲགས་བཙལ་ཀྱང་མི་རྙེད་དོ། །ཡང་པ་ཆེན་པོའི་
ཞིང་ཁམས་བདལ་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། རུ་ངའི་
མཚན་མའི་བྱེ་བྲག་རྡུལ་ཙམ་ཡང་། མིང་ཡང་མི་གྲགས་བཙལ་ཀྱང་མི་རྙེད་དོ། །ཀུན་
སྙོམས་སྟོབས་ཀྱི་བྲག་རི་འབར་བ་ལ། དུས་གསུམ་མི་ནུབ་སངས་རྒྱས་ཞིང་ཁམས་
དེར། འཆལ་ཉམས་མཚན་མའི་བྱེ་བྲག་རྡུལ་ཙམ་ཡང་། མིང་ཡང་མི་གྲགས་བཙལ་
ཀྱང་མི་རྙེད་དོ། །བཟོད་ཐོབ་གཡོ་མེད་རི་གཡུང་བརྩེ་བ་ལ། དུས་གསུམ་མི་ནུབ་
སངས་རྒྱས་ཞིང་ཁམས་དེར། བྱུང་ཚོར་མཚན་མའི་བྱེ་བྲག་རྡུལ་ཙམ་ཡང་། མིང་
ཡང་མི་གྲགས་བཙལ་ཀྱང་མི་རྙེད་དོ། །མཐར་ཕྱིན་མཛེས་པའི་བྱ་རིགས་རྩེ་འཇོལ་
ལས། དུས་གསུམ་མི་ནུབ་སངས་རྒྱས་ཞིང་ཁམས་དེར། གཡེང་སྐྱོན་མཚན་མའི་བྱེ་
བྲག་རྡུལ་ཙམ་ཡང་། མིང་ཡང་མི་གྲགས་བཙལ་ཀྱང་མི་རྙེད་དོ། །བསམ་གཏན་
གཡོ་མེད་སྐུ་མཁར་བརྟན་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར།
འགྱུར་ལྡོགས་མཚན་མའི་བྱེ་བྲག་རྡུལ་ཙམ་ཡང་། མིང་ཡང་མི་གྲགས་བཙལ་ཀྱང་མི་
རྙེད་དོ། །སྟོབས་ཆེན་ཤུགས་ཀྱིས་རྔམས་ཆེན་བརྟན་པ་ལ། དུས་གསུམ་མི་ནུབ་
སངས་རྒྱས་ཞིང་ཁམས་དེར། མ་ནུས་མཚན་མའི་བྱེ་བྲག་རྡུལ་ཙམ་ཡང་། མིང་ཡང་
མི་གྲགས་བཙལ་ཀྱང་མི་རྙེད་དོ། །སྙིང་རྗེ་ཆེན་པོའི་བ་གམ་ལྟམ་པ་ལ། དུས་གསུམ་
མི་ནུབ་སངས་རྒྱས་ཞིང་ཁམས་དེར། བདག་ཕྱོགས་མཚན་མའི་བྱེ་བྲག་རྡུལ་ཙམ་
ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །སྨོན་ལམ་སྟོབས་ཀྱིས་མདའ་
ཡབ་འཕྱང་བ་ལ། དུས་གསུམ་མི་ནུབ་སངས་རྒྱས་ཞིང་ཁམས་འདིར། རེ་དོགས་
མཚན་མའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །
33



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཐབས་མཆོག་རྨོངས་མེད་སྒྲོན་ཁུང་དོད་པ་ལ། དུས་གསུམ་མི་ནུབ་སངས་རྒྱས་ཞིང་
ཁམས་དེར། མི་ཤེས་མཚན་མའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་
ཀྱང་མི་རྙེད་དོ། །ཤེས་རབ་ཡེ་ཤེས་ཏོག་འོད་ལྡན་པ་ལ། དུས་གསུམ་མི་ནུབ་སངས་
རྒྱས་ཞིང་ཁམས་དེར། འཁྲུལ་པ་མཚན་མའི་བྱེ་བྲག་རྡུལ་ཙམ་ཡང་། མིང་ཡང་མ་
གྲགས་བཙལ་ཀྱང་མི་རྙེད་དོ། །འབྱོར་ལྡན་སྤྲུལ་པའི་མཆོད་ཡོན་བཀྲིག་པ་ལ། དུས་
གསུམ་མི་ནུབ་སངས་རྒྱས་ཞིང་ཁམས་དེར། སེར་སྣ་མཚན་མའི་བྱེ་བྲག་རྡུལ་ཙམ་
ཡང་། མིང་ཀྱང་མ་གྲགས་བཙལ་ཀྱང་མི་རྙེད་དོ། །ཀུན་ཤེས་གྲོལ་བའི་དཔེ་ཆ་ཤར་
བ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། མི་ཤེས་རིག་རྩལ་བྱེ་བྲག་
རྡུལ་རྩམ་ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །ཀུན་ཀྱང་ཚད་མ་
གཉིས་དང་ལྡན་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། ཚུལ་མིན་
བླ་བརྡོལ་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །ཡེ་
ནས་སྣང་སྲིད་གནས་སུ་བསྐང་བ་ལ། དུས་གསུམ་མི་ནུབ་སངས་རྒྱས་ཞིང་ཁམས་
དེར། ཚད་མདའི་ར་ཆོད་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་
མི་རྙེད་དོ། །ཡེ་ཤེས་རང་གཟུགས་བདུད་རྩི་ལོངས་སྤྱོད་ལ། དུས་གསུམ་མི་ནུབ་
སངས་རྒྱས་ཞིང་ཁམས་དེར། ཉོན་མོངས་ཅང་ཆེན་བྱེ་བྲག་རྡུལ་ཙམ་ཡང་། མིང་
ཡང་མ་གྲགས་བཙལ་ཀྱང་མི་རྙེད་དོ། །ཡེ་སྲུང་ཆེན་པོའི་ཁྱིམ་སྤངས་ངེས་པ་ལ།
དུས་གསུམ་མི་ནུབ་སངས་རྒྱས་ཞིང་ཁམས་དེར། རྩ་ལག་ཉམས་འགལ་བྱེ་བྲག་རྡུལ་
ཙམ་ཡང༌། མིང་ཡང་མི་གྲགས་བཙལ་ཀྱང་མི་རྙེད་དོ། །གསང་སེམས་ཟུང་འཇུག་
དཀའ་ཐུབ་བྱས་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། གཉིས་
འཛིན་གོལ་བའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །
རྒྱུན་གནས་ཐུགས་རྗེས་ཆུ་བོ་གཡོ་བ་ལ། དུས་གསུམ་མི་ནུབ་སངས་རྒྱས་ཞིང་ཁམས་
34



ཀུན་བཟང་ཐུགས་རྒྱུད།
དེར། འགགས་པའི་འཁོར་ལོའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་
ཀྱང་མི་རྙེད་དོ། །ངོ་མཚར་ཕུན་ཚོགས་རྩི་ཏོག་བཀྲག་པ་ལ། དུས་གསུམ་མི་ནུབ་
སངས་རྒྱས་ཞིང་ཁམས་དེར། བུན་ལོང་གཡོ་བའི་བྱེ་བྲག་རྡུལ་ཙམ་ཡང་། མིང་ཡང་
མ་གྲགས་བཙལ་ཀྱང་མི་རྙེད་དོ། །རྨད་འབྱུང་རོ་བརྒྱའི་འབྲས་བུ་རྒྱས་པ་ལ། དུས་
གསུམ་མི་ནུབ་སངས་རྒྱས་ཞིང་ཁམས་དེར། ཉེས་པའི་སད་ཀྱི་བྱེ་བྲག་རྡུལ་ཙམ་ཡང་།
མིང་ཡང་མ་གྲགས་བཙལ་ཀྱང་མི་རྙེད་དོ། །དགོས་དགུའི་དཔག་བསམ་ལོ་འབྲས་
རྒྱས་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། ཇི་འདོད་ལོག་པའི་བྱེ་
བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །ཤུགས་འབྱུང་
མཁྱེན་རྩེ་ཉི་ཟླ་འབར་བ་ལ། དུས་གསུམ་མི་ནུབ་སངས་རྒྱས་ཞིང་ཁམས་འདིར།
གཉིས་འཁྲུལ་མུན་པའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་
རྙེད་དོ། །ཐུགས་རྗེ་གཡུ་ཡི་ན་བུན་དཀྲིགས་པ་ལ། དུས་གསུམ་མི་ནུབ་སངས་རྒྱས་
ཞིང་ཁམས་དེར། རྨོངས་པའི་ན་བུན་བྱེ་བྲག་རྡུལ་ཙམ་ཡང༌། མིང་ཡང་མ་གྲགས་
བཙལ་ཀྱང་མི་རྙེད་དོ། །བྱིན་རླབས་སྦྲང་ཆར་ཟེག་མ་གཡོ་བ་ལ། མིང་ཡང་མ་
གྲགས་བཙལ་ཀྱང་མི་རྙེད་དོ། །དུས་གསུམ་མི་ནུབ་སངས་རྒྱས་ཞིང་ཁམས་དེར།
སྐོམ་གདུང་ཚ་བའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་བཙལ་ཀྱང་མི་རྙེད་
དོ། །ཚངས་གྲགས་སྲིད་པའི་གཡུ་འབྲུག་ལྡིར་བ་ལ། དུས་གསུམ་མི་ནུབ་སངས་རྒྱས་
ཞིང་ཁམས་དེར། དིག་ལྐུགས་ཨོག་མའི་བྱེ་བྲག་རྡུལ་ཙམ་ཡང་། མིང་ཡང་མ་གྲགས་
བཙལ་ཀྱང་མི་རྙེད་དོ། །རང་འབྱུང་རྒྱན་ཤར་གཞའ་ཚོན་འབར་བ་ལ། དུས་གསུམ་
མི་ནུབ་སངས་རྒྱས་ཞིང་ཁམས་དེར། ཕྱོགས་ལྟུང་བཀགས་པའི་བྱེ་བྲག་རྡུལ་ཙམ་
ཡང་། མིང་ཡང་མ་གྲགས་བཙལ་ཀྱང་མི་རྙེད་དོ། །ཤར་གྲོལ་རྒྱ་ཡན་གྲོང་ཁྱེར་
བདལ་པ་ལ། དུས་གསུམ་མི་ནུབ་སངས་རྒྱས་ཞིང་ཁམས་དེར། བྱིང་རྨུག་གཡེང་
36



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བའི་བྱེ་བྲག་རྡུལ་ཙམ་ཡང༌། མིང་ཡང་མ་གྲགས་བཙལ་ཀྱང་མི་རྙེད་དོ། །རང་
འབྱུང་ལྷུན་གྲུབ་རོལ་པའི་གནས་མཆོག་ལ། དུས་གསུམ་མི་ནུབ་སངས་རྒྱས་ཞིང་
ཁམས་དེར། འབད་རྩོལ་སྤྲོས་པའི་བྱེ་བྲག་རྡུལ་ཙམ་ཡང༌། མིང་ཡང་མ་གྲགས་
བཙལ་ཀྱང་མི་རྙེད་དོ། །བོན་ཉིད་མཉམ་གནས་བདེ་ཆེན་གཞལ་ཡས་དབུས། མ་
ཆགས་རིན་ཆེན་ཁྲི་རྐང་འབར་བའི་གདན། དུག་ཚོགས་རབ་བཅོམ་རྨ་བྱས་གཏམ་
པའི་སྟེང༌། སྣ་ཚོགས་མཛེས་པའི་ཟ་འོག་བརྒྱད་བརྩེགས་ཀླུབ། དྲི་མེད་སྐྱོན་བྲལ་
པད་མ་འབུམ་ལོང་བཞད། ཐབས་ཤེས་སྲིད་པའི་སྒྲོན་མེ་འཆར་བའི་སྟེང་། རྒྱལ་བ་
རྣམས་ཀྱི་ཐུགས་རྗེ་ལས་གྲུབ་ཤིང༌། ནམ་མཁའ་ལྟ་བུའི་ཕྱོགས་རིས་མེད་པ་ཡི།
བདེར་གཤེགས་རྒྱ་མཚོའི་དབུས་སུ་རྒྱལ་པོ་ལྷ། ཐུགས་རྗེ་ཆེན་པོ་ནམ་མཁའི་རྒྱལ་པོ་
ཆེ། འཇིག་རྟེན་ཀུན་གྱི་དབང་ཕྱུག་དམ་པའི་ལྷ། རྒྱལ་བ་འདུས་པའི་རྒྱུ་བཅས་ངོ་བོ་
ནི། འཁོར་བ་ཀུན་བསྒྲལ་བདེར་གཤེགས་སངས་རྒྱས་བཞུགས། སྐུ་མདོག་དཀར་པོ་
ཁ་བ་དུང་ལྟར་དཀར། འཁོར་བ་ཡོངས་བསྒྲལ་ཉོན་མོངས་བྲལ་བའི་བརྡ་། ཞལ་ནི་
བཅུ་གཅིག་སྣ་ཚོགས་ཚུལ་དུ་འཆང་། དེ་བཞིན་དབྱིངས་ནས་སྣ་ཚོགས་སྤྲུལ་པའི་
བརྡ་། རྩ་བའི་ཞལ་ནི་དཀར་གསལ་དུང་གི་མདངས། བོན་ཉིད་དབྱིངས་ཀྱི་ངང་
ལས་སྤྲུལ་པའི་བརྡ་། གཡས་པ་སེར་པོ་དྲི་མེད་གསེར་འོད་འཕྲོ། འགག་མེད་རྫོགས་
སྐུའི་གང་ཡང་འདུལ་བའི་བརྡ་། གཡོན་པ་དམར་བ་ར་ཀ་ཟངས་ཀྱི་མདོག །སྤྲུལ་
པའི་སྐུ་ཡི་འགྲོ་དོན་མཛད་པའི་བརྡ་། གཡས་ལྟག་ལྗང་བ་གལ་པོ་གཡུ་ཡི་མདོག །
ངོ་བོ་ཉིད་ཀྱི་ཡོངས་ལ་སྙོམས་པའི་བརྡ་། གཡོན་ལྟག་སྔོན་པ་བཻཌཱུརྱ་ཡི་འོད། མངོན་
པར་བྱང་ཆུབ་དྲི་མ་མེད་པའི་བརྡ་། དེ་སྟེང་དབུ་རྒྱན་རྩ་ཞལ་དཀར་བ་ནི། རང་
བཞིན་དབྱིངས་ནས་ཐུགས་རྗེས་གཡོས་པའི་བརྡ་། གཡས་པ་སེར་བ་རྒྱས་པ་ཀློང་
གྲུབ་བརྡ་། གཡོན་པ་ལྗང་བ་མཁའ་ལས་ཁྱབ་པའི་བརྡ་། དེ་སྟེང་ཐོར་ཚུགས་ཤིན་
36



ཀུན་བཟང་ཐུགས་རྒྱུད། །
དུ་དམར་ལ་ཁྲོ། བོན་ཉིད་དབྱིངས་ཀྱི་ལས་ལ་གྲུབ་པའི་བརྡ་། དེ་སྟེང་འཕག་པའི་
ཞལ་ཡང་མཐོང་བ་ནི། ཅིར་ཡང་སྤྲུལ་པ་ངོ་བོ་ཉིད་སྐུའི་བརྡ་། དེ་སྟེང་མཉམ་པ་
ཁྱབ་བདལ་དམར་བ་ནི། བོན་སྐུ་བདེ་ཆེན་གཡོ་བ་མེད་པའི་བརྡ་། རྩ་ཕྱག་ཉི་ཤུས་
དང་པོ་ཐུགས་ཀ་ན། ཡིད་བཞིན་ནོར་བུ་ཐལ་སྦྱོར་འཆང་བ་ན། འགྲོ་བའི་ལས་ཉོན་
བག་ཆགས་འཕྲོག་པའི་བརྡ་། གཡས་བརྒྱད་དང་པོ་ཐབས་ཀྱི་ཟླ་བ་བསྣམས། དེ་
འོག་འཆི་མེད་བདུད་རྩིའི་བུམ་བཟང་བསྒྲེང་། དེ་འོག་མི་གཡེང་དོན་གྱི་ཤེལ་འཕྲེང་
འདྲེན། དེ་འོག་མི་ནུབ་བསྟན་པའི་རྒྱལ་མཚན་མཐོ། དེ་འོག་འཁོར་འདས་དབང་
སྒྱུར་འཁོར་ལོ་བསྐོར། དེ་འོག་འགྱུར་མེད་དོན་གྱི་གཡུང་དྲུང་འཆང་། དེ་འོག་འཕྲུལ་
ངག་བཀའ་ཡི་གླེགས་བམ་གདེང་། དེ་འོག་རིགས་ལྔ་རྫོགས་པའི་དབུ་རྒྱན་བཀྲམ།
གཡོན་གྱི་དང་པོ་ཤེས་རབ་ཉི་མ་གསལ། དེ་འོག་ཐུགས་རྗེ་འདྲེན་པའི་ཞགས་པ་
བསྣམས། དེ་འོག་བརྩེ་བ་ཆེན་པོའི་ལྕགས་ཀྱུ་རྐྱང་། དེ་འོག་འགྲོ་ཀུན་ཕན་བདེའི་རྔ་
ཡབ་འཕྱར། དེ་འོག་ཐབས་ཤེས་མདའ་གཞུ་བརྡ་ཐབས་སྟོན། དེ་འོག་ཆགས་མེད་
པད་མ་བཀྲག་གསལ་འབར། དེ་འོག་རྣམ་ཐར་སྒོ་བཞིའི་སྒྲོན་མེ་གསལ། དེ་འོག་
ཚུལ་ཁྲིམས་དྲི་ལྡན་སྤོས་ཕོར་གཏིབ། ཐ་མ་གཉིས་ནི་ས་གནོན་འགྲོ་བ་སྐྱོབས། དེ་
རྒྱབ་རྫོགས་པ་ཆེན་པོའི་ཕྱག་བཞི་བཅུ། འགྲོ་བ་འདྲེན་པའི་སྡིག་མཛུབ་བཞི་བཅུ་
གདེངས། དེ་རྒྱབ་སྤྲུལ་པའི་ཕྱག་སྟོང་འཁོར་ལོ་བསྒྱུར། མཐིལ་དུ་སྤྱན་སྟོང་འགྲོ་
འདྲེན་སངས་རྒྱས་སྟོང༌། འདུ་འབྲལ་མེད་པའི་ཚུལ་དུ་གནས་པའོ། །བཞེས་ཐབས་
དྲང་པོའི་འཁོར་འདས་བདེ་བ་སྩལ། ཞི་བའི་སྐུ་ལ་མཚན་དཔེ་གཟི་བརྗིད་འཕྲོ། །
ཚངས་པའི་ཚུལ་ལ་རིན་ཆེན་དུ་མས་བརྒྱན། དབུ་ལ་རིགས་ལྔ་རིན་ཆེན་ཟེའུ་སྲོག་
གསོལ། སྐུ་ལ་སྣ་ཚོགས་དར་གྱི་འཕུར་ཤམ་མཛེས། སྟོད་གཡོག་སྨད་ཤམས་དར་གྱི་
ཆུན་པོ་རིས། གསེར་ཤེལ་ཉི་ཟླ་འཚེར་བའི་སྙན་ཆ་བརྒྱན། རིན་ཆེན་མུ་མེན་དཔུང་
37



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དང་སོར་གདུབ་སྤྲས། རིན་ཆེན་ཕྲེང་བ་བརྒྱ་རྩའི་མགུལ་ཆུ་མཛེས། གཟི་འོད་མཚན་
དཔེ་འབར་བའི་ཉི་ཟེར་ཅན། དུས་གསུམ་ནུབ་པ་མེད་པའི་སངས་རྒྱས་སྟོང་། བོན་
ཉིད་དབྱིངས་ཀྱི་བདེར་གཤེགས་ངོ་བོ་འཆང་། དེ་བཞིན་རིགས་ཀྱི་སངས་རྒྱས་འཁོར་
བཅས་ཏེ། བདེར་གཤེགས་སྐར་འཚོགས་ལྟ་བུའི་སྤྱི་རྗེ་ཅིག །བདེར་གཤེགས་དེ་ཡི་
ཡོན་ཏན་བསམ་མི་ཁྱབ། བདེར་གཤེགས་དེ་ལ་བསྐོར་བའི་འཁོར་ཚོགས་ནི། བདེར་
གཤེགས་རྒྱལ་བ་རྒྱ་མཚོའི་ལྷ་ཚོགས་རྣམས། དབྱིངས་དང་ཡེ་ཤེས་ཟུང་དུ་འབྲེལ་པའི་
སྒོར། རྒྱལ་བའི་སྐུ་ལྔ་རོལ་པ་ལོངས་སྤྱོད་ཅན། བདེ་བར་གཤེགས་པ་གྲངས་མེད་
བསམ་མི་ཁྱབ། ཀུན་ཏུ་བཟང་པོ་ཡེ་ཤེས་དབྱིངས་ཀྱི་མཁའ། ཐུགས་རྗེ་བྱམས་མ་
ཤེས་རབ་རོལ་པའི་ཀློང༌། ནམ་མཁའི་ལྷ་མོ་བདེ་སྟོང་རོལ་པའི་ཡུམ། རྒྱལ་བ་ཡབ་
ཡུམ་དེ་ལས་མ་བྱུང་བའི། སེམས་ཅན་སངས་རྒྱས་ཡེ་ནས་མེད་མོད་ཀྱང་། ཡབ་ཡུམ་
རྗེ་བློན་ཚུལ་གྱིས་དབྱིངས་ཤེས་རོལ། དེ་བཞིན་རིགས་ལྔའི་སངས་རྒྱས་རྒྱ་མཚོ་དང་།
ཕྱོགས་བཅུའི་བདེར་གཤེགས་སངས་རྒྱས་བསམ་མི་ཁྱབ། འདས་དང་མ་བྱོན་ད་ལྟ་
བཞུགས་པ་ཡི། སངས་རྒྱས་ཁྲི་དང་བདུན་སྟོང་དག་གིས་བསྐོར། ཡོངས་རྫོགས་
དཀྱིལ་འཁོར་ཆེན་པོའི་ཞིང་ཁམས་སྐོར། ཐབས་ཆེན་དེ་ཉིད་དགྱེས་པའི་ཤེས་རབ་
ཡུམ། བདེར་གཤེགས་དེ་ཡི་གཡས་ཕྱོགས་པད་མའི་གདན། ཡུམ་ཆེན་ཐུགས་རྗེ་ཤེས་
རབ་བྱམས་མ་ནི། ལྷ་མོའི་རང་བཞིན་རབ་མཛེས་སྒེགས་ཤིང་བཞེངས། དཀར་
གསལ་མཛེས་པ་ཆུ་ཤེལ་ཟླ་བའི་མདངས། དབུ་ལ་རིན་ཆེན་མཛེས་པའི་ཐོར་ཚུགས་
ཅན། དབུ་སྐྲ་གཡུ་ལོ་ཐོད་མཐིང་གཡས་སུ་འཁྱིལ། དབུ་རྒྱན་སྙན་ཆ་མགུལ་ཆུ་དོ་
ཤལ་དང༌། ཕྱག་གདུབ་ཞབས་གདུབ་རིན་ཆེན་ཆུན་པོ་རིས། གཞའ་ཚོན་འོད་ཀྱི་
སྟོད་གཡོག་སྨད་ཤམ་བརྒྱན། གཡས་པས་ཐུགས་རྗེ་འོད་ཀྱི་བུམ་བཟང་བསྣམས།
གཡོན་པས་སྣང་སྲིད་གསལ་བའི་མེ་ལོང་བསྐོར། དུས་གསུམ་སངས་རྒྱས་ཐམས་ཅད་
38



ཀུན་བཟང་ཐུགས་རྒྱུད།
བསྐྱེད་པའི་ཡུམ། བདེར་གཤེགས་དེ་ཡི་གཡོན་ཕྱོགས་པད་མའི་གདན། ཡུམ་ཆེན་
ནམ་མཁའི་ལྷ་མོ་གསལ་བྱེད་མ། ལྷ་མོའི་རང་བཞིན་རབ་མཛེས་སྒེགས་ཤིང་
བཞེངས། སྔོན་མོ་བཻཌཱུརྱ་མཐིང་གི་སྙིང་པོ་གསལ། དབུ་ལ་རིན་ཆེན་མཛེས་པའི་ཐོར་
ཚུགས་ཅན། དབུ་སྐྲ་གཡུ་ལོ་ཐོན་མཐིང་གཡས་སུ་འཁྱིལ། དབུ་རྒྱན་སྙན་ཆ་མགུལ་
ཆུ་དོ་ཤལ་དང་། ཕྱག་གདུབ་ཞབས་གདུབ་རིན་ཆེན་ཆེན་པོ་རིས། གཞའ་ཚོན་འོད་
ཀྱི་སྟོད་གཡོག་སྨད་ཤམ་བརྒྱན། གཡས་པས་བཀྲ་གསལ་མཛེས་པའི་ཧ་ལོ་འབར།
གཡོན་པས་སྐྱོན་བྲལ་དྲི་མེད་ཤེལ་ཕྲེང་འདྲེན། སེམས་དཔའ་བདེར་གཤེགས་ཐམས་
ཅད་སྐྱེད་པའི་ཡུམ། དེ་ལྟར་དེ་བཞིན་སྲས་བཅས་སངས་རྒྱས་ཡུམ། ཉན་ཐོས་
འཕགས་པ་དགྲ་བཅོམ་བསམ་མི་ཁྱབ། འོག་མིན་དེ་ཡི་ཤར་ཕྱོགས་ཞིང་ཁམས་ཆེ།
གསལ་བ་རང་འབྱུང་རོལ་པའི་སངས་རྒྱས་ནི། གཡུང་དྲུང་བཀོད་པའི་ཞིང་ཁམས་
འབྱམས་ཡས་དབུས། གཡུང་དྲུང་པད་མ་མཛེས་པའི་གདན་སྟེང་དུ། བདེར་
གཤེགས་རྒྱལ་བ་མི་འགྱུར་གཡུང་དྲུང་ནི། སྐུ་མདོག་དཀར་པོ་ཞལ་གཅིག་ཕྱག་བཞི་
པ། གཡས་ཀྱི་དང་པོ་མི་འགྱུར་གཡུང་དྲུང་བསྣམས། གཡོན་གྱི་དང་པོར་རིན་ཆེན་
ཕྲེང་བ་འདྲེན། འོག་མ་གཉིས་ཀྱི་བུམ་བཟང་ཧོས་རུ་བསིལ། སྟོད་གཡོག་སྨད་ཤམ་
ལོངས་སྤྱོད་རྫོགས་པའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི། སྲ་
བརྟན་བསྐྱེད་མ་ས་ཡི་ལྷ་མོ་སྟེ། སྐུ་མདོག་དཀར་པོ་དར་དང་རིན་ཆེན་བརྒྱན། ཕྱག་
མཚན་ཕྱག་ན་བུམ་པ་མེ་ཏོག་བསྣམས། རྒྱལ་བ་ཡབ་ཡུམ་དེ་ཡི་བཀའ་འཁོར་ནི།
གཡུང་དྲུང་རིགས་ལ་སྤྲུལ་པ་བསམ་མི་ཁྱབ། འོག་མིན་དེ་ཡི་བྱང་ཕྱོགས་ཞིང་ཁམས་
ཆེ། དགེ་ལྷ་གར་ཕྱུག་རོལ་པའི་སངས་རྒྱས་ནི། འཁོར་ལོ་རྫོགས་པའི་ཞིང་ཁམས་
འབྱམས་ཡས་དབུས། འཁོར་ལོ་པད་མ་མཛེས་པའི་གདན་སྟེང་དུ། བདེར་གཤེགས་
རྒྱལ་བ་དབང་སྒྱུར་ཐོག་མེད་ནི། སྐུ་མདོག་ལྗང་ཁུ་ཞལ་གཅིག་ཕྱག་བཞི་པ། གཡས་
39



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཀྱི་དང་པོ་དབང་སྒྱུར་འཁོར་ལོ་འཆང་། གཡོན་གྱི་དང་པོ་ཐབས་ཆེན་མདའ་མོ་
བསྣམས། འོག་མ་གཉིས་ན་གྷ་ཏུ་ཞགས་པ་བསྣམས། སྟོད་གཡོག་སྨད་ཤམ་ལོངས་
སྤྱོད་རྫོགས་པའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི། བདེ་འཕེལ་
བསྐྱེད་མ་རླུང་གི་ལྷ་མོ་སྟེ། སྐུ་མདོག་ལྗང་མོ་དར་དང་རིན་ཆེན་བརྒྱན། ཕྱག་མཚན་
ཕྱག་ན་ལྕགས་ཀྱུ་མེ་ཏོག་བསྣམས། རྒྱལ་བ་ཡབ་ཡུམ་དེའི་བཀའ་འཁོར་ནི། འཁོར་
ལོ་རིགས་ལ་སྤྲུལ་པ་བསམ་མི་ཁྱབ། འོག་མིན་དེ་ཡི་ནུབ་ཕྱོགས་ཞིང་ཁམས་ཆེ། བྱེ་
བྲག་དངོས་མེད་རོལ་པའི་སངས་རྒྱས་ནི། པད་མ་བཀོད་པའི་ཞིང་ཁམས་འབྱམས་
ཡས་དབུས། པད་མ་མེ་ཏོག་མཛེས་པའི་གདན་སྟེང་དུ། བདེར་གཤེགས་རྒྱལ་བ་
ཆགས་བྲལ་དོན་ལྡན་ནི། སྐུ་མདོག་དམར་པོ་ཞལ་གཅིག་ཕྱག་བཞི་པ། གཡས་ཀྱི་
དང་པོས་མཛེས་པའི་པད་མ་བསྣམས། གཡོན་གྱི་དང་པོས་འདོད་འབྱུང་རིན་ཆེན་
བསྣམས། འོག་མ་གཉིས་ཀྱིས་རྒྱལ་མཚན་མཉམ་བཞག་མཛད། སྟོད་གཡོག་སྨད་
ཤམ་ལོངས་སྤྱོད་རྫོགས་པའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི།
ཚད་མེད་བསྐྱེད་མ་ཚངས་སྟང་མེ་ཡི་ཡུམ། སྐུ་མདོག་དམར་མོ་དར་དང་རིན་ཆེན་
བརྒྱན། ཕྱག་མཚན་ཕྱག་ན་རིན་ཆེན་མེ་ཏོག་བསྣམས། རྒྱལ་བ་ཡབ་ཡུམ་དེ་ཡི་
བཀའ་འཁོར་ནི། པད་མ་རིགས་ལས་སྤྲུལ་པ་བསམ་མི་ཁྱབ། འོག་མིན་དེ་ཡི་ལྷོ་
ཕྱོགས་ཞིང་ཁམས་ཆེ། དགའ་བ་དོན་གྲུབ་རོལ་པའི་སངས་རྒྱས་ནི། རིན་ཆེན་བཀོད་
པའི་ཞིང་ཁམས་འབྱམས་ཡས་དབུས། རིན་ཆེན་པད་མ་མཛེས་པའི་གདན་སྟེང་དུ།
བདེར་གཤེགས་རྒྱལ་བ་སྦྱིན་པ་མཐར་ཕྱིན་ནི། སྐུ་མདོག་སྔོན་པོ་ཞལ་གཅིག་ཕྱག་
བཞི་པ། གཡས་ཀྱི་དང་པོས་རིན་ཆེན་ནོར་བུ་དང་། གཡོན་གྱི་དང་པོས་ཤེས་རབ་
གླེགས་བམ་བསྣམས། འོག་མ་གཉིས་ཀྱིས་ཞགས་པ་ལྕགས་ཀྱུ་བསྣམས། སྟོད་གཡོག་
སྨད་ཤམ་ལོངས་སྤྱོད་རྫོགས་པའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི།
40



ཀུན་བཟང་ཐུགས་རྒྱུད།
ཀུན་གསོ་བསྐྱེད་མ་ཆུ་ཡི་ལྷ་མོ་སྟེ། སྐུ་མདོག་སྔོན་པོ་དར་དང་རིན་ཆེན་བརྒྱན། ཕྱག་
མཚན་ཕྱག་ན་རིན་ཆེན་མེ་ཏོག་བསྣམས། རྒྱལ་བ་ཡབ་ཡུམ་དེའི་བཀའ་འཁོར་ནི།
རིན་ཆེན་རིགས་ལ་སྤྲུལ་པ་བསམ་མི་ཁྱབ། དེ་བཞིན་མི་འགགས་གསུང་གི་ངོ་བོའི་
ཚུལ། བདེ་བར་གཤེགས་པ་རིགས་ལྔ་སངས་རྒྱས་སོ། །དེ་ནས་ཕྱོགས་བཅུའི་སངས་
རྒྱས་ཐམས་ཅད་ནི། གཉིས་མེད་སྤྲུལ་སྐུའི་ཚུལ་གྱིས་འགྲོ་བ་འདྲེན། སྟེང་ཕྱོགས་
འཐུག་པོ་བཀོད་པའི་གཞལ་ཡས་ན། དུས་གསུམ་སངས་རྒྱས་ཀུན་སྣང་ཁྱབ་པ་ནི།
སྐུ་མདོག་དཀར་པོ་ཞལ་གཅིག་ཕྱག་གཉིས་པ། གཡས་པས་རྒྱལ་མཚན་གཡོན་པས་
མཉམ་པར་བཞག །སྟོད་གཡོག་སྨད་ཤམ་ལོངས་སྤྱོད་རྫོགས་སྐུའི་ཚུལ། དེ་དང་
གཉིས་མེད་མཉམ་པའི་ཡུམ་ཆེན་ནི། ནམ་མཁའི་དབྱིངས་གསལ་དཀར་མོ་ལོངས་
སྤྱོད་རྫོགས། ཕྱག་མཚན་ཕྱག་ན་མེ་ལོང་བུམ་བཟང་བསྣམས། སྟོབས་ལྡན་གླང་ཆེན་
བསྣོལ་བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་ཡི་བཀའ་འཁོར་ནི། བོན་ཉིད་
དབྱིངས་ཀྱི་རྒྱལ་བ་བསམ་མི་ཁྱབ། ཤར་ཕྱོགས་ངོ་མཚར་བཀོད་པའི་གཞལ་ཡས་ན།
དུས་གསུམ་སངས་རྒྱས་མི་འགྱུར་སྙིང་པོ་ནི། སྐུ་མདོག་སེར་པོ་ཞལ་གཅིག་ཕྱག་
གཉིས་པ། གཡས་པས་གཤང་ཆེན་གཡོན་པས་མཉམ་པར་བཞག །སྟོད་གཡོག་སྨད་
ཤམ་ལོངས་སྤྱོད་རྫོགས་པའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི།
བདེ་ལྡན་དབྱིངས་ཕྱུག་སེར་མོ་ལོངས་སྤྱོད་རྫོགས། ཕྱག་མཚན་ཕྱག་ན་མེ་ལོང་བུམ་
བཟང་བསྣམས། ཚུལ་ལྡན་ཤང་ཤང་བསྣོལ་བའི་ཁྲི་ལ་བཞུགས། སངས་རྒྱས་ཡབ་
ཡུམ་དེ་ཡི་བཀའ་འཁོར་ནི། ཐུགས་ཀྱི་རིགས་ཀྱི་རྒྱལ་བ་བསམ་མི་ཁྱབ། བྱང་ཤར་
བདེ་ལྡན་བཀོད་པའི་གཞལ་ཡས་ན། དུས་གསུམ་སངས་རྒྱས་རྟོག་མེད་སྙིང་པོ་ནི།
སྐུ་མདོག་དཀར་ལྗང་ཞལ་གཅིག་ཕྱག་གཉིས་པ། གཡས་པས་ཆག་ཤིང་གཡོན་པས་
མཉམ་པར་བཞག །སྟོད་གཡོག་སྨད་ཤམ་ལོངས་སྤྱོད་རྫོགས་པའི་ཚུལ། དེ་དང་
ཆ
4



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གཉིས་མེད་མཉམ་པའི་ཡུམ་ཆེན་ནི། རྟོག་མེད་བྱམས་མ་དཀར་ལྗང་ལོངས་སྤྱོད་
རྫོགས། ཕྱག་མཚན་ཕྱག་ན་མེ་ལོང་བུམ་བཟང་བསྣམས། དག་གདན་ངང་པ་བསྣོལ་
བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་ཡི་བཀའ་འཁོར་ནི། རྒྱས་པ་རིགས་ཀྱི་
རྒྱལ་བ་བསམ་མི་ཁྱབ། བྱང་ཕྱོགས་དབང་བསྒྱུར་བཀོད་པའི་ཞིང་ཁམས་ན། དུས་
གསུམ་སངས་རྒྱས་ཐུགས་ཀྱི་སྙིང་པོ་ནི། སྐུ་མདོག་ལྗང་ཁུ་ཞལ་གཅིག་ཕྱག་གཉིས་པ།
གཡས་པས་འཁོར་ལོ་གཡོན་པས་མཉམ་པར་བཞག །སྟོད་གཡོག་སྨད་ཤམ་ལོངས་
སྤྱོད་རྫོགས་སྐུའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི། ནམ་མཁའི་
དབྱིངས་ཕྱུག་ལྗང་མོ་ལོངས་སྤྱོད་རྫོགས། ཕྱག་མཚན་ཕྱག་ན་མེ་ལོང་བུམ་བཟང་
བསྣམས། ཤུགས་ཆེན་རྟ་མཆོག་བསྣོལ་བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་
ཡི་བཀའ་འཁོར་ནི། ཡོན་ཏན་རིགས་ཀྱི་རྒྱལ་བ་བསམ་མི་ཁྱབ། བྱང་ནུབ་བདེ་བ་
བཀོད་པའི་གཞལ་ཡས་ན། དུས་གསུམ་སངས་རྒྱས་དཔལ་ལྡན་སྙིང་པོ་ནི། སྐུ་
མདོག་དམར་ལྗང་ཞལ་གཅིག་ཕྱག་གཉིས་པ། གཡས་པས་རལ་ཀྱུ་གཡོན་པས་
མཉམ་པར་བཞག །སྟོད་གཡོག་སྨད་ཤམ་ལོངས་སྤྱོད་རྫོགས་སྐུའི་ཚུལ། དེ་དང་
གཉིས་མེད་མཉམ་པའི་ཡུམ་ཆེན་ནི། བདེ་རྒྱས་བྱམས་མ་དམར་ལྗང་ལོངས་སྤྱོད་
རྫོགས། ཕྱག་མཚན་ཕྱག་ན་མེ་ལོང་བུམ་བཟང་བསྣམས། འདོད་འཇོ་བ་མོ་བསྣོལ་
བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་ཡི་བཀའ་འཁོར་ནི། དབང་གི་རིགས་
ཀྱི་རྒྱལ་བ་བསམ་མི་ཁྱབ། ནུབ་ཕྱོགས་རབ་མཛེས་བཀོད་བའི་གཞལ་ཡས་ན། དུས་
གསུམ་སངས་རྒྱས་ཆགས་མེད་སྙིང་པོ་ནི། སྐུ་མདོག་དམར་པོ་ཞལ་གཅིག་ཕྱག་
གཉིས་པ། གཡས་པས་མེ་ཏོག་གཡོན་པས་མཉམ་པར་བཞག །སྟོད་གཡོག་སྨད་
ཤམ་ལོངས་སྤྱོད་རྫོགས་སྐུའི་ཚུལ། དེ་དང་གཉིས་མེད་མཉམ་པའི་ཡུམ་ཆེན་ནི། དྲི་
མེད་འོད་འཕྲོ་དམར་མོ་ལོངས་སྤྱོད་རྫོགས། ཕྱག་མཚན་ཕྱག་ན་མེ་ལོང་བུམ་བཟང་



ཀུན་བཟང་ཐུགས་རྒྱུད།
བསྣམས། རླབས་ཆེན་ཁྱུང་ཆེན་བསྣོལ་བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་
ཡི་བཀའ་འཁོར་ནི། གསུང་གི་རིགས་ཀྱི་རྒྱལ་བ་བསམ་མི་ཁྱབ། ལྷོ་ནུབ་ཡེ་ཤེས་
བཀོད་པའི་གཞལ་ཡས་ན། དུས་གསུམ་སངས་རྒྱས་བདེ་ཆེན་སྙིང་པོ་ནི། སྐུ་མདོག་
སྨུག་པོ་ཞལ་གཅིག་ཕྱག་གཉིས་པ། གཡས་པས་རྔ་གཡབ་གཡོན་པས་མཉམ་པར་
བཞག །སྟོད་གཡོག་སྨད་ཤམ་ལོངས་སྤྱོད་རྫོགས་སྐུའི་ཚུལ། དེ་དང་གཉིས་མེད་
མཉམ་པའི་ཡུམ་ཆེན་ནི། རིག་བྱེད་འབར་མ་སྨུག་མོ་ལོངས་སྤྱོད་རྫོགས། ཕྱག་མཚན་
ཕྱག་ན་མེ་ལོང་བུམ་བཟང་བསྣམས། གསེར་ཉ་སེར་པོ་བསྣོལ་བའི་ཁྲི་ལ་བཞུགས།
སངས་རྒྱས་ཡབ་ཡུམ་དེའི་བཀའ་འཁོར་ནི། ལས་ཀྱི་རིགས་ཀྱི་རྒྱལ་བ་བསམ་མི་ཁྱབ།
ལྷོ་ཕྱོགས་དཔལ་ལྡན་བཀོད་པའི་གཞལ་ཡས་ནས། དུས་གསུམ་སངས་རྒྱས་གཏེར་
འཛིན་སྙིང་པོ་ནི། སྐུ་མདོག་སྔོན་པོ་ཞལ་གཅིག་ཕྱག་གཉིས་པ། གཡས་པས་རིན་
ཆེན་གཡོན་པས་མཉམ་པར་བཞག །སྟོད་གཡོག་སྨད་ཤམ་ལོངས་སྤྱོད་རྫོགས་སྐུའི་
ཚུལ། དེ་དང་གཉིས་མེད་མཉམ་པའི་ཡབ་ཡུམ་ཆེན་ནི། རིག་བྱེད་འབར་མ་སྔོན་མོ་
ལོངས་སྤྱོད་རྫོགས། ཕྱག་མཚན་ཕྱག་ན་མེ་ལོང་བུམ་བཟང་བསྣམས། སྒྲ་རྒྱལ་གཡུ་
འབྲུག་བསྣོལ་བའི་ཁྲི་ལ་བཞུགས། སངས་རྒྱས་ཡབ་ཡུམ་དེ་ཡི་བཀའ་འཁོར་ནི།
འཕྲིན་ལས་རིགས་ཀྱི་རྒྱལ་བ་བསམ་མི་ཁྱབ། ལྷོ་ཤར་རྨད་འབྱུང་བཀོད་པའི་གཞལ་
ཡས་ན། དུས་གསུམ་སངས་རྒྱས་ཀུན་བསྙོམ་སྙིང་པོ་ནི། སྐུ་མདོག་སེར་སྐྱ་ཞལ་
གཅིག་ཕྱག་གཉིས་པ། གཡས་པས་རུ་མཚོན་གཡོན་པས་མཉམ་པར་བཞག །སྟོད་
གཡོག་སྨད་ཤམ་ལོངས་སྤྱོད་རྫོགས་སྐུའི་ཚུལ། དེ་དང་གཉིས་མེད་མཉམ་པའི་ཡུམ་
ཆེན་ནི། དབྱིངས་ཕྱུག་མཛེས་མ་སེར་ལྗང་ལོངས་སྤྱོད་རྫོགས། ཕྱག་མཚན་ཕྱག་ན་མེ་
ལོང་བུམ་བཟང་བསྣམས། རྩལ་ཆེན་སེང་གེ་བསྣོལ་བའི་ཁྲི་ལ་བཞུགས། སངས་རྒྱས་
ཡབ་ཡུམ་དེའི་བཀའ་འཁོར་ནི། ཞི་བ་རིགས་ཀྱི་རྒྱལ་བ་བསམ་མི་ཁྱབ། འོག་ཕྱོགས་
43



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དབང་ཆེན་བཀོད་པའི་གཞལ་ཡས་ན། དུས་གསུམ་སངས་རྒྱས་ས་ཡི་སྙིང་པོ་ནི། སྐུ་
མདོག་སེར་པོ་ཞལ་གཅིག་ཕྱག་གཉིས་པ། གཡས་པས་འཁོར་ལོ་གཡོན་པས་མཉམ་
པར་བཞག །སྟོད་གཡོག་སྨད་ཤམ་ལོངས་སྤྱོད་རྫོགས་སྐུའི་ཚུལ། དེ་དང་གཉིས་མེད་
མཉམ་པའི་ཡུམ་ཆེན་ནི། ས་ཡི་ལྷ་མོ་སེར་མོ་ལོངས་སྤྱོད་རྫོགས། ཕྱག་མཚན་ཕྱག་ན་
མེ་ལོང་བུམ་བཟང་བསྣམས། བསེ་ཡི་ཕག་མོ་བསྣོལ་བའི་ཁྲི་ལ་བཞུགས། སངས་
རྒྱས་ཡབ་ཡུམ་དེ་ཡི་བཀའ་འཁོར་ནི། རྒྱུ་རྐྱེན་ལྷུན་གྲུབ་རྒྱལ་བ་བསམ་མི་ཁྱབ། དེ་
ལྟར་ཕྱོགས་བཅུའི་སངས་རྒྱས་སྲས་ཡུམ་བཅས། ཞིང་ཁམས་འགྲོ་བ་གང་ལ་གང་
འདུལ་ཚུལ། རང་འབྱུང་སྤྲུལ་སྐུའི་ཚུལ་དུ་འགྲོ་བ་འདྲེན། དེ་ནས་སངས་རྒྱས་ཁྲི་
དང་བདུན་སྟོང་ནི། འདས་དང་མ་འོངས་ད་ལྟ་དུས་གསུམ་སྟེ། དུས་གསུམ་དེ་ལ་
སངས་རྒྱས་དེ་རྣམས་ཀྱི། རྒྱལ་བའི་བསྟན་པ་རིན་ཆེན་མི་ནུབ་ཅིང་། ཐབས་དང་
ཐུགས་རྗེས་འགྲོ་བ་རབ་ཏུ་འདུལ། བསྐལ་པ་རེ་ལ་སངས་རྒྱས་སྟོང་རེ་བྱོན། སྔ་
རབས་འདས་པའི་སངས་རྒྱས་བདུན་སྟོང་དང་། ད་ལྟ་བཞུགས་པའི་སངས་རྒྱས་
སྟོང་ཕྲག་དང་། མ་འོངས་སླད་ཀྱི་སངས་རྒྱས་སྟོང་ཕྲག་དང༌། རྒྱུན་དུ་ཞུགས་པའི་
དགྲ་བཅོམ་བདེར་གཤེགས་ནི། མཉམ་པར་གནས་པའི་ཏིང་འཛིན་ངང་གནས་པ།
ཁྲི་དང་གཅིག་སྟོང་དག་ཏུ་བཞུགས་པས་བསྐོར། སྔོན་རབས་ཚེ་ལོ་འབུམ་གྱི་དུས་
ཚོད་ལ། བསྐལ་པ་བཟང་པོ་རྫོགས་ལྡན་བྱ་བའི་དུས། དཔག་ཏུ་མེད་པའི་སངས་
རྒྱས་སྟོང་ཕྲག་བྱོན། མ་བཅོས་སྤྲོས་བྲལ་ཁྱབ་བདལ་ཀློང་ཆེན་ན། མི་གནས་མྱ་ངན་
འདས་པའི་ཚུལ་དུ་བཞུགས། དེ་འོག་ཚེ་ལོ་བརྒྱད་ཁྲིའི་དུས་ཚོད་ལ། བསྐལ་པ་
བཟང་པོ་སྡོམ་ལྡན་བྱ་བའི་དུས། འགྲོ་བ་འདྲེན་པའི་སངས་རྒྱས་སྟོང་ཕྲག་བྱོན།
ཐབས་མཁས་ཐུགས་རྗེ་ལྡན་པའི་ངང་ཚུལ་གྱིས། འགྲོ་བ་ཀུན་ཀ་འདྲེན་པའི་ཚུལ་དུ་
བཞུགས། དེ་བཞིན་ཚེ་ལོ་སྟོང་བར་བསྐལ་པ་བདུན། སངས་རྒྱས་བདུན་སྟོང་སྔ་
44



ཀུན་བཟང་ཐུགས་རྒྱུད། །
རབས་འདས་པའོ། །ད་ལྟ་ཚེ་ལོ་བརྒྱ་པའི་དུས་ཚོད་ལ། བསྐལ་པ་བཟང་པོ་མུ་རྒྱུང་
བསྐལ་པ་འདིར། བསྐལ་པ་བཟང་པོའི་སངས་རྒྱས་སྟོང་ཕྲག་བྱོན། གདུལ་བྱ་མ་
འགག་སྣ་ཚོགས་ཐུགས་རྗེས་འདུལ། ཉིས་སྟོང་འདི་ནི་ད་ལྟ་བཞུགས་པའོ། །སླད་
ཀྱང་ཚེ་ལོ་བཅུ་ནས་ཡར་འཕེལ་དུས། བསྐལ་ཆེན་སྐལ་བཟང་རེ་དང་གྲུ་ཁུག་རེ།
སངས་རྒྱས་བརྒྱད་སྟོང་དག་གིས་འགྲོ་བ་འདུལ། མ་འོངས་སངས་རྒྱས་རྣམས་ཀྱིས་
བསྐྱེད་པའོ། །དེ་བཞིན་སངས་རྒྱས་ཁྲི་དང་བརྒྱད་སྟོང་ཡང༌། བཞུགས་ནི་མ་བཅོས་
སྤྲོས་བྲལ་ཀློང་ན་བཞུགས། ཐོག་མཐའ་མེད་པར་རང་བཞིན་མཁའ་ལ་བསྐྱོད།
འགྱུར་མེད་གཡུང་དྲུང་དབྱིངས་ནས་མི་གཡོ་ཡང་། ཐུགས་རྗེ་རོལ་པའི་འགྲོ་དྲུག་
བཅིང་བཀྲོལ་སླད། དུས་གསུམ་མི་ནུབ་བསྟན་པའི་རྒྱལ་མཚན་འཛིན། དེ་བཞིན་
བདག་ཀྱང་དབྱིངས་ཤེས་འབྲེལ་པས་ན། གཞན་ཡང་ཐར་པའི་ལམ་ལ་བཀོད་པའི་
དོན། དབྱིངས་ནས་ཀུན་དུ་བཟང་པོའི་ཐུགས་བཅུད་དེ། ཤེས་རབ་རོལ་པའི་རྩལ་
གྱིས་བདག་ལ་བརྒྱུད། ཕྱི་རྒྱུད་སྤྲུལ་སྐུའི་སྲུང་ཁྲིམས་རྣམ་པར་དག །ནང་རྒྱུད་
རྫོགས་སྐུའི་མདོ་རྒྱུད་རྣམ་པར་དག །གསང་རྒྱུད་བོན་སྐུའི་དགོངས་གསང་བླ་ན་
མེད། བླ་ན་མེད་པའི་རྒྱལ་མཚོ་གཏིང་བཅད་དཀའ། རྫོགས་པའི་སངས་རྒྱས་ཐུགས་
བཅུད་མདོ་སྡེ་འདི། མདོ་རྒྱུད་ཡོངས་ཀྱི་སྙིང་པོ་མཆོག་ཏུ་གནས། ཀུན་དུ་བཟང་པོ་
ནམ་མཁའི་རྒྱལ་པོ་ལ། རིགས་ལྔ་ཕྱོགས་བཅུའི་བསྐལ་སྟོང་སངས་རྒྱས་བཅས། ཀུན་
གྱི་ནང་ནས་མཆོག་གྱུར་དམ་པའི་ཕུལ། མི་ནུབ་རྒྱལ་མཚན་ནམ་མཁའི་རྒྱལ་པོ་ཆེར།
འཁོར་བ་ཀུན་བསྒྲལ་དམ་པའི་མདོ་རྒྱུད་འདི། ཀུན་ལས་ཁྱད་འཕགས་ཡིད་བཞིན་
དབང་གི་རྒྱལ། དབུས་ཕྱོགས་བདེར་གཤེགས་སྟོང་གི་དཀྱིལ་འཁོར་ནི། ལྔ་ལྡན་ཚོམ་
བུའི་གསས་མཁར་ལྔ་བཞུགས་པའི། དང་པོ་ཀུན་བཟང་ནམ་མཁའི་རྒྱལ་པོ་ཡི།
ཐུགས་ལས་འོད་ཟེར་རྣམ་ལྔ་འཕྲོས་པ་ལ། དབུས་ཕྱོགས་དུས་གསུམ་མི་ནུབ་ཞིང་
45



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཁམས་ན། འོད་ཟེར་སེར་པོ་གསེར་འོད་མདངས་ལྡན་ལ། ཀུན་དབྱིངས་ཡབ་དང་
ཐབས་ཀྱི་དཀྱིལ་འཁོར་ལ། ཀུན་སྣང་ཡུམ་དང་ཤེས་རབ་དཀྱིལ་འཁོར་དང་། ཀུན་
བཟང་སྲས་དང་རིག་པའི་དཀྱིལ་འཁོར་ཤར། ཤར་ཕྱོགས་གཡུང་དྲུང་བཀོད་པའི་
ཞིང་ཁམས་ན། འོད་ཟེར་དཀར་པོ་དུང་འོད་མདངས་ལྡན་ལ། འཕན་ཡུལ་འདོན་
མཆོད་གཉིས་ཀྱི་དཀྱིལ་འཁོར་ཤར། བྱང་ཕྱོགས་འཁོར་ལོ་རྫོགས་པའི་ཞིང་ཁམས་ན།
འོད་ཟེར་ལྗང་ཁུ་གཡུ་འོད་མདངས་ལྡན་ལས། དཔྱད་རྒྱུད་བདུད་རྩི་གསོ་བའི་
དཀྱིལ་འཁོར་ཤར། ནུབ་ཕྱོགས་པད་མ་མཛེས་པའི་ཞིང་ཁམས་ན། འོད་ཟེར་དམར་
པོ་ཟངས་འོད་མདངས་ལྡན་ལས། དཔལ་བསྐྱེད་འཇིག་རྟེན་སྤ་བཀང་མོད་སྡེ་ཤར།
ལྷོ་ཕྱོགས་རིན་ཆེན་མཛེས་པའི་ཞིང་ཁམས་ན། འོད་ཟེར་སྔོན་པོ་མཐིང་འོད་མདངས་
ལྡན་ལ། རིགས་ལྔ་གཟུངས་ཀྱི་མདོ་ཡི་རིགས་རྣམས་ཤར། དེ་དག་རྣམས་ཀྱི་ཡང་
བཅུད་ཟབ་མོའི་བོན། ཀུན་དུ་བཟང་པོ་ནམ་མཁའི་རྒྱལ་པོའི་ལྷ། ཐུགས་རྗེ་ཆེན་པོ་
འཁོར་བ་ཀུན་བསྒྲལ་ལ། ཡན་ལག་ཉིང་ལག་བོན་ལ་བསམ་མི་ཁྱབ། གོ་རིམ་མ་
ལུས་མ་ནོར་འཆང་བར་མཛོད། སྒྲིབ་སྦྱོང་ཚོགས་རྫོགས་ཐར་ལམ་ཐོབ་པར་གྱུར།
ཅེས་བཀའ་བསྩལ་བར་མཛད་དོ། །ཡང་ཚངས་པ་གཙུག་ཕུད་ཀྱིས་ཞུས་པས།
ཐམས་ཅད་ཀུན་མཁྱེན་པའི་དུས་གསུམ་སྟོན་པ་ལགས། ཀུན་བཟང་ནམ་མཁའི་རྒྱལ་
པོའི་དཀྱིལ་འཁོར་གྱི། འཁོར་བ་ཀུན་བསྒྲལ་རྒྱུད་ཀྱི་རྒྱལ་པོ་ཡི། ཞིང་ཁམས་རྒྱུད་ཀྱི་
བྱེ་བྲག་གསུང་ན་ཡང་། ཡན་ལག་ཉིང་ལག་བསམ་གྱིས་མི་ཁྱབ་ཀྱང་། གོ་རིམ་དབྱེ་
བ་ཞིབ་པར་མ་ཐོས་ནས། བདག་ཅག་མ་འོངས་གཤེན་པོ་ཐམས་ཅད་ཀྱི། ནོར་
འཁྲུལ་ལྷག་ཆད་སྐྱོན་དུ་འགྲོ་ལགས་པའི། སངས་རྒྱས་ཉིད་ཀྱི་ཐུགས་ཉིད་བདེན་པའི་
བཅུད། དབྱེ་བ་ཞིབ་པར་བདག་ལ་གསུང་དུ་གསོལ། བདག་ཅག་འདོན་མཆོད་རྒྱུན་
དུ་མོས་པས་ན། རྒྱལ་བ་ཉིད་ཀྱིས་ཐུགས་རྗེས་འཛིན་མཛད་གསོལ། ཞེས་ཞུས་བ་
A6



ཀུན་བཟང་ཐུགས་རྒྱུད། །
གསོལ་བས། དེ་ལ་སྟོན་པས་བཀའ་སྩལ་པ། ཉོན་ཅིག་ཚངས་པ་གཙུག་ཕུད་ལས་
སོགས་འཁོར། འདུས་པའི་འཁོར་རྣམས་མ་ཡེང་རབ་ཏུ་ཉོན། ཚོགས་བསགས་སྒྲིབ་
སྦྱོང་འཕྲུལ་ངག་བདེན་པའི་བོན། རྒྱལ་བའི་མཛད་པ་རྒྱ་ཆེ་གྲངས་མང་ཡང་།
མཐར་ཕྱིན་རྒྱལ་བའི་མཛད་པ་རྒྱ་ཆེ་བའི། བོན་གྱི་སྙིང་ཁུ་བདེ་གཤེགས་ཐུགས་ཀྱི་
བཅུད། ཕྱི་ནང་གསང་བའི་ནང་ནས་ཡང་ཟབ་མདོ། འབུམ་གྱི་སྙིང་པོ་འཕན་ཡུལ་
ལུང་གི་མདོ། དེ་བཞིན་གཤེགས་པ་ནམ་མཁའི་རྒྱལ་པོའི། རྩ་བའི་ཞལ་ནས་གསུངས་
པའི་རྒྱུད་ཀྱི་མཆོག །མངོན་པར་བྱང་ཆུབ་ཞལ་ལྔ་གསུང་པ་ཡི། ཐུགས་རྗེ་ཆེན་པོ་རྩ་
བའི་སྙིང་པོའི་རྒྱུད། ལྷག་ཆད་ནོར་འཁྲུལ་མེད་པའི་རྒྱུད་དུ་བསྟན། ལྷག་ཆད་ནོར་
བའི་སྐྱོན་གྱིས་སྦག་པ་ཡི། གོ་རིམ་ཚད་མའི་དགེ་སྤྱོད་བོན་སྒྲུབས་ཀྱང་། དུས་ཚོད་མ་
ཟིན་ཞིང་གི་སོ་ནམ་འདྲ། ཅི་ལྟར་འབད་ཀྱང་མྱུ་གུ་མི་སྨིན་ལྟར། ལུང་འགལ་ལོག་
པའི་བོན་སྒོ་གང་སྤྱོད་ཀྱང་། མཐར་ཐུག་སངས་རྒྱས་འབྲས་བུ་ག་ལ་ཐོབ། ཚོགས་
བསགས་སྒྲིབ་སྦྱོང་བོན་ལ་རྣམ་གསུམ་ནི། ཕྱི་ནང་གསང་གསུམ་བོན་གྱི་སྤྱི་ཁོག་སྟེ།
ཕྱི་རྒྱུད་རྒྱུ་ཡི་ཐེག་པ་བྱ་བ་ལ། ཡར་མཆོད་མར་སྦྱིན་སྒྲིབ་སྦྱོང་ཚོགས་རྫོགས་དོན།
ནང་རྒྱུད་གསང་བ་སྔགས་ཀྱི་ཐེག་པ་ལ། བསྙེན་སྒྲུབ་ལས་སྦྱོར་སྒྲིབ་སྦྱོང་ཚོགས་
རྫོགས་དོན། གསང་རྒྱུད་བླ་ན་མེད་པའི་ཐེག་པ་ལ། དྲང་དོན་ངེས་དོན་སྒྲིབ་བྱང་
ཚོགས་རྫོགས་དོན། ཚོགས་བསགས་དོན་ལ་རྣམ་པ་གཉིས་ཡིན་ཏེ། རྒྱུ་ལས་བསྐྲུན་
པའི་བསོད་ནམས་ཚོགས་ཆེན་དང་། འབྲས་བུ་ལས་གྲུབ་ཡེ་ཤེས་ཚོགས་ཆེན་གཉིས།
རྒྱུ་ཡི་ཚོགས་ཆེན་རབ་ཏུ་བརྩོན་པའི་སྒོར། ཕྱི་ནང་གསང་བ་ཡར་མཆོད་མར་སྦྱིན་
ཐབས། རྒྱུ་ཡི་མཚན་མས་བསྐྲུན་པའི་ཡོན་ཏན་གྱིས། སྦྱིན་པའི་ཚོགས་རྫོགས་བསོད་
ནམས་འབྲས་བུ་ཐོབ། ཡེ་ཤེས་ཚོགས་ཆེན་བྱང་ཆུབ་སེམས་བསྐྱེད་དེ། ཚད་མེད་རྒྱུན་
བཞི་སྒོ་རུ་རབ་ཏུ་འཇུག །ཡེ་ཤེས་དག་ལ་བསྐྲུན་པའི་ཡོན་ཏན་དེས། བྱང་ཆུབ་
47



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
མཆོག་གཉིས་འབྲས་བུའི་ཚོགས་རྫོགས་སོ། །ཚོགས་བསགས་དེ་གཉིས་སྒོ་ནས་བསྟན་
པ་ཡིན། སྒྲིབ་པ་སྦྱངས་བའི་དོན་ལ་གཉིས་ཡིན་ཏེ། ཉོན་མོངས་སྒྲིབ་དང་ཤེས་བྱའི་
སྒྲིབ་པ་གཉིས། ཉོན་མོངས་སྒྲིབ་པ་བསམ་སྦྱོར་དག་པས་སྦྱོང་། ཤེས་བྱའི་སྒྲིབ་པ་ཡེ་
ཤེས་དོན་གྱི་སྦྱོང༌། ཚོགས་བསགས་སྒྲིབ་སྦྱོང་ཐབས་ལ་བསམ་མི་ཁྱབ། དང་པོ་
ཚོགས་བསགས་ཐབས་ལ་འཇུག་པ་སྟེ། ཕྱི་རྒྱུད་རྒྱུ་ཡི་ཐེག་པ་བོན་གྱི་གཞི། ཡར་
མཆོད་མར་སྦྱིན་ཐབས་ལ་རབ་ཏུ་ཟབ། དང་པོ་བདེར་གཤེགས་མཆོད་པས་མཉེས་
པར་དགོས། བདེ་བར་གཤེགས་པ་མཆོད་པས་མ་མཉེས་ན། སངས་རྒྱས་རྣམས་ཀྱིས་
ཐུགས་དམ་མི་བསྐང་ངོ༌། །བདེ་བར་གཤེགས་པ་མཚན་མའི་རྫས་ལ་མི་འཕང་སྟེ།
རང་གཞན་ཚོགས་བསགས་ཐབས་ཐུགས་མ་འགགས་སྒོར། རྒྱུ་ཡི་དོན་ལ་འབྲས་བུ་
ཞོར་སྒྲུབ་སླད། བདེར་གཤེགས་མཆོད་པའི་ཡོ་བྱད་རབ་ཏུ་བསགས། དང་པོ་བདེ་
བར་གཤེགས་པའི་མཆོད་རྫས་ནི། སྟོང་གསུམ་རིན་ཆེན་ལྷ་ཡི་གཞལ་ཡས་ཁང་།
བདེར་གཤེགས་མཆོད་པའི་ལོངས་སྤྱོད་ག་ལ་འཚལ། ལེགས་ཉེས་སྐྱིད་སྡུག་ཉིད་ཀྱི་
རང་བཞིན་ལ། སྤང་དང་བླང་བའི་མཚན་ཉིད་མེད་ན་ཡང༌། དཔོན་གསས་གཤེན་
པོ་ཡོན་བདག་རྣམ་གསུམ་གྱིས། བསམ་སྦྱོར་གང་ཡང་དག་པའི་སྒོ་རུ་འཇུག །གང་
ནས་དཔོན་གསས་དགོངས་པ་བླ་ན་མེད། བར་ན་གཤེན་པོ་སེམས་བསྐྱེད་རྣམ་པར་
དག །འོག་ན་ཡོན་བདག་གུས་པ་བཞི་དང་ལྡན། དེ་ལྟར་ལས་རིམ་ཆོག་ཁྲིག་རྒྱུད་
འབྱོར་པས། གོ་རིམ་ནོར་འཁྲུལ་སྐྱོན་དང་བྲལ་བར་འདོད། དེ་དག་རྩ་བའི་རྒྱུད་
ལས་བསྟན་པ་རེ། ཀུན་ཏུ་བཟང་པོ་ཞལ་ནི་བཅུ་གཅིག་སྟེ། བཅུ་གཅིག་ཞལ་ནས་
རྒྱུད་སྡེ་བཅུ་གཅིག་གསུངས། ཡན་ལག་རྒྱུད་ལ་རྣམ་པ་ལྔ་ཡིན་ཏེ། འགགས་མེད་
རྫོགས་པའི་ཞལ་ནས་གསུང་པ་ཡི། སྒྲིབ་པ་ཀུན་སྦྱངས་གཟུངས་ཀྱི་རྒྱུད་དུ་གསུངས།
འདས་དང་མ་བྱོན་བདེ་བར་གཤེགས་པ་དང་། མདོར་ན་ཀུན་དུ་བཟང་པོ་མན་ཆད་
48



ཀུན་བཟང་ཐུགས་རྒྱུད།
དང་། ས་བཅུའི་སེམས་དཔའ་ཆེན་པོ་ཡན་ཆད་དུ། ཐུགས་ཀྱི་གསང་གཟུངས་ཟབ་
མོའི་རྒྱུད་དུ་གསུངས། སྤྲུལ་པ་ལས་རྫོགས་ཞལ་ནས་གསུང་པ་ཡི། མངོན་པ་སྤྱི་
གཅོད་ལྟ་བའི་རྒྱུན་དུ་གསུངས། ལྟ་སྤྱོད་གཅིག་ཏུ་འདུས་པའི་སྤོང་སྒྱུར་ལམ། དགེ་
སྤྱོད་ཁྲིམས་ལ་ཞུགས་པའི་རྒྱུད་དུ་གསུངས། སྐུ་གསུང་ཡོངས་རྫོགས་དབུ་མའི་ཞལ་
ནས་ནི། སྒྲིབ་པ་རབ་སྦྱངས་གསལ་བའི་སྒྲོན་མེ་གསུངས། འཁོར་བ་འཁྲུལ་པར་
འབྱམས་པའི་སྒྲིབ་པ་རྣམས། གཅིག་ཆར་དག་བྱེད་གསང་བའི་སྒྲུབ་པ་གསུངས།
གཡས་ཕྱོགས་ཞལ་ནས་གསུང་པའི་རྒྱུད་སྡེ་ནི། རྩ་བའི་ལྷ་བསྒྲུབ་འདུས་པའི་རྒྱུད་དུ་
གསུངས། བདེར་གཤེགས་རྒྱལ་བ་སྲས་བཅས་འདུས་སོ་གཅིག །རྒྱུན་དུས་སྙིང་པོ་
གཅིག་འཆང་སྒྲུབ་པ་གསུངས། གཡོན་ཕྱོགས་ཞལ་ནས་གསུངས་པའི་རྒྱུད་སྡེ་ནི།
འཆི་མེད་བདུད་བཅོམས་ཚེ་ཡི་སྒྲུབ་པ་གསུངས། སྐྱེ་འགྲོ་གློ་བུར་རྐྱེན་གྱི་རང་བཞིན་
ལ། བྱང་ཆུབ་སྒྲུབ་པའི་དལ་ཁོམ་ཚེ་སྒྲུབ་གསུངས། དེ་ལྟར་ཡན་ལག་རྒྱུད་སྡེ་རྣམ་ལྔ་
ཡིན། ཞིབ་ཏུ་དབྱེས་ན་ལྔ་ལྔར་ཉེར་ལྔའོ། །དེ་དག་ཀུན་ལ་མ་འདྲེས་རྒྱུད་སྡེ་ནི།
མཉམ་པ་ཁྱབ་བདལ་ཞལ་ནས་གསུངས་པ་ཡི། ཡི་གེ་འཁོར་ལོ་ཡེ་ཤེས་སྙིང་པོའི་རྒྱུད།
རྒྱུད་ཀྱི་སྤྱི་ཕུད་ཡེ་ཁྱབ་འབྲེལ་དུ་གསུངས། ཡན་ལག་དེ་ལ་ཉིང་ལག་ལྔ་འབྱུང་སྟེ།
འགགས་མེད་རྫོགས་པའི་ཞལ་ནས་གསུངས་པ་ཡི། སྒྲིབ་པ་ཀུན་སྦྱངས་གཟུངས་ཀྱི་
རྒྱལ་པོ་ལ། ཆོག་པ་ལས་ཀྱི་ཉིང་ལག་དག་ཏུ་འབྱུང་། སྤྲུལ་པ་ལས་རྫོགས་ཞལ་ནས་
གསུངས་པ་ཡི། མངོན་པ་སྤྱི་གཅོད་ལྟ་བའི་རྒྱུད་དུ་གསུངས། བསྡོམ་པར་ཞུགས་པའི་
ཉིང་ལག་དག་ཏུ་འབྱུང་། སྐུ་གསུམ་ཡོངས་རྫོགས་དབུ་མའི་ཞལ་ལས་ནི། སྒྲིབ་པ་
རབ་སྦྱངས་གསལ་བའི་སྒྲོན་མེ་གསུངས། བཟླས་ཆོག་ཟབ་མོ་ཉིང་ལག་རབ་ཏུ་
འབྱུང༌། གཡས་ཕྱོགས་ཞལ་ནས་གསུང་པའི་རྒྱུད་སྡེ་ནི། རྩ་བ་ལྷ་སྒྲུབ་འདུས་པའི་
རྒྱུད་དུ་གསུངས། བསྐུར་ཆོག་ཐབས་ཀྱི་ཉིང་ལག་དག་ཏུ་འབྱུང་། གཡོན་ཕྱོགས་ཞལ་
49



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ནས་གསུངས་པའི་རྒྱུད་སྡེ་ནི། འཆི་མེད་བདུད་བཅོམ་ཚེ་ཡི་སྒྲུབ་པ་གསུངས། མྱོང་
ཆོག་རྒྱུན་འབྱུང་ཉིང་ལག་དག་ཏུ་བྱུང༌། དེ་ནི་ཉིང་ལག་ལྔའི་ཚུལ་དུ་ཡོད། གཞན་
ཡང་བཏགས་ཆོག་བཟླས་ཆོག་བུམ་ཆོག་དང་། ཆུ་གཏོར་བཞི་ནི་ལས་ཀྱི་ཁ་ཚར་རོ། །
དེ་ལྟར་རྒྱུད་ལ་བསམ་དུ་མི་མངའ་འོ། །སོ་སོར་གོ་རིམ་འཁྲུལ་མེད་སྤྱོད་པར་མཛོད།
ཞེས་གསུངས་སོ། །དེ་ལ་ཚངས་པ་གཙུག་ཕུད་ཀྱིས་གསོལ་པ། རྣམ་པ་ཀུན་མཁྱེན་
སྟོན་པ་ལགས། རྒྱུད་ཀྱི་བྱེ་བྲག་དེ་ལྟར་དུ། བདག་ཅག་འཁོར་ལ་གསུང་ལགས་ཀྱང་།
ད་རུང་ཆོ་གའི་གོ་རིམ་ལ། བྱེ་བྲག་འཁྲུལ་མེད་ཅི་ལྟར་ལགས། ཞིབ་པར་རྩལ་བར་
མཛད་དུ་གསོལ། ཞེས་གསོལ་ཏེ། དེ་ལ་སྟོན་པས་བཀའ་སྩལ་པ། ཉོན་ཅིག་ཚངས་
པ་གཙུག་ཕུད་སོགས། འདུས་པའི་འཁོར་རྣམས་མ་ཡེང་ཉོན། ཀུན་བཟང་ནམ་
མཁའི་རྒྱལ་པོ་ཡི། དཀྱིལ་འཁོར་དག་ལ་འཇུག་པ་ན། གོ་རིམ་ཚུལ་ནི་འདི་ལྟ་སྟེ།
གནས་རྫས་དཔོན་སློབ་དུས་ཚོད་དང་། མཁྱེན་གསོལ་ས་བསླང་སའི་རིམ་གྲོ། དཀྱིལ་
འཁོར་བརྩིགས་ཤིང་དཀྱིལ་འཁོར་བྲི། མཚམས་བཅད་སྟ་གོན་མཉྫི་རྒྱན། བཅུ་
གཉིས་དག་གི་སྔོན་དུ་འགྲོ། ཏིང་འཛིན་གདན་འབུལ་སྤྱན་འདྲེན་དང་། དགྱེས་
བཞུགས་ཁྲུས་གསོལ་ཕྱག་བཤགས་བྱ། མཆོད་པ་སྲུང་འཁོར་སྐུ་བསྟོད་དང་། དཔལ་
མགོན་འཕྲིན་བཅོལ་བཀྲ་ཤིས་མཆོད། རིགས་དྲུག་སྦྱིན་པ་བསྔོ་བ་བཅས། བཅུ་ལྔ་
དག་གི་དངོས་བཞིར་འཇུག །སྒོ་དབྱེ་ཁྲུས་གསོལ་དབང་བསྐུར་བས། བཀྲ་ཤིས་སྨོན་
ལམ་གཤེགས་སྐྱོད་སོགས། རྣམ་པ་དྲུག་གི་རྗེས་སུ་བྱ། དང་པོ་གནས་ཀྱི་མཚན་ཉིད་
ནི། དགྲ་རྐུན་འཚེ་བས་མི་སྐྱོན་ཞིང་། གོང་མའི་ཞབས་ཀྱིས་བཅགས་པའི་ས། རང་
ཉིད་ཡིད་དུ་འོང་བའི་གནས། གནམ་ས་འཁོར་ལོ་པད་མའི་ཚུལ། བྲག་དཀར་སྐྱིབ་
བམ་ཚལ་བཟང་ཁྲོད། སྤང་དཀར་འཁྱིལ་ལམ་གངས་ཁྲོད་ཞོལ། ཤར་མདངས་
འཕྲོག་ལ་ནུབ་ཟེར་བསྡུད། གང་ཡང་ཕྱོགས་ཀྱི་ཁོད་སྙོམས་ཤིང་། ས་ཆུ་ཤིང་གི་གོ་མ་
50



ཀུན་བཟང་ཐུགས་རྒྱུད།
ལོག །མདོར་ན་མི་མཐུན་མེད་པའི་སར། གནས་མཆོག་དག་ཏུ་ཤེས་པར་འོ། །གཉིས་
པ་རྫས་ཀྱི་རིམ་པ་ནི། རྣམ་ལྔ་ལ་སོགས་མཆོད་པའི་རྫས། རྒྱལ་མཚན་ལ་སོགས་ཡོ་
བྱད་རིགས། བུམ་པ་ལ་སོགས་སྒྲུབ་པའི་རྫས། མནྡལ་ལས་སོགས་ཚོགས་ཀྱི་རྫས། རྔ་
གཤང་ལ་སོགས་རོལ་མོའི་རྫས། བླ་གོས་ལ་སོགས་སྒྲུབ་བྱེད་རྫས། མེ་ལོང་ལ་སོགས་
རྒྱན་གྱི་རྫས། མེ་ཏོག་ལ་སོགས་འབུལ་བའི་རྫས། མ་ཚང་མེད་པར་ཡོངས་སུ་
བསགས། སེར་སྣའི་དྲི་མས་མ་གོས་ཤིང་། དག་པའི་རྫས་ནི་ཅི་དགོས་སྒྲུབས། མདོར་
ན་ཇི་སྙེད་གཙང་མཛེས་བསགས། ཡིད་ཀྱིས་སྤྲུལ་པས་སྣང་ཁམས་ཁེང་། གསུམ་པ་
སློབ་དཔོན་གྱི་མཚན་ཉིད་ནི། ཕྱི་ནང་གསུམ་དང་ལྡན་པར་དགོས། རིགས་གནས་
མཁས་ལ་ཐོས་པ་ཕྱི། འཛིན་ཆགས་ཆུང་ལ་གཏོང་ཕོད་ཆེ། གནས་ལུགས་རབ་
གནས་གསང་བའི་ས། མདོར་ན་བྱམས་དང་སྙིང་རྗེ་ཅན། གང་གསུང་བདེན་པ་ཁོ་
ན་ལ། སུས་འཆད་བདེན་གཉིས་ཟུང་འབྲེལ་ཞིང་། དགོངས་པ་བླ་ན་མེད་པའོ། །
བཞི་པ་སློབ་མའི་མཚན་ཉིད་ནི། དད་བརྩོན་གཏོང་ཕོད་སྙིང་རུས་ལྡན། དམ་ཚིག་
གཞུང་ཐུབས་བླ་མར་གུས། སྒོ་གསུམ་དགེ་ཡི་ཕྱོགས་སུ་གཏོང་། བློ་བརྟན་ངག་ཉན་
གུས་གཞི་ཅན། ཤེས་རབ་གསལ་ལ་ལྷག་བསམ་ཅན། མཚན་ཉིད་བཟང་པོའི་གྲོགས་
སུ་བསྟེན། ལྔ་པ་དུས་ཚོད་རིམ་པ་ནི། ཟླ་དཀར་ཡར་ངོ་འགྲུབ་སྦྱོར་སོགས། དགེ་
བའི་ལྟས་བཟང་ཤར་བའི་དུས། མདོར་ན་ཉམས་དང་སྣང་བ་ལ། ངེས་ཤེས་ངོ་
མཚར་རྙེད་པའི་ཚེ། དྲན་ཤར་ཐག་ཆོད་སྦྱོར་བ་དྲག །བརྩམ་ཡང་འགྲུབ་པའི་དུས་
ཚོད་དོ། །དྲུག་པ་ཀུན་བཟང་དཀྱིལ་འཁོར་ལྷ། དུས་གསུམ་མི་ནུབ་ཞིང་ཁམས་ན།
ཐུགས་ཉིད་ཡེ་ནས་གཡོ་མེད་ཀྱང་། འགྲོ་དྲུག་ཐུགས་རྗེས་བཟུང་བའི་སླད། བདེར་
གཤེགས་རྒྱལ་བའི་ཐུགས་རྒྱུད་བསྐུལ། སྟོང་གསུམ་སྐྱོང་བའི་མངའ་འོ་ཆེ། མགྲོན་
བཞིར་སྐྱེད་པའི་ལྷ་ཚོགས་རྣམས། ཀུན་བཟང་སྙིང་པོ་སྒྲུབ་པའི་དོན། མཐུན་པའི་
51
51



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
རྐྱེན་དུ་མཁྱེན་པ་གསོལ། བདུན་པ་འཇམ་མཉེས་ས་ལ་ནི། རྒྱལ་བའི་སྤང་བརྩིགས་
བྱ་བའི་སླད། ས་བདག་དབང་བྱེད་སྡེ་བཅོས་ནས། བདེར་གཤེགས་དཀྱིལ་འཁོར་
དོན་སླད་དུ། དབང་ཆེན་ས་གཞི་བསླང་བར་བྱ། བརྒྱད་པ་གྱོང་ཁེང་ས་གཞི་ཡང་།
རྣམ་པར་དག་པའི་གཏུལ་ཞིང་བཀྲམ། བདལ་པ་བཀོད་ལེགས་འབྱམས་ཡས་བྱ།
དགུ་པ་ས་གཞི་རྒྱ་ཆེ་ཡང་། དཀྱིལ་འཁོར་ས་སློང་ཐོབ་པའི་ས། བདེར་གཤེགས་
དཀྱིལ་འཁོར་སྤྱི་མཐུན་བརྩེགས། བཅུ་པ་དཀྱིལ་འཁོར་མཛེས་པ་རུ། རང་མཐུན་
འབྲི་ལ་བཀོར་བ་བྱའོ། །བཅུ་གཅིག་མཆོད་སྦྱིན་བྱེད་པའི་སྡེ། ཏིང་འཛིན་དགོངས་
པས་མཚམས་བཅད་དོ། །བཅུ་གཉིས་གང་ལ་གང་དགོས་རྣམས། བདེར་གཤེགས་ལྟ་
རུ་སྒྲུབ་པའི་དོན། དབྱིངས་བཞུགས་བདེར་གཤེགས་ཐུགས་དམ་དབབ། ཀློང་དུ་སྟ་
རུ་དབབ་པར་བྱའོ། །བཅུ་གསུམ་སྟ་རྫས་མཉྫི་བཀོད། བཅུ་བཞི་ཕྱི་ནང་ཡོ་བྱད་
རིགས། ཕུན་ཚོགས་ཀུན་རྫོབ་བདེན་སྒྲུབ་སླད། དངོས་གཞིར་འཇུགས་པའི་རིམ་པ་
ལ། དང་པོ་ཏིང་འཛིན་སྒོམ་པ་ནི། དེ་བཞིན་བླ་མེད་དགོངས་པ་སླ། ཀུན་སྣང་སྤྲུལ་
པའི་འོད་ཟེར་བཀྱེ། རྒྱུ་ཡི་རོལ་པས་ལྷ་ཚོགས་བསྒོམ། ཀུན་དུ་བཟང་པོ་མན་ཆད་
ནས། མཐར་རྫོགས་སངས་རྒྱས་ཡན་ཆད་དང༌། དཀྱིལ་འཁོར་ནང་ནི་སྒོ་སྲུང་བ།
ཁྲོ་བོ་ཆེན་པོ་རུ་བཞི་དང་། དེ་ཡི་ཕྱི་ཁྱམས་བཞུགས་པ་ཡི། འདུལ་བ་དྲུག་དང་དེ་
ལས་ནི། སེམས་དཔའ་ཡབ་ཡུམ་བཅུ་དྲུག་དང་། རྒྱལ་ཆེན་ཡབ་ཡུམ་བཅས་པ་
བསྐྱེད། མདོར་ནས་གཞལ་ཡས་གདན་ཁྲི་དང་། རྒྱན་དང་ཆ་ལུགས་ཡོངས་རྫོགས་
པར། ཀུན་ཏུ་བཟང་པོ་མན་ཆད་ནས། ས་བཅུའི་སེམས་དཔའ་ཡན་ཆད་དང༌།
རྒྱལ་ཆེན་སྡེ་བཞི་མན་ཆད་ནས། འཕྲོག་མ་མ་བུ་ཡན་ཆད་ནས། ཉིད་ལ་ཉིད་སྤྲུལ་
བསམ་མི་ཁྱབ། བྱེ་བ་ས་ཡ་གྲངས་སུ་བསྐྱེད། གཉིས་པ་ལྷ་ཚོགས་གདན་འབུལ་ལ།
དམ་ཚིག་སེམས་དཔའ་དེ་རྣམས་ལ། རོལ་པ་རང་ཤར་གདན་འབུལ་ལོ། །གསུམ་པ་
52



ཀུན་བཟང་ཐུགས་རྒྱུད།
དམ་ཚིག་སེམས་དཔའ་དང་། དབྱིངས་བཞུགས་ཡེ་ཤེས་སེམས་དཔའ་ལས། སྤྲུལ་པ་
ཐང་ཙམ་མངོན་སྤྱན་དྲངས། བཞི་པ་དམ་ཡེ་སོ་སོར་དེ། ཐུགས་ཉིད་དགྱེས་པར་
བྱེད་པའི་ཕྱིར། ཞུ་སྐྱེམས་འབྱོར་ཚད་ལྷག་མེད་འབུལ། ལྔ་པ་དམ་དབྱེ་བཞུགས་པ་
ལ། གཉིས་སུ་མེད་པར་གཅིག་ཏུ་བསྟིམ། བདག་སོགས་བྱང་ཆུབ་ཐོབ་ཀྱི་བར།
གཅིག་ཏུ་སྦྲུམ་ནས་བཞུགས་པར་བྱ། དྲུག་པ་སེམས་དཔའ་རྣམ་གསུམ་ལ། བདུད་
རྩི་ཆུ་དགུས་སྐུ་ཁྲུས་གསོལ། རང་གཞན་ཉོན་མོངས་འདག་པར་འདོད། བདུན་པ་
དག་ལྡན་དྲི་མེད་ལྷར། བདག་ཅག་ལུས་ངག་ཡིད་གསུམ་གྱིས། བརྩེ་བ་ཆེན་པོའི་
ཕྱག་འཚལ་བྱ། བརྒྱད་པ་ཕྱག་བྱས་ལྷ་རྣམས་ལ། རང་ཉིད་གཅིག་པུས་དོན་སླད་དུ།
བདག་ཕྱོགས་སྐོར་རྩེས་མ་ཡིན་པ། འགྲོ་བ་སྤྱི་བཙན་སྒྲུབ་པའི་དོན། ཚེ་རབས་
བསགས་པའི་སྡིག་པ་བཤགས། ཚངས་པའི་དངོས་གྲུབ་ཞུ་ཡང་འདོད། དགུ་པ་ཕྱི་
ནང་འོས་སྤྱོད་པའི། མཆོད་པ་སྣ་ཚོགས་ལེགས་འབྱུང་འབུལ། བཅུ་པ་བཟླས་ཙམ་
ཆོག་གྱུར་པའི། རྒྱལ་བའི་གསུང་གི་འཁོར་ལོ་བསྐོར། བཅུ་གཅིག་གང་དུ་སྒོམ་གྱུར་
ཚོགས། ཆ་ལུགས་སྐུ་མདོག་རྒྱན་དང་ཆས། དབུབ་པའི་གཞལ་ཡས་བཞུགས་པའི་
གདན། བསྐོར་བའི་འཁོར་དང་བསྐྱེད་བའི་འོད། ཡོན་ཏན་ཇི་མངའ་མངོན་བརྗོད་
བསྟོད། བཅུ་གཉིས་ཞིང་ཁམས་དེ་སྐྱོངས་བའི། བཀའ་ལ་འཁོར་བའི་འཇིག་རྟེན་
མགོན། ལས་བྱེད་བདུན་ཅུ་མཆོད་ཅིང་བསྟོད། བཅུ་གསུམ་གང་གི་ལྷ་ཚོགས་ལ།
བཀྲ་ཤིས་ཕོ་བྲང་བདེ་བའི་སར། བླ་མེད་བཀྲ་ཤིས་མཆོད་པས་མཆོད། བཀྲ་ཤིས་
དངོས་གྲུབ་སྣ་ཚོགས་འདོད། ལན་ཆགས་ཉོན་མོངས་སྦྱོང་བའི་སླད། རིགས་དྲུག་
སེམས་ཅན་ཐམས་ཅད་ལ། འདོད་ལྔའི་སྦྱིན་པ་རྒྱ་ཆེན་འགྱེད། གསུམ་པ་རྗེས་བྱ་
བསྲང་བ་ནི། དང་པོ་ལྷ་ཡི་ཞལ་བལྟ་ཕྱིར། དཀྱིལ་འཁོར་དག་གི་སྒོ་ཡང་དབྱེ།
གཉིས་པ་བདག་གཞན་ཁྲུས་གསོལ་ཆེ། དགའ་བའི་ཆུ་རྒྱུན་དྲི་མེད་ཀྱིས། ཉོན་མོངས་
53



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དྲི་མ་ཅི་མཆིས་སོ། །ཡོ་ཀ་བཀྲུ་བའི་ལས་བྱའོ། །གསུམ་པ་རང་བཞན་སྨིན་གྲོལ་སླད།
ཉམས་སུ་སྨིན་པའི་དབང་ཐོབས་ནས། རྒྱུད་དུ་གྲོལ་བའི་ལམ་ཡང་སྨིན། སྨིན་གྲོལ་
མཐའ་རུ་ཕྱིན་ནོ་ཞེས། བཞི་པ་བཀྲ་ཤིས་གསོལ་བྱས་པའི། གང་དུ་བསྟན་པའི་བདེར་
གཤེགས་དེས། མཆོད་པས་མཆོད་པའི་ཡོན་ཏན་གང་། ཡེ་ཤེས་སྣ་ཚོགས་བཀྲ་ཤིས་
གསོལ། འོག་ཏུ་འཁོར་བའི་མགྲོན་རིགས་གང་། སྦྱིན་པ་སྦྱིན་པའི་ཡོན་ཏན་གང་།
རྒྱུ་ཡི་བཀྲ་ཤིས་གང་ཡང་གསོལ། ལྔ་པ་རེ་དོགས་མེད་པའི་སྨོན་ལམ་ནི། ཐེ་ཚོམ་
སྣང་བའི་སྤང་བླང་ཡང་དོར་ནས། ཕྱམ་གཅིག་ཕྱོགས་རིས་མེད་པའི་བདེ་བ་ཆེ། ཡོ་
ཀ་ཕྱོགས་བཅུར་ལྟ་བའི་བདེར་གཤེགས་དེར། ལིང་ཅིག་དགྲ་བོ་བཅས་ཏེ་སེམས་ཅན་
རྣམས། ལྷ་ཅིག་ཀློང་དུ་མཉམ་ཕྱིར་སྨོན་ལམ་གསོལ། དྲུག་པ་མཉམ་འཇུག་བདེ་
བར་གཤེགས། ཟུང་ཅིག་དབྱིངས་ཤེས་བཀོད་པའི་ཚུལ། མྱ་ངན་འདས་པ་ཡང་མི་
འགྱུར་ཀྱང་། གདུལ་བྱ་རྟག་བྲལ་སུན་ནས་སུ། ཁྱོད་ཀྱི་རྗེས་སུ་འགྲོ་བའི་དོན། ཐིག་
ལེ་གཅིག་ནི་བོན་དང་མཉམ། དེ་བཞིན་གོ་རིམ་མ་ནོར་བ། སེམས་ཅན་འགྲོ་བའི་
དོན་ཆེད་དུ། བརྩོན་འགྲུས་དག་པས་ཉེར་བླང་ལ། བཀའ་ནི་ཚངས་པ་གཙུག་ཕུད་
ལ། དུས་དང་སྐབས་ལ་ཕྱེད་པས་བབས། ལས་ཀྱི་བདྷ་རྩམ་གཏད་པ་ཡིན། མ་
འོངས་སེམས་ཅན་དོན་ཆེད་དང༌། རྒྱལ་གཤེན་མཚན་ཁྱོད་གཉེར་དུ་གཏད། རྒྱུན་
ཞུགས་སེམས་དཔའ་ཚུལ་སྒྱུར་བའི། སྟོང་གསུམ་ཞིང་ཁམས་ཐམས་ཅད་དུ། ཟབ་
མོའི་བོན་ཀུན་དར་བ་གྱིས། རི་རྒྱལ་ལྷུན་པོའི་རྩ་བ་ན། རྒྱ་ཆེ་བོན་གྱི་འཁོར་ལོ་བསྐོར།
མ་འོངས་འགྲོ་ལ་སྨིན་པར་གྱིས། འགྲོ་དྲུག་ཐར་པའི་ལམ་ལ་བཀོད། ཞེས་གསུངས་
ནས་གཉེར་བར་མཛོད། དེ་ལ་འཁོར་རྣམས་ཐམས་ཅད་ཀྱང་ཤིན་དུ་ཡི་རངས་ནས་
སྟོན་པས་གསུངས་པ་ལ་མངོན་པར་བསྟོད་དོ། །ཀུན་དུ་བཟང་པོ་ནམ་མཁའི་རྒྱལ་པོ་
འཁོར་བ་ཀུན་བསྒྲལ་ཐུགས་རྗེ་ཆེན་པོ་འཇིག་རྟེན་དབང་ཕྱུག་གི་རྒྱུད་ལས་བྱེ་བྲག་གི་
64



ཀུན་བཟང་ཐུགས་རྒྱུད།
དོན་བསྟན་པའི་ལེའུ་སྟེ་གསུམ་པའོ།། །།
༧ བཞི་པ་ས་ལམ་གྱི་འབྲས་བུའི་དོན་བསྟན་ཏེ། དབྱིངས་ལས་ཡེ་ཤེས་སུ་ཤར་
བའི་སྟོན་པ་ཉིད་ཀྱིས་འགྲོ་བའི་དཔལ་དུ་སྣང་བའི་ཀུན་དུ་བཟང་པོ་ནམ་མཁའི་རྒྱལ་
པོ་དོན་གྱི་གོ་རིམ་བསྟན་པར་མཛད་དེ། ཡང་ཚངས་པ་གཙུག་ཕུད་ཀྱིས་སྣ་དྲངས་
ནས་སྟོན་པ་ལ་མཆོད་པ་རྒྱ་ཆེན་པོ་ཡོངས་སུ་ཕུལ། སྐོར་བ་ནི་བྱས། ལྷ་ཕྱག་ནི་
འཚལ། སྙན་པའི་དབྱངས་དང་བཅས་ཏེ་འདུད་པར་བྱེད་དོ། །དེ་ནས་ཡང་དེ་ཡི་ཚེ་
དེ་ཡི་དུས་ན། གཤེན་རབ་སེམས་དཔའ་ཚངས་པ་གཙུག་ཕུད་ཉིད་རང་གི་གདན་ལ་
ལངས་ནས་སྟོན་པ་ལ་གསོལ་པ། དུས་གསུམ་ཀུན་མཁྱེན་འགྲོ་བའི་དཔལ་ཤར་བ།
ཐོག་མཐའ་མེད་པ་ཏིང་འཛིན་དྲ་བའི་ཀློང་། རྒྱུན་ཞུགས་དགྲ་བཅོམ་བདེར་གཤེགས་
ཁྱབ་པ་ཆེ། བདག་ཅག་འགྲོ་ལ་གང་ལ་གང་འདུལ་སྟོན། བདེན་པའི་བཅུད་ཕྱུང་
ནམ་མཁའི་རྒྱལ་པོ་ནི། དོན་གྱི་ལོ་རྒྱུས་གོང་རིམ་བྱེ་བྲག་རྣམས། བདག་ཅག་འཁོར་ལ་
གང་འདུལ་སྟོན་ལགས་ཀྱང༌། ད་རུང་མ་འོངས་འགྲོ་བའི་ཐབས་སྟོན་སྒོར། ས་ལམ་
འབྲས་བུ་ཕན་བདེ་ཅི་ལྟར་ལགས། བདག་ཅག་འཁོར་ལ་ལེགས་པར་བསྟན་དུ་གསོལ།
ཞེས་ཞུས་སོ། །དེ་ལ་སྟོན་པས་བཀའ་སྩལ་པ། འཕྲུལ་ངག་བདེན་པ་གཡུང་དྲུང་སྲིད་
པའི་བོན། བསྐལ་སྲིད་ཡོན་ཏན་མདོ་ཆོག་རྒྱུད་ཀྱི་སྙིང༌། འཕན་ཡུལ་སྒོ་ལས་འཁོར་
བ་ཀུན་བསྒྲལ་འདི། ཀུན་དུ་བཟང་པོ་ནམ་མཁའི་རྒྱལ་པོ་ལ། བདེར་གཤེགས་རིགས་
ལྔ་ས་བཅུའི་སེམས་དཔའ་དང༌། སངས་རྒྱས་ཁྲི་དང་བདུན་སྟོང་བདེར་གཤེགས་
ལྷ། མངོན་འཕགས་ཟུར་བྱོན་སངས་རྒྱས་སྟོང་ཕྲག་གཅིག །རང་བཞིན་ལྷུན་གྲུབ་
དབྱིངས་ནས་མི་གཡོ་ཡང་། འགྲོ་དྲུག་སྲིད་པའི་འཁོར་བ་བསྒྲལ་བའི་སླད། ཐུགས་
རྗེས་དབྱིངས་ནས་གནས་འདིར་དགོངས་སུ་གསོལ། ཡོན་ཏན་འབྲས་བུ་བརྗོད་ན་
བསམ་མི་ཁྱབ། བྱང་ཆུབ་སེམས་བསྐྱེད་ཚད་མེད་བཞི་རུ་འཇུགས། ཕ་རོལ་ཕྱིན་བཅུ་
55



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཐབས་ལ་ཞུགས་བྱས་ནས། དཀྱིལ་འཁོར་སྒོར་ཞུགས་བདེར་གཤེགས་སྟི་བ་ན། ཉོན་
མོངས་དུག་ལྔའི་སྒྲིབ་པ་ཀུན་བྱང་ནས། ཡེ་ཤེས་ལྔ་ཡི་ཚོགས་ཆེན་རྫོགས་པར་འགྱུར།
སྐྱེ་བཞི་རྒྱུད་ལྔའི་འཁོར་བའི་རྒྱུན་འགགས་ནས། ཐམས་ཅད་མཁྱེན་པའི་གོ་འཕང་
མངོན་དུ་ཐོབ། ཅེས་གསུངས་ནས་ཀུན་དུ་བཟང་པོ་ནམ་མཁའི་རྒྱལ་པོ་ཐུགས་རྗེ་ཆེན་
པོ་འཁོར་བ་ཀུན་བསྒྲལ། འཇིག་རྟེན་དབང་ཕྱུག་མི་ནུབ་རྒྱལ་མཚན་ཞེས་བྱ་བའི་མདོ་
རྒྱུད་ཡོངས་སུ་གཏན་ལ་ཕབ་སྟེ། དེའི་ཚེ་དེའི་དུས་ན། འཁོར་དུ་གཏོགས་པའི་གཡུང་
དྲུང་སེམས་དཔའ་དང་། གང་ཞིག་རིགས་ཀྱི་བུ་དང་རིགས་ཀྱི་བུ་མོ་དང༌། སྟེང་གི་ལྷ་
དང་འོག་གི་ཀླུ་དང་། བར་གྱི་མི་སོགས་འཇིག་རྟེན་ཀུན་ཡི་རང་སྟེ་སྟོན་པས་གསུངས་
པ་ལ་མངོན་པར་བསྟོད་དོ། །ཀུན་དུ་བཟང་པོ་ནམ་མཁའི་རྒྱལ་པོ་འཁོར་བ་ཀུན་
བསྒྲལ་ཐུགས་རྗེ་ཆེན་པོ་མདོ་རྒྱུད་ཡོངས་སུ་གཏན་ལ་ཕབ་སྟེ། འཇིག་རྟེན་དབང་
ཕྱུག་གི་རྒྱུད་ལས་ས་ལམ་གྱི་འབྲས་བུ་བསྟན་པའི་ལེའུ་སྟེ་བཞི་པའོ།། །། །
ལྔ་པ་ལ་དུས་གསུམ་བསྟན་པའི་གཙོ་བོ་དགྲ་བཅོམ་རྒྱལ་བ་གཤེན་རབ་ཉིད་ཀྱི་
གཤེན་ཚངས་པ་གཙུག་ཕུད་སོགས། འཁོར་དུ་གཏོགས་པ་རྣམས་ལ་བསྟན་པའོ། །
དེ་ནས་སྟོན་པ་མྱ་ངན་འདས་ནས། གདུང་སོབ་ཆེན་པོས་བཀའ་ཡི་བསྡུ་བ་མཛད་
དེ། ལྷ་ཀླུ་མི་ཡི་གཤེན་རྣམས་ལ་བརྒྱུད་པར་མཛད་ཁྱད་པར་ཀུན་བཟང་ནམ་མཁའི་
རྒྱལ་པོའི་རྒྱུད་འདི། མཁས་པ་ཆེན་པོ་དམུ་ཙ་ཏྲ་ཧེས་མདོ་རུ་བཀོལ། མི་ལུས་བསམ་
ལེགས་ཉིད་ཀྱི་རྒྱས་པར་འཆང་། སྟག་གཟིག་ཡུལ་དུ་རབ་ཏུ་དར་བར་བྱེད། འགྲོ་
བ་མང་པོ་ཁ་ལོ་བསྒྱུར་ནས་བདེ་ལ་བཀོད། ཕྱིས་སུ་སྣང་བ་མདོག་ཅན་གྱིས། མི་
ལུས་བསམ་ལེགས་ཉིད་ལས་ཞུས། བོན་འདི་མི་ལུས་ཉིད་ལ་བསྟན། དེས་ནི་མུ་ཁྲི་
བཙན་པོ་རྒྱུད་དུ་གནང་། མུ་ཁྲི་བཙན་པོས་མཐོ་སྟེ་ཁྱུང་ལུང་དངུལ་མཁར་མན་ཆད།
དམའ་སྟེ་ཤེལ་རྒྱ་སྐར་ཡན་ཆད། ཕན་ཏེ་ལྷོ་ཡི་འཇག་མ་བུ་ཁུར་ཚུན་ཆད། ཚུན་ཏེ་
56



ཀུན་བཟང་ཐུགས་རྒྱུད།
ལི་ཁྲི་སྒོང་ཆེན་ཚུན་ཆད་དུ། ས་སྐོར་དེར་རབ་ཏུ་དར་ནས་རྒྱས་པར་མཛད་ནས་
སྟག་གཟིག་ཡུལ་དུ་ཕེབས། སྟག་གཟིག་ཡུལ་ནས། དྲན་པ་ནམ་མཁས་ཞུས། དྲན་
པ་ནམ་མཁས་བོན་འདི་བོད་དང་ཞང་ཞུང་གཉིས་ལ་བོན་གྱི་འཁོར་ལོ་བསྐོར། དེ་
མཚམས་བོད་དང་ཞང་ཞུང་འཁྲུགས། དེ་ཡི་རྐྱེན་གྱིས་བོན་ཡང་གཏེར་དུ་སྦས། མུ་
ཙུག་སྨྲར་རོ། །ཞང་ཞུང་ཡུལ་གྱི་དངུལ་མཁར་ཅན། བདེར་གཤེགས་རྒྱ་མཚོའི་སྤྲིན་
འདུས་སུ། སྐྱེ་བ་དྲན་པས་ལྔ་བརྒྱ་མཁྱེན། ཕྱིར་གཟིགས་བརྩེ་བའི་སྤྱན་དཀྱུས་ཀྱིས།
གུ་ལོང་གསེར་ཟོའི་དོན་དུ་བཤད། དེ་ཉིད་བྱིན་རླབས་དེ་སྤྲུལ་གྱི། སེམས་ཅན་དོན་
བྱེད་སྐྱེས་བུ་ནི། བརྡ་འཕྲོད་འབྱུང་འགྱུར་ཚེས་ཤར་ཚེ། ཀུན་དུ་སྤེལ་བའི་དོན་དུ་
བཞུགས། ས་མ་ཡ་རྒྱ་རྒྱ་རྒྱ། བདག་འདྲ་འོད་ལྡན་མ་ཡི་མ་འོངས་འགྲོ་དོན་བྱེད།
ཐུགས་སྲས་འཕྲོད་པའི་གཏད་རྒྱ་བཅས་ཏེ། བདེར་གཤེགས་ཐུགས་བཅུད་འདུས་
པའི་གཏེར་རྒྱ། ཡོངས་རྫོགས་དཔལ་གྱི་ཕུག་ཏུ་སྦས་རྒྱ། འཕན་ཡུལ་མདོ་གཟུངས་
འབུམ་གྱི་སྙིང་པོ་ཟབ་རྒྱ། གཏེར་བདག་དྲུག་ལ་གཏད་པའི་གཉེར་རྒྱ། དམ་མེད་
ཟོལ་གསོབ་ཅན་ལ་གསང་རྒྱ། ལས་འཕྲོ་ཐུགས་ཀྱི་སྲས་ལ་གཏད་རྒྱ། རྒྱ་རྒྱ་རྒྱ། དེ་
ལྟར་བདག་འདྲ་ཨོ་རྒྱན་བདེ་ཆེན་གླིང་པའམ། རིག་འཛིན་ཀུན་གྲོལ་གསང་བ་རྩལ་
གྱི་མ་མཁའ་འགྲོས་ལུང་གིས་བསྐུལ་བ་དང་གནས་བདག་འཇིག་རྟེན་སྐྱོངས་མས་
མཐུན་རྐྱེན་བསྐུལ་ངོར། འཛམ་གླིང་ས་ཡི་ཡོངས་བཅུད་རྒྱལ་བའི་ཐུགས་སྤྲུལ་རྟག་
ཏུ་ངུ་བའི་རི་བོ་ཐུ་དབང་དཔལ་གྱི་གདུང་ཚབ་ཀྱིས་དབུས་ཕྱོགས་ཡོངས་རྫོགས་རིན་
ཆེན་བྲག་གི་ཀེའུ་ཚང་དུ་རྒྱ་རིམ་པ་དྲུག་གི་རྒྱས་གདབ་སྟེ་སྦས་པ་གྲོལ་ནས་བཞུགས་
སུ་གསོལ་བ་དག །ས་ཕོ་རྟ་ཡི་ལོ་ལ་ཟབ་མོ་རིན་ཆེན་གཏེར་དུ་སྤྱན་དྲངས། སླར་རྔ་
ཆེན་ཞེས་པ་ཆུ་ཁྱི་ས་ག་ཟླ་བའི་ཚེས་བཟང་པོར་མཚན་བཅས་ཤོག་སེར་ངོས་ལ་སྤྲུལ་
པའི་མཁའ་འགྲོ་དྷ་རིས་ལ་གནས། དུས་ཀྱི་རྟེན་འབྲེལ་ཕུན་སུམ་འཚོགས་པར་བཤུས་
57



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
པ་དག །འཆི་མེད་བླ་མ་དགྱེས་པའི་འབང་དཔོན་གསས་གཡུང་དྲུང་རྒྱལ་མཚན་
གྱིས་ཡི་གེའི་མཐུན་རྐྱེན་མཛད་པའི་རྣམ་པར་དཀར་བའི་དགེ་བས་རྒྱལ་བསྟན་ཉིན་
མོར་བྱེད་དོ། །འགྲོ་རྣམས་སྨིན་གྲོལ་བདེ་སྐྱིད་རྫོགས་ལྡན་གསར་པའི་མགྲོན་ལ་རྟག་
ཏུ་སྤྱོད་པར་གྱུར་ཅིག །བཀྲ་ཤིས་པར་ཤོག །
58



ཀུན་བཟང་ནམ་མཁའི་རྒྱལ་པོའི་རྒྱུད་ལས་
སྒྲིབ་པ་ཀུན་སྦྱོང་གཟུངས་ཀྱི་ལེའུ་
བཞུགས་པ་ལེགས་སོ། །
༄༅། །གཡུང་དྲུང་ལྷ་ཡི་སྐད་དུ་ན། ཨ་དཀར་མུ་ལ་ཝེར་རོ་སྨྲར། ཧྲི་སངས་མུ་
སྤུངས་ཧུན་འདུ། གང་ཟག་མི་ཡི་སྐད་དུ་ན། ཀུན་དུ་བཟང་པོ་ནམ་མཁའི་རྒྱལ་པོ་
འཁོར་བ་ཀུན་བསྒྲལ་གྱི་རྒྱུད་ལས། སྒྲིབ་པ་ཀུན་སྦྱོང་གཟུངས་ཀྱི་ལེའུ་ཞལ་ཕྱེས་ནས།
གཏན་ལ་དབབ་པའི་མཛོད་ཞེས་བྱ་བ་དུས་གསུམ་ནུབ་པ་མེད་པའི་སངས་རྒྱས་ལ་
ཕྱག་འཚལ་ལོ། །ཨེ་མ་ཧོ། དུས་གསུམ་ཀུན་མཁྱེན་བསྟན་པའི་གཙོ། རྒྱལ་བ་སྟོན་པ་
གཤེན་རབ་ཉིད། སྲིད་གསུམ་འགྲོ་འདུལ་སྤྲུལ་པའི་སྐུ། ཐོག་དང་ཐ་མ་ད་ལྟ་གང་།
ཕུན་སུམ་འཚོགས་པ་ལྔ་ནི་འཚོགས། སྲིད་གསུམ་སྟོང་གསུམ་མི་བཅེད་ཀྱིས། གདུལ་
དཀའི་ཁ་ལོ་གྱེན་དུ་བསྒྱུར། ཐབས་ཐུགས་མ་འགགས་བསྟན་པ་བཞགས། མ་འོངས་
བརྩས་སུ་ཐུགས་རྗེས་ཁྱབ། འོན་ཀྱང་བསྟན་པ་རྗེས་བཞགས་ཚེ། གནས་ནི་འཛམ་
གླིང་ཞིང་གི་དབུ། ཕུན་སུམ་འཚོགས་པ་རྒྱལ་བའི་ཞིང་། དུས་ནི་མཐར་ཕྱིན་རྗེས་
བཞགས་དུས། རྣམ་གསུམ་བཀའ་ཡི་མཛོད་དབྱེ་བར། སྟོན་པ་ཚེ་ལོ་མཐར་ཕྱིན་ཚེ།
རྒྱུན་བཞིའི་ཐུགས་རྗེ་ཆེན་པོའོ། །འཁོར་ནི་ལྷ་ཀླུ་མི་ཡི་ཚོགས། བྱང་ཆུབ་སེམས་དཔའ་
ཤ་སྟག་གོ །བཀའ་ནི་བརྒྱད་ཁྲི་བཞི་སྟོང་ལ། འཕན་ཡུལ་མཛོད་ཀྱི་སྙིང་པོའོ། །ཕུན་
59



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
ཚོགས་ལྔ་ཡི་འཁོར་ལོ་བསྐོར། ཕུན་སུམ་ཚོགས་པའི་དུས་སྟེང་ན། སྟོན་པའི་སློབ་མ་
བརྒྱད་ཁྲི་ལས། བློ་གསལ་ཤེས་རབ་ཕུལ་ཕྱིན་པའི། ཚངས་པ་གཙུག་ཕུད་ཅེས་བྱ་
བ། པུས་བཙུག་ཐལ་སྦྱར་གུས་པ་ཡིས། སྟོན་པ་ཉིད་ལ་འདི་སྐད་ཞུས། དུས་གསུམ་
ཀུན་མཁྱེན་སྟོན་པ་ལགས། གཤེན་རབ་མི་བོ་འགྲོ་བའི་མགོན། མ་འོངས་ལྔ་བརྒྱའི་
ཐ་མ་ལ། སེམས་ཅན་བསོད་ནམས་མར་འབབ་སྐབས། དགེ་བའི་ཕྱོགས་ནི་དད་པ་
མེད། འཇུགས་ཤིང་རྟོགས་པའི་གང་ཟག་ཉུང༌། སྡིག་པ་ཞོར་དང་སྟབས་སུ་བསགས།
དེ་དུས་ཚག་ཆུང་དོན་ཆེ་བས། གང་ཟག་སྒྲིབ་པས་བཅིང་བ་རྣམས། མྱུར་དུ་སྦྱངས་
བའི་ཉེ་ལམ་ཞིག །བདག་ཅག་འཁོར་ལ་བསྟན་དུ་གསོལ། ཞེས་ཞུས་ནས་སྟོན་པས་
བཀའ་སྩལ་པ། ཚངས་པ་གཙུག་ཕུད་ལ་སོགས་འཁོར། མ་ཡེངས་དབང་པོ་གཏོད་
ལ་ཉོན། མ་འོངས་རྩོད་ལྡན་དུས་ཚོད་ལ། གང་ཟག་སྒྲིབ་པས་བཅིང་བ་རྣམས།
མྱུར་དུ་བྱང་བའི་ཉེ་ལམ་བོན། འཕན་རྒྱས་མཛོད་ཀྱི་སྒོ་དབྱེའ་ཞེས། མཛོད་ཀྱི་ཞེ་
ཕུགས་ཉེ་ལམ་བཟུངས། སྒྲིབ་པ་ཀུན་སྦྱངས་ཟབ་མོ་འདི། དེ་བཞིན་གཤེགས་པའི་
ཞལ་ནས་གསུངས། འགག་མེད་རྫོགས་པའི་ངང་ནས་ཐོན། རྒྱལ་བ་ཀུན་ཀྱང་མཉམ་
གནས་རྒྱུད། འཕགས་པའི་མཐུ་སྟོབས་བསྡུས་པའི་དོན། སྒོ་འཇུགས་སྡིག་སྒྲིབ་དག་
པའི་བོན། བསོད་ནམས་ཚོགས་ཀྱི་ཕུང་པོ་ཆེ། ངན་སོང་སྒོ་གཅོད་ཐར་ལམ་སྒྲོན།
བར་ཆོད་ཞི་བྱེད་སྣང་སྲིད་རྗེ། མཆོག་ཐུན་གྲུབ་པའི་ཡིད་བཞིན་ནོར། མི་མཐུན་
འཇོམས་བྱེད་སྲིད་པའི་དབལ། གག་ངན་སེལ་བའི་གཉེན་པོ་ཆེ། ཐོས་ཙམ་གྲོལ་བའི་
སྤྱི་བོའི་ནོར། བདེན་གཉིས་དོན་གྲུབ་དབྱིག་གི་རྫས། གཟུངས་ཀྱི་རྒྱལ་པོ་འདི་ལ་
འཇུག །ཅེས་བཀའ་བསྩལ་ཏོ། །ཡང་གསུངས་པ་དུས་གསུམ་སངས་རྒྱས་ཐམས་ཅད་
ཀྱི། མཉམ་པ་རྫོགས་པའི་ཞལ་ནས་ཐོན་པའི། གཟུངས་ཀྱི་རྒྱལ་པོ་འདི་དག །ཡིད་ལ་
བཟུངས་ཤིང་རབ་ཏུ་འཆང་བར་གྱིས་ཤིག །
60



སྒྲིབ་པ་ཀུན་སྦྱོང་གི་གཟུངས།
ཨོཾ་མ་ཏྲི་མུ་ཡེ་ས་ལེ་འདུ། ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཝེར་ཞི་པྲ་པ་ཏ་
མུ་ཡེ་ཧ་ར་ཁི་ཁར་སད་དོ་དྲུང་མུ་སྤུངས་སོ་ཧུན་ནོ། །བསྭོ་ༀ་ན་མ་མུ་ཡེ་བྷུདྷ་དྲུང་མུ་
སད་དོ། །གུ་གེ་ལོ་སྔ་ཧ་ར་སད་ལ་ཁི་ཁར་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་
གྱེར་རོ་ས་མ་ཡ། མུ་ལམ་ཁྲི་གསལ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲན་ནོ། །ཨོཾ་
ན་མ་བྷདྷ་སད་ལ་གྱེར་རོ་ས་མ་ཡ། ཀུན་ན་ཏན་པ་མུ་ཡེ་ཧ་ར་ཁི་ཁར་སད་དོ་སྤུངས་
སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ལོ་སྔ་ཚངས་ལ་མུ་ཡེ་ཧ་ར་ཁི་
ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་
མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ།
སད་ཞི་སྨར་ལ་ཧ་ར་ཁི་ཁར་སད་དོ་སྤུངས་སོ་ཧྲན་ནོ། །ཨོཾ་ན་མ་བྷུདྷ་སད་ལ་གྱེར་
རོ་ས་མ་ཡ། དེ་བ་ཧ་སངས་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མོ་
བྷུདྷ་སད་ལ་གྱེར་རོ་ས་མ་ཡ། ཨ་ནི་ཨ་ལ་མུ་ཡེ་ཧ་ར་ཁི་ཁར་སད་དོ་སྤུངས་སོ་རྒྱུན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། རི་དབང་བྲོ་འདུ་མུ་ཡེ་ཧ་ར་ཁི་ཁར་སད་
དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཕྱོད་ཕུར་མུ་
ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཛ་
ལྡི་ཧ་ལོ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་
ས་མ་ཡ། ཡི་གེ་སངས་ནི་མུ་ཡེ་ཧ་ར་ཁི་ཁར་སད་དོ་སྤུངས་སོ་ན་ནོ། །ཨོཾ་ན་མ་བྷུདྷ་
སད་ལ་གྱེར་རོ་ས་མ་ཡ། རམ་ཨ་དམར་མོ་ལྗི་ཆིམ་མུ་ཡེ་ཧ་ར་ཁི་ཁར་སད་དོ་སྤུངས་
སོ་ཧུན་ནོ། །ཨོཾ་ན་མ་བྷདྷ་སད་ལ་གྱེར་རོ་ས་མ་ཡ། ཛ་ཅི་ཧ་ར་བྷིད་ལོ་མུ་ཡེ་ཧ་ར་ཁི་
ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་
ཨོཾ་འདུ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་
ས་མ་ཡ། ཨ་དཀར་རྒེ་ཨོཾ་མུ་ཡེ་ཧ་ར་ཁི་ཁར་སད་དོ་སྤུངས་སོ་སྐྲུན་ནོ། །ཨོཾ་ན་མ་
61



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བྷུདྷ་སད་ལ་གྱེར་རོ་ས་མ་ཡ། ཨ་དཀར་གསལ་ཨོཾ་མུ་ཡེ་ཧ་ར་ཁི་ཁར་སད་དོ་སྤུངས་
སོ་ཧུན་ནོ། །ཨོཾ་ན་མ་བྷདྷ་སད་ལ་གྱེར་རོ་ས་མ་ཡ། ཨ་དཀར་སྒྲོགས་ཨོཾ་མུ་ཡེ་ཧ་ར་
ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་
གྲུབ་ཨོཾ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་
ས་མ་ཡ། ཨ་དཀར་ཡེ་དྷ་ས་ལེ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་
ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཤི་དྷ་སལེ་མུ་ཡེ་ཧ་ར་ཁི་ཁར་སད་དོ་
སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་རྐ་ར་མུ་ཡེ་ཧ་ར་
ཁི་ཁར་སད་དོ་སྤུངས་སོ་ཧྲན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་
ཨོཾ་ནི་གསལ་སལ་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་
ལ་གྱེར་རོ་ས་མ་ཡ། ཨ་དཀར་ཁྲི་འབར་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲིན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་སད་དོ་ཨ་དཀར་མུ་ཡེ་ཧ་ར་ཁི་
ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཁྲི་
གསལ་ཧ་ར་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་
རོ་ས་མ་ཡ། ཨ་དཀར་པྲ་ཏི་ཧ་ར་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་
ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ལི་སད་ཧ་ར་མུ་ཡེ་ཧ་ར་ཁི་ཁར་སད་
དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཧ་ར་མུ་ཡེ་
ཧ་ར་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་
དཀར་ཐོ་ཡེ་ཧ་ར་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་
གྱེར་རོ་ས་མ་ཡ། ཨ་དཀར་བུ་སངས་ཧ་ར་མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲིན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་མུ་ཁྲི་ཧ་ར་མུ་ཡེ་ཁི་ཁར་སད་
དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཁྲི་ཝེར་ཧ་ར་
62



སྒྲིབ་པ་ཀུན་སྦྱོང་གི་གཟུངས།
མུ་ཡེ་ཧ་ར་ཁི་ཁར་སད་དོ་སྤུངས་སོ་ཧྲན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ།
ཨ་དཀར་མུ་རུམ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷདྷ་སད་ལ་
གྱེར་རོ་ས་མ་ཡ། ཨ་དཀར་རུ་མ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་
ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཉ་ཞི་ཧ་ར་མུ་ཡེ་ཁི་ཁར་སད་དོ་སྤུངས་
སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ལི་ཡང་ཧ་ར་མུ་ཡེ་ཁི་
ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷི་དྷ་སད་ལ་གྱེར་རོ་ས་མ་ཡ། ཨ་དཀར་
སན་ཏོ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷདྷ་སད་ལ་གྱེར་རོ་ས་
མ་ཡ། ཨ་དཀར་པྲི་ཏ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷདྷ་
སད་ལ་གྱེར་རོ་ས་མ་ཡ། ཨ་དཀར་ཤེ་སད་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲིན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་སད་ལ་ཧ་ར་མུ་ཡེ་ཁི་ཁར་སད་
དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་སད་ཝེར་ཧ་
ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ན་མ་བྷུདྷ་སད་ལ་གྱེར་རོ་ས་མ་ཡ། ཨ་
དཀར་སད་མིན་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་
གྱེར་རོ་ས་མ་ཡ། ཨ་དཀར་སད་ནེ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲན་ནོ། །ༀ་
ན་མ་བྷི་དྷ་སད་དོ་གྱེར་རོ་ས་མ་ཡ། ཨ་དཀར་གུ་གེ་ཧ་ར་མུ་ཡེ་ཁི་ཁར་སད་དོ་སྤུངས་
སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་གེ་ཡོ་ཧ་ར་མུ་ཡེ་ཁི་
ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཀྲོ་
ཏི་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ།
ཨ་དཀར་ཝེར་རོ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་
གྱེར་རོ་ས་མ་ཡ། ཨ་དཀར་ཨ་མ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་
མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཨ་ནི་ཧ་ར་མུ་ཡེ་ཁི་ཁར་སད་དོ་སྤུངས་སོ་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཨ་གསལ་ཧ་ར་མུ་ཡེ་ཁི་
ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ཨ་
པར་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་
མ་ཡ། ཨ་དཀར་ཤྲཱི་ཛུ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་
སད་ལ་གྱེར་རོ་ས་མ་ཡ། ཨ་དཀར་ནེ་རྒྱུང་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲིན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ནེ་ཁྲི་ཧ་ར་མུ་ཡེ་ཁི་ཁར་སད་
དོ་སྤུངས་སོ་ཧྲུན་ནོ། །ཨོཾ་ན་མ་བྷདྷ་སད་ལ་གྱེར་རོ་ས་མ་ཡ། ཨ་དཀར་ནེ་མར་ཧ་ར་
མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་
དཀར་ནེ་ཝེར་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲན་ནོ། །ཨོཾ་ན་མ་བྷུདྷ་སད་ལ་
གྱེར་རོ་ས་མ་ཡ། ཨ་དཀར་ཞི་ལོ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་
ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་སུར་ཡ་ཧ་ར་མུ་ཡེ་ཁི་ཁར་སད་དོ་
སྤུངས་སོ་ཧྲུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་དེ་ཛོ་ཧ་ར་མུ་ཡེ་
ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་
ནེ་ཞི་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་
མ་ཡ། ཨ་དཀར་ནེ་ཏིང་ཧ་ར་མུ་ཡེ་ཁི་ཁར་སད་དོ་སྤུངས་སོ་ཧྲུན་ནོ། །ཨོཾ་ན་མ་དྷ་
སད་ལ་གྱེར་རོ་ས་མ་ཡ། ཨ་དཀར་ནེ་ནམ་ཧ་ར་མུ་ཡེ་ཁི་ཁར་སད་དོ་སྤུངས་སོ་ཐུན་
ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་སྙ་ཞི་ཧ་ར་མུ་ཡེ་ཁི་ཁར་སད་
དོ་སྤུངས་སོ་ཧུན་ནོ། །ཨོཾ་ན་མ་བྷུདྷ་སད་ལ་གྱེར་རོ་ས་མ་ཡ། ཨ་དཀར་ནེ་སེང་ཧ་ར་
མུ་ཡེ་ཁི་ཁར་སད་དོ་སྤུངས་སོ་ཧུན་ནོ། །ཨོཾ་ན་མ་བྷི་དྷ་སད་ལ་གྱེར་རོ་ས་མ་ཡ། གྱེར་
རོ་ཨ་དཀར་སད་དོ་ས་མ་ཡ། དྲུང་མུ་མུ་ལམ་ཏི་ཏ་མུ་ཁྱུང་པྲ་ཕུད་ཧ་ར་ཁི་ཁར་ཧཱུཾ་
ཧཱུྃ༔ ཕཊ༔ ཕཊ༔ སཱཧཱ༔
64



སྒྲིབ་པ་ཀུན་སྦྱོང་གི་གཟུངས།
མི་མངོན་བོན་ཉིད་བདེ་བ་ཆེ། བདེ་ཆེན་རྒྱལ་པོ་གདོད་མའི་སྐུ། དབྱིངས་ལས་
འདས་པའི་བདེ་བར་གཤེགས། ཐུགས་ཉིད་མི་གཡོ་གཡོ་མེད་ཀྱང་། གཡོ་བའི་སྲོག་
རོལ་མཁའ་ལ་འཚེར། མཁའ་ལ་རང་བཞིན་ལོངས་སྤྱོད་རྫོགས། རྫོགས་པ་ཆེན་པོ་
འགྲོ་ལ་དགོངས། འགྲོ་ལ་སྙིང་རྗེས་རྩལ་སྤྲུགས་ཏེ། ཀློང་ལ་བྱོན་ཞིང་ཅིང་ཡང་སྤྲུལ།
སྐུ་གསུམ་སངས་རྒྱས་རྫོགས་སངས་རྒྱས། འཁོར་བར་བསྒྲལ་བའི་དཔའ་བོ་ཆེ། ཆུ་
བཞིར་དབྱུང་བའི་དེད་དཔོན་མཆོག །ས་ལ་བཀོད་པའི་ཐབས་མཁས་ལྷ། ལྷ་སྲིད་
གཤེན་དང་འདྲེན་པ་ཡི། བླ་མ་དང་ནི་སངས་རྒྱས་བོན། སེམས་དཔའ་རྒྱལ་སྲས་
འཕགས་པ་བཅས། ཐུགས་རྗེ་ཆེ་ཞིང་ཐབས་དང་ལྡན། འགྲོ་བ་མ་ལུས་བསྒྲལ་བའི་
ཕྱིར། དགོངས་པ་གཅིག་ལ་སྤྲུལ་པར་འབུམ། གཙོ་ལ་འཁོར་དང་འཁོར་ལ་གཙོ།
གཙོ་འཁོར་གདུལ་བྱ་འདུལ་བྱེད་དོ། །སྤྲོས་པའི་ཡུལ་ནི་ནམ་མཁའི་མཐའ། སྤྲོས་པའི་
ཚུལ་ནི་བསྐལ་པའི་བྱེ། གདན་གཅིག་དུ་ན་ཟུང་དུ་འབྲེལ། སེམས་ཅན་རྣམ་ཤེས་
ཚོགས་འཁོར་ལ། རྒྱལ་བས་ཐུགས་རྗེས་འཁོར་ཚོགས་སྤྲོས། ངོ་མཚར་མཛད་དང་
བཀོད་པ་ནི། རྡོ་རྗེ་ཡིས་ནི་དབང་པོའི་ལྗགས། སྨྲ་བར་མི་འོས་རྒྱལ་བའི་ཕྲིན། དེ་
ལྟར་དེ་རོལ་དེ་ཉིད་བཞུགས། མི་གནས་མྱང་འདས་སྔ་རབས་བྱོན། མ་འོངས་འགྲོ་
འདྲེན་ཕྱིས་འབྱུང་དང༌། ད་ལྟར་མགོན་པོ་ད་ལྟར་བཞུགས། འདས་དང་མ་བྱོན་ད་
ལྟ་བཞུགས། དུས་གསུམ་རྫོགས་པའི་སངས་རྒྱས་ཚོགས། མཉམ་པར་ངང་ཉིད་རབ་
ཏུ་ཞི། ཉོན་མོངས་སྤ་བཀོང་ཡེ་ཤེས་རྒྱས། གཉེན་པོ་མཆོག་འཛིན་གཞའ་ཚོན་ཚུལ།
དུས་གསུམ་ཀུན་དུ་རྫོགས་སངས་རྒྱས། བསྐལ་པ་གསུམ་གྱིས་འགྲོ་བ་འདྲེན། ཁམས་
གསུམ་སེམས་ཅན་མགོན་པོ་ཆེ། སྐུ་གསུམ་སྤྲོས་པའི་ཐུགས་རྗེ་ཅན། གང་ལ་གང་
འདུལ་དེ་དེ་བཞིན། ཁྱོད་ཀྱི་བྱམས་དང་སྙིང་རྗེ་ནི། ཡེ་ཤེས་ལྔ་དང་ཟུང་གཅིག་གིས།
ནམ་མཁའི་མཐའ་དང་ས་གཞིའི་རྡུལ། ཉི་ཟླའི་བགྲོད་དང་རྒྱ་མཚོའི་གཏིང་། དཔག་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
པར་ཡོད་ཀྱང་ཁྱོད་ཀྱི་ངང་། གཞལ་བ་མེད་པ་མཆོག་ཆེན་པོ། ངེས་པར་འགྲོ་ལ་བརྩེ་
ཆེན་དགོངས། དེ་ཡི་ངང་གནས་དེ་ཉིད་རྟོགས། རྟོགས་པ་ཆེན་པོའི་སངས་རྒྱས་ཞེས།
ནུབ་པ་མེད་པའི་རྒྱལ་མཚན་ཅན། དེ་བཞིན་ནམ་མཁའི་མཐའ་མི་ཐུག །ཐུག་མེད་
དཔལ་ལྡན་ནམ་མཁའི་རྒྱལ། ནམ་མཁའི་རྒྱལ་པོའི་འགྲོ་བའི་དཔལ། དཔལ་ལྡན་
སྙིང་པོ་ཡེ་ཤེས་དཔལ། དཔལ་འབར་སྣང་བའི་འགྲོ་ཀུན་སྣང་། སྣང་སྲིད་དགའ་བ་
ཆེར་བསྐྱེད་པའི། གཉེན་པོ་རྫོགས་སངས་རྒྱས་རྣམས་མཁྱེན། བདག་ཅག་བརྩེ་བས་
རབ་དགོངས་ཤིག །གུས་པ་ཆེན་པོའི་ལུས་ཀྱང་བཏུད། མགུ་བ་ཆེན་པོའི་བསམ་པའི་
དེད། འདུན་པ་འདི་ནི་ཁྱོད་ལ་འདུན། ཐམས་ཅད་མཁྱེན་བརྩེའི་འོད་པོ་ཆེ། ཁྱེད་ནི་
དྲན་པ་རྩམ་གྱིས་ཀྱང༌། བདག་ནི་འདོད་གདུངས་སེལ་ལ་སྨོན། གང་དག་འགྲོ་བ་མ་
ལུས་པ། མ་རིག་མངོན་འབྱེད་རིག་གསལ་ཐོབ། གང་ཞིག་ཉོན་མོངས་གྱིས་གདུང་
པའི། འཁོར་བའི་འཁོར་ལོ་འཁོར་གྱུར་ཚེ། ཉིད་ཀྱི་ཐུགས་རྗེ་འཁོར་ལོའི་དབལ། དེ་
བསྟན་དེ་ལ་བསྟན་དུ་གསོལ། སྡིག་པའི་ཚོགས་ནི་མངོན་པར་བྱང་༌། སྡུག་བསྔལ་
འདི་ནི་རྣམ་པར་གྲོལ། ཉིད་ཀྱིས་རབ་རྫོགས་འོད་འབུམ་གྱི། ཐེག་དམན་འོད་ནི་
རབ་གནོན་ཅིང་། ཉོན་མོངས་བ་མོ་བཅོམ་གྱིས་དོགས། དེ་ཉིད་མངོན་གྲོལ་ཁྱོད་
རབ་བསྔགས། བསྔགས་པའི་ཡོན་ཏན་ཡེ་ཤེས་བྱིན། ཡེ་ཤེས་ཆེན་པོ་ཉིད་ཐོབ་ནས།
ཉོན་མོངས་རང་ལ་རང་གིས་བརྒྱན། འདམ་གྱི་མེ་ཏོག་ཆུ་བོའི་ལྷུ། རང་གི་རྒྱན་ནི་
རང་སར་གྲོལ། གྲོལ་བ་ཆེན་པོའི་ཐར་བདེར་རྙེད། འདི་དང་མ་འོངས་དུས་ཀུན་
ཏུ། བདག་དང་གཞན་གྱི་དོན་གྲུབ་ནས། བཅུ་གསུམ་འཁོར་ལོའི་ཚོགས་རྫོགས་ཏེ།
འཁོར་འདས་གཅིག་ཏུ་རྫོགས་འགྱུར་ཅིག །གཤེན་རབ་གཡུང་དྲུང་སེམས་དཔའ་
ཚངས་པ་གཙུགས་ཕུད་ལ་སོགས་འདུས་པའི་འཁོར་རྣམས་དེ་ལྟར་དུ། དུས་གསུམ་
རྫོགས་པའི་སངས་རྒྱས་སྔ་རབས་འདས་པ་ད་ལྟར་བཞུགས་པ་སླད་ནས་འབྱོན་པ་
66



སྒྲིབ་པ་ཀུན་སྦྱོང་གི་གཟུངས།
རྣམས་ཀྱི་ཐུགས་འཛབ་ཉེ་ལམ་ཟབ་མོ་གཟུངས་ཀྱི་སྙིང་པོ་འདི། སྐུ་གསུམ་རྫོགས་
པའི་སངས་རྒྱས་ཀྱི་མཉམ་པ་ཁྱབ་བདལ་ཞལ་ནས་གསུངས་པས། རབ་ཏུ་མོས་པར་
གྱིས་ཤིག །རྟག་ཏུ་འཛིན་པར་གྱིས་ཤིག །ཀུན་དུ་འཆང་བར་གྱིས་ཤིག །རྒྱུན་དུ་
བཀླག་པར་གྱིས་ཤིག །བཀུར་སྟི་དང་རིམ་འགྲོ་ནན་ཏན་གྱིས་ཤིག །དེས་ན་འདི་བའི་
ཡོན་ཏན་ནི་བགྲངས་ཀྱིས་མི་ལང་། དཔེར་ན་རི་བོ་ཆེན་པོའི་དཔངས་སུ་བསྟོད་པའི་
རི་ཡི་རྒྱལ་པོ་རི་རབ་ལྷུན་པོ་ཡི་རྡུལ་ཕྲ་རགས་གི་རྣམ་གྲངས་བརྩིགས་པ་ནི། རྒྱལ་བ་
རྣམས་ཀྱིས་བརྗོད་ནུས་ཀྱང་། ནམ་མཁའི་རྒྱལ་པོའི་དཀྱིལ་འཁོར་རབ་འབྱམས་ཀྱི་ལྷ་
ཆིག་ཁྲི་བརྒྱད་སྟོང་དང་རིགས་ལྔ་ཕྱོགས་བཅུའི་སངས་རྒྱས་དང་བཅས་པའི་ཐུགས་
འཛབ་དམ་པ། ཉེ་ལམ་གཟུངས་ཀྱི་སྙིང་པོ་སྒྲིབ་པ་ཀུན་སྦྱོང་འདི་ཡི་ཡོན་ཏན་ནི།
བསྐལ་པ་གྲངས་སུ་བཟུངས་ནས་བརྩི་མི་ནུས་སོ། །གང་ཞིག་སོ་སོར་སྐྱེ་བོ་དག་གི་
མདོ་སྡེ་གཟུངས་ཀྱི་སྙིང་པོ་འདི་དྲན་པ་ཙམ་ན་སྡིག་པ་མི་དགེ་བཅུ་དང༌། མཚམས་
མེད་པ་ལྔ། ལྕི་བ་བཞི། ལོག་པ་བརྒྱད་ཀྱང་བྱང་བར་འགྱུར་རོ། །དེ་བཞིན་གང་ཞིག་
སྐྱེ་བོ་དང་སེམས་ཅན་འཆི་བའི་རྣ་བར་ཐོས་ན། རང་གཞན་གཉིས་ཀ་ལ། བསོད་
ནམས་ཀྱི་ཕུང་པོ་ནི། སྟོང་གསུམ་འདི་རིན་པོ་ཆེ་ཡི་བཀང་ན་དེ་ཟད་ཅིང་འབྲི་བ་
ཡོད་དེ། གཟུངས་ཀྱི་རྒྱལ་པོ་འདིའི་ཡོན་ཏན་ནི་ཟད་པ་མེད་པས། རྟག་ཏུ་བོན་གྱི་
ནོར་ལ་སྤྱོད་པར་འགྱུར་རོ། །དེ་བས་ན་རབ་ཏུ་འཆང་བར་གྱིས་ཤིག །ཞེས་བཀའ་
བསྩལ་ཏོ། ཡང་གསུངས་པ། འདུས་པའི་འཁོར་གྱི་དང་མ་སྟེ། ཚངས་པ་གཙུག་ཕུད་
ལ་སོགས་ཉོན། དུས་གསུམ་སངས་རྒྱས་ཐམས་ཅད་ཀྱི། ཐུགས་རྗེ་སྒྱུ་འཕྲུལ་དྲ་བའི་
ཀློང་། ཉོན་མོངས་གཉེན་པོ་འབར་བའི་སྐུ། བདུད་བཞི་རབ་ཟད་ངང་གིས་གཏུམ།
དུག་ལྔ་ཟིལ་གནོན་ཆེ་བའི་མཆོག །གསང་རིག་དོན་དམ་ཉེ་ལམ་གཟུངས། སྡིག་པ་
དང་ནི་སྒྲིབ་པ་ཀུན། ཚར་གཅོད་དོན་གྱིས་བོན་འདི་ནི། རྒྱལ་བས་མཉམ་གནས་
67



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
ངང་ནས་གསུངས། དོན་གྱི་སྙིང་པོ་འདི་ལྟར་ཏེ།
ཨ་ཨོཾ་ཧཱུྃ་རཾ་ཛ། བསྭོ་ཨོ་ཁྲོ་ཏ་ཐོ་ཤེལ་སྤུངས་སོ་ཐད་དོ་མ་ར་ཡ་ཧཱུྃ་ཕཊ༔ བསྭཱ་ཨོཾ་
གར་ཤེལ་མ་ཧ་ཁྲོ་ཏ་ཉེ་ལོ་ཡོ་སྤུངས་སོ་ཐད་དོ་མ་ར་ཡ་ཧཱུྃ་ཕཊ༔ བསྭཱ་ཨཱི་གྷར་ན་རྒྱུང་
ནེ་ཤེལ་ལོ་ཁྲི་ཀྲི་སྤུངས་སོ་ཐད་དོ་མ་ར་ཡ་ཧཱུྃ་ཕཊ། བསྭཱ་ཨཱི་ཨ་མུ་ཁྱུང་པྲ་ཕུད་ཁྲོ་ཏ་ཉེ་
ལོ་ཡོ་སྤུངས་སོ་ཐད་དོ་ཐུན་བྷོ། །བསྭོ་ཨོཾ་མུ་ནེ་གླང་ཆེན་ཁྲོ་ཏ་ཉེ་ལོ་ཡོ་སྤུངས་སོ་ཐད་
དོ་ཐུན་བྷོ། །བསྭོ་ཨོཾ་མུ་ཡེ་ཤེ་ཐུན་ཁྲོ་ཏ་ཉེ་ལོ་ཡོ་སྤུངས་སོ་ཐད་དོ་ཐུན་བྷོ། །བསྭཱ་ཨོཾ་དྷ་
ན་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭཱ་ཨོཾ་དྷ་ར་ཡ་དྷ་ར་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་
ཕཊ༔ བསྭཱ་ཨོཾ་དྷ་རུ་ན་དྷ་རུ་ན་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨཱ་ཧ་ན་ཡ་ཧ་ན་
ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭཱ་ཨཱི་མ་ཧ་ཡ་མ་ཧ་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་
ཕཊ༔ བསྭཱ་ཨཱི་ཧི་ལི་ཡ་ཧི་ལི་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭཱ་ཨོཾ་ཧུ་ལུ་ཡ་ཧུ་ལུ་
ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭཱ་ཨོཾ་ཧ་ལ་ཡ་ཧ་ལ་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་
ཕཊ༔ བསྭཱ་ཨོཾ་ཧབ་སོ་ཧབ་སོ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨོཾ་ཤྲཱི་ཎ་ཡ་ཤྲཱི་ཎ་
ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨཽ་ཤེལ་ལོ་ཡ་ཤེལ་ལོ་ཡ་ཁྲོ་ཏ་ཉེ་ལོ་ཡོ་མ་ར་
ཡ་ཧཱུྃ་ཕཊ༔ བསྭཱ་ཨོཾ་དྷ་རུ་ཡ་དྷ་ཧ་རུ་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭཱ་ཨོཾ་དྷ་ཏྲ་
ཡ་དྷ་ཏྲ་ཡ་ཁྲོ་ཏ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨཱ་ཁྲ་རཾ་ཁྲ་རམ་ཁྲོ་ཏ་ཡ་ཉེ་ལོ་ཡོ་མ་
ར་ཡ་ཧཱུྃ་ཕཊ༔ བསྭོ་ཨཱ་ཁྲི་རམ་ཁྲི་རམ་ཁྲོ་ཏ་ཡ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨོ་ཁྲུ་
རུམ་ཁྲུ་རུམ་ཁྲོ་ཏ་ཡ་ཉེ་ལོ་ཡོ་མ་ར་ཡ་ཧཱུྃ་ཕཊ༔ བསྭོ་ཨོ་ཁྲ་ཏྲ་ཁྲ་ཏྲ་ཁྲོ་ཏ་ཉེ་ལོ་ཡོ་མ་
ར་ཡ་ཧཱུྃ་ཕཊ༔ བསྭོ་ཨཱ་ཛ་ཧཱུྃ་བམ་ཧོ་ཁྲོ་ཏ་གར་མ་ནི་མ་ར་ཡ་ཧཱུྃ་ཕཊ༔ ཧཱུྃ་ཧཱུྃ་ཧཱུྃ་ཁྲོ་ཏ་
གར་མ་ནི་མ་ར་ཡ་ཧཱུྃ་ཕཊ༔ ཧོ་ཧོ་ཧོ་ཁྲོ་ཏ་གར་མ་ནི་མ་ར་ཡ་ཧཱུྃ་ཕཊ༔ བོན་ཉིད་མི་
འགྱུར་གཡུང་དྲུང་དབྱིངས། བོན་ཅན་ལོག་རྟོག་འདུལ་བའི་སླད། སྟོང་ཉིད་མེ་ལོང་
བྱ་བ་གྲུབ། སོ་སོར་རྟོགས་དང་མཉམ་པ་ཉིད། ཡེ་ཤེས་ལྔ་ནི་ཡེ་ནས་འབར། འབར་
68



སྒྲིབ་པ་ཀུན་སྦྱོང་གི་གཟུངས།
བའི་མིག་འཕྲུལ་སྐད་ཅིག་ཆ། བདེར་གཤེགས་ཞི་བའི་ངང་ཉིད་ལས། ཁྲག་འཐུང་
གར་གྱི་དཀྱིལ་འཁོར་འཆར། ཞི་བས་ཉོན་མོངས་སྤ་མ་བཀོང་། ལོག་པའི་འཁྲུལ་པའི་
རྟོག་པ་ཅན། དུས་གསུམ་སངས་རྒྱས་ཐམས་ཅད་ཀྱིས། བརྟུལ་ཞུགས་རོལ་བའི་ཆེ་
མཆོག་སྐུ། སངས་རྒྱས་ཀུན་ཀྱི་ངོ་བོ་འཆང་། ཁྲོ་བོ་ཀུན་གྱི་སྤྱོད་པར་རོལ། སྲིན་པོ་
ཀུན་གྱི་ལྟར་སྣང་འཛིན། རུ་བཞི་ཁྲོ་རྒྱལ་བགེགས་ལས་རྒྱལ། མེ་རི་མཚོན་ཆའི་གུར་
དུ་བཞུགས། ངང་ལས་སྤྲུལ་པའི་འཁོར་དང་བཅས། ཐུགས་དམ་དབྱིངས་ནས་ཆེར་
དགོངས་ལ། དབང་དམ་གཅིག་གི་བདག་དང་གཞན། འདི་དང་མ་འོངས་དུས་ཀུན་
དུ། འཇིགས་པས་ཚོགས་ལ་ཉེར་སྒྲོལ་ཤིག །གཞན་ཡང་གང་དང་གང་དག་ལ། ས་
ཆེན་གསུམ་ལ་ལོག་པའི་ཚོགས། བདུད་སྲིན་གཤེན་རྗེ་མུ་སྟེགས་དང་། མཁའ་འགྲོ་རོ་
ལོང་ཆུད་མ་མོ། དལ་བདག་རྒྱལ་པོ་ཀིང་ཀང་གཟའ། ས་བདག་ལ་སོགས་སྦྱོར་ངན་
ཅན། བྱད་དང་སྦོད་གཏོང་དགྲ་དུག་ནད། མཚོན་དང་བསམ་ངན་ཁ་སྨྲས་སོགས།
འགྲོ་བ་གཞན་དང་བདག་ཉིད་བཅས། སངས་རྒྱས་རང་གི་བསྟན་པ་སོགས། ང་
རྒྱལ་གྱིས་ནི་རྒོལ་བ་དང་། འཇབས་དང་འུ་ལེ་བསླུ་བྲིད་འཚེ། མདོར་ནས་འཇིགས་
པ་བརྒྱད་རྣམས་ལས། རབ་ཏུ་སྐྱོབས་པའི་གཤེན་པོ་ཆེས། གཟི་བརྗིད་ཀྱིས་ནི་
བསྔངས་བར་མཛད། གདུལ་ཞུགས་གི་ནི་གཟིར་བར་མཛོད། སྟོབས་ཆེན་པོ་ཡི་
རྒྱས་ཐེབ་ཅིག །དཔལ་དང་འབྱོར་བ་ཆར་རྒྱས་རྩོལ། བུ་འདོད་བུ་དང་ནོར་འདོད་
ནོར། ཚེ་འདོད་ཚེ་དང་དཔལ་འདོད་དཔལ། འདོད་པ་རབ་བཀང་སྦྱིན་པའི་གཏེར།
འབྱོར་པ་དག་གིས་གཏེར་དབང་འཆང༌། བཀྲ་ཤིས་དོན་གྱི་ཉིང་པོ་ཐོབ། མདོར་
ན་ཁྱེད་ཀྱི་ཡོན་ཏན་ནི། བདག་ལ་སྐད་ཅིག་རྫོགས་པར་མཛོད། འདི་ལྟར་གསང་
རིག་གི་སྙིང་པོ་ཉེ་ལམ་ཟབ་མོ་བདེར་གཤེགས་ཐུགས་རྗེ་འཁྲོས་པའི་ཁྲོ་བོ་ཆེན་པོའི་
གཟུངས་འདི། དུས་གསུམ་སངས་རྒྱས་མཉམ་པ་ཁྱབ་བདལ་གྱི་ཞལ་ནས་གསུངས་
69



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
པས། རབ་ཏུ་མོས་པར་གྱིས་ཤིག །རྟག་ཏུ་འཛིན་པར་གྱིས་ཤིག །ཀུན་ཏུ་འཆང་
བར་གྱིས་ཤིག །རྒྱུན་དུ་ཀློག་པར་གྱིས་ཤིག །བཀུར་སྟི་དང་རིམ་གྲོ་ནན་ཏན་དུ་
གྱིས་ཤིག །འདི་ལ་རབ་ཏུ་འདུན་ཅིང་མོས་པར་གྱིས་ཤིག །དེས་ན་འདི་ཡི་ཡོན་ཏན་
ནི་བསྒྲངས་ཀྱིས་ལོངས་བ་མི་འགྱུར་རོ། །དཔེར་ན་བསྐལ་པ་གསུམ་གྱི་ཆར་གྱི་རྡུལ་
གྲངས་མཁྱེན་པའི་བདག་ཉིད་ཅན་གྱི་བརྗོད་ནུས་ཀྱང་། མདོ་གཟུངས་དམ་པ་འདི་
ཡི་ཡོན་ཏན་ནི་བརྗོད་པར་མི་ནུས་སོ། །ཉེ་ལམ་གཟུངས་ཀྱི་དམ་པ་འདི་ཀླག་པ་ཙམ་
ན། ནད་ཡམས་དང་། མུ་གེ་དང་། འཁྲུགས་པ་ཀུན་རྒྱུན་ཆད་ནས། ཞི་བ་དང་བདེ་
ལེགས་ཀྱི་ཡོངས་སུ་ཁྱབ་ནས། བཀྲ་ཤིས་དཔལ་འབྱོར་ཕུན་སུམ་འཚོགས་པར་འགྱུར་
རོ། །དེ་ནས་རབ་ཏུ་འཆང་བར་གྱིས་ཤིག །ཅེས་བཀའ་བསྩལ་ཏོ། །ཡང་གསུངས་པ།
ཚངས་པ་གཙུག་ཕུད་ལ་སོགས་ཏེ། འདུས་པའི་འཁོར་རྣམས་མ་ཡེངས་ཉོན། དུས་
གསུམ་སངས་རྒྱས་ཐམས་ཅད་ཀྱི། མཐུ་སྟོབས་དམ་པ་ཉེ་ལམ་གཟུངས། བོན་འདི་
སྤྱོད་པའི་ཡོན་ཏན་ནི། བསམ་གྱིས་མི་ཁྱབ་བརྗོད་ལས་འདས། གང་ཞིག་སེམས་
ཅན་གང་དག་གི། མཚམས་མེད་ལྔ་དང་ཉེ་བ་བཞི། ལྕི་བ་བཞི་དང་ལོག་པ་བརྒྱད།
འཁྲུལ་པ་དགུ་དང་མི་དགེ་བཅུ། བརྗོད་པ་ཙམ་གྱིས་བྱང་བར་འགྱུར། སྲུང་ཁྲིམས་
ཉམས་དང་གསང་དམ་འཆལ། མཆོད་སྐོང་ཆག་དང་དམ་ཚིགས་ཉམས། འགལ་
བ་ཉེས་པ་གྱུར་པ་ན། བརྗོད་པ་ཙམ་གྱིས་སོབ་པར་འགྱུར། རླུང་ལ་འཁོར་ལོ་བསྐོར་
བ་ནི། རླུང་དེས་ཁྱབ་ཚད་སངས་རྒྱས་འགྱུར། མེ་ལས་སྦྱིན་སྲེག་བྱེད་པ་ན། དུད་
པས་གར་ཁྱབ་སངས་རྒྱས་སོ། །ཆུ་ལ་གཏོར་མ་གཏང་པ་ན། ཆུ་དེ་སུས་རེག་སངས་
རྒྱས་སོ། །ས་ལ་མཆོད་རྟེན་བཞེངས་བསྔགས་ན། འབྲེལ་ཚད་གང་ཡང་སངས་རྒྱས་
སོ། །དེ་བས་ཡོན་ཏན་བརྗོད་མི་ལང་། ཀུན་གྱིས་ཡིད་ལ་རབ་ཏུ་ཟུངས། ཅེས་བཀའ་
བསྩལ་ཏོ། །དེ་ནས་གཤེན་རབ་གཡུང་དྲུང་སེམས་དཔའ་ཚངས་པ་གཙུག་ཕུད་ལ་



སྒྲིབ་པ་ཀུན་སྦྱོང་གི་གཟུངས།
སོགས། འཁོར་དུ་གཏོགས་པའི་སྟེང་གི་ལྷ་དང་འོག་གི་ཀླུ་དང་བར་གྱི་མི་ལས་སོགས་
ལྷ་མིན་དང་ནམ་མཁའ་ལྡིང་དང་དྲི་ཟར་བཅས་ཏེ། འཇིག་རྟེན་ཀུན་ཡིད་རང་ཏེ་
སྟོན་པས་གསུངས་པ་ལ་མངོན་པར་བསྟོད་དོ། །ཀུན་དུ་བཟང་པོ་ནམ་མཁའི་རྒྱལ་པོ་
འཁོར་བ་ཀུན་བསྒྲལ་གྱི་རྒྱུད་ལས་སྒྲིབ་པ་ཀུན་སྦྱོང་གཟུངས་ཀྱི་ལེའུ་རྫོགས་སོ། །ཨེ་
མ་ཐེག་པའི་རྒྱུད་རྒྱལ་སྙིང་། བླ་མ་དྲན་པའི་ཐུགས་དམ་བཞིན། འོད་ལྡན་བདག་
གིས་དྷའི་ཡི་གེར་བྲིས། མ་འོངས་སྐལ་ལྡན་ཚེ་དབང་གྲགས་པ་ལ། འཕྲོད་པའི་སྨོན་
ལམ་བཅས་ཏེ་གཏེར་དུ་སྦས། ས་མ་ཡ་རྒྱ་རྒྱ་རྒྱ། བདག་འདྲ་ཨོ་རྒྱན་བདེ་ཆེན་གླིང་
པ་འམ། རིག་འཛིན་ཀུན་གྲོལ་གསང་བ་རྩལ་གྱིས་ས་རྟ་ཟླ་ཚེས་བཟང་པོར་ཀོང་ཡུལ་
དགའ་བའི་ཚལ་གྱི། ཡོངས་རྫོགས་དཔལ་གྱི་ཕུག་ནས་ཟབ་མོ་གཏེར་དུ་སྤྱན་དྲངས་
ནས་སླར་ལྕགས་བྱ་ལོར་བོད་ཡིག་ཏུ་བཏུག་པའོ། །དྲུང་ཡིག་པ་ནི་དམུ་ཝེར་མང་
གས་བགྱིས་པས་དགེ་དེས། བོན་འདི་ཉི་ཟེར་ས་ཡི་རྡུལ་བཞིན་ཕྱོགས་བཅུ་ཡོངས་ལ་
འཕེལ་ཞིང་རྒྱས་པར་ཤོག །བཀྲ་ཤིས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་དབལ་ཁྱུང་དགོན་
པའི་བཀའ་འགྱུར་འཕྲུལ་དཔར་ཅན་གཞི་བཞག་ཐོག །ཆབ་མདོར་བསྐྲུན་པའི་
བདེ་གླིང་གསུང་འབུམ་ཞན་སྤར་ཡིག་དཀར་ཅན་གྱི་གྲས་སུ་ཡོད་པ་དེ་དང་འདྲ་
བསྡུར་བྱས་ཏེ། བྲིས་པའི་ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་
ལ་ཁ་བསྐངས་བྱས་པ་ལས་རྩ་བའི་མ་དཔེའི་གཞུང་འགྲོས་ལ་བསྡུར་དཔེས་བཅོས་
བསྒྱུར་མ་བྱས་པ་རང་སོར་བཞག་སྟེ། གསུང་རབ་སྒོ་མཛོད་རིན་པོ་ཆེའི་གླེགས་
བམ་༽གྱི་དེབ་གྲངས་ ༡༤༣ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་
གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་
གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་
འ1



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་
དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་
མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་
དཀོན་པས་གོམ་ཁ་གསར་དུ་ཡིན་པ་དང་། སྒོས་སུ་ངེད་ཞུས་བསྒྲིགས་པ་ཚོ་ཡང་
མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་
མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་
དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་
ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང༌། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣
ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།



གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་
དྲུང་ཡོངས་རྫོགས་གཡུང་དྲུང་བསྡོམ་རྒྱུད་ཀྱི་
དཔལ་གསང་བ་འདུས་པ་དོན་གྱི་རྒྱུད་
ལས་སྲིད་པ་གླེང་གཞིའི་ལེའུ་
བཞུགས་སོ༔ ༔
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་།



སྤྱིའི་དེབ་གྲངས། 143 སྤྱིའི་པོད་གྲངས། 188
2
3
4
5
6
7
གསས་མཁར་རིན་པོ་ཆེ་དཔལ་གསང་བ་འདུས་པ་དོན་གྱི་རྒྱུད།
བཀའ།
རྒྱུད་སྡེ།
གཏེར་མ།
གཏེར་སྟོན་བདེ་ཆེན་གླིང་པ།
གཏེར་གནས་ཤེལ་བྲག་ཚལ།
ལེའུ། 5



གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་
དྲུང་ཡོངས་རྫོགས་གཡུང་དྲུང་བསྡོམ་རྒྱུད་ཀྱི་
དཔལ་གསང་བ་འདུས་པ་དོན་གྱི་རྒྱུད་
ལས་སྲིད་པ་གླེང་གཞིའི་ལེའུ་
བཞུགས་སོ༔ ༔
༄༅། །གཡུང་དྲུང་ལྷ་ཡི་སྐད་དུ་ན༔ མུ་ཡེ་ཨ་དཀར་ཧ་ར་པ་ཏ་ཡ པྲ་ཕུད་
རདྨ་སྤུངས་སོ་སྨྲརཿ ཐོ་ཐོ་ཡེ་ཡེ་ཏན་ཏྲ་སྨྲར༔ བོད་སྐད་དུ༔ གསས་མཁར་རིན་པོ་
ཆེ་ཐིག་ལེ་དབྱིངས་ཆེན་སྤྱི་སྤུངས་གབ་པ་དགུ་སྒྲིལ་གཡུང་དྲུང་ཡོངས་སུ་རྫོགས་པ་
དཔལ་གསང་བ་འདུས་པ་དོན་གྱི་རྒྱུད་ཅེས་བྱ་བ༔ སྟོན་པ་ཀུན་ཏུ་བཟང་པོ་འོད་
དཀར་གནས་འཛིན་ལ་ཕྱག་འཚལ་ལོ༔
འདི་སྐད་བདག་གིས་ཐོས་པའི་དུས་ཅིག་ན༔ བཞི་བཅུ་རྩ་ལྔ་ཐིག་པའི་ཡང་གོང་༔
རང་བཞིན་མི་འགྱུར་དབྱིངས་ཀྱི་ཞིང་ཁམསཿ བོན་ཉིད་བདལ་པ་ཆེན་པོའི་དབྱིངས་
ཆེན༔ ཁྲི་འཕང་དགུ་འདབ་ཀྱི་གོང་མ༔ མཁའ་ཀློང་དབྱིངས་གསུམ་མཉམ་པའི་ཡུལ་
ཆེན་པོ༔ འཕེལ་འགྲིབ་འཇིག་བྲལ་མེད་པ་འོག་མིན་གྱི་ཞིང་༔ གསལ་འགྲིབ་སྐྱེ་
འགགས་མེད་པ་གཡུང་དྲུང་གི་དབྱིངས་སུ༔ རྒྱ་ཆད་ཕྱོགས་ལྟུང་མེད་པ་ཐིག་ལེ་
དབྱིངས་ཆེན་གྱི་གསས་མཁར་ཞེས་བྱ་བ༔ རྒྱུ་རིན་པོ་ཆེ་མེ་དང་༔ ཆུ་དང་ས་དང་
75



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
རླུང་ལ་སོགས་པ་མཚན་མའི་རྫས་ལས་མ་གྲུབ་པ༔ མ་བརྩལ་ལྷུན་གྲུབ་རང་འབྱུང་
ཡིད་བཞིན་གཏེར་ཆེན་ལས་གྲུབ་པ༔ ཞིང་ཁམས་དང་གཞལ་ཡས་ཆེན་པོ་སྟེ་ས་
དཀར་ལ་ཁོད་བསྙོམས་པ༔ རང་བཞིན་དྲི་མ་དང་བྲལ་བ༔ དབྱིངས་གཡུང་དྲུང་
ཡོངས་སུ་རྫོགས་པའི་དོན་དང་སྦྱར་ཏེ་གྲུ་བཞིར་འདུག་པ༔ བོན་ཉིད་འགྱུར་བ་མེད་
པ་དབྱིངས་ཆེན་པོའི་རྨིང་གཞི་ལཿ ཡེ་ཤེས་འོད་དུ་གསལ་བ་མཁའ་ཡི་ཡ་གད་གདེང་
བ༔ ཀུན་འབྱུང་རྣམ་པར་དག་པ་ཀློང་གི་དྲྭ་བརྩེགས་འབར་ཞིང་༔ ཐབས་ཤེས་འདུ་
འབྲལ་མེད་པའི་དར་བུ་ཁད་ལ་ཟ་ར་ཚགས་འཕྲུལ་བ༔ དབྱིངས་ཆེན་དབྱེ་རུ་མེད་
པའི་བུམ་པ་ནི་བོན་ཉིད་ཕྱོགས་འཛིན་དང་བྲལ་བའི་ཀུན་ནས་ཟླུམ་པ༔ ཡེ་ཤེས་རང་
འོད་གསལ་བའི་ཁོང་སེང་ལ༔ མཁའ་ཀློང་རིག་པའི་འོད་ལྔ་འཕྲོ་བ༔ བླ་མེད་དོན་
དང་ལྡན་པའི་བྱ་འདབ་ལ་དུས་གསུམ་ནུབ་པ་མེད་པའི་ཏོག་དབལ་མཛེས་པ༔ ཀློང་
ཆེན་འགྱུར་བ་མེད་པའི་གྲ་མདུད་ལ༔ གཡུང་དྲུང་ཐིག་ལེ་འོད་ཀྱི་ཐོག་ཕུབས་པ༔
ཚད་མེད་རྣམ་པ་བཞི་ཡི་སྒོ་མོ་ལ༔ ཐུགས་རྗེ་རྒྱུན་གནས་བཞིའི་འོད་ཟེར་འཕྲོ་བ༔
དེ་ལྟ་བུའི་རང་བཞིན་མི་འགྱུར་དབྱིངས་ཀྱི་ཕོ་བྲང་ཆེན་པོའི་དབུས་སུ༔ སྣ་ཚོགས་
སྐྱོན་བྲལ་གྱི་ཁྲི་དང་མ་ཆགས་པདྨའི་གདན་རྒྱ་ཆེན་པོར་བཤམས་པ༔ གཞན་ཡང་མུ་
ཁྱུད་དང་འཁོར་ཡུག་གླིང་དང་བཅས་པས་བསྐོར་བ་བར་འཁྱམས་དང་བསྐྱེད་མོ་
ཚལ༔ རིག་རྟགས་དང་ཕྱོགས་བསྣམས་ལ་སོགས་བཀོད་པའི་ཁྱད་པར་བསམ་གྱི་མི་
ཁྱབ༔ བརྗོད་ཀྱི་མི་ནུས་རྒྱ་ཁྱོན་ཚད་ལས་འདས་པ༔ དེ་དག་གི་དབུས་ཀྱི་གདན་
བཤམས་པའི་སྟེང་དུ༔ ཡེ་ཉིད་ལྷ་ཀུན་ཏུ་བཟང་པོ་གཤེན་ལྷ་འོད་དཀར༔ ཀུན་ལ་
སྣང་བ༔ ཡོངས་ལ་ཁྱབ་པ༔ རྣམ་པར་མཁྱེན་པ་དེ་ཉིད༔ སྐུ་སྣང་ལ་རང་བཞིན་
མེད་པ་ཡོངས་སུ་གསལ་བས་ཁྱབ་པ༔ ཞལ་ཕྱོགས་བཅུ་ཡོངས་སུ་གཟིགས་པས་
མཁའ་ཀློང་དབྱིངས་གསུམ་མཁྱེན་པཿ རྣམ་མཁྱེན་དེ་ལ་ལྷན་སྐྱེས་ཡེ་སྲིད་ཀྱི་ལྷ་ཀུན་
76



དཔལ་གསང་བ་འདུས་པ་དོན་གྱི་རྒྱུད།
ཏུ་བཟང་མོ་དང་༔ གཞན་ཡང་ཡེ་ཤེས་ལྔ་དང་ཚོགས་བརྒྱད་ཀྱི་འཁོར་དཔག་ཏུ་
མེད་པ་དང་སྣང་མེད་དཔེ་ལ་འདས་པའི་ངང་དུ་ཐབས་གཅིག་ཏུ་བཞུགས་སོ༔
དེའི་ཚེ་དེའི་དུས་ན༔ བསྐལ་པའི་རྐྱེན་དང་ འབྱུང་བའི་རྒྱུ་དང་༔ སྲིད་པའི་ལས་
ཀྱང་བསམ་གྱི་མི་ཁྱབ་པ་ཞིག་ཆགས་ཤིང་འཇིག་གོ༔ སེམས་ཅན་གྱི་འཕེལ་འགྲིབ་
དང་སྟོན་པའི་སྐུ་བསྟན་པའི་བོན༔ གདུལ་བྱའི་འཕྲིན་ལས་སོགས་བསམ་གྱི་མི་ཁྱབ་
པ་ཞིག་དར་ཞིང་རྒྱས་སོ༔ དེ་ལྟར་དུ་སེམས་ཅན་ལས་སྐལ་ལྡན་སྟེ་རྒྱུ་ལྡན་པ་རྣམས་
ཀྱི་བསྒོ་སྐལ་དང་༔ འབྱུང་བ་དེ་ལྟ་བུའི་རྒྱུན་མཐུན་གྱི་བྱེད་ལས་དང་༔ བསྐལ་པ་དེ་
ལྟ་བུར་ཡར་མར་འགྲིབ་པའི་རྐྱེན་གྱི་ཆགས་གནས་མང་དུ་བྱུང་ངོ་༔ རེས་ཤིག་ན་སྔ་
མ་དེ་རྣམས་ནི་རྫོགས༔ ཕྱི་མ་ཡང་མ་ཆགས་པའི་བར་དེརཿ༔ སྟེང་དང་འོག་མེད་པ༔
ཕྱོགས་དང་མཚམས་མེད་པ༔ མཐའ་དང་མུ་མེད་པཿ ནམ་མཁའ་ལྟ་བུར་སྟོང་ལ་
ཡོངས་སུ་རྒྱ་མ་ཆད་པ་ཐུག་འཕྲད་དུ་གནས་སོ༔ འོག་མིན་གཡུང་དྲུང་གི་དབྱིངས་
ནི་འཕོ་འགྱུར་དང་འཇིག་འབྲལ༔ སྔ་ཕྱི་དང་ཐོག་མཐ2༔ འགྱུར་ནུབ་དང་གསལ་
འགྲིབ༔ ཆེ་ཆུང་དང་འབྲི་གང་མེད་པར་གནས་སོ༔ དེ་དུས་སེམས་ཅན་ལས་འཕྲོ་
མེད་པ་རྣམས་ནི་སྟོན་པའི་ཐུགས་རྗེ་དང་༔ ཐར་པའི་རྐྱེན་གྱི་བསྐུལ་ནས་བསྐལ་པ་
རིན་པོ་ཆེའི་ཤུགས་ཀྱི་རྟགས་པ་གཡུང་དྲུང་གི་ས་རུ་འཁོད་དོ༔ སེམས་ཅན་ལས་
འཕྲོ་ཞན་པ་ལས་འཕྲོ་མེད་པ་ལས་ཀྱིས་མནར་བ་རྣམས་ནི་འགྲོ་བའི་རྟེན་གནས་
འཇིག་པ་སྟོང་ཞེན་ཡིད་འཕྱོ་བའི་སྡུག་བསྔལ་སྦྱང་དགོས་པས་སྟོན་པ་མུ་ཁྱོད་ལ་
གནས་སོ༔ དེའི་ཚེ་ལྷན་སྐྱེས་ཡེ་སྲིད་ཀྱི་ལྷ་ཀུན་ཏུ་བཟང་མོ་ཞེས་བྱ་བ་དེས༔ སྟོན་པ་
ལ་ཏིང་འཛིན་ཡིད་སྤྲུལ་གྱི་མཆོད་པ་དཔག་ཏུ་མེད་པ་ཕུལ་ནས༔ སྐྱེ་མེད་མཐའ་
བྲལ་ཀློང་ནས་འགགས་མེད་བརྗོད་བྲལ་དབྱངས་ཀྱི༔ གཉིས་མེད་ཚིག་གི་བསྐུལ་པ༔
ཁྱབ་བདལ་སྟོན་མཆོག་ཨེ་མ་ཧོ༔ ཉིད་ཀྱི་ཏིང་འཛིན་བརྗོད་ལས་འདས༔ བརྗོད་
77



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
འདས་སྟོན་མཆོག་རིན་པོ་ཆེ༔ སྣང་མེད་དཔེ་འདས་མཆོད་ཆེན་དང་༔ སྨྲ་བསམ་
བརྗོད་བྲལ་ཚིག་ལ་དགོངས༔ མ་བརྩལ་ལྷུན་གྲུབ་སྟོན་པ་ཡི༔ སྐྱེ་འགགས་མཐའ་
བྲལ་འགྲོ་དོན་དུ༔ བྲི་གང་མེད་པར་མཛད་དུ་གསོལ༔ སྟོང་ཞེན་ཐར་པ་བགྲོད་དུ་
གསོལ༔ ཞེས་ཞུས་པས་ཡེ་སྲིད་ཀྱི་ལྷ་ཀུན་ཏུ་བཟང་པོ་ཉིད༔ བློ་འདས་ཀྱི་ངང་ནས་
ཏིང་འཛིན་ལས་བཞེངས་སོ༔ དེ་ཡང་བཞེངས་པའི་ཚུལ་ནི་གཡུང་དྲུང་ཡོངས་སུ་
རྫོགས་པའི་སར་གནས་པས༔ རང་བཞིན་མེད་པ་གསུང་བཞི་ཀུན་ཏུ་གྲགས་པ༔
འཁྲུལ་པ་མེད་པའི་ཐུགས་བཞི་མ་བཅོས་ཡོངས་ལ་ཁྱབ་པ༔ ལེགས་པར་འབྱུང་བའི་
ཡོན་ཏན་བཞི་ངོ་མཚར་རྨད་དུ་བྱུང་བ༔ ལྷུན་གྱི་གྲུབ་པའི་འཕྲིན་ལས་བཞི་མ་རྩལ་
ལྷུན་གྱིས་གྲུབ་པ༔ དེ་ལྟར་ལོངས་སྤྱོད་རྒྱན་གྱི་ཕྱག་རྒྱ་ཉི་ཤུ་རྩ་ལྔ་བཞེངས་ཤིང་༔
གཞན་ཡང་འགྱུར་བ་མེད་པའི་གཙུག་དགུ་དུས་གསུམ་ནུབ་པ་མེད་པའི་གནས་པ༔
ཆེ་བའི་སྙན་དགུ་ཀུན་ལས་ཁྱད་པར་འཕགས་པ༔ མཁྱེན་པའི་ཡེ་ཤེས་དྲུག་ཅུ་རྩ་
གཉིས་ཀྱི་དུས་གསུམ་གྱི་མུན་སྨག་གསལ་བ༔ ཏིང་འཛིན་ཡན་ལག་བརྒྱད་བཅུ་རྩ་
ལྔའི་མ་རིག་རྨོངས་པའི་བློ་འབྱེད་པ༔ ཚངས་པའི་དབྱངས་དྲུག་ཅུའི་འཁོར་བའི་མྱ་
ངན་སངས་པ༔ མཚན་བཟང་པོ་སུམ་ཅུ་རྩ་གཉིས་ཀྱི་འགྲོ་དྲུག་དངས་བ་འདྲེན་པ༔
དཔེ་བྱད་བཟང་པོ་བརྒྱད་བཅུ་གྱ་གཅིག་ཕུན་སུམ་ཚོགས་པའི་དོན་དང་ལྡན་པ༔ ཆེ་
བའི་ཡོན་ཏན་བརྒྱ་དང་བཞི་བཅུའི་འགྲོ་བ་ཀུན་གྱི་དབུལ་འཕོངས་སེལ་བ༔ ངེས་
པའི་ཐོ་ཡིག་བཞི་བཅུ་རྩ་ལྔས་ལྐུགས་པའི་ཁ་འབྱེད་པཿ འཕྲིན་ལས་ཀྱི་བཀོད་པ་བརྒྱ་
དང་ཉེར་ལྔའི་འགྲོ་བ་གང་ལ་གང་འདུལ་གྱི་ཞལ་བསྟན་ཞིང་༔ ལྷན་ནེར་གནས་པ་
མཉམ་པ་ཁྱབ་བདལ་དུ་གསལ་བ༔ ལྷང་ངེར་གནས་པས་མཚན་དཔེའི་གཟི་བྱིན་དུ་
འབར་བ༔ ལྷམ་མེར་གནས་པས་ངོ་མཚར་ཕུལ་དུ་བྱུང་བ་སྟེ༔ དེ་ལྟ་བུའི་མི་གཡོ་བ་
དམིགས་པ་མེད་པ༔ མཉམ་པར་བཞག་པ༔ བརྗོད་དང་བྲལ་བ༔ སྤྲོས་པ་ཟད་པ་
78



༼ཀ༽
དཔལ་གསང་བ་འདུས་པ་དོན་གྱི་རྒྱུད།
བོན་གྱི་སྐུ་ལས་འགྲོ་བ་གང་ལ་གང་འདུལ་གྱི་སླད་དུ་ཞི་བ་ལས་ཀྱི་སྤ་བསྐོང་བ་དང་༔
ཉོན་མོངས་ཁ་ཟག་གི་གཉེན་པོར་དྲག་པོ་ལས་ཀྱི་དབལ་བསྟན་པའི་ཕྱིར་དུ་བོན་སྐུ་
ཀུན་ཏུ་བཟང་པོ་རྒྱལ་བ་ཀུན་འདུས་སུ་སྤྲུལ་པའི་ཞལ་བསྟན་པ་དང་ གསུང་ལྷ་
ཀུན་སྣང་ཁྱབ་པའི་རྫུ་འཕྲུལ་གྱི་སྲིད་པའི་བརྟེན་གནས་སྤྲོ་བ་དང་༔ ཐུགས་གཤེན་
རབ་བླ་མ་ཀུན་ཏུ་བཟང་པོ་གཡུང་དྲུང་འཆང་ཆེན་པོའི་དབང་དུ་ཞུགས་ནས་འཁོར་
འདས་དུས་གཅིག་གི་མཐའ་བརྩོན་པར་མཛད་དེ་དགོངས་ནས་རྫོགས་སྐུའི་བཀོད་པ་
ངེས་པ་ལྔ་དང་ལྡན་པ༔ བཞེངས་པས་ལོག་རྟོགས་གི་ཚོགས་འཇོམས་པ༔ དྲག་ཚད་
བཅུ་གཅིག་གི་གཡུང་དྲུང་སྐུ་ལ་གང་གིས་བསྐྱེད་དུ་མི་ཚུགས་པ་དང་༔ འཕྲོ་འདུའི་
ཆོ་འཕྲུལ་དྲུག་གི་གང་ལ་བྱ་བའི་དམིགས་འཇོམས་པ་དང་༔ སྤྲོ་བའི་འོད་ཟེར་ཤར་
བས་མུན་པ་བཞི་ཡི་དམིག་ལས་རྒྱལ་བ་དང་༔ སྐུ་མདུན་རྒྱབ་མེད་པས་འཁོར་
འདས་སྒྲིབ་པ་བྲལ་བ་དང་༔ ཞལ་ཕྱོགས་བཅུ་ཡོངས་ལ་གཟིགས་པས་བླ་གབ་སྤང་
སྟེ་སེམས་ཅན་དོན་ལ་དགོངས་པ་སོགས་ཚད་ལས་འདས་ཤིང་༔ བརྗོད་ཀྱི་མི་ནུས་
པའི་ཚུལ་བསྟན་ནས་སངས་རྒྱས་ཀྱི་ཞིང་ནས༔ སེམས་ཅན་གྱི་དོན་ལ་བུ་གཅིག་གི་མ་
ལྟར་དགོངས་ཏེ༔ ཐུགས་ཉིད་ནམ་མཁའི་ངོག་ལྟ་བུ་ལས་ཐུགས་རྗེ་ཉི་མའི་འོད་ལྟ་
བུའི་ཀུན་ལ་ཁྱབ་པར་མཛད་དོ༔ དེ་བཞིན་དབྱིངས་ཤེས་དབྱེར་མེད་ཀྱི་ངོ་བོ་ལ༔
ཐབས་ཤེས་དབྱེར་མེད་ཀྱི་སྐུར་བསྟན་པའི་ཚུལ་མཛད་ནས་ནམ་མཁའི་ལྷ་མོ་གསལ་
བྱེད་གདོས་བྲལ་མ་གཉིས་སུ་མེད་པར་མཛད་དོ༔ དེ་ཡང་ཁྱབ་བདལ་བདེ་བ་ཆེན་
པོའི་ངང་དུ་བཞུགས་ནས་གསལ་བ་ཆེན་པོའི་ས་ལ་ལོངས་སྤྱོད་རྫོགས་པའི་སྐུར་སྤྲུལ་
ལོ༔ དེ་ལ་འཁོར་ནི་འོད་དཀར་གནས་འཛིན་དང་༔ གཤེན་ལྷ་འོད་དཀར་དང་༔
ཨ་ཏི་མུ་ཝེར་དང་༔ མ་པང་དབྱིངས་ཆེན་དང་ བྱེ་བྲག་དངོས་མེད་དང་༔ མགོན་
ལྷ་དཀར་པོ་དང་༔ འོད་དཀར་དཔག་མེད་དང་༔ མཁའ་འགྱིང་དཀར་པོ་དང་༔
79



143
གསུང་རབ་སྒོ་མཛོད་རིན་པོ་ཆེའི་གླེགས་བམ། 143
འདུ་འབྲལ་མེད་པའི་ཡུམ་བརྒྱད་ལ་སོགས་འགྲོ་བ་འདྲེན་པའི་ལྷ་ཚོགས་གྲངས་མེད་
པའི་འཁོར་དང་ཐབས་གཅིག་ཏུ་བཞུགས་སོ༔ དེ་ནས་འགྲོ་བའི་དོན་དུ་རྫོགས་པའི་
སྐུར་བཞེངས་པ་དེས་ཐུགས་དགྱེས་པར་མཛད་དེ་ཞལ་འཛུམ་མདངས་བསྟན་ནས་
གསུང་ཕྱུང་བ༔ ཉོན་ཅིག་ལྷ་མོ་གསལ་བྱེད་མ༔ ནམ་མཁའ་ལྟ་བུ་གདོས་དང་བྲལ༔
སྟོང་ཞེན་བར་དོ་འཁྱམས་པ་ཡི༔ སེམས་ཅན་དོན་དུ་དགོངས་པ་ལེགས༔ ཞུས་པའི་
དོན་དེ་སྐབས་སུ་རན༔ འཁོར་འདས་མུན་སྣང་གཉིས་པོ་དེས༔ ཐ་དད་སོ་སོར་མི་
མཚོན་ཏེ༔ ཐམས་ཅད་ཐམས་ཅད་ང་ཡི་དབྱིངས༔ བསྐྱེད་པ་ཐིམ་པ་ཡུམ་གྱི་ཀློང་༔
སྐྱེ་འགག་མཐའ་བྲལ་ལྷུན་གྱིས་གྲུབ༔ གང་ཡང་བཟང་ངན་སྤང་བླང་མེད༔ དེ་དུས་
འདི་ཞེས་བྱ་བ་ཀུན༔ ཐར་པ་བྱ་བའི་ལམ་མེད་པས༔ སངས་རྒྱས་སྒམ་པོས་མཛད་
པ་མེད༔ འཁོར་བ་བྱ་བའི་གནས་མེད་པས༔ སེམས་ཅན་སྒྲིན་བུའི་བཅོས་སླད་མེད༔
ཅིར་མེད་སྣང་བའི་འོད་པོ་ཆེ༔ དེ་ལ་རིག་པའི་བཅུད་ཤར་ཏེ༔ འོད་ལྔའི་དཀྱིལ་
འཁོར་རབ་རྫོགས་པས༔ སངས་རྒྱས་བྱ་བ་མིང་ཙམ་གྲགསཿ དེ་ནས་རྟོགས་དང་མ་
རྟོག་བྱུང་༔ ཐར་ལམ་ཞེས་བྱའི་བྲོད་པ་དང་༔ འཁོར་བ་ཞེས་བྱའི་ཡུལ་དག་དང་༔
མ་རིག་ཞེས་བྱའི་འཁྲུལ་པ་དང་༔ བག་ཆགས་ཞེས་བྱའི་འབྲས་བུ་དང་༔ སྡུག་བསྔལ་
ཞེས་བྱའི་གདོས་པ་སོགས༔ འཁོར་བའི་བཀོད་པ་བསམ་མི་ཁྱབ༔ དེ་ལ་ཐུགས་རྗེས་
འདུལ་བའི་ཕྱིར༔ ཐབས་ལ་བསྟན་ཏེ་རྟེན་གནས་སྤྲོ༔ འཁོར་བ་ཇི་སྲིད་མ་སྟོང་བར༔
དེ་སྲིད་འགྲོ་དོན་བདག་གིས་བྱ༔ ཞེས་གསུངས་ནས་ཞལ་ནས་ཨ་ཡཾ་རཾ་མཾ་ཁཾ་ཧཱུྃ་༔
དཔག་མེད་རང་འབྱུང་གི་སྒྲ་ལས་བསྐལ་སྲིད་འབྱུང་བའི་སྙིང་པོ་དེ་དག་ནམ་མཁའ་
སྟོང་པའི་ཀློང་དུ་གསུང་ཕྱུང་བའི་ཞལ་དང་བུན་བུན་ལས་སྤྲོས་སོ༔ སྤྲོས་པའི་ཡི་གེ་
ཨ་ཡི་ཤུགས་བསྐྱེད་པའི་འོད་ཀྱི་རང་འཁོར་གཅིག་ཏུ་སྲིད་དོ༔ འཁོར་ལོ་དེ་ཡང་
རང་གི་རང་བསྒྱུར་བའི་སྟོབས་ལས༔ སྤྲོས་པའི་ཡི་གེ་ཡཾ་གི་ཤུགས་སྟོབས་དང་ལྷ་ཀུན་
80



དཔལ་གསང་བ་འདུས་པ་དོན་གྱི་རྒྱུད།
ཏུ་བཟང་པོའི་ཐུགས་རྗེ་ལས༔ རླུང་ཕྱད་ཕྱེད་དུ་སྲིད༔ རླུང་གིས་རླུང་བསྐུལ་བས་
འདེག་པར་བྱེད་པའི་རླུང་རིན་པོ་ཆེ་ཞེས་བྱ་བ༔ རླུང་གི་དཀྱིལ་འཁོར་ཁ་དོག་ལྗང་གུ་
འོག་གཞི་རྡོ་རྗེ་རྒྱ་གྲམ་གྱི་བརྟན་ཞེས་བྱ་བ༔ ནང་སྙིང་མཐིང་ནག་རྡོ་རྗེ་རྒྱ་གྲམ་ཀྱི་
ཚུལ་ལ༔ གཞུ་ཡི་དབྱིབས་བ་དན་དང་བཅས་པ་ཡང་ཁ་དོག་དུད་ཁ་ལ་ཉི་མའི་ཟེར་
ལྟ་བུར་འདུག་པར་སྲིད་དོ༔ རླུང་དེས་སྟོབས་དང་ཤུགས་གཡོས་པས་ཁོ་རང་གི་
ངད་པའམ་བྱེ་བྲག་གི༔ བསྐྱེད་པར་བྱེད་པར་རླུང་དང་༔ འབྱེད་པར་བྱེད་པའི་རླུང་
དང་༔ སྨིན་པར་བྱེད་པའི་རླུང་དང་༔ དྲོ་བར་བྱེད་པའི་རླུང་དང་༔ འཐོར་བར་
བྱེད་པའི་རླུང་དང་༔ བསྡུད་པར་བྱེད་པའི་རླུང་ལ་སོགས་རླུང་གི་བྱེ་བྲག་གྲངས་མེད་
དུ་བྱུང་ངོ་༔ རླུང་དེ་གཡོ་བའི་ཤུགས་ལས་སྤྲོས་པའི་ཡིག་གེ་ར་གྱི་ཤུགས་སྟོབས་དང་
ལྷ་ཀུན་དུ་བཟང་པོའི་ཐུགས་རྗེ་ལས་དྲོད་ལྷམ་ལྷན་དུ་སྲིད༔ དེ་ཇེ་དྲག་ཏུ་སོང་བའི་
མེ་འབར་བའི་དྲོད་ཅན་སྨིན་པར་བྱེད་པའི་མེ་རིན་པོ་ཆེ་ཞེས་བྱ་བ༔ མེ་ཡི་དཀྱིལ་
འཁོར་དམར་ལ་ཟླུམ་པ་ནང་སྙིང་དམར་ནག་པདྨ་འདབ་བརྒྱད་ཚུལ་དུ་ཚར་ཚགས་
ཀྱིས་ཟེག་མེ་འཐོར་བར་སྲིད་དོ༔ མེ་དེ་ཡི་སྟོབས་དང་རེག་པའི་ངད་གཡོ་པས་ཁོ་
རང་གི་ངད་པའམ་བྱེ་བྲག་གི་བསྐྱེད་པར་བྱེད་པའི་མེ་དང་༔ སྨིན་པར་བྱེད་པའི་མེ་
དང་༔ གསལ་བར་བྱེད་པའི་མེ་དང་༔ འཕེལ་བར་བྱེད་པའི་མེ་དང་༔ སྲེག་པར་
བྱེད་པའི་མེ་དང་༔ བསྒྲལ་བར་བྱེད་པའི་མེ་དང་༔ འབྱིན་པར་བྱེད་པའི་མེ་དང་༔
ཁ་དོག་ལྡན་པའི་སྒྲོན་མེ་ལ་སོགས་མེ་ཡི་བྱེ་བྲག་གྲངས་མེད་དུ་འབྱུང་༔ ཚ་བར་བྱེད་
པའི་མེ་དང་༔ གྲང་བར་བྱེད་པའི་རླུང་གིས་གཡོ་བའི་ཤུགས་ཀྱི་འཐབ་པའི་བར་ནས་
སྤྲོས་པའི་ཡི་གེ་མཾ་གི་སྟོབས་ཤུགས་དང་༔ ལྷ་ཀུན་ཏུ་བཟང་པོའི་ཐུགས་རྗེ་ལས་རླན་
ཟིལ་དང་ཆུ་རུ་སྲིད་དོ༔ ཆུ་ཡི་ནུས་པ་གོང་འཕེལ་དུ་སོང་བས་གསོ་བར་བྱེད་པའི་ཆུ་
རིན་པོ་ཆེ་ཞེས་བྱ་བ༔ ཆུ་ཡི་དཀྱིལ་འཁོར་ཟླུམ་པོ་ཁ་དོག་སྔོན་པོ་འཁོར་ལོ་ལྔ་སྐོར་ལྷུ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བ་ཚལ་བུར་ཆགས་པར་སྲིད་དོ༔ ཆུ་དེའི་སྟོབས་དང་ཤུགས་བསྐྱེད་པའི་ཁོ་རང་གི་
ངད་པའི་བྱེ་བྲག་གི་བག་ཆགས་འཁྲུ་བར་བྱེད་པའི་ཆུ་དང་༔ སྒྲིབ་པ་དག་པར་བྱེད་
པའི་ཆུ་དང་༔ ཉོན་མོངས་བསིལ་བར་བྱེད་པའི་ཆུ་དང་༔ སྨན་དུ་ཆེར་བར་བྱེད་
པའི་ཆུ་དང་༔ སྐྱེ་འགྲོ་གསོ་བར་བྱེད་པའི་ཆུ་ཡི་བྱེ་བྲག་གྲངས་མེད་དུ་འབྱུང་ངོ་༔
རླུང་གིས་མེ་བསྐྱེད༔ མེ་ཡིས་ཆུ་རླབས་པའི་ཤུགས་ལས་སྤྲོས་པའི་ཡི་གེ་ཁཾ་གི་ཤུགས་
སྟོབས་དང་ལྷ་ཀུན་ཏུ་བཟང་པོ་ཐུགས་རྗེ་ལས་ཕྲ་རག་གི་རྡུལ་དུ་ཆགས་པ་ཇེ་ཆེར་
འདུས་ཤིང་བསོག་པའི་དཔག་པ་ལ་ཀུན་ལ་བརྟན་པ་དབང་ཆེན་གསེར་གྱི་ས་གཞི་རུ་
སྲིད་དོ༔ བརྟན་པར་བྱེད་པའི་ས་རིན་པོ་ཆེ་ཞེས་བྱ་བ་ས་ཡི་དཀྱིལ་འཁོར་ཟླུམ་པོ་ཁ་
དོག་སེར་པོ་རུ་འདུག་པ་ནང་སྙིང་སེར་ནག་གསེར་ལས་གྲུབ་པ་གྲུ་བཞི་འདོད་འབྱུང་
ནོར་བུ་འབར་བ་བརྒྱད་བསྣོལ་གྱི་ཚུལ་དུ་ཆགས་སོ༔ ས་དེ་ཡི་སྟོབས་དང་འཕེལ་
འགྱུར་ཇེ་དྲག་ཏུ་སོང་བའི་ཁོ་རང་གི་བྱེ་བྲག་གི་ཐེག་སྟོབས་ཆེ་བའི་ས་དང་༔ དགོས་
འདོད་འབྱུང་བའི་ས་དང་༔ ནུས་པ་ལྡན་པའི་ས་དང་༔ ཐམས་ཅད་བསྐྱེད་པའི་ས་
དང་༔ འབྲས་བུ་སྨིན་པའི་ས་དང་༔ འདོད་ཡོན་འཚོགས་པའི་ས་དང་༔ དྲི་ངད་
ལྡན་པའི་ས་དང་༔ རོ་མཆོག་ལྡན་པའི་ས་དང་༔ བདེ་དྲོད་ལྡན་པའི་ས་དང་༔ སྣང་
བ་དག་པའི་ས་དང་༔ ཡོན་ཏན་ལྡན་པའི་ས་དང་༔ ཀུན་ལ་སྨིན་པའི་ས་དང་༔
ནད་ཀུན་སེལ་བའི་ས་དང་༔ ལ་སོགས་པའི་བྱེ་བྲག་གྲངས་མེད་དུ་བྱུང་ངོ་༔ འབྱུང་
བ་ཆེན་པོ་བཞི་རིམ་པར་བརྩིགས་པ་དེ་ཡིས་སྟེང་དུ༔ དབང་ཆེན་གསེར་གྱི་ས་
གཞིའི་ནུས་པ་དེས་ཐེག་སྟོབས་གང་དྲག་ཏུ་སོང་བར་སྤྲོས་པའི་ཡི་གེ་ཧཱུཾ་གྱི་ཤུགས་
སྟོབས་དང་ལྷ་ཀུན་ཏུ་བཟང་པོའི་ཐུགས་རྗེ་ལསཿ དབང་ཆེན་གསེར་གྱི་ས་གཞིའི་
ནུས་པ་ཐམས་ཅད་ལས་ཡོངས་སུ་གྲུབ་པ་དབུས་ཀྱི་རི་རྒྱལ་ལྷུན་པོ་ཞེས་བྱ་བ་གྲུ་བཞི་
བང་རིམ་བཞི་དང་ལྡན་པ༔ རྒྱ་ཆེ་ལ་དཔང་མཐོ་བ་རིན་པོ་ཆེ་སྣ་བཞི་ལས་གྲུབ་པ༔
82



དཔལ་གསང་བ་འདུས་པ་དོན་གྱི་རྒྱུད།
དབུས་སུ་རིན་པོ་ཆེ་གསེར་ལས་གྲུབ་པ༔ ཤར་ཤེལ་ལ་གྲུབ་པཿ བྱང་གཡུ་ལ་གྲུབ་པ༔
ནུབ་ར་ག་ལ་གྲུབ་པ༔ ལྷོ་བཻཌཱུརྱ་ལས་གྲུབ་པ༔ ཁ་ཁྱེར་གཡེལ་བ སྐད་པ་སྒེགས་པ༔
རྩ་བ་བརྟན་པ༔ ཁ་ཁྱེར་དེའི་དབུས་སུ་རྣམ་པར་རྒྱལ་བའི་ཁང་བཟང་ཉམས་དགའ་
ལ་ཡིད་དུ་འོང་བའི་གནས་སུ་སྲིད་དོ༔ རི་རབ་ཀྱི་ཁ་ཁྱེར་གནོན་པའི་ཕྱོགས་བཞིར་
ཤེལ་གྱི་ལྕོག་ཆེན་པོ་བཞི་རུ་སྲིད་དོ༔ རྩ་བ་མི་འཁྲུལ་པའི་མ་ཧ་གསེར་གྱི་རུས་སྦལ་
དུ་སྲིད་དོ༔ ཐུགས་རྗེ་བསིལ་གཡབ་འབེབས་པའི་དཔག་བསམ་ཤིང་དུ་སྲིད་དོ༔
དགོས་འདོད་ཀུན་འབྱུང་ཨ་མོ་ལི་ཀའི་རྡོ་ལེབ་ཏུ་སྲིད་དོ༔ དེའི་ཕྱི་རིམ་དུ་ཉོན་
མོངས་གསལ་བ་གསེར་གྱི་རི་བདུན་དང་ ཚ་གདུང་བསིལ་བར་བྱེད་པར་རོལ་པའི་
མཚོ་བདུན་དང་༔ གླིང་ཆེན་པོ་བཞི་དང་༔ གླིང་ཕྲ་མོ་བརྒྱད་དང་༔ ལྕགས་རི་མུ་
ཁྱུད་དང་བཅས་པར་སྲིད་དོ༔ དེ་ལའང་གླིང་ཆེན་པོ་དང་༔ གླིང་ཕྲ་མོ་དང་ཆུ་བོ་
དང་༔ ཆུ་བྲན་དང་༔ རྒྱ་མཚོ་དང་༔ ལུ་མ་དང་༔ ལྡིང་ཁ་དང་༔ ལྗོན་ཤིང་དང་༔
བསྐྱེད་མོ་ཚལ་དང་༔ དཔག་བསམ་གྱི་མུ་ཁྱུད་ལ་སོགས་སངས་རྒྱས་ཀྱི་ཐུགས་རྗེའི་
བཀོད་པའི་ཁྱད་པར་བསམ་གྱི་མི་ཁྱབ་པ་གྲངས་གྱི་མི་ལོངས་པ་མ་ཚངས་པ་མ་
འཚོགས་པ་མེད་པ་ཚངས་རྒྱུང་གི་འཇིག་རྟེན་ཅེས་བྱ་བ་སྟེ༔ དེ་འདྲར་གྲངས་སུ་
བགྲངས་བ་སྟོང་ལ་སྟོང་གཅིག་པ་སྤྱི་ཕུད་ཀྱི་འཇིག་རྟེན༔ དེ་ཉིད་གཅིག་རྒྱུད་རྩི་བའི་
སྟོང་ལ་སྟོང་གཉིས་པ་བར་མ་ཡི་འཇིག་རྟེན༔ དེ་རྣམས་གཅིག་ཏུ་དྲིལ་བའི་སྟོང་ལ་
སྟོང་གསུམ་པ་མཐར་ཐུག་གི་འཇིག་རྟེན་ཆགས་ཏེ་གྲུབ་པ༔ གཞན་ཡང་ལྷ་ཀུན་ཏུ་
སྣང་བ་ཡོངས་ལ་ཁྱབ་པ་དེའི་སྐུ་ནམ་མཁའ་ལྟ་བུར་བཞེངས་བའི་སྐུ་ལུས་དེ་ཉིད་ལ་
བརྟེན་བཅས་ཤིང་༔ བ་སྤུའི་བུ་ག་རེ་རེ་ལའང་སྟོང་གསུམ་རེ་རེ་ཆགས་ཏེ་སྤྲོས་པའི་
ཚུལ་མཐའ་ཡས་པ་རྣམས་མཉམ་ཆགས་མཉམ་གནས་མཉམ་འཇིག་མཉམ་སྟོང་ངོ་
༔ དེ་ལྷ་ཡབ་ཡུམ་དེ་གཉིས་ཀྱི་བསྙམ་འཇུགས་ཀྱི་དགོངས་པར་བཞུགས་ནས་འོད་
83



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཟེར་སྤྲོ་བཀྱེ་བས་བོན་ཉིད་ཀློང་ཆེན་དགུ་ལས་བསྐྱེད་པའི་སྙིང་པོ་དྲན་གསས་ཤེས་
རིག་ཏུ་སྲིད༔ ཡུམ་ཆེན་མོའི་ཐུགས་ལས་རྒྱ་མཚོ་གླིང་དགུ་སྲིད༔ དེ་ལ་ཤེས་རབ་
བསམ་དྲན་སྤྲོས་པས་དབྱལ་གྱི་མོ་བཙུན་བཟང་མོ་གཅིག་ཏུ་སྲིད༔ དེ་ལ་ཡེ་སྲིད་ཀུན་
ཏུ་བཟང་མོ་ནམ་མཁའི་ལྷ་མོ་གསལ་བྱེད་གདོས་བྲལ་མས་མིང་བཏགས་པ༔ ཕྱི་མོ་
གནམ་ཕྱི་གུང་རྒྱལ་མ་ཞེས་ཀྱང་བྱ༔ ཆུ་ལས་སྐྱེས་པའི་ཆུ་ལྕམ་རྒྱལ་མོ་ཡང་བྱ༔ སྲིད་
པ་ཐམས་ཅད་བསྐྱེད་པར་སྲིད་པའི་རྒྱལ་མོ་ཡང་བྱ་བར་སྲིད་དོ༔ ལྷ་ཆེན་ཡབ་ཡུམ་
གྱི་ཐུགས་རྗེས་ཐབས་ལས་སྤྲུལ་པའི་རིན་པོ་ཆེ་སྣ་ཚོགས་ལས་གྲུབ་པའི་སྒོང་ང་མཐིང་
འོད་འཕྲོ་བ་གཅིག་ཤིང་ཁ་ལེ་སྟོང་འབྱམས་རྩ་བར་སྲིད་དོ༔ དེ་འོག་གི་འཁོར་ལོ་
རང་གི་རང་བསྒྱུར་ནས་རང་བརྡོལ་གྱི་སྙིང་པོ་དུང་གི་མི་ཕོ༔ གཡུ་ཡི་དབུ་སྐྲ༔ རིན་
པོ་ཆེའི་ཐོར་ཙུག་ལྡེམ་པ་གཅིག་བྱུང་ངོ་༔ དེ་ལ་ཡེ་སྲིད་ལྷ་ཆེན་ཀུན་ཏུ་བཟང་པོ་
ཀུན་སྣང་ཁྱབ་པས་མིང་བཏགས་པ༔ ཕྱུ་ཡེ་ལེ་ཁྱབ་པ་ཞེས་ཀྱང་བྱ༔ སྲིད་པ་ཁྲི་རྒྱལ་
ཁུག་པ་ཞེས་ཀྱང་བྱ༔ ལྷ་ཆེན་སྣང་བ་འོད་ལྡན་ཞེས་ཀྱང་བྱ༔ ཇོ་བོ་རླུང་གི་འདབ་མ་
ཅན་ཞེས་ཀྱང་བྱ༔ སྲིད་པ་སངས་པོ་འབུམ་ཁྲི་ཞེས་ཀྱང་བྱ༔ སྲིད་པ་ཡེ་མཁྱེན་རྒྱལ་
པོ་ཞེས་ཀྱང་བྱའོ༔ དེའི་ཚེ་མཁའ་ཀློང་རིག་པའི་ཆོ་འཕྲུལ་དོས་དྲག་པས་ཡེ་ཤེས་
དབྱིངས་ཀྱི་རྒྱུད་པ་མུན་སྣང་གི་སྲིད་པ་ཞིག་བྱུང་༔ དེ་ལ་སྟོང་དབྱལ་དེ་གཉིས་ནམ་
གྱི་སྲོད་དུ་གྲིབ་མར་འཚོས་པའི་བར་དུ་མེད་ཁམས་མུན་པ་ནག་པོའི་གདུག་པ་
བཞུགས་པས༔ གྲིབ་ལས་བྱུང་བའི་རླང་པ་ནག་པོ་དང་ཟིལ་པ་ཞིག་བྱུང་༔ ཟིལ་པའི་
སྙིང་པོ་སྒོ་ང་ནག་པོ་ལྕགས་ཀྱི་འོད་ཅན་ཁ་མེད་དབུག་གི་རྒྱང་པར་སྲིད༔ དེ་གཅོད་
བྱེད་རླུང་གི་འཁོར་ལོའི་གདོང་ལ་གཏད་པས་བརྡོལ་པ་ལས་རླུང་པ་གནམ་དུ་འཕྲོ་བ་
ལས་གནམ་གཡེན་གཉེན་པོ་བཅུ་གསུམ་དུ་བྱུང་༔ ཟེར་མ་བར་དུ་འཕྲོ་བ་ལས་བར་
གཡེན་གཏོད་པོ་དགུ་རུ་བྱུང་༔ སྒོང་སྲིད་ས་རུ་བརྡོལ་པས་ས་གཡེན་ཆེ་བ་བཅུ་
84



དཔལ་གསང་བ་འདུས་པ་དོན་གྱི་རྒྱུད།
གཅིག་བྱུང་༔ སྒོང་ཤུན་འཕྲ་བའི་གནས་དང་༔ སྒོ་ངའི་གདར་ཤ་ལ་སྲུང་བའི་མཚོན་
སྒོང་ཆུའི་ནད་ཀྱི་ས་བོན་སོགས་བྱུང་ངོ་༔ ཡང་དབུ་རླན་ཤངས་མ་རླན་ནས་
ནམ་གྱི་ཕྱེད་ཙམ་དེར་འཚོས་ཤིང་བཤོས་པའི་སྒོ་ང་སྐྱ་བོ་ཞིག་ཏུ་སྲིད་པ་ལས༔ དེ་
རང་གི་རང་བརྡོལ་གྱི་སྙིང་པོར་ལྟོ་འཕྱེ་ལ་སོགས་རྨིག་ཆགས་ཀྱི་སྡེ་དང་ཆུ་གནས་
འདབ་སྡེར་ཅན་དུ་བྱུང་༔ དངས་མས་གདོན་དང་དྲི་ཟར་འབྱུང་ངོ་༔ ཡང་ནམ་གྱི་
ཐོ་རང་ལ་འཚོས་པའི་ལྟས་ངན་ཤ་ཁྱིམ་དྲོད་པར་གདུག་རྩུབ་མཚོན་ཆའི་བརྡོལ་པས་
སྲས་ཕོ་མོ་དགུ་༔ དཔོན་ཕོ་མོ་བཅོ་བརྒྱད་དང་སུམ་ཅུ་རྩ་དྲུག་ཏུ་འབྱུང་ངོ་༔ དེ་
ནས་ནམ་གྱི་ཐོ་རང་ཙམ་དུ་གཤོས་པ་ལས་རིན་པོ་ཆེའི་སྒོ་ང་ཕྱི་ནང་སྒྲིབ་མེད་གསལ་
བ་ཞིག་སྲིད༔ དེ་ཡབ་དང་ཡུམ་གྱི་བཅགས་ཤིང་བརྡོལ་པ་ལས་ཟེར་མ་གནམ་དུ་
སོང་བས་འཐོར་སྲས་སུམ་བརྒྱ་དྲུག་བཅུ་བྱུང་༔ སྒོང་ཆུ་ས་རུ་བོ་བས་བདར་སྲས་ཉི་
ཁྲི་ཆིག་སྟོང་བྱུང་༔ སྒོ་ང་བར་གྱི་དྲིས་མ་ལས་དབལ་སྲས་དགུ་འབུམ་བྱུང་༔ སྒོ་ང་
དེའི་སྙིང་པོ་ལ་བུ་ཚ་ལྕམ་དྲལ་གསུམ་དུ་བྱུང་༔ གཅན་པོ་ལྷ་རབ་གཉེན་རུམ་རྗེ༔
གཅུང་པོ་ཡེ་མྱེས་སྣང་ལྡན་རྗེ ལྕམ་མོ་ནམ་མཁའ་ཁམས་ཀྱི་དབྱིངས་ཕྱུག་མ་དང་
གསུམ་བྱུང་༔ སྒོ་ང་བརྡོལ་བའི་སྙིགས་མ་ལ་བདུད་ཆེན་སྡེ་ལྔ་རུ་བྱུང་ངོ་༔ དེའི་
གདར་ཤ་ལ་སྲུང་བའི་མཚོན་ཆ སྒོང་ཆུའི་གསོས་ཀྱི་སྨན་ཟེག་མས་རྩི་དང་དྲུག་ལ་
སོགས་སྲིད་ཅིང་༔ ལྷ་རབ་གཉེན་རུམ་ཀྱི་ལྷ་གར་རྟེན་གསུམ་སྤྲུལ་ཏེ་ལྷ་ཁམས་སུ་
དཀར་པོ་མཐུ་སྟོབས་གདོན་འདུལ་རྒྱལ་པོ་བརྟེན་ཕྱི་སྲིད་སྐོས་གསུམ་སོགས་ཀྱི་སྐྱེ་
འགྲོ་སྲིད་པའི་བསྐོས་མཛད༔ ཡེ་མྱེས་སྣང་ལྡན་གྱི་མི་སྨྲ་གཤེན་གསུམ་སོགས་སྤྲུལ་ཏེ་
སྲིད་པའི་མི་རྒྱུད་རབ་ཏུ་འཕེལ་ལོ༔ དེའི་ཚེ་དེའི་དུས་ནས་སྟོན་པ་ཀུན་ཏུ་བཟང་པོ་
ཉིད་ཀྱིས་ཀྱང་ཐབས་ཤེས་བསྙོམ་འཇུག་གི་ཕྱག་རྒྱ་བཀྲོལ་ནས་ཡེ་ཤེས་སྣང་བ་ཚད་
མེད་རིན་ཆེན་གཏེར་གྱི་ཏིང་འཛིན་ལ་བཞུགས་སོ༔ བཞུགས་མ་ཐག་ཏུ་སྐུ་ལས་
85



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
འོད་ཟེར་གྱི་ཕུང་པོ་རབ་ཏུ་སྤྲོས་ཏེ༔ དཔེར་ན་ཉི་མའི་དཀྱིལ་འཁོར་ལ་སེར་བུའི་ངད་
པ་བཞིན་དུ་སྟོང་གསུམ་གྱི་སྟོང་༔ འཇིག་རྟེན་གྱི་ཁམས་རབ་འབྱམས་དཔག་ཏུ་མེད་
པར་ཁྱབ་ཅིང་༔ སེམས་ཅན་ཐམས་ཅད་ལ་ཉོན་མོངས་པ་སྡུག་བསྔལ་བ༔ མ་རིག་
བླུན་གསུམ་དང་༔ མུན་པ་བཞི་དང་༔ སྒྲིབ་པ་གཉིས་དང་༔ འཛིན་པ་བཞི་དང་༔
འདོད་པའི་རྒྱུ་༔ འཁྲུལ་བའི་རྐྱེན༔ ཐ་རམ་གྱི་སྒྲོགས་རྣམས་ལས་རྣམ་པར་གྲོལ་ཞིང་༔
སྔོན་གྱི་བག་ཆགས་སད་ནས་མི་དགེ་ལ་ཡ་ང་སྐྱི་འཇིག རྗེས་སུ་གནོང་འགྱོད་དང་
སུན་ཕྱུང་དགེ་བ་ལ་བྲོད་པ་དང་མོས་འདུན་སོགས་ཀྱི་བྱེ་བྲག་ཤེས་ནས་བདེ་སྡུག་གི་
འབྲས་བུར་བརྩོལ༔ འོད་ཟེར་དེ་དག་ཚུར་འདུས་པས་འོག་མིན་རྫོགས་སྐུའི་ཞིང་
ཁམས་ཆེན་པོར་གསལ་ཏེ༔ དབུས་སུ་སྟོང་ཉིད་ཡེ་ཤེས་ལས་བསྐྱེད་པའི་དེ་བཞིན་
རིགས་ཀྱི་ཞིང་ཁམས་ཞེས་བྱ་བ་རིན་ཆེན་སྣ་ཚོགས་ཀྱི་བཞིན་དང་ལྡན་ཏེ་ཁ་དོག་སེར་
པོ་གསེར་ལྟ་བུའི་འོད་དུ་འབར་བའི་གཡུང་དྲུང་ཡོངས་སུ་རྫོགས་པའི་གཞལ་ཡས་
ཁང་༔ གྲུ་བཞི་སྒོ་བཞི་རྟ་བབས་ཁྱུང་གུར་ཁྱུང་འདབ་ཏོག་དང་ལྡན་པ་ལྷུན་གྱི་གྲུབ་
པའི་རྒྱ་ཁྱོན་ཚད་ལས་འདས་ཤིང་༔ ཕྱི་ནང་སྒྲིབ་མེད་གཡོག་མེད་པའི་གསས་ཁང་
རིན་པོ་ཆེ་སྣ་ཚོགས་ཀྱི་དེ་ལ་གླིང་ཕྲན་དང་གླིང་བསྐོར༔ མུ་ཁྱུད་ར་བ་སྐྱེད་ཚལ་ལ་
སོགས་དང་ལྡན་ཏེ་གཞལ་ཡས་དེ་ཡི་དབུས་སུ་སྣ་ཚོགས་པདྨ་དང་རིན་པོ་ཆེའི་ཁྲི་
གདན་ཐབས་སུ་ཆས་ཤིང་༔ སེང་གེ་གླང་ཆེན་རྟ་འབྲུག་ཁྱུང་གི་ཁྲི་ཉི་ཟླ་པདྨ་
བརྩེགས་པའི་སྟེང་དུ་ཀུན་ཏུ་བཟང་པོ་ཀུན་ཏུ་སྣང་བ་ཡོངས་ལ་ཁྱབ་པ་ཡང་ཞབས་
བཞི་དཀྱིལ་མོ་དཀྲུང་གི་བཞུགས་ཤིང་༔ ཞལ་ལྔ་ཕྱག་བཅུ་དང་ལྡན་པའི་ཞལ་ལྔ་ནི༔
ཐོར་གཙུག་བོན་སྐུ་མཉམ་ཉིད་ཀྱི་ཞལ་མཐིང་ཀཿ དེའི་ཕྱག་དང་པོ་གཉིས་མཉམ་
བཞག ཐུགས་དཀར་སྦྲེལ་བའི་མཐིལ་དུ་ཉི་མ་དང་ཟླ་བའི་དཀྱིལ་འཁོར་སྟེང་དུ་ཡི་
གེ་ཨ་མ་རེ་རེ་གསལ་བ༔ ཀུན་ཏུ་བཟང་པོ་མ་གཡོས་བདེ་བ་ཆེན་པོའི་རྟགས་སུ་སྟོན་
86



དཔལ་གསང་བ་འདུས་པ་དོན་གྱི་རྒྱུད།
པ༔ དབུ་བརྒྱན་ཐ་དད་སྤྲུལ་སྐུ་གང་འདུལ་གྱི་ཚུལ་དུ་ཞལ་ལྗང་ཁུ་༔ དེའི་ཕྱག་ཐ་མ་
གཉིས་ས་གནོན་དུ་མཛད་པ་ཐབས་མཁས་སྤྲུལ་སྐུ་རིག་པའི་འགྲོ་བ་འདུལ་བ༔ རྩ་
བ་ཀུན་ཏུ་བཟང་པོ་རྒྱལ་བ་འདུས་པའི་ཞལ་གསུམ་ནི་གཡས་ཞལ་དཀར་ལ་བཞད་
པ༔ གཡོན་ཞལ་དམར་ལྗང་འཛུམ་པ༔ དབུས་ཞལ་སེར་ལ་མཉམ་པ༔ ཞལ་དེ་
གསུམ་ལ་མེ་ཤེལ་དང་ཆུ་ཤེལ་གྱི་སྙན་རཿ རིན་ཆེན་འབར་བའི་རིགས་ལཿ ནོར་བུ་
དབང་གི་ཟ་ར་ཚགསཿ སྙན་གོང་མེ་ཏོག་གི་མཛེས་བརྒྱན་དབུ་སྐྲ་སྔོན་པོ་གཡུ་རུ་
གསལ་བ༔ དེའི་ཕྱག་དྲུག་ནི་གདེངས་བའི་ཚུལ་དུ་གཡས་ཀྱི་དང་པོའི་རྒྱལ་མཚན༔
བར་མ་ན་གཡུང་དྲུང་༔ ཐ་མ་ན་འཁོར་ལོ༔ གཡོན་གྱི་དང་པོ་ན་པདྨ བར་མ་ན་
ནོར་བུ༔ ཐ་མ་ན་ཞགས་པ་དང་དྲུག་བསྣམས་ཤིང་༔ དེ་ལ་འཁོར་ཐིག་ལེ་དབྱིངས་
ཆེན་གྱི་ལྷ་ཚོགས་ཐམས་ཅད་ཀྱིས་བསྐོར་ཏེ༔ བྱམས་པ་ཆེན་པོའི་སྒོ་ནས་ཁྱབ་བདལ་
དབྱིངས་ཉིད་ཀྱི་བོན་བསྟན་ཅིང་༔ ཐམས་ཅད་ཀྱི་འདུལ་བྱ་གྲངས་མེད་འདྲེན་པའི་
ཐུགས་རྗེ་མ་འགག་པའི་འཕྲིན་ལས་ཀྱི་གཟིངས་བསྟོད༔ དབྱིངས་ནས་ཚད་མེད་
བཞིའི་རྩལ་བསྐྱེད༔ མཁའ་ལ་ཐུགས་རྗེ་བཞི་ལྡན་གྱི་དམ་བཅའ་མངོན་པར་ཆས་
ནས་ཀློང་གི་འདུལ་བྱ་ཐམས་ཅད་གདུལ་ནས་སྐུ་བཞིའི་འབྲས་བུ་ཐོག་པ་མེད་པར་
རྩལ་བསྐྱེད་མཛད་དོ༔ ཤར་དུ་མེ་ལོང་ཡེ་ཤེས་ལས་བསྐྱེད་པའི་མངོན་པར་དགའ་
བའི་ཞིང་ཁམས་ཞེས་བྱ་བ་རིན་པོ་ཆེ་སྣ་ཚོགས་ཀྱི་བཞིན་དང་ལྡན་ཏེ༔ ཁ་དོག་
དཀར་པོ་དུང་གི་འོད་དུ་འབར་བ་ཐིག་ལེ་འོད་ཀྱི་གསས་མཁར་གྲུ་བཞི་སྒོ་བཞི་རྟ་
བབས་ཁྱུང་གུར་ཁྱུང་འདབ་ཏོག་དང་ལྡན་པ་ལྷུན་གྱི་གྲུབ་པའི་རྒྱ་ཁྱོན་ཚད་ལས་
འདས་ཤིང་༔ ཕྱི་ནང་སྒྲིབ་གཡོག་མེད་པའི་གསས་ཁང་རིན་པོ་ཆེ་སྣ་ཚོགས་ཀྱི་དེ་ལ་
གླིང་ཕྲན་དང་གླིང་བསྐོར༔ མུ་ཁྱུད་ར་བ་སྐྱེད་ཚལ་ལ་སོགས་དང་ལྡན་ཏེ༔ གཞལ་
ཡས་དེ་ཡི་དབུས་སུ་སྣ་ཚོགས་པདྨ་དང་རིན་པོ་ཆེའི་ཁྲི་གདན་ཐབས་ཆས་ཤིང་༔
87



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གླང་ཆེན་གཉིས་བསྣོལ་གྱི་ཁྲི་ཉི་ཟླ་པདྨ་བརྩེགས་པའི་སྟེང་དུ་ལྷ་འོད་དཀར་གནས་
འཛིན་ཞབས་གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་མདོག་དཀར་ལྗང་ཞལ་
གཅིག་ཕྱག་བཞི་པ༔ ཕྱག་གཡས་གཡོན་དང་པོའི་ཕྱག་རྒྱས་ཐབས་ཤེས་ཉི་ཟླའི་སྒོ་
ནས་ཁྱབ་བདལ་དབྱིངས་ཉིད་ཀྱི་བོན་སྟོན་ཅིང་༔ ཐམས་ཅད་ཀྱི་འདུལ་བྱ་གྲངས་
མེད་འདྲེན་པའི་ཐུགས་རྗེ་མ་འགག་པའི་འཕྲིན་ལས་ཀྱི་གཟིང་བསྟོད༔ དབྱིངས་ནས་
ཚད་མེད་བཞིའི་རྩལ་བསྐྱེད༔ མཁའ་ལ་ཐུགས་རྗེ་བཞི་ལྡན་གྱི་དམ་བཅའ་མངོན་
པར་ཆས་ནས་ཀློང་གི་འདུལ་བྱ་ཐམས་ཅད་འདུལ་ནས་སྐུ་བཞིའི་འབྲས་བུ་ཐོག་པ་
མེད་པར་རྩལ་བར༔ མཛད་དོ༔ བྱང་དུ་མཉམ་ཉིད་ཡེ་ཤེས་ལས་བསྐྱེད་པའི་རྣམ་
པར་དག་པའི་ཞིང་ཁམས་ཞེས་བྱ་བ་རིན་པོ་ཆེ་སྣ་ཚོགས་ཀྱི་བཞིན་དང་ལྡན་ཏེ༔ ཁ་
དོག་ལྗང་ཁུ་ཨིན་ཊ་ནི་ལའི་འོད་དུ་འབར་བ་མཉམ་པར་རྫོགས་པའི་གསས་མཁར་
གྲུ་བཞི་སྒོ་བཞི་རྟ་བབས་ཁྱུང་གུར་ཁྱུང་འདབ་ཏོག་དང་ལྡན་པ་ལྷུན་གྱིས་གྲུབ་པའི་
རྒྱ་ཁྱོན་ཚད་ལ་འདས་ཤིང་ཕྱི་ནང་སྒྲིབ་གཡོག་མེད་པའི་གསས་ཁང་རིན་པོ་ཆེ་སྣ་
ཚོགས་ཀྱི་དེ་ལ་གླིང་ཕྲན་དང་གླིང་བསྐོར༔ མུ་ཁྱུད་ར་བས་སྐྱེད་ཚལ་ལ་སོགས་དང་
ལྡན་ཏེ༔ གཞལ་ཡས་དེ་ཡི་དབུས་སུ་སྣ་ཚོགས་པདྨ་དང་རིན་པོ་ཆེའི་ཁྲི་གདན་
ཐབས་ཆས་ཤིང་༔ རྟ་མཆོག་གཉིས་བསྣོལ་གྱི་ཁྲི་ཉི་ཟླ་པདྨ་བརྩེགས་པའི་སྟེང་དུ་ལྷ་
གཤེན་ལྷ་འོད་དཀར་ཞབས་གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་མདོག་
དཀར་པོ་ཞལ་གཅིག་ཕྱག་བཞི༔ ཕྱག་བཞི་གཡས་གཡོན་དང་པོའི་ཕྱག་རྒྱ་རྒྱལ་
མཚན་གཡུང་དྲུང་ཏིང་འཛིན་མཉམ་པར་བཞག་ཅིང་༔ ཐ་མ་གཉིས་ཀྱི་མེ་ལོང་བུམ་
པ་བསྣམས་པ༔ དེ་ལ་འཁོར་གདོང་གྲགས་གསུང་གི་ལྷ་ཚོགས་ཐམས་ཅད་ཀྱིས་
བསྐོར་ཏེ༔ མཉམ་ཉིད་ཁྱབ་བདལ་གྱི་སྒོ་ནས་ཁྱབ་བདལ་དབྱིངས་ཉིད་ཀྱི་བོན་སྟོན་
ཅིང་༔ ཐམས་ཅད་ཀྱི་འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པས་
88



དཔལ་གསང་བ་འདུས་པ་དོན་གྱི་རྒྱུད།
འཕྲིན་ལས་ཀྱི་གཟིངས་བསྟོད༔ དབྱིངས་ནས་ཚད་མེད་བཞིའི་རྩལ་བསྐྱེད༔ མཁའ་
ལ་ཐུགས་རྗེ་བཞི་ལྡན་གྱི་དམ་བཅའ་མངོན་པར་ཆས་ནས་ཀློང་གི་འདུལ་བྱ་ཐམས་
ཅད་འདུལ་ནས་སྐུ་བཞིའི་འབྲས་བུ་ཐོག་པ་མེད་པར་རྩལ་བར་མཛད་དོ༔ ནུབ་ཏུ་
སོ་སོར་ཡེ་ཤེས་ལས་བསྐྱེད་པའི་བདེ་བ་ཅན་གྱི་ཞིང་ཁམས་ཞེས་བྱ་བ་རིན་པོ་ཆེ་སྣ་
ཚོགས་ཀྱི་བཞིན་དང་ལྡན་ཏེ༔ ཁ་དོག་དམར་པོ་པདྨ་ར་གའི་འོད་དུ་འབར་བ་ཚེ་
དཔག་མེད་པའི་གསས་མཁར་གྲུ་བཞི་རྟ་བབས་ཁྱུང་གུར་ཁྱུང་འདབ་ཏོག་དང་ལྡན་
པ་ལྷུན་གྱི་གྲུབ་པའི་རྒྱ་ཁྱོན་ཚད་ལས་འདས་ཤིང་ཕྱི་ནང་སྒྲིབ་གཡོག་མེད་པའི་གསས་
ཁང་རིན་པོ་ཆེ་སྣ་ཚོགས་ཀྱི་དེ་ལ་གླིང་ཕྲན་དང་གླིང་བསྐོར༔ མུ་ཁྱུད་ར་བས་སྐྱེད་
ཚལ་སོགས་དང་ལྡན་ཏེ༔ གཞལ་ཡས་དེའི་དབུས་སུ་སྣ་ཚོགས་པདྨ་དང་རིན་པོ་ཆེའི་
ཁྲི་གདན་ཐབས་ཆས་ཤིང་༔ ཁྱུང་ཆེན་གཉིས་བསྣོལ་གྱི་ཁྲི་དང་ཉི་ཟླ་པདྨ་བརྩེགས་
པའི་སྟེང་དུ་ལྷ་ཨ་ཏི་མུ་ཝེར་ཞབས་གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་
མདོག་སེར་པོ་ཞལ་གཅིག་ཕྱག་བཞི་པ༔ ཕྱག་བཞི་གཡས་གཡོན་དང་པོའི་ཕྱག་རྒྱ་ཡི་
གེ་གཞི་འཛིན་ཤེས་རབ་ཟ་མ་ཏོག༔ ཐ་མ་གཉིས་ཀྱི་པདྨ་རིན་ཆེན་བསྣམས་ཤིང་
དེ་ལ་འཁོར་ལེགས་འབྱུང་ཡོན་ཏན་གྱི་ལྷ་ཚོགས་ཐམས་ཅད་ཀྱི་བསྐོར་ཏེ་ཆགས་མེད་
རྣམ་པར་དག་པའི་སྒོ་ནས་ཁྱབ་བདལ་དབྱིངས་ཉིད་ཀྱི་བོན་སྟོན་ཅིང་༔ ཐམས་ཅད་
ཀྱི་འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པའི་འཕྲིན་ལས་ཀྱི་གཟིང་
བསྟོད་དབྱིངས་ནས་ཚད་མེད་བཞིའི་རྩལ་བསྐྱེད༔ མཁའ་ལ་ཐུགས་རྗེ་བཞི་ལྡན་གྱི་
དམ་བཅའ་མངོན་པར་ཆས་ནས་ཀློང་གི་འདུལ་བྱ་ཐམས་ཅད་གདུལ་ནས་སྐུ་བཞིའི་
འབྲས་བུ་ཐོག་པ་མེད་པར་བརྩལ་བར་མཛད་དོ༔ ལྷོ་རུ་བྱ་གྲུབ་ཡེ་ཤེས་ལས་བསྐྱེད་
པའི་དཔལ་དང་ལྡན་པའི་ཞིང་ཁམས་ཞེས་བྱ་བ་རིན་པོ་ཆེ་སྣ་ཚོགས་ཀྱི་བཞིན་དང་
ལྡན་ཏེ༔ ཁ་དོག་བཻཌཱུརྱ་ཡི་འོད་དུ་འབར་བ་རྒྱས་པ་ཨེ་ཡི་གསས་མཁར་གྲུ་བཞི་སྒོ་



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བཞི་རྟ་བབས་ཁྱུང་འདབ་ཏོག་དང་ལྡན་པ་ལྷུན་གྱི་གྲུབ་པའི་རྒྱ་ཆེན་པོ་ཚད་ལས་
འདས་ཤིང་ཕྱི་ནང་སྒྲིབ་གཡོག་མེད་པའི་གསས་ཁང་རིན་པོ་ཆེ་སྣ་ཚོགས་ཀྱི་དེ་ལ་
གླིང་ཕྲན་གླིང་བསྐོར༔ མུ་ཁྱུད་ར་བ་སྐྱེད་ཚལ་ལ་སོགས་དང་ལྡན་ཏེ༔ གཞལ་ཡས་
དེའི་དབུས་སུ་སྣ་ཚོགས་པདྨ་དང་རིན་པོ་ཆེའི་ཁྲི་གདན་ཐབས་ཆས་ཤིང་༔ གཡུ་
འབྲུག་གཉིས་བསྣོལ་གྱི་ཁྲི་ཉི་ཟླ་པདྨ་བརྩེགས་པའི་སྟེང་དུ་ལྷ་མ་པང་དབྱིངས་ཆེན་
ཞབས་གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་མདོག་མཐིང་ཀ་ཞལ་གཅིག་
ཕྱག་བཞི་པ༔ ཕྱག་བཞི་གཡས་གཡོན་དང་པོའི་ཕྱག་རྒྱས་འོད་ཀྱི་འཁོར་ལོ་དང་
འདྲེན་པའི་ལྕགས་ཀྱུ་༔ ཐ་མ་གཉིས་ཀྱིས་ཞགས་པ་དང་གཱ་ཏུ་བསྣམས་པ༔ དེ་ལ་
འཁོར་ལྷུན་གྱི་གྲུབ་པའི་འཕྲིན་ལས་ཀྱི་ལྷ་ཚོགས་ཐམས་ཅད་ཀྱིས་བསྐོར་སྟེ༔ ཁྱབ་
བདལ་ཡངས་པ་ཆེན་པོའི་སྒོ་ནས་དབྱིངས་ཉིད་ཀྱི་བོན་སྟོན་ཅིང་༔ ཐམས་ཅད་ཀྱི་
འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པའི་འཕྲིན་ལས་ཀྱི་གཟིང་བསྟོད༔
དབྱིངས་ནས་ཚད་མེད་བཞིའི་རྩལ་བསྐྱེད༔ མཁའ་ལ་ཐུགས་རྗེ་བཞི་ལྡན་གྱི་དམ་
བཅའ་མངོན་པར་ཆས་ནས་ཀློང་གི་འདུལ་བྱ་ཐམས་ཅད་གདུལ་ནས་སྐུ་བཞིའི་
འབྲས་བུ་ཐོག་པ་མེད་པར་རྩལ་བར་མཛད་དོ༔ བྱང་ཤར་དུ་ཡེ་ཤེས་ལྔ་ལས་བསྐྱེད་
པའི་གཡུང་དྲུང་ཐིག་ལེ་འོད་ཀྱི་ཞིང་ཁམས་ཞེས་བྱ་བ་རིན་པོ་ཆེ་སྣ་ཚོགས་ཀྱི་གཞལ་
ཡས་དང་ལྡན་ཏེ༔ ཁ་དོག་རིན་པོ་ཆེ་སྣ་ཚོགས་ཀྱི་འོད་དུ་འབར་བ་སྲིད་པ་སྤྲོ་བའི་
གསས་མཁར་གྲུ་བཞི་སྒོ་བཞི་རྟ་བབས་ཁྱུང་གུར་ཁྱུང་འདབ་ཏོག་དང་ལྡན་པ༔ ལྷུན་
གྱི་གྲུབ་པའི་རྒྱ་ཁྱོན་ཚད་ལས་འདས་ཤིང་ཕྱི་ནང་སྒྲིབ་གཡོག་མེད་པའི་གསས་ཁང་
རིན་པོ་ཆེ་སྣ་ཚོགས་ཀྱི་དེ་ལ་གླིང་དང་གླིང་ཕྲན་གླིང་བསྐོར༔ མུ་ཁྱུད་ར་བ་སྐྱེད་ཚལ་
ལ་སོགས་དང་ལྡན་ཏེ༔ གཞལ་ཡས་དེ་ཡི་དབུས་སུ་སྣ་ཚོགས་པདྨ་དང་རིན་པོ་ཆེའི་
ཁྲི་གདན་ཐབས་ཆས་ཤིང་༔ ཤང་ཤང་གཉིས་བསྣོལ་གྱི་ཁྲི་ཉི་ཟླ་པདྨ་བརྩེགས་པའི་
90



དཔལ་གསང་བ་འདུས་པ་དོན་གྱི་རྒྱུད། །
སྟེང་དུ་མགོན་ལྷ་དཀར་པོ་ཞབས་གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་
མདོག་དཀར་སྐྱ་ཞལ་གཅིག་ཕྱག་བཞི་པ༔ ཕྱག་བཞི་གཡས་གཡོན་དང་པོའི་ཕྱག་རྒྱ་
ར་པོའི་འབྲུ་བདུན་རྒྱུ་འབྲས་གབ་རྩེ་བསྒྱུར་ཞིང་༔ ཐ་མ་མེ་ལོང་སྤྲུལ་པའི་རུ་མཚོན་
བསྣམས་པ༔ དེ་ཡི་འཁོར་ཡེ་སྲིད་དག་པའི་ལྷ་ཚོགས་ཐམས་ཅད་ཀྱི་བསྐོར་ཏེ་བསྐལ་
སྲིད་ཆགས་གནས་འཇིག་སྟོང་གི་སྒོ་ནས་ཁྱབ་བདལ་དབྱིངས་ཉིད་ཀྱི་བོན་སྟོན་ཅིང་
ཐམས་ཅད་ཀྱི་འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པའི་འཕྲིན་ལས་
ཀྱི་གཟིངས་བསྟོད༔ དབྱིངས་ནས་ཚད་མེད་བཞི་ཡི་རྩལ་བསྐྱེད༔ མཁའ་ལ་ཐུགས་རྗེ་
བཞི་ལྡན་གྱི་དམ་བཅའ་མངོན་པར་ཆས་ནས་ཀློང་གི་འདུལ་བྱ་ཐམས་ཅད་གདུལ་
ནས་སྐུ་བཞིའི་འབྲས་བུ་ཐོག་པ་མེད་པར་རྩལ་བར་མཛད་དོ༔ བྱང་ནུབ་ཡེ་ཤེས་
རྩལ་ལྔ་ལས་བསྐྱེད་པའི་གཡུང་དྲུང་ཐིག་ལེ་འོད་ཀྱི་ཞིང་ཁམས་ཞེས་བྱ་བ་རིན་པོ་ཆེ་
སྣ་ཚོགས་ཀྱི་བཞིན་དང་ལྡན་ཏེ༔ ཁ་དོག་རིན་པོ་ཆེ་སྣ་ཚོགས་གྱི་འོད་དུ་འབར་བ་
སྲིད་པ་སྤྲོས་བསྡུས་གསས་མཁར་གྲུ་བཞི་སྒོ་བཞི་རྟ་བབས་ཁྱུང་གུར་ཁྱུང་འདབ་ཏོག་
དང་ལྡན་པ་ལྷུན་གྱིས་གྲུབ་པའི་རྒྱ་ཁྱོན་ཚད་ལས་འདས་ཤིང་ཕྱི་ནང་སྒྲིབ་གཡོག་མེད་
པའི་གསས་ཁང་དེ་ལ་རིན་པོ་ཆེ་སྣ་ཚོགས་ཀྱི་དེ་ལ་གླིང་དང་གླིང་ཕྲན་གླིང་བསྐོར༔
མུ་ཁྱུད་ར་བ་སྐྱེད་ཚལ་ལ་སོགས་དང་ལྡན་ཏེ༔ གཞལ་ཡས་དེ་ཡི་དབུས་སུ་སྣ་ཚོགས་
པདྨ་དང་རིན་པོ་ཆེའི་ཁྲི་གདན་ཐབས་ཆས་ཤིང་༔ གཡུ་འབྲུག་གཉིས་བསྣོལ་གྱི་ཁྲི་ཉི་
ཟླ་པདྨ་བརྩེགས་པའི་སྟེང་དུ་ལྷ་འོད་ཟེར་དཔག་མེད་ཞབས་གཉིས་དཀྱིལ་མོ་དཀྲུང་
གི་བཞུགས་ཤིང་༔ སྐུ་མདོག་དམར་པོ་ཞལ་གཅིག་ཕྱག་བཞི་པ༔ ཕྱག་བཞི་གཡས་
གཡོན་དང་པོའི་ཕྱག་རྒྱ་རྒྱལ་མཚན་བུམ་པ་བདུད་རྩིའི་བལྟམ་པ་བསྣམས་པ༔ ཐ་
མས་དབང་བསྒྱུར་འཁོར་ལོ་བསྐོར་བ༔ དེ་ལ་འཁོར་རིག་འཛིན་ཡོངས་རྫོགས་ལྷ་
ཚོགས་ཐམས་ཅད་ཀྱི་བསྐོར་ཏེ་འཆི་མེད་སྐྱེས་ནས་བརྩོན་པའི་སྒོ་ནས་ཁྱབ་བདལ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དབྱིངས་ཉིད་ཀྱི་བོན་སྟོན་ཅིང་༔ ཐམས་ཅད་ཀྱི་འདུལ་བྱ་གྲངས་མེད་འདྲེན་པའི་
ཐུགས་རྗེ་མ་འགག་པའི་འཕྲིན་ལས་ཀྱི་གཟིངས་བསྟོད༔ དབྱིངས་ནས་ཚད་མེད་
བཞིའི་རྩལ་བསྐྱེད༔ མཁའ་ལ་ཐུགས་རྗེ་བཞི་ལྡན་གྱི་དམ་བཅའ་མངོན་པར་ཆས་
ནས་ཀློང་གི་འདུལ་བྱ་ཐམས་ཅད་འདུལ་ནས་སྐུ་བཞིའི་འབྲས་བུ་ཐོག་པ་མེད་པར་
སྩལ་བར་མཛད་དོ༔ ལྷོ་ནུབ་ཡེ་ཤེས་འོད་ལྔ་ལ་བསྐྱེད་པའི་ཞིང་ཁམས་ཞེས་བྱ་བ་
རིན་པོ་ཆེ་སྣ་ཚོགས་ཀྱི་བཞིན་དང་ལྡན་ཏེ༔ ཁ་དོག་རིན་པོ་ཆེ་སྣ་ཚོགས་ཀྱི་འོད་དུ་
འབར་བ་སྲིད་པ་སྤྲོས་བསྡུས་གསས་མཁར་གྲུ་བཞི་སྒོ་བཞི་རྟ་བབས་ཁྱུང་གུར་ཁྱུང་
འདབ་ཏོག་དང་ལྡན་པ་ལྷུན་གྱིས་གྲུབ་པའི་རྒྱ་ཁྱོན་ཚད་ལས་འདས་ཤིང་ཕྱི་ནང་སྒྲིབ་
གཡོག་མེད་པའི་གསས་ཁང་རིན་པོ་ཆེ་སྣ་ཚོགས་ཀྱི་དེ་ལ་གླིང་དང་གླིང་ཕྲན་གླིང་
བསྐོརཿ མུ་ཁྱུད་ར་བས་སྐྱེད་ཚལ་ལ་སོགས་དང་ལྡན་ཏེ༔ གཞལ་ཡས་དེ་ཡི་དབུས་
སུ་སྣ་ཚོགས་པདྨ་དང་རིན་པོ་ཆེ་སྣ་ཚོགས་ཁྲི་གདན་ཐབས་ཆས་ཤིང་༔ ཤང་ཤང་
གཉིས་བསྣོལ་གྱི་ཁྲི་ཉི་ཟླ་པདྨ་བརྩེགས་པའི་སྟེང་དུ་ལྷ་མཁའ་འགྱིང་རྒྱལ་པོ་ཞབས་
གཉིས་དཀྱིལ་མོ་དཀྲུང་གི་བཞུགས་ཤིང་༔ སྐུ་མདོག་སྔོ་སྐྱ་ཞལ་གཅིག་ཕྱག་བཞི་པ༔
ཕྱག་བཞི་གཡས་གཡོན་དང་པོའི་ཕྱག་རྒྱས་མདའ་གཞུ་བསྣམས་པ༔ ཐ་མ་གཉིས་ཀྱི་
དྲི་ཤུལ་གླང་རེ་འཁྲོལ་བ༔ དེ་ལ་འཁོར་མཐུ་དབང་སྟོབས་ལྡན་ལྷ་ཚོགས་ཐམས་
ཅད་ཀྱི་བསྐོར་ཏེ་ན་རག་རྒྱུན་གཅོད་ཀྱི་སྒོ་ནས་ཁྱབ་བདལ་དབྱིངས་ཉིད་ཀྱི་བོན་
སྟོན་ཅིང་༔ ཐམས་ཅད་ཀྱི་འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པའི་
འཕྲིན་ལས་ཀྱི་གཟིངས་བསྟོད༔ དབྱིངས་ནས་ཚད་མེད་བཞི་ཡི་རྩལ་བསྐྱེད༔ མཁའ་
ལ་ཐུགས་རྗེ་བཞི་ལྡན་གྱི་དམ་བཅའ་མངོན་པར་ཆས་ནས་ཀློང་གི་འདུལ་བྱ་ཐམས་
ཅད་གདུལ་ནས་སྐུ་བཞིའི་འབྲས་བུ་ཐོག་པ་མེད་པར་རྩལ་བར་མཛད་དོ༔ ལྷོ་ཤར་
ཡེ་ཤེས་དྭངས་ལས་བསྐྱེད་པའི་ཡི་གེ་འཁོར་ལོ་རྫོགས་པའི་ཞིང་ཁམས་ཞེས་བྱ་བ་རིན་
92



དཔལ་གསང་བ་འདུས་པ་དོན་གྱི་རྒྱུད།
པོ་ཆེ་སྣ་ཚོགས་ཀྱི་བཞིན་དང་ལྡན་ཏེ༔ ཁ་དོག་རིན་པོ་ཆེ་སྣ་ཚོགས་ཀྱི་འོད་དུ་འབར་
བ་སྲིད་པ་སྤྲོས་བསྡུས་གསས་མཁར་གྲུ་བཞི་རྟ་བབས་ཁྱུང་གུར་ཁྱུང་འདབ་ཏོག་དང་
ལྡན་པ་ལྷུན་གྱི་གྲུབ་པའི་རྒྱ་ཁྱོན་ཚད་ལས་འདས་ཤིང་ཕྱི་ནང་སྒྲིབ་གཡོག་མེད་པའི་
གསས་ཁང་རེ་ལ་རིན་པོ་ཆེ་སྣ་ཚོགས་ཀྱི་དེ་ལ་གླིང་དང་གླིང་ཕྲན་གླིང་བསྐོར༔ མུ་
ཁྱུད་ར་བ་སྐྱེད་ཚལ་ལ་སོགས་དང་ལྡན་ཏེ༔ གཞལ་ཡས་དེ་ཡི་དབུས་སུ་སྣ་ཚོགས་
པདྨ་དང་རིན་པོ་ཆེའི་ཁྲི་གདན་ཐབས་ཆས་ཤིང་༔ ཤང་ཤང་གཉིས་བསྣོལ་གྱི་ཁྲི་དང་
ཉི་ཟླ་པདྨ་བརྩེགས་པའི་སྟེང་དུ་ལྷ་བྱེ་བྲག་དངོས་མེད་ཞབས་གཉིས་དཀྱིལ་མོ་དཀྲུང་
གི་བཞུགས་ཤིང་༔ སྐུ་མདོག་དམར་སེར་ཞལ་གཅིག་ཕྱག་བཞི་པ༔ ཕྱག་བཞི་གཡས་
གཡོན་དང་པོའི་ཕྱག་རྒྱས་རལ་གྲི་ཡི་གེ་སྤུ་སྟི་འཕྲག་ལ་ཕྱར་ཞིང་༔ ཐ་མ་གཉིས་སྒྲོན་
མེ་དྲྭ་བ་བསྣམས་པ༔ དེ་ལ་འཁོར་ཤེས་རབ་གསུང་གི་ལྷ་ཚོགས་ཐམས་ཅད་ཀྱི་བསྐོར་
ཏེ་སྒྲགས་པ་གསུང་གི་སྒོ་ནས་ཁྱབ་བདལ་དབྱིངས་ཉིད་ཀྱི་བོན་སྟོན་ཅིང་༔ ཐམས་
ཅད་ཀྱི་འདུལ་བྱ་གྲངས་མེད་འདྲེན་པའི་ཐུགས་རྗེ་མ་འགག་པའི་འཕྲིན་ལས་ཀྱི་
གཟིངས་བསྟོད༔ དབྱིངས་ནས་ཚད་མེད་བཞི་ཡི་རྩལ་བསྐྱེད༔ ཐབས་མཁས་ལ་
ཐུགས་རྗེ་བཞི་ལྡན་གྱི་དམ་བཅའ་མངོན་པར་ཆས་ནས་ཀློང་གི་འདུལ་བྱ་ཐམས་ཅད༔
གདུལ་ནས་སྐུ་བཞི་ཡི་འབྲས་བུ་ཐོག་པ་མེད་པར་སྩལ་བར་མཛད་དོ༔ ཁྱད་པར་
སྟོན་པ་དེ་དག་གདུལ་བྱའི་ཡུལ་ལ་འདུལ་བྱེད་ལྷ་གཤེན་སྲིད་པ་ཟུང་འབྲེལ་ཚུལ་དུ་
བསྟན་ཏེ་སྣང་བ་ཆེན་པོའི་ཡོངས་སུ་ཁྱབ་པར་མཛད་ཅིང་སྤྲུལ་པའི་སྐུ་བྱེ་བ་ཕྲག་
བརྒྱས་འགྲོ་བ་གང་འདུལ་གྱི་རིགས་དང་༔ ཡབ་ཡུམ་དང་༔ རྒྱལ་པོ་དང་ བློན་པོ་
དང་བཙུན་མོ་དང་སྲས་དང་འཁོར་ལ་སོགས་པར་ཆས་ནས་སེམས་ཅན་རྣམས་ལ་རྒྱུ་
འབྲས་རྣམ་པར་འབྱེད་པའི་བོན་གྱི་འཁོར་ལོ་རབ་ཏུ་བསྐོར་ཏེ༔ སྐྱེས་བུ་འདུལ་ལོ་ཁ་
ལོ་བསྒྱུར་རོ་འགྲོ་བ་འདྲེན་ནོ༔ དེ་ལྟ་བུའི་ཡ་ཐོག་དཔག་མེད་ཀུན་ཏུ་བཟང་པོ་ནས་
93



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
མ་ཐོག་ཐ་མ་ཐུང་ངུན་ཀྱིས་ཐང་མ་མེ་སྒྲོན་བར་དུ༔ བར་ཚིག་གྲུ་ཁུག་རྣམས་ལ་
གཤེན་རབ་དགུ་དང་ལྷ་གཤེན་སྲིད་པ་གསུམ་ཟུང་འབྲེལ་གྱི་སངས་རྒྱས་སྟོང་དང་རྩ་
གཉིས་ཀྱི་འདུལ་ཏེ༔ ཚངས་རྒྱུང་རེ་རེ་ལ་དུས་གསུམ་སྟོན་པ་རེ་རེ་༔ སྟོང་གསུམ་
འབུམ་ཕྲག་ཁྲི་ཡོད་པ་ལ༔ སྟོན་པའི་སྐུ་ཡང་འབུམ་ཕྲག་ཁྲི་ཁྲིས་འདུལ་ནསཿ གསུང་
བའི་བོན་ཀྱང་ཐོ་རངས་ཀྱི་བྱ་སྐད་ཙམ་ཞིག་བསྒྲགས་སོ་བསྟན་པའི་བོན་ཀྱང་ནམ་
ལངས་ཀྱི་སྐར་མ་ཙམ་ཞིག་སྲིད་དེ་བཞག་ནའང་༔ མཁའ་གསལ་ཆུ་སྣོད་ཀྱི་ཚུལ་དུ་
སྟོན་པའི་ངོ་བོ་གཅིག་གི་ཞིང་ཁམས་མཐའ་ཡས་པ་ཁྱབ་པར་མཛད༔ དེ་ཡང་ཁྱབ་
བདལ་ཆེན་པོ་ཉིད་དུ་གནས་སོ༔ གསས་མཁར་རིན་པོ་ཆེ་ཐིག་ལེ་དབྱིངས་ཆེན་གྱི་
གཡུང་དྲུང་ཡོངས་རྫོགས་བསྡོམ་པའི་དཔལ་གསང་བ་འདུས་པ་དོན་གྱི་རྒྱུད་ལས་
སྲིད་པ་གླེང་གཞིའི་ལེའུ་བསྟན་པའོ༔ བཀྲ་ཤིས་པར་ཤོག༔
94



གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་
དྲུང་བསྡོམ་པའི་རྒྱུད་གསང་བ་དོན་འདུས་ལས་
གསང་སྔགས་བསྟན་པའི་བྱུང་ཁུངས་
དཔོན་གསས་ཀྱི་ལོ་རྒྱུས་
བཞུགས་སོ༔ ༔
。。
བླ
༄༅། །ནཾ བླབྦ། བ་བདསབབ་ལའཎི༔ བདག་མེད་མཁྱེན་རབ་སུམ་
བརྒྱ་དྲུག་བཅུ་ཡི༔ བརྩེ་བའི་ཐུགས་རྗེ་བཞི་བསྲིངས་ཡེ་ཤེས་ཀྱི༔ ཕུང་པོ་གདོས་བྲལ་
ཐབས་ཀྱི་རྣམ་རོལ་མཁན༔ ལྷ་གཤེན་སྲིད་པ་གསུམ་ལ་ཕྱག་འཚལ་ལོ༔ ད་འདི་
ནས་མར་ལཿ རྒྱུད་ཐམས་ཅད་ཀྱི་ཞེ་ཕུགས༔ ལུང་ཐམས་ཅད་ཀྱི་སྙིང་པོ༔ མན་ངག་
ཐམས་ཅད་ཀྱི་ཐིག་ལེ༔ གསང་སྔགས་བོན་གྱི་འབྱུང་གནས༔ གཡུང་དྲུང་བསྟན་པའི་
བྱུང་ཁུང་༔ བཀའ་རྒྱུད་ཡོངས་ཀྱི་མདོ་རྩ༔ ཐུགས་རྗེ་ཚད་མེད་ཀྱི་རྒྱ་མཚོ དབང་
དང་བྱིན་རླབས་ཀྱི་ལྗོན་ཤིང་༔ མཐུ་སྟོབས་རྫུ་འཕྲུལ་གྱི་རྒྱལ་པོ༔ སྟོང་གསུམ་སངས་
རྒྱས་བསྟན་པའི་སྲོག་ཤིང་ཞེས་བྱ་བ་བཀའ་རྒྱུད་དཔོན་གསས་ཀྱི་ལོ་རྒྱུས་བསྟན་པ་ལ
ཡེ་ཉིད་ཀྱི་སྟོན་པ་ཀུན་ཏུ་བཟང་པོ་ཀུན་ལ་སྣང་བ་ཡོངས་ལ་ཁྱབ་པ་དང་༔ ཡུམ་
ཆེན་མོ་ཀུན་ཏུ་བཟང་མོ་ས་ཏྲིག་ཨེར་སངས་གཉིས་ཀྱི་ཐབས་དང་ཐུགས་རྗེ་མ་འགག་
པའི་སྒོ་ནས༔ མཁྱེན་པ་དང་བརྩེ་བ་ཆེན་པོའི་འགྲོ་བ་སེམས་ཅན་གྱི་དོན་ལ་དགོངས་
oe
95



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
ནས་བཞུགས་སོ༔ དེའི་ཚེ་དེའི་དུས་ཙམ་ན་སུམ་ཅུ་རྩ་གསུམ་གྱི་ལྷ་གནས༔ རྣམ་
པར་རྒྱལ་བའི་ཁང་བཟང་གི་བྱང་ཕྱོགསཿ དགའ་བ་མེ་ཏོག་མཛེས་པའི་ཚལ་ཆེན་པོ་
རྒྱས་པའི་དབུས༔ སྔོན་བསྐལ་པ་དང་པོ་ཆགས་པའི་ཚེ༔ ཀློང་དགུ་འབྱུང་བའི་སྙིང་
པོ་ལསཿ གླིང་དགུ་འཁྱིལ་བའི་རྒྱ་མཚོ་ཆེན་པོ་སྲིད་དོ༔ མཚོ་དེའི་ནང་དུ་ཡུམ་ཆེན་
མོ་ས་ཏྲིག་ཨེར་སངས་ཀྱི་འཆིལ་མ་ཐེབ་ཅིག་འཐོར་བ་དེས་ཤེལ་གྱི་སྦུ་བ་གུར་ཙམ་
གཅིག་སྲིད་དོ༔ དེར་ལྷ་རྣམས་འདུས་ནས་ངོ་མཚར་སྐྱེས་ཏེ་འབྲུ་སྣ་ཚོགས་དང་༔
འོ་མ་སྣ་ཚོགས་དང་༔ མེ་ཏོག་སྣ་ཚོགས་དང་༔ རིན་པོ་ཆེ་སྣ་ཚོགས་ཀྱི་མཆོད་ནས་
འདོད་པའི་གསོལ་བ་བཏབ་ནས༔ ཞག་གསུམ་དྲོས་བཞིའི་བར་འཚོས་སོ༔ དེ་ནས་
ཞག་གསུམ་དྲོས་བཞིའི་ནང་ནས་སྦུ་བ་ངར་ཆགས་ཏེ་སྒོ་ངར་འདྲིལ་ལོ༔ དེ་ཡང་
གཡུ་སྒོང་འོད་ཀྱི་བརྒྱན་པ་ཤེལ་གྱི་བརྒྱན་ཟིལ་འབྲུམ་ཆགས་པ་ཞིག་སྲིད་དོ༔ དེ་ལ་
རང་གི་རང་བརྟོལ་གྱི་ནང་དུ་དབྱལ་གྱི་མོ་བཙུན་བཟང་མོ་ཅིག་བྱུང་བ༔ ལྷ་རྣམས་
ཀྱིས་མཚན་བཏགས་པ་མཚན་བཟང་པོ་ལྟ་བས་ཆོག་མི་ཤེས་པཿ ཉི་མའི་འོད་ལ་ཟླ་
བའི་ཟེར་འཕྲོ་བ༔ དཔྲལ་བར་ཟླ་བ་གམ་པ་འདྲ་བ་གང་༔ སྤྱན་མིག་བཀྲག་གསལ་
གཟི་བརྗིད་ལྡན་པ༔ སྨིན་མ་བཀའི་ན་རོ་བཀུར་པ་འདྲ་ཞིང་༔ རྫི་མ་ཁྲ་གཤོག་ནམ་
མཁར་ལྡིང་བ་འདྲ་བ༔ སྙན་སྡུག་ཅིང་སྙན་ཤལ་རིང་བ༔ ཤངས་རྒྱུད་དྲང་ཞིང་སྙམ་
པ༔ ལྗགས་པད་མའི་འདབ་མ་ལྟར་སྲབ་ཚེམས་བཞི་བཅུ་རྩ་གཉིས་འཁོད་པ༔ སྐྱེ་
མགུལ་བུམ་པ་དྲིལ་བ་འདྲ་ལ་དཔུང་ལོག་བརྗིད་བག་ཆེ་ལ་འཆོལ་བ༔ ནུ་མ་གསེར་
གྱི་གཤང་ཆུང་སྦུབ་པ་འདྲ་བ༔ སྐེ་སྐབ་ཆུང་ལ་སྐེད་པ་སྒེགས་པ༔ ཕྱག་ཞབས་དྲང་
ལ་འཇམས་ཤིང་གཞོན་པ༔ གཙུག་གཏོར་ལྡེམ་ལ་དབུ་སྐྲ་གཡུ་ཡི་འོད་འཁྱུགས་པ་
གཡས་སུ་འཁྱིལ་ལ་སྤ་བ་མཛེས་པ༔ སྨིན་མཚམས་མཛོད་སྤུ་ལས་འོད་འཕྲོ་ཞིང་སྐུ་
ཡི་མཛེས་སྡུག་ལྟ་བས་ངོམ་པ་མེད་པ༔ གསུང་སྙན་པའི་དབྱངས་ཀྱིས་འཁོར་བའི་མྱ་
96



བྱུང་ཁུངས་དཔོན་གསས་ཀྱི་ལོ་རྒྱུས།
ངན་སངས་པ༔ ཐུགས་མཁྱེན་བརྩེའི་འོད་ཟེར་དུ་མ་འཕྲོ་བ་ཞིག་སྣང་བ་དེ༔ དགའ་
བ་མེ་ཏོག་གི་གླིང་དུ་སྤྱན་དྲངས་ནས༔ གླིང་དགུ་རྒྱ་མཚོའི་ཁྲུས་གསོལཿ ཚན་སྤོས་
དུད་པས་བསང་བསྟབ༔ དར་དང་ཟ་འོག་གི་ནབ་བཟའ་གསོལ༔ མཚལ་དང་སྣང་
མའི་སྒྲོན་བཏང་ནས་ལྷ་ཡི་གླུ་གར་རོལ་མོ་མང་པོ་དང་བཅས་ཏེ་མེ་ཏོག་གི་ལྡིང་ཁང་
དབུས་སུ་རིན་པོ་ཆེའི་ཁྲི་བཏིགསཿ དེར་མངའ་གསོལ་ནས་ལྷ་ཀུ་བྱི་མང་རྐེ་ཞེས་ཀྱང་
བྱ༔ ལྷ་ཡེ་བསྲིད་འཕྲུལ་རྒྱལ་ཞེས་ཀྱང་བྱ༔ ལྷ་ཡི་དབང་པོ་རྒྱལ་བྱིན་ཅེས་བྱ་བ་དེས
ལྷ་མོ་བཟང་ཟ་རིང་བཙུན་མ་མཚན་གསོལ༔ ལྷ་ཁམས་གསལ་བའི་སྒྲོན་མར་མཛད་
པར་གསོལ་བ་བཏབ་ནས༔ ལྷ་མོ་ཁྱོད་ཀྱི་ཆོ་འབྲང་ཅི་ལྟ་བར་སྐུ་ཚེ་དུས་སྐབས་འགྲོ་
དོན་གདུལ་བྱ་སོགསཿ བདག་ཅག་འཁོར་ལ་བཤད་པར་མཛད་དུ་གསོལ༔ ཞེས་
གསོལ་བས་ལྷ་མོ་དེའི་ཞལ་ནས༔ ཉོན་ཅིག་རྩ་གསུམ་ལྷ་རིགས་རྣམས༔ ཁོ་མོ་ངའི་ཆོ་
འབྲང་བཤད༔ རྒྱ་མཚོ་འཁྱིལ་པ་ཡུམ་ཀྱི་ཀློང་༔ ཤེལ་སྦུར་དཀར་པོ་ཡབ་ཀྱི་མཁའ
རྫུ་འཕྲུལ་ཐིག་ལེ་གཉིས་མེད་དབྱིངས༔ རིན་ཆེན་སྒོ་ང་ཐབས་ཀྱི་མཆོག༔ འོད་ཟེར་
སྣ་ལྔ་ཤེས་རབ་ཕུལ༔ རང་གི་རང་བརྟོལ་ཐུགས་རྗེའི་རྩལ༔ དབྱལ་དུ་བསྟན་པ་སྐྱེ་
བ་མེད༔ མི་མོར་བྱུང་བ་འགགས་པ་མེད༔ ཆུ་བརླུགས་རྫོགས་པ་གཉིས་མེད་རྩལ༔
སེམས་ཉིད་འཁོར་འདས་ཀུན་གྱི་གཞི༔ གསལ་ཆ་ཡབ་ལ་སྟོང་ཆ་ཡུམ༔ ཕུང་པོ་དཔེ་
ལ་དབང་པོ་ཐབས༔ ཚོགས་བརྒྱད་ཡུལ་ལ་འབྱུང་བ་ཤེས༔ ཞབས་ཕྱག་འབྱུང་བ་
དུས་དང་བཅས༔ སྲིད་པ་མ་ལུས་ཁ་ལོ་བསྒྱུར༔ ཐོར་ཙུག་འོག་མའི་བོན་ཉིད་
དབྱིངས༔ ལྗང་ལོ་ཡེ་སངས་ཕྱ་ཡི་ཡུལ༔ སྐྲ་མཚམས་མགོན་བཙུན་གྲོང་ཁྱེར་དང་༔
དུང་ཁང་བར་ལྷ་འོད་གསལ་གནས༔ ཨག་ཙེ་སྐྱེ་མཆེད་མུ་བཞི་སྣེ༔ ཚིག་པ་གཟུགས་
ཁམས་བཅུ་བདུན་པོ༔ རྐེད་པ་རི་རབ་ལྷུན་པོའི་ཚུལ༔ རྩིབ་མ་རི་བདུན་རོལ་མཚོ་
བཅསཿ བྱང་ཁོག་འདོད་ལྷ་རིགས་དྲུག་གནས༔ རྩ་ཆེན་དཔག་བསམ་ལྗོན་ཤིང་
97



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཚུལ༔ རྩ་ཕྲན་ལོ་འདབ་ཡལ་ག་རྒྱསཿ ཙི་ཏ་རྣམ་རྒྱལ་ཁང་བཟང་ལཿ གློ་བ་མཚལ་
རི་མདུན་སའི་གནས༔ མཆིན་པ་ཨ་མོ་ལི་ཀའི་རྡོ༔ མཁྲིས་པ་གླིང་དགུ་འཁྱིལ་པའི་
མཚོ༔ མཚེར་པ་རྩུབ་འགྱུར་དྲག་པོའི་ཁྲོད༔ མཁལ་མ་རིན་ཆེན་གླིང་ཁྲོད་ཚུལ༔
སྲོག་བཅས་ཨུ་དུ་འབར་བའི་ཚལ༔ ཨོག་ཁོང་ཤེལ་གྱི་མཆོད་རྟེན་འབར༔ ཕོ་བ་
འདོད་པ་དགུ་འགྱུར་གླིང་༔ ཡན་ལག་གླིང་བཞི་གླིང་ཕྲན་བཅས༔ རྒྱུ་མ་མཐའི་
ལྕགས་རིས་བསྐོར༔ སྤྱན་མིག་ཉི་ཟླ་གསལ་བའི་འོད༔ སྙན་ནི་འབྱུང་བ་ཚ་གྲང་སྒྲ
ཤངས་ནི་ར་ས་ཡ་ནའི་སྨན༔ ཞལ་ནི་འབྱུང་བ་བར་སྣང་ཀློང་༔ ལྗགས་ནི་འོད་གློག་
མེ་འོད་འགྱུ༔ མཆིལ་མ་བདུད་རྩིའི་གསོས་ཀྱི་ཆར༔ ཚེམས་ནི་བསྐལ་པའི་ཐོག་
མཚན་ལ༔ ནུ་མས་སྐྱེ་འགྲོ་གསོས་ཀྱི་གསོའ༔ བ་ག་ཐམས་ཅད་འབྱུང་བའི་གནས༔
ལྟེ་བ་སྲིད་པའི་འཁོར་ལོའི་མཛོད༔ བ་སྤུ་རྩི་ཤིང་ནགས་ཚལ་ལ༔ གསང་གཤང་གྲོང་
ཁྱེར་རྒྱ་གྲམ་རླུང་༔ སྐུ་སྟོད་ཡན་ཆད་མཐོ་རིས་གསུམ༔ སྐུ་སྨད་མན་ཆད་ངན་སོང་
གསུམ༔ ཐམས་ཅད་ང་ཡི་ལུས་ལ་རྫོགས༔ ཁམས་གསུམ་ས་དགུ་དབང་དུ་བསྡུད༔
སྣང་སྲིད་འཁོར་ལོ་ཕྱག་གིས་བསྒྱུར༔ སྲིད་པ་བདེ་འགྲོ་ཆ་ལ་འབེབས༔ བསྐལ་སྲིད་
འབྱུང་བ་བདག་གི་ཆེ༔ འཁོར་བ་མྱང་འདས་བདག་གི་འབྲང་༔ ཆོ་འབྲང་བཤད་ན་
དེ་ལྟར་ལགས༔ ཚེ་ནི་བསྐལ་པའི་གྲངས་སུ་འཛིན༔ དུས་ནི་བོན་ཉིད་དབྱིངས་ལ་
བདེ༔ འགྲོ་དོན་འཁོར་བ་ཇི་སྲིད་ཀྱི༔ མཐའ་བཙན་བོན་ཉིད་གཡུང་དྲུང་བར༔ ཅེས་
གསུངས་སོ༔ དེ་ནས་ལྷ་རྣམས་ཐམས་ཅད་རབ་ཏུ་དགྱེས་དགའི་སྤྲོ་བ་སྐྱེས་ནས་ལྷ་
རྫས་ཀྱི་མཆོད་པ་དཔག་ཏུ་མེད་པར་ཕུལ་ནས་ལྷའི་བུ་ཡོད་དེ་རྒྱལ་བས་ཚངས་
དབྱངས་ཕྱུང་སྟེ་མགྲིན་ཅིག་ཏུ་འདུས་ནས་བརྗོད་པས༔ ཨེ་མ་སུ་ཀ་སི་དྷི་སྤུངས༔
མཁའ་ཀློང་རིག་པའི་རྫུ་འཕྲུལ་ལས༔ སྐྱེ་འགྲོ་སྲིད་པའི་གཞི་འཛིན་མ༔ ཡེ་ཤེས་སྐུ་
ལུས་གཞོན་ནུའི་ཚུལ༔ རྒྱལ་བའི་ཡུམ་གྱུར་ལྷ་མོར་འདུད༔ བདེ་ཆེན་ཡེ་ཤེས་མཁྱེན་
98



བྱུང་ཁུངས་དཔོན་གསས་ཀྱི་ལོ་རྒྱུས།
བརྩེ་ཡིས༔ སྣང་སྲིད་འདོད་གདུང་མཚོ་སྐེམ་ཤིང་༔ བདེ་བ་ཉི་མའི་འོད་ཟེར་སྤྲོ
འགྲོ་བའི་མ་མ་ཁྱོད་ལ་བསྟོད༔ རོལ་པ་འགགས་མེད་རང་འབྱུང་ངང་༔ གཞོན་ནུའི་
སྐུ་ལུས་རབ་འཆང་མ༔ བཅུ་དྲུག་དགའ་དང་སྒེགས་ཉམས་ཅན༔ ཡེ་ཤེས་གཟི་
བརྗིད་འབར་ལ་བསྟོད༔ ཁ་བ་དུང་ལྟར་འཇམ་ལ་དཀར༔ གཞའ་ཚོན་མདངས་
འཁྱུད་མཛེས་ལྡན་མ༔ མཚན་དཔེའི་དཔལ་འབར་ཡིད་འཕྲོག་བཞིན༔ མཐོ་རིས་
ཅོད་པཎ་མཛེས་ལ་བསྟོད༔ སྐྱེ་མེད་ཡེ་ཤེས་ཆོ་འཕྲུལ་ལས༔ འགག་མེད་རིག་པའི་
སྐུར་བསྟན་པ༔ ལྷ་མིའི་མཆོད་པའི་འོས་གྱུར་པ༔ འཁོར་བ་སྒྲོལ་མཛད་ལྷ་མོར་
བསྟོད༔ དང་སྤྲོ་དང་འདྲེན་མཛད་པའི་ཕུལ༔ གཟི་ལྡན་རྨོངས་པའི་འཇིགས་ལ་
སྐྱོབས༔ དཔལ་འབྱོར་ཤེས་རབ་རིག་ལྡན་མ༔ དབྱངས་ཅན་ཀུན་གྲོལ་ལྷ་མོར་བསྟོད༔
མཚན་བཟང་ཆོག་མི་ཤེས་པའི དོན་རྟགས་བཅུ་གསུམ་ངེས་འཛིན་བཟའ༔ འཁོར་
བ་རིང་མོའི་མཐར་ཐུག་བར༔ འགྲོ་དོན་བཙུན་མོའི་ལྷ་མོར་བསྟོད༔ དེ་གང་ཅིའི་
ཕྱིར་བརྗོད་བྱེད་ན༔ ཁྱེད་རབ་བརྩེ་བས་བདག་བཟུངས་གསོལཿ དིང་ནས་ཡུམ་གྱི་
ཀློང་ཆེན་འབར༔ ངེས་འགྱུར་ལྷ་མོས་སྒྲོན་མེར་མཛོད༔ ཡང་དག་བདེན་པའི་བོན་
བཤད་བསྲོལ༔ བདག་ཆགས་འཁོར་ལ་སྩལ་དུ་གསོལ༔ ཞེས་ཞུས་པས༔ ལྷ་མོ་དེའི་
ཐུགས་དང་སྐུ་ལ་འོད་ཟེར་གྲངས་མེད་པར་སྤྲོས་པས༔ སྟོང་གསུམ་གྱི་སྟོང་ཆེན་པོ༔
འཇིག་རྟེན་གྱི་ཁམས་མཐའ་ཡས་ཐམས་ཅད་མུན་པ་སེལ་བར་མཛད༔ སེམས་ཅན་
ཉོན་མོངས་པ་རྣམས་སྡུག་བསྔལ་བསལ་ནས་ཞི་བདེར་འགྱུར་རོ༔ འོད་ཟེར་དེ་དག་
ཚུར་འདུས་ནས་ལྷ་མོའི་ཐུགས་ཀར་འོད་ཚོན་གང་དུ་གྱུར་ཏེ་ལྷ་རྣམས་ལ་ཕམ་ལྟུང་
གི་སྡུག་བསྔལ་བསལ་བའི་ཕྱིར་དུ་ཡོངས་ཁྱབ་ཆེན་པོའི་དགེ་རྩ་བསྐྲུན་ནས༔ ལྷའི་ཉེ་
དབང་རྒྱལ་པོ་རྣམས་ཀྱིས་ཞབས་ནས་བཏེགས་ཤིང་བཀའི་འཁོར་ལོ་བསྐོར་ནས༔ ལྷ་
རྣམས་ཀྱི་ཡུལ་ཁམས་སུ་བཀྲ་ཤིས་བདེ་སྐྱིད་ཀྱི་དགེ་རྟགས་མཐའ་ཡས་པ་འཕེལ་བར་
90



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བྱུང་ངོ་༔ དུས་དང་བསྐལ་པ་དེ་ཙམ་ན༔ ཡེ་ཉིད་ཀྱི་ལྷ་ཀུན་ཏུ་བཟང་པོ་ཀུན་ཏུ་
སྣང་བ་ཡོངས་ལ་ཁྱབ་པ་དེས་ཞལ་གྱི་ཧ་དང་ཧུ་ཡི་བཏབ་པའི་ངད་པ་སྣང་མེད་
མཁའ་ལ་སྤྲོས་པས༔ གཡུ་ཡི་ན་བུན་སྦྲང་གཤོག་ཙམ་ཞིག་ཆགས་པ་དེ༔ ཤིང་ཡོངས་
འདུས་ས་བརྡོལ་གྱི་རྩེ་མོར་འཁྲིགས་ཤིང་ཆགས་པས་དེ་ལས་རིན་པོ་ཆེའི་སྒོ་ང་
བཻཌཱུརྱའི་མདངས་ཆགས་པ་ཞིག་འདྲིལཿ དེ་སྤྱི་རྗེ་ཁྱུང་གི་སྤྱི་བོར་དབལ་རུ་གཡས་ཀྱི་
རྩེ་མོར་བརྡོལ་པ་ལས༔ འདབ་ཆགས་ཀྱི་རྒྱལ་པོ་སྐུ་ལུས་ཆུང་བ༔ གསུང་སྐད་སྙན་
པ༔ གཡུ་ག་ལྗང་གི་མདོག་འདྲ་བ་གཞའ་ཚོན་སྣ་ཚོགས་ཀྱི་སྤུ་རུ་འོད་དང་ལྡན་པ་
ཞིག་བྱུང་༔ དེ་ཡང་དབྱར་ཟླ་འབྲིང་པོའི་ཚེས་བཅུ་དྲུག་ཉི་ཤར་དུ་སྤྱི་རྗེ་ཁྱུང་གི་སྤྱི་
གཙུག་ཡིད་བཞིན་ནོར་བུའི་གདན་ལ་བཞུགས་ནས་གསུང་ཕྱུང་བ་དེ་སྤྱི་རྗེ་ཁྱུང་གི་
སྙན་ལམ་དུ༔ ང་ནི་སྲིད་པའི་རྒྱལ་པོ་སྟེ༔ འདབ་ཆགས་རྒྱལ་པོ་ཆེན་པོ་ཡིན༔ སྟོང་
ཁམས་སྤྱི་རྒྱ་རླབས་ཀྱིས་གཅོད༔ གཤོག་ཐོག་ཡོངས་ཀྱི་རྗེ་བོ་ཡིན༔ མཁའ་ལ་ལྡིང་བ་
དབང་དུ་བསྡུད༔ ང་ནི་རྩལ་ཆེན་སེང་གེ་ཡིན༔ རྩལ་རྫོགས་འཇིག་བྱེད་གདིང་དང་
ལྡན༔ སྡེར་ཆགས་ཐམས་ཅད་ཟིལ་གྱིས་གནོན༔ ཁས་དྲག་ཐམས་ཅད་དབང་དུ་
བསྡུས༔ ང་ནི་འགྲོ་དྲུག་འདྲེན་པ་ཡིན༔ འཕྲོ་ལྡན་ཐམས་ཅད་དངས་བ་འདྲེན༔ བྱང་
ཆུབ་སེམས་ཀྱི་སྤྲོ་བ་བསྐྱེད༔ མ་རིག་རྨོངས་པའི་བློ་གྲོས་འབྱེད༔ གནས་ལུགས་སེམས་
ཀྱི་མཛོད་སྒོ་ཕྱེས༔ ཀུན་བཟང་ཐུགས་ཀྱིས་ནོར་བུ་རྩལ༔ ཅེས་ཐོས་སོ༔ ལྷ་རྣམས་
ཀྱི༔ ང་ནི་ཁྲི་རྒྱལ་ཁུག་པ་ཡིན༔ དོན་རྒྱུད་རྒྱས་པ་རྒྱུད་ཀྱི་བོན༔ གསང་སྔགས་ཉི་
ཟེར་ལྟ་བུར་རྣམས༔ འབྱུང་བའི་མངའ་བདག་ཞིག་ཀྱང་ཡིན༔ ཐོས་སོ༔ ཀླུ་རྣམས་
ཀྱི༔ ང་ནི་ཁྲི་བཞི་ནམ་ཏིང་ཡིན༔ ཉུང་ལ་འདུས་པའི་མན་ངག་བོན༔ དམར་བའི་ངོ་
སྤྲོད་ལྟ་བུ་རྣམས༔ འབྱུང་བའི་མངའ་བདག་ཞིག་ཀྱང་ཡིན༔ ཞེས་ཐོས་སོ༔ ཡང་མི་
རྣམས་ཀྱི༔ ང་ནི་འཕྲུལ་གཤེན་སྣང་ལྡན་ཡིན༔ རམ་མེ་འཚམས་པ་འབྲིང་པོའི་བོན༔
ག་
100



བྱུང་ཁུངས་དཔོན་གསས་ཀྱི་ལོ་རྒྱུས། །
གང་ཟག་བློ་དང་འཚམས་པ་ཡིན༔ མན་ངག་ཟབ་མོ་འབྲེལ་འབྱུང་ཡིན༔ ཞེས་ཐོས་
སོ༔ མི་མ་ཡིན་རྣམས་ཀྱི༔ ང་ནི་ལྷ་རྒོད་ཐོག་པ་ཡིན༔ ཡེ་འདྲོག་ཐོབ་ཤོར་བྱེད་པ་
དག༔ མཐུ་སྟོབས་རྫུ་འཕྲུལ་འབྱུང་བའི་བདག གཡུང་དྲུང་བསྟན་པ་དར་རྒྱས་
བསྐྱེད༔ ཞེས་གསུངས༔ གཞན་ཡང་ལྷ་མི་འགྲོ་བ་ཀུན་གྱིས་ཐོས་པ༔ ང་ནི་ཚང་པ་
འབུམ་ཁྲི་ཡིན༔ ཉོན་ཅིག་སྲིད་པ་གསུམ་པོ་ཉོན༔ སྣང་སྲིད་མུ་ཕྱོད་ཆགས་གནས་
གཞི༔ གང་ལ་ཐབས་བསྟན་དེར་སྤྲུལ་པ༔ འགྲོ་བའི་དཔལ་དུ་གཡུང་དྲུང་ཤར༔
སྲིད་པ་བདེ་སྐྱིད་ཉི་མ་ཤར༔ སྤྲོ་བ་འདྲེན་པའི་གཞི་འཛིན་ན༔ ཞེས་གསུངས་པས་
འགྲོ་བ་ཐམས་ཅད་དོན་སོ་སོར་གོ་ནས་བདེ་བར་འཐོབ་སྟེ་ཀུན་གྱི་ཚངས་ཚངས་སྙན་
སྙན་བརྗོད་ནས་ཁ་མར་བཟང་པོའི་མགྲིན་གཅིག་ཏུ་བསྟོད་པ༔ སྐྱེ་འགག་གཉིས་
མེད་རིག་པ་ཐབས་ཀྱི་བྱ༔ ཀུན་ལས་ཁྱད་འཕགས་ངོ་མཚར་དཔལ་གྱི་མཆོག༔
བརྡའ་ཐབས་ལུང་བསྟན་འགྲོ་བའི་ཚངས་ཚངས་བརྗོད༔ ཀུན་བཟང་ཐུགས་སྤྲུལ་
སྲིད་པ་ཀུན་གྱི་ཡབ༔ ཚད་མེད་འོད་དཀར་སྨོན་ལམ་ཤུགས་བདེ་བའི༔ བདེར་
གཤེགས་ཀུན་གྱི་མི་གསང་གསང་བའི་བོན༔ ཐུགས་ཀྱི་དཀྱིལ་འཁོར་བཞུགས་པའི་
དམ་ཚིག་ཚངསཿ ཚངས་པའི་རྒྱལ་པོ་གསང་བ་མཆོག་ཆེན་པོ༔ བླ་མེད་རིག་པའི་
མཛོད་མངའ་ཁུ་བྱུག་སྐུ༔ གསང་མཆོག་རིག་པ་ཁུ་བྱུག་ཁྱེད་ལ་བསྟོད༔ ཅེས་བསྟོད་
དེ་མངའ་གསོལ་ནས་འདབ་ཆགས་རྒྱལ་པོ་དེ་ཡང་འགྲོ་བ་སེམས་ཅན་གྱི་དོན་ལ་
དགོངས་ཏེ་ཐབས་དང་ཐུགས་རྗེ་མ་འགགས་པ་སྤྱོད་པས༔ ཤིང་ཡོངས་འདུས་ས་
བརྡོལ་རྩེ་ལ་སྤྱི་རྗེ་ཁྱུང་གི་མངའ་གསོལ༔ ལྷ་ཚད་མེད་འོད་ལྡན་གྱིས་བྱིན་རླབས༔
དུས་བཞི་རྒྱལ་མོའི་ཞབས་བཏེགས༔ སྣང་བའི་སྒྲོན་མེའི་སྐུར་བརྒྱན༔ གཅོད་བྱེད་
རླུང་གི་སྤུ་གྲིའི་གདན་ལ་བཞུགས་ནསཿ འདབ་ཆགས་དེ་ཡིས༔ བློན་པོ་ཤེས་རིག་
དང་ལྡན་པ་མྱུར་མགྱོགས་རྫུ་འཕྲུལ་གཤོག་ཐོག་གཉིས་ཀྱི་སྐུ་རྟེན་ནས་བྱང་ནས་ལྷོ་
101



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གཤེགས་ཏེ་ཤུལ་དུ་ལྷོ་བྱང་མི་འགྱུར་བའི་ཐིག་གདབ༔ ལྷོ་ནས་བྱང་དུ་གཤེགས་ཏེ་
དབྱར་དགུན་དུས་བཞི་མི་འགྱུར་བའི་ཤེས་ཕྱེས༔ བཙུན་སྙན་ཚངས་པའི་གསུངས་གི་
སྐྱེ་འགྲོའི་བློ་གསེང་༔ བརྡའ་ཐབས་འབོར་བའི་ཚུལ་གྱི་གསང་བའི་ལུང་ཕོག༔ ངེས་
དོན་ངོ་སྤྲོད་ཀྱི་ཚུལ་གྱི་བྱང་ཆུབ་སེམས་སྤྲོས༔ འགྲོ་བ་བཀྲིད་དྲང་གི་དོན་དུ་རྫོགས་
པའི་སྐུ་ལ་བྱ་རུ་སྤྲུལ༔ དེ་ནས་ལྷ་མི་རང་མཐུན་གྱི་ཆ་ལུགས་སུ་མཛད་པར་དགོངས་
ནས་རྣམ་པར་རྒྱལ་བའི་ཁང་བཟང་གི་ལྷོ་ནུབ་མཚལ་དཀར་བྲལ་དམར་གྱི་རྩེ་མོ༔
ཤེལ་གྱི་རྡོ་རིང་གི་ཁ་ལ་བབས་ནས་རྫུ་འཕྲུལ་གྱི་སྐུ་བཤིགས་ཏེ༔ ཤེལ་གྱི་མི་ཕོ་ལ་
གཡུའི་ཐོར་ཙུག་ཅན༔ སྐུ་ལ་མཛེས་པ་འོད་ཀྱི་ནབ་བཟའི་བརྒྱན་པ་རུ་སྤྲུལ་ནས་
བཞུགས་སོ༔ དེར་རི་བོའི་རྩ་བར་འབངས་དད་པ་ཅན་སྨྲ་མི་གྲོང་བདུན་བྱ་བས་
མཐོང་ནས༔ དེས་ལྷ་ཡི་དབང་པོ་རྒྱལ་བྱིན་ལ་མཆིད་ཕུལ་སྟེ༔ ལྷའི་དབང་པོ་བརྒྱ་
བྱིན་གྱི་འོག་མིན་ལྷའི་ཡུལ་ནས་འོད་གསལ་ཡུལ་དུ་སྟོན་པར་སྤྲུལ་བ་གོ་ནས་ལྷ་
རྣམས་ལ་སྦྲན་བཏང་ནས༔ མཆོད་པས་མཆོད་གསོལ་བས་བཏབ་སྟེ་འགྲོ་དོན་
དགོངས་ཚུལ་ཞུས་པས༔ ལྷའི་བུ་དེས་གསུངས་པ༔ ཉོན་ཅིག་ལྷ་མའི་འགྲོ་བ་ཐམས་
ཅད་ཉོན༔ བདག་ནི་འོག་མིན་འཐུགས་པོ་བཀོད་པ་ནསཿ ཀུན་ཏུ་བཟང་པོ་གསུང་
གི་གྲོས་ཆ་ལཿ ཚད་མེད་འོད་ལྡན་དག་པས་སྨོན་ལམ་བྱིན༔ འགགས་མེད་རང་གྲོལ་
འགྲོ་བ་འདུལ་ཆད་དུ༔ སྟོན་པའི་སྒྲོན་མ་སྟོང་ཕྲག་དུ་མར་འབྱུང་༔ དེ་དག་ཐབས་
ཤེས་འབྲལ་མེད་མཛད་ནས་སུ༔ འགྲོ་བ་རང་མཐུན་ཆ་ལུགས་བསྟན་བྱེད་དེ༔
བདག་ནི་ཐབས་མཆོག་ཡབ་ཀྱི་མཁའ༔ བཟང་ཟ་ཤེས་རབ་ཡུམ་གྱི་དབྱིངས༔ འོད་
ཟེར་སྤྲུལ་པའི་བསྟན་པ་རྒྱས༔ ཞེས་གསུངས་པས་ལྷ་རྣམས་ཀྱང་སྤྲོ་བ་སྐྱེས་ཏེ་ལྷ་ཡི་
མཆོད་པ་དཔག་ཏུ་མེད་པར་ཕུལ་ནས་དབང་པོ་རྒྱལ་བྱིན་གྱིས་གསོལ་པ༔ མཐའ་
ཡས་སྟོང་པ་རྒྱ་མཚོའི་སྐུ་མཆོག་ལ༔ བདག་སོགས་ཤེས་རབ་ཆ་མཚུངས་བློ་གྲོས་ཀྱི༔
102



བྱུང་ཁུངས་དཔོན་གསས་ཀྱི་ལོ་རྒྱུས།
དད་གུས་སྙིང་ནས་ཟླུམ་པའི་རྡུལ་ཕྲན་ཙམ༔ འདོར་བ་བོན་ཉིད་རྒྱ་མཚོ་རོ་གཅིག་
པོ༔ ལྷ་མིའི་དགེ་བ་འཕེལ་བའི་ཆར་ཆེན་གྱི༔ འདོད་པའི་ཚ་གདུང་བསིལ་བར་
གསོལ་བ་འདེབས༔ ཞེས་ཞུས་ནས་མཚན་ཀྱང་འཕྲུལ་གཤེན་སྣང་ལྡན་དུ་གསོལ༔
དེ་ནས་སྟོན་པ་དེས་ཀྱང་ཐུགས་ལས་གསལ་བའི་འོད་ཟེར་རྒྱ་ཆེན་པོར་སྤྲོས་སོ༔
སྤྲོས་པས་དེ་དག་སྟོང་གསུམ་གྱི་སྟོང་འཇིག་རྟེན་གྱི་ཁམས་རབ་འབྱམས་དཔག་ཏུ་
མེད་པ་ནས་ཁྱབ་ཏེ་འགྲོ་བ་སེམས་ཅན་ཐམས་ཅད་རབ་ཏུ་དགའ་བ་དང་མགུ་བར་
བྱས་ཏེ༔ ནམ་མཁའ་ལ་འོད་དང་༔ བར་སྣང་ལ་མེ་ཏོག་གིས་ཆར་དང་༔ ས་གཞི་རུ་
ངོ་མཚར་གྱི་ལྟས་མོ་ངོ་མཚར་བར་མཐོང་ནས་ལྷ་མི་འགྲོ་བ་ཡོངས་ཀྱི་བློ་ཚིམ་པར་
མཛད་དོ༔ དེ་ནས་འོད་ཟེར་དེ་དག་ཚུར་བསྡུས་ནས་གསལ་བའི་འོད་ཟེར་ཚོན་
གང་ཙམ་སྟོན་པའི་ཐུགས་སུ་འདུས་སོ༔ ལྷ་མི་འགྲོ་བ་ཐམས་ཅད་རིག་པ་ཐབས་ཀྱི་
བརྡ་བསྟན་ཏེ་དད་པ་སྣོད་དང་ལྡན་པ་རྣམས་ལ་གསུངས་པ༔ ཉོན་ཅིག་ཀུན་ལས་
མཆོག་གྱུར་པ༔ ང་ནི་བསྟན་འགྲོའི་དཔལ་དུ་ཤར༔ སངས་པོ་འབུམ་ཁྲི་སྲིད་པའི་
གཞི ཁྲི་བཞི་ནམ་ཏིང་རྫོགས་པའི་སྐུ༔ ཁྲི་རྒྱལ་ཁུག་པ་རྫོགས་པའི་སྐུ༔ ཁྲི་བཞི་ནམ་
ཏིང་སྤྲུལ་པའི་དབལ༔ འཕྲུལ་ཆེན་སྣང་ལྡན་ཐབས་ཀྱི་ཡབ༔ ལྷ་རྒོད་ཐོག་པ་གནམ་
གྱི་དབརཿ ཡེ་ལེ་ཁྱབ་པ་ཕྱ་ཡི་རྗེ༔ ཤེལ་བེར་སྤྲུག་གེ་ལྷ་ཡི་གསསཿ ཇོ་བོ་རླུང་འབབ་
རྫུ་འཕྲུལ་གཤེན༔ ཡེ་སྲིད་རྒྱལ་པོ་ཁྲིམས་ཀྱི་བདག༔ སྣང་བ་འོད་ལྡན་ཡོད་ཁམས་
འཛིན༔ རིག་པ་ཁུ་བྱུག་གསང་བའི་གཤེན༔ མིང་གི་བྱེ་བྲག་དུ་མ་བ༔ དོན་གྱི་དངོས་
པོ་བདག་ཉིད་དོ༔ དཔག་བསམ་ལྗོན་པ་བརྟན་པའི་ཤིང་༔ . སྤྱི་རྗེ་ཁྱུང་ཆེན་ཆེ་བའི་
མཚོན༔ ཚངས་པའི་གསུང་དབྱངས་བོན་གྱི་མགྲིན༔ མཚལ་དཀར་བྲག་དམར་སྒྲུབ་
པའི་གནས༔ ཤེལ་གྱི་རྡོ་རིང་འཆད་པའི་སཿ བ་ལེ་དུང་ཕུག་ཉན་ཐོས་གནས༔ ཤེལ་
གྱི་མཎྜལ་མཆོད་པའི་བརྟན༔ སྨྲ་བའི་གྲོང་མདུན་དད་པའི་འབང་༔ དབང་པོ་རྒྱལ་
I03



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བྱིན་བསྟན་པའི་གྲོགས བསྒྲགས་པ་སྐོར་གསུམ་བསྟན་པའི་བོན༔ འགྲོ་བའི་དཔལ་
དུ་ཤར་བའི་ཕྱིར༔ རྟེན་འབྲེལ་ལུང་གི་བརྡ་ཐབས་ཡིན༔ མ་ཡེང་ཡིད་ཀྱི་དཀྱིལ་དུ་
རུམ༔ ཞེས་གསུངས་སྟེ༔ དེ་ནུབ་ཡུམ་བཟང་ཟ་རིང་བཙུན་མ་ལ་མ་མཇལ་ཐུགས་ཀྱི་
ཀློང་ནས་ཡིད་ཀྱི་འོད་ཟེར་བཀྱེས་སྟེ་ཐབས་ཤེས་སྤྲུལ་པའི་བྱིན་རླབས་ནས་གཡུ་བྱ་ཁུ་
བྱུག་རུ་སྤྲུལ་སྟེ་སླར་འོག་མིན་གྱི་ཞིང་ཁམས་སུ་འཕུར་སྟེ་སོང་བ་ལཿ འོག་མིན་
རྣམས་ལྷ་རྣམས་ཀྱི་མདུན་ནས་བསུས་སྟེ་ཀུན་བཟང་གཤེན་ལྷ་འོད་དཀར་གྱི་སྤྱན་
སྔར་འཁོད་དོ༔ ལྷ་རྣམས་ཐབས་ཤེས་ཐུགས་རྗེའི་རྫུ་འཕྲུལ་རྨད་དུ་བྱུང་བ་ལ་སྤྲོ་བ་
སྐྱེ་ནས་མངོན་པར་བསྟོད་དོ༔ དེ་ནས་རྫུ་འཕྲུལ་གྱི་སྐུ་བཤིགས་ནས་ལོངས་སྤྱོད་
རྫོགས་སྐུ་ངེས་པ་ལྔ་ལྡན་དུ་མཛད་དེ་བཞུགས་སོ༔ དེའི་ཚེ་དེའི་དུས་ནས་ལྷ་གཤེན་
ལྷ་འོད་དཀར་དེས་ཡབ་འཕྲུལ་གཤེན་སྣང་ལྡན་གྱི་ཡུམ་བཟང་ཟ་རིང་བཙུན་ལ་
ཐབས་ཤེས་སྤྲུལ་པའི་བཀྱེ་བའི་དུས་ལ་བབས་པར་དགོངས་ནས་ནམ་གྱི་ཐོ་རེངས་
ཙམ་དུ་ཐུགས་ཀྱི་སྤྲུལ་པ་དངོས་མེད་བྱིན་བརླབས་ཀྱི་ཁུ་བྱུག་ཞིག་དགའ་ལྡན་མེ་ཏོག་
གླིང་གི་གདེངས་ཁང་༔ གླིང་དགུ་རྒྱ་མཚོ་འཁྱིལ་པའི་འགྲམ་ངོས་འཕྲག་གོང་གཡས་
སུ་བབས་ནས་དྲོད་རླན་པས༔ ཡུམ་གྱི་སྙན་ལམ་དུ༔ མཁའ་ཀློང་དབྱིངས་ནས་འོད་
ཤར་བ༔ ཐབས་དང་ཤེས་རབ་སྤྲུལ་པ་བཀྱེ༔ འདོད་པ་དགུ་འགྲུབ་ནོར་བུ་དེ༔
བསྐུར་སྟི་རིམ་གྲོ་བྱི་དོར་གྱི༔ འགྲོ་བའི་དཔལ་དུ་ཨེ་མ་ཧོ༔ འཆི་མེད་གསུམ་གྱིས་སྲིད་
གསུམ་གླིང་༔ ཅེས་ཐོས་མནོལ་སད་བལྟས་པས་གང་ཡང་མི་སྣང་ངོ་༔ དེ་ནས་ལྷ་མོ་
དེ་ཡང་སྐུ་ལུས་བདེ་བ་དང་༔ ཉམས་དགའ་བ་དང་༔ མདངས་དང་ལྡན་པ་དང་༔
གཟི་བརྗིད་ལྷག་པ་དང་༔ ཐུགས་གསལ་བ་དང་༔ ཐུགས་ཀྱི་རྨི་ལམ་ཡང་ངོ་མཚར་
ཡ་མཚན་རྟགས་བཅོ་བརྒྱད་འཆར་ཞིང་༔ ལོ་དེ་ཡི་ཕྱིས་སུ་སྐུ་ལ་མཚན་དང་ལྡན་
པའི་སྲས་ཤིག་བལྟམས་ནས༔ ཡུམ་གྱི་དགོངས་པ༔ སྟོང་མེད་པའི་དབྱལ་ལས་སུ་བུ་
ལ་
104



བྱུང་ཁུངས་དཔོན་གསས་ཀྱི་ལོ་རྒྱུས།
སྐྱེས་པ་དང་༔ ས་བོན་ས་རུ་མ་སོང་བའི་མྱུ་གུ་ཁད་ཀྱི་སྨིན་པ་འདི་མ་སྲིད་པའི་སྲིད་
པ་ལ༔ ལྷ་བདུད་ཀྱི་ཆོ་འཕྲུལ་ཅི་ཆ་མི་ཤེས༔ གལ་ཏེ་དགེ་བའི་རྟགས་མཚན་ལ་
བལྟས་ནས་སྤྲུལ་སྐུ་འགྲོ་དོན་མཛད་པ་ཞིག་ཀྱང་ཡིན་སྲིད་དོ༔ རྒྱུ་འབྲས་རྟེན་ལ་
དཔྱད་ནས་ཐབས་ཐུགས་ངང་གི་བསྲིངས༔ རེ་དོག་མཚམ་ནས་མི་བལྟ་བསམ་ཤེས་
གཅིག་གི་བཅད༔ གཉིས་འཛིན་འཕྲང་ལ་མི་འགགས་འགྱོད་མེད་ཐང་གསུམ་བྱ
ཞེས་དགོངས་ཏེ༔ གལ་ཏེ་ཆོ་འཕྲུལ་སྣང་འགྱུར་གྱི་བུ་ཞིག་ཡིན་ན་ལྷ་མིའི་སྡུན་དུ་ངོ་
ཚ༔ ཞག་གསུམ་སོན་ན་སྤྲུལ་པའི་སྐུ་ཅིག་ཡིན་ཚེ་སྐྱེ་འཆི་མི་མངའ བདུད་ཀྱི་བུ་
ཞིག་ཡིན་ན་ཆོ་འཕྲུལ་ཐུ་རུ་འགྲོ་བ་འདུལ་སླ༔ གསེར་ས་རུ་ཡོད་ན་འོད་ནམ་མཁར་
ཁྱབ་པ་ལྟར་རྟག་དཔྱད་བཏང་དགོངས་ནས་གསུངས་པ༔ ཨེ་མ་མ་སྲིད་སྲིད་པའི་
ལསཿ ས་བོན་མེད་པའི་མྱུ་གུ་ཁྱོད༔ སྤྲུལ་པའི་སྐུ་སྟེ་འཆི་མི་སྲིད༔ བཀུར་ཏི་རིམ་གྲོ་
མི་དགོས་སོ༔ བཀུར་ཏི་རིམ་གྲོ་བྱ་རྒྱུ་ལ༔ ཁོ་མོའི་བོན་འཁོར་བསྐོར་གཤོལ་ན༔
འདོད་ལྷ་རིས་དྲུག་གཡེང་སྐྱུང་ཆེ༔ ཕམ་ལྟུང་སྡུག་བསྔལ་ཡ་ང་བས༔ དེ་བས་ལྷ་ལ་
བོན་བཤད་འགྲོ༔ མ་བུའི་གསོན་གསན་འཁོར་བའི་ཆུར༔ སྤྲུལ་པའི་སྐུ་ལ་འདོད་
གདུང་མེད༔ རིན་ཆེན་གྲམ་པའི་གླིང་ཚལ་དུ༔ རིན་ཆེན་ཁོང་བུའི་ནང་དུ་བཞུགས༔
ཟག་མེད་ཏིང་འཛིན་བཅུད་ལ་རོལཿ མ་མཇལ་བར་དུ་བདེ་བར་བཞུགས༔ ཞེས་
གསུངས་ནས་རྒྱ་མཚོའི་འབྲམ་ངོག༔ རིན་ཆེན་བྱེ་མ་བརྡལ་བའི་ཁོང་བུན་ནང་དུ་
སྦས༔ ཡུམ་ཡང་ལྷ་ལ་བོན་འཁོར་བསྐོར་དུ་བཞུད་པས༔ ཞག་དགུ་འཚམས་སུ་སྟོང་
གསུམ་གྱི་སྟོང་དང་འཇིག་རྟེན་ཐམས་ཅད་གཡོ་བ་དང་༔ འགུལ་བ་དང་༔ མེར་བ་
དང་༔ ལྡེག་པ་དང་༔ འུར་བ་དང་ ཆེམ་པ་དང་༔ ནམ་མཁའ་སྒྲ་སྙན་པ་དང་༔
བར་སྣང་འོད་གསལ་བ་དང་༔ ས་གཞི་མེ་ཏོག་གི་ཆར་དངོས་སུ་བབས་པ་དང་༔ ལྷ་
མི་སྐལ་ལྡན་རྣམས་ནི་སྤྲོ་བ་དང་དགའོ༔ ལོག་པར་ལྟ་བ་རྣམས་ནི་སྐྲགས་ཤིང་
I05



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
འཇིགས་སོ༔ ཡུམ་གྱིས་གཟིགས་པས་རིན་ཆེན་གྲངས་མའི་གླིང་ལ་བཀྲ་ཤིས་དགེ་
རྟགས་དུ་མར་འཕེལ་བས༔ གཞའ་ཚོན་གྱི་གུར་ཕུབ་པ་དང་༔ མེ་ཏོག་གི་ཆར་
དབབ་པ་དང་༔ གསལ་བའི་འོད་ཟེར་འཕྲོ་བ་དང་༔ ངོ་མཚར་རྟགས་མང་པོ་
མཐོང་ནས་ཡུམ་གྱི་ཐུགས་ལ་ཡོད་པའི་འཕྲིག་པར་སྐྱེས་ཏེ་སྲས་ལ་ལྟ་རུ་གཤེགས་སོ༔
སྲས་ཀྱི་ཡུམ་ཡང་ངོ་ཤེས་ནས་ཞལ་འཛུམ་ཡལ་ལེར་མཛད་དེ་བགོད་ལྷག་གེར་
བཞུགས་སོ༔ བཞུགས་པའི་མཚན་དཔེ་གཟི་བྱིན་དུ་མ་དང་ལྡན་སྟེ༔ སྐུ་མདུན་རྒྱབ་
མི་མངའ་སྟེ་འོད་གསལ་བ༔ རྒྱུངས་པའི་སྲོག་རྩ་འོད་ཀྱི་སྦུ་གུ་ལ་དཀར་དམར་མཐིང་
གསུམ་བསྒྲིང་པའི་ཚུལ་དུ་གནས་པ༔ སྤྱི་གཙུག་ཚངས་པའི་བུ་གར་ཟུགས་ཤིང་དེ་ལ་
ཨུ་དུམ་འབར་བའི་ཟེའུ་འབྲུའི་གསུམ་སྐྱེས་སོ༔ དེར་དཀར་དམར་མཐིང་གི་ཁ་དོག་
ལ་འདབ་མ་སྟོང་ཕྲག་འོད་འབར་བ༔ སྐུ་ལས་འོད་ཟེར་ཁྲི་དྲུག་སྟོང་འོད་ཀྱི་འགྲོ་བའི་
དོན་སྤྲོ་ལ་ཁད་པ༔ ཞལ་ནས་སྣང་སྲིད་བྱེ་བ་དྲུག་འབུམ་སྒྲུང་སྟོན་པ༔ ཐུགས་ལས་
ཡེ་ཤེས་ཉི་མ་དགུ་ཕྲུག་གི་སྨྱུང་སྟོན་པ༔ ཞབས་ལས་འབྱུང་བ་ལྔ་ཡི་འཁོར་ལོ་བསྐོར་
བ ལྟེ་བ་ནས་སྤྲུལ་པའི་འོད་ཟེར་བརྒྱད་ཁྲི་འགྱེད་པཿ བ་སྤུའི་བུ་ག་ནས་གང་ལ་
གང་འདུལ་གྱི་འོད་ཟེར་ཉི་ཁྲི་བདུན་འབུམ་དུ་སྤྲོ་བ༔ དེ་ལྟ་བུ་གཅིག་བཞུགས་པས་
ཡུམ་རབ་ཏུ་དགྱེས་ནས་སྲས་ལ་བསྟོད་པཿ ཨེ་མ་རྒྱལ་བའི་སྲས་མཆོག་ལགས༔ ཕ་
མེད་ཡེ་ཤེས་རང་གྲུབ་སྐུར༔ མ་བོར་འཆི་མེད་སྐྱེས་ནས་བཙན༔ རྩ་གསུམ་གནས་
འཁྲུངས་ཡེ་གཤེན་ཚུལ༔ མ་བསླབ་རང་བརྡོལ་བློ་གྲོས་གསལ༔ ཨུ་དུམ་འབར་བའི་
གཙུག་ཕུད་སྐྱེས༔ སྤྲུལ་སྐུའི་རྒྱལ་པོ་ཁྱོད་ལ་བསྟོད༔ ངོ་མཚར་སྐྱེས་བུ་ཨེ་མ་ཧོ༔
ཞེས་གསོལ་ནས་ཡུམ་སྲས་གཉིས་ཀྱི་གཡུང་དྲུང་བོན་གྱི་སྒྲོགས་གླེང་ནས་ཞག་བདུན་
མཚོ་འགྲམ་དུ་སྦས་སོ༔ དེའི་སུམ་ཅུ་རྩ་གསུམ་ལྷ་གནས་སུ་བཀྲ་ཤིས་ཀྱི་དགེ་རྟགས་
དུ་མ་ཤར་ཏེ༔ མེ་ཏོག་མཛེས་པའི་གླིང་དུ་ཨུ་དུམ་འབར་བ་ཞེས་བྱ་བ་འདབ་མ་སྟོང་
106



A
བྱུང་ཁུངས་དཔོན་གསས་ཀྱི་ལོ་རྒྱུས།
དང་དགུ་བརྩེགས་དང་༔ གཞའ་ཚོན་འོད་འབར་གསེབ་ཏུ་ཙན་དན་སྡོང་པོ་ཡལ་ག་
དགུ་སྐྱེས་པ་ལ་ཤུན་པ་ལྷ་དབང་གི་ན་བཟའ་འབྱུང་བ༔ འབྲས་བུ་རོ་དྲུག་དང་ལྡན་
པ༔ ཁུ་བས་ནད་རྣམས་སེལ་བ༔ དྲི་མས་ཚ་ངད་བསིལ་བ༔ སྙིང་པོ་ལ་རིན་པོ་ཆེའི་
ཕྲེང་བ་ལྔ་འབྱུང་བ༔ འདོད་འཇོ་བ་ཡི་ནང་ན་གླང་པོ་ཆེ་ཤེལ་གྱི་གཙུག་རུམ་
འཁྲུངས་བ༔ དྲི་ཞིམ་སྨན་གླིང་རྣམ་པར་རྒྱལ་བ༔ ཡན་ལག་དགུ་དང་ལྡན་པ་སྐྱེས་
པཿ ཁྲུས་ཀྱི་རྫིང་བུ་ལ་དག་བྱེད་ཀྱི་ཆུ་དགུ་རང་སར་འབབས་པ༔ བསིལ་དྲོ་བསྙམས་
པའི་ཆུ་གསུམ་ལའང་ནུས་པ་དགུ་འགྱུར་བ༔ ཁྱེའུ་བུ་མོ་བཀྲ་ཤིས་ཀྱི་དགེ་རྟགས་ས་
དགུ་སྐྱེས་པ་སོགས་ངོ་མཚར་གྱི་རྟགས་མང་པོ་བྱུང་བས༔ ལྷ་ཡི་དབང་པོ་རྒྱལ་བྱིན་
ཞལ་ནས་འདི་ཡི་རྟགས་ཡུམ་བཟང་ཟ་རིང་བཙུན་ལ་སྤྲུལ་པའི་སྲས་ཤིག་བལྟམས་
ནས་དེའི་དགེ་རྟགས་དངོས་སུ་ཡིན་པ ལྷ་རྣམས་ཀྱི་རོལ་མོའི་དཔུང་དང་བཅས་
ནས་དགའ་བ་མེ་ཏོག་གི་གླིང་དུ་ཆོས་ཤིག་བགོས་པས༔ ལྷ་རྣམས་ཀྱི་རོལ་མོའི་བྱེ་
བྲག་དཔག་དུ་མེད་པ་སྤྲུལ་ཏེ༔ ལ་ལས་ནི་ལྷའི་མེ་ཏོག་བཀྲམ་མོ༔ ལ་ལས་ནི་ལྷའི་
སྣང་མ་བལྟམ་མོ༔ ལ་ལས་ནི་ལྷའི་སྒྲ་དབྱངས་སྒྲོགས་སོ༔ ལ་ལས་ནི་ལྷ་ཡི་པི་ཝང་
བསྒྱུར་རོ༔ ལ་ལས་ནི་ལྷ་ཡི་གླིང་བུ་འབུད་དོ༔ ལ་ལས་ནི་དུང་བཏང་ངོ་༔ ལ་
ལས་ནི་རོལ་མོ་བསྒྱུར་རོ༔ ལ་ལས་ནི་ཞལ་ཟས་བཏེགས་སོ༔ ལ་ལས་ནི་ཤེལ་གྱི་
སེང་གེ་ཁྲིད་དོ༔ ལ་ལས་ནི་དུང་གི་གླང་པོ་ཁྲིད་དོ༔ ལ་ལས་ནི་འདོད་འཇོའི་བ་མོ་
ཁྲིད་དོ༔ ལ་ལས་ནི་གཡུའི་རྟ་ཕོ་ཁྲིད་དོ༔ ལ་ལས་ནི་མཛེས་པའི་རྨ་བྱ་ཁྲིད་དོ༔
ལ་ལས་ནི་མཁའ་ལྡིང་ཤང་ཤང་ཁྲིད་དོ༔ ལ་ལས་ནི་བླ་བྲེ་བྲེའོ༔ ལ་ལས་ནི་རྒྱལ་
མཚན་ཕྱིར་རོ༔ ལ་ལས་ནི་གདུགས་ཆེན་བཀྱགས་སོ༔ ལ་ལས་ནི་ཕྱེ་མར་རླབས་
སོ༔ ལ་ལས་ནི་འཕུར་མ་སྤུར་རོ༔ ལ་ལས་ནི་བདུད་རྩིའི་ཁྲུས་ཆབ་གསོལ་ལོ༔ ལ་
ལས་ནི་མེ་ལོང་གྱི་བྱད་སྟོན་ནོ༔ ལ་ལས་ནི་དཀར་མངར་ཁྱེར་རོ༔ ལ་ལས་ནི་
ལ་ལ
107



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བདའ་དགུ་བཀྱག་གོ ལ་ལས་ནི་གར་སྟབས་བསྒྱུར་རོ༔ ལ་ལས་ནི་ཤོན་འཁྲབ་བོ༔
ལ་ལས་ནི་དབྱངས་འགྱུར་རོ༔ དེ་ལྟར་ལྷའི་རོལ་མོའི་མཆོད་པ་རྒྱ་ཆེན་པོ་དང་
བཅས་ཏེ་གླིང་དགུ་འཁྱིལ་པའི་མཚོ་འགྲམ་དུ་ལྷག་གོ༔ དེ་ནས་མཆོད་པའི་ཚོགས་
ཐམས་ཅད་འཆི་མེད་ཡུམ་སྲས་ལ་ཕུལ་ནས༔ དེ་ལ་ལྷ་ཡི་དབང་པོ་རྒྱལ་བྱིན་གྱི་
གསོལ་བ་བཏབ་པ༔ ལྷ་མི་ཡོངས་ལ་བདེ་ལེགས་རྟགས་མཚན་སྟོན༔ བདེར་
གཤེགས་རྒྱལ་མཚོའི་བྱིན་རླབས་གཅིག་བསྡུས་པ༔ ཡེ་ནས་འགྲོ་བའི་དོན་དུ་སྤྲུལ་པའི་
གཤེན༔ སྣང་སྲིད་འཁོར་བ་མྱང་འདས་བློ་ལ་གསལཿ གཡུང་དྲུང་སྐུ་བསྙེམ་འཆི་
མེད་སྐྱེས་ནས་བཙན༔ དུས་སུམ་མི་ནུབ་ཨུ་དུམ་འབར་བའི་གཙུག༔ སྟོང་གསུམ་
ཡོངས་ཀྱི་གཙུག་ཕུད་རྩེར་མཆོད་ནསཿ མཚན་མཆོག་དམ་པ་དེ་ལ་ཕྱག་འཚལ་ལོ༔
ཉིད་ཀྱི་མཚན་ཉིད་ལོ་རྒྱུས་ཅི་ལྟ་བའི༔ ངེས་པའི་དོན་དམ་བདག་ཅག་རྣམས་ལ་
སྩོལ༔ ཞེས་ཞུས་པས༔ སྟོན་པ་སྤྲུལ་པའི་སྐུ་དེས་ཐུགས་དགྱེས་པའི་ཚུལ་གྱིས་ཞལ་
འཛུམས་པ་མཛད་ནས་བཀའ་སྩལ་པ༔ ཉོན་ཅིག་ལས་འཕྲོ་སྐལ་ལྡན་བུ༔ ཡེ་སྲིད་
འཕྲུལ་རྒྱལ་བསྟན་པའི་བསྐོར༔ ཀུ་བྱི་མང་ཀེ་མཆོག་གིས་སྲས༔ དབང་པོ་རྒྱལ་བྱིན་
བསྟན་པའི་གྲོགས༔ བདག་ནི་ཚེ་རབས་ཐོག་མེད་ནས༔ ཉོན་མོངས་འཁྲུལ་པའི་
སྒྲིབས་པ་བྱང་༔ བསོད་ནམས་ཚོགས་གཉིས་རྣམ་པར་རྫོགསཿ རྣམ་རྒྱལ་འབྲས་བུ་
རོ་ཅིག་ཐོབ༔ འབུམ་ཁྲི་གློག་གིས་ལྕེ་ཅན་གྱིས༔ འགྲོ་འདུལ་བོན་གྱི་ལུང་བསྟན་པ༔
མ་འོངས་ཚེ་ལོ་བརྒྱ་པའི་དུས༔ སྟོང་གསུམ་འདུལ་བའི་གཉེན་པོར་འབྱུང་༔ ད་ལྟ་སྐྱེ་
བ་མངོན་གྱུར་པ༔ ཕ་ནི་ཐབས་ཆེན་ཡབ་ཀྱི་མཁའ༔ འཕྲུལ་གཤེན་སྣང་ལྡན་སྤྲུལ་
པའི་སྐུ༔ མ་ནི་འགག་མེད་ཤེས་རབ་ཡུམ༔ བཟང་ཟ་རིང་བཙུན་དར་གྱི་ཡུམ༔ ང་ནི་
རང་འབྱུང་རོལ་པའི་སྲས༔ འཆི་མེད་གཙུག་སྐྱེས་ཨུ་དུམ་འབར༔ མངལ་གྱིས་མ་
སྒྲིབ་དྲི་མེད་སྐུ༔ བརྒྱད་ཁྲི་བཞི་སྟོང་བོན་གྱི་མཛད༔ སྟོང་གསུམ་གསལ་བའི་སྒྲོན་
I08



བྱུང་ཁུངས་དཔོན་གསས་ཀྱི་ལོ་རྒྱུས།
མེར་འོ༔ ཁྱད་པར་ལྷ་རིགས་འགྲོ་དོན་ཡིན༔ རྒྱལ་པོ་ཁྱོད་དང་སྔོན་ལས་མཐུན༔
བདག་གིས་བསྟན་པ་ཁྱོད་ཀྱིས་བསྟོད༔ ཁྱོད་ཀྱི་ལུས་སྲོག་ང་ཡི་སྐྱོབས༔ འཆི་མེད་རྟ་
ཕོ་འདི་ལ་བཅིབ༔ སྲོག་མེད་དབུགས་ཀྱི་རྒྱུན་ཐག་འཐུད༔ རྣོ་ངར་མེད་པའི་མཚོན་
ཆ་དོར༔ ལྷན་ཅིག་འགྲོགས་པས་དགྲ་རུ་ཟུངས༔ སྔོན་མཐོང་མ་མྱོང་གྲོགས་པོ་རྟོན༔
སྒྱུ་མའི་གོ་ལ་སྲོག་སྐྱོབས་ཚོར༔ མཐོང་བ་ཆེ་ལ་བྱ་ར་བསྐྱོངས༔ གཡང་ས་ཆེ་ལ་ལྟད་
མོ་ལྟ༔ གཡུལ་འགྱེད་རི་ཐང་མཚམས་ནས་གྱིས༔ ཕམ་རྒྱལ་བདེ་གཟེར་གཡུལ་སོ་
བཟུངས༔ བློ་སྣ་ཀུན་འབྱུང་མ་ལ་དྲིས༔ གཞི་མེད་མཁར་ལ་དམ་ཆོས་ཤིག དེའི་
འགྲན་མེད་མངའ་ཐོབ་ནས༔ ཆེན་པོ་ལྔའི་རྐུན་བུད་ནས༔ ལུས་སྲོག་གཅོད་པའི་
བདུད་དང་བྲལ༔ འགྱུར་མེད་བཙན་ས་ཟིན་པར་འགྱུར༔ ལྷ་དབང་ལག་གིས་ནོར་
བུ་དེ༔ སྲིད་པ་གསུམ་ལ་མེད་ཅིང་དཀོན༔ འདོད་མེད་བུ་དང་གཏན་མི་འབྲལ༔
ཀུན་ལ་སྤྲོ་བས་ཐབས་དང་བསྟུན༔ ཞེས་གསུངས་པ་དེ་རྣམས་ཀྱང་སྤྲོ་བ་དང་མོས་
པ་མཆོག་ཏུ་སྐྱེས་ཏེ༔ སྤྲུལ་པའི་སྐུ་དེ་ཡི་ཞབས་ནས་ཡོངས་སུ་བཏེགས་སོ༔ དེ་ནས་
ཡུམ་ལྷ་ཟ་མཚན་དྲུག་མ་དབྱངས་ཅན་ལྷ་མོ་འོད་ཟེར་ཅན་མ༔ འདོད་ཁམས་རྒྱལ་མོ་
ལ་སོགས་ཡོངས་སུ་གྲགས་པ་དང་༔ སྲས་འཆི་མེད་གཙུག་ཕུད་གཉིས་ཀྱང་སུམ་ཅུ་རྩ་
གསུམ་ལྷའི་ཡུལ་དུ་བཞུགས་སོ༔ དེའི་ཚེ་དེའི་དུས་ན་འཆི་མེད་སྤྲུལ་པའི་སྐུ་དེས
འགྲོ་བ་ཐམས་ཅད་སྤྲོ་བ་སྐྱེས་ནས་ཐར་པ་རིན་པོ་ཆེ་རྒྱུན་གྱིས་ལམ་ལ་ཞུགས་པ་དང་༔
གཡུང་དྲུང་བོན་གྱི་བསྟན་པ་རིན་པོ་ཆེ་དར་ལ་རྒྱས་པ་དང་༔ སྟོང་གསུམ་འགྲོ་བའི་
དོན་ལ་ཤིན་ཏུ་དགོངས་ནས་ཡུམ་ལ་གསུང་པ༔ ཀུན་བསྐྱེད་ཡུམ་ཅིག་ཚུར་གསོན་
དང་༔ བདག་ནི་འགྲོ་དོན་སྤྲུལ་སྐུར་འོང་༔ བཀའ་བཤད་ངོ་མཚར་སྐྱེས་པའི་ཚེ
འོག་མིན་རྫོགས་སྐུའི་ཞིང་ཁམས་སུ༔ ཡབ་ལ་བོན་ཉན་དལ་ཙམ་འགྲོ༔ ཡུམ་ཅིག་
འཕྲལ་དུ་མཇལ་མཚལ་ཞུ༔ ཞེས་གསུངས་ནས་གཡུའི་འདབ་ཆགས་རྒྱལ་པོ་ཁུ་བྱུག་
109



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
གཅིག་ཏུ་སྤྲུལ་ཏེ༔ སྔོན་ཡབ་ཀྱི་རྗེས་མཐུན་པར་གཤེགས་ཏེ་འོག་མིན་ལྷ་ཡི་ཕོ་བྲང་
གཡུང་དྲུང་ཡོངས་སུ་རྫོགས་པའི་གསས་མཁར་དུ་མཆིས་སོ༔ དེར་སྣང་མེད་དཔེ་
འདས་ཀྱི་ཞིང་ཁམས་སུ་ཁྲི་ཡི་བོན་བདུན་དང་ལྡན་པའི་སྟེང་དུ་སྟོན་པ་ཀུན་ཏུ་
བཟང་པོ་སྐུ་ལྔ་ཡོངས་རྫོགས་ཀྱི་ལྷ་བཞེངས་སྟེ༔ དེ་ལ་འཁོར་གཤེན་ལྷ་འོད་དཀར་
དང་༔ འོད་དཀར་གནས་འཛིན་དང་༔ ཨ་ཏི་མུ་ཝེར་དང་༔ མ་པང་དབྱིངས་ཆེན་
དང་༔ སྲིད་པའི་རྒྱལ་པོ་དང་༔ མགོན་ལྷ་དཀར་པོ་དང་༔ འོད་དཀར་དཔག་མེད་
དང་༔ མཁའ་འགྱིང་དཀར་པོ་དང་༔ ཡེ་ལྕམ་ལྷ་མོ་དང་༔ རྫུ་འཕྲུལ་ལྷ་བཞི་དང་༔
འབྱུང་བཞིའི་ལྷ་མོ་དང་༔ འདུལ་བ་གཤེན་དྲུག་དང་༔ ཕྱོགས་བཅུའི་བདེར་བར་
གཤེགས་པ་གྲངས་མེད་པ་དང་ཐབས་ཅིག་ཏུ་བཞུགས་སོ༔ ཁྱད་པར་དུ་ཚད་མེད་
འོད་ལྡན་དང་༔ འཕྲུལ་གཤེན་སྣང་ལྡན་དང་༔ ཡེ་གཤེན་གཙུག་ཕུད་དང་སྤྲུལ་པའི་
འཁོར་དཔག་ཏུ་མེད་པ་དང་ཐབས་ཅིག་ཏུ་བཞུགས་སོ༔
དེའི་ཚེ་ཡེ་གཤེན་གཙུག་ཕུད་ཀྱང་ཐབས་ཀྱི་ལྷ་གཤེན་ལྷ་འོད་དཀར་གྱི་དྲུང་དུ་
འཁོད་ནས་དངོས་མེད་སེམས་ཀྱི་མཆོད་པ་སྣ་ཚོགས་ཕུལ་ནས་འགགས་མེད་ཐབས་
ཀྱི་ཞུས་པ༔ ཨེ་མ་སྟོན་པ་ཀུན་ཏུ་བཟང་༔ བརྒྱན་མེད་གཅེར་བུ་བོན་གྱི་སྐུ༔ འོད་
ལས་འོད་བརྒྱན་རྫོགས་པའི་སྐུ༔ ལོངས་སྤྱོད་རྒྱན་ལྡན་སྤྲུལ་པའི་སྐུ༔ ཞལ་གཅིག་
ཕྱག་གཉིས་ཀུན་སྣང་ཁྱབ༔ ཞལ་གསུམ་ཕྱག་དྲུག་གཤེན་ལྷ་འོད༔ ཞལ་ལྔ་ཕྱག་བཅུ་
རྒྱལ་བ་འདུསཿ འཇིག་རྟེན་མ་ལུས་སྐུ་ལ་རྟེན༔ མགོན་པོ་ཁྱོད་ནི་མི་འཁྲུགས་པ༔ བྱེ་
བ་ས་ཡ་དུ་མའི་འོད་ཟེར་སྤྲོས༔ འོད་དཔག་མེད་པ་འགྲོ་བའི་མགོན༔ བརྩེ་བ་ཆེན་
པོས་འཁོར་བ་སྒྲོལ༔ ཐུགས་རྗེ་ཆེན་པོ་སྤྱན་རས་གཟིགས༔ བླ་མེད་ཐུགས་རྗེས་འགྲོ་
ཀུན་སྐྱོབས༔ དོན་ཡོད་ཞགས་པ་དོན་ཀུན་འགྲུབ༔ འཆི་མེད་རྩལ་མཛད་ལྷའི་ལྷ༔
འོད་མི་འགྱུར་བ་ཚེ་དཔག་མེད༔ རབ་འབྱམས་རྒྱ་མཚོའི་དཀྱིལ་འཁོར་བདག རྒྱལ་
110



བྱུང་ཁུངས་དཔོན་གསས་ཀྱི་ལོ་རྒྱུས།
བ་རྒྱལ་མཚོ་ཀུན་ཏུ་བཟང་༔ ཕྱག་སྟོང་དབང་སྒྱུར་འཁོར་ལོ་བསྒྱུར༔ སྤྱན་སྟོང་སྐལ་
པའི་སྒྲོན་མེ་འདེག༔ ཞབས་བཞི་སྐྱེ་རྒ་ན་འཆི་གནོན༔ ནམ་མཁའི་ལྷ་མོ་ཐབས་ལ་
དགྱེས༔ ཐུགས་རྗེ་བྱམས་ཆེན་དཔག་ཏུ་མེད༔ ས་ཏྲིག་ཨེར་སངས་ཤེས་རབ་ཡུམ༔
སྲིད་པའི་གཞི་འཛིན་འགྲོ་བའི་ཡུམ༔ གནམ་ཕྱི་གུང་རྒྱལ་སྨན་མོའི་གཙོ༔ གཉིས་སུ་
མེད་ལ་ཕྱག་འཚལ་ལོ༔ བོན་ཉིད་དབྱིངས་ལ་ཐུགས་རྗེའི་སྤྱན༔ འགྲོ་བའི་དོན་ལ་
རབ་གཟིགས་པ༔ སྤྱན་རས་གཟིགས་དབང་ཐུགས་རྗེ་ལས༔ འགྲོ་བའི་དོན་ཆེད་
མཛད་དུ་གསོལ༔ ཞེས་ཞུས་པས༔ སྟོན་པ་ཉིད་ཀྱང་གདན་ལ་བཞེངས་ནས་ཕྱག་རྒྱ་
མཉམ་པར་བཀྲོལ་ཏེ༔ སྐུ་ལས་འོད་ཟེར་མཐའ་ཡས་པ་སྤྲོ་ཞིང་བཀྱེ་བས་སྟོང་གསུམ་
གྱི་སྟོང་དང་༔ འཇིག་རྟེན་གྱི་ཁམས་མཐའ་ཡས་པ་ནས་ཁྱབ་པར་མཛད་དེ༔ ཁམས་
གསུམ་ཀུན་རྣམ་པ་དྲུག་ཏུ་གཡོ་བ་དང་༔ མེར་བ་དང་༔ ལྡེག་པ་དང་༔ ཐུག་པ་
དང་༔ ཆེམ་པ་དང་༔ འུར་བ་དང་༔ འགུལ་བ་ལ་སོགས་སྣང་བའི་འོད་ཡོངས་སུ་
ཁྱབ་ཅིང་དེའི་ལས་མཐུན་པ་རྣམས་ནི་དགེ་བའི་འཕྲོ་སད་ནས་བདེ་ཞིང་སྐྱིད་དོ༔
ལས་མ་དག་པ་རྣམས་ནི་འདར་ཞིང་བྲིད་དོ༔ དུས་དེའི་ཚེ་ན་སྟོན་པས་ཀྱང་ལྷག་
མཐོང་འོད་ཟེར་སྤྲོས་པའི་ཤུལ་དུ་འགྲོ་དྲུག་ཡེ་ཤེས་སྤྱན་གྱིས་གཟིགས་པས༔ འཁོར་
བའི་སེམས་ཅན་སྡུག་བསྔལ་བ་རྣམས་ལ་ཐུགས་རྗེའི་སྙིང་རྗེ་རབ་ཏུ་དགོངས་ནས༔
འོད་དཔག་མེད་པའི་བོན་གྱི་འཁོར་ལོ་བསྐོར་ཏེ་བཞུགས་སོ༔ དེའི་ཡུམ་ཆེན་མོ་
གསལ་བྱེད་གདོས་བྲལ་མས་སྟོན་པ་ལ་སྐྱེ་མེད་ཡེ་ཤེས་ཀྱི་སྣང་བས་འགགས་མེད་བདེ་
ཆེན་ཐིག་ལེའི་མཆོད་པ་གཉིས་མེད་ཡུལ་གྱི་དཀྱིལ་འཁོར་འདས་ཁྱབ་པར་ཕུལ་ལོ༔
དེ་ནས་ཞུས་པས༔ ཨེ་མ་སྟོན་པ་འོད་རབ་མཁྱེན༔ ཐུགས་ཉིད་ཉི་མའི་དཀྱིལ་འཁོར་
ལ༔ འཁོར་འདས་ཁྱབ་པའི་མཆོད་པ་འབུལ༔ གསང་བའི་ཡེ་ཤེས་བོན་ཅིག་ཞུ་༔ ཞེས་
གསོལ་པས་སྟོན་པས་ཀྱང་༔ ཉོན་ཅིག་ལྷ་མོ་ཤེས་རབ་ཡུམ༔ ཨ་མ་གསང་བའི་
111



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དཀྱིལ་འཁོར་འདིས༔ བདེ་ཆེན་མཆོད་པ་གསང་བའི་ཚུལ༔ གསང་དམ་མཉེན་པོ་
གསང་བའི་འབྲས་བུ་རུ༔ གསང་བ་སྔགས་ཀྱི་བདག་ཉིད་ངེས་བསྟན་ན༔ གསང་
བའི་གཏད་གཉེར་འགྲོ་ལ་སྨིན་ལགས་སོ༔ ཞེས་གསུངས་སོ༔ དེ་ནས་འཆི་མེད་
གཙུག་ཕུད་ཀྱི་ཞུས་པ༔ ཐམས་ཅད་མཁྱེན་པས་ཐུགས་རྗེའི་བདག་ཉིད་ཅན༔ མཁྱེན་
བརྩེ་མངའ་བདག་རྒྱལ་བ་ཀུན་ཏུ་བཟང་༔ མ་རྟོགས་སེམས་ཅན་ལས་ཀྱི་འཁོར་བ་
ལཿ ཐབས་དང་ཐུགས་རྗེ་ཆེན་པོས་འདུལ་བའི་ཕྱིར༔ ཐུགས་ཀྱི་དཀྱིལ་ནས་མན་
ངག་བཅུད་ཕྱུང་ལ༔ གསང་བ་སྔགས་ཀྱི་བདག་ཉིད་བསྟན་མཛད་དེ༔ གསང་བའི་
གཏད་གཉེར་འགྲོ་དོན་བདག་གིས་བགྱིད༔ དེ་བས་བདག་ཆགས་འཁོར་ལ་སྩལ་དུ་
གསོལ༔ ཞེས་ཞུས་སོ༔ དེ་ལ་ཡང་གསུངས་པ༔ ཉོན་ཅིག་འཆི་མེད་གཙུག་ཕུད་
ལེགས་པར་ཉོན༔ མ་རྟོགས་སེམས་ཅན་འཁོར་བ་འཁྱམས་པ་ལ༔ རྒྱུན་མེད་ལམ་ལ་
ཁྲིད་ནས་བཀྲིད་དྲངས་འཚལ༔ དད་ལྡན་ལམ་གྱི་སྒྲོན་མེ་གཙུག་ཏུ་བཀུར༔ སྔ་ལམ་
ལས་ལ་འགྱོད་སེམས་གམ་པོ་བྱེད༔ ཕྱིན་ཆད་མ་བགྱིད་མཐར་ཕྱིན་སླབ་པར་ཞུ་༔
འཛིན་ཆགས་བཏང་ནས་རྒྱུ་མར་མཆོད་ཡོན་འབུལ༔ ཡན་ལག་དོན་གྱི་མ་ནོར་ལམ་
དུ་འཇུག ལྟ་བའི་འཕྱོང་ཅན་དམ་ཚིག་གཞི་རྩ་བཟུངས༔ སྤྱོད་པ་མ་དོར་དགོངས་
པ་མདོ་རུ་བསྡུས༔ འབྲས་བུ་ཆུད་མི་ཟོས་པ་འཐོབ་ལ་སྨྲ༔ ཞེས་གསུངས་ནས་ལྟ་བ་
སྤྱི་གཅོད་དུ་སྡོང་པོ་དགུ་འདུས་གསུངས༔ བསྒོམ་པ་ཉམས་མྱོང་གི་དོན་དུ་གབ་པ་
དགུ་བསྐོར་དུ་གསུངས༔ སྤྱོད་པ་ལ་དོར་གྱི་དོན་དུ་ཐིག་ལེ་དགུ་བསྒྲིལ་དུ་གསུངས༔
དམ་ཚིག་གཞི་འཛིན་གྱི་དོན་དུ་ས་མ་ཡ་འབུམ་སྡེ་རུ་གསུངས༔ འཕྲིན་ལས་གསང་
སྤྱོད་ཀྱི་དོན་དུ་གཡུང་དྲུང་ཡོངས་རྫོགས་སུ་གསུངས༔ མཆོག་ཐུན་དངོས་གྲུབ་ཀྱི་
དོན་དུ་གསང་བ་ལྡེ་མིག་རུ་གསུངས་ནས་ཡོངས་རྫོགས་ཐམས་ཅད་གཤེན་འཆི་མེད་
གཙུག་ཕུད་ལ་གཉེར་གཏད་དོ༔ དེ་ལ་འཁོར་རྣམས་སྤྲོ་བ་རབ་ཏུ་སྐྱེས་ནས་སྟོན་པ་
112



བྱུང་ཁུངས་དཔོན་གསས་ཀྱི་ལོ་རྒྱུས།
ལ་འདི་ལྟར་གྱི་སྣ་འདྲེན་ཏེ་མངོན་པར་བསྟོད་དོ༔ སྐྱེ་འགགས་མཐའ་བྲལ་གཉིས་
མེད་བདེ་བ་ཆེ༔ སོ་སོར་རང་ཤར་ནམ་མཁའ་ལྟ་བུའི་ཐུགས༔ སྤྲོས་བྲལ་བདེ་ཆེན་
རྒྱལ་པོ་འདུས་མ་བྱས༔ འཁོར་བ་མྱ་ངན་འདས་ལ་རྒྱ་ཆེ་རོལཿ ཟབ་གསང་མན་ངག་
འགྲོ་བ་ཡོངས་ཀྱི་དཔལ༔ མངོན་པར་བདེ་བའི་སྟོན་པ་མཆོག་ལ་འདུད༔ ཞེས་
གསོལ་ནས་བསྟོད་པའི་རྒྱལ་པོ་བརྒྱ་རྩ་བརྒྱད་ཀྱིས་བསྟོད་དོ༔ དེ་ནས་སྟོན་པ་ཉིད་
ནས་བོན་ཉིད་གཡོ་བ་མེད་པའི་ཁྱབ་བདལ་མཉམ་པ་ཆེན་པོའི་དགོངས་པ་ཟབ་མོ་
ཡངས་ནམ་མཁའ་ལྟ་བུའི་ངང་དུ་བཞུགས་སོ༔ འཁོར་རྣམས་ཀྱང་སོ་སོར་གྱི་ཞིང་
ཁམས་དཔལ་གྱིས་བརྒྱན་པ་ན་རང་སར་མ་གཡོས་མཉམ་པ་ཆེན་པོའི་དགོངས་པ་ལ་
སོ་སོར་འཁོད་དོ༔ དེ་ནས་སྤྲུལ་པའི་སྐུ་འཆི་མེད་གཙུག་ཕུད་ནི་ཡབ་ཀྱིས་གསུངས་
པའི་བོན་རྣམས་ཐུགས་སུ་ཆུད་ནས་གཡུ་བྱ་ཁུ་བྱུག་གཅིག་ཏུ་སྤྲུལ་ནས་སླར་བཞུད་
དོ༔ དེ་ནས་ཤིང་ཡོངས་འདུས་ས་བརྡོལ་གྱི་རྩེ་ལ་བབས་ནས༔ གསུངས་ཕྱུང་བ༔
ཉོན་ཅིག་སྲིད་པ་གསུམ་པོ་ཉོན༔ གསང་མཆོག་རིག་པ་ཁུ་བྱུག་གིསཿ མི་གསང་པའི་
ཚངས་དབྱངས་ལཿ ལྷ་མི་ཐམས་ཅད་སྤྲོ་ལངས་སོ༔ ང་སྐུ་ལུས་ཁུ་བྱུག་སྤྲུལ་པ་འདི༔
སེམས་ཅན་ཀུན་ལ་མི་ཆེ་སྟེ༔ དཔེ་ནི་ཁུ་བྱུག་ནམ་མཁའི་དབྱིངས༔ དོན་ནི་ཁུ་བྱུག་
བོན་ཉིད་མཁ2 རྟགས་ནི་ཁུ་བྱུག་སེམས་ཉིད་ཀློང་༔ དེ་བས་བརྡའ་དོན་ངོ་མཚར་
རྨད༔ སྤྲུལ་པའི་ཁུ་བྱུག་གཤོག་ཐོགས་ང་༔ ས་གསུམ་ཉམས་ང་མེད་པའི་ལྡིང་
འཁོར་འདས་མ་གྲུབ་ཡུད་ཀྱི་ཆུབ༔ ཞེས་གསུངས་ནས་མེ་ཏོག་གི་ཆར་དང་གཞའ་
ཚོན་གྱི་ཁྱུད་དུ་འགྲོགས་ཏེ་མེ་ཏོག་གི་གླིང་དུ་ཡུམ་བཞུགས་པའི་སྤྱན་སྔར་ཨུ་དུམ་
འབར་བའི་སྡོང་པོ་ཞིག་གི་ཁ་རུ་བབས་ནས་སླར་ཕྱིན་ཏེ་སྤྲུལ་པའི་མནལ་སད་ནས་
ཡུམ་སྲས་མཇལ་ཕྲད་མཛད་དེ༔ དེ་ཙམ་ན་ཡུམ་གྱི་སྲས་ལ་གཟིགས་པས་སྲས་ཀྱི་
ཡོན་ཏན་ཐམས་ཅད་གཟིགས་ཏེ་སྐུ་ལུས་ལ་རྫུ་འཕྲུལ་བྱེ་བ་དང་ཆས་པར་གཟིགས་
13



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
སོ༔ གསུངས་ལས་ངེས་པའི་བརྡའ་ཐབས་སོ་སོར་རུ་ཆས་པར་གཟིགས་སོ༔ ཐུགས་
ལས་མན་ངག་གིས་བཀའ་ལུང་ས་མ་ཡ་ཆས་པར་གཟིགས་སོ༔ ལེགས་པའི་ཡོན་
ཏན་དཔག་བསམ་ཤིང་རྒྱས་པ་ལྟར་ཆས་པར་གཟིགས་སོ འདུལ་བའི་ཁྲིམས་ལས་
རྣམ་པ་དུ་མ་དང་ལྡན་པར་གཟིགས་སོ༔ དགོངས་པ་བོན་ཉིད་ནམ་མཁའ་ལྟར་
བདལ་ཁྱབ་རུ་གཟིགས་སོ༔ ཤེས་རབ་ཉི་མའི་ཟེར་ལྟར་རྒྱས་པར་གཟིགས་སོ༔
ཚངས་དབྱངས་དྲུག་ཅུ་པ་རུ་གཟིགས་སོ༔ གཏོ་སྨྲ་ཆུ་བོ་གཞུང་ལྟར་སྒྲོགས་པར་
གཟིགས་སོ༔ ཞབས་ཀྱི་སྣང་སྲིད་འཁོར་ལོ་བསྒྱུར་བར་གཟིགས་སོ༔ ཨུ་དུམ་འབར་
བའི་ར་ལས་འོད་ཟེར་བརྒྱད་ཁྲི་བཞི་སྟོང་སྤྲོ་བར་གཟིགས་སོ༔ དེ་ལྟ་བུའི་ཡོན་ཏན་
དཔག་ཏུ་མེད་པར་གྲངས་མེད་མཐའ་ལས་འདས་པ་གཟིགས་ནས་ཡུམ་གྱིས་སྲས་ལ་
མངོན་པར་བསྟོད་དོ༔ དེའི་ཚེ་དེའི་དུས་ནས་ཡུམ་གྱི་སྲས་ལ་གསོལ་བ༔ ཨེ་མ་རྫུ་
འཕྲུལ་འཕགས་པའི་ཞབས་ལྡན་པ༔ རིག་པ་ཐབས་ཀྱི་བོན་ཉིད་དབྱིངས་སུ་བགྲོད༔
འོག་མིན་ཞིང་ནས་མན་ངག་རྒྱ་མཚོའི་རླབས༔ འཇིག་རྟེན་ཀློང་ནས་འདྲེན་པའི་སྟོན་
པ་མཛད༔ ངེས་པའི་དགོངས་དོན་འུབ་རུ་ཆུབ་པའི་ཕྱིར༔ མཚན་ལྡན་དབེན་པའི་
གནས་སུ་བཤད་སྒྲུབ་ཀྱི༔ གདུལ་བྱ་བསྟན་པའི་དཔལ་དུ་ཤར་རམ་རཿ ཅི་བཞེད་ངོ་
མཚར་སྲས་མཆོག་གཞིག་གསོལ་ལོ༔ ཞེས་ཞུས་སོ༔ དེར་ཡབ་འཕྲུལ་གཤེན་སྣང་
ལྡན་གྱིས་དུས་དང་སྐབས་སུ་བབས་པར་དགོངས་ཏེ་འོག་མིན་ཞིང་ནས་རྩ་གསུམ་
ཡུམ་སྲས་ཀྱི་གནས་སུ་བྱོན་ནོ༔ དེར་ཡབ་ཡུམ་སྲས་གསུམ་གྱི་སྒྲུབ་པའི་གནས་
བཙལ་ཏེ༔ དེ་ཡང་སྒྲུབ་པའི་གནས་ནི་དབུས་ཀྱི་རི་རྒྱལ་ལྷུན་པོའི་ཁ་ཁྱེར༔ རྣམ་པར་
རྒྱལ་བའི་ཁང་བཟང་གི་ལྷོ་ནུབ༔ མཚལ་རི་ལྷ་ཡིས་མདུན་ས་ཅེས་བྱ་བ༔ མཚལ་གྱི་
རི་བོ་ཟུར་གསུམ་པ་གདོང་རྒྱུད་དྲང་ལ་ལེགས་ཤིང་བསྙམ་པ༔ རྒྱ་ཆེ་ལ་དཔང་མཐོ་
བའི་རི་བོ་དེ་ཡི་རྩེ་ལ་ཤེལ་གྱི་རྡོ་རིང་ཁྲུ་བཅུ་དྲུག་ཟུར་ཉེར་གཅིག་གི་མཚོན་སྣ་ལྔ་འཕྲོ་
I14



བྱུང་ཁུངས་དཔོན་གསས་ཀྱི་ལོ་རྒྱུས།
བ དེའི་ཁ་རུ་ཉི་ཟླ་པདྨའི་གདན་ལ་དཔག་བསམ་གྱི་ཤིང་གི་རྒྱབ་ཡོལ་དང་བཅས་
པ༔ དེའི་རྩ་བ་ནས་ས་བ་ལེ་དུང་ཞག་ཅེས་བྱ་བ་ཤེལ་དཀར་གྱི་མནྡལ་སུམ་བརྩེགས་
སུ་ཡོད་པཿ རི་བོ་དེའི་རྐེད་པར་གཡུ་ལུང་ཤེལ་གྱི་བྲག་ཕུག་ཅེས་བྱ་བ༔ གཡུ་ཡི་ལུང་
པ་ཁ་ལྷོ་ཤར་དུ་ལྟ་བ་དེར་བདུད་རྩིའི་གསོས་ཀྱི་ཆུ་མིག་འབབས་པ༔ རྩི་ཤིང་དང་
ནགས་ཚལ་རྒྱས་པ༔ ལུང་པ་དེའི་ཕུ་རུ་རྩེ་དྲུག་ལྷུན་གྱི་གྲུབ་པའི་སྒང་ཞེས་བྱ་བ་
གསེར་གྱི་རི་བོ་ལ་ཤེལ་གྱི་རྩེ་མོ་དྲུག་ཡོད་པཿ རྩེ་དྲུག་འདུས་པའི་དཀྱིལ་དུ་དོན་དྲུག་
འགྱུར་བ་མེད་པའི་དབྱིངས་གཡུང་དྲུང་མི་འགྱུར་བལྟམས་པའི་ཕོ་བྲང་ཞེས་བྱ་བ་
ཤེལ་གྱི་ཕུག་པ་ཡང་ལ་བརྡལ་པ༔ ཕྱི་ནང་སྒྲིབ་པ་མེད་པ་འོད་གསལ་བ༔ ལོག་ལ་
བཀྲ་ཤིས་རྫས་བརྒྱད་དང་༔ རིགས་རྟགས་ཀྱི་པ་ཏྲ་སྤྲས་པ༔ དེར་ཞི་རྒྱས་དབང་
དྲག་གི་ལྷ་ཚོགས་རང་བྱོན་དུ་གསལ་བར་ཡོད་པའི་དབུས་སུ་ཀ་བརྒྱད་འདུས་པའི་
དཀྱིལ་འཁོར་རང་གྲུབ་ཏུ་ཡོད་པའི་མདུན་དུ་གསེར་གྱི་སྟེགས་བུ་སུམ་རྩིགས་དང་
ལྡན་ཏེ༔ དེའི་རྩ་བ་ནི་རིན་ཆེན་གཡུ་སྟེང་ཚལ་ཞེས་བྱ་བ་གཡུ་ཡི་སྤང་མནྡལ་སུམ་
བརྩེགས་ཚུལ་ལ་རྩི་ཤིང་ནགས་ཚལ་མེ་ཏོག་གི་ར་བས་བརྒྱན་ཏེ༔ དེའི་དབུས་སུ་
གཡུའི་མཚོ་ཡན་ལག་བརྒྱད་ལྡན་དུ་འཁྱིལ་ཏེ་གཞན་ཡང་ནེ་སེང་དང་ལུ་མ་ལྡིང་ཁ་
ལ་སོགས་པ་གསེར་གྱི་བྱེ་མ་རིན་པོ་ཆེའི་གྲམ་པ༔ དེ་ལ་འདབ་ཆགས་ཆུ་གནས་སྣ་
ཚོགས་གནས་ཤིང་ཤིན་ཏུ་མཛེས་པ༔ མཚལ་རི་ལྷའི་མདུན་སའི་དཀྱིལ་སྨད་དུ་
དཔག་བསམ་གྱི་ནགས་ཚལ་ལ་ལོ་མ་གསིལ་ཡབ་དང་༔ ཤུན་པ་ལ་གོས་སུ་འབྱུང་བ༔
ཁུ་བ་བདུད་རྩི་རུ་འབབས་པ༔ འབྲས་བུ་གསོས་སུ་འབྱུང་བ༔ ཕྱོགས་བཞི་ཚལ་ཆེན་
པོ་བཞི་སྟེ༔ ཤར་ན་གཡུང་དྲུང་དགའ་བའི་ཚལ༔ བྱང་དུ་འཁོར་ལོ་དྲེགས་པའི་ཚལ༔
ནུབ་ཏུ་ཨུད་འབར་མེ་ཏོག་གི་ཚལ༔ ལྷོ་རུ་རིན་ཆེན་འདོད་ཡོན་ཚལ༔ ཚལ་ཆེན་པོ་
དེའི་གསེང་བར་ལ་རོལ་པའི་མཚོ་བཞི་ཡོད་དོ༔ མཚམས་བཞི་རུ་ལྷོ་ཤར་གཡུ་ལུང་
115



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཤེལ་གྱི་བྲག༔ བྱང་ཤར་ནས་བདུད་འཇོམས་གསང་བའི་རི་བོ་དང་རི་ནག་འཇོམས་
པའི་བྲག་ཕུག༔ བྱང་ནུབ་རུ་ལྷ་མདུན་གཉེན་གྱི་བྲག་ལ་གསང་སྔགས་སྒྲུབ་པའི་
གནས་ཡོད་དོ༔ ལྷོ་ནུབ་དབལ་གྱི་རི་བོ་ཟུར་གསུམ་དབལ་གྱི་བྲག་ཕུག་བཅས་ཡོད་
དོ༔ མཐའ་སྐོར་དུ་འབང་དད་པ་ཅན་སྨྲ་མི་གྲངས་བདུན་བྱ་བའི་གྲོང་ཁྱེར་པོ་
ལོངས་སྤྱོད་དང་ལྡན་པས་གནས་དེས་ཚོགས་སྦྱོར་རྒྱུ་ཡི་ཡོན་བདག་བྱེད་པ༔ གཞན་
ཡང་རི་བོ་ཆེན་པོ་དེ་ལ་བཀོད་པའི་ཁྱད་པར་ངོ་མཚར་ཆེ་ཞིང་འདབ་ཆགས་རིགས་
དང་༔ གཅན་གཟན་གྱི་རིགས་དང་༔ རི་དྭགས་ཀྱི་རིགས་དང་༔ གཡུང་དྭགས་ཀྱི་
རིགས་དང་༔ ཆུ་གནས་ཀྱི་རིགས་དང་༔ རིན་པོ་ཆེའི་རིགས་དང་༔ ལྗོན་ཤིང་གྱི་
རིགས་དང་༔ མེ་ཏོག་གི་རིགས་དང་༔ སྨན་གྱི་ནགས་ཚལ༔ བདུད་རྩིའི་ཆུ་མིག༔ དྲི་
ཞིམ་གྱི་སྤོས༔ སྨན་གྱི་རིགས་ལ་སོགས་ཕུན་སུམ་ཚོགས་པ་མངའ་ཞིང་སུམ་ཅུ་རྩ་
གསུམ་བཀོད་པར་ལྟར་གདག་གོ༔ དེ་ཡང་མཚལ་རི་རྣམ་རྒྱལ་ཁང་བཟང་གི་ཚུལ༔
ཕྱོགས་བཞིའི་ཞིང་ཁམས་ཚལ་བཞིའི་ཚུལ༔ ཚལ་དང་རི་བོ་བཞིའི་ནི་ལྕོགས་བཞིའི་
ཚུལ༔ སྨྲ་མི་ནི་ལྟ་ན་གདུག་གི་ཚུལ༔ ཤེལ་གྱི་རྡོ་རིང་ལྗོན་ཤིང་དང་བཅས་པ་མུ་ལེ་
གྲུམ་ཤིང་གི་ཚུལ༔ བ་ལེ་དུང་ཞག་ནི་ཨ་མོ་ལི་ཀའི་ཚུལ༔ མཚལ་གྱི་སྒྲུབ་གནས་བཞི་
ལས་བཞིའི་ཚུལ་ཏེ༔ གཡུ་ལུང་ཤེལ་གྱི་བྲག་ཕུག་ནི་ཕུན་ཚོགས་ལྔ་ལྡན་གྱི་གནས་སོ༔
དེ་ལྟ་བུ་རུ་བྱོན་ནས་ཡབ་ཡུམ་སྲས་གསུམ་གྱི་ཕུན་སུམ་ཚོགས་པའི་རྫས་བསགས་ཏེ༔
ཤེལ་གྱི་སྟེག་བུ་སུམ་བརྩེགས་སུ༔ བཅུད་དང་ལྡན་པའི་བུམ་པ་དགུ་༔ རྨད་དུ་
འབྱུང་བའི་གཏོར་མ་དགུ་༔ མི་འགྱུར་བ་ཡི་གསས་མདའ་དགུ་༔ མི་ནུབ་པའི་རྒྱལ་
མཚན་དགུ་༔ བླ་ན་མེད་པའི་མཆོད་པ་དགུ་བཤམས་ནས་གཡུང་དྲུང་ཡོངས་སུ་
རྫོགས་པའི་ཐིག་ལེ་དབྱིངས་ཆེན་གྱི་དཀྱིལ་འཁོར་ཞལ་ཕྱེས་ཏེ༔ དོན་དྲུག་གིས་གསང་
བ་དེ་རུ་ཞུགས་ནས་རྟགས་དྲུག་གིས་མཚན་མ་དང་ལྡན་པར་མཛད་དོ༔ དེ་འང་
116



བྱུང་ཁུངས་དཔོན་གསས་ཀྱི་ལོ་རྒྱུས། །
དོན་དྲུག་གི་དོན་རེ་རེ་ལའང་དྲུག་དྲུག་དང་ལྡན་པར་མཛད་དེ་དོན་དང་པོ་ལྟ་བའི་
ཁོག་དབུབ་སྟེ༔ ནམ་མཁའ་ལྟ་བུ་ཡོངས་སུ་རྒྱ་མ་ཆད་པ་དགོངས་པ་བོན་ཉིད་ཀྱི་
ཁོག་དབུབ༔ ཁྱུང་ཆེན་ཟིལ་གནོན་གྱི་དགོངས་པས་ལྟ་བའི་འཕྱང་བཅང་༔ སེང་གེ་
འཆོང་སྟབས་ཀྱི་དགོངས་པས་སྤྲོ་བསྡུས་ཐམས་ཅད༔ ཤེལ་གྱི་རྣ་ཕོ་བྲག་ལ་འཛེགས་
པའི་དགོངས་པས་མི་མིན་གྱི་དོན་རྟོགས༔ ངང་མོ་འགྲོས་ཀྱིས་དགོངས་པས་བོན་
ཉིད་ཀྱི་གདར་ཐག་བཅད༔ རི་སྦལ་བརྐྱང་བསྐུམ་གྱི་དགོངས་པས་མན་ངག་གི་མདོ་
བསྡུསཿ དམ་ཚིག་གིས་གཞི་བཟུང་ཏེ༔ ཐལ་བ་འགྱོད་སུན་མ་ལྟ་བུའི་དམ་ཚིག་གིས་
སྡིག་པའི་ལས་དོརཿ བྲོད་པ་མི་བསྐྱིད་ཀྱི་དགོངས་པས་དགེ་བའི་ཚོགས་བླང་༔ གྱད་
ཀྱི་གཞུ་བརྡུང་གི་དགོངས་པས་བརྩོན་འགྲུས་ཀྱི་བསྐུར་བཏབ༔ དད་དཔོན་ནོར་ལེན་
གྱི་དགོངས་པས་བདེན་པའི་དོན་སྒྲུབས༔ ལོག་རྟོག་སྐྱེ་འཕེལ་གྱི་དགོངས་པས་དགོས་
འདོད་གྲབས་སུ་ཞུགསཿ གསེར་གྱི་བྲག་ཆེན་ལྟ་བུའི་དགོངས་པ་མི་འགྱུར་བའི་དམ་
བཅའ༔ བསྒོམ་པའི་མདོ་རུ་བསྡུས་སྟེ་མཚན་བཅས་ཐབས་ཀྱི་དགོངས་པས་ལུས་ངག་
གིས་སྐྱོན་དོར༔ མཚན་མེད་དོན་གྱི་དགོངས་པས་མཉམས་བཞག་གི་གཞི་འདུལ༔
རྗེས་ཤེས་སྒྱུ་མའི་དགོངས་པས་སྣང་བའི་ཡུལ་གཞོམ༔ མི་གཡོ་ཏིང་གསལ་གྱི་
དགོངས་པས་རིག་པ་མདངས་འབྱིན༔ རྒྱུན་མེད་ཆུ་བོ་དགོངས་པས་བྱང་ཆུབ་ཀྱི་
རྒྱུན་གསལ༔ དམིགས་མེད་བློ་འདས་ཀྱི་དགོངས་པས་གོམ་པའི་མཐར་ཕྱུང་༔ སྤྱོད་
པ་ལའང་དོར༔ བྱང་ཆུབ་སེམས་ཀྱི་སྤྱོད་པས་རང་བཞིན་རྒྱུད་དུལ༔ ངང་པ་ཆུ་
འགྱེད་སྤྱོད་པས་རྒྱུ་འབྲས་ཀྱི་སྟོང་རྩིས༔ རི་དྭགས་སྨྲས་མའི་སྤྱོད་པས་ཉམས་མྱོང་གྱི་
དྲོད་སྦ༔ རིག་པ་རྟུལ་ཤུགས་ཀྱི་སྤྱོད་པས་ཉམས་རྩལ་གྱི་བོགས་འདོན༔ རྒྱལ་བུ་
གདན་ཐབས་ཀྱི་སྤྱོད་པས་ཐབས་ཤེས་ཀྱི་ཟུང་སྦྲེལ༔ རྣམ་དག་དྲི་མེད་ཀྱི་སྤྱོད་པས་
གདུལ་བྱའི་ཁ་ལོ་བསྒྱུར༔ འཕྲིན་ལས་ཀྱི་ཚག་བསྡོམ་སྟེ༔ ཀུན་སྙོམས་ཞི་བའི་འཕྲིན་
117



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལས་ཀྱི་ཉོན་མོངས་པའི་སྤ་བསྐང་༔ ཕུན་ཚོགས་རྒྱས་པའི་སྤྱོད་པས་མཆོག་ཐུན་ལ་
མངའ་བསྙེམ༔ སྟོབས་ལྡན་དབང་གི་སྤྱོད་པས་སྣང་སྲིད་ལ་བཀའ་བསྒོས༔ མཐུ་
སྟོབས་དྲག་པོའི་སྤྱོད་པས་བསྟན་པའི་སོ་འཛུགས༔ དོན་མཛད་སྤྲུལ་སྐུའི་སྤྱོད་པས་
གང་འདུལ་ཐབས་བསྟེན༔ དབང་སྒྱུར་རྒྱལ་པོའི་སྤྱོད་པས་བདག་གཞན་ལ་དོན་
བྱས༔ འབྲས་བུ་མཐར་ཕྱུང་སྟེ་ནམ་མཁའ་ལྟ་བུའི་དོན་གྱི་ཁྱབ་བདལ་འུབ་ཆུབ༔ ཉི་
མ་ལྟ་བུའི་འབྲས་བུའི་འགྲོ་བའི་དཔལ་ཐོབས༔ གཡུང་དྲུང་ལྟ་བུའི་འབྲས་བུའི་འགྱུར་
མེད་སོ་ཚུགས༔ ནོར་བུ་ལྟ་བུའི་འབྲས་བུའི་དགོས་དགུའི་རྫས་འཆང་༔ གསེར་གླིང་
ལྟ་བུའི་འབྲས་བུའི་དོན་གྱི་བླང་དོར་གྱི་མཐའ་ཟད༔ འཕྲུལ་ཡིག་ལྟ་བུ་འབྲས་བུའི་
གཞི་གྱུར་པའོ༔ དོན་དམ་དྲུག་དང་ལྡན་ན༔ ཕྱི་རྟགས་དང་༔ ནང་རྟགས་དང་༔
གསང་རྟགས་དང་༔ ཡང་གསང་གི་རྟགས་དང་ཡང་དག་པར་ལྡན་ཏེ༔ དང་པོ་ཕྱི་
རྫས་ཀྱི་རྟགས་ནི་གསས་མདའ་དགུ་ནི་དཔག་བསམ་གྱི་སྡོང་པོ་དགུ་རུ་གྲུབ་པ༔ དེ་
ཡི་རྩེ་རུ་གསང་འདུས་ཚོམ་བུ་དགུ་ཡི་ལྷ་ཚོགས་མངོན་སུམ་བྱོན་ནས་ཞལ་སྟོན་པས་
ལྷ་ཞལ་སྟོན་པའི་མཚན་ཉིད་ཀྱང་དེ་ནས་བྱུང་༔ དེ་བའི་མཚན་ནས་བསྟོད་ཅིང་
མཆོད་པས་བླ་མེད་མཆོད་པའི་བྱུང་གདབ་ཀྱང་དེ་ནས་བྱུང་༔ སྟོང་ཉིད་དེ་བའི་
འབྲས་བུ་རིན་པོ་ཆེར་གདོག་པ་གཤེན་གྱི་ཐུགས་དམ་བགྲངས་འཕྲེང་ཀྱང་དེ་ནས་
བྱུང་༔ ཤུན་པ་དར་དུ་གྲུབ་པ་གཤེན་གྱི་གསང་གོས་སྡེ་ལྔ་དར་གྱི་དགོས་པ་ཡང་དེ་
ནས་བྱུང་༔ ལོ་མ་དྲི་ངད་ལྡན་པར་གྲུབ་པར་སྤོས་དང་སྣང་མ་ལྟམས་པ་ཡང་དེ་ནས་
བྱུང་༔ ཟར་བུ་སྨན་དུ་གྲུབ་པས་གཡུང་དྲུང་སྨན་གྱི་ཕུད་མཆོད་པ་ཡང་དེ་ནས་བྱུང་༔
ཁུ་བ་བདུད་རྩི་འབེབས་པས་དམུ་ཡད་ལོངས་སྤྱོད་ཟིལ་ཐིག་ཀྱང་དེ་ནས་བྱུང་༔ ཡལ་
ག་བྱང་བུར་འདུག་པས་རྩིས་དང་ཡི་གེའི་བྱང་བུ་ཡང་དེ་ནས་བྱུང་༔ རྩེ་མོ་ཟངས་
ཡག་འདུག་པས་གཤེན་གྱི་རུ་མཚོན་ཕྱག་ཆ་ཡང་དེ་ནས་བྱུང་༔ སྡོང་པོ་གོམས་པ་རུ་
118



བྱུང་ཁུངས་དཔོན་གསས་ཀྱི་ལོ་རྒྱུས།།
གྲུབ་པས་གཅོད་བྱེད་དབལ་གྱི་མདུང་ཤིང་ཀྱང་དེ་ནས་བྱུང་༔ བུམ་པ་དགུ་ནི་རིན་
པོ་ཆེའི་རི་རབ་གླིང་དགུར་གྲུབ་པས་ལྷའི་གཞལ་ཡས་ཀྱང་དེ་ནས་བྱུང་༔ གཏོར་མ་
དགུ་ནི་འདོད་དགུ་རང་ཚངས་སུ་གྲུབ་པས་མཚལ་རི་ལྷའི་མདུན་སར་བསྒོམ་པ་ཡང་
དེ་ནས་བྱུང་༔ དཀྱིལ་འཁོར་ནི་གཞལ་ཡས་ལྟར་གསལ་བར་གྲུབ་པས་གཞལ་ཡས་
མངོན་སུམ་བསྒོམ་པ་ཡང་དེ་ནས་བྱུང་༔ ནང་རྟགས་ནི་སྒྱུ་ལུས་ཕུང་པོ་ལ་གྲུབ་སྟེ༔
སྒྱུ་ལུས་ཕྱི་ནང་སྒྲིབ་གཡོག་མེད་པར་གསལ་ལ༔ རྩ་ཆེན་གསུམ་ནི་སྡོང་པོའི་ཚུལ་དུ་
ཆགས་པ༔ རྩ་ཕྲན་ཉི་ཁྲི་ཞ་ལག་ཏུ་གྱེས་ཤིང་༔ རྩ་མདུད་འཁོར་ལོ་དྲུག་དང་རྩ་
གསུམ་དག་མ་སྡེ་དགུ་སོ་སོར་ཚོམ་བུར་འབྱུང་བ༔ རྩ་རྒྱུད་ཐམས་ཅད་ཀྱི་བར་ལ་རྩ་
མདུད་ཐམས་ཅད་མེ་ཏོག་གི་ཟེའུ་འབྲུ་ལྟ་བུར་གྲུབ་པ་ལ་འཕྲུལ་ཆེན་ཡི་གེ་བཞི་བཅུ་
རྩ་ལྔ་དགུར་ཚོམ་བུའི་ཚུལ་དུ་ཆགས་པ༔ བཞི་བཙུགས་ལྡན་པས་འཁོར་ལོའི་སྤྲོ་བསྡུ་
བྱེད་པ་ཡང་དེ་ནས་བྱུང་༔ ཕུང་པོ་སྐྱེ་མཆེད་ལྷ་ཚོགས་གསལ་བར་གྲུབ་པས་ཕུང་
ཁམས་མཆོད་པས་ལྷ་ཚོགས་མཉེས་ཏེ་ཕུང་པོ་དམིགས་སུ་གསལ་བ་ཡང་དེ་ནས་
བྱུང་༔ སྒོ་གསུམ་འདུ་ཤེས་གསུམ་དུ་བཞག་པ་དངོས་གྲུབ་གྲུབ་པས་སྣང་བ་ལམ་
ཁྱེར་གདམ་པ་ཡང་དེ་ནས་བྱུང་༔ གསང་བ་སེམས་ཀྱི་རྟགས་ནི་སྣང་རིག་མཉམ་
བཞག་གྲུབ་པས་ཞི་གནས་མཉམ་བཞག་གིས་གདམས་པ་ཡང་དེ་ནས་བྱུང་༔ རང་
རིག་རང་ཤར་དུ་སྐྱོང་བར་གྲུབ་པས་ལྷག་མཐོང་ཡེ་ཤེས་ཟེར་བ་དེ་ནས་བྱུང་༔
གསལ་སྟོང་རོ་སྙོམ་གྲུབ་པས་ཞི་ལྷག་ཟུངས་འབྲེལ་སྤྱོད་པ་ཡང་དེ་ནས་བྱུང་༔ གཏིང་
དཔག་རྟགས་མེད་གྲུབ་པས་མྱང་འདས་མཚོན་པ་ཡང་དེ་ནས་བྱུང་༔ དཔའ་གདིང་
མཚན་མ་མེད་པར་སངས་རྒྱས་རང་ལ་བརྙེད་པ་ཡང་དེ་ནས་བྱུང་༔ འགྲོ་དྲུག་
བྱམས་བརྩེའི་ཁྱབ་པར་གྲུབ་པས་ཚད་མེད་ཐུགས་རྗེའི་སྐྱོང་བ་ཡང་དེ་ནས་བྱུང་༔
ཡང་གསང་དྲོད་རྟགས་དང་ལྡན་པ་ཏེ་འབྱུང་བ་ལྔའི་ཞབས་ནས་འདེགས་ཤིང་སྐུ་
119



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལུས་བདེ་དྲོད་འཆར་བས་འབྱུང་བ་དབང་དུ་འདུས་པ་ཡང་དེ་ནས་བྱུང་༔ བྱིན་
རླབས་སྟོབས་དང་ལྡན་ཏེ་འཇིག་མེད་གདེང་དང་ལྡན་པས་ཀུན་ལ་བཀའ་དབང་
བཙན་པ་ཡང་དེ་ནས་བྱུང་༔ སྒྲུབ་པའི་ཡི་དམ་སྲུང་མ་ནས་སྟོན་ཚིག་བྱིན་པས་ལྷ་
སྲིན་བྲན་དུ་འཁོར་བ་ཡང་དེ་ནས་བྱུང་༔ ཏིང་འཛིན་གཟུངས་སུ་ཆུབ་ཅིང་རྟོགས་པ་
ཟིལ་གྱིས་གནོན་པས་སྣང་བ་དབང་དུ་འདུས་པ་ཡང་དེ་ནས་བྱུང་༔ འགྲོ་དྲུག་
དམིགས་སུ་འཇོམས་ཤིང་སྣང་སྲིད་ཚེ་བཀྲག་འདུས་པས་མཆོག་ཐུན་དངོས་གྲུབ་
བསྙེམ་པ་ཡང་དེ་ནས་བྱུང་༔ གཞན་ཡང་ཁ་འཐོར་གྱི་རྟགས་སུ་དུ་མ་དང་ལྡན་ཏེ༔
སྐུ་ལུས་སྤྲུལ་བསྒྱུར་ནུས་པ༔ རི་རབ་ཚོགས་པོར་འཕེན་པ༔ རྒྱ་མཚོ་ཧུབ་ཀྱི་འདེབས་
པ༔ ཆུ་བོ་ཞགས་པར་སྡོག་པཿ རྩི་ཤིང་རང་བསྡུད་བྱེད་པཿ ཏིང་འཛིན་བཅུད་ལ་
རོལ་བ༔ སྐུ་ལ་སྐྱེ་ཤི་མེད་པ༔ ལྷ་ཚོགས་མངོན་སྤྱན་དྲངས་པ༔ ལྷ་དམག་དངོས་སུ་
འཁོར་བ༔ ཉི་ཟླ་གཏོད་ལ་གནོན་པ༔ གཞའ་ཚོན་གུར་དུ་ཕུབ་པ་དང་༔ འབྲུག་ཁྱུང་
སེང་གེ་བཅིབས་པ༔ སྣང་སྲིད་འཁོར་ལོ་བསྒྱུར་བ༔ ལ་སོགས་ངོ་མཚར་གྱི་རྟགས་
དཔག་ཏུ་མེད་པར་གྲུབས་སོ༔ དེ་ལྟར་ཕུང་པོ་ལྔ་ཡི་གཞིར་བཅས༔ ཉོན་མོངས་ལྔ་
ཡི་རྩིས་བཟུངས༔ རྣམ་ཤེས་ཚོགས་བརྒྱད་ཀྱི་སྒྲོགས་བཀྲོལ་ཏེ༔ དེ་ལ་ལྟ་བའི་འཕྱང་
བཅད༔ དམ་བཅའི་གཞིར་བཟུང་༔ དགོངས་པ་མདོར་བསྡུསཿ སྤྱོད་པ་གདར་ཤ་
གཅོད༔ འཕྲིན་ལས་ཀྱི་ཚོགས་བསྡོམ༔ འབྲས་བུའི་མཐར་བྱུང་༔ ཞི་བས་སྤ་བཀང་༔
དོན་རྟགས་དངོས་གྲུབ་བསྙེམ་སྟེ་གསང་སྔགས་གསང་བའི་དེ་ཉིད་བདག་ཉིད་ཆེན་
པོར་གྱུར་པས༔ དེ་ཚེ་ལྷ་གར་རྟེན་གསུམ་ནི་ཞི་བདེ་ཆ་ལ་གནས༔ ཕྱི་སྲིད་སྐོས་
གསུམ་གྱི་ཡོད་ཁམས་དབུ་ཐག་གྱེན་དུ་འཐེན༔ མི་སྨྲ་གཤེན་གསུམ་གྱི་གཡུང་དྲུང་
བོན་ལ་བྲོད་པ་བསྐྱེད༔ ཐུགས་རྗེའི་སྣང་སྲིད་ཆ་ལ་འགོད་པས༔ བདེ་མལ་མལ༔
དོག་ཙམ་དུ་གནས་སོ༔ དེ་ནས་དུས་དང་བསྐལ་པ་དེ་ཙམ་ན་སྔོན་གྱི་ལས་དབང་
120



༼ཁ༽
བྱུང་ཁུངས་དཔོན་གསས་ཀྱི་ལོ་རྒྱུས། །
དཀར་ནག་དང་༔ ལྷ་བདུད་བསྟན་པ་བརྩོད་པའི་ཕྱིར་དུ་མེད་ཁམས་སུ་མུན་པ་
ཟེར་ལྡན་གྱི་སྤྲུལ་པ་ལས་སྨོན་ལོགས་པའི་ཤུགས་ཀྱི༔ འཇིག་རྟེན་མེད་ཅིང་སྟོང་ན་
དགའ་བའི་ཁྱད་པར་གདུག་པ་ཀླག་རུམ་རྗེ་ཞེས་བྱ་བ་བདུད་སྲིན་ལོགས་པའི་ཚོགས་
རྣམས་ལ་བསྐུལ་མ་བསྟབ་ནས༔ ལྷ་མིན་བདུད་ཀྱི་སྡེ་ཚོགས་དཀར་པོའི་བསྟན་པ་
ཆགས་སུ་མི་སྟེར་ཞིང་རླག་པར་དགའ་བའི་ལས་དང་ཐབས་ཆེན་པོ་བརྩོམ་མོ༔ དེ་
སུ་བའི་ཐུགས་སུ་བསྙུན་ནས༔ ཡབ་འཕྲུལ་གཤེན་སྣང་ལྡན་ཞེས་བྱ་བ་ལ་ཡེ་སྲིད་
ནས་གདོས་དང་བྲལ་བའི་གཡུང་དྲུང་ལྟ་བུར་འཆི་མེད་སྐུ་དང་༔ ཡུམ་བཟང་ཟ་
རིང་བཙུན་ཅེས་བྱ་བ་སྐྱེས་འཆི་སྣང་ཡོར་བྲལ་ཞིང་ཟག་པ་མེད་པ་བར་སྣང་གཞའ་
ཚོན་ལྟ་བུར་འཆི་མེད་སྐུ་དང་༔ སྲས་འཆི་མེད་གཙུག་ཕུད་ཅེས་བྱ་བ་གཡུང་དྲུང་
སྐུར་གྲུབ་པས་འཛིན་མེད་སྲོག་དང་བྲལ་བ་སྒྱུ་མར་ལྟ་བུར་འཆི་མེད་སྐུ་དང་གསུམ་
གྱི་ཐུགས་ལ་ལྷུངས་སོ༔ འཆི་མེད་རིག་འཛིན་ཡབ་ཡུམ་དེ་གསུམ་གྱི་བཀའ་བསྒོས་
པ༔ མི་གསང་གཉེར་གཏད་གསས་མཁར་གསང་བ་སྒོ་དགུའི་རྫུ་འཕྲུལ་དྲ་བ་
གཟུངས་ཐུབ་པ་དང་༔ བདུད་སྲིན་ལོག་པའི་སྡེ་ཚོགས་གཏིང་ནས་གཞོམ་པ་དང་༔
གཡུང་དྲུང་བོན་གྱི་བསྟན་པ་གཉེན་པོ་གཟུགས་པ་དང་༔ བསྟན་པའི་སྲོག་ཤིང་
བཀའ་བསྲོལ་གྱི་སློབ་མར་དགོངས་ནས༔ སྲས་ཆེན་པོ་སྤྲུལ་པའི་སྐུ་སྟོན་པ་འཆི་མེད་
གཙུག་ཕུད་ལ་ཡུམ་བཟང་ཟ་རིང་བཙུན་མོས་བླ་མེད་མཆོད་པའི་སྤྲིན་ཚོགས་
དམིགས་ཏེ་ཕུལ་བ་ནི༔ ཕྱག་རྒྱ་བརྡའི་མཆོད་པ༔ གཏང་རག་དབྱངས་ཀྱི་མཆོད་པ
བདེ་དྲོད་གླུ་ཡི་མཆོད་པ༔ ཐིག་ལེ་གསང་བའི་མཆོད་པ༔ དགོངས་པ་ཡེ་ཤེས་ཀྱི་
མཆོད་པ༔ འཕྲོ་འདུ་བརྡ་ཡི་མཆོད་པ༔ ཚོགས་གཏོར་སྤྱན་གཟིགས་ཀྱི་མཆོད་པ་ལ་
སོགས་ཕུལ་ནས་གསོལ་བསཿ ཨེ་མ་ལྷ་མའི་སྟོན་པ་མཆོག༔ ཚད་མེད་ཐུགས་རྗེ་ཆེར་
ལྡན་པ༔ ནམ་མཁའ་ལྟ་བུ་སྤྲུལ་པའི་སྐུ༔ གང་ལ་གང་འདུལ་མཛད་པའི་ཕུལ༔
121



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཐབས་དང་ཐུགས་རྗེ་གདུལ་བྱའི་མགོན༔ འགྲོ་བའི་དོན་དུ་མཁྱེན་དང་བརྩེ༔ ལོག་
ལྟའི་གཉེན་པོ་ཞི་དང་དྲག༔ སངས་རྒྱས་བསྟན་པའི་རྩ་བ་ལགས༔ དེ་ལ་དེར་བསྟན་
སྤྲོ་མཛད་གསོལ༔ ཅེས་གསོལ་བས་སྟོན་པས་མཆོད་པ་དེ་དག་ཐམས་ཅད་དགོངས་
པ་བླ་ན་མེད་པའི་ཏིང་འཛིན་ཤེས་རབ་རྩལ་གྱི་བྱིན་གྱིས་རླབས་ནས་ཡོངས་སུ་སྤྲུལ་
ཏེ་དཔེ་དང་འགྲོགས་ནས་སེམས་ཀྱི་མི་ཆུང་ཐེབ་འོང་ཙམ་ཞིག་ཡིད་ཀྱི་རྟ་ཕོ་སྦྲང་བུ་
ཙམ་ལ་སྐྱོན་ནས་འོག་མིན་ལྷ་ཡི་ཞིང་ཁམས་སུ་མཁའ་ཀློང་དབྱིངས་གསུམ་གྱི་ལྷ་
རྣམས་ཐུགས་དམ་རྒྱུད་བསྐུར་བར་བཏོང་ངོ་༔ དེས་ཡོངས་སུ་བསྐུལ་ཏེ་མཁའ་ཀློང་
དབྱིངས་གསུམ་གྱི་ལྷ་ཚོགས་ཀྱི་སྤྲུལ་པ༔ ཡུལ་ཤོད་མ་གསེར་ཏིང་ཚལ་བྱ་བ་རུ༔
མཁར་བང་བ་ལིང་ལིང་སྟག་རྩེའི་ནང་དུ༔ ཡབ་ཉེ་དབང་རྒྱལ་པོ་ཞི་བ་འོད་ལྡན་
དང་༔ ཡུམ་ལྷ་མོ་སྦྱིན་མཛེས་མ་གཉིས་ལཿ འོག་མིན་གནམ་གྱི་ལྷ་ཀུན་ཏུ་བཟང་
པོའི་སྤྲུལ་པ་མཁའ་འགྱིང་དཀར་པོའི་རྫུ་འཕྲུལ་ལས༔ འོད་སྐར་མདའ་ཙམ་ཞིག་
ཡབ་ཡུམ་དེ་གཉིས་སྐྲ་དང་༔ ལྷུམ་སུ་ཞུགས་སོ༔ དེ་ཚེ་ཡབ་ཀྱི་རྨི་ལམ་དུ༔ ནམ་
མཁའ་ནས་གསལ་བའི་ཉི་མ་དགུ་ཕྲུག་རུ་ཤར་ནས་སྟོང་གསུམ་མུན་པའི་སྨྲག་རུམ་
གསལ་བ་དང་༔ ཡུམ་གྱི་ས་གཞི་ལ་དཔག་བསམ་ལྗོན་ཤིང་ཡན་ལག་བརྒྱད༔ རྩེ་མོ་
དང་དགུ་ཡོད་པ་ཞིག་འཁྲུངས་པ༔ དེ་ལ་སྲིད་པ་གསུམ་གྱི་སེམས་ཅན་ཐམས་ཅད་
ཀྱི་སྐྱབས་བཙལ་བ་ནས་དགོས་དགུར་གྲུབ་པར་ཡོད་པའི༔ དེ་ལ་བཙས་པར་རྨིས་
སོ༔ དངོས་གྲུབ་ཀྱི་མཆོག་ཆེན་པོར་གོ་ནས་ཤིན་ཏུ་གསང་བར་བྱའོ༔ ཕྱིས་ལོ་དེས་
ཕྱིས་ཀྱི་སྟོན་ཟླ་ར་བའི་ཚེས་བཅོ་ལྔའི་གདུག་གི་སྔ་དྲོར་སྐུ་ལས་སྲས་ཤིག་བལྟམས་པ༔
དེ་མཚན་དང་ལྡན་པའི་ཁྱེའུ་དཀར་ལ་དམར་མདངས་ཆགས་པ་གཡུའི་དབུ་སྐྲ་རྫི་
སྨིན་དུ་འཁྱུགས་པ༔ སྤྱན་མིག་བཀྲ་ལ་གསལ་བ་དུང་ཚེམས་འཁོར་བ་རུ་འདུག་པ༔
སྐུ་ལུས་བརྗིད་ལ་འགྱིང་བ༔ ཕྱག་ཞབས་དྲ་བ་རུ་འབྲེལ་བ༔ ཐུགས་ལ་ཐིག་ལེ་དགུ་
122



བྱུང་ཁུངས་དཔོན་གསས་ཀྱི་ལོ་རྒྱུས།
ཤར་བ༔ ཐིག་པ་དགུའི་སྣོད་དུ་རུངས་པ༔ གསང་བའི་དམ་ཚིག་གཟུངས་ཐུབ་པ་
གཅིག་འཁྲུངས་ནས༔ ཡབ་ཡུམ་གྱི་མཚན་རྟགས་བཟང་པོ་བཅད་ཏེ་རྩིས་པ་ལ༔ སྐྱེ་
འཕེལ་གཞན་ལས་ལྔ་རག་ཙམ་དུ་ཆེ་བ༔ དེ་ལ་ཡུལ་གྱི་མི་རྣམས་ཐམས་ཅད་སྤྲོ་བ་
སྐྱེས་ནས་ཀུན་གྱི་ཁ་མར་བཟང་པོ་རུ་བཅད་དོ༔ དེ་ནས་རྒྱལ་བུ་དེ་དགོངས་ལོ་
གསུམ་བཞེས་ནས་གཡུ་ལུང་ཤེལ་གྱི་བྲག་ཕུག་ཏུ་སྟོན་པ་འཆི་མེད་གཙུག་ཕུད་དང་
ཡབ་ཡུམ་སྲས་གསུམ་སྤྱན་སྔར་ཁྲིད་དོ༔ དེར་འཆི་མེད་རྣམ་གསུམ་སྤྱན་སྔར་
འཁོད་ནས་ཨུ་དུམ་འབར་བའི་སྡོང་པོ་འདབ་མ་དགུ་བརྩེགས་ཡོད་པ་ལ་འདབ་མ་རེ་
ལ་མེ་ཏོག་གི་འབྲང་འབྲུམ་ཐིག་ལེ་རེ་ཡོད་པ་ཞིག་ཕུལ་ནས་ཞུས་པ༔ གཤེན་རབ་
ཆེན་པོ་འགྲོ་བའི་མགོན༔ དཀོན་པ་ཆེན་པོ་གཙུག་གི་ནོར༔ བརྒྱད་ཁྲི་བཞི་སྟོང་
འདོད་འབྱུང་བ༔ དངོས་གྲུབ་ཇི་སྙེད་ཡོད་དོ་ཅོག༔ བདག་རྒྱུད་བྱིན་གྱིས་རླབས་
པའི་ཕྱིར༔ དུས་འདིར་ཆར་ཆེན་དབབ་ཏུ་གསོལ༔ ཞེས་གསོལ་པས༔ སྟོན་པས་ཞལ་
འཛུམ་པར་མཛད་ནས་གསུངས་པ༔ ལེགས་སོ་ལེགས་སོ་ལེགས་པའི་ཕུལ༔ མཚན་
དང་ལྡན་པ་ལྷ་ཡི་སྲས༔ ཨུ་དུམ་འབར་བའི་བྱང་ཆུབ་སེམས༔ འདབ་མ་དགུ་
བརྩེགས་ཐེག་པའི་སྣོད༔ ཐབས་ཤེས་རྟེན་འབྲེལ་ངོ་མཚར་ཆེ ཐིག་ལེ་དགུ་ཤར་ཐིག་
པའི་དོན༔ གསང་སྔགས་དོན་ལྡན་གསང་བ་འདུསཿ གསང་བའི་གསང་དབང་
བདག་བསྐུར་གྱིས༔ གསང་བའི་དམ་ཚིག་ཁྱེད་ཀྱིས་བསྲུངས༔ གསང་བའི་མན་ངག་
ཐུབ་པར་གྱིས༔ གསང་སྔགས་སྒྲུབས་པའི་གཉེར་བཞེས་ཤིག༔ ཞེས་གསུངས་ནས་
གསང་སྔགས་གསས་མཁར་གསང་བ་སྒོ་དབང་བསྐུར༔ བསྙེན་བསྒྲུབ་བྱིན་རླབས་ཀྱི་
རྩལ་བྱིན༔ མན་ངག་གབ་རྐྱང་གི་རླབ་རྩལ༔ ནང་གསང་སྔགས་བསྟན་པའི་གཉེར་
གཏད་ནས་མཚན་ཡང་གསང་བ་འདུས་པ་རུ་གསོལ༔ དེ་ནས་སྟོན་པ་འཆི་མེད་
གཙུག་ཕུད་ཀྱི༔ མཚལ་རི་ལྷའི་མདུན་སའི་རྩེ་མོ༔ ཤེལ་གྱི་རྡོ་རིང་ཁ་ལ་བྱོན་ནས
123



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
སྟོན་པ་འཆི་མེད་གཙུག་ཕུད་ཀྱི་ཡབ་ཡུམ་གཤེན་ཆེན་པོ་གསུམ་ལ་བོན་གྱི་བསྟན་པ་
འཛིན་པའི་གཉེར་གཏད༔ ཕྱི་ནང་གསང་གསུམ་གྱི་དོན་བསྟན་རྒྱས་འབྲིང་བསྡུས་
གསུམ་གྱི་ལུང་གནང་༔ ཉན་བཤད་བསྒོམ་གསུམ་གྱི་བསྲོལ་གཏོད༔ དཔེ་དོན་
རྟགས་གསུམ་གྱི་བརྡ་སྤྲོད་ཁྱད་པར་གཤེན་རབ་གསང་བ་འདུས་པ་ལ་གསུངས་པ༔
ཉོན་ཅིག་གསང་སྔགས་དོན་ལྡན་གསང་བ་འདུསཿ བདག་ནི་ཚེ་རབས་ཐོག་མ་མེད་
པ་ནས༔ སྒྲིབ་བྱང་ཚོགས་ཀྱི་ལམ་སྒོར་ཞུགས༔ སྟོན་པ་མཐུའི་ལྡན་དག་པའི་ཞིང་
དེར་བྱོན༔ ཚད་མེད་བཞི་ཡིན་སྐྱེ་མེད་སྨོན་ལམ་བཏབ༔ སྨོན་ལམ་མཐུ་ཡི་ཁྱེའུ་
གསལ་བར་གྱུར༔ འདི་ནས་རིང་པོར་མི་ཐོག་དུས་ཤེད་ནས༔ སྟོན་པའི་སྒྲོན་མ་བྱེད་
ན་འགྲོ་བ་འདུལ༔ དེ་རིང་རྣམ་སྤྲུལ་གཤེན་ལ་མཐའ་ཡས་ཀྱང་༔ ཀུན་ལས་ཁྱད་
འཕགས་ལྷ་སྲས་མི་རྗེ་བ༔ གསང་བའི་སྣོད་ལྡན་གསང་བ་འདུས་པ་ཁྱོད༔ སྐྱོ་ངལ་
སྤངས་ལ་འགྲོ་བའི་དོན་མཛོད་ཅིག༔ ཀུན་བཟང་ཞལ་ནས་གསུངས་པའི་འཕྲུལ་ངག་
བོན༔ སྤྱི་རུ་གྲངས་འདས་བྱེ་མའི་ལ་ཙམ་ཀྱང་༔ དོན་དུ་བསྡུས་ན་ཐེག་པ་རིམ་པ་
དགུ་༔ ཐེག་པ་རིམ་དགུ་སྙིང་པོ་གསང་བའི་བོན༔ གསང་སྔགས་དོན་ལྡན་ཁྱེད་ལ་
གཉེར་དུ་གཏད༔ ཐིག་ལེ་དབྱིངས་ཆེན་གསང་བའི་དབང་བསྐུར་རོ༔ དབང་པའི་
དབེན་གནས་བྲག་ཕུག་དགུ་རྒྱུད་དུ༔ བྲག་ཕུག་རྩེ་དགུའི་གཞལ་ཡས་གླིང་རྒྱུད་དུ༔
གསང་བ་སྔགས་ཀྱི་དཀྱིལ་འཁོར་ཞལ་ཕྱེས་ལ༔ བདག་ཞལ་བདག་གི་ཡོངས་སུ་ལྟ་
བར་གྱིས༔ བསྙེན་སྒྲུབས་ཟབ་མོའི་དོན་འདི་རྒྱུན་དུ་སྐྱོངས༔ རྒྱས་འབྲིང་བསྡུས་
གསུམ་འགྲོ་བའི་ཁ་ལོ་བསྒྱུར༔ མ་རྟོག་ལོག་པའི་དཔུང་ཚོགས་ཁྱོད་ཀྱིས་ཆོམ༔
བདུད་སྲིན་ལོག་པ་འདུལ་བའི་གཉེན་པོར་བསྐོས༔ དབྱིངས་ཤེས་དབྱེར་མེད་ཐབས་
ཤེས་འདུ་འབྲལ་མེད༔ ལྷ་དང་དཀྱིལ་འཁོར་མཚན་མ་རག་སྣང་བ༔ ལྷ་སྐུ་ཡིག་འབྲུ་
ཐིག་ལེ་ཐུགས་ལ་བསྟིམ༔ རྫོགས་པ་ཆེན་པོ་གཉིས་མེད་བོན༔ གཉིས་མེད་ཐིག་ལེ་
124



བྱུང་ཁུངས་དཔོན་གསས་ཀྱི་ལོ་རྒྱུས།
ཀུན་བཟང་ངང་ལ་གནས༔ ལྟ་བ་འུབ་ཆུབ་སྤྱི་རྒྱ་མཁའ་རུ་མཉམ༔ བསྒོམ་པ་ཀློང་
གསལ་ཉི་འོད་དུས་འདིར་དྲོ༔ སྤྱོད་པ་རྫུ་འཕྲུལ་དྲ་བ་ཅི་ཡང་སྣང་༔ དམ་ཚིག་བླང་
དོར་དྲི་མེད་ས་མ་ཡ༔ འབྲས་བུ་དགོས་འདོད་འབྱུང་བ་ཡིད་བཞིན་ནོརཿ གསང་བ་
སྔགས་ཀྱི་རྒྱལ་པོ་འདི་སྒྲུབ་པས༔ ཐེག་པའི་མཆོག་གི་རྣམ་གྲངས་འདི་སྤྱོད་ཅིག
སྔོན་ཆད་སེམས་ཅན་ལས་དང་བསྐལ་པ་བཟང་༔ འདྲེན་པའི་སྟོན་པ་རིམ་གྱིས་བྱོན་
པ་རྣམས༔ གཡུང་དྲུང་བོན་ཀྱང་སྐབས་དང་བརྡ་སྦྱར་ནས༔ འགྲོ་བའི་དོན་ཀྱང་བྱ་
སླ་འབྲས་བུ་མྱུར༔ ཕྱིན་ཆད་མ་འོངས་དུས་ཀྱི་བསྐལ་པ་འགྲིབ༔ ལྷ་བདུད་དཀར་
ནག་དགེ་སྡིག་བསྟན་པ་བརྩོད༔ སྣང་མུན་འདུ་བྱེད་མེད་ཁམས་རྟོག་པས་སློང་༔
བདུད་སྲིན་ལོག་པའི་མགོ་བོ་འཕར་བར་འགྱུར༔ དེ་དུས་གསང་བ་སྔགས་ཀྱི་བོན་
འདི་དརཿ གཡུང་དྲུང་བསྟན་པའི་སོ་འཛུགས་རུ་དར་འཛིན༔ གསང་བ་དོན་འགྲུབ་
གྲགས་པའི་འཁོར་ལོ་བསྒྱུར༔ མཆོག་གི་འབྲས་བུ་ཐུན་མོངས་དངོས་གྲུབ་བསྙེམ༔
ཉིད་ཀྱི་རྣམ་སྤྲུལ་རྒྱུན་ཞུགས་འབྲས་ཐོབ་པསཿ གྲངས་མེད་མང་པོ་འགྲོ་བ་འདུལ་
བའི་འཕྲིན་ལས་མཛོད༔ ཅེས་གསུངས་སོ༔ ཡབ་ཡུམ་གཤེན་དང་གསུམ་ལ་གསང་
བ་ཐིག་ལེའི་བོན་རྣམས་ཚིག་དང་ཡི་གེའི་སྒོ་ནས་བཤད་དོ༔ གསང་བ་འདུས་པ་
ཉིད་ཀྱང་སྟོན་པའི་ཐུགས་ལས་གསུངས་པའི་བོན་རྣམས་ཆུབ་པར་བྱས་སྟེ༔ ཐུགས་
ལས་ཐིག་ལེ་དགུའི་དོན་མ་འགགས་པ་མཁྱེན་པར་སྟོན་ཏེ་རྒྱུ་ཡི་ཐིག་པ་བཞིའི་ཕན་
བདེའི་སྒོ་བསྐྱེད༔ འབྲས་བུའི་ཐེག་པ་བཞིའི་ལམ་གྱི་དོན་བསྒྲུབས༔ བླ་ན་མེད་པའི་
ཐེག་པས་ཉག་གཅིག་གི་མཐར་ཕྱུང་སྟེ༔ རྒྱུ་འབྲས་རྣམ་པར་འབྱེད་ཅིང་གསང་དོན་
དང་ལྡན་ནོ༔ མཚན་ཀྱང་གཤེན་ཆེན་པོ་གསང་བ་འདུས་པར་གྲགས་སོ༔ དེས་
ཀྱང་བསྟན་པའི་གྲོས་འཛིན་ནས༔ འཆི་མེད་རྣམ་གསུམ་གཤེན་བཞི་སླར་གཡུ་ལུང་
ཤེལ་གྱི་བྲག་ཏུ་གཤེགས་ནས་བོན་གྱི་འཁོར་ལོ་བསྐོར་ཏེ༔ བསྟན་པའི་དོན་དུ་
125



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བཞུགས་སོ༔ ཡང་དུས་དེ་ཙམ་ནས་སྟོན་པའི་ཐུགས་ལས་འོད་ཟེར་ཁ་དོག་གྲངས་
མེད་པ་འཕྲོས་པའི་བཅུད་ལས་ཡི་གེ་ཧེ་སེར་སྐྱ་གཅིག་གསལ་བར་གྱུར༔ དེ་ཡུལ་སྲིན་
ཡུལ་ལྷ་མདོངས་སུ༔ གནས་ཐུགས་དམ་བདེ་སྟོང་སྐུ་མཁར་བང་བ་སྟག་རྩེའི་ནང་
དུ༔ ཡབ་ལྷའི་རྒྱལ་པོ་ལིག་ཞི་སད་ཝེར་དང་༔ ཡུམ་སྟག་ཟ་ཧེ་སྟེང་མ་གཉིས་ཀྱི་པྲ་
དང་ལྷུམས་སུ་ཞུགས་ནས༔ མཁའ་ཀློང་རིག་པའི་ཀློང་ནས་ཐུགས་རྗེ་སྤྲུལ་པའི་སྲས་
དབབ་སྟེ་ཡབ་ཡུམ་རྨི་ལམ་དུ༔ མདུན་གྱི་ནམ་མཁར་ལྷ་མཁའ་འགྱིང་དཀར་པོ་
དངོས་སུ་བྱོན་ནས༔ ཕྱག་ནས་མེ་ཤེལ་གྱི་ནོར་བུ་ལ་ཉི་ཟླ་འབར་བའི་མདངས་ཆགས་
པ་ཞིག་གནང་ནས་བདུད་སྲིན་འདུལ་བའི་གཉེན་པོ་ཆེའོ༔ གསུངས་པར་རྨིས༔
ཕྱིས་དེ་ཡིས་ལོ་དུས་སུ་ཡུམ་ལ་དགུང་ཚེས་བཅུ་དྲུག་གི་གུང་ལ་སྲས་ཤིག་བལྟམས་
པས་ཡབ་ཡུམ་གྱི་གཟིགས་ནས་བརྟག་པ༔ འཇིགས་སུ་རུང་བའི་སྐྱེས་བུ་མི་ཡི་ལུས་
ལ་སྟག་གིས་རོ་མོ་བཀྲ་བ༔ གཟིག་གི་ཐིག་ལེ་གུང་གི་ཝལ་ཝལ་དོད་པ༔ རལ་པ་རྫི་
སྨན་དམར་སེར་དུ་འདུག་ཅིང་གྱེན་དུ་རྗེས་པ༔ སྤྱན་མིག་དམར་པོ་ཟུར་གསུམ་པོ༔
སྙན་ནི་དྲོང་ལ་གདོངས་པ༔ ཤངས་གཉེར་སུམ་བརྩེགས་སུ་ལྡན་ཞིང་མཐོ་བ༔ ཞལ་
ནི་དམར་ལ་འཇིགས་ཤིང་རྔམ་པ༔ མཆེ་བ་བཞི་བསྣོལ་མར་བལྟམ་པ༔ ཕྱག་ཞབས་
ཡན་ལག་རག་སྟེ་བརྗིད་པ༔ ལུས་ལ་མེ་རི་སྔོ་དམར་འཁྲུགས་ཤིང་ཐུགས་དཀར་
དཔལ་བེའུ་ཟུར་བརྒྱད་ཀྱི་ལྟེ་བར་བསྲོ་མཐིང་ནག་གནས་པ༔ མགྲིན་པར་པདྨ་
དམར་པོའི་དབུས་སུ་རམ་དམར་པོ་གསལ་བ༔ ལྟེ་བ་འཁོར་ལོ་རྩིབ་དགུའི་ལྟེ་བར་མ་
ལྗང་ནག་ཡོད་པཿ རྐན་སྒྲ་རེ་ཡི་འཇིག་རྟེན་ཁམས་གཡོ་བ༔ བཞེད་ན་འཇིག་རྟེན་
ཉི་ཟླའི་མདངས་གསལ་བ༔ བཤུམ་ན་སྐྱིན་འདང་གི་ཆར་འབེབས་པ༔ ཁྲོས་ན་
དམག་གི་ཚངས་རྒྱལ་བ༔ དེ་ལྟ་བུ་གཅིག་བྱུང་བས་དེ་ལ་ཡབ་ཡུམ་ཤིན་ཏུ་ཐུགས་
འཕྲིག་ནས་ཡུམ་དང་བཀའ་བསྒྲོས་ཏེ༔ ཡབ་ཡུམ་གཡུ་ལུང་ཤེལ་གྱི་བྲག་ཕུག་ཏུ་
I26



བྱུང་ཁུངས་དཔོན་གསས་ཀྱི་ལོ་རྒྱུས།
མཆིས་ནས་འཆི་མེད་རྣམ་གསུམ་ལ་ཞུས་པ༔ གཤེན་རབ་འགྲོ་བའི་སྤྱི་དཔལ་ལགས༔
དགུང་ཚེས་བཅུ་དྲུག་གུང་དཀྱིལ་ལ༔ སྲས་ཤིག་མཆིས་པ་ལྷའམ་བདུད་ཀྱི་བུ༔ གང་
དང་མི་འདྲ་ཤིན་ཏུ་རྔམ་གཏུམ་ཆེ༔ ཅི་ལྟར་ཡིན་པ་བཀའ་ཅིག་སྩལ་དུ་གསོལ༔ ཞེས་
ཞུས་སྟོན་པའི་ཞལ་ནས་ལྷའི་རྒྱལ་པོ་ཡབ་ཡུམ་ལགས༔ དེ་ལ་འཇིགས་ཤིང་སྐྲག་པ་
ག་ལ་དགོས་ཏེ་མཁའ་ཀློང་རིགས་ཀྱི་ལྷ་རྣམས་ཀྱི་བདུད་སྲིན་སྒྲོལ་བྱེད་ཐུགས་རྗེ་སྤྲུལ་
པའི་སྲས་དབབ་ནས་བྱིན་གྱིས་རླབས་པ་ཡིན་པ་དབལ་གསང་བ་འདུས་པ་སྤྱན་
དྲངས་ལ་མཚན་གསོལ་ཡབ་ཡུམ་གྱི་བསྐུ་བསྟི་རིམ་འགྲོ་རྒྱ་ཆེན་པོར་གྱིས་དང་༔
གསང་བ་སྔགས་ཀྱི་མཛོད་འཛིན་བསྙེན་བསྒྲུབས་ལས་གསུམ་གྱི་དོན་སྟོན་པ་ཞིག་
འབྱུང་ངོ་༔ ཅེས་གསུངས་པས༔
སློབ་དཔོན་གསང་བ་འདུས་པ་སྤྱན་དྲངས་ནས་བདུད་རྩི་བསིལ་བའི་ཁྲུས་གསོལ
དྲི་ཞིམ་མཚལ་གྱི་དུད་པས་བདུག༔ དར་ཟབ་སྣ་ལྔའི་ན་བཟའ་གསོལ༔ གསང་བ་
སྔགས་ཀྱི་དབང་བསྐུར་ན་མཚན་ཀྱང་དབལ་གཤེན་ཆེན་པོ་སྟག་ལ་མེ་འབར་དུ་
གསོལ༔ དབལ་གཤེན་སྟག་ལ་མེ་འབར་དེ་ཡང་དགུང་ལོ་དགུ་བཞེས་ནས་འཆི་མེད་
ཡབ་ཡུམ་སྲས་གསུམ་གསང་འདུས་གཤེན་དང་བཞིའི་སྤྱན་སྔར་བྱོན་ནས༔ ཡིད་
བཞིན་ནོར་བུ་མེ་ཤེལ་གྱི་འོད་འཕྲོ་བ་ཞིག་ཤེལ་དཀར་མནྡལ་གཅིག་གིས་སྟེང་དུ་
བཞག་ནས་ཞུས་པ༔ རྩ་གསུམ་ལྷའི་ཞིང་ཁམས་ནས༔ ངོ་མཚར་འོད་ཀྱི་གཞལ་ཡས་
སུ༔ དོན་མཛད་སྟོན་པས་བདག་ཅག་ལ༔ ངེས་པའི་བོན་འཁོར་བསྐོར་དུ་གསོལ༔
ཞེས་ཞུས་པས༔ དེ་ལ་སྟོན་པས་བཀའ་སྩལ་པ༔ ཉོན་ཅིག་མཁའ་ཀློང་ཐུགས་ཀྱི་སྤྲུལ་
པའི་དབལ༔ བོན་སྒོ་བརྒྱད་ཁྲི་བཞི་སྟོང་ཕྱི་ནང་གསང་༔ མདོར་བསྡུས་ཐེག་དགུ་
གསང་སྔགས་དམ་པ་འདི༔ དཀྱིལ་འཁོར་རྣམ་པ་དགུ་རུ་འདུས་པར་བསྟན༔ རེ་
རེ་ལའང་སྐུ་གསུང་ཐུགས་ཡོན་ཏན༔ འཕྲིན་ལས་ལྔ་ལྔར་ཤེས་བཞིན་དེ་དག་གི༔
29
127



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བསྙེན་སྒྲུབ་ལས་གསུམ་གྱི་གཉེར་རྒྱས་འབྲིང་བསྡུས་གསུམ་གྱི༔ བཀའ་འཁོར་བསྐོར་
ལ་དབུགས་དབྱུངས་བསྒྲལ་ལ་བརྩོན༔ སྟག་ལ་མེ་འབར་སྔགས་ཀྱི་གཉེར་བཞེས་
ཤིག༔ ཞེས་གསུངས་པས་དྲག་པོ་སྔགས་ཀྱི་དབང་བསྐུར༔ བསྙེན་བསྒྲུབ་ལས་གསུམ་
གྱི་གཉེར་གཏད༔ མཐུ་སྟོབས་ཛོ་དབལ་གྱི་སྟོབས་བྱིན༔ བདུད་དང་སྲིན་པོའི་གཉེན་
པོ་རུ་བསྐོས༔ དེ་ནས་འཆི་མེད་རྣམ་གསུམ་དབལ་གཤེན་དང་བཅས་པས་གསས་
མཁར་རིན་པོ་ཆེ་སྤྱི་སྤུངས་གསང་བ་སྒོ་དགུ་གཏན་ལ་དབབ་པ་དང་༔ གསང་
སྔགས་ཟབ་མོའི་གྲུབ་པ་བསྙེམ་པཿ ཕྱི་རབས་གཤེན་པོ་རྣམས་ལ་དཔེ་དང་ཐབས་སུ་
བསྟན་པའི་ཕྱིར་དུ་སྒྲུབ་པའི་གྲོགས་བཙལ་ཏེ༔ ཉེ་དབང་གི་རྒྱལ་པོ་ཀུན་ཏུ་འཛིན་
གྱི་བུ་མོ་ཀུན་སྣང་གསལ་མ་ཞེས་བྱ་བ༔ ལྷ་མོའི་མཚན་རྟགས་སུམ་བརྒྱ་ཉེར་ལྔ་
དང་ལྡན་པ་དང་༔ རྒྱལ་པོ་ཁྲི་ཝེར་འོད་དཔུང་གི་སྲས་མོ་ལྷ་མོ་བདེ་བ་གསན་ཐུབ་
མ་བྱ་བ༔ མི་རྒྱལ་རྒྱུད་མའི་མཚན་རྟགས་བརྒྱད་བཅུ་དགུ་ལྡན་པ་གཉིས་གྲོགས་སུ་
བརྩལ་ནསཿ དག་པ་ཆུ་བཞིའི་ཁྲུས་གསོལ༔ མཚལ་སྣང་མའི་བསང་བཏབ༔ ཕྱག་
རྒྱ་གསང་བའི་དབང་བསྐུར༔ དོན་འབྲས་བུ་དང་བཅས་པ་ལྔ་བཅུ་རྩ་བརྒྱད་ཀྱི་སླབ་
བྱར་ཞུགས་ནས་གསང་བ་ཟབ་མོ་སྔགས་ཀྱི་སྡོང་དང་གྲོགས་སུ་བསྐོས་སོ༔ དེ་ནས་
སྟོན་པས་གསུངས་པ༔ ཡབ་ཡུམ་གཤེན་དང་གྲོགས་དང་སྡོང་༔ ད་ལྟ་དུས་ཀྱི་བསྐལ་
པ་དང་༔ ཕྱི་རབས་བསྐལ་པ་མི་མཉམ་སྟེ༔ བདུད་རྣམས་རྣམ་ཤེས་དངོས་སུ་རྫུ་༔
ཤིན་ཏུ་བརྣག་རྩུབ་བདེ་བའི་ན༔ དེ་ཕྱིར་བསྙེན་སྒྲུབ་རྒྱས་པ་བྱའོ༔ ཕྱི་རབས་
གཤེན་ལ་དཔེ་རུ་བཞགས༔ གཡུང་དྲུང་བསྟན་པའི་སྲོག་དུ་གཏོད༔ ཅེས་གསུངས་
ནས༔ དང་པོ་བསྙེན་པའི་གཞི་མ་སྒོ་དགུ་གཏན་ལ་དབབ་ཚུལ་བསྟེན་ཏེ༔ སྟོན་པ་
ཉིད་དུ་དོན་དྲུག་རྟགས་དང་ལྡན་པའི་དཔོན་གསས་སུ་བསྙེན་ནོ༔ གཡུ་ལུང་ཤེལ་
གྱི་བྲག་ཕུག་ནི་རིགས་རྟགས་ཕུན་སུམ་ཚོགས་པའི་གནས་བསྙེན་ནོ༔ ཡབ་འཕྲུལ་
128



བྱུང་ཁུངས་དཔོན་གསས་ཀྱི་ལོ་རྒྱུས།
གཤེན་སྣང་ལྡན་ནི་མཚན་དང་ལྡན་པའི་གྲོགས་པོ་རུ་བསྙེན་ནོ༔ ཡུམ་བཟང་ཟ་
རིང་བཙུན་དང་༔ ལྷ་མོ་གསན་ཐུབ་མ་དང་༔ ཀུན་སྣང་གསལ་མ་གསུམ་ནི་མཚན་
དང་ལྡན་པའི་གྲོགས་མོ་བསྙེན་ནོ༔ གཤེན་གསང་བ་འདུས་པ་ནི་དབང་དམ་ལྡན་
པའི་སྒྲུབ་པོ་རུ་བསྙེན་ནོ༔ དབལ་བོན་སྟག་ལ་མེ་འབར་ནི་སྣོད་དང་ལྡན་པའི་སློབ་
མ་རུ་བསྙེན་ནོ༔ དབང་པོ་རྒྱལ་བྱིན་ནི་དགེ་བའི་སྡོང་དུ་མཆོག་གི་ཚོགས་སྦྱོར་རྒྱུའི་
ཡོན་བདག་རུ་བསྙེན་ནོ༔ སྨྲ་མི་གྲངས་བདུན་ནི་འབང་དད་པའི་འཁོར་ཚོགས་སུ་
བསྙེན་ནོ༔ ལྷ་ཀླུ་མི་གསུམ་ནི་བསྟན་པ་བཞག་པའི་གནས་སུ་བསྙེན་ནོ༔ དེ་ལྟ་
བུར་དགོས་དགུ་ཕུན་སུམ་ཚོགས་པའི་རྫས་བསགས་ཏེ་མཁའ་ཀློང་རབ་འབྱམས་ཀྱི་
དགོངས་པས་སྣང་སྲིད་ཁོད་བསྙམས༔ སྦྱིན་པའི་ཆུ་རྒྱུན་གྱི་སྦྱོར་བས་མགྲོན་རྣམས་
མ་གོད་ཚོགས་ཆེན་རླམ་པར་བསྐང་༔ ཕྱི་རྟེན་སྐོས་ཀྱི་བསྙེན་པ་ནི་ལྷ་དང་གསས་
མཁར་རྣམས་རུ་ཐུར་མེད་པར་ཡལ་བར་མི་བྱ་བའི་རྟེན་བཅའ༔ རྒྱལ་པོ་བཞི་ལ་
བཀའ་བསྒོས་པས་གདོན་ཚོགས་ཁྲིམས་ཀྱིས་ཁ་གནོན༔ མངའ་བདག་ས་ཡི་རྒྱལ་པོའི་
བསྟན་པའི་གཞི་སློང་བས་ཆགས་པའི་ཞིང་སྩལ༔ དཀྱིལ་འཁོར་དལ་བྲིས་ཏེ་ཐབས་
ཟུང་འབྲེལ་སྤྱོད་པས་འགྲོ་འདུལ་དྲངས་ཐབས་བསྟན༔ ནང་རྟེན་བཅུད་དགུའི་ལྷ་
ཚོགས་ཐུགས་རྗེ་ཆགས་པའི་རྟེན་བཀྲམ༔ གཙང་མཛེས་སྒྲུབ་པ་མི་སྨེ་བའི་གསང་
དམ་བསྒོ་བའི་ཆེད་དུ་བསྲེ་བསྣན་གྱི་སྒོར་ཞུགས༔ དེ་ལྟར་སྔོན་དུ་འགྲོ་བའི་རིམ་པ་
མ་ནོར་བ་སྟ་རུ་གོན་པ་ལ་ཞུགས་ཏེ་སྒྲུབ་པའི་ཡན་ལག་བཅོ་བརྒྱད་ཀྱི་གཞུང་སྲོང་སྟེ༔
སྟོན་པ་ཡེ་གཤེན་འཆི་མེད་གཙུག་ཕུད་དེས༔ གཤེན་གསང་བ་འདུས་པ་ལ་བསྟན་
པའི་གཉེར་གཏད༔ དེ་ཡང་རྩ་བའི་རྒྱུད་གསུམ་དང་ཡན་ལག་གི་རྒྱུད་སོ་སོར་བསྟན་
ཏེ་བསྒྲུབ་པས་བདུད་སྲིན་ཐམས་ཅད་དམ་ལ་བཏག་ཏེ་བདུད་ཆེན་རེ་ཏེ་མགོ་ཉག་
དབང་དུ་བསྡུས་ནས་སངས་རྒྱས་ཀྱི་བསྟན་པའི་སྲུང་མ་རུ་བཀོད་དོ༔ གཡུང་དྲུང་
129



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བདུད་འདུལ་རྩལ་གྱི་གསས་མཁར་བཞེངས་ནས་བདུད་བོན་ཆབ་ལྕགས་ཟུར་བ་ལ་
གཏད་དོ༔ དེ་ནས་གཤེན་གསང་བ་འདུས་པ་དེ་ཉིད་སྟོན་པས་གསང་སྔགས་བསྟན་
པའི་གཉེར་གཏད༔ བདུད་སྲིན་དྲེགས་པའི་གཉེན་པོ་རུ་བསྐོས་ནས་གསང་འདུས་
གནས་དགུར་ལུང་བསྟན་པ་ལྟར་དུ༔ སེང་ལྡིང་འཛིན་གྱི་དཀྱིལ་སྨད༔ རྨ་རི་སྨུག་
མོ་ཨ་སུ་ར་ཡི་བྲག་ཕུག་ཏུ་བསྒྲུབས་ནས་བདུད་སྲིན་ཐམས་ཅད་དམ་ལ་བཏགས་ཏེ་
དམུ་ཁམས་ཐམས་ཅད་དབང་དུ་བསྡུསཿ དམུ་ཞགས་འཁོར་མོ་གཡང་དུ་བསྐྱིལ༔
གབ་པ་ལི་ཏོར་བཀའི་སྲུང་མར་བཞག༔ གསས་མཁར་གཡུང་དྲུང་ཁྲི་བསྐོས་བཞེངས་
ནས་དམུ་བོན་བསམ་པ་ཡེ་བརྟན་ལ་བཀའི་གཉེར་གཏད་དོ༔ དེ་ནས་གཤོལ་མདའ་
འཛིན་གྱི་དབུས་དཀྱིལ་གཡའ་གངས་མཚམས་ཀྱི་བྲག་ཕུག་ཏུ་བསྒྲུབས་ནས་མཚམས་
ཀྱི་དལ་གོང་གནོན་ཏེ༔ ཡ་བོ་མགོ་དགུ་བསྟན་པའི་སྲུང་མར་བསྐོས༔ གསས་མཁར་
གཡུང་དྲུང་ལྷ་རྩེ་བཞེངས་ནས་མཚམས་བོན་མཚལ་ལྕགས་རྣར་བ་ལ་གཏད་དོ༔
གསེར་མདོག་འཛིན་གྱི་དཀྱིལ་སྟོད་རིན་ཆེན་བྲམ་མའི་གླིང་ཕུག་ཏུ་བསྒྲུབས་ནས་ཀླུ་
གཉན་ཐམས་ཅད་དམ་ལ་བཏགས༔ ཀླུ་གཉན་གཉིས་ཀྱི་འཁྲུགས་པ་བསྡུམ༔ གང་
སྔོན་རྗེ་བོར་སྲུང་མར་བསྐོས༔ གསས་མཁར་གཡུང་དྲུང་རྩེ་ཁྲི་བཞེངས་ནས་གཉེན་
བོན་ཐང་ཐང་ཁྲོལ་བ་དང་ཀླུ་བོན་དབྱངས་སྙན་གྱིམ་བུ་གཉིས་ལ་གཉེར་གཏད་དོ༔
ལྟ་ན་སྡུག་གིས་ལྷོ་ཕྱོགས་མུ་ཁུམ་རི་ཡི་བྲག་ཕུག་ཡང་དབེན་ནམ་མཁའ་མཛོད་དུ་
བསྒྲུབས་པས་གནོད་སྦྱིན་ཐམས་ཅད་དབང་དུ་བསྡུས༔ རྒྱལ་འགོང་ཐམས་ཅད་
དམ་ལ་བཏགས༔ ཧ་ལ་གདོང་བརྒྱད་བཀའི་སྲུང་མ་བསྐོས༔ གསས་མཁར་གཡུང་
དྲུང་བར་རྩེ་བཞེངས་ནས་རྒྱལ་བོན་སངས་པོ་ཐོད་རྗེ་ལ་གཏད་དོ༔ རྟ་སྣ་འཛིན་གྱི་
ཁ་ཁྱེར་ལྷ་སྲིན་མཚམས་ཀྱི་ཡང་ཁྲོད་དུ་བསྒྲུབས་པས་སྨན་གཟེད་སྲིན་གསུམ་དབང་
དུ་བསྡུས༔ སྲིན་དམག་ཕྱུར་པའི་ཁ་གནོན༔ ལང་ཀ་མགྲིན་བཅུ་སྲུང་མར་བསྐོས༔
130



བྱུང་ཁུངས་དཔོན་གསས་ཀྱི་ལོ་རྒྱུས།
གསས་མཁར་གཡུང་དྲུང་ཡོངས་འདུས་བཞེངས་སྲིན་བོན་ཕ་ངལ་ཡ་ངལ་དང་༔
གཟེད་བོན་ལ་རྩ་ཁུག་པ༔ སྨན་བོན་མགྲིན་ཏང་རྒྱལ་བ་གསུམ་ལ་བཀའི་གཉེར་
གཏད་དོ༔ ཀུན་ཏུ་འཛིན་གྱི་ལྷོ་ཕྱོགས་རྟ་རྒོ་གངས་གྱི་ཤེལ་བར་དུ་བསྒྲུབས་པས་
བགེགས་རིགས་ཐམས་ཅད་དབང་དུ་བསྡུས༔ འདྲེ་སྲིན་བྱུར་གསུམ་ནན་གྱིས་གནོན༔
བྱིན་ན་ཡ་ཀ་སྲུང་མར་བསྐོས༔ གསས་མཁར་གཡུང་དྲུང་དཔལ་འབར་བཞེངས༔
ཀླུ་བོན་གྱེར་མཁས་དང་༔ སྲིན་བོན་མུ་འཕེན་སྣ་བོན་ལི་བྱིན་གསུམ་ལ་གཉེར་གཏད་
དོ༔ མུ་ཁྱུད་འཛིན་གྱི་རྩ་བ་བྲག་དམར་འདྲེན་གྱི་རི་གོང་དུ་བསྒྲུབས་པས་ལྷ་སྲིན་
བདུད་རིགས་དམ་ལ་བཏགས༔ བརྟན་མ་སྨོན་ལམ་དབང་དུ་འདུས༔ སྡིག་པ་སྤུན་
གསུམ་གནས་སུ་བསྒྲལཿ བརྟན་མ་བཅུ་གཉིས་སྲུང་མར་བསྐོས༔ གསས་ཁང་རྫུ་
འཕྲུལ་དྲེགས་པའི་ཁ་གནོན་བཞེངས༔ མ་བླ་ཆུད་འཁོར་དབང་དུ་འདུས་བའི་ཆུ་བོན་
ཐལ་བོན་གྲུབ་བསྐྱོལ་ལ་བཀའི་གཉེར་གཏད་དོ༔ གཞན་ཡང་འཆི་མེད་གཙུག་ཕུད་
ཀྱི་སྒྲུབ་པའི་གནས་བརྩལ་བ་གཡུ་ལུང་ཤེལ་གྱི་བྲག་ཕུག་ཏུ་བསྒྲུབས་པས་ལྷ་འདྲེ་མི་
གསུམ་ལ་བསྟན་པ་བཞག༔ གཤེན་གསང་བ་འདུས་པས་རི་ནག་འཇོམས་པའི་བྲག་
ཕུག་ཏུ་བསྒྲུབ་པས་དྲེགས་པ་དབང་དུ་བསྡུསཿ དབལ་བོན་སྟག་ལ་མེ་འབར་གྱི་
གཤེན་གསང་བ་འདུས་པའི་ཐུགས་བཅུད་ལོངས་ན་དབལ་གྱི་རི་བོ་ཟུར་གསུམ་དུ་
ལྷ་མོ་ཐུགས་རྗེའི་མཁའ་ཁྱབ་མས་བསྒྲུབས་པས་མཁའ་འགྱིང་རྒྱལ་པོ་ཞལ་མཐོང་
དབལ་གསས་རྔམ་པའི་སྐུར་སྤྲུལ༔ ལོག་པའི་ཚོགས་ཀྱི་ཆོ་འཕྲུལ་ཟློགས༔ སྤར་མ་ཉི་
ཤུ་རྩ་བདུན་སྲོག་གི་ཡི་གེ་ཕུང་པོའི་གནས་དགུར་བྲིས་ནས་དགུགས་པས་དངོས་སུ་
འགྲུབ་སྟེ་དབྱིངས་ཡེ་ཤེས་རྫུ་འཕྲུལ་གྱི་མ་མོ་ཐམས་ཅད་དབང་དུ་བསྡུས་ནས་བྲན་
དུ་བཀོལ༔ མ་མོ་སྦོད་གཏོང་ཟློག་ནས་ཞི་བར་བྱས༔ བསྙེན་བསྒྲུབ་གོ་དང་འདྲ་བ་
རྣམས་ལ་ལས་སྦྱོར་མཚོན་དང་འདྲ་བར་སྦྱར་ནས་གྱི་གྲན་ཐམས་ཅད་ཚར་གཅོད་
13



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
པར་མཛད༔ དེ་ལྟར་དུ་འཆི་མེད་ཡབ་ཡུམ་རྣམ་གསུམ་དང་གཤེན་དབལ་ལྔ་བའི་
གཡུང་དྲུང་བསྟན་པའི་སྲོག་ཤིང་བཙུགས༔ འགྲོ་བའི་དོན་སྒྲུབ་བསྟན་འགྲོའི་དཔལ་
མགོན་དུ་མར་མཛད་དེ་བཞུགས་སོ༔
དེ་ནས་དེའི་ཚེ་དེའི་དུས་ན་ལྷ་ཡུལ་སྣང་བ་གཡུ་ཏིང་གི་ལྷ་མཁར་སྒྲོན་མ་དགུ་
བརྩིགས་ཀྱི་ནང་ན༔ ཡབ་ལྷ་ཡི་རྒྱལ་པོ་ལྷ་རབ་འདོར་རྗེ་དང་ ཡུམ་ཕྱ་ལྕམ་ཁྲི་ནེ་
ཏིང་བཙུན་མ་བྱ་བ་གཉིས་ལ་གཤེན་གསང་བ་འདུས་པས་བྱིན་གྱིས་རླབས་པའི་སྲས་
མཚན་དང་ལྡན་པ་ཞིག་བལྟམས་པས༔ དེ་ལ་དབལ་བོན་སྟག་ལ་མེ་འབར་གྱིས་
དབང་བསྐུར་ཞིང་མཚན་ཀྱང་ལྷ་བོན་ཡོངས་སུ་དག་པ་རུ་གསོལ༔ འཆི་མེད་རྣམ་
གསུམ་གྱིས་ས་བོན་གྱི་ལུང་འབོག ཁྱད་པར་དུ་སྟོན་པ་ཡེ་གཤེན་འཆི་མེད་གཙུག་
ཕུད་ཀྱིས་བཀའ་སྩལ་བ༔ ཚེ་དང་ལྡན་པའི་རིགས་ཀྱི་བུ༔ བློ་རབ་གསལ་བ་མཆོག་
ཏུ་ལྡན༔ ལྷ་ཁམས་འདྲེན་པར་མཛད་པའི་གཤེན༔ སྟོན་པ་ཆེན་པོ་འབྱུང་བར་ངེས༔
གསང་འདུས་གཤེན་གྱི་རྗེས་བཟུང་ནས༔ མང་ལ་འགྲེལ་པ་གཡུང་དྲུང་བོན༔ ཉི་
ཟེར་ལྟ་བུའི་བོན་ཞུས་ལ༔ རྒྱས་པ་རྒྱ་ཆེར་བློ་སྦྱོངས་ཤིག༔ མི་རིང་དུས་ཀྱི་སྟེང་ཤེད་
ནས༔ བདག་ཀྱང་སྟོན་པའི་སྒྲོན་མར་འོང་༔ བསྟན་པ་བོན་གྱི་སློབ་མར་འདུད༔
ཅེས་གསུངས་ནས་བསྟན་པ་རིན་པོ་ཆེ་མང་ལ་འབྲེལ་པ་ཉི་ཟེར་ལྟ་བུའི་བོན་རྒྱ་ཆེ་
རོལ་པའི་གཏད་གཉེར་མཛད་ལྷ་རྣམས་འདྲེན་པའི་སྟོན་པར་ལུང་ཕོག་གོ༔ ཡང་
དུས་དང་དུས་ཀྱི་གསིང་ལ་མི་ཡུལ་དར་མ་ཁྲི་ཤོད་ཀྱི་སྐུ་མཁར་ཁྲི་བརྒྱད་རྩེ་འདུས་
ཀྱི་ནང་དུ༔ ཡབ་མི་རྗེ་རྒྱལ་པོ་ཁྲི་འོད་དང་ཡུམ་སྨན་ཟ་དུན་ཏིང་མ་བྱ་བ་གཉིས་ལ་
འཆི་མེད་གཤེན་ཆེན་པོས་བྱིན་གྱིས་རླབས་པའི་སྲས་ཤིག་བལྟམས་ནས༔ ལྷ་བོན་
ཡོངས་སུ་དག་པས་མཁྱེན་ཏེ་དེར་བྱོན་ནས་ཁྲུས་དང་བཀྲ་ཤིས་གསོལ༔ མཚན་ཀྱང་
རྒྱལ་གཤེན་མི་ལུས་བསམ་ལེགས་བྱ་བར་གསོལ༔ དེ་ནས་རྒྱལ་བུ་དེ་ལ་འཆི་མེད་
132



བྱུང་ཁུངས་དཔོན་གསས་ཀྱི་ལོ་རྒྱུས།
རྣམ་གསུམ་གྱི་དབང་བསྐུར༔ སྟག་ལ་མེ་འབར་གྱི་མཐུ་སྟོབས་ཀྱི་མངའ་གསོལ༔ དེ་
ཚེ་སྟོན་པ་བློ་གསལ་གྱིས་བཀའ་སྩལ་པ༔ ཚེ་དང་ལྡན་པ་རིགས་ཀྱི་བུ༔ བློ་འབྲིང་
དད་པའི་མཆོག་ཏུ་གྱུར༔ མི་ཁམས་འདྲེན་པར་མཛད་པའི་གཤེན༔ སྟོན་པ་ཆེན་པོར་
འབྱུང་བར་ངེས༔ སྟག་ལ་མེ་འབར་རྗེས་བཟུང་ནས༔ རྟན་ལ་མཚམས་པ་གཡུང་
དྲུང་བོན༔ སོ་ཐུན་རང་གསལ་བོན་ཞུས་ལ༔ འབྲིང་པོ་མཚམས་པར་བློ་སྐྱོངས་ཤིག༔
མི་རིང་དུས་ཀྱི་སྟེང་ཤེད་ན༔ བདག་ཅག་སྟོན་པའི་སྒྲོན་མར་འོང་༔ བསྟན་པ་བོན་
གྱི་སློབ་མར་འདུད༔ ཅེས་གསུངས་ནས་བསྟན་པ་རིན་པོ་ཆེ་འབྲིང་ལ་འཚམས་པའི་
བོན་གྱི་གཏད་གཉེར་མཛད་མི་རྣམས་འདྲེན་པའི་སྟོན་པར་ལུང་ཕོག་གོ༔ ཡང་དུས་
དང་དུས་ཀྱི་གསང་ལ་ཀླུ་ཡུལ་ན་ར་སེང་ཆེན་གྱི་གནས་ཟི་ཟི་ཏ་ཕུག་རིང་མོར་སྐུ་
མཁར་སྔོན་པོ་གཡུ་རྩེའི་ནང་དུ༔ ཡབ་བྲམ་ཟེ་ལྷ་སྦྱིན་རྒྱལ་བ་དང་ཡུམ་གཉེན་ལྕམ་
གཟི་ལྡན་མ་གཉིས་ལ་འཕྲུལ་གཤེན་སྣང་ལྡན་གྱི་བྱིན་གྱིས་བརླབས་པའི་སྲས་ཤིག་
བལྟམས་ནས༔ དེ་ལས་རྒྱལ་གཤེན་མི་ལུས་བསམ་ལེགས་ཀྱི་ཀླུ་ལས་གྲུབ་པ་ཡེ་ཤེས་
སྙིང་པོ་ཞེས་མཚན་བཏག༔ ཀླུ་གྲུབ་ཡེ་ཤེས་སྙིང་པོ་ཡང་ཡུམ་སྲས་གཤེན་གསུམ་
ལ་ལུང་ནོད་ནས་བོན་གྱི་དབང་བསྐུར༔ ཁྱད་པར་དུ་གཤེན་རབ་ཆེན་པོས་བཀའ་
སྩལ་པ༔ ཚེ་དང་ལྡན་པ་རིགས་ཀྱི་བུ༔ བློ་ལྡན་དད་པའི་མཆོག་ལྡན་པ༔ ཀླུ་ཁམས་
འདྲེན་པར་མཛད་པའི་གཤེན༔ སྟོན་པ་ཆེན་པོ་འབྱུང་བར་ངེས༔ ལྷ་བོན་གཤེན་
གྱི་རྗེས་བཟུང་ནས༔ དམར་ལ་ཟབ་པ་གཡུང་དྲུང་བོན༔ གསེར་ཞུན་ལྟ་བུའི་བོན་
ཞུས་པ༔ འདུས་ལ་ཉུང་བར་བློ་སྦྱོངས་ཤིག༔ ཀླུ་རིང་དུས་ཀྱི་སྟེང་ཤེད་ན༔ བདག་
ཀྱང་སྟོན་པའི་སྒྲོན་མར་འོང་༔ བསྟན་པ་བོན་གྱི་སློབ་མར་འདུད༔ ཅེས་གསུངས་
ནས་བསྟན་པ་རིན་པོ་ཆེ་འདུ་མ་ཉུང་བའི་བོན་གྱི་གཏད་གཉེར་མཛད༔ ཀླུ་རྣམས་
འདྲེན་པའི་སྟོན་པར་ལུང་ཕོག་གོ༔ དེ་ནས་འཆི་མེད་རྣམ་གསུམ་གྱི་བཀའི་བསྒྲོས་
133



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
གླིང་ནས་གཡུ་ལུང་ཤེལ་གྱི་བྲག་ཕུག་ཏུ་འཚོགས་སོ༔ དེ་ནས་སྟོན་པ་ཉིད་རིན་པོ་
ཆེའི་གདན་བཤམས་པའི་ཁྲི་རུ་བཞུགས་སུ་གསོལ་ཏེ་འཁོར་དུ་གཏོགས་པ་འཕྲུལ་
གཤེན་སྣང་ལྡན་དང་ཐབས་གཅིག་ཏུ་བཞུགས་སོ༔ ཡུམ་བཟང་ཟ་རིང་བཙུན་
དང་ཐབས་གཅིག་ཏུ་བཞུགས་སོ༔ གཤེན་གསང་བ་འདུས་པ་དང་ཐབས་གཅིག་ཏུ་
བཞུགས་སོ༔ དབལ་བོན་སྟག་ལ་མེ་འབར་དང་ཐབས་གཅིག་ཏུ་བཞུགས་སོ༔ ལྷ་
བོན་ཡོངས་སུ་དག་པ་དང་ཐབས་གཅིག་ཏུ་བཞུགས་སོ༔ རྒྱལ་གཤེན་མི་ལུས་བསམ་
ལེགས་དང་ཐབས་གཅིག་ཏུ་བཞུགས་སོ༔ ཀླུ་གྲུབ་ཡེ་ཤེས་སྙིང་པོ་དང་ཐབས་ཅིག་
ཏུ་བཞུགས་སོ༔ ལྷ་ཀུ་བྱི་མང་ཀེ་དང་ཐབས་གཅིག་ཏུ་བཞུགས་སོ༔ འབྲང་སྨྲ་མི་
གྲོང་བདུན་དང་ཐབས་གཅིག་ཏུ་བཞུགས་སོ༔ གཞན་ཡང་ལྷ་མོ་གསན་ཐུབ་མ་དང་
ཐབས་གཅིག་ཏུ་བཞུགས་སོ༔ ཀུན་སྣང་གསལ་མ་དང་ཐབས་གཅིག་ཏུ་བཞུགས་
སོ༔ ཐུགས་རྗེ་བྱམས་མ་དང་ཐབས་གཅིག་ཏུ་བཞུགས་སོ༔ དེ་ནས་སྟོན་པ་ཉིད་
ཀྱི་གསས་མཁར་རིན་པོ་ཆེ་སྤྱི་ལ་སྤུངས་པ་སྡོང་པོ་དགུ་འདུས་ཐིག་ལེ་དབྱིངས་ཆེན་
གཡུང་དྲུང་ཡོངས་སུ་རྫོགས་པའི་བཀའ་རྣམས་རྒྱས་འབྲིང་བསྡུས་པར་ཕྱེ་དགོངས་
ནས༔ རྒྱལ་པོ་ཆེན་པོ་བཞི་ལ་ཁྲིམས་གྱི་བཀའ་བསྒོས་ཕྱི་མཚམས་སྲུང་བའི་མངའ་
གསོལ༔ ལྷ་ཚོགས་རྣམས་ལ་མཆོད་པའི་བྱུང་གདབ་མི་བཟད་རྒྱན་གྱི་འཁོར་ལོ་ཀུན་
ཏུ་བཟང་པོའི་ནམ་མཁའི་མཛོད་དུ་སྤྲོས༔ ཀུན་ཏུ་བཟང་པོ་ནས་དགོངས་པ་བརྡའི་
བརྒྱུད་པའི་བོན་རྣམས་རྒྱས་འབྲིང་བསྡུས་གསུམ་ཕྱེས་ཏེ་བཀའི་སློབ་མ་རྣམས་ལ་
གོང་འཕེལ་དུ་གྱུར་བའི་ཕྱིར་དུ་བཀའི་གཏད་གཉེར་མཛད་དེ་དེ་དག་ཡབ་འཕྲུལ་
གཤེན་སྣང་བ་འོད་ལྡན་དང་ཡུམ་བཟང་ཟ་རིང་བཙུན་སྲས་འཆི་མེད་གཙུག་ཕུད་
གསུམ་གྱི་ཚིག་དང་ཡི་གེའི་སྒོ་ནས་བུ་སློབ་གསང་བ་འདུས་པ་སྟག་ལྷ་གཉིས་བཅས་
ཀྱི་མན་ངག་མང་ལ་འབྲེལ་པ་གཤེན་གསང་བ་འདུས་པས་མཐིང་ཤོག་ལ་གསེར་གྱིས་
134



བྱུང་ཁུངས་དཔོན་གསས་ཀྱི་ལོ་རྒྱུས།
བྲིས་སྟེ་སྟེང་ལྷ་ཡུལ་ལྷ་གཤེན་ཡོངས་སུ་དག་པས་སུམ་ཅུ་རྩ་གསུམ་ལྷའི་གནས་སུ་རྒྱ་
ཆེན་རོལ་པའི་སྒོ་ནས་བསྒྲགས་ཏེ་བོན་གྱི་འཁོར་ལོ་བསྐོར་རོ༔ ཉུང་ལ་འདུས་པའི་ངོ་
སྤྲོད་ཀྱི་གནས་ལུགས་ཀྱི་ངོ་བོ་ཡུམ་བཟང་ཟ་རིང་བཙུན་གྱི་གཡུའི་ཤོག་གུ་ལ་མཐིང་
གི་ཞུན་མས་བྲིས་ནས་འཇོག་པོ་ཀླུ་ཡི་ཡུལ་དུ་ཀླུ་ལས་གྲུབ་པའི་བོན་པོ་ཡེ་ཤེས་སྙིང་
པོ་ལ་བརྒྱུད༔ ཀླུ་གྲུབ་ཡེ་ཤེས་སྙིང་པོའི་ཀླུ་ཡུལ་ཆུ་མིག་བརྒྱད་བཅུ་རུ་ཟབ་ལ་དམར་
བ་ངེས་འབྱུང་དོན་ཐིག་ཏུ་བསྒྲགས་ཏེ་བོན་གྱི་འཁོར་ལོ་བསྐོར་རོ༔ དམར་ལ་དྲིལ་
བ་ལུང་དོན་དཔེར་བཞག་གི་བསྐོར་ཐམས་ཅད་ནི་སྟག་ལ་མེ་འབར་གྱི་དུང་ཤོག་ལ་
གཡུའི་རིས་བྲིས་ནས་བར་མི་ཡུལ་དུ་རྒྱལ་རིགས་མི་ལུས་བསམ་ལེགས་ལ་བརྒྱུད༔ མི་
ལུས་བསམ་ལེགས་ཀྱི་མི་ཡུལ་དར་མ་ཁྲི་ཤར་དུ་རན་ལ་འཚམས་པ་ཤིང་རྟ་རྣམ་
པ་གསུམ་གྱི་སྒོ་ནས་བསྒྲག་ཏེ་བོན་གྱི་འཁོར་ལོ་བསྐོར་རོ༔ དེ་རྣམས་ཐམས་ཅད་
ཡར་སྤེལ་བ་དང་༔ མར་བསྡུས་པ་དང་གང་དུ་ཡང་བརྒྱུད་པའི་བསྟན་པའི་མདོ་
འཛིན༔ བསྙེན་སྒྲུབ་ལས་གསུམ་གྱི་མཛོད་ཕུག༔ གཞུང་སྐབས་ཡན་ལག་ཆག་གི་
ལྡེ་མིག་ཐམས་ཅད་གཤེན་གསང་བ་འདུས་པ་ལ་གཉེར་རོ༔ ལས་སྦྱོར་རྣོ་སོའི་སྦྱོར་
བ་དྲག་པོ་རྒྱུག་པའི་ཁ་བཀང་ཕ་རོལ་བརྒོལ་བའི་ཁ་འཛིན་ཐམས་ཅད་སྟག་ལ་མེ་
འབར་ལ་གཏད་དོ༔ བསྟན་པ་རིན་པོ་ཆེའི་སྲི་ཞུ་བསྒྲགས་པ་རྣམ་གསུམ་གྱི་བཀའ་
འཁོར་གང་ལ་གང་འདུལ་གྱི་འགྲོ་དོན་ཐམས་ཅད་ལྷ་ཀླུ་མི་གསུམ་ལ་གདམ་མོ༔ དེ་
ནས་ལྷ་ཀླུ་མི་གསུམ་གྱི་ཅི་ལྟར་དུ་བོན་གྱི་འཁོར་ལོ་བསྐོར་ན༔ གཤེན་ཡོངས་སུ་དག་
པས་ལྷ་མདུན་གསང་བའི་བྲག་ཕུག་མཚན་ལྡན་གྱི་གནས་ཚལ༔ ལྷ་མོའི་གསན་ཐུབ་
མའི་སྤྲུལ་པ་འོད་ཟེར་མདངས་ལྡན་མ་རིག་དང་ལྡན་པའི་གྲོགས་སྩལ་ཏེ་རྒྱ་ཆེ་རོལ་
པའི་སྒོ་ནས་ལྷ་ཁམས་གསལ་བའི་སྒྲོན་མེ་རུ་མཛད་དེ༔ ཀླུ་གྲུབ་ཡེ་ཤེས་སྙིང་པོའི་
གཡུའི་ཆུ་མིག་བརྒྱད་ཅུ་རྩ་གཉིས་ཀྱི་མགོ་བོ་གཡུ་གུར་ཤེལ་ཕུག་གི་གནས་སུ་མཚན་
135



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལྡན་ལ༔ མི་ལུས་བསམ་ལེགས་ཆད༔ ཀུན་སྣང་གསལ་མའི་སྤྲུལ་པ་རྒོད་ལྕམ་དོན་
འབར་མ་བྱ་བ་རིགས་དང་ལྡན་པའི་གྲོགས་བཙལ་ཏེ་རན་ལ་མཚམས་པའི་སྒོ་ནས་མི་
རྣམས་འདྲེན་པའི་སྟོན་པ་ཆེན་པོ་རུ་མཛད༔ དེ་ནས་གསས་མཁར་རིན་པོ་ཆེ་ཐིག་ལེ་
དབྱིངས་ཆེན་གཡུང་དྲུང་བསྡོམ་པའི་རྒྱུད་གསང་བ་དོན་འདུས་ལས་གསང་སྔགས་
བསྟན་པའི་བྱུང་ཁུང་བཀའ་རྒྱུད་དཔོན་གསས་ཀྱི་ལོ་རྒྱུས་རིག་གསལ་སྒྲོན་མེ་ཞེས་བྱ་
བ གཤེན་རབ་ཆེན་པོའི་བཀའ་བཞིན་ཁོད་སྤུངས་བདག་གི་བཀོལ་བྱེད་དུ་ཕྱི་རབས་
གཤེན་གྱི་སྤྱོད་ཡུལ་རྩམ་པའོ༔ ས་མ་ཡ༔ རྒྱ་རྒྱ་རྒྱ༔ ཨུ་ཡ༔ རྒྱ་རྒྱ་རྒྱ༔ ཟབ་རྒྱ༔
རྒྱ་རྒྱ་རྒྱ༔ ཁོ་བོ་མི་འགྱུར་ཚེ་དབང་གསང་སྔགས་གྲགས་པའམ༔ རིག་འཛིན་ཀུན་
གྲོལ་གསང་བ་ལམ༔ གཡུང་དྲུང་བདུད་འདུལ་ཐོག་མེད་གྱིས་སུམ་བསྒྲགས་བཀའ་
ཡིས་རྒྱས་ཐེབ་ཡོངས་སུ་བཀྲོལ་ནས་གཏན་ལ་འབེབ་པར་བགྱིས་སོ༔ བཀྲ་ཤིས་པར་
ཤོག༔ ཞུས་སོ༔
136



གསས་མཁར་རིན་པོ་ཆེ་ཐིག་ལེ་དབྱིངས་ཆེན་
གཡུང་དྲུང་སྡོམ་པའི་རྒྱུད་གསང་བ་དོན་
འདུས་ལས་གསང་སྔགས་བསྟན་པའི་
སྲིད་ཚུལ་བཞུགས་སོ༔ ༔
。。
༄༅། །ཡེ་སྲིད་རྒྱལ་བའི་སྐུ་ལ་ཕྱག་འཚལ་ལོ༔ ད་འདི་ནས་མར་ལ་གསས་མཁར་
རིན་པོ་ཆེ་ཐིག་ལེ་དབྱིངས་ཆེན་གཡུང་དྲུང་བསྡོམ་པའི་རྒྱུད་གསང་བ་དོན་འདུས་
ལས་གསང་སྔགས་བསྟན་པ་ཤར་ཚུལ་གྱི་ལོ་རྒྱུས་སྟོན་ཏེ༔ བསྐལ་པ་འདིའི་གོང་རོལ༔
སྲིད་པ་འདི་ཡི་ཐོག་མ༔ འབྱུང་བ་འདིའི་དང་པོ༔ བསྐལ་པའི་རྐྱེན་དང་༔ སྲིད་པའི་
ལས་དང་༔ འབྱུང་བའི་རྒྱུ་དང་༔ སེམས་ཅན་གྱི་འཕེལ་འགྲིབ་དང་༔ སྟོན་པའི་སྐུ་
དང་༔ བསྟན་པའི་བོན་དང་༔ གདུལ་བྱའི་འཕྲིན་ལས་སོགས་བསམ་གྱིས་མི་ཁྱབ་པ་
ཞིག་གནས་ཤིང་སྟོང་ངོ་༔ རེས་ཤིག་སྔ་མ་དེ་རྣམས་རྫོགས་ནས་ཕྱི་མ་མི་འབྱུང་བའི་
དུས་དེརཿ ཐམས་ཅད་ནམ་མཁའ་ལྟ་བུར་སྟོང་ལ་རྒྱ་མ་ཆད་པ་ཞིག་གནས་སོ༔ དེ་
ཡི་དུས་སུ་འཕེལ་འགྲིབ་འཇིགས་བྲལ་མེད་པ་འོག་མིན་གྱི་ཞིང་༔ གསལ་འགྲིབ་སྐྱེ་
འགག་མེད་པ་གཡུང་དྲུང་གི་དབྱིངས༔ རྒྱ་ཆད་ཕྱོགས་ལྟུང་མེད་པ་ཐིག་ལེ་འོད་ཀྱི་ཕོ་
བྲང་དུ༔ ཡེ་ཉིད་ཀྱི་ལྷ་བརྟེན་དུ་བཙུགས་པའི་ཀུན་ཏུ་བཟང་པོ༔ དམིགས་མེད་སྤྲོས་
བྲལ་གྱི་ཀློང་དུ་སྣང་སྟོང་མཐའ་འདས་སུ་བཞུགས་སོ༔ དེ་ལ་ལྷན་སྐྱེས་ཡེ་སྲིད་ཀྱི་ལྷ་
137



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཀུན་ཏུ་བཟང་པོ་ཞེས་བྱ་བ་དེས་སྨྲ་བསམ་བརྗོད་བྲལ་ཚིག་གིས༔ སྐྱེ་འགགས་མཐའ་
བྲལ་གྱི་ངང་དུ་བསྐུལ་པས༔ ཡེ་སྲིད་ཀྱི་ལྷ་ཀུན་ཏུ་བཟང་པོ་ནི་བརྗོད་མེད་བློ་འདས་
ཀྱི་ངང་ནས་ཏིང་འཛིན་ལ་བཞུགས་སོ༔ བཞུགས་མ་ཐག་ཏུ་ཡེ་ཤེས་ལྔ་ལྡན་གྱི་ཞིང་
ཁམས་བཟང་པོ༔ མེ་དང་ཆུ་དང་ས་དང་རླུང་དང་རིན་པོ་ཆེ་ལ་སོགས་གང་གིས་
ཀྱང་མ་གྲུབ་པ༔ བདལ་པ་བཀོད་ལེགས་གཡུང་དྲུང་རང་བཞིན་མི་འགྱུར་ཞིང་
ཁམས་ཞེས་བྱ་བ༔ ཁ་དོག་སྣ་ཚོགས་ཀྱི་འོད་ཟེར་དྲ་བར་བཀྲིགས་པ༔ རྒྱ་ཆེ་ལ་
དཔང་མཐོ་བ་ཚད་ལས་འདས་པ༔ ཕྱི་དང་ནང་མེད་པ༔ སྟེང་དང་འོག་གསལ་བ
དེ་ཡི་དབུས་སུ་གཡུང་དྲུང་ཐིག་ལེ་འོད་ཀྱི་གསས་མཁར་ཡེ་ཤེས་ལྔའི་འོད་དུ་འཕྲོ་བར་
འགྱུར་པའི་དབུས་སུ༔ དྲི་མེད་སྐྱོན་བྲལ་གྱི་པདྨ་དཀར་པོ་གྱེན་དུ་སྤུངས་པའི་སྟེང་དུ་
ཐབས་ཤེས་འདུ་འབྲལ་མེད་པའི་ཉི་ཟླ་བརྩེགས་པའི་གདན་དུ་གསལ༔ དེ་ཡི་སྟེང་དུ་
ཡེ་ཉིད་ཀྱི་སྟོན་པ་ཀུན་ཏུ་བཟང་པོ་ཉིད་ཀྱང་དུས་སུམ་ནུབ་པ་མེད་པ་གཡུང་དྲུང་གི་
རང་ལུགས་ཅན༔ བདག་ཏུ་ཡོད་པའི་ཀུན་ཏུ་བཟང་པོ་ཞལ་གསུམ་ཕྱག་དྲུག་དང་
ལྡན་པ་ལོངས་སྤྱོད་རྫོགས་སྐུའི་ཆ་ལུགས་སུ་བཞུགས་སོ༔ ལྷན་སྐྱེས་ཡེ་སྲིད་ཀྱི་ལྷ་
ཀུན་ཏུ་བཟང་མོ་ནམ་མཁའི་ལྷ་མོ་གསལ་བྱེད་གདོས་བྲལ་མ་རུ་སྤྲུལ་ཏེ་བཞུགས་སོ༔
དེ་ལ་འཁོར་ནི་འོད་དཀར་གནས་འཛིན༔ གཤེན་ལྷ་འོད་དཀརཿ ཨ་ཏི་མུ་ཝེར༔ མ་
དཔང་དབྱིངས་ཆེན༔ སངས་པོ་འབུམ་ཁྲི མགོན་ལྷ་དཀར་པོ༔ འོད་དཀར་དཔག་
མེད་དང་༔ མཁའ་འགྱིང་དཀར་པོ་ལ་སོགས་རིགས་ཀྱི་ཡབ་ཡུམ་གཉིས་མེད་ངང་དུ་
གཡས་ནས་གཡོན་དུ་བསྐོར་ཏེ་བཞུགས་སོ༔ གཞན་ཡང་ཕུན་སུམ་ཚོགས་པའི་
འཁོར་རྣམས་དང་ཐབས་གཅིག་ཏུ་བཞུགས་ཏེ་མི་བསྙེལ་བའི་ཏིང་འཛིན་དེ་ལ་
གནས་པར་མཛད་དོ༔ ལྷ་རྣམས་ཀྱི་ཐུགས་རྗེས་སྣ་ཚོགས་ཀྱི་རྩལ་གཡོས་ཏེ་ཕྱི་སྣོད་
ཀྱི་འཇིག་རྟེན་དང་༔ ནང་བཅུད་ཀྱི་སེམས་ཅན་ཐམས་ཅད་ཆགས་ཤིང་གྲོལ་བར་
I38



གསང་སྔགས་བསྟན་པ་སྲིད་ཚུལ།
མཛད་དོ༔ དེ་ནས་གནས་པའི་བསྐལ་པ་ཤར་བའི་ཚེ་ན་སྣང་མུན་གྱི་ཁྱད་པར་དང་༔
ཡོད་མེད་ཀྱི་བསྟན་པ་དང་༔ འཕེལ་འགྲིབ་ཀྱི་རྣམ་བྱུང་དང་༔ དགེ་སྡིག་གི་ཕམ་
ཕྱུང་ལ་སོགས་བསྐལ་ལོ༔ དེ་ལ་ཚེ་ལོ་དཔག་མེད་ཐུབ་དུས་སུ་སྟོན་པ་མི་འགྱུར་
གཙུག་ཕུད་ཅན༔ དཔག་མེད་ཚད་ཙམ་འཛིན་པའི་དུས་སུ་འབུམ་ཁྲི་གློག་གི་ལྕེ་ཅན་
དང་༔ ཁྲག་ཁྲིག་གི་དུས་སུ་ཚད་མེད་ཐུགས་རྗེ་ཅན་དང་༔ དུང་ཕྱུར་གྱི་དུས་སུ་
ལེགས་པ་ཀུན་བསྙོམས་དང་༔ བྱེ་བའི་དུས་སུ་ཡོངས་རྒྱལ་འབྲུག་སླག་ཅན་དང་༔
ས་ཡའི་དུས་སུ་ཐོག་ཆེན་རྒྱལ་པོ་དང་༔ འབུམ་གྱི་དུས་སུ་རང་འབྱུང་ཐུགས་རྗེ་ཅན་
དང་༔ བརྒྱད་ཁྲིའི་དུས་སུ་འཁོར་བ་ཀུན་འདྲེན་དང་༔ དྲུག་ཁྲིའི་དུས་སུ་ཉོན་མོངས་
དུག་བསྲེགས་དང་༔ བཞི་ཁྲིའི་དུས་སུ་ཚད་མེད་ཐུགས་རྗེ་ཅན་དང་༔ གཉིས་ཁྲིའི་
དུས་སུ་ཐམས་ཅད་མཁྱེན་གཟིགས་དང་༔ ཁྲིའི་དུས་སུ་ཁྲི་རྒྱལ་ཁུག་པ་དང་༔ སྟོང་
གི་དུས་སུ་ས་སྟོང་དཔལ་འབྱོར་དང་༔ བརྒྱའི་དུས་སུ་དྲི་མེད་གཙུག་ཕུད་དང་༔
བཅུ་པའི་དུས་སུ་འཆི་མེད་བྱམས་པ་སོགས་ཀྱི་འགྲོ་བ་འདུལ་ཞིང་གདུང་འཚོབ་རེ་
ཡང་བར་གྱི་སྟོན་པ་ལྟ་བུར་སྟོང་དུ་བྱོན་ནས་བསྐལ་པ་བཟང་པོར་མཛད༔ དེ་ནས་
བསྐལ་པ་བཟང་པོར་སྟོན་པ་གོང་མ་རྣམས་ཀྱི་བསྟན་པ་རིམ་གྱིས་རྫོགས་ནས༔ ཕྱི་མ་
ཚེ་ལོ་བརྒྱ་བའི་བསྟན་པ་མ་ཤར་བའི་བར་དེར༔ འཆི་མེད་རྣམ་གསུམ་གྱི་སུམ་ཅུ་རྩ་
གསུམ་ལྷ་གནས་དགའ་ལྡན་མཚལ་རི་མདུན་ས་སོགས་ལ་གསང་བ་སྔགས་ཀྱི་གྲོགས་
གྱུར་དབལ་གྱི་གཤེན་རབ་ཆེན་པོ་གཉིས་ཀྱི་གཙོར་བྱས་པའི་འཁོར་དུ་གཏོགས་པ་
ཐམས་ཅད་ལ་གཡུང་དྲུང་བོན་གྱི་འཁོར་ལོ་བསྐོར་ནས་རང་བཞིན་གྱི་ཏིང་འཛིན་ལ་
བཞུགས་པར་བྱས་སོ༔ དུས་དང་བསྐལ་པ་དེ་ཙམ་ན་མེད་ཁམས་གདུག་པའི་བུ་
རྣམས་ཀྱི་ཡོད་ཁམས་ཕྱོགས་ལ་བལྟས་པས༔ ལྷ་གར་རྟེན་གསུམ་ནི་ཞི་བདེ་ངང་གི་
གནས་སོ༔ ཕྱ་སྲིད་སྐོས་གསུམ་ནི་སོ་སོར་གྱི་ལས་ལ་གཡེང་ངོ་༔ མི་སྨྲ་གཤེན་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གསུམ་ནི་ལེ་ལོའི་བག་ལ་ཞའོ༔ འཆི་མེད་ཡབ་ཡུམ་སྲས་གསུམ་ནི་ཐེག་པའི་བོན་
འབྱམ་མོ༔ དབལ་གྱི་གཤེན་པོ་རྣམས་ནི་དཀར་པོའི་བསྟན་པ་སྤེལ་བར་བྲེལ་ལོ༔
ཡོད་ཁམས་མཁའ་ཀློང་དབྱིངས་གསུམ་ཐམས་ཅད་ཞི་བདེའི་ཆ་ལ་གནས་པར་མཐོང་
བ་ལ༔ ཤིན་ཏུ་རུ་ང་ཞིང་འཕྲག་དོག་ནས་མེད་ཁམས་མུན་པ་ཟེར་ལྡན་གྱི་གསོད་
པའི་བློ་དང་གྲོགས་སུ་གཤམ་མོ༔ དེ་ཡང་བདུད་ཀྱི་རྗེ་བློན་དགུ་ནི༔ མེད་ཁམས་
མུན་པ་བརླག་རུམ་རྗེ་ཡང་བྱ༔ འགྲན་ཏེ་ཡ་བོ་ཞེས་ཀྱང་བྱ༔ མེད་ཁམས་འཇིག་
རྟེན་ཡོངས་ཀྱི་རྗེ་བོ་མགོ་བོ་གསུམ་ལ་ལག་པ་དྲུག་ཡོད་པ༔ གདུག་པའི་གཤོག་པ་
བཅོ་བརྒྱད་ཕྱར་ནས་ཕྱོགས་འཚམས་ཐམས་ཅད་ལ་འཕུར་ནུས་པ༔ མགོ་རེ་རེའི་སྟེང་
དུ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་ལྡང་བའི་གདོན་གཟུགས་
རྟ་མགོ་རེའི་རྟགས་སྟོན་ནས་རྐང་པ་བཞིའི་སྡུག་བསྔལ་བཞིའི་ཆུ་འཁྲིད་དེ༔ དེ་ལ་
འཁོར་ཕུང་པོ་ལུས་ལེན་གྱི་བདུད་དང་༔ རྒྱུ་མ་གཟུགས་བསྙེན་གྱི་བདུད་དང་༔
ཆགས་འཁོར་ཉོན་མོངས་ཀྱི་བདུད་དང་༔ འཆི་བདག་ལས་བརྩོན་བདུད་དང་བཞི༔
གཞན་ཡང་བདུད་དང་རྒྱལ་པོ་དང་༔ བཙན་དང་༔ མ་མོ་དང་༔ དམུ་དང་༔
མཚམས་དང་༔ གཉེན་དང་༔ ཆུད་དང་༔ གནོད་སྦྱིན་གྱི་སྡེ་ཚོགས་དཔག་ཏུ་མེད་
པརཿ དེ་ལའང་རྒྱལ་པོ་དང་༔ བློན་པོ་དང་༔ བཙུན་མོ་དང་༔ དེད་དཔོན་དང་༔
དམག་དཔོན་དང་ ཕོ་ཉ་ལ་སོགས་སོ་སོར་ཆས་ནས༔ ནད་དང་༔ མུག་གེ་དང་༔
འཁྲུགས་པ་དང་༔ མི་དགེ་བ་ལོག་ལྟའི་སེམས་སྣ་ཚོགས་པ་ཤམ་ནས་བཏང་ངོ་
མེད་ཁམས་མུན་པའི་རྒྱལ་པོ་གདུག་པ་རླག་རུམ་རྗེའི་སྤྲུལ་པ་མ་གཏོགས་པའི་བདུད་
ཆེན་བརྒྱད་བྱུང་སྟེ༔ དང་པོ་དྲེགས་པ་ལྷ་བདུད་ནག་པོ་སྲིན་པོ་ས་ར་མགོ་དམར་
ཞེས་བྱ་བ་འོག་གི་ས་ལ་དབང་བྱེད་དེ༔ མགོ་བོ་གསུམ་ལ་ཡན་ལག་དྲུག་ཏུ་ཡོད་པ
གདུག་པའི་གཤོག་པ་བཅོ་བརྒྱད་ཕྱར་བས་ཕྱོགས་འཚམས་ཐམས་ཅད་འཕུར་ནུས་པ༔
140



གསང་སྔགས་བསྟན་པ་སྲིད་ཚུལ།
༼ག༽
མགོ་བོ་རེ་རེའི་སྟེང་ལ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་ལྡང་
བའི་གདོན་གཟུགས་རྟ་མགོ་རེའི་རྟགས་སྟོན་ནས་རྐང་པ་བཞིའི་སྡུག་བསྔལ་བཞིའི་ཆུ་
འཁྲིད་དེ༔ དེ་ལ་འཁོར་ས་བདག་ཀླུ་གཉན་ལྟོ་འཕྱེ་ལ་སོགས་དཔག་ཏུ་མེད་པ་ལའང་
རྒྱལ་པོ་དང་༔ བློན་པོ་དང་༔ བཙུན་མོ་དང་༔ དེད་དཔོན་དང་༔ དམག་དཔོན་
དང་༔ ཕོ་ཉ་ལ་སོགས་སོ་སོར་ཆས་ནས་མཛེ་དང་༔ ཤུ་བ་དང་༔ གྲགས་དང་༔
གྲུམ་བུ་དང་༔ གཉན་ནད་དང་༔ ལྷོག་རྒོད་དང་སྣ་ཚོགས་གཏོང་ངོ་༔ དེ་ནས་མ་
ཏྲཾ་རུ་ཏྲ་ནག་པོ་བྱི་བ་གུང་རིང་ཞེས་བྱ་བ་བར་གྱི་གཡེན་ཁམས་ལ་དབང་བྱེད་པ་དེ་
མགོ་བོ་གསུམ་པ་ལ་ལག་པ་དྲུག་ཡོད་པ༔ གདུག་པའི་གཤོག་པ་བཅོ་བརྒྱད་ཕྱར་
ནས་ཕྱོགས་མཚམས་ཐམས་ཅད་ལ་འཕུར་ནུས་པ༔ མགོ་བོ་རེ་རེའི་སྟེང་དུ་ཡོད་
ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་ལྡང་བའི་གདོན་གཟུགས་རྟ་མགོ་རེ་
ཡི་རྟགས་སྟོན་ནས་རྐང་པ་བཞིའི་སྡུག་བསྔལ་བཞིའི་ཆུ་འཁྲིད་དེ༔ དེ་འཁོར་དུ་ཆུད་
དང་༔ ལྷོག་པ་དང་༔ ཧ་ལ་ཧ་ལ་ལ་སོགས་དཔག་ཏུ་མེད་པ་ལའང་རྒྱལ་པོ་དང་༔
བློན་པོ་དང་༔ བཙུན་མོ་དང་༔ དེད་དཔོན་དང་༔ དམག་དཔོན་དང་ ཕོ་ཉ་ལ་
སོགས་སོ་སོར་ཆས་ནས་བྱད་ཁ་དང་༔ ཕུར་ཁ་དང་༔ ཟོར་ཁ་དང་ ཐུན་ཆེན་པོ་ཕོ་
མོ་བཅོ་བརྒྱད་ཀྱི་ལས་གཏོང་ངོ་༔ དེ་ནས་བདུད་ནག་རྒྱལ་བྱིན་ཆུ་བདག་དང་ཀླུ་
ཞེས་བྱ་བ་བར་གྱི་ཁམས་ལ་དབང་བྱེད་པ་དེ་མགོ་བོ་གསུམ་ལ་ལག་པ་དྲུག་ཡོད་པ
གདུག་པའི་གཤོག་པ་བཅོ་བརྒྱད་ཕྱར་ནས༔ ཕྱོགས་མཚམས་ཐམས་ཅད་ལ་འཕུར་
ནུས་པ༔ མགོ་བོ་རེ་རེའི་སྟེང་དུ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་
རུ་ལྡང་བའི་གདོན་གཟུགས་རྟ་མགོ་རེའི་རྟགས་སྟོན་ནས་རྐང་པ་བཞིའི་སྡུག་བསྔལ་
བཞིའི་ཆུ་འཁྲིད་དོ༔ དེ་ལ་འཁོར་ཐེའུ་རང་དང་༔ ཀླུ་དབང་དང་༔ ཆུ་བདག་ལ་
སོགས་དཔག་ཏུ་མེད་པ་ལའང་༔ རྒྱལ་པོ་དང་༔ བློན་པོ་དང་༔ བཙུན་མོ་དང་༔
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
དེད་དཔོན་དང་༔ དམག་དཔོན་དང་༔ ཕོ་ཉ་ལ་སོགས་སོ་སོར་ཆས་ནས་ཞ་རིང་༔
ཟུག་གཟེར་དང་༔ སྨྱོ་འབོག་དང་༔ བརླན་བརྡོལ་སྣ་ཚོགས་གཏོང་ངོ་༔ དེ་ནས་ས་
སྲིན་དྷ་ཤ་གྲྭ་བ་ཞེས་བྱ་བ་ས་བདག་དང་སྡེ་བརྒྱད་དབང་བྱེད་དེ་མགོ་གསུམ་ལ་ལག་
པ་དྲུག་ཡོད་པ༔ གདུག་པའི་གཤོག་པ་བཅོ་བརྒྱད་ཕྱར་ནས་ཕྱོགས་འཚམས་ཐམས་
ཅད་ལ་འཕུར་ནུས་པ༔ མགོ་བོ་རེ་རེ་སྟེང་དུ་ཡོད་ཁམས་དཀར་པོ་དགེ་བའི་དམ་ཚིག་
ཅན་ལ་སྲི་རུ་ལྡང་བའི་གདོན་གཟུགས་རྟ་མགོ་རེའི་རྟགས་སྟོན་ནས་རྐང་པ་བཞིའི་
སྡུག་བསྔལ་བཞིའི་ཆུ་འཁྲིད་དེ༔ དེ་ལ་འཁོར་ས་བདག་དང་༔ སྡེ་བརྒྱད་དང་༔
ཡམས་ཤོད་ཀྱི་ཚོགས་ལ་སོགས་དཔག་ཏུ་མེད་པ་ལའང་༔ རྒྱལ་པོ་དང་ བློན་པོ་
དང་༔ བཙུན་མོ་དང་༔ དེད་དཔོན་དང་༔ དམག་དཔོན་དང་༔ ཕོ་ཉ་ལ་སོགས་སོ་
སོར་ཆས་ནས་ཕུང་སྲི་དང་༔ བརླག་པ་དང་༔ ལས་རྣམས་ལོག་པ་དང་༔ ས་གཞི་
ཡང་གཡོ་བ་དང་༔ འཁྲུགས་པ་དང་༔ ལྡེག་པ་དང་༔ འཆད་པ་དང་༔ གཞོམ་པ་
དང་༔ དྷིབ་པ་ལ་སོགས་གཏོང་ངོ་༔ དེ་ནས་འཆི་བདག་གཤིན་རྗེ་ནག་པོ་སྐྱེ་འགྲོའི་
ཚེ་དུས་མ་ཡིན་པ་འཆི་བ་ལ་དབང་བྱེད་དེ༔ མགོ་བོ་གསུམ་ལ་ལག་པ་དྲུག་ཡོད་པ༔
གདུག་པའི་གཤོག་པ་བཅོ་བརྒྱད་ཕྱར་ནས་ཕྱོགས་འཚམས་ཐམས་ཅད་འཕུར་ནུས་པ༔
མགོ་རེ་རེའི་སྟེང་དུ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་ལྡང་བའི་
གདོན་གཟུགས་རྟ་མགོ་རེ་ཡི་རྟགས་སྟོན་ནས་རྐང་པ་བཞིའི་སྡུག་བསྔལ་བཞིའི་ཆུ་
འཁྲིད་དེ དེ་ལ་འཁོར་དུ་ཕྱོགས་སྐྱོང་དང་༔ སྡེ་དཔོན་དང་༔ སྲོག་བདག་དང་༔
དེད་དཔོན་ལ་སོགས་དཔག་ཏུ་མེད་པ་ལའང་༔ རྒྱལ་པོ་དང་ བློན་པོ་དང་༔
བཙུན་མོ་དང་༔ དེད་དཔོན་དང་༔ དམག་དཔོན་དང་ ཕོ་ཉ་ལ་སོགས་པ་སོ་སོར་
ཆས་ནས་སྐྱེ་བ་དང་༔ རྒས་པ་དང་༔ ན་བ་དང་༔ འཆི་བ་ལས་སོགས་དུས་མ་ཡིན་
པའི་གློ་བུར་དང་༔ ཧུར་ཐུམ་དང་༔ ཐུགས་འཕྲད་སྣ་ཚོགས་གཏོང་ངོ་༔ དེ་ནས་
142



གསང་སྔགས་བསྟན་པ་སྲིད་ཚུལ།
སྲིན་པོ་ཀ་མ་ཛ་ལ་ཞེས་བྱ་བ་ཕྱོགས་ཀྱི་དྲེགས་པ་ལ་དབང་བྱེད་པ་དེ༔ མགོ་བོ་
གསུམ་ལ་ལག་པ་དྲུག་ཡོད་པ༔ གདུག་པའི་གཤོག་པ་བཅོ་བརྒྱད་ཕྱར་ནས་ཕྱོགས་
འཚམས་ཐམས་ཅད་ལ་འཕུར་ནུས་པ༔ མགོ་བོ་རེ་རེའི་སྟེང་དུ་ཡོད་ཁམས་དཀར་པོ་
དགེ་བའི་དམ་ཚིག་ཅན་ལ་སྲི་རུ་ལྡང་བའི་གདོན་གཟུགས་རྟ་མགོ་རེའི་རྟགས་སྟོན་
ནས་རྐང་པ་བཞིའི་སྡུག་བསྔལ་བཞིའི་ཆུ་འཁྲིད་དེ༔ དེ་ལ་འཁོར་སྲིན་པོ་དང་༔ རོ་
ལང་དང་༔ མ་མོ་དང་༔ དམ་སྲི་ལ་སོགས་པས་དཔག་ཏུ་མེད་པ་ལའང་རྒྱལ་པོ་
དང་༔ བློན་པོ་དང་༔ བཙུན་མོ་དང་༔ དེད་དཔོན་དང་༔ དམག་དཔོན་དང་༔ ཕོ་
ཉ་ལ་སོགས་སོ་སོར་ཆས་ནས་ཤི་ཆད་དང་༔ དལ་གཟེར་དང་༔ ཡེ་འབྲོག་ལ་སོགས་
སྣ་ཚོགས་པ་གཏོང་ངོ་༔ དེ་ནས་བདུད་ངམ་རྗེ་ནག་པོ་ཞེས་བྱ་བ་མུ་སྟེགས་ཀྱི་སྦྱོར་
བ་སུམ་བརྒྱ་དྲུག་བཅུ་ལ་དབང་བྱེད་པ་དེ༔ མགོ་བོ་གསུམ་ལ་ལག་པ་དྲུག་ཡོད་པ
གདུག་པའི་གཤོག་པ་བཅོ་བརྒྱད་ཕྱར་ནས་ཕྱོགས་མཚམས་ཐམས་ཅད་ལ་འཕུར་ནུས་
པ༔ མགོ་བོ་རེ་རེའི་སྟེང་དུ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་
ལྡང་བའི་གདོན་གཟུགས་རྟ་མགོ་རེའི་རྟགས་སྟོན་ནས་རྐང་པ་བཞིའི་སྡུག་བསྔལ་
བཞིའི་ཆུ་འཁྲིད་དེ༔ དེ་ལ་འཁོར་གནོད་སྦྱིན་སྡེ་ཚོགས་དྲུག་ཅུ་རྩ་བརྒྱད་ལ་སོགས་
དཔག་ཏུ་མེད་པ་ལ་རྒྱལ་པོ་དང་༔ བློན་པོ་དང་༔ བཙུན་མོ་དང་༔ དེད་དཔོན་
དང་༔ དམག་དཔོན་དང་ ཕོ་ཉ་ལ་སོགས་སོ་སོར་ཆས་ནས་ཤོད་མ་དང་ ཕྱིན་ཅི་
ལོག་དང་༔ གདན་དཀྲུགས་དང་༔ གཟེར་བ་དང་༔ གཏད་པ་དང་༔ མནན་པ་ལ་
སོགས་སྣ་ཚོགས་གཏོང་ངོ་༔ དེ་ནས་གནམ་བདུད་ཐུ་ལམ་ཞེས་བྱ་བ་སྟེང་ཁམས་ལ་
དབང་བྱེད་པ་དེ་མགོ་བོ་གསུམ་ལ་ལག་པ་དྲུག་ཡོད་པ་དེ༔ གདུག་པའི་གཤོག་པ་
བཅོ་བརྒྱད་ཕྱར་ནས་ཕྱོགས་མཚམས་ཐམས་ཅད་ལ་འཕུར་ནུས་པ༔ མགོ་བོ་རེ་རེའི་
སྟེང་དུ་ཡོད་ཁམས་དཀར་པོ་དགེ་བའི་དམ་ཚིག་ཅན་ལ་སྲི་རུ་ལྡང་བའི་གདོན་
143



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གཟུགས་རྟ་མགོ་རེའི་རྟགས་སྟོན་ནས་རྐང་པ་བཞིའི་སྡུག་བསྔལ་བཞིའི་ཆུ་འཁྲིད་དེ༔
དེ་ལ་འཁོར་མ་ཡམས་དང་༔ མ་བདུད་དང་༔ གཟའ་ཆེན་དང་ ཀིང་མོ་དང་༔
གདོན་མོ་དང་༔ གནམ་ཐེལ་སུམ་བརྒྱ་དྲུག་ཅུ་ལ་སོགས་དཔག་ཏུ་མེད་པ་ལའང་
རྒྱལ་པོ་དང་༔ བློན་པོ་དང་༔ བཙུན་མོ་དང་༔ དེད་དཔོན་དང་༔ དམག་དཔོན་
དང་༔ ཕོ་ཉ་ལ་སོགས་སོ་སོར་ཆས་ནས་དལ་ཁ་དང་༔ ཡམས་ཁ་དང་༔ གྲི་ཐབས་
དང་༔ འཁོན་འཁྲུག་ཀྱི་ལས་སྣ་ཚོགས་གཏོང་ངོ་༔ དེ་ལྟ་བུའི་བདུད་སྲིན་ལོག་པའི་
ཚོགས་རྣམས་སོ་སོར་ང་རྒྱལ་ནས་དམག་གི་དཔུང་བསྣན་ཏེ༔ ལ་ལས་ནི་ཞེ་སྡང་
ཐོག་སེར་གཏོང་༔ ལ་ལས་ནི་འདོད་ཆགས་ཀྱི་ཡམས་མཚོ་བསྐྱིལ༔ ལ་ལས་ནི་གཏི་
མུག་གི་ངག་ནག་འགྱེད༔ ལ་ལས་ནི་ང་རྒྱལ་གྱི་རླུང་ནག་བཀྱེ༔ ལ་ལས་ནི་འཕྲག་
དོག་གིས་རི་རབ་བསྐྱིལཿ ལ་ལས་ནི་དུ་ཏིའི་སྐད་སྒྲགས༔ ལ་ལས་ནི་གདོན་གྱི་
གཟུགས་སྟོན༔ ལ་ལས་ནི་དྲག་པོའི་མཚོན་ཆར་འབེབས༔ ལ་ལས་ནི་བསླུ་བྲིད་ཀྱི་
ཐབས་ཤམས༔ ལ་ལས་ནི་ཉམས་སོད་ཀྱི་ཆོ་འཕྲུལ་གཏོང་༔ ལ་ལས་ནི་མུ་སྟེགས་ཀྱི་
ཤོད་བརྒལ་འགྱེད༔ ལ་ལས་ནི་རྫུན་གྱི་ཤག་འདེབས༔ ལ་ལས་ནི་ལོག་ལྟའི་སྒྲོ་
བཏགས༔ ལ་ལས་ནི་ཕྱིན་ཅི་ལོག་བཞི་སླབ༔ ལ་ལས་ནི་དམོད་ངན་རྩིས་བཞག༔ ལ་
ལས་ནི་ཐེ་ཚོམ་གྱི་གཞི་སྟེང་༔ ལ་ལས་དམ་སྲིའི་ལམ་སྟོན་ཅིང་༔ དེ་ལྟ་བུའི་ལྷ་ལ་
འགྲན་ཚོལ༔ གསས་ལ་རུ་ང་༔ གཤེན་ལ་ཁྱད་གསོད་དུ་གསོད་ཡོད་ཁམས་དཀར་
པོའི་ཕྱོགས་ལ་འགྲན་ཟླ་རུ་ལྷག་ནས་མངོན་སུམ་མི་རྣམས་ཟ་རུ་ཆོས༔ དེས་ན་འདྲེ་
སྲིན་བྱུར་གསུམ་མགོ་མཐོ༔ ལྷ་མི་གཤེན་གསུམ་དབུ་དམརཿ ལྷ་གར་རྟེན་གསུམ་
ཐུགས་བསྣོལ༔ སྲིད་སྐོས་ཕྱ་གསུམ་གྱི་སྐོས་ཞིག་ལ་ཁད་དུ་ཙི ཚངས་རིས་ཀྱི་འཇིག་
རྟེན་མན་ཆད་བརླག་ལ་ཁད་དུ་བྱུང་ངོ་༔ དེ་ལ་ལྷ་ཡི་དབང་པོ་རྒྱལ་བྱིན་ཅེས་བྱ་བ་
དེས་ཅིས་ཀྱང་མ་བཟོད་ནས༔ མཚལ་རི་ལྷ་ཡི་མདུན་ས་གཡུ་ལུང་ཤེལ་གྱི་བྲག་ཕུག་
144



གསང་སྔགས་བསྟན་པ་སྲིད་ཚུལ།
ཏུ་འཆི་མེད་ཡབ་ཡུམ་སྲས་གསུམ་བཞུགས་ཤིང་༔ དབལ་གཉིས་ཀྱི་སྤྱན་སྔར་བྱོན་
ནས་ལྷ་རྫས་ཀྱི་རྒྱུ་རིན་པོ་ཆེ་མར་གཞི་གསེར་གྱི་མཎྜལ་ལ༔ མཚོ་རོ་གཡུའི་བརྒྱན་
སྤྲས་པ་དང་༔ བ་ལེ་དུང་གི་བུམ་བཟང་ལ༔ གནམ་ལྕགས་ཕུར་པ་ཟུར་གསུམ་པ་ཁྲུ་
གང་གི་ཁ་རྒྱན་སྤྲས་པ་ལ་སོགས་མཆོད་པ་དཔག་ཏུ་མེད་པར་ཕུལ་ནས༔ རྩེ་གཅིག་
གུས་པ་ཆེན་པོའི་མགོ་བོ་ཞབས་ཀྱི་འཁོར་ལོ་ལ་བཏུད་དེ་ཕྱག་འཚལ་ནས་གསོལ་པ༔
ལྷ་མའི་གཙུག་རྒྱན་འཆི་མེད་གཙུག་ཕུད་ལཿ དེ་སྔ་སེམས་ཅན་འཕྲོ་བཟང་སྐལ་པ་
ལྡན༔ སྟོན་པ་རིམ་བྱོན་ཐར་པ་ཐོབ་པ་མང་༔ ད་ལྟ་བདག་ཉིད་ཆེན་པོ་ཡབ་ཡུམ་
ཀྱང་༔ འགྲོ་བའི་དོན་བྱོན་བོན་འཁོར་རིམ་བསྐོར་ལ༔ བདག་ཅག་སྤྲོ་ཡང་ད་ལྟ་ཆོ་
འཕྲུལ་འདི༔ སྔོན་ལས་འཕྲལ་རྐྱེན་ཅི་ལྟར་ཡིན་ལགས་སོ༔ དཀར་ནག་བསྟན་པ་
རྗེའམ་སུ་བཙན་གཟིགས༔ འདི་ལ་ཐབས་ཐུགས་རྫུ་འཕྲུལ་ཅི་ལྟར་ལགས༔ ཞེས་ཞུས་
སོ༔
དེ་ལ་སྟོན་པས་བཀའ་སྩལ་པ༔ དབང་པོ་རྒྱལ་བྱིན་ལ་སོགས་འཁོར་རྣམས་ཉོན༔
ཆོ་འཕྲུལ་འདི་སྲིད་རིན་པོ་ཆེ་ཡིན་ལཿ མུན་སྣང་དཀར་ནག་སྲིད་པའི་རྐྱེན་ལ༔ སྐྱོན་
ཡོན་དང་མདངས་འདོན་གསང་སྔགས་བསྟན་པའི་གྲོགས༔ སྡུག་བསྔལ་མ་ཚོར་བདེ་
བའི་རོ་མི་མྱོང་༔ ཆོ་འཕྲུལ་ཆེ་བ་སངས་རྒྱས་བསྟན་པའི་རྒྱན༔ བོན་ཉིད་འགྲོ་དོན་
འཁོར་བ་མ་ནུས་བརཿ རིན་ཆེན་མ་ཟད་གཡའ་མི་ཟད་བཞིན་ལ༔ ཐུགས་རྗེ་རྒྱུན་མི་
འཆད་པ་ཐབས་ཐུགས་བསྟན༔ ཞི་བས་སྤ་བསྐང་དྲག་པོས་ཚར་གཅོད་དེ༔ བཟང་
ངན་མ་བཅོས་ཀློང་དུ་མཉམས་པར་ཞོག༔ ཅེས་གསུངས་སོ༔ དེ་ནས་བདག་ཉིད་ཀྱི་
ཡབ་ཡུམ་དང་འཁོར་རྣམས་ལ་བཀའ་སྩལ་པ༔ བདུད་སྲིན་རང་ཤད་ཤར་ན་ཐར་
པའི་ལམ་མི་མཐོང་༔ སྡང་བྱེད་ངང་དུ་ལུས་ན་བོན་ཉིད་རྟག་ཆད་ཐལ༔ གྲུབ་
རྟགས་ཚེ་འདིར་མེད་ན་བརྩོན་འགྲུས་ཧལ་ཐང་རྒྱུ་༔ ད་ནི་བདུད་སྲིན་འདུལ་བའི་
145



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཐབས་ཤིག་བསྟན༔ ཅེས་གསུངས་ནས་གསས་མཁར་གསང་བ་སྒོ་དགུའི་མཆོད་རྫས་
དང་༔ རྟེན་རྫས་དང་༔ སྒྲུབ་རྫས་དང་ཀུན་ཀ་བསགས་ནས་སྔགས་ཀྱི་ལམ་ཆེན་
པོའི་ཏིང་འཛིན་ལ་གནས་སོ༔ སྐབས་དེར་མཆོད་པའི་བྱེ་བྲག་བསམ་གྱི་མི་ཁྱབ་པ་
ནམ་མཁའི་སྤྲིན་གྱི་བརྒྱན་ཞེས་བྱ་བ་ཕུལ་ནས༔ དེ་ལ་སྟོན་པའི་ཐུགས་ལས་སྤྱི་སྤུངས་
གསང་བ་སྒོ་དགུའི་འབབ་འབྲེལ་ལ་དབལ་གསང་བ་དོན་གྱི་ཐིག་ལེ་དབྱིངས་ཆེན་
གྱིས་ཏིང་འཛིན་གྱིས་མཆོད་པ་དག་བྱིན་གྱིས་རླབས་ནས་ཀུན་ཏུ་བཟང་པོ་ནམ་
མཁའི་མཛོད་ཀྱི་མཆོད་སྤྲིན་ཞེས་བྱ་བ་སྤྲོས་པ་ཆེན་པོའི་ངང་དུ་བཞུགས་སོ༔ དེའི་
ཚེ་དེའི་དུས་ན་བདུད་ཀྱི་རྗེ་བོ་དགུའི་དམག་དང་བཅས་པས་ཚོར་ནས་ཕྱོགས་
མཚམས་བསྐོར་ཏེ་བོན་གྱི་བཀའ་ལ་སྨད༔ གཤེན་གྱི་སྐུ་ལ་ནི་བརྡོ༔ བདེར་གཤེགས་
རྒྱ་མཚོ་ལ་འགྲན་ཚོལ་དུ་སྤྲུལ་པ་རྫུ་འཕྲུལ་སྣ་ཚོགས་སྟོན་སྟེ༔ དེ་ནས་སྟོན་པའི་
ཐུགས་རྗེ་དང་༔ མཆོད་པའི་ཡོན་ཏན་དང་༔ སེམས་ཅན་སྤྱི་མཐུན་གྱི་བསོད་ནམས་
ལས༔ གཡུང་དྲུང་མི་འགྱུར་དབྱིངས་གྱི་ཞིང་ཁམས་ན་ཡེ་དབྱིངས་ཀྱི་སྟོན་པ་བདག་
ཡོད་མེད་མཐའ་ལས་འདས་པའི་ཀུན་ཏུ་བཟང་པོ་གཙོ་འཁོར་གྱི་ཐུགས་བརྩེ་བ་ཆེན་
པོས་དགོངས་སོ༔ དེའི་ཚེ་དེའི་དུས་ན་འཁོར་ལ་གནས་པའི་བདེ་བར་གཤེགས་པ་
རྣམས་ཀྱི་གཙོ་བོ་ལ་གཡས་ནས་གཡོན་དུ་བསྐོར་ཏེ་མཆོད་པ་ཕུལ་ཞིང་གསོལ་བ་
བཏབ་ནས་བསྐུལ་པསཿ དེའི་སྟོབས་ཀྱི་མི་ཤིག་པའི་གསས་མཁར་གཡུང་དྲུང་ཐིག་
ལེ་དབྱིངས་ཆེན་གྱི་ཀློང་ནས་སྤྱི་སྤུངས་ཀ་ཆེན་སྡེ་དགུའི་རྣམ་རོལ་ཡོད་པ་བསྐུལ་ནས་
ཞི་བ་ལས་ཀྱི་སྤ་བཀོང་བའི་ཕྱིར་དུ༔ ཞལ་གསུམ་ནས་དུས་ཅིག་ཏུ་གསུང་ཕྱུང་ཏེ༔
ཨ་ཨོཾ་ཧཱུྃ་རཾ་ཛ༔ ཨཨ་དཀར་སལེ་འོད་ཨ་ཡཾ་ཨོཾ་འདུ༔ ཨོཾ་པུས་པ་ལི་སད་སཱཧཱ༔ ཞེས་
གསུངས་ནས་དབུ་ཡི་གཙུག་གཏོར་མན་ཆད་ནས་ཞབས་ཀྱི་ལོང་བུ་ཡན་ཆད་བ་སྤུ་
ཉི་ཁྲི་ཆིག་སྟོང་གི་མཛོད་ལས་འོད་ཟེར་སྣ་ཚོགས་སྤྲོས་སོ༔ དེ་ཡང་ཞལ་གསུམ་ཕྱག་
146



གསང་སྔགས་བསྟན་པ་སྲིད་ཚུལ།
དྲུག་སྤྲུལ་པའི་ཚུལ་དང་༔ ཞལ་གཉིས་ཕྱག་བཞི་རྫོགས་སྐུ་དང་བོན་སྐུའི་ཚུལ་དུ་
བཞུགས༔ དེ་ནས་ཐུགས་གཡོ་བ་མེད་པའི་ངང་ནས་སྐུ་འབར་བའི་ཆ་ལུགས་སུ་
བཞུགས་པར་དགོངས་ནས་དྲག་པོ་དབལ་གྱི་གཞལ་ཡས་ཆེན་པོ་མ་བཙལ་ལྷུན་གྲུབ་
ཏུ་བསྐྱེད་དེ་གྲུབ་པར་མཛད་དོ༔ དེ་ཡང་ཡུལ་གླིང་བཞིའི་དབུ་མ་རྩ་གསུམ་མཚལ་
རི་ཤེལ་ཕུག་གི་འཆི་མེད་ཡབ་ཡུམ་རྣམ་གསུམ་དབལ་གཉིས་མཆོག་དྲུག་གི་ཆད་དོ་
ནམ་མཁའ་དང་བར་སྣང་ཁྱབ་པར་གསལ་བ༔ རྨིང་རླུང་རི་རྡོ་རྗེ་རྒྱ་གྲམ་ནས་
འབྱུང་བའི་ཁྲི་འཕང་བརྩེགས་ཏེ༔ ལོག་བཞི་དྲ་བརྩེག་བང་རིམ་ལྔ་དང་ལྡན་པ༔ དྲ་
མིག་རེ་རེའི་ནང་དུ་སྲིན་པོ་ཕོ་མོའི་ཐོད་པ་གདེངས་བ༔ ཐོད་པའི་ཁོང་གསེང་ནས་རྫུ་
འཕྲུལ་གྱི་འོད་རླུང་ཕྱི་ནས་ནང་དུ་བརླབ་ཅིང་འཕྲོ་བ༔ ཡེ་ཤེས་ཆེན་པོའི་རིགས་
བཞིའི་སྒོ་བཞི་ལ་ཀླུ་དང་སྲིན་པོའི་ཐེམ་སྦྱོར༔ གནོད་སྦྱིན་དང་སྲིན་པོའི་འགན་སྐྱེས་
བཙུགས་པ༔ དེའི་ནང་དུ་རུས་སྦལ་ཁྲ་བོའི་ཀ་གདན་ལ༔ གཅན་ཆེན་སྲིན་པོའི་ཀ་བ་
བཙུགས་པ༔ ཀྱོག་དང་སྤྱིར་གྱི་ཀ་ཞུ་སྒེག་པ༔ ལྷ་ཆེན་བརྒྱད་ཀྱི་གདུང་མ་གཤིབ་ཅིང་༔
ཚངས་པ་འབུམ་གྱི་གྲམ་དཔྱམ་བཀྱེ་བ༔ རྒྱུ་སྐར་རྩ་བརྒྱད་ཀྱི་གྲ་གནོན་དང་ཐུགས་
རྗེའི་ཉི་མའི་མཐོང་ཁུང་གསལ་བ༔ རླུང་སྤྲིན་འཁྲུགས་པའི་ཝལ་ཝལ་བྱས་པ༔ ཉི་
ཟེར་གཟིག་བའི་བྱ་འདབ་ལ་ཐོད་པའི་གདོང་འབུར་གཏོང་བ༔ དེའི་ཁ་ནས་དོན་
སྙིང་གིས་འཕྱང་འཕྲུལ་དང་༔ རྒྱུ་ལོང་གི་དྷ་དྷི༔ མིག་སྙིང་སོ་སེན་གྱི་ཟ་ར་ཚག་གི་
སྤྲས་པ༔ བྱ་འདབ་ཀྱི་ཟུར་བཞི་ལ་ཆུ་སྲིན་ཁ་གདངས་པའི་ནང་ནས༔ དྲག་པོའི་གློག་
ཞགས་འཁྱུད་པ༔ གཞལ་ཡས་ནང་དུ་ཡེ་ཤེས་དབལ་གྱི་མེ་རི་ཁ་དོག་ཕྱོགས་འོད་དུ་
འབར་བ་འདབ་སྦྲེལ་དུ་འཁྲིགས་པ༔ དེ་དག་འཇིགས་བྱེད་དབལ་གྱི་གསས་མཁར་
དུ་སྤྲུལ་ལོ༔ དེའི་སྟེང་དུ་ལོངས་སྤྱོད་རྫོགས་པ་ཆེན་པོའི་གསས་མཁར་ནི༔ ཞི་
གནས་མཉམ་པའི་ཀ་གདན་ལ་ལྷག་མཐོང་རུ་ཏྲའི་ཀ་བ་བཙུགས་པ༔ ཐར་བྱེད་
147



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
N
གཅོད་བྱེད་ཀྱི་སྡེ་བརྒྱད་ཀ་ཞུ་ལཿ བོན་ཉིད་འགྱུར་བ་མེད་པའི་མཐིང་གདུགས་ཁྱབ་
པ༔ སྟོབས་ཆེན་རྟོགས་པ་ཡེ་ཤེས་ཀྱི་ལྕོག་བཞི་ལ་དབུས་ཀྱི་ཏོག་ཆེན་དང་ལྔར་གསལ་
བ༔ བུམ་པ་མཁའ་ཡངས་ཟླུམ་པོ་ཁྱུང་གི་སྒོ་ང་ལྟར་ཏེ༔ བུམ་པའི་ཕྱོགས་བཞིར་ཀློང་
ལྔའི་ལྷ་ལྔ་སྐུ་ལྔར་སྟོན་པའི་བང་རིམ་ཁོང་སེང་དུ་དོད་པ༔ དེ་ཡང་འབུར་བཞིའི་རྩེ་
མོའི་དབུས་སུ་འདུས་ནས་ཀུན་ནས་ཟླུམ་པོར་འདུག་པའོ༔ དེ་ལ་ཏིང་འཛིན་ཟག་པ་
མེད་པའི་མགུལ་ཆུའི་བསྐོར་བ་བཅས་རྫོགས་སོ༔ དེའི་སྟེང་དུ་བོན་ཉིད་དབྱིངས་
ཆེན་གསས་མཁར་ནི༔ ཐར་པའི་ལམ་བཅུ་གཉིས་ཀྱི་བྲེ་དང་༔ བོན་ཉིད་སྲུང་མེད་
དམ་ཚིག་གི་སྲོག་ཤིང་བཅས་པ༔ སྟོབས་ཆེན་འཁོར་ལོ་བཅུ་གསུམ་ལ་ཚད་མེད་
ཐུགས་རྗེ་བདལ་པའི་ཆར་ཁེབ་བསྙམ་པ༔ ཐབས་ཤེས་རིག་པའི་བྱ་རུ་ལ་ཡེ་ཤེས་རྣོན་
པོའི་ཏོག་དང་ལྡན་པ༔ ཐིག་ལེ་ཉག་ཅིག་གི་བྱ་གྲི་ལ་མཉམ་རྗེས་དབྱེ་རུ་མེད་པའི་
དར་དཔྱང་རློབས་པ་བཅས་བོན་ཉིད་ཀྱི་གསས་མཁར་རོ༔ དེ་དག་གི་ཞོལ་ཀྱི་ཕྱི་
རིམ་བར་འཁྱམས་ལ༔ དྲེགས་པ་སྡེ་བརྒྱད་ཀྱི་ཀ་བ་ལ་ཐོད་རློན་གྱི་ཀ་གདན་སྤྲས་པ༔
ཐོད་སྐམ་གྱི་ཀ་ཞུ་ལ་ལྷ་ཆེན་ཀྱི་གདུང་མ་རྒྱུག་པ༔ འོག་བཞི་ཁྲག་གི་རྒྱ་མཚོ་དབའ་
རླབས་དང་ཁོལ་མར་གཡོ་བ༔ ནང་ན་དབལ་མེ་འབར་བ་ཕྱི་ན་འབྱུང་བརྩེགས་པ༔
ཚམ་ཚམ་ན་མཚོན་ཐོག་སེར་བའི་བུ་ཡུག་འཚུབས་པ༔ ཕྱོགས་བཞི་འབུར་བའི་སྟེང་
དུ་སྒོ་བཞིའི་ལྕོག་བཞི་བག་ཙམ་འབུར་བ་ལཿ སྟེང་དུ་ལྕོག་བཞི་རང་སར་རྒྱས་པ༔
དེ་ལ་སྟག་དང་ གཡག་དང་༔ འབྲུག་དང་ ཁྱུང་ལ་སོགས་པའི་ཡ་གད་གདེངས་
བ༔ མཆེ་སྡེར་གཟེངས་བའི་བྱ་འདབ་ལ༔ མཚོན་ཆ་སྣ་ཚོགས་ཀྱི་འཕྱང་འཕྲུལ་བ༔
མེ་ཆུ་དབལ་གྱི་དར་བུ་ཁད་ལ༔ དྲེགས་པ་མུ་སྟེགས་གྱི་སྒོ་ཕུབ་བྱས་པ༔ བདུད་དང་
སྲིན་པོའི་ལྤགས་པའི་སྒོ་ཡོལ་ལ་ཐལ་ཆེན་ཁྲག་གིས་ཟོ་རིས་མཚོན་པ༔ ཕྱི་རིམ་ཟངས་
རི་ལ་མེ་འབར་ཞིང་༔ ལྕགས་རི་ལ་ཆུ་འབྲུག་པཿ རྩེ་ལ་བདུད་སྲིན་གྱི་ཤམ་བུ་ཕྱར་བ་
148



གསང་སྔགས་བསྟན་པ་སྲིད་ཚུལ།
༼ག༽
དེ་ལྟ་བུར་ཅི་ཡང་སྤྲུལ་པའི་གསས་མཁར་དུ་འབྱུང་ངོ་༔ གཞལ་ཡས་ཆེན་པོ་དེ་དག་
གི་རྒྱ་ཁྱོན་དང་ཡངས་དོག་ནི་དཔག་གིས་མི་དཔོག་པ་ཞིག་ལྷག་གོ༔ དེ་ནས་གཞལ་
ཡས་ཆེན་པོ་དེའི་ནང་དུ་གྲུ་གསུམ་མཐིང་ནག་བོན་ཉིད་དབྱིངས་དང་སྦྱར་བ་ལཿ ཟླ་
གམ་གྱི་ནང་དུ་ཡེ་ཤེས་བསྐལ་པའི་མེ་འབར་བ༔ དེ་རྒྱབ་ཐོད་པའི་ར་བ་རིམ་པས་
བསྐོར་བ༔ ཕྱི་རིམ་དབལ་གྱི་འཁོར་ལོ་ཆེན་པོ་རྩིབས་བརྒྱད་ལ་དེ་རྒྱབ་ལ་གྲུ་བཞི་
གསེར་འོད་འཕྲོ་བ༔ དེའི་དབུས་སུ་མཐིང་ནག་སྤྲུལ་པ་དབལ་གྱི་གསས་མཁར་ནི་
ཟུར་གསུམ་རྩེ་མོ་བོན་ཉིད་དབྱིངས་སུ་འདུས་པ༔ ཕྱི་བསྐལ་པའི་དབལ་མེའི་ཚྭ་ཚྭ་
འཕྲོ་བ༔ ནང་ཡེ་ཤེས་ལྔའི་འཁོར་ལོ་སྣ་ལྔ་སྒྲིབ་གཡོག་མེད་པར་ཤར་བ༔ དེ་ལྟ་བུའི་
དབུས་སུ་གཅན་ལྔ་དང་ཁྲི་བའི་བོན་བདུན་དང་ལྡན་པར་གསལ་ལོ༔ གཙོ་བོ་ཆེན་
པོ་སྐུ་མདོག་མཐིང་ཀ་ཞལ་གསུམ་ཕྱག་དྲུག་པ༔ གཡས་དཀར་གཡོན་དམར་དབུས་
མཐིང་སོགས་ཁྲོ་ལ་འཛུམ་པ་ཤངས་གཉེར་བ་རིམ་པ་གསུམ་གསུམ་བརྩིགས་པ༔
སྤྱན་གསུམ་སྡང་མིག་བསྒྲད་པའི་ཁྲག་མིག་ཅན༔ ཞལ་གདང་ལྗགས་འདྲིལ་བ༔
མཆེ་བ་བཞི་བསྣོལ་མར་བལྟམས་པཿ སྙན་གདེངས་པ༔ རྫི་སྨིན་སྨ་ར་སོགས་མེ་ལྟར་
འབར་བ༔ ཐོད་སྐམ་ལྔའི་དབུ་ལ་བརྒྱན་པ༔ སྐྲ་མཚམས་ནས་མེ་ཏོག་རིས་ཅན་དར་
སྔོ་ལྗང་གི་བཅིངས་པ༔ དབུ་སྐྲ་དམར་སེར་ཕྱེད་གྱེན་ལ་བསིགས་པ༔ ཕྱེད་ལྕི་མདུད་
སྦྲུལ་དཀར་ཁྲས་བཅིངས་ཤིང་༔ ཞལ་དབུ་མའི་རྩེ་མོར་རྟ་ཞལ་ལྗང་ནག་གསུམ་ལྟག་
སྤྲད་ཀྱི་ནམ་མཁར་མཚེར་བ༔ སྙན་ལ་གཟའ་ཆེན་བརྒྱད་ཀྱི་ངོ་བོ་གཡས་ཆུ་ཤེལ་ཟླ་
བ༔ གཡོན་མེ་ཤེལ་ཉི་མ་དམར་སེར་ལྟ་བུའི་སྙན་ཆ་དང་སྔོ་ལྗང་དར་གྱི་སྙན་དཀྱུས་
སྤྲས་པའོ༔ ཕྱག་དྲུག་གི་དང་པོ་གཉིས་གཡས་རྒྱལ་མཚན༔ གཡོན་ཕུར་པ་འཕེན་ཏེ༔
ཡུམ་ལ་འཁྱུད་ཚུལ༔ བར་མ་གཉིས་རལ་གྲི་དགྲ་སྟ་ཕྱར་བ༔ ཐ་མ་གཉིས་མེ་དཔུང་
ཆུ་དབལ་གདེངས་བ༔ ལྷུ་ཚིགས་སྦྲུལ་རིགས་ལྔའི་བརྒྱན་པ༔ ཁྱུང་གི་གཤོག་པ་བཅོ་
149



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བརྒྱད་རྒྱས་པ༔ རིན་ཆེན་འཕྲེང་བའི་མགུལ་ཆུ་དང་ཐོད་རློན་བརྒྱ་རྩའི་དོ་ཤལ༔
བདུད་ཀྱི་གཡང་བཞིའི་སྟོད་གཡོག༔ སྟག་གི་ཤམས་ཐབས་ལ་སྦྲུལ་དང་དར་དམར་
ལྗང་གི་སྐེ་རག༔ སྦལ་པ་ཁྲ་བོའི་མདུད་ཁེབ༔ དམར་སེར་དར་གྱི་དཔྱང་བུ་ལ་
དམར་ནག་མཛེས་པས་ཡང་ཤམ་བཏགས་པ༔ ཞབས་བཞིའི་གཡས་འོག་ཏུ་དྲེགས་
ཆེན་ཕོ་བརྒྱད་མགོ་བོ་གཡས་སུ་བསྟན་ཏེ་ཁ་སྦུབ་ཏུ་མནན་པ༔ གཡོན་གཉིས་འོག་
ཏུ་དྲེགས་ཆེན་མོ་བརྒྱད་མགོ་བོ་གཡོན་དུ་བསྟན་ཏེ་གན་རྐྱལ་དུ་མནན་པ༔ ཉི་ཟླ་
པདྨ༔ དར་ཟབ་ཁྲི་ཁེབ༔ རིན་པོ་ཆེའི་ཁྲི༔ ཁྲི་མིག་རུ་སེམས་ཅན་ལྔ༔ ཡུམ་མཁའ་
དབྱིངས་ཀུན་སྒྲོལ་མ་དམར་མོ་ཞལ་གཅིག་ཕྱག་གཉིས་ཁྲོ་གཉེར་ཅན༔ དབུ་སྐྲ་སྨུག་
པོ༔ ཐོད་སྐམ་ལྔའི་དབུ་བརྒྱན༔ ཐོད་རློན་ལྔ་བཅུའི་དོ་ཤལ༔ སྔོ་ལྗང་དར་གྱི་སྟོད་
གཡོག༔ གཟིག་གི་ལྤགས་པས་ཤམས་ཐབས༔ སྦྲུལ་གཉིས་གཤིབ་ཀྱི་སྐུ་རེག་བཅིང་
ཤིང་༔ ཕྱག་གཡས་ཐོག་རྒོད་འཕེན་པ༔ གཡོན་པས་སྙིང་དམར་ཡབ་ལ་སྟོབས་པ༔
གཉིས་སུ་མེད་པར་ཡབ་ལ་འཁྲིལ་ཞིང་མེ་རི་འཁྲུགས་པའི་དབུས་སུ་བཞེངས་ཏེ༔ སྐུ་
ཡི་གནས་བརྒྱད་དུ་ཞི་བ་ཡབ་ཡུམ་བརྒྱད༔ གསང་སྒོ་བཞིར་སྒོ་བ་བཞི་བཅས་སྤྲུལ་
ཏེ་ཤིན་ཏུ་ཁྲོས་སོ༔ རབ་ཏུ་ཁྲོས་སོ༔ རྣམ་པར་ཁྲོ་བ་སྟེ་ཁྲོས་པའི་ཁྲོ་བོ་ཆེན་པོའི་ཁྲོ་
ཚུལ་དགུ་ལ༔ མཚན་རྟགས་བརྒྱད་ཅུ་ཐམ་པར་བཞེས་ཏེ༔ བཅོས་ཏེ་ཁྲོ་ཚུལ་གྱི་
མཚན་རྟགས་དུར་ཁྲོད་ཀྱི་ཆས་བརྒྱད་དང་ལྡན་ཏེ༔ བདུད་སྲིན་ལྤགས་པའི་གཡང་
གཞི སྟག་གི་ཀོ་བའི་ཤམས་ཐབས༔ སྦྲུལ་གྱི་ཐག་པའི་སྐེ་རག ཐོད་རློན་ལྔ་བཅུའི་
དོ་ཤལ་རྒྱང་༔ ཁྲག་ཆེན་ཐིག་ལེའི་ཚོམ་བུ༔ ཁ་ཞག་དམར་པོའི་ཟོ་རིས༔ ཐལ་ཆེན་
ཚོམ་བུའི་འཁུར་གདང་དང་བརྒྱད་དོ༔ བཅོས་ཏེ་ཁྲོ་ཚུལ་མཚན་རྟགས་ཁྲོས་པའི་
བཞིན་དྲུག་དང་ལྡན་ཏེ༔ དབུ་ཡོ་བ༔ ཕྱག་གདེངས་པ༔ སྐུ་འགྱིང་བ༔ སྐད་འཁྲིལ་
བ༔ ཞབས་བསྒྲད་པ༔ བཞིན་བཟློག་པ་དང་དྲུག་གོ༔ འགྱིང་སྟེ་ཁྲོས་པའི་ཁྲོ་བོ་ཆེན་
150



གསང་སྔགས་བསྟན་པ་སྲིད་ཚུལ།
པོ་རྔམ་པའི་གར་དགུ་དང་ལྡན་ཏེ༔ སྤྱན་ལྡོག་པ༔ སྙན་གདངས་པ༔ ཤངས་གཉེར་
བ༔ ཞལ་གདངས་པ༔ ཚེམས་གཙིགས་པ༔ ལྗགས་འདྲིལ་བ༔ རྐན་དྲག་དྷེབས་པ༔
ཡུམ་འཁྲིལ་བ༔ གཟིངས་གཏང་པ་དང་དགུའོ༔ རྔམ་སྟེ་ཁྲོས་པའི་ཁྲོ་བོ་ཆེན་པོ་
འཇིགས་པའི་ཆས་དྲུག་དང་ལྡན་ཏེ༔ དབུ་སྐྲ་གྱེན་ལ་འཁྱིལ་བ༔ ལྷ་ཆེན་བརྒྱད་ཀྱི་
དབུ་བརྒྱན༔ ཀླུ་ཆེན་བརྒྱད་ཀྱི་མགུལ་ཆུ༔ གཟའ་ཆེན་བརྒྱད་ཀྱི་སྙན་རཿ གླང་ཆེན་
འབར་བའི་ཀོ་རློན༔ རིན་ཆེན་མཛེས་པའི་ཆུན་བརྒྱན༔ སྦལ་པ་ཁྲ་བོའི་མདུད་ཁེབ་
དང་དྲུག་གོ༔ གཡོས་ཏེ་ཁྲོས་པའི་ཁྲོ་བོ་ཆེན་པོ་རང་བཞིན་ཆ་ལུགས་ལྔ་དང་ལྡན་ཏེ༔
བརྗིད་པའི་སྐུ་མཆོག༔ བསྣམས་པའི་ཕྱག་མཚན༔ བསྐོར་བའི་འཁོར་ཚོགས༔ ཆེ་
བའི་ཡོན་ཏན༔ མཛད་པའི་འཕྲིན་ལས་དང་ལྔའོ༔ འཚིགས་ཏེ་ཁྲོས་པའི་ཁྲོ་བོ་ཆེན་
པོ་གཏུམ་པའི་ཚུལ་བདུན་དང་ལྡན་ཏེ༔ ལྷུ་ཐུང་བ༔ ཡན་ལག་རགས་པ༔ ཀད་དེ་
གནོས་ལ་ཁད་པ༔ ཏོག་གེར་ཡལ་ལ་ཁད་པ༔ རྦད་དེ་མཆོང་ལ་ཁད་པ༔ ལྷག་གེར་
བཞེད་ལ་ཁད་པ༔ ཏོད་དེ་འགྱེལ་ལ་ཁད་པ་དང་བདུན་ནོ༔ སྤྲུལ་ཏེ་འཁྲོས་པའི་ཁྲོ་
བོ་ཆེན་པོ་འབར་བ་ཆེན་པོ་ཉི་ཤུ་རྩ་གཅིག་དང་ལྡན་ཏེ༔ སྐུ་ཟག་པ་མེད་པ་མེ་དཔུང་
དབལ་གྱི་གཞལ་ཡས་འབར་བའི་གསས་མཁར་ལ་བདུན་ནི༔ འབྱུང་བ་ལྔ་འོད་ཀྱི་མེ་
དཔུང་ལ་དབང་ཆེན་གཞལ་ཡས་འབར་བའི་གསས་མཁར༔ གཡུ་མཐིང་འོད་ཀྱི་
གསས་མཁར་ལ་ཐིག་ལེ་གྲུ་གསུམ་འབར་བའི་གསས་མཁར༔ དམར་ནག་འོད་ཀྱི་མེ་
དཔུང་ལ་བསྐལ་པ་མེ་དཔུང་འབར་བའི་གསས་མཁར༔ མཐིང་ནག་འོད་ཀྱི་མེ་
དཔུང་ལ་བོན་ཉིད་ཁྲོ་གཏུམ་འབར་བའི་གསས་མཁར༔ གསེར་མདོག་འོད་ཀྱི་མེ་
དཔུང་ལ་ཐོག་དང་འོད་ཟེར་འཕྲོ་བའི་གསས་མཁར༔ དམར་སེར་འོད་ཀྱི་མེ་དཔུང་
ལ་འཇིགས་བྱེད་དུར་ཁྲོད་འབར་བའི་གསས་མཁར༔ སྣ་ཚོགས་འབར་བའི་མེ་རི་ལ་
མེ་དང་མཚོན་ཆ་འཁྲུགས་པའི་གསས་མཁར་དང་བདུན་ནོ༔ གསུང་ཟག་པ་མེད་པ་
151



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
སྔགས་འཛབ་བདུན་ལ་ཁྲོ་ཚོགས་བདུན་དུ་སྤྲུལ་ཏེ༔ བསྭོ་བོན་ཉིད་སྟོང་པའི་རང་སྒྲ་
འོད་དུ་འབར་བ་ལས་སྟོང་ཉིད་ཡེ་ཤེས་ཀྱི་ཁྲོ་བོ་ཁྲོ་མོ༔ ཨོ་ཐབས་ཤེས་སྐུ་ལྔ་ཟུང་
འབྲེལ་འཛབ་ཀྱི་རང་སྒྲ་འོད་དུ་འབར་བ་ལས་དབྱིངས་ཆེན་ཐིག་ལེའི་ཁྲོ་བོ་ཁྲོ་མོ༔ ཨ་
མ་དབྱིངས་ཤེས་དབྱེར་མེད་ཀྱི་རང་འཛབ་འོད་དུ་འབར་བ་ལས་ལས་ཀྱི་རིགས་ཀྱི་ཁྲོ་
བོ་ཁྲོ་མོ༔ ཧ་ལ་མཁའ་ཀློང་རོལ་པའི་འཛབ་ཀྱི་རང་སྒྲ་འོད་དུ་འབར་བ་ལས་ཀྱི་ཁྲོ་བོ་
ཁྲོ་མོ༔ རཾ་ཛ་སྲིད་པ་ཀུན་བསྐྱེད་འཛབ་ཀྱི་རང་སྒྲ་འོད་དུ་འབར་བ་ལས་སྤྲུལ་པ་ཆོ་
འཕྲུལ་གྱི་ཁྲོ་བོ་ཁྲོ་མོ༔ ཐུན་མཁའ་ཀློང་དབྱིངས་གསུམ་འཛབ་ཀྱི་རང་སྒྲ་འོད་དུ་
འབར་བ་ལས་གཡུང་དྲུང་ཐུན་པའི་ལྷ་དམག་ལྷ་མོ༔ བློ་བསྐུལ་བྱེད་ལས་བྱེད་འཛབ་
རང་སྒྲ་འོད་དུ་འབར་བ་ལས་མངག་ཞུགས་འཕྲིན་ལས་བསྒྲུབ་བྱེད་དུ་སྤྲུལ་པ་དང་
བདུན་ནོ༔ ཐུགས་ཟག་པ་མེད་པའི་ཡེ་ཤེས་ཆེན་པོའི་དབལ་དུ་འབར་བ་བརྣག་པའི་
འཕྲིན་ལས་བདུན་ལྡན་སྟེ༔ ཐུགས་ཉིད་ངང་གི་ཡེ་ཤེས་ཆེན་པོ་དབལ་དུ་འབར་བ་
བརྣག་པས་ཞི་བ་ལས་ཀྱི་སྤ་བསྐང་བའི་འཕྲིན་ལས་དང་ལྡན་པ༔ ཐུགས་རྗེ་ཁྲོས་པའི་
ཡེ་ཤེས་ཆེན་པོ་དབལ་དུ་འབར་བ་བརྣག་པས་དྲག་པོ་ལས་ཀྱི་ཚར་གཅོད་པའི་འཕྲིན་
དང་ལྡན་པ༔ འགྱུར་མེད་སྐུ་ཡི་ཡེ་ཤེས་ཆེན་པོ་དབལ་དུ་འབར་བ་བརྣག་པས་
བདུད་སྡེ་སྲིད་པ་གཏིངས་ཕྱུང་བའི་འཕྲིན་ལས་དང་ལྡན་ཏེ༔ འགགས་མེད་གསུང་
གི་ཡེ་ཤེས་ཆེན་པོ་དབལ་དུ་འབར་བ་བརྣགས་པས་སྲིད་པའི་དབལ་མོ་ལས་ལ་ཆུད་
པའི་འཕྲིན་ལས་དང་ལྡན་པ༔ གསང་བ་ཐུགས་ཀྱི་ཡེ་ཤེས་ཆེན་པོ་དབལ་དུ་འབར་བ་
བརྣག་པས་གསང་སེམས་བདེ་བའི་དོན་མྱོང་བའི་འཕྲིན་ལས་དང་ལྡན་པ༔ ལེགས་
པའི་ཡོན་ཏན་གྱི་ཡེ་ཤེས་ཆེན་པོ་དབལ་དུ་འབར་བ་བརྣགས་པས་མཐུ་དབང་དངོས་
གྲུབ་མངའ་བསྙེམ་པའི་འཕྲིན་ལས་དང་ལྡན་པ༔ སྣ་ཚོགས་ལས་ཀྱི་ཡེ་ཤེས་ཆེན་པོ་
དབལ་དུ་འབར་བ་བརྣགས་པས་གདུལ་བྱ་འདུལ་བའི་ཐབས་སུ་སྤྲོས་པའི་འཕྲིན་
152



གསང་སྔགས་བསྟན་པ་སྲིད་ཚུལ།
ལས་དང་ལྡན་པའོ༔ སྤྲོས་ཏེ་ཁྲོས་པའི་ཁྲོ་བོ་ཆེན་པོ་འཕྲོ་འདུའི་ཆོ་འཕྲུལ་ཆེན་པོ་
དྲུག་དང་ལྡན་ཏེ༔ རིན་ཆེན་གཏེར་ཁྱིམ་འཕྲོ་འདུ་ལོངས་སྤྱོད་དགོས་དགུ་འགྲུབ་པ༔
ལུ་གུ་རྒྱུད་ཀྱི་འཕྲོ་འདུའི་ཐུགས་དམ་རྒྱུད་བསྐུལ་བ༔ ཐུགས་རྗེའི་ལྕགས་ཀྱུའི་འཕྲོ་
འདུའི་དམིགས་བྱ་གནས་ནས་འདྲེན་པ༔ ཉི་ཟེར་ལྟ་བུའི་འཕྲོ་འདུའི་སྣོད་བཅུད་ལྷ་རུ་
གྲུབ་པ༔ བདུད་རྩིའི་རྒྱུན་མེད་འཕྲོ་འདུའི་ཉོན་མོངས་བག་ཆགས་བསྲེགས་པ༔
གནམ་ལྕགས་ཞུན་མའི་འཕྲོ་འདུའི་ལོག་པའི་སྟོབས་འཇོམས་པ་དང་དྲུག་གོ༔ དྲག་
ཤུལ་དབལ་ཁྲོས་པའི་ཁྲོ་བོ་ཆེན་པོ་ཡི་ཐུགས་རྗེའི་དྲག་ཚད་བཅུ་གཅིག་དང་ལྡན་ཏེ༔
དྲག་པོའི་ཚད་ནི་ནམ་མཁའི་ཐོག་དང་འདྲ་བ༔ མང་བའི་ཚད་ནི་རྫུ་འཕྲུལ་སེར་བ་
དང་འདྲ་བ༔ མྱུར་བའི་ཚད་ནི་བར་སྣང་གློག་དང་འདྲ་བ༔ སྒྲ་སྐད་གྲགས་པའི་ཚད་
ནི་ང་རྒྱལ་གཡུ་འབྲུག་དང་འདྲ་བ༔ དཔུང་ཆེན་གཡོ་བའི་ཚད་ནི་དབྱར་ཁའི་སྤྲིན་
དཔུང་དང་འདྲ་བ༔ ཁ་དོག་ཚད་ནི་སྤྲུལ་པའི་གཞའ་ཚོན་དང་འདྲ་བ༔ བཟུང་གི་མི་
ཟིན་པའི་ཚད་ནི་ཐང་ཀའི་སྒྲིག་རྒྱུ་དང་འདྲ་བ༔ སྟོབས་ཤུགས་ཀྱི་ཚད་ནི་འབྱུང་བའི་
ཆོ་འཕྲུལ་དང་འདྲ་བ༔ ལྡི་ཞིང་བརྗིད་པའི་ཚད་ནི་དབལ་གྱི་རི་རབ་དང་འདྲ་བ༔
གཏིང་དཔག་ཟབ་པའི་ཚད་ནི་རྒྱ་མཚོའི་འཇིང་དམར་དང་འདྲ་བ༔ རྒྱ་ཤོངས་ཡང་
པའི་ཚད་ནི་ནམ་མཁའ་སྟོང་པ་དང་འདྲ་བ་སྟེ་བཅུ་གཅིག་གོ༔ དེ་ལྟ་བུའི་མཁའ་
ཀློང་དབྱིངས་ཀྱི་རྒྱལ་པོ་སྲིད་གསུམ་གཡོ་ཞིང་ཁམས་གསུམ་ཆེམ་པའི་ཏིང་འཛིན་གྱི་
རྫུ་འཕྲུལ་མཛད་དོ༔ ཞལ་དབུ་མིའི་ནང་ནས་བསྭོ་བསྭོ་བསྭོ་ཞེས་རླུང་གི་སྤྲིན་
འབྲུག་སྟོང་ཕྲག་དུས་གཅིག་ཏུ་གྲགས་པ་ཙམ་དུ་སྒྲོགས་སོ༔ གཡས་ཞལ་དཀར་བ་
ནས་ཆ་ལ་ཆ་ལ་ཞེས་ཐོག་སྨད་དགུ་བསྒྲིལ་དུས་གཅིག་ཏུ་བྱུང་བ་ལྟ་བུར་གྲགས་སོ༔
གཡོན་པ་དམར་བ་ནས་ཧ་ལ་ཧ་ལ་ཞེས་མེ་འབྲུག་རླུང་གི་གཤོག་པ་ཅན་སྟོང་ཕྲག་
དུས་ཅིག་ཏུ་གྲགས་པ་ཙམ་དུ་བྱུང་བས་འཇིག་རྟེན་གྱི་ཁམས་ཀྱང་རྣམ་པ་དྲུག་དུ་
153



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
གཡོས་སོ༔ དེ་ཙམ་ན་འོད་དཀར་གནས་འཛིན་འཁྲོས་པའི་དབལ་གསས་རྔམ་པ་
ཡབ་ཡུམ༔ གཤེན་ལྷ་འོད་དཀར་འཁྲོས་པའི་གཤེད་དམར་སྤྱི་འདུལ་ཡབ་ཡུམ༔ ཨ་
ཏི་མུ་ཝེར་འཁྲོས་པའི་དབལ་ཆེན་གེ་ཁོད་ཡབ་ཡུམ༔ མ་པང་དབྱིངས་ཆེན་འཁྲོས་
པའི་འབྲུག་གསས་ཆེམ་པ་ཡབ་ཡུམ༔ སངས་པོ་འབུམ་ཁྲི་འཁྲོས་པའི་ལྷ་རྒོད་ཐོག་པ་
ཡབ་ཡུམ༔ མགོན་ལྷ་དཀར་པོ་ཁྲོས་པའི་གཤེད་ནག་རམ་པ་ཡབ་ཡུམ༔ འོད་དཀར་
དཔག་མེད་འཁྲོས་པའི་རག་མཁའ་འགྱིང་ཡབ་ཡུམ༔ མཁའ་འགྱིང་དཀར་པོ་ཁྲོས་
པའི་མཐུ་ཆེན་དུག་འདུལ་ཡབ་ཡུམ་སོགས་དེ་རྣམས་ཀྱང་ཁྲོ་ཚུལ་བརྒྱ་ཅུ་རྩ་གཅིག་
ཏུ་བཞེངས་ཏེ༔ འཇིགས་པའི་ཚུལ་དང་༔ དྲག་པོའི་གདོང་གི་གནོད་སྦྱིན་སྡེ་ཚོགས་
ཐམས་ཅད་ཁྲོ་བོ་ཆེན་པོའི་སྐྱབས་འོག་ཏུ་ཉི་ཟེར་མ་ལ་འདུས་པ་བཞིན་དུ་འདུས་ནས་
བྱུང་ངོ་༔ དེ་ཙམ་ན་ཁྲོ་བོ་ཆེན་པོ་རྣམས་ཀྱི་ཁྲོས་པའི་ཟིལ་དང་༔ དྲག་པོའི་གསུང་
གི་རེག་བྱ་མཐོང་དང་ཐོས་པ་ཙམ་ནས་བདུད་དང་སྲིན་པོའི་དམག་ཚོགས་ཐམས་
ཅད༔ ལ་ལ་ནི་བརྒྱལ་ལོ༔ ལ་ལ་ནི་རིང་ངོ་༔ ལ་ལ་ནི་བྲེད་དོ༔ ལ་ལ་ནི་བསྔངས་
སོ༔ ལ་ལ་ནི་སྐྲག་གོ༔ ལ་ལ་ནི་སྙིང་གས་སོ༔ ལ་ལ་ནི་ལྷུ་འདྲུལ་ལོ༔ ལ་ལ་ནི་
མིག་ལུད་དོ༔ དེ་ལྟ་བུའི་གཙོ་བོ་ཆེན་པོ་དགུའི་དྲག་ཚད་ཀྱི་མཐོང་ཐོས་ཉིད་ནས་
རང་པར་འགུགས་ཏེ་མྱུར་དུ་བཟུངས་པའི་ཕུང་པོ་ལྔ་ཕྲལ་བའི་ཕྱིར་དུ་ཡེ་ཤེས་ཆེན་པོ་
གཏིང་ནས་ཁྲོས་པའི་ཐུགས་རྗེའི་དུག་ལྔའི་རྒྱུན་ལམ་གཅོད་བྱེད༔ དུག་ལྔ་རང་གཤེད་
དབབ་པའི་ཕྱག་མཚན་དབལ་གྱི་མཚོན་ཆས་ལུས་སྲོག་ཕྲལ་ནས་བཟུང་འཛིན་དབྱེ་
བར་ཤེས་པ་གཡུང་དྲུང་གི་ས་ཆེན་པོའི་མཐོང་ལམ་ལ་བཀོད་ནས་འཁོར་བའི་རྣམ་
ཤེས་གཏིང་ནས་སྐམ་པར་མཛད་དོ༔ དེ་ཡང་སོ་སོར་གྱི་འདུལ་བསྐལ་ལྟར་ཐུགས་
ཉིད་མཉམ་པ་ཆེན་པོའི་མཁའ་འགྱིང་དབང་གི་རྒྱལ་པོའི་མེད་ཁམས་མུན་པ་བརླག་
རུམ་རྗེ་དབང་དུ་བསྡུས་ནས་བདུད་འགྲན་ཏེ་ཡ་བོ་ཐབས་ཀྱིས་བསྒྲལ་ལོ༔ དེ་
154



གསང་སྔགས་བསྟན་པ་སྲིད་ཚུལ།
བཞིན་དུ་གཙོ་བོ་ཆེན་པོའི་སྐུ་ཡི་སྤྲུལ་པ་ལས་ཆེ་མཆོག་དབལ་གསས་རྔམ་པ་ཡབ་
ཡུམ་དུ་བྱུང་བ་དེས༔ ལྷ་བདུད་ནག་པོ་ས་ར་མགོ་དམར་དབང་དུ་བསྡུས་ནས་
བདུད་རྒྱལ་སྟོང་ལམ་ནག་པོ་ཐུགས་རྗེའི་ཐབས་ཀྱི་བསྒྲལ་ལོ༔ གཙོ་བོ་ཆེན་པོའི་ངང་
དུ་ཤུགས་དྲག་སྟོབས་ལས་བྱུང་བ༔ དྲག་པོ་སྤྱི་འདུལ་རྒྱལ་པོ་ཡབ་ཡུམ་དུ་བྱུང་བ་
དེས་མ་ཏྲམ་རུ་ཏྲ་དབང་དུ་བསྡུས་ནས་བྱི་བ་གུང་རིང་ནག་པོ་ཐུགས་རྗེའི་ཐབས་
ཀྱིས་བསྒྲལ་ལོ༔ གཙོ་བོ་ཆེན་པོའི་ངོ་མཚར་ཡོན་ཏན་གྱི་སྟོབས་ལས་བྱུང་བའི་
དབལ་ཆེན་གེ་ཁོད་ཡབ་ཡུམ་དུ་བྱུང་བ་དེས༔ རྒྱལ་བྱིན་གནམ་ཐེལ་སུམ་བརྒྱ་དྲུག་
ཅུ་དབང་དུ་བསྡུས་ནས་ངམ་རྗེ་ནག་པོ་ཐུགས་རྗེའི་ཐབས་ཀྱིས་བསྒྲལ་ལོ༔ གཙོ་བོ་
ཆེན་པོའི་འབར་བའི་འཕྲིན་ལས་ལ་བྱུང་བའི་སྒྲོལ་བྱེད་དབལ་ཆེན་ཕུར་པ་ཡབ་ཡུམ་
དུ་བྱུང་བ་དེསཿ དབང་ལྡན་བགེགས་ཚོགས་ཐམས་ཅད་དབང་དུ་བསྡུས་ནས་ས་
སྲིན་དྷ་ཤ་གྲི་བ་ཐུགས་རྗེའི་ཐབས་ཀྱིས་བསྒྲལ་ལོ༔ གཙོ་བོ་ཆེན་པོའི་གདང་གྲགས་
ཨགྷོ་ངག་ལས་སྤྲུལ་པའི་འགག་མེད་ལྷ་རྒོད་ཐོག་པ་ཡབ་ཡུམ་དུ་བྱུང་བ་དེས༔ མ་ཡཾ་
མ་བདུད་ཐམས་ཅད་དབང་དུ་བསྡུས་ནས་གནམ་བདུད་ཐུ་ལམ་ནག་མོ་ཐུགས་རྗེའི་
ཐབས་ཀྱིས་བསྒྲལ་ལོ༔ གཙོ་བོ་ཆེན་པོའི་མི་བཟོད་སྐུ་ཆེན་པོའི་ཆོ་འཕྲུལ་ལས་
འཇིགས་བྱེད་གཤིན་རྗེ་གཤེད་ནག་རམ་པ་ཡབ་ཡུམ་དུ་བྱུང་བ་དེས༔ འཆི་བདག་
གཤིན་རྗེའི་ཚོགས་རྣམས་དབང་དུ་བསྡུས་ནས་ཚེ་བདག་ནག་པོ་ཐུགས་རྗེའི་ཐབས་
ཀྱིས་བསྒྲལ་ལོ༔ གཙོ་བོ་ཆེན་པོའི་ཏིང་འཛིན་ལས་སྤྲུལ་པའི་གསང་མཆོག་རིག་པ་
ཁུ་བྱུག་རག་མཁའ་འགྱིང་ཡབ་ཡུམ་དུ་བྱུང་བ་དེས༔ རྒྱ་ལག་ཐོད་རྗེ་དབང་དུ་བསྡུས་
ནས་ཀ་མ་ཛ་ལ་ནག་པོ་ཐུགས་རྗེའི་ཐབས་ཀྱིས་བསྒྲལ་ལོ༔ གཙོ་བོ་ཆེན་པོའི་ཐུགས་
རྗེའི་ཡེ་ཤེས་ཆེན་པོའི་བོན་ཉིད་ཀྱི་དབྱིངས་ལས་མཐུ་ཆེན་དུག་འདུལ་ཡབ་ཡུམ་དུ་
བྱུང་བ་དེས ངམ་རྗེ་ནག་པོ་དབང་དུ་བསྡུས་ནས་སྟོབས་ཆེན་ཁྱབ་པ་ནག་པོ་
155



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཐུགས་རྗེའི་ཐབས་ཀྱིས་བསྒྲལ་ལོ༔ གཙོ་བོ་ཆེན་པོའི་འཕྲིན་ལས་བཞིའི་སྤྲུལ་པའི་ཁྲོ་
བོ་ཆེན་པོ་ཡབ་ཡུམ་བཞིའི་གདོན་ཆེན་སྡེ་བཞི་དབང་དུ་བསྡུས་ནས༔ ས་བདག་ཀླུ་
གཉན་སྲིན་པོ་བཞི་ཐུགས་རྗེའི་ཐབས་ཀྱིས་བསྒྲལ་ལོ༔ དེ་ལྟར་ཁྲོ་ཚོགས་རྣམས་ཀྱི་
གནོད་སྦྱིན་སྡེ་ཚོགས་ཐམས་ཅད་དབང་དུ་བསྡུས་པ་དང་༔ ཟིལ་གྱིས་མནན༔
ཤུགས་ཀྱིས་བསྒྲལ༔ སྟོབས་ཀྱིས་བརླག༔ དབྱིངས་སུ་བསྟབས་པ་སོགས་ཀྱིས་ཡོད་
ཁམས་བསྟན་པའི་སོ་འཛིན་པར་མཛད་དོ༔ དེ་ཚེ་གཙོ་བོ་ཆེན་པོའི་སྐུ་ཡི་ཆ་ལུགས་
ཀྱི་ཆོ་འཕྲུལ་དང་བ་སྤུ་ཡི་བུ་ག་ནསཿ དབལ་གསས་དགུ་ཁྲི་དགུ་འབུམ༔ འཐོར་
གསས་སུམ་བརྒྱ་དྲུག་ཅུ༔ བདལ་གསས་ཉི་ཁྲི་ཆིག་སྟོང་༔ ཁྲོ་རྒྱལ་བྱེ་བ་ས་ཡ༔
གཡུང་དྲུང་ལྷ་དམག་གྲངས་མེད་པར་སྤྲུལ་ནས་ལས་མཁན་དང་ཕོ་ཉ་རུ་བསྐུར་
ནས༔ བདུད་ཀྱི་རྒྱལ་པོའི་སྡེ་དགུ་བསྒྲལ་བའི་ཕུང་པོ་ལ་རྒྱུད་རང་གྲོལ་གྱི་མཆོད་པ་
དང་ཡོ་བྱད་ཆས་བརྒྱན་དུ་བྱིན་གྱིས་བརླབས་ཏེ༔ བདུད་སྲིན་བསྒྲལ་བའི་ལག་པ་ལ་
ཁྲོ་བོ་ཆེན་པོའི་བརྒྱན་ཆ་བྱས༔ སྲིན་པོའི་ཀོ་རློན་ཞེས་བྱ་བ་དེ་ནས་སྲིད༔ འགྱེད་ཁྱི་
བསྒྲལ་བའི་ཤུན་པ་ལ༔ སྟག་གཟིག་མཐོང་རྒྱན་བྱས་པའི་ཀས་མ་ཟེར་བ་དེ་ནས་སྲིད
བདུད་སྲིན་ཐོད་པས་དམ་རྫས་སྟོབས་པའི་ཞལ་བུ་བྱསཿ མཆོད་པའི་ཡོལ་ཆེན་དེ་
ནས་བྱུང་༔ བདུད་སྲིན་བསྒྲལ་བའི་མིག་གཉིས་ལ༔ ཉི་ཟླ་འབར་བའི་འཁོར་ལོ་བྱས༔
ཉི་ཟླའི་སྙན་ཆ་དེ་ནས་བྱུང་༔ བདུད་སྲིན་བསྒྲལ་བའི་སོ་སེན་ལཿ དོལ་དུ་འཆང་
བའི་བསྒྲངས་འཕྲེང་བྱས༔ རྒྱུ་སྐར་ཕྲེང་བ་དེ་ནས་བྱུང་༔ བདུད་སྲིན་བསྒྲལ་བའི་
ཀེང་ཕོར་ལ༔ རིགས་ལྔ་རྟགས་ཀྱི་དཔའ་བརྒྱད་བྱས༔ ཐོད་སྐམ་དབུ་བརྒྱན་དེ་ནས་
བྱུང་༔ བདུད་སྲིན་འདུལ་བའི་རྣ་བ་ལ༔ ཆུན་པོ་རིས་ཀྱི་ཚོམ་བུ་བྱས༔ སྙན་གང་མེ་
ཏོག་དེ་ནས་བྱུང་༔ བདུད་སྲིན་འདུལ་བའི་གཉའ་རོག་ལ༔ རེ་རལ་ཁུར་པའི་རྒྱང་
ཐག་བྱས༔ སྦྲུལ་གྱི་མགུལ་ཆུ་དེ་ནས་བྱུང་༔ བདུད་སྲིན་འདུལ་བའི་ཚིལ་བུ་ལ
156



གསང་སྔགས་བསྟན་པ་སྲིད་ཚུལ། །
གཡང་ལུག་བཟང་པོའི་ཤམ་བུ་བྱས༔ ལྷོ་སྤྲིན་ན་བཟའ་དེ་ནས་བྱུང་༔ བདུད་སྲིན་
འདུལ་བའི་རྩ་རུས་ལ༔ སྣ་ཚོགས་དབལ་གྱི་རི་མོ་བྱས༔ གཞའ་ཚོན་རྒྱན་ཆ་དེ་ནས་
བྱུང་༔ བདུད་སྲིན་འདུལ་བའི་ཐོད་ཕྲན་ལ༔ དག་བྱེད་རྩིས་སུ་བགྲངས་བྱས་ནས༔
ཐོད་རློན་དོ་ཤལ་དེ་ནས་བྱུང་༔ བདུད་སྲིན་འདུལ་བའི་གཉའ་མ་ལ༔ དབལ་ཆེན་
ཕྱག་ཞབས་ལྷུ་ཚིག་བརྒྱན༔ སྦྲུལ་རིགས་རྒྱན་ཆ་དེ་ནས་བྱུང་༔ བདུད་སྲིན་འདུལ་
བའི་མཆིན་ཁྲི་ལཿ མཐོང་ནས་གཡོག་པའི་ན་བཟའ་བྱས༔ གློག་གི་ཡང་ཤམ་དེ་ནས་
བྱུང་༔ བདུད་སྲིན་བསྒྲལ་བའི་ཡན་ལག་ལ༔ གྲི་མདུང་ཐོ་ལྟ་ལ་སོགས་བྱས༔
བསྣམས་པའི་ཕྱག་མཚན་དེ་ནས་བྱུང་༔ བདུད་སྲིན་བསྒྲལ་བའི་བྱང་ཁོག་ལ མགོ་
བོ་ལྷོ་ནུབ་མཚམས་བསྟན་ནས༔ སྙིང་ཁར་གྲུ་གསུམ་ཕྱེ་བ་དེ༔ མ་ཏང་ནག་པོ་དེ་
ནས་བྱུང་༔ བདུད་སྲིན་བསྒྲལ་བའི་ཨག་ཙེ་ལཿ དྲག་པོ་འགྲུབ་པའི་ཐུན་ཁང་བྱས
གསོད་པའི་ཐུན་ཁང་དེ་ནས་བྱུང་༔ བདུད་སྲིན་བསྒྲལ་བའི་མགལ་བར་གྱི༔ ཁ་ལ་
དབལ་གྱི་ཧོམ་ཁུང་བྱས༔ བསྒྲལ་བྱེད་ཧོམ་དོང་དེ་ནས་བྱུང་༔ བདུད་སྲིན་བསྒྲལ་
བའི་སོ་རྣམས་ལཿ ཧོམ་མཐར་བསྐོར་བའི་མཚོན་ཆ་བྱས༔ དྲག་པོའི་རྩང་ཕུར་དེ་
ནས་བྱུང་༔ བདུད་སྲིན་བསྒྲལ་བའི་རྒྱུ་མ་རཿ བྷ་སུ་ཏ་ཡི་ཞགས་པ་བྱས༔ འཆིང་
བའི་རྒྱུ་ཞགས་དེ་ནས་བྱུང་༔ བདུད་སྲིན་བསྒྲལ་བའི་རྨེན་བུ་ལ༔ མཚན་མར་འཛིན་
པའི་དྷིས་བུ་བྱས༔ དམིགས་བྱའི་བླ་དྷིས་དེ་ནས་བྱུང་༔ བདུད་སྲིན་བསྒྲལ་བའི་སོག་
པ་ལ༔ གཟུགས་སུ་བཀོད་པའི་བྱང་བུ་བྱས༔ གཟུགས་ཀྱི་ལིང་ག་དེ་ནས་བྱུང་༔
བདུད་སྲིན་འདུལ་བའི་ཚང་སྐྲ་ལ༔ བསྡོམ་པའི་སྐུད་པ་ཕྱིར་བསྒྲིམ་ནས༔ སྔོ་དམར་
བྱད་ཐག་དེ་ནས་བྱུང་༔ བདུད་སྲིན་བསྒྲལ་བའི་ལག་ངར་ལཿ དབལ་གྱི་ཕུར་པ་
རྣོན་པོ་བྱས༔ འདེབས་པའི་ཕུར་པ་དེ་ནས་བྱུང་༔ བདུད་སྲིན་བསྒྲལ་བའི་བླ་རྐང་ལ
དབལ་ཕུར་འཛུགས་པའི་བརྟེན་གཞི་བྱས༔ དྲག་པོའི་ཕུར་གདན་དེ་ནས་བྱུང་༔
157
157



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བདུད་སྲིན་བསྒྲལ་བའི་དཔུང་འཆིངས་ལ༔ དབལ་གྱི་ལྕགས་སྒྲོགས་ཚུལ་དུ་བྱས༔
འཆིངས་བྱེད་ལྕགས་སྒྲོགས་དེ་ནས་བྱུང་༔ བདུད་སྲིན་བསྒྲལ་བའི་རྗེ་ངར་ལ༔
བརྡུང་བྱེད་ཐོ་བ་སྟོབས་ཆེན་བྱས༔ བདུད་སྲིན་བསྒྲལ་བའི་དཔྱི་ཁག་ལ༔ དབལ་གྱི་
སྟ་རེ་རྣོ་ངར་བྱས༔ དབལ་སྟ་ཁ་ཆེ་དེ་ནས་བྱུང་༔ བདུད་སྲིན་བསྒྲལ་བའི་རྩིབ་བུ་ལ༔
དྲག་པོའི་མཆོག་དཀར་གཞུ་མོ་བྱསཿ དབལ་གྱི་གཞུ་མོ་དེ་ནས་བྱུང་༔ བདུད་སྲིན་
བསྒྲལ་བའི་གཞུང་པ་ལ༔ འཕེན་པར་བྱེད་པའི་མདའ་མོ་བྱས༔ དབལ་གྱི་མདའ་
ཐུན་དེ་ནས་བྱུང་༔ བདུད་སྲིན་བསྒྲལ་བའི་ཚིགས་པ་ལ༔ སྲིད་པ་ལས་ཀྱི་འཁོར་ལོ་
བྱས༔ བསྐོར་བའི་འཁོར་ལོ་དེ་ནས་བྱུང་༔ བདུད་སྲིན་བསྒྲལ་བའི་ལག་པ་གཡས་
གཡོན་ལ༔ གཡབ་མོ་འདེབས་བྱེད་བྱན་མོ་བྱསཿ དྲག་པོའི་སྦར་ཤད་དེ་ནས་བྱུང་༔
བདུད་སྲིན་བསྒྲལ་བའི་ཁྲག་མཁྲིས་ལཿ མྱོས་བྱེད་དྲག་པོའི་དུག་ཆུ་བྱས༔ དབལ་གྱི་
ཁྲག་ཐུན་དེ་ནས་བྱུང་༔ བདུད་སྲིན་བསྒྲལ་བའི་ཚིགས་ཕྲན་ལ༔ དྲག་པོ་དབལ་གྱི་
ཐུན་དྷོ་བྱས༔ དབལ་གྱི་ཐུན་རྫས་དེ་ནས་བྱུང་༔ བདུད་སྲིན་བསྒྲལ་བའི་སོར་མོ་ལ༔
འགུགས་བྱེད་གདུགས་པའི་ལྕགས་ཀྱུ་བྱས༔ འཛིན་པའི་ལྕགས་ཀྱུ་དེ་ནས་བྱུང་༔
བདུད་སྲིན་བསྒྲལ་བའི་རྒྱུ་མ་ལ༔ དཀར་ནག་འཁྲིལ་བའི་ཞགས་པ་བྱས༔ འདེབས་
པའི་ཞགས་པ་དེ་ནས་བྱུང་༔ བདུད་སྲིན་བསྒྲལ་བའི་ཕོ་བ་ལ༔ གཤེད་ཀྱི་སྒྲོ་བ་རླུང་
ཐུབ་བྱས༔ གཤེད་སྒྲོ་རླུང་ཐུབ་དེ་ནས་བྱུང་༔ བདུད་སྲིན་བསྒྲལ་བའི་བ་སྤུ་ལ༔
གདུག་རྩུབ་དྲག་པོའི་ཧོམ་ཤིང་བྱས༔ དབལ་གྱི་ཡམས་ཤིང་དེ་ནས་བྱུང་༔ བདུད་
སྲིན་བསྒྲལ་བའི་ལྕེ་དག་ལ༔ དབལ་དར་ལྕེ་བརྒྱད་འབར་བ་བྱས༔ གཡབ་པའི་
དབལ་དར་དེ་ནས་བྱུང་༔ བདུད་སྲིན་བསྒྲལ་བའི་ནང་ཁྲོལ་ལ༔ ཕུན་སུམ་ཚོགས་
པའི་རྫས་སུ་བྱས༔ མཆོད་རྫས་སྲེགས་རྫས་དེ་ནས་བྱུང་༔ བདུད་སྲིན་བསྒྲལ་བའི་ཙི་
ཏ་ལ༔ དྲག་པོ་དབལ་གྱི་འགྱིང་གཏོར་བྱས༔ བརྟེན་པའི་གཏོར་མ་དེ་ནས་བྱུང་༔
158



གསང་སྔགས་བསྟན་པ་སྲིད་ཚུལ།
བདུད་སྲིན་བསྒྲལ་བའི་གློ་བ་ལ༔ ཟུར་དགུ་དབལ་དགུའི་ཚུལ་དུ་བྱས༔ འབན་
གཏོར་དགུ་ཞེས་དེ་ནས་བྱུང་༔ བདུད་སྲིན་བསྒྲལ་བའི་གློ་འདབ་ལཿ རིན་ཆེན་སྣ་
ཚོགས་སྤུངས་ཚུལ་བྱས༔ ཚོགས་ཀྱི་འཁོར་ལོ་དེ་ནས་བྱུང་༔ བདུད་སྲིན་བསྒྲལ་བའི་
སྲིན་རྩེ་ལ༔ དམར་ཆེན་ཚུལ་དུ་སྟོབས་པ་ལ༔ སྦྱོར་སྒྲོལ་མཆོད་པ་དེ་ནས་བྱུང་༔
བདུད་སྲིན་བསྒྲལ་བའི་རྣམ་ཤེས་ཀྱི༔ ཚོགས་བརྒྱད་ཡུལ་བརྒྱད་སྦྱར་བ་ཡི༔ རྣམ་
བརྒྱད་མཆོད་པ་དེ་ནས་བྱུང་༔ བདུད་སྲིན་བསྒྲལ་བའི་མཁྲིས་ཆུ་ལཿ བདུད་རྩིའི་
ཚུལ་དུ་བྱས་པ་ནི༔ གཡུ་འབྲང་སྨན་མཆོད་དེ་ནས་བྱུང་༔ བདུད་སྲིན་བསྒྲལ་བའི་
སྲོག་ཁྲག་ལ༔ དྲག་པོ་དབལ་གྱི་ཨ་རྒ་བྱས༔ རག་ཏའི་དམར་ཆེན་དེ་ནས་བྱུང་༔
བདུད་སྲིན་བསྒྲལ་བའི་མཆིན་པ་ལ༔ དམུ་ཡད་རང་འབྱུང་འདོད་ཡོན་བྱས༔ དངོས་
གྲུབ་ཟས་སྐོམ་དེ་ནས་བྱུང་༔ བདུད་སྲིན་བསྒྲལ་བའི་མཚེར་པ་ལ༔ ཟླ་ཁྲམ་ཟླ་རྒྱས་
བྱ་བ་བྱས༔ ཕྱ་ཚེའི་ལོངས་སྤྱོད་དེ་ནས་བྱུང་༔ བདུད་སྲིན་བསྒྲལ་བའི་རྩ་ལག་ལ༔
སྤྲུལ་པའི་རྒྱང་ཐག་ཟར་ཟར་བྱས༔ བྱ་ཁྲའི་རྒྱང་ཐག་དེ་ནས་བྱུང་༔ བདུད་སྲིན་
བསྒྲལ་བའི་གཤའ་བཞི་ལཿ དུར་ཁྲོད་བཅལ་དུ་བཀྲམ་པ་ལ༔ སྔགས་ཀྱི་དཀྱིལ་
འཁོར་དེ་ནས་བྱུང་༔ བདུད་སྲིན་བསྒྲལ་བའི་མཆིན་པ་ལ༔ རིན་ཆེན་ཁྲི་གདན་བྱ་བ་
བྱས༔ གཤེན་གྱི་ཁྲི་གདན་དེ་ནས་བྱུང་༔ བདུད་སྲིན་བསྒྲལ་བའི་མཆིན་ཡོལ་ལ༔ ན་
བཟའ་སྐུ་བརྒྱན་སྣ་ཚོགས་བྱས༔ སྔགས་ཆས་བཅུ་གསུམ་དེ་ནས་བྱུང་༔ བདུད་སྲིན་
བསྒྲལ་བའི་ཐོད་པ་ལ༔ ལྟག་སྤྲོད་ཚུལ་དུ་དབལ་རྔ་བྱསཿ འབོད་པའི་སྒྲ་དབྱངས་དེ་
ནས་བྱུང་༔ སྲིན་མོ་བསྒྲལ་བའི་ཅོ་ཏོ་ལ༔ དབལ་མོ་དགྱེས་པའི་ལྷབ་ལྷུབ་བྱས༔ བྷན་
དྷ་ལྕང་ལོ་དེ་ནས་སྲིད༔ སྲིན་མོ་བསྒྲལ་བའི་བླ་རྐང་ལ༔ ཐུགས་དམ་བསྐུལ་བའི་
རྒྱུན་ལམ་བྱས༔ རྐང་དུང་གླིང་བུ་དེ་ནས་བྱུང་༔ སྲིན་མོ་བསྒྲལ་བའི་དྲི་ངད་ལ༔
མངོན་སྤྱན་དྲངས་བའི་རྡུལ་མཚོན་བྱས༔ འབོད་པའི་ཚིལ་གསུར་དེ་ནས་བྱུང་༔
159



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
སྲིན་མོ་བསྒྲལ་བའི་སྙིང་རྗེན་ལ༔ རྩེ་གསུམ་འབར་བའི་ཡི་གེའི་བརྒྱན༔ ཐུགས་དམ་
བསྐང་བའི་དམ་རྫས་བྱས༔ བླ་རྡོ་གསང་རྟེན་དེ་ནས་བྱུང་༔ སྲིན་མོ་བསྒྲལ་བའི་
གདར་ཤུན་ལཿ བརྗིད་པའི་རྒྱན་ཆ་སྣ་ཚོགས་བྱས༔ ཞིང་ཆེན་ཞིང་ཆུང་རྒྱལ་མཚན་
དང་༔ རུ་མཚོན་རྒྱལ་མཚན་དེ་ནས་བྱུང་༔ སྲིན་མོ་བསྒྲལ་བའི་གཤིས་རྒྱུས་ལཿ སྐུ་
སྲོག་བརྟན་ཞིང་མཆོག་མ་བྱས༔ སྦ་གར་སྐུ་རྒྱན་དེ་ནས་བྱུང་༔ བདུད་སྲིན་བསྒྲལ་
བའི་ལྒང་པ་ལ༔ ཕྲ་མན་རིན་ཆེན་བུམ་པ་བྱས༔ གསང་བའི་གཞལ་ཡས་དེ་ནས་
བྱུང་༔ བདུད་སྲིན་བསྒྲལ་བའི་བསམ་སེའུ་ལ༔ འབར་བའི་ཚུལ་གྱི་སྒྲོན་མེ་བྱས
མཚལ་གྱི་སྣང་མ་དེ་ནས་བྱུང་༔ དེ་ལྟ་བུའི་རང་རྫས་རྒྱ་ཆེན་པོ་བྱུང་བ་ཕྱི་རབས་
བདུད་སྲིན་བསྒྲལ་ན་སྔགས་ཀྱི་རྫས་སུ་མེད་དུ་མི་རུང་བའི་རྟེན་འབྲེལ་རྟགས་སུ་
བཞག་གོ༔ དེ་བཞིན་བདུད་སྲིན་མུ་སྟེགས་གནོད་སྦྱིན་ཐམས་ཅད་བསྒྲལ་ནས་ཞི་བ་
ལས་ཀྱི་སྤྱི་བསྐངས༔ དྲག་པོ་དབལ་གྱི་ཚར་བཅད་དེ་གཉིས་མེད་མཉམ་པའི་དོན་
བསྟན་ཏེ་སྟོང་གསུམ་ཐམས་ཅད་ཞི་བདེ་མཉམས་པ་ཆེན་པོའི་ཆ་རུ་བཀོད་དོ༔
སྡུག་བསྔལ་རྒྱ་མཚོར་བྱིང་བའི་སེམས་ཅན་ཐམས་ཅད་དབུ་གསར་འབྱུངས སངས་
རྒྱས་བསྟན་པ་རྒྱས་པའི་གཞི་བཟུང་བར་མཛད་དོ༔ གསས་མཁར་རིན་པོ་ཆེ་ཐིག་
ལེ་དབྱིངས་ཆེན་གཡུང་དྲུང་བསྡོམ་པའི་རྒྱུད་གསང་བ་དོན་འདུས་ལས་གསང་སྔགས་
བསྟན་པ་སྲིད་ཚུལ་ལོ་རྒྱུས་བསྟན་པའི་ལེའུ་བསྟན་པའོ༔ ས་མ་ཡ༔ རྒྱ་རྒྱ་རྒྱ༔ ཨུ་ཡ་
ཟབ་པོ་རྒྱ་རྒྱ་རྒྱ༔ ཚེ་དབང་གསང་སྔགས་གྲགས་པས་ཤེལ་བྲག་ཚལ་ནས་ཟབ་མོ་
གཏེར་དུ་བསྙེད་དེ་གཏན་ལ་འབེབ་པ་ཡི་གེ་དང་པོའི་བྱེད་པོ་དྲུང་ཡིག་བསོད་ཕྱུག་
ཀྱིས་བགྱིས་པ་མུ་ཙུག་སྨྲར་རོ༔ བཀྲ་ཤིས་པར་ཤོག༔
160



གསས་མཁར་རིན་པོ་ཆེ་དབྱིངས་ཆེན་གཡུང་དྲུང་
སྡོམ་པའི་རྒྱུད་གསང་བ་དོན་འདུས་ལས་
རྩ་བསྡོམ་མདོ་རྩའི་རྒྱུད་
བཞུགས་སོ༔ ༔
。。
༄༅། །མཁའ་འགྱིང་དབང་གི་རྒྱལ་པོ་ལ་ཕྱག་འཚལ་ལོ༔ ད་འདི་ནས་མར་ལ་
གསས་མཁར་ཐིག་ལེ་དབྱིངས་ཆེན་གཡུང་དྲུང་བསྡོམ་པའི་རྒྱུད་གསང་བ་འདུས་པ་
ལས་རྩ་བསྡོམ་མདོ་རྩའི་རྒྱུད་བསྟན་ཏེ༔ དུས་དང་བསྐལ་པ་དེ་ཙམ་ན༔ སྟོན་པ་
ཀུན་ཏུ་བཟང་པོ་དེ་ཉིད་གཡུང་དྲུང་ཐེག་པ་ཆེན་པོ་དགུ་ལྔ་མི་འགྱུར་ཐིག་ལེའི་
གཞལ་ཡས་སུ༔ ཞི་བའི་ངང་ལས་ཁྲོ་བོའི་ཚུལ་བསྟན་ཏེ་ལོག་པའི་སྣང་བ་རང་བཞིན་
ཤུགས་ཀྱིས་བཅོམས་ནས༔ བསྐལ་པ་མེ་ལྟར་འབར་བའི་གསས་མཁར༔ གཡུང་དྲུང་
ཡོངས་སུ་རྫོགས་པའི་ཕོ་བྲང་༔ དབང་ཆེན་གཞལ་ཡས་འབར་བ་ཆེན་པོ་རུ༔ འབར་
བའི་ཆས་དང་ལྡན་པར་བརྗིད་འགྱིང་གཟི་དང་ལྡན་པར་བཞུགས་སོ༔ དེ་ལ་འཁོར་
དུ་གཏོགས་པ་དབལ་གསས་རྔམ་པ་ཆེ་མཆོག་སྐུ་ཡི་ལྷ་ཚོགས་དང་བཅས་པ་ཐབས་
ཅིག་ཏུ་བཞུགས་སོ༔ དབལ་ཆེན་སྤྱི་འདུལ་རྒྱལ་པོ་ལ་ཡང་དག་གསུང་གི་ལྷ་ཚོགས་
དང་བཅས་པ་ཐབས་ཅིག་ཏུ་བཞུགས་སོ༔ མགོན་པོ་གེ་ཁོད་ཁྲོ་བོ་ལ་རྨད་འབྱུང་
ཡོན་ཏན་ལྷ་ཚོགས་དང་བཅས་པ་དང་ཐབས་གཅིག་ཏུ་བཞུགས་སོ༔ སྒྲོལ་བྱེད་
16l



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
འབྲུག་གསས་ཆེམ་པ་ལ་འཕྲིན་ལས་ཕུར་པའི་ལྷ་ཚོགས་དང་བཅས་པ་ཐབས་གཅིག་
ཏུ་བཞུགས་སོ༔ གསུང་མཆོག་ལྷ་རྒོད་ཐོག་པ་ལ་མ་མོ་རྦོད་གཏོང་ལྷ་ཚོགས་དང་
བཅས་པ་ཐབས་གཅིག་ཏུ་བཞུགས་སོ༔ འཇིགས་བྱེད་གཤེད་ནག་རམ་པ་ལ་འཇིག་
རྟེན་མཆོད་བསྟོད་ལྷ་ཚོགས་དང་བཅས་པ་ཐབས་གཅིག་ཏུ་བཞུགས་སོ༔ གསང་
མཆོག་རག་མཁའ་འགྱིང་ལ་ཡོངས་རྗེ་རིག་འཛིན་ལྷ་ཚོགས་དང་བཅས་པ་དང་
ཐབས་གཅིག་ཏུ་བཞུགས་སོ༔ འབར་བ་མཐུ་ཆེན་དུག་འདུལ་ལ་དམོད་པ་དྲག་
སྔགས་ལྷ་ཚོགས་དང་བཅས་པ་ཐབས་གཅིག་ཏུ་བཞུགས་པའོ༔ རྔམ་ཆེན་སྒོ་བ་ཡབ་
ཡུམ་ལ་རྣམ་བཞིའི་འཕྲིན་ལས་ལྷ་ཚོགས་དང་བཅས་པ་དང་ཐབས་གཅིག་ཏུ་
བཞུགས་སོ༔ གསང་མཆོག་རག་མཁའ་འགྱིང་གཞན་ཡང་འཆི་མེད་ཡབ་ཡུམ་རྣམ་
གསུམ་དང་༔ འཆི་མེད་གཙུག་ཕུད་དང་༔ འཕྲུལ་གཤེན་སྣང་ལྡན་དང་༔ བཟང་ཟ་
རིང་བཙུན་དང་༔ དབལ་གཉིས་ནི་གསང་བ་འདུས་པ་དང་༔ སྟག་ལ་མེ་འབར་
དང་༔ མཆོག་ནི་ཀུ་བྱི་མང་ཀེ་དྲུག་སྟེ་ཐབས་གཅིག་ཏུ་བཞུགས་སོ༔ གཞན་ཡང་
སྤྲུལ་པའི་འཁོར་རྣམས་དང་༔ མྱུར་མགྱོགས་ཀྱི་འཁོར་རྣམས་དང་༔ དྲག་རྩལ་གྱི་
འཁོར་རྣམས་དང་༔ ཆོ་འཕྲུལ་གྱི་འཁོར་རྣམས་དང་༔ ཉན་འཁོར་དང་༔ ཞུ་འཁོར་
དང་༔ བསྡུད་འཁོར་དང་༔ བརྩེ་བའི་འཁོར་དང་༔ རིམ་པ་དགུའི་འཁོར་དང་
ཐབས་གཅིག་ཏུ་བཞུགས་སོ༔ དེ་ནས་དེའི་ཚེ་དེའི་དུས་ནས་གཙོ་བོ་ཆེན་པོ་ཉིད་
ཀྱང་ཐིག་ལེ་དབྱིངས་ཆེན་གསས་མཁར་གསང་བའི་རྒྱུད་གསུངས་པར་དགོངས་ནས༔
གསས་མཁར་གསང་བའི་ཏིང་འཛིན་ཀྱི་དགོངས་པ་ལ་བཞུགས་སོ༔ ཞུགས་མ་ཐག་
ཏུ་སྐུའི་གདིང་དང་༔ དབུ་ཡི་གཙུག་དང་༔ ལྗགས་ཀྱི་ངར་དང་༔ ཐུགས་ཀྱི་གང་
དང་༔ ལྟེ་བའི་ཀློང་དང་ གསང་བའི་མཁའ་དང་༔ གསང་གཤང་གི་གནས་དང་༔
བ་སྤུའི་བུ་ག་ཚུན་ཆད་ནས་འོད་ཟེར་ཁ་དོག་རྣམ་པ་དྲུག་དྲུག་སུམ་ཅུ་རྩ་དྲུག་གི་སྤྲོ་
162



རྩ་སྡོམ་མདོ་རྩའི་་རྒྱུད།
༼ང༽
བཀྱེ་མཛད་དེ༔ སྟོང་གསུམ་གྱི་སྟོང་ཆེན་པོ༔ འཇིག་རྟེན་གྱི་ཁམས་ཆེན་པོ་རབ་
འབྱམས་དཔག་ཏུ་མེད་པ་ན་སྤྲོ་བ་སྣང་བ་ཆེན་པོའི་ཡོངས་སུ་ཁྱབ་པར་བྱུང་ན༔
གཡོ་བ་དང་༔ ལྡེག་པ་དང་༔ མེར་བ་དང་༔ འུར་བ་དང་༔ ཐུགས་པ་དང་༔ ཆེམ་
པ་ལ་སོགས་རྣམ་པ་དྲུག་ཏུ་གཡོས་ཤིང་༔ ནམ་མཁའ་ལ་གསལ་བའི་འོད་མང་པོ་
ཤར༔ བར་སྣང་ལ་སྙན་པའི་སྒྲ་མང་པོ་གྲགས་སོ༔ ས་གཞི་ལ་མཛེས་པའི་མེ་ཏོག་
མང་པོ་སྐྱེས་སོ༔ དེ་ལ་སེམས་ཅན་ལས་འཕྲོ་ཡོད་པ་རྣམས་ནི་སྔོན་གྱི་དགེ་བའི་ཤུལ་
སླང་ནས་སྤྲོ་བ་སྐྱེས་སོ༔ ལས་འཕྲོ་མེད་པ་རྣམས་ཡ་ང་བས་རབ་ཏུ་འཇིགས་སོ༔
དེ་ནས་འཁོར་རྣམས་ཀྱིས་མཆོད་པའི་ལོངས་སྤྱོད་ཆགས་པ་མེད་པ་ཕུལ་ནས་གཡས་
ནས་གཡོན་ནས་ཐོབ་གསུམ་བསྐོར་རོ༔ དེ་ཚེ་འཁོར་གྱི་ནང་ནས་དཔལ་གསང་བ་
འདུས་པ་རང་གི་གདན་ལ་ལང་སྟེ་ཞུས་སམ་གསོལ་པ༔ ཨེ་མ་ཐུགས་རྗེའི་མངའ་
བདག་བདེར་གཤེགས་གཙོ སངས་རྒྱས་མྱེས་ཆེན་གཤེན་རབ་ཀུན་གྱི་ཡབ༔ ཞི་བར་
མི་འདའ་གཟི་བརྗིད་ཁྲོ་བོའི་ཚུལ༔ བཅས་བཅོས་འགྱིང་རྔམ་གོམ་འཚིགས་འབར་
སྤྲོས་དྲག༔ ཁྲོ་ཚུལ་རྣམས་དགུ་བརྒྱ་བཅུ་རྩ་གཅིག་གི༔ སྣང་བའི་གཟི་འབར་འཇིག་
རྟེན་གསུམ་ན་གླིང་༔ བག་ཉལ་དབང་མེད་རྫུ་འཕྲུལ་རབ་ལྡན་པ༔ སྐབས་གསང་
བླ་མེད་འདི་ཡི་སྤྱོད་པ་ལྟར༔ བདག་ཅག་རྗེས་གཞོལ་འཁོར་ལ་ངེས་བཤད་ན༔ ཅི་
ལྟར་མཚམས་པར་གསང་ཞིང་སྤྱོད་འཇུག་དེ༔ ཞེས་ཞུས་པས་གཙོ་བོ་ཆེན་པོ་ཉིད་ཀྱི་
བཀའ་སྩལ་པ༔ ཀྱེ་མ་འཁོར་བའི་སེམས་ཅན་མ་རིག་པ༔ སྐྱེ་བཞི་རྒྱུན་ལྔ་རིགས་དྲུག་
སྡུག་བསྔལ་སྦྱོངས༔ ལས་ཀྱི་རྒྱུ་བསགས་རྣམ་སྨིན་ཉིད་ལ་འདུ༔ བདེ་བར་མ་སླེབ་
སྡུག་བསྔལ་མཚོ་རུ་གུམ༔ གང་ཞིག་འཇིག་རྟེན་གསུམ་ན་གནས་པའི་ཚོགས༔
མགུར་བའི་ལས་སྤང་ཕྱིན་ཅི་ལོག་དུ་གྱུ༔ གདུག་སེམས་ཞེ་སྡང་མཚོན་ཆ་རྩེ་བསྣོལ་
ལྟར༔ གང་ཞིག་རང་མིན་གཞན་དུ་གྱུར་པ་ཀུན༔ བསད་བཅད་བརྡེག་བརྡུང་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བརྣག་པའི་ལས་ལ་བརྩོན༔ དེའི་རྣམ་སྨིན་དམྱལ་བའི་གནས་སུ་སྐྱེ༔ འབྲས་བུ་ཚ་
གྲང་ཐར་མེད་གཏན་དུ་དམྱལ༔ ཐར་མེད་སྡུག་བསྔལ་དེ་ལ་ཡ་རེ་ང་༔ ཆགས་སྡང་
བྲལ་བའི་བདག་གཞན་གཉིས་ཀྱི་ལསཿ གང་ཡང་དོན་དམ་འདི་དང་རྒྱང་ཐག་རིང་
དེ་བས་གཡུང་དྲུང་གསང་སྤྱོད་འདི་ཚོར་ཚེ༔ ཉོན་མོངས་འཁྲུལ་པས་རང་སྣང་དགྲ་
རུ་ལང་༔ ཕ་རོལ་ཡུལ་རྣམས་ཞེ་སྡང་ཁོ་ནར་མཐོང་༔ རང་རིག་གཞི་ཡི་རྨིག་བུ་ཕྲ་
བས་ན༔ དེ་ཚེ་བྱམས་པ་ཡེ་ཤེས་བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔
ཞི་བས་མ་ཕན་བདེན་པས་མ་གྲོལ་གྱིན༔ ཐུགས་རྗེའི་བསྒྲལ་ལས་བརྩོན་པའི་སྟ་གོན་
གྱི༔ གདུག་སེམས་ཞེ་སྡང་བརྩད་ནས་བཅད་པའི་ཕྱིར༔ ཞེ་སྡང་གཉེན་པོ་ཞེ་སྡང་
ལྷར་བཞེངས་པ༔ ཞེ་སྡང་སེམས་ཚུལ་དབལ་གྱི་ཁྲོ་བོ་ནི༔ བོན་ཉིད་མི་བཟད་ཞི་བའི་
རང་བཞིན་ཏེ༔ ཐུགས་རྗེ་མི་བཟད་ཁྲོས་པའི་བཞིན་ཚུལ་སྟོན༔ མ་འགག་རྫུ་འཕྲུལ་
སྤྱོད་པ་འདི་ལྟ་བུ༔ ཚ་གྲང་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་
སྤྱོད་ཟབ་མོ་ཡོངས་སུ་གྲགས༔ དེ་ཕྱིར་རྗེས་གཞོལ་འཁོར་དུ་གཏོགས་པ་ཀུན༔
འཇིགས་མེད་གདེང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་
པའི༔ གཡུང་དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་
མོ་འདི་ལ་སྤྱོད༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་
སྤྱོད་ཟབ་མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་མནོས༔
གཡུང་དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་
ལ་རོལཿ གཡུང་དྲུང་གསང་སྤྱོད་ཟབ་མོ་འདི་དག་གི༔ བྱམས་པའི་སྟོབས་བསྐྱེད་
སྟོང་ཉིད་ཡེ་ཤེས་ཀྱི༔ དུ་ཏིའི་ཐིག་ནག་མཚན་མ་དམིགས་མེད་པའི༔ བླ་མེད་རྒྱལ་
བའི་ཞིང་ཁམས་གཡོ་བ་ཡི༔ ཡེ་ནས་ཡེ་ཤེས་ཆེན་པོའི་དོན་འཐོབ་ནས༔ ཡེ་ཤེས་ཆོ་
འཕྲུལ་བསྔོ་ཡི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔ འདི་ཉིད་
164



རྩ་སྡོམ་མདོ་རྩའི་རྒྱུད།
དོན་མཐར་ཕྱིན་པའི་དོན་དམ་པ༔ བདག་ཉིད་ངང་དུ་གཉིས་མེད་ཨེ་མ་ཧོ༔ གང་
ཞིག་འཇིག་རྟེན་གསུམ་པར་གནས་པའི་ཚོགས༔ ཡེ་ཤེས་ལས་སྤངས་ཕྱིན་ཅི་ལོག་ཏུ་
གྱུར༔ གདུག་སེམས་གཏི་མུག་མུན་ཁང་འཁྲིགས་པ་ལྟརཿ གང་ཞིག་རང་མིན་གཞན་
དུ་གྱུར་པ་ཀུན༔ མ་གོ་མ་རིག་བརྣག་པའི་ལས་ལ་བརྩོན༔ དེའི་རྣམ་སྨིན་བྱོལ་སོང་
གནས་སུ་སྐྱེ༔ འབྲས་བུ་གླེན་ལྐུགས་ཐར་མེད་གཏན་དུ་དམྱལ༔ ཐར་མེད་སྡུག་
བསྔལ་དེ་ལ་ཡ་རེ་ང་༔ སྒྲིབ་མེད་ཡེ་ཤེས་རང་གཞན་གཉིས་མེད་ཀྱི༔ ཡང་དག་དོན་
དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་ཚོར་ཚེ༔ ཉོན་
མོངས་འཁྲུལ་པ་རང་སྣང་དགྲ་རུ་ལང་༔ ཕ་རོལ་ཡུལ་རྣམས་གཏི་མུག་ཁོ་ནར་
མཐོང་༔ རང་རིག་གཞི་ཡི་དམིགས་བུ་བྲལ་བས་ན༔ དེ་ཚེ་ལྷག་མཐོང་ཡེ་ཤེས་བག་
ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པས་མ་གྲོལ་
གྱིན༔ ཐུགས་རྗེའི་བསྒྲལ་ལ་བརྩོན་པའི་སྟ་གོན་གྱི༔ གདུག་སེམས་གཏི་མུག་རྩད་
ནས་གཅོད་པའི་ཕྱིར༔ གཏི་མུག་གཉེན་པོ་གཏི་མུག་ལྷར་བཞེངས་པ༔ ངོ་བོ་བརྣག་
པའི་ཚུལ་དུ་ཁྲོ་བོ་ནི༔ ཡེ་ཤེས་མི་བཟད་ཞི་བའི་རང་བཞིན་ཏེ༔ ཐུགས་རྗེ་མི་བཟད་
འཁྲོས་པའི་བཞིན་ཚུལ་སྟོན༔ མ་འགག་རྫུ་འཕྲུལ་སྤྱོད་པ་འདི་ལྟ་བུ༔ གླེན་ལྐུགས་
གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་ཡོངས་སུ་
གྲགསཿ དེ་ཕྱིར་རྗེས་གཞོལ་འཁོར་ཏུ་གཏོགས་པ་ཀུན༔ འཇིགས་མེད་གདེང་དང་
ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་ཡི༔ གཡུང་དྲུང་གསང་
སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་སྤྱོད༔ གཡུང་
དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་ཟབ་མོ་འདི་ལ་བསྒོམ༔
གཡུང་དྲུང་གསང་བའི་ཟབ་མོ་འདི་ལ་གནོས༔ གཡུང་དྲུང་གསང་བའི་འབྲས་བུ་
འདི་ལ་རོལཿ གཡུང་དྲུང་གསང་བའི་སྙིང་པོ་འདི་ལ་རོལ༔ གཡུང་དྲུང་གསང་སྤྱོད་
165



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
ཟབ་མོ་འདི་དག་གི༔ ཡེ་ཤེས་སྟོབས་སྐྱེས་མེ་ལོང་ཡེ་ཤེས་ཀྱིས༔ དུད་མུར་དུ་སྒྲའི་
མཚན་མ་དམིགས་མེད་པའི༔ བླ་མེད་རྒྱལ་བའི་ཞིང་ཁམས་གཡོ་བ་ཡི༔ ཡེ་ནས་སྲ་
བརྟན་གཡུང་དྲུང་དོན་འཐོབ་ནས༔ ཡེ་ཤེས་ཆོ་འཕྲུལ་ཆ་ཡི་སྒྲ་འབྱིན་པའི༔ ལྷ་སྐུ་
རིག་སྟོབས་ཡེ་ཤེས་སྤྱན་དང་བཅས༔ འདི་ཉིད་དོན་མཐར་ཕྱིན་པ་དོན་དམ་པ༔
བདག་དང་ཉིད་དུ་གཉིས་མེད་ཨེ་མ་ཧོ༔ གང་ཞིག་འཇིག་རྟེན་གསུམ་པོར་གནས་
པའི་ཚོགས༔ སྦྱིན་པ་ལས་སྤངས་ཕྱིན་ཅི་ལོག་ཏུ་གྱུ༔ ཆགས་འཁོར་སྲིད་ལེན་དུག་
མཚོ་ཁོལ་མ་ལྟར༔ གང་ཞིག་རང་མིན་གཞན་དུ་གྱུར་པ་ཀུན༔ མ་བྱིན་མི་ཚངས་
བརྣག་པའི་ལས་ལ་བརྩོན༔ དེ་ཡང་རྣམ་སྨིན་ཡི་དྭགས་གནས་སུ་སྐྱེ༔ འབྲས་བུ་
བཀྲེས་སྐོམ་ཐར་མེད་གཏན་དུ་དམྱལཿ ཐར་མེད་སྡུག་བསྔལ་དེ་ལ་ཡ་རེ་ང་༔ རེ་
དོག་བྲལ་བའི་བདག་གཞན་གཉིས་མེད་ཀྱི༔ ཡང་དག་དོན་དམ་འདི་དང་རྒྱང་ཐག་
རིང་༔ དེ་བས་གཡུང་དྲུང་གསང་སྤྱོད་འདི་ཚོར་ཚེ༔ ཉོན་མོངས་འཁྲུལ་པ་རང་སྣང་
དགྲ་རུ་ལང་༔ ཕ་རོལ་ཡུལ་རྣམས་འདོད་ཆགས་ཁོ་ནར་མཐོང་༔ རང་རིག་གཞི་ཡི་
དམིགས་བུ་འཕྲ་བས་ན༔ དེ་ཚེ་སོ་སོར་ཡེ་ཤེས་བག་ལ་ཞ བག་ཉལ་དྲེགས་པ་ཅན་
གྱི་རང་ཁ་མ༔ ཞི་བས་མ་ཕན་བདེན་པས་མ་གྲོལ་གྱིན༔ ཐུགས་རྗེའི་བསྒྲལ་ལ་
བརྩོན་པའི་རྟ་གོན་གྱི༔ གདུགས་སེམས་འདོད་ཆགས་བརྩད་ནས་བཅད་པའི་ཕྱིར༔
འདོད་ཆགས་གཉེན་པོ་འདོད་ཆགས་ལྷར་བཞེངས་པ༔ ངང་ལ་བརྣག་པའི་ཚུལ་དུ་
ཁྲོ་བོ་ནི༔ སྦྱིན་པ་མི་བཟད་ཞི་བའི་རང་བཞིན་ཏེ༔ ཐུགས་རྗེ་མི་བཟད་འཁྲོས་པའི་
བཞིན་ཚུལ་སྟོན༔ མ་འགག་རྫུ་འཕྲུལ་སྤྱོད་པ་འདི་ལྟ་བུ༔ བཀྲེས་སྐོམ་གྲོང་ཁྱེར་
འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་ཡོངས་སུ་གྲགས༔ དེ་
ཕྱིར་རྗེས་གཞོལ་འཁོར་དུ་གཏོགས་པ་ཀུན༔ འཇིགས་མེད་གདིང་དང་ལྡན་པའི་དོན་
དམ་ལཿ གཞི་དང་རྩ་བ་རྡུལ་ཞུགས་སྤྱོད་པ་ལ༔ གཡུང་དྲུང་གསང་སྤྱོད་འདི་ལྟར་
166



རྩ་སྡོམ་མདོ་རྩའི་་རྒྱུད།
༼ང༽
དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་སྤྱོད༔ གཡུང་དྲུང་གསང་སྤྱོད་
ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་ཟབ་མོ་འདི་ལ་བསྒོམ༔ གཡུང་དྲུང་
གསང་བའི་དམ་ཚིག་འདི་ལ་གནོས༔ གཡུང་དྲུང་གསང་བའི་འབྲས་བུ་འདི་ལ་རོལ
གཡུང་དྲུང་གསང་བའི་སྙིང་པོ་འདི་ལ་རོལ༔ འོན་ཀྱང་གཡུང་དྲུང་གསང་སྤྱོད་འདི་
དག་གི༔ སྦྱིན་པའི་སྟོབས་སྐྱེས་སོ་སོར་ཡེ་ཤེས་ཀྱི༔ བརྩོན་པའི་ངུ་སྒྲའི་མཚན་མ་
དམིགས་མེད་པའི༔ བླ་མེད་རྒྱལ་བའི་ཞིང་ཁམས་གཡོ་བ་ཡི༔ ཡེ་ནས་འབར་བ་
གཡུང་དྲུང་དོན་འཐོབ་ནས༔ ཡེ་ཤེས་ཆོ་འཕྲུལ་ཧ་ལའི་སྒྲ་འབྱིན་པའི༔ ལྷ་སྐུ་རིག་
སྟོབས་ཡེ་ཤེས་སྤྱན་དང་བཅས༔ འདི་ཉིད་དོན་མཐར་ཕྱིན་པའི་དོན་དམ་པ༔
བདག་དང་ཉིད་དུ་གཉིས་མེད་ཨེ་མ་ཧོ༔ གང་ཞིག་འཇིག་རྟེན་གསུམ་པར་གནས་
པའི་ཚོགས༔ ཡངས་པའི་ལས་སྤངས་ཕྱིན་ཅི་ལོག་དུ་གྱུར༔ བདག་བསྟོད་གཞན་
སྨད་རི་རང་བྲག་ཟུག་ལྟར༔ གང་ཞིག་རང་མིན་གཞན་དུ་གྱུར་པ་ཀུན༔ རུ་ཏྲ་
མངན་སེམས་རྣག་པའི་ལས་ལ་བརྩོན༔ དེའི་རྣམ་སྨིན་མཐའ་འཁོབ་གནས་སུ་སྐྱེ༔
འབྲས་བུ་བྲེལ་འཕོངས་ཐར་མེད་གཏན་དུ་དམྱལཿ ཐར་མེད་སྡུག་བསྔལ་དེ་ལ་ཡ་རེ་
ང་༔ བདག་འཛིན་བྲལ་བའི་བདག་གཞན་གཉིས་མེད་ཀྱི༔ ཡང་དག་དོན་དམ་འདི་
དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་ཚོར་ཚེ༔ ཉོན་མོངས་
འཁྲུལ་པ་རང་སྣང་དགྲ་རུ་ལོང་༔ ཕ་རོལ་ཡུལ་རྣམས་འཕྲག་དོག་ཁོ་ནར་མཐོང་
རང་རིག་བཞི་ཡི་དམིགས་བུ་ཕྲ་བས་ན༔ དེ་ཚེ་བྱ་གྲུབ་ཡེ་ཤེས་བག་ལ་ཞ བག་ཉལ་
དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པས་མ་གྲོལ་གྱིན༔ ཐུགས་རྗེའི་
བསྒྲལ་ལ་བརྩོན་པའི་སྟ་གོན་གྱི༔ གདུགས་སེམས་འཕྲག་དོག་བརྩད་ནས་གཅོད་པའི་
ཕྱིར༔ འཕྲག་དོག་གཉེན་པོ་འཕྲག་དོག་ལྷར་བཞེངས་པ༔ ངོ་བོ་བརྣག་པའི་ཚུལ་དུ་
ཁྲོ་བོ་ནི༔ ཡངས་པ་མི་བཟད་ཞི་བའི་རང་བཞིན་ཏེ༔ ཐུགས་རྗེ་མི་བཟད་ཁྲོས་པའི་
167



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བཞིན་ཚུལ་སྟོན༔ མི་འགགས་རྫུ་འཕྲུལ་སྤྱོད་པ་འདི་ལྟ་བུ༔ བྲེལ་འཕོང་གྲོང་ཁྱེར་
འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་ཡོངས་སུ་གྲགས༔ དེ་
ཕྱིར་རྗེས་གཞོལ་འཁོར་དུ་གཏོགས་པ་ཀུན༔ འཇིགས་མེད་གདིང་དང་ལྡན་པའི་དོན་
དམ་ལཿ གཞི་དང་རྩ་བ་རྡུལ་ཞུགས་སྤྱོད་པ་ཡི༔ གཡུང་དྲུང་གསང་སྤྱོད་འདི་ལྟར་
དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་སྤྱོད༔ གཡུང་དྲུང་གསང་སྤྱོད་
ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་ཟབ་མོ་འདི་ལ་བསྒོམ༔ གཡུང་དྲུང་
གསང་བའི་དམ་ཚིག་འདི་ལ་གནོས༔ གཡུང་དྲུང་གསང་བའི་འབྲས་བུ་འདི་ལ་རོལ
གཡུང་དྲུང་གསང་བའི་སྙིང་པོ་འདི་ལ་རོལ༔ གཡུང་དྲུང་གསང་བ་ཟབ་མོ་འདི་དག་
གི ཡངས་པའི་སྟོབས་བསྐྱེད་བྱ་གྲུབ་ཡེ་ཤེས་ཀྱི༔ སྤྲིང་རྒྱུད་དུ་ཏིའི་མཚན་མ་རྨིང་
མེད་པ༔ བླ་མེད་རྒྱལ་བའི་ཞིང་ཁམས་གཡོ་བ་ཡི༔ ཡེ་ནས་འཆི་མེད་སྐྱེས་བརྩོན་
དོན་མཐོང་ནས༔ ཡེ་ཤེས་ཆོ་འཕྲུལ་ཨ་མའི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་
སྤྱན་དང་བཅས༔ འདི་ཉིད་དོན་མཐར་ཕྱིན་པའི་དོན་དམ་པ༔ བདག་དང་ཉིད་དུ་
གཉིས་མེད་ཨེ་མ་ཧོ༔ གང་ཞིག་འཇིག་རྟེན་གསུམ་པར་གནས་པའི་ཚོགས༔ ཞི་བའི་
ལས་སྤངས་ཕྱིན་ཅི་ལོག་ཏུ་གྱུར༔ ང་ཆེ་དྲེགས་པ་ཚེར་མའི་དབལ་སོ་ལྟར༔ གང་ཞིག་
རང་མིན་གཞན་དུ་གྱུར་པ་ཀུན༔ ཁྱད་གསོད་ཕྱར་གཡེང་བརྣག་པའི་ལས་ལ་བརྩོན༔
དེའི་རྣམ་སྨིན་འཐབ་བརྩོད་གནས་སུ་སྐྱེ༔ འབྲས་བུ་བརྩོད་འཁྲུག་ཐར་མེད་གཏན་
དུ་དམྱལ༔ ཐར་མེད་སྡུག་བསྔལ་དེ་ལ་ཡ་རེ་ང་༔ ང་ཆེ་བྲལ་བའི་བདག་གཞན་
གཉིས་མེད་ཀྱི༔ ཡང་དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་
གསང་སྤྱོད་འདི་ཚོར་ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལངསཿ ཕ་རོལ་
ཡུལ་རྣམས་ང་རྒྱལ་ཁོ་ནར་མཐོང་༔ རང་རིག་ཡེ་ཤེས་དམིགས་བུ་ཕྲ་བ་ན༔ དེ་ཚེ་
མཉམ་ཉིད་ཡེ་ཤེས་བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་
168



རྩ་སྡོམ་མདོ་རྩའི་་རྒྱུད། །
ཕན་བདེན་པས་མ་གྲོལ་གྱིན༔ ཐུགས་རྗེའི་བསྒྲལ་ལ་བརྩོན་པའི་སྟ་གོན་གྱི༔
གདུགས་སེམས་ང་རྒྱལ་བརྩད་ནས་གཅོད་པའི་ཕྱིར༔ ང་རྒྱལ་གཉེན་པོ་ང་རྒྱལ་ལྷར་
བཞེངས་པ༔ དོན་དམ་བརྣག་པའི་ཚུལ་དུ་ཁྲོ་བོ་ནི༔ ཞི་བ་མི་བཟད་ཞི་བའི་རང་
བཞིན་ལ༔ ཐུགས་རྗེ་མི་བཟད་འཁྲོས་པའི་བཞིན་ཚུལ་སྟོན༔ མ་འགགས་རྫུ་འཕྲུལ་
སྤྱོད་པ་འདི་ལྟ་བུ༔ འཐབ་བརྩོད་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་
གསང་སྤྱོད་ཟབ་མོ་ཡོངས་སུ་གྲགས༔ དེ་ཕྱིར་རྗེས་གཞོལ་འཁོར་དུ་གཏོགས་པ་ཀུན༔
འཇིགས་མེད་གདིང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་
ཡི༔ གཡུང་དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་
འདི་ལ་སྤྱོད༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་
ཟབ་མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོསཿ གཡུང་
དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་ལ་རོལ
གཡུང་དྲུང་གསང་སྤྱོད་ཟབ་མོ་འདི་དག་གི༔ ཞི་བའི་སྟོབས་བསྐྱེད་མཉམ་ཉིད་ཡེ་
ཤེས་ཀྱི༔ འཕོ་འགྱུར་དུ་ཏིའི་མཚན་མ་དམིགས་མེད་པའི༔ བླ་མེད་རྒྱལ་བའི་ཞིང་
ཁམས་གཡོ་བ་ཡི༔ ཡེ་ནས་སྲོག་མེད་བདུད་བྲལ་དོན་འཐོབ་ནས༔ ཡེ་ཤེས་ཆོ་འཕྲུལ་
ར་ཛའི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔ འདི་ཉིད་དོན་
མཐར་ཕྱིན་པའི་དོན་དམ་པ༔ བདག་དང་ཉིད་དུ་གཉིས་མེད་ཨེ་མ་ཧོ༔ གང་ཞིག་
འཇིག་རྟེན་གསུམ་པར་གནས་པའི་ཚོགས༔ རིག་པའི་ལས་སྤངས་ཕྱིན་ཅི་ལོག་ཏུ་
གྱུར༔ གདུགས་སེམས་མ་རྟོག་ས་འཁྱགས་འབྲས་བུ་ལྟརཿ གང་ཞིག་རང་མིན་གཞན་
དུ་གྱུར་པ་ཀུན༔ གནོད་པའི་སེམས་ཀྱིས་བརྣག་པའི་ལས་ལ་བརྩོན༔ དེ་བས་རྣམ་
སྨིན་མྱ་ངན་གནས་སུ་སྐྱེ༔ འབྲས་བུ་ཁ་འཐོར་ཐར་མེད་གཏན་དུ་དམྱལཿ ཐར་མེད་
སྡུག་བསྔལ་དེ་ལ་ཡ་རེ་ང་༔ གནོད་སེམས་བྲལ་བའི་བདག་གཞན་གཉིས་མེད་ཀྱི༔
169



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཡང་དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་
ཚོར་ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལངསཿ ཕ་རོལ་ཡུལ་རྣམས་གཡེང་
བ་ཁོ་ནར་མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་ཚེ་རིག་པའི་ཡེ་ཤེས་
བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པས་མ་
གྲོལ་གྱིན༔ ཐུགས་རྗེས་བསྒྲལ་ལ་བརྩོན་པའི་སྟ་གོན་གྱི༔ གདུག་སེམས་མ་རྟོགས་
བརྩད་ནས་བཅད་པའི་ཕྱིར༔ མ་རྟོག་གཉེན་པོ་མ་རྟོག་ལྷར་བཞེངས་པ༔ རིག་པ་ཡེ་
ཤེས་རང་ཤར་ཁྲོ་བོ་ནི༔ ཡེ་ཤེས་མི་བཟད་འཁྲོས་པའི་བཞིན་ཚུལ་སྟོན༔ མ་འགགས་
རྫུ་འཕྲུལ་སྤྱོད་པ་འདི་ལྟ་བུ༔ ཁ་འཐོར་གྲོང་ཁྱེར་འཇོམས་པའི་འགྲོ་དོན་དུ༔ གཡུང་
དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་བའི་ཟབ་མོ་འདི་ལ་སྤྱོད
གཡུང་དྲུང་གསང་སྤྱོད་ཟབ་མོ་ཡོངས་སུ་གྲགས༔ དེ་ཕྱིར་རྗེས་གཞོམ་འཁོར་དུ་
གཏོགས་པ་ཀུན༔ འཇིགས་མེད་གདིང་དང་ལྡན་པའི་དོན་དམ་ལ༔ གཞི་དང་རྩ་བ་
རྡུལ་ཞུགས་སྤྱོད་པ་ཡི༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་
གསང་སྤྱོད་ཟབ་མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོས༔
གཡུང་དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་
ལ་རོལ༔ གཡུང་དྲུང་གསང་སྤྱོད་ཟབ་མོ་འདི་དག་གི རིག་པའི་སྟོབས་བསྐྱེད་རྣམ་
མཁྱེན་ཡེ་ཤེས་ཀྱི༔ མྱ་ངན་རང་སྒྲ་མཚན་མ་དམིགས་མེད་པའི༔ བླ་མེད་རྒྱལ་བའི་
ཞིང་ཁམས་གཡོ་བ་ཡི༔ ཡེ་ནས་གཡུང་དྲུང་སྙིང་པོའི་དོན་འཐོབ་ནས༔ ཡེ་ཤེས་ཆོ་
འཕྲུལ་ཉེ་ལོའི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔ འདི་ཉིད་
དོན་མཐར་ཕྱིན་པའི་དོན་དམ་ལ༔ གདང་གྲགས་དུ་ནི་གཉིས་མེད་ཨེ་མ་ཧོ༔ གང་
ཞིག་འཇིགས་རྟེན་གསུམ་པར་གནས་པའི་ཚོགས༔ སྟོབས་ཆེན་ཕར་ཕྱིན་ལས་སྤངས་
ཕྱིན་ཅི་ལོག༔ གདུག་སེམས་ལོག་རྟོགས་བྲག་ཕུག་བྱང་ལྟས་ལྟར༔ གང་ཞིག་རང་
170



༼ང༽
རྩ་སྡོམ་མདོ་རྩའི་་རྒྱུད།
མིན་གཞན་དུ་གྱུར་པ་ཀུན༔ རྨོངས་འཁྲུལ་ཉོན་མོངས་བརྣག་པའི་ལས་ལ་བརྩོན༔
དེའི་རྣམ་སྨིན་མྱ་ངན་གནས་སུ་སྐྱེ༔ འབྲས་བུ་རྒྱུ་བག་ཐར་མེད་གཏན་དུ་མྱལ༔ ཐར་
མེད་སྡུག་བསྔལ་དེ་ལ་ཡ་རེ་ང་༔ རྨོངས་པ་བྲལ་བའི་བདག་གཞན་གཉིས་མེད་ཀྱི༔
ཡང་དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་
ཚོར་ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལངསཿ ཕ་རོལ་ཡུལ་རྣམས་ལོག་ལྟ་
ཁོ་ནར་མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་ཚེ་སྟོབས་ཆེན་ཕར་
ཕྱིན་བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པས་
མ་གྲོལ་གྱིན༔ ཐུགས་རྗེས་བསྒྲལ་ལ་བརྩོན་པའི་སྟ་གོན་གྱི༔ གདུགས་སེམས་མ་རྟོག་
བརྩད་ནས་བཅད་པའི་ཕྱིར༔ རྟོག་མེད་གཉེན་པོ་རྟོག་མེད་ལྷར་བཞེངས་པ༔ རྟོག་
པ་ཡེ་ཤེས་ནང་ནས་ཁྲོ་བོ་ནི༔ ཡེ་ཤེས་མི་བཟད་ཞི་བའི་རང་བཞིན་ལ༔ ཐུགས་རྗེ་མི་
བཟད་འཁྲོས་པའི་བཞིན་ཚུལ་བརྟན༔ མ་འགགས་རྫུ་འཕྲུལ་སྤྱོད་པ་འདི་ལྟ་བུ༔ རྒྱུ་
བག་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་ཡོངས་སུ་
གྲགས༔ དེ་ཕྱིར་རྗེས་གཞོལ་འཁོར་དུ་གཏོགས་པ་ཀུན༔ འཇིགས་མེད་གདིང་དང་
ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་ཡི༔ གཡུང་དྲུང་གསང་
སྤྱོད་འདི་ལ་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་
གསང་སྤྱོད་ཟབ་མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོས༔
གཡུང་དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་
ལ་རོལ༔ གཡུང་དྲུང་གསང་སྤྱོད་ཟབ་མོ་འདི་དག་གིསཿ ཕར་ཕྱིན་སྟོབས་བསྐྱེད་
དུལ་ལྡན་ཡེ་ཤེས་ཀྱི༔ འཕོ་འགྱུར་ངུ་སྒྲ་མྱ་ངན་དམིགས་མེད་པའི༔ བླ་མེད་རྒྱལ་བའི་
ཞིང་ཁམས་གཡོ་བ་ཡི༔ ཡེ་ནས་སྲོག་མེད་བདུད་བྲལ་དོན་འཐོབ་ནས༔ ཡེ་ཤེས་ཆོ་
འཕྲུལ་ཡོ་ཐུན་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔ འདི་ཉིད་
171



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
དོན་མཐར་ཕྱིན་པའི་དོན་དམ་ལ༔ འཇིག་རྟེན་དུ་ནི་གཉིས་མེད་ཨེ་མ་ཧོ༔ གང་ཞིག་
འཇིག་རྟེན་གསུམ་པར་གནས་པའི་ཚོགས༔ ཀུན་བསྙོམས་དོན་དམ་མ་རྟོག་ཕྱིན་ཅི་
ལོག༔ གདུགས་སེམས་རྟག་པ་ཁྲོ་ཆུའི་བརྟེན་ཏེ་ལྟར༔ གང་ཞིག་རང་མིན་གཞན་དུ་
གྱུར་པ་ཀུན༔ གོལ་བའི་སེམས་ཀྱི་བརྣག་པའི་ལས་ལ་བརྩོན༔ དེའི་རྣམ་སྨིན་མྱ་ངན་
གནས་སུ་སྐྱེ༔ འབྲས་བུ་ཐེར་ཟུགས་ཐར་མེད་གཏན་དུ་དམྱལ༔ ཐར་མེད་སྡུག་
བསྔལ་དེ་ལ་ཡ་རེ་ང་༔ གོལ་ས་བྲལ་བའི་བདག་གཞན་གཉིས་མེད་ཀྱི༔ ཡང་དག་
དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་ཚོར་ཚེ༔
ཉོན་མོངས་འཁྲུལ་པ་རང་སྣང་དགྲ་རུ་ལོང་༔ ཕ་རོལ་ཡུལ་རྣམས་རྟག་པ་ཁོ་ནར་
མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་ཚེ་ཀུན་བསྙོམས་ཡེ་ཤེས་བག་
ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པས་མ་གྲོལ་
གྱིན༔ ཐུགས་རྗེས་བསྒྲལ་ལ་བརྩོན་པའི་སྟ་གོན་གྱི༔ གདུག་སེམས་རྟག་འཛིན་བརྩད་
ནས་བཅད་པའི་ཕྱིར༔ རྟག་འཛིན་གཉིན་པོ་རྟག་འཛིན་ལྷར་བཞེངས་པ༔ ཀུན་
བསྙོམས་ཡེ་ཤེས་ནང་པའི་ཁྲོ་བོ་ནི༔ ཡེ་ཤེས་མི་བཟད་ཞི་བའི་རང་བཞིན་ལ༔ ཐུགས་
རྗེ་མི་བཟད་འཁྲོས་པའི་བཞིན་ཚུལ་སྟོན༔ མ་འགགས་རྫུ་འཕྲུལ་སྤྱོད་པ་འདི་ལྟ་བུ༔
ཐེར་ཟུག་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་
ཡོངས་སུ་གྲགས༔ དེ་ཕྱིར་རྗེས་གཞོལ་འཁོར་དུ་གཏོགས་པ་ཀུན༔ འཇིགས་མེད་
གདིང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་ཡི༔ གཡུང་
དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་སྤྱོད༔
གཡུང་དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་
ལ་རོལ༔ གཡུང་དྲུང་གསང་སྤྱོད་ཟབ་མོ་འདི་དག་གིས༔ ཀུན་བསྙོམ་སྟོབས་སྐྱེས་
ལྷག་མཐོང་ཡེ་ཤེས་ཀྱི༔ རྟག་པའི་ངུ་སྒྲ་མྱ་ངན་དམིགས་མེད་པའི༔ བླ་མེད་རྒྱལ་བའི་
172



རྩ་སྡོམ་མདོ་རྩའི་་རྒྱུད།
༼ང༽
ཞིང་ཁམས་གཡོ་བ་ཡི༔ ཡེ་ནས་གཡུང་དྲུང་སྙིང་པོའི་དོན་འཐོབ་ནས༔ ཡེ་ཤེས་ཆོ་
འཕྲུལ་སྤུངས་སོ་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔ འདི་
ཉིད་དོན་མཐར་ཕྱིན་པའི་དོན་དམ་པ༔ ཡོངས་རྫོགས་དུ་ནི་གཉིས་མེད་ཨེ་མ་ཧོ༔
གང་ཞིག་འཇིག་རྟེན་གསུམ་བར་གནས་པའི་ཚོགས༔ སྟོང་ཞིང་བདག་མེད་ཕྱིན་ཅི་
ལོག་ཏུ་གྱུ༔ གདུག་སེམས་ཆད་པ་བར་སྣང་རླུང་ཁྱོད་ལྟར༔ གང་ཞིག་རང་མིན་
གཞན་དུ་གྱུར་པ་ཀུན༔ གོལ་པའི་སེམས་ཀྱི་བརྣག་པའི་ལས་ལ་བརྩོན༔ དེའི་རྣམ་
སྨིན་མྱ་ངན་གནས་སུ་སྐྱེ༔ འབྲས་བུ་སྟོང་ཞན་མྱ་ངན་གནས་སུ་དམྱལཿ ཐར་མེད་
སྡུག་བསྔལ་དེ་ལ་ཡ་རེ་ང་༔ གོལ་ས་བྲལ་བའི་བདག་གཞན་གཉིས་མེད་ཀྱི༔ ཡང་
དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་ཚོར་
ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལངསཿ ཕ་རོལ་ཡུལ་རྣམས་ཆད་པ་ཁོ་
ནར་མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་ཚེ་སྟོང་ཞིང་བདག་མེད་
བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་པ་མ་གྲོལ་
གྱིན༔ ཐུགས་རྗེས་བསྒྲལ་ལ་བརྩོན་པའི་སྟ་གོན་གྱི༔ གདུག་སེམས་ཆད་ལྟ་བརྩད་
ནས་བཅད་པའི་ཕྱིར༔ ཆད་ལྟའི་གཉེན་པོ་འོད་གསལ་ལྷར་བཞེངས་པ༔ སྟོང་ཞིང་
བདག་མེད་ནང་པའི་ཁྲོ་བོ་ནི༔ ཡེ་ཤེས་མི་བཟད་ཞི་བའི་རང་བཞིན་ལ༔ ཐུགས་རྗེའི་
མི་བཟད་འཁྲོས་པའི་བཞིན་ཚུལ་སྟོན༔ མ་འགགས་རྫུ་འཕྲུལ་སྤྱོད་པ་འདི་ལྟ་བུ༔
སྟོང་ཞེན་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་ཟབ་མོ་
ཡོངས་སུ་གྲགས༔ དེ་ཕྱིར་རྗེས་གཞོལ་འཁོར་དུ་གཏོགས་པ་ཀུན༔ འཇིགས་མེད་
གདེང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་ཡི༔ གཡུང་
དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་ལ་སྤྱོད༔
གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་ཟབ་མོ་འདི་ལ་
173



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོས༔ གཡུང་དྲུང་གསང་བའི་
འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་ལ་རོལ༔ གཡུང་དྲུང་
གསང་སྤྱོད་ཟབ་མོ་འདི་དག་གིས༔ སྒྲིབ་མེད་སྟོབས་ཀྱིས་འོད་གསལ་ཡེ་ཤེས་ཀྱི༔ བླ་
མེད་རྒྱལ་བའི་ཞིང་ཁམས་གཡོ་བ་ཡི༔ ཡེ་ནས་གཡུང་དྲུང་སྙིང་པོའི་དོན་འཐོབ་ནས༔
ཡེ་ཤེས་ཆོ་འཕྲུལ་ཐད་དོའི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་སྤྱན་དང་བཅས༔
འདི་ཉིད་དོན་མཐར་ཕྱིན་པའི་དོན་དམ་པ༔ མཐུ་ཆེན་དུ་ན་གཉིས་མེད་ཨེ་མ་ཧོ༔
གང་ཞིག་འཇིག་རྟེན་གསུམ་པར་གནས་པའི་ཚོགས༔ སྒྱུ་མའི་དོན་དམ་ཕྱིན་ཅི་ལོག་
ཏུ་གྱུ༔ གདུག་སེམས་ཚོགས་བརྒྱད་མི་གཙང་འདམ་རྫབ་ལྟར༔ གང་ཞིག་རང་མིན་
གཞན་དུ་གྱུར་པ་ཀུན༔ འདོད་པའི་ཡུལ་ལ་ཡོན་ཏན་མཐོང་པས་བརྩོན༔ དེའི་རྣམ་
སྨིན་མྱ་ངན་གནས་སུ་སྐྱེ༔ འབྲས་བུ་དུག་ལྔའི་མནར་མེད་གཏན་དུ་དམྱལ ཐར་
མེད་སྡུག་བསྔལ་དེ་ལ་ཡ་རེ་ང་༔ ངན་སོང་བྲལ་བའི་བདག་གཞན་གཉིས་མེད་ཀྱི༔
ཡང་དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་གསང་སྤྱོད་འདི་
ཚོར་ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལང་༔ ཕ་རོལ་ཡུལ་རྣམས་འདོད་
ཡོན་ཁོ་ནར་མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་ཚེ་སྒྱུ་མའི་ཏིང་
འཛིན་བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་ཕན་བདེན་
པས་མ་གྲོལ་གྱིན༔ ཐུགས་རྗེས་བསྒྲལ་ལ་བརྩོན་པའི་སྟ་གོན་གྱི༔ གདུགས་སེམས་
འདོད་ཞེན་བརྩད་ནས་བཅད་པའི་ཕྱིརཿ སྲིད་པའི་གཉེན་པོ་ལེན་པའི་ལྷར་བཞེངས་
པ༔ སྲིད་པ་རིགས་ཀྱི་རྟགས་བསྟན་ཁྲོ་བོ་ནི༔ ཚོགས་བརྒྱད་མི་བཟད་ཞི་བའི་རང་
བཞིན་ལཿ རྔམ་གཏུམ་མི་བཟད་ཁྲོས་པའི་བཞིན་ཚུལ་སྟོན༔ མ་འགགས་རྫུ་འཕྲུལ་
སྤྱོད་པ་འདི་ལྟ་བུ༔ ཡུལ་བརྒྱད་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་
གསང་སྤྱོད་ཟབ་མོ་ཡོངས་སུ་གྲགས༔ དེ་ཕྱིར་རྗེ་གཞོལ་འཁོར་དུ་གཏོགས་པ་ཀུན༔
174



རྩ་སྡོམ་མདོ་རྩའི་་རྒྱུད།
༼ང༽
འཇིགས་མེད་གདིང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་
ཡི༔ གཡུང་དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་
འདི་ལ་སྤྱོད༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་
ཟབ་མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོས༔ གཡུང་
དྲུང་གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་ལ་རོལ
གཡུང་དྲུང་གསང་སྤྱོད་ཟབ་མོ་འདི་དག་གིས༔ རྫུ་འཕྲུལ་སྟོབས་བསྐྱེད་ཆགས་མེད་
ཡེ་ཤེས་ཀྱིས༔ བླ་མེད་རྒྱལ་བའི་ཞིང་ཁམས་གཡོ་བ་ཡི༔ ཡེ་ནས་གཡུང་དྲུང་སྙིང་པོའི་
དོན་འཐོབ་ནས༔ ཡེ་ཤེས་ཆོ་འཕྲུལ་རཾ་རཾ་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་
སྤྱན་དང་བཅས༔ འདི་ཉིད་དོན་མཐར་ཕྱིན་པའི་དོན་དམ་པ༔ རྣམ་བརྒྱད་དུ་ནི་
གཉིས་མེད་ཨེ་མ་ཧོ༔ གང་ཞིག་འཇིག་རྟེན་གསུམ་པོ་གནས་པའི་ཚོགས༔ མྱང་
འདས་དོན་དམ་མ་རྟོག་ཕྱིན་ཅི་ལོག༔ གདུག་སེམས་འཁོར་བ་ཟོ་ཆུའི་ཁྱུད་མོ་ལྟར༔
གང་ཞིག་རང་མིན་གཞན་དུ་གྱུར་པ་ཀུན༔ ཆགས་སྡང་ཉོན་མོངས་བརྣག་པའི་ལས་
ལ་བརྩོན༔ དེའི་རྣམ་སྨིན་མྱ་ངན་གནས་སུ་སྐྱེས༔ འབྲས་བུ་སྐྱེ་བཞིར་མྱ་ངན་གནས་
སུ་དམྱལ༔ ཐར་མེད་སྡུག་བསྔལ་དེ་ལ་ཡ་རེ་ང་༔ ངན་སོང་བྲལ་བའི་བདག་གཞན་
གཉིས་མེད་ཀྱི༔ ཡང་དག་དོན་དམ་འདི་དང་རྒྱང་ཐག་རིང་༔ དེ་བས་གཡུང་དྲུང་
གསང་སྤྱོད་འདི་ཚོར་ཚེ༔ ཉོན་མོངས་འཁྲུལ་པ་རང་སྣང་དགྲ་རུ་ལངས༔ ཕ་རོལ་
ཡུལ་རྣམས་སྐྱེ་འཕེལ་ཚལ་དུ་མཐོང་༔ རང་རིག་ཡེ་ཤེས་དམིགས་བུ་ཕྲ་བས་ན༔ དེ་
ཚེ་སྐྱེ་མེད་ཡེ་ཤེས་བག་ལ་ཞ བག་ཉལ་དྲེགས་པ་ཅན་གྱི་རང་ཁ་མ༔ ཞི་བས་མ་
ཕན་བདེན་པས་མ་གྲོལ་གྱིན༔ ཐུགས་རྗེའི་བསྒྲལ་ལ་བརྩོན་པའི་སྟ་གོན་གྱི༔ གདུག་
སེམས་འཁོར་བ་རྩ་ནས་བཅད་པའི་ཕྱིར༔ སྐྱེ་རྒས་ན་འཆི་ངང་གི་ལྷར་བཞེངས་པ༔
ཕྱག་དང་ཞབས་ནི་ཁྲོ་བོའི་རྟགས་བསྟན་པ༔ འབྱུང་བ་རྣམ་བཞི་ཞི་བའི་རང་བཞིན་
ས༔
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ལ༔ རྫུ་འཕྲུལ་ཤུགས་ཆེན་ཁྲོས་པའི་བཞིན་ཚུལ་སྟོན༔ མ་འགགས་རྫུ་འཕྲུལ་སྤྱོད་པ་
འདི་ལྟ་བུ༔ སྐྱེ་བཞིའི་གྲོང་ཁྱེར་འཇོམས་པའི་འགྲོ་དོན་དུ༔ གཡུང་དྲུང་གསང་སྤྱོད་
ཟབ་མོ་ཡོངས་སུ་གྲགསཿ དེ་ཕྱིར་རྗེས་གཞོལ་འཁོར་ཏུ་གཏོགས་པ་ཀུན༔ འཇིགས་
མེད་གདེང་དང་ལྡན་པའི་དོན་དམ་ལ༔ གཞི་དང་རྩ་བ་རྡུལ་ཞུགས་སྤྱོད་པ་ཡི༔
གཡུང་དྲུང་གསང་སྤྱོད་འདི་ལྟར་དམ་ཆོས་ཀྱི༔ གཡུང་དྲུང་གསང་སྤྱོད་ཟབ་མོ་འདི་
ལ་སྤྱོད༔ གཡུང་དྲུང་གསང་སྤྱོད་ཟབ་མོ་འདི་ལ་ལྟོས༔ གཡུང་དྲུང་གསང་སྤྱོད་ཟབ་
མོ་འདི་ལ་བསྒོམ༔ གཡུང་དྲུང་གསང་བའི་དམ་ཚིག་འདི་ལ་གནོས༔ གཡུང་དྲུང་
གསང་བའི་འབྲས་བུ་འདི་ལ་རོལ༔ གཡུང་དྲུང་གསང་བའི་སྙིང་པོ་འདི་ལ་རོལ༔
གཡུང་དྲུང་གསང་སྤྱོད་ཟབ་མོ་འདི་དག་གི༔ སྐྱེ་འགགས་གཉིས་མེད་སྟོབས་བསྐྱེད་
ཡེ་ཤེས་ཀྱི༔ བླ་མེད་རྒྱལ་བའི་ཞིང་ཁམས་གཡོ་བ་ཡིན༔ ཡེ་ནས་གཡུང་དྲུང་སྙིང་པོའི་
དོན་འཐོབ་ན༔ ཡེ་ཤེས་ཆོ་འཕྲུལ་ཐུན་བྷོའི་སྒྲ་འབྱིན་པའི༔ ལྷ་སྐུ་རིག་སྟོབས་ཡེ་ཤེས་
སྤྱན་དང་བཅས༔ འདི་ཉིད་དོན་མཐར་ཕྱིན་པའི་དོན་དམ་པ༔ ཤུགས་ཆེན་དུ་ནི་
གཉིས་མེད་ཨེ་མ་ཧོ༔ དེ་ལྟར་བོན་ཉིད་ཐབས་ཐུགས་འགགས་མེད་པས༔ འཁོར་བ་
མ་སྟོང་བར་དུ་དོན་བྱེད་ཕྱིར༔ གཡུང་དྲུང་གསང་སྤྱོད་བླ་མེད་འགྲོ་བའི་དོན༔ ཁྱོད་
ཅག་རྗེས་གཞོལ་འཁོར་ལ་ངས་བཤད་པས༔ ཅི་ལྟར་མཚམས་པར་གསང་ཞིང་སྤྱོད་
ཤིག་འཛུགས འཛུགས་པའི་སྙིང་པོ་ཐིག་པའི་རྒྱལ་པོ་ཏེ༔ གསས་མཁར་རྩ་བ་
གཡུང་དྲུང་སྲོག་ཤིང་གི༔ གསང་སྤྱོད་ཟབ་མོ་འདི་ལ་དམ་ཆོས་ཤིག༔ མཁའ་ཀློང་
དབྱེར་མེད་དོན་ལ་ཉམས་སུ་ལོང་༔ ཅེས་གསུངས་སོ༔ དེ་ལ་ཡང་ཞུས་པ༔ ཨེ་མ་
སྟོན་པ་གཙོ་མཆོག་རིན་པོ་ཆེ༔ གཡུང་དྲུང་གསང་སྤྱོད་ཟབ་མོ་དམ་ཆོས་ནས༔
མཁའ་ཀློང་དབྱེར་མེད་དོན་དམ་ཅི་ལྟ་བུ༔ ཉམས་སུ་ལེན་པའི་བཀའ་བཤད་རན་
མཚམས་བརཿ བདག་ཅག་འཁོར་རྣམས་ཀུན་ལ་བཤད་དུ་གསོལ༔ ཆུད་མི་ཟ་བར་
176



རྩ་སྡོམ་མདོ་རྩའི་་རྒྱུད།
།
༼ང༽
དམ་པའི་བཀའ་བཞིན་སྤྱོད༔ ཞེས་གསོལ་བ་བཏབས་པས་གཙོ་མཆོག་མཁའ་འགྱིང་
དབང་གི་རྒྱལ་པོའི་བཀའ་སྩལ་པ༔ ཉོན་ཅིག་འཁོར་དུ་འདུས་པ་ཐམས་ཅད་ཉོན༔
གཙོ་བོ་ངས་གསུངས་བཀའ་ལ་ཐེ་ཚོམ་མེད༔ དབྱིངས་དང་ཡེ་ཤེས་དབྱེར་རུ་མེད་
པའི༔ གཡུང་དྲུང་གསང་སྤྱོད་དོན་དམ་འདི་ལ་ལྟོས༔ ལྟས་པས་མཐོང་མེད་དོན་
དམ་ཉམས་སུ་མྱོང་༔ སྣང་སྟོང་མཐའ་བྲལ་ངང་དུ་མཉམ་པར་ཞོག༔ འཁོར་འདས་
དབྱེར་མེད་མ་བཅོས་མཉམ་པའི་ངང་༔ ཁྱབ་བདལ་ཡངས་དོག་མེད་པའི་གནས་
ལུགས་དེ༔ མཁའ་ཀློང་རིག་པའི་ལྟ་བ་ཨེ་མ་ཧོ༔ ཐབས་དང་ཤེས་རབ་ཟུང་དུ་འབྲེལ་
པ་ཡི༔ གཡུང་དྲུང་གསང་སྤྱོད་དོན་དམ་འདི་ལ་སྤྱོད༔ སྤྱོད་པས་མ་གྲུབ་བརྩལ་
མེད་ཉམས་སུ་མྱོང་༔ བྱ་བཙལ་མཐའ་བྲལ་ངང་དུ་མཉམ་པར་ཞོག༔ ལྷ་དང་གསས་
མཁར་དབྱེར་མེད་མཉམ་པའི་ངང་༔ རྫུ་འཕྲུལ་དྲ་བའི་ངང་ཤར་སྤྱོད་པ་དེ༔ ཕྱག་རྒྱ་
མཆོག་གི་སྤྱོད་པ་ཨེ་མ་ཧོ༔ མཁའ་ཀློང་དབྱེར་མེད་དབྱེ་རུ་མེད་པ་ཡི༔ གཡུང་དྲུང་
གསང་སྤྱོད་དོན་དམ་འདི་ལ་སྤྱོད༔ བསྒོམ་དུ་མེད་པའི་བསྒོམ་མེད་ཉམས་སུ་མྱོང་༔
བློ་འདས་བསྒོམ་ཟད་ངང་དུ་ཨེ་མ་ཧོ༔ མི་གཡོ་ཁ་གཏིང་བྲལ་བ་མཉམ་པའི་ངང་༔
ཀ་དག་གཉུག་མའི་བླ་མེད་བསྒོམ་པ་དེ༔ མ་བཅོས་སྤྲོས་བྲལ་བསྒོམ་པ་ཨེ་མ་ཧོ༔
བསྲུང་དང་མི་སྲུང་མཚམས་དང་བྲལ་བ་ཡི༔ གཡུང་དྲུང་གསང་སྤྱོད་དོན་དམ་འདི་
ལ་སྤྱོད༔ ཡེ་སྲུང་ཆེན་པོའི་དྲི་བྲལ་ཉམས་སུ་མྱོང་༔ སྤང་བླང་ཡོད་མེད་མཐའ་བྲལ་
ཨེ་མ་ཧོ༔ སེམས་ཉིད་སྲུང་འདས་མ་བཅོས་མཉམ་པའི་ངང་༔ བླང་དོར་སྲུང་
མཚམས་དྲི་བྲལ་དམ་ཚིག་དེ༔ ཆགས་མེད་རྣམ་དག་དམ་ཚིག་ཨེ་མ་ཧོ༔ བྱ་རྩལ་
ལྷུན་གྲུབ་བདེ་བ་ཆེན་པོའི་སྐུ༔ གཡུང་དྲུང་གསང་སྤྱོད་དོན་དམ་འདི་ལ་སྤྱོད༔ རྩལ་
ཆེན་སྟོབས་ལྡན་དོན་དམ་ཉམས་སུ་མྱོང་༔ རྣམ་བཞི་གང་འདུལ་ངང་དུ་ཨེ་མ་ཧོ༔
བྱ་རྩལ་ཡུལ་ཤེས་དབྱེར་མེད་མ་བཅོས་མཉམ་པའི་ངང་༔ ལྷུན་གྲུབ་དོན་དང་ལྡན་
177



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
པའི་འགྲོ་དོན་དེ༔ རྣམ་བཞི་རྩལ་མེད་འཕྲིན་ལས་ཨེ་མ་ཧོ༔ མ་བཙལ་བཙལ་མེད་
གནས་ལུགས་བཞིའི་དོན༔ གཡུང་དྲུང་གསང་སྤྱོད་དོན་དམ་འདི་ལ་སྤྱོད༔ རྩལ་དུ་
མེད་དེ་དོན་དམ་ཉམས་སུ་མྱོང་༔ རང་འབྱུང་གདོད་དག་ངང་དུ་ཨེ་མ་ཧོ༔ འགྲོ་
འོང་ཉག་ཅིག་གཡུང་དྲུང་སེམས་ཀྱི་ངང་༔ བླ་མེད་གཞི་ཡི་རྫོགས་པའི་གནས་ཚུལ་
དེ༔ འབྲས་བུ་མཆོག་གི་དམ་ཚིག་ཨེ་མ་ཧོ༔ ལྟ་སྤྱོད་བསྒོམ་དང་དམ་ཚིག་འཕྲིན་
ལས་ཀྱི༔ འབྲས་བུ་མཐར་ཐུག་བསྟན་པ་སྤྱི་ཡི་ལུང་༔ གསས་མཁར་ཀ་བརྒྱད་བརྣག་
པ་མཐར་ཕྱུང་བ༔ ཐིག་ལེ་དབྱིངས་ཆེན་གསང་བའི་དོན་འདི་ལ༔ ལྟ་བས་འཆང་
བཅད་སྤྱོད་པས་ལ་དོར་ལ༔ བསྒོམ་པས་མདོར་བསྡུས་དམ་ཚིག་གཞི་རྩ་བཟུང་༔
འཕྲིན་ལས་ཚག་བསྡོམ་འབྲས་བུ་འདི་ཉིད་རོལ༔ སྔགས་ཀྱི་རྒྱལ་པོ་སྒྱུ་འཕྲུལ་དྲ་བའི་
ཚུལཿ སྐུ་ཡི་བརྣག་པ་ཕ་རོལ་སྣང་ཡོར་གཟུགས༔ རྟག་ཆད་ཐེར་ཟུག་འཛིན་པའི་
ཕུང་པོ་བཤིགས༔ བག་ཆགས་སྐྱེ་ཤིའི་མཚན་མ་དབལ་མེ་བསྲེགས༔ ས་བོན་ལྷག་མ་
ཐལ་བ་མཁའ་ལ་གཏོར༔ མཚམས་བཅད་ལྷ་དང་གཞལ་ཡས་ངང་གི་རྫོགས༔ ཕུང་
ཁམས་སྐྱེ་མཆེད་ལྷ་རུ་གསལ་བ་འདི༔ གཡུང་དྲུང་གསས་མཁར་འདི་ཡི་སྐུ་རུ་ཤེས༔
གསུང་གི་བརྣག་པ་ཕ་རོལ་ངག་འཆལ་རིགས༔ གདོང་གྲགས་གསུང་གི་རྒྱུན་བཅད་
བཅོལ་བའི་ཕྱིརཿ གྱེར་ཟློས་དབྱངས་སྙན་ངང་བསྲིང་སྒྲ་ཚིག་ཀུན༔ དོན་མེད་འཆལ་
ཚིག་སྤང་བའི་ཕ་རོལ་དུ༔ སྒྲ་ཚིག་ངག་གིས་བྱེ་བྲག་ཐམས་ཅད་ཀུན༔ གཡུང་དྲུང་
གསས་མཁར་འདི་ལ་གསུང་དུ་ཤེསཿ ཐུགས་ཀྱི་བརྣག་པ་ཕ་རོལ་འགྱུར་ཡིད་ཀྱི༔
དྲན་རིག་རྣམ་རྟོག་ལོག་རྟོག་གཞི་དོར་ནས༔ དམིགས་མེད་ཏིང་འཛིན་རྣམས་
གསུམ་རྒྱས་ཐེབ་པའི༔ སྦྱོར་དངོས་གང་ཡང་བསྐྱེད་རྫོགས་ངང་སྲིད་པ༔ གཡུང་
དྲུང་གསས་མཁར་འདི་ཡི་ཐུགས་སུ་ཤེས༔ ཡོན་ཏན་བསྣག་པས་ཕ་རོལ་སྐྱོན་བྱས་
ཀུན༔ དོན་མེད་གཡེང་བའི་བདུད་བཅོམས་ཕྱག་རྒྱ་ཡི༔ བཏང་བསྙོམས་མེད་པའི་
178



རྩ་སྡོམ་མདོ་རྩའི་རྒྱུད། །
བརྩོན་འགྲུས་ཆེར་བསྐྱེད་ནས༔ སྤྱོད་ལམ་རྣམ་བཞིར་དོན་དམ་ཡ་མི་བྲལ༔ གཡུང་
དྲུང་གསས་མཁར་འདི་ཡི་ཡོན་ཏན་ཤེས༔ འཕྲིན་ལས་བརྣག་པ་ཕ་རོལ་བར་ཆོད་
ཀུན༔ ཐུགས་རྗེའི་སྟོབས་ཀྱི་དབྱིངས་སུ་གཞོམ་པའི་ཕྱིར༔ ཞི་རྒྱས་དབང་དྲག་རྣམ་
བཞིའི་འདུ་འཕྲོ་ཡི༔ གང་ལ་གང་འདུལ་སྐབས་མཚམས་འགྲོ་དོན་དེ༔ གཡུང་དྲུང་
གསས་མཁར་འདི་ཡི་འཕྲིན་ལས་ཤེས༔ དུག་ལྔ་མི་སྤང་ཡེ་ཤེས་རྒྱན་ཁྱེར་ཐབས༔
གཡུང་དྲུང་གསང་སྤྱོད་འདི་ཡི་འགྲོ་དོན་ཡིན༔ ཞེ་སྡང་བརྣག་པའི་ཚུལ་དུ་ལས་བྱེད་
དེ༔ བྱམས་པའི་དམག་བསྡུས་དགྲ་གཉེན་རྡུལ་དུ་རློག ཆགས་སྡང་ཉེ་རིང་མེད་
པའི་ཁྲིམས་ལ་སྐྱོངས༔ གཏི་མུག་བརྣག་པའི་ཚུལ་དུ་བསྟན་བྱེད་དེ༔ ཡེ་ཤེས་སྒྲོན་
མའི་མུན་སྒྲོན་གབ་སྐུང་ཕྱུང་༔ རྟག་ཆད་མུ་མེད་དབྱིངས་སུ་ལྷག་མཐོང་སྤར༔ ང་
རྒྱལ་བརྣག་པའི་ཚུལ་དུ་བསྟན་བྱེད་དེ༔ བདག་གཞན་གཉིས་མེད་དྲེགས་པའི་ཆེ་བ་
སྨད༔ སྣང་སྲིད་འཁོར་བ་མྱང་འདས་རྫོགས་ལ་ལྷུར༔ འདོད་ཆགས་བརྣག་པའི་ཚུལ་
དུ་བསྟན་བྱེད་དེ༔ སྲིད་ལེན་རྒྱུད་གཅོད་ཆགས་མེད་སྦྱིན་སེལ་བརྩོན༔ སྒྱུ་མ་ལྟ་བུའི་
འདོད་ཡོན་རྩལ་མེད་བསྐྱུངས༔ འཕྲག་དོག་བརྣག་པའི་ཚུལ་དུ་བསྟན་བྱེད་དེ༔ སྒྲེན་
བུ་རང་མཐོང་བཅོམས་ན་རུ་ང་སྤངས༔ བདག་གཞན་ཆགས་སྡང་མེད་པའི་མདུན་
མ་བཟུངས༔ ཚོགས་བརྒྱད་བརྣག་པའི་ཚུལ་དུ་བསྟན་བྱེད་དེ༔ ཡུལ་བརྒྱད་ཆགས་
ཞེན་སྐམ་པའི་ཏིང་འཛིན་གྱི བརྩལ་མེད་དོན་གྱི་ནོར་བུ་ཕུག་ནས་བྱུང་༔ ཡན་ལག་
བརྣག་པའི་ཚུལ་དུ་བསྟན་བྱེད་དེ༔ རྒས་རྒུད་ན་ཚ་འཆི་འཕོས་འཕྲང་ནས་བརྒོལ༔
སྐྱེ་བཞི་བདུད་ལ་རྒྱལ་བའི་བསྟན་ཇུས་ཟུང་༔ རྫུ་འཕྲུལ་དྲ་བ་གབ་གསང་མན་ངག་
འབྱིན༔ རྟོགས་སྤྱོད་ཟབ་མོ་འཆད་ཉན་བརྩོམ་བརྩོད་བསྒོམ༔ སྒྲུབ་དང་བརྩོན་པས་
མཆོག་ཐུན་དཀྱིལ་འཁོར་རྫོགས༔ བདག་གཞན་གཉིས་མེད་འགྲོ་དོན་ལྷུན་གྱི་གྲུབ༔
དོན་རྣམས་གཅིག་ཏུ་དྲིལ་བའི་ཉམས་ལེན་དོན༔ རིན་ཆེན་སྤྱི་སྤུངས་གསས་མཁར་
179



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
གསང་བའི་བསྐོར༔ གསས་མཁར་སྤྱི་སྤུངས་གསང་བ་སྒོ་དགུ་ཡི༔ རྫུ་འཕྲུལ་དྲ་བ་
མན་ངག་གསང་བའི་མཛོད༔ ཕྱི་ནང་གསང་བ་ཡང་གསང་སྔགས་ཀྱི་བོན༔ གྲངས་
སུ་བགྲངས་ན་བྱེ་མའི་ལ་ཙམ་ལགས༔ མདོ་རུ་བསྡུས་ན་ཐེག་པ་དགུ་རུ་འདུསཿ ཐེག་
པ་རིམ་དགུའི་སྙིང་པོ་མངོན་བྱུང་བ༔ ཀ་ཆེན་བརྒྱད་ཀྱི་དཀྱིལ་འཁོར་ཡོངས་རྫོགས་
རྒྱུད༔ ཐིག་ལེ་དབྱིངས་ཆེན་གཡུང་དྲུང་དོན་གྱི་རྒྱུད༔ འཁྲུལ་པ་ཁ་འབྱམས་ལེ་ལོ་
གཡེང་བའི་བདུད༔ བྲལ་དུ་མེད་པས་དུས་འདིར་བསྒྲུབ་པའི་ཚོད༔ ཟིན་ནོ་བྲལ་ལོ་
བདེ་བ་སྐད་ཅིག་ཡིན༔ དེ་བས་དགོངས་སྤྱོད་ཟབ་མོ་མི་བསྒྲུབ་ན༔ བདུད་རྣམས་
ཀུན་གྱི་བསྡུ་ཞིང་འཁོར་བར་འཁྱམསཿ དེ་བས་གཡུང་དྲུང་གསང་བའི་དོན་དམ་ལ༔
ལྟ་བསྒོམ་སྤྱོད་འབྲས་དམ་ཚིག་གཞི་ཟུངས་ཤིག༔ བླ་མེད་འབྲས་བུ་ཀུན་བཟང་ཁྱབ་
བདལ་གྱི༔ མཁའ་འགྱིང་ང་ཡི་སྙིང་པོ་མཆོག་ཏུ་བསྔགས༔ ཀུན་ཀྱང་ཀུན་ཁྱབ་ཀློང་
དུ་སངས་རྒྱས་གྱུར༔ དེ་བས་རྒྱུད་འདིས་དོན་ལ་དམ་ཆོས་ཤིག༔ ཅེས་གསུངས་སོ༔
བཀྲ་ཤིས་པར་ཤོག༔
180



གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་
དྲུང་ཡོངས་རྫོགས་གཡུང་དྲུང་བརྡ་རྒྱུད་ཀྱི་དཔལ་
གསང་བ་འདུས་པ་དོན་གྱི་རྒྱུད་ལས་
གཡུང་དྲུང་གབ་པ་སྲོག་འཛིན་གྱི་
རྒྱུད་བཞུགས་སོ། ། །
༄༅། །མཁའ་འགྱིང་དབང་གི་རྒྱལ་པོ་ལ་ཕྱག་འཚལ་ལོ༔ ད་འདི་ནས་མར་ལ་
གསས་མཁར་རིན་པོ་ཆེ་ཐིག་ལེ་དབྱིངས་ཆེན་གཡུང་དྲུང་ཡོངས་རྫོགས་གཡུང་དྲུང་
གབ་པ་སྲོག་འཛིན་གྱི་བརྒྱུད་བསྟན་པ་ནི༔ འདི་སྐད་བདག་གིས་ཐོས་པའི་དུས་ཅིག་
ན༔ སྟོན་པ་མཁའ་འགྱིང་རྒྱལ་པོ་དེས༔ འདུས་པའི་འཁོར་ལ་བཀའ་སྩལ་པ༔ ཉོན་
ཅིག་འཁོར་དུ་འདུས་པ་རྣམས༔ གསས་ཞེས་བྱ་བའི་མི་ཕེབ་པ༔ མཁར་ཞེས་བྱ་བའི་
མི་ཤིག་རྫོངས༔ ཀུན་ལས་དཔག་པ་རིན་པོ་ཆེ༔ གསང་བ་ཞེས་བྱ་བགེགས་སོགས་
གསང་སྔགས་ནི་དྲི་ཟར་བཅས་པ་ཡི༔ མོས་དད་གུས་པས་སྙིང་ནས་བསགས༔ དེ་
བས་གསང་བ་སྔགས་ཀྱི་སྙིང་༔ དམ་ཞེས་བྱ་བ་བཅངས་བའི་གནད༔ ཚིག་ཅེས་བྱ་བ་
ཟབ་པའི་དོན༔ གསང་བ་སྔགས་ལ་དམ་ཚིག་གལ༔ དེ་བས་མན་ངག་ངས་བཤད་
ཀྱི༔ ངས་གསུངས་བཀའ་ལ་ཐེ་ཚོམ་མེད༔ གཡུང་དྲུང་གབ་པ་སྲོག་འཛིན་གྱི༔ རྩ་བ་
དམ་ཚིག་གནད་ཆེ་བས༔ སྲོག་ནི་གབ་པ་གཡུང་དྲུང་ལྟ་བུའི་སྲོག༔ འཛིན་ནི་འཁོར་
181



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
འདས་བར་དུ་འཛིན༔ དོན་དུ་བྱང་ཆུབ་སེམས་ལ་བྱ༔ སེམས་ལ་སྲུང་བྱ་སྲུང་བྱེད་
དང་༔ སྲུང་མཁན་གཉིས་སུ་མ་གྲུབ་སྟེ༔ སྔགས་རྣམས་སེམས་ལ་བཟོས་བྱའི་ཕྱིར༔
སྔགས་ཀྱི་རྩ་བ་དམ་ཚིག་ལགསཿ དེ་ཡང་ཕྱི་ནང་གསང་བ་གསུམ༔ འདིར་ནི་གསང་
བའི་དམ་ཚིག་སྟེ༔ དེ་དག་ལ་ཡང་རྣམ་པ་གསུམ༔ སྲུང་བའི་ཡུལ་དང་སྲུང་བའི་རྒྱུ་
བསྲུང་དང་མ་བསྲུང་སྐྱོན་ཡོན་ནོ༔ དང་པོ་བསྲུང་བའི་ཡུལ་བསྟན་ན༔ སྤྱི་དང་བྱེ་
བྲག་གཉིས་ཡིན་ཏེ༔ སྲོག་ནི་སྲོག་དང་དབུགས་སྡུད་ཚད༔ སྐྱེ་བ་གནས་བཞི་ལམ་
རྒྱུད་ལྔ༔ རིགས་དྲུག་ཁམས་གསུམ་སེམས་ཅན་རྣམས༔ ཚེ་རབ་ཐོག་མ་མ་མཆིས་
ནས༔ ད་ལྟའི་དིང་གི་བར་དག་ཏུ༔ ཕ་མ་ཤ་ཉེ་ཉེ་དྲུང་འབྲེལ༔ བདག་དང་བདག་
གི་འབྲེལ་ཚད་དོ༔ བྱེ་བྲག་གཉན་པོའི་དཔོན་གསས་དང་༔ སློབ་དཔོན་མཆེད་ལྕམ་
འདུ་ནས་འཚོགས༔ གསས་མཁར་གཞལ་ཡས་རྟེན་གསུམ་དང་༔ སྔགས་ཕྱག་བཟླས་
བརྗོད་ཏིང་འཛིན་ལ༔ མཚམས་སྦྱོར་རྣམ་བཞིའི་འཇུག་སྒོ་གང་༔ ཕ་མ་ཉེ་དུ་འབྲེལ་
བཅས་པའི༔ ཟས་ནོར་སྒོ་གསུམ་མཐུན་འབྲེལ་གྱིས༔ གསང་དམ་དབང་བྱིན་ཅིག་
པའི་སྡེརཿ གནས་ཡུལ་བསྡུད་ཤིང་མཁའ་ཐབས་སོགས༔ དགེ་བའི་དད་དཔོན་དགེ་
འདུན་དང་༔ འཇིག་རྟེན་ཡོན་ཏན་དཔལ་ལེགས་དང་༔ དེ་འཇུགས་དེ་སྤྱོད་དེ་སྒྲུབ་
སོགས༔ སྐྱོན་ཡོན་གཞིར་བསྟན་སྲུང་ཡུལ་ཡིན༔ སྲུང་བའི་རྒྱུ་ལ་རྣམ་པ་གཉིས༔
མདོ་རུ་བསྟན་དང་དམིགས་སུ་བསྟན༔ མདོ་རུ་བསྟན་ན་འདི་ལྟར་ཏེ༔ སྤངས་དང་
བླངས་དང་རྩ་ལག་སྟེ༔ རྩ་བ་ཉོན་མོངས་དུག་ལྔ་སོགས༔ ཕྲ་བའི་ཕྲ་བ་ནས་ཀྱང་
སྤངས༔ དེ་དག་རྣམ་གྲངས་ངེས་བཤད་ན༔ ཞེ་སྡང་འདོད་ཆགས་གཏི་མུག་སོགས
ང་རྒྱལ་འཕྲག་དོག་རྣམ་པ་ལཿ ཞེ་སྡང་དག་ལ་ཡན་ལག་བཅུ༔ མ་རིག་ཚུལ་ལྟའི་ཞེ་
སྡང་རྒྱུ་༔ འདུག་པའི་སེམས་འཆང་ཞེ་སྡང་རྒྱུ་༔ རྒྱུ་མར་ཁྲོ་བ་ཞེ་སྡང་རྒྱུ་༔ གོང་མར་
ཐོ་མཚམས་ཞེ་སྡང་རྒྱུ་༔ ཡིད་འཁྲུལ་དབང་བྱར་ཞེ་སྡང་རྒྱུ་༔ སྒྲོ་འདོག་ཁ་ཕོ་ཞེ་སྡང་
[82



གབ་པ་སྲོག་འཛིན་་རྒྱུད།
༼ཅའོ༽
E
རྒྱུ༔ རྩལ་དང་ངར་རྡོག་ཞེ་སྡང་རྒྱུ་༔ གདུག་རྩུབ་བསྐྱེད་པ་དེ་དག་ཞེ་སྡང་རྒྱུ་༔ ང་
བོ་ང་སེམས་ཞེ་སྡང་རྒྱུ༔ ལས་དབང་དྲག་པོ་ཞེ་སྡང་རྒྱུ༔ གཏི་མུག་ལས་དབང་
ལའང་རྣམ་པ་བཅུ༔ མུན་པ་ལྟ་བུར་གཏི་མུག་དབང་༔ རྨོངས་ཤིང་ཐིབས་པ་གཏི་
མུག་དབང་༔ འཁོར་བར་འཁོར་དེ་གཏི་མུག་དབང་༔ འབྱུང་བས་ནོན་ལྟར་གཏི་
མུག་དབང་༔ མིག་ཡོལ་ལྟ་བུར་གཏི་མུག་དབང་༔ སྐྱེ་སྒོ་མང་སྤེལ་གཏི་མུག་དབང་༔
ཨ་འཐས་བླུན་ཞེན་གཏི་མུག་དབང་༔ བག་ཆགས་འཐུགས་པོ་གཏི་མུག་དབང་༔
ལས་ཀྱིས་སྒྲིབ་པ་གཏི་མུག་དབང་༔ མ་རིག་ཉམས་ང་གཏི་མུག་དབང་༔ འདོད་
ཆགས་དག་ལའང་ཡན་ལག་བཅུ༔ ཡུལ་འདོད་ཆགས་པ་འདོད་ཆགས་དབང་༔
ཆགས་པས་བཅིང་པ་འདོད་ཆགས་དབང་༔ ལེན་ཏེ་བརྡོམས་པས་འདོད་ཆགས་
དབང་༔ སེམས་ལ་དམིགས་འཁྲིལ་འདོད་ཆགས་དབང་༔ སྲེད་ཅིང་འཁོར་བ་
འདོད་ཆགས་དབང་༔ འཇུ་ཞིང་ཉལ་བ་འདོད་ཆགས་དབང་༔ འཁྲིགས་ཤིང་བརྐྱལ་
བ་འདོད་ཆགས་དབང་༔ སྦྱོར་ཏེ་འདོད་པ་འདོད་ཆགས་དབང་༔ འཕྱར་ནས་གཡེང་
པ་འདོད་ཆགས་དབང་༔ ལོག་པར་གཡེམ་པའང་འདོད་ཆགས་དབང་༔ ང་རྒྱལ་
ལའང་རྣམ་པ་བཅུ ངའོ་ཞེས་པ་ང་རྒྱལ་དབང་༔ ང་ཆེ་ཞེས་པ་ང་རྒྱལ་དབང་༔ ང་
ལས་མེད་པ་ང་རྒྱལ་དབང་༔ ང་མེད་རང་གསུང་ང་རྒྱལ་དབང་༔ འདོད་ཡོན་
འཚོགས་པ་ང་རྒྱལ་དབང་༔ བཀུར་སྟི་རྒྱལ་བས་ང་རྒྱལ་དབང་༔ གྲགས་པ་ཆེ་བ་ང་
རྒྱལ་དབང་༔ གཞན་ལ་རུ་ང་ང་རྒྱལ་དབང་༔ ཐོ་ཆོ་ཆེ་བ་ང་རྒྱལ་དབང་༔ རང་ཁ་
མ་རང་ང་རྒྱལ་དབང་༔ འཕྲག་དོག་ལའང་རྣམ་པ་བཅུ༔ ཆེ་སར་སྐྱོབ་བ་འཕྲག་
དོག་དབང་༔ བཅོས་མའི་ཟོ་གཏོད་འཕྲག་དོག་དབང་༔ རུ་ཏྲ་ཆེ་བ་འཕྲག་དོག་
དབང་༔ རྟོག་པ་སྐྱེས་པ་འཕྲག་དོག་དབང་༔ བྱང་ཁོག་དོག་པ་འཕྲག་དོག་དབང་༔
ང་ལས་འདྲེན་བསྙོམས་འཕྲག་དོག་དབང་༔ ཕྱིན་ཅི་ལོག་སྟོན་འཕྲག་དོག་དབང་༔
183



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
བག་ལ་ཉལ་བ་འཕྲག་དོག་དབང་༔ སྒྲོ་བསྐུར་གང་དག་འཕྲག་དོག་དབང་༔ ཡན་
ལག་དེའི་ལོ་འདབ་ནི༔ སྡིག་པ་མི་དགེ་བཅུ་རྒྱས་དབང་༔ དེ་ལ་སྡུག་བསྔལ་འབྲས་
བུ་སྨིན༔ དེ་ཡང་རྣམ་གྲངས་ངེས་བསྟན་པ༔ ལུས་གསུམ་ངག་བཞི༔ ཡིད་གསུམ་
བཅུ༔ ལུས་ཀྱི་སྲོག་གཅོད་རྐུ་ཞིང་འཕྲོག༔ མི་གཙང་སྤྱོད་ལ་རྣམ་པ་གསུམ༔ ངག་གི་
ང་རྒྱལ་ཚིག་རྩུབ་དང་༔ རྫུན་དང་ཕྲ་མ་རྣམ་པ་བཞི ཡིད་ཀྱི་མངན་སེམས་གདུག་
སེམས་དང་༔ ལོག་པ་ལྟ་ཏེ་རྣམ་པ་བཅུ༔ དེ་དག་སོ་སོར་བྱ་བ་ན༔ སྲོག་གཅོད་
ལའང་ལྔ་འགྱུར་བཅུ༔ མ་རིག་མ་རྟོགས་ལུང་མ་བསྟན༔ ལས་དབང་གཏམ་ཚོལ་
འདོད་པ་དབང་༔ ཆེ་བ་བསྐྱེད་དང་གདུག་རྩུབ་སྟོང་༔ སྙན་གྲགས་འདོད་ཕྱིར་
གཅོད་པའོ༔ རྐུ་འཕྲོག་མ་བྱིན་རྣམ་པ་བཅུ༔ འདོད་ཅིང་ཆགས་དང་ཞེན་པས་སྤྲོད༔
དགྲ་དང་རྐུན་བུ་འཇབ་བུ་སྦད༔ སེར་སྣ་གཡོ་སྒྱུ་ཐབས་ཀྱི་ལེན༔ མི་གཙང་སྤྱོད་པ་
ལའང་ལྔ༔ འདོད་པའི་དབང་དམ་ཆགས་པའི་རྫསཿ ཚད་ཡོད་ཅན་ཐབས་འཇབ་
བུའི་བསླུ་༔ ཐེ་ཚོམ་གཏམ་ཆོལ་ཐོ་མ་ངཿ གཞན་ཡང་ཁས་མ་བླང་པའོ༔ ངག་
བཀྱལ་ལའང་ལྔ་འགྱུར་བཅུ༔ རྒྱུ་རྐྱེན་ངན་དང་གཡེང་དང་སྨད༔ ཆེ་དང་རིམ་
བཞིན་འཆལ་བའི་གཏམ༔ འཁྲུལ་པའི་ངག་དང་གཡོ་བའི་ཐབསཿ ཀུ་རེའི་ཚུལ་དུ་
སྡོང་བཅོ་ལྔ༔ ཚིག་རྩུབ་ལའང་ལྔ་འགྱུར་བཅུ༔ ཆགས་དང་སྡང་དང་ཞེ་ངར་གཅོག༔
འཁྲུལ་པའི་ངག་དང་གཡོ་བའི་ཐབས༔ ང་ཆེ་རུ་ང་ཞེ་ངན་དབང་༔ ཕྱོགས་རིས་གང་
བདག་དམོད་མོའི་ཚིག༔ སྔགས་ཀྱི་མངན་སེམས་བརྣག་པའི་དགྲ༔ རྫུན་དུ་སྨྲ་ལ་ལྔ་
འགྱུར་བཅུ ཆེད་དང་རང་བཞིན་གཞན་གྱི་དབང་༔ གཞན་ལས་གལ་དང་སྐྱོན་
གསལ་བ འཚམ་དང་ཞེ་ངན་ཡིད་ཀྱི་སྤྱོད་པ་དང་༔ རླུང་དང་བཙན་ཐབས་འདོད་
དབང་ངོ་༔ ཕྲ་མ་དབྱེན་ལ་ལྔ་འགྱུར་བཅུ རྒྱུ་གསོས་གོས་དང་ཐབས་དང་གསང་༔
གབ་དང་གཉེར་འཇོགས་ཉེར་འབྱེད་དང་༔ འདོད་པའི་དབང་དང་རྟགས་འདོད་
184



གབ་པ་སྲོག་འཛིན་་རྒྱུད། །
༼ཅའོ༽
ལས༔ མངན་སེམས་གཏོང་ལས་ལྔ་འགྱུར་བཅུ༔ དུག་ལྔའི་དབང་གྱུར་མངན་སེམས་
དང་༔ བདག་བསྟོད་གཞན་སྨད་རུ་ང་འགྲན༔ རང་བཞིན་གྱིས་ནི་མངན་པའི་
སེམས༔ གདུག་སེམས་འཆང་ལ་ལྔ་འགྱུར་བཅུ༔ རྒྱུ་དང་རྐྱེན་དང་གསོད་དང་
འཕྲོག༔ ལེན་དང་སྡུག་རྩུབ་ངན་ལེན་དང་༔ བསམ་ངན་ཕྱུགས་དང་གཞན་འཁོར་
ལོ༔ ལོག་པར་ལྟ་ལ་ལྔ་འགྱུར་བཅུ༔ མ་རིག་མ་ཡིན་བག་ཆགས་ངན༔ གཡོ་རྨོངས་
སྟོང་སྟེ་འཁོར་བའི་ལས༔ ཉེས་ཤིང་རྩམ་པའི་ལོག་ལྟའོ༔ དེ་ལྟར་མི་དགེའི་ལས་སྤྱོད་
བཅུ༔ སྤངས་པའི་དམ་ཚིག་སྤྱི་རུ་བསྟན༔ གཉིས་པ་བླང་པའི་དམ་ཚིག་ལ༔ ལེགས་
པའི་རྩ་བ་ཡེ་ཤེས་ལྔ༔ དེར་བརྩོན་དེ་བླང་དེ་གཉེན་བསྟན༔ ཞེ་སྡང་སྤང་ཕྱིར་བྱམས་
པ་བླང་༔ གཏི་མུག་སྤངས་ཕྱིར་ཡེ་ཤེས་བླང་༔ འདོད་ཆགས་སྤོངས་ཕྱིར་སྦྱིན་པ་
བླངས༔ ང་རྒྱལ་སྤངས་ཕྱིར་ཞི་བ་བླངས༔ འཕྲག་དོག་སྤངས་ཕྱིར་ཡངས་པ་བླང་༔
རྩ་བའི་རྣམ་གྲངས་དེ་དག་ཏེ༔ སོ་སོར་ཕྱེ་ན་འདི་ལྟ་སྟེ༔ བྱམས་པའི་ཡན་ལག་ལྔ་
འགྱུར་བ༔ གདོད་ནས་བྱམས་དང་རང་བཞིན་བྱམས༔ ངང་གི་བྱམས་དང་ངོ་བོའི་
བྱམས༔ ཐབས་ཀྱི་བྱམས་དང་ལུས་ཀྱི་བྱམས༔ ངག་གི་བྱམས་དང་ཡིད་ཀྱིས་བྱམས༔
ཚད་མའི་བྱམས་དང་དཔག་མེད་བྱམས༔ ཡེ་ཤེས་ལའང་ལྔ་འགྱུར་བཅུ༔ གདོད་
ནས་གསལ་དང་རང་བཞིན་གསལཿ ཐབས་ཆས་གསལ་དང་ཤེས་པ་གསལ༔ ཡན་
ལག་རང་བཞིན་དབྱེ་བས་གསལ༔ གཟིངས་བསྟོད་གསལ་དང་སྟགས་པ་གསལ༔
ཤེས་རབ་སྦྱང་དང་གཞིག་ཕྲེང་བཏང་༔ རིག་པས་དབྱེ་སྟེ་གསལ་བའོ༔ སྦྱིན་པའི་
ཡན་ལག་ལྔ་འགྱུར་བཅུ༔ ལུས་སྲོག་མི་ལྟོས་རྒྱན་ཅི་སྨོས༔ སེར་སྣའི་མདུད་གྲོལ་
ཆགས་མེད་དང་༔ བོན་དང་མི་འཇིགས་ཟང་ཟིང་ངོ་༔ ཞི་བའི་ཡན་ལག་ལྔ་འགྱུར་
བཅུ༔ གདོད་ནས་ངང་དང་རང་བཞིན་ཤུགས༔ བློ་ཡི་དཔྱད་ཅིང་ཞི་བ་དང་༔ དགྲ་
གཉེན་ཉེ་རིང་མི་རྟོགས་པ༔ བདག་གཞན་སྐྱོང་ཡང་མཉམས་པའོ༔ ཡངས་པའི་
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ཡན་ལག་ལྔ་འགྱུར་བཅུ༔ གདོད་དང་ཤུགས་དང་ཁད་ཀྱི་ཡངས༔ ཆེ་བཅོས་རུ་ང་
འཕྲག་འགྲན་མེད་ཅིང་༔ དོག་མེད་བཟོད་པ་གནས་དང་གསུམ༔ རྒྱ་བསྐྱེད་ཡང་
བདལ་ངང་བརྒྱུད་བསྲིང་༔ བློ་ཡི་དཔྱད་ཅིང་ཡངས་པ་བསྐྱེད༔ ཡེ་ཤེས་དེ་ལྔའི་ལོ་
འདབ་རུ༔ དགེ་བཅུ་རྣམ་པར་དག་པ་བསྐྱེད༔ དེ་ལ་ལུས་ངག་ཡིད་གསུམ་དང་༔
རྟག་ཏུ་ལེན་པའི་དགེ་བ་སྟེ༔ ལུས་གསུམ་ངག་གསུམ་ཡིད་གསུམ་དགུ༔ རྟག་ཏུ་
བླང་པའི་དགེ་སྤྱོད་བཅུ༔ དང་པོ་ལུས་ཀྱི་གསུམ་པོ་ནི༔ སོ་སོར་དབྱེ་ན་འདི་ལྟར་ཏེ
ཕྱི་ཚུལ་སྤྱོད་ལ་རྣམ་པ་གསུམ༔ ཚུལ་ཁྲིམས་གདོད་ནས་བསྲུང་བ་དང་༔ ངང་དང་
ཐབས་དང་རང་བཞིན་དད༔ འགྲན་དང་ལྟོས་དང་རང་ཁྲིམས་དང་༔ བསྐུམ་དང་
གནང་དང་རང་ཁྲིམས་དང་༔ ཆེད་ཀྱི་བཅོས་ཏེ་བསྲུང་པས་དགེ༔ ནང་གི་སྤྱོད་ཚུལ་
རྣམ་པ་བཅུ༔ སྐུ་གདུང་སྐུ་གཟུགས་གསུང་རབ་དང་༔ བླ་མས་སློབ་དཔོན་ལུས་
བསྐྱེད་དང་༔ མོས་འདུས་ཡིད་ཀྱི་དམིགས་རྟེན་ལ༔ ཕྱག་བསྐོར་ཚྭ་ཚྭ་ཉེའུ་འདོན་
དང་༔ དགེ་བའི་ཕྱོགས་ཙམ་མདོར་ན་ཡང་༔ ལུས་ཀྱི་གང་ལྕོགས་བསག་པའོ༔
གསང་བའི་སྤྱོད་ཚུལ་རྣམ་པ་བཅུ༔ དཀྱིལ་འཁོར་གཞལ་ཡས་དམིགས་རྣམས༔ གར་
རོལ་ཚོམ་ཚོམ་མཆོད་གཙང་སྒྲ༔ རྟེན་གསུམ་བཞེངས་དང་བྲི་རྒྱུད་འདོན༔ བརྒྱན་
གསོལ་མངའ་དབུལ་ཡིད་འོང་བྱ༔ ཕྱག་རྒྱའི་བརྡའ་མཚོན་ཡན་ཆོད༔ ངག་གི་
གསུམ་པོ་འདི་ལྟར་ཤེས༔ དང་པོ་ཡིད་ཀྱི་སྤྱོད་ཚུལ་བཅུ གླུ་དབྱངས་རོལ་མོ་མཆོད་
པ་འབུལ༔ དད་མོས་བསྟོད་ཚིག་བསྙེན་བསྐུར་དང་༔ ཚིག་བཞི་ཚིགས་སུ་བཅད་པ་
ཡན༔ ཕྱག་བཤགས་མཆོད་བསྟོད་གསོལ་བ་འདེབས༔ བསྔོ་བ་སྨོན་ལམ་ཡན་ལག་
སྦྱར༔ ནང་གྱི་སྤྱོད་ཚུལ་རྣམ་པ་བཅུ༔ བཀའ་རྒྱུད་ཀློག་དང་མདོ་གཟུངས་བརྗོད༔
འཆད་དང་བརྩོན་དང་བརྩོམས་པ་དང་༔ གཞན་ལ་ལེགས་བརྗོད་སླབ་པ་དང་༔
བཀྲོལ་དང་འགྲོལ་ལ་སོགས་པའོ༔ གསང་བའི་སྤྱོད་ཚུལ་རྣམ་པ་བཅུ༔ ཕྱི་ནང་
186



གབ་པ་སྲོག་འཛིན་་རྒྱུད།
གསང་བ་ཡང་གསང་ལཿ གྱེར་དབྱངས་དམིགས་བསྐུལ་འཕྲིན་ལས་བཅོལ༔ བསྙེན་
པ་དག་གི་མཆོད་འབུལ་ནས༔ བཟླས་བརྗོད་འཛབ་བསྙེན་གྲངས་ཐུན་ནོ༔ ཡིད་ཀྱི་
གསུམ་པོ་འདི་ལྟ་སྟེ༔ དང་པོ་ཕྱི་ཡི་སྤྱོད་ཚུལ་བཅུ དགེ་བ་བླངས་ཏེ་སྡིག་སྤངས
རང་སྤྱོད་གཞན་ལ་ཡིད་རངས་དང་༔ སྤྱོད་ཀྱི་ཐོས་ཙམ་ལའང་སྨོན་འདུན་དང་༔
དད་གུས་བརྩེ་སེམས་རྒྱར་བསྐྱེད་དེ༔ ནང་གི་སྤྱོད་ཚུལ་རྣམ་པ་བཅུ༔ དཀྱིལ་འཁོར་
གཞལ་ཡས་ལྷ་སྐུ་སོགས༔ རྟེན་གསུམ་དག་ལ་ཡིད་སྨོན་གྱི༔ རང་འཛུགས་གཞན་
སྤྲོད་དཔུང་ཡང་བསྐུལ༔ དགེ་བ་བསྒྱུར་ལ་ངལ་མེད་བསྒྲུབ༔ དག་པའི་ལམ་སྡོང་
གྲོགས་གི་འདེབ༔ གསང་བའི་སྤྱོད་ཚུལ་རྣམ་པ་བཅུ༔ མཉམ་བཞག་བསམ་གཏན་
ཏིང་འཛིན་བསྒོམ༔ མི་ཡེངས་མི་འགྱུར་རྩེ་ཅིག་སེམསཿ བདེ་སྟོང་གསལ་དང་
གསུམ་ལ་རྟོག༔ དོན་ལ་གནས་དང་སྤྲོས་བྲལ་གྱི༔ གསང་སེམས་མནག་པ་ཕུར་
ཚུགས་བྱས༔ རྟག་ཏུ་བླངས་ལ་རྣམས་པ་བཅུ༔ བོན་ལ་ཞེ་ཙམ་ཞུགས་པ་ན༔ ལུས་
ངག་ཡིད་གསུམ་ཆ་བསྙོམས་ཀྱི༔ ནམ་མཁའི་ཁྱབ་པའི་སེམས་ཅན་ལཿ སྙིང་རྗེ་
བདག་ཕྱོགས་མེད་པ་དང་༔ ཀུན་ལ་བརྩེ་བའི་བྱམས་པ་དང་༔ སྡུག་བསྔལ་བྲལ་
བའི་དགའ་བ་དང་༔ དབྱེ་འཕྲི་མེད་པའི་བཏང་བསྙོམས་དང་༔ ཆ་ལུགས་ལྔ་ལྡན་
ཕྱག་རྒྱ་དང་༔ ནང་ནུབ་ལུས་ཀྱི་ཟས་ཕྱག་དང་༔ གད་བདར་ཁྲུས་དང་གཙང་སྦྲ་
དང་༔ མཆོད་ཕྱག་ངང་སྤྲོད་ངང་བསྲིང་དང་༔ སྙིང་པོ་རྒྱུན་དང་དགེ་ཆབ་དང་༔
རྟག་ཏུ་མི་འབྲལ་དམ་བཅའ་དང་༔ ཡི་དམ་ནར་མར་རྒྱུན་སྐྱོང་སོགས༔ རྟག་ཏུ་
བླངས་བའི་བོན་སྤྱོད་བཅུ༔ བཙོན་པས་ཐར་པའི་ལམ་ཕྱེད་ནས༔ བདེ་བ་བདེ་བའི་
དོན་དང་ལྡན༔ མདོ་རུ་བསྟན་པའི་དམ་ཚིག་གོ༔ དམིགས་སུ་བསྟན་པའི་དམ་ཚིག་
ལ༔ ཨ་དཀར་སྔགས་ཀྱི་དམ་ཚིག་སྟེ༔ རྩ་ལག་ཁྱད་པར་གསུམ་གྱིས་བསྟན༔ དང་
པོ་རྩ་བའི་དམ་ཚིག་ནི༔ སྤྱི་བོའི་གཙུག་ནས་ནོར་མི་དཔོག༔ ཕོ་བྲང་གཞལ་ཡས་
187



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
མདངས་མི་འཕྲོགས༔ ས་ཆུ་རྒྱུན་གྱི་བྲན་མི་གཅོད༔ དྲི་མེད་ལམ་ལ་དགེ་མི་བསྒོ༔
གསང་སྒོ་གཉེན་པོ་ཡན་མི་གཞག དེའི་ཡན་ལག་རྣམ་པ་བཅུ༔ གཏི་མུག་དཔོན་
གསས་ཡན་ལག་སྟེ༔ རིག་པའི་ལྷག་མཐོང་སྙིང་པོ་ཆེ༔ འདོད་ཆགས་གསས་མཁར་
ཡན་ལག་སྟེ༔ འདོད་དགུ་ལོངས་སྤྱོད་གཞི་བས་ཆེ༔ ཞེ་སྡང་གསང་བའི་ཡན་ལག་སྟེ༔
དངོས་གྲུབ་དམ་པ་འབྱུང་གནས་ཆེ ང་རྒྱལ་སྔགས་ཀྱི་ཡན་ལག་སྟེ༔ འདུ་བྱེད་སྙིང་
པོ་མི་འགྱུར་ཆེ༔ འཕྲག་དོག་སྤྱི་དམ་ཡན་ལག་སྟེ༔ གཉིས་མེད་ལས་ཀྱི་སྙིང་པོ་ཆེ༔
བདུད་རྩིའི་གསང་བའི་ཡན་ལག་སྟེ༔ མི་འདོར་བའི་དམ་ཚིག་སྟེ༔ གདོད་ནས་མི་
སྤངས་བླང་བའི་རྒྱུ༔ གསང་ཤ་གར་ཆེན་གཟུགས་ཀྱི་བདུད༔ མེ་ལོང་ཡེ་ཤེས་དག་
པའི་རྩི ཤིམ་ཕོད་དྲི་ཆེན་འདུ་བྱེད་བདུད༔ མཉམ་ཉིད་ཡེ་ཤེས་དག་པའི་རྩི༔ ཏིང་
མུར་སྐྱེ་རྩ་ཚོར་བའི་བདུད༔ སོར་རྟོག་ཡེ་ཤེས་དག་པའི་རྩི ཏིང་མུར་ཏིང་ཤོ་བདུད༔
ནན་ཏན་ཡེ་ཤེས་གྲུབ་པའི་རྩི ཐིག་ལེ་ཐབས་ཆེན་ཡེ་ཤེས་བདུད༔ སྟོང་ཉིད་ཡེ་ཤེས་
དག་པའི་རྩི༔ ཁྱད་པར་དམ་ཚིག་རྣམ་པ་ལཿ གསང་དང་བསྒྱུར་དང་སྤྱོད་དང་སྟེ
མི་འདའ་དང་ནི་མི་སྤངས་བ༔ དང་པོ་གསང་བའི་དམ་ཚིག་ལྔ༔ གནས་དང་དུས་
དང་ལྷ་རྫས་དང་༔ དོན་རྟགས་རྒྱུ་འབྲས་རྣམ་པ་ལཿ བསྒྱུར་བའི་དམ་ཚིག་རྣམ་པ་
ལཿ ཕྱི་ནང་སྣོད་བཅུད་དུག་གསུམ་དང་༔ དུག་ལྔ་ཕུང་པོ་ཕྱག་རྒྱའོ༔ སྤྱོད་པའི་
དམ་ཚིག་རྣམ་པ་ལྔ་ནི༔ ཐབས་དང་ཤེས་རབ་རོལ་པ་དང་༔ ལྷ་དང་ཡེ་ཤེས་རོལ་པ་
ཡི༔ དབྱིངས་དང་ཡུལ་ཤེས་རོལ་པ་དང་༔ ཟད་མེད་གཡུང་དྲུང་རོལ་པ་དང་༔
མཁའ་ཀློང་ཡང་པའི་རོལ་པར་སྤྱད༔ མི་འདའ་བའི་དམ་ཚིག་ལྔ་༔ ཐུགས་དམ་ཆེན་
པོའི་བཀའ་མི་འདའ༔ སྤུ་གྲི་ནག་པོའི་སོ་མི་འདའ༔ ཉི་ཟླ་སྒྲོན་མེའི་དཔུང་མི་འདའ༔
ཡེ་སྲིད་རྒྱལ་པོའི་ཁྲིམས་མི་འདའ༔ ཐུགས་རྗེ་ཉག་ཐག་རྒྱུན་མི་འདའ༔ མི་སྤོངས་
དམ་ཚིག་རྣམ་ལྔ་ནི༔ གཏི་མུག་ཞེ་སྡང་ང་རྒྱལ་དང་༔ འཕྲག་དོག་འདོད་ཆགས་
188



གབ་པ་སྲོག་འཛིན་་རྒྱུད།
༼ཅའོ༽
རྣམ་པ་ལྔ༔ རང་གྲུབ་སྒོ་ཡིན་མི་སྤོང་ངོ་༔ གསང་སྔགས་ཁྱད་པར་དམ་ཚིག་ནི༔
ཐུགས་རྗེ་ཉི་མའི་སྒྲོན་མི་སྣུབ༔ གཡུང་དྲུང་གཏམ་པའི་རྫོངས་མི་གཤིགས༔ མེ་རི་
འབར་བའི་འོབ་མི་བཤིགས༔ སེང་གེ་དཀར་མོ་ལྟག་མི་བཅད༔ མེ་མ་མུར་གྱི་གདན་
མི་བཏིང་༔ ཁྲོ་ཆུ་ཁོལ་མ་སྐོམ་མི་བཏུང་༔ ཤེལ་འཕྲེང་ཐགས་པའི་ཉག་མི་བཅད༔
ཟ་མ་དོག་དུ་དུག་མི་སྤྱོད༔ ཐབས་དང་ཤེས་རབ་ཡ་མི་འབྲལ༔ ཤེལ་གྱིས་སྐས་ལ་
གདང་མི་འབོག རག་སྲིན་པོའི་བུ་མི་གསོ༔ འདོད་པ་དགུ་འགྱུར་ནོར་མི་རྐུ་༔ དུག་
དང་འདྲེས་པའི་ཟས་མི་ཟ བདུད་རྩི་ཆུ་བོའི་རྒྱུན་མི་བཅད༔ གཡུང་དྲུང་བསྣོལ་
མའི་དབལ་མི་བཅག གཡུ་འབྲུག་སྔོན་མོའི་སྒྲ་མི་བཅག མུན་པའི་སྣང་ལམ་སྒྲོན་
མི་བསྣུབ༔ ཡི་དམ་ལྷ་ལ་མཁོན་མི་བྱ༔ དམ་ཚིག་ལྷ་ལ་སྨེ་མི་མནོལ༔ ལས་ཀྱི་ལྷ་ལ་
དབང་མི་ཟ༔ ཕ་ཡི་ལུས་ལ་ཐོ་མི་མཚམས༔ མ་ཡི་ལུས་ལ་མངལ་མི་སྤྱོད༔ ཁྱད་པར་
དམ་ཚིག་ཉི་ཤུ་གསུམ༔ སྲུང་བའི་རྒྱུ་རུ་ངེས་པར་བསྟན༔ དེ་རྣམས་ཀུན་གྱི་ཉིང་
ལག་ཏུ༔ ཁ་ཟས་གོས་དང་གྲོགས་ཀྱི་གསུམ༔ དང་པོ་ཁ་ཟས་སྲུང་བྱ་ནི༔ ཤ་དང་
ཆང་དང་ཙོང་སྒོག་དང་༔ དང་པོ་ཤ་ནི་སྨེ་ཤ་དང་༔ ཉིང་ཤ་ཉེས་ཤ་དམིགས་པའི་
ཤ ཡི་རངས་ཕུལ་དང་བྱིན་མི་བརླབས༔ དངོས་གྲུབ་མ་གྱུར་བཀའ་མི་གནང་༔ རྒྱུ་
རུ་མ་གྲོས་འགལ་འགྱུར་སྤངས༔ ཆང་ནི་བསྙོ་དང་མྱོས་དང་ཟིན༔ རྩུབ་དང་ཨུན་
དུག་གསར་རོ་བ༔ བདག་མེད་ལུས་ཀྱི་མི་ཆུམ་པ༔ དངོས་གྲུབ་མ་འགྱུར་བཀའ་མ་
གནང་༔ རྒྱུ་རུ་མ་གྲོལ་འགལ་གྱུར་སྤངསཿ རྩང་ནི་ཚ་སྤོས་རིགས་ལ་སོགསཿ ཁམས་
ཀྱི་རྩལ་ལ་སྐྱོན་རྒྱུ་བས༔ དངོས་གྲུབ་མི་འགྱུར་བཀའ་མ་གནང་༔ རྒྱུ་རུ་མ་གྲོས་
འགལ་གྱུར་སྤངས༔ ལྐོག་རིགས་སྔོ་དང་ལས་བྱུང་པའི༔ འཇུགས་མི་མཐུན་པ་གང་
བྱུང་ཡང་༔ དངོས་གྲུབ་མི་འགྱུར་བཀའ་མ་གནང་༔ རྒྱུ་རུ་མ་གྲོས་འགལ་གྱུར་
སྤངས༔ གོས་ནི་གནང་བ་མ་ཐོབ་པའི༔ ཆས་བརྒྱན་ཅན་དང་ཕུ་དུང་ཅན༔ སྨ་གོས་
189



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
སྨེ་གོས་ཉམས་པའི་གོས༔ འགྱུར་བའི་གོས་དང་དམན་པའི་གོས༔ ཐ་མལ་སྐྱེ་བོའི་
ཆས་སོགས་སྤངས༔ གྲོགས་ནི་དམན་དང་ཕྱིར་ལ་གཡེང་༔ མཚན་དང་མི་ལྡན་ལས་
མི་གཅིག༔ དབང་དམ་མི་མཚུངས་ལོག་པར་ཁྲིད༔ བསྙོམ་འགོ་བརླག་བདྷོལ་བསླུ་
བྲིད་ཅན༔ སྤྲོ་ཐུང་བྱེད་མང་བློ་མི་ཐུབ༔ དེ་དག་སྤང་བར་བྱ་བའི་གྲོགས༔ རྩ་བ་
ཡན་ལག་ཉིང་ལག་གིས༔ སྤྱི་དགོས་བྱེ་བྲག་གང་བསྟན་པ༔ ཐེག་པ་ཆེ་ཆུང་རང་གི་
གཞལཿ སྣ་ཚོགས་སྐྱེས་པའི་རྩི་ཐོག་དག སོ་སོར་མཛེས་འཁྲུང་བསྟན་ན་ཡང་༔ ལ་
ལ་སྨན་ཏེ་ལ་ལ་དུག དེ་ཕྱིར་དམ་ཚིག་རྣམ་གྲངས་ཡང་༔ མ་ནོར་སོར་སོར་གཞལ་
བར་གཅེས༔ གང་ཡང་རྩ་བ་དག་ནས་བཟུངས༔ ཡན་ལག་ཁྱད་པར་དེ་མཚུངས་
སྤྱོད༔ སྐྱོན་ཡོན་རྒྱལ་པོའི་ཁྲིམས་བཞིན་གཅེས༔ རྩི་དུག་བསྲེ་བར་མི་བྱའོ༔ རང་གི་
འདོད་པ་གསུམ་པ་སྲུང་དང་མ་བསྲུང་བའི་ཨི་ཡིན་གོང་འོག་བསྒྲིག་དུས་སྙམ་མོ༔
གསུང་པ་སྲུང་དང་མ་བསྲུང་བའོ༔ སྐྱོན་དང་ཡོན་ཏན་བསྟན་པ་ནི༔ རྩ་ལག་དམ་
ཚིག་མང་བསྟན་ཀྱང་༔ སྒོ་གསུམ་འབྱུང་འཇུག་དག་གི་འདུས༔ ལུས་ཀྱི་དམ་ཚིག་
ཉམས་འགྱུར་ན༔ འདིར་ཡང་ཚེ་ཐུང་ནད་མང་ཞིང་༔ དབང་པོ་ཉམས་དང་སྡུག་
བསྔལ་སྦྱང༔ དབུལ་འཕོང་བསོད་ནམས་དམའ་བར་འགྱུར༔ ཕྱི་མ་ངན་སོང་གནས་
རྒྱུད་ཅིང་༔ སྡུག་བསྔལ་སྣ་ཚོགས་ཉམས་སུ་མྱོང་༔ ངག་གི་དམ་ཚིག་ཉམས་གྱུར་ན༔
འདིར་ཡང་སྨྲ་བའི་བཀའ་མི་ཉན༔ སྣང་སྲིད་ཡལ་ག་འདུ་བ་དང་༔ བདེན་ཚིག་
ནུས་པ་ཟད་པར་འགྱུར༔ ཕྱི་མ་ཡི་དྭགས་ཁ་མེ་འབར༔ གླེན་ལྐུགས་བཀྲེས་སྐོམ་སྐོག་
ནད་ཅན༔ ངག་གི་མདངས་ཤོར་ནུས་པ་ཉམས༔ ཡིད་ཀྱི་དམ་ཚིག་ཉམས་གྱུར་ན༔
འདིར་ཡང་བསྙོ་འབོག་བླ་བརྡོལ་དང་༔ སེམས་གཉིས་བློ་འཁྲུགས་ཡིད་མི་བདེ༔ ཅི་
བསམ་མི་འགྲུབ་མདུན་རྒྱབ་ནོར༔ ཕྱི་མར་དམུ་ལོང་འོན་འཐིབ་ཅན༔ བྱོལ་སོང་
དུད་འགྲོ་བླུན་ལྐུགས་ལེན༔ མཐའ་འཁོབ་ཀླ་ཀློའི་གནས་སུ་སྐྱེས༔ དུག་ལྔ་ཉེས་པའི་
190



གབ་པ་སྲོག་འཛིན་་རྒྱུད།
༼ཅའོ༽
རྩ་བ་དེས༔ རིགས་དྲུག་གནས་སུ་སྦྱོངས་རེས་བྱེད༔ ཟས་གོས་གྲོགས་གྱི་ཉེས་པ་ཡི༔
གཅང་ཅན་ནད་ཀྱི་གདུང་གྱུར་ནས༔ འབྱུང་བའི་མཚོན་གྱི་རྒྱུན་དུ་སྣད༔ མཐའ་
འཁོབ་མ་དག་བསླུ་བའི་རྒྱུ༔ ལྷག་པའི་རྩ་བ་ཉེས་པ་ཡིན༔ འཁོར་བའི་གནས་སུ་རྟག་
པར་རྒྱུད༔ ཁྱད་པར་ཉེས་པའི་འདིར་ཡང་དམྱལཿ ཕྱི་མ་འཇིག་རྟེན་དྲུག་པོར་སྦྱང༔
བཞི་པ་བསྲུང་བའི་ཡོན་ཏན་ནི༔ ལུས་ཀྱི་དམ་ཚིག་མ་ཉམས་ན༔ འདིར་ཡང་ཚེ་རིང་
ནད་མེད་ཅིང་༔ ཡིད་འོང་ཡོ་བྱད་ཕུན་སུམ་ཚོགསཿ ཕྱི་མ་ལྷ་སྐུའི་ཕྱག་རྒྱ་འཐོབ༔
ངག་གི་དམ་ཚིག་མ་ཉམས་ན༔ འདིར་ཡང་བཀའ་བཙན་སྔགས་དང་ལྡན༔ བདེན་
པའི་ཚིག་ལ་སྤྲོ་བ་བསྐྱེད༔ ཕྱི་མ་བོན་འཁོར་བསྐོར་བར་ནུས༔ ཡིད་ཀྱི་དམ་ཚིག་མ་
ཉམས་ན༔ འདིར་ཡང་ཡིད་དགའ་སེམས་བདེ་ཞིང་༔ ཡིད་འཐད་བསམ་པའི་དོན་
རྣམས་འགྲུབ༔ ཕྱི་མ་བྱང་ཆུབ་ལམ་ལ་བགྲོད༔ ཡུན་དུ་མི་ཐོག་མངོན་སངས་རྒྱས
དེ་བས་དམ་ཚིག་སྲུང་བར་གཅེས༔ གལ་ཏེ་ཉམས་ན་གསོ་བའི་ཐབས༔ འཆི་མེད་
བདུད་རྩི་འདྲ་བར་བསྟེན༔ དེ་ནས་དུག་མལ་སྦྱང་བ་སྟེ༔ ཕྱི་ཡི་འདུལ་ཁྲིམས་ཉམས་
པ་ན༔ དཔག་བསམ་སྡོང་པོ་རུལ་བ་འདྲ༔ རྫ་ཆགས་འཕྲོ་ཡི་བཀང་བ་འདྲ༔ དེ་ལ་
ཉེར་ལེན་གཙོར་བསྐྱེད་ཅིང་༔ མཁན་སློབ་དཔོན་པོ་གང་འཕེལ་གྱིས༔ བརྒྱ་དང་རྩ་
བརྒྱད་མདུན་དྲུང་དུ༔ གནོང་འགྱོད་དྲག་པོས་བཤགས་བྱས་ཤིང་༔ ཚོགས་ཀྱི་ཡོ་
བྱད་རྒྱར་བསྐྱེད་ཅིང་༔ སླར་ལ་བསྐྱེད་ཏེ་སྲུང་བ་ན༔ ལྔ་བརྒྱ་འཁོར་ནས་ཚོགས་
འཁོར་སྐྱེས༔ ནང་གི་དམ་ཚིག་ཉམས་པ་ནི༔ རིན་ཆེན་བུམ་པ་དྲི་སོང་འོང་༔ ཤེལ་
སྒོང་གཡའི་གོས་པ་འདྲ༔ དེ་ལ་གཤལ་དང་གཡའ་ཕྱིས་ལྟར༔ དཔོན་གསས་དམ་
པའི་མདུན་དྲུང་དུ༔ སྒོ་གསུམ་འགྱོད་བཅས་གདུང་བའི་ཚོགས༔ ཚོགས་འཁོར་
བསྐོར་ལ་དབང་བཞི་བསྐྱེལ༔ སླར་སྲུང་བཀང་ན་འཕྲོ་ནས་སོབ༔ རྩི་ཐོག་འགྱོད་
ཕུལ་ཙམ་གྱིས༔ ཁྱད་པར་ཡང་གསང་དམ་ཚིག་ནི༔ ཡེ་སྲུང་ཆེན་པོའི་དོན་ལྡན་པས
191



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
སྐྱོན་རྣམས་འབྱུང་བའི་མེ་དང་འདྲ༔ དམ་ཚིག་རིན་ཆེན་གསེར་དང་འདྲ༔ གསེར་
སྦྲམ་མེ་ལ་བསྲེགས་པ་ན༔ སྐྱོན་གྱིས་ཡོན་ཏན་མདངས་ཅིང་༔ མདོག་དང་ཁ་དོག་
ཕྱིར་ལ་གསལ༔ དེ་ཕྱིར་སྲུང་མཚན་བྲལ་ཞེས་སོ༔ འོན་ཀྱང་དམ་ཚིག་བྱ་བ་ནི༔ མ་
རྟོག་འདུལ་ཕྱིར་བསྟན་པ་ཙམ༔ དེ་བཞིན་ཉིད་ཀྱི་དོན་རྟོགས་ན༔ སྲུང་བྱ་སྲུང་བྱེད་
ག་ལ་མཆིས༔ ཡེ་སྲུང་ཆེན་པོའི་རྣམ་པར་དག སྲུང་དུ་མེད་པས་ཡེ་སྲུང་དང་༔
དུས་གསུམ་སངས་རྒྱས་ཐུགས་འཆང་བས༔ དམ་ཚིག་བདག་པོ་རང་ཉིད་ལཿ དམ་
ལ་འདས་པ་ཡོད་གྱུར་ན༔ དམ་ཚིག་རང་ཡང་ཉེས་པའི་གཞི༔ དེ་ཕྱིར་སྤང་བླང་ག་
ལ་ཡོད༔ ཐམས་ཅད་ཀུན་བཟང་རང་བཞིན་ཡིན༔ སངས་རྒྱས་ངོ་བོ་གཞན་ལ་མེད༔
རང་སེམས་མངོན་པར་བྱང་ཆུབ་སརཿ རྒྱ་ཆད་ཕྱོགས་ལྟུང་མཐར་མི་དམིག༔ སྲོག་
མེད་བདུད་བྲལ་འཆི་མེད་སྐུ༔ བསད་གསོ་གཉིས་མེད་ཡུལ་ལས་འདས༔ སྦྱིན་
ཆགས་གཉིས་མེད་མཉམ་པའི་ཀློང་༔ སྲུང་བྱ་སྲུང་བྱེད་ང་ཡི་ངང་༔ ང་ཡི་སྙིང་པོ་
འགྱུར་བ་མེད༔ བཏག་པ་ཐམས་ཅད་མིང་དང་རྫུན༔ དེ་ནི་རྫུན་ལས་རྫུན་བསྐྱེད་པ
རྫུན་གྱི་སྙིང་པོ་དེ་དུས་ཟད༔ བདེན་རྫུན་གཉིས་མེད་ཀུན་ཚང་དང་༔ ཆགས་པ་
མེད་པའི་དོན་ལ་ཆགསཿ རོལ་པ་མེད་པ་དབྱིངས་ལ་རོལ༔ ཆགས་སྡང་གཉིས་མེད་
ཡེ་སྲུང་དམ༔ བདེ་ཆེན་རྒྱལ་པོ་འདུ་འབྲལ་མེད༔ དུས་གསུམ་མི་འགྱུར་ཨེ་མ་ཧོ༔
གུ་རྒྱ་རྒྱ་རྒྱ་རྒྱ་རྒྱ༔ དེ་ལྟར་གསས་མཁར་རིན་པོ་ཆེའི༔ ལྟ་སྤྱོད་བསྒོམ་པ་དམ་ཚིག་
འབྲས༔ རྒྱུད་ཀྱི་རྒྱལ་པོ་མཁའ་འདྲ་ལ༔ གསང་བའི་དམ་ཚིག་གཉེར་གཏད་ཚུལ༔
གསང་ཞེས་སྔགས་པའི་དོན་དུ་བསྟན༔ ཅེས་གསུངས་སོ༔ གསས་མཁར་རིན་པོ་ཆེ་
ཐིག་ལེ་དབྱིངས་ཆེན་གཡུང་དྲུང་བསྡོམ་རྒྱུད་ཀྱི་གསང་བ་འདུས་པ་དོན་གྱི་རྒྱུད་ལས་
གཡུང་དྲུང་གབ་པའི་སྲོག་འཛིན་གྱི་རྒྱུད་བསྟན་པའི་ལེའུ་རྫོ གས་སྭ ༔ ༔
གཏམཏྲིལཝ། བདག་འདྲ་གཡུང་དྲུང་བདུད་འདུལ་ཐོག་མེད་རྩལ་གྱི་དངོས་གྲུབ་
192



གབ་པ་སྲོག་འཛིན་་རྒྱུད།
ཏུ་བབས་པ་སྤེལ་བའོ༔ དགེའོ༔
༧ དཔར་བྱང་སྨོན་ཚིག །རྣམ་གསུམ་རྒྱལ་བའི་བསྟན་པ་གང་། འཛིན་སྐྱོང་སྤེལ་
བའི་སྐྱེས་མཆོག་ཉིད། དད་གུས་རལ་པའི་རྩེར་བཀུར་ནས། ཡིད་རང་སེམས་ཀྱི་
མཆོད་སྤྲིན་འབུལ། རྒྱལ་བའི་ཞལ་རླངས་མ་ཡལ་བའི། སྒོ་བཞི་མཛོད་ལྔའི་གསུང་
གི་ཚོགས། འཕྲུལ་ཆེན་ཡི་གེའི་གཟུགས་རིས་ཅན། སྙིགས་ལྔའི་ཡང་སྙིགས་འདིར་
བཞུགས་རྨད། ལས་ཉོན་དུག་གིས་བསྐྲུན་པ་ཡི། བཟོད་མེད་སྡུག་བསྔལ་སྐེམ་པ་
དང་། ཕན་བདེའི་ལང་ཚོ་བཞད་པའི་གཉེན། གསུང་རབ་ཉི་འོད་འདི་ཁོ་ན། བཀའ་
ལུང་འོད་སྣང་མི་ལྡན་ན། འཛམ་གླིང་མུན་པས་གཡོག་དང་ལྷན། མི་རྣམས་འཚོ་
བ་དོན་དབེན་ཕྱིར། བསྟན་འགྲོའི་བསོད་ནམས་གསོ་བའི་སླད། རི་དབང་བཞིན་གྱི་
སྙིང་སྟོབས་དང་། ལྷག་བསམ་དུང་གི་དབུ་ཁྱུད་འོག །འབྲི་བཞེངས་དཔར་བའི་ལམ་
བཟང་ནས། རྒྱལ་གསུང་ཕྱོགས་ཀུན་སྤེལ་འདི་བཟང་། འཁྲུལ་བྲལ་ལུང་གི་མེ་ལོང་
ལས། སེམས་ཅན་དོན་དུ་གསུངས་པ་ཡི། གསུང་རབ་འབུམ་སྡེ་ཁྲི་སྡེ་འདི། བདག་
གིས་ཇི་ལྟར་གསུངས་པ་བཞིན། འཁྲུལ་པས་ལྷག་ཆད་ནོར་མེད་པར། དུང་ཤོག་
དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་དང་། མཐའ་ཡས་སེམས་
ཅན་གང་རྩོམ་པ། བླ་མེད་གོ་འཕང་གདོན་མི་ཟ། ཞེས་པའི་བསླུ་མེད་གཡུང་དྲུང་
གསུང་། སྙིང་དུ་སིམས་པའི་ངེས་ཤེས་ལས། འཕྲིན་ལས་གཡེལ་མེད་སྐྱོང་མཛད་པའི།
མཆོག་སྤྲུལ་འོད་ཟེར་སྦྱིན་པ་གཙོས། དག་ཞུས་ཡིག་བསྟར་བྲིས་མཁན་དང་། ལྷག་
སེམས་ནུས་ཤུགས་མཉམ་སྦྲེལ་ངང་། ལས་དོན་བྱེད་པོ་ཐམས་ཅད་དང་། བསོད་
ནམས་ཚོགས་གྱི་སྙིང་པོ་ཆེ། སྒྱུ་མའི་ནོར་ལས་ལེན་པ་དང་། རིག་གཞུང་ཚེ་སྲོག་
སྐྱོབ་པའི་ཆེད། དངོས་པོའི་མཐུན་རྐྱེན་གཏོང་ཕོད་པའི། འབྱོར་ལྡན་ཡོན་གྱི་བདག་
བཅས་ལ། ལེགས་གསོལ་ཡིད་རང་ཕུལ་ཙམ་གྱིས། དགེ་བའི་སྐལ་པ་མཉམ་འགྱུར་
193



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
ན། སྙིང་ནས་མངོན་པར་བསྟོད་དང་ལྷན། གསུང་གི་འཕྲིན་ལས་སྤེལ་བ་ཡི། རླབས་
ཆེན་དགེ་བའི་རྩ་བ་འདིས། བླ་སློབ་ཡོན་བདག་བཅས་པ་ཡི། བར་ཆོད་རྐྱེན་ངན་
མཐར་བཅིལ་ནས། བསམ་དོན་ལྷུན་གྱིས་འགྲུབ་པ་དང༌། མཐར་ཡང་གདོད་མའི་
ཞིང་ཁམས་སུ། བདག་གཞན་དོན་གཉིས་བྱང་ཆུབ་ནས། ཆབས་ཅིག་མངོན་སངས་
རྒྱས་པར་ཤོག །ལུང་རྟོགས་བསྟན་པའི་སྙིང་པོ་གང་། སྲིད་པའི་མཐར་ཡང་གནས་
པ་དང་། རིས་མེད་བསྟན་འཛིན་སྐྱེས་བུའི་ཚོགས། འགྲོ་དོན་གེགས་མེད་ལྷུན་གྲུབ་
ཤོག །ཡངས་པའི་ཞིང་ཁམས་ཐམས་ཅད་དུ། ནད་མཚོན་མུ་གེ་རྒྱུན་ཆད་ནས། འགྲོ་
རྣམས་ཞི་བདེའི་དཔལ་ཡོན་ལ། ལོངས་སུ་སྤྱོད་པའི་བཀྲ་ཤིས་ཤོག །ཅེས་པའི་འབོལ་
རྩོམ་སྨོན་ཚིག་འདི་ཉིད་གཡུང་དྲུང་བོན་གྱི་གདན་ས་དཔལ་ལྡན་ཁྲི་བརྟན་ནོར་བུའི་
རྩེ་ནས་སློབ་དཔོན་གྱི་མིང་འཛིན་ཚངས་པ་བསྟན་འཛིན་འབོད་པས་ ༢༠༡༣ ༡༢ ༢༥
ཉིན་བྲིས་ཏེ་ཕུལ་བའོ། །
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན། །
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ་།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་ནི། དབལ་ཁྱུང་
194



གབ་པ་སྲོག་འཛིན་་རྒྱུད།
དགོན་པའི་བཀའ་འགྱུར་འཕྲུལ་དཔར་ཅན་གྱི་གྲས་སུ་ཡོད་པ་གཞིར་བཞག་ཐོག་
གཞན་པའི་བསྡུར་ཡ་མ་རྙེད་ཀྱང༌། ཞུས་པོའི་མཐོང་ཚོད་ཀྱིས་བྲིས་པའི་ཆད་ལྷག་
དང་། མངོན་གསལ་ཅན་གྱི་སྐྱོན་ཆ་ཐོན་རིགས་ཁ་བསྐངས་བྱས་ནའང་། མ་དཔེ་ལ་
གང་བྱུང་གིས་བཅོས་ཐལ་མ་བྱས་པར། གསུང་རབ་སྒོ་མཛོད་རིན་པོ་ཆེའི་གླེགས་
བམ་༽གྱི་དེབ་གྲངས་ ༡༤༣ པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་
གིས་ཆད་ལྷག་སོགས་ཡོད་ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་
གངས་ཅན་བོད་ཀྱི་ཡུལ་དུ་ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་
བསྒྲིགས་བྱས་པའི་འགྲེམས་སྤེལ་ཡོངས་ཁྱབ་བྱེད་སྲོལ་དར་ཟིན་ནའང༌། གཡུང་
དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་
མེད་པས། འདིར་ཕྱོགས་ལ་ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་
དཀོན་པས་གོམ་ཁ་གསར་དུ་ཡིན་པ་དང༌། སྒོས་སུ་ངེད་ཞུས་བསྒྲིགས་པ་ཚོ་ཡང་
མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་
མང་བའི་གསེབ་ཏུ་དལ་བརླིང་འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་
དང་གནས་སྟངས་ཚད་ལས་བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་
ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་
ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་
གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་
འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣
ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
195



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་་)
དང་བསྟན་པའི་བོན་གྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང་། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ་། ཕྱི་ནང་གསང་གསུམ།
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར།
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་(གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང)ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
198



བསྒྲིགས་རྗེས་ཀྱི་གཏམ།
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང་། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན།
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང་། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
199



གསུང་རབ་སྒོ་མཛོད་རིན་པོ་ཆེའི་གླེགས་བམ། 143
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང་། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས།
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང་། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་གླེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
200



༡ནས་
༧ བ་མོ་ཆེ་བྱ་ར་མ་གསུམ་སྒྲུབ་པའི་དཀྱིལ་འཁོར།



གསུང་རབ་སྒོ་མཛོད་རིན་པོ་ཆེའི་གླེགས་བམ།
143
14
༧ རྒྱལ་ཆེན་ཤེལ་ཁྲབ་ཀྱི་ཞལ་ཐང་།



།
།
གསང་འདུས་དོན་རྒྱུད།
ཀུན་བཟང་ཐུགས་རྒྱུད།
གཞུང་དང་བོན་གྱི་བཀའ་བརྟེན།སེ་རིང་པ་ ས་བསྒྲིགས་དང་ (ད་པ།
