༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W4PD502
14PD4094
ImageGroup:
ISBN:
LCCN:
n/a
9787542129284
Title:
གསུང་རབ་སྒོ་མཛོད་རིན་པོ་ཆེའི་གླེགས་བམ།
gsung rab sgo mdzod rin po che'i glegs bam/
འོད་ཟེར་སྦྱིན་པ་ཕུན་ཚོགས།
Author:
|od zer sbyin pa phun tshogs/
n/a
n/a;n/a
Descriptor:
Original Publication:
Place:
Publisher:
lan kru'u/
kan su'u mi rogs dpe skrun khang/
Date:
2015
Volume:
151
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



ད
ན ཏེ ། བ
ར པན་ཆེད་
གསུང་༢༠་ཉོ་མཛོད་རིན་པོ་ཆེའི་ཤེས་༠མ།
{123}
དབལ་གསས་རྒྱུད། ཁྲོ་བོ་ཨུད་འབར་རྒྱུད།
མདོ་སྔགས་ཐེག་ཆེན་ཡ།
[བག་ཆེན་གཡུང་དྲུང་བོན\F
7ཟུང་འབྲེལ་
ཀན་སུའུ་མི་རིགས་དཔེ་སྐྲུན་ཁང་།



classic doo,
Jingllan cla
i
Dabao
or Library
གས་བམ།
འི
པུ་མཛོད་རིན་པོ་ཆེའི
གསུང་རབ་སྒོ་མཛོད་རིན་པོ་ཆེའི་གླེགས་བམ།
གསུང་རབ་སྦྱོ་ནརྗེ
།



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
༄༅། །རྒྱུད་ཏིང་མུར་གཡུ་རྩེའི་དང་ཁྲོ་བོ་
ཨུ་དུ་འབར་བའི་དབུ་ཕྱོགས་
བཞུགས་པ་ལེགས་སོ། །
ཀན་སུའུ་མི་རིགས་དཔེ་སྐྲུན་ཁང༌།



གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཁང་གི་འབྲེལ་ཡོད་ལྷན་ཚོགས།
སྤྱི་ཁྱབ་འགན་འཛིན་གཙོ་བོ། ༧ མཁན་ཨ་ཤག་འོད་ཟེར་སྦྱིན་པ་ཕུན་ཚོགས།
སྤྱིའི་གཙོ་འཛིན་གཞོན་པ། བླ་མ་འཆི་མེད་གཡུང་དྲུང་།
གཙོ་སྒྲིག་པ། ར་མ་དགེ་བཤེས་ཀུན་བཟང་རྒྱལ་མཚན།
གཙོ་སྒྲིག་གཞོན་པ། ཁྲ་དགོན་མཁན་ཚུལ་ཁྲིམས་དྲི་མེད། མཁན་ཡེ་ཤེས་ཚེ་རིང་།
དཔེ་སྒྲིག་ཁོངས་མི། ཁ་ལྕེ་དགེ་བཤེས་གཙུག་གཤེན་དོན་འགྲུབ། རིས་ཚ་དགེ་བཤེས་བསྟན་འཛིན་
དགེ་ལེགས། དགེ་བཤེས་ཚུལ་ཁྲིམས་འབྱུང་གནས། དགེ་བཤེས་བློ་གྲོས་རབ་གསལ། དགེ་བཤེས་བསྟན་པ་
འབྲུག་གྲགས། འབྲིང་རྒྱུད་དགེ་བཤེས་གཡུང་དྲུང་ཕྲིན་ལས། དྲེ་བོ་དགེ་བཤེས་སྦྱིན་པ་གཙུག་ཕུད། དགེ་
བཤེས་ཤེས་རབ་འོད་ཟེར། མཁན་བློ་གྲོས་དབང་ཕྱུག རྒྱ་བོ་ནམ་མཁའ་བློ་གྲོས། ནག་ཚ་བསོད་ནམས་སྦྱིན་
པ། གུར་མདོ་ཤེས་རབ་འོད་ཟེར། རྒྱལ་གཞིས་བཟོད་པ་ཚུལ་ཁྲིམས། འགོ་ལ་ནམ་མཁའ་འོད་ཟེར། ཧོར་རུ་
སྨོན་ལམ་རབ་རྒྱས། འབུ་ཚང་ཁྲི་ལྡེ་རྣམ་རྒྱལ། ལྷ་ལྡོང་འབྲུག་གསས་རྒྱལ་མཚན། རྨ་རི་ཚུལ་ཁྲིམས་འགྱུར་
མེད། གསལ་འཕེལ་བཀྲ་ཟླ། སྟག་ཚང་ཚུལ་ཁྲིམས་གཡུང་དྲུང༌། སེར་བོ་བསྟན་འཛིན་ཚུལ་ཁྲིམས། ཨ་མདོ་
དཔལ་ལྡན་ཚུལ་ཁྲིམས། རྒྱལ་དགའ་ཐུགས་རྗེ་སེམས་དཔའ། སྟག་ཚ་ཀུན་བཟང་ལྷུན་གྲུབ། རིན་ཆེན་ཚུལ་
ཁྲིམས། མགར་ཆེན་གྲོལ་ལམ་ལྷུན་འགྲུབ། རྐྱང་མི་སྨིན་གྲོལ་འབྱུང་གནས། རྒྱུ་ཕྲུག་ནམ་མཁའ་ཚུལ་ཁྲིམས།
ལྷོ་ཐུགས་རྗེ་ཀུན་ཁྱབ། ཨ་ནུ་བསྟན་པ་རབ་རྒྱས། ཧོར་ཚེ་དབང་རྣམ་རྒྱལ། མཁར་པ་བསོད་ནམས་བློ་གྲོས།
ཤར་པ་ངག་དབང་། དམུ་ར་བསྟན་འཛིན་ཡེ་ཤེས། བརྒྱད་ཤོད་ཤེས་རབ་འཁྲུལ་མེད། ཁྱུང་པོ་བསྟན་འཛིན་
ཚུལ་ཁྲིམས། གཡམ་དྲང་སྲོང་རྒྱལ་མཚན། དབྲས་གཡུང་དྲུང་ཉི་མ། རི་ཧུ་ཚངས་པ་གཙུག་ཕུད།
ལྷོ་ནུབ་མི་རིགས་སློབ་ཆེན་གྱི་དགེ་རྒན་གཙུག་ཏོར་རྒྱལ།
ཡིག་བསྟར་བ། རྒྱུ་ནེ་བསམ་གཏན་བཟང་མོ། སྒང་སར་ཚུལ་ཁྲིམས་བཟང་མོ། ཧོར་རུ་སྒྲིབ་སྦྱོང་
བཟང་མོ། ཁྱུང་པོ་ཚུལ་ཁྲིམས་ཚེ་འཛིན།
ཁྱུང་པོའི་ལྷ་རིས་པ། ལྡོང་མདོ་འབྱོར་རྒྱས། ཧོར་ཚང་ནོར་བུ་གཡུལ་རྒྱལ། ཡག་གཟའ་བུ་འབང་།
སྲུང་སྐྱོབ། ཁྱི་ཕྲུག །ལྷུན་གྲུབ། །
མཁོ་མཐུན་ལས་སྦྱོར་བ། སྟེང་དགོན་བཤད་སྒྲུབ་སློབ་གླིང་། དགེ་བཤེས་བསམ་གཏན་གཙུག་ཕུད།
དགེ་བཤེས་ཡོན་ཏན་ཕུན་ཚོགས། སྟག་ཚ་བཟོད་པ་དོན་ལྡན། སྒོ་རིགས་ཚེ་དབང་དངོས་གྲུབ། སོ་ཐར་
བསྟན་འཛིན། དྲང་སྲོང་བསྟན་འཛིན། འདན་ཆུང་ཐེག་མཆོག་རྒྱལ་མཚན། བདེ་ཆེན་ཚུལ་ཁྲིམས། ཁྱུང་ཁྲི་
ལྡེ། ཞང་ཞུང་བཟོད་པ། མཆོག་ལེགས་རྒྱལ་མཚན།
གཙོ་གཉེར་སྡེ་ཁག བོད་ལྗོངས་སྟེང་ཆེན་རྫོང་སྟེང་ཆེན་དགོན་གཡུང་དྲུང་བསྟན་རྒྱས་གླིང་།



གིས་
པར
༧ སྐུ་ཡི་ཁྲོ་བོ་དབལ་གསས་རྔམ་པ།
དུ
(
Q



༧ གསུང་རབ་སྒོ་མཛོད་རིན་པོ་ཆེའི་མ་ཕྱིའི་དཔེ་རྙིང༌།



༄༅། །གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
जन
༽ སྦོ
]
001 གཡུང་དྲུང་ལས་རྣམ་པར་དག་པའི་རྒྱུད། དྲིན་ལན་བསབས་མདོ།
ལུང་མཚན་ཉིད་སྲིད་པའི་མཛོད་ཕུགས། ། 039 མདོ་ཀ་བ་གླིང་དགུ།
002 འདུལ་བ་རྒྱུད་དྲུག
042 མདོ་ཀ་བ་གླིང་དགུ།
003 དྲུང་མུ་བསྐལ་བཟང་། སྟོད། 043 རྫུ་འཕྲུལ་རིག་པ་ཁུ་བྱུག་གི་མདོ། །
004 དྲུང་མུ་བསྐལ་བཟང་།
། གཡུང་དྲུང་ལས་དག་རྒྱུད།
005 ཁོད་པོ་བསྐལ་བཟང་། ༼སྟོད། 044 རྣམ་དག་པདྨ་ཀློང་ཡངས།
006 ཁོད་པོ་བསྐལ་བཟང་། ༼སྨད། བྱམས་མའི་འབུམ། རབ་གནས་སྐོར་གསུམ།
གོ་ལྡེ་བསྐལ་བཟང༌། ༼སྟོད། 045 མདོ་རྣམ་རྒྱལ། བཟླས་ཆོག་རིན་ཆེན་སྒྲོན་མ།
གོ་ལྡེ་བསྐལ་བཟང་།
046 རྣམ་དག་འདུལ་འབུམ།
009 ཁྲོ་གཉེར་བསྐལ་བཟང་།
048 རྣམ་དག་འདུལ་འབུམ།
010 ཁྲོ་གཉེར་བསྐལ་བཟང་། ༼སྨད། 049 ངན་སོང་སྒོ་གཅོད་མདོ།
011 གླིང་གཤེན་བསྐལ་བཟང་། ༼སྟོད། ཚེ་མདོ་གཟུངས། གཟུངས་སྡེ་ཉི་ཤུ་པ། །
012 གླིང་གཤེན་བསྐལ་བཟང་། 050 ཕྱ་གཤེན་དཔྱད་དོན་སྒྱུ་མ་གསེར་འབུམ།
013 མདོ་དྲི་མེད་གཟི་བརྗིད། །
051 གསོ་རིག་རྩ་བ་ཐུགས་འབུམ་མཁའ་སྔོན། /ཀ
024 མདོ་དྲི་མེད་གཟི་བརྗིད།
གསོ་བྱད་དཔྱད་འབུམ་ཁྲ་བོ།
025 དྲི་མེད་རྩ་བའི་མདོ། མདོ་འདུས། 052 གསོ་བྱའི་ནད་འབུམ་ནག་པོ།
026 མཛད་མདོ་འབྲིང་པོ་གཟེར་མིག ། 053 ཁམས་ཆེན་སྟོང་ཕྲག་བརྒྱ་པ།།
027 ཁམས་གསུམ་སེམས་ཅན་སྐྱེ་འཆིའི་མདོ། 068 ཁམས་ཆེན་སྟོང་ཕྲག་བརྒྱ་པ།
སྣོད་རྟེན་འབྱུང་བ་ཆགས་འཇིག་གི་མདོ། 069 འཕྱོང་འབུམ།
028 བླ་མེད་གོ་འཕང་སྒྲུབ་ཐབས་ཀྱི་མདོ། 072 འཕྱོང་འབུམ།
རིན་པོ་ཆེ་གཏོར་ཟློག་གི་མདོ། ། 073 ཁམས་འབྲིང་དུམ་བུ་དྲུག་པ།
029 མི་ནུབ་མཚན་མདོ། །
078 ཁམས་འབྲིང་དུམ་བུ་དྲུག་པ། །
034 མི་ནུབ་མཚན་མདོ།
ཁམས་བསྡུས་དུམ་བུ་གཉིས་པ།
035 མདོ་ཁྲི་རྗེ་ལུང་བསྟན། གསེར་འོད། ་080 ཁམས་བསྡུས་དུམ་བུ་གཉིས་པ།
036 གཉན་འཐིང་རིགས་དྲུག་ཐར་ལམ་གྱི་མདོ། 081 ཁམས་བསྡུས་དུམ་བུ་གཉིས་པ། །
གཡུ་ལོའི་རིགས་དྲུག་ཐར་ལམ་གྱི་མདོ། 082 ཁམས་བསྡུས་ཚིག་བཅད།
037 བདུན་ཚིགས་ཕོ་མོའི་སྦྱངས་བ། །
བདལ་འབུམ་རྩ་བ།
038 ལྷ་བུ་པདྨ་འཕྲུལ་མདོ།
083 བདལ་འབུམ།
ཤ\ སྦྱོ\D]
\སྦྱོ་



གསུང་རབ་སྒོ་མཛོད་རིན་པོ་ཆེའི་གླེགས་བམ་སྤྱིའི་དཔེ་རྩིས།
Eat tr t
092 བདལ་འབུམ།
༼ཐ 130 ཕུར་པའི་རྒྱུད་དགུ།
093 མངོན་རྟོགས་རིག་པ་རྩེ་འབུམ། ༼ཀ 131 མེ་རིའི་རྒྱུད། གེ་ཁོད་རྒྱུད། གཤེད་དམར་རྒྱུད།
102 མངོན་རྟོགས་རིག་པ་རྩེ་འབུམ། ༼ཐ 132 སྲིད་རྒྱལ་རྒྱུད། དྲ་བ་དམར་ནག་རྒྱུད།
103 ཀླུ་འབུམ།
133 ཀུན་འབུམ་རྩ་རྒྱུད།
ཀླུ་འབུམ།
སྨད 134 གསང་བའི་གཟུངས་སྡེའི་སྐོར།
104 ཀླུ་འབུམ།
135 ཞང་ཞུང་སྙན་རྒྱུད།
105 ཀླུ་འབུམ་དཀར་ནག་ཁྲ་གསུམ། ། 136 བྱང་སེམས་གབ་པ།
གཙུག་ལག་དཔལ་འབུམ་དཀར་པོ། 137 བསྒྲགས་པ་སྐོར་གསུམ།
106 ཀླུ་ཡི་པང་ཀོང་། ས་བདག་འབུམ། 138 ཡེ་ཁྲི་མཐའ་སེལ།
107 གཉན་འབུམ། གཏོད་འབུམ། 139 མུ་མེད་བདལ་པ། ཐེག་རིམ།
108 འབུམ་ཉི་མ་དགུ་ཤར། ཀ 140 ནམ་མཁའ་སྤྱི་གཅོད།
117 འབུམ་ཉི་མ་དགུ་ཤར། །
141 ཀུན་བཟང་མཉམ་ཉིད་རྒྱུད།
118 རྩ་རྒྱུད་གསང་བ་བསེན་ཐུབ། 142 གསེར་འོད་དམ་པའི་མདོ་སྡེ།
ཞི་རྒྱུད་གཡུང་དྲུང་ཡོངས་རྫོགས། ། 143 ཀུན་བཟང་ཐུགས་རྒྱུད།
119 དཔལ་གསང་བ་འདུས་པ་དོན་གྱི་རྒྱུད། ། དཔལ་གསང་འདུས་དོན་རྒྱུད།
120 སྤ་གཏེར་ཁྲོ་བོའི་རྒྱུད་དྲུག 144 གསང་འདུས་ཡབ་རྒྱུད། །
121 བྱང་གཏེར་ཁྲོ་བོའི་རྒྱུད་དྲུག
བདེར་གཤེགས་དགོངས་འདུས།
122 འཕྱོང་ཆེན་དགུ་རྒྱུད། སྟག་ལའི་རྒྱུད། སྐུ་གསུམ་ཕུར་སྒྲུབ་དོན་རྒྱུད།
123 དབལ་གསས་རྔམ་པའི་རྒྱུད། ། 145 སྟག་ཕུར་གནད་བསྒྲིལ།
ཁྲོ་བོ་ཨུད་དུ་འབར་བའི་རྒྱུད།
རྦོད་གཏོང་རྒྱུད།
124 གསེར་ལོ་འཁྱིལ་རྒྱུད། བྱམས་མ་རྩ་རྒྱུད། 146 གསང་ཐུས་ཐིག་ལེ་བཀོད་པ།
125 མ་རྒྱུད་སངས་རྒྱས་རྒྱུད་གསུམ།།
འདུལ་བ་གསང་ལུང༌།
126 ཀུན་བཟང་ལུང་ཆེན།
147 གཡུང་དྲུང་སྡེ་ལྔ།
127 ཐུགས་ཀྱི་ཡང་གབ་ཉི་མའི་རྒྱུད། །
མདོ་རྣམ་འགྲེལ་བར་ཏི་ཀ།
128 ཕ་རྒྱུད་རིག་པ་ཁུ་བྱུག
148 འདུར་རྒྱུད་ཕྱ་བ་ཐང་ཆེན། །
རིག་འཛིན་འདུས་པ་ཐབས་ཆེན་མཁའ་རྒྱུད། 149 མ་རྒྱུད་ཐུགས་རྗེ་ཉི་མའི་ཁྲིད་དང་ངོ་སྤྲོད།
129 སྤ་གྲོའི་གཏེར་མ་ཕུར་པའི་རྒྱུད་དགུ། 150 བཀའ་བརྟེན་དཀར་ཆག་དང་རྣམ་བཤད།



རྒྱུ བརྟ།ཐམསགཡསལྕི་བརྡཐཟློབཟོས
སཡ༩ཟསཇཔཇ་ཕྱོགས་
ཐཆ་གལསཇཆག་ས། ༈ ༈
གཡཕཐཱཐཐོས་ཟཀམཐཏྟམཐཱས ཐཕྱོ གསརྦནྡྷ།གསཎཐ༈



སྤྱིའི་དེབ་གྲངས། 123 སྤྱིའི་པོད་གྲངས། 156
1
<<རྒྱུད་ཏིང་མུར་གཡུ་རྩེ>>ལེའུ། 18
བཀའ།
རྒྱུད་སྡེ། །
4
5
གཏེར་མ།
གཏེར་སྟོན་དཔོན་གསས་ཁྱུང་རྒོད་དང་རྨ་སྟོན་ཤེར་སེང་གཉིས།
གཏེར་གནས་མང་མཁར་ལྕགས་འཕྲང༌།
<རྒྱུད་སྟོང་རི་ཐོ་ཆེན> གཏེར་སྟོན་རྨ་སྟོན་གཞོན་བཟང་། ལེའུ། 9
<<སེམས་ལུང་སྟོན་པའི་སྒྲོན་མ>> གཏེར་མ།
« སེམས་ལུང་གི་འགྲེལ་བ།>> སྣང་མདོག་ཅན། བཀའ་བརྟེན།
8
༡



དཀར་ཆག་
.................6
.................7
….....................................10
རྒྱུད་ཏིང་མུར་གཡུ་རྩེའི་དབུས་ཕྱོགས་བཞུགས་སོ།
དང་པོ། དྲེགས་པ་བྱུང་སྲིད་ཀྱི་ལེའུ།
གཉིས་པ། རགྷ་སྲིན་པོ་བསྒྲལ་བའི་ལེའུ།…….….…..…….....…....
གསུམ་པ། ལོག་པ་འདུལ་བའི་ལེའུ།
བཞི་པ། བདུད་སྲིན་སྤྱི་དྲིལ་ནས་འདུལ་བའི་ལེའུ།
ལྔ་པ། བསྙེན་སྒྲུབ་རྩ་བའི་སྡོམ་ཚིག་སྟོན་པའི་ལེའུ།
དྲུག་པ། བསྙེན་པར་བསྟན་པའི་ལེའུ།
བདུན་པ། བསྙེན་སྒྲུབ་ལས་ལ་འཇུག་པའི་ལེའུ།
བརྒྱད་པ། བསྙེན་སྒྲུབ་ཕྱི་དྲིལ་ནས་བཤད་པའི་ལེའུ།
དགུ་པ། བསྙེན་སྒྲུབ་རྩ་བའི་རྒྱུད་ལས་ཏིང་ངེ་འཛིན་གྱི་ལེའུ།
བཅུ་པ། རང་འགྱུར་གདན་གྱི་འགྱུར་ཚུལ་གྱི་ལེའུ།
བཅུ་གཅིག་པ། སྤྱན་དྲངས་གསང་སྤྱོད་ཀྱི་ལེའུ།
བཅུ་གཉིས་པ། ཕྱག་འཚལ་བའི་ཡོན་ཏན་གྱི་ལེའུ།
བཅུ་གསུམ་པ། ཉམས་འགལ་བཤགས་པའི་ལེའུ།
བཅུ་བཞི་པ། གསང་མཚམས་བྱིན་དབབ་ཀྱི་ལེའུ།
བཅོ་ལྔ་པ། འཕྲོ་འདུ་རྩ་བ་གསང་བ་རྩ་སྡོམ་གྱི་ལེའུ། ....................34
....…...........15
.
.
.
.……..……...…...…..
……….........
.........
................................
............



བཅུ་དྲུག་པ། ཕོ་ཉ་ལས་བསྐུལ་གྱི་ལེའུ།.….….….....
བཅུ་བདུན་པ། ཁྲོ་རྟགས་དྲག་པོ་ལྷུན་གྱིས་གྲུབ་པའི་ལེའུ།
བཅོ་བརྒྱད་པ། འབྲས་བུ་དབང་གི་སྒྲུབ་པའི་ལེའུ།
.......:3o
........…..
དབལ་གསས་དྲག་ཟློག་གི་རྒྱུད་སྟོང་རི་ཐོ་ཆེན་བཞུགས་སོ།
དང་པོ། གླེང་གཞིའི་ལེའུ།
གཉིས་པ། མི་ཡི་རྒྱུད་བསྟན་པའི་ལེའུ། (བླ་མའི་མཚན་ཉིད).
གསུམ་པ། མཚན་ཉིད་བརྒྱད་ལྡན་གནས་ཀྱི་ལེའུ།..
བཞི་པ། བྱིན་རླབས་སྤྲུལ་པའི་རྒྱུད་ཀྱི་ལེའུ།
ལྔ་པ། མཚན་ཉིད་གྲོགས་ལྡན་གྲོགས་ཀྱི་རྒྱུད་ཀྱི་ལེའུ།
དྲུག་པ། བརྩལ་པ་དོན་ལྡན་རྫས་ཀྱི་རྒྱུད་ཀྱི་ལེའུ།
བདུན་པ། སྒོ་དགུ་བསྙེན་པ་གཞི་ཡི་རྒྱུད་ཀྱི་ལེའུ།
བརྒྱད་པ། ཡན་ལག་བཅོ་བརྒྱད་ལམ་གྱི་ལེའུ།
དགུ་པ། མཐའ་བསྒྱུར་མཆོང་གི་རྒྱུད་ཀྱི་ལེའུ།..
............
............
སེམས་ལུང་གསལ་བའི་སྒྲོན་མེ་ (སྟོན་པའི་སྒྲོན་མ་)བཞུགས་སོ།………….….…….…..88
སེམས་ལུང་སྟོན་པའི་སྒྲོན་མའི་ཏི་ཀ་སྣང་བ་མདོག་ཅན་གྱིས་བཀྲལ་བ་བཞུགས།
..........100
...............100
ཀླུ་གྲུབ་ཡེ་ཤེས་སྙིང་པོའི་ལོ་རྒྱུས་བསྟན་པ།
བསམ་ལེགས་ཀྱིས་གདམས་པ་བཞིན་ཀླུ་གྲུབ་ཀྱིས་གཤེན་ལྷ་བརྩལ་ཚུལ་བསྟན་པ།..
............102



................
མཚན་དོན་སོགས་ནས་བསྟན་པ།….....
བོན་སྤྱི་དང་རང་གི་མཚན་ཉིད་ཀྱི་བཤད་ཐབས་བསྟན། .............110
བྱེ་བྲག་སེམས་ཅན་ལ་ཐེག་རྒྱུད་ཐ་དད་དགུ་རུ་བཤད་པ།………
གཙུག་ལགས་སྲིད་པའི་བུ་བཞི་གྱེས་ལུགས་བསྟན།….…..….
མཆོག་དང་ཐུན་མོང་གི་དོན་སེམས་བསྐྱེད་བསྟན།
ཕྱི་ནང་གསང་བའི་འཇུག་སྒོ་སྐྱབས་འགྲོ་བསྟན།
རབ་འབྲིང་ཐ་གསུམ་བློ་ཡི་ཚད་བརྟགས་སྦྱར་ཏེ་བོན་བསྟན།
རབ་འབྲིང་ཐ་གསུམ་བློ་ཡི་བྱེད་བྲག་བསྟན།
བསྡུས་དོན་སྒོ་ནས་དུག་གསུམ་རང་གྲོལ་གྱི་འབྲས་བུ་སོགས་བསྟན།
དཔར་བྱང་སྨོན་ཚིག
ཞུས་སྒྲིག་ཚན་པའི་གསལ་བཤད།
..…………………………..
............142
............147
.............149
ན།...…....……..154
................
3་



དཀར་ཆག
.……….177
...........179
......
.…...…....
ཚw ཆུ་
.
.
སྤྱི་གཙུག་ཨུ་དུ་འབར་བའི་རྒྱུད་ཆེ་བ་ཞེས་བྱ་བ་བཞུགས།………………………….
ལེའུ་དང་པོ། གླེང་གཞི་བསྟན་པ།
ལེའུ་གཉིས་པ། དབེན་གནས་བསྟན་པ།..….….….....…..….......…......
ལེའུ་གསུམ་པ། དཀྱིལ་འཁོར་ས་ལ་བྲིས་བ་བསྟན་པ།
ལེའུ་བཞི་པ། དམ་རྫས་དང་གཏོར་མ་བཅའ་བ་བསྟན་པ།…....…..
ལེའུ་ལྔ་པ། མཆོད་རྟེན་བཞེང་ནས་བདུད་ལྔ་མནན་པ།..
ལེའུ་དྲུག་པ། བསྲུང་བ་དང་བུམ་པ་བཅའ་བ་བསྟན་པ།
ལེའུ་བདུན་པ། སེར་བ་བསྲུང་བ་བསྟན་པ།
ལེའུ་བརྒྱད་པ། དམག་དང་གཤའ་སྣ་སྒྱུར་བ་བསྟན་པ།………….……….
ལེའུ་དགུ་པ། དམ་སྲི་འདུལ་བ་དང་ཤི་ཁ་བཅད་པ།
ལེའུ་བཅུ་པ། ཡམ་ནད་རྨི་ངན་པྲ་ངན་བཟློག་པ་བསྟན་པ།..
ལེའུ་བཅུ་གཅིག་པ། སྲིའུ་གསོ་བ་བསྟན་པ།
ལེའུ་བཅུ་གཉིས་པ། དགྲ་ཁང་བཅའ་བ་དང་བྱད་མ་གསད་པ་བསྟན་པ།….….…..…..
..........184
.........185
186
.......…....187
.................
.......188
.......190
ལེའུ་བཅུ་གསུམ་པ། མཚམས་བཅད་པ་བསྟན་པ།
ལེའུ་བཅུ་བཞི་པ། བསྒོམ་པ་བསྟན་པ།
...........191



.........195
...............196
ལེའུ་བཅོ་ལྔ་པ། སྙིང་པོ་སྔགས་བསྟན་པ།......
ལེའུ་བཅུ་དྲུག་པ། སྙིང་པོ་སྔགས་ཤམ་བསྟན་པ།
ལེའུ་བཅུ་བདུན་པ། མཚན་ལྟས་བསྟན་པ།……...
ལེའུ་བཅོ་བརྒྱད་པ། གཏོར་མ་བསྐྱེད་པ་བསྟན་པ།
ལེའུ་བཅུ་དགུ་པ། འཕྲིན་ལས་བསྟན་པ།
...........197
................198
............199
.233
.........233
................235
.........236
སྤྱི་གཙུག་ཨུ་དུ་འབར་བའི་རྒྱུད་འབྲིང་པོའི་གཞུང་བཞུགས།
ལེའུ་དང་པོ། གླེང་གཞི་བསྟན་པ།......
ལེའུ་གཉིས་པ། དཀྱིལ་འཁོར་བྲི་བ་བསྟན་པ།
ལེའུ་གསུམ་པ། རྒྱན་འགོད་པ་བསྟན་པ།
ལེའུ་བཞི་པ། བདུད་མནན་པ་བསྟན་པ།.….…....
ལེའུ་ལྔ་པ། བསྲུང་བ་ཚེ་བསྒྲུབ་པ་བསྟན་པ།...
ལེའུ་དྲུག་པ། ལས་སྦྱོར་བསྟན་པ།
ལེའུ་བདུན་པ། བྱད་མ་གསད་པ་བསྟན་པ།
ལེའུ་བརྒྱད་པ། ལྷ་བསྒོམ་པ་དང་གསང་བ་སྔགས་བསྟན་པ།
ལེའུ་དགུ་པ། འཕྲིན་ལས་བསྟན་པ།
……….……..……………...
......239
............241
.....242
.246
......259
........259
སྤྱི་གཙུག་ཨུ་དུ་འབར་བའི་རྒྱུད་ཆུང་བ་ཞེས་བྱ་བ་བཞུགས།
ལེའུ་དང་པོ། གླེང་གཞི་བསྟན་པ།
ལེའུ་གཉིས་པ། དམ་རྫས་བསགས་པ་བསྟན་པ།
ལེའུ་གསུམ་པ། བདུད་ལྔ་མནན་པ་བསྟན་པ།
............260



ལེའུ་བཞི་པ། གསང་བའི་ལྷ་རྣམས་ཀྱི་བསྟོད་ཅིང་རོལ་པར་བསྐྱེད་པ་བསྟན་པ།
........262
.263
ལེའུ་ལྔ་པ། སྔགས་བསྟན་པ།..
ལེའུ་དྲུག་པ། བཟློག་པ་བསྟན་པ།..
PK
........264
...268
................268
.....270
......273
ཨུ་དུ་འབར་བའི་མཆོད་རྟེན་ནག་པོའི་དྲན་ཆོག་བཞུགས།
ལེའུ་དང་པོ། གླེང་གཞི་བསྟན་པ།
ལེའུ་གཉིས་པ། གནས་དང་བཅའ་གཞི་བསྟན་པ།
ལེའུ་གསུམ་པ། ལེའུ་གྲངས་དོན་མང་དུ་མཆིས་པའི་དོན་བཀྲོལ་ཏེ་གནས་ལ་
ཕབ་པ་བསྟན་པ།
ལེའུ་བཞི་པ། གནས་བརྒྱད་བསྟན་པ།
ལེའུ་ལྔ་པ། རྟགས་ཀྱི་རིམ་པ་བསྟན་པ།
ལེའུ་དྲུག་པ། དམ་ཚིག་བསྟན་པ།……..
ལེའུ་བདུན་པ། གཏོར་མ་དབུལ་ཞིང་ལས་བཅོལ་བར་བསྟན་པ།……..
དཔར་བྱང་སྨོན་ཚིག
ཞུས་སྒྲིག་ཚན་པའི་གསལ་བཤད།
........279
..............280
...281
.286
བ་བ•
......292



རྒྱུད་ཏིང་མུར་གཡུ་རྩེའི་དབུ་ཕྱོགས་
བཞུགས་པ་ལེགས་སོ། །
༄༅། །ཞང་ཞུང་སྐད་དུ་ཧ་ར་ཉི་མི་སད་ལ་མཁའ་གསལ་ཏིང་ཞི་ན་ག་ཏིང་ནི་
སྨར། བོད་སྐད་དུ། ཡེ་ཤེས་ཉི་མ་ལྷའི་གསས་མཁར། ཏིང་མུར་གཡུ་རྩེ་ཡེ་ཤེས་
བསྙེན་བསྒྲུབ་རྩ་བའི་རྒྱུད་ཞེས་བྱ་བ། དབལ་གསས་རྔམ་པ་ཁྲོ་རྒྱལ་མཁའ་འགྱིང་ཁ་
ལ་ཕྱག་འཚལ་ལོ། ། །
༧ དང་པོ་ཅི་ཡང་མེད་པའི་སྟོང་པ་ལས། ཡོད་མེད་གང་ཡང་མི་མངའ་ལ། ནམ་
མཁའ་སྟོང་པ་ལ་འོད་ཀྱི་འཁོར་ལོ་ཁ་དོག་ལྔ་དང་ལྡན་པ་གཅིག་ཏུ་སྲིད། འོད་ཀྱི་
འཁོར་ལོ་དེ་ལས་ཟེར་དུ་ཆད། ཟེར་ལས་འབྱུང་བ་ལྔའི་དྭངས་མ་སྲིད། ཟེར་ལས་
རླུང་གི་འཁོར་ལོ་དཔག་ཚད་ལྔ་དང་རྔམས་སུ་ལྡན་པ་སྲིད། དེའི་སྟེང་དུ་ཟེར་རམ་
གཅིག་ཆད་པ་ལས། མེའི་འཁོར་ལོ་མང་ཁར་བ་གཅིག་སྲིད། དེའི་སྟེང་དུ་ཟེར་ཏིང་
གཅིག་ཆད་པ་ལས། ཆུའི་འཁོར་ལོ་ཁ་དོག་ཏིང་གི་འོད་དང་ཟེར་དུ་ལྡན་པ་ཆགས།
དེའི་སྟེང་དུ་ཟེར་རན་མར་ཞིའི་འོད་འདྲ་བ་གཅིག་ཆད་པ་ལས། མིང་ནི་གྲུབ་པ་ལས།
བཅུད་དང་དབུས་མཐའ་མ་གསུམ་དུ་བྱུང་ངོ༌། །དང་པོ་ལས་རིན་པོ་ཆེའི་རི་རྒྱལ་
ཀེང་ཤེའི་ཨི་ལྗང་རེ་སྨར་ཏིང་ཏིང་། དལ་རིང་དང་མར་ཞི་སྤྲོ་ལིང་ཆགས་སོ། །དུས་
དེ་ཙམ་ན། འོད་དང་ཟེར་གྱི་སྤྲུལ་པ་ལས། དྲིའི་རང་རིག་ཏིར་གཅིག་སྲིད། དྲི་དང་
ངད་དེ་དག་གི་དཀྱིལ་ཤེད་ན། མ་སྲིད་༼མ་སྲིང་༽དབྱལ་མོ་གཅིག་ཏུ་སྲིད། དེ་ཡང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཞལ་བཟང་བཞེད་ལ་ཚེམས་བཟང་སྟེ། དེའི་ཞལ་གྱི་ངད་པ་ལས། རིན་པོ་ཆེ་དང་སྒོ་
ང་གཅིག་ཏུ་སྲིད། སྒོ་ང་རི་རྒྱལ་ཁ་ལ་ཡར། ཆགས་ཤིང་རྡོལ་བའི་ནང་ཤེད་ན། ཨུན་
གྱི་མི་ཕོ་དཀར་པོ་ལ། རིན་པོ་ཆེའི་རུས་རྒྱན་ཅན་དུ་སྲིད། དེ་ལ་མིང་འདོགས་མེད་
པ་ནས། རང་མིང་རང་གིས་བཏགས་པ་ནས། ཡེ་སྲིད་སྲིད་པའི་རྒྱལ་པོ་སྟེ། ཀུན་
ཁྱབ་སངས་པོ་འབུམ་ཁྲི་བྱ། དབྱལ་མོ་དེ་ལ་མཚན་བཏགས་པ། སྒོ་བ་ཆུ་ལྕམ་རྒྱལ་
མོ་བྱ། དེ་གཉིས་ཐུགས་ཡིད་སྤྲུལ་པ་ལས། ནམ་གྱི་སྲོད་ལ་སྤྲུལ་པ་ནི། བུ་ཙ་ལྕམ་
དྲལ་གསུམ་དུ་བལྟམས། དེ་ལ་ཡབ་ཀྱིས་མཚན་བཏགས་པ། གཅེན་པོ་ལྷ་རབ་
གཉན་རུམ་རྗེ། མུ་ལའི་མཐོངས་སུ་ཡར་ཏེ་སོང༌། གཅུང་པོ་སྣང་བ་འོད་ལྡན་སྲིད།
ཡེ་སྲིད་རྒྱལ་བ་ལྷ་ཡི་སྲས། ལྕམ་མོ་གནམ་ཕྱི་གོང་རྒྱལ་སྲིད། ནམ་གྱི་ཕྱེད་ལ་སྤྲུལ་པ་
ལས། གཏི་མུག་ལས་ཀྱི་འཚོས་པ་ལ། ཤ་ཁྱིམ་གྲོད་པ་གཅིག་ཏུ་སྲིད། གྲོད་པ་དེ་ཡི་
ནང་ཤེད་ནས། བུ་ཙ་ལྕམ་དྲལ་དྲུག་ཏུ་བྱུང༌། དམུ་བདུད་བཙན་དང་ཝེར་རོ་དང་།
ཁྲིན་དང་ཡོག་དང་དྲུག་ཏུ་བྱུང༌། ནམ་གྱི་ཐོ་རངས་འཚོས་པ་ལ། སྲས་ཕོ་དགུ་མོ་
དགུ་སུམ་ཅུ་རྩ་གསུམ་སྲིད། དེའི་ཐ་ཆུང་མིང་སྲིང་གཉིས། ལོག་ལྟ་སྡིག་པ་ནང་
འཚོས་པས། དུག་གི་གྲོད་པ་ཁ་མེད་བྱུང་། དུག་ཚེར་དབལ་གྱི་རྡོལ་པ་ལས། བདུད་
སྲིད་བྱུར་དང་གསུམ་དུ་སྲིད། རླངས་པ་གནམ་བདུད་ཐོ་ལུམ་སྲིད། དྲོད་ལ་ས་སྲིན་
མགོ་དམར་སྲིད། དྲིས་མ་ལས་བདུད་ཆེན་འགྲན་ཏེ་ཡ་བོ་སྲིད། ཁུ་ཁྲག་བྱུར་བདུད་
མིག་མང་སྲིད། ལྷ་རབ་གཉན་རུམ་སྤྲུལ་པ་ལས། གནམ་ལ་ལྷ་གར་རྟེན་གསུམ་སྲིད།
སྣང་བ་འོད་ལྡན་སྤྲུལ་པ་ལས། བར་དུ་མི་སྨྲ་གཤེན་གསུམ་སྲིད། ས་ལ་འདྲེ་སྲིན་
བྱུར་གསུམ་སྲིད། དུས་དང་བསྐལ་པ་དེ་ཙམ་ན། ལྷ་ནི་འགོ་ཞིང་གསོལ་བར་བྱེད།
མི་ནི་དར་ཞིང་རྒྱས་པར་བྱས། གཤེན་ནི་མཐོ་ཞིང་བསྟོད་པར་བྱས། སྲིན་ནི་གནོན་
ཞིང་ཐུབ་པར་བྱས། བདུད་ནི་བྱེར་ཞིང་ཆོད་པར་བྱས། དེ་ལྟར་མ་སྲིད་དགུ་སྲིད་



རྒྱུད་སྡེ།
རྒྱུད་ཏིང་མུར་གཡུ་རྩེ།
ན། སྲིད་སྐོས་ཕ་དང་གསུམ་པོ་ལས་ལ་ཡེང་། ཆེ་བའི་བདུད་དང་བཙུན་པའི་དམུའ་
བཙན་རྣམས་ནི། སེམས་ཅན་མི་ལ་གནོད་པ་བྱས། དེ་ཚེ་དེའི་དུས་ན། ལྷ་རབ་
ལས་ཀྱི་ལྷ་མཐུ་སྟོབས་ཆུང་བ་དེ། དེ་སུ་ཡི་ཐུགས་སུ་བསྙུང་པ་དེ། སུ་ཡིས་གཟིགས་
ན། ཡེ་ཡོད་སྲིད་པའི་ཡུམ་ཐུགས་རྗེ་བྱམས་མ་ཞེས་ཀྱང་བྱ་བ། གནམ་ཕྱི་གུང་རྒྱལ་
ཐུགས་ལས་སྤྲུལ་པ། ནམ་མཁའི་ལྷ་མོ་ཞེས་ཀྱང་བྱ། ཀུན་འབྱུང་གསལ་མ་ཞེས་ཀྱང་
བྱ། ཡེ་ཤེས་ལྔ་ལྡན་ཀུན་བཟང་དབྱིངས་ཀྱི་ཡུམ་ཞེས་ཀྱང་བྱ་བ། སྐུ་མདོག་རིན་ཆེན་
སྣ་ཚོགས་སུ་གསལ་བ་དེས། རིན་པོ་ཆེའི་གཏེར་ཁྱིམ་གྱི་མཆོད་པ་ཕུལ་ནས་ཞུས་
པ། ཨེ་མ་ཧོ། སེམས་ཅན་ལས་ལ་བསམ་འདས་ཀྱང་། ལས་ལ་ཐ་དད་འཁྲུལ་སྣང་
དར། ལོག་ལྟ་གདུག་པ་འདུལ་བའི་ཕྱིར། ཐུགས་རྗེ་སྤྲུལ་པའི་ལྷ་གཅིག་བསྟོད། ཅེས་
བརྗོད་རིན་ཆེན་གནམ་དུ་གཏོར་བ་ལ། ཡུམ་གྱི་ཐུགས་ཀྱི་སྤྲུལ་པ་ལས། རིན་པོ་ཆེའི་
མི་བོ་ལ། དབུ་ལ་ཤེལ་གྱི་ཅོག་ཞུ་ཅན། ཡིད་ཀྱི་རྟ་ཕོ་འོག་ན་ཞོན། ཐབས་ཀྱི་ཞགས་
པ་ཕྱག་ན་བསྣམས། འོག་མིན་བོན་གྱི་ཕོ་བྲང་ས་དཀར་ལྗོན་པའི་ཚལ། གཡུང་
དྲུང་མི་འགྱུར་བའི་ས་ལ་ཀུན་ཏུ་མ་གཡོས་པར་གནས་ནས། བོན་སྐུ་ཀུན་ཏུ་བཟང་
པོའི་འོད་ཟེར་སེམས་ཅན་ཡོངས་ལ་གཟིགས་ཏེ། དེའི་ཐུགས་དམ་བསྐུལ་ལོ། །ཨ་ཨོ་
ཧཱུྃ། ཨཱ་ཨ་དཀར་སལེ་འོད་ཨ་ཡང་ཨོ་འདུ། ཨ་ཨོཾ་ཧཱུྃ་རཾ་ཛ་ཧ་ར་ཁི་ཁར་སད་དོ་ཧུན།
ཞེས་བསྐུལ་ལོ། །དེ་ནས་སྟོན་པས་གསུངས་པ། ཨ་ཨ་ཨ། ཨེ་ཨེ་ཨེ། ཨོ་ཨོ་ཨོ། ཧ་
ར་ཁོད་ཏོ་ཧྲན་ནོ་སྤུངས་སོ་ཧ་ར་ཨ། ཞེས་བརྗོད་པས་སྐུ་ལྷ་དང་ལྷ་མོ་ཤ་སྟག་ཏུ་
གྱུར་ཏེ། དེའི་འོད་ཟེར་ལྷ་དཀར་རྟེན་གསུམ་དུ་སྤྲུལ་པ་ལས། སྤྲུལ་པའི་གར་གསས་
དབལ་དཀར་དང་། ཚ་ལ་རྒྱུང་ནེའི་སྤྲུལ་པ་ལ། སྤྲུལ་པ་ཀུན་ལ་ཁྱབ་པར་སྤྲུལ།
བདུད་དང་སྲིན་པོ་ཕོ་མོ་རྣམས། ཞི་བའི་ངང་ལ་འདུལ་བར་དགོངས། ཞི་བས་ཐུལ་
བར་མ་གྱུར་ཏེ། ཉོན་མོངས་ཁ་དྲག་བྱམས་པའི་སྟོབས་ཞན་ནོ། །དྲེག་པའི་དབང་



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བཙན་ཞེས་བྱའོ། །གསས་མཁར་ཏིང་མུར་གཡུ་རྩེ་ལས། དྲེགས་པ་བྱུང་སྲིད་ཀྱི་ལེའུ་
སྟེ་དང་པོའོ།། །།
༧ དེའི་ཚེ་དེའི་དུས་ན། སྲིན་པོ་ས་ར་མགོ་དམར་ཞེས་བྱ་བས། སྲིན་པོ་ཕོ་མོ་
གཡབ་ཀྱི་བཏབ་བོ། །གདུག་པའི་ང་རོ་བསྒྲགས་སོ། །སེམས་ཅན་ཀུན་འདར་བ་དང་
རེངས་པར་གྱུར་ནས་སྐྲག་གོ །དེ་སུའི་ཐུགས་སུ་བསྙུང་ན་ཡུམ་ཐུགས་རྗེ་བྱམས་མའི་
ཐུགས་སུ་བསྙུང་ངོ༌། །ཡུམ་གྱིས་ཡབ་ཀུན་ཏུ་བཟང་པོ་ལ་བསྐུལ་བའི། སྟོན་པའི་
ཐུགས་གསང་བའི་མཛོད་ཁང་ཁ་ཕྱེ་ལ། སེམས་ཅན་རྣམས་ལ་ཕན་གདགས་འཚལ་
ཞེས་ཞུས་སོ། །དེ་ལ་སྟོན་པའི་ཐུགས་ཀྱི་སྤྲུལ་པ་ལས། གཡུའི་མི་ལ་ལྕགས་ཀྱི་ཚེམས།
རིག་པའི་ཤེས་རབ་ཁོང་ན་ཡོད་པ། ཀུ་བྱི་མང་རྐེ་ལྷ་ཡི་བུ། དེ་ལ་དབལ་གྱི་ངར་བླུད་
དེ། དབལ་གྱི་སླག་པ་སྐུ་ལ་གསོལ། ཚ་ཚ་མེའི་སྐེད་ཆིངས་བྱས། དབལ་མེ་ལྟར་གྱི་
ཤམ་བུ་བྱས། སྤྲུལ་པ་ཏལ་གྱི་སྣེ་རྩེ་བསྐུར། ནམ་མཁའ་ཁྱབ་པའི་ལྷ་དམག་བསྐུལ།
དབལ་གྱི་ཐོག་ཆེན་ངར་མ་ཡི། རགྷ་སྲིན་པོ་གཞོབ་ཏུ་བསྲེགས། དབལ་གསས་དགུ་
ཁྲི་དགུ་འབུམ་གྱིས། རག་དགུ་ཁྲི་དགུ་འབུམ་བསད། དབལ་གྱི་མེ་རི་འབར་ཀློང་
ནས། ཚ་ཚ་མེའི་གཞལ་ཡས་ཁང་། གཡུང་དྲུང་གཏམས་པའི་བྲག་ཐོག་ཏུ། དབལ་
གསས་དྲག་པོ་ཁྲོ་རྒྱལ་གཙོ། བརྗིད་ལྡན་སྤྲུལ་པའི་འོད་ཟེར་འཕྲོ། ཁྲོ་རྒྱལ་འཇིགས་
བྱེད་རྒྱལ་པོའི་སྐུ། སྐུ་མདོག་མཐིང་ནག་འབར་བ་ལ། ཁྲོ་གཉེར་འཇིགས་ཚུལ་བཞད་
པའི་ཞལ། བསྭོ་དང་ཆ་དང་ཧ་སྒྲ་ཡིས། སྲིན་དམག་མ་ལུས་གནས་ནས་བརྒྱལ། ལྷ་
ཆེན་ཀུ་བྱི་མང་སྐྱེ་ཡི། སྤྲུལ་པ་གྱད་ཆེན་རྔམ་པ་སྤྲུལ། སྲིན་པོ་མགོ་དམར་ལུས་སྲོག་
བཤས། སྲིན་པོ་དེའི་མགོ་བཅད་ནས། གནམ་ས་ཀའུའི་མཆོད་ཞལ་བྱས། ཨོལ་གོང་
བདུད་རྩིའི་བུམ་པ་སྲིད། མྱིག་ལ་ཉི་ཟླའི་ཐོར་གཙུག་སྲིད། སོ་ལ་རྒྱུ་སྐར་དོ་ཤལ་སྲིད།
ཚིལ་ལ་ལྷོ་སྤྲིན་གཡང་གཞི་སྲིད། མཆིན་ཁྲི་གཞའ་ཚོན་རྒྱན་རྣམས་སྲིད། ཡུམ་གྱི་
ག



རྒྱུད་སྡེ།
རྒྱུད་ཏིང་མུར་གཡུ་རྩེ།
རྒྱན་རྣམས་དེར་རྫོགས་ནས། ཡབ་ཀྱི་རྒྱན་རྣམས་འདི་ལྟར་རོ། །སྐུ་ཡི་སྤྲུལ་པ་དྲག་
ཤུལ་གྱི། རགྷ་པུ་དམར་ལྤགས་བཤུས་ནས། དབལ་གསས་རྔམས་པའི་སྐུ་ལ་གསོལ།
སྲིན་དམག་དགུ་ཁྲི་དགུ་འབུམ་བསྒྲལ། དབལ་གསས་སྐུའི་རྒྱན་དུ་གསོལ། རག་ཁ་
འདར་ཐོད་པ་ལ། གཤེན་གྱི་གསང་སྡེར་འབར་བ་སྲིད། དབལ་ཆེན་རྔམས་པའི་སྐུ་
ལུས་ལ། དབལ་གྱི་མེ་རི་འབར་བ་འབར། བ་སྤུའི་རང་བཞིན་མཚོན་ཆར་འཁྲུགས།
ལོག་འདྲེན་བར་ཆོད་དམྱལ་ཐག་གཅོད། དབལ་གསས་ཆེ་བའི་རྒྱན་དང་ལྡན།
གསས་མཁར་ཏིང་མུར་གཡུ་རྩེ་ལས་རག་སྲིན་པོ་བསྒྲལ་བའི་ལེའུ་སྟེ་གཉིས་པའོ། །།
༧ ཡང་རེས་ཤིག་གནམ་བདུད་ཐོ་ལུམ་ཞེས་བྱ་བ། ཁྱུང་རྒོད་རྔམ་པ་ལ་ཞོན་ནས་
བདུད་གཟིག་ཁྲ་བོ་ཕོ་ཉ་འགྱེད་པ། ལུས་པོ་གཅིག་ལ་གདོང་བཞི་རུ་ཡོད་པ། ཁ་
རླང་དུག་སྤྲིན་སྔོན་དམར་འཁྲུག་པ། དུག་གི་ཆར་པ་སྣ་ཚོགས་འབབ་པ། སེམས་
ཅན་ནད་ཀྱིས་གདུང་བ་ཀུན་སྐྲག་པ་བྱེད་པ་ལ། དབལ་གསས་རྔམ་པའི་གསུང་གི་
ང་རོའི་བསོ་དང་ཆ་དང་ཧ་ལས་སྒྲ་སྒྲོགས་པ་ལ། ཁྲི་བཞི་ནམ་ཏིང་སྤྲུལ་པ་ལས།
གནམ་གྱི་ལྷ་རྒོད་ཐོག་པ་རྗེ། ལྷ་རྒོད་ཉི་ཁྲི་བདུན་འབུམ་སྤྲུལ། ཕྱག་མཚན་གཡས་
ན་གྲི་མདུང་ཐེའུ་གཅོད་སྟ་བསྣམས། གཡོན་པས་ལྕགས་ཀྱུ་ལྕགས་སྒྲོག་གཟེ་མ་ཁ་རྩེ་
བསྣམས། གསུང་ལས་དྲག་པོའི་ལྷ་རྒོད་འབུམ་ཕྲག་འགྱེད་པ། ཞབས་ལ་བསྐལ་པའི་
རླུང་ནག་འཁོར་ལོ་བསྐོར་བ། དེ་ལྟ་བུར་སྤྲུལ་ནས། གནམ་བདུད་ཐོ་ལུམ་མཚོན་
ཆའི་ཆར་བབ་ནས་རང་བཞིན་དུ་བསྒྲལ། དེ་ལ་གཤེན་རྒྱལ་འདེགས་པའི་གདན་དུ་
སྲིད། མིག་ལ་ཉི་ཟླའི་ཐོད་རྡུང་སྲིད། ཐོད་པ་ལ་གསང་བའི་པུ་ཟངས་གསང་སྡེར་
སྲིད། ལྕེ་ལ་དབལ་དར་ལྕེ་བརྒྱད་སྲིད། རྒྱུ་མ་ལ་གནམ་སྦྲུལ་མགུལ་ཆུ་སྲིད། ཁྲག་
ལ་མྱོས་བྱེད་ཁྲག་ཐུན་སྲིད། བདུད་ཀྱི་གུང་གཟིག་བསྒྲལ་བ་ལས། སྐུ་སྨད་གུང་
གཟིག་ཀས་མ་ཧྲལ་དུ་སྲིད། སྐྲ་ལ་ལས་ཀྱི་ཧོམ་ཤིང་སྲིད། སོ་ལ་གྲི་མདུང་ཐོ་ལྟ་སྲིད།



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
གློ་སྙིང་སྤྲུལ་པའི་འབན་གཏོར་སྲིད། མཁྲིས་པ་ལ་དུག་ཐུན་སྣ་དགུ་སྲིད། ཡན་ལག་
ལ་དབལ་གྱི་ཕུར་པ་སྲིད། ལྤགས་པ་གནམ་བདུད་ལྤགས་པའི་ཡ་བ་སྐོར་དུ་སྲིད།
གསས་མཁར་ཏིང་མུར་གཡུ་རྩེ་ལས། གནམ་བདུད་ཐོ་ལུམ་བསྒྲལ་ནས་བདུད་རང་
བཤས། ལོག་པ་འདུལ་བའི་ལེའུ་སྟེ་གསུམ་པའོ། །། །
༧ ཡང་རེས་ཤིག་ན། བདུད་འགྲན་ཏེ་ཡ་བོ་བྱ་བ། ས་བདུད་གླང་ནག་པོ་ལ་ཞོན་
པ། སེམས་ཅན་མངོན་སུམ་དུ་ཟོས་པ་ལ། དབལ་གསས་སྐུའི་སྤྲུལ་པ་ལས། བདུད་
འདུལ་གསང་བ་འདུས་པའི་སྐུ་སྤྲུལ་ནས་བདར་གསས་ཉི་ཁྲི་གཅིག་སྟོང་འཐོར་
གསས་སུམ་བརྒྱ་དྲུག་ཅུ་སྐུ་ལ་བསྐྱེད་ནས། ལུས་ལྷའི་ང་རྒྱལ་དུ་བསྐྱེད་དེ། བདུད་
འགྲན་ཏེ་ཡ་བོ་བསྒྲལ་བ་ལས། ལྤགས་པ་ལ་གཤེན་གྱི་གཡང་གཞི་བྱས། སྐྲ་ལ་སྲིད་
པའི་ཕྱག་ཤིང་བྱས། ཀླད་པ་ལ་སྲིན་གཏུན་ཁུང་བུ་བྱས། ཁ་ལ་ལས་ཀྱི་ཧོམ་ཁུང་
བྱས། སོ་ལ་གསོད་པའི་རྩང་ཐུར་བྱས། ལག་པ་གཤེན་གྱི་སྦར་ཤད་བྱས། རྐང་པ་
ལ་གཤེན་གྱི་གར་མདུང་བྱས། གློ་སྙིང་ལ་གཤེན་གྱི་འབན་གཏོར་བྱས། མཁྲིས་པ་ལ་
གཤེན་གྱི་དུག་ཐུན་བྱས། ཁྲག་ལ་དམར་མཆོད་རག་ཏ་བྱས། ཚིལ་ལ་ཤེལ་དཀར་
དཔྱང་བུ་བྱས། མཆིན་ཁྲི་གློག་གི་ཤམ་བུ་བྱས། མཆིན་པ་དམུ་ཡད་རང་འགྱུར་བྱས།
མཚེར་པ་ཟླ་ཚེས་ཟླ་ཕྲོམ་བྱས། མཁལ་མ་དབལ་གྱི་ཐུན་རྡོ་བྱས། ཆུ་ལ་སྐྱིན་འདངས་
རྦ་ཆུ་བྱས། ཤ་ལ་འབན་གཏོར་ལོངས་སྤྱོད་བྱས། བཤས་གཞི་གསང་བའི་དཀྱིལ་
འཁོར་བྱས། གསང་བའི་དཀྱིལ་འཁོར་རྒྱན་སྤེལ་ལ། ལས་ཀྱི་རྒྱན་རྫས་ཐམས་ཅད་ནི།
གསང་བ་ཡེ་ཤེས་ལྷ་ཡི་རྒྱུད། གསང་སྔགས་ཐམས་ཅད་ཀྱི་སྙིང་། མན་ངག་ཐམས་
ཅད་ཀྱི་མདོ། རྒྱུད་ཐམས་ཅད་ཀྱི་རྩ་བ། གསས་མཁར་རིན་པོ་ཆེའི་སྤྱི་སྤུངས། བསྙེན་
བསྒྲུབ་ཐམས་ཅད་ཀྱི་རྩ་བ། གསས་མཁར་ཏིང་མུར་གཡུ་རྩེ་ལས། བདུད་སྲིན་སྤྱི་
དྲིལ་ནས་འདུལ་བའི་ལེའུ་སྟེ་བཞི་པའོ།། །། །



རྒྱུད་སྡེ།
རྒྱུད་ཏིང་མུར་གཡུ་རྩེ།
༧ ཞང་ཞུང་སྐད་དུ། མུ་ཨག་པར་སྨར་ལ་ཨེ་མ་ཧོ། བོད་སྐད་དུ། མུ་མེད་
ནམ་མཁའ་དག་པའི་ངོགས། གསང་དམ་བཟང་ལ་ངོ་མཚར་ཆེ་བའི་གཞལ་ཡས་
ན། རིན་པོ་ཆེ་གཡུ་རྩེ་འོད་དུ་འབར་བའི་གཞལ་ཡས་ཁང་། དབལ་གྱི་མེ་རི་ཕྱོགས་
བཅུར་འབར་བའི་གསས་མཁར་ནས། དབལ་གསས་རྔམ་པ་ཁྲོ་རྒྱལ་མཁའ་འགྱིང་
ཁ། ཐུགས་ཞི་བའི་ངང་ལས་མ་གཡོས་ཤིང་། སྐུ་འབར་བའི་ཆ་ལུགས་སུ་ཁྲོས་ཏེ།
བཅས་ཏེ་ཁྲོ་བ་དང་། བསྐྱིང་སྟེ་ཁྲོ་བ་དང་། རྔམ་པ་དང་འཚིག་པ་དང་ཁྲོ་བཞད་
དང་། གཏུམ་པ་དང་ཁྲོས་ཏེ་འཚིག་པ་དང་། རྔམ་པ་དང་སྤྲུལ་ཏེ་ཁྲོས་པ་དང་
ལྡན་པར་བཞུགས་སོ། །དེ་ལ་འཁོར་དུ་གཏོགས་པ་ནི། གསས་ཆེན་རུ་བཞི་དང་།
ཁྲོ་མོ་བཞི་དང་། ཧེ་ཤག་མ་བརྒྱད་དང་། རྒྱལ་མོ་བཞི་དང་། དབལ་མོ་བཞི་དང་།
དབལ་མོ་དང་གྱད་ཚོགས་དང༌། ལྷ་ཀུ་བྱི་མང་ཀེ་ཞེས་བྱ་བ་སྒོམ་ལྷ་བོ་ལྷ་སྲས་
དང་ཐབས་ཅིག་ཏུ་བཞུགས་སོ། །དེའི་ཚེ་དེའི་དུས་ན། ལྷ་ཀུ་བྱི་མང་རྐེ་སྐུ་ཤེལ་གྱི་
མོ་འཕང་ཙམ། སྤྲུལ་པའི་ཀུན་ཏུ་ཁྱབ་པ་དེས། པུས་བཙུག་ཐལ་སྦྱར་ནས། འབྱུང་
བའི་སྨན་དང་གདུང་བའི་ཁྲག་མཆོད་པ་ཕུལ་ནས་ཞུས་པ། ཀྱེ་མ་དབལ་གཤེན་ཁྲོ་
རྒྱལ་གཙོ། ཉོན་མོངས་ལོག་པའི་ཆོ་འཕྲུལ་རྣམས། ཞི་བདེ་ཆ་ལ་མཉམ་པའི་ཕྱིར།
ཏིང་མུར་གསང་བའི་རྒྱུད་གཅིག་བདག་ཅག་འཁོར་ལ་བཤད་པར་ཞུ། ཞེས་ཞུས་
སོ། །དེ་ལ་དབལ་ཆེན་པོས་བཀའ་སྩལ་པ། བསྭོ་ཨོ་ཨ་ཐུན་ཉེ་ལོ་ཡོ་ཐུན་སྤུངས་སོ་
ཐད་དོ་ཐུན། ཨ་མ་མ་ཧ་ལ་རཾ་ཛ་ཐུན་བྷོ་ཐུན་བྷོ། ཞེས་བསྒྲགས་པས། སྟོང་གསུམ་
ཐམས་ཅད་དབལ་གསས་ཆེན་པོས་མ་ཁྱབ་པ་མེད་པར་གྱུར་ཏེ། ཉོན་ཅིག་ཀུ་བྱི་མང་
སྐེ་ལྷ་ཡི་བུ། ཏིང་མུར་གཡུ་རྩེ་རྩ་རྒྱུད་ལས། འགོ་ནས་བཞུག་ཏུ་ཁྱབ་པ་རུ། མན་
ངག་རྩ་བ་དོན་གྱི་བཤད། བསྙེན་པ་སྒྲུབ་པའི་ལས་རིམ་དུ། དགུ་དང་བཅོ་བརྒྱད་
ལས་རིམ་མོ། །གསས་མཁར་གསང་བའི་གོ་རིམ་དུ། འགོ་ནས་མཇུག་ཏུ་ཁྱབ་པར་



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
སྟོན། དང་པོ་བསྙེན་པའི་བསྙེན་པར་བྱ་བ་དང་། བསྙེན་པའི་སྒྲུབ་པ་བྱ་བ་དང༌།
བསྙེན་པའི་འབྲས་བུ་བྱ་བའོ། །བསྙེན་པའི་བསྙེན་པ་བྱ་བ་ནི། སྔོན་འགྲོ་ཕྱི་ཡི་བསྙེན་
པ་གསུམ། བསྙེན་པའི་བསྙེན་པ་ཤེས་པར་གྱིས། ཉེ་བ་ནང་གི་བསྙེན་པ་གསུམ།
བསྙེན་པའི་སྒྲུབ་པ་ཤེས་པར་གྱིས། བཅའ་གཞི་ལས་ཀྱི་བསྙེན་པ་གསུམ། བསྙེན་
པའི་འབྲས་བུ་ཤེས་པར་གྱིས། དཀྱིལ་འཁོར་གཞི་ཡི་སྒྲུབ་པ་དྲུག །སྒྲུབ་པའི་བསྙེན་
པར་ཤེས་པ་གྱིས། ངོ་མཚར་ལམ་གྱི་སྒྲུབ་པ་དྲུག །སྒྲུབ་པའི་སྒྲུབ་པ་ཤེས་པར་གྱིས།
འབྲས་བུ་དབང་གི་སྒྲུབ་པ་དྲུག །སྒྲུབ་པའི་འབྲས་བུ་ཤེས་པར་གྱིས། བསྙེན་པ་ལས་
ཀྱི་གོ་རིམ་ལས། ལས་ཀྱི་རྩ་བ་གོ་རིམ་དོན་དུ་ངེས་བཤད་དོ། །ཞེས་བྱ་སྟེ་ཏིང་མུར་
གཡུ་རྩེའི་བསྙེན་སྒྲུབ་རྩ་བའི་སྡོམ་ཚིག་སྟོན་པའི་ལེའུ་སྟེ་ལྔ་པའོ།། །། །
༧ ཡང་གསུངས་པ། བསྙེན་པ་གསུམ་གྱི་དང་པོ་རུ། དཔོན་གསས་ལྷ་ལ་བསྙེན་
པ་སྟོན། བླ་མ་རང་གསལ་སྐུ་ལ་འདུད། ལུས་སྒྲིབ་དག་པའི་མོས་གུས་འཇུག །བླ་
མ་ཚངས་གསལ་གསུང་ལ་འདུད། ངག་སྒྲིབ་དག་པའི་ནུས་པ་འབྱུང་། བླ་མ་རྟོགས་
གསལ་ཐུགས་ལ་འདུད། ཡིད་སྒྲིབ་དག་པའི་རྟོགས་གསལ་བསྐྱེད། བླ་མ་དག་ལ་
མ་བསྙེན་ན། རིན་ཆེན་ནོར་སྐལ་ཆད་པ་ཡིན། བླ་མའི་སྐུ་ལ་འཁོར་ཞིང་སྐུའི་གྲིབ་
མ་མི་འགོམ། གསུང་ལ་འཁོར་ཞིང་བཀའ་མི་བཅག །ཐུགས་ལ་འཁོར་ཅིང་ཐུགས་
མི་དཀྲུགས། བླ་མ་སངས་རྒྱས་དམ་པ་སྟེ། མཚན་བཟང་ཡོན་ཏན་ཀུན་ཚང་པས།
དཔག་བསམ་ལྗོན་ཤིང་དགོས་འདོད་འབྱུང་། ཐུགས་ཉིད་རྣམ་པར་དག་པ་སྟེ། ནམ་
མཁའ་དག་པའི་ངོགས་ཉིད་ལ། ཉི་ཟླ་གཟའ་སྐར་བཀྲ་བ་འདྲ། གསུང་རབ་དོན་
དང་ལྡན་པ་དེ། ཡིད་བཞིན་ནོར་བུ་རིན་ཆེན་འདྲ། ཆེ་བའི་ཡོན་ཏན་ཀུན་ཚང་པའི།
དཔོན་གསས་དེ་ལ་རབ་ཏུ་འདུད། དཔོན་གསས་བླ་མའི་ཡོན་ཏན་ནི། བརྗོད་ཀྱི་
མི་ལོངས་ནོར་བུའི་ཚུལ། བླ་མའི་སྐུ་མཆོག་དམ་པ་ལ། མོས་པའི་ཚུལ་གྱིས་རབ་ཏུ་
རར་



རྒྱུད་སྡེ།
རྒྱུད་ཏིང་མུར་གཡུ་རྩེ།
འཁོར་བར་བྱ། བླ་མའི་གསུང་དབྱངས་ཚངས་པ་ལ། དྭངས་བའི་ཚུལ་གྱིས་རབ་ཏུ་
ཉན་པར་བྱའོ། །བླ་མའི་ཐུགས་དགོངས་རྣམ་དག་ལ། དད་པའི་སྟོབས་ཀྱིས་རབ་ཏུ་
བསྒོམ་པར་བྱའོ། །སྐུ་གསུང་ཐུགས་ཀྱི་དམ་ཚིག་གཉན་པར་བྱའོ། །བསྙེན་པ་གསུམ་
གྱི་བསྙེན་པ་གཉིས་པ་རུ། རིགས་ལྡན་གནས་མཆོག་དམ་པ་བརྟེན་པར་བྱའོ། །དེ་
ཡང་གནས་མཆོག་དམ་པ་འདི་ལྟར་ཏེ། རྩེ་མོ་བྱུང་རྒྱལ་མཐོ་རིས་ཐར་ལམ་གྱི་གནད།
ཡུག་དང་འཐིབ་ཀྱིས་མ་མནོལ་བར། རྩེ་མོ་བྱུང་རྒྱལ་དུ་ཡོད་པ། སྐེད་པ་གང་བ་
འདྲ་བ། རིན་པོ་ཆེ་དྲུང་བརྩེགས་མ་འདྲ་བ། རྐེད་པ་ལྷུན་འཐུག་རིན་ཆེན་སྤྱི་སྤུངས་
སུ་ཡོད་པ། དེ་ཡང་རིན་ཆེན་སྣ་ཚོགས་འདུས་པ་འདྲ་བ། ཏིལ་གྱི་གའུ་ཁེང་བ་འདྲ་
བ། ནེའུ་རྐྱལ་བ་གང་བ་འདྲ་བ། གླང་པོ་ཆེའི་མཁལ་ཁུང་འདྲ་བ། རིན་པོ་ཆེ་དྲུངས་
བརྩིག་པ་འདྲ། ཟུར་ལ་རིན་པོ་ཆེའི་ཟེར་གཤིབ་པ་འདྲ་བ། ཟུར་མེ་རིའི་གཤོག་པ་
བསྒྲེངས་པ་འདྲ་བ། ལོགས་ནི་རིན་ཆེན་སྤུངས་པ་འདྲ་བ། ལོགས་ན་འདབ་ཆགས་
ཤ་ཟན་མང་པོའི་སྒྲ་གྲགས་ཤིང་ཚང་བཅའ་བ། གཅན་ཟན་ཤ་རུས་འཆའ་བ་མང་པོ་
འདུག་པ། རི་དྭགས་སྤུ་སྡུག་སྣ་ཚོགས་གནས་པ། དབྱིབས་དམར་ནག་ཟུར་གསུམ་
དབྱིངས་སུ་ཕྱིན་པ། གནོད་སྦྱིན་ཕོ་མོའི་བྲག་ལ་རང་སྐད་འདོན་པ། གནོད་སྦྱིན་
དབང་དུ་བསྡུས་ཤིང་རིན་ཆེན་སྤྱི་སྤུངས་ཀྱི་གནས། རྩི་ཤིང་ཚེར་ཆགས་འདུས་པ་
དྲག་པོ་སྒྲོལ་བྱེད་དབལ་གྱི་གནས། རྩ་བ་བརྟན་ཆགས་ངན་སོང་སྒོ་གཅོད་ཀྱི་གནས།
གཅན་ཟན་སྡེར་མོ་བསྒྲད་པ་འདྲ་བ། རྒྱལ་པོ་གདན་ལ་བཞུགས་པ་འདྲ་བ། མོ་
བཙུན་པང་ན་བུ་ཙ་བང་བ་འདྲ་བ། ཁྱུང་གཤོག་གཡས་གཡོན་དུ་བརྐྱངས་པ་འདྲ་
བ། རིན་ཆེན་ཐང་ལ་བཞག་པ་འདྲ་བ། རྩེ་ལ་སྒྲོན་མའི་ཤིང་ཡོད་པ། རྐེད་པ་དབང་
གི་ཤིང་ཡོད་པ། རྩ་བ་ཚེར་ཤིང་སྣ་ཚོགས་ཡོད་པ། རྩ་བར་དང་ར་ཏིང་གི་དུད་པ་
འཐུལ་པ། ཁ་ལྷོ་རུ་གཏད་པ། བྲག་ཕུག་དམར་ནག་ཏུ་ཡོད་པ། སྟེང་ལ་ཉི་ཟླའི་འོད་



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
འཆར་བ། འོག་ལ་པད་མའི་མདངས་ཡོད་པ། ལོགས་ལ་རིན་པོ་ཆེ་དང་གཡུང་དྲུང་
གི་གཟུགས་ཡོད་པ། འཕྲལ་ཉམས་དགའ་བའི་གནས་དེ་ནི། སྒྲུབ་པ་བརྩོན་འགྲུས་
བརྩོན་པ་ན། གསང་བ་འགྲུབ་པ་ཐེ་ཚོམ་མེད། ཡོན་ཏན་ལྡན་པའི་གནས་མཆོག་
དེ་ལ་རབ་ཏུ་འདུད། མཚན་ལྡན་བླ་མའི་བྱིན་རླབས་གནས། བསྒྲུབ་གནས་རྙིང་བ་
ཡིན་ན་རབ། འཁུ་ལྡོག་མི་འབྱུང་ཤིན་ཏུ་བཟང་། གསར་ན་ནུས་པ་ཆེ་བར་འགྱུར།
གནས་མཆོག་དེ་ལ་རབ་ཏུ་འདུད། ཅེས་གསུངས་སོ། །དོན་དང་ལྡན་པའི་རྔོས་པར་
བྱེད། ཡོ་སྨྲའོ། དྷོ་ཡིན་ནོ་དེ། ངོ་བོ་ཏུ་ཊོ། རྩི། སངས་རྒྱས་ལག་འཆང་དུ་འགྲུབ་
ངེས་སོ། །ཡང་གསུངས་པ། མཚན་ལྡན་གནས་མཆོག་དེ་དག་ཏུ། རིགས་དང་ལྡན་
པའི་ལྷ་མཆེད་བསོགས། དེ་ཡང་དོན་དུ་བསྟན་པ་འདི་ལྟ་སྟེ། དཔའ་སྟེ་ལས་ལ་
མྱུར་བ་དང༌། ཚོགས་ཆེ་སེར་སྣ་ཆུང་བ་དང་། དད་ལྡན་འབྲེལ་ཕྱོགས་ཆེ་བ་དང་།
ཐུགས་ཉིད་ངང་དང་ལྡན་པ་དང༌། རིགས་ལྡན་བློ་གསལ་བ་དང༌། བརྩོན་འགྲུས་
ཤེས་རབ་ལྡན་པ་དང༌། ཡིད་འོངས་མཚན་དང་ལྡན་པ་དང༌། རྒྱལ་ཐེབས་སྒྲོན་
མེ་ནུས་པ་ཡི། གྲོགས་མཆེད་དེ་ལ་རབ་ཏུ་འདུད། བདུད་སྲིན་སྙིང་དུ་ཞུགས་པ་ཡི།
ལོག་པར་ལྟ་དང་གཤེན་གྱི་བགེགས། རཀྵ་སྲིན་པོའི་བུ་དག་ནི། ཤིན་ཏུ་སྤང་བའི་
རིགས་ཡིན་ནོ། །གསས་མཁར་ཏིང་མུར་གཡུ་རྩེ་ལས་བསྙེན་པའི་བསྙེན་པ་བསྟན་
པའི་ལེའུ་སྟེ་དྲུག་པའོ། །། །
༧ ཡང་ལྷ་ཀུ་བྱི་མང་སྐྱེས་ཞུས་པ། ཀྱེ་མ་དབལ་ཆེན་ཁྲོ་རྒྱལ་གཙོ། གསང་གནས་
འཇུག་པ་ཇི་ལྟར་དུ། གསང་གནས་དེ་རུ་བཞུགས་བྱའི་ཕྱིར། བསྙེན་པའི་བསྒྲུབ་
པ་ཇི་ལྟར་ལགས། ཉམས་སུ་ལེན་ན་ཇི་ལྟར་བསྒྲུབ། འཇུག་ཐབས་དོན་ནི་ཇི་ལྟར་
བསྒྲུབ། བཅའ་བའི་རིམ་པ་ཇི་ལྟར་ལགས། ཅེས་ཞུས་པ་ལ། དབལ་ཆེན་ཆེན་པོས་
བཀའ་སྩལ་བ། ཉོན་ཅིག་ལྷ་བུ་འདི་ལྟར་ཏེ། ཉེ་བ་ནང་གི་བསྙེན་པ་བསྟན། དེའི་
10



རྒྱུད་སྡེ།
རྒྱུད་ཏིང་མུར་གཡུ་རྩེ།
བཅའ་གཞི་ལས་ཀྱི་བསྙེན་པ་ནི། འགོ་ནས་མཇུག་ཏུ་གསུམ་གྱིས་སྟོན། ཐར་གླུད་
སྐོང་ལ་བསྙེན་པ་དང་། བསྲུང་བ་མཚམས་ཀྱི་བསྙེན་པ་དང་། གཞལ་ཡས་གཞིའི་
བསྙེན་པའོ། །དེ་ཡང་ཐར་གླུད་སྐོང་ལ་བསྙེན་པའི་རབ་འབྱམས་རེ་བ་སྐོང་། བསྲུང་
བ་མཚམས་ལ་བསྙེན་པའི་བར་ཆད་གནས་སུ་ཞི། གཞལ་ཡས་ལྷ་ལ་བསྙེན་པའི་
ཏིང་མུར་གསང་བའི་རྫོངས། གླུད་བསྐང་གཞི་ལམ་ལན་ཆགས་སྦྱང་བྱའི་ཕྱིར། སྣང་
སྲིད་ལྷ་སྲིན་སྡེ་བརྒྱད་ཡོངས་ལ་འགྱེད། ལན་ཆགས་གླུད་སྐོང་ཐར་གླུད་དབྱིངས་སུ་
སྟོན། སྣང་སྲིད་དྲེགས་པའི་སྤ་སྐོངས་མཐའ་བཞི་གསེར་སྐྱེམས་ཀྱིས་མནན། གཏའ་
ཆེན་ཕུད་ལ་བསྐྱེད་ལ་བར་ཕུད་དབྱིངས་སུ་གཏོར། ལྷ་འདྲེའི་རེ་བ་བསྐང་ལ་འབྲུ་
ལྔས་བྱིན་ཡང་ཕབ། ལས་མཁན་ཨར་ལ་གཏད་ལ་དུས་བཞི་ལས་ལ་བསྐུར། ས་ལ་
གནས་བཙལ་ས་གཞི་བྱིན་གྱིས་རླབས། ལྷ་རྣམས་དབྱིངས་ནས་སྤྱན་དྲངས་ཡེ་ཤེས་
ངང་ལ་མཉམ། རང་གསལ་རང་ལ་བཞག་ན་བཞེངས་དང་བཞེངས་བྱ་མེད། མ་
གོད་ཡོངས་ལ་ཁྱབ་ན་སྦྱིན་དང་སྦྱིན་ཡུལ་མེད། མ་སྤོང་རང་སར་གྲོལ་ན་སྦྱིན་ཡུལ་
དམ་པའི་མཆོག །ཀུན་ལ་ཁྱབ་ན་བྱ་བ་ནན་ཏན་མཆོག །དམིགས་བྱ་བློ་ཡིས་ཀུན་
ལ་ཁྱབ་པ་འགྱེད། ས་བདག་ལྷ་ཀླུ་ཞི་དལ་ཐབས་ཀྱིས་བཅོས། འབྲུ་སྣ་དར་སྣ་རིན་
ཆེན་སྣ་ཚོགས་དང༌། ཤ་སྣ་དཀར་མངར་མེ་ཏོག་སྣ་ཚོགས་དང་། གསེར་སྐྱེམས་
བྱིན་རླབས་ཏིང་འཛིན་བསྐུལ་བཏབ་ནས། གཉིས་སུ་མེད་པའི་ངང་ལ་མཉམ་པར་
བཞག །ཡང་གསུངས་པ། བསྲུང་བ་མཚམས་ལ་བསྙེན་པ་ནི། བར་ཆད་གནས་སུ་
ཞི་བའི་ཕྱིར། ཕྱི་མཚམས་བསྲུང་ཞིང་ནང་མཚམས་གཅོད། ཕྱི་བསྲུང་ལུས་ཀྱི་གོ་ཁྲབ་
ཡིན། ཕྱི་མཚམས་རྒྱལ་པོའི་དབང་ལ་བཏབ། རྒྱལ་པོའི་དབང་བཏབ་སྐོས་བཏབ་ན།
སྣང་སྲིད་ལྷ་འདྲེ་འཕར་མི་ནུས། རྒྱལ་བ་ལྷའི་ཕྱག་རྒྱས་གདབ། ལྷ་འདྲེ་ཀུན་ཀྱང་
རང་སར་གནས་པར་འགྱུར། དབང་ལ་ཐེབས་པ་དེ་ཡིན་ནོ། །ངང་ལ་ངང་གིས་དོན་
II



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རྟོགས་པའི། དབང་ཆེན་རྒྱལ་ས་ཟིན་པ་ཡིན། དེ་ཡང་ཕྱི་ནང་གསང་བའི་གོ་རིམ་དུ།
གསང་བ་མཚམས་ཀྱི་བསྙེན་པ་ནི། རྣམ་པ་གསུམ་དུ་ཤེས་པར་བྱ། ཕྱི་མཚམས་རྒྱལ་
པོ་བཞི་ཡིས་བཅད། ནང་མཚམས་དབལ་གྱད་ཁྲོ་བོས་བཅད། གསང་མཚམས་མེ་རི་
གྱད་ཀྱིས་བཅད། ཕྱི་མཚམས་བཞི་སྐོས་ཕུད་ཀྱིས་མཆོད། འབྲུ་དང་ཆང་ཕུད་གསེར་
དངུལ་ཀུན་ཏུ་གཏོར། སྣང་སྲིད་ལྷ་འདྲེའི་རེ་བ་བསྐོང་། ཆགས་པ་མེད་པའི་ཡེ་ཤེས་
མཆོག །ཞེས་གསུངས་སོ། །དཀྱིལ་འཁོར་གཞིའི་བསྙེན་པ་ནི། གསལ་བའི་མེ་ལོང་
བཤད་པར་བྱ། དེ་ཡང་དཀྱིལ་འཁོར་གཞི་ལ་བསྙེན་པ་ནི། ལྷའི་གཞལ་ཡས་དམིགས་
པའི་ལམ། སྣོད་བརྟེན་གཞི་མ་དག་པ་ཕོ་བྲང་བརྟེན་པའི་གནས། དེ་ཡང་ལྷ་གནས་
གཞལ་ཡས་ཡིན། དམིགས་རྟེན་རྡུལ་ཚོན་ཡིན། ཡིག་འབྲུ་ས་བོན་ཡིན། སྔགས་དང་
སྙིང་པོ་བསྐུལ་འདེབས་ཡིན། ཏིང་འཛིན་འགུག་འདྲེན་ཡིན། དམ་རྫས་མཐུན་རྐྱེན་
ཡིན། དེ་ཡང་དོན་དུ་འདི་ལྟ་སྟེ། དབང་དྲག་འབར་བའི་ས་བླང་ལ། འདོམ་གང་
སོར་བཞི་རྔམས་སུ་བརྩིགས། ཁྲག་སྣ་དགུ་དང་དུག་སྣ་དགུ། ཆུ་སྣ་དགུ་ཡིས་ཆག་
ཆག་གདབ། བདུད་སྲིན་དྲེགས་པ་བསྒྲལ་བའི་ཁྲག །སྲིན་པོའི་སྙིང་ཁྲག་ལ་སོགས་
པའི། ཁྲག་སྣ་དགུ་ཡིས་ཆག་ཆག་གདབ། རྔ་ཆུ་སྐྱི་ཆུ་ཆུ་ཁོལ་དང༌། ཚེར་ཆུ་རྫ་ཆུ་
གངས་ཆུ་དང་། ཁྱེའུ་བུ་མོའི་ནུ་ཞོ་གསུམ། ཆུ་སྣ་དགུ་ཡིས་ཆག་ཆག་གདབ། དུག་སྣ་
དགུ་ཡིས་ངར་ཡང་བླུད། ཟངས་ཕྱེ་ལྕགས་ཕྱེ་ཁྲོ་ཕྱེ་དང་། ངར་ཅན་རྣམས་ཀྱི་སྤུན་
ཡང་བཅད། དངུལ་དཀར་ཏ་ལའི་བྱེད་འཇམ་ཡང་ཡང་བྱ། མེ་ལོང་ལྟ་བུའི་དབྱིབས་
སུ་འདྲ་བ་ལ། མཐིང་གི་འཇམ་ཞལ་ལེགས་པ་བྱ། དཀྱིལ་འཁོར་གཞིའི་བྱ་བའོ། །
ཡང་གསུངས་པ། ད་ནི་ཐིག་གི་གདབ་ཐབས་ལ། ཤེལ་དང་ཟངས་ཀྱི་ཕོར་བ་རུ།
ཐིག་ལེ་ཤེལ་དང་མང་ཆུས་སྦྱར། དཀར་དམར་དར་གྱི་ཐིག་ཐག་ལ། འོད་ཟེར་འདུ་
འཕྲོ་གསལ་བ་སྤྲོ། ཉི་ཟེར་འདུ་འཕྲོ་ཀུན་ཁྱབ་བཞིན། སྟོང་གསུམ་ཐིག་གི་ཁྱབ་པར་
2



རྒྱུད་སྡེ།
རྒྱུད་ཏིང་མུར་གཡུ་རྩེ།
བསམ། འཕྲོ་འདུའི་ངང་ནས་ཐིག་ཀྱང་གདབ། ད་ནི་ཐིག་གདབ་མཐའ་ནས་གདབ་
པར་བྱ། དེ་ཡང་དང་པོ་ཕྱིའི་ཐིག་བཞི་གདབ། དེ་བཞི་རྒྱལ་མོ་བཞིའི་མི་འགྱུར་བའི་
ཐིག་ཡིན། དེ་ནས་ཟུར་ཐིག་བཞི་གདབ། དེ་འབྱུང་བ་བཞི་ལ་གདབ་པའི་ཐིག་ཡིན།
དེ་ཡང་ཕྱོགས་ཐིག་བཞི་གདབ། དེ་རྒྱལ་པོ་ལས་ལ་བསྐུལ་བའི་ཐིག་ཡིན། དེ་ནས་
དབུས་ཀྱི་འདུས་ཐིག་སོ་ནས་དྲང་ལ་བསྐོར། དེ་ཡང་སོར་གཉིས་སོར་བཞི་ཚད་ལ་སོ་
སོར་བསྐོར། བསྐོར་ཐིག་བར་མའི་སོ་ནས་ཐིག་བཞི་དམར་པོར་གདབ། དེ་ནི་ཡུལ་
ཐིག་ཀུན་ལ་སྙོམས་པའི་ཐིག་ཡིན། དེ་ཡང་ཚངས་ཐིག་གཡས་གཡོན་སོར་གཉིས་
གཞལ། བར་སྒོའི་ཐིག་བཞི་གདབ། དེ་དུས་བཞི་རྒྱལ་མོ་མི་འགྱུར་བའི་ཐིག་ཡིན། སྒོ་
ཐིག་སོ་ནས་འགྲུས་ཀྱི་ཐིག་བཞི་གདབ། དེ་ནི་ཕྱི་ནང་ལ་ཤན་འབྱེད་པའི་ཐིག་ཡིན།
འདུས་ཐིག་རྒྱ་གྲམ་སོ་ནས་ཕོ་བྲང་འབྱེད་པའི་ཐིག་བཞི་གདབ། དེ་ནི་ཕོ་བྲང་དབུས་
ཀྱི་འབྱེད་ཐིག་ཡིན། དེ་ཡང་ཕྱི་བསྐོར་བཞི་རུ་བགོས་ལ་གསུམ་གསུམ་བཅུ་གཉིས་
གདབ། ནང་བསྐོར་གསུམ་དུ་བགོས་ལ་གཉིས་གཉིས་ཐིག་བརྒྱད་གདབ། དེ་ནས་
ཕྱི་ནས་ནང་དུ་བགྲང་བའི་ཕྱོགས་རེ་ན། དམར་ཐིག་རྐྱང་བ་བདུན་བདུན་འདུག་པ་
ནི། དང་པོ་དྲུག་པ་རྐྱང་དུ་གཞག་པ་བྱ། ཕྱི་མ་ལྔ་བོ་གསལ་བ་བརྟེན་པ་བྱ། དམར་
ཐིག་རྐྱང་དང་ཕྱིའི་བགོས་སོ་ནི། ཕོ་བྲང་བསྐོར་ཐིག་དྲུག་ཏུ་བསྐོར་བར་བྱ། དྲག་
པོའི་ལས་སྦྱོར་དཀྱིལ་འཁོར་ནི། དྲག་པོ་ལས་ལ་མངགས་པའི་ཕྱིར། ཞི་རྒྱས་ཀུན་ཀ་
ཚང་འགྱུར་ཀྱང་། ཏིང་མུར་གསང་བའི་དཀྱིལ་འཁོར་འདི། དྲག་པོའི་ལས་སུ་བསྟན་
པའོ། །ཀུ་བྱི་མང་རྐེ་ལྷའི་བུ། གཡེང་བ་བརྩོད་པ་བཟློག་པའི་ཕྱིར། ཏིང་མུར་རྡུལ་
ཚོན་བཤད་པར་བསྟན། དེ་ཡང་ཚོན་རྣམ་པ་ལྔ་ནི་ཡེ་ཤེས་ལྔའི་རང་བཞིན། ཡེ་ནས་
གསལ་བ་ལ། དེ་ནས་སྐུ་ལྔ་རུ་བྱིན་གྱིས་རླབས། དེ་ནས་དང་པོ་འབྱུང་བ་ལྔ་རུ་བྱིན་
གྱིས་རླབས། དེ་ནས་ལྷ་ལྔ་རུ་བྱིན་གྱིས་རླབས། དེ་ནས་མཁའ་ལྔ་རུ་བྱིན་གྱིས་རླབས།
13



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དེ་ནས་ཡེ་ཤེས་ལྔ་རུ་བྱིན་གྱིས་རླབས། དེ་ནས་ཀློང་ལྔ་རུ་བྱིན་གྱིས་རླབས། དེ་ནས་
དབྱིངས་ལྔ་རུ་བྱིན་གྱིས་རླབས། དེ་ཡང་འོད་དུ་གསལ་ཏེ། འོད་ཡིག་འབྲུར་གྱུར། ལྷ་
ལ་ལྷ་ཐིམ། ཡིག་འབྲུ་ལ་ལྷ་ཐིམས་ནས་འགྲོ་བའི་དོན་མཛད་པའི་ཕྱིར། ཡིག་འབྲུ་ལྔ་
ལ་འབྱུང་བ་དབང་ཆེན་གྱི་དཀྱིལ་འཁོར་གསལ་ལོ། །དེ་ཡང་དྲག་པོ་ལས་ཀྱི་དཀྱིལ་
འཁོར་ནི། དབུས་དྲག་པོ་དབལ་གྱི་གསས་མཁར་ལ། བཻཌཱུརྱ་གཡུའི་འོད་ཟེར་འཕྲོ་བ་
བྲིས། དེའི་ཕྱི་རིམ་དབང་གི་ཟླ་གམ་ལ། དབལ་གྱི་མེ་རི་འབར་བ་འདབ་སྦྱོར་དུ་བྲི།
དེ་ཡི་ཕྱི་རིམ་རིན་པོ་ཆེ་སྣ་བརྒྱད་ཀྱི་ཟ་ར་ཚགས་དང༌། སེང་གླང་གི་གདན་བྲི། དེའི་
ཕྱི་རིམ་ཉི་གདན་དམར་སེར་དང་ཟླ་གདན་དཀར་པོ་བྲིའོ། །མཚམས་བཞི་གཡུ་ལྗང་
ལ། མེ་ཏོག་གི་གཅལ་བཀྲམ་པ་བྲི། གདུང་བཞི་མཐིང་ཁ་ལ་དྲེགས་པ་ཕོ་མོ་དང་།
གཟའ་སྐར་འབུར་ཟེར་ཆགས་པ་བྲི། གསས་མཁར་བཞི་པོ་ཕྱོགས་ཀྱི་ཁ་དོག་དང་
མཐུན། གོང་རས་རིན་ཆེན་གསེར་རམ་མཛེས་པས་དགང་། དེའི་ཕྱི་རིམ་འཁོར་ལོ་
རྩིབས་བརྒྱད་དམར་པོ་ལ། གོང་རས་ཚོན་ལྔས་མཛེས་པར་དགོད། མེ་ཏོག་མཛེས་
པའི་གཅལ་བཀྲམ་བཀོད། འདོད་སྤྱོད་ཚངས་པའི་གཞལ་ཡས་བྲི། གྲུ་ཆད་སེར་པོ་
གསེར་འོད་འཕྲོ་བ་ལ། ཤིང་ལོ་དང་པ་ཏྲ་མཛེས་པར་བྲིའོ། །དེའི་ཕྱི་རིམ་ཐིག་ཆ་ལ།
དབྱིངས་ཀྱི་རྨང་གཞི་ཐོད་པའི་འགྲམ། མུན་ནག་འཐིབ་པའི་རྦ་ཀློང་ལ། དྲི་ཟ་གནོད་
སྦྱིན་ཀླུ་དབང་དང་། གཤིན་རྗེ་ལ་སོགས་ཐོད་པའི་འགྲམ། དུག་ལྔ་ལ་སོགས་གཅན་
ཟན་དེ་བཞིན་ཤེས། ཀློང་གི་དྲྭ་རྩིགས་རང་ཕྱོགས་འོད། སྒོ་བཞི་ཚད་མེད་ཕྱོགས་འོད་
ལ། དྲི་ཟ་ཀླུ་དབང་ཐེམ་སྦྱོར་ཅན། གནོད་སྦྱིན་གཤིན་རྗེའི་སྒོ་སྐྱེལ་བཙུགས། བདུད་
སྲིན་ལོག་ལྟའི་སྒོ་ཕུབ་ལ། ལོག་ལྟ་མུ་སྟེགས་ལྤགས་པའི་སྒོ་ཡོལ་ཅན། ཐོད་རློན་
བརྩེགས་པའི་དྲྭ་མིག་ཅན། དེའི་ཕྱི་རིམ་ཐིག་ཆ་ལ། འབྱུང་བ་ལྔའི་དྲྭ་བ་བྲི། དེ་ཡི་ཕྱི་
རིམ་ཐིག་ཆ་ལ། འདོད་པའི་ཡོན་ཏན་སྣམ་བུ་དམར་པོ་ལ། མཆོད་པའི་རྒྱན་༼ དེ་ལ་
14



རྒྱུད་སྡེ།
རྒྱུད་ཏིང་མུར་གཡུ་རྩེ།
ཤར་མར་མེ། བྱང་དུ་རྔ་གཤང་། ནུབ་ཏུ་སྤོས། ལྷོ་རུ་བདུད་རྩི། ལྷ་ཤར་དར་འཕེན། བྱང་ཤར་མེ་ཏོག །བྱང་ནུབ་
རྒྱལ་མཚན། ལྷོ་ནུབ་རིན་པོ་ཆེའི་གཅལ་དུ་བྲི། ༽དང་མེ་ཏོག་ཚལ་ལྡན་བྲི། འདོད་སྤྱོད་ནང་ནས་
ཡོད་པ་ན། ཡང་ན་དྲྭ་བ་རིས་དང་རིན་ཆེན་རྒྱུན་དྲྭ་བ་འཕྱང་བ་བྲི། དེའི་ཕྱི་རིམ་
ཐིག་ཆ་ལ། སྟག་གཡག་འབྲུག་ཁྱུང་ཡ་གད་བྲི། དེའི་ཕྱི་རིམ་ཐིག་ཆ་དམར་ནག་ལ།
རྒྱུ་ལོང་ལྡ་ལྡི་མིག་སྙིང་ཟ་ར་ཚགས་སུ་བྲི། དེའི་ཕྱི་རིམ་ཐིག་ཆ་ལ། མེ་ཆུ་དབལ་གྱི་
དར་བུ་ཁད་དུ་བྲི། དེ་ལ་བདུད་སྲིན་ལྤགས་པའི་ཕྱི་འཕྱང་བྲི། དེའི་ཕྱི་རིམ་ཐིག་ཆ་ལ།
བར་ཁྱམས་དབང་གི་ཁྲག་མཚོ་ལ། འཇིགས་པར་སྤྲུལ་པའི་རྦ་ཀློང་འཚུབ་པར་བྲི། །
ད་ནི་ཅོག་གི་བྲི་ལུགས་ནི། ཀུན་གྱི་བྲི་ལུགས་གཅིག་སྟེ་བང་རིམ་བར་མ་དང་། བུམ་
པ་བྲེ་སྲོག་དང༌། འཁོར་ལོ་གདུགས་ཁེབས་དང་བྱ་རུ། ཏོག་དབལ་དང་ཆས་པ་གུར་
གཤོག་ཁྱུ་མགོ་འགུར་བྱ་འདབ་དང་འོད་ཟེར་དུ་ལྡན་པའོ། །ལྷ་ཆེན་ཀླུ་ཆེན་གཅན་
ཟན་སྲིན་པོའི་ཀ་བ་བཙུགས་པ། ལོགས་ལ་བསྐལ་པའི་དབལ་ཆུ་དང་། མེ་རི་འབར་
བ་དེ་ལྟར་དུ་བྲི། ཟླ་གམ་བཞི་ནི་ནམ་མཁའི་ངོགས་ལ། སྟེང་དུ་རླུང་རྡོ་རྗེ་རྒྱ་གྲམ་ར་
བའི་དབལ་དང་དབྱིབས་སུ་བྲི། དར་གྱི་འོད་ཟེར་སྐུའི་ཡོན་ཏན་ལྟར་བྲི། དེའི་ཕྱི་རིམ་
ཟངས་རི་ལྕགས་རི་ལ་དབལ་གྱི་མེ་རི་བྲི། མཚམས་བཞི་གྲུ་ཆད་རིན་ཆེན་སེར་པོ་འམ་
ལྗང་། ཁ་དོག་དང་ལྡན་པར་བྲི། རིགས་ཀྱི་ཕྱག་རྒྱའི་རྟགས་ཀྱང་བཀོད། ཅེས་བྱ་སྟེ།
གསས་མཁར་ཏིང་མུར་གཡུ་རྩེ་ལས། བསྙེན་སྒྲུབ་ལས་ལ་འཇུག་པའི་ལེའུ་སྟེ་བདུན་
པའོ། །། །
༧ ཡང་ལྷ་ཀུ་བྱི་མང་སྐྱེས་ཞུས་པ། ཀྱེ་མ་དབལ་གསས་ཁྲོ་རྒྱལ་གཙོ། བསྙེན་པའི་
འབྲས་བུ་ཇི་ལྟར་ལགས། ཡང་གསུངས་པ། ཉོན་ཅིག་ཀུ་བྱི་མང་ཀེ་ལྷ་ཡི་བུ། གཡེང་
བའི་རྩོད་པ་བཟློག་པའི་ཕྱིར། དབེན་པའི་གནས་ལ་དྲོ་བའི་གོས། གཞན་ཡང་སྙོམས་
པའི་ཟས་ལ་བདེ་བའི་གདན། གཞན་དང་ཁ་ལག་འདྲེས་མེད་པར། མཚན་དང་ལྡན་
15



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པའི་གྲོགས་མཆེད་བསོག །བསྙེན་པ་གསུམ་གྱི་ཐ་མ་རུ། བསྙེན་པའི་འབྲས་བུ་ང་
ཡིས་བསྟན། མ་ཡེངས་ཡིད་ལ་དྲན་པར་ཟུངས། རྟེན་དབང་རྒྱན་གྱི་བསྙེན་པ་དང༌།
ཕྱི་རྟེན་སྐོས་ཀྱི་བསྙེན་པ་དང་། བསྲེ་བསྣན་སྒོ་ཡི་བསྙེན་པའོ། །ཕྱི་རྟེན་སྐོས་ཀྱི་བསྙེན་
པ་ནི། དང་ལ་འདི་ལྟར་བཅའ་སྟེ། དབལ་གྱི་མདུང་རིང་གསོམ་འཕང་ལ། གནམ་
ལྕགས་ཁྲོ་ཆུའི་མདུང་རྩེ་ཅན། ལོགས་བཞི་བ་དན་བཞི་ཡིས་བརྒྱན། ཤར་དཀར་བྱང་
ལྗང་ནུབ་དམར་ལྷོ་སྔོན་པོ་བཏགས། དེ་ལ་མདུང་ཕྲན་བརྒྱད་ཀྱིས་བཅིང་སྟེ། ཤར་
ཏི་ཙེའི་མདུང་རྩེ་ལ་བྱ། བྱང་འབྲོང་རུ་ངར་མོ་ལ་བྱ། ནུབ་སྲིན་པོའི་ལྕེ་ལ་བྱ། ལྷོ་ཁྲོ་
ལ་བྱ། མཚམས་བཞི་གྲི་ལྕགས་ལ་བྱ། དེ་ནི་དབལ་གསས་དགུ་ཁྲི་དགུ་འབུམ་གྱི་རྟེན།
གར་གླང་སྟོབས་ཆེན་གྱི་རྗེ་ངར་ལ་སོགས་ལ་རྗེ་ངར་དགུ་ཤར་དུ་འདོག །གསེར་
དང་གཡུ་དང་དངུལ་རྣམ་དག་བྱི་རུ་ཟངས་ལྕགས་དང༌། ཤེལ་གཡུང་དྲུང་མུ་ཏིག་
སྦུག་མེད་ལ། ཁྲོ་ཆུ་དབལ་ལྕགས་རིན་པོ་ཆེ་དགུ་དར་དཀར་གྱི་ཁུད་དུ་ཕུར་ལ་བྱང་
དུ་བཏགས། གནམ་ལྕགས་ཤི་ཤོན་ལྕེ་བརྒྱད་ནི་ནུབ་ཏུ་བཏགས། འབྲས་དཀར་ལ་
སོགས་འབྲུ་རྣམ་པ་སྣ་ཚོགས་པ། པག་བུའི་ཁུད་དུ་ཕུར་ལ་རྒོད་ཕུར་ལྷོ་རུ་བཏགས།
མདའ་དགུ་གནམ་མདའ་ས་མདའ་གཟུག །དེ་ལ་ཕྱོགས་བཞི་མི་འགྱུར་བའི་རྒྱང་ཐག་
བཞི་རྒྱང་ལ། ཤར་དུ་ཚངས་པའི་བྱ། བྱང་དུ་རྒོད་གླག་ནུབ་ཏུ་ཤ་ཟན། ལྷོ་རུ་འདམ་
ཟན་དང་གཞན་ཡང་བྱ་གཅན་ཟན་བརྒྱན་པར་བྱའོ། །ཆུ་སྲིན་ལ་སོགས་རྒྱལ་མཚན་
དང་པུ་ཐོ་སྦྲེལ། དེ་ལྟར་ལེགས་པའི་མདུང་ཁྲི་ལ་ལྷ་རྒྱན་ལྷ་རུ་བྱིན་གྱིས་རླབས་ལ།
རྟེན་དབང་བརྒྱན་ལ་གསུངས་པ། བུམ་པ་དབང་གི་རྟེན། དེ་ལ་གསས་མདའ་དགུ་
ཡང་གཟུག །ཕུར་པ་བདུན། སྦར་ཤད་བདུན། མེ་ལོང་བརྒྱད། ལྕགས་ཀྱུ་གླང་རེ་
ལྕགས་སྒྲོག་ཞགས། རལ་གྲི་བཞི། ལྕགས་ཀྱུ་དགུ། མདའ་དར་དགུ། བྱང་བུ་དགུ།
དེ་ཡང་བུམ་པ་ལྷ་ཡི་གཞལ་ཡས་ཁང་དུ་བྱིན་གྱི་བརླབས་ལ་དགོད། ཕུར་པ་གཅིག་
16



རྒྱུད་སྡེ།
།
རྒྱུད་ཏིང་མུར་གཡུ་རྩེ།
དབུས་སུ་ལྷ་ཡི་རྟེན་དུ་གཟུག །སྦར་ཤད་ཡང་གཟུག །གཅིག་བུམ་པ་ལ་གཟུག །
གཅིག་གཏོར་མ་ལ་གཟུག །སྤར་ཤད་ཡང་དེ་བཞིན་ནོ། །ཕུར་པ་བཞི་དང་སྤར་ཤད་
བཞི། ཕྱོགས་བཞི་གསས་མཁར་བཞི་ལ་གཟུག །མེ་ལོང་བརྒྱད་ནི་རྩིབས་བརྒྱད་ལ་
དགོད། སྒོ་བཞི་ལ་ཤར་དུ་ལྕགས་ཀྱུ་རང་འདེབས་དགོད། བྱང་དུ་གླང་རེ་རང་ཁྲོལ་
དགོད། ནུབ་ཏུ་ལྕགས་སྒྲོགས་རང་འདེབས་དགོད། ལྷོ་རུ་ཞགས་པ་རང་འཛིན་
དགོད། རལ་གྲི་བཞི་ཡང་དགོད་པར་བྱ། བསྲེ་བསྣན་སྒོ་ལ་བསྙེན་པ་ནི། དོན་དང་
ལྡན་པའི་ལྷ་མཆེད་རྣམས། ཁྲུས་དང་གཙང་སྦྲ་དག་པར་བྱ། དཔོན་གསས་ལ་
བསྲེས་པས་ཡི་དམ་དམིགས་པ་གསལ། མཆེད་ལྕམ་གྲོགས་ལ་བསྲེས་པས་དམ་ཚིག་
ལ་འཇིག་འབྲལ་མེད། དཀྱིལ་འཁོར་ལྷ་ལ་བསྲེས་པས་སྐུ་གསུམ་གྱི་དངོས་གྲུབ་ཐོབ།
ལོངས་སྤྱོད་རྫས་ལ་བསྲེས་པའི་དངོས་གྲུབ་ཀྱི་ལང་ཚོ་འགྲུབ། དོན་དམ་པ་དབྱིངས་
ལ་ཡེ་ཤེས་བསྲེ། ཐབས་ལ་ཤེས་རབ་བསྲེ། ཀློང་ལ་ཡེ་ཤེས་བསྲེ། དོན་དམ་པར་ཡབ་
ཡུམ་གཉིས་སུ་མེད་པའི་དོན་རྟོགས་ན། འདྲེས་པ་ཆེན་པོའི་དམ་ཚིག་མཆོག །ཞེས་
བྱའོ། །དེ་ཡང་དོན་དམ་པར་སེམས་ཉིད་ཀུན་ཏུ་བཟང་པོའི་ངང་ལ་བཞག་ཅེས་སོ། །
དོན་ནི་མ་བཅོས་པ། གཞི་མ་ཡེང་པ། འབྲས་བུ་ཐིག་ལེ་གསུམ་ལ་གསལ་བ། དེ་སྐུ་
གསུང་ཐུགས་ཀྱང་དམ་ཚིག་ལ་གཅེས་པ་གསུམ་གྱི་སྒོ་ནས་འཇུག་སྟེ། སྐུའི་དམ་ཚིག་
ཏུ་རྟེན་གསུམ་གྱི་གྲིབ་མ་མི་བགོམ། ལུས་ཀྱིས་སྲོག་མི་གཅོད། མི་གཙང་གཡེམ་པ་མི་
བྱ། མ་སྲིང་ལྕམ་གྱི་ལུས་མི་བསླད། སྐོར་བ་ལ་བརྩོན་པར་བྱ་ཞིང་ལུས་ཀྱི་སྒྲིབ་སྦྱོང་
ལ་འབད། གསུང་གི་དམ་ཚིག་ནི། དྲི་མེད་གསུང་མི་བཅགས་ཤིང་གསུང་རབ་སྤང་
མི་བྱ། ཚིག་རྩུབ་ཕྲ་མ་སྤང་ཞིང་རྫུན་དབྱེན་མི་བྱ། སྙིང་པོ་རྒྱུན་མི་བཅད་ཅིང་ཕྲིན་
ལས་ལ་བརྩོན་པར་བྱ། ཐུགས་ཀྱི་དམ་ཚིག་བྱ་བ་ནི། རྔམས་སེམས་ལོག་སེམས་སྤང་
ལ་ཡང་དག་དོན་ལ་བསླབ། བྱིང་རྨུགས་ལེ་ལོ་སྤོངས་ལ་ཤེས་རབ་དོན་ལ་བསླབ།
17



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཤེས་བཞིན་བྱ་ར་ཐེགས་ལ་མུན་པའི་ཐ་བ་ཆོམས། རང་གསལ་ངོ་ཡིས་ཟུངས་ལ་ཏིང་
འཛིན་དག་ལ་དབྱེར། སྐྱོན་གསུམ་ངོས་ཡིས་བཟུང་ལ་མཚང་གསུམ་ཡུལ་ནས་འདོན།
ཐུགས་ཉིད་ཀློང་ལ་སྒོམ་ལ་མ་བཅོས་ཀློད་ལ་བཞག །ཞེས་བྱ་སྟེ། གསས་མཁར་ཏིང་
མུར་གཡུ་རྩེ་ལས་བསྙེན་སྒྲུབ་སྤྱི་དྲིལ་ནས་བཤད་པའི་ལེའུ་སྟེ་བརྒྱད་པའོ། །།
༧ ཡང་ལྷ་ཀུ་བྱི་མང་སྐྱེས་མེ་ཏོག་ཨུ་མ་དེ་དང་པར་ནི། ཨུ་བ་མཆོད་པ་ཕུལ་ནས་
ཞུས་པ། ཀྱེ་མ་དབལ་གསས་ཁྲོ་རྒྱལ་གཙོ། བསྙེན་པའི་ལས་ལ་དེ་ལྟར་ན། བསྙེན་
སྒྲུབ་ལས་ཀྱི་ས་མཚམས་སུ། ལས་ལ་འཇུག་པའི་གོ་རིམ་ནི། ཐུགས་ཀྱི་དཀྱིལ་ནས་
བཤད་དུ་གསོལ། དེ་ལ་དབལ་གསས་ཆེན་པོས་དགྱེས་པའི་ཚུལ་བྱུང་ནས་ཆེད་དུ་
བརྗོད་པ། ཉོན་ཅིག་ཀུ་བྱི་མང་ཀེ་ལྷ་ཡི་བུ། གཡེང་བའི་རྩོད་པ་བཟློག་པའི་ཕྱིར།
བསྙེན་སྒྲུབ་ལས་ཀྱི་ཆ་ལག་ཏུ། བསྒྲུབ་པའི་ཡན་ལག་བཅོ་བརྒྱད་ཀྱི། དེ་ཡང་གོ་རིམ་
འདི་ལྟར་རོ། །གཞི་དབང་རྟེན་གྱི་སྒྲུབ་པ་དྲུག །འཇུག་ཚུལ་གཞི་ལ་གནས་པར་གྱིས།
ངོ་མཚར་ལམ་གྱི་སྒྲུབ་པ་དྲུག །ཡོན་ཏན་ལམ་ལ་གནས་པར་གྱིས། དངོས་གྲུབ་
འབྲས་བུའི་སྒྲུབ་པ་དྲུག །ཐུགས་ཉིད་ཀློང་དུ་གྲུབ་པར་གྱིས། དེ་ཡང་གོ་རིམ་འདི་
ལྟར་ཏེ། གཞི་དབང་རྟེན་གྱི་སྒྲུབ་པ་དྲུག་ནི། བར་མཚམས་བདག་ཉིད་མཆོད་པ་
བྱིན་རླབས་ཀྱི་སྒྲུབ་པ། ཏིང་འཛིན་གསལ་གདབ་འཕྲོ་འདུའི་སྒྲུབ་པ། གདན་འབུལ་
དུག་ལྔ་གནས་དག་ལྷ་བསྐྱེད་ཀྱི་སྒྲུབ་པ། སྤྱན་དྲངས་ཐུགས་རྗེ་རོལ་པའི་སྒྲུབ་པ།
ཕྱག་འཚལ་མོས་གུས་སྐྱབས་ཀྱི་སྒྲུབ་པ། སྒྲུབ་དག་འགྱོད་ཚངས་བཤགས་པའི་སྒྲུབ་
པའོ། །དེ་ཡང་བར་མཚམས་ལ་ཡང་ཡིད་ཀྱི་འགྱུ་བ་རྟོག་མེད་བདེ་གསལ་དུ་བཅད།
ཉོན་མོངས་རྟོག་པ་འཛིན་མེད་དུ་བཅད། བློ་འཁྲུལ་བར་ཆོད་རང་གསལ་དུ་བཅད།
སྣང་བ་གཟུགས་ཀྱི་བར་ཆོད་ནི་བཟླ་སྔགས་དང་རྫས་དང་ཚིག་གིས་བཅད་དེ། རང་
ལུས་དབལ་གསས་གསལ་བ་ལ། ལྟ་ཟུར་མདུན་རྒྱབ་སྟེང་འོག་ནས། སྤྲུལ་པའི་གྱད་
18



རྒྱུད་སྡེ།
རྒྱུད་ཏིང་མུར་གཡུ་རྩེ།
བཅུ་འཕྲོས་ནས་ནི། ཡང་སྤྲུལ་བྱེ་བ་ས་ཡ་འགྱེད། ཕྱག་མཚན་མཚོན་ཆའི་ཆར་
འབེབས་ཤིང་། མེ་རི་འོད་དཔུང་འཕྲོས་ནས་ནི། ཀུན་ཀ་ཐལ་བར་བསྲེགས་པར་
བསམ། བརྡ་ནི་རྔ་གཤང་ཁོལ་མ་བཀྲོལ་བ་དང༌། ཚིག་གིས་བརྡ་སྤྲད་སྔགས་ཀྱིས་
བར་ཆོད་བསལ། བར་ཆོད་འབྱུང་པོ་མི་མིན་ཚོགས། ཀུན་ཀྱང་ཉེ་བ་ག་ལ་ནུས།
རྫོང་གསུམ་ངར་དང་ལྡན་པར་གཅེས། རང་ལུས་དབལ་གསས་གོ་ཆའི་རྫོང་། སྙིང་
པོ་འཕྲོ་འདུ་བརྡ་སྔགས་ཀྱི་རྫོང་། ཏིང་འཛིན་མི་གཡེལ་ཐུགས་ཀྱི་རྫོང་། གཡུང་དྲུང་
གསང་བའི་རྫོང་ཁང་ལ། བར་ཆོད་ལོག་འདྲེན་བགེགས་ཚོགས་རྣམས། ཀུན་ཀྱིས་
བསྐྱད་དུ་ག་ལ་ཚུགས། མི་ནུབ་བོན་གྱི་རྒྱལ་མཚན་ནི། གཡུང་དྲུང་གཏམས་པའི་
བྲག་རྫོང་ལ། རིན་ཆེན་མཐིང་འོད་འབར་བ་བཞིན། གང་གིས་བསྐྱད་དུ་མི་ཚུགས་
སོ། །ཡང་གསུངས་པ། བར་མཚམས་བདག་ཉིད་དོན་དུ་བསྒྲུབ། བདག་ཉིད་དོན་
ལ་འཇུག་པ་ནི། ནམ་མཁས་ཁྱབ་པའི་སེམས་ཅན་གྱི། དོན་རྣམས་ཕུན་སུམ་ཚོགས་
སླད་དུ། སྐྱབས་གནས་ཕྱག་ལ་འདུན་པ་དང་། མ་གཞིའི་གཏིང་སེར་སློང་པར་བྱ།
དེ་ནས་དག་པར་འཇུག་པར་བྱ། མ་བཅོས་མཉམ་བཞག་ལུས་སྲང་ལ། མཉམ་
བཞག་ངང་ལ་བཞག་པར་བྱ། ངག་གི་བསྒྲུང་པའི་སྙིང་པོ་ནི། ཨ་ཨོཾ་ཧཱུྃ་རཾ་ཛ སྤྱི་
གཙུག་ཀུན་བཟང་གསལ་བར་བསྐྱེད། ཐུགས་ཀར་ཀུན་སྣང་གསལ་བར་བསྐྱེད། ལྕེ་
སྟེང་ཁྲི་བཞི་ནམ་ཏིང་བསྐྱེད། ལྟེ་བར་ཐུགས་རྗེ་བྱམས་མ་བསྐྱེད། ལྟེ་འོག་རླུང་གི་ལྷ་
མོ་བསྐྱེད། ཡང་ན་རིགས་ལྔ་བསྐྱེད་བྱས་ལ། དེའི་འོད་ཟེར་འཕྲོ་འདུ་ལས། རང་གི་
རྩ་མིག་ཐམས་ཅད་ཀྱང༌། ཚོན་རེ་གསལ་བའི་ལྷ་ཚོགས་ཀྱི། མཁའ་ལ་གཟའ་སྐར་
བཀྲ་ལྟར་དམིགས། རང་ལུས་ལྷའི་གཞལ་ཡས་ཁང་། གཞའ་ཚོན་གུར་ཁང་ཕུབ་
ལྟར་བསམ། ལུས་ཀྱང་བདེ་གསལ་འབོ་ལེ་བ། དཀར་གསལ་བག་དང་ལྡན་པར་
དམིགས། དེའི་བདེ་ཉམས་གསལ་བ་འབྱུང་། མཆོད་པ་བྱིན་གྱིས་བརླབ་པ་ནི།



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བདག་ཉིད་ལྷའི་ཐུགས་ཀ་ནས། ཨ་ལས་བདུད་རྩི་དག་ཚངས་བྱས། ཨ་ཨོཾ་ཧཱུྃ་གིས་
སྤེལ་ཞིང་དག་པར་བྱ། བདུད་རྩི་དྭངས་སྙིགས་ཁུ་བ་ལ། མཆོད་སྦྱིན་ལོངས་སྤྱོད་རྒྱ་
མཚོ་འཁྱིལ། དྲུང་ཟད་རི་རང་གི་འབན་གཏོར་བསྐྱེད་པ་ནི། བདག་ཉིད་ལྷའི་ཐུགས་
ཀ་ནས། རྭང་སེར་འཕྲོས་པའི་འབན་གཏོར་ནི། རཱང་ཝེར་ལས་ཀྱང་ལྷུན་འཐུག་པ།
ཆེ་བརྗིད་རྒྱན་དང་ལྡན་པར་བསྐྱེད། བདག་གི་ཐུགས་ལས་མི་འཕྲོས་པས། མཾ་ལས་
བདུད་རྩི་རྒྱ་མཚོ་ནི། རོ་མཆོག་བརྒྱད་ལྡན་ལུད་ནས་ནི། སྟོང་གསུམ་ཀུན་ཀ་གང་
བར་བསམ། ཏིང་མུར་ཏིང་ར་ཞེས་བརྗོད་པས། བདུད་རྩི་ཏང་ར་ཙམ་དུ་བསྐྱེད།
བདག་ཉིད་ཐུགས་ལས་མ་དམར་འཕྲོས། སྟོང་གསུམ་ཁྲག་གིས་གང་བར་བསམ།
རག་ཏ་རྦ་ཀློང་འཁྲུགས་པར་བསམ། བདག་གི་ཐུགས་ལས་ར་འཕྲོས་པས། རྣམ་ལྔ་
རྣམ་བརྒྱད་འདོད་ཡོན་ཚོགས། མཆོད་པའི་བྱེ་བྲག་ནམ་མཁའ་གང་། ཟུར་ནམ་དེ་
ཤོ་ཞེས་བརྗོད་པས། ཧ་ར་བསྲོ་ཐ་ཡི་དབྱིངས་སུ་ཐིམས། དེ་ཡང་ཡིག་འབྲུ་གསུམ་
གྱིས་བསྲེགས་སྦྱང་བྱེད། འབྲུ་གསུམ་འབྲུ་ལྔའི་སྤེལ་ཞིང་འབུལ། དེ་ནི་མཆོད་པའི་
རིམ་པའོ། །དེ་ནས་དེ་བཞིན་ཉིད་ཀྱི་ཏིང་འཛིན་ལ་གནས་པ་ནི། སེམས་མ་བཅོས་པ་
སེམས་གཞི་ཐོག་ཏུ་མ་བཅོས་པ་བསྒོམ། ཀུན་ཏུ་སྣང་ཚད་མེད་པ་བཞི་ལ་བསྒོམ་སྟེ།
དང་པོ་སེམས་ཅན་ཐམས་ཅད་ཀྱི་སྡུག་བསྔལ་དྲན་པར་བྱས་ལ་སྙིང་རྗེ་དཔག་ཏུ་
མེད་པ་བསྒོམ། སྙིང་རྗེ་ལས་བྱམས་པ། བྱམས་པ་ལས་བརྩོན་འགྲུས། བརྩོན་འགྲུས་
ལས་བཏང་སྙོམ། འགྲོ་བ་ཀུན་ལ་ཁྱབ་པར་བསྒོམ། ཡང་གསུང་པ། ཙ་ཀ་ལི་ལྷའི་
ཞལ་ཏེ། བདག་ལྷར་བསྒྲུབ་ཀྱང་རྟེན་ལྷར་བསྒྲུབ་པ་དང་། གཞལ་ཡས་ལྷ་ལྟར་
བསྒྲུབ་པའོ། །དེ་ལ་བདག་ལྷར་བསྒྲུབ་པ་ནི་གཉིས་སོ། །འཁོར་ལོ་བསྐྱེད་དང་ལོ་མར་
སྤྲོས་པའོ། །འཁོར་ལོ་གསུམ་ཡིན་ཏེ། སྐུའི་འཁོར་ལོ་སྤྱི་གཙུག་བདེ་ཆེན་འཁོར་ལོ་ལ་
རྩ་འདབ་མ་བཞི། སྙིང་སྦུག་ལྕགས་ཀྱི་འཁོར་ལོ་རྩ་འདབ་བཅུ་གཉིས། ལྟེ་བར་སྤྲུལ་
ལས
20



རྒྱུད་སྡེ།
རྒྱུད་ཏིང་མུར་གཡུ་རྩེ།
པའི་འཁོར་ལོ་ལ་རྩ་འདབ་ཉི་ཤུ་རྩ་བདུན། དེ་ཡང་གཙོ་བོ་གསུམ་གྱི་རྩ་ནི། གཡས་
པ་སྐུའི་རྩ་ཡིན། གཡོན་པ་གསུང་གི་རྩ་ཡིན། དབུས་མཐིང་ཐུགས་ཀྱི་རྩ་ཡིན་ནོ། །
གཡས་དཀར་གཡོན་དམར་དབུས་མཐིང་ངོ༌། སྤྱི་གཙུག་རྩ་འདབ་བཞི་ལ་རྒྱལ་མོ་
བཞི་བསྐྱེད། སྙིང་སུལ་གཡས་ལ་དབལ་གསས་བསྐྱེད། གཡོན་དམར་རྩེ་ལ་ལྷ་རྒོད་
བསྐྱེད། དབུས་མཐིང་རྩ་ལ་གཙོ་མཆོག་བསྐྱེད། རྩ་འདབ་བཞི་ལ་ཆེན་པོ་ཡབ་ཡུམ་
བསྐྱེད། ཕྱི་རིམ་རྩ་འདབ་བརྒྱད་ལ་ཧེ་ཤག་མ་བརྒྱད་བསྐྱེད། ལྟེ་བར་སྤྲུལ་པའི་རྩ་
འདབ་ཉི་ཤུ་རྩ་བདུན་ལ། གཙོ་མོ་ལ་སོགས་དབལ་མོ་ཉི་ཤུ་རྩ་བདུན་བསྐྱེད། གཙོ་
བོའི་རྩ་ཡང་གནས་ཚུལ་འདི་ལྟར་རོ། །སྤྱི་བོའི་གཙུག་ནས་སྙིང་ཁའི་བར། དབུས་ཀྱི་
གཡས་དང་གཡོན་ལ་འཁྲིལ། སྙིང་གི་སུར་བར་བར་དག་ཏུ། དབུས་ལ་གཡས་དང་
གཡོན་གྱིས་འཁྲིལ། སྙིང་སྦུབ་ནས་ནི་ལྟེ་བའི་བར། རྩ་གསུམ་དྲང་བོར་བཤིབ་ནས་
ཡོད། ལྟེ་འོག་ནས་ནི་རླུང་སྒོའི་བར། གཡས་ཀྱིས་གཡོན་ལ་འཁྲིལ་པར་གནས།
གསང་བའི་བར་དུ་སྦུབས་སུ་འཁྲིལ། ལྷ་ཡང་དེ་བཞིན་བསྐྱེད་པ་ལ། ཡིག་འབྲུ་
གསུམ་ལ་རཾ་ལས་ནི། ཆེན་པོ་ཡབ་ཡུམ་བསྐྱེད་པར་བྱ། མ་རཾ་བཞི་ལ་རྒྱལ་མོ་བཞི།
བ་མ་ཛ་བྷོ་རྣམས་ལ་ནི། དབལ་མོ་མ་ཚོགས་བསྐྱེད་པ་ནི། འཁོར་ལོ་བསྐྱེད་པ་སྟོན་
པའོ། །དེ་ནས་བསྐྱེད་པའི་རིམ་པ་གསུམ་ཡིན་ནོ། །ཕྱི་གཞལ་ཡས་ལ་བསྐྱེད་པ་དང་།
ནང་བུམ་པ་རྟེན་ལ་བསྐྱེད་པ་དང༌། གསང་བ་སྒྱུ་ལུས་རྩ་ལ་བསྐྱེད་པའོ། །དེ་ཡང་ཕྱི་
གཞལ་ཡས་གནས་ལ་བསྐྱེད་པ་ནི། གཞལ་ཡས་སྣོད་བསྐྱེད་པ་དང་ལྷ་བསྐྱེད་པའོ། །
གཞལ་ཡས་སྣོད་འོག་རྨིང་རླུང་རྡོ་རྗེ་རྒྱ་གྲམ་ལ་ཟུག་པ། འབྱུང་བ་ལྔའི་ཁྲི་འཕང་
དོད་པ། དེ་ཡང་འབྱུང་བ་ལྔའི་དྲྭ་མིག་གི་རབ་ཏུ་སྤེལ་བ། གནོད་སྦྱིན་དྲེགས་པའི་སྒོ་
བཞི་གསལ་བ་དེ་ཡང་དབུས་བོན་ཉིད་ཁྲོ་གཏུམ་འབར་བའི་གསས་མཁར་ནི།
མཐིང་ནག་ཟུར་གསུམ་རྩེ་མོ་བོན་ཉིད་དབྱིངས་སུ་དོད་པ། ལྷག་པར་རིག་པའི་བློ་སྒོ་
21



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
གསལ་བ། གསལ་འཚེར་ཉི་ཟླའི་ཐོན་ཁུང་གསལ་བ། དབལ་གྱི་ཚ་ཚ་སྐར་ལྟར་
འཁྲུགས་པ། དེའི་ཕྱི་རིམ་དུ་དབལ་གྱི་ཁྲོ་བོ་ལས་སྤྲུལ་པའི་ཚ་ཚ་འཕྲོ་བ། ཐུགས་རྗེ་
དབལ་གྱི་གསས་མཁར་བསྐྱེད་དོ། །དེའི་ཕྱི་རིམ་དྲེགས་པ་དབལ་གྱི་གསས་མཁར་ནི།
མཐིང་ནག་དབལ་གྱི་ཚ་ཚ་འཕྲོ་བའི་གསས་མཁར། མུན་ནག་འཁྲུགས་པའི་གཞལ་
ཡས། ཕྱི་ནང་མ་སྒྲིབ་གསལ་བ། རྩེ་ལ་དབལ་གྱི་ཐོག་སེར་འཕྲོ་བ་དབལ་གྱི་མེ་
དཔུང་ཕྱི་ནང་ཀུན་གསལ་བ། དྲག་པོ་དབལ་གྱི་གསས་མཁར་དུ་བསྐྱེད་དོ། །སྤྲུལ་པ་
དབལ་གྱི་གསས་མཁར་ནི། དབུས་གྲུ་གསུམ་མཐིང་ནག་ལ་དྲག་པོའི་དབལ་དོད་པ།
དབང་གི་ཟླ་གམ་ལ་དབལ་གྱི་མེ་རི་འོད་འབར་བ། ལོག་རྟོག་བསྲེག་ཅིང་ཉོན་མོངས་
གཞོམ་པ། ཉི་ཟླའི་དབྱིངས་རང་བཞིན་གྱི་འོད་གསལ་བ། དེ་དག་ལ་ཡང་སྤྲུལ་པ་
དབལ་གྱི་གསས་མཁར་དུ་བསྐྱེད། དབལ་གྱི་ཁོང་སིང་ན་གཅན་ཟན་སྲིན་པོའི་ཁ་
གདང་པ། ལོགས་བཞི་གསེར་གྱི་བརྒྱན་པ་ལ། རིན་ཆེན་མཛེས་པའི་གཅལ་བཀྲམ་
པ། རྨིང་ཀློང་གི་མེ་རླུང་དུ་གསལ་བ། གདུག་པའི་དྲེགས་པ་གཅན་ཟན་གྱི་རྨང་
རྩིགས་པ་དང་། འབྱུང་བ་ལྔའི་རྩིགས་པ་རང་རང་གི་འོད་དུ་འབར་བ། དྲྭ་བ་དྲྭ་
ཕྱེད་བརྒྱན་གྱིས་སྤྲས་པ། སྟག་གཡག་འབྲུག་ཁྱུང་གི་ཡ་ཀད་ལ། གདུག་པ་གཅན་
ཟན་གྱི་ཁ་གདང་པ། སྲིན་པོའི་མིག་དང་སོ་སེན་གྱི་ཟ་ར་ཚག་ལ། རྒྱུ་ལོང་སྲོག་རྩའི་
ལྡ་ལྡི་དང་། གློ་སྙིང་མཁལ་མ་མཆིན་པའི་དཔྱང་འཕྲུལ་དུ་འཕུར་བ། བདུད་སྲིན་
ལྤགས་པའི་ཤམ་བུ་ཕྱི་རུ་བརློབ་པ། འབྱུང་བ་ལྔ་ཡི་འོད་ཀློང་ཕྱི་ནས་ནང་དུ་རློབས་
པ། ལོགས་ལ་བསྐལ་པའི་དབལ་དང་ཁྲག་ཆར་འབེབས་པ། ཟུར་ལ་དབལ་གྱི་མེ་རི་
ཕྱོགས་ཕྱོགས་ནས་འབར་བ། དབལ་གྱི་མེ་རིའི་གསེབ་ནས་སྤྲུལ་པ་དབལ་གྱི་ཐོག་
སེར་འཕྲོ་བ། རྨིང་ནས་བསྐལ་པའི་རླུང་ནག་འཚུབས་མར་འཁྱིལ་པ། འབྱུང་བའི་
རྩིགས་པ་དང་དྲྭ་བ་རང་སར་གནས་པ་དང༌། བད་ཀྱི་འོག་ནས་མཚོན་ཆའི་ཆར་བ་
22



རྒྱུད་སྡེ།
རྒྱུད་ཏིང་མུར་གཡུ་རྩེ།
སེར་ལྟར་དུ་འབེབས་པ། དེ་ལྟ་བུའི་གསས་མཁར་ལ། དྲེགས་བརྒྱད་ཀྱི་ཀ་བ་
བཙུགས་པའི་སྟེང་དུ་ཐུགས་རྗེ་ཐབས་ཀྱི་བྱ་འདབ་ཡོངས་སུ་རྒྱས་པ། རྟོགས་པ་ཡེ་
ཤེས་ཀྱི་ཅོག་ཁ་ཡོངས་སུ་རྒྱས་པ། ཐར་ལམ་བཅུ་གཉིས་ཀྱི་བྲེ་དང་སྲོག་ཤིང་ཡོངས་སུ་
རྒྱས་པ་ལ། སྟོབས་ཀྱི་འཁོར་ལོ་བཅུ་གསུམ་རབ་ཏུ་འབར་བ། དམིགས་པ་མེད་པ་
བོན་གྱི་དབུ་གདུགས་ཀུན་ཏུ་སྙོམས་པ། ཐབས་དང་ཤེས་རབ་ཀྱི་བྱ་རུ་ཀུན་ཏུ་སྤྲུལ་
པ། ཡེ་ཤེས་རྣོན་པོའི་ཏོག་དང་བྱ་རུ་ཀུན་ཏུ་སྤྲུལ་ཞིང་འོད་དུ་འབར་བ། དམིགས་པ་
མེད་པའི་བོན་གྱི་གསས་མཁར་དུ་བསྐྱེད་དོ། །དེ་ཡང་གདོས་བྱས་འཇིག་འབྲལ་ཅན་
མ་ཡིན་ཏེ། སྐུ་གསུམ་རང་རྫོགས་བསྐྱེད་དུ་མེད་པའི་གསས་མཁར་དུ་བསྐྱེད་དོ། །དེ་
ཡང་ཏོག་གདུགས་བྲེ་སྲོག་དང་བཅས་པ་ནི་བོན་སྐུའི་གསས་མཁར་རོ། །བུམ་པ་
མགུར་ཆུ་དྭངས་པ་ནི་ལོངས་སྤྱོད་རྫོགས་པའི་གསས་མཁར་རོ། །ཟུར་བཞི་ཤེལ་ཕྲེང་
རྩེགས་པ་འདྲ་བ་ལོགས་བཞི་དྲྭ་བའི་ཚུལ་དུ་སྤྲས་པ། སྟག་གཡག་འབྲུག་ཁྱུང་གི་ཡ་
གད་གདེངས་པ། རྨིང་རླུང་ལ་ཐུག་ཅིང་འབྱུང་བ་ལྔའི་ཁྲི་འཕངས་སུ་དོད་པ། དུས་
བཞི་རྒྱལ་མོའི་སྒོ་བཞི་ཕྱོགས་བཞི་དང་ལྡམ་པ། འོད་རླུང་ཁ་དོག་ལྔ་ལྡན་ཕྱི་ནས་ནང་
དུ་རློབ་པ། ཡེ་ཤེས་ལྔའི་འོད་ཟེར་ཁ་དོག་ཕྱོགས་ཕྱོགས་ནས་འབར་བ། ཅིར་ཡང་
སྤྲུལ་སྐུའི་གསས་མཁར་དུ་བསྐྱེད་དོ། །དེ་ཡང་མཐིང་ནག་བེ་དུ་རྒྱའི་གསས་མཁར་
ནས་ཉི་ཟླ་གསལ་བའི་མཐོང་ཁུང་དང་བཅས་པ་ནི་བོན་ཉིད་ཀྱི་གསས་མཁར་རོ། །
རྩིབས་བཞི་རྩིབས་བརྒྱད་སྒོ་བཞི་དང་བཅས་པ་ནི་ལོངས་སྤྱོད་རྫོགས་པའི་གསས་
མཁར་དུ་བསྐྱེད་དོ། །དེ་ནི་ལྕགས་རི་ཚུན་ཆད་སྤྲུལ་སྐུའི་གསས་མཁར་རོ། །དེ་དག་
ས་རྡོ་རི་བྲག་གདོས་བཅས་མ་ཡིན་སྟེ་ཕྱི་ནང་མེད་པར་གསལ་བ་འོད་ཀྱི་གཞལ་ཡས་།
ད་གཞལ་ཡས་ལ་ལྷ་བསྐྱེད་པ་ནི། དབུས་བོན་ཉིད་ཁྲོ་གཏུམ་འབར་བའི་གསས་
མཁར་དུ། སེང་གེ་གླང་ཆེན་རྟ་འབྲུག་ཁྱུང་གི་ཁྲི་སྟེང་དུ་ཉི་ཟླ་པད་མའི་གདན། དེའི་
23



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
སྟེང་ན་འཇིགས་བྱེད་དྲག་པོའི་སྐུ་ཁྱད་དུ་འཕགས་པ་ཁྲོ་བོ་དབལ་གསས་རྔམ་པ་ཁྲོ་
རྒྱལ་མཁའ་འགྱིང་ཁ། ལྷུ་ཐུང་ཞིང་སྦོམ་ལ་རགས་པ། སྐུ་མདོག་བེ་དུ་རྒྱ་གཡུ་
མདངས་ཀྱི་མདོག་འདྲ་བ། བ་སྤུ་གསེར་གྱི་ཚ་ཚ་འཕྲོ་བ། སྦྲུལ་ཆེན་རིགས་ལྔས་
བརྒྱན་པ། སྲིན་པོའི་ཐོད་རློན་བརྒྱའི་སེ་རལ་ཁ་བྱས་པ། སྲིན་པོའི་པགས་པས་སྐུ་
སྟོད་གཡོགས་པ། སྐུ་སྨད་སྟག་གི་ཤམ་ཐབས་སུ་བྱས་པ། དབུ་དགུ་ཕྱག་བཅོ་བརྒྱད་
དུ་ཡོད་པ། ཕྱག་མཚན་སྤྲུལ་པའི་མཚོན་ཆ་སྣ་ཚོགས་བསྣམས་པ། རིན་ཆེན་སྟོང་གི་
ཆུན་པོ་བྱས་པ། དེའི་མདུད་པ་ལ་སྦལ་པ་ཁྲ་བོའི་མདུན་ཁེབ་ཀྱིས་སྤྲས་པ། ལྷ་བདུད་
ཕོ་མོ་བྱིན་འཆིངས་སུ་བསྣོལ་བ་དེའི་སྟེང་དུ་འཇིགས་བྱེད་སྤྲུལ་པའི་སྐུ་ཁྱད་དུ་
འཕགས་པ། ཞལ་གདང་པ་ཚེམས་གཙིགས་པ། དབུ་དགུ་ནས་དྲག་པོའི་འཛབ་
སྒྲོགས་པ། གཡས་དཀར་ནས་དབལ་གསས་ཀྱི་འཛབ་སྒྲོགས་པ། གཡོན་དམར་ནས་
ལྷ་རྒོད་ཀྱི་འཛབ་སྒྲོགས་པ། དབུས་མཐིང་ནས་གཙོ་མཆོག་གི་སྔགས་འཛབ་སྒྲོགས་
པ། སེང་ཞལ་ནས་རྔམ་མོ་ཡུམ་ཆེན་ཀྱི་འཛབ་བསྐུལ་པ། སྟག་ཞལ་ནས་སྲིད་རྒྱལ་གྱི་
འཛབ་བསྐུལ་བ། གཟིག་ཞལ་ནས་མཁའ་ལ་གདུག་མོའི་འཛབ་འདྲེན་པ། ཁྱུང་ཞལ་
ནས་ཁྱུང་སྐད་ལྷང་ལྷང་དུ་སྒྲོགས་པ། ས་བདག་ཀླུ་གཉན་བརྒྱལ་བར་ནུས་པ།
འབྲུག་ཞལ་ནས་བསྭོ་དང་ཆའི་སྒྲ་སྒྲོགས་པ། ཆུ་སྲིན་གྱི་ཞལ་ནས་དབལ་མོ་ཐུན་
སྔགས་ཀྱིས་ལས་ཀྱི་དབལ་མོ་བྲན་དུ་འཁོལ་བ། རལ་བ་སྤྲུག་པའི་ཐོག་སེར་འབེབས་
པ། ལྗགས་ཀྱི་ངར་ལས་ལྷ་རྒོད་འབུམ་ཕྲག་འགྱེད་པ། ཐུགས་ཀ་ནས་གཙོ་མཆོག་
མཁའ་འགྱིང་འགྱེད་པ། ཏོག་གི་ཡར་ལ་ཁད་པ། རྦད་ཀྱི་མཆོང་ལ་ཁད་པ། འགྱིང་
སྟེ་འགྱེལ་ལ་ཁད་པ། ཚིག་ཏེ་འཚིག་ལ་ཁད་པ། དབུ་སྲིད་པའི་རྩེ་མོ་ལ་ཐུག་པ།
སྐུའི་འོད་ཟེར་བུ་ཡུག་དུ་འཚུབ་པ་དེ་ལྟ་བུ་བསྐྱེད་དོ། །ཤར་ཕྱོགས་སུ་སྲ་བརྟན་མི་
འགྱུར་པའི་གསས་མཁར། ཕྱི་གསེར་ཞུན་གྱི་དབལ་གྱི་ཚ་ཚ་འཕྲོ་བ། དེ་ཡི་ནང་དུ་
24



རྒྱུད་སྡེ།
རྒྱུད་ཏིང་མུར་གཡུ་རྩེ།
གླང་པོ་དང་དྲི་ཟའི་གདན་ལ། དེའི་ནང་དུ་ཁྲོ་གསས་མཁའ་འགྱིང་ཞལ་གསུམ་ཕྱག་
དྲུག་པ། སྐུ་མདོག་གསེར་བཙོ་མ་ལྟར་བསྐྱེད་དོ། །བྱང་ཕྱོགས་གཡོ་བ་རླུང་གི་གསས་
མཁར། ཕྱི་བསྐལ་པའི་རླུང་གི་བུ་ཡུག་འཚུབས་པ། ནང་གནམ་ལྕགས་ཐོག་གི་འོད་
ཟེར་འཕྲོ་བ། དེའི་ནང་དུ་གཡུ་རྟ་དང་གནོད་སྦྱིན་གྱི་གདན་ལ། རྔམ་གསས་མཁའ་
འགྱིང་ཞལ་གསུམ་ཕྱག་དྲུག་པ། སྐུ་གནམ་ལྕགས་ཞུན་མ་ལྟ་བུ་བསྐྱེད། ནུབ་ཕྱོགས་
སུ་གསལ་བྱེད་འབར་བ་མེའི་གསས་མཁར་དུ། ཕྱི་བསྐལ་པའི་མེ་རི་འབར་བ། ཟུར་
ལ་དབལ་གྱི་མེ་སྟག་དགུ་འབུམ་འཕྲོ་བ། ལོགས་ལ་གློག་དམར་གྱི་འོད་ཟེར་འཕྲོ་བ།
ནང་མེ་རི་དབལ་དུ་འབར་བ། དེ་ཡི་ནང་འབྲུག་དང་ཀླུ་དབང་གི་གདན་ལ་དབལ་
གསས་ཡབ་ཡུམ། སྐུ་མེ་ཤེལ་ནམ་མཁའ་ལ་ཕྱར་བ་འདྲ་བ་ཞལ་གསུམ་ཕྱག་དྲུག་ཏུ་
བསྐྱེད་དོ། །ལྷོ་ཕྱོགས་ཀུན་གསོ་རླན་བྱེད་ཆུའི་གསས་མཁར། ཕྱི་བདུད་རྩི་འོད་ཀྱི་ཚ་
ཚ་འཕྲོ་བ། ནང་ཆུ་ཤེལ་གྱི་འོད་འབར་བ་ལ་རིན་པོ་ཆེ་ཚ་ཚ་འཕྲོ་བ། དེ་ཡི་ནང་དུ་
ཁྱུང་དང་གཤིན་རྗེའི་གདན་སྟེང་ན། གཏུམ་གསས་མཁའ་འགྱིང་ཡབ་ཡུམ་ཞལ་
གསུམ་ཕྱག་དྲུག་ཆུ་ཤེལ་ཟླ་ཟེར་ལ་ཕྱར་བ་ལྟར་བསྐྱེད་དོ། །རྩིབས་བརྒྱད་འདོད་དགུ་
ལྷུན་ལ་རྫོགས་པའི་གསས་མཁར་དུ། ཧེ་ཤག་མ་བརྒྱད་སྐུ་གསེར་འཕང་ལྟར་འོད་
ཟེར་འཕྲོ་བ་གཟི་བརྗིད་མདངས་དང་ལྡན་པ་བསྐྱེད་དོ། །སྒོ་བཞི་དུས་བཞི་ལྷུན་
རྫོགས་ཀྱི་གསས་མཁར་ནང་དུ་སྒོ་མ་བཞི་ཁྲོ་གཉེར་དབལ་དང་ལྡན་པ་བསྐྱེད་དོ། །
དེའི་ཕྱི་རིམ་བར་ཁྱམས་ཁྲག་མཚོ་འཁྱིལ་བའི་རྦ་ཀློང་ནང་དུ་དབལ་མོ་གྱད་དམག་རྫུ་
འཕྲུལ་སྟོབས་ཀྱིས་བསྐྱེད་དོ། །དེ་ལྟར་གཞལ་ཡས་ལྷ་དང་བཅས་པ་དེ། རང་འབྱུང་
ངང་གི་ཡེ་གསལ་དེ། གཞལ་ཡས་ཁང་གནམ་རི་ས་བྲག་མ་ཡིན་ཆོ་འཕྲུལ་འོད་
གཟུགས་གསལ། ཕྱི་ནང་སྒྲིབ་པ་མ་ཡིན་ཡེ་ཤེས་ཁོང་སེང་གསལ། དེའི་ནང་ན་
རགས་པ་བསྐྱེད་པའི་ལྷ་ཚོགས་ནི། སྒྱུ་ལུས་བེམ་པོ་མ་ཡིན་ཆོ་འཕྲུལ་འོད་ཀྱི་གཟུགས།
25



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཇིགས་དང་དབལ་མེད་མ་ཡིན་ཁྲོ་གཏུམ་འབར་བའི་དབལ། ཕན་མེད་གནོད་མེད་
མ་ཡིན་མཁྱེན་བརྩེའི་སྟོབས་དང་ལྡན། དེ་ལྟར་རགས་པར་བསྐྱེད་པའི་ལྷ་ཚོགས་
རྣམས། མཁའ་ལ་གཟའ་སྐར་བཀྲ་བ་ལྟར་དམིགས། དེ་ནི་གསང་བསྐྱེད་ཏིང་འཛིན་
སྤྱོད་ཡུལ་ལོ། །གཞལ་ཡས་ལྷ་གསལ་འོད་གཟུགས་གསལ། ཞེས་བྱའོ། །དེ་ཡང་ཕྱི་
རྡུལ་ཚོན་ལ་བསྐྱེད་པ་ནི། ཆུ་ལ་ཆུ་བུར་རྡོལ་བ་ལྟར་སྐད་ཅིག་དྲན་རྫོགས་སུ་བསྐྱེད་
དོ། །རྟེན་ལྷར་བསྒྲུབ་པ་ནི། ནང་བུམ་པ་བསྐྱེད་པ་ཡིན་ཏེ། དེ་ཡང་བུམ་པ་གཞལ་
ཡས་ཁང་ལ། དེའི་ནང་དུ་ལྷ་བསྐྱེད་པ་ཡིན་ཏེ། བུམ་པ་གསས་མཁར་གོང་ལྟར་ཅི་
བཞིན་བསྐྱེད་དོ། །ཕུར་པ་ལ་དབལ་གསས་སུ་བསྐྱེད་ལ། དེ་ལ་སྐུ་གསུང་ཐུགས་ཀྱི་
ལྷ་རང་གིས་གསལ་བར་བསྐྱེད་དོ། །གསས་མདའ་རྒྱན་ཅན་དགུ་ནི། དཔག་བསམ་
ལྗོན་ཤིང་དགུ་ལ། ཞི་བ་རྫོགས་པའི་ལྷ་དགུར་གསལ་བར་བསྐྱེད་དོ། །ཆུ་དང་འོ་མ་
ཡུམ་རྣམས་སུ་བསྐྱེད་དོ། །སྨན་ལྔ་ལ་ཡབ་ལྔ་ཡུམ་ལྔ་བསྐྱེད་དོ། །འབྲུ་སྣ་དཀར་
མངར་སྙིང་པོ་ལྔ་ལ་ཡབ་ཡུམ་བརྒྱད་བསྐྱེད་དོ། །དེ་ཡང་ཡིག་འབྲུ་ཐིག་ལེ་འཕྲོ་འདུ་
གསལ་བར་བསྐྱེད་དོ། །ཡང་ན་ཧེ་ཤག་བརྒྱད་དང་སྒོ་མ་ལ་སོགས་བསྐྱེད་དོ། །
གསང་བ་བདག་ལྟར་བསྒྲུབ་པ་ནི། རང་ལུས་དབལ་གསས་རྔམ་པ་ཀྲོངས་སུ་བསྐྱེད་
ལ། ཨ་མ་ལས་མདུན་གྱི་བར་སྣང་ལ་སྐུ་དབལ་གསས་རྔམ་པ་ཡབ་ཡུམ་ཀྲོངས་སུ་
གསལ་བར་བསྐྱེད་ལ། དེའི་ཐུགས་ཀ་ནས་ཨ་མ་ཟུང་གཅིག་གསལ་བ་ལ། བདག་གི་
སྙིང་ཁའི་དབུས་མཐིང་ལ་བབ་པའི་འོད་དུ་ཞུ་བ་ལས། ཐིག་ལེ་མཐིང་ལྗང་གཉིས་སུ་
གྱུར་ཏེ་འོད་དུ་ཞུ་བ་ལས་དབལ་གསས་ཡབ་ཡུམ་བསྐྱེད། དེའི་ལྗགས་ཀྱི་ངར་གོང་ལ་
ཧ་བ་ཟུང་གཅིག་བདག་གི་ལྗགས་ཀྱི་ངར་གོང་དུ་བསམ་ལ། ཐིག་ལེ་མཐིང་སྨུག་ཟུང་
གཅིག་གྱུར་བ་ལས། ལྕེའི་སྟེང་དུ་ལྷ་རྒོད་ཡབ་ཡུམ་བསྐྱེད། དེའི་ཐུགས་ཀའི་གཡས་
གཡོན་ནས་ཨ་མ་ཟུང་གཅིག་བདག་གི་ཐུགས་ཀའི་གཡས་གཡོན་བབ་པ་ལས། ཐིག་
26



རྒྱུད་སྡེ།
རྒྱུད་ཏིང་མུར་གཡུ་རྩེ།
ལེ་མཐིང་དམར་ཟུང་གཅིག་ཏུ་གྱུར་ནས་འོད་དུ་ཞུ་བ་ལས། གཙོ་མཆོག་ཡབ་ཡུམ་དུ་
བསྐྱེད་དོ། །ཐུགས་ཀའི་གཙོ་མཆོག་ཐུགས་ཀ་ནས་ཨ་མ་ཟུང་གཅིག་འཕྲོས་ནས་
མཚེར་བའི་རྩ་སྡོམ་ལ་བབ་སྟེ། ཐིག་ལེ་སེར་ལྗང་གཉིས་སུ་གྱུར་ནས་འོད་དུ་ཞུ་བ་
ལས། ལྷ་ཁྲོ་གསས་ཡབ་ཡུམ་གསེར་གྱི་སྦུར་ལོང་ལྟར་བསྐྱེད། དེ་བཞིན་དུ་གློ་བའི་
ངར་སོ་དང་། མཆིན་པའི་རྩ་སྡོམ་དང་། མཁའ་རྩ་ལྟག་པར་དང༌། དེ་དག་ལ་ཨ་མ་
ཟུང་རེ་བབ་ནས། ཐིག་ལེར་གྱུར། ཐིག་ལེ་ལྷ་རུ་གསལ། དེ་དག་ཡང་ཞལ་གསུམ་
ཕྱག་དྲུག་པ། སྐུ་མདོག་ཕྱག་མཚན་དང་ཆས་པར་བསྐྱེད་དོ། །དེའི་རྣམ་པར་ཤེས་
པའི་ཚོགས་བརྒྱད་ལ་རི་བརྒྱད་འཕྲོས་ཏེ་རང་གི་རྣམ་པར་ཤེས་པའི་ཚོགས་བརྒྱད་ལ་
བབ་པའི། ཧེ་ཤག་ཁྲོ་མོ་བརྒྱད་དུ་གྱུར་བར་བསམ། ཡན་ལག་གི་རྩ་སྒོ་བཞི་ལ་ཛ་
བཞི་རང་གི་ཕུང་པོའི་རྩ་སྒོ་བཞི་ལ་བབ་པས། སྒོ་མ་བཞི་རུ་གྱུར་བར་བསམ། དེ་
ཡང་ལྷ་དང་ལྷ་མོ་རབ་སྤྲོས་ནས། ཡེ་ཤེས་ལྷའི་དཀྱིལ་འཁོར་གསལ། དེ་ཡང་ལྷ་
གནས་བུམ་པ་ཡིན། གཞི་གནས་རྡུལ་ཚོན་ཡིན། བསྐྱེད་གནས་རང་ལུས་ཡིན། ས་
བོན་ཡིག་འབྲུ་ཡིན། ཐིག་ལེ་གཞི་མ་ཡིན། ཕྱག་རྒྱ་བརྡ་སྟོན་ཡིན། རྫས་མཐུན་རྐྱེན་
ཡིན། སྔགས་བསྐུལ་འདེབས་ཡིན། ཏིང་འཛིན་འགུག་འདྲེན་ཡིན། བརྡུང་བྱ་དགྲ་
བགེགས་ཡིན། རྟེན་དམིགས་པ་ཡིན། སྦྱང་སྤེལ་ལོངས་སྤྱོད་ཡིན། ཞེས་བྱ་སྟེ། དེ་
ཡང་རིམ་པ་འདི་ལྟར་ཏེ། ཨ་ཡཾ་རཾ་མཾ་ཁཾ་ཧཱུྃ། ཨ་མ། ཧ་བ། རཾ་རཾ་རཾ་རཾ་རཾ་རཾ་རཾ་རཾ།
མ་མ་མ་མ་མ་ཛ་བྱ། །བསྐྱེད་པའི་ཡིག་འབྲུའོ། །ལྷ་ལ་ལྷ་བསྐྱེད་ནས་འགྲོ་བའི་སྤྲོས་
པའོ། །གསས་མཁར་ཏིང་མུར་གཡུ་རྩེའི་བསྙེན་སྒྲུབ་རྩ་བའི་རྒྱུད་ལས་ཏིང་འཛིན་གྱི་
ལེའུ་སྟེ་དགུ་པའོ།། །།
༧ ད་ནི་རང་འགྱུར་གདན་ལ་བསྐྱེད་པ་སྟེ། ཚད་ལས་བརྒལ་བའི་སེམས་ཅན་ལྔ་
བཏུལ་ནས། ཉོན་མོངས་གདན་ལ་བཏིང་བའི་ཡེ་ཤེས་རང་ལ་ཤར། ཞེས་བྱ་བས།
，
5
27



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དེ་ཡང་ཞེ་སྡང་ཚད་ལས་བརྒལ་བའི་སེང་གེ་ཞེ་སྡང་དུ་འགྱུར། གཏི་མུག་ཚད་ལས་
བརྒལ་བའི་གླང་ཆེན་གཏི་མུག་ཏུ་འགྱུར། ཕྲག་དོག་ཚད་ལས་བརྒལ་བའི་ཁྱུང་ཆེན་
ཕྲག་དོག་ཏུ་འགྱུར། འདོད་ཆགས་ཚད་ལས་བརྒལ་བའི་འབྲུག་ཆེན་འདོད་ཆགས་
སུ་འགྱུར། ང་རྒྱལ་ཚད་ལས་བརྒལ་བའི་རྟ་མཆོག་ང་རྒྱལ་དུ་འགྱུར། དེ་ཡང་ཕྱག་
རྒྱའི་སྟོབས་ཀྱིས་ལུས་འགྱུར། སྔགས་ཀྱི་ནུས་པས་རྒྱན་དུ་གསོལ། ཐིག་ལེའི་སྟོབས་
ཀྱིས་སྐུ་རུ་གྲུབ། ཏིང་འཛིན་སྟོབས་ཀྱིས་སྐུ་ཡེ་ཤེས་སུ་གསལ། ཡེ་ཤེས་ལྔར་གྲོལ་ནས་
འགྲོ་བའི་དོན་མཛད་དོ། །དེ་ཡང་རང་གྲོལ་བྱ་བ་ནི། མ་རྟོགས་དུག་ལྔ་སེམས་ཅན་
ལྔ། རྟོགས་ན་དུག་ལྔ་ཡེ་ཤེས་སོ། །མ་སྤང་རང་སར་གྲོལ་ན་ལྷ་རུ་སྒོམ་དུ་མེད། ཞེས་
བྱའོ། །དེ་ཡང་ཞེ་སྡང་གནས་འགྱུར་བའི་སེང་གེ་བྱམས་པ་ཆེན་པོའི་རང་བཞིན་དུ་
གྱུར་ནས་ལྷ་གཤེན་ལྷ་འོད་དཀར་གྱི་སྐུ་རུ་གྲོལ། བྱིན་རླབས་སྟོང་པ་ཉིད་ཀྱི་ཡེ་ཤེས་སུ་
ཤར། སྔགས་ཀྱི་མཐུ་སྟོབས་ཀྱིས་གཙོ་བོ་སྐུ་གསུང་ཐུགས་སུ་གྲོལ། གཏི་མུག་གནས་
འགྱུར་གླང་ཆེན་ཡེ་ཤེས་སུ་གསལ། ལྷ་གསལ་བ་རང་འབྱུང་སྐུ་རུ་གྲོལ། བྱིན་རླབས་
ཀྱི་སྟོབས་ཀྱིས་མེ་ལོང་ལྟ་བུའི་ཡེ་ཤེས་སུ་ཤར། སྔགས་ཀྱི་མཐུས་ཁྲོ་གསས་ཀྱི་སྐུ་རུ་
གྲོལ། ང་རྒྱལ་གནས་འགྱུར་རྟ་མཆོག་ཞི་བ་ཆེན་པོའི་རང་བཞིན་དུ་གསལ། ལྷ་དགེ་
ལྷ་གར་ཕྱུག་གི་སྐུ་རུ་གྲོལ། བྱིན་རླབས་སྟོབས་ཀྱིས་མཉམ་པ་ཉིད་ཀྱི་ཡེ་ཤེས་སུ་ཤར།
སྔགས་ཀྱི་མཐུ་སྟོབས་ཀྱིས་རྔམས་གསས་ཀྱི་སྐུ་རུ་གྲོལ། འདོད་ཆགས་གནས་འགྱུར་
བའི་འབྲུག་ཆེན་སྦྱིན་པ་ཆེན་པོའི་རང་བཞིན་དུ་གྱུར་པས། ལྷ་བྱེ་བྲག་དངོས་མེད་
ཀྱི་སྐུ་རུ་གྲོལ། བྱིན་རླབས་སྟོབས་ཀྱིས་སོ་སོར་རྟོགས་པའི་ཡེ་ཤེས་སུ་ཤར། སྔགས་ཀྱི་
མཐུས་དབལ་གསས་ཀྱི་སྐུ་རུ་གྲོལ། ཕྲག་དོག་གནས་འགྱུར་བའི་ཁྱུང་ཆེན་ཡངས་པ་
ཆེན་པོའི་རང་བཞིན་དུ་གསལ། ལྷ་དགའ་བ་དོན་གྲུབ་ཀྱི་སྐུ་རུ་གྲོལ། བྱིན་རླབས་
སྟོབས་ཀྱིས་བྱ་བ་ནན་ཏན་གྱི་ཡེ་ཤེས་སུ་ཤར། སྔགས་ཀྱི་མཐུས་གཏུམ་གསས་ཀྱི་སྐུ་རུ་
28



རྒྱུད་སྡེ།
རྒྱུད་ཏིང་མུར་གཡུ་རྩེ།
གྲོལ། དེ་ཡང་ཉོན་མོངས་པ་ལྔར་ཤར་བས། དེ་ལས་འཕགས་ན་སྐུ་ལྔར་གསལ་ཞེས་
བྱའོ། །གདན་ལ་འཕགས་པའི་ས་བོན་ལྷ་རུ་སྤྲུལ། བསྙེན་པའི་བསྐུར་བཏབ་གཞུང་
ལྟར་ལྷ་ཡང་བསྐྱེད། དེ་ཡང་བསྐྱེད་པའི་ལྷ་དེས་གདན་དེ་བྱིན་གྱིས་བརླབ། དོན་དུ་
གདན་ཡང་ལྷ་དེ་འགྱུར་ཚུལ་ལོ། །གདུལ་བྱ་འདུལ་ཕྱིར་གདན་དུ་ཚངས་པར་སྩལ།
འདོམ་གྲུ་མཐོ་ཚོན་ཡེ་ཤེས་སྟོབས་ཀྱི་ཁྱད། མཉམ་ཉིད་ཡེ་ཤེས་ཐོབ་ན་གདན་ལ་མཐོ་
དམན་མེད། རྨིང་ཁྲི་རྔམས་ཀྱང་གཙོ་འཁོར་ལྡབ་འགྱུར་རོ། །རང་རིག་ལྷ་ལ་གདན་
ལ་བཏིང་ཡུལ་མེད། ཞེས་བྱ་སྟེ། གསས་མཁར་ཏིང་མུར་གཡུ་རྩེ་རྩ་བའི་རྒྱུད་ལས། །
རང་འགྱུར་གདན་གྱི་འགྱུར་ཚུལ་གྱི་ལེའུ་སྟེ་བཅུ་པའོ།། །།
༧ ཡང་གསུངས་པ་སྤྱན་དྲངས་བཞུགས་སུ་གསོལ་བ། དབྱིངས་ནས་སྤྱན་དྲངས་
ན། ཇི་ལྟར་དྲངས་པ་དང༌། ཚུལ་ཐོབ་སྤྲུལ་པ་ལས། ཇི་ལྟར་བཞུགས་ཚུལ་ལོ། །
དང་པོ་ཅི་ལྟར་དབྱིངས་ནས་ཡེ་ཤེས་དུག་ལྔའི་གཉེན་པོར་སྤྱན་དྲངས། ཀློང་ལས་
སྤྲུལ་པའི་དོན་དུ་སྤྱན་དྲངས། ཐབས་ཤེས་ལ་འོད་ཟེར་སྤྲུལ་ཏེ་འགྲོ་བའི་དོན་དུ་སྤྱན་
དྲངས། འདུ་འཕྲོ་རོལ་བ་ལས། ཁྲོ་རྒྱལ་ཉོན་མོངས་ཀྱི་གཉེན་པོར་སྤྱན་དྲངས། དོན་
དམ་པར་དབྱིངས་ལས་ཡེ་ཤེས་མ་རིག་པའི་གཉེན་པོར་སྤྱན་དྲངས། ཐུགས་རྗེ་སྤྲུལ་
པ་གདུལ་བྱ་འདུལ་དོན་དུ། ཇི་ལྟར་སྤྱན་དྲངས་ན་བར་སྣང་ལ་སྤྲིན་གཏིབ་པ་ལྟར་
སྤྱན་དྲངས། མཁའ་ལ་འབྲུག་སྒྲོགས་པ་ལྟར་གཤེགས། ནམ་མཁའ་ལ་ཐོག་སེར་
འདྲིལ་བ་ལྟར་གཤེགས། སྤྲུལ་པའི་ཁྲོ་ཚོགས་ནམ་མཁའ་ལ་ཉི་ཟླ་གཟའ་སྐར་བཀྲ་བ་
ལྟར་གཤེགས། བར་སྣང་ལ་གཞའ་གསལ་ལྟར་གཤེགས། ལས་ཀྱི་ཁྲོ་ཚོགས་རྒྱ་མཚོའི་
བརླབ་ལྟར་གཤེགས། དབལ་ཚོགས་ལྷོ་བར་སྣང་ལ་གློག་འཁྱུགས་པ་ལྟར་གཤེགས།
གང་ལྟར་བཞུགས་ན། རྡུལ་ཚོན་ལ་བསྐྱེད་པ་ནི་ཕྱིའི་གཞལ་ཡས་སུ་བཞུགས། བུམ་
པ་ལ་བསྐྱེད་པ་ནི་ནང་གི་གཞལ་ཡས་སུ་བཞུགས། གཏོར་མ་ལ་བསྐྱེད་པའི་གསང་
29



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བའི་གཞལ་ཡས་སུ་བཞུགས། རང་ལུས་ལ་བསྐྱེད་པ་ཡང་གསང་གི་གཞལ་ཡས་སུ་
བཞུགས། ཇི་ལྟར་བཞུགས་ན། དཀྱིལ་འཁོར་ལ་བྱེ་མ་ལ་མར་ཐིམ་པ་ལྟར་བཞུགས།
བུམ་པ་ལ་ཆུ་དང་འོ་མ་འདྲེས་པའི་ཚུལ་དུ་བཞུགས། གཏོར་མ་ལ་རྡུལ་གཅིག་
གི་སྟེང་ན་རྡུལ་བབ་པ་ལྟར་བཞུགས། རང་ལུས་ལ་རྡོ་ཚན་ལ་ཁ་བ་བབ་པ་ལྟར་
བཞུགས། དོན་དམ་པ་དཀྱིལ་འཁོར་ལ་བསྐྱེད་དབང་གི་ཚུལ་དུ་བཞུགས། བུམ་པ་
ལ་བརྟེན་དབང་ཚུལ་དུ་བཞུགས། གཏོར་མ་བསྒྲུབ་དབང་གི་ཚུལ་དུ་བཞུགས། རང་
ལུས་ལ་གནས་དབང་གི་ཚུལ་དུ་བཞུགས། སེམས་ཀྱི་རང་གསལ་རྟོགས་ན་གཤེགས་
དང་བཞུགས་ས་མེད། རང་ལུས་ལྷ་རུ་རྟོགས་ན་ལྷ་སྐུ་བསྒོམ་དུ་མེད། ཞེས་བྱ་སྟེ།
གསས་མཁར་ཏིང་མུར་གཡུ་རྩེ་ལས་སྤྱན་དྲངས་གསང་སྤྱོད་ཀྱི་ལེའུ་སྟེ་བཅུ་གཅིག་
པའོ། །།
༧ ཡང་གསུངས་པ། ཕྱག་འཚལ་སྐྱབས་ལ་བརྩོན་པའི་བདུད་སྲིན་ཁོ་ཐག་བཅད།
དེ་ཡང་ལུས་ཕྱག་མཁའ་ལ་འཚལ་བས་ལུས་ཀྱི་སྒྲིབ་པ་དག །ངག་ཕྱག་ཀློང་དུ་འཚལ་
བས་ངག་ལ་ནུས་པ་འབྱུང༌། ཡིད་ཕྱག་དབྱིངས་སུ་འཚལ་བས་སེམས་ལ་རྟོགས་པ་སྐྱེ།
དེ་ཡང་ཕྱི་ལུས་ཀྱི་ཕྱག་སྣང་ལ་སྐུ་རྫོགས་སུ་བཙལ། ནང་ངག་གི་ཕྱག་གྲགས་སྟོང་
དབྱེར་མེད་དུ་བཙལ་བ། གསང་བ་ཡིད་ཀྱི་ཕྱག་མཉམ་པ་རིས་སུ་མེད་པར་བཙལ་བ།
བཅས་པ་ལུས་ཀྱི་ཕྱག །སྙན་པ་སྒྲའི་ཕྱག །རྟོགས་པ་ཡིད་ཀྱི་ཕྱག །དེ་ཡང་བག་སྒྲིབ་
བྱང་བའི་ཕྱིར་ན་ཕྱག །དངོས་གྲུབ་ཞུ་བའི་ཕྱིར་ན་འཚལ་ལོ། །དོན་དམ་པར་བདག་
ཕྱག་བདག་ལ་མ་འཚལ་ན། ཆེ་བའི་ཡོན་ཏན་བཙལ་མི་འབྱུང་། ཞེས་བྱའོ། །ཐབས་
ཤེས་རབ་རོལ་པའི་འཕྲོ་འདུ་ལས། དབྱིངས་དང་ཡེ་ཤེས་གཉིས་སུ་མེད་པ་རུ། སྐུ་ལྔའི་
ཀློང་དུ་གུས་ཕྱག་འཚལ། ཐུགས་རྗེ་ཐར་ལམ་བགྲོད་པའི་ཕྱིར། བདག་གཞན་གཉིས་
མེད་གུས་ཕྱག་འཚལ། མ་རིག་འཁྲུལ་རྟོག་བསལ་བའི་ཕྱིར། སྐུ་ལྔའི་ཀློང་དུ་གུས་



རྒྱུད་སྡེ།
རྒྱུད་ཏིང་མུར་གཡུ་རྩེ།
ཕྱག་འཚལ། དེ་ཡང་ཡི་དམ་ཀྱི་ལྷ་ལ་ཉོན་མོངས་ལས་སྦྱོང་གི་སྒོ་ནས་ཕྱག་འཚལ།
དམ་ཚིག་གི་ལྷ་ལ་གནོང་འགྱོད་འགལ་བཤགས་ཀྱིས་སྒོ་ནས་ཕྱག་འཚལ། ལས་ཀྱི་ལྷ་
ལ་མཐུ་རྩལ་སྟོབས་ཀྱི་སྒོ་ནས་ཕྱག་འཚལ། ལུང་བསྟན་ལྷ་དང་དཔོན་གསས་ལ་སྒོ་
གསུམ་དྭངས་པའི་སྒོ་ནས་ཕྱག་འཚལ། དམ་འབྲེལ་མཆེད་ལྕམ་ལ་བརྩེ་གདུང་གུས་
པའི་སྒོ་ནས་ཕྱག་འཚལ། གཞལ་ཡས་རྟེན་ལ་ལྷ་དང་གཉིས་སུ་མེད་པར་ཕྱག་འཚལ།
སྐུ་གསུང་ཐུགས་ཀྱི་རྟེན་ལ་ལུས་ངག་ཡིད་གསུམ་གྱི་སྒྲིབ་སྦྱོང་གི་ཚུལ་དུ་ཕྱག་འཚལ།
དོན་དམ་པ་འགྱུར་མེད་བོན་སྐུ་ལས། བཙལ་ཡུལ་གཞན་ལ་ཡོད་མ་ཡིན། རང་
གསལ་ཀུན་བཟང་དགོངས་པ་ལ་བཙལ་ཡུལ་ག་ལ་ཡོད། བོན་ཉིད་བདེ་ཆེན་སེམས་
ཀྱི་ཡུལ། ངང་ལ་ངང་གསལ་ཀུན་བཟང་ངང༌། མུ་སྟེགས་ཕྱ་བདུད་འཇིག་རྟེན་
ཚོགས། ཕྱག་འཚལ་ཐར་ལམ་ཐོབ་མ་ཡིན། དེ་ཡང་རང་སེམས་ཀུན་བཟང་ངང་།
མ་ཡེངས་ཚོལ་ན་རང་ལ་ཚོལ། བདེ་ལ་ཡེ་ཤེས་ཐབས་ཤེས་འབྱུང་། དོན་ཉིད་སེམས་
སུ་རྟོགས་ཙམ་ན། སངས་རྒྱས་སེམས་ཅན་གཉིས་སུ་མེད། ཡེ་དག་ཀུན་བཟང་ཁོ་
ནའོ། །ཞེས་བྱའོ། །གསས་མཁར་ཏིང་མུར་གཡུ་རྩེ་ལས། ཕྱག་འཚལ་བའི་ཡོན་ཏན་
གྱི་ལེའུ་སྟེ་བཅུ་གཉིས་པའོ། །
༧ ཡང་གསུངས་པ། ཉམས་ཆགས་འགལ་འཁྲུལ་ཐུགས་ལ་བཤགས་པ་ལ།
འགལ་འཁྲུལ་བློའི་བྱེད་ལས་ཀྱི། ཉམས་འགལ་རང་སར་མ་བཤགས་ན། འཁྲུལ་སྣང་
བློ་ཡུལ་ཤག་འདེབས་འདྲ། ཞེས་གསུངས་སོ། །དེ་ཡང་རྩ་བ་དུག་གསུམ་སྐུ་གསུམ་
དུ་མ་ཤེས་པ། མ་རིག་འཁྲུལ་པའི་དབང་གིས་ལོག་འཁྲུལ་དུ་གྱུར་ཏེ། རྩ་བ་ཡེ་ཤེས་
ཀྱི་ལྷ་ལ་བཤགས་པས། གསང་བ་སྔགས་ཀྱི་སྙིང་པོ་དྲི་མེད་ཀྱི་བཀའ་ལ་འཆོལ་བའི་
དབང་གིས་གཟུ་ལུམ་དུ་བཤད་པའི། ཡེ་ཤེས་སྤྱན་ལྡན་རྣམས་ལ་བཤགས་པས།
ཉོན་མོངས་རང་གྲོལ་དག་པར་མ་ཤེས། ཉོན་མོངས་བདག་གིས་བཟུང་བས། ལོག་
31



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཁྲུལ་ཡེ་ཤེས་ལ་བཤགས། རྩ་བ་དུག་གསུམ་སྐུ་གསུམ་མ་ཤེས་པས། ལས་སྤྱོད་
མ་དག་དགེ་སྡིག་འཆོལ་བར་སྤྱོད་པས། སྐུ་གསུང་ཐུགས་ཀྱི་ལྷ་ལ་དུག་གསུམ་རང་
གྲོལ་ངང་དུ་བཤགས། དུག་ལྔ་ཡེ་ཤེས་ལྔ་རུ་མ་རྟོགས་ཡེ་ཤེས་རང་ལ་ཡོད་པ་བཞིན་
དུ། གཞན་ནས་བཙལ་ལོ་སྙམ་པའི་དབང་གིས་ལས་དང་འཁྲུལ་པའི་དབང་གི་ཉོན་
མོངས་འཁོར་བའི་ས་བོན་བཏབ་པ་དེ། རིགས་ལྔ་ཡབ་ཡུམ་གྱི་སྐུ་ལ་བཤགས། ས་
ཆུ་མེ་རླུང་འབྱུང་བའི་རང་བཞིན་ཡེ་ནས་ཡུམ་ལ། ཤ་ཁྲག་དྲོད་དབུགས་ཀྱི་ལུས་
སུ་བཟུང་བས། ལུས་གདོས་པ་ཅན་དུ་གྱུར་པ་དེ། འགྱུར་མེད་ཡུམ་ལྔའི་ཀློང་དུ་
བཤགས། རྣམ་ཤེས་ཚོགས་བརྒྱད་འདོད་སྤྱོད་ཀྱི་ལྷ་རུ་མ་ཤེས་པས་ཡུལ་བཟུང་
འཛིན་དང་བཅས་པ་དེ་འདོད་སྤྱོད་ལྷ་མོ་བརྒྱད་ལ་བཤགས། དུས་བཞི་སྲིད་པ་ལས་
ཀྱི་འགྱུར་བ་ལས། འཁྲུལ་ཏེ་དུས་ལ་གཟུང་དུ་བཟུང་བ་སྟེ། དུས་བཞི་གནས་འགྱུར་
ལྷ་མོ་བཞི་ལ་བཤགས། ལས་མཁན་སྟོང་འདེབས་ལོངས་སྤྱོད་ལ་འཁོར་བར་མ་ཤེས་
པས། ཚོགས་དང་གཏོར་མ་ལོ་ཟླར་འགྱང་བ་དེ། དམ་ཅན་སྲུང་མའི་ཚོགས་ལ་
བཤགས་པའོ། །དེ་ཡང་རྩ་བ་མ་རྟོགས་པ་དུག་ལྔ་ཡེ་ཤེས་ལྔ་རུ་བཤགས། ཡན་ལག་
འཁྲུལ་རྩོལ་གྱི་དྲི་མ་ཐུགས་རྗེའི་སྟོབས་ཀྱིས་བཤགས། ལོག་འཁྲུལ་དམ་ཚིག་གི་དྲི་མ་
མོས་གུས་འདུན་པས་བཤགས། ཁས་བླང་ཆགས་ཉམས་ཀྱི་དྲི་མ་ལོངས་སྤྱོད་ཚོགས་
ཀྱིས་བཤགས། དོན་དམ་པར་སེམས་ཉིད་ཐུགས་རྗེ་དྲང་རྒན་མི་འདའ་བར་བཤགས།
སེམས་ལ་གནོང་འགྱོད་མེད་ན་སྦྱོང་གནས་སྦྱོང་ཡུལ་མེད། ཞེས་བྱ་སྟེ། རང་སེམས་
ལྷ་དང་གཉིས་སུ་མེད་པའོ། །གསས་མཁར་ཏིང་མུར་གཡུ་རྩེ་ལས། ཉམས་འགལ་
བཤགས་པའི་ལེའུ་སྟེ་བཅུ་གསུམ་པའོ།། །། །
༧ ཡང་གསུངས་པ། ཕྱི་ནང་གསང་བའི་དཀྱིལ་འཁོར་དུ། སྣང་སྲིད་ལྷ་དང་
གཞལ་ཡས་གསལ། བགེགས་སུ་ལྟ་བ་ག་ལ་ཡོད། དེའི་དོན་ཉིད་མ་རྟོགས་པས།
32



རྒྱུད་སྡེ།
རྒྱུད་ཏིང་མུར་གཡུ་རྩེ།
འཁྲུལ་སྣང་བློའི་སེམས་འཁྲུལ་དེ། ལོག་པར་ལྟ་བའི་བགེགས་སུ་སྣང༌། ཞི་བདེ་
ཡོངས་སུ་མཉམ་པའི་ཕྱིར། རྟོགས་པས་རྒྱང་མཚམས་མ་གཅོད་པའི་ཕྱིར། སོ་བའི་
མཚམས་འཕྲང་ཤོར་དང་མཚུངས་ཞེས་གསུངས་ཏེ། དེ་ཡང་ཕྱི་སྟོང་གསུམ་ལྷའི་
གཞལ་ཡས་སུ་བཅད། ནང་ཕུང་པོ་ལྷ་སྐུ་རིགས་སྟོབས་ཡེ་ཤེས་སུ་བཅད། གསང་
བ་མ་རིག་པའི་འཁྲུལ་རྟོག་སྟོང་ཞིང་བདག་མེད་པ་བོན་གྱི་སྐུ་རུ་བཅད། དེ་ཡང་
དོན་དམ་པར་སྣང་ཚད་ལྷའི་སྐུ་རུ་རྟོགས་པས། གཞན་གྱི་མཚན་མ་མེད། ས་རྡོ་རི་
བྲག་ལྷ་རུ་རྟོགས་པས་འཁྲུལ་སྣང་ཀ་ནས་དག །ཆོ་འཕྲུལ་ལྷ་རུ་གསལ་བས་རྟོག་
པའི་རླུང་མི་ལྡང་། དུག་ལྔ་ལྷ་རུ་གྲོལ་བས་ཉོན་མོངས་རྒྱང་མཚམས་གཅོད། ཐིག་
ལེ་སེམས་ལ་དྲིལ་བས་བར་ཆོད་དབྱིངས་སུ་ཞི། མཚང་གསུམ་གཏན་ནས་སྤང་པའི་
བདུད་བཞིའི་བར་ཆད་སེལ། འཕྲོ་འདུ་རང་ལ་རྫོགས་པའི་ལྷ་སྐུ་མཚོན་དུ་མེད།
ཞེས་བྱའོ། །ཡང་གསུངས་པ། མཆོད་པ་བྱིན་དབབ་པ་ལ། གསལ་བ་འོད་ཀྱི་བྱིན་
དབབ་པས་མ་རིག་གི་མུན་པ་སེལ། རྔ་གཤང་སྒྲའི་བྱིན་དབབ་པས་དགྲ་བགེགས་
གནས་ནས་བརྒྱལ། དྲི་གདའ་སྤོས་ཀྱི་བྱིན་དབབ་པས་ལོག་པ་གནས་ནས་ཞི། གཡུ་
འབྲང་བདུད་རྩིའི་བྱིན་དབབ་པས་མཆོད་པར་བདུད་རྩིར་འགྱུར། རེག་འཇམ་གོས་
དང་ལྷབ་ལྷུབ་ཀྱི་བྱིན་དབབ་པས་རྒྱན་ཚོགས་བྱིན་དང་ལྡན། མེ་ཏོག་མཛེས་པའི་
བྱིན་ཕབ་པས་ལོངས་སྤྱོད་གསུམ་དང་རོལ། ཕྱག་རྒྱ་གར་གྱི་བྱིན་ཕབ་པས་ལུས་ལྷ་
སྐུར་གྲོལ་ཏེ། རང་ལུས་ལྷ་སྐུ་རུ་གྲུབ་པའོ། །རིན་ཆེན་གཏེར་གྱི་བྱིན་ཕབ་པས་སྣོད་
བཅུད་གཏེར་གྱིས་གང་ཞིང་གཏེར་ལ་ལོངས་སྤྱོད་གསལ། སྙིང་པོ་སྔགས་ཀྱི་བྱིན་
ཕབ་པས་སྟོང་གསུམ་འཛབ་དང་དབྱངས་སུ་འགྱུར། ཚིག་བཤད་གསལ་དོད་ཀྱི་བྱིན་
ཕབ་པས་སྣང་བ་བོན་སྐུ་རུ་འགྱུར། མར་མེ་མདངས་གསལ་གྱི་བྱིན་ཕབ་པས་མ་
རིག་གི་མུན་པ་སེལ། དེ་ཡང་དབྱིངས་ལ་ཡེ་ཤེས་སྤྱན་དྲངས་རིག་པའི་ཀློང་ནས་བྱིན་



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཕབ། ཐབས་ལ་ཤེས་རབ་སྤྱན་དྲངས། ཐུགས་རྗེ་སྟོབས་ཀྱིས་བྱིན་དབབ། མཁའ་ལ་
སྤྲུལ་པའི་སྤྱན་དྲངས་གསལ་བའི་དབྱིངས་སུ་བྱིན་དབབ། རང་ལུས་ལ་ཡེ་ཤེས་སྤྱན་
དྲངས་རྟོགས་པའི་དབྱིངས་སུ་བྱིན་དབབ། བདག་ཞལ་མཐོང་ན་རིག་གསལ་འབྱུང་།
ཞེས་བྱའོ། །གསས་མཁར་ཏིང་མུར་གཡུ་རྩེ་ལས། གསང་མཚམས་བྱིན་དབབ་ཀྱི་ལེའུ་
སྟེ་བཅུ་བཞི་པའོ། །
༧ ཀུ་བྱི་མང་སྐྱེས་བདུད་རྩིའི་མཆོད་པ་ཕུལ་ནས་ཞུས་པ། ཀྱེ་མ་དབལ་གསས་
ཁྲོ་རྒྱལ་གཙོ། དུག་ལྔ་གནས་སུ་དག་པའི་ཕྱིར། སྨན་རག་མཆོད་པ་ཇི་ལྟར་ལགས།
མཆོད་པའི་གོ་རིམ་གང་གིས་བསྒྱུར། དབྱེ་བའི་རྣམ་གྲངས་ཅི་ཡིས་འབྱེད། ཞེས་ཞུས་
སོ། །དེ་ལ་དབལ་གསས་ཀྱི་ཞལ་གཡས་དཀར་ནས་གསུངས་པ། ཉོན་ཅིག་ཀུ་བྱི་མང་
སྐེ་ལྷའི་བུ། བདུད་རྩི་འཆི་མེད་སྨན་གྱི་མཆོག །རྩ་བ་རྣམ་དག་ཡངས་པའི་བཅུད།
མ་ལུས་འདུས་པའི་ཐིག་ལེ་ཆེ། ཡངས་དོག་མེད་པའི་བདུད་རྩིའི་མཆོག །ཐུགས་
དམ་བསྐང་བའི་བདུད་རྩིའི་མཆོག །རྩ་བ་ལྔ་ལྡན་ཡན་ལག་ལས། མ་ལུས་དག་པའི་
བདུད་རྩི་ཚངས། བྱང་སེམས་གསང་ཤ་དྲི་ཆེན་ཁྲག་དང་དྲི་ཆུར་བཅས། ཨ་མ་འཕྲོ་
འདུ་བདུད་རྩི་སྦྱང་ནས་ནི། འབྲུ་ལྔའི་བསྐྱེད་ཀྱང་དབང་ཆེན་དཀྱིལ་འཁོར་གསལ།
བདུད་རྩི་ཁ་དོག་གསལ་དང་ཡིག་འབྲུ་བསྐོར་བཟློག་བྱ། རྒྱུན་མེད་ཕྱག་རྒྱའི་མུ་
ཏིག་ཤེལ་མཚོར་འཁྱིལ། དེ་སྟེང་མང་ལས་འགྲོ་བའི་བཅུད་བསྡུས་ལས། འཕྲོ་འདུའི་
འོད་ཟེར་སེང་གླང་རྟ་འབྲུག་ཁྱུང་དང་ལྔ། རང་རང་སྙིང་པོའི་འདོད་སྤྱོད་བརྒྱན་
དུ་བཞུགས། རྒྱན་ཚོགས་ལོངས་སྤྱོད་མཆོད་པ་གྲངས་མེད་འགྱུར། དྭངས་སྙིགས་
མཆོད་པའི་ལྷ་མོས་ཕྱེ་ནས་ཀྱང་། ཁུ་རླངས་རྩིགས་མ་གོ་རིམ་བཅས་ནས་ནི། ཐུགས་
དམ་དབྱིངས་ནས་བདེར་གཤེགས་སྤྱན་དྲངས་ནས། ཕྱག་རྒྱ་རོལ་བའི་ཐུགས་དམ་
དབྱིངས་སུ་འཕང་། ལྷ་རྣམས་ཐུགས་དམ་བསྐང་ནས་ཐུགས་མཆོག་མཉེས། མཁའ་
34



རྒྱུད་སྡེ།
རྒྱུད་ཏིང་མུར་གཡུ་རྩེ།
ལ་གཏོར་བའི་བག་ཆགས་སྒྲིབ་པ་དག །དབྱིངས་སུ་འཐོར་བས་འདོད་དགུ་རང་
ལ་ཚང་། ཀློང་དུ་འཐོར་བས་བག་ཆགས་སྒྲིབ་པ་དག །ལྷ་ལ་གཏོར་བས་བདེ་བའི་
ཚུལ་དང་ལྡན། གཉིས་སུ་མེད་པར་རང་གསལ་ངང་ལ་མཉམ། ཡེ་ཤེས་ལྷ་ལ་ཕོག་
པས་ཐུགས་དམ་བསྐང་། དམ་ཚིག་གཉན་ལ་ཕོག་པས་ལས་ལ་མྱུར། གཤེན་གྲོགས་
མཆེད་ལ་ཕོག་པས་དངོས་གྲུབ་ཐོབ། དགྲ་དང་བགེགས་ལ་ཕོག་པས་གནས་ནས་
བརྒྱལ། ལོངས་སྤྱོད་བརྒྱན་ལ་ཕོག་པས་ལྷ་ཞལ་ཁུམ། སྐུ་ལ་ཕོག་པའི་ཀུན་གྱི་ཡིད་
དུ་འོང་། གསུང་ལ་ཕོག་པས་ཚངས་པའི་དབྱངས་དང་ལྡན། ཐུགས་ལ་ཕོག་པས་
སྟོང་ཉིད་བདག་མེད་འགྱུར། ཞེས་གསུངས་སོ། །ཡང་གསུངས་པ། རག་ཏ་དམར་གྱི་
མཆོད་པ་ནི། རམ་ལས་སྟོང་གསུམ་འགྲོ་བའི་བཅུད་བསྡུས་ལ། བཞི་བརྒྱ་རྩ་བཞི་མ་
ལུས་ཁྲག་གི་བཅུད། དུས་བཞི་རྒྱལ་མོའི་བཅུད་དུ་བསྡུས་ནས་ནི། ཀུན་བཟང་ཐབས་
ཀྱི་ལྷ་ལ་མཆོད་པར་བྱ། དེ་ཡང་ཕྱི་དུས་བཞིའི་རྒྱལ་མོའི་ཁྲག །ནང་སྐྱེ་འགྲོ་མདངས་
ཀྱི་ཁྲག །གསང་བ་མ་ཆགས་པད་མའི་ཁྲག་གོ །དེ་ཡང་ཕྱི་དུས་བཞིའི་རྒྱལ་མོའི་ཁྲག་
ནི། ཨུག་ཆོས་སྤང་རམ་འབྲི་མོག་ལ་ཁྲག་དམར་པོ། ནང་སྐྱེ་འགྲོ་མདངས་ཀྱི་ཁྲག་
ནི། ར་རོག་གཡག་རོག་ཕག་རོག་བསྣུན་པའི་མཚོན་ཁྲག་གོ །གསང་བ་མ་ཆགས་
པད་མའི་ཁྲག་ནི། སྲིད་པའི་རྒྱལ་མོ་རང་མདངས་ཀྱི་ཁྲག་ཞེས་བྱ་སྟེ། གསང་བ་ཡུམ་
གྱི་མངལ་ཁྲག །པད་མ་མཚན་ལྡན་གྱི་མདངས་ཁྲག །བ་ག་ཡུམ་གྱི་མཚལ་ཁྲག །
ཡང་གསང་ཐབས་ཀྱི་ཁྲག་ནི། མཚལ་ཅོག་པུ་ལ། བཙགས་དྭངས་མ་ལི་ཞུགས་སུག་
དམར། ལི་ཁྲི་མདངས་འབྱིན་ནོ། །ཕྱི་ནང་གསང་བའི་བཅུད་དང་མདངས་བསྡུས་
ནས། རམ་གྱི་ཕྱི་ནང་གསང་བའི་བཅུད་བསྡུས་ནས། འདོད་སྤྱོད་རྒྱན་ཚོགས་ཁྲག་
མཚོའི་རྦ་ཀློང་འཁྱིལ། དེ་ཡང་དམར་མཆོད་དམ་པའི་གཞལ་ཡས་སུ། དབལ་འབར་
གསང་བའི་ཡང་བཅུད་དུ། ཁྲག་གི་རྔ་འཚུབས་འཁྱིལ་ནང་དུ། འདོད་སྤྱོད་རྒྱན་
35



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཚོགས་ཚོགས་འབུལ་ལོ། །དེ་ཡང་ཡངས་པ་ཆེན་པོའི་དོན་འགྲུབ་པའི། ཁྲག་གི་རྔ་
ཀློང་དུ་བྱིན་བརླབས་སོ། །ཁྲག་མཚོ་དམར་ནག་སྤྲུལ་པ་འཁྲུགས་ནས་སུ། མ་དགུ་ཛ་
དགུ་བྱོ་དགུ་ཁྲག་ལ་ཐིམ་ནས་ནི། གཟེ་མ་གྱད་མོ་སྤར་མའི་ཚོགས་རྣམས་ཀུན། རྔམ་
གཏུམ་དྲག་པོའི་ཁྲག་ལ་རོལ་ལྡག་ཅིང་། ལས་རྣམས་གྲུབ་ཀྱང་ལས་ལ་ཚར་བཅད་
ཀྱང་། རྦ་ཀློང་དམར་ལ་དབལ་མོའི་བཅུད་བསྡུས་ནས། ཡེ་ཤེས་ཁྲོ་ཚོགས་རྣམས་
ཀྱི་ཐུགས་དམ་དབྱིངས་སུ་བསྐང་བར་འགྱུར། དེ་ཡང་ཕྱིའི་ཁྲག་ནི་ཞི་བའི་ལྷ་ལ་
འབུལ། ནང་གི་ཁྲག་ནི་ཡེ་ཤེས་ཁྲོ་ཚོགས་དང་དབལ་མོའི་མ་ཚོགས་རྣམས་ལ་འབུལ།
གསང་བ་མ་ཆགས་པདྨའི་ཁྲག་ནི། ཁྲོ་རྒྱལ་རོལ་པའི་ལྷ་ལ་མཆོད་པ་འབུལ། ཡང་
གསང་ཐབས་ཀྱི་བླ་མ་རྒྱུད་པ་དང་བཅས་ལ་འབུལ། ཀུན་བཟང་མ་ཆགས་དབྱེར་
མེད་པར། བདུད་རྩི་ཁྲག་ལ་སྤྱད་པར་བྱ་ཞེས་གསུངས་སོ། །མཆོད་པའི་ངོ་བོ་ནི།
བདུད་རྩི་འཆི་མེད་རྩ་གཅོད་ཀྱི་མཆོད་པ། སྨན་རག་འཁོར་བ་རྩ་གཅོད་ཀྱི་མཆོད་
པ། རྣམ་བརྒྱད་ཐབས་ཤེས་རོལ་པའི་མཆོད་པ། འཕྲོ་འདུ་འཛབ་མཆོད་གསང་བའི་
མཆོད་པ། ཚོགས་མཆོད་ཐུགས་དམ་བསྐང་བའི་མཆོད་པའོ། །དེ་ཡང་བདུད་རྩི་ལྷ་
ལ་ཕུལ་བས་མཉེས་པའི་མཆོག་དང་ལྡན། དམར་མཆོད་དབྱིངས་སུ་ཕུལ་བས་དམ་
ཅན་རེ་བ་བསྐང་། རྣམ་བརྒྱད་ལྷ་ལ་ཕུལ་བས་དབྱིངས་ལ་ཡེ་ཤེས་ཐིམ། འཕྲོ་འདུ་
འཛབ་ཚོགས་གསང་བའི་སྒོ་དམིགས་སྲོག་ནས་འདྲེན། ཚོགས་མཆོད་ཀློང་དུ་ཕུལ་
བས་དབྱིངས་ལ་ཡེ་ཤེས་ཐིམ། བསམ་སྒྲལ་གདབ་ལས་བྱས་པས་དགྲ་བགེགས་གཞི་
རྩ་གཅོད་དོ། །ཡང་གསུངས་པ། འཕྲོ་འདུ་འཛབ་ལ་སྙིང་པོའི་འཕྲོ་འདུ་མ་བསྒྲུབ་
ན། སྨྱོན་པའི་ལོང་གཏམ་སྨྲ་དང་མཚུངས། དེ་ཡང་ཕྱི་རྒྱལ་བ་ལྷའི་ཕྱག་རྒྱ་རུ་གསལ་
བ། ནང་རྒྱལ་བ་གསུང་གི་འཛབ་ཀྱི་སྒྲ་དང་བཅས་པ་དྲངས། གསང་བ་འོད་ཟེར་
འཕྲོ་འདུའི་རང་ལུས་བྱིན་གྱིས་རློབས། དེ་ཡང་ལྷ་གནས་གཞལ་ཡས་ཀྱི་འོད་ཟེར་འཕྲོ་
36



རྒྱུད་སྡེ།
རྒྱུད་ཏིང་མུར་གཡུ་རྩེ།
འདུ་ཡིས། སྦྱངས་གནས་རང་ལུས་ཡིན། འཕྲོ་འདུ་གསུམ་གྱི་གསང་འཛབ་དྲངས་
པ་ཡིས། ཡི་དམ་ལྷའི་དངོས་གྲུབ་ཐོབ་པར་བྱེད། དེ་ཡང་ཕར་སྤྲོས་སྟོང་གསུམ་ལྷའི་
གཞལ་ཡས་ཁང་། ཚུར་འདུས་རང་ལུས་ལྷའི་གཞལ་ཡས་ཁང༌། འདུ་འཕྲོ་འོད་ཟེར་
ལུ་གུ་རྒྱུད། ཨ་དཀར་འོད་ཀྱི་འཕྲོ་འདུས་རང་ལུས་ཀྱི་སྒྲིབ་པ་སྦྱངས། ཐུགས་རྗེ་ཉག་
ཐག་གི་འཕྲོ་འདུས་སེམས་ཅན་སྒྲིབ་པ་དག །གནམ་ལྕགས་ཞུན་མའི་འཕྲོ་འདུ་ཡིས།
བར་ཆོད་གནས་སུ་ཞི་བའོ། །ཡང་གསུངས་པ། ཚོགས་མཆོད་དབྱིངས་སུ་ཕུལ་བས་
ཡེ་ཤེས་ལྷའི་ཐུགས་དམ་བསྐང་། བདག་མཆོད་བདག་ལ་ཕུལ་བས་ཡེ་ཤེས་ལྷ་རུ་
གྲོལ། བྱིན་རླབས་ཐུགས་ལ་རྫོགས་པས་བདག་རྒྱུད་ལྷ་རུ་གྲོལ། སྦྱང་སྤེལ་མཚན་མ་
དག་པས་སྣོད་བཅུད་ཞིང་ཁམས་དག །སྦྱོར་སྒྲོལ་མཚན་མ་དག་པས་དགྲ་བགེགས་
གནས་སུ་ཞི། དེ་ཡང་མཁའ་འགྱིང་རོལ་པའི་ཕྱག་རྒྱ་ཡིས། ཕ་རོལ་གྱི་སྟོབས་གཟེར་
ཏེ། དང་པོ་གཟུགས་ལ་དབབ་པ། དེ་ནས་སྨྱོས་སུ་འཇུག་པ། དེ་ནས་བྱད་དུ་
བཅུགས་པ། དེ་ནས་ལྷ་དང་ཕྲལ་བ། དེ་ནས་སྲོག་ལ་དབབ་པ། དེ་ནས་དབྱིངས་
སུ་བསྒྲལ་བའོ། །དེ་ནས་འགྱོད་ཚངས་བཤགས་པའི་བྱ་བ། དེ་ནས་གསས་དྲག་ཏུ་
དབབ་ལ་མཆོད་པ་འབུལ་ཏེ། དེ་ཡང་བྱིན་རླབས་རྒྱུད་ལ་འབྱུང་བའི་ཕྱིར། དཔོན་
གསས་རྒྱུད་ཀྱི་དྲག་སྔགས་དབབ། ཁྲོ་རྒྱལ་མཐུ་དཔུང་བསྐྱེད་པའི་ཕྱིར། ཁྲོ་ཚོགས་
སྤྲུལ་པ་དབབ། ལས་མཁན་ཨར་ལ་གཏད་པའི་ཕྱིར། དབལ་མོའི་མ་ཚོགས་དམར་
གསས་དབབ། དགྲ་བགེགས་ཀྱི་ལུས་བསྒྱུར་བའི་ཕྱིར། སྲུང་མའི་དྲག་གསས་དབབ་
པའོ། །དེ་ཡང་ལྷ་གསས་ལས་ཀྱི་རྫུ་འཕྲུལ་ལས། དབབ་དྲུག་ལུས་ལ་དབབ་ཞེས་
བྱའོ། །དེ་ནས་གནད་ལ་དབབ་པའི་ལུས་བསྒྲལ། མཚོན་གྱིས་གཏུབ་པའི་དབྱིངས་
སུ་བསྟབ་བོ། །དག་པའི་ལྷ་མཆོད་སྨོན་ལམ་རྣམ་པར་དག་པ་གདབ། ལྷག་མ་སྨོན་
ལམ་ལ་སོགས་ཡོངས་ལ་འགྱེད། ཞེས་བྱ་སྟེ་གསས་མཁར་ཏིང་མུར་གཡུ་རྩེ་ལས།
37



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཕྲོ་འདུ་རྩ་བ་གསང་བ་རྩ་སྡོམ་གྱི་ལེའུ་སྟེ་བཅོ་ལྔ་པའོ།། །།
༧ ཡང་གསུངས་པ། ཕྱག་རྒྱ་ལྷའི་རོལ་པ་ལས། གཉིས་སུ་མེད་པའི་མཆོད་པ་
འབུལ། དེ་ཡང་ཕྱི་སྣང་བ་ལྷ་ཡི་ཕྱག་རྒྱ་རུ་གསལ་གདབ་ལ། སྣང་བ་ལྷ་རུ་བསྒྱུར།
ནང་རང་ལུས་རྩེ་དང་བཅས་པ། ཞི་ཁྲོའི་ལྷའི་ཕྱག་རྒྱ་གསལ་གདབ་ལ། ཕུང་པོ་ལྷ་
རུ་བསྒྱུར། གསང་བ་ཡེ་ཤེས་ཀྱི་ཕྱག་རྒྱའི་དཔལ་བསྐྱེད་ནས། ལོག་ལྟ་སྤ་བསྐངས་
པའོ། །རྒྱལ་བ་ལྷ་ཡི་ཕྱག་རྒྱའི་སྟོབས་གཟེར་ནས། ལོག་ལྟ་སྤ་བསྐངས་ཐུགས་རྗེའི་
སྟོབས་ཀྱིས་ཕྱག་རྒྱའི་དཔའ་བསྐྱེད་ནས། ལོག་རྟོག་གི་མཚན་མ་བསྲེགས་པའོ། །
རྟོགས་པ་ཐུགས་ཀྱི་ཕྱག་རྒྱ་རུ་གསལ་གདབ་ལ། རང་ལུས་ལྷ་སྐུ་རུ་བྱིན་དབབ་
པའོ། །ཡང་གསུངས་པ། ཕོ་ཉ་སྔགས་འཁྲུལ་དོད་ན་སྒོ་དམིགས་སྲོག་ནས་འདྲེན།
དེ་ཡང་ཡེ་ཤེས་ཁྲོ་ཚོགས་སྙིང་པོས་བསྐུལ་ནས་གཞེན་བཏབ་པ། སྤྲུལ་པའི་ཁྲོ་ཚོགས་
གཏོར་མའི་བརྔན་དེ་གཞེན་བཏབ་པ། ལས་ཀྱི་ཁྲོ་ཚོགས་རག་ཏས་བརྔན་ཏེ་གཞེན་
བཏབ་བོ། །དེ་ཡང་ལུས་ང་རྒྱལ་ཡིན། ངག་ཏུ་བསྐུལ་འདེབས་ཡིན། ཡིད་ཏིང་
འཛིན་ཡིན། ཕྱག་མཚན་སྤྲུལ་པ་ཡིན། ལས་འཕྲོ་འདུ་ཡིན། གཉིས་མེད་རང་གྲོལ་
ཡིན་ཞེས་བྱ་སྟེ། ལྷོ་གཞེན་གྱིས་བཏབ་པས་སྣང་སྲིད་བྲན་དུ་ཡོང་། སྒོ་དམིགས་ཕྲིན་
ལས་གང་བསམ་འགྲུབ་པར་འགྱུར། གསས་མཁར་ཏིང་མུར་གཡུ་རྩེ་ལས་ལྷོ་ལས་
བསྐུལ་གྱི་ལེའུ་བཅུ་དྲུག་པའོ།། །། །
༧ ཡང་ལྷ་ཀུ་བྱི་མང་རྐེ་ཞེས་བྱ་བ་དེས། རག་ཏ་དམར་གྱི་མཆོད་པ་ཕུལ་
ནས་ཞུས་པ། ཀྱེ་མ་དབལ་གསས་ཁྲོ་རྒྱལ་གཙོ། ཐུགས་རྗེ་ཐབས་ལ་ཀུན་གྲུབ་
པས། འབྲས་བུའི་དོན་དང་ལྡན་པ་ཡི། དྲག་པོ་ལས་ཀྱི་རིམ་པ་རུ། ཁྲོ་རྟགས་རང་
སར་གསལ་རྒྱུད་གཅིག །བདག་ཅག་འཁོར་ལ་བཤད་དུ་གསོལ། ཅེས་གསོལ་བས།
དབལ་ཆེན་ཁྲོ་བོའི་ཞལ་གཡོན་དམར་ནས་གསུངས་པ། ལྷ་ཞལ་དོན་ལ་རོལ་པ་རུ།
ལs
38



རྒྱུད་སྡེ།
རྒྱུད་ཏིང་མུར་གཡུ་རྩེ།
ཁྲོ་རྟགས་དྲག་པོ་མ་བསྒྲུབ་ན། གད་མེད་གཡང་ལ་མཆོང་བ་འདྲ། མཚན་དང་དཔེ་
བྱད་རྫོགས་པ་རུ། དོན་དང་ལྡན་པའི་རྟགས་སུ་བསྒྲུབ། རང་རྟགས་རང་ལ་ཚངས་
པ་དང༌། མཚན་རྟགས་ཕྲིན་ལས་རྫོགས་པ་དང༌། ལས་རྟགས་ཕྲིན་ལས་རྫོགས་
པ་དང༌། ཆས་རྟགས་རྒྱན་རྣམས་རྫོགས་པ་དང༌། འཁོར་རྟགས་སྤྲུལ་བར་རྫོགས་
པ་དང༌། དོན་རྟགས་ལྷུན་གྱིས་གྲུབ་པའོ། །རང་རྟགས་རང་ལ་ཚངས་པ་ནི། ཞལ་
མདོག་དམར་ལ་བསྟོད་པ་དང་། སྤྱན་ཤངས་ཞལ་དང་ཨག་ཚོམ་དང༌། སྨིན་མ་
ཁྲོ་གཉེར་ཞལ་གྱི་རྟགས། དབུ་བསྙན་རལ་པ་སྦྲུལ་ཐོད་དང་། དབུ་རྒྱན་མཛེས་པ་
དབུའི་རྟགས། ཐོད་རློན་རིན་ཆེན་ག་ཤ་དང་། སྣ་ཚོགས་སྦྲུལ་རྒྱན་དཔའ་ཆས་དང་།
ལྤགས་རློན་ཤམ་ཐབས་སྐུ་ཆིང་དང་། བ་སྤུ་མཚོན་ཆ་འཁྲུགས་པ་རྣམས། མི་ནུབ་
སྐུའི་རྟགས་སུ་བསྟོད། སྤྲུལ་པའི་མཚོན་ཆ་སྣ་ཚོགས་རྣམས། ཕྱག་མཚན་ཕྲིན་ལས་
རྟགས་སུ་བསྟོད། ལྷུ་ཐུང་སྦོམ་ལ་རགས་པ་དང་། ཞབས་བསྒྲད་ཕྱག་སེན་དམར་ལ་
སོགས། ཆེ་བའི་ཡོན་ཏན་རྟགས་སུ་བསྟོད། རང་འབྱུང་ཡོངས་རྫོགས་རྒྱན་ལྡན་པའི།
རང་རྟགས་རང་ལ་ཚངས་པའོ། །མཚན་རྟགས་འཕྲིན་ལས་རྫོགས་པ་ནི། དེ་ཉིད་
མཚན་གྱི་གདགས་ལུགས་ལ། སྤྲུལ་པ་གནས་ལུགས་ཅི་གསལ་བ། ཕྲིན་ལས་དྲག་པོ་
རྫོགས་པའོ། །དོན་རྟགས་ལྷུན་གྱིས་གྲུབ་པ་ནི། དབུ་དགུ་ཐེག་པ་བོན་དགུའི་རྟགས།
ཞལ་བཞི་ཚད་མེད་བཞིའི་རྟགས། ཞལ་གསུམ་སྐུ་གསུང་ཐུགས་ཀྱི་རྟགས། དེ་ལྟར་
རྟགས་རྣམས་རྫོགས་པ་དང་། བདག་ཞལ་བདག་གིས་མཐོང་བར་འགྱུར། ཁྲོ་རྟགས་
དྲག་པོའི་སྒྲུབ་པ་ཞེས་བྱའོ། །ཡང་དག་བསོད་ནམས་ཚོགས་སྟོན་གྱི་བྱང་བུ་བསྟན་
པའོ། །དེ་ལྟར་རྟགས་སུ་བསྟོད་མཉེས་པས། གཤེན་རབ་གསང་བའི་ཐེ་ཐབས་བསྒྱུར།
གླུ་དབྱངས་གར་ཚོམ་འགྲོས་དྲངས་ནས། འགྲོ་བ་སྤྲོ་བ་བསྐྱེད་དེ་མྱ་ངན་འདས་པའི་
རྟགས། ལྷའི་ཐེ་ཐབས་བསྟབ་བསྒྱུར་བས། འཁོར་བའི་མྱ་ངན་གཏིང་ནས་སངས།
30



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཡེ་ཤེས་ལྷའི་དོན་ལྡན་པ། སྐུ་གསུམ་ཐེག་དགུའི་བོན་ལ་རྫོགས། ཞེས་བྱ་སྟེ། གསས་
མཁར་ཏིང་མུར་གཡུ་རྩེ་ལས། ཁྲོ་རྟགས་དྲག་པོ་ལྷུན་གྱིས་གྲུབ་པའི་ལེའུ་སྟེ་བཅུ་
བདུན་པའོ།། །། །
༧ ཡང་སྐུ་བྱི་མང་སྐྱེས་ཞུས་པ། ཀྱེ་མ་དབལ་གསས་ཁྲོ་རྒྱལ་གཙོ། སྒྲུབ་པ་གསུམ་
གྱི་ཐ་མ་རུ། འབྲས་བུ་དབང་གི་དངོས་གྲུབ་ནི། ཇི་ལྟར་ཡིན་པར་བཤད་པར་འཚལ།
ཞེས་ཞུས་པས། དབལ་ཆེན་ཁྲོ་བོས་བཀའ་སྩལ་པ། སྒྲུབ་པའི་འབྲས་བུ་བསྟན་པ་
རུ། འབྲས་བུ་དབང་གི་སྒྲུབ་པ་ནི། དོན་ལྡན་དྲུག་ཏུ་ཤེས་པར་བྱའོ། །དེ་ཡང་དམ་
བཅའ་སྔོན་དུ་བཅས་ལ་དངོས་གྲུབ་ཐབས་ཀྱིས་བླང་། གཏའ་ཆེན་དབྱིངས་སུ་སྦྱངས་
ལ་དམར་ལམ་དག་ལ་བསྟན། རྣམ་རྟོག་ཟིལ་གནོན་དབྱེ་བསྡུ་དོན་ལ་རྫོགས། ཕྲུ་
ཚེ་སྐྱབས་ལ་མི་འཇིགས་བརྟན་པར་བྱ། དེ་ཡང་ཡི་དམ་ལ་འདུན་པའི་དམ་བཅའ།
དཔོན་གསས་ལ་མོས་གུས་ཀྱི་དམ་བཅའ། མཆེད་ལྕམ་ལ་བརྩེ་གདུང་གི་དམ་བཅའ།
དཀྱིལ་འཁོར་ལ་ཐུགས་དམ་དུ་དམ་བཅའ། ལོངས་སྤྱོད་ལ་བདུད་རྩི་རུ་དམ་བཅའ།
ལྷ་གནས་ལ་འཕོ་འགྱུར་མེད་པའི་དམ་བཅའ། སྙིང་པོ་ལ་རྒྱུན་ཆད་མེད་པར་དམ་
བཅའ། ཚོགས་དང་གཏོར་མ་ལ་སྤང་བླང་མེད་པར་དམ་བཅའ། དུས་རྟག་ཏུ་དགེ་
སྦྱོར་ལ་རྒྱུན་ཆད་མེད་པར་དམ་བཅའ་འོ། །ཡང་གསུངས་པ། དངོས་གྲུབ་བླང་
དང་དགྱེ་བ་དང༌། བླངས་པའི་དངོས་གྲུབ་བཀྱེ་བའི་མཆོག །གཉིས་སུ་མེད་པའི་
དངོས་གྲུབ་བོ། །དེ་ལ་ཕྱི་གསལ་བ་རྒྱན་གྱི་དངོས་གྲུབ། ནང་སྐུ་གསུང་ཐུགས་ཀྱི་
དངོས་གྲུབ། གསང་བ་ཐབས་ཤེས་རོལ་པའི་དངོས་གྲུབ། དེ་དག་ནི་གཤེན་པོའི་
དངོས་གྲུབ་བོ། །བླངས་བའི་དངོས་གྲུབ་ནི། བདག་ཅག་བདག་ལ་ལྷུན་རྫོགས་སུ་
བླངས་པ་དང༌། ཡེ་ཤེས་ལྷ་ལ་སྐུ་གསུམ་ལྷུན་རྫོགས་སུ་བླངས་པ་དང༌། ཐབས་
ཆེན་ལྷུན་རྫོགས་སུ་བླངས་བ་དང་། ཐབས་དང་ཤེས་རབ་འདུ་འབྲལ་མེད་པ་བླངས་
40



རྒྱུད་སྡེ།
རྒྱུད་ཏིང་མུར་གཡུ་རྩེ།
པའོ། །དགྱེ་བའི་དངོས་གྲུབ་ནི། གསེར་གྱི་རི་དང་ཉི་མ་དང་གཉིས་མེད་དུ་དགྱེ།
ཤེལ་བྲག་དང་ཤེལ་སྐས་ལྟར་གཉིས་མེད་དུ་དགྱེ། གཉིས་སུ་མེད་པའི་དངོས་གྲུབ་
ནི། གསེར་ལ་ནག་མཚུར་ཐེབས་པ་ལྟར་གཉིས་མེད་དུ་དགྱེ་བའོ། །ཡང་གསུངས་
པ། ཕུད་གཏའ་ཆེན་ཕྱག་རྒྱས་བཀྲོལ་ལ་གཏའ་ཆེན་དབྱིངས་སུ་ཐིམ། མེ་ཐབ་སྐུ་
གསུམ་མེ་ལྷ་ལ་སོགས་གསལ་གདབ་ནས། དུ་བ་ཀློང་དང་སྦྱར་ལ་བོན་སྐུར་སྦྱར། མེ་
ལྕེ་ཐབས་དང་སྦྱར་ལ་ལོངས་སྐུར་སྦྱར། འདབ་མ་ཤེས་རབ་དང་སྦྱར་ལ་སྤྲུལ་སྐུར་
སྦྱར། དོན་དམ་པར་རང་ལུས་ལྷ་སྐུ་གཉིས་སུ་མེད་པའི་དོན་རྟོགས་ན། སྦྱང་བྱ་དང་
སྦྱང་བྱེད་མེད་ཅེས་གསུངས་སོ། །ཡང་གསུངས་པ། དམར་ལམ་དབྱིངས་སུ་བསྐྱལ་
བའི་དམག་དཔུང་དགྲ་ལ་བསྐྱལ། དེ་ཡང་ཡེ་ཤེས་ཀྱི་ཁྲོ་ཚོགས་ལ་དམར་ལམ་གཉིས་
མེད་དུ་སྦྱངས། དབལ་མོ་མ་ཚོགས་ལས་ལ་སྐོས་འདེབས་ལྟར་བསྐྱང༌། གྱད་དང་
དམག་དཔོན་ལས་ལ་སྡང་འདེབས་ལྟར་བསྐྱང༌། དམ་ཅན་སྲུང་མ་ལ་དྲག་པོའི་
སྐོས་འདེབས་ལྟར་བསྐྱང་། འཇིག་རྟེན་སྨན་མོ་ལ་ཁས་བླང་བྲན་ཕྱོགས་ལྟར་བསྐྱང་།
ལྷ་སྲིན་སྡེ་བརྒྱད་ལ་ལན་ཆགས་སྒྲིབ་སྦྱོང་ལྟར་བསྐྱང་། ཅི་ཡང་ཕྱོགས་རིས་མེད་
པའི་ཀུན་བཀྱེ་ན། མ་གོད་ཡོངས་ལ་ཁྱབ་པ་ཡིན། ཡང་གསུངས་པ། ལྷ་བྲོ་རོལ་
བའི་བརྡུང་བས་རྣམ་རྟོག་མགོ་མི་ལྡང་། དེ་ཡང་མ་རིག་པའི་ཀློང་དུ་རིག་པས་བྲོ་
བརྡུང་། དུག་ལྔའི་ཀློང་དུ་ཡེ་ཤེས་ཀྱི་བྲོ་བརྡུང་། ལོག་རྟོག་མཚན་མའི་ཀློང་དུ་འདུ་
འཕྲོ་འོད་ཟེར་གྱི་བྲོ་བརྡུང་། ཡེ་ཤེས་མཁའ་གསལ་གྱི་ཀློང་དུ་ཐུགས་རྗེས་ཐབས་ཀྱི་
བྲོ་བརྡུང་ངོ༌། །ཡང་གསུངས་པ། དབྱིངས་ཡེ་ཤེས་གཉིས་སུ་མེད་པའི་དོན་ལ་བསྡུ་
སྟེ། རྡུལ་ཚོན་ལ་བསྐྱེད་པ་དེ་གུར་གྱི་ཆོན་ཐག་ལྟར་བསྡུ་། བུམ་པ་ལ་བསྐྱེད་པ་ཉི་
ཟེར་མ་ལ་འདུས་པ་ལྟར་བསྡུ་། རང་ལུས་ལ་བསྐྱེད་པ་གསེར་ལ་ནག་མཚུར་ཐེབ་པ་
ལྟར་བསྡུ་། གཏོར་མ་ལ་བསྐྱེད་པ་མེ་ལྕེ་མེ་ལ་འདུས་པ་ལྟར་བསྡུ་། སྤྲོས་བྱས་བཀྱེ་ན་
41



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
སྣང་སྲིད་གང་བ་སྟེ། འུབ་ཀྱིས་བསྡུས་ན་ཐིག་ལེ་གཅིག་ལ་འདུ། བསྐྱེད་བྱ་མ་འགག་
གི་བསྡུ་བྱའི་ཡུལ་མི་དམིགས། ཐམས་ཅད་རིག་པའི་ཀློང་དུ་གཅིག །ཡང་གསུངས་
པ། ཕྱི་དབང་ལུས་ལ་བསྟིམ་པའི་ལུས་གཡུང་དྲུང་གི་ལང་ཚོར་བསྐྱེད་པ། གཡུང་
དྲུང་བཟུང་ལ་བུམ་པ་རྟེན་དུ་བཟུང༌། སྣང་སྲིད་དངོས་གྲུབ་དམུ་ཡད་བསྡུས་བྱས་
ལ། ཕྱ་ཚེ་དམུ་ཡད་བདག་འཁོར་ཡོངས་ལ་བསྟིམ། ཕྱི་དབང་ལུས་ལ་བསྟིམ་ལ་ཕ་ཚེ་
སྐྱབས་པའོ། །གསས་མཁར་ཏིང་མུར་གཡུ་རྩེ་བསྙེན་སྒྲུབ་རྩ་བའི་རྒྱུད་ལས། འབྲས་
བུ་དབང་གི་སྒྲུབ་པའི་ལེའུ་སྟེ་བཅོ་བརྒྱད་པའོ། །རྫོགས་སོ། །དབལ་གསས་རྔམ་པའི་
ཡང་སྙིང་གསས་མཁར་ཏིང་མུར་གཡུ་རྩེའི་ལེའུ་བརྡོ་བརྒྱད། སྨར་རོ་རྫོགས། མང་
མཁར་ལྕགས་འཕྲང་ལ་སྦས། ཉི་ཟེར་བཞིན་དུ་དར་བར་འགྱུར་རོ། །ཡུམ་སྲས་ལྔ་
ལ་གཏད་དོ། །རྒྱུད་ཏིང་མུར་གཡུ་རྩེ་འདི་ལ་ཤོག་སེར་ཁ་རིས་འཕྲང་བཅུ་དྲུག་ནས་
བཅུ་གཉིས་པ་འདུག་པའི་དཔེ་ལ་དག་པར་བྲིས་སོ། །མཚན་ལྡན་དཔོན་གསས་བླ་མ་
ལ། ལས་ལྡན་ཆག་སྟོན་དེ་ཡིས་ཞུས། དེ་ནས་རིམ་པར་བརྒྱུད་ནས་ད་ལྟ་ཚུལ་ཁྲིམས་
དཔལ་བདག་ལའོ། །མ་དཔེ་ཨ་མདོའི་བཀའ་འགྱུར་ནང་ལྟར་གཞི་བཞག་ཐོག ། དབལ་ཀ་(༡༥༡༽ནང་ལྟར་
འདྲ་བསྡུར་བྱས།
42



དབལ་གསས་དྲག་ཟློག་གི་རྒྱུད་སྟོང་རི་
ཐོ་ཆེན་བཞུགས་པ་
ལེགས་སོ། །
༄༅། །གསས་མཁར་རིན་པོ་ཆེ་སྤྱི་སྤུངས་ཀྱི་ནང་ནས། གསང་བ་ཐུགས་ཀྱི་སྤྲུལ་
པ། ཨ་དཀར་སྤྱི་སྤུངས་བོན་གྱི་ཡང་སྙིང་། དབལ་གསས་རྔམ་པའི་དྲག་ཟློག་ཅེས་
བྱའོ། །རྒྱུད་གསང་བ་སྟོང་རི་ཐོ་ཆེན། རྒྱུད་རྣམས་ཀུན་གྱི་ཡང་སྙིང་། རྩ་རྒྱུད་ཀྱི་རྩ་
བ། ཀུན་ཏུ་བཟང་པོ་བདེ་བའི་ངང་། ཀུན་སྣང་ཁྱབ་པ་ཞི་བའི་སྐུ། མ་གཡོས་ཁྱབ་
བརྡལ་བོན་གྱི་དབྱིངས། ཀུན་ལ་ཁྱབ་པ་རྫོགས་པའི་སྐུ། སྤྲུལ་སྐུ་ཀུན་སྣང་ཁྱབ་པ་ཉི་
ཟླའི་འོད། སྐུ་གསུམ་མཚན་ཉིད་དོན་ལ་རབ་ཏུ་བརྩོན། གཤེན་ལྷ་འོད་དཀར་བདེར་
གཤེགས་རྩ་བའི་ལྷ། ཐུགས་རྗེས་ཀུན་ཁྱབ་ལོངས་སྤྱོད་རྫོགས་པའི་སྐུ། དུས་གསུམ་
བདེར་གཤེགས་ཀུན་གྱི་རྩ་བའི་ལྷ། རིགས་ལྔ་བདེར་གཤེགས་སྤྲུལ་པའི་འཁོར་གྱིས་
བསྐོར། མུ་མེད་ནམ་མཁའི་དབྱིངས་ནས་སྐུ་སྤྲུལ་པ། ངང་ལས་མི་བཟད་རྟགས་
འབྱིན་པ། དབལ་གསས་རྔམ་པ་འཆི་མེད་སྐྱེས་ནས་བཙན། ལྷ་རྒོད་ཐོག་པ་སྒྲ་རྒྱལ་
འབྲུག་ལྟར་སྒྲོག །གཙོ་མཆོག་མཁའ་འགྱིང་གཟི་བརྗིད་དབལ་གྱི་སྐུ། སྐུ་གསུང་
ཐུགས་ཀྱི་ཁྲོ་བོ་ལ། ཁྲོ་རྒྱལ་བདུན་ཅུ་རྩ་གཉིས་འཁོར་གྱིས་བསྐོར། ཕོ་ཉ་ལས་མཁན་
བསམ་མི་ཁྱབ། སྲིད་པ་ས་ཏྲིག་ཨེར་ཏི་སངས། ཆུ་ལྕམ་རྒྱལ་མོ་འགྲོ་བའི་ཡུམ། སྐལ་
43



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པ་བཟང་མོ་སྐྱེད་པའི་ཡུམ། བཟང་ཟ་རིང་བཙུན་ལྷ་མོ་དར་གྱི་ཡུམ། སྲིད་པའི་རྒྱལ་
མོ་སྣང་སྲིད་གཞི་འཛིན་ཡུམ། མཁའ་ལ་གདུག་མོ་དབྱིངས་ཀྱི་སྦྱོར་བའི་ཡུམ། གནམ་
ཕྱི་གུང་རྒྱལ་བདུད་རྩི་གསོ་བའི་ཡུམ། འཕྱོ་མ་ཡེ་སངས་ཡབ་ཡུམ་དུས་དྲུག་སྨན། ཨུ་
ཡ་སའོ། །ཡབ་ཡུམ་གཙོ་འཁོར་ཐམས་ཅད། མི་མངོན་དབྱིངས་ནས་བོན་གྱི་འཁོར་ལོ་
བསྐོར། སྤྲུལ་པ་གཤེན་གྱིས་རིམ་པར་བསྒྲུབས། སྐལ་ལྡན་རྣམས་ལ་རིམ་པར་བརྒྱུད།
སྒྲུབ་པ་པོ་ལ་མཆོག་ཐུན་སྒྲུབས་ཨུ་ཡ་ཨག་ཐམ།
གཡུང་དྲུང་ལྷ་ཡི་སྐད་དུ་ན། སད་ལ་ཝེར་ཞི་པུ་སྨར། ཞང་ཞུང་སྐད་དུ། སྐལ་
ལྡན་རྣམས་ལ་རིམ་པར་བརྒྱུད་ཅིག །ཧ་ར་ཉི་མི་སད། སད་ལ་མང་ཝེར་སྤུངས།
སྟག་གཟིག་སྐད་དུ། སང་དྲི་ཉི་མ་སྲུང་། གང་ཟག་མི་ཡི་སྐད་དུ་ན། དབལ་གསས་
རྔམ་པའི་རྒྱུད་གསུམ། ཕྲོམ་གྱི་སྐད་དུ། རྒྱུད་ཐམས་ཅད་འདུས་པའི་ཡང་སྙིང་།
བོད་སྐད་དུ། རྩ་རྒྱུད་སྟོང་རི་ཐོ་ཆེན་གསང་བ། མན་ངག་སྲོག་གི་ཐིག་ལེ་ཅེས། རྒྱུད་
ཐམས་ཅད་འདུས་པའི་ཡང་སྙིང་། དབལ་གསས་རྔམ་པའི་དྲག་ཟློག །སྤྱི་སྤུངས་བོན་
གྱི་ཡང་སྙིང་། ཨ་དཀར་བོན་གྱི་ཡང་རྩེ། སྡོང་པོ་དགུ་འདུས་ཀྱི་སྲོག་རྩ། གསང་
སྔགས་བོན་གྱི་སྙིང་ཁུ་ཅེས་པ། ཀུན་ཏུ་བཟང་པོ་ཞི་བའི་སྐུ། མཁའ་འགྱིང་ཁྲོ་བོ་
ཐུགས་རྗེའི་ལྷ། གསང་སྔགས་དྲག་པོ་འདུས་པའི་སྐུ། ཀུན་སྣང་ཁྱབ་པ་དབལ་གྱི་ལྷ་
ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཐུགས་རྗེ་མངའ་
བདག་ཀུན་ཏུ་བཟང་པོ་དེ། འོག་མིན་མི་འགྱུར་བོན་གྱི་དབྱིངས། ཁྲི་འཕང་དགུ་
འདུས་ཀྱི་ཡང་གོང་། ས་དྲི་མ་མེད་པ་ཚ་གྲང་ཁོད་སྙོམས་པའི་འོད་སྣང་། སྒྲིབ་པ་
མེད་པའི་གནས། བཌར་སྔལ་མཉམ་པའི་ཡུལ། ཕྱོགས་དང་རིས་མེད་པའི་ཞིང་།
གཞལ་ཡས་ལྷ་ཡི་ཕོ་བྲང་དུ། ཞལ་ཕྱོགས་བཅུར་ཡོངས་སུ་གཟིགས་པ། ལོངས་སྤྱོད་
རྫོགས་པའི་ཆས་བཅུ་གསུམ་དང་ལྡན་པ། གདན་སེང་གེའི་ཁྲི་ལ། ནམ་མཁའི་ལྷ་མོ་
44



རྒྱུད་སྡེ།
རྒྱུད་སྟོང་རི་ཐོ་ཆེན།
དང་གཉིས་སུ་མེད་པར་བཞུགས་སོ། །དེ་ལ་འཁོར་དུ་གཏོགས་པ་ནི། རིགས་ཀྱི་
གསས་བཞི། འབྱུང་བའི་ཡུམ་བཞི། འདུལ་བའི་གཤེན་དྲུག །ཡེ་གཤེན་བརྒྱད། ཡེ་
སངས་ལྕམ་བརྒྱད། མེ་ཏོག་གི་ལྷ་མོ་བརྒྱད། མཆོད་པའི་ལྷ་མོ་བརྒྱད། དུས་བཞི་སྒོ་
མ་བཞི་ལ་སོགས་འདུས་པའི་འཁོར་དང་ཐབས་གཅིག་ཏུ་བཞུགས་སོ། །དུས་དེ་ཙམ་
ན། སྣོད་བཅུད་ཀྱི་འཇིག་རྟེན་ཐམས་ཅད་ནམ་མཁའ་ལྟར་སྟོང་སང་ངེ་གནས་ཤིང་།
བདེར་གཤེགས་མཆོད་གནས་དང་། རིགས་དྲུག་སེམས་ཅན་བརྟེན་པའི་ཡུལ་མེད་
པས། ཀུན་ཏུ་བཟང་པོས་སྣོད་བཅུད་ཆགས་པའི་སྨོན་ལམ་བརྒྱབ་པ་ཡིས། ཞལ་གྱི་
ངད་པ་ལས་འོད་ཀྱི་འཁོར་ལོ་རང་བསྒྱུར་ཅིག །སྣང་མེད་ནམ་མཁའི་ངང་དུ་བསྲིད།
ཞལ་ནས་ཧ་དང་ཧུ་ཡིས་བཏབ་པ་ལས། རླུང་གི་འཁོར་ལོ་རབ་ཏུ་བསྐོར་བས། རླུང་
ནི་ཕྱེ་མ་ཕྱེད་དུ་སྲིད། དེ་ལ་རླུང་ཞེས་བྱ་བ་ནི། རླུང་བཞི་འཁོར་ལོ་རབ་གནས་པས།
ཕྱི་སྣོད་ཆགས་པ་རླུང་གིས་ཆགས། ནང་བཅུད་སེམས་ཅན་རླུང་གིས་བསྐྱེད། གཟའ་
སྐར་རླུང་གི་འཁོར་ལོ་རླུང་གིས་བསྒྱུར། ཤ་ཁྲག་དྲོད་དབུགས་རླུང་གིས་འཛིན། རྩ་
སྦུག་དྭངས་སྙིགས་རླུང་གིས་འབྱེད། ཐ་མ་སྣོད་བཅུད་རླུང་གིས་སྟོང་། འཁོར་འདས་
ཤན་འབྱེད་ལས་ཀྱི་རླུང་ཞེས་བྱ། དེ་ལ་འོག་གཞི་བརྟེན་འབྱུང་རླུང་ཞེས་བྱའོ། །ཆུ་
རླུང་མེ་རླུང་ས་རླུང་དང་། རླུང་གི་རླུང་ཞེས་བྱ་བ་ལས། རླུང་གིས་རླུང་འདེགས་
པར་བྱེད། མེ་རླུང་སྨིན་ཞིང་བསྐྱེད་པར་བྱེད། ཆུ་རླུང་བརླན་གྱིས་ཀུན་བསྡུས་ནས། །
ས་རླུང་འགྲོ་དྲུག་བརྟེན་གནས་སོ། །རླུང་བཞི་ལས་ཀྱི་རྒྱུ་བསྐྱེད་ནས། སྣང་མེད་ནམ་
མཁའི་སྟོང་འོད་པས། འབྱུང་བཞི་ཁད་དང་རིམ་གྱིས་ཆགས། འབྱུང་ལྔ་ཁ་དོག་
དབྱིབས་ཚད་ནི། ནམ་མཁའ་འབྱུང་བཞི་ཀུན་ལས་ཆགས། ཁ་དོག་ཕྱོགས་མཚམས་
དངོས་པོ་མེད། ཐམས་ཅད་ནམ་མཁའི་ཆོ་འཕྲུལ་ཡིན། རླུང་ནི་འབྱུང་རྣམས་ཀུན་གྱི་
འོག །ཐམས་ཅད་འདེགས་པའི་ཚུལ་དུ་གནས། ཁ་དོག་ཐོན་ཁ་འོད་ཟེར་ལྗང་། སྙིང་
45



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པོ་ཀུན་སྙོམས་ཉི་མ་འདྲ། འཁོར་ལོ་བ་དན་ཉི་ཟེར་ཚུལ། རྔམས་སུ་དཔག་ཚད་ས་
ཡ་དྲུག་འབུམ་ལས། རྒྱ་རུ་དཔག་ཚད་འབུམ་ཕྲག་ས་ཡ་སྙིང་པོ་གནས། འཁོར་ལོ་བ་
དན་བགྲང་བའི་མཐའ་ལས་འདས། རླུང་གི་དྲོད་མེ་རུ་བསྲིད། མེ་རླུང་ཚ་བས་མེ་ཡི་
དབལ། རླུང་གིས་འདེགས་ཚུལ་སྟོང་པ་གནས། ཁ་དོག་དམར་འཚེར་བྱི་རུའི་མདོག །
དབྱིབས་ནི་གྲུ་གསུམ་འབར་བ་འདས། སྙིང་པོ་འོད་ཟེར་འཁོར་ཟླུམ་གནས། རྔམས་
སུ་དཔག་ཚད་འབུམ་ཕྲག་ལྔ། རྒྱ་རུ་དཔག་ཚད་འབུམ་ཕྲག་རྒྱུ། ཁྲི་ཕྲག་ལྔ་དང་སྟོང་
ཚོ་གསུམ། སྟེང་ཆུ་དང་མཉམ། འོག་རླུང་དང་མཉམ། སྐབས་སུ་ཚད་བཞི་སྟེ། ཆུ་
རླུང་གཉིས་ཀ་དང་མཉམ། ཟུར་གསུམ་དབལ་བཤོས་བསླང་འདྲ་ཡི། ས་ཆུ་གཉིས་
ཀ་ཕུག་ནས། རི་རབ་ཁང་སེང་དུ་འབར་བས། མེ་ཡི་ལྷ་མོ་ཚངས་སྟང་རིང་མོ་ཞེས་
བྱའོ། །ཆུ་རླུང་མེ་དྲོད་ཟིལ་པ་ནི། མེ་སྟེང་འདེགས་ཆུ་རླུང་ཆགས། ཟླུམ་པོ་སྟེང་ནས་
གཡུ་འོད་འབར། ཟིལ་པའི་ཚོམ་བུ་ཁ་ལས་ཆགས། རྔམས་སུ་དཔག་ཚད་འབུམ་
ཕྲག་གཉིས་ལ། ཕན་ཚུན་བྱེ་བ་བདུན་ཕྲག་གནས་པ་ལ། མཐའ་རུ་སུམ་འགྱུར་རྒྱང་
གྲགས་གཅིག །མེ་རླུང་གཉིས་ཀ་མི་སླེབས་སོ། །ཆུ་བ་ཚ་ཡིས་ཟིལ་པ་དང་། ས་རླུང་
སྤྲུལ་པ་ལས། ས་རླུང་ཅན་དང་བསྲིད། ཆུ་ལས་འོད་སྲིད་ཚུལ་དུའོ། །དཔག་ཆེན་
གསེར་གྱི་ས་གཞི་ཆགས། ཁ་དོག་རིན་ཆེན་གསེར་འོད་འབར། དབྱིབས་ནི་གྲུ་བཞི་
འབར་བ་ལས། ཡན་མན་དཔག་ཚད་འབུམ་ཕྲག་ཕྱེད་བརྒྱད་ལས། རྒྱ་རུ་དཔག་
ཚད་བྱེ་བ་འབུམ་ཕྲག་དྲུག །འབུམ་ཕྲག་ཕྱེད་དང་གསུམ་དུ་གསེར་གཅལ། མཐའ་
འཁོར་སུམ་འགྱུར་དཔག་ཚད་གཅིག །ཆུ་ཡི་མཐའ་རུ་མ་སླེབས་སོ། །དེ་ལ་ཁྱབ་བྱེད་
ལས་རླུང་གིས། འབྱུང་ལྔ་དྲོད་ཀྱིས་བཀྲུགས་པ་ལ། རི་རབ་གླིང་བཞི་གླིང་ཕྲན་
བརྒྱད། ལྕགས་རི་འོད་ཀྱི་འཁོར་ལོ་དང་། རྒྱ་མཚོ་རིང་བཙུན་རོལ་མཚོ་དང་། ཉི་ཟླ་
གཟའ་སྐར་གཞའ་སྤྲིན་དང༌། རྩི་ཤིང་ནགས་ཚལ་སྐྱེད་མོ་སྲིད། དབུས་ཀྱི་རི་བོ་
46



རྒྱུད་སྡེ།
རྒྱུད་སྟོང་རི་ཐོ་ཆེན།
མཆོག་རབ་ལ། དཔག་ཚད་བརྒྱད་ཁྲི་བཞི་སྟོང་ཡོད། ཡས་མན་བརྒྱད་ཁྲི་བཞི་སྟོང་
སྟེ། ཟོ་བ་དཔྱང་ལ་བཏག་པ་འདྲ། མེ་རླུང་གཉིས་ལ་མ་སླེབས་སོ། །ལོགས་ལ་དཔག་
ཚད་འབུམ་ཕྲག་བཞི། ཁྲི་ཕྲག་གཉིས་ཀྱིས་བསྐོར་བའོ། །དེ་ལ་གཞུ་འདོམ་ལྔ་བརྒྱ་
རྒྱང་གྲགས་གཅིག །རྒྱང་གྲགས་བརྒྱད་ལ་དཔག་ཚད་གཅིག །ཉི་ཟླ་གཟའ་སྐར་
ཐམས་ཅད་ནི། བར་སྣང་སྟོང་པའི་དབྱིངས་རུམ་ནས། འཁོར་ལོ་བསྐོར་བ་སྲིད་པ་
རླུང་གིས་སྐོར་ཏེ། རླུང་རྫིས་དུད་ཕྱུར་གྱིས་སྣ་ཁྲིད། འདེགས་པ་སྟོབས་ཆེན་གྱིས་
ཡར་འདེགས། ཕུལ་བ་དང་གྲག་གིས་རྟིང་ནས་དེད། ཆུ་རླུང་རྒྱ་གྲམ་གྱིས་མནན།
འཁོར་ལོ་འགྱུར་བྱེད་ཀྱིས་ཚད་བཟུང་། མི་གཏང་འཛིན་བྱེད་ཀྱིས་སྲང་བཟུང་ནས།
དེ་དག་བསྐོར་བའི་གླིང་བཞི་ལ། ཉི་ཟླ་འོད་ཀྱི་བསྐོར་བ་ནི། ཡར་མར་དུ་སྟོང་རྩེ་
བརྩེག་པ་འདྲ། ཕན་ཚུན་ཟ་འོག་སྣམ་ཕྱེས་འདྲ། ཉི་ཟླ་ཆ་ལོང་གཏོར་བ་འདྲ། རི་
རབ་ཐོ་ཡོལ་བཙུག་པ་འདྲ། གླིང་བར་ཞིང་ལ་གབ་བྲེས་འདྲ། དོག་ལ་བདལ་པ་སྟོང་
གསུམ་འཇིག་རྟེན་ནི། ལས་ཀྱི་སེམས་ཅན་བརྟེན་གནས་དང་། ཐུགས་རྗེས་གཤེན་གྱི་
ཕོ་བྲང་ཡུལ། དེ་རུ་མཚོན་ཕྱིར་ཆགས་པའོ། །དེ་ལྟར་ཆགས་ཤིང་གནས་པ་ལ།
བྱམས་བྱེད་དྲན་པའི་སྤྲུལ་པ་ལ། ས་ཏྲིག་ཨེར་སངས་དབྱིངས་ཀྱི་ཡུམ། སངས་པོ་
འབུམ་ཁྲི་སྲིད་པའི་མཉེས། སྟོང་དབྱལ་དེ་གཉིས་འཚོས་པ་ལས། གདུག་རྩུབ་སྒོ་ང་
ནག་པོ་བྱུང་། བཅག་ཅིང་བརྡོལ་པའི་ནང་ཤེད་ནས། ཡར་གཡེན་མར་གཡེན་བར་
གཡེན་བྱུང་། ཡང་འཚོས་ཤ་བའི་དྲོད་པ་ལ། ཁ་མེད་དབུགས་ཀྱི་རྐྱལ་པ་བྱུང༌།
གདུག་རྩུབ་དབལ་གྱི་བརྡོལ་པ་ལས། སྲས་ཕོ་དགུ་མོ་དགུ་བཅོ་བརྒྱད་བལྟམས། དེ་
ནས་གྱེས་པའི་ཕོ་བོན་རྩ་བརྒྱད་བལྟམས། མོ་བོན་རྩ་བརྒྱད་བལྟམས། ཁབ་སུམ་ཅུ་
རྩ་དྲུག་བྱུང་། ཡང་འཚོས་ཤེལ་སྒོང་སྐྱ་བོ་བྱུང༌། ཤེལ་སྒོང་དེ་ཡི་ནང་ཤེད་ནས།
མཆེ་སྡེར་དམིགས་ཆགས་དུད་འགྲོ་བྱུང་། ཡང་འཚོས་འོད་ཀྱི་སྒོ་ང་ལ། ཟེར་ལས་
47



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཐོར་གསས་སུམ་བརྒྱ་དྲུག་ཅུ་འབྱུང་། ཆུ་སྙིང་བདར་གསས་ཉི་ཁྲི་བྱུང༌། སྙིང་པོ་
ལས་མི་སྨྲ་གཤེན་གསུམ་བྱུང་། ཁ་འོད་ལ་ཕྱྭ་སྲིད་བསྐོས་གསུམ་བྱུང༌། སྙིགས་མ་
ལས་ཉོན་མོངས་བདུད་བཞི་བྱུང་། དུག་གསུམ་དུག་ལྔའི་གཞི་མ་ནི། སྣང་མེད་ནམ་
མཁའི་ངང་ཉིད་ལས། འོད་ཟེར་ཁ་དོག་སྟོང་ལྡན་གཅིག །འོད་འཁོར་དཀྱིལ་ནས་
འོད་ནག་གཅིག །རྒྱ་མཚོའི་དཀྱིལ་དུ་ཡལ་བ་ལ། མུན་པ་ཕག་ནག་ཙམ་ཞིག་བསྲིད།
མུན་པ་གདུག་པའི་ལུས་སྨིན་ནས། མི་ཡི་ལུས་ལ་བྱ་ཡི་མགོ །ཅང་ཤེས་རྟ་ཡི་རྔ་མ་
ཅན། དུག་ལྔ་རྒྱས་པའི་ལུས་པོ་སྨིན། དེ་ལ་ཁ་གསུམ་བསྲིད་པ་ནི། གཏི་མུག་ཕག་
གི་ཁ་དང་གཅིག །འདོད་ཆགས་བྱ་ཡི་ཁ་དང་གཉིས། ཞེ་སྡང་སྦྲུལ་གྱི་ཁ་དང་
གསུམ། ཕྲག་དོག་མི་ཡི་ལུས་པོ་ལ། ང་རྒྱལ་རྟ་ཡི་རྔ་མ་ཅན། ཁ་གསུམ་བྱ་ཡི་མགོ་
ལ་སྐྱེས། དུག་གསུམ་དུག་ལྔའི་གཞི་མར་ཆགས། ཉོན་མོངས་ལས་ཀྱི་རྩལ་ཤུགས་ཀྱིས།
ཁ་རླངས་གདུག་པར་ཕྱུར་བ་ལ། དུག་གི་སྒོ་ང་ནག་པོ་གཅིག །སྒོ་ང་རླུང་གིས་བཅག་
པ་ལས། ཡོད་ཁམས་སྲིད་པའི་རྗེ་བོ་དང་། མེད་ཁམས་མུན་པ་ཟེར་ལྡན་སྲིད། ཡོད་
མེད་གཉིས་ཀྱི་འཚོས་པ་ལ། གདུག་བྱེད་དྲོད་པ་ཁ་མེད་ཅིག །ཞེ་སྡང་དབལ་གྱི་
བརྡོལ་པ་ལ། རོལ་བདུད་ནག་པོ་མགོ་སེར་དང་། ས་སྲིན་རེ་བ་མགོ་དམར་དང་།
བདུད་སྲིན་ནག་པོ་ཕག་གདོང་དང་། ཡ་བདུད་ནག་པོ་མགོ་སེར་དང་། མ་བདུད་རེ་
བ་མགོ་སེར་ལྔ་རུ་བྱུང་། ཡང་ཅིག་ཕོ་མོ་རྩ་བརྒྱད་ཀྱི། ཐ་ཆུང་ལོག་ལྟ་འཚོས་པ་ལ།
བདུད་ཀྱི་འཚམས་སུ་ཞུགས། དུག་རྐྱལ་ཁ་མེད་སྦུག་རྒྱལ་བྱུང་། དུག་ཚེར་དབལ་གྱི་
བརྡོལ་པ་ལ། འགྲེན་ཏེ་ཡ་བོ་དང་། རམ་པ་དུག་འགྱེད་དང་། འཁོར་བ་གཏིང་ནག་
དང༌། བདག་མེད་འཆོལ་པོ་དང་། ས་སྲིན་མགོ་དམར་ཟངས་མཆུ་དང་ལྔ་རུ་བྱུང་།
ཡང་རྒྱ་མཚོ་རླན་གྱི་ལྦུ་བ་ལས། ཡ་མཚན་མོ་བཙུན་དཔའ་མོ་ཞིག །གླིང་དགུ་རྒྱ་
མཚོའི་ཀློང་ལས་སྲིད། ཡ་མཚན་མོ་བཙུན་དབྱལ་མོ་ལ། འཆི་མེད་གཙུག་ཕུད་སྲས་
48



རྒྱུད་སྡེ།
རྒྱུད་སྟོང་རི་ཐོ་ཆེན།
སུ་འཁྲུངས། འོག་མིན་ལྷ་ཡི་ཕོ་བྲང་དུ། རྫོགས་སྐུ་ཡབ་ལ་སྙན་ལུང་མནོས། རི་རབ་
འོད་ཀྱི་སྲོག་ཤིང་ནི། ཁ་ལེ་སྟོང་འབྱམས་རྩེ་ལ་བབས། ཉི་མ་ཤར་ལ་ཞལ་གྲུ་ནས།
གསང་སྔགས་སྤྱི་སྤུངས་ལེའུ་ཁྲི་དྲུག་ཅུ་སྟོང་གསུངས་པ་ལ། དོན་དྲུག་རྒྱུད་དང་
བདུན། རྒྱུད་དྲུག་སྡོམ་དང་བདུན། ཕྱི་ནང་གསང་བའི་བོན་སྐོར། སྡོང་པོ་དགུ་
འདུས་ལ་སོགས་པའི་སྐོར། ཐིག་ལེ་དབྱིངས་བསྐྱེད་སྤྱོད་པའི་སྐོར། སེམས་ཀྱི་མྱུ་གུ་
སྤྱོད་པའི་སྐོར། ཡོངས་སུ་རྫོགས་པ་ཕྲིན་ལས་སྐོར། འབུམ་སྡེ་ས་མ་ཡ་དམ་ཚིག་སྐོར།
དམུ་ཞགས་འཁོར་མོ་གཡང་གི་སྐོར་ལ་སོགས་པ། སྤྱི་གཙུག་ཚེ་ཡི་ནན་ཏྲ་ལྟར།
ཐམས་ཅད་མ་ལུས་རྒྱས་པར་མཛོད། དེ་ཡང་བོན་སྐུ་ཀུན་ཏུ་བཟང་པོ། ནམ་མཁའ་
ལྟ་བུར་ཀུན་ལ་ཁྱབ་པ། ལྷ་ཀུན་སྣང་ཁྱབ་པ་རྫོགས་པའི་སྐུ། ནམ་མཁའ་ཉི་ཟླ་ལྟ་བུ་
ཤར་ནས། འཆི་མེད་གཙུག་ཕུད་སྤྲུལ་པའི་སྐུ། རིག་པ་རང་ཤར་ཉི་མའི་འོད་ཟེར་
ལྟར་བྱོན་ནས། འགྲོ་བ་སེམས་ཅན་འདྲེན་པར་མཛད་དོ། །དེ་ལ་འདུལ་བའི་དང་པོ་
ཕྲིན་ལས་ནི། བོན་སྐུ་ཀུན་ཏུ་བཟང་པོ་ནི། མུ་མེད་ནམ་མཁའི་དབྱིངས་དཀྱིལ་ནས།
བོན་སྐུ་ཡེ་ཁྱབ་མཁྱེན་པའི་རྒྱལ་པོ་དེ་ཡིན། འགག་མེད་བྲག་ཆ་ལྟ་བུ་གསུང་སྒྲོགས་
ཤིང་། ཡེ་ཤེས་ཉི་མ་ལྟ་བུའི་ཐུགས་དགོངས་པས། ཀུན་འབྱུང་ལེགས་པའི་ཡོན་ཏན་
ཉི་ཤར་ནས། རྩོལ་མེད་ལྷུན་གྱིས་གྲུབ་པའི་ཕྲིན་ལས་སྤྱོད་ཅིང༌། མི་བཅེད་པའི་
འཇིག་རྟེན་ནམ་མཁས་ཁྱབ་ཚད་འདུལ་ལོ། ། །
དེ་ཡི་རྩལ་དུ་རྫོགས་སྐུ་བྱུང་སྟེ། རྡུལ་ཚོན་བུམ་པ་ལུས་ཀྱི་གསང་མཛོད་ནས། །
རྫོགས་སྐུ་ཐུགས་རྗེའི་མཁྱེན་པའི་རྒྱལ་པོ་དེས། འགག་མེད་ཆོ་འཕྲུལ་ལྟ་བུའི་གསུང་
སྒྲོགས་ཤིང༌། སྤྲོས་མེད་ཉི་ཟླ་ལྟ་བུའི་ཐུགས་དགོངས་ལས། སྟོང་ཁམས་སྣང་སྲིད་
གྲགས་པའི་ཡོན་ཏན་ཤར་ནས། ཚད་མེད་ཐུགས་རྗེ་དགོངས་པའི་ཕྲིན་ལས་སྤྱད་དེ།
དོག་བདལ་བའི་འཇིག་རྟེན་འདུལ་ལོ། །རྫོགས་སྐུའི་རྩལ་དུ་སྤྲུལ་སྐུ་བྱུང་སྟེ། ཤ་ཁྲག་



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དྲོད་དབུགས་ལུས་ཀྱི་གསང་མཛོད་ནས། སྤྲུལ་སྐུ་ཤེས་རྒྱུད་སྨིན་པའི་རྒྱལ་པོ་དེས།
ཀུན་སྤྲོས་ཁུ་བྱུག་ལྟ་བུའི་གསུང་སྤྲོས་ཤིང་། མ་བཅོས་སྤྲོས་བྲལ་ནམ་མཁའ་ལྟ་བུའི་
ཐུགས་དགོངས་ལས། ཇི་ལྟར་མཐུན་པ་ཐབས་ཀྱི་ཡོན་ཏན་ཤར་ནས། གང་ལ་གང་
འདུལ་གྱི་ཕྲིན་ལས་སྤྱོད་དེ། སྟོང་འཇིག་རྟེན་མཐར་ཐུག་གི་འཇིག་རྟེན་འདུལ་ལོ། །
དེ་ཡང་བོན་སྐུ་ཁྱབ་བརྡལ་ནམ་མཁའ་ལྟ་བུ་ལས། སྒྲིབ་མེད་ཉི་ཟླ་ལྟ་བུར་གསལ།
སྤྲུལ་སྐུ་སྤྲོས་མེད་འོད་ཟེར་ལྟ་བུར་སྤྲོས་ནས། འགྲོ་དྲུག་ཐུགས་རྗེས་འདུལ་བའི་དོན་
དུ། འཆི་མེད་གཙུག་ཕུད་ཀྱི་བོན་ཐེག་པ་རིམ་དགུ་ཁོག་ཕུབ་སྟེ། དེ་ཡང་འདུལ་
ཁྲིམས་ཐེག་པ་འོག་མ་གསུམ། ཚུལ་ཁྲིམས་གནས་ཀྱི་ཐེག་པ་གསུམ་དང་དྲུག་ཐེག་
ཆེན་ཐུགས་ཀྱི་ཐེག་པ་གསུམ་དང་དགུའོ། །དེ་ལ་འདུལ་བའི་ཐེག་པ་གསུམ་ནི། ཕྲ་
གཤེན་སྣང་གཤེན་འཕྲུལ་གཤེན་གསུམ། ཕྱྭ་གཤེན་ལྷ་འདྲེ་གཉན་ས་འདུལ་བ་ནི།
རིན་པོ་ཆེ་སྒྲོན་མ་ལྟར་བཤད། སྣང་གཤེན་ལྷ་འདྲེ་ཤན་གྱི་འདུལ་བ་ནི། ཁུ་བྱུག་
གསུང་སྒྲོགས་པ་བཞིན། ཐམས་ཅད་སྤྲོ་བ་བསྐྱེད་ལ་བཤད། འཕྲུལ་གཤེན་དྲེགས་པ་
རྫུ་འཕྲུལ་གྱི་འདུལ་བ་ནི། རྒྱུད་ཕུན་སུམ་ཚོགས་པ་ལྔའི་སྒོ་ནས་བཤད་པའོ། །ཚུལ་
ཁྲིམས་ལས་ཀྱི་ཐུགས་རྗེས་འབྲིང་པོ་གསུམ་ནི། སྲིད་གཤེན་རྒྱུད་ཀྱི་གཤེན་པོ་སྟེ། དགེ་
བསྙེན་དྲང་སྲོང་གཉིས་དང་གསུམ། སྲིད་གཤེན་པས་འདུལ་གཤེན་རྨ་དའི་ཚུལ་དང་
ལྡན་ཞིང་། ཉོན་མོངས་འདུལ་བའི་ཁྲིམས་ལས་མི་འདའ་བས། འཁོར་བའི་ཉེས་
དམིགས་མུན་པའི་སྨུག་རུམ་ལྟར་བཤད། དགེ་བསྙེན་རྣམས་ཚངས་པ་གཙུག་ཕུད་ཀྱི་
ཁྲིམས་དང་ལྡན་ཞིང་། ཉོན་མོངས་པའི་ཁྲིམས་ལ་མི་འདའ་བས། ནམ་མཁའ་ལ་
གཞའ་སྤྲིན་ལྟར་བཤད། དྲང་སྲོང་སྟོན་པ་གཤེན་གྱི་ཚུལ་དང་ལྡན་ཞིང་ཉོན་མོངས་
དག་པའི་ཁྲིམས་ལ་མི་འདའ་བས། སྐྱོན་མེད་ཤེལ་སྒོང་ཕྱིས་པ་ལྟར་བཤད། ཐེག་
ཆེན་ཡང་རབ་ཀྱི་ཐེག་པ་གསུམ་ནི། ཨ་དཀར་ཡེ་གཤེན་ཡང་རྩེ་གསུམ། ཨ་དཀར་
50



རྒྱུད་སྡེ།
རྒྱུད་སྟོང་རི་ཐོ་ཆེན།
བས་སྣང་སྲིད་ལྷ་དང་ལྷ་མོ་གསལ་བ། བྱང་ཆུབ་སེམས་ཐབས་ཀྱིས་བསྒྱུར་ཏེ། ངོ་བོ་
སྟོང་ལས་རང་བཞིན་སྟོང་པ་སྟེ། ནམ་མཁའ་ལ་གཞའ་བྲིས་པ་ལྟར་བཤད། ཡེ་
གཤེན་པས་སྣང་སྲིད་ཏིང་ངེ་འཛིན་གྱི་དཀྱིལ་འཁོར་ཐབས་སུ་འཇོག་སྟེ། ནམ་མཁའ་
ལ་ཉི་མ་ཤར་བ་ལྟར་བཤད། ཁྱད་པར་བས་སྣང་སྲིད་ཐམས་ཅད་བྱ་རྩོལ་དང་བྲལ་
བས། ནམ་མཁའི་དབྱིངས་ལྟར་རང་བཞིན་མེད་པར་བཤད། དེ་ཡང་རྒྱས་པ་ཐམས་
ཅད་ལྗོན་ཤིང་གི་ལོ་འདབ་ཉི་མའི་འོད་ལྟར་བཤད། བསྡུས་པ་ཐམས་ཅད་གསེར་ཕྱེ་
ལུགས་སུ་བླུགས་པ་ལྟར་བཤད། འཕྲོ་འདུ་ཐམས་ཅད་རྔུལ་ཆུ་ལག་མཐིལ་དུ་བླུགས་
པ་ལྟར་བཤད། ལྟ་བ་ཐམས་ཅད་ནམ་མཁའི་གདོས་ལྟར་བཤད། སྒོམ་པ་ཐམས་
ཅད་མེ་ལོང་དང་ཆུ་ཟླ་ལྟར་བཤད། སྤྱོད་པ་ཐམས་ཅད་འོད་ཀྱི་ཕུར་པ་ལྟར་བཤད།
དམ་ཚིག་ནི་ཤེལ་བུམ་ཆུས་བཀང་བ་ལྟར་བཤད། ཕྲིན་ལས་ནི་ཐུགས་རྗེ་བྱིན་རླབས་
ཀྱི་འོད་ཟེར་ལྟར་བཤད། དེ་ཡང་ཨ་དཀར་འདི་སྟེང་ལྷ་ཡུལ་ནས་ལྷ་གཤེན་ཡོངས་སུ་
དག་པ་ལ། དོན་རྒྱུད་རྒྱས་པ་ཕྲིན་ལས་ཀྱི་སྐོར། ཉི་འོད་ཟླ་བ་ལྟར་བཤད། བར་མི་
ཡུལ་ནས་མི་ལུས་བསམ་ལེགས་ལ། ལུང་དོན་འབྲིང་པོ་སོར་བཞག་གི་སྐོར། ཉི་མའི་
སྙིང་པོ་ལྟར་བཤད། སྨད་ཀླུ་ཡུལ་ནས་ཀླུ་ཡེ་གཤེན་སྙིང་པོ་ལ། མན་ངག་སྒྲོན་མ་
རིན་ཆེན་གསང་ཐུབ་ཀྱི་སྐོར། མན་ངག་ཆུ་ཤེལ་དྲིལ་ལྟར་བཤད། གཞི་ཨ་དཀར་
འདི། སྤྱི་དོན་གྱི་ཁོག་ཕུབ་དཀྱུས་ཀྱི་ས་བཅད། ཚིག་གི་འབྲུ་བཅོམ། དོན་གྱི་མདོར་
བསྡུས་ནས། རྫས་སྔགས་ཕྱག་རྒྱ་ཏིང་འཛིན་རྣམས། དོན་གཅིག་གི་ནང་ནས་གཅིག་
ཚང་སྟེ། ཐམས་ཅད་གཅིག་ཏུ་གོ་བར་བཤད། དུས་དེ་ཙམ་ན། ལྷ་སྲིད་བསྐོས་དང་
གསུམ་ཡིན། ཡོད་པའི་དམུ་དག་གྱེན་དུ་འཛིན། སེམས་ཅན་ལས་འཕྲོ་བཟང་བ་
རྣམས། ཡོད་པ་དགའ་ཞིང་དགེ་བར་སྨྲ། སྲིད་པའི་བུ་རྣམས་ནི་བསམ་པ་བཟང་པོ་
བོན་ལ་བརྟན། ཐུགས་རྗེ་ཅན་གྱི་གཤེན་རྣམས་ཀྱིས། སྲིད་པ་བདེ་བའི་ཆ་ལ་བཞག
51



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
དེ་ཙམ་དེ་ཡི་དུས་ཙམ་ནས། ཉོན་མོངས་བདུད་བཞི་ལ་སོགས་ཏེ། འཇིག་རྟེན་
དྲེགས་པ་རྣམས་ཀྱིས་བལྟས་པས། འགྲོ་དྲུག་སྐྱོབས་པའི་ལྷ་གར་རྟེན་གསུམ་ནི། ཞི་
བའི་ངང་ལ་བཞུགས། ཕྱི་སྲིད་བསྐོས་གསུམ་ནི་སོ་སོའི་ལས་ལ་ཡེངས། གཡུང་དྲུང་
སེམས་དཔའི་སྡེ་ནི་བྱམས་སྙོམས་ཀྱི་ངང་ལ་བཞུགས། ཁྲོ་བོ་དང་ཁྲོ་མོ་རང་རང་
གནས་སུ་འཁོད་དོ། །མི་སྨྲ་གཤེན་གསུམ་ནི་ལེ་ལོ་ཡིས་བག་ལ་ཉལ་བ་མཐོང་ནས།
ཉོན་མོངས་པ་རྣམས་ཀྱིས་འཁྲུལ་པའི་བརྩོད་པ་དར་ཏེ། རི་རབ་རི་ཡི་བྱང་ཤར་ནས།
རོལ་བདུད་ནག་པོ་མགོ་སེར་དང༌། ས་སྲིན་མགོ་དམར་ཟངས་མཆུ་དང་། ལས་
དབང་རྐྱེན་གྱིས་འཛོམས་པ་ལ། སྲིན་པོ་མ་ཊང་ཕག་མགོ་བྱུང་། ལུས་པོ་གཅིག་ལ་
མགོ་བོ་དགུ། ལག་པ་དེ་དང་འདྲ་བ་ལ། གཡས་པ་དགུ་ན་ཕྱག་མ་ཐོགས། སད་
སེར་བཙའ་དང་མུ་གེ་གཏོང་། གཡོན་པ་དགུ་ན་རྐྱལ་པ་ཐོགས། ནད་མུག་མཚོན་
གྱི་བསྐལ་པ་གཏོང༌། དྲེལ་རྟ་དགུ་ནི་འོག་ཏུ་ཞོན། མུན་པ་བར་རླུང་རྫོངས་ཁང་
ནས། མུན་མི་ནག་པོ་ཕག་གདོང་ལ། ཁ་ནས་མེ་འབར་གློག་ལྟར་འགྱུར། སྣ་ནས་
དུད་འཐུལ་རླུང་ལྟར་འཕྱོ། རི་ནག་རྩེ་ལ་ཀུ་ཡིས་འདེབས། དེ་ཡིས་བདུད་སྲིན་ཀུན་
བཀྲུག་ནས། རྒྱལ་པོ་རེ་ཏེ་མགོ་ཡག་དང་། གལ་མ་ཛ་ལ་རོལ་ཁྲིད་སྦྲན། སེམས་
ཅན་རྣམས་ལ་དམོད་པ་བོར། སེམས་ཅན་ལས་རྣམས་ལོག་པར་གཡེང་། དེ་ཙམ་རི་
རབ་ལྷོ་ནུབ་ནས། བསྐལ་པ་ཆུ་རླུང་རྦ་ཀློང་ནས། ས་སྲིན་རེ་བ་མགོ་དམར་དེ། ལུས་
ལ་སྤུ་སྐྱེས་མདའ་མདུང་གྲི། མགོ་ལ་སྐྲ་སྐྱེས་ཆུ་གྲི་དང་སྤུ་གྲི་དང་། པྲ་རྩ་ཧ་ལ་མ་ཧ་
སྐྱེས། ཡ་སོ་མཆེ་བ་ཤ་འབལ་གྲི། མ་སོ་དགྲ་སྟ་ངར་མའི་དབལ། སྡེར་མོ་རྣོ་དབལ་
ཟོར་ལྕགས་བཀུག་པ་སྲིད། སེམས་ཅན་རྣམས་ཀྱི་སྲོག་ལ་འཚེ། སེམས་ཅན་རྣམས་ལ་
མངོན་དུ་ཟ། བདུད་སྲིན་ཕོ་མོ་གཡབ་ཀྱི་འདེབས། སེམས་ཅན་ཀུན་ལ་ནད་མུག་
དར། ཡ་བདུད་ཡུལ་ནས་ཁོང་མུན་འཐིབས་ནས། ཡ་བདུད་ནག་པོ་མགོ་སེར་དང༌།
52



རྒྱུད་སྡེ།
རྒྱུད་སྟོང་རི་ཐོ་ཆེན།
དུག་སྦྲུལ་ནག་པོ་རྟ་ལ་ཞོན། སྤྲུལ་པའི་མུན་ནག་མགོ་དགུ་འགྱེད། མི་ཡུལ་གདུག་
རྩུབ་ནད་ཀྱིས་བཀང་། རམ་པ་དུག་འགྱེད་བྱ་བ་དེ། ཁ་ནས་དུག་གི་ཆར་པ་འབེབས།
ལག་ན་དུག་གི་མདའ་ནག་འཕེན། ཁ་རླུང་དུག་སྤྲིན་སྔོ་དམར་གྱིས། སེམས་ཅན་
རྣམས་ལ་ནད་ཡམས་གཏོང་། འགྲན་དེ་ཡ་བོ་བྱ་བ་དེ། བདུད་དང་སྲིན་པོ་གཞེན་
བཏབ་ནས། ཕྱག་བསྙན་མ་མོ་བཟུངས་པ་འགྱེད། ཕྱག་གཡས་བདུད་མདའ་ཤོར་བ་
འཕེན། འགྲེང་མི་ལ་སྤྱི་ལིང་དང་། དུད་འགྲོ་ཕྱུགས་ལ་གོད་ཡམས་འབེབས། བདུད་
འཁོར་བ་གཏིང་ནག་ནི། བདུད་བཞི་བདུད་རྣམས་རབ་དཀྲུག་སྟེ། ཕུང་པོ་ལ་རྒས་
བདུད། ལུས་ལ་ན་ཚ། གནམ་ལ་དལ་ཁ་འབེབས། ས་ལ་དལ་ཡམས་སློངས། མི་
འཕེན་རྨོངས་ལ་འདེབས། རྨོངས་པོ་རྩད་ནས་གཅོད། ཚེ་ལ་ཧུར་ཐུམ་བྱེད། སྲོག་ལ་
འཇབ་བུ་བྱེད། ང་མེན་ཆོས་པོ་བྱ་བ་དེས། ལུས་ལ་མི་ལྤགས་གཡང་གཞི་གྱོན། རྡོ་རྗེ་
རྩེ་ཆགས་གཡས་ན་བཟུང་། དྲིལ་བུ་རྩེ་ཟླུམ་གཡོན་ན་ཐོགས། སེམས་ཅན་རྣམས་ལ་
ལོག་ཚིག་སྨྲ། གཡུང་དྲུང་བོན་ལ་རྫུན་ཡིན་ཟེར། སེམས་ཅན་རྣམས་ལ་ལོག་ཁྲིད་
བྱས། ཉོན་མོངས་བདུད་ཀྱི་ལུང་ལོག་བསྟན། མ་བདུད་རེ་མ་མགོ་སེར་ནི། མུན་
པའི་བུད་མེད་ནག་མོ་ལ། ལག་པས་ལྕགས་ཀྱུ་ཁ་བརྒྱད་བསྣམས། དུག་སྦྲུལ་ནག་
པོའི་རྟ་ལ་ཞོན། ས་སྲིན་སྤུན་དགུ་ཕོ་ཉར་འགྱེད། དུས་ངན་བསྐལ་པ་དཀྲུག་པ་ལས།
བསྟན་པའི་ལོག་འདྲེན་མུན་ལྟར་གཏིབས། དུས་དེར་དྲེགས་པ་ཅན་རྣམས་ཀྱིས། མི་
སྨྲ་གཤེན་གསུམ་ལ་ཉམས་སོད་ཀྱི་བསྐལ་པ་དར་ཏེ། ཞེ་སྡང་གི་མེ་སྤར། གཏི་མུག་
གི་མུན་གཏིབས། ང་རྒྱལ་གྱི་རླུང་འཚུབས། འདོད་ཆགས་ཀྱི་མཚོ་བསྐྱིལ། ཕྲག་དོག་
གི་རི་བསྙིལ། རྡོ་ཤིང་གི་ཆར་ཕབས། ལོག་པའི་ལུང་བསྟན་པ། འཇིགས་པའི་སྐད་
འདོན་པ། ནད་ཀྱི་གཞི་བཏེངས་པ་བྱུང་སྟེ། བདུད་བཙན་དམུ་གསུམ་ནི་མི་ལ་
མངོན་དུ་ཟ། འདྲེ་སྲིན་བྱུར་གསུམ་མགོ་ལོ་མཐོ། མི་སྨྲ་གཤེན་གསུམ་ནི་མགོ་དམའ།
53



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
དེ་སུའི་ཐུགས་སུ་བསྙུང་ན། ཡུམ་བཟང་ཟ་དང་། སྲས་འཆི་མེད་དང་། གཤེན་ཁྲི་
བཞི་ནམ་ཏིང་དང་གསུམ་གྱི་ཐུགས་སུ་བསྙུང་ནས། དེ་གསུམ་བཀའ་གྲོས་ཏེ། མཆོད་
པ་སྣ་ཚོགས་ཕུལ་ཏེ། སྣང་སྲིད་ཀྱི་བཅུད་དྭངས་མ་མཚན་གྱི་དྭངས་མ། བ་གའི་འོད་
ཀྱི་ཐིག་ལེ་ལ་སོགས་པའི་མཆོད་པ། ཐབས་ཤེས་ཀྱི་འཁྲིལ་གར། ཁྱུང་མོའི་འཁྲིལ་གར།
རྨ་བྱ་ཡི་མཛེས་གར། བན་གླང་གི་སྟོབས་གར། ལྷ་མོའི་མཛེས་གར། ལྷ་ཕྲུག་གི་
འཁྱུད་གར། མནོས་ཆེན་གྱི་འགྱིང་སྟབས་ལ་སོགས་གར་གྱི་མཆོད་པ་དང་། མེ་ཏོག་
ཀ་ཡ་ན་དང་། མང་ནི་སྒྱུམ་དང༌། ཝ་ར་འོད་ཀུ་མ་རུ་དང་། མར་ཤོག་ཟངས་ཤོག་
ལ་སོགས་མེ་ཏོག་གི་མཆོད་པ་དང་། མཎ་དྷ་ར་དང་། ཧྲང་ཏི་དང་། ཧ་ཏི་དང་།
ངར་ཧྲིམ་དང༌། ནེ་ཞུང་དང་། གནམ་མཐིང་གུར་དང༌། དེ་ལ་སོགས་ལོངས་སྤྱོད་ཀྱི་
མཆོད་པ་སྣ་ཚོགས་དང་། གསེར། དངུལ། དུང༌། མན་ཤེལ། བྱི་རུ། ཟངས།
ལྕགས། མུ་ཏིག །བཱ་དུ་རྒྱ། གཡུ་ལ་སོགས་རིན་པོ་ཆེ་ཡི་མཆོད་པ་དང༌། ཀ་ར་བུ་
རམ་ལ་སོགས་མངར་གྱི་མཆོད་པ་དང་། ཨ་རུ་ར་ཛ་ཏི་ལ་སོགས་ཤིང་ཏོག་གི་མཆོད་
པ་དང་། སྟག་གཟིག་ལ་སོགས་རྒྱན་གྱི་མཆོད་པ་དང་། འབྱུང་བ་རྣམ་པ་ལ་སོགས་
དམར་གྱི་མཆོད་པ་དང་། བདེ་བ་ཐུགས་རྗེས་རོལ་པའི་མདངས་དང༌། བཞེད་པ་
ཤེས་རབ་རོལ་པའི་མདངས་དང་། འཁྱུད་པ་ཐུགས་རྗེ་རོལ་པའི་མདངས་དང་། བཱ་
ག་ཐིག་ལེ་འོད་ཀྱི་མདངས་སོགས་མཆོད་པ་ཕུལ་ནས། དགྱེས་པའི་ཚུལ་དང་བདེ་
བའི་མདངས་ཀྱིས། དབལ་མོ་ཚངས་པའི་མགྲིན་གྱི་གླུ་བླང་། རིག་པ་ཁུ་བྱུག་གསུང་
གི་སྒྲ་བསྒྲགས་ནས། འོ་དོད་བོས་པ་ཧེ། བསྟན་པ་ལ་གནས་པ་སུ་བཞུགས། ཐུགས་
རྗེ་ལྡན་པ་སུ་བཞུགས། ཉོན་མོངས་ལ་སོགས་པའི་ཆོ་འཕྲུལ་གྱིས། གཙང་རིགས་མན་
ཆད་འཇིག་རྟེན་ལ་ཐུག་གོ །ཅེས་བོས་པས། དབྱིངས་ནས་ཐམས་ཅད་མཁྱེན་པ་ཡི།
མཆོད་པ་ཐམས་ཅད་ཀློང་དུ་བསྟིམ་ནས། ཐུགས་ཀྱི་ཆོ་འཕྲུལ་ལས། སེམས་ཀྱི་མི་ཕོ་
54



རྒྱུད་སྡེ།
།
རྒྱུད་སྟོང་རི་ཐོ་ཆེན།
ཞིག །ཡིད་ཀྱི་རྟ་ལ་བསྐྱོན། ཡིད་འགྲོས་ལྡེམས་སེ་ལྡེམ། སེམས་གྲོས་ཕྱལ་ཏེ་ཕྱལ། སླ་
བ་ཀློང་རུམ་ནས། དབྱིངས་ཀྱི་ལྷ་རྣམས་ཀྱི་ཐུགས་དམ་རྒྱུད་བསྐུལ་ནས། ཐུགས་ཀྱི་
སྤྲུལ་པ་ནི། དབྱིངས་ནས་མཁའ་ལ་སྤྲུལ་ཏེ། ཀུན་ཏུ་བཟང་པོ་ཐུགས་ཉིད་ཞི་བའི་
ངང་ལས། སྐུ་འབར་བ་ཁྲོ་བོ་འཆི་མེད་སྐྱེས་ནས་བརྩན། དབུ་དགུ་འཇིགས་པའི་
ཆས་དང་ལྡན། མ་རུང་འཇིགས་བྱེད་ཁྲོ་བོའི་སྐུ། སྐུ་མདོག་མཐིང་ནག་བོན་ཉིད་
ནམ་མཁའི་མདངས། གཡས་གསུམ་ཁྱུང་དང་འུག་པ་བྱ་གླག་དབུ། ཐབས་ཆེན་ཡབ་
ཀྱི་ངོ་བོ་དང་། ལོངས་སྤྱོད་རྫོགས་པའི་སྐུ་རུ་བསྟན། གཡོན་གསུམ་འབྲུག་དང་ཀང་
ཀ་གླང་ཆེན་རྔམ། ཤེས་རབ་བྱམས་མ་མ་མོ་དབང་དུ་བསྡུད། ཅིར་ཡང་སྤྲུལ་པའི་སྐུ་
རུ་བསྟན། མཐིང་ནག་དབུ་བརྒྱན་སེང་ཆེན་ཁུ་བྱུག་དབུ། མ་གཡོས་ཏིང་འཛིན་
ཐུགས་ལས་རབ་གསལ་ནས། བོན་ཉིད་འགྱུར་བ་མེད་པའི་ངོ་བོར་བསྟན། སྤྱན་སྙན་
ཤངས་ལྗགས་རབ་ཏུ་འཁྲོས། དུར་ཁྲོད་ཆས་རྒྱན་སྟག་ཤམས་ཅན། དབུ་སྐྲ་དམར་
སེར་སྲིད་རྩེར་འཁྱིལ། མེ་རླུང་གཤོག་པ་བཅུ་དྲུག་གིས། སྟོང་ཁམས་སྲིད་གསུམ་མ་
ལུས་ཁྱབ། དབུ་དགུའི་ས་དགུ་ཐེག་དགུ་ཟིལ་གྱིས་གནོན། འཐོར་གསས་སུམ་བརྒྱ་གོ་
རུ་གྱོན། བདར་གསས་ཉི་ཁྲི་ཕོ་ཉ་འགྱེད། ཁྲོ་རྒྱལ་བདུན་ཅུ་སྐུ་ལ་བཀོད། དབུ་ལ་
སྲིད་པའི་ཁྱུང་ཆེན་ལྡིང་། སྐུ་ལ་མེ་ཡི་འབར་ཁྲབ་གསོལ། ཞབས་ཀྱིས་འཆི་བདག་
བདུད་བཞི་གཟིར། ཕྱག་མཚན་སྣ་ཚོགས་གཟུགས་བརྙན་འགྱེད། མེ་རླུང་འབར་
བའི་གཤོག་པ་ལ། ཁྱུང་གཤོག་སྤུངས་པའི་འདབ་མ་ཅན། ཐེལ་ཕྲན་དབལ་གྱི་བུ་
ཡུག་འཚུབས། བ་སྤུ་མཚོན་ཆ་སྐར་ལྟར་འཁྲུགས། དབལ་གྱི་ཁྲོ་ཆུང་ཚྭ་ཚྭ་འཕྲོ།
དབུ་དགུའི་ཞལ་ནས་འཇིགས་པའི་སྒྲ། བསྲོ་ཆ་ཧ་ལ་ཞེས་པ་ནི། གཡས་གསུམ་ཞལ་
ནས་བསྭ་སྒྲ་སྒྲོགས། གཡོན་གསུམ་ཞལ་ནས་ཆ་སྒྲ་སྒྲོགས། དབུས་མཐིང་ཞལ་ནས་
ཧ་སྒྲ་སྒྲོགས། སེང་སྐད་ང་རོས་སྟོང་གསུམ་འདར། ཁུ་བྱུག་གསང་བསྔགས་བརྡའ་
55



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཡིས་འབོད། ཞབས་ནི་མེ་དཔུང་དགུ་དྲིལ་གདན་ལ་འགྱིང་། དེ་ལ་འཁོར་དུ་བསྐོར་
བ་ནི། རིགས་ཀྱི་ཁྲོ་བོ་གསས་ཆེན་བཞི། ཡབ་ཡུམ་འབྱུང་བའི་ལྷ་མོ་ལྔ། ཡེ་གཤེན་
བརྒྱད། ཡེ་སངས་བརྒྱད། མཆོད་པའི་ལྷ་མོ་བརྒྱད། དུས་བཞིའི་དབལ་གྱི་སྒོ་བ་ཡབ་
ཡུམ་བརྒྱད། དབལ་གྱི་སྤར་མ་ཉི་ཤུ་རྩ་བདུན། དྲག་པོ་དབལ་གྱི་གྱད་ཆེན་བཅུ།
ཐེར་ཟུག་རྒྱལ་ཆེན་བཞི་ལ་སོགས་ཏེ། ཁྲོ་རྒྱལ་བདུན་ཅུ་རྩ་དྲུག་ཡང་། རང་རང་ཆ་
ལུགས་དང་མཐུན་པ། གཞན་ཡང་ལས་མཁན་བརྒྱ་བཅུ་རྩ་བརྒྱད། སྟོང་འདེབས་
ལས་ལ་མངག་པའི་དབལ་མོ། ལས་ངན་ཚར་གཅོད་ཀྱི་དམ་ཚིག་ཅན་ཉི་ཤུ་རྩ་བདུན།
སྲིད་པ་མཁུ་ལྡོག་མེད་པའི་སྲུང་མ་ཉི་ཤུ་རྩ་དྲུག །ཐུགས་རྗེ་ཐབས་ལ་དགྱེས་པའི་
དབལ་མོ་ཉི་ཤུ་རྩ་དྲུག །སྟོང་གསུམ་གཡབ་འདེབས་གཉེན་མོ་མ་བདུན། སྲིད་པ་
གཏིང་དཀྲུག་གི་མ་མོ་བརྒྱ་རྩ་བརྒྱད། གཞན་ཡང་ཉན་འཁོར་དང་བསྡུ་འཁོར། ཞུ་
འཁོར་དང་། སྟོབས་འཁོར་དང་། མཐུ་སྟོབས་དང་ལྡན་པའི་འཁོར་དང་། ལས་ལ་
མངག་པའི་འཁོར་དང་། ཤ་ཟ་ཁྲག་འཐུང་གི་འཁོར་དང་ཐབས་ཅིག་ཏུ་བཞུགས་སོ། །
དེ་ཡི་དུས་སུ་ཉོན་མོངས་བདུད་བཞི་ལ་སོགས། དྲེགས་པ་ཅན་གྱི་འཁོར་རྣམས་ཀྱིས།
གནམ་ལ་ཆོ་འཕྲུལ་གྱི་འོད་སྤྲོས། མཁའ་ལ་མུན་པའི་མུན་པ་གཏིབས། ས་ལ་འཇིགས་
པའི་གཟུགས་སྟོན། འདར་བ་དང་མི་སྙན་པའི་ཚིག་རྩུབ་མོ་སྨྲ་བ་དང་། ཞེ་སྡང་མེ་
ཆེན་འབར་བ་དང་། འདོད་པས་ཆུ་ཁོལ་བ་དང་། གཏི་མུག་ས་ཆེན་གཡོས་པ་དང་།
ང་རྒྱལ་བདག་འཛིན་རླུང་ནག་འཚུབས་པ་དང་། ཕྲག་དོག་རི་བསྙིལ་རུ་ང་འཛིན་པ་
དང་། རླུང་ལས་ཉི་ཟླའི་འོད་འཕྲོག་སྟེ། ལོག་པའི་སྤྲུལ་པ་བསམ་ལས་འདས། གཙོ་
བོ་ཆེན་པོའི་ཐོ་འཚམ་ངམ། དྲག་པོའི་ལས་སྤྱོད་དུ་བྱུང་བ་ལས། གཙོ་བོ་ཉིད་ཀྱིས་
ཀྱང་། ཉོན་མོངས་ཀྱིས་བསྐྱད་དུ་མི་ཚུགས་པའི་ཕྱིར། དྲག་པོ་དབལ་གྱི་གསས་
མཁར་བསྐྱེད་དེ། འོག་རྨིང་རྒྱ་གྲམ་རླུང་ལ་ཟུག་སྟེ། ཀློང་དགུ་མི་འགྱུར་ཡེ་ཤེས་
56



རྒྱུད་སྡེ།
རྒྱུད་སྟོང་རི་ཐོ་ཆེན།
མཁའ་ཀློང་ཡང་། དེ་སྟེང་འབྱུང་ལྔ་ཀློང་ལྔའི་སྟེང་། སེམས་ཅན་དྲེགས་པའི་ཐོད་
འགྲམ་སྟེ། ཤར་ཕྱོགས་སེང་གེའི་ཐོད་འགྲམ་ལ། བྱང་ཕྱོགས་ཕག་སྦྲུལ་གྱི་ཐོད་འགྲམ།
ནུབ་ཕྱོགས་ཆུ་སྲིན་པིར་གྱི་ཐོད་འགྲམ་ལ། ལྷོ་ཕྱོགས་དོམ་དྲེད་ཐོད་པ་རབ་ཏུ་བརྟན།
འབྱུང་ལྔ་བམ་གྱི་དྲྭ་བ་ལ། རིན་ཆེན་སྤྲུལ་པའི་དྲྭ་མིག་སྤྲོས། ལོགས་བཞི་རྫུ་འཕྲུལ་དྲྭ་
བའི་འོད། དྲྭ་མིག་སྲིན་པོའི་ཐོད་པ་ཁ་གདངས་པ། ཁ་རླུང་དུག་སྤྲིན་དབལ་གྱི་མེ་རི་
འབར། མེ་འབར་འོད་ཀྱི་གཞལ་ཡས་ནས། ཁྲོ་བོ་འཇིགས་བྱེད་དབུ་དགུ་གཏམ།
ཟུར་བཞི་ཐོད་སྐམ་ཤེལ་ཕྲེང་ཚུལ་དུ་བརྩེགས། བདུད་སྲིན་ཐོད་པའི་ཀ་གདན་ནི།
བརྩིགས་པའི་རྨིང་ནས་རབ་ཏུ་བརྟན། ཀིང་རུས་རི་རབ་ཀ་བ་ནི། བརྩེགས་པའི་
སྲོག་ཤིང་ཚུལ་དུ་བཙུགས། ཐོད་སྐམ་ཀ་ཞུ་མར་དབུབ་བྱས། ཉི་ཟླ་འོད་ཀྱི་གདུང་མ་
ལ། གཟའ་ཆེན་འབར་བའི་དྲལ་ཕྱམ་བཀྱེས། རྒྱུ་སྐར་རྩ་བརྒྱད་གྲབ་ཤིང་ལ། གཞའ་
ཚོན་འབར་བའི་གྲབ་ཚག་བྱས། ཀླད་པ་སྙིང་ཁྲག་འཇིམ་པས་མནན། དབྱིངས་ཤེས་
གཉིས་མེད་སྐར་ཁུང་གསལ། འོག་གཞི་དམར་ནག་ཁྲག་མཚོ་འཁྲུགས། ཕྱི་རིམ་སྡེ་
བརྒྱད་དྲེགས་པ་སྟེ། ཐར་པ་བརྒྱད་ཀྱི་གདུང་འཇོག་བྱས། དྲི་ཟའི་ཕྱོགས་ཀྱི་མ་གད་
ནི། གཅན་ཆེན་སྟག་གི་ཡ་གད་རྒྱས། མཆེ་སྡེར་གཟིང་པའི་བྱ་འདབ་ཅན། བྱ་འདབ་
གདོང་ལ་སྟག་གི་ཁ། སྡེར་མོ་གཡས་གཡོན་ཁྱུང་ནག་རྔམ། གནོད་སྦྱིན་ཕྱོགས་ཀྱི་ཡ་
གད་ནི། གཡུ་འབྲུག་འཁྱུད་པའི་ཡ་གད་ལ། མེ་འབར་འཁྱུད་པའི་ཁ་བད་ཅན། གློག་
དམར་འཁྱུག་པའི་བྱ་འདབ་ལ། ཐོག་སེར་འབར་བའི་འོད་ཟེར་འཕྲོ། གདོང་ལ་གཡུ་
འབྲུག་སྔོན་པོའི་ཞལ། སྡེར་མོ་གཡས་གཡོན་འཁྱུད་ནས་ངར། ཀླུ་དབང་ཕྱོགས་ཀྱི་ཡ་
གད་ནི། དབལ་གཡག་རྔམ་པའི་ཡ་གད་ཅན། རུས་སྦལ་གདུག་པའི་ཁ་གདོང་ལ།
མཚོན་ཆ་གཟིངས་པའི་བྱ་འདབ་རྒྱས། བྱ་འདབ་གདོང་ལ་དབལ་གཡག་རྔམ།
གཡག་གི་རུ་བདར་མེ་རི་འབར། གཤིན་རྗེ་ཕྱོགས་ཀྱི་ཡ་གད་ནི། དབལ་ཁྱུང་སྔོན་
67



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
པོའི་ཡ་གད་ཅན། གཤོག་པ་སྤྲུགས་པའི་ཁ་བད་ལ། ཁྱུང་གཤོག་ལྡིང་བའི་བྱ་འདབ་
རྒྱས། བྱ་འདབ་གདོང་ལ་དབལ་ཁྱུང་རྔམས། རུ་རྩེ་དབལ་གྱི་འོད་ཟེར་འཕྲོ། འཕྱང་
འཕྲུལ་ལྡ་ལྡི་ཟ་ར་ཚགས། སྟག་གཡག་འབྲུག་ཁྱུང་ཁ་ནས་འཕྲུལ། གྲི་མདུང་ཐོ་སྟའི་
དཔྱང་འཕྲུལ་ནི། མཆེ་སྡེར་བར་ནས་ཐུར་ལ་འཕྱོང་། མེ་ཆུ་དབལ་གྱི་དར་བུ་ཁད།
སྐེ་མགུལ་བ་དག་ཐུར་ལ་རློབས། ཚད་མེད་ཐུགས་རྗེའི་སྒོ་བཞི་ལ། སྒོ་གང་ཐེམ་སྦྱོར་
འགན་སྐྱེས་ནི། གནོད་སྦྱིན་ཁ་ཤ་མིག་དགུ་ལ། སྒོ་བཞི་གཡས་ཀྱི་གན་སྐྱེས་བྱས།
གཤིན་རྗེ་མི་ནག་མགོ་སེར་ལ། སྒོ་བཞི་གཡོན་གྱི་འགན་སྐྱེས་བྱས། དྲི་ཟའི་གློ་འབུར་
འོད་ལྕམ་ལ། གསས་མཁར་སྒོ་བཞིའི་ཡ་ཐེམ་བྱས། ཀླུ་ཆེན་ཡབ་ཡུམ་དྲེགས་ཆེན་ལ།
ཞིང་ཆེན་རློན་པའི་སྒོ་ཡོལ་ལ། སྒོ་གོང་ཐབས་ཀྱི་ལྕོག་བཞི་རང་སར་རྒྱས། སྟོང་
གསལ་དབྱེར་མེད་ཀྱི་ཡ་ཐོད་ལ། རྫུ་འཕྲུལ་སྟོབས་ཀྱི་བྱ་འདབ་བཀྱེ་བ། ཏོག་དང་བྱ་
རུ་དབལ་དང་ལྡན་པ། ཟུར་བཞི་ལ་ཐུགས་རྗེ་འོད་ཀྱི་དར་བཞི་བཙུགས་པ།
མཚམས་བཞི་དཔག་བསམ་ལྗོན་ཤིང་རྩེ་མོ་གཡུར་བ། ལོགས་བཞིར་ཉི་ཟླའི་འོད་
གསལ་བ། སྒོ་ནང་དུར་ཁྲོད་འབར་བའི་ཞིང་། བྱ་གཅན་ཤ་ཟན་རབ་ཏུ་རོལ། ཅིར་
ཡང་སྤྲུལ་པའི་གསས་མཁར་རོ། ། །
དེ་དབུས་རྫོགས་པའི་གཞལ་ཡས་ནི། གང་། འི་དྲ་མིག་ལྟར་འགྱུར་མཐོའི་སྟེང་།
ཡེ་ཤེས་འོད་རླུང་རློབས་ཤིང་འཕྲོ་བ་ལ། དྲི་ཟ་གནོད་སྦྱིན་ཀླུ་དབང་དང་། གཤིན་རྗེ་
ལ་སོགས་ཐོད་པའི་འགྲམ། ཕྱོགས་མཐུན་རྩིག་རྨིང་རབ་ཏུ་བརྟན། འོད་ཟེར་འབྱུང་
བའི་དྲྭ་རྩིབས་ཅན། ལོགས་བཞི་རྫུ་འཕྲུལ་དྲྭ་བའི་ཚུལ། གཞའ་ཚོན་སྤྲུལ་པའི་དྲྭ་
མིག་སྨྲས། དྲྭ་མིག་སྲིན་པོའི་ཐོད་རློན་ནི། ཁ་གདོང་མེ་འབར་འོད་ཀྱི་གཞལ་ཡས་ནི།
ཁྲོ་བོ་དབལ་གསས་རྔམ་པ་ནི། ཞལ་གསུམ་ཕྱག་དྲུག་མཚོན་ཆ་ཐོགས། ཞལ་ནས་
འཇིགས་པའི་ཧ་རྒྱང་སྒྲོགས། ལྟག་སྤྲོད་ཁྲིག་གི་གཏམ་པ་ལ། ཟུར་བཞི་ཐོད་རློན་ཕྲེང་



རྒྱུད་སྡེ།
རྒྱུད་སྟོང་རི་ཐོ་ཆེན།
བ་བརྩེགས། དབང་ཆེན་ས་བདག་འབུམ་པ་ནི། རུས་སྦལ་ཁྲ་བོའི་ཀ་གདན་བསྒྲད།
གཅན་ཆེན་སྲིན་པོའི་ཀ་བ་ནི། ཞལ་གདངས་བཞིན་བཟློག་རྔམས་པ་སྟེ། རི་རབ་
ལྷུན་པོའི་བརྗིད་ཚུལ་ལ། དྲེགས་པ་ལྕོག་པར་འབྲུག་གི་ཀ་ཞུ་སྒེག །ལྷ་ཆེན་ཚངས་
པ་བསྣོལ་བའི་གདུང་བལྟམ་ནི། དྲེགས་པའི་ཁ་ནས་གྱེས་པ་སྟེ། སེང་འབྲུག་པིར་
དང་ཆུ་སྲིན་ནི། ཞལ་གདངས་ཤིན་ཏུ་རྔམ་པའི་ཁར། གདུང་འབུར་ཁ་ནས་གྱེས་པ་
སྟེ། ཞེ་སྡང་འདུལ་ཕྱིར་ཤར་ནས་སེང་གེ་འགྱེད། ང་རྒྱལ་འདུལ་ཕྱིར་བྱང་ནས་གཡུ་
འབྲུག་འགྱེད། འདོད་ཆགས་འདུལ་ཕྱིར་ནུབ་ནས་པིར་ཆེན་འགྱེད། གདུག་པ་འདུལ་
ཕྱིར་ཆུ་སྲིན་རྔམ་པའི་ཞལ། ཕྲག་དོག་འདུལ་ཕྱིར་ལྷོ་ནས་འགྱེད། ཚངས་པ་བསྣོལ་
བའི་སམ་གདུང་ལ། སྡེ་བརྒྱད་དྲེགས་པའི་གདུང་མཛེར་གདབ། གཟའ་ཆེན་བསྣོལ་
བའི་གྲབ་ཤིང་ལ། རྒྱུན་སྐར་རྩ་བརྒྱད་གྲབ་ཚགས་བྱས། གཞའ་ཚོན་སྤྲུལ་པའི་གྲབ་
ནོན་བྱས། རླུང་སྤྲིན་འདུས་པའི་ཡ་གད་ལ། ཉི་ཟེར་གཟིངས་པའི་བྱ་འདབ་རྒྱས། བྱ་
འདབ་གདོང་ལ་གནོད་སྦྱིན་དང་། སྲིན་པོ་རྔམས་པའི་ཁ་གདངས་པ། རྒྱུ་ལོང་མིག་
སྙིང་སོ་སེན་ཟ་ར་ཚགས། སྲིན་པོའི་ཁ་ནས་ཐུར་དུ་འཕྱང་། རིན་ཆེན་འོད་ཀྱི་དྲྭ་རྒྱང་
སྦྲེལ། གཞའ་ཚོན་འོད་ཀྱི་དར་བུ་ཁད། ཨོག་མའི་ཞལ་ནས་འཕྲུལ་ཞིང་བརློབ། ཡེ་
ཤེས་འོད་རླུང་རླབས་ཤིང་སྤྲོས། ཚད་མེད་ལྔ་ཡི་སྒོ་བཞི་ལ། གན་སྐྱེས་ཐེམ་སྦྱོར་ཕྱི་
ལྟར་རོ། །སྲིན་པོའི་པགས་རློན་སྒོ་ཡོལ་ཚུལ། ཐུགས་རྗེ་ཉི་ཟླའི་སྐར་ཁུང་གསལ། སྒོ་
སྟེང་གི་ལྕོག་བཞི་ལ། མཁའ་ཀློང་ལྷ་སྐུ་ཁང་སེང་སྦྲག །ཡ་གད་རླུང་སྤྲིན་གདུང་
འབུར་ལ། གཟའ་བརྒྱད་འབར་བའི་གདུང་འགྱོགས་ཏེ། ནང་གི་རྩིག་པ་ཀ་བ་ནི།
བུམ་ཚིག་མཚམས་སུ་སླེབས་པའོ། །བུམ་པ་ལྕོག་ཕྱི་ནང་དབུས་སུ་ཟླུམ། དབྱིངས་
ཆེན་བུམ་པ་མཁའ་ལྟར་སྟོང་། ཏིང་འཛིན་གསེར་གྱི་མགུལ་ཆུས་བརྒྱན། གཞའ་
ཚོན་དར་ཁད་བུམ་པའི་གདུང་གཡོག་ཚུལ། མཚོན་ཆ་ཟར་ཚགས་ཕྱི་ནས་ནང་དུ་
59



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཕྲུལ། ཡེ་ཤེས་སྤྲུལ་པའི་འོད་རླུང་གིས། བུམ་གཡོག་ཕྱི་ནང་ཀུན་དུ་རློབས། ལོངས་
སྤྱོད་རྫོགས་པའི་གསས་མཁར་རོ། །ཐར་ལམ་བཅུ་གཉིས་སྲོག་ཤིང་ནི། ཁ་ལེ་སྟོང་
འབྱམས་རྒྱས་པའི་ཚུལ། ཚད་མེད་བཞི་ཡི་བྲེ་ལེགས་ལྡན་པ་ལ། མཐིང་གུར་གཡུ་ཡི་
ཁ་བད་ཅན། ཐུགས་རྗེ་ཉི་ཟླའི་ཁ་བད་ལ། འོད་ཟེར་སྤྲོས་པའི་བྱ་འདབ་རྒྱས། ཀློང་
གི་བང་རིམ་དང་པོའི་ཁར། ལྷག་མཐོང་རུ་ཏྲའི་ཀ་གདན་ལ། རྒྱུན་སྐར་རྩ་བརྒྱད་
ཀྱི་ཀ་བྲན་གྱིས། ཉི་ཟླའི་ཡ་གད་འདེགས་ཚུལ་གྱིས། སྟོབས་ཀྱི་འཁོར་ལོ་བཅུ་གསུམ་
རབ་ཏུ་འཁོར། ཟག་མེད་དབུ་གདུགས་ཆར་ཁེབ་རབ་ཏུ་བསྙོམ། ཐབས་ཤེས་བྱ་རུ་
ཁྱུང་ཆེན་དབབ་པའི་ཚུལ། ཡ་གད་གོང་འོག་ཁྱུང་གཤོག་ལྡིང་བའི་ཚུལ། ལྕོག་ལྔ་ཡེ་
ཤེས་དབྱིངས་སུ་རྒྱས། མ་བཅོས་ཏོག་ཆེན་བརྡལ་པ་བོན་གྱི་སྐུ། ཡེ་ཤེས་རྣོ་དབལ་བྱ་
རུ་རྩེ་རུ་ཆིབ། ཐབས་ཤེས་སྤྲུལ་པའི་དར་རྒྱན་ཕྱོགས་ཕྱོགས་རློབས། དམིགས་པ་མེད་
པ་བོན་སྐུའི་གསས་མཁར་རོ། །
བོན་ཉིད་བདེ་ཆེན་གསས་མཁར་ནི། རྨིང་གཞི་སེམས་ཅན་ཆེན་པོ་ལྔ་ཡི་ཐོད་
འགྲམ་ལ། ཡེ་ཤེས་ལྔ་བརྩེགས་གསལ་བྱེད་ཀློང་སྒོ་དོད། དུག་ལྔ་རང་གྲོལ་གྱི་ཀ་
གདན་ལ། ཐུགས་རྗེ་དབྱིངས་ཀྱི་ཀ་བ་བཙུགས། རང་རིག་རང་ཤར་གྱི་ཀ་ཞུ་ཅན།
བྱིན་རླབས་འོད་གསལ་གྱི་གདུང་མ་ལ། སྟོང་ཉིད་ཡེ་ཤེས་དྲལ་དཔྱམ་བཏང་། གཉིས་
མེད་རང་གྲོལ་གྱི་གདུང་མཛེར་བཏབ། རིགས་ལྔ་འོད་འབར་གྱི་གྲབ་ཤིང་ལ། གསལ་
སྟོང་འཛིན་མེད་ཀྱི་གྲབ་ནོན་བྱས། རང་རིག་འོད་གསལ་གྱི་སྒོ་བཞི་ལ། གཉིས་
མེད་འོད་གསལ་སྒོ་སྐྱེས་བཙུགས། འཛིན་མེད་འོད་གསལ་གྱི་ཐེམ་སྦྱོར་ཅན། བདེ་
སྟོང་གཉིས་མེད་ཀྱི་ཡ་གད་ལ། མ་བཅོས་ལྷུག་པའི་འཕྱང་འཕྲུལ་ཅན། འོད་ཟེར་
འགག་མེད་བྱ་འདབ་རྒྱས། ལོགས་བཞི་རྫུ་འཕྲུལ་དྲྭ་བ་ལ། ཟུར་བཞི་ཚད་མེད་བཞི་
དང་ལྡན། ལོགས་བཞི་འོད་ལྔ་བང་རིམ་བརྩིགས། དེ་སྟེང་མཐིང་ནག་གྲུ་གསུམ་
60



རྒྱུད་སྡེ།
རྒྱུད་སྟོང་རི་ཐོ་ཆེན།
ནི། དབལ་བཤོས་གྱེན་ལ་སླང་བ་འདྲ། ཡེ་ཤེས་ལྔ་བརྩེགས་དྲྭ་བའི་འོད། ཤེས་
རིག་འོད་འབར་གྱི་གློ་སྒོ་གསུམ། དངོས་མེད་སྟོང་པའི་འགན་སྐྱེས་ལ། རང་ཤར་
རང་གྲོལ་གྱི་ཐེམ་སྦྱོར་ཅན། ཚད་མེད་བཞི་ལྡན་གྱི་ཀ་གདན་ལ། བླ་མེད་མཐར་
ཕྱིན་གྱི་ཀ་བ་བཙུགས། སྐྱེ་མེད་སྟོང་པས་ཀ་ཞུ་སྒེགས། བློ་འདས་བོན་སྐུའི་གདུང་
མ་ལ། སྟོང་གསལ་རྫོགས་སྐུའི་ཕྱམ་གདུང་ཅན། སྨྲ་བསམ་བརྗོད་མེད་ཀྱི་གདུང་
མཛེར་བལྟམས། འོད་ཟེར་སྤྲུལ་པའི་གྲབ་ཤིང་ལས། གཉིས་མེད་ཐམས་ཀྱི་གྲབ་ནོན་
བྱས། ཕྱི་ནས་གྲུ་གསུམ་འབར་བ་ལ། མཐིང་ནག་སྤྲུལ་པའི་དབལ་དང་ལྡན། ནང་
ནི་འབར་བའི་གཞལ་ཡས་ཏེ། མེ་རི་དམར་སེར་དབྱིབས་སུ་འཁྱིལ། གྲུ་གསུམ་འབར་
བའི་ཡང་རྩེ་ལ། སྐུ་གསུམ་དབྱེར་མེད་ཡ་གད་ཅན། སྐུ་ལྔ་མཐར་ཕྱིན་གྱི་བྱ་འདབ་
བྱས། རྩལ་མེད་ལྷུན་གྱིས་གྲུབ་པའི་འོད་ཟེར་འཕྲོ། མ་བཅོས་བདེ་གསལ་སྲོག་ཤིང་
ལ། ཐུགས་རྗེ་བཞི་ལྡན་གྱི་བྲེ་ལེགས་ལྡན། སྟོབས་ཆེན་འཁོར་ལོ་བཅུ་གསུམ་རབ་ཏུ་
འཁོར། དབྱིངས་ཤེས་ཟག་མེད་ཆར་ཁེབ་རབ་ཏུ་བསྙམ། འོད་དུ་འབར་བའི་ཡ་གད་
ལ། ཟེར་དུ་འཕྲོ་བའི་བྱ་འདབ་རྒྱས། ཐབས་ཤེས་དོན་ལྡན་གྱི་བྱ་རུ་ལ། བདེ་སྟོང་
ལྷུན་གྲུབ་ཀྱི་ཏོག་དབལ་རྒྱས། མཁའ་གསལ་དངོས་མེད་ཀྱི་དར་བརྒྱད་རློབས། དེ་
ཡང་ཡེ་ཤེས་ལྔ་ལྡན་བང་རིམ་ལྔ་ཡི་སྟེང་། སྙིང་རྗེ་ཚད་མེད་བཞི་དང་ལྡན་པའི་ཕྱིར།
གསེར་གྱི་རི་རབ་ཕྱི་ཁྱམས་གཞལ་ཡས་ཁང་། དེ་སྟེང་སྐུ་གསུམ་དོན་དང་ལྡན་པའི་
ཕྱིར། རྩེ་མོ་ཟུར་གསུམ་མཐིང་ནག་དབྱིབས་སུ་དོད། གྲུ་བཞི་གྲུ་གསུམ་རྫུ་འཕྲུལ་
དྲྭ་བ་ཡི། དྲྭ་མིག་འོད་ཀྱི་ཐོད་པའི་གཞལ་ཡས་རེ། མཐིང་ནག་འབར་བ་དབལ་གྱི་
མེ་རི་འཁྱིལ། ཡེ་ཤེས་ལྔ་ཡི་འོད་ཟེར་ཕྱོགས་མེད་འཕྲོ། ནང་ནས་བསྐལ་པའི་མེ་རི་
དམར་སེར་འབར། ཕྱི་ནས་དབལ་གྱི་མེ་རི་དམར་ནག་འབར། རྩེ་ལ་དབལ་གྱི་དུད་
པ་སྔོ་དམར་འཕྱུར། དེ་བཞིན་ཁྲོ་གཏུམ་འབར་བའི་གསས་མཁར་ཏེ། བོན་སྐུའི་ངོ་བོ་
61 །



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཐིང་ནག་འབར། རྫོགས་སྐུའི་ངོ་བོ་བརྒྱད་དང་ལྡན། སྤྲུལ་སྐུའི་ངོ་བོ་འོད་ཟེར་འཕྲོ།
སྐུ་གསུམ་ངོ་བོ་གྲུ་གསུམ་གསལ། དེ་ནི་བོན་སྐུའི་གསས་མཁར་རོ། །
རྫོགས་སྐུ་འབར་བའི་གཞལ་ཡས་ནི། དབུས་ཀྱི་གསས་མཁར་ཆེན་པོ་ལ། ཡེ་ཤེས་
ལྔ་ལྡན་ཟེར་འོད་འཕྲོ། ཕྱོགས་བཞི་གསས་མཁར་ཆེན་པོ་བཞི་རུ་འབྱུང་། གསེར་འོད་
འབར་བའི་གསས་མཁར་ནི། བང་རིམ་ལྔ་པ་གཡུང་དྲུང་འཁྱིལ་པའི་གདན། རི་རབ་
གྲུ་བཞི་གཡུང་དྲུང་སྤུངས་པའི་ཚུལ། དེ་སྟེང་གསེར་འོད་གྲུ་གསུམ་གཡུང་དྲུང་འོད་
དུ་འབར། ཕྱི་ནས་གསེར་ཞུན་ཚྭ་ཚྭ་འཕྲོ། ནང་ནི་གསེར་འོད་སེར་ལ་གདོངས། ཕྱི་
རིམ་མེ་རི་གསེར་འོད་ལ། གཡུ་ཡི་གཡུང་དྲུང་ཚྭ་ཚྭ་འཁྲུགས། མེ་ལྕེ་ཕྱོགས་མེད་ཕྱི་
ནས་རློབས། ཐར་ལམ་སྲོག་ཤིང་ཚད་མེད་བྲེ། སྟོབས་འཁོར་ཟག་མེད་འོད་ཟེར་
གདུགས། ཐབས་ཤེས་བྱ་རུ་ཡེ་ཤེས་ཏོག་དབལ་རྒྱས། མེ་ལོང་ཡེ་ཤེས་འོད་ཟེར་འཕྲོ།
བྱིན་རླབས་སྤྲུལ་པའི་དར་བརྒྱད་རློབས། རྫོགས་པའི་སྐུ་ཡི་གསས་མཁར་རོ། །འབར་
བ་ནང་གི་གསས་མཁར་ནི། བང་རིམ་ལྔ་ལྡན་པད་མ་མཛེས་པའི་གདན། རི་རབ་
གླིང་བཞི་པད་མ་སྤུངས་པའི་ཚུལ། དམར་སེར་གྲུ་གསུམ་པད་མ་མེ་རི་འོད། ཕྱི་ལ་
དབང་གི་མེ་རི་འདབ་སྦྱོར་འབར། མེ་སྟག་བསྐལ་པ་ཐོག་གི་བུ་ཡུག་འཚུབས། ནང་
ན་དབལ་ལྡན་དམར་སེར་བྱི་རུའི་མདངས། མེ་རི་དམར་ནག་ཐོག་སེར་འཕྲོ། མེ་ལྕེ་
ཕྱོགས་མེད་ཕྱི་ནས་རློབས། ཐར་ལམ་སྲོག་ཤིང་ཚད་མེད་བྲེ། སྟོབས་འཁོར་ཟག་མེད་
འོད་ཟེར་གདུགས། ཐབས་ཤེས་བྱ་རུ་ཡེ་ཤེས་ཏོག་དབལ་ལྡན། བྱིན་རླབས་སྤྲུལ་པའི་
དར་བརྒྱད་རློབས། སྤྲུལ་པ་སྐུ་ཡི་གསས་མཁར་རོ། །གཡོ་བ་རླུང་གི་གསས་མཁར་ནི།
བང་རིམ་ལྔ་ལྡན་འཁོར་ལོ་སྤུངས་པའི་གདན། ལོགས་བཞི་འཁོར་ལོ་བརྩེགས་པའི་
ཚུལ། ལྗང་ནག་གྲུ་གསུམ་འཁོར་ལོ་འབར་བའི་འོད། ཕྱི་ལ་བསྐལ་པའི་རླུང་རི་ལྗང་
ནག་འཁྱིལ། གནམ་ལྕགས་དབལ་གྱི་ཚྭ་ཚྭ་བུ་ཡུག་འཚུབས། ནང་ནི་གཡོ་མེད་གཡུ་
62



རྒྱུད་སྡེ།
རྒྱུད་སྟོང་རི་ཐོ་ཆེན།
ཡི་འོད་མདངས་གསལ། མེ་རི་གྲུ་གསུམ་གཡུ་འོད་འབར་བ་ལ། གནམ་ལྕགས་འཁོར་
ལོའི་ཚྭ་ཚྭ་རབ་ཏུ་འཕྲོས། མེ་ལྕེ་ཕྱོགས་མེད་ཕྱི་ནས་རློབས། ཐར་ལམ་སྲོག་ཤིང་ཚད་
མེད་བྲེ། སྟོབས་འཁོར་ཟག་མེད་འོད་ཟེར་གདུགས། ཐབས་ཤེས་བྱ་རུ་ཏོག་དབལ་
རྒྱས། མཉམ་ཉིད་ཡེ་ཤེས་འོད་ཟེར་འཕྲོ། བྱིན་རླབས་སྤྲུལ་པའི་དར་བརྒྱད་རློབས།
ངོ་བོ་ཉིད་ཀྱི་སྐུ་ཡི་གསས་མཁར་རོ། །བརླན་བྱེད་ཆུ་ཡི་གསས་མཁར་ནི། བང་རིམ་
ལྔ་པ་རིན་ཆེན་འོད་ཀྱི་གདན། ཟུར་བཞི་རི་རབ་རིན་ཆེན་སྤྲུལ་པའི་ཚུལ། སྔོ་གདང་
གྲུ་གསུམ་རིན་ཆེན་འོད་དུ་འབར། ཕྱི་ནས་ཆུ་རླུང་རྦ་འཚུབས་འཁྲུགས། ནང་ན་
བདུད་རྩིའི་ཟིལ་པ་ཆགས། རིན་ཆེན་འབར་བ་ཟུར་ལ་བརྩིགས། གཡུ་འོད་སྔོ་གདང་
མེ་རི་ལ། རིན་པོ་ཆེ་ཡི་ཚྭ་ཚྭ་འཕྲོ། མེ་ལྕེ་ཕྱོགས་མེད་ཕྱི་ནས་རློབས། ཐར་ལམ་སྲོག་
ཤིང་ཚད་མེད་བྲེ། སྟོབས་འཁོར་ཟག་མེད་ཡེ་ཤེས་དབྱིངས། ཐབས་ཤེས་བྱ་རུ་ཏོག་
དབལ་རྒྱས། བྱ་བ་ནན་ཏན་ཡེ་ཤེས་འོད་ཟེར་འཕྲོ། བྱིན་རླབས་སྤྲུལ་པའི་དར་བརྒྱད་
རློབས། མངོན་བྱང་སྐུ་སྟེ་ཕྲིན་ལས་གསས་མཁར་རོ། །དེ་ལྟར་སྐུ་ལྔའི་ངོ་བོ་ནི། ལྷ་
ལྔ་འོད་ཀྱི་གསས་མཁར་རོ། ། །
ནང་རྟགས་ཕྱི་ཤར་གསས་མཁར་བརྒྱད་ནི། མུ་མེད་ས་ལེ་སྒྲོན་མ་ནི། བང་རིམ་
ལྔ་པ་རི་རབ་ཅན། དེ་སྟེང་དཀར་གསལ་གྲུ་གསུམ་འབར། བྲེ་སྲོག་ཆར་ཁེབས་
སྟོབས་འཁོར་དང་། བྱ་རུ་ཏོག་དབལ་དར་བརྒྱད་འོད་ཟེར་འཕྲོ། ཕྱི་ནི་དཀར་འཇམ་
ཆུ་ཤེལ་ཕྱིས་པ་འདྲ། ནང་ནི་དཀར་འཇམ་ཤེལ་གྱི་ཚྭ་ཚྭ་འཁྲུག །མེ་རི་དཀར་པོ་ཟུར་
གསུམ་འབར་བའོ། །རྔ་གཤང་སྒྲ་ཡི་གསས་མཁར་ནི། བང་རིམ་ལྔ་པ་རི་རབ་ཅན།
དེ་སྟེང་གསེར་འོད་གྲུ་གསུམ་འབར། བྲེ་སྲོག་ཆར་ཁེབས་སྟོབས་འཁོར་དང་། བྱ་རུ་
ཏོག་དབལ་དར་བརྒྱད་རློབས། ཕྱི་ནི་སེར་ལྗང་འོད་ཟེར་འབར། ནང་ནི་གསེར་འོད་
གཡུ་ཡི་ཚྭ་ཚྭ་འཕྲོ། མེ་རི་གསེར་འོད་གྲུ་གསུམ་འབར་བའོ། །གཡུ་བུན་རླུང་གི་གསས་
63



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཁར་ནི། བང་རིམ་ལྔ་པ་རི་རབ་ཅན། དེ་སྟེང་སྔོ་མཐིང་གྲུ་གསུམ་འབར། བྲེ་སྲོག་
ཆར་ཁེབས་སྟོབས་འཁོར་དང་། བྱ་རུ་ཏོག་དབལ་དར་བརྒྱད་རློབས། ཕྱི་ནས་སྔོ་
གདང་འོད་ཟེར་འབར། ནང་ནི་དམར་འཚེར་བྱེ་རུའི་མདངས། གཡུ་ཡི་ན་བུན་སྤྲིན་
ལྟར་གཏིབས་པའི་ནང༌། མེ་རི་སྔོ་གདང་ཟུར་གསུམ་འབར་བའོ། །བདུད་རྩི་ཆུ་ཡི་
གསས་མཁར་ནི། བང་རིམ་ལྔ་པ་རི་རབ་ཅན། དེ་སྟེང་སྔོ་ལྗང་ཟུར་གསུམ་འབར།
བྲེ་སྲོག་ཆར་ཁེབས་སྟོབས་འཁོར་དང༌། བྱ་རུ་ཏོག་དབལ་དར་བརྒྱད་རློབས། ཕྱི་ལ་
བདུད་རྩི་ཁ་སྒྲོམ་དཀར་པོ་ལ། བདུད་རྩི་ཟིལ་ཆགས་མདངས་དང་ལྡན། ནང་ནི་སྔོ་
གདང་རྒྱ་མཚོ་འཁྱིལ་པ་འདྲ། བདུད་རྩི་ཆུ་རྒྱུན་ཟུར་ལ་འབབས་པ་སྟེ། མེ་རི་སྔོ་ལྗང་
གྲུ་གསུམ་འབར་བའོ། །བྱིན་ཆེན་རི་རྒྱལ་ལྷུན་པོའི་གསས་མཁར་ནི། ས་ཆུ་འཁྲུགས་
པའི་འོད་ཟེར་ཡིན། བང་རིམ་ལྔ་པ་རི་རབ་ཅན། དེ་སྟེང་གསེར་འོད་གྲུ་གསུམ་འབར།
བྲེ་སྲོག་ཆར་ཁེབ་སྟོབས་འཁོར་དང་། བྱ་རུ་ཏོག་དབལ་དར་བརྒྱད་རློབས། ཕྱི་ནི་
གསེར་འོད་འབར་བ་ལ། ནང་ནི་དཀར་ལྗང་འོད་ཟེར་འཕྲོ། མེ་རི་གསེར་འོད་གྲུ་
གསུམ་འབར་བ་ལ། གསེར་གྱི་ཚྭ་ཚྭ་དབལ་དུ་འཕྲོ། ཁ་སྒྲོམ་ངར་གྱི་གསས་མཁར་
ནི། ནམ་མཁའ་དྭངས་པའི་འོད་ཟེར་འཕྲོ། བང་རིམ་ལྔ་པ་རི་རབ་ཅན། དེ་སྟེང་སྔོ་
སྐྱ་གྲུ་གསུམ་འབར། བྲེ་སྲོག་ཆར་ཁེབ་སྟོབས་འཁོར་དང༌། བྱ་རུ་ཏོག་དབལ་དར་
བརྒྱད་རློབས། ཕྱི་ནི་སྔོ་ལྗང་འབར་བ་ལ། ནང་ནི་སྔོ་མཐིང་འོད་ཟེར་འབར། དབལ་
གྱི་མེ་རི་གྲུ་གསུམ་འབར་བའོ། །ཐོགས་མེད་ལས་ཀྱི་གསས་མཁར་ནི། བང་རིམ་ལྔ་
པ་རི་རབ་ཅན། དེ་སྟེང་སྨུག་ནག་གྲུ་གསུམ་འབར། བྲེ་སྲོག་ཆར་ཁེབ་སྟོབས་འཁོར་
དང༌། བྱ་རུ་ཏོག་དབལ་དར་བརྒྱད་རློབས། ཕྱི་ནི་མཆོང་གུར་སྨུག་པོ་ལ། ནང་ནི་
བྱི་རུའི་འོད་ཟེར་འཕྲོ། སྨུག་ནག་མེ་རི་གྲུ་གསུམ་འབར། དབལ་གྱི་ཚྭ་ཚྭ་འོད་ཟེར་
འཕྲོ། གཡུང་དྲུང་ཐིག་ལེ་འོད་ཀྱི་གསས་མཁར་ནི། བང་རིམ་ལྔ་པ་རི་རབ་ཅན། དེ་
64



རྒྱུད་སྡེ།
རྒྱུད་སྟོང་རི་ཐོ་ཆེན།
སྟེང་ཤེལ་འོད་གྲུ་གསུམ་འབར། འོད་ཟེར་གུར་ཁང་ཕུབ་པ་འདྲ། བྲེ་སྲོག་ཆར་ཁེབས་
སྟོབས་འཁོར་དང༌། བྱ་རུ་ཏོག་དབལ་དར་བརྒྱད་རློབས། གཡུང་དྲུང་གསལ་བའི་
ཁ་ཕྲོམ་ཅན། འཁྱིལ་པའམ་ནི་འཁྲིག་པའི་ཚུལ། ཤེལ་དཀར་མེ་འོད་གྲུ་གསུམ་འབར།
དབལ་གྱི་ཚྭ་ཚྭ་ཐོག་ལྟར་འདྲིལ། ཚོགས་བརྒྱད་སྤྲུལ་པའི་གསས་མཁར་བརྒྱད། རེ་
རེ་ལ་ཡང་བསམ་ལས་འདས། བྱེ་བ་ས་ཡའི་སྐུ་རུ་བསྐྱེད། གསས་མཁར་བརྒྱད་ལས་
འོད་འཕྲོས་པས། སྒོ་བཞི་དབལ་གྱི་གསས་མཁར་བཞི། ཤར་ཕྱོགས་དབལ་གྱི་སྒོ་མོ་
ལ། ཤེལ་དཀར་དབལ་གྱི་མེ་རི་ནི། གྲུ་གསུམ་རྩེ་ལ་དབལ་དུ་འབར། དབལ་གྱི་ཚྭ་
ཚྭ་སེར་ལྟར་འཕྲོ། བྱང་ཕྱོགས་དབལ་གྱི་སྒོ་མོ་ལ། གཡུ་འོད་འབར་བའི་མེ་རི་ནི། རྩེ་
རྒྱལ་གྲུ་གསུམ་དབྱིབས་སུ་འབར། དབང་ལྡན་མེ་རི་དམར་ནག་ནི། དབལ་བཤོས་
བསླངས་འདྲ་ཟུར་གསུམ་འབར། དབལ་གྱི་ཚྭ་ཚྭ་རྦ་ལྟར་འཕྲོ། ནུབ་ཕྱོགས་ཟངས་
ཀྱི་སྒོ་མོ་ལ། དབང་ལྡན་མེ་རི་དམར་ནག་ནི། དབལ་བཤོས་བསླངས་འདྲ་གྲུ་གསུམ་
འབར། དབལ་གྱི་ཚྭ་ཚྭ་ལྕབ་ལྕབ་འཕྲོ། ལྷོ་ཕྱོགས་གཡུ་ཡི་སྒོ་མོ་ལ། སྔོ་ལྗང་དབལ་གྱི་
མེ་རི་ནི། དབང་ལྡན་གྲུ་གསུམ་རྩེ་རྒྱལ་འབར། དབལ་གྱི་ཚྭ་ཚྭ་སྐར་ལྟར་འཁྲུག །དེ་
ནི་རྫོགས་པའི་གཞལ་ཡས་སོ། །
ད་ནི་སྤྲུལ་པའི་གསས་མཁར་ནི། སྒོ་བཞི་མཆོད་པའི་སྣམ་བུའོ། །བར་ཁྱམས་
དབལ་གྱི་ཁྲག་མཚོ་འཁྲུགས། ལོགས་ལ་དབལ་གྱི་མེ་རི་འབར། མེ་སྟག་ཚྭ་ཚྭ་སྐར་
ལྟར་འཁྲུགས། ཟངས་རི་ལྕགས་རི་སྤྲུལ་པ་འཁོར། ཅིར་ཡང་སྤྲུལ་པའི་གསས་མཁར་
རོ། །དེ་དབུས་དྲག་པོ་རཀྵ་ནི། ཤིན་ཏུ་མི་བཟད་ཁྲོ་གཏུམ་རྔམས། དབུ་ལ་ཞི་ལྷ་
སྤྲིན་ལྟར་གཏིབས། ཐུགས་ལ་ཁྲོ་བོ་མེ་ལྟར་འབར། ལྟེ་བ་མ་ཚོགས་སེར་ལྟར་འདྲིལ།
ཕྱག་མཚན་མཚོན་ཆ་སྐར་ལྟར་འཁྲུགས། དེ་ཡང་བཅས་པའི་རྒྱན་དྲུག་དང་ལྡན་ཏེ།
ཐོད་སྐམ་གྱི་དབུ་རྒྱན། ཐོད་རློན་གྱི་དོ་ཤལ། བདུད་ཀྱི་གཡང་གཞི། སྟག་གི་ཤམ་
65



གསུང་རབ་སྒོ་མཛོད་རིན་པོ་ཆེའི་གླེགས་བམ། 23
ཐབས། སྦྲུལ་གྱི་སྐུ་རེག །སྦལ་པ་ཁྲ་བོའི་མདུན་ཁེབས། བཅོས་པའི་བཞིན་དྲུག་དང་
ལྡན་ཏེ། སྤྱན་བཟློགས་པ། ཤངས་གཉེར་བ། ཞལ་གདངས་པ། ཚེམས་གཙིགས་པ།
ལྗགས་འདྲིལ་བ། སྙན་གདེངས་པའོ། །ཁྲོ་བོའི་བསྟབ་དྲུག་དང་བཅས་ཏེ། དབུ་ཡོ་བ།
སྐུ་འགྱིང་བ། ཕྱག་གདེངས་པ། སྤྱན་བསྒྲད་པ། ཞབས་འདོར་ཐབས་སུ་བསྒྲད་པ།
སྤྲུལ་པའི་འོད་ཟེར་བདུན་དང་ཆས་ཏེ། སྤྱན་བཟློག་ནས་གློག་འགྱུ་བ། སྙན་གདེངས་
ནས་འབྲུག་ལྡིར་བ། ཤངས་གཉེར་ནས་རླུང་འཚུབས་པ། ཞལ་གདངས་ནས་མེ་
འབར་བ། ལྗགས་འདྲིལ་ནས་སེར་བ་འབེབས་པ། ཐུགས་ལས་འོད་ཟེར་བསམ་མེད་
འགྱེད་པ། བ་སྤུ་མཚོན་ཆའི་བུ་ཡུག་འཚུབས་པ། སྐུ་ལུས་དཔག་ཚད་ལྔ་བརྒྱ་སླེབས་
པ། བོན་ཉིད་ཁྲོ་གཏུམ་འབར་བའི་དབུས་སུ་འགྱིང་བ། དེ་ལ་འཁོར་དུ་རིགས་ཀྱི་
ཁྲོ་བོ་ཁྲོ་མོ་དང༌། སྤྲུལ་པའི་ཁྲོ་བོ་ཁྲོ་མོ་དང༌། དབལ་མོ་གྱད་དང་རྒྱལ་པོ་རྣམས།
འཇིགས་པའི་ཆ་ལུགས་རྔམས་ཏེ། དབུ་དགུ་ཕྱག་ནི་བཅོ་བརྒྱད་ཏེ། གཤོག་པ་གཡས་
གཡོན་མེ་རླུང་འཐབ། ཕྱག་མཚན་སྣ་ཚོགས་གཟུགས་བརྙན་འགྱེད། མེ་འབར་
དབལ་གྱི་ཆས་དང་ལྡན། ཁྲོ་གཏུམ་འབར་བའི་ཚོགས་ཀྱིས་ཁྲིགས་ཀྱིས་གཏམས། ཕྱི་
རུ་བདེར་གཤེགས་སྤྲིན་བཞིན་གཏིབས། གསས་མཁར་ཆེན་པོ་བཞི་ལ། ཡི་དམ་ཁྲོ་
གསས། རྔམ་གསས། དབལ་གསས། གཏུམ་གསས་བཞི། གཏི་མུག་གནས་དག་
གླང་ཆེན་དང༌། ང་རྒྱལ་གནས་དག་རྟ་མཆོག་དང་། འདོད་ཆགས་གནས་དག་
སྒྲ་རྒྱལ་དང་། ཕྲག་དོག་གནས་དག་ཁྱུང་ཆེན་དང་། དུག་ལྔ་བསྣོལ་པའི་ཁྲི་སྟེང་
དུ། དྲི་ཟ་གནོད་སྦྱིན་ཀླུ་དབང་གཤིན་རྗེ་དང༌། ཕྱོགས་སྐྱོང་བསྣོལ་བའི་གདན་སྟེང་
དུ། ཡབ་ཡུམ་འཁྲིལ་སྦྱོར་པད་ཟླའི་གདན་ལ་བརྗིད། སྐུ་མདོག་ཕྱག་མཚན་རྒྱན་
དང་ལྡན། རང་རང་འདྲ་བའི་འཁོར་ནི་འབུམ་ཕྲག་སྟོང་གིས་བསྐོར། གཞལ་ཡས་
ལྷ་དང་བཅས་པ་ནི། གནམ་ལ་ཉི་ཟླ་ལྷག་པ་འདྲ། བསམ་དུ་མེད་པའི་ལྷ་རུ་བསྐྱེད།
66



རྒྱུད་སྡེ།
།
རྒྱུད་སྟོང་རི་ཐོ་ཆེན།
དེ་རྒྱབ་གསས་མཁར་བརྒྱད་ལ་ཡང་། རྨ་བྱ་ཉི་ཟླའི་གདན་ལ་ཡང་། རིག་པའི་ཁྲོ་
བོ་ཁྲོ་མོ་རྣམས། སྐུ་མདོག་ཕྱག་མཚན་འཁྲིལ་སྦྱོར་ཅན། རང་རང་འཁོར་ནི་འབུམ་
ཕྲག་སྟོང་གིས་བསྐོར། མཁའ་ལ་སྐར་ཚོགས་བཀྲ་བ་འདྲ། བསམ་དུ་མེད་པའི་ལྷ་
རུ་བསྐྱེད། ནང་གི་སྒོ་ཡི་གསས་མཁར་ལ། ཤང་ཤང་ཉི་ཟླའི་གདན་སྟེང་ན། སྤྲུལ་
པའི་ཁྲོ་བོ་ཁྲོ་མོ་ནི། སྐུ་མདོག་ཕྱག་མཚན་གདན་ཁྲི་བཅས། ས་ལ་མེ་ཏོག་རྒྱས་པ་
འདྲ། འཁོར་ནི་རང་འདྲ་འབུམ་གྱིས་བསྐོར། སྐུ་ནི་གསེར་ཕུར་བསླང་པ་འདྲ། ཡབ་
ཡུམ་འཁྲིལ་སྦྱོར་བསམ་མེད་བསྐྱེད། ཁྲག་མཚོ་དབང་གི་གཞལ་ཡས་སུ། མི་ལུས་
ཕོ་ཆས་མགོ་བརྙན་ཅན། ཤ་ཟན་འདབ་ཆགས་ཁྲི་སྟེང་དུ། རྩི་ཤིང་རླུང་གིས་བསྐྱོད་
པའི་ཚུལ་ལྟར་བསྒོམ། མེ་རི་འབར་བའི་གཞལ་ཡས་སུ། ཚྭ་ཚྭ་འཕྲོ་བའི་ཁྲི་སྟེང་དུ།
འཇིགས་བྱེད་སྤྱད་དམག་སྤེལ་ཚུལ་ནི། མེ་སྟག་འཕྲོ་བའི་ཚུལ་དུ་བསྒོམ། ཕྱི་སྒོ་དྲི་ཟ་
ཀླུ་དབང་དང༌། གནོད་སྦྱིན་གཤིན་རྗེའི་ཁྲི་སྟེང་ན། རྒྱལ་ཆེན་འབར་བ་ཡབ་ཡུམ་ནི།
མེ་ལྕེ་འབར་བའི་ཚུལ་དུ་བཞུགས། དྲག་པོའི་ཁྲོ་ཚོགས་བསམ་འདས་ནི། མི་བཟད་
ཆོ་འཕྲུལ་བསམ་འདས་འགྱེད། བསྭོ་ཆ་ཧ་སྒྲ་འབྲུག་ལྟར་སྒྲོག །ཕོ་ཉ་ལས་མཁན་
གྲངས་མེད་འགྱེད། སྐར་ལྟར་འཁྲུགས་ཤིང་སེར་ལྟར་འདྲིལ། དྲག་པོའི་ཁྲོ་བོ་བསམ་
འདས་ནི། མཐུ་རྩལ་ནམ་མཁའི་ཐོག་དང་འདྲ། དམག་དཔུང་དབྱར་གྱི་ཆར་པ་
མཉམ། མང་བ་རྫུ་འཕྲུལ་གྱི་སེར་བ་དང་མཉམ། སྒྲ་སྐད་ང་རྒྱལ་གྱི་འབྲུག་མོ་དང་
འདྲ་བ། གཟི་བརྗིད་གསེར་གྱི་རི་རབ་དང་མཉམ་པ། སྣང་ལ་རང་བཞིན་མེད་པ་
བར་སྣང་གི་གཞའ་ཚོན་དང་འདྲ་བ། ཟབ་ཅིང་ཆ་ཕྲ་བ་རྒྱ་མཚོ་དང་འདྲ་བ། བཟུང་
དུ་མེད་པ་ཐང་ཀའི་སྒྲིག་རྒྱུ་དང་འདྲ་བ། མྱུར་མགྱོགས་བར་སྣང་གི་གློག་མོ་དང་འདྲ་
བ། ཆོ་འཕྲུལ་ཆེ་བ་ནམ་མཁའ་དང་འདྲ་བ། སྟོབས་ཤུགས་བསྐལ་པའི་འབྱུང་བ་
དང་མཉམ་སྟེ། དེ་ལྟར་དྲག་པོའི་ཚད་བཅུ་གཅིག་དང་ལྡན་ཏེ། དྲག་པོའི་འཕྲོ་འདུ་
67



གསུང་རབ་སྒོ་མཛོད་རིན་པོ་ཆེའི་གླེགས་བམ། _123
དྲུག་དང་ཆས་ཏེ། རིན་པོ་ཆེ་གཏེར་ཁྱིམ་གྱི་ཕྱག་རྒྱའི་འཕྲོ་འདུས། མཆོད་པའི་ལྷ་
མོས་སྟོང་གསུམ་གང་བ། ལུ་གུ་རྒྱུད་ཀྱི་འཕྲོ་འདུས། ལྷ་ཚོགས་ཐུགས་དམ་བསྐུལ་བ།
ལྕགས་ཀྱུ་ལྟ་བུའི་འཕྲོ་འདུས། ལོག་འདྲེན་གནས་ནས་འཛིན་པ། ཉི་ཟེར་ལྟ་བུའི་འཕྲོ་
འདུས། སྣོད་བཅུད་ལྷ་རུ་གྲོལ་བ། བ་ཐག་གཟིང་བའི་འཕྲོ་འདུས། འགྲོ་དྲུག་སྒྲིབ་པ་
སྦྱངས་པ། གནམ་ལྕགས་ཞུན་མའི་འཕྲོ་འདུས། ལོག་པའི་སྟོབས་འཇོམས་པ། དེ་ལྟ་
བུར་སྤྲུལ་ནས། ཉོན་མོངས་པ་འདུལ་བའི་སྤྲུལ་པ་མང་པོ་འབྱེད་དེ། ཞེ་སྡང་གདུག་
པའི་མེ་སྤར་ལ། བྱམས་པ་ཐུགས་རྗེ་ལྡན་པའི་ལྷ། གཙོ་མཆོག་ཡབ་ཡུམ་སྤྲུལ་པ་སྦད།
གཏི་མུག་མུན་པ་འབེབས་པ་ལ། མེ་ལོང་ཡེ་ཤེས་སྟོན་པའི་ལྷ། ཁྲོ་གསས་ཡབ་ཡུམ་
སྤྲུལ་པ་སྦད། ང་རྒྱལ་བདག་ཏུ་འཛིན་པ་ལ། མཉམ་ཉིད་ཞི་བའི་ལྷ་བསྐུར་བ། རྔམ་
གསས་ཡབ་ཡུམ་སྤྲུལ་བ་སྦད། འདོད་ཆགས་ཆུ་ཆེན་འབྲུག་པ་ལ། སོ་སོ་ཡེ་ཤེས་སྙིང་
པོའི་སྐུ། དབལ་གསས་ཡབ་ཡུམ་སྤྲུལ་པ་སྦད། ཕྲག་དོག་བརྩོན་ར་འདུལ་བའི་ལྷ།
ཡངས་པ་ཆེན་པོའི་ངང་ཉིད་ལ། གཏུམ་གསས་ཡབ་ཡུམ་སྤྲུལ་པ་རྦད། ལོག་པའི་
གྲན་བདུད་འདུལ་བྱེད་དུ། རིག་པའི་ཁྲོ་བོ་ཁྲོ་མོ་སྦད། འབྱུང་བའི་བདུད་བཞི་འདུལ་
བྱེད་དུ། སྤྲུལ་པའི་ཁྲོ་བོ་ཁྲོ་མོ་སྦད། མོ་ལ་མོ་བདུད་འདུལ་བའི་ལྷ། དབལ་གྱི་གཟེ་
གྱད་སྤར་མ་འགྱེད། ལྟ་བ་ལོག་པའི་མི་ཆེན་ལ། ཕྱོགས་བཅུའི་དབལ་གྱད་དམག་ཏུ་
སྦད། དྲི་ཟ་གཤིན་རྗེ་བརྩོད་པ་ལ། ཐེར་ཟུག་དབལ་གྱི་གྱད་ཆེན་སྦད། དྲེགས་པ་སྡེ་
བརྒྱད་ལྟས་ངན་ལ། ཁྲོ་ཚོགས་བྱེ་བ་ས་ཡ་སྦད། འཇིན་རྟེན་པའི་ཆོ་འཕྲུལ་སེམས་
ཅན་ལ། ཕོ་ཉ་ལས་མཁན་བསམ་མེད་སྦད། འཇིག་རྟེན་ཁྲོ་ཚོགས་བསམ་འདས་ཀྱི།
སྐུ་ལ་དབལ་གྱི་མེ་རི་འབར། ཕྱག་ན་གདུག་པའི་མཚོན་ཆ་སྤྲོས། ཞལ་ནས་བསྲོ་རཾ་
ཧ་སྒྲ་སྒྲོགས། འཇིག་རྟེན་དྲེགས་པ་ཐམས་ཅད་ནི། བརྒྱལ་རེངས་མྱོས་དང་འགུག་པ་
དང༌། སྙིང་གས་མིག་ལུག་ལྷུ་གྲུམ་མོ། །བདུད་རྗེ་སྙིང་གས་ཤི་བ་ལས། ལོངས་སྤྱོད་
68



རྒྱུད་སྡེ།
རྒྱུད་སྟོང་རི་ཐོ་ཆེན།
འདོད་པའི་རྒྱན་དུ་གྲོལ། ས་སྲིན་རེ་བ་མགོ་དམར་ལ། ལས་གྲུབ་གསས་མཁར་འོད་
ཟེར་ནི། དབལ་འབར་མེ་ཡི་འཁོར་ལོ་ཕོག །ཕུང་པོ་ཚལ་བ་བརྒྱད་དུ་ཞིག །དྲེགས་
པ་དབལ་གྱི་གསས་མཁར་སྲིད། མུན་སྲིན་ནག་པོ་ཕག་གདོང་གི། རང་ལུས་བ་སྤུ་
མཚོན་དུ་འཁྲུགས། རང་ལུས་རང་གིས་བཤས་པ་ལ། གཤེན་གྱི་རྩ་བའི་དམ་རྫས་
བྱུང༌། ཡ་བདུད་ནག་པོ་མགོ་སེར་ལ། དབལ་གྱི་ཚྭ་ཚྭ་རང་འཁྲུགས་ཅིག ཡ་བདུད་
སྤྱི་བོའི་གཙུག་ཏུ་བརྒྱབ། ཤ་རུས་ཕྱེས་ཏེ་རང་བཤས་པ། སྤྲུལ་པ་ཁྲོ་བོའི་བརྒྱན་དུ་
བྱུང་། འགྲན་དེ་ཡ་བོ་བྱ་བ་དེ། ལོག་པའི་དབང་གིས་རང་ལུས་རང་ཚིག་སྟེ། འགྲན་
དེ་ཡ་བོའི་ཕུང་པོ་ལ། སྣང་བ་ལས་ཀྱི་ལོངས་སྤྱོད་བྱུང༌། མ་བདུད་རེ་མ་མགོ་སེར་
ལ། ལུས་ལ་དབལ་གྱི་ཐོག་དམར་ཐིམ། རང་ལུས་རང་གིས་བཤས་པ་ལ། གཤེན་
རབ་ལྷ་ཡི་མཆོད་པ་བྱུང་། རམ་པ་དུག་འགྱེད་ལ་སོགས་ཏེ། རྩོད་པ་ཅན་གྱི་བདུད་
རྣམས་ཀྱིས། འཇིག་རྟེན་ལྷ་ཀླུ་དགེ་བསྙེན་ཚོགས། སྲོག་འཕྲོག་རྩིས་ཀྱི་འོག་ཏུ་བཅུག
མཆོད་ན་མགོན་ཞིང་སྦད་ན་འགྲོ། བཀར་ན་ཁེལ་ཞིང་གནན་ན་ནོན། ཡར་གཡེན་
མར་གཡེན་བར་གཡེན་དང་། ས་གཡེན་ལ་སོགས་ཀུན་བཏུལ་ནས། གསང་སྔགས་
སྤྱི་སྤུངས་ཨ་དཀར་བོན་གྱི་ཁོག་ཕུབ་ནས། ཉོན་མོངས་ཀྱི་རྩོད་པ་བཟློག་གོ །དེར་
ཡབ་ཡེ་གཤེན་རླུང་འདབ་ཅན་ཞེས་ཀྱང་བྱ། ཡུམ་བཟང་ཟ་རིང་བཙུན་དང་། སྲས་
འཆི་མེད་གཙུག་ཕུད་དང་། གསང་བ་འདུས་པ་རྣམས་ཀྱིས་བླ་ན་མེད་པ་མཆོད་པ་
སྤྲིན་གྱིས་བརྒྱན། རོལ་པ་ཐབས་ཀྱི་ཁྲག་དང་། འབྱུང་བ་བརྣག་པའི་ཁྲག་ལ་སོགས།
དམར་གྱི་མཆོད་པ་ཕུལ་ནས། མགྲིན་གཅིག་ཏུ་ཞུས་པས། ལྔ་བརྒྱའི་དུས་ངན་
གཤེན་པོ་ཀུན། བསྒྲུབ་པའི་ལོངས་མེད་བསོད་ནམས་འགྲིབ། ཆེ་ཆུང་དོན་ཆེ་རྣོ་ལ་
མྱུར། དངོས་གྲུབ་ཐོབ་སླ་བའི་མན་ངག་ཅིག བདག་ཅག་འཁོར་ལ་བཤད་དུ་གསོལ།
གསུང་པས། ཡེ་གཤེན་ལ་སོགས་འདུས་པའི་འཁོར་རྣམས་ཀུན། མ་ཡེངས་རིག་པ་
69



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གཏོད་ལ་ཉོན། དུས་ངན་ལྔ་བརྒྱའི་གཤེན་པོ་ཀུན། བསྒྲུབ་པའི་ལོངས་མེད་བརྩོན་
འགྲུས་ཆུང་། རྣོ་ལ་མྱུར་བའི་དྲག་སྔགས་ཏེ། དབལ་གསས་རྔམ་པའི་དྲག་ཟློག་གི།
སྤྱི་སྤུངས་བོན་གྱི་མ་ཁོག །ཨ་དཀར་བོན་གྱི་ཡང་སྙིང་འདི་གསུངས་སོ། །དབལ་
གསས་རྔམ་པའི་དྲག་ཟློག་གི། རྒྱུད་སྟོང་རི་ཐོ་ཆེན་ལ། གླེང་གཞིའི་ལེའུ་སྟེ་དང་
པོའོ།། །།ཨུ་ཡ་སྨར་རོ། །ཐམ། དགེའོ། །
༧ གཡུང་དྲུང་ལྷ་ཡི་སྐད་དུ་ན། སང་ཏྲི་ཏྲམ། བོད་སྐད་དུ། སྒོ་དགུ་བསྙེན་པ་
གཞི་ཡི་རྒྱུད་ཅེས་བྱའོ། །དུས་དེར་གཙོ་བོ་ཉིད་ཀྱི་སྐུ་ཞི་བའི་ངང་ལ་བཞུགས་སོ། །
དུས་དེར་འཁོར་དུ་གཏོགས་པ་རྣམས་ཀྱིས་ཀྱང༌། ཡེ་གཤེན་གཙུག་ཕུད་ཅེས་ཀྱང་
བྱ། ཁྲི་བཞི་ནམ་ཏིང་བྱ་བ་དེས། རང་གི་སྟན་ལ་ལང་ནས། མཆོད་པ་སྣ་ཚོགས་ཕུལ་
ནས་ཞུས་པ། ཀྱི་འགྲོ་བའི་དོན་མཛད་གཤེན་རབ་ཀུན་གྱི་ཕུལ། མ་རྨོངས་ཐུགས་
ལ་གསལ་བའི་འོད་ཟེར་ཅན། ཐུགས་ཀྱི་ཀློང་ནས་ཡེ་ཤེས་འོད་སྤྲོས་ལ། བདག་ཅག་
འགྲོ་བ་ཤེས་རྒྱུད་སྨིན་པའི་ཕྱིར། གཞི་མ་སྒོ་དགུ་གང་ལྟར་ལགས། གུས་པའི་འཁོར་
ལ་བཤད་དུ་གསོལ། ཞེས་ཞུས་པས། སྟོན་པས་འཁོར་ལ་བཀའ་བསྩལ་པ། ཡེ་
གཤེན་ལ་སོགས་འཁོར་རྣམས་ཉོན། བསྙེན་པའི་གཞི་མ་སྒོ་དགུ་ནི། སྔོན་འགྲོ་ཕྱི་
ཡི་བསྙེན་པ་གསུམ། ཉེ་བ་ནང་གི་བསྙེན་པ་གསུམ། བཅའ་གཞི་ལས་ཀྱི་བསྙེན་པ་
གསུམ་དང་དགུའོ། །དེ་ལྟར་གཞི་མ་སྒོ་དགུ་དེ། བདག་གིས་ལེགས་པར་བཤད་ཀྱི་
དམ་པར་ཟུངས། ལེགས་པར་ཉོན། སྔོན་འགྲོ་ཕྱི་ཡི་བསྙེན་པ་ནི། དཔོན་གསས་ལྷ་
དང་རིགས་ལྡན་གནས། མཚན་ལྡན་གྲོགས་ལ་བསྙེན་པའོ། །བསྙེན་པ་ཀུན་གྱི་དང་
པོ་རུ། དཔོན་གསས་ལྷ་ལ་བསྙེན་པར་བྱ། དཔོན་གསས་ལྷ་ལ་བསྙེན་པ་ནི། དབང་
དང་བྱིན་རླབས་གཞི་མ་ཡིན། དེ་བཞིན་རྣམ་པ་བརྒྱད་དུ་གསུངས། སེམས་ཉིད་
མ་བཅོས་ཡང་དག་བླ་མ་དང་། སྣང་བ་ཐུག་ཕྲད་ལམ་གྱི་བླ་མ་དང་། མཚན་ཉིད་
70



རྒྱུད་སྡེ།
རྒྱུད་སྟོང་རི་ཐོ་ཆེན།
དོན་ལྡན་སྐབས་ཀྱི་བླ་མ་དང་། ངོ་བོ་གཅིག་ལ་མིང་གི་བྱེ་བྲག་ཕྱེ། ཐམས་ཅད་ཀུན་
གཞི་སེམས་ཀྱི་གནས་ཚུལ་ཡིན། དོན་དམ་སྐྱེ་མེད་བོན་སྐུ་ལ། མཚན་ཉིད་བརྒྱད་
ལྡན་བླ་མས་ཅི་ཞིག་བྱ། དེ་ཡང་ཕྱི་རབས་རིག་འཛིན་དོན་ཆེད་དེ། ཀུན་གཞི་སྟོང་
པའི་གཞལ་ཡས་ནས། སེམས་ཉིད་མ་གཡོ་བོན་སྐུ་བཞུགས། ཡེ་ཤེས་ལྔ་ཡི་སྒོ་མོ་ལ།
ཉོན་མོངས་འཁྲུལ་པའི་སྒོ་ལྕགས་དམ། བླ་མ་རང་གྲོལ་གྱི་ལྡེ་མིག་གིས། ཉོན་མོངས་
འཁྲུལ་པའི་ཐ་རམས་བཤིག །ཡེ་ཤེས་ལྔ་ཡི་སྒོ་མོ་ཕྱེས། སྐྱེ་མེད་བློ་འདས་བོན་སྐུ་
དང༌། འཁོར་འདས་མ་བུ་བདག་ཞལ་སྤྲད། དེ་ཕྱིར་མཚན་ལྡན་བླ་མ་ནི། ཆེ་བརྗིད་
དབང་ལྡན་ཡོན་ཏན་རྨད་དུ་འབྱུང་། སྐུ་ནི་གཟི་བརྗིད་གསེར་གྱི་ཉི་མ་འདྲ། གསུང་
ནི་རྒྱུན་མེད་གསང་སྔགས་དབྱངས་དང་ལྡན། ཐུགས་དགོངས་སྤྲོས་བྲལ་མཁའ་ལ་ཉི་
ཤར་འདྲ། ཡོན་ཏན་ཀུན་འབྱུང་རིན་ཆེན་ཕུང་པོ་འདྲ། ཕྲིན་ལས་ཐབས་མཁས་འགྲོ་
བའི་དོན་ལ་བརྩོན། ཉོན་མོངས་ཟིལ་གནོན་ཡེ་ཤེས་སྟོབས་དང་ལྡན། བྱིན་རླབས་
ནུས་མཐུ་ནམ་མཁའི་ཐོག་དང་འདྲ། ཐུགས་རྗེ་ཆེ་ལ་ཐབས་མཁས་པས། བོན་དང་
གང་ཟག་བརྒྱུད་པར་ལྡན། འགྲོ་བ་འདྲེན་པའི་ཐབས་ལ་མཁས། རྒྱུད་ལུང་མན་ངག་
དོན་ཁྲོལ་ཞིང་། ཐེག་སྒོ་ཀུན་ལ་མ་འགག་པ། མང་ཚིག་ཉུང་བསྡུས་འགྲོ་ལ་བུ་ལྟར་
བྱམས། བོན་ལ་མོས་ཤིང་འཁོར་ལ་གདུང༌། བདག་འཛིན་རུ་ཏྲའི་སྐྱོན་སྤངས་ནས།
གང་ལ་ཅི་འདུལ་དེ་ལྟར་སྟོན། རྒྱུད་ལ་བྱོན་ཅིང་དོན་ལ་ཞུགས། དབང་རྣམས་མ་
ལུས་ལུང་ལ་རྫོགས། གསུངས་པའི་ཚིག་ནི་ཀུན་ལ་གཉེན། ཡི་དམ་ལྷ་བཞིན་ལུས་
ལ་ཁེལ། བཏང་བཞག་ཀུན་གྱི་ཚོད་ཟིན་པ། ཐབས་ལ་མཁས་པའི་དཔོན་གསས་
བཙལ། མཚན་ཉིད་དོན་ལྡན་བླ་མ་ནི། ཡི་དམ་ལྷ་བཞིན་ངོ་བོ་སྟེ། མིག་སྙིང་སྲོག་གི་
ཚུལ་དུ་འབྷེད། རང་གི་ཤེ་ཐུན་སྙིང་དཀྱིལ་དུ། བླ་མ་ལྷ་བཞིན་ངོ་བོ་ནི། སེང་ཁྲི་ཉི་
ཟླའི་གདན་ལ་ནི། ཞལ་འཛུམ་འོད་འཕྲོ་རྒྱན་དང་ལྡན། རང་བཞིན་ལྔ་ལྡན་ཕྱག་རྒྱ་



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཅན། དུས་གསུམ་གཤེན་རབ་འབྱུང་བའི་གནས། མཁྱེན་པའི་ཡེ་ཤེས་བརྒྱད་ཁྲི་བཞི་
སྟོང་མངའ། ལོངས་སྤྱོད་རྫོགས་པའི་སྐུ་རུ་བཞུགས། མོས་གུས་རྒྱུན་ཆད་མེད་པར་
གསོལ་བ་འདེབས། ཇི་ལྟར་མཉེས་པའི་ལུས་ངག་ཡིད་སྤྱོད་ལམ་ཡོ་བྱད་ཀྱིས། ཐུགས་
བཟུང་རབ་ཏུ་མཉེས་པར་བྱ། སྡིག་བཅུ་སྤང་ནས་དགེ་བཅུ་སྤྱོད། མཚམས་མེད་ལྔ་
སྤང་བླ་མེད་དོན་ལ་འཇུག །བླ་མ་སྤྱི་བོའི་གཙུག་ཏུ་བཀུར། གཟི་བརྗིད་སྐུ་ལ་འཁོར་
ཞིང་གྲིབ་མི་འབོག །སྐྱོན་ལ་མི་ལྟ་ཡོན་ཏན་ཆེ་རུ་བརྗོད། འགག་མེད་གསུང་ལ་
འཁོར་ཞིང་གསུངས་པའི་བཀའ་མི་བཅག །གསུངས་པའི་བོན་ལ་ཐེ་ཚོམ་འཇུག་མི་
བྱ། སྤྲོས་བྲལ་ཐུགས་ལ་འཁོར་ཞིང་ལོག་པའི་ཐུགས་མི་དཀྲུགས། བླ་མ་མཐར་ཐུག་
ཐུགས་ནི་མཉེས་པར་བྱ། བླ་མ་མེད་པའི་ཕ་རོལ་ན། སངས་རྒྱས་བྱ་བའི་མིང་ཡང་
མེད། སེམས་ཉིད་མེད་པའི་ཕ་རོལ་ན། བོན་སྐུ་བྱ་བའི་མིང་ཡང་མེད། དུག་ལྔ་མེད་
པའི་ཕ་རོལ་ན། ཡེ་ཤེས་བྱ་བའི་མིང་ཡང་མེད། འཁོར་བ་མེད་པའི་ཕ་རོལ་ན། མྱང་
འདས་བྱ་བའི་མིང་ཡང་མེད། སེམས་ཅན་མེད་པའི་ཕ་རོལ་ན། སངས་རྒྱས་བྱ་བའི་
མིང་ཡང་མེད། འགྲོ་དྲུག་མེད་པའི་ཕ་རོལ་ན། སེམས་ཉིད་བྱ་བའི་མིང་ཡང་མེད།
གསལ་སྟོང་དངོས་མེད་ཕ་རོལ་ན། སྟོང་པ་བྱ་བའི་མིང་ཡང་མེད། བླ་མ་དུས་གསུམ་
སྟོན་པའི་བདག །དུས་གསུམ་སངས་རྒྱས་ཐམས་ཅད་ཀྱང་། བླ་མ་དག་ལ་བསྟེན་ཏེ་
བྱོན། མཚན་ལྡན་བླ་མ་དེ་ཉིད་ལ། མཚན་དང་ལྡན་པའི་དབང་ཞུ་སྟེ། བཅུད་ཀྱི་
སྙིང་པོ་དབང་ལ་ཐུག །དབང་ལ་རྣམ་པ་བཞི་ཡིན་ཏེ། ཕྱི་ནང་གསང་བ་ཡང་གསང་
ལས། རེ་རེ་ལ་ཡང་བཞི་བཞི་སྟེ། དང་པོ་དབང་སྒྲོན་ལྟར་དུ་ཞུ། ཐེག་པ་རིམ་དགུའི་
བསྙེན་ལུང་མནོས། བླ་མས་གདམས་པ་གནང་བའི་དུས། ཐེ་ཚོམ་ཡིད་གཉིས་སྤང་བྱ་
སྟེ། ཡི་དམ་གང་ཡིན་སྐུ་རུ་གསལ། ལྷ་དང་ལྷ་མོ་ངེས་ཤེས་བསྐྱེད། ཡི་དམ་ལྷ་ཞལ་
ལྷག་སྟེ་མཐོང་། ཡིག་འབྲུ་རེ་རེ་ཡི་དམ་ལྷ་རེ་བསྒོམ། སྤྱི་བོར་དམ་ཚིག་སྲོག་ཤིང་
79



རྒྱུད་སྡེ།
རྒྱུད་སྟོང་རི་ཐོ་ཆེན།
ཡི་དམ་ལྷ་སྟེ། གསང་སྔགས་ཉམས་མེད་དམ་ཚིག་ནི། རྟོགས་པ་གསལ་བྱེད་དམ་
ཚིག་དང་། ལོག་ལྟའི་སྣང་བ་དག་པའི་དམ་ཚིག་དང་། ཤེས་རིག་གོ་བ་འབྱེད་པའི་
དམ་ཚིག་དང༌། ཀུན་གསལ་རིག་པར་བྱེད་པའི་དམ་ཚིག་ནི། ལས་སྐལ་སྨོན་ལམ་
དག་པའི་གཤེན་རྣམས་ཀྱིས། གཡུང་དྲུང་ཡེ་རྫོགས་བསམ་གཏན་ཐོབ་འདོད་ན། སྲ་
བརྟན་མི་འཇིག་བསྲུང་བའི་དམ་ཚིག་བརྟན། ཉམས་སུ་བླངས་ལ་དམ་ཚིག་མི་བྲལ་
བསྲུངས། བསྲུངས་སྤྲུལ་བསྲུང་བྱ་སྐྱོན་ཡོད་དང་། ཉམས་ན་དགོས་ཆེད་གསོ་ཐབས་
རྣམས། འབུམ་སྡེ་སེམས་ཀྱི་ཚུལ་བཞིན་དུ། རྫོགས་འཛིན་དམ་ཚིག་རྒྱུད་ལྟར་སྲུངས།
སེམས་ཉིད་ཡང་དག་དོན་གསལ་ནས། ཡེ་བསྲུངས་ཆེན་པོའི་དོན་རྟོགས་པས།
བསྲུངས་ཉམས་བྱ་བ་ཚིག་གིས་མཚོན་དུ་མེད། ཅེས་རྩ་རྒྱུད་སྟོང་རི་ཐོ་ཆེན་ལས། བླ་
མའི་མཚན་ཉིད་རྣམ་གྲངས་ཏེ། དཔོན་གསས་ལྷ་ལ་བསྙེན་པ་དང་། དབང་དང་
བྱིན་རླབས་ཀྱི་གཞི། མི་ཡི་རྒྱུད་བསྟན་པའི་ལེའུ་སྟེ་གཉིས་པའོ། ཟཔཉྫས། །། །
༧ གཡུང་དྲུང་ལྷ་ཡི་སྐད་དུ་ན། སླ་ཞི་རང་སྔ་ཞི་སད། གང་ཟག་མི་ཡི་སྐད་དུ་ན།
མཚན་ཉིད་བརྒྱད་ལྡན་གནས་ཀྱི་རྒྱུད་ཅེས་བྱ་སྟེ། གཙོ་བོ་སྟོན་པ་ཉིད་ཀྱིས་ཞབས་
ཀྱི་འགྲོས་བོར་བས། གཡུང་དྲུང་ས་བཅུ་ཟིལ་གྱིས་ནོན་ཏེ། ས་ཡི་ལྷ་མོ་བརྟན་མ་
ལས། ས་ཡི་རྩི་བཅུད་མཆོད་པ་འབུལ་ལོ། དེ་ལ་ཡེ་གཤེན་གཙུག་ཕུད་རང་གི་སྟན་
ལས་ལང་ནས། མེ་ཏོག་ཨུ་དུ་འབར་བ་མཆོད་པ་ཕུལ་ནས་ཞུས་པ། ཀྱེ་མ་ཐུགས་རྗེ་
ཚད་མེད་བདག །གནས་མཚན་ཉིད་ལྡན་པ་ཅི་ལྟ་བུ། གནས་ལ་རྣམ་གྲངས་དུ་ཡིས་
བསྟན། ཞི་རྒྱས་དབང་དྲག་ཅི་ལྟ་བུ། བསྲུང་ཟློག་བསད་མནན་ཇི་ལྟ་བུ། འཇུག་ན་
ཡན་ལག་དུ་ཡིས་བསྟན། ཞུས་པའི་ཡོན་ཏན་གང་ལྟར་ལགས། མ་ཞུས་སྐྱོན་ཡོན་
ཇི་ལྟར་མཆིས། བདག་ཅག་འཁོར་ལ་བཤད་དུ་གསོལ། ཞེས་ཞུས་སོ། །དེ་ལ་སྟོན་
པས་འཁོར་ལ་བཀའ་སྩལ་པ། ལེགས་སོ་ཞུས་པའི་དོན་ནི་མཐིལ་དུ་བཤད། མཚན་
73



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ལྡན་གནས་མཆོག་དམ་པ་སྟེ། བཀྲ་ཤིས་བརྟེན་གྱི་གཞི་མ་ཡིན། རྒྱ་ལ་དམ་པ་བརྒྱད་
དུ་བསྟན། སེམས་ཉིད་དོན་རྟོགས་བོན་ཉིད་བདེ་བའི་གནས། ཡེ་ཤེས་རང་ཤར་མ་
བཅོས་རྫོགས་པའི་གནས། འགག་མེད་རྩོལ་བྲལ་བྱ་བ་ལམ་གྱི་གནས། སྨྲ་བསམ་
བརྗོད་མེད་བསམ་དག་གཞི་ཡི་གནས། ཕྱོགས་དང་རིས་མེད་སྡུག་བསྔལ་བྲལ་བའི་
གནས། མཐའ་དང་དབུས་མེད་སྐྱེ་མེད་སྟོང་པའི་གནས། བདག་གཞན་གཉིས་མེད་
གཟའ་གཏད་མེད་པའི་གནས། སྣང་སྟོང་མཐའ་བྲལ་ནམ་ཞིག་གཏན་གྱི་གནས།
གཉིས་མེད་བོན་སྐུ་མཐའ་འདས་རྟོགས་ཙམ་ན། གང་ཞིག་གནས་ཀྱི་ངོ་བོ་དེ་ག་ཡིན།
སྐྱེ་མེད་བོན་སྐུ་སྟོང་གསལ་ལ། གནས་ཞེས་བྱ་བ་ཡེ་ནས་གྲུབ་པ་མེད། སྟོང་པའི་ཀློང་
ལ་གནས་ཀྱི་ཅི་ཞིག་བྱ། དེ་ཡང་ཕྱི་རབས་དོན་ལ་སྟེ། བཀྲ་ཤིས་མཚན་ཉིད་མཚོན་
པའི་གནས། མཚན་ལྡན་གནས་མཆོག་དམ་པ་དེར། བཞུགས་ཤིང་བསྒྲུབས་ནས་
འབྲས་བུ་མྱུར། མཚན་ལྡན་བཀྲ་ཤིས་ས་གནས་ནི། རི་མཐོ་ལ་ས་གཙང་བ་ལྗོན་པའི་
ཚལ། གཙང་བཞི་བྱ་ཡི་སྐད་སྙན་སྒྲོགས་པ། མེ་ཏོག་རྩི་ཤིང་སྐྱེད་མོ་ཚལ། སྨན་འབྲུ་
མེ་ཏོག་ལོངས་སྤྱོད་ཚངས། འདོད་པ་ཀུན་འབྱུང་བཀྲ་ཤིས་གནས། འཁོར་ལོ་རྩིབས་
བརྒྱད་པད་མ་བརྒྱད། རི་བོ་མཐོ་ཞིང་རི་བྲག་འདུས། རྒྱ་མཚོ་འཁྱིལ་ཞིང་ཆུ་བྲན་
འཚོགས། ཞི་བའི་གནས་སུ་ཤེས་པར་གྱིས། གཡུང་དྲུང་འཁོར་ལོ་པད་མ་རིན་པོ་ཆེ།
ཉི་ཟླའི་མདངས་ལེན་ཟེར་བསྡུད་ཅིང་། གཟའ་དང་རྒྱུ་སྐར་ལམ་མ་ལོག །དབང་གི་
གནས་སུ་ཤེས་པར་གྱིས། རང་འཁྲུངས་ཤིང་དང་སྐྱེད་མོ་ཚལ། སྨན་འབྲུ་མེ་ཏོག་ཚ་
ལྕགས་གསེར། ས་བཅུད་དམུ་ཞགས་བཅུད་ཆགས་ཤིང་། ཡིད་འོང་སྨོན་ལམ་དག་
པའི་ས། རྒྱས་པའི་ས་རུ་ཤེས་པར་བྱ། རྟ་དང་ཁྱུ་མཆོག་རྐང་འགྲོས་གཡག །འདབ་
ཆགས་རི་དྭགས་གཅན་ཟན་འགྲོལ། ས་གཙང་ཁོད་སྙོམས་སྨན་གྱི་ཚལ། མེ་ཏོག་སྣ་
ཚོགས་སྨན་གྱི་རི། སྔ་དྲོ་ཉི་མའི་མདངས་ལེན་ཞིང་། དགོང་མོ་ཉི་མའི་ཟེར་བསྡུད་པ།
74



རྒྱུད་སྡེ།
རྒྱུད་སྟོང་རི་ཐོ་ཆེན།
ཨ་དཀར་ལོངས་སྤྱོད་རྒྱན་གྱི་གནས། ཚེར་ཆགས་ཤིང་དང་དུད་འཐུལ་ཆུ། རི་བྲག་
དམར་ནག་ཟུར་གསུམ་པ། གཅན་ཟན་གདུག་པ་ཤ་ཟན་བྱ། གཟུགས་མེད་སྐད་
འདོན་བྲག་སྒྲ་འབྱིན། དྲག་པོའི་གནས་སུ་ཤེས་པར་བྱ། མུ་མེད་འོད་གསལ་གཡུང་
དྲུང་ས། རིན་ཆེན་སྤུང་རི་བྱང་ནས་བསྐོར། ལྷུན་གྲུབ་དོན་ལྡན་མན་ངག་གཏེར།
ཡངས་དོག་མེད་པའི་གཞལ་ཡས་ཁང༌། མཐའ་དབུས་མེད་པའི་ངང་གསལ་རྒྱུན།
གཡུང་དྲུང་ཚེ་ཡི་སྒྲུབ་གནས་ཡིན། རི་རྒྱལ་རྩེ་མོ་ཟངས་རི་ལ། རྐེད་པ་ལྷུན་འཐུག་རྩ་
བ་བརྟན། དུས་བཞི་རྒྱལ་མོའི་ཚུལ་ཆགས་ཤིང་། རིགས་ཀྱི་ཕྱག་རྒྱའི་རྟགས་དང་ལྡན།
ཆུ་བཞི་འདུས་སམ་ལོངས་སྤྱོད་འཚོགས། ཉི་ཤར་མདངས་ལེན་ཞིང་ནུབ་ཟེར་བསྡུད།
ནམ་མཁའ་འཁོར་ལོ་རྩིབས་བརྒྱད་ལ། ས་གཞི་པད་མ་འདབ་བརྒྱད་གཏམས། ཤར་
ན་མི་གཡོ་གཏམས་པ་འདྲ། བྱང་ནས་མི་འགྱུར་སྐྱོར་པ་འདྲ། ནུབ་ནས་མི་བཏེགས་
བརྟེན་པའི་ཚུལ། ལྷོ་ནས་མི་འབོའ་གཞོལ་བའི་ཚུལ། ལྷུན་གྲུབ་བསྲུང་བའི་གནས་
སུ་བཤད། རི་བྲག་དབལ་བཤོས་སླང་འདྲ་དང༌། བྲག་དམར་དམག་དཔུང་ཆས་
འདྲ་དང་། ནམ་མཁའ་གྲུ་གསུམ་བསྣོལ་བར་འདུག །ས་གཞི་དམར་ནག་ཁྲག་མཚོ་
བསྣོལ་བ་འདྲ། ཚེར་ཤིང་དྲག་པོ་སྐྱེས་པ་དང༌། མ་བོས་བྲག་ཆ་འདོན་པ་དང༌།
དངོས་མེད་མི་སྐད་གཏམས་པ་དང་། བྱ་གཅན་ཤ་ཟན་ཚང་ཡོད་པ། དྲེགས་པ་
ཟློག་པའི་གནས་སུ་བཤད། དམར་ནག་སྲིན་པོ་ཁྲོས་འདྲའི་རི། གདུག་རྩུབ་མཚོན་
ཆ་སྤུངས་འདྲའི་རི། ནམ་མཁའ་གྲུ་གསུམ་རྔམས་ཞལ་རི། ས་གཞི་གྲུ་གསུམ་རྔུབ་
ཞལ་རི། དྲག་པོ་གསུམ་འདུས་གཞས་ཡས་རི། གཅན་ཟན་མཆེ་སྡེར་བསྒྲད་འདྲའི་རི།
སྲིན་མོ་འཁྲོས་པའི་ཁ་འདྲའི་རི། དེ་རྣམས་ནི་ཤི་བདག་བསད་པའི་གནས་སུ་བཤད།
རྒྱལ་པོའི་ཁ་དང་བློན་པོའི་སྒོ། བཙན་གྱི་སྐོར་བུ་བདུད་ཀྱི་སྲང་། དམར་ནག་སྔོ་དང་
སྐྱ་ལས་བུ། ས་དགྲ་གདུག་པ་ཤི་རུང་ངན། ལུང་གསུམ་འདུས་པའི་མདོ་ལྕེ་ནི། དམ་
75



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཉམས་མནན་པའི་ས་རུ་ཤེས། ཅེས་གནས་ཀྱི་མཚན་ཉིད་དང་རྣམ་གྲངས་བསྟན་པ་
སྟེ། རྩ་རྒྱུད་སྟོང་རི་ཐོ་ཆེན་ལས། མཚན་ཉིད་བརྒྱད་ལྡན་གནས་ཀྱི་རྒྱུད་ཅེས་བྱ་བའི་
ལེའུ་སྟེ་གསུམ་པའོ། ༉ས།། །། །
༧ གཡུང་དྲུང་ལྷ་ཡི་སྐད་དུ་ན། སླ་ཞི་སླང་སད་འདུ། གང་ཟག་མི་ཡི་སྐད་དུ་
ན། བརྒྱད་ལྡན་བྱིན་རླབས་སྤྲུལ་པ་ཞེས་བྱ་བ། གཙོ་བོ་ཉིད་བརྗིད་པའི་སྐུ་རུ་སྤྲུལ་
ནས། གནམ་ས་ག་འུས་ཕྱག་རྒྱ་བཅས་ཏེ། ཐུགས་ཀྱི་འོད་ཟེར་གྱིས་ས་བདག་རྣམས་
དབང་དུ་བསྡུའོ། །དེ་ནས་ཕྱོགས་བཞིའི་ས་བདག་རྣམས་ཀྱིས་ས་ཡི་དངོས་གྲུབ་ཕུལ་
ལོ། །དེར་གསང་བ་འདུས་པས་མཆོད་པ་ཕུལ་ནས་ཞུས་པ། ཀྱེ་མ་དབལ་གཤེན་
གྱད་ཀྱི་སྐུ། ས་བསླང་བྱིན་རླབས་ཅི་ལྟ་བུ། ཞེས་ཞུས་པས། དབལ་འབར་གཙོ་བོས་
བཀའ་སྩལ་པ། གསང་བ་འདུས་པ་ལ་སོགས་འཁོར་རྣམས་ཉོན། ཞུས་པའི་དོན་ནི་
མཐིལ་དུ་བཤད། ཀུན་འབྱུང་ནམ་མཁའི་དབྱིངས་དཀྱིལ་ནས། འོད་ཟེར་སྤྲོས་པའི་
བྱིན་རླབས་ལས། གླིང་བཞི་གླིང་ཕྲན་རི་རབ་རི། ས་རླུང་མེ་ཆུ་མུ་ཁྱུད་འཁོར། དེ་ལ་
བདག་ཏུ་བསྐོས་པ་ཡིས། གླིང་བཞིའི་ས་བདག་ཆེན་པོ་བཞི། དེ་ཡིས་དབང་གི་ས་
གཞི་ལས། བཀྲ་ཤིས་ས་གནས་རིན་པོ་ཆེ། ས་སླང་ཆོ་ག་འདི་ལྟར་བགྱི། ཕྱག་རྒྱ་ཚིག་
བཤད་ཏིང་འཛིན་དང༌། རྫས་དང་དོན་གྱིས་བསླང་བའོ། །གནམ་ས་གའུའི་ཕྱག་
རྒྱ་བཅའ། ཚིགས་བཤད་ལྷ་མོ་བཞི་གཞུང་དང་སྦྱར། ཏིང་འཛིན་ཕྱོགས་བཞིའི་ས་
བདག་བཞི་ཡི། དགའ་མགུ་མདངས་ལྡན་ས་ཡི་དངོས་གྲུབ་ཕུལ་བར་བསྒོམ། རྫས་
ནི་རིན་ཆེན་འབྲུ་ལ་ས་བོན་བཏབ་སྟེ། ས་སྐྱིན་བྱས་ཏེ་ས་ཡི་མལ་དུ་གཞུག །ཕྱོགས་
བཞིར་རིན་ཆེན་ཕུར་པ་བཞི་བཙུག །ཡང་ན་ཐོ་བཞི་ས་བདག་གཞོལ། དོན་དམ་སྐྱེ་
མེད་བོན་སྐུ་རྟོགས་ཙམ་ན། བྱིན་རླབས་རྒྱལ་པོ་དེ་ཡིན་མོད། དང་པོ་མཚན་ལྡན་
གནས་ལ་འཇུག་པའི་དུས། ཤེས་པ་དགའ་དྲོད་སྐྱེས་པ་ལ། ཡིད་བཞིན་ནོར་བུའི་
76



རྒྱུད་སྡེ།
རྒྱུད་སྟོང་རི་ཐོ་ཆེན།
ཚུལ་བཞིན་དུ། དགོས་འདོད་ཐམས་ཅད་འབྱུང་བའི་ངང་། ནོར་བུ་ཆུ་དྭངས་ལྟ་བུ་
སྟེ། ཡིད་དུ་འོང་བར་བྱ་ལ་འཇུག །གཞལ་ཡས་ལྷ་ཡི་ཕོ་བྲང་ལྟར། ངོ་མཚར་ཆས་ཏེ་
འདུན་པ་བསྐྱེད། ས་གནས་ཡུ་ཏི་ཕུད་ཀྱིས་མཆོད། སྙིང་སྣ་ཆང་ཕུད་ཀུན་ལ་མཆོད།
ཤར་དུ་མཆོད་གཏོར་བརྒྱ་རྩ་འབུལ། བྱང་དུ་གཏོར་མ་བརྒྱ་རྩ་འབུལ། ནུབ་ཏུ་ཚྭ་
ཚྭ་བརྒྱ་རྩ་འབུལ། ལྷོ་རུ་ཐར་གླུད་སྣ་སེལ་བཏང་། མཚམས་བཞི་དག་ཏུ་ཆུ་སྦྱིན་
བཏང་། ཞི་ཁྲོ་གཞུང་གི་ཁོག་ཕུབ་ལ། མདེལ་ཁ་ཐར་གླུད་གཏང་བ་ཡིན། ས་སྒོ་ས་
བདག་བཅས་པ་ལ། ས་ཆོག་ཐར་གླུད་རྫོགས་པ་དང་། ཁྱད་པར་ཀླུ་ཡི་སྙིང་ཟླུམ་
བྱ། ཤར་ཕྱོགས་ཁྱིར་ལི་འཕག་པ་སྟོབས། ས་བདག་གསང་བ་ལག་པོ་ཆེ། མི་ལུས་
སེང་གདོང་རྣོ་མཚོན་བདར། སེང་གེ་དཀར་མོའི་སྙིང་ལ་བསྡུམ། བྱང་ཕྱོགས་ཐུགས་
ལི་ཁྱེ་ཤ་སྲས། ས་བདག་རྒྱལ་པོ་ཀུན་སྣང་འོད། མི་ལུས་རྔམ་པོ་འདྲག་ཤངས་ཅན།
གནོད་སྦྱིན་གཤོག་ཐོགས་རྡུལ་ཤུགས་ཆེ། དབལ་གཡག་དཀར་པོའི་སྙིང་ལ་སྡུམ།
ནུབ་ཕྱོགས་ཁུ་ཟུར་ཆུ་ཏི་ཤག །ས་བདག་ཆེན་པོ་རི་ཧན་སངས། མི་ལུས་གླང་མགོ་
སྟོབས་ཀྱི་བདག །ནོར་བདག་གཟུགས་མཛེས་སྒྲོན་བུ་འཛིན། བྱ་རྒོད་ཐང་དཀར་
སྙིང་ལ་བསྡུམ། ལྷོ་ཕྱོགས་སླ་ཞི་ཏི་མི་ལྡོག །ས་བདག་འབར་བ་ཧ་ལ་ཧིང་། བྱ་སྟག་
གཡག་འབྲུག་སྤྲུལ་པ་སྟོན། རྫུ་འཕྲུལ་སྣ་ཚོགས་སྟོན་པའི་བདག །སྙུག་ཟན་དོམ་གྱི་
སྙིང་ལ་བསྡུམ། དབུས་ཕྱོགས་ཉི་ཟླ་ཝེར་རང་ལྡིང་ལྷ་སྡོམ། ས་ཡི་བདག་པོ་ངར་དང་
རྗེ། མི་ལུས་ཁྱུང་གཤོག་གཟུགས་ཀྱི་བདག །སྣ་ཚོགས་འདུ་བའི་སྙིང་ལ་བསྡུམ། སྟེང་
ཕྱོགས་ས་བདག་ཙང་ཙང་འཁོར། འོག་ཕྱོགས་ས་བདག་བརྟན་མ་གཙོ། ནས་འབྲས་
ཡུ་ཏི་གསེར་སྐྱེམས་དང་། གཡག་ལུག་ར་ཡི་སྙིང་གི་བསྡུམ། སྣང་སྟོང་མཐའ་དང་
བྲལ་ན་བསྡུམ་བྱའི་མཐའ་ལས་འདས། སྐྱེ་འགག་གཉིས་མེད་དོན་རྟོགས་ན། ལྷ་འདྲེ་
གཉིས་སུ་མ་གྲུབ་བོ། །ཅེས་རྩ་རྒྱུད་སྟོང་རི་ཐོ་ཆེན་ལས། བྱིན་རླབས་སྤྲུལ་པའི་རྒྱུད་



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཅེས་བྱ་ལེའུ་སྟེ་བཞི་པའོ།། ཟླསཟས༉སམས།། །།
༧ གཡུང་དྲུང་ལྷ་ཡི་སྐད་དུ་ན། སུ་མ་དམུ་འདུས་ཐིས། གང་ཟག་མི་ཡི་སྐད་དུ་
ན། དྲུག་ལྡན་གྲོགས་ཀྱི་རྒྱུད་ཅེས་བྱ་བ། གཙོ་བོ་ཉིད་གཡོ་མེད་མཉམ་གསལ་ཆེན་
པོའི་ངང་ལ་བཞུགས་སོ། དུས་དེར་ཡུམ་གྱིས་ཞུས་པ་དང་། ཀྱེ་མ་དབལ་གཤེན་གྱད་
ཀྱི་སྐུ། མཚན་ལྡན་གནས་མཆོག་དེ་ཉིད་དུ། མཐུན་པའི་གྲོགས་པོ་ཅི་ལྟར་ལགས།
ཞེས་ཞུས་པས། དབལ་གཤེན་ཁྲོ་བོས་བཀའ་སྩལ་པ། ལྷ་མོ་ལ་སོགས་འཁོར་རྣམས་
ཀུན། མ་ཡེངས་རིག་པ་གཏོད་ལ་ཉོན། མཚན་ལྡན་གྲོགས་མཆོག་དམ་པ་དེ། དམ་
ཚིག་སྲོག་གི་གཞི་མ་ཡིན། གྲོགས་ལ་རྣམ་པ་བདུན་དུ་གསུངས། རྒྱུད་ལས་འཇུག་
ཅིང་ཕྱིར་མི་ལྡོག །སྟོབས་ལྡན་བློ་གསལ་རྨད་དུ་འབྱུང་། རིགས་བཟང་ཁུངས་བཙུན་
དོན་དང་ལྡན། རིག་པ་ལྷག་མེད་སྙིང་རྗེ་ཐབས་ལ་མཁས། དགེ་ལ་མོས་ཤིང་མི་
བསྙེལ་གཟུངས་དང་ལྡན། ཤ་མཚན་བཅོ་བརྒྱད་བཟང་པོ་དྲུག་དང་འབྲེལ། སེམས་
དཀར་ཡིད་གཞུང་མཚན་ཉིད་བརྒྱད་དང་ལྡན། སྡོམ་ཁྲིམས་རྟེན་ཐུབ་ཐེག་ཆེན་
སྣོད་དུ་རུང་། གསང་དང་མ་གསང་སྤྲོ་བསྡུའི་ཐབས་ལ་མཁས། མཚན་ལྡན་གྲོགས་
མཆོག་ལྡན་པའི་རྒྱལ་མཚན་ཏེ། དབང་ལྕམ་རྒོད་ལྕམ་མཐུན་པའི་བྱན་བྱེད་ཡིན།
བྱིན་རླབས་འཇུག་པའི་ལྷ་ཡི་ལས་མཁན་ནོ། །དེ་ལྟར་མ་ཡིན་ལོག་ལྟ་ཅན། བཀའ་
ལ་སྐུར་པ་འདེབས་ཤིང་གདམས་ངག་ཟོན་དུ་ངོམ། ལུང་ལ་གྱུར་མིད་བྱེད་ཅིང་མན་
ངག་སྟབས་ལ་གཅོད། བོན་གྱི་ཚོང་དཔོན་བྱེད་ཅིང་གདམས་ངག་གླེས་ལ་བོར། སློབ་
དཔོན་གསང་ནས་རང་གི་ཆེ་བ་འདོན། བཀའ་ལ་མི་ཉན་བསྟན་པ་ཁྱད་དུ་གསོད།
སངས་རྒྱས་བས་ཀྱང་ཆེ་བར་འདོད། བདེར་གཤེགས་བས་ཀྱང་རང་མཐོ་བསམ། ཡི་
དམ་བས་ཀྱང་རང་མཐོ་བསམ། གྲོགས་ལ་གྱོང་ཁེངས་ཞེ་བརྣག་བྱེད། བླ་མ་མི་
བཀུར་སེམས་བརྙས་བྱེད། གཞན་ལ་མི་མགུ་རང་རང་ཡིན་ཟློག །ངང་ལ་མི་གནས་
78



རྒྱུད་སྡེ།
རྒྱུད་སྟོང་རི་ཐོ་ཆེན།
གདུག་རྩུབ་རགྲུའི་རིགས། མཁས་པར་བྱ་ལ་ཕྱིར་ལ་བཀར། བཟང་བླང་ངན་སྤང་
ཤེས་པར་གྱིས། མཚན་ལྡན་གྲོགས་མཆོག་ཕོ་མོ་རྣམས། ལྷ་དང་ལྷ་མོའི་རང་བཞིན་
ཏེ། ཕྲིན་ལས་རྣམ་བཞིའི་སྐབས་དང་སྦྱར། མཆེད་དང་ལྕམ་དྲལ་འཚོགས་ཙམ་ན།
དགའ་བའི་མདངས་དང་སྙན་པའི་ཚིག །ཀུན་ལས་མོས་པའི་གསུང་གླེང་བྱ། སྣོད་
བཅུད་ལྷ་དང་ལྷ་མོ་གསུངས། གྲོགས་ཀྱི་ངོ་བོ་དེ་དག་ཡིན། དོན་དམ་སྟོང་གསལ་
འཛིན་མེད་ལ། གྲོགས་ཀྱི་བདག་གཞན་མིང་མ་གྲུབ། ཞེས་བྱ་སྟེ། རྩ་རྒྱུད་སྟོང་རི་ཐོ་
ཆེན་ལས། མཚན་ཉིད་གྲོགས་ལྡན་གྲོགས་ཀྱི་རྒྱུད་ཅེས་གསུངས་པའི་ལེའུ་སྟེ་ལྔ་པའོ།།
༣པས།། །།
༧ གཡུང་དྲུང་ལྷ་ཡི་སྐད་དུ་ན། པྲ་ཏི་པྲ་ལིང་སད་ལ་དེ་པ་ཧོ། གང་ཟག་མི་ཡི་
སྐད་དུ་ན། བརྩལ་པས་དོན་རྙེད་གནས་ཀྱི་རྒྱུད་ཅེས་བྱ་བ། གཙོ་བོ་སྣ་ཚོགས་འབར་
བའི་ཏིང་ངེ་འཛིན་ལ་བཞེངས་ནས་མ་གཡོས་པར་བཞུགས་སོ། །དུས་དེར་ལྷ་ཀུ་བྱི་
མང་རྐེས། མན་དྷ་ར་བའི་མཆོད་པ་ཕུལ་ནས་ཞུས་པ། དྲག་པོར་སྒྲུབ་པའི་གཤེན་
པོ་ཡི། ཡོ་བྱད་རྫས་རྣམས་ཅི་ལྟར་བསགས། ཞེས་ཞུས་པས། དབལ་གཤེན་རྒྱལ་
པོས་བཀའ་སྩལ་པ། ཉོན་ཅིག་དད་པའི་འཁོར་རྣམས་ཀུན། ཡོ་བྱད་རྫས་ལ་བསྙེན་
པ་ནི། དབང་དང་དངོས་གྲུབ་གཞི་མ་ཡིན། ཕྱི་རྫས་ལ་བརྩམ་པ་གཅེས། སྤྱིར་ནི་
རྫས་ལ་གྲངས་མང་ཡང་། བསྡུས་ན་རྣམ་པ་བཞི་རུ་འདུས། མཆོད་རྫས་རྟེན་རྫས་
བཅང་བའི་རྫས། བསྣུན་པའི་རྫས་དང་རྣམ་པ་བཞི། མཆོད་རྫས་ལོངས་སྤྱོད་འདོད་
པའི་རྫས། འབྲུ་དགུའི་ཡུ་ཏི་འབྲུ་གསུམ་ངར་ཕྱེ་དང༌། རྔམ་གདུང་ཤ་ཁྲག་གདུང་
བའི་སྙིང་ཁྲག་དང་། རྣམ་བཞི་ཡུ་ཏི་ཞལ་ཟས་ཛཱ་གད་ཕུད། བསྐང་བ་གཏོར་
མའི་ཡོ་བྱད་དོ། །བརྟེན་པའི་རྫས་ལ་རྣམ་པ་བཞི། ཕྱི་ནང་གསང་བ་ཡང་གསང་
ངོ༌། །ཕྱི་རྟེན་དབལ་མདུང་རྗེ་ངར་དང་། བྱ་ཁྲ་རྒྱང་ཐག་པུ་ཐོའོ། །ནང་རྟེན་རིན་
79



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཆེན་བུམ་པ་དགུ། དབལ་བཤོས་དམར་པོ་དགུ་འདུས་དང་། ཕུར་པ་སྦར་ཤད་
རལ་ཀྱུ་དང་། མདའ་དར་མེ་ལོང་ལྕགས་ཀྱུ་བྱང་བུ་དང༌། ནང་རྟེན་བཅུད་དགུ་
དག་ཏུ་བཤད། གསང་རྟེན་དབལ་བཤོས་དགུ་འདུས་ལ། ཙ་མེད་ལ་སོགས་སྙིང་སྣ་
དང༌། ཁྱད་པར་དབལ་གསས་ཡབ་ཡུམ་སྐུ། ལྕགས་ཕུར་ཁྲོ་ཆུ་འདྲེས་པ་དང་། གྲི་
ལྕགས་ཕུར་པ་སོར་བརྒྱད་དོ། །ཁྱད་པར་ཡང་གསང་རྟེན་རྫས་ནི། ལུས་གནས་རྩ་
ཡི་འཁོར་ལོའོ། །བཅའ་བའི་རྫས་ལ་རྣམ་པ་གསུམ། དཀྱིལ་འཁོར་བཅའ་གཞི་ཐིག་
གཅལ་དཀར་དམར་དང་། དཔོན་གསས་བླ་མའི་ཆས་གོས་དང༌། ཕྲིན་ལས་མཁན་
གྱི་ན་བཟའ་འོ། །བསྣུན་པའི་རྫས་ལ་འདི་ལྟར་ཏེ། ལོག་ལྟ་སྒྲོལ་བའི་མཚོན་ཆ་དང་།
མྱོས་བྱེད་རྔ་གཤང་དུང་གླིང་དང༌། ལོག་འདྲེན་སྟོབས་བཅོམ་ཕུར་ཐུན་ཉུངས་ཟོར་
དང་། གཡའ་མ་རོ་རས་དུག་ཤོག་དང༌། དྲི་མ་གོས་དང་རྗེས་ས་རྣམས། ཉམས་
པའི་སྐྱེ་མཆེད་བྲི་བའི་རྫས། རྟ་བོན་གུ་ཁུལ་མུ་ཟི་རྣམས། ཉམས་པ་ལྷ་དང་ཕྱེ་བའི་
རྫས་སུ་བསོགས། མེ་ཆུ་ཤ་ཆང་དཀར་དམར་བརྡའ། ཟད་མེད་འཚོགས་པའི་ཟས་
སུ་བསགས། རྫས་རྣམས་འདོད་ཡོན་ནོར་བུ་འདྲ། སེམས་ཉིད་ཟད་མེད་གཏེར་རྙེད་
ན། གྱེར་བཞི་རྫས་ཀྱི་ངོ་བོ་དེ་དག་ལ། སྣང་བ་ལོངས་སྤྱོད་དགུ་རུ་གྲོལ། སྣང་སྟོང་
གཉིས་མེད་མཐའ་དང་བྲལ། ཡོད་མེད་གཉིས་ལ་དངོས་མ་གྲུབ། སྐྱེ་འགག་གཉིས་
པོ་འདུས་མ་བྱས། རྟག་ཆད་གཉིས་པོའི་ཚིག་མི་བརྗོད། སྟོང་པའི་ངང་ལ་ཚིག་གིས་
མཚོན་དུ་མེད། མཉམ་པའི་དབྱིངས་ལ་འདི་ཞེས་ཕྱོགས་རིས་མེད། གསལ་བའི་
མཁའ་ལ་འདི་སྣང་དངོས་པོ་མེད། དངོས་མེད་ཀྱི་དོན་ལ་འདི་ཞེས་མཚོན་དུ་མེད།
ཡེ་མེད་ཡེ་སངས་ཡེ་གྲོལ་ལྟ་བའི་དོན་ནོ། །འདི་ལྟར་སྣང་ཡང་རང་བཞིན་དངོས་མ་
གྲུབ། སྣང་སྟོང་སྐྱེ་འགག་མེད་པ་ནམ་མཁའ་ཉི་ཤར་འདྲ། རིག་སྟོང་གཉིས་མེད་
བར་སྣང་གཞའ་ཚོན་འདྲ། ཆོ་འཕྲུལ་འབྱུང་བ་མུ་ལི་ངོ་བོ་འདྲ། སྣང་མེད་ཡུལ་ནས་
80



རྒྱུད་སྡེ།
རྒྱུད་སྟོང་རི་ཐོ་ཆེན།
དངོས་མེད་སྐུ། དོན་དམ་གཉིས་མེད་བོན་སྐུ་ལ། འདི་ཞེས་བྱ་བ་མ་གྲུབ་བོ། །གང་
གི་མིང་མ་བཏགས། སེམས་ཉིད་ཡེ་ནས་འཆི་མེད་སྐྱེས་ནས་བརྩན། སྐྱེ་འཆི་བྱ་བ་
ངོ་བོ་གདོད་ནས་མ་གྲུབ། འགྱུར་མེད་ཡེ་སངས་དངོས་མེད་སྟོང་གསལ་ལ། འཕོ་
འགྱུར་འདོད་ལོག་མཚན་མའི་གཞི་ལ་དག །སྣང་བའི་ཡུལ་ནི་རང་བཞིན་སྣང་ལ་
སྟོང་། འཛིན་པའི་སེམས་ནི་དངོས་པོ་སྟོང་ལ་གསལ། ཐམས་ཅད་ཀུན་ཆུབ་སེམས་
ཉིད་རྣམ་པར་དག །སེམས་ཉིད་ཡེ་གྲོལ་ངོ་བོ་སྣང་སྟོང་གསལ་བ། བདག་གཞན་སོ་
སོར་དབྱེར་མེད་ཕྱེ། མཐའ་བྲལ་གྱི་དོན་ལ་དངོས་པོ་རང་བཞིན་བྲལ། སྣང་སྲིད་ལྷ་
འདྲེ་གཞི་མེད་མཐའ་ལས་འདས། མགྲོན་བཞི་ཡོངས་རྫོགས་སེམས་ཉིད་ཡེ་སངས་
རྒྱས། དངོས་མེད་ཕུད་རབ་དམིགས་མེད་མཁའ་ལ་གཏོར། མ་གོད་ཡོངས་ཁྱབ་བོན་
ཉིད་དབྱིངས་ན་མཉམ། ཀུན་གཞི་དངོས་མེད་སྟོང་པ་བོན་གྱི་གཞི། མཐའ་བྲལ་ཞིང་
ལ་འདི་ཞེས་འགྱུར་ལྡོག་མེད། འགྱུར་མེད་སེམས་ཉིད་རྣམ་པར་དག །མ་བཅོས་ལྷུག་
པ་ཀུན་གཞི་སེམས་ཀྱི་རྟེན། གཞི་མེད་རྩ་བྲལ་དངོས་མེད་སྟོང་པའི་རྟེན། སྐྱེ་མེད་
སྟོང་པ་བོན་ཉིད་བདེན་པའི་རྟེན། དབལ་མདུང་རྒྱལ་མཚན་དོན་གསལ་རྟགས་ཀྱི་
རྟེན། བྱ་ཁྲ་ཕྱི་ཐོ་འགྱུར་ལྡོག་མེད་པའི་རྟེན། སྣང་སྟོང་མཐའ་བྲལ་དོན་ལ་རྟེན་ཡུལ་
མེད། ཀུན་གཞི་སྟོང་པའི་གཞལ་ཡས་ནས། སེམས་ཉིད་འོད་གསལ་མཚམས་བཅད་
པས། ཉོན་མོངས་འཁྲུལ་པའི་བདུད་བཞི་རང་སར་གྲོལ། ཡེ་སངས་མ་བཅོས་འཆི་
མེད་སྐྱེས་ནས་བརྩན། སེམས་ཉིད་སྟོང་གསལ་རང་བཞིན་འདུས་མ་བྱས། རྒྱུ་མེད་
རྐྱེན་ཟད་རང་བཞིན་དངོས་མ་གྲུབ། སེམས་ཉིད་སྣ་ཚོགས་འབར་བའི་དཀྱིལ་འཁོར་
གསལ། མ་བརྩལ་ལྷུན་གྱིས་གྲུབ་པའི་དཀྱིལ་འཁོར་དབྱིངས་ནས་བཀྲ། དངོས་མེད་
ཀྱི་དཀྱིལ་འཁོར་རང་བཞིན་མཐའ་ལས་འདས། བོན་ཉིད་དཀྱིལ་འཁོར་ཕྱོགས་མེད་
ཀློང་ནས་བརྡལ། སྣང་སྟོང་ཞེན་མེད་མཁའ་ལ་གསལ། བརྗོད་མེད་ཀྱི་དཀྱིལ་འཁོར་
81



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
འདི་ཞེས་གཟའ་གཏད་བྲལ། མཚོན་པའི་དཀྱིལ་འཁོར་ས་ལ་ལག་གིས་བྲིས། མ་
བཅོས་སྟོང་པ་བོན་གྱི་ས་གཞི་ལ། ཞེན་མེད་གཟའ་གཏད་བྲལ་བའི་ཆག་ཆག་གདབ།
ཕྱོགས་རིས་བྲལ་མེད་མཉམ་གསལ་ཐིག་གདབ་པས། སྣང་གསལ་དངོས་མེད་འོད་
ཟེར་ཐིག་ཆ་ལ། གསལ་སྟོང་གཉིས་མེད་དཀར་དམར་ཐིག་ཆ་དྲངས། བོན་ཉིད་སྟོང་
པ་མཚན་མེད་གསལ་བའི་ཐིག །ཕྱོགས་དང་རིས་མེད་འདི་ཞེས་ཕྱལ་བར་གདབ། བཱ་
ག་ཀློང་ཡང་ཏིང་འཛིན་རིག་པའི་ཐིག །མཐའ་དང་དབུས་མེད་ཀུན་ལ་སྙོམས་པར་
གདབ། ཟད་མེད་འབྱུང་བ་རྫས་ཀྱི་ཐིག །མ་འདྲེས་ཡོངས་རྫོགས་མཉམ་པའི་ཀློང་དུ་
གདབ། དེ་ཡང་གནམ་ཐིག་ས་ཐིག་འབྱུང་བཞི་རྫོགས་པའི་ཐིག །ཕྱི་ཐིག་འབྱུང་བཞི་
ལྷ་མོ་བཞི་ཡི་ཐིག །བསྐོར་ཐིག་བོན་ཉིད་འགྱུར་བ་མེད་པའི་ཐིག །ཐིག་དམར་པོ་
སྣང་སྲིད་གསལ་བའི་ཐིག །སྒོ་ཐིག་རྣམ་བཞི་དུས་བཞི་རྒྱལ་མོ་བཞི་ཡི་ཐིག །འགྲུས་
ཀྱི་ཐིག་བཞི་མི་འཁྲུལ་དོན་གྱི་ཐིག །ཕོ་བྲང་ཐིག་བཞི་མི་འགྱུར་འབྱེད་པའི་ཐིག །དེ་
ལྟར་དཀར་དམར་འདེབས་ལུགས་རྣམ་གྲངས་དང༌། ཞི་རྒྱས་དབང་དྲག་གང་བྱེད་
ཚོན་གྱི་བྲི་ལུགས་རྣམས། རྔམ་ཆེན་འབར་བའི་གཞུང་གི་ནང་དུ་གསལ། ཚིག་བཤད་
སྙིང་པོ་ཏིང་འཛིན་རྣམས། རྫུ་འཕྲུལ་ལྷ་མོ་བཞི་ཡི་གཞུང་དང་སྦྱོར། བྱིན་དང་ལྡན་
པའི་རྒྱན་རྣམས་བཀོད། འབར་བ་དབལ་གྱི་གཞལ་ཡས་ཁང་། འཇིག་རྟེན་དབལ་
འབར་ཁྲོ་བོའི་ཁྱིམ། ཞི་རྒྱས་དབང་དྲག་ཁང་པར་བསྐྱེད། གསལ་སྟོང་དངོས་མེད་
དོན་གསལ་ནས། གཞལ་ཡས་མཚན་མ་དངོས་མ་གྲུབ། འཛིན་པ་མེད་ཀྱི་ཤེས་པ་ཡོ་
བརྡལ་ལ། སྣང་བའི་མཚན་མ་རང་སར་ཡལ། མ་བཅོས་ལྷུན་གྲུབ་རྩོལ་དང་བྲལ།
ཀུན་རྫོགས་ཡོངས་རྫོགས་ཐམས་ཅད་རྫོགས། སེམས་ཉིད་ཡེ་ནས་མྱ་ངན་འདས།
སྟོང་པའི་ཀློང་ལ་ཡངས་དོག་མེད། ཐམས་ཅད་སེམས་ཀྱི་རང་སྣང་ཡིན། བོན་ཉིད་
དོན་ལ་འདི་ཞེས་མཚན་དང་བྲལ། གསལ་བའི་མཁའ་ལ་ཡེ་ནས་ཕྱོགས་རིས་མེད།
82



རྒྱུད་སྡེ།
རྒྱུད་སྟོང་རི་ཐོ་ཆེན།
ཐམས་ཅད་འཛིན་མེད་སེམས་ཀྱི་ཆོ་འཕྲུལ་ཡིན། གཡོ་མེད་མཉམ་གསལ་སེམས་ལ་
འགྱུར་ལྡོག་མེད། ཐམས་ཅད་གང་དུ་མ་གྲུབ་པ། བྱང་ཆུབ་སེམས་ཀྱི་སྣང་ཡུལ་ཡིན།
རྩ་རྒྱུད་སྟོང་རི་ཐོ་ཆེན་ལས། བརྩལ་པ་དོན་ལྡན་རྫས་ཀྱི་རྒྱུད་ཅེས་བྱ་བའི་ལེའུ་སྟེ་
དྲུག་པའོ།། ༣པས། །།
༧ གཡུང་དྲུང་ལྷ་ཡི་སྐད་དུ་ན། མུ་སང་མུ་ཡེ་ཐོད་ཅི། གང་ཟག་མི་ཡི་སྐད་དུ་
ན། སྒོ་དབྱེ་བསྲེ་བསྣན་འབྲེལ་བའི་རྒྱུད་ཅེས་བྱ་བ། དབལ་འབར་དྲག་པོ་ཁྲོ་རྒྱལ་
ནི། གཉིས་མེད་འོད་གསལ་ཆེན་པོའི་ཏིང་ངེ་འཛིན་ལ་བཞུགས་སོ། །དུས་དེར་ཡུམ་
གྱིས་ཞུས་པ། འཇིགས་བྱེད་དབལ་འབར་གསང་བའི་ལྷ། སྒོ་དབྱེ་བསྲེ་བསྣན་ཇི་ལྟ་
བུ། བདག་ཅག་འཁོར་ལ་བཀའ་སྩལ་ལོ། །ཞེས་ཞུས་པས། དབལ་འབར་ལྷ་ཡིས་
བཀའ་སྩལ་པ། ཉོན་ཅིག་དད་པའི་འཁོར་རྣམས་ཀུན། སྒོ་དབྱེ་བསྲེ་བསྣན་བྱ་བ་
ལས། དོན་ནི་རྣམ་པ་བརྒྱད་དུ་གསུངས། དཔོན་གསས་གྲོགས་ལྷ་ལ་བསྲེ་བ་གསུམ།
དམ་ཚིག་བཤད་དང་དབང་ཡོན་འབུལ་བ། གོ་རིམ་མཐའ་སེལ་གསང་མཚན་
བཏགས་པ་བཞི། མན་ངག་གཞུང་གི་ནང་དུ་གསལ། སེམས་ཉིད་འགྱུར་མེད་བོན་
སྐུ་ལ། འདི་ཞེས་མཚན་མ་འགྱུར་ལྡོག་མེད། ངོ་བོ་གང་དུ་མ་གྲུབ་པ། མ་བཅོས་སྟོང་
པའི་ངང་དུ་གསལ། གསལ་འགྲིབ་མེད་པའི་སེམས་ཉིད་ནི། སྤྲིན་མེད་མཁའ་ལ་ཉི་
ཤར་འདྲ། གཡོ་བ་མེད་པའི་སེམས་ཉིད་ནི། རྒྱ་མཚོ་རླུང་གི་མ་བསྐྱོད་འདྲ། འགྱུར་
ལྡོག་མེད་པའི་སེམས་ཉིད་ནི། རྒྱ་མཚོའི་ཀློང་ལ་གསེར་རྡོ་བོར་བ་འདྲ། གཉིས་མེད་
མཐའ་འདས་རྟོགས་ཙམ་ན། སྒོ་དབྱེ་བསྲེ་བསྣན་དེ་ག་ཡིན། སེམས་ཉིད་ཡེ་དབང་
བོན་སྐུར་རྟོགས་ཙམ་ན། ང་ཆེ་དབང་མཆོག་དེ་ག་ཡིན། མ་བཅོས་ངོ་བོ་སྟོང་གསལ་
ལ། ངོ་བོ་དངོས་མེད་མིང་མ་བཏག །སྣ་ཚོགས་ཀྱི་སྣང་བ་རང་སར་གྲོལ། འཛིན་
མེད་ཤེས་པ་ཡེ་བདལ་དེ། ཀུན་ལ་ཁྱབ་པའི་བོན་སྐུ་ཡིན། གཏད་མེད་ཀྱི་ཤེས་པ་རྒྱ་
s3



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཡན་དེ། ཀུན་ལ་ཁྱབ་པའི་སྤྲུལ་སྐུ་ཡིན། དམིགས་མེད་རིག་པ་རང་གསལ་ཏེ། ཀུན་
ལ་གསལ་བའི་རྫོགས་སྐུ་ཡིན། དེ་ལས་མ་གཏོགས་གུད་ན་མེད། འགྱུར་མེད་ཡེ་རྡེང་
བསམ་གཏན་དེ། བསྙེན་པ་གནས་ཀྱི་གཞི་མ་ཡིན། ཅེས་རྩ་རྒྱུད་སྟོང་རི་ཐོ་ཆེན་ལས།
སྒོ་དགུ་བསྙེན་པ་གཞི་ཡི་རྒྱུད་ཅེས་བྱ་སྟེ་ལེའུ་བདུན་པའོ། །།ཨུ་ཡ༔ ཨག་ཐམ། ས་མ་
ཡ་སུ།
༧ གཡུང་དྲུང་ལྷ་ཡི་སྐད་དུ་ན། མུ་ཡེ་མུ་སངས་ཐད་དོ་ཧྲིམ། གང་ཟག་མི་ཡི་
སྐད་དུ་ན། ཡན་ལག་བཅོ་བརྒྱད་ཀྱི་རྒྱུད་ཅེས་བྱ་བ། གཅོད་ཀྱི་ཀུན་སྙོམས་ཁྱབ་
བདལ་ཆེན་པོའི་ངང་ལ་བཞུགས་སོ། །དུས་དེར་གསང་བ་འདུས་པ་རང་གི་སྟན་ལ་
ལང་ནས་གསོལ་པ། ཀྱེ་མ་དབལ་གཤེན་གྱད་ཀྱི་སྐུ། དབལ་གསས་རྔམ་པའི་དྲག་
ཟློག་ལས། ཡན་ལག་བཅོ་བརྒྱད་གང་གི་བཅོ་བརྒྱད། བདག་ཅག་འཁོར་ལ་བཤད་
དུ་གསོལ། ཞེས་ཞུས་པས། དབལ་གཤེན་རྒྱལ་པོས་ཡང་གསུངས་པ། སྤྱིར་གསང་
བ་སྔགས་ཀྱི་སྡོང་པོ་ལ། གཞི་མ་སྒོ་དགུའི་ཡལ་ག་རྒྱས། ཡན་ལག་བཅོ་བརྒྱད་ཀྱི་
ལོ་འདབ་གྱེས། མཆོང་ཆེན་དགུའི་ལྟེ་བ་ལ། སྐུ་གསུང་ཐུགས་ཀྱི་འབྲས་བུ་སྨིན། ད་
ཡང་ཡན་ལག་བཅོ་བརྒྱད་གོ་རིམ་རྣམས། ལས་སྡོམ་དོན་འགྲེལ་ནང་དུ་གསལ། དེ་
ཡང་དོན་ནི་འདི་ལྟར་ཏེ། གཞི་དང་ལམ་དང་འབྲས་བུའོ། །གཞི་ནི་སྐྱེ་མེད་མཐའ་
དང་བྲལ། མ་བཙལ་ལྷུན་གྲུབ་དགོས་ཀྱི་རྒྱ། ཅིར་ཡང་མེད་པའི་ཀུན་གཞི་ལས།
ཅིར་ཡང་གསལ་བའི་རིག་པ་ཤར། ངོས་བཟུང་བྲལ་བའི་རྩལ་དང་ལྡན། མ་གཡོས་
མ་བཅོས་བོན་སྐུ་ཡིན། ཚད་མེད་བཞི་ཡི་འཕྲོ་འདུ་ལས། བདག་གི་ཐུགས་དཀར་
ཨ་དཀར་གསལ། འོད་འཕྲོས་ཕྱི་སྣོད་འཇིག་རྟེན་དག །ཚུར་འདུས་འགྲོ་དྲུག་བག་
ཆགས་སྦྱང་། བདག་ལུས་གཤེན་ལྷ་གཙུག་ཕུད་གསལ། གནས་ལྔ་འབྲུ་ལྔའི་འཕྲོ་
འདུ་ཡིས། དུག་ལྔའི་བག་ཆགས་དག་པར་བསམ། ཡིག་འབྲུ་ལྔ་འོད་དུ་ཞུ་ལྷ་ཡི་
84



རྒྱུད་སྡེ།
རྒྱུད་སྟོང་རི་ཐོ་ཆེན།
སྐུ། ཡེ་ཤེས་ལྔ་ལྡན་བདེར་གཤེགས་ལྔ། སྤྱི་བོར་བདེར་གཤེགས་གཤེན་ལྷ་ནི། ཞལ་
གཅིག་ཕྱག་གཉིས་ཆུ་ཤེལ་མདོག །ཐུགས་ཁར་སྐྱེ་མེད་ཨ་ཡིས་བརྒྱན། གཡས་གཡོན་
ལྕགས་ཀྱུ་བུམ་པ་འཛིན། ཐུགས་ཀའི་ཨ༄༅ལས་འོད་འཕྲོས་པས། བདག་གཞན་ཉོན་
མོངས་ཀུན་གཞི་ཡི། ཞེ་སྡང་བག་ཆགས་དག་པར་བསམ། ཐུགས་ཀར་གསལ་བ་
རང་འབྱུང་ནི། སྐུ་མདོག་གསེར་འོད་འབར་བ་ལ། ཐུགས་ཀར་ཡིག་འབྲུ་ཨོཾ་གྱིས་
བརྒྱན། ཕྱག་མཚན་གཡུང་དྲུང་རྒྱ་གྲམ་བསྣམས། ཐུགས་དཀའི་ཨོལས་འོད་འཕྲོས་
པས། བདག་གཞན་གཉིས་འཛིན་མུན་པ་སངས། ལྟེ་བ་དགའ་བ་དོན་གྲུབ་ནི། སྐུ་
མདོག་མུ་མན་བཅག་པ་འདྲ། ཐུགས་ཀར་ཡིག་འབྲུ་ཧཱུྃ་གིས་བརྒྱན། གཡས་གཡོན་
རླུང་གཡབ་ཁྲུས་བུམ་འཛིན། ཐུགས་ཀའི་ཧཱུྃ་ལས་འོད་འཕྲོས་པས། བདག་འཛིན་
རུ་ང་ཕྲག་དོག་དག །ལྕེ་སྟེང་བྱེ་བྲག་དངོས་མེད་ནི། དམར་འཚེར་ལི་ཁྲིའི་ཐིག་པ་
འདྲ། ཐུགས་ཀར་ཡིག་འབྲུ་རཾ་གྱིས་བརྒྱན། གཡས་གཡོན་མེ་གཡབ་ཞུགས་མར་
བསྣམས། རཾ་ལས་འོད་འཕྲོས་འདོད་ཆགས་སྡིག་སྒྲིབ་དག །བདག་གཞན་གཉིས་ཀྱི་
འདོད་ཆགས་བྱང་བར་བསྒོམ། རླུང་སྒོ་དགེ་ལྷ་གར་ཕྱུག་ནི། གཡུ་འོད་འབར་བའི་
སྐུ་མདོག་ལ། འོད་གསལ་ཡིག་འབྲུ་ཛ་ཡི་ཐུགས་ཀར་བརྒྱན། གཡས་གཡོན་ཤེལ་
སྒོང་ཞལ་བུ་འཛིན། ཛ་ལས་འོད་འཕྲོས་བདག་གཞན་བག་ཆགས་སྦྱངས། བདག་
གི་བ་སྤུའི་བུ་ག་རུ། བདེར་གཤེགས་རིགས་ལྔ་ནི། འོད་ཟེར་གཞའ་ཚོན་ཁྲིག་གིས་
གཏམས། ནང་གི་རྩ་མིག་ཐམས་ཅད་ལ། བདེར་གཤེགས་རིགས་ལྔའི་སྐུ་རུ་བསྒོམ།
ཞལ་ནི་ཕྱོགས་བཅུ་ཡོངས་ལ་གཟིགས། སྐུ་ནི་སྣང་ལ་རང་བཞིན་མེད། གསུང་ནི་
མི་འགག་ཚངས་པའི་དབྱངས། ཐུགས་དགོངས་སྤྲོས་བྲལ་མཁའ་ལ་ཉི་ཤར་འདྲ།
ཐམས་ཅད་གཟའ་སྐར་འཀྲམ་པ་འདྲ། འབར་བ་དབལ་ལྡན་ཁང་པ་རུ། བརྫུས་
སྐྱེས་རྒྱན་རྫོགས་ཁྲོ་རྒྱལ་ནི། མི་བཟད་ཁྲོས་པའི་སྐུ་རུ་བཞུགས། དབལ་ཆེན་ཁྲོ་རྒྱལ་
85



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བདུན་ཅུ་ནི། དབུས་ཕྱོགས་ཁྲོ་གཏུམ་འབར་བ་ལ། རང་རང་གདན་ལ་ཁྲིག་གིས་
གཏམས། ཕྱོགས་བཞིར་གསས་མཁར་ཆེན་པོ་བཞི། མ་བཅོས་སྟོང་པའི་ཡ་གད་ལ།
སྤྲོས་བྲལ་གཅིག་ཆོད་བྱ་རུ་རྒྱས། མ་འགག་རང་ཤར་གྱི་འཕྱང་འཕྲུལ་ཏེ། བྱ་འདབ་
གོང་འོག་སྐུ་གསུང་དོན། དེ་རྒྱབ་གསས་མཁར་འབར་བ་བརྒྱད། བྱ་འདབ་ཡ་གད་
གོང་འོག་ནི། དམིགས་མེད་ཤེལ་གྱི་ཡ་གད་ལ། ཐབས་ཤེས་མ་འགག་བྱ་འདབ་རྒྱས།
འོད་ཟེར་མཚོན་ཆའི་འཕྱང་འཕྲུལ་ཅན། སྣང་སྲིད་ཕྱི་ཡི་འཇིག་རྟེན་ཀུན། དྲག་པོ་
དབལ་གྱི་གཞལ་ཡས་ལ། ནང་གི་སྐྱེ་འགྲོ་མ་ལུས་ཀུན། ལྷ་དང་ལྷ་མོའི་སྐུ་རུ་གསལ།
ལུས་གནས་རྩ་ཡི་འཁོར་ལོ་ནི། ཡན་ལག་བཅོ་བརྒྱད་སྡོམ་ལ་ལྟོས། ལྟ་བ་ཁྱུང་ཆེན་
རྒྱུད་ལ་ལྟོས། སྒོམ་པ་ཁྲོ་གསས་རྒྱུད་ལ་ལྟོས། སྤྱོད་པ་དབལ་གསས་རྒྱུད་ལ་ལྟོས།
ཕྲིན་ལས་གཏུམ་གསས་རྒྱུད་ལ་ལྟོས། དམ་ཚིག་རྔམ་གསས་རྒྱུད་ལ་ལྟོས། འབྲས་བུ་
དབང་གི་འཁོར་ལོའི་རྒྱུད་ལ་ལྟོས། དངོས་གྲུབ་རྣམ་དག་ཡུམ་གྱི་རྒྱུད་ལ་ལྟོས། སྤྱི་
སྤུངས་གསང་བའི་བོན་སྐོར་འདི། དོན་གཅིག་གི་ནང་ནས་གཅིག་ཚང་སྟེ། ཐམས་
ཅད་གཅིག་ཏུ་གོ་བར་ལྟོས། སྲུང་ཟློག་བསད་པའི་ལས་རྣམས་དང་། དོན་གཅིག་གི་
ནང་ནས་གཅིག་ཚང་པས། ལག་ལེན་གཅིག་ཏུ་འདེབས་པར་གསལ། རྫས་སྔགས་
ཏིང་འཛིན་ལག་ལེན་རྣམས། གཅིག་ནས་གཅིག་ཏུ་བསབ་པར་བྱ། སྲུང་ཟློག་བསད་
མནན་སྤྱི་རྒྱུག་ལ། དེ་བས་མང་ན་ལྷག་པ་ཡིན། མ་བཅོས་ངོ་བོ་དོན་མཐོང་ནས།
བོན་ཉིད་ཀྱི་ངང་ལས་ཐམས་ཅད་ཆུབ། ཅེས་རྩ་རྒྱུད་ལས། ཡན་ལག་བཅོ་བརྒྱད་
ལམ་གྱི་རྒྱུད་ཅེས་བྱ་བའི་ལེའུ་སྟེ་བརྒྱད་པའོ།། ༣པས། །། །
༧ གཡུང་དྲུང་ལྷ་ཡི་སྐད་དུ་ན། ཨུ་ཡ་མུ་ཙི་དེ་པ་ཧོ། གང་ཟག་མི་ཡི་སྐད་དུ་ན།
མཐའ་བསྒྱུར་ལས་ཀ་མཆོང་གི་རྒྱུད་ཅེས་བྱ་བ། དབལ་ཆེན་པོས་མ་གཡོས་པའི་ངང་
ལས། འཁོར་རྣམས་ལ་གསུངས་སོ། །དམིགས་མེད་མཐའ་བྲལ་དོན་གྱི་མཆོང་དགུ་ནི།
86



རྒྱུད་སྡེ།
རྒྱུད་སྟོང་རི་ཐོ་ཆེན།
ཐེག་པ་རིམ་དགུ་གོ་འབྱེད་ཅིང་། ཞི་རྒྱས་དབང་དྲག་ཁོག་ཕུབ་ལ། རང་རང་གཞུང་
དང་མཐུན་པར་ལྟོས། ཅང་མེད་ཅིས་མེད་དངོས་མེད་དོན་མཐོང་ནས། མཆོང་དགུ་
དོན་དང་ལྡན་པ་དེ་ག་ཡིན། ཅེས་རྩ་རྒྱུད་ལས། མཐའ་བསྒྱུར་མཆོང་གི་རྒྱུད་ཅེས་
བྱ་བའི་ལེའུ་སྟེ་དགུ་པའོ། །ཅེས་རྩ་རྒྱུད་སྟོང་རི་ཐོ་ཆེན་འདི། ཨ་དཀར་བོན་གྱི་ཡང་
སྙིང་ཡིན། རྒྱུད་རྣམས་ཀུན་གྱི་ཡང་རྩེ་ཡིན། ཤམ་པོའི་དཔལ་ལ་ཨུ་ཏྲ་སིག །ཕྱི་
རབས་བསྟན་པ་བསྲུང་བར་ཤོག །བྦ་བྦ། ༣༣ཟུ། འ། །རྒྱ༔ རྒྱ༔ རྒྱ༔ རྒྱ༔
རྒྱ༔ རྒྱ༔ རྒྱ༔ རྒྱ༔ རྒྱ༔ བླ་མ་རྨ་སྟོན་གཞོན་བཟང་ལ། ཐེག་པ་རིམ་དགུའི་བོན་སྐོར་
མངའ། སྐལ་ལྡན་འགྲུ་བཙུན་གཞོན་འབུམ་གྱིས་ཞུས་ཏེ་བདག་ལ་བརྒྱུད་པའོ། །དེ་
ནས་རིམ་པར་བརྒྱུད་ནས་ད་ལྟ་ལྡོང་གི་བཙུན་པ་ལའོ། །དགེའོ།
。
87



སེམས་ལུང་གསལ་བའི་སྒྲོན་མེ་མ་རིག་
མུན་སེལ་ལུང་ཆེན་ཀུན་འདུས་
སྒྲོན་མེ་ཡོད། །
༄༅། །བོན་འདི་ནི་གསས་མཁར་ཐམས་ཅད་ཀྱི་ཡང་བཅུད། ཐེག་སྒོ་ཐམས་ཅད་
ཀྱི་ཡང་སྙིང་། ལྟ་སྒོམ་ཐམས་ཅད་ཀྱི་ཡང་རྩེ། རྒྱུད་ཐམས་ཅད་ཀྱི་རྩ་བ། ལུང་ཐམས་
ཅད་ཀྱི་མདོ་དོན། མན་ངག་ཐམས་ཅད་ཀྱི་དེམས། སེམས་དོན་ཐམས་ཅད་ཀྱི་སྙིང་
པོ། འདི་ནི། གསས་མཁར་རིན་པོ་ཆེ་སྤྱི་སྤུངས། སྤྱི་སེམས་ལུང་སྟོན་པའི་སྒྲོན་མ་
ཞེས་བྱ་བ། སེམས་རང་འབྱུང་གི་གཤེན་ལྷ་དཀར་པོ། སྒྱུ་འཕྲུལ་རྩ་བའི་ལྷ་ལ་ཕྱག་
འཚལ་ལོ། །ལུང་དོན་བཅུ་གསུམ་ཡང་སྙིང་འཕྲུལ་གྱི་བོན། ཀུན་བཟང་ཐུགས་ལས་
ཕྱུང་བ་བརྗོད་མེད་ལེགས་པའི་མཆོག །འདི་ནི་བསྙེན་བསྒྲུབ་ཀུན་གྱི་མདོའ་དོན་རྩ་
བར་བཤད། རིག་པ་རྫུ་འཕྲུལ་ཐབས་ཀྱིས་དོན་དུ་བརྒྱུད་པ་འདི། རྩུག་ཕུད་གཤེན་
གྱིས་ཡུམ་ལ་བཀོད་པའི་ལུང་། ཡུམ་གྱིས་དཀྱུས་སུ་བཀོད་ནས་ཡེ་ཤེས་ཀླུ་གྲུབ་ལ།
སྙིང་པོ་ལྟ་བུར་བསྡུས་པའི་གསང་སྤྱོད་དམ་པ་འདི། དལ་འབྱོར་ལས་སྐལ་ལྡན་པའི་
གཤེན་རབ་ཚུལ་ལྡན་གྱིས། བསྒྲུབས་ན་བྱང་ཆུབ་ངེས་པའི་དྲི་མེད་ལམ་མཆོག་འདི།
སྟོང་གསུམ་བོན་དབྱིངས་འཁམས་གསུམ་མངོན་སངས་རྒྱས། གསང་བའི་ལྟ་སྤྱོད་
སེམས་ལུང་སྟོན་པའི་སྒྲོན། རླུང་བཞི་འཁོར་ལོ་གནས་པ་བཞིའི་ལུང་། འོག་བཞི་
88



རྒྱུད་སྡེ།
སེམས་ལུང་གསལ་བའི་སྒྲོན་མེ།
བརྟེན་པ་འབྱུང་བཞི་རྒྱུའི་རླུང་། རླུང་བཞིས་འཇིགས་བརྟེན་ཆགས་པའི་ཆ་བསྐྱེད་
ནས། མེ་ཆུ་ས་རླུང་འབྱུང་བ་རྣམ་བཞིའི། ཕྱོགས་དང་ཁ་དོག་དབྱིབས་དང་ཚད་དུ་
བསྟན། འཁོར་ལོ་བསྒྱུར་བ་བར་སྣང་འཁམས་ཀྱི་རླུང༌། འཕུལ་འདེགས་བསྐོར་དང་
དུས་བཞིའི་ཆག་ཚད་འཛིན། སྐད་གཅིག་འཇལ་བྱེད་བསྐལ་པའི་ཚད་འཛིན་བྱེད།
རིག་པ་བརྟེན་པ་ཕུང་པོ་ནང་གི་རླུང་། ཤ་ཁྲག་དྲོད་དབུགས་ལུས་ཀྱི་དྲོད་འཛིན་ཅིང་།
གྱེན་ཐུར་སྦུབས་འབྱེད་ཀུན་ཁྱབ་སྨིན་ཅིང་འདེགས། གནས་པ་ལྔ་དཔུངས་ལུས་ཀྱི་བྱ་
བ་བྱེད། ཀུན་འབྱུང་ཀུན་གཞི་སྐྱོན་ཡོན་སོག་པའི་རླུང་། ཡུམ་དབང་གནས་ལམ་
ལུས་ཡིན་གནས་དང་སྒོ། རྣམ་ཤེས་བརྟེན་ནི་ཡིད་སེམས་བཟང་ངན་སོག །སངས་
རྒྱས་མ་རིག་མ་སྤངས་སེམས་ཅན་ཡེ་ཤེས་ཅན། སྐྱོན་ཡོན་གཉིས་སུ་མ་གྱུར་སེམས་ལ་
ལྷུན་གྱིས་གྲུབ། གནས་དང་ལོག་པ་ཤེས་རྟོགས་ཁྱད་པར་བྱེད། གནས་འགྲིབས་དང་
ངེས་པས་གྲོལ་ཐོབ་པའོ། སེམས་ཅན་གཞན་དབང་བསྡུག་བསྔལ་ལས་ཀྱི་ལུང་།
འཁོར་བའི་སེམས་ཅན་འཁམས་གསུམ་རིགས་དྲུག་གི །རྒྱུ་རྐྱེན་ཚེ་ལུས་བསོད་ནམས་
གནས་ཀྱི་ཁྱད། མི་རྟག་བློ་བུར་སྒྱུ་མའི་རང་བཞིན་ཅན། གང་གིས་གང་ལ་རྒྱུ་རྐྱེན་
ཉེར་ལེན་བསྟན། བརྗོད་དང་བརྗོད་མེད་བྱེ་བྲག་ལྟ་བའི་ལུང་། སྤྱི་དང་བྱེ་བྲག་
སེམས་ཅན་ཐེག་རྒྱུད་ཀྱང༌། གཅིག་ཡིན་གཅིག་མིན་རྐྱེན་གྱིས་ལྡོག་དང་དངོས། རྒྱུ་
འབྲས་ཐབས་ལསགསུམ་གསུམ་ཐེག་པ་དགུའི། སྤྱི་ཕྱིར་ཞིང་འཁམས་ལྷ་དང་རང་
བཞུང་ཡང་། ལྟ་སྤྱོད་བསྒོམ་འབྲས་ས་གནས་རྒྱུ་འབྲས་འབྲེལ། ཐེག་པ་དགུའི་འདུན་
པས་འབྲས་བུའི་རྒྱུ་བྱས་ནས། འདུལ་ཁྲིམས་ཚུལ་ཁྲིམས་ཐབས་ཀྱི་ཐེག་པ་ལ། བདག་
དོན་གཞན་དོན་སྨོན་དང་ཞུགས་པས་འཕགས། ཤེས་སྒོམ་སྒོམ་པས་བཅིངས་པ་
ཐབས་ཀྱི་དགྲོལ། སྟོན་པ་འདས་ཀྱང་བསྟན་པ་མི་ནུབ་ཕྱིར། ལོག་པར་འདུལ་ཕྱིར་
རྒྱལ་པོའི་སྲས་བཞི་བཞག །རྒྱལ་པོ་བཞིས་བསྐོས་གཤེན་བཞིས་བསྟན་པ་བརྩུགས་།
89



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
་་
ཐ་དད་སྐད་འགྱུར་གཤེན་རབས་མཚན་གྱི་གྲངས། ཁྱད་པར་ལྟ་བ་ཕྱོགས་རིས་
བརྗོད་དུ་མེད། མཐའ་དང་རྒྱ་ཕྱོགས་སྤྲོས་པའི་མཚན་མ་བྲལ། སྣ་ཚོགས་གསལ་
ཆར་རྟོག་མེད་མ་བཅོས་ངང༌། བྱ་རྒྱུ་བྱེད་མཁན་བྱ་བའི་རྩོལ་བ་བྲལ། རྒྱུ་མེད་རྐྱེན་
མེད་རང་འབྱུང་བཅོས་སུ་མེད། སྣང་ཞིང་སྲིད་པ་ཀུན་བརྟགས་སྒྱུ་མ་དངོས། དངོས་
བསྒྱུར་ཞེན་མེད་བརྗོད་པའི་ཚིག་ལས་འདས། ཡུལ་ཤེས་སྟོང་རིག་དྲན་པ་རྫུ་འཕྲུལ་
ཐུགས། བློ་བུར་རྟོག་པས་ཡེ་ཤེས་སྒྲིབ་པ་མེད། མ་བལྟས་དོན་མཐོང་ལྟ་བའི་སྒྲོན་
མའི་མཆོག །རྣམ་དག་རྒྱུན་གནས་མ་ཆགས་སྤྱོད་པའི་ལུང་། དབྱང་བཞི་བྱིན་རླབས་
དངོས་སུ་སོང་བ་ཡིས། དེ་ཉིད་ངོས་བཟུང་དུག་གསུམ་རྩ་བ་བཅད། མཚང་གསུམ་
ལ་བསྒྲལ་དོན་གསུམ་གཟེར་དུ་གདབ། ལས་གཞུང་སྲང་དང་དངོས་གྲུབ་ཐིག་ལེར་
དྲིལ། དགེ་སྤྱོད་ལས་སྤྱོད་རྣམ་དག་དྲི་མ་མེད། དགག་བསྒྲུབ་རྣམ་དག་སྤྱོད་པའི་
སྒྲོན་མའི་མཆོག །མ་ཡེངས་མཉམ་བཞག་རང་གསལ་སྒོམ་པའི་ལུང༌། དུག་གསུམ་
སྒྲོག་བཀྲོལ་དམུ་དགོད་རྟོད་ལ་མནན། ཁམས་གསུམ་ལམ་བཅད་འཁོར་བའི་གགས་
ཀྱང་བསྡམས། གནས་གསུམ་འཕྲང་གསལ་སྒོ་གསུམ་ཡིད་རྒྱུན་བཅད། རིགས་
གསུམ་སྤྲོས་བཅད་ཞེན་པའི་འདུད་པ་བགྲོལ། རླུང་གསུམ་རྟ་བསྐྱོད་རྩ་ལམ་ཐིག་
ལེར་གཞུག །དཔེ་གསུམ་ངོ་སྤྲོད་དོན་གསུམ་རྒྱུད་ལ་རྟེན། གོལ་ས་གསུམ་བཅད་རེ་
དོག་ཞེན་པ་དགྲོལ། སྒྲིབ་པ་གཉིས་ནི་རྒྱུ་འབྲས་ལམ་ལ་སྦྱང་། ཐིག་ལེ་མི་མཐོང་བྱ་
བའི་ལས་མི་སྤང་། ཕྱག་རྒྱས་ལུས་བཅིང་མྱོང་བའི་བདེ་རྒྱུན་བསྲིང༌། གོམས་པའི་
ངང་གིས་སྣང་ཚུལ་སྐུ་གསུམ་ཤར། བྱིང་ན་སྤར་ཞིང་དགོད་ན་ཀློང་དུ་སྨད། ས་ལེ་
སང་ངེ་དགོངས་པའི་སྒྲོན་མའི་མཆོག །ཡེ་བསྲུངས་ཡེ་དག་དམ་ཚིག་གསང་བའི་
ལུང༌། གསལ་ལ་མི་རྟོག་སྟོང་པ་མཉམ་པ་ཉིད། བསྲུང་དང་བསྲུང་ཡུལ་བསྲུང་མེད་
བསྲུང་ཆེན་དམ། དོན་ལས་མི་འདའ་ཡེ་བསྲུངས་བྱང་ཆུབ་སེམས། ཟོལ་ཟོག་ཡེ་
90



རྒྱུད་སྡེ།
སེམས་ལུང་གསལ་བའི་སྒྲོན་མེ།
དག་དོན་ལས་འདའ་མི་བྱ། ཅི་བྱས་སྟོ་མེད་དམ་ཚིག་སྒྲོན་མའི་མཆོག །ངེས་པའི་
དོན་སྟོན་མན་ངག་བདུད་རྩིའི་ལུང་། བདུད་གསུམ་རང་གྲོལ་ལྷ་སྐུ་ཡེ་ཤེས་སྤྱན།
ལུས་ངག་ཡིད་གསུམ་བཅིངས་པའི་ཐབས་ལྡན་པས། སྣང་ལ་དངོས་མེད་ཕྱག་རྒྱ་
གསལ་རྟོགས་ཕྱིར། དཀའ་བ་མ་སྤྱད་སླ་བ་འོང་མི་སྲིད། སྒོ་ནས་མ་ཞུགས་ཕུགས་སུ་
ཕྱིན་མི་སྲིད། ངང་གིས་མ་སྤྱད་འབྲས་བུ་ཐོབ་མི་སྲིད། གཤེན་རབ་བདེན་པའི་དོན་
རྣམས་སྟོན་པའི་དཔེའ། མས་ནི་བུ་ལ་ལོག་པ་མི་བསྟོན་ཞིང་། ལུང་ཆེན་འདི་ནི་མན་
ངག་དམ་པ་སྟེ། འདི་ལ་མི་གནས་འབད་རྩོལ་ལས་ཅན་ནི། སྲིན་མོ་མདངས་བསྡུག་
མ་ཡིས་གཤེན་རབ་སྐུ་༼བསླུས་༽བཞིན། སྒྱུ་མ་འཁྲུལ་པའི་ལས་ཀྱིས་སླུ་བར་འགྱུར། དེ་
ནས་མན་ངག་འདི་ནི་དམ་པའི་དོན། ཕྱི་ནང་གསང་བའི་ཕྱག་རྒྱ་མི་ལྡན་ན། རི་
ཕུགས་ནགས་ཚལ་རྫ་རོང་དུར་ཁྲོད་ཕུགས། ལུང་སྟོང་མཚོ་གླིང་དབྱེན་པའི་སར་
འདུག་ཀྱང་། བྱ་དང་རི་དྭགས་གཅན་ཟན་འདྲོལ་དང་འདྲ། དེས་ན་ཕྱག་རྒྱ་ཆེན་པོ་
ལུས་ཀྱི་ལས་སུ་བྱ། སྙིང་པོ་བརྗོད་ལ་དོན་མེད་ཟེར་བའི་མི། ཁ་འདར་ཡས་པོས་ཁ་
ནས་ལྕེ་ཕྱུང་ནས། ལྕགས་ཀྱི་སྤུ་གྲིས་རང་ལ་རང་གིས་བཅོད། དེས་ན་སྙིང་པོ་རྣམ་
གསུམ་མ་ཡེངས་དོན་ལ་བརྗོད། བྱིན་རླབས་དབང་དང་དུག་གསུམ་དག་པའི་ཁྲུས།
ཕྱི་ནང་གསང་བའི་ལྟ་སྒོམ་སྤྱོད་པའི་མཆོག །བོན་དང་བོན་མིན་བོན་ལ་བོན་མི་རྟོག
གོལ་སྒྲིབ་སྐྱོན་མེད་དགོངས་པས་དོན་ཆེན་གྲུབ། ཏིང་འཛིན་མི་སྒོམ་མཚན་མའི་
ཡུལ་ལས་ཡེངས། དམུ་ལོང་འོན་དིག་བསྙོན་པ་སྙིང་ནད་ཅན། གླེན་པ་འོན་དིག་
རྩམ་པོའི་ལུས་སུ་འགྱུར། དེས་ན་ཏིང་འཛིན་མ་ཡེངས་ངང་ལ་དེ་བཞིན་བསྒོམ།
སྙིང་པོ་རྣམ་གསུམ་དྲག་སྟོང་ཐིག་ལེ་རུ། བཟླས་བརྗོད་དབྱངས་ཀྱིས་བསྐྱེད་རྫོགས་
རང་བཞིན་མེད། གནད་ལྔ་གཟེར་བཞི་ཁྱད་པར་དེམས་གསུམ་བཅའ། དོན་གཉིས་
བརྟོགས་ཀྱང་འབྲས་བུ་ཐིག་ལེ་གཅིག །ཚད་མེད་ལས་གཞུང་སྔོན་དུ་འགྲོ་བའི་ལུང་།
91



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
༈ སེམས་བསྐྱེད་སྔོན་དུ་མ་སྐྱོལ་ཞིང་པས་རྒྱུ་བརྗེད་འདྲ། ཉོན་མོང་འཁོར་བ་འགྲོ་
དྲུག་དགྲ་ཚོགས་ལ། ངོ་སྤྲོད་བཏུལ་ཤུགས་ཐུགས་རྗེ་ཚད་མེད་ཀྱིས། སེམས་བསྐྱེད་
མ་བཞིའི་གཏིང་སེར་མ་བསླང་ན། བླ་མེད་ཕྱིན་བཅུའི་མྱུ་གུ་འབྲུ་མི་སྨིན། སེམས་
བསྐྱེད་དོན་དང་ལྡན་པའི་གཤེན་རབ་ནི། མཁའ་ལ་ཆར་བབས་རྒྱ་མཚོའི་རུ་མ་འདྲ།
སེམས་བསྐྱེད་ཡུལ་དུས་ལས་སྡོམ་ཡོན་ཏན་མཆོག །༈ དཀོན་མཆོག་གནས་བཞི་གོ་
ཆ་བཙན་པའི་རྫོང་། ནོར་བུ་ལྟ་བུ་གཙུག་གི་རྒྱན་དུ་དཀོན། མ་རིག་དམིག་འབྱེད་
སྣང་གསལ་སྒྲོན་མའི་མཆོག །སྐུ་གསུམ་འབྱུང་གནས་དཔོན་གསས་བླ་མ་ལ། གུས་
པས་ཕྱག་འཚལ་དང་བའི་སྐྱབས་སུ་འཆིའོ། ཨ་ཨཱ་ཧཱུཾ། ཉིན་སྐར་ལྟ་བུར་ཐུགས་རྗེ་
འབྱུང་གནས་དཀོན། ཐར་ལམ་བདེ་འབྱེད་ས་མཁན་ལམ་པའི་མཆོག །འགྲོ་བའི་
འགོན་སྐྱབས་དུས་གསུམ་བདེར་གཤེགས་ལ། གུས་པས་ཕྱག་འཚལ་དང་བའི་སྐྱབས་
སུ་འཆིའོ། །ཨ་ཨོཾ་ཧཱུྃ། གཞའ་ཚོན་ལྟ་བུར་སྣང་སྲིང་བརྒྱན་དུ་དཀོན། ལྐུགས་པ་ཁ་
འབྱེད་གྲོལ་བ་ལྗགས་ཀྱི་མཆོག །བསྟན་པའི་རྒྱལ་མཚན་སྐུ་གདུངས་གསུང་རབ་ལ།
གུས་པས་ཕྱག་འཚལ་དང་བས་སྐྱབས་སུ་འཆིའོ། །ཨ་ཨཱ་ཧཱུཾ། ཨུད་དཔལ་ལྟ་བུར་དགེ་
ལ་འདུན་སྤྱོད་དཀོན། བློ་སྒྲོམ་སྒོ་འབྱེད་འཕྲུལ་གྱི་ལྡེ་མིག་མཆོག །འགྲོ་བའི་འདྲེན་
སྟོན་ཕྱོགས་བཅུའི་གཤེན་རབ་ལ། གུས་པས་ཕྱག་འཚལ་དང་བའི་སྐྱབས་སུ་འཆིའོ། །
ཨ་ཨོཾ་ཧཱུྃ། ལས་རྣམས་གང་ལ་འཇུག་པའི་ཐོག་མ་རུ། ཡུལ་གཉིས་དྲན་པའི་སྟོབས་
ཀྱིས་སྐུལ་བཏབ་ནས། ཕྱི་དང་ནང་དང་གསང་བ་ཡང་གསང་གི། གཡུང་དྲུང་
གནས་བཞིར་སྐྱབས་སུ་མ་ཕྱིན་ན། དེའི་ཡོན་ཏན་གང་ཡང་མི་ཐོབ་ཅིང༌། བདུད་
དང་མུ་སྟེགས་འཁོར་བའི་སླུ་བྲིད་འབྱུང་། ངོ་བོ་ཡུལ་དུས་ལ་སྡོམ་༼སྒོམ༽མཐུན་པའི་
དཔེ། སྐྱོན་ཡོན་འབྲས་བུས་སྐྱབས་ཕྱག་སེམས་བསྐྱེད་སྟོན། ཡུལ་མཆོག་འདི་ལ་གུས་
ཅིང་ཐོབ་ན་མཆོག །འཇིག་རྟེན་ཆེ་བཙུན་དྲེགས་པ་མི་བཀུར་ཞིང་། དགེ་བཅུའི་དོན་
92



རྒྱུད་སྡེ།
སེམས་ལུང་གསལ་བའི་སྒྲོན་མེ།
ལ་གནས་ཤིང་དེ་བཞིན་ཉིད་ལ་འཆིབ། བྱ་བ་བྱེད་སྤངས་འཕྲིན་ལས་དམ་པའི་ལུང་།
འབྲུ་གསུམ་སྙིང་པོས་རང་ཉིད་བྱིན་གྱིས་བརླབ། ལུས་ཀྱི་དམིགས་སུ་བཞི་བཅུ་རྩ་ལྔ་
ཤེས། ཨ་ཨཱ་ཧཱུཾ། མེ་རི་མཚོན་ཆ་གྱད་ཆེན་རྔམ་པའི་སྐུར། གསང་བ་འབྲས་བུའི་འཕྲོ་
འདུས་བསྲུང་མཚམས་གཅད། ཨ་ཨཱ་ཧཱུྃ། འབྲུ་གསུམ་འཕྲོ་འདུས་བརྟེན་རྫས་བྱིན་
གྱིས་བརླབ། སྤྱོད་ཡུལ་ལྷ་བྲན་བདུད་རྩི་རྒྱ་མཚོར་གྲུབ། ཨ་ཨཱ་ཧཱུྃ། མ་གཡོས་མ་
གཅོས་ལྷུན་གྲུབ་ངང་གནས་ལ། སེམས་ཉིད་ཡེ་ཤེས་སྐུ་གསུམ་རྣམ་བརྟོག་མེད།
དོན་ལ་བརྗོད་མེད་ངེས་དོན་དེ་བཞིན་ཉིད། འབྲུ་གསུམ་འཕྲོ་འདུས་ཀུན་སྦྱངས་དེ་
ལ་བསྟིམ། ཨ་ཨཱ་ཧཱུཾ། བདག་ཉིད་ཐུགས་ཉིད་ཐུགས་ཀྱི་ངང་ཚུལ་ལས། ཐུགས་ཀྱི་ཆོ་
འཕྲུལ་སྙིང་པོ་ཨ་སྤྲོས་པས། ཚད་མེད་ཐུགས་རྗེས་སྣོད་བཅུད་མ་ལུས་སྦྱངས། ཨ་ཨོ་
ཧཱུྃ། ཡེ་ཤེས་ཐུགས་ཀྱིས་ཆོ་འཕྲུལ་རྒྱུ་འཕྲོས་པས། བོན་ཉིད་མི་འགྱུར་དབྱིངས་ཀྱི་
གསས་མཁར་ལ། དབྱིངས་ཀློང་ཤེས་རབ་གུར་བརྟོག་ཡ་གད་རྒྱས། ཟབ་ཅིང་བདལ་
ཁྱབ་མི་དམིགས་ཕྱི་བརྒྱན་སྤྲས། སེམས་ཀྱི་གསས་མཁར་ཕྱི་ནང་མེད་པའི་ཁྱིམ། ཨ་
ཨོཾ་ཧཱུཾ། ཡེ་ཤེས་མཁའ་ཐབས་སྙིང་པོ་འབྲུ་འཕྲོས་པས། ཐབས་ཆེན་བདེའ་བ་ལྷའི་སྐུ་
རུ་གསལ། ཡེ་ཤེས་གསལ་བའི་མདོག་བརྒྱན་ཕྱག་མཚན་ཆས། མཁའ་གསལ་རོལ་པ་
སེམས་ཀྱི་ལྷ་རུ་བསྐྱེད། ཨ་ཨཱ་ཧཱུཾ། པདྨའི་བདན་ཐབས་ཉི་ཟླ་རིན་པོ་ཆེ། སེང་གེ་གླང་
ཆེན་རྟ་འབྲུག་ཁྱུང་གི་བདན། དྲི་མེད་གདུལ་དཀའ་ཐུགས་རྗེ་གསལ་བའི་འོད། ཨ་
ཨོཾ་ཧཱུྃ། ལུས་ངག་ཡིད་གསུམ་གནས་གསུམ་སྒོམ། སྐུ་གསུམ་ཐུགས་དང་ཡེ་ཤེས་
དབང་ཡང་བསྐུར། ཨ་ཨཱ་ཧཱུཾ། དབྱིངས་ཀློང་ཤེས་རབ་ཀློང་ནས་སྐུ་བཞེངས་ན།
མཁའ་ཐབས་ཡེ་ཤེས་གསལ་བའི་ཐུགས་རྗེ་ཡིས། ཡེ་ཤེས་སྤྱན་གྱིས་འཁོར་བ་གཟིགས་
ནས་ཀྱང་། རྡུལ་གཅིག་སྟེང་ནས་རྡུལ་སྙེད་ཅི་བཞིན་དུ། གཤེན་ལྷ་འོད་དཀར་བདེ་
གཤེགས་ཐུགས་རྗེའི་གཙོ། དུས་གསུམ་བདེ་གཤེགས་མ་ལུས་འཁོར་བཅས་རྣམས།
93



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རྒྱལ་བ་བླ་མེད་ལྷ་རུ་གཤེགས་སུ་གསོལ། ཨ་ཨཱ་ཧཱུྃ། ཀུན་སྣང་ཁྱབ་པ་ཡེ་སྲིད་འཕྲུལ་
གྱི་རྒྱལ། དུས་གསུམ་བདེ་གཤེགས་འགྲོ་བ་ཡོངས་ཀྱི་དཔལ། ཕྱོགས་དང་མཚན་མར་
འཛིན་པའི་རྟོག་སྒྲིབ་རྣམས། མཚན་མེད་ཀློང་དུ་ཞི་ཞིང་ཕྱག་པའི་ཕྱིར། ནམ་མཁའ་
བོན་ཉིད་སེམས་ཉིད་དབྱིངས་ཉིད་དུ། སྣང་སྲིད་མཚན་མའི་སྡུག་བསྔལ་མ་ལུས་
ཀུན། ཐམས་ཅད་སྒྲོལ་མཛད་ལྷ་ལ་ཕྱག་འཚལ་ལོ། །ཨ་ཨཱ་ཧཱུཾ། ཐོག་མ་མེད་ནས་
དུས་འདི་ཡན་ཆོད་དུ། སྐུ་དང་ཡེ་ཤེས་དམ་དང་རྩིགས་ནོས་ནས། དེ་ལྟར་མ་ལྕོགས་
ཉམས་སྒྲིབ་སྐྱོན་གྱི་ཚོགས། དུས་གསུམ་བདེ་གཤེགས་དཀྱིལ་འཁོར་ལས་ཀྱི་ལྷ།
ཉམས་དྲན་གནོང་འགྱོད་སེམས་དང་གདུང་ཚིག་གིས། ཉེས་སྐྱོན་མ་ལུས་གསས་
མཁར་དབྱིངས་སུ་མཐོལ། ཐུགས་རྗེ་བྱིན་རླབས་ཅན་ལ་འགྱོད་ཀྱིན་བཤགས།
ཉམས་པའི་སྐྱོན་ཚོགས་ཚངས་པའི་དངོས་གྲུབ་སྩོལ། ཨ་ཨཱ་ཧཱུཾ། གཟུགས་སྒྲ་དྲི་རོ་རེག་
རྒྱན་བོན་གྱི་གཏེར། རང་རང་རྣམས་༼རྣམ༽ཤེས་ཕྱག་མཚན་སྤྱོད་ཡུལ་ཅན། གླུ་གར་
སྟབས་འགྲོས་ལྷ་མོ་དགྱེས་ཚུལ་ཡུམ། སེམས་ཀྱི་ཆོ་འཕྲུལ་སྤྲིན་ཚོགས་ལྷ་ལ་འབུལ།
ཐུགས་རྗེས་བྱིན་རླབས་གནས་འདིར་བྱིན་ཕོབ་ཅིག །ཨ་ཨོཾ་ཧཱུྃ། ཉོན་མོངས་བདུད་
བཅོམ་ཤེས་རབ་རྩི་སྤྲོས་པའི། གཡུ་འབྲང་བདུད་རྩི་རོལ་པའི་ཐིག་ལེ་འདི། འཁྲུལ་
པའི་བདུད་འཇོམས་ཤེས་རབ་རྩི་མཆོག་འདི། བདེ་གཤེགས་རྩ་བའི་ལྷ་ལ་མཆོད་པར་
འབུལ། རང་སེམས་དངོས་གྲུབ་གསལ་དུ་གསོལ། ཨ་ཨཱ་ཧཱུཾ། ཨ་ནི་དོན་དམ་ངོ་བོ་
སྟོང་པ་སྟེ། ཨོཾ་ནི་རང་བཞིན་ཡུལ་དང་རྣམ་པ་གསལ། ཧུ་ནི་དགོངས་པའི་ཉམས་
མྱོང་བདེ་བའི་མཆོག །འཛབ་དང་སྙིང་པོ་སྔགས་ཀྱི་འཕྲོ་འདུ་ཡིས། བདེ་གཤེགས་སྐུ་
གསུམ་ཀུན་བཟང་རྩེ་བའི་ལྷ། འོད་ཟེར་འཕྲོ་འདུས་ཐུགས་དམ་བརྒྱུད་བསྐུལ་གྱིས།
འགྲོ་བའི་བརྒྱུད་སྦྱངས་ལྷ་དང་ལྷ་མོར་གསལ། འཕྲོ་འདུ་གཉིས་མེད་ཐིག་ལེ་བྱང་
ཆུབ་སེམས། མ་སྐྱེས་མི་སྐྱེ་སྐྱེ་མེད་གདོད་ནས་དག །ཨ་ཨཱ་ཧཱུཾ། འཕྲོ་འདུ་ལོངས་སྤྱོད་
g4



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཚོགས་ཀྱི་དཀྱིལ་འཁོར་དུ། ཅི་ལྟར་ཚོགས་པ་ཡོ་བྱད་རྒྱུའི་ཚོགས། ཆོ་འཕྲུལ་སྣ་ཚོགས་
རོལ་པ་སེམས་ཀྱི་ཚོགས། སྟོང་གསུམ་རླངས་མདོག་ཁུ་བ་རྩིག་མ་ཡང་། སྦྱང་སྤེལ་
བདུད་བརྩིའི་ཚོགས་སུ་བྱིན་རླབས་པ། དབྱིངས་དང་ཡེ་ཤེས་སྦྱར་བ་དངོས་མེད་
གསལ་བའི་ཚོགས། མཁའ་དང་ཀློང་དུ་སྦྱར་བ་འདུ་འཕྲོ་ཡངས་པའི་ཚོགས། ཐབས་
དང་ཤེས་རབ་སྦྱར་བ་བཀག་སྒྲིབ་མེད་པའི་ཚོགས། ཡུལ་དང་དབང་པོ་སྦྱར་བ་ཕྱི་
ནང་མེད་པའི་ཚོགས། ལྷ་དང་སེམས་ཅན་སྦྱར་བས་གཉིས་མེད་མཉམ་པའི་ཚོགས།
མ་འབྱོར་ལོག་པའི་རྟོག་པ་ཀུན་བསྟིམས་ནས། ཐུགས་རྗེ་འཁྲོས་པ་དབལ་གྱིས་
བསྒྲལ་ནས་ཀྱང་། འདོད་པའི་ལོངས་སྤྱོད་སྒྱུ་འཕྲུལ་ལྷ་ལ་ཐིམ། ཉམས་ཆག་ལོག་
འཁྲུལ་གདུང་ཚིག་བསྔགས་ཀྱིས་བཤགས། མཚན་མ་ཟ་བྱེད་ཞལ་དུ་ལོག་པའི་རྣམ་
རྟོག་བསྟབ། བག་ལ་ཉལ་བའི་ལོག་འདྲེན་དབྱིངས་སུ་བསྒྲོལ། ཨ་ཨོཾ་ཧཱུྃ། དོན་དུ་
སྤྲོས་པ་ཡེ་ཤེས་ལྷག་པའི་སེམས། འདུས་པ་ཁྱབ་བདལ་ཀུན་གཞི་ཡངས་པའི་ཀློང་།
རིག་པར་གསལ་བའི་ཡེ་ཤེས་སྐུ་མཆོག་ལ། ཟད་པ་མེད་པའི་ལོངས་སྤྱོད་ཡུལ་ཐིམ་
པས། འཕྲོ་འདུ་གཉིས་མེད་གསང་བའི་ཚོགས་དཀྱིལ་དུ། གཡུང་དྲུང་ཡོངས་རྫོགས་
རྫོགས་ཆེན་ཐིག་ལེ་ཆེ། ཨ་ཨོཾ་ཧཱུཾ། ཕྱག་རྒྱ་སྐུ་བསྟོད་ངོ་མཚར་རྨད་ཀྱི་ལས། བཞི་བཅུ་
རྩ་ལྔ་བདལ་ཁྱབ་འགྱུར་མེད་ཐུགས། གཤེན་ལྷ་འོད་དཀར་ཀུན་སྣང་རྩ་བའི་ལྷ། སྐུ་
དང་ཡེ་ཤེས་གསལ་འདེབས་ལྷང་ངེ་ལྷང་། མེ་ཆུ་ས་རླུང་འབྱུང་བ་བདལ་པའི་ཕྱག །
མུ་མེད་ནམ་མཁར་རང་བཞིན་མེད་པའི་རྒྱ། སྣང་སྲིད་བླ་མེད་ཕྱག་རྒྱ་ཆེན་པོར་
འབུལ། བོན་ཅན་མཚན་མ་དངོས་སུ་སྣང་བའི་ཕྱག །བོན་ཉིད་དབྱིངས་སུ་རང་
བཞིན་མེད་པའི་རྒྱ། མཚན་མ་བླ་མེད་ཕྱག་རྒྱ་ཆེན་པོར་འབུལ། རིགས་དྲུག་སེམས་
ཅན་བྱེ་བྲགས་བདལ་བ་ཕྱག །སེམས་ཉིད་བདེ་ཆེན་རང་བཞིན་མེད་པའི་བརྒྱ། བདེ་
སྡུག་མཉམ་ཉིད་བདལ་པའི་ཕྱག་རྒྱར་འབུལ། གཉིས་མེད་དགྱེས་པའི་དོན་གྱི་གར་
95



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བསྒྱུར་ནས། སྟོང་གསུམ་མ་ལུས་ལྷའི་ཕྱག་རྒྱར་བསྟོད། ཨ་ཨཱ་ཧཱུཾ། བཞི་བཅུ་རྩ་ལྔ་
གཤེན་ལྷའི་ཐུགས་ལ་ངེས། ཀུན་སྣང་ཁྱབ་པ་ཡེ་སྲིད་ལྷའི་རྒྱལ། ནམ་མཁའི་ལྷ་མོ་
གསལ་བྱེད་བཏངས་ལྡན་ཡུམ། ལྷ་ལྔ་དབྱིངས་ལྔ་སྐུ་གསུང་ཐུགས་གསུམ་ལས། སྐུ་
གསུང་ཐུགས་རྫོགས་རགས་པའི་དྲི་མ་མེད། སྐུའི་ཆས་ལུགས་མཉམ་བཞག་ལོངས་
སྤྱོད་རྫོགས། མཉེན་ལྕགས་འཛུམ་ལྡེམ་ཆུ་བས་དགེས་པའི་མདངས། གསང་བ་འབྲུ་
གསུམ་རང་བཞིན་མེད་པའི་གསུང་། ཐུགས་ཉིད་ཕྱག་མཚན་མཛེས་པའི་བདེ་འཛིན་
གར། འདུ་འབྲལ་མེད་པར་ཡེ་ཤེས་དབྱིངས་ལ་བཅོད། ཡུལ་བརྒྱད་ཚིམ་བྱེད་རྣམ་
ཤེས་བརྒྱད་ལ་དགྱེས། གང་ལ་ཅིས་འདུལ་སྤྲུལ་པ་ཐབས་ཀྱི་གཤེན། དུས་དང་
བརྟགས་སྣང་རང་བཞིན་མེད་པའི་དབྱིངས། མཛད་སྤྱོད་འཕྲིན་ལས་ལུས་པ་མེད་པ་
ཡི། ཀུན་སྣང་ཁྱབ་པ་ཡེ་སྲིད་ལྷ་ཡི་རྒྱལ། གཤེན་ལྷ་འོད་དཀར་སྐུ་ལ་ཕྱག་འཚལ་
བསྟོད། དོན་གཉིས་ལྷུན་གྱིས་གྲུབ་པའི་དངོས་གྲུབ་སྩོལ། ཨ་ཨཱ་ཧཱུཾ། འོད་དང་ཡིག་
འབྲུ་ལྷ་སྐུ་གཞལ་ཡས་ཁང་། ཆུ་ཟླ་གཞའ་ཚོན་ལྟ་བུའི་དངོས་པོ་ཡང༌། ནམ་མཁའ་
བོན་སེམས་དབྱིངས་སུ་རང་བཞིན་མེད། ཨ་ཨཱ་ཧཱུཾ། བཞི་བཅུ་རྩ་ལྔ་དཔའ་བོ་འབྲུ་
སྣང་བ། ཡི་གེ་བཅུ་གཉིས་འབྲུ་གསུམ་སྙིང་པོར་འདུས། དོན་ལ་བརྗོད་མེད་ཡོངས་
སུ་རྫོགས་པའི་ལུང་། སྙིང་པོ་རྣམ་གསུམ་སྐུ་གསུམ་ཡེ་ཤེས་གསུམ། ཏིང་འཛིན་རྣམ་
གསུམ་ཐུགས་རྗེ་སྐུ་གསུང་ཐུགས། སྣང་སྲིད་སྤངས་པའི་སངས་རྒྱས་མི་འབྱུང་སྟེ།
སེམས་ལ་ཞེ་སྡང་སྤངས་པའི་ཕ་རོལ་ན། ལྷག་པའི་བྱམས་པ་བྱ་བ་གུད་ན་མེད། དེ་
རྩོགས་དུག་ལྔ་སྤངས་པའི་ཕ་རོལ་ན། ཡེ་ཤེས་གཉེན་པོ་བྱ་བ་གུད་ན་མེད། མ་རིག་
ཡེ་ཤེས་སོ་སོ་ཐ་དད་མེད། ཡེ་ཤེས་སྤྱོད་ལས་འདས་པས་མཚོན་དུ་མེད། གསུང་གི་
རང་བཞིན་ཕྱི་ནང་ཡི་གེ་རུ། རིན་ཆེན་གསེར་གྱི་བྱང་བུ་བདེ་སྟེང་དུ། སྐྱེས་བུ་ཐབས་
དང་རྫུ་འཕྲུལ་ལྡན་པ་ཡི། ཐིག་ཐག་ཐིག་འབྱོར་འགོ་ཡི་ལམ་དྲངས་ནས། འཕྲུལ་
96



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཆེན་སུམ་ཅུ་བརྒྱན་བཏགས་འཕྲ་ཡང་བཀོད། གུ་གུ་འགྲེང་བུ་ན་རོ་ཞབས་ཀྱུ་བཤད།
རྩེགས་གིས་མི་ནོར་ཚིག་གིས་གོ་ཕྱེད་ནས། རྣམ་ཤེས་གསལ་བའི་སྒོ་མོ་ངེས་པར་ཕྱེ་
ནས་ནི། ཀུན་གཞི་སེམས་ཀྱི་དོན་ལ་འདིའི་འཇུག་པར་བྱ། བཞི་བཅུ་རྩ་ལྔ་འཕྲུལ་
ཆེན་བཅུད་བསྡུས་ནས། སྙིང་པོ་རྣམ་གསུམ་ཆུ་བོའི་རྒྱུན་དྲངས་ནས། རང་བཞིན་
མེད་པར་དུས་དང་དམ་བཅས་ནས། སྙིང་པོ་ལྷ་དང་མཐུན་པར་འདི་བརྗོད་ན།
མཆོད་དང་བསྔོ་བཞིན་བྱིན་རླབས་འདི་ལས་འབྱུང་། ཨ་ཨཱ་ཧཱུཾ། ཨ་ནི་ཐུགས་ཏེ་སྐྱེ་
མེད་ཅིར་ཡང་གསལ། ཨོྃ་ནི་སྐུ་སྟེ་སྣང་ལ་རང་བཞིན་མེད། ཧཱུཾ་ནི་གསུང་སྟེ་ཐ་སྙད་
ཚིག་ལས་འདས། དཔའ་བོ་འབྲུ་གསུམ་དོན་དམ་ཡི་གེ་མེད། ཨ་ཨཱ་ཧཱུཾ། དྲན་རིག་སྣ་
ཚོགས་གསལ་ལ་རང་བཞིན་མེད། རྟོག་མེད་སྤྲོས་བྲལ་ཐིག་ལེ་ཉག་གཅིག་སེམས།
རྒྱུ་མེད་འབྲས་བུ་རང་འབྱུང་ཡེ་ཤེས་སྐུ། ཐབས་དེས་ལྟ་དགོངས་སྤྱོད་པའི་དོན་
མཐོང་བས། དུག་གསུམ་རང་གྲོལ་སྐུ་གསུམ་ལྷུན་གྱིས་གྲུབ། ཏིང་འཛིན་དགོངས་པ་
སྐུ་གསུང་ཐུགས་དང་ནི། སོ་སོ་མ་ཡིན་ཐིག་ལེ་གཅིག་དུ་དྲེལ། བོན་སྒོ་ཐེག་རྒྱུད་ཀུན་
གྱི་ནམ་མཁའ་ལ། སེམས་ལུང་ཀུན་སྟོན་སྒྲོན་མའི་ཉི་མ་ཤར། ཅིར་སྣང་ཅི་སྲིད་སྐུ་
གཅིག་བྱང་ཆུབ་སེམས། བྱང་ཆུབ་སེམས་ལ་འདི་ཞེས་མཚན་དུ་མེད། མ་ལྟས་དོན་
མཐོང་མ་བརྗོད་མིང་མཁན་གསལ། མ་བྱས་དོན་གྲུབ་མ་ཕྱིན་བདེ་གནས་སླེབས།
དོན་དྲུག་མཐའ་བྲལ་བརྗོད་མེད་ངེས་པའི་ལུང་། སྐྱོན་ཡིན་སྐྱོན་མིན་སྐྱོན་དང་བྲལ་
བ་མིན། དེ་བཞིན་ཡོན་ཏན་མ་ཡིན་ཕུང་པོ་གཞན་ཀྱང་མིན། ཕྱོགས་དང་མཐའ་
བྲལ་ཡེ་རྟོགས་ལྟ་བའི་རྩེ། རྣམ་དག་རྒྱུན་གནས་སྤྱོད་པ་ཡོངས་ཀྱི་མཆོག །མཚན་
མའི་རྟོག་མེད་དགོངས་པ་བདེ་བའི་ཕུལ། མི་སྲུང་སྲུང་ཆེན་ཡེ་སྲུང་དམ་ཚིག་དམ།
མ་རྩལ་ལྷུན་གྲུབ་འཕྲིན་ལས་མཐའ་རུ་ཕྱིན། ངེས་དོན་བདག་མཐོང་དངོས་གྲུབ་
ཡང་བདག་ཐོབ། རེ་དོགས་མུ་མེད་འབྲས་བུ་རང་འབྱུང་སེམས། མེད་ལས་ཡོད་
97



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
འབྱུང་སྐུ་གཉིས་ཐ་དད་སྤྲོས། མཁའ་དང་སྤྲིན་བཞིན་དེར་འདུས་དེ་བཞིན་ཉིད།
དུས་གསུམ་ཆིག་རིམས་ངོ་སྤྲོད་སེམས་ཀྱི་ལུང་། ནམ་མཁའ་ཤེལ་དཀར་མར་མེ་མེ་
ལོང་ལྟར། ངོ་བོ་རང་བཞིན་རྣམ་པ་གསུམ་རྫོགས་པར། སྟོང་པ་སྣང་གསལ་སྐུ་
གསུམ་སེམས་ལ་སྤྲད། མ་འོང་བག་ལ་ཉལ་དང་ད་ལྟ་མངོན་དུ་སྒྱུར། སྔོན་སོང་
འདས་དང་རང་བཞིན་མེད་པ་རུ། འདི་དང་འདི་ཡིན་འདི་ལས་འདས་པ་ནི། ལུང་
སྐབས་ལེའུ་ལག་ཁྱད་པར་ཚིག་དོན་ལ། གང་ཞིག་གཤེན་ལ་གང་ཞིག་དཔོན་གསས་
ཀྱིས། ལོག་རྟོག་ཐེ་ཚོམ་མེད་པར་ཡང་དག་སེམས་ངོ་སྤྲད། མ་རྟོག་ལོག་རྟོག་སོམ་ཉི་
ཟ་མིན་པར། ཀུན་གཞི་ཀུན་རྟག་སྡུག་བསྔལ་བདེ་ཐོབ་པར། ལྟ་སྤྱོད་དམ་ཚིག་
འཕྲིན་ལས་དངོས། ཏིང་འཛིན་རྣམ་གསུམ་རིགས་གསུམ་སྐུ་གསུང་ཐུགས། དགོངས་
པ་རྣམ་གསུམ་སྐུ་གསུམ་ཡེ་ཤེས་གསུམ། ཡིད་དང་ཡིད་མེད་སེམས་ཀྱི་སེམས་མི་བྱེད།
མི་གཡོ་མཉམ་གསལ་ངོ་སྤྲོད་སེམས་ལ་རྫོགས། ཚིག་གི་བྱེ་བྲག་བརྗོད་པ་གྲངས་མང་
ཡང་། བསྡུས་པ་གསུམ་དུ་བསྡུས་ལ་ཉག་གཅིག་སེམས་ལ་བཞག །སེམས་ནི་འདི་
དང་འདི་ཡི་མཐའ་ལ་འདས། སྐལ་པ་བཞི་འཇོམས་བར་དོ་སེམས་ཀྱི་ལུང༌། ཡས་
སྐྱེས་མས་བསྡུས་འབྱུང་བ་རང་སར་གྲོལ། ཁ་ཅིག་ཆགས་པ་ཅི་བཞིན་འབྱུང་བ་ཡས་
མར་སྡུད། ཁ་ཅིག་རླུང་ནས་ནམ་མཁའ་མས་ཡར་སྡུད། ཁ་ཅིག་རྟོགས་པས་ལྷ་སྐུ་ཡེ་
ཤེས་ཀྱང་། ཐིག་ལེར་དྲིལ་ནས་དབྱིངས་ལ་ཡེ་ཤེས་ཐིམ། གང་ལྟར་ཞིག་ཀྱང་སེམས་
ལ་གྲོལ་བ་བྱ། ཐམས་ཅད་ཁྲོག་བརླག་ཡེ་ཤེས་རྩེ་རྒྱལ་འདུད། ཕྱག་རྒྱ་ཅི་བསྒྱུར་རང་
བཞིན་ཆས་ལུགས་ཆེ། སྙིང་པོ་ཅི་བསྒྲགས་འབྲུ་གསུམ་ཚིག་དང་བྲལ། ཏིང་འཛིན་ཅི་
བསྒོམ་བདེའ་སྟོང་དེ་བཞིན་ཉིད། མཆོད་པ་འབུལ་དང་དབུལ་བའི་ཡུལ་ལྔ་སེམས།
ཆེ་མཆོག་བདེ་བའི་ངང་ཉིད་བརྗོད་ལས་འདས། སྙིང་པོ་རྣམ་གསུམ་དབྱིངས་ཀློང་
ཤེས་རབ་དུ། མཁའ་ཐབས་ཡེ་ཤེས་གསལ་བའི་རོལ་པ་ཡིས། གཏི་མུག་མུན་པས་
98



རྒྱུད་སྡེ།
སེམས་ལུང་གསལ་བའི་སྒྲོན་མེ།
ལྷག་མཐོང་གྲོང་ཁྱེར་བཅོམ། ཞེ་སྡང་མཚོན་ཆས་ཁམས་གསུམ་འཁོར་བ་བསྒྲལ།
འདོད་ཆགས་ཆུ་བོས་བག་ཆགས་ཀུན་གཡངས་བཀྲུས། ཡེ་ཤེས་རྩེ་རྒྱལ་སེམས་ལུང་
གསལ་བའི་སྒྲོན། མཐོ་རིས་རྩེ་བཅོམ་ངན་སོང་དོང་ནས་སྤྲུགས། བག་ཆགས་ཞོགས་
བཏབ་ཕྱག་རྒྱ་ཆེན་པོར་བསྒྲལ། ངོ་བོ་མ་གཡོས་སྟོང་པ་བརྒྱ་མ་ཆད། རང་བཞིན་མ་
བཅོས་སྣང་ལ་དངོས་པོ་མེད། བྱེ་བྲག་ལྷུན་གྲུབ་གསལ་ལ་རྟོག་པ་མེད། སྟོང་པ་སྣང་
གསལ་སྐུ་གསུམ་སེམས་ལ་རྫོགས། དེ་དོན་བརྗོད་མེད་རྟོགས་པ་རྡེང་འགྱུར་སེམས།
དགོངས་ཉམས་རྟོགས་པས་ཐམ་ཅད་ལ་བཟླས་ཀྱང་། ངོ་བོ་རང་བཞིན་སྒོམ་པའི་ལྟ་
བ་བདེ། བདེ་ཆེན་འདི་ནི་གྲུབ་མཐའ་འབྲས་བུའི་མཆོག །ངང་ལ་སྐྱེ་བ་མེད་པས་ཐ་
སྙད་མེད་པར་བདེ། རང་བཞིན་མེད་པས་བཅས་བཅོས་མེད་པར་བདེ། ལྷུན་གྱིས་
གྲུབ་པས་བྱ་རྩལ་མེད་པར་བདེ། བདེ་སྟོང་ཐིག་ལེ་བདེ་བའི་ཚིག་ལས་འདས།
འདས་པའི་བོན་ལ་ཡེ་ནས་བརྗོད་དུ་མེད། ཞེས་བྱ་སྟེ། གསས་མཁར་རིན་པོ་ཆེ་སྤྱི་
སྤུངས། སྤྱི་སེམས་ལུང་སྟོན་པའི་སྒྲོན་མ་ཞེས་བྱ་བ། བསྐྱེད་རྫོགས་ལས་ཀྱི་དོན་
བསྡུས་ནས། ཡེ་ཤེས་རྩེ་རྒྱལ་ཁྱད་པར་ཆེན་པོའི་ངང་དུ་འུབ་ཆུབ་པའི་མདོ་དོན་
བརྫོགས་སྙོ། བཀའ་རྒྱས་པ་རྣམས་ནི་ཀུན་གཞིའི་གནས་ལུགས་ལ་གདམས། འབྲིང་
པོ་འཕྲིན་ལས་ཀྱི་དོན་སྡེབས་ལ་གདམས། བསྡུས་པ་དོན་གྱི་ངོ་སྤྲོད་ལ་གདམས། དེ་
ཡང་ཤས་ཆེ་བའི་དབང་སྟེ། བདའ་༼བརྡའ༽རྒྱུད་དོན་དང་གསུམ་གྱིས་ངོ་སྤྲད་པའོ།
ཡེ་ཤེས་རྩེ་རྒྱལ་མན་ངག་གསལ་བའི་ལུང་གི། སྒྲོན་མ་གསུམ་ལ། བདམ་པ་དོན་གྱི་
སྒྲོན་མས་རྩ་སྤྱིའི་ཁོག་དབུབ། སེམས་ལུང་སྟོན་པའི་སྒྲོན་མས་རྟགས་ཀྱི་ངོ་སྤྲད།
ངང་ཐགས་སྐལ་པའི་སྒྲོན་མས་བར་དོའི་གགས་གསལ་ནས་བསྟན་ཀྱང་། དོན་
གཅིག་གི་ནང་ནས་གཅིག་ཚང་བར་བསྟན་པའོ། ཡུམ་གྱིས་ཡེ་ཤེས་སྙིང་པོ་ལ་རྒྱུས་སུ་
བཀོད་པའོ།། །།
99



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
༧ སྟོན་པ་ཐུགས་རྗེའི་མངའ་བདག་ཡེ་ཤེས་བརྩགས་ཕུད་ལ་ཕྱག་འཚལ་ལོ། །
སྔོན་ཡུམ་བཟང་ཟ་རིང་བཙུན་དེ། བཀའི་སྡེ་སྣོད་ཀྱི་དོན་ཐུགས་སུ་ཆུད་དེ། མན་
ངག་ཆུ་ཤེལ་ལྟ་བུ་འདི་ལ་རབ་དུ་ཐུགས་འབྱོངས་ཏེ། གཡུ་ལུང་ཤེལ་གྱི་བྲག་ཕུག་ཏུ།
དགོངས་པ་འཐིལ་དུ་ཕབ་སྟེ་བཞུགས་ན། ཡི་དམ་ལྷའི་ཞལ་མངོན་སུམ་དུ་གཟིགས་
ནས། ལྷ་རྣམས་ཀྱིས་ཀྱང༌། ལས་བདེན་པ་གཉིས་ཀྱི་ལུང་བསྟན་པས། ཡུམ་སྲས་
ཀྱིས་ཀྱང་བདེན་པ་གྲངས་མང་ཡང་ས་ལ་གནས་པ་དང༌། ས་ལས་འདས་པ་གཉིས་
སུ་དོན་ཐུགས་སུ་ཆུད་དེ། ས་ལ་གནས་པ་ལ། ལས་དགེའ་བ་དང་སྡིག་པ་གཉིས་སུ་
འདུས་ཏེ། སྡིག་པ་ནི་ཉོན་མོངས་པ་དུག་ལྔའི་སྡིག་པ་དང་། ལུས་ངག་ཡིད་གསུམ་
གྱི་སྡིག་པ་བཅུ་དང་། ཕ་རོལ་ཕྱིན་བཅུ་ལོག་གི་སྡིག་པ་བཅུ་དང་། འཁྲུལ་པའི་བློ་
དགུ་དང་། རྣམས་ནི་ལོག་པའི་ལས་སུམ་ཅུ་རྩ་བཞིའི་སྡིག་པས། འཁོར་བའི་གནས་
སུ་རབ་དུ་སྦྱོང་བའོ། ས་ལ་གནས་པའི་དགེའ་བ་ནི། ཐུགས་ཡེ་ཤེས་ཀྱི་དགོངས་པ་ལྔ་
དང༌། ལུས་ངག་ཡིད་གསུམ་གྱི་དགེའ་བ་བཅུ་དང༌། དོན་བླ་ན་མེད་པར་ཕྱིན་པ་བཅུ་
དང༌། མཚན་མ་མེད་པའི་དབྱིངས་དགུ་དང་། རྣམས་ནི་དགེ་བ་སྟེ། དེས་རྟོག་སྤྱོད་
ལོག་པ་ལ་གནས་པའི། སྣང་བ་དངོས་བསྒྱུར་བ་དང་། དབྱིངས་ཤེས་གཉིས་མེད་ཀྱི་
ངང་ལ་གཞག་པ་དང་། གཞན་ཡང་དགེའ་བ་དང་དགེའི་གྲངས་མེད་པས། སེམས་
ཅན་གྱི་ཁ་ལོ་བསྒྱུར་བར་བྱུང་ངོ༌། རེས་ཅིག་ན་ཡུལ་ཟིན་ཏ་ཕུག་རིངས་ཀྱི་འཚལ་།
མཁར་ལྗོན་པ་གཡུའ་རྩེ་ཞེས་བྱ་བ་ན། བྲམ་ཟེ་ལྷ་བཞིན་མཛེས་པ་བྱ་བས། གཉན་
ལྕམ་གཟིའ་བརྗིད་མ་ཞེས་བྱ་བ་ཁབ་དུ་བཞེས་ནས། དེ་ལ་བུ་དང་སྲས་མི་མངའ་
སྟེ། ཡུལ་ན་དྲ་སིང་ཆེན་མེ་ཏོག་མཛེས་ཀྱི་ལྡིང་ཁང་ན། ཀླུའི་གཤེན་དབྱར་སྙན་གྱིམ་
བུ་ཞེས་པ་བཞུགས་པ་སྤྱན་དྲངས་མཉེས་པ་བྱས། བདག་དབྱལ་ལ་བུ་དང་སྲས་མ་
མཆིས་པས་གཏོའ་དང་སྤྱད་ཅིག་ཞེས་གླེངས་པས། གཤེན་དེའི་ཞལ་ནས། འོ་བསྐོལ་
100



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཆུ་སྲིད་ཀླུ་ལ་བསླང་དགོས་སོ། །གསུང་ནས། ཀླུའི་མཆོད་པ་རྒྱ་ཆེན་པོ་བཤམས་ཏེ།
བྱིན་གྱིས་བརླབས་ནས་ཀླུའི་རིགས་རྣམས་ལ་ཕུལ་བས། ཀླུ་རྣམས་རབ་དུ་མཉེས་ཏེ།
ཀླུ་རིན་ཆེན་ཐོར་ཚུགས་མཛེས་ཞེས་བྱ་བས། ཉིད་ཀྱི་ལྗགས་ཀྱི་མཆིལ་མ་དང༌། རྩི་
ལི་ཁྲི་དང་བསྲེས་པ་ཀླུ་ཤིང་ལྗོན་པའི་འདབ་དུ་བརྩལ་ཏེ། སྟངས་དབྱལ་གྱི་ལྗགས་
ལ་གཏར་ནས། རིགས་ཀྱི་བུ་དགེའ་བ་ལ་དད་པར་གྱིས་ཤིག །ཟས་དཀར་གསུམ་ལ་
གནས་པར་གྱིས་ཤིག །གསུང་ནས་མི་སྣང་ངོ༌། གཤེན་པོ་ཡང་གནས་སུ་གཤེགས་སོ།
རེས་ཤིག་དབྱར་ཟླ་འབྲིང་པོའི་ཚེས་བཅུ་དྲུག་གི་མཚན་མོ་ཡབ་ཀྱི་རྨང་༼རྨི་ལམ་ན།
ནམ་མཁའི་ཁམས་ནས། གཟུགས་མེད་སྙན་པའི་སྒྲ་གཅིག་བྱུང་སྟེ། ཀྱེ་བྲམ་ཟེ་ཆེན་
པོ་ལྷ་ཞིན་མཛེས། ཁྱེད་སྟངས་དབྱལ་ལ་སང་ཕོད་དུས་ན། བྱང་ཆུབ་སེམས་དཔའ་
ཀླུ་ལས་གྲུབ་པའི་སྲས་ཡེ་ཤེས་ལྷའི་སྙིང་པོ་རང་ཆས་སུ་གསལ་བ་གཅིག །སྤྲུལ་པའི་
སྐུ་རུ་འཁྲུངས་པས་བསྙེན་བསྒྲུབ་ཟབ་མོ་དོན་ལ་རབ་དུ་བསྐུལ་ཅིག་ཞེས་གསུང་ངོ༌།
དེ་ནས་ཡུམ་ལ་སྲས་གཅིག་འཁྲུངས་ཏེ། གསོའ་གནབས་ལུགས་བཞིན་དུ་བྱས་
ནས། མཚན་ཡང་ཀླུ་ལས་གྲུབ་པའི་ཡེ་ཤེས་སྙིང་པོར་གསོལ་ལོ། །དེ་ནས་སྲས་དེ་
དགུང་ལོ་དགུའ་ནས་ཤེས་པ་ཚད་དུ་རྒྱས་པ་ཞིག་བྱུང་སྟེ། སྲས་དེ་ཡང་དབུ་སྐྲ་མེ་
ཏོག་ཨུ་དཔལ་གྱི་ལོ་མ་འདྲ་བ། མཆུ་ལ་པད་མའི་དབྱིབས་ཆགས་པ། ཐུགས་ལ་
ཡེ་ཤེས་གསལ་པའི་འབྲུ་གསུམ་གསལ་བ། ཕྱག་དང་ཞབས་ཀྱི་མཐིལ་ན་པད་མ་
འཁོར་ལོའི་དབྱིབས་ཆགས་པ། སྙིང་རྗེ་ཆེ་ལ་ཆགས་པ་ཆུང་བ་གཅིག་བྱུང་སྟེ། རེས་
གཅིག་ཡབ་ཡུམ་ལ་གསོལ་བ། བདག་ལས་གང་ལ་འཇུག་པར་བགྱིའ་ཞེས་གསོལ་
བས། ཡུམ་གྱི་ཞལ་ནས་བུ་ཡབ་ཀྱི་ལས་གསང་བ་སྔགས་ཀྱི་སྒོར་ཞུགས་ཤིག་ཞེས་
གསུངས་སོ། གསང་བའི་དོན་ལ་མཁས་པ་གང་ན་བཞུགས་ཞེས་གསོལ་བས། ཡབ་
ཀྱི་ཞལ་ནས་གཡུང་དྲུང་གི་བོན་ལ་རབ་དུ་འབྱོངས་ཅིང་དད་པ་དང་ལྡན་པ། རྒྱལ་
I01



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རིགས་ཀྱི་གཤེན་པོ་མི་ལུས་བསམ་ལེགས་ལ་ཞུས་ཤིག་པའི་ལུང་ཐོབ་ནས། གཤེན་མི་
ལུས་བསམ་ལེགས་ཀྱི་དྲུང་དུ་ཁོད་དེ་བརྒྱུད་སྦྱངས་ནས། འབུམ་སྡེ་ཆེན་པོ་བཞིའི་
དོན་ཐུགས་སུ་ཆུད་དེ། རྒྱལ་རིགས་ཀྱི་གཤེན་པོ་ལ་གསུངས་པ། བདག་ནི་ངེས་པ་
དོན་རབ་དུ་འཚལ་ཞེས་ཞུས་པས། བསམ་ལེགས་ཀྱིས་གསོལ་བ། རྒྱས་པའི་དོན་ལ་
ཡང་ངེས་པའི་དོན་ནི་མཆིས་སོ། །ངེས་པའི་དོན་ལ་མཁས་པ་ལྷའི་གཤེན་པོ་ཡོངས་
སུ་དག་པའི་དྲུང་དུ་སོང་ཅིག་ཞེས་གསུངས་ཏེ། དེར་བྱོན་ནས་ཤེས་པའི་རྒྱུད་སྦྱངས་
ན། ཡོངས་སུ་དག་པས་གསུངས་པ། ཡོང་ངེས་པའི་དོན་ནི་ངས་ཀྱང་ཐེག་པ་ཀུན་
གྱི་དོན་ལ་རབ་དུ་ཞུགས་ནས་བོན་སྒོ་དང་ཐེག་རྒྱུད་ཀུན་གང་ནས་ཞུགས་ཀྱང་ངེས་
པའི་དོན་ཀུན་ལ་ཡོད་དོ། །རིགས་ཀྱི་བུ་དེ་ལས་སྤགས་༼དཔགས༽པ། གཤེན་གསང་བ་
འདུས་པ་དང་དབལ་བོན་སྟག་ལྷ་མེ་འབར་ལ་ལུང་ནོད་ཅིག་ཞེས་བཀའ་བརྩལ་སྟོ།
དེ་ལ་ཡང་གསས་མཁར་རིན་པོ་ཆེ་སྤྱི་སྤུངས་བསྙེན་བསྒྲུབ་དང་། རྫུ་འཕྲུལ་མི་ལུས་
བསམ་ལེགས་ཀྱིས་ལུང་བསྟན་པ་ལྟར་སྒྲུབས་ཤིག་གསུང་། མེ་ཏོག་མཛེས་པའི་གླིང་
ལ་ཆུ་དར་གྱི་གུར་ཕུབ་སྟེ་བསྒྲུབ་པས། ཆུམ་འཕྲུལ་དང་རྫུ་འཕྲུལ་གྱི་གྲུབ་པ་བརྙེས་
ཏེ། འཇིག་རྟེན་གྱི་མཐུའ་གང་ལ་བྱ་བ་ཐོགས་པ་མེད་པར་གྲུབ་བོ། །དེ་ལ་སོགས་ཏེ་
དཀའ་བ་སྣ་ཚོགས་སྤྱད་ཀྱང་ངེས་པའི་དོན་ཐུགས་སུ་མ་ཆུད་མངོན་པར་རྫོགས་པར་
སངས་༼མ༽རྒྱས་ཏེ།
༧ ཡང་སྲས་ཀླུ་གྲུབ་སྙིང་པོ་དེས། གཤེན་མི་ལུས་བསམ་ལེགས་ལ་གསོལ་བ།
ཡང་ངེས་པའི་དོན་གཤེན་རབ་ཅི་ལྟ་བུ་ཅིག་མངའ་ཞེས་པ། གསོལ་བ་རིགས་ཀྱི་
བུ། དྲང་དོན་མེད་ན་ངེས་དོན་འབྱུང་མི་སྲིད། ཀུན་རྫོབ་མེད་ན་དོན་དམ་འབྱུང་མི་
སྲིད། འཁོར་བ་མེད་ན་ཐར་པ་འབྱུང་མི་སྲིད། ངན་སོང་མེད་ན་མཐོ་རིས་འབྱུང་མི་
སྲིད། བསྡུག་བསྔལ་མེད་ན་བདེའ་བ་འབྱུང་མི་སྲིད། གཉིས་མཐར་བཟུང་ན་ངེས་
102



རྒྱུད་སྡེ།
སེམས་ལུང་གསལ་བའི་སྒྲོན་མེ།
༼པ༽འབྱུང་མི་སྲིད། ངེས་པའི་དོན་ལ་མཁས་པ་ནི་སྟོན་པ་ཀུན་ཏུ་བཟང་པོ་གཤེན་ལྷ་
འོད་དཀར་ཞེས་བྱ་བ་གཅིག །ནམ་མཁའ་འདིའི་དཀྱིལ་ན་མཆོང་གུར་སྨུགས་པོ་ཤེལ་
གྱི་ཁ་བད་ཅན་ན་ཡོད་ཀྱིས་དོན་དེ་ལ་ཞུས་ཤིག་པར་ལུང་གསལ་ལོ། །དེ་ལ་སྲས་ཡེ་
ཤེས་སྙིང་པོ་དེས། མེའི་བྱ་ཁྱུང་ལ་རླུང་གྱི་གཤོགས་པ་ཅན་ལྕགས་ཀྱི་མཆུ་སྡེར་ཅན་དུ་
སྤྲུལ་དེ། བརྩལ་བས་ཀུན་ཏུ་བཟང་པོ་མ་སྙད་དེ། ཡེ་ལ་སངས་ཀྱི་ཁ་ལ་བབས་ནས་
སྤྲུལ་རྣལ་དེ་བཞུགས་ན། དབྱལ་མོ་བརྩན་བཟང་མོ་གཅིག་དང་འཇལ་ཏེ། དེ་ལ་ཀླུ་
གྲུབ་ཀྱིས་གསོལ་བ། ཀྱེ་མ་འ་ཟ་གཤེན་གྱི་ཡུམ། སྟོན་པ་གཤེན་ལྷ་འོད་དཀར་གང་
ན་བཞུགས་པའི་བརྡོལ་མཆིས་སམ་ཞེས་པས། དབྱལ་དེའི་ཞལ་ནས། ཚེ་དང་ལྡན་
པ་གཤེན་གྱི་བུ། ང་ནི་ཕྱོ་མ་ཡེ་སངས་སྨན། སོ་སོ་སྤངས་པའི་ཕ་རོལ་ན། སྐུ་གཅིག་
བྱ་བ་ངས་མ་མཐོང་། གསལ་བ་སྤངས་པའི་ཕ་རོལ་ན། སྟོང་པ་བྱ་བ་ངས་མ་མཐོང་།
བྱ་རྩལ་སྤངས་པའི་ཕ་རོལ་ན། ལྷུན་གྲུབ་བྱ་བ་ངས་མ་མཐོང་། ཆེ་ཆུང་སྤངས་པའི་
ཕ་རོལ་ན། མཉམ་པ་བྱ་བ་ངས་མ་མཐོང་། སྣང་བ་སྤངས་པའི་ཕ་རོལ་ན། དངོས་
མེད་བྱ་བ་ངས་མ་མཐོང་། གཤེན་ལྷ་འོད་དཀར་འདོད་པ་ན། རྒྱ་མཚོའི་བཏིང་དུ་
ཚོལ་ཅིག་ཟེར་ནས་མི་སྣང་ངོ༌། ཡང་ཡེ་ཤེས་སྙིང་པོས་མཚོ་ཉ་རྩ་མོ་མགྲིན་བཟང་
ཅིག་དུ་སྤྲུལ་དེ། རྒྱ་མཚོ་ཆེན་པོའི་ཀླུ་དཀྲུགས་ཏེ་བརྩལ་ན་རྙེད་པར་མ་གྱུར་ཏེ། སླར་
རྫུ་འཕྲུལ་སྣལ་དེ་མེ་ཏོག་མཛེས་པའི་གླིང་ལ་སྣལ་དེ་བཞུགས་ནས། སྐྱ་མི་དཀར་
བཟང་མ་ཅིག་བྱུང་སྟེ། སྐྱེས་བུ་ཁྱོད་ཅི་འཚོལ་ཅི་བྱེད་ངེས་པའི་དོན་སུ་ལ་ཡོད་པ་
ཡིན་གླེངས་པས། ཁྱེའུས་གསུངས་པ། བདག་ཀུན་ཏུ་བཟང་པོ་གཤེན་ལྷ་འོད་དཀར་
འཚོལ། དོན་ནི་ངེས་པའི་དོན་སྐྱེ་བ་གཅིག་ལ་སངས་རྒྱས་གཅིག་འཚོལ་བ་ཡིན་ན།
སྐྱེས་བུ་ཆེན་པོ་ལྷ་གཤེན་དེ་ནི་བདག་གིས་ནམ་མཁའི་དཀྱིལ་དུ་རྩལ་བས། གཤེན་
ལྷ་འོད་དཀར་བས་ནམ་མཁའི་དཀྱིལ་ཡང་མ་སྙེད། རྒྱ་མཚོའི་བཏིང་དུ་རྩལ་བས་རྒྱ་
103



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
མཚོའི་ནང་དུ་སྙེད་བས་རྒྱ་མཚོའི་མཁའ་བཏིང་ཡང་མ་འཁྲུགས། སྐྱེས་བུ་ཁྱོད་ཀྱིས་
གཤེན་ལྷ་འོད་དཀར་གཟིགས་སོ་ཞུས་པས། སྐྱེས་པ་དེས་འདི་སྐད་གསུངས་སོ། །ཡོང་
སྣང་སྲིད་སྤངས་པའི་ཕ་རོལ་ན། ནམ་མཁའ་རྒྱ་མཚོ་ངས་མ་མཐོང་། ནམ་མཁའ་
སྤངས་པའི་ཕ་རོལ་ན། གཤེན་ལྷ་འདུག་པ་ངས་མ་མཐོང་། ཐེགས་རྒྱུད་སྤངས་པའི་
ཕ་རོལ་ན། སེམས་ཉིད་འདུག་པ་ངས་མ་མཐོང༌། སེམས་ཉིད་སྤངས་པའི་ཕ་རོལ་ན།
གཤེན་ལྷ་འདུག་པ་ངས་མ་མཐོང་། ཞེས་གསུངས་སོ། །
ཡང་ཡེ་ཤེས་སྙིང་པོས་གསོལ་བ། སྐྱེས་བུ་ཆེན་པོ་དེ་རྣམས་གང་ན་གཤེན་ལྷ་
བཞུགས་ན། སྣང་སྲིད་ཕྱི་ནང་དང་ལུས་མགོ་བཞུག་ཏུ་འཇིག་རྟེན་མཐའ་དབུས་སུ་
རྩལ་ན་རྙེད་དམ་རྙེད་པར་འགྱུར་རམ། ཞེས་གསུངས་སོ། །འོ་རིགས་ཀྱི་བུ་སྟོན་པ་
གཤེན་ལྷ་འོད་དཀར་དེ་ནི། སྣང་སྲིད་འདིའི་ངོ་གང་ལ་རྩལ་ཡང་སྙེད་པར་མི་འགྱུར་
རོ། །སྣང་སྲིད་འདི་སྤངས་པའི་ཕ་རོལ་གཞན་ནས་ཀྱང་རྙེད་པར་མི་འགྱུར་རོ། །ལུས་
མགོ་མཇུག་ཏུ་རྩལ་ཡང་སྙེད་པར་མི་འགྱུར་རོ། །ལུས་སྤང་པའི་ཕ་རོལ་གཞན་ནས་
ཀྱང་རྙེད་པར་མི་འགྱུར་རོ། །མཐའ་དང་དབུས་སྤངས་པའི་ཕ་རོལ་ནས་ཀྱང་སྙེད་
པར་མི་འགྱུར་རོ། །ཡང་གསོལ་བ་སྐྱེས་བུ་ཆེན་པོ་ཁྱོད་ཡུལ་གང་ན་གནས། རྟ་ནི་ཅི་
རིགས། མི་ནི་ཅིའི་ཆོ། ད་ནི་གར་གཤེགས། གཤེན་ལྷ་འོད་དཀར་གྱི་ཁུངས་ཤིག་ཁྱོད་
ལ་ཅིས་ཀྱང་མངའ་བས་བསྟན་པ་ཞུ། ཞེས་གསོལ་བས། འོ་སྐྱེས་བུ་དད་པ་དང་ལྡན་
པ། བདག་གི་ཡུལ་ནི་དབྱིངས་ཀྱི་ཡུལ། བདག་གི་རྟ་ནི་ཡིད་ཀྱི་རྟ། བདག་ནི་རིག་པ་
སེམས་ཀྱི་མི། ང་འོངས་ས་ནི་དབྱིངས་ནས་འོངས། འགྲོ་བ་ནི་ཀློང་དུ་འགྲོ། བཞུགས་
པ་ནི་ཡེ་ཤེས་ཆེན་པོའི་ངང་ན་བཞུགས། ཁྱོད་ཀྱིས་མ་བགྲོད་ན་གཤེན་ལྷའི་ཡུལ་དུ་
སླེབས། མ་ལྟས་ན་གཤེན་ལྷའི་ཞལ་ཁུམས། མ་བརྗོད་ན་གཤེན་ལྷའི་མཚན་གསལ།
མ་བཅོས་ན་གཤེན་ལྷའི་མཚན་ཉིད་རྟོགས་པས། ད་གཤེན་མི་ལུས་བསམ་ལེགས་ཀྱི་
104



རྒྱུད་སྡེ།
སེམས་ལུང་གསལ་བའི་སྒྲོན་མེ།
ལུང་བསྟན་པ་བཞིན། དེ་བཞིན་ཉིད་མ་བཅོས་པའི་ངང་ལ་མ་གཡོས་པར། དགོངས་
པ་ཡུན་རིང་དུ་གནས་པར་གྱིས་ཤིག །ཅེས་ལུང་བསྟན་ནས་མི་སྣང་བར་འགྱུར་
རོ། །དེ་ནས་ཡེ་ཤེས་སྙིང་པོས། མེ་ཏོག་མཛེས་པའི་གླིང་ལ་དར་དཀར་གྱི་གུར་ཕུབ་
ནས། གོང་ན་གནས་པའི་རྒྱལ་བ་དང་། དཔོན་གསས་ལ་གདུང་པའི་ཚིག་སྨྲས་ཤིང་
གསོལ་བ་བཏབ་ནས། དེ་བཞིན་ཉིད་ཀྱི་དགོངས་པ་ལ་སྙོམས་པར་བཞུགས་ནས།
མ་གཡོས་པ་ལས་བཞེངས་ཙམ་ན། མདུན་གྱི་བར་སྣང་ལ་ཐུགས་རྗེའི་མངའ་བདག་
སྟོན་པ་ཀུན་ཏུ་བཟང་པོ་ཉིད་ཐུགས་རྗེའི་ངང་ལས་ལོངས་སྤྱོད་རྫོགས་པའི་སྐུ་ཕྱག་
རྒྱ་ཆེན་པོར་ཝལ་ལེ་རྣང་པར་སྣང་བར༽བཞུགས་སོ། །དེ་ལ་ཡེ་ཤེས་སྙིང་པོས་སེམས་
ཀྱི་རྣམ་པར་སྤྲུལ་པ་རོལ་པ་སྤྲིན་གྱི་མཆོད་པ་ཞེས་བྱ་བ་ཕུལ་ནས་གསོལ་བ། ཀྱེ་སྟོན་
པ་ཀུན་ཏུ་བཟང་པོ་སྣང་སྲིད་ཚགས་མས་བརྩགས་ཀྱང་མ་སྙེད་པ། སྒྲིབ་པ་ཅི་ལྟ་
བུ་ཅིག་གིས་བར་བཅད། ངེས་པའི་དོན་ནི་གང་བསླབ་པར་བགྱི་བ་ལགས། སྟོན་
པ་ཀུན་ཏུ་བཟང་པོ་ལ་བྱེ་བྲག་མཆིས་སམ། མ་མཆིས། ངེས་པའི་དོན་ལ་མཚོན་དུ་
མཆིས་སམ་མ་མཆིས། ཞེས་གསོལ་བས་གསུངས་པ། ང་ནི་དུས་གསུམ་དུ་ཁྱོད་ཉིད་
རང་གི་དྲུང་ན་གནས་ཏེ། མི་འཕྱར་བར་ཡོད་དོ། །དང་པོ་གསས་མཁར་གྱི་དོན་གྲུབ་
ནས། མཐུན་མོང་གི་མཐུ་རྩལ་བསྟེར་བ་ཡང་ང་ཡིན། ནམ་མཁའ་དང་རྒྱ་མཚོ་ལ་
ས་གཞི་དང་འཚོལ་རྩམ་ན་ངེས་པའི་ལུང་སྟོན་པ་ཡང་ང་ཡིན་སྐྱེས་པ་དང་བུ་མེད་ཀྱི་
གཟུགས་སྟོན་པ་ཡང་ང་ཡིན། ངེས་པའི་དོན་ཡང་གོང་དུ་བསྟན་པ་ཁོ་ན་ཡིན་ཀུན་
ཏུ་བཟང་པོ་ང་ངོ་མ་ཤེས་པ་ཡང་ཁྱོད་ཀླུ་དང་བྱོལ་སོངས་ཀྱི་རྒྱུ་ལས་གྲུབ་སྟེ། དད་པ་
དང་བཏུལ་ཤུགས་ཀྱིས་རྫུ་འཕྲུལ་དང་ལྡན་པ་ཡིན། ལྷ་ཀུན་ཏུ་བཟང་པོ་ཞེས་བྱ་བ་
ཅིག་ཡུལ་གཞན་ཅིག་དུ་བརྩལ་བར་ཤེས་བྱས་ང་མ་མཐོང་བ་ཡིན་ནོ། །ཀུན་ཏུ་བཟང་
པོ་ལ་ཡང་བྱེ་བྲག་ནི། སེམས་ཅན་དྲང་བའི་དོན་དུ་གསུམ་ཙམ་མཆིས་ཏེ། ཐུགས་རྗེའི་
105



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
སྟོན་པ་ཀུན་ཏུ་བཟང་པོ་ནི་ང་ཡིན་ཏེ། སེམས་ཅན་གྱི་དད་པའི་འབད་བརྩོལ་དང༌།
བདེ་བར་གཤེགས་པ་རྣམས་ཀྱི་ཐུགས་རྗེའི་སྟོབས་དང་། ཏིང་ངེ་འཛིན་གྱི་རྩལ་དང་།
ཐུགས་རྗེའི་འོད་ཟེར་ལས། ཐུགས་རྗེའི་སྟོན་པ་བདག་ཉིད་དུ་སྣང་བའོ། །སེམས་རང་
འབྱུང་གི་སྟོན་པ་ཀུན་ཏུ་བཟང་པོ་ནི། རང་ཤེས་རིག་གི་རྒྱལ་པོ་ཀུན་གཞི་བྱང་ཆུབ་
ཀྱི་སེམས་ཉིད་དེ། ཡིད་དང་ཉོན་མོངས་པའི་འབྲེ་འབྲེལ༽དོན་སྤྲོས་པ་བརྒྱ་མ་ཆད་ལ་
འདུས་པས་རང་བཞིན་མེད་པ་དེ་ཉིད་དོ། །བྱིན་གྱིས་བརླབས་པའི་སྟོན་པ་ཀུན་ཏུ་
བཟང་པོ་ཞེས་བྱ་སྟེ། སྟོན་པ་བྱེད་པའི་གཤེན་རབ་བླ་མ་དང་། ཞལ་སྐྱིན་གྱི་བརྟེན་
རྣམས་སྟེ། མ་མཐོང་བ་དངོས་སུ་མཚོན་པ་དེ་ཉིད་དེ། དོན་དམ་པར་སྟོན་པ་ཀུན་
ཏུ་བཟང་པོ་གསུམ་ཡང་། སེམས་རང་འབྱུང་གི་གཤེན་ལྷ་འོད་དཀར་ནི། སྤྲོས་པའི་
མཐའ་དགུ་དང་བྲལ་བ་ངེས་མེད་ཚིག་ལས་འདས་པ་ཞེས་བྱའོ། །ད་ཡང་ཡེ་ཤེས་
སྙིང་པོ་ཁྱོད་ཀླུའི་བུ་མོ་བཟང་ཟ་རིང་བཙུན་དང་ཀློ་ཁྱོན་གཅིག་པས། ཡུམ་དེ་ལ་
གསས་མཁར་རིན་པོ་ཆེ་སྤྱི་སྤུངས་མན་ངག་ཉུང་ལ་འདུས་པ་དར་དཀར་རྩུབ་ཤིང་ལ་
དྲིལ་བ་ལྟ་བུ་ལུང་སྟོན་པར་འགྱུར་རོ། །ནམ་མཁའ་ལ་གཞའ་ཚོན་བརྫོགས་པ་ལྟར་མི་
སྣང་ངོ༌། །དེ་ནས་ཡུམ་བཟང་ཟ་རིང་བཙུན་ལ་ལུང་ནོས་ཏེ། སེམས་ཅན་གྱི་དོན་དུ་
སེམས་ལུང་སྡེ་བཅུའ་ཉུང་ལ་འདུས་པའི་ནང་ནས། འདི་ནི་བརྩོ་བོ་གསང་ཐུས། ལྟ་བ་
ཁྱད་པར་གྱིས་ཁོག་ཕུབ། སྒོམ་པ་ཡེ་གཤེན་དུ་དོན་སྡུས། སྤྱོད་པ་ཨ་དཀར་དུ་གཞུང་
བསྲང་ནས། ཡང་གསང་ཐིག་ལེ་རྩོ་བོ་གཅིག་སྒྲུབ། སེམས་ལུང་སྟོན་པའི་སྒྲོན་མ་སྤྱི་
གཅོད་དོན་གྱི་སྒྲོན་མ་རྣམས་ཀྱི་དོན་སྟོན་པའོ། །གསས་མཁར་སུམ་བརྒྱ་དྲུག་ཅུའི་
བཅུད་ཕྱུང་། ཞལ་ནས་གསུངས་ལུང་ཐམས་ཅད་ཀྱི་གལ་དམིག །སྐུ་གསུང་ཐུགས་
ཀྱི་མན་ངག་ཐམས་ཅད་ཀྱི་དེམས། སེམས་དོན་ཐམས་ཅད་ཀྱི་རྩ་བའི་དོན། ཡོན་
ཏན་ཐམས་ཅད་ཀྱི་དངོས་བཞི་འདི་ནི་ཞེས་བྱའོ། །
106



རྒྱུད་སྡེ།
སེམས་ལུང་གསལ་བའི་སྒྲོན་མེ།
༧ གསས་མཁར་རིན་པོ་ཆེ་སྤྱི་སྤུངས་ཞེས་བྱ་བ་ནི། བོན་གྱི་སྒོ་མོ་བརྒྱད་ཁྲི་བཞི་
སྟོང་གི་དོན་སྟོན་སྤྱི་སྤུངས་ཞེས་བྱ་བ། ཡང་ན་ཕྱི་ནང་སྣོད་བཅུད་ལྷ་དང་གཞལ་
ཡས་སུ་སྣང་བ་ལ་བྱ་ལ། ཡང་ན་རང་ཤེས་རིག་གི་རྒྱལ་པོ་མ་སྐྱེས་པས་གསས། མི་
འགག་པས་མཁར། ཡོན་ཏན་ཐམས་ཅད་རང་ལ་འབྱུང་བས་རིན་པོ་ཆེ། དེ་སེམས་
ཅན་རྣམས་ལ་མ་བགོས་སྤྱི་ལ་བཞག་པས་སྤྱི་སྤུངས་ཞེས་བྱའོ། སྤྱིར་སེམས་ལུང་སྟོན་
པའི་སྒྲོན་མ་ཞེས་བྱ་བ་ནི། ཕྱི་ནང་གི་སྣང་སྲིད་སེམས་ལུང་དུ་བརྒྱ་མ་ཆེད་ཆད༽།
ནང་གི་ཤེས་པ་སེམས་ལུང་དུ་སྟོན་ཏེ། སོ་སོ་རུ་མ་ཕྱེ། དོན་དམ་པར་སྣང་ལ་རང་
བཞིན་མེད་པའི་དོན་སྟོན་པས། སྒྲོན་མ་ཞེས་བྱ་ལ་ཡང་ན་སེམས་ཀྱི་ལུང་དེ་ལས་
སྣང་སྲིད་ནམ་མཁའི་དབྱིངས་སུ་གསལ་བར་སྟོན། མཚན་མ་བོན་ཉིད་ཀྱི་ཀློང་དུ་
གསལ་བར་སྟོན། སེམས་ཅན་སེམས་ཉིད་ཀྱི་ངང་དུ་གསལ་བར་སྟོན་པས། སེམས་
ལུང་སྟོན་པའི་སྒྲོན་མ་ཞེས་བྱའོ། །སེམས་རང་འབྱུང་གྱི་གཤེན་ལྷ་དཀར་པོ་ཞེས་བྱ་
བ་ནི། ཕྱི་སྣང་ཞིང་སྲིད་པ་བྱེད་པ་མེད་པར་རང་བཞིན་གྱིས་སྲིད། ནང་སྐྱེ་འགུལ་
སེམས་ཅན་བྱེད་པ་མེད་པར་རང་བཞིན་གྱིས་སྲིད། དེ་ལྟར་སྣོད་དབྱིབས་དང་ཁ་
དོག་རང་བཞིན་གྱིས་བསྐྱེད། དོན་རང་གི་མཚན་ཉིད་ཅན་དེ་སེམས་ཅན་གྱི་རྟེན་
ནམ་ཡུལ་དུ་སྣང་བས་རང་འབྱུང་ཞེས་བྱ་ལ། ཡང་ན་ཀུན་གཞི་བྱང་ཆུབ་ཀྱི་སེམས་
ཐོག་མ་རྒྱུའི་མ་བསྐྱེད་པ་རང་འབྱུང་། ཐ་མ་རྐྱེན་གྱིས་མི་འཇིགས་པ་སྟེ་སྐྱེ་འཇིག་མེད་
པས་སེམས། གཤེན་ཐམས་ཅད་ཀྱི་འབྱུང་གནས་ཡིན་པས་གཤེན་ལྷ། ཡེ་ནས་འཁོར་
བའི་སྐྱོན་གྱིས་མ་སྨེ་བས་དཀར་པོ་ཞེས་བྱའོ། །སྒྱུ་འཕྲུལ་རྩ་བའི་ལྷ་ཞེས་བྱ་བ་ནི། དེ་
ལྟར་གསལ་བའི་གཤེན་ལྷ་དཀར་པོ་དེ། ཐུགས་ཞི་བའི་ངང་ལས་མ་གཡོས་པའི་རང་
བཞིན་ལས། ཐུགས་རྗེ་ཁྲོ་མོའི་རྫུ་འཕྲུལ་དུ་བསྟན་པ་དང༌། སླར་རྩ་བའི་སེམས་ཉིད་
ལ་ཡོངས་སུ་རྫོགས་པས་རྩ་བའི་ལྷ་ཞེས་བྱ་ལ། ཡང་ན་སངས་རྒྱས་ཀྱི་སྐུ་དང་སེམས་
107



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཅན་གྱི་ལུས་དང་བག་ཆགས་ཀྱང་རྩ་བ་སེམས་ཉིད་ལས་བྱུང་ལ། དེ་ཡང་སླར་
སེམས་ཉིད་ཀྱི་ངང་དུ་རང་བཞིན་མེད་པ་ནི་རྩ་བའི་ལྷ་ཞེས་བྱའོ། དེ་ནི་ཕྱག་གི་ཡུལ་
ལོ། །ཡུལ་དེ་རང་ཡོན་ཏན་དུ་དང་ལྡན་ནས་ཕྱག་གི་གནས་སུ་གྱུར་ན། ཡོན་ཏན་ལྔ་
བཅུ་རྩ་བརྒྱད་དང་ལྡན་པས་ཕྱག་གིས་གནས་སུ་གྱུར་ཏེ། ཡོན་ཏན་ལྔ་བཅུ་རྩ་བརྒྱད་
གི་དོན་གཤེན་ལྷ་དཀར་པོ་རྩ་བའི་ལྷ་དེ་ལ་བརྫོགས་སྟེ། དེ་གང་ཞེ་ན། འབྱུང་བ་
ལྔ་ནམ་མཁའི་ངང་དུ་རྫོགས་པའི་ཡོན་ཏན་དང་ལྡན། དུག་ལྔ་བྱམས་པའི་ངང་དུ་
རྫོགས་པའི་ཡོན་ཏན་དང་ལྡན། ཕུང་པོ་ལྔ་རྣམ་པར་ཤེས་པའི་ངང་དུ་རྫོགས་པའི་
ཡོན་ཏན་དང་ལྡན། ལྷ་ལྔ་གཤེན་ལྷ་འོད་དཀར་གྱི་ངང་དུ་རྫོགས་པའི་ཡོན་ཏན་དང་
ལྡན། ཡེ་ཤེས་ལྔ་སྟོང་པ་ཉིད་ཀྱི་ཡེ་ཤེས་ཀྱི་ངང་དུ་རྫོགས་པའི་ཡོན་ཏན་དང་ལྡན།
སྐུ་ལྔ་བོན་གྱི་སྐུ་བདེའ་བ་ཆེན་པོའི་ངང་དུ་རྫོགས་པའི་ཡོན་ཏན་དང་ལྡན། རིགས་ལྔ་
བདེའ་བ་ཆེན་པོ་དེ་ཁོ་ན་ཉིད་ཀྱི་ངང་དུ་རྫོགས་པའི་ཡོན་ཏན་དང་ལྡན། སྐུ་གསུང་
ཐུགས་ཡོན་ཏན་འཕྲིན་ལས་ལྔ་ཐུགས་ཉིད་རྣམ་པར་དག་པའི་ངང་དུ་རྫོགས་པའི་
ཡོན་ཏན་དང་ལྡན། དགོངས་པ་རྣམ་པ་ལྔ་ཐུགས་རྗེས་ཁྱུང་ཆེན་ལྡིང་པའི་ངང་དུ་
རྫོགས་པའི་ཡོན་ཏན་དང་ལྡན། ཏིང་ངེ་འཛིན་ལྔ་དེ་བཞིན་གྱི་ངང་དུ་རྫོགས་པའི་
ཡོན་ཏན་དང་ཡང་ལྡན། ཚད་མེད་བཞི་བཏང་སྙོམས་ཆེན་པོའི་ངང་དུ་རྫོགས་པའི་
ཡོན་ཏན་དང་ཡང་ལྡན། ཐུགས་རྗེ་ཆེན་པོ་བཞི་དང་ཡང་ལྡན་པའི་ཡོན་ཏན་དང་
ཡང་ལྡན། ཡང་ན་མི་འགྱུར་དགུའི་ཡོན་ཏན་དང་ཡང་ལྡན་ཏེ། ཕུང་པོ་རྣམ་པ་ལྔ་
རྣམ་པར་ཤེས་པའི་ངང་ལས་མི་འགྱུར། འབྱུང་བ་ལྔ་ནམ་མཁའི་ངང་ལས་མི་འགྱུར།
ཉོན་མོངས་པ་ཞེ་སྡང་ཀུན་ཏུ་བཟང་པོའི་ངང་ལས་མི་འགྱུར་བ། ཞེ་སྡང་གཤེན་ལྷ་
འོད་དཀར་ཉིད་ཀྱི་ངང་ལས་མི་འགྱུར། ལྷ་དེ་སྟོང་པ་ཉིད་ཀྱི་ཡེ་ཤེས་ཀྱི་ངང་ལས་
མི་འགྱུར། སྟོང་པ་ཉིད་ཀྱི་ཡེ་ཤེས་བོན་སྐུ་བདེའ་བ་ཆེན་པོའི་ངང་ལས་མི་འགྱུར།
108



རྒྱུད་སྡེ།
སེམས་ལུང་གསལ་བའི་སྒྲོན་མེ།
རིགས་ལྔ་དེ་བཞིན་ཉིད་ཀྱི་རིགས་ལས་མི་འགྱུར། དགོངས་པ་རྣམ་པ་ལྔ་ཁྱུང་ཆེན་
ལྡིང་སྟབས་ཀྱི་ངང་ལས་མི་འགྱུར། ཏིང་ངེ་འཛིན་རྣམ་པ་ལྔ་ཅི་ཡང་མ་ཡིན་པའི་
ཏིང་ངེ་འཛིན་གྱི་ངང་ལས་མི་འགྱུར་བའི་ཡོན་ཏན་དང་ཡང་ལྡན་པས་ཕྱག་གི་ཡུལ་
ཡིན་པས། ཡང་ན་ཐུགས་རྗེ་ཆེན་པོ་ཀུན་ལས་གསལ་བའི་འོད་དགུའི་ཡོན་ཏན་དང་
ཡང་ལྡན་ཏེ། ནམ་མཁའ་ལྟ་བུ་ཀུན་ལ་ཁྱབ་པ་ཚད་མེད་པ་བཞི་ནི་འདོང་ཡང་ལྡན།
ཡང་དག་པ་འབྲས་བུ་གྲུབ་པ་དོན་དམ་ཆེན་པོའི་འདོང་ཡང་ལྡན། ཐམས་ཅད་
མཁྱེན་པའི་ཡེ་ཤེས་གསལ་བ་རྒྱ་མ་ཆད་པའི་འདོང་ཡང་ལྡན། ཉོན་མོངས་ཀྱི་མུན་པ་
དག་ཐུགས་རྗེའི་འདོང་ཡང་ལྡན། ཉོན་མོངས་ཐུགས་རྗེ་གསོའ་བ་བདུད་རྩི་ཟིལ་ངད་
ཀྱི་འདོང་ཡང་ལྡན། ཐུག་རྗེ་བདལ་ཁྱབ་མཉམ་སྙོམས་ཆེན་པོའི་འདོང་ཡང་ལྡན།
ཚད་མེད་ལྷུན་ལ་རྫོགས་པས་སྐུ་གཟིའ་བརྗིད་འདོང་ཡང་ལྡན། བདེའ་བ་མཉམ་
གསལ་བསྡུག་བསྔལ་མུན་པ་སེལ་བའི་འདོང་ཡང་ལྡན། མ་རིག་མུན་འཇོམས་རིག་
པ་གསལ་བའི་འདོང་ཡང་ལྡན་པ་ཡང་ཕྱག་གི་གནས་སུ་གྱུར་པ་ཡིན་ལ། ཡང་ལྷ་
ཀུན་ཏུ་བཟང་པོ་དེ་ལས་སྤྲོས་ན་སྒྱུ་འཕྲུལ་ལྷའི་སྐུ་དང་ཡེ་ཤེས་བསམ་གྱིས་མི་ཁྱབ་
ལ། བསྡུས་ན་ཡེ་ཤེས་ཚོན་གང་ཉིད་ཀྱི་ཐུགས་ལ་འདུས་པས་ཀྱང་། ཕྱག་གིས་གནས་
སུ་གྱུར་པའོ། །ཕྱག་བརྩལ་བའི་ལུགས་ཇི་ལྟར་བརྩལ་ན། ཐུགས་རྗེའི་མངའ་བདག་
སྟོན་པ་ཀུན་ཏུ་བཟང་པོ་ལ་ལུས་ངག་ཡིད་གསུམ་ཐུགས་རྗེ་སྲི་ཞུའི་ཕྱག་བརྩལ། བྱིན་
གྱིས་རླབས་པའི་ཀུན་ཏུ་བཟང་པོ་ལ། དད་འདུན་མོས་པའི་ཕྱག་བརྩལ། རང་རིག་
ཀུན་ཏུ་བཟང་པོ་ལ། རྩེ་ཅིག་དབྱེར་མེད་ཀྱི་ཕྱག་བརྩལ་ལོ། །དེ་ལྟར་ཕྱག་རྩལ་བ་ལ།
ཡོན་ཏན་ཅི་འབྱུང་ན། ལུས་ངག་ཡིད་གསུམ་གུས་པའི་ཕྱག་རྩལ་བས། བདག་དང་
འཁོར་ཐུགས་རྗེའི་སྐྱབས་འོག་དུ་ཆུད་པའི་ཡོན་ཏན་དང་ལྡན། དད་འདུན་མོས་པའི་
ཕྱག་བརྩལ་བས། ཐུགས་རྗེའི་རྒྱུན་མི་འཆད་པའི་ཡོན་ཏན་དང་ཡང་ལྡན། རྩེ་གཅིག་
109



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དབྱེར་མེད་གཅིག་པའི་ཕྱག་རྩལ་བས། དོན་དམ་པ་གཡུང་དྲུང་གི་སྙིང་པོ་ལ་བདག་
དང་བདག་དབྱེར་མེད་གཅིག་པའི་ཡོན་ཏན་དང་ཡང་ལྡན་པས་ན་ཕྱག་བརྩལ་ལོ།
ཀུན་བཟང་ཐུག་ལས་ཕྱུང་བ་བརྗོད་མེད་ཡི་གེའི་མཆོག །ཅེས་པས། འདིས་ཀུན་ཏུ་
བཟང་པོ་ཐུགས་གསང་བའི་ཡི་གེ་འབྲུ་གསུམ་གྱིས་རྔོས་བཞི་སྟོན་སྟེ། དོན་ཀུན་ཏུ་
བཟང་པོ་དེས་འགྲོ་བ་སེམས་ཅན་གྱི་དོན་དུ་གསང་བའི་ཡི་གེ་འབྲུ་གསུམ་སྤྲོས་ཏེ།
སྣང་སྲིད་ཀྱི་ཡི་གེ་དང་། བོན་གྱི་ཡི་གེ་དང་། དོན་དམ་པའི་ཡི་གེ་དང་། གསུམ་མོ།
དེ་ལ་སྣང་སྲིད་ཀྱི་ཡི་གེ་ནི། ནམ་མཁའ་ཡོངས་སུ་དག་པའི་བྲི་བདན་ལ། མེ་ཆུ་ས་
རླུང་ཡི་གེ་བྲིས། དེ་གནས་ཀྱང་ནམ་མཁའི་ངང་ལ་གནས། རྫོགས་ཀྱང་ནམ་མཁའི་
ངང་དུ་རྫོགས། བོན་གྱི་ཡི་གེ་ནི་བོན་ཉིད་མཚན་མ་མེད་པའི་བྲི་བདན་ལ། བོན་སྒོ་
ཐེག་རྒྱུད་སོ་སོའི་ཡི་གེ་བྲིས། གནས་ཀྱང་བོན་ཉིད་ངང་ལ་གནས། རྫོགས་ཀྱང་བོན་
ཉིད་ཀྱི་ངང་ལ་རྫོགས། དོན་གྱི་ཡི་གེ་ནི་ཀུན་གཞི་བྱང་ཆུབ་སེམས་ཀྱི་བྲི་བདན་ལ།
རྣམ་ཤེས་སོ་སོར་གསལ་བའི་ཡི་གེ་བྲིས། བྱུང་ཡང་ཀུན་གཞི་སེམས་ལ་བྱུང༌། གནས་
ཀྱང་སེམས་ཀྱི་ཀློང་ན་གནས། རྫོགས་ཀྱང་སེམས་ཀྱི་ངང་དུ་རྫོགས། ཉིད་ལ་ཉིད་
འཆད་ཞེས་བྱའོ། །བསྙེན་སྒྲུབ་ཀུན་གྱི་རྩ་བར་བཤད་ཅེས་བྱ་བ་ནི། གོང་མ་ལྟར་ཡན་
ལག་སུམ་ཅུ་རྩ་དྲུག་གམ། ཉི་ཤུ་རྩ་བདུན་དུ་བཤད་པའི་དོན་གྱི་རྩ་བ་འདི་ཉིད་ཡིན་
༧ བཤད་བྱ་བ་ནི་འདིས་བོན་སྤྱི་དང་བྱེ་བྲག་གི་བཤད་ཐབས་སྟོན་ཏེ། ལུང་ལས་
ཀྱང་བཤད་དུ་གསོལ་ལོ། །བཤད་པར་བྱའོ། །ང་ཡིས་བཤད་ཀྱིས། འདི་ལ་ཉོན་ཅིག
ཅེས་གསུངས་པས། མེ་ཏོག་མཛེས་པའི་གླིང་། རིན་ཆེན་སྤུངས་པའི་ཁྲོད། བཙན་
ལྡན་ནགས་ཀྱི་འཚལ་དུ། གཤེན་རབས་ཆེ་བཞི་ཆུང་བཞི་བརྒྱད་བཀའ་བགྲོས་པའི་
དུས་སུ། སྟོན་པ་ཡེ་ཤེས་རྩུག་ཕུད་ཀྱིས་གསུངས་པ། བོན་སྤྱི་དང་རང་གི་མཚན་
110



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཉིད་བཤད་པར་འདོད་པའི་གཤེན་རབ་ཀྱིས། ཐུགས་རྗེས་བྱིན་གྱི་རླབས་ཀྱིས་བཤད་
པར་བྱའོ། །ཚིགས་གི་དོ་རྡེག་གིས་བཤད་པར་བྱའོ། །གཞུང་དོན་ཚིག་གིས་བཤད་
པར་བྱའོ། །རྟོགས་འཁྲུལ་ལམ་ཁྱད་ཀྱིས་བཤད་པར་བྱའོ། །ལམ་སྟོབས་ཐབས་
ཀྱིས་བཤད་པར་བྱའོ། །བྱེ་བྲག་སོ་སོའི་དོན་གྱིས་བཤད་པར་བྱའོ། །རྒྱས་འབྲིང་
བསྡུས་དོན་གྱིས་བཤད་པར་བྱའོ། མཚན་ཉིད་ཐ་དད་ཀྱིས་བཤད་པར་བྱའོ། །ཞེས་
གསུངས་སོ། །གཤེན་གསང་བ་འདུས་པས་གསོལ་བ། དེ་ནི་འདི་ལྟ་སྟེ། ལྟ་བ་ཐམས་
ཅད་རང་བཞིན་ཐུགས་རྗེ་བྱིན་གྱིས་རླབས་ཀྱིས་བཤད། སྤྱོད་པ་ཐམས་ཅད་རང་
བཞིན་ཐུགས་རྗེས་བྱིན་གྱིས་རླབས་ཀྱིས་བཤད། སྒོམ་པ་ཐམས་ཅད་བདག་ཉིད་ཆེན་
པོའི་ཐུགས་རྗེ་བྱིན་གྱིས་རླབས་ཀྱིས་བཤད། དམ་ཚིག་ཐམས་ཅད་རིག་པ་ཐུགས་རྗེ་
བྱིན་གྱིས་རླབས་ཀྱིས་བཤད། འཕྲིན་ལས་ཐམས་ཅད་འོད་ཟེར་ཐུགས་རྗེ་བྱིན་གྱིས་
རླབས་ཀྱིས་བཤད། ཞེས་གསུངས་སོ། ། །
ཡུམ་བཟང་ཟ་རིང་བཙུན་གྱིས་གསུང་པ། བོན་ཐམས་ཅད་ཚིག་དུ་ཆེ་ལ་དོན་དུ་
རགས་པ། འགོ་འཇུག་དུ་ཚིག་ལ་ལྷད་མེད་པ། དོན་ལ་འབྱོར་པ། དཔེའ་བརྩལ་
བསྙེལ་དང་གསུམ་མཐུན་པར་བཤད། ཞེས་གསུངས་སོ། །ལྷའི་བོན་པོ་ཡོངས་སུ་
དག་པས་ཁྱུང་ཆེན་ལྡིང་སྟབས་ཀྱིས་བཤད་པས་སྤྱི་དོན་གྱི་ཁོག་ཕུབ་སྟེ་བཤད། སེང་
གེ་མཆོང་སྟབས་ཀྱིས་བཤད་པས་གཞུང་དཀྱུས་ཀྱི་ས་བཅད་དེ་བཤད། ངང་མོ་
འགྲོས་ཀྱིས་བཤད་པས་དོན་ཚིག་གི་འབྲུ་བརྩམ་སྟེ་བཤད། ཁུ་བྱུག་གསུང་དབྱངས་
ཀྱིས་བཤད་པས་དོན་གྱི་བྱུང་ཁུངས་དང་གདངས་ཀྱི་སྤྲོ་བ་བསྐྱེད་དེ་བཤད། རུས་
སྦལ་སྐུམ་ཐབས་ཀྱིས་བཤད་པས་དོན་གྱི་མདོའ་བསྡུས་ཏེ་བཤད། ཞེས་གསུངས་
སོ། ཡང་ན་ཁྱུང་ཆེན་ལྡིང་སྟབས་ཀྱིས་བཤད་པས་སྤྱི་བརྒྱའ་བརླབས་ཀྱིས་བཤད།
སེང་གེ་མཆོང་སྟབས་ཀྱིས་བཤད་པས་དཔེའ་དོན་ངོ་སྤྲད། ངང་མོ་འགྲོས་ཀྱིས་ས་
11



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གཅད་འབྲུ་བཏིག །ཁུ་བྱུག་གསུང་དབྱངས་ཀྱིས་བཤད་པས་དོན་གྱི་བྱུང་ཁུངས་དང་
གདངས་ཀྱི་སྤྲོ་བ་བསྐྱེད་དེ་བཤད། ཡིན་མེན་གྱི་དོན་བརྟག །རུས་སྦལ་སྐུམ་ཐབས་
ཀྱིས་བཤད་པས་དོན་གྱི་མདོའ་བསྡུས་ཏེ་བཤད། ལྟ་སྒོམ་གྱི་དོན་བསྡུ་བའོ། །ཞེས་
གསུངས་སོ། །རྒྱལ་རིགས་ཀྱི་གཤེན་པོ་མི་ལུས་བསམ་ལེགས་ཉིད་ཀྱིས་གསུངས་པས།
ཀུན་གཞིའ་བྱང་ཆུབ་སེམས་ཀྱི་རང་བཞིན་འདུས་མ་བྱས་ཀྱི་ནམ་མཁའི་ངོགས་ལྟར་
བཤད། མ་རྟོགས་འཁོར་བའི་ཀུན་བརྟགས་རྒྱུས་མེད་ཀྱི་ལམ་པས་ཁྲིད་པས་གནས་
སུ་ཕྱིན་པ་ལྟར་བཤད། ལས་ཐབས་ཀྱི་རྒྱུད་ཐམས་ཅད་ཕུན་སུམ་འཚོགས་པ་ལྔའི་
སྒོ་ནས་ནོར་བུ་རིན་པོ་ཆེ་ལྟར་བཤད། ལུང་གཏན་ཚིགས་ཀྱི་དོན་ཐམས་ཅད་རྩིས་
མགོ་རྣམ་པ་ལྔའི་སྒོ་ནས་རིན་པོ་ཆེའི་བྱང་བུ་ལྟར་བཤད། བཀའ་མན་ངག་གི་ཁུངས་
ཐམས་ཅད་བརྒྱུད་པའི་རྒྱུད་ཁུངས་རིན་པོ་ཆེ་རྩགས་ལ་བརྒྱུས་པ་ལྟར་བཤད། ཅེས་
གསུངས་སོ། །ཀླུ་ལས་གྲུབ་པ་ཡེ་ཤེས་སྙིང་པོས་གསུངས་པ། ལྟ་བ་ཐམས་ཅད་ནམ་
མཁའ་ཡངས་པའི་བཏོས་ལྟར་བཤད། སྤྱོད་པ་ཐམས་ཅད་འདམ་གྱི་ཕུར་པར་བཤད། །
དམ་ཚིག་ཐམས་ཅད་ཤེལ་བུམ་ཆུ་ཡིས་བཀང་བར་བཤད། སྒོམ་པ་ཐམས་ཅད་མར་
མེ་རླུང་གིས་མ་སྐྱོད་པར་ལྟར་བཤད། འཕྲིན་ལས་ཐམས་ཅད་བསམ་འཕེལ་གྱི་ནོར་
བུ་རིན་པོ་ཆེ་ལྟར་བཤད། ཞེས་གསུངས་སོ། །
པྲ་རྨ་ལོ་དར་དཔྱངས་ཀྱིས་གསུངས་པ། རྒྱས་པ་ཐམས་ཅད་ལྗོན་ཤིང་གི་ལོ་འདབ་
ལྟར་བཤད། བསྡུས་པ་ཐམས་ཅད་གསེར་ཕྱེ་ལུགས་སུ་བླུགས་པ་ལྟར་བཤད། འཕྲོ་
འདུ་ཐམས་ཅད་དངུལ་ཆུ་འཐིལ་དུ་བླུགས་པ་ལྟར་བཤད། འཁོར་བའི་རང་བཞིན་
མུན་པའི་གླིང་རུམ་ལྟར་བཤད། འདས་པའི་རང་བཞིན་ནམ་མཁའ་ལ་ཉི་མ་ཤར་བ་
ལྟར་བཤད། ཞེས་གསུངས་སོ། །གཤེན་ནམ་མཁའ་སྣང་བ་མདོག་ཅན་གྱིས་གསུངས་
པ། བོན་སྤྱིའི་མཚན་ཉིད་ནམ་མཁའི་དབྱིངས་ལྟར་བཤད། བོན་རང་གི་མཚན་
112



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཉིད་མཁའ་ལ་གཞའ་ཚོན་བྲིས་པ་ལྟར་བཤད། འབྲས་བུའི་ཐོབ་ཚུལ་བྱད་དང་མེ་
ལོང་ལྟར་བཤད། ཐམས་ཅད་ནས་ཐམས་ཅད་དུ་བྱད་དང་མེ་ལོང་ལྟར་བཤད་ཞེས་
གསུངས་སོ། །དེ་ལ་སོགས་པའི་རྩ་བ་དེ་ལས་གྱེས་པའི་བྱེ་བྲག་གིས། ཐེག་པ་གང་
བཞིན་འཚམས་པ་ངོས་བཟུང་སྟེ་བཤད་པར་བྱའོ། །དལ་འབྱོར་ལས་བསྐལ་ལྡན་པ་
ལ་རིག་པ་ཐབས་དང་ཐབས་ཀྱིས་བརྒྱུད་ཅེས་པ། གཤེན་ཚངས་པ་གསལ་མོན་ལྟ་
བུ། སེམས་ལ་ཉོན་མོངས་དུག་ལྔས་མ་དཀྲུགས་ཏེ། སེམས་བདེའ་བའི་ངང་ལ་འབྱོར་
པ། ལུས་ངལ་འདུ་བའི་ནད་ཀྱིས་མ་དཀྲུགས་ཏེ། ལུས་སྙོམས་པའི་ངང་དུ་འབྱོར་པ།
ཡིད་ལྷ་སྲིན་ཀྱིས་ཧུར་བས་མ་དཀྲུགས་ཏེ། བྱིན་རླབས་ཀྱི་རྫོང་དུ་འབྱོར་པ། ཕས་ཀྱི་
དགྲ་ཚོགས་ཀྱིས་མ་དཀྲུགས་ཏེ་བཟོད་པའི་དཔུང་དང་ལྡན་པ། རེག་པ་ལྟོ་གོས་ཀྱི་མ་
བཀོལ་ཏེ། ཆགས་མེད་ཀྱི་ཀློང་དུ་འབྱོར་པ། དེ་སྔར་སྦྱངས་པའི་འཕྲོ་དང་ལྡན་པ་སྟེ།
བློ་ལ་ཡེ་ཤེས་ཀྱི་མེ་འབར་བ། སྐལ་པ་དང་ཡང་ལྡན་དེ་ཁོམ་དལ་གྱི་སྐབས་དང་ཅི་
བསམ་གྱི་དོན་གྲུབ་པའི་གང་ཟག་དེ་ལྟ་བུ་ལ་ཞེས་བྱའོ། །རིག་པ་ཐབས་ཀྱིས་བརྒྱུད་
ཞེས་བྱ་བ་ནི། དབྱིངས་ལ་ཡེ་ཤེས་ཀྱི་ཐབས་ཀྱིས་བརྒྱུད། ཀློང་གི་མཁའ་ལ་ཐབས་
ཀྱིས་བརྒྱུད། ཤེས་རབ་ཀྱིས་ཐབས་ལ་ཐབས་ཀྱིས་བརྒྱུད། རང་བཞིན་གྱིས་ངང་ལ་
བརྒྱུད། ངང་གིས་བདག་ཉིད་ལ་བརྒྱུད། བདག་ཉིད་ཀྱིས་རིག་པ་ལ་བརྒྱུད། རིག་
པའི་སེམས་ལ་བརྒྱུད། སེམས་ཀྱིས་ཡིད་ལ་བརྒྱུད། དེ་ནི་ཀུན་ཏུ་བཟང་པོ་ཐུགས་རྗེ་
བྱིན་རླབས་སྒྱུ་འཕྲུལ་གྱི་བརྒྱུད་པའོ། །
དེ་ནས་ཡབ་འཕྲུལ་གཤེན་སྣང་ལྡན་ལ་བརྒྱུད། དེས་སྲས་འཆི་མེད་གཙུག་ཕུད་ལ་
བརྒྱུད། ཚིག་དང་ཡི་གེ་བྱང་བུ་རུ་བཀོད་དེ། ཡུམ་བཟང་ཟ་རིང་བཙུན་ལ་བཤད།
དེས་གཤེན་གསང་བ་འདུས་པ་ལ་བཤད། དེས་དབལ་བོན་སྟག་ལྷ་མེ་འབར་ལ་
བཤད། དེ་མན་ཆད་དུ་གང་ཟག་ལས་གྲུབ་པ་སྟེ། དབལ་བོན་གྱིས་ལྷའི་བོན་པོ་
113



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཡོངས་སུ་དག་པ་ལ་ཉི་འོད་བདལ་པ་ལྟར་བཤད། དེས་མི་ལུས་བསམ་ལེགས་ལ་ཉི་
མའི་སྙིང་པོ་ལྟར་བཤད། དེས་ཀླུ་ལ་གྲུབ་པའི་ཡེ་ཤེས་སྙིང་པོ་ལ་ཆུ་ཤེལ་དྲིལ་བ་ལྟར་
བཤད། དེ་མན་ཆད་བརྒྱུད་རིམ་བཅུ་ཉག་ཐག་ལ་ཤེལ་འཕྲེང་བརྒྱུས་པ་ལྟར་བཤད་
དོ། །མཁས་པ་མི་བཞིས་གཡུང་དྲུང་སེམས་པ་རྩོ་དང་། འཁོར་གྱི་ཚུལ་དུ་བཤད་ཅིང་
བརྒྱུད་དེ། དུས་འདིར་ཐང་ཅིག་རང་བཞིན་གྱིས་བསྐལ་ནས་ནུབ། ལན་ཅིག་དུས་ལ་
བབ་རྩམ་ན་ས་ལ་རྩི་ཐོག་འཁྲུངས་པ་ལྟར་འབྱུང་བའི་རྒྱུ་ལགས་སོ། །རྩུག་ཕུད་
གཤེན་གྱིས་ཡུམ་ལ་བཀོད་པའི་ལུང་ཅེས་བྱ་བ་ནི། སྟོན་པ་ཡེ་ཤེས་རྩུག་ཕུད་དེས།
ཐེག་པ་ཆེན་པོ་ཕྱི་ནང་གསང་བའི་དོན་ཐུགས་སུ་ཆུད་དེ། སྤྱི་སྤུངས་རྒྱས་པའི་ཡན་
ལག་རྣམས་ནི་ཚིག་དུ་བརྒྱས་ལ་དོན་དུ་ཟབ་པས། ཡུམ་བུད་མེད་ཀྱི་བུ་བློ་ཆུང་ཞིང་
མུར་ཟངས་ཀྱི་ཆ་དང་ལྡན་པས། ཚིག་དུ་ཉུང་ལ་དོན་དུ་འདུས་པ་དར་དཀར་རྩུབ་
ཤིང་ལ་དྲིལ་བ་འདྲ་བ་རྣམས་གསུངས་པའོ། །ཡུམ་གྱིས་ཚིག་ཏུ་བཀོད་ནས་ཡེ་ཤེས་
ཀླུ་གྲུབ་ལ་ཅེས་པའོ། །ཡུམ་དེས་མན་ངག་ཉུང་ལ་འདུས་པ་ཆུ་ཤེལ་དྲིལ་བ་ལྟ་བུའི་
དཀྱུས་བཀོད་དེ་ཀླུ་ལ་གྲུབ་པའི་ཡེ་ཤེས་སྙིང་པོ་ལ་མན་ངག་དབང་དང་ཆས་པ།
མན་ངག་གསང་གཏད་དང་ཆས་ནས་བསྟན་པའོ། །སྙིང་པོ་ལྟ་བུའི་བསྡུས་པའི་
གསང་སྤྱོད་དམ་པ་འདི། ཞེས་བྱ་བ་ནི། དཔེར་ན་རྩི་ཐོག་གི་སྙིང་པོ་མར་ཉིང་ལས་
ཉིང་དུ་བཞུས་པའི་ཡང་ཞུན་དང་འབྲ་འདྲ༽བར། སྤྱིར་བོན་སྒོ་དང་ཐེག་རྒྱུད་ཐམས་
ཅད་ཀྱི་སྙིང་པོ་འབྲས་བུ་ཐེག་པ་བཞི། དེའི་ནང་ནས་ཀྱང་སྙིང་པོ་ལྟ་བུའི་ལྟ་སྤྱོད།
ཐེག་ཆེན་གསང་དོན་འདི་ལྟར་ཏེ། ཕྱི་ཨ་དཀར་བརྒྱུད་ཀྱིས་དོན་བསྡུས་ནས་བསྐྱེད་
རྫོགས་ཀུན་གྱི་སྙིང་པོར་སྟོན། ནང་ཡེ་གཤེན་ལུང་གི་དོན་བསྡུས་ནས་དགོངས་པ་
ཀུན་གྱི་སྙིང་པོར་སྟོན། གསང་བ་ཁྱད་པར་མན་ངག་གི་བཅུད་བསྡུས་ནས་ཁྱད་པར་
ལྟ་བ་བརྗོད་མེད་མཐའ་དང་བྲལ་བའི་དོན་སྟོན། དམ་མེད་དང་སྣོད་ངན་དང་
114



རྒྱུད་སྡེ།
སེམས་ལུང་གསལ་བའི་སྒྲོན་མེ།
དབང་མ་འདྲེས་པའི་ཐུན་མོང་དུ་མ་འབྱུང་བས་གསང་སྤྱོད་ཞེས་བྱའོ། །གཤེན་རབ་
ཚུལ་ལྡན་གྱིས་ཞེས་བྱ་བ་ནི། གཤེན་རབ་ནི་གཡུང་དྲུང་བོན་ལ་འདུན་པ་ཡིན་ལ།
ཚུལ་ནི་ཡེ་སངས་རྒྱས་པའི་གཤེན་རབ་ཇི་ལྟར་གནས་པའི་ཚུལ་དེ་དང་ལྡན་པ་ཡིན་
པའོ། །བསྒྲུབས་ན་བྱང་ཆུབ་ངེས་པའི་དྲི་མེད་ལམ་འདི་ཅེས་བྱ་བ་ནི། གསང་སྤྱོད་དེ་
ལྟ་བུའི་ལམ་ལ་ཞུགས་ན་འབྲས་བུ་ཡུ་བ་ནས་ཟིན་ཏེ། འཁོར་བའི་དྲི་མ་མེད་པའི་
ལམ་ནི་ལམ་གྱི་མཆོག་ཡིན་ཏེ། མ་བགྲོད་གནས་སུ་སླེབས་པའོ། །སྟོང་གསུམ་བོན་
དབྱིངས་འཁམས་གསུམ་མངོན་སངས་བརྒྱས་ཞེས་བྱ་བ་ནི། དེ་ལྟར་གསང་བའི་ལམ་
མཆོག་འདི་ལ་ཞུགས་ན། སྟོང་གསུམ་མཚན་མ་རུ་མི་འདུས་པ་ནི་དབྱིངས་ཡིན་ལ།
འཁམས་གསུམ་མཚན་མ་རུ་མི་སྣང་བས་ཀུན་བརྟགས་ཀྱི་བློ་མི་དམིགས་པས་མངོན་
སངས་རྒྱས་ཞེས་བྱའོ། གསང་བའི་ལྟ་སྤྱོད་སེམས་ལུང་སྒྲོན་ཞེས་བྱ་བ་ནི། གསང་བ་
མན་ངག་ཟབ་མོའི་དོན་འདི། རིགས་མ་དག་པ་ལ་མི་སྨྲ་སྟེ་གསང་། གནས་མ་དག་
པ་ལ་མ་ཉེ་སྟེ་གསང་། སྣང་བ་མ་དག་པ་ལ་མི་སྟེ་༼བསྟན༽གསང་། རྒྱུད་མ་དག་པ་
ལ་མི་བཤད་དེ་གསང་། དེ་རྣམས་དག་པ་ནི། རིགས་དག་ན་དམ་ལ་འཁྲེགས།
གནས་བདག་༼དག༽ན་གསང་སྤྱོད་བདེའ། སྣང་བ་དག་ན་ཟབ་མོར་མཐོང་། རྒྱུད་
དག་ན་ལས་དང་ཉོན་མོངས་པ་ལ་མི་གནས་པའི་རྩིར་འགྱུར་བས་ལུང་གི་སྒྲོན་མར་
བཤད། ཞེས་བྱའོ། །རླུང་བཞིའི་འཁོར་ལོ་གནས་པ་བཞིའི་ལུང་ཞེས་བྱ་བ་ནི། ཕྱི་ནང་
སྣང་སྲིད་ཆགས་ཤིང་འཇིག་པར་བྱེད་པ་ཡང་རླུང་ཡིན། བར་སྣང་གཟའ་སྐར་གྱི་
འཁོར་ལོ་བསྒྱུར་བ་ཡང་སྲིད་པའི་རླུང་ཡིན། ནང་ཤ་ཁྲག་དྲོད་དབུགས་ཀྱི་གཟུགས་
འཛིན་པ་ཡང་སྲིད་པའི་རླུང་ཡིན། གསང་བ་འཁོར་འདས་ཀྱི་རྟོགས་འཁྲུལ་ཡང་
ལས་ཀྱི་རླུང་ཡིན་པའོ། །འོག་བཞི་བརྟེན་པས་འབྱུང་བཞིའི་རླུང་ཞེས་བྱ་བ་ནི། ནམ་
མཁའི་དབྱིངས་སྟོང་པའི་ཟོམ་ལས། རླུང་གི་རླུང་ཞེས་བྱ་བ་ལས་དང་ཤུགས་ཀྱིས་
115



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཆགས་ཏེ། འཇིག་རྟེན་འདེགས་འཛིན་སེལ་བའི་ལས་ཅན་དུ་ཆགས་སོ། །དེའི་སྟེང་དུ་
མེའི་རླུང་གིས་སྨིན་གྱིན་བསྐྱེད། ཆུའི་རླན་གྱིས་ཀུན་བསྡུས། སའི་རླུང་གིས་གནས་
ཅིང་བརྟེན་པར་བྱས་པའོ། །རླུང་དེ་རྣམས་ཀྱིས་མེ་ཆུ་ས་རླུང་བསྐྱེད་པས། ཆགས་
པའི་ཆ་བསྐྱེད་ནས་ཞེས་བྱའོ། ཕྱོགས་དང་ཁ་དོག་དབྱིབས་དང་ཚད་དང་ལྡན་པ་
ཞེས་བྱ་བ་ནི། རླུང་གིས་ཆགས་པ་ཀུན་གྱི་འགོ་ན་གནས། ཁ་དོག་ཐོན་ལྗང་།
དབྱིབས་ཀུན་ཏུ་ཟླུམ་པ། སྙིང་པོ་ནི་ཉི་མ་ལྟ་བུ། འཁོར་ལོ་བ་དན་ནི་ཉི་ཟེར་ལྟར་
གནས་སོ། ། ཚད་ནི་གྱེན་མཐུར་དུ་དཔག་ཚད་དྲུག་འབུམ། ཕན་ཚུན་དུ་དཔག་ཚད་
ས་ཡ་སྙིང་པོ་ལ་གནས་སོ། །འཁོར་ལོ་དང་བ་དན་བགྲང་པའི་མཐའ་ལས་འདས་སོ།
རླུང་གི་དྲོད་ལ་ཚ་བའི་མེ་རུ་བྱུང་སྟེ། རླུང་གི་སྟེང་ན་གནས། ཁ་དོག་མང་ན་བྱུ་རུའི་
མདོག་ཆགས་པ། དབྱིབས་གྲུབ་བཞི་ནི་སྙིང་པོ་སྟེ། འོད་ཟེར་འཁོར་བཟླུམ་དུ་གནས།
ཚད་ནི་མ་ངེས་ཏེ། རླུང་དང་ཆུ་གཉིས་ཀ་དང་སྐབས་སུ་མཉམ་མོ། །རླུང་དང་མེའི་
དྲོད་ལས་ཆུ་བདུད་རྩི་ཟིལ་པ་མེའི་སྟེང་དུ་ཆགས་སྟེ། དབྱིབས་ཟླ་བ་ཉ་བ་འདྲ་བ། ཁ་
དོག་ནི་བཏིང་ན་གཡུ་འོད་ཆགས་པ། ཚད་ནི་གྱེན་ཐུར་དུ་དཔག་ཚད་འབུམ་ཕྲག་
བཅུ་གཉིས། ཕན་ཚུན་དུ་བྱེ་བ་ཕྲག་བདུན་ནོ། །ཐ་མ་སུམ་འགྱུར་གྱི་རྒྱང་གྲགས་
གཅིག་ལ་འཁོར་བའོ། །ཟིལ་པ་ཚོམ་བུར་ཆགས་སོ། །དེའི་སྟེང་དུ་ཆུ་བ་རྩ་ཅན་དང་།
ས་གསེར་རྡུལ་ཅན་དུ་བྱུང་ཏེ། དབྱིབས་ཉ་གང་བའི་ཟླ་བ་འདྲ་བ། ཁ་དོག་གསེར་དུ་
སྣང་བ། ཚད་ནི་ཡན་མན་དུ་དཔག་ཚད་འབུམ་ཕྲག་ཕྱེད་དང་བརྒྱད། ཕན་ཚུན་དུ་
དཔག་ཚད་བྱེ་བ་ཕྲག་དྲུག་དང་ལྔ། འབུམ་ཕྲག་ཕྱེད་དང་གསུམ། མཐའ་འཁོར་དུ་
གསུམ་འགྱུར་དུ་དཔག་ཚད་གཅིག་གིས་མ་སླེབས་པའོ། །དེ་ལས་ཁྱབ་བྱེད་ལས་ཀྱི་
རླུང་གིས་བཀྲོག་ཅིང་ཀྲུགས་པས། རི་རབ་གླིང་དང་འཁོར་ཡུག །དབྱིབས་དང་ཁ་
དོག་ཚད་དང་ལྡན་པར་འཁོར་ཡུག་བྱེ་བ་ཕྲག་བརྒྱར་ཆགས་སོ། །དེ་ཡང་ལས་ཀྱི་
116



རྒྱུད་སྡེ།
སེམས་ལུང་གསལ་བའི་སྒྲོན་མེ།
སེམས་ཅན་གྱི་བརྟེན་གནས། ཐུགས་རྗེས་གཤེན་གྱི་ཕོ་བྲང་དུ་གནས་པའི་ཕྱིར་ཆགས་
སོ། །འཁོར་ལོ་བསྒྱུར་བ་བར་སྣང་འཁམས་ཀྱི་རླུང་ཞེས་བྱ་བ་ནི་ཉི་ཟླ་གཟའ་སྐར་གྱི་
འཁོར་ལོ་དེ་སྲིད་པ་རླུང་གི་འཁོར་ལོས་བསྐོར་ཏེ། རླུང་རྒྱུ་༼རྗེ་བ་དུང་ཕྱུར་གྱིས་སྣ་
ཁྲིད། འདེགས་པ་སྟོབས་ཆེན་གྱིས་ཡར་བཏེག །འཁོར་ལོ་བསྒྱུར་བྱེད་ཀྱིས་ཚོད་
གཟུང་། མི་གཏོང་འཛིན་བྱེད་ཀྱིས་བསྲང་བཟུང་ནས། གླིང་བཞི་ལས་དཔག་ཚད་
བཞིའི་སྟེང་ནས་བརྒྱུ་བའོ། །འཕུལ་འདེགས་བསྐོར་དང་ཚོད་འཛིན་གནོན་ཞེས་ཀྱང་
དེ་ལ་བྱའོ། །སྐད་གཅིག་འཇལ་བྱེད་བསྐལ་པའི་ཚད་འཛིན་བྱེད་ཞེས་པ་ནི། གཞལ་
བའི་སྐད་ཅིག་མ་དང་། གཞལ་དུ་མ་མཆིས་པའི་སྐད་གཅིག་མ་གཉིས་ཏེ། གཞལ་
བའི་སྐད་གཅིག་མ་ནི། སྐྱེས་བུས་སེ་གོལ་རྟོགས་པའི་ཡུན་ནི་སྐད་གཅིག་ལ། དེ་ནས་
ཐང་དང་། ཡུད་དང༌། ཁེར་དང་། དོད་དང་། ཞག་དང༌། ཟླ་བ་ནི་སུམ་ཅུ་འགྱུར་
གྱིས་སྐྱེ་བའོ། །ཟླ་བ་བཅུ་གཉིས་ལ་ལོ་གཅིག་དུ་རྩིས། ཞག་ཟླ་ལོ་དང་བསྐལ་བས་
གྲངས་ཚད་འཛིན་པའོ། དེ་ཡང་ཉི་མ་ལྷོར་བརྒྱུག་བྱང་བརྒྱུག་གཉིས་གཉིས་ལ་ལོ་
རེའི་དགེའ་སྡིག་བརྩིས་སྟེ། སྲིད་པའི་རྒྱལ་མོ་འབྱུང་བའི་ཞལ་བཞི/ལས༽། ས་ཤར་
ནས་གཡོས་ཏེ་སྤྱི་ཀྱི་བརྒྱལ་༼དཔྱིད་ཀྱི་རྒྱལ༽མོ། རླུང་བྱང་ནས་གཡོས་ཏེ་དབྱར་གྱི་བརྒྱལ་
མོ། མེ་ནུབ་ནས་གཡོས་ཏེ་སྟོན་གྱི་བརྒྱལ་མོ། ཆུ་ལྷོ་ནས་གཡོས་ཏེ་དགུན་གྱི་བརྒྱལ་
མོའོ། །དེ་ཡང་དུས་བཞིའི་བར་མཚམས་སུ། འབྱུང་བའི་དར་རྒུད་དང་ལྡང་ཉལ་གྱིས་
ཆ་མ་སྙོམས་པ་དང་། ཟུར་འཐབ་པ་འབྱུང་སྟེ། རྒུན་སྤྱོད་གྱི་འཚམས་སུ་ཉི་ཟླ་སྤུངས་
ལམ་གྱི་བརྟགས་འབྱུང་སྟེ། དུས་དེ་ན་བདུད་ཕག་བོ་ཡོར་ལྡེ་ཞེས་བྱ་བ། ཕག་ནག་པོ་
རླུང་གི་རྫུ་འཕྲུལ་ཅན་ལ་ཞོན་ནས། གཟའ་ཉི་མ་གསེན་དུ་བཟུང་ནས་ཉི་མའི་རླུངས་
ལམ་ལ་འཁོར་ཏེ། སྐར་མ་ཕག་འབྲ་༼འདྲ༽ཞེས་བྱ་བ་སྙིང་དམར་བ་སྣ་དཀར་བ་
འཇུག་མ་སུམ་རྩེག་དུ་གནས་པ། སྨལ་པོའི་དོང་ཞབས་ལ་བརྟེན་ནས། སྲོད་ལ་སྣ་ལྷོ་
117



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རུ་བསྟན་ནས་འཆར་རོ། །ཐོ་རངས་སྣ་བྱང་དུ་བསྟན་ནས་ནུབ་བོ། །དེའི་རྗེས་སུ་ཉི་མ་
བརྒྱུག་བཙམ་ན་རླུངས་སུ་ཆུད་པ་སྟེ། སྐར་མ་སྲིན་མོའི་ལག་འདུབ་གདུབ༽ཞེས་བྱ་བ་
ན་ནམ་མཁའ་དང་འགྲོགས་ནས་འཆར་རོ། །དེ་ཙམ་ན་རི་དྭགས་རྣ་པོ་ཙོངས་སྟེ།
བརྒྱལ་པ་འཇུག་ཅིང་འཚངས་པར་འགྱུར་རོ། །ཟླ་བ་ཡང་སྲིན་མོའི་སྐྱོར་མཆན་དུ་
རོལ་ལོ། །རླུངས་ཡུན་རིང་ན་ལྷ་མོ་བདུད་ཀྱི་དབང་དུ་གྱུར་ཏེ། མུ་གེ་དང་སད་དང་
སེར་བ་དང་མི་ནད་འཁྲུག་པ་འབྱུང་བར་འགྱུར་རོ། །རླུངས་ཡུན་ཐུང་ན་དགེའ་ཞིང་
བརྒྱལ་བར་འགྱུར་རོ། །རླུངས་བྱེ་ནས་བདུད་དེ་སའི་འོག་དུ་རྫུ་འཕྲུལ་གྱིས་འགྲོའོ། །
དེ་ཡང་འབྱུང་བ་ས་ཆུ་གཡོས་པའི་རྫུ་འཕྲུལ་ལས་འབྱུང་བའོ། །དབྱར་སྤྱོད་ཀྱི་
མཚམས་སུ་ཚ་དྲང་གཡོ་འཁྲུག་གི་རྟགས་འབྱུང་སྟེ། ས་གཡོའ་བ་དང་སྒྲ་འབྱིན་པ་
དང་། སྨིགས་དང་ལྷོ་བུར་གྱི་ཡུན་རིང་ཐུང་ལ་དགེ་སྡིག་གི་རྟགས་སུ་གཟུང་སྟེ། དེ་
ཡང་རླུང་བདུད་ཀྱི་སྤྲུལ་པ་བརྒྱུ་བའོ། །དབྱར་སྟོན་གྱི་འཚམས་སུ་ལྷ་སྐུ་བྱི་མང་རྐེ་ཁྱེའུ་
ཆུང་ཟུར་ཕུད་ཅན་རིན་པོ་ཆེའི་བུམ་པ་ཐོགས་པར་སྤྲུལ་ནས། ནམ་མཁའི་མཐོངས་
ནས་ཉི་མའི་རླུངས་ལམ་ལ་བརྒྱུས་སྟེ། གནམ་ལ་སྐར་མ་རྟ་འདྲ་འོད་ཁྱེར་ཀྱི་རླུང་ལམ་
ལ་འཇུག་ལ། ས་ལ་རྐྱང་སྐྱེ་ཞིང་མཚོ་བའི་དུས་སོ། །དེ་ཡང་སླུངས་ཡུན་རིང་ལ།
བདུད་རྩི་བུམ་པ་འཁྲུས་ཆབ་ས་ལ་འཆར་དུ་ཕེབས་ན་དགེའ་བའི་མཆོག་གོ །དེ་ལྟར་
མ་གྱུར་གྱིན་གནམ་ལ་སྤྲིན་མར་མཆེད་པ་དང་། སྐར་མ་དུད་འཐུལ་བྱུང་ན་སྡིག་པར་
སྨྲ་བའོ། །དོན་སྟོན༽དགུན་གྱི་འཚམས་སུ་ལྷ་མོ་གསེར་གྱི་ནམ་གྲུ་མ་བདུད་མོ་ཕག་
ཤན་ནག་མོ་དང་། ལོ་ཏོག་དང་རྩི་ཐོག་གི་འབྲས་བུ་ལ་རྩོད་པའི་དུས་ས་སྟེ། གནམ་
ལ་ཧོར་ཁུང་བྱུང་བ་དང་། སྐར་མདངས་ཐང་ལ་ལྷུང་བ་དང༌། ས་ལ་རྩི་ཐོག་རྡུལ་བ་
དང༌། འབྲུག་སྟོང་དྲོ་ལ་ལྡིར་བ་དང༌། གཞའ་ཚོན་རི་མོ་འཁྲུགས་པ་རྣམས་ནི་སྡིག་
པ་སྟེ། ནམ་མཁའ་ཕུན་སུམ་འཚོགས་པ་དང་། བར་སྣང་ཕུན་སུམ་འཚོགས་པ་དང་།
118



རྒྱུད་སྡེ།
སེམས་ལུང་གསལ་བའི་སྒྲོན་མེ།
ས་གཞི་ཕུན་སུམ་འཚོགས་པ་རྣམས་ནི་དགེ་བར་སྟོན་པའོ། །གཞན་ཡང་སྤྲུལ་པའི་སྐུ་
འཇིག་རྟེན་དུ་བྱོན་པ་དང་། འཇིག་རྟེན་ནས་གཤེགས་པ་ལ་ཡང་དེ་ལྟ་བུ་འབྱུང་
བར་འགྱུར་རོ། །གཞལ་དུ་མ་མཆིས་པའི་སྐད་ཅིག་མ་ནི། དཔེར་ན་ཝ་ཏི་ལ་ཆུ་
སྦྲེངས་པ་དང་འདྲ་སྟེ། གོང་གི་སྐད་གཅིག་མ་དེ་ལ་བརྒྱ་ཉི་ཤུ་རུ་བགོས་པའི་ཅ་༼ཆ༽
དང་སྐབས་ལ་རྒྱུན་གྱི་སྐད་གཅིག་མ་ཞེས་བྱ་སྟེ། དེའི་སྐྱེ་འགག་ལ་གཞལ་བ་དང་
བགྲང་བ་ནི། སེམས་ཅན་ད་ཅི་སྨོས་དེ་གཤེན་རབས་ཀྱིས་ཀྱང་བགྲང་བར་སྤོབས་
པར་དཀའ་འོ་སྟེ། དེ་ནི་སེམས་རྒྱུན་ཀུན་གཞིའི་སྐད་ཅིག་མ་ཞེས་བྱའོ། །དེ་ལ་ཚིག་
དང་ཡི་གེ་དང་བདའ་དང་ཐ་སྙད་ཀྱིས་བརྗོད་དུ་མ་མཆིས་སོ། རིག་པ་བརྟན་པ་
ནང་གི་རླུང་ཞེས་བྱ་བ་ནི། ནང་ཕུང་པོ་ཁམས་དང་སྐྱེ་མཆེད་བརྟེན་པའི་རླུང་སྟེ།
ཤ་ཁྲག་དྲོད་དབུགས་ལུས་ཀྱི་སྲོག་འཛིན་ཅིང་ཞེས་བྱ་བ་ནི། སྲ་བྱེད་རླུང་གིས་ཤ་
བསྐྱེད། སྨིན་བྱེད་རླུང་གིས་དྲོད་བསྐྱེད། བསྡུད་བྱེད་ཀྱི་རླུང་གིས་ཁྲག་བསྐྱེད།
འདེགས་བྱེད་ཀྱི་རླུང་གིས་དབུགས་བསྐྱེད། རླུང་དེ་རྣམས་ཀྱི་མཐུ་སྡོམ་པས་སྲོག་
ཟུང་སྟེ་གནས་པའོ། །གྱེན་ཐུར་སྦུགས་འབྱེད་ཀུན་ཁྱབ་སྨིན་ཅིང་འདེགས་ཞེས་བྱ་བ་ནི།
གོང་གི་རླུང་དེ་རྣམས་ཀྱི་ཆ་ལས། དྲི་མ་སེལ་བའི་རླུང་ཞེས་བྱ་བར་བྱུང་སྟེ། འདྲེན་
བྱེད་ཨག་ཤོའི་རྩ་ལ་གནས་ཏེ། མར་༼ཡར༽པུ་ཙམ་རྩའི་བུ་ག་སེལ་བ་དང་། ཟག་པ་
ཡར་འདྲེན་པ་དང་། དམིག་ལྕེ་ལ་སོགས་སྟེ་དབང་པོའི་སྒོ་སེལ་བར་བྱེད་དོ། །འཕུལ་
བྱེད་གདོང་མོའི་རྩ་ལ་གནས་ཏེ། མར་གྱི་སྦུ་གུ་སེལ་བ་དང༌། རྩིགས་མ་དང་སྐྱེ་བའི་
སྒོ་སོལ་བར་བྱེད། སྨིན་པར་བྱེད་པའི་རླུང་ཕོ་དྲོད་ལ་གནས་ཏེ། ཟས་ཀྱི་དྭངས་སྙིགས་
འབྱེད་ཅིང་། ལང་ཚོའི་བཅུད་འཛིན་ནོ། །ཁྱབ་བྱེད་ལུས་ཕྱིར་གནས་ཏེ། བ་སྤུའི་བུ་ག་
སེལ་ཅིང་རྩའི་མདུད་པ་འགྲོལ་ལོ། འདེགས་བྱེད་ལྟེ་བ་ལ་གནས་ཏེ། འགྲོ་བསྐྱོད་ཀྱི་
ལས་བྱེད་དོ། །དེ་རྣམས་ཀྱི་ལོག་རྟོགས་གནད་༼ནད༽འདུ་བ་རྣམ་བཞི་དང་། རེག་པ་
119



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བདེའ་བསྡུག་ཅན་དུ་འགྱུར་རོ། །གནས་པ་ལྔ་ཕུང་ལུས་ཀྱི་བྱ་བ་བྱེད་ཞེས་བྱ་བ་ནི།
མེ་ཆུ་ས་རླུང་ནམ་མཁའ་ལས་བསྐྱེད་པའི་རྒྱུ་འབྲས་ཀྱི་ཕུང་པོ་རྣམས་སུ་གནས་པ་
དང་འགྱུར་བའི་བྱ་བ་བྱེད་པ་སྟེ། ལུང་དུ་མ་བསྟན་པའི་རླུང་ཞེས་བྱའོ། །ཀུན་འབྱུང་
ཀུན་གཞི་སྐྱོན་ཡོན་སོགས་པའི་རླུང་ཞེས་བྱ་བ་ནི། ཀུན་གཞི་ནི་གཞིའི་ངོ་བོར་བསྟན།
ཀུན་འབྱུང་བ་ནི་ཀུན་གཞིའི་ངེས་ཚིག་ཏུ་བསྟན། སྐྱོན་ཡོན་སོག་པ་གཞིའི་ལས་སུ་
བསྟན། ཡུལ་དབང་གནས་ལམ་ལུས་ཡིན་བརྟེན་དང་སྒོ་ཞེས་བྱ་བ་ནི། ཡུལ་དང་
དབང་པོའི་འཕྲོ་འདུ་བྱེད། བྱེད་པའི་རྟེན་དང་གནས་ནི་ལུས་ཡིན། གཟུགས་ལ་
དབང་བའི་ཤེས་པ་སྙིང་གི་གསང་ཐག་ལ་རྟེན། ལམ་དམིག་གི་ཨ་འབྲས་ལ་བྱུང༌།
གཟུགས་དང་ཁ་དོག་ལ་ལོངས་སྤྱོད་འགྱེད་དོ། །སྒྲ་ལ་དབང་བའི་ཤེས་པ་འཁལ་མ་
ལྟག་སྤུར་གྱི་རྩ་ལ་གནས། ལམ་རྣ་བའི་ཆུ་རྩ་ལ་དོད། ཚིག་དང་སྒྲ་ལ་ལོངས་སྤྱོད་
འགྱེད་དོ། །ས་དྲི་ལ་དབང་བའི་ཤེས་པ་ཀློ་གླི༽ བ་རླུང་སྦུབས་ཀྱི་རྩ་ལ་གནས། ལམ་
སྣ་རྩ་ཤེལ་སྦུག་ལ་དབྱུང་། དྲི་དང་ངད་ལ་ལོངས་སྤྱོད་འགྱེད་དོ། །རོ་ལ་དབང་བའི་
ཤེས་པ་མཆིན་རྩ་བརྒྱད་འདུས་ལ་གནས། ལམ་ལྕེ་རྩ་གྲོལ་བྱེད་ལ་བྱུང༌། ལོངས་སྤྱོད་
གསོ་བྱེད་ཀྱི་རོ་དྲུག་ལ་འགྱེད་དོ། །རེག་ལ་དབང་བའི་ཤེས་པ་བཅུ་གཅིག་རེག་འདུས་
མཆེར་མཚེར༽རྩ་བ་དག་ལ་གནས། ལམ་བུ་ག་རྩ་ལ་བྱུང་། ལོངས་སྤྱོད་ཚོར་བ་ལ་
འགྱེད་དོ། །རྣམ་ཤེས་བརྟེན་ནི་སེམས་ཡིད་བཟང་ངན་དེ་ལ་སོག །ཞེས་བྱ་བ་དེ་ལྟར་
དབང་པོ་དྲུག་གིས་ཡུལ་དྲུག་ལ་སོ་སོར་བཅད་དོ། །ཤེས་པ་རྒྱུན་ཆགས་ཀྱིས་སྲོག་
གཟུང༌། བྱ་བ་བྱེད་པའི་དོན་བརྟགས། ཤེས་པ་དག་པས་ཡུལ་ཀྱི་མཚན་ཉིད་ཤེས།
ཡུལ་དབང་འཛོམ་པའི་དོན་རིག །རྣམ་པར་ཤེས་པ་བྱེ་བྲག་གསལ་བཏབ། ཡིད་ཀྱིས་
ཡིན་པ་དང་མེད་པ་རུ་གཟུང་། ཉོན་མོངས་པ་ཅན་གྱིས་བདག་བྱས། ལས་བཟང་
ངན་གྱི་བག་ཆགས་ཀྱི་གཞི་མ་སེམས་ལ་བསོགས་པས་དབང་པོའི་བརྟེན་ལུས་ཡིན།
120



རྒྱུད་སྡེ།
སེམས་ལུང་གསལ་བའི་སྒྲོན་མེ།
རྣམ་ཤེས་ཀྱི་བརྟེན་ནི་ཀུན་གཞི་བྱང་ཆུབ་ཀྱི་སེམས་ཡིན་ཞེས་བྱའོ། །སངས་རྒྱས་མ་
རིག་མ་སྤངས་སེམས་ཅན་ཡེ་ཤེས་ཅན་ཞེས་བྱ་བ་ནི། དེ་ལྟར་ཀུན་གཞི་ལ་ལས་
བཟང་ངན་དང་། བག་ཆགས་རྩང་སྨེ་རུ་གནས་པས། སངས་རྒྱས་ཀྱི་ཐུགས་ལ་མ་
རིག་པ་རང་ཆས་སུ་གནས་ཏེ་མ་སྒྲིབས། སེམས་ཅན་གྱི་རྒྱུད་ལ་ཡེ་ཤེས་རང་ཆས་སུ་
གནས་ཏེ་མ་མཐོང་བའོ། །སྐྱོན་ཡོན་གཉིས་སུ་མ་གྱུར་སེམས་ལ་ལྷུན་གྱིས་གྲུབ། ཞེས་
བྱ་བ་ནི། དེ་ལྟར་སངས་རྒྱས་ལ་མངའ་/མ༽བསྒྲིབས་པས་སྐྱོན་ལུས་དང་བག་ཆགས་
སུ་མི་སྣང་། སེམས་ཅན་ལ་མ་གསལ་བས་ཡོན་ཏན་སྐུ་དང་ཡེ་ཤེས་སུ་མི་སྣང་། གྲོལ་
བྱ་གྲོལ་བྱེད་ནི་རྒྱུ་རུ་ཡོད་པས། སེམས་ཅན་ལ་ལྷུན་གྱིས་གྲུབ་ཞེས་བྱའོ། །གནས་དང་
ལོགས་དང་ཤེས་རྟོགས་ཁྱད་པར་བྱེད་ཞེས་བྱ་བ་ནི། དེ་ལྟར་སེམས་ལུང་དུ་མ་བསྟན་
ཏེ། རང་རང་གནས་སུ་ཤེས་པ་དང་། ལོགས་པར་བརྟོགས་པའི་ཁྱད་པར་ནི། སྐྱོན་
ཡོན་སོག་པའི་རླུང་གིས་བྱེད་པའོ། །དེ་གནས་པ་རང་རིག་ལ། འགྲིབས་པ་རང་གྲོལ་
བས། སངས་རྒྱས་པའི་འབྲས་བུ་ཐོབ་པའི་རྒྱུ་ཡང་ཀུན་གཞིའི་སེམས་ཡིན་ཏེ། ཡོད་
མིན་མེད་མིན་དང་མ་ཡིན་ཏེ། གང་ཞེ་ན། ཡོད་པ་མིན་ཏེ་ཤེས་རིག་གི་ངོ་བོ་སྟོང་པ།
མེད་པ་ཡང་མ་ཡིན་ཏེ་རང་བཞིན་རང་གསལ་སྣང་བ། ཅི་ཡང་མེད་པ་ཡང་མ་ཡིན་
ཏེ། རྣམ་པར་ཅིར་གསལ་བ། མཐའ་ཡས་པ་ཡང་མ་ཡིན་ཏེ། རང་ཤེས་རིག་གི་རྒྱལ་
པོ་ཞེས་བྱའོ། །ཡང་ཡང་ན་གནས་པ་ནི་ཀུན་གཞི་རིག་པ་རང་གསལ་གྱི་རླུང་། ལོག་
པ་ནི་ཉོན་མོངས་དུག་ལྔ་རྩུབ་ཤིང་གི་རླུང་། ཤེས་བརྟོགས་ནི་བདེའ་བ་ཡེ་ཤེས་
དབྱིངས་གསལ་གྱི་རླུང་སྟེ། མ་རིག་ཡེ་ཤེས་ཀྱི་ཁྱད་པར་བྱེད་པའོ། དེ་ཡང་ཀུན་གཞི་
སེམས་ཀྱི་རང་བཞིན་དང་། ངེས་ཚིག་དང་། དཔེའ་དང་། དོན་དང་། བརྟགས་
དང་། རྩོལ་བས་མ་སྐྱེད་པའི་རིགས་པ་དང་། རྒྱུ་ལས་རག་མ་ལུས་པར་བསྟན་པ་
དང་། འབྲས་བུ་ལ་བརྟེན་མི་འཆའ་བར་བསྟན་པ་དང༌། སྒྲོ་དང་སྐུར་བའི་ཡུལ་མ་
121
ངག་



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཡིན་པར་བསྟན་པ་དང་བཅུ་སྟེ། བརྗོད་པའི་ཚིག་ལས་འདས་པའོ། །སེམས་ཅན་
སྡུག་བསྔལ་གཞན་དབང་གི་ལུང་ཞེས་བྱ་བ་ནི། དེ་ལྟར་མ་རྟོགས་པས་ལུས་དང་
སེམས་སུ་འབྲེལ་ཏེ། དེ་ལྟར་མ་རྟོགས་པ་ནི་འཁྲུལ་པའི་བློ་སྟེ། དེའི་དུས་དང་། རྒྱུ་
དང་། རྐྱེན་དང༌། ངོ་བོ་དང་། གང་འཁྲུལ་པ་དང་། དཔེའ་དང༌། དོན་དང་།
རྟགས་དང༌། ཅི་ལྟར་འཁྲུལ་པ་དང་། ཉེས་པ་ཅི་བྱུང་། ལས་དང་རྣམས་ཀྱིས་བསྟན་
ནོ། །གཞན་དབང་ནི་འཁོར་བ་དུག་ལྔས་དབང་བྱས་པ་སྟེ། རང་སེམས་ལ་རང་
དབང་མ་ཐོབ་པའོ། །སྡུལ་བསྔལ་བརྒྱད་དང་བཅུ་དྲུག་གིས་གཡེངས་པ་སྟེ་ཤིང་རྟ་
འམ་ཟོ་ཆུ་ལྟ་བུའོ། །དེ་ལྟར་སེམས་ཅན་གྱི་སྡུག་བསྔལ་རྣམས་སེམས་མ་རྟོགས་རྩ་
ལས་བྱུང་བས་ལུང་ཞེས་བྱའོ། །འཁོར་བའི་སེམས་ཅན་འཁམས་སུམ་རིགས་དྲུག་གི་
ཞེས་བྱ་བ་ནི། འཁོར་བ་ནི་ཤིང་རྟའི་འཁོར་ལོ་ལྟར་འཁོར་ལ། སེམས་ཅན་ལུས་དང་
སེམས་སུ་བཅས་པ་ཡིན་ལ། འཁོར་བ་ནི་གཟུགས་མེད་བག་ཆགས་ལ་བརྟེན་པ་དང་
།གཟུགས་འཁམས་བདེའ་བའི་དྲོད་ལ་ཞེན་པ་དང་། འདོད་འཁམས་ས་གསུམ་ཞེན་
ཆགས་རགས་པ་དང་གསུམ་ཡིན་ལ། རིགས་དྲུག་ནི་སེམས་ཅན་ནང་མི་མཐུན་པར་
གནས་ཏེ་རང་གི་གནས་ན་སྦྱོང་བའོ། །རྒྱུ་རྐྱེན་ཚེ་ལུས་བསོད་ནམ་གནས་ཀྱི་ཁྱད་པར་
ཞེས་བྱ་བ་ནི། སྤྱིར་འཁོར་བ་སེམས་ཅན་གྱི་རྒྱུ་ནི། ལྷན་ཅིག་སྐྱེས་རང་ཆས་ཀྱི་མ་རིག་
པས་བྱས། རྐྱེན་ཀུན་ཏུ་བརྟགས་པས་ཡུལ་ཤེས་ཀྱི་མ་རིག་པས་བྱས། ལས་དགེའ་
སྡིག་དང་ལྟ་བ་མཐོན་དམན་གྱིས། ཚེ་རིང་ཐུང་དང༌། ལུས་བཟང་ངན་དང་།གནས་
མཐོན་དམན་དུ་གནས་པའོ། །མི་རྟག་བློ་བུ་སྒྱུ་མའི་རང་བཞིན་ཅན་ཞེས་བྱ་བ་ནི།
དེ་ལྟར་འཁོར་བའི་སེམས་ཅན་ནི་སླུ་བ་ཅན་དུ་ཤེས་པར་བྱའོ། །གང་གིས་གང་ལ་
བརྒྱུ་རྐྱེན་ཉེར་ལེན་བསྟན་ཞེས་བྱ་བ་ནི། བྱེ་བྲག་དུ་ཉོན་མོངས་དུག་ལྔས་བཏང་
འཕུལ་བས་འཁོར་བ་བསྐྱེད་པའི་རྒྱུ་བྱུང་། འཁྲུལ་པའི་བློའི་ཕྱིར་དྲངས། ཕུང་པོ་ལྔས་
122



རྒྱུད་སྡེ།
སེམས་ལུང་གསལ་བའི་སྒྲོན་མེ།
བརྟེན་བཅས། འཁམས་གསུམ་འཁོར་བའི་བརྩོན་རར་ལས་ཀྱིས་སྦྱོང་ཞེས་ལོང་པའི་
འགྲོས་སྟབས་ལྟར་འཁོར་ཞིང་ལེན་དོར་བརྒྱུན་མི་འཆད་པར་འབྱེད་པའོ། །བརྗོད་
དང་བརྗོད་མེད་བྱེ་བྲག་ལྟ་བའི་ལུང་ཞེས་བྱ་བ་ནི། བརྗོད་པ་ནི་ལུང་དུ་བསྟན་པ་
དང༌། བློ་སྟོབས་སོ་སོའི་ལྟ་བ་ཡིན་ལ། བརྗོད་དུ་མེད་པ་ནི་ཁྱད་པར་ཆེན་པོ་དོན་གྱི་
ལྟ་བ་ཡིན་ལ། ཡང་ན་ཨ་དཀར་བ་བསྐྱེད་པའི་རིམ་པ་གསུམ་དུ་བལྟ་ལ། ཡེ་གཤེན་
པ་རྫོགས་པའི་རིམ་པ་གསུམ་དུ་བལྟ་བ་ནི། བརྗོད་པའི་ལྟ་བ་ཡིན་ལ། ཁྱད་པར་
ཆེན་པོ་བསྐྱེད་རྫོགས་གཉིས་ཀྱི་མཐའ་ལས་འདས་པ་ནི་བརྗོད་དུ་མེད་པའི་ལྟ་བའོ། །
བྱེ་བྲག་གི་ལྟ་བས་ས་གནས་ཀྱི་ཡེ་ཤེས་སྐྱེ་ལུགས་ནི། གསང་བ་དོན་དྲུག་ལྷགས་པའི་
ཡེ་ཤེས་ཀྱིས་ལྟ་བ་རྟོགས་པའི་ཡེ་ཤེས་སྟོན་ཏེ། དུས་དང་། རྒྱུ་དང་། རྐྱེན་དང་།
གང་གིས་བརྟོགས་པ་དང་། ཅི་ལྟར་བརྟོགས་པ་དང་། དཔེའ་དང་དོན་བརྟགས་
དང་ཡོན་ཏན་དང་བཅུའི་སྒོ་ནས་སྤྱིར་བསྟན་པའོ། ། །
༧ དེ་ཡང་ཕྱིའི་ལྟ་བས་ལུང་བསྟན་རྒྱ་མ་ཆད་དེ། སྤྱི་དང་བྱེ་བྲག་སེམས་ཅན་ཐེག་
རྒྱུད་ཀྱང་ཞེས་བྱ་བ་ཡིན་ཏེ། སྤྱིའི་ལྟ་བ་འདི་ཞེས་བརྒྱ་མ་ཆད་ལ། བྱེ་བྲག་གི་ལྟ་བ་
སེམས་ཅན་དང་ཐེག་རྒྱུད་དོ། །གཅིག་ཡིན་གཅིག་མིན་རྐྱེན་གྱིས་ལྡོག་དང་དངོས་
ཞེས་བྱ་བ་ནི། སེམས་ཅན་ཐམས་ཅད་སེམས་སུ་གསལ་བ་ཙམ་དུ་གཅིག་པས་གཅིག་
ཞེས་བྱ་ལ། འཁམས་སུམ་རིགས་དྲུག་སོ་སོར་བསྲིད་པས་གཅིག་མིན་ལ། སེམས་ཅན་
ཐམས་ཅད་རྒྱུ་སེམས་སུ་གཅིག་ཀྱང་། རྐྱེན་གྱིས་སོ་སོར་སྣང་ལ། སྐྱེ་ཤི་བ་སོ་སོར་རྩོལ་
ཀྱང་དོན་སེམས་སུ་གཅིག་པས་དངོས་ཞེས་བྱའོ། །ཡང་ན་གང་ཟག་ཅིག་གི་རྒྱུད་ལ་
ཡུལ་ཤེས་ཀྱི་རང་བཞིན་ཐ་དད་ཀྱང་། ངོ་བོ་སེམས་ཉིད་སྟོང་པ་ལས་མ་འདས་པས།
ཡོན་ཏན་བདེའ་ཆེན་གཡུང་དྲུང་དུ་གནས་སོ། །བོན་སྒོ་དང་ཐེག་རྒྱུད་ཐ་དད་དུ་
སྨོས་ཀྱང་། དོན་བོན་ཉིད་བདེའ་བ་ཆེན་པོ་གཅིག་ལ། རྐྱེན་གྱིས་ལྡོག་པས་བོན་སྒོ་
123



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དང་ཐེག་བརྒྱུད་ཀྱི་མཚན་མར་སྣང་ངོ༌། །དཔེར་ན་ནམ་མཁའ་དང་སྣང་སྲིད་བཞིན་
ཏེ། ནམ་མཁའ་ཅིའི་ཡང་དངོས་པོར་མ་གྲུབ་པར་གོ་འབྱེད་ལ། རྐྱེན་གྱིས་ལྡོག་པས་
སྣང་སྲིད་ཀྱི་མཚན་མ་སོ་སོར་སྣང་ལ། དོན་དུ་ནམ་མཁའི་ངང་དུ་གཅིག་བཞིན་ནོ།
རྒྱུ་འབྲས་ཐབས་ལས་གསུམ་གསུམ་ཐེག་པ་དགུ་ཞེས་བྱ་བ་ནི། ཕྱ་གཤེན་པ་བདག་
དང་བོན་ལ་རྒྱུ་རུ་ལྟ་བ་དང་། སྣང་གཤེན་པ་བདག་ལ་རྒྱུ་རུ་ལྟ་བ་དང༌། འཕྲུལ་
གཤེན་པ་ཡུལ་ལ་རྒྱུ་རུ་ལྟ་བ་དང་། སྲིད་གཤེན་པ་འབྲས་བུ་སེམས་དུམ་བུ་གསུམ་དུ་
ལྟ་བ་དང་། དགེའ་བསྙེན་པ་སེམས་སྔ་ཕྱི་རྒྱུ་འབྲས་སུ་ལྟ་བ་དང༌། དྲང་སྲོང་པ་
སེམས་སྤང་བྱ་སྤོང་བྱེད་དུ་ལྟ་བའོ། །ཨ་དཀར་བ་སྣོད་བཅུད་ལྷ་དང་ལྷ་མོར་ཐབས་
ཀྱིས་བསྒྱུར་ཏེ་ལྟ་བ་དང་། ཡེ་གཤེན་པས་དབྱིངས་དང་ཡེ་ཤེས་ཀྱིས་བསྡུས་ཏེ་གཞག་
པ་དང༌། ཁྱད་པར་སེམས་སྤྲོས་པ་དང་བྲལ་ཞིང་སྤྲོས་པའི་མཐའ་བྱུང་ཡང་ཐབས་
ཀྱིས་ཡོན་ཏན་གྱི་རྩལ་དུ་ལྟ་བ་དང་དགུའོ། །ཅི་ཕྱིར་ཞིང་འཁམས་ལྷ་དང་རང་གཞུང་
ཡང་ཞེས་བྱའོ། འདིས་ཐེག་པ་དགུའི་ངེས་ཚིག་སྟོན་ཏེ། རང་རང་ལྟ་བ་ཤུགས་ཀྱིས་
ས་ལམ་གནས་སུ་ཐེགས་པ་ཐེག་པ། སྟོན་པ་ཕྱིའི་མཛད་པའི་ཕྱ་གཤེན། རང་བཞིན་
ཡས་སུ་སྣང་བས་སྣང་གཤེན། རྫུ་འཕྲུལ་གཉེན་པོ་རགས་པས་འཕྲུལ་གཤེན། ཤི་
འདུར་བསྲིད་པ་སྲིད་པས་སྲིད་གཤེན། གནས་གསུམ་དགེའ་བར་བསྙེན་པས་དགེའ་
བསྙེན། ལུས་སེམས་སྐྱོན་དང་བྲལ་བས་དྲང་སྲོང༌། འཕྲོ་འདུ་བག་ཆགས་དག་པས་
ཨ་དཀར། ཡེ་ཤེས་སྐྱེ་འགག་མེད་པས་ཡེ་གཤེན། སྤྱི་སྤུངས་ལུང་ཕུན་སུམ་འཚོགས་
པས་ཁྱད་པར་ཞེས་བྱས་སྟེ། དོན་དམ་པར་མིང་ལ་ངེས་མེད་དེ་མཉམ་ལ་མ་འདྲེས་
རྩམ་མོ། །ཞིང་འཁམས་ནི་རྒྱུའི་ཐེག་པ་བཞིའི་ཞིང་འཁམས་ནི་ཚངས་པ་གཅིག་གི་
འཇིག་རྟེན་དང་དབྱེན་འཁམས་དགུ་འདུལ་ལོ། །འབྲས་བུའི་ཐེག་པ་བཞིའི་མི་
མཆེད་མཇེད༽པའི་འཇིག་རྟེན་གྱི་འཁམས་སྟོང་གསུམ་འདི་སྟོན་ཆེན་པོ་འདུལ་ལོ། །
124



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཁྱད་པར་བས་འདི་འདི་ལས་འདས་ཏེ་མཐའ་ཡས་བརྒྱ་མ་ཆད་པའོ། །ལྷ་ནི་ཕྱི་
གཤེན་པ་རུ་བཞིའི་སྤྲུལ་པ་རྐྱེལ་སུ་༼ཕུ་༽བེར་༼ཝེར༽དཀར་པོ་སྣང་བའི་སྒྲོན་མ་དྲུག་
ཞེས་བྱ་བ་མཆོད་ཅིང་སྒོམ་ལ། སྣང་གཤེན་པ་རུ་བཞི་ལས་ཀྱང་གར་གསས་བཙན་
པོ་གསེར་གྱི་གར་སླང་ཅན་ཞེས་བྱ་བ་བསྒོམ་ཞིང་མཆོད་ལ། འཕྲུལ་གཤེན་པ་ལྷ་ཁ་
འགྱིང་གི་སྤྲུལ་པ་དབལ་གསས་རྔམ་པ་ཞེས་བྱ་བ་མཆོད་ཅིང་སྒོམ་ལ། སྲིད་གཤེན་པ་
འདུར་གསས་རྨ་བོ་གཤིན་རྗེ་ཐབས་ཀྱིས་འདུལ་ཞེས་བྱ་བ་མཆོད་ཅིང་སྒོམ་ལ།
དགེའ་བསྙེན་པ་གཡུང་དྲུང་འཕྲུལ་གྱི་བརྒྱལ་པོ་ཡིད་བཞིན་ནོར་བུ་ཅན་ཞེས་བྱ་བ་
མཆོད་ཅིང་སྒོམ་ལ། དྲང་སྲོང་བས་ལྷ་ཡེ་སྲིད་འཕྲུལ་གྱི་རྒྱལ་པོ་ཞེས་བྱ་བ་མཆོད་
ཅིང་སྒོམ་ལ། ཨ་དཀར་བས་ཁྲོ་བོའི་བརྒྱལ་པོ་འཆི་མེད་སྐྱེས་ནས་བརྩོན་ཞེས་བྱ་བ་
མཆོད་ཅིང་སྒོམ་ལ། ཡེ་གཤེན་པས་ཐུགས་རྗེས་སྤྲུལ་པའི་ལྷ་འོད་དཀར་གནས་
འཛིན་ཞེས་བྱ་བ་མཆོད་ཅིང་སྒོམ་མོ། །ཁྱད་པར་བ་ནི་སེམས་རང་འབྱུང་གི་གཤེན་ལྷ་
དཀར་པོ་ཉིད་ལ་ལྟ་བའོ། །རང་གཞུང་ནི་ཕྱི་གཤེན་པ་གཏོ་སུམ་བརྒྱ་དྲུག་ཅུ་དང་
སྤྱད་བརྒྱ་ཁྲི་བཞི་སྟོང་གི་གཞུང་ལ་འགྲེལ་ཏེ། འབྱུང་བ་སྙིང་ཕུར་འཁྲུགས་པ་གཟུང་
བའི་གཏོ་དྲུག་ཅུ་ཐམ་པ། འཁྲུགས་པ་གནས་སུ་བསྙོམ་པའི་གཏོ་དྲུག་ཅུ་ཐམ་པ།
ཧོས་ཆ་རྟེན་འབྲེལ་བརྟག་པའི་གཏོ་དྲུག་ཅུ་ཐམ་པ། བབས་སྤུར་གཉེན་པོས་བཟློག་
པའི་གཏོ་དྲུག་ཅུ་ཐམ་པ། པྲ་མཚན་རིག་པས་བསྣུན་པའི་གཏོ་དྲུག་ཅུ་ཐམ་པ།
མཉམ་གཉིས་གོང་བསོར་བའི་གཏོའ་དྲུག་ཅུ་ཐམ་པའོ། །དཔྱད་བརྒྱ་ཁྲི་བཞི་སྟོང་ནི།
ནད་རླུང་འཁྲིས་བད་ཀན་ཁྲག་ལས་དབྱེའ་བ་སྟེ། མངོན་འགྱུར་དང་རྗེས་དཔག་
གིས་བསྟན་ལ་ཕབ་སྟེ། ནད་འདུ་བ་རྣམ་བཞིའི་མཚན་ཉིད་མངོན་དུ་གྱུར་པར་བྱེད་
པའི་སྤྱད་ཁྲི་ཅིག་ཅ་ལྔ་རྒྱ། འདུ་བ་གནས་སུ་བསྙོམས་པར་བྱེད་པའི་སྤྱད་ཁྲི་ཚོ་རེ་
དང་ལྔ་བརྒྱ་ལྔ་བརྒྱ་སྟེ། བརྒྱ་ཁྲི་བཞི་སྟོང་གིས་བསྟན་ལ་འབེབས་པའི་གཞུང་ངོ༌། །
125



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
སྣང་གཤེན་གྱེར་སྒོ་བཞི་དང་སྐད་གཅོང་བརྒྱད་གྱི་གཞུང་ལ་སྤྲོ་བ་སྟེ། གྱེར་ནི་བོན་
ཞེས་བྱས་ཏེ། ཆབ་ནག་ཆུ་བོ་སེལ་སྒོ་ལས་གྱེར་བ། ཆབ་དཀར་སྲིད་དང་འདྲེ་སྒོ་ལ་
གྱེར་བ། འཕན་ཡུལ་མཉམ་རྗེ་གླུད་སྒོ་རུ་གྱེར་བ། དཔོན་གསས་ཕྱ་མཉན་གཏོའ་སྒོ་
རུ་གྱེར་བ། དང་བཞིའོ། སྐད་གཅོང་དགུ་ནི། ཆབ་ནག་སེལ་གསས་བཞེན་འདེབས་
པ། སྟག་མོ་ངར་སྐད་གྱི་གཅོང་ལ་དྲང་། སེལ་སྨྲང་སིལ་ལུ་བྱ་གྱི་ཏའི་གཅོང་སྐད་
ལས་དྲང༌། ཆས་༼ཆབ༽དཀར་སྲིད་གསས་བཞེན་འདེབས་པ། ཁྱུང་གི་གཅོང་ལ་དྲང༌།
འདྲེ་དགུའ་སྲི་བཅུ་བྱུངས་འདེབས་པ། ནེ་ཙོའི་གཅོང་སྐད་ལ་དྲང་། ཀླུད་གསས་ལྷའི་
ཞེན་འདེབས་པ་སེང་གེའི་གདང་སྐད་ཀྱི་གཅོང་ལས་དྲང་བའི་གཞུང་། ལྷ་སྲིན་
བསྐོས་ལ་འདེབས་པ་བྱ་ལྕོ་གའི་འགྱུར་སྐད་གྱི་གཅོང་ལས་དྲང་བའོ། །དཔོན་གསས་
ཕྱ་གསས་བཞེན་འདེབས་གཡུ་འབྲུག་སྐད་ཀྱི་གཅོང་ལས་དྲང་བ་དང་། ཕྱི་ཉན་
གནས་སུ་བཏིམ་༼བསྟིམ༽པ་ཁུ་བྱུག་གི་གཅོང་སྐད་ལས་དྲང་བ་དང་བརྒྱད་ཀྱི་གཞུང་
ལས་དྲིལ་ཁུགས་དང་བཏང་རག་གི་གཞུང་ལས་འགྲེལ་པའོ། །འཕྲུལ་གཤེན་པ་ལྡ་
དང་བྱད་གྱི་བཞུ་༼གཞུང་༽ལས་འགྲེལ་ཏེ། ལྷ་དགོད་ཀྱི་དམོད་བྱད། མ་མོའི་ཟོར་བྱེད།
རྫུ་འཕྲུལ་དང་ཆོ་འཕྲུལ་གྱི་ལས་གཞུང་ལས་འགྲེལ་པའོ། །སྲིད་གཤེན་པ་ནི་ཤི་
ཐབས་སུམ་བརྒྱ་དྲུག་ཅུ་དང་འདུར་ཐབས་བརྒྱ་བཅུ་རྩ་གཅིག་གི་གཞུང་ལས་འགྲེལ་
ཏེ། རྒན་པ་དབྱེན་ཏེ་བརྒྱ་ཉི་ཤུ་དང་བསེན་༼གསོན༽སྡེ་ཤི་བ་དང༌། གཞོན་པ་འབྱུང་
བའི་བདུད་དྲུག་ཅུས་བདག་བྱས་ཏེ་ཤི་བ་དང་། ཆུང་བ་སྲིད་ཅན་དྲུག་ཅུས་བཞེན་
བཏབ་སྟེ་ཤི་བ་དང་། ཉམ་ང་དྲི་དགོད་དྲུག་བརྒྱ་ཉི་ཤུས་གཡེན་གཡོས་ཏེ་ཤི་བའོ། །
དེ་ལ་འདུར་ཐབས་བརྒྱ་བཅུའི་གཞུང་ལས། འགྲེལ་ཏེ། དོན་བརྟགས་རྩིས་ཀྱི་བོན་
རྒྱུད་བཅུ། གཏོད་གཉན་གཏོས་འཆིངས་གི་བོན་བརྒྱུད་བཅུ། སྲིད་པ་ཤི་རབས་ཀྱི་
རྒྱུད་བརྒྱད། གཏོས་པ་ཐག་ཆོད་ཀྱི་བོན་སྡེ་བཅུ་གཉིས། འཁོར་བ་གགས་སེལ་གྱི་
26



རྒྱུད་སྡེ།
སེམས་ལུང་གསལ་བའི་སྒྲོན་མེ།
བོན་རྒྱུད་བཅུ། དཔེའ་དོན་ཤི་རབས་ཀྱི་བོན་སྡེ་བདུན། བརླ་ཡིད་སེམས་བསྡུད་ཀྱི་
བོན་སྐོས་གསུམ། ཡུམ་ཡུལ༽ཤེས་འདོད་སྤྱོད་ཀྱི་བོན་སྐོས་བཅོ་བརྒྱད། གསོན་ཤིན་
ཡུལ་བསྒོས་ཀྱི་བོན་སྐོས་བཅུ་གཉིས། ལའང་ཡང་དབྱེན་འཁམས་དང་བརྒྱ་བཅུ་རྩ་
གཅིག་གོ །དགེའ་བསྙེན་པ་ནི་བརྒྱུ་འབྲས་དཀའ་སླ་དང་གཞུང་མདོའ་སྡེ་ལས་འགྲེལ་
སྟེ། རྒྱུ་དད་པ་སྔོན་དུ་བཏང་བས་འབྲས་བུ་བརྩོན་འགྲུས་འབྱུང་བ་དང་། རྒྱུ་བརྩོན་
འགྲུས་སྔོན་དུ་བཏང༽བས་འབྲས་བུ་ཤེས་རབ་རྣམ་པ་གསུམ་འབྱུང་བ་དང་། རྒྱུ་ཤེས་
རབ་སྔོན་དུ་བས། འབྲས་བུ་དགེའ་བ་བཅུ་ལ་རབ་དུ་བསྙེན་པའོ། དཀའ་སླ་ནི་དང་
པོ་ཡིག་རྩིས་རྒྱུད་ལ་འཇུག་པ་དཀའ་ཡང་རང་ལས་དཔེས་པའི་སྙིང་རྗེ་སྐྱེ་སླ་བ་དང་།
སྦྱིན་པ་ཕྱོགས་མེད་དུ་བཏང་བ་དཀའ་ཡང་། རྐྱེན་དྲག་པོས་སེར་སྣ་གྲོལ་སླ་བ་དང༌། །
མི་དམིགས་པའི་ཤེས་རབ་སྐྱེ་བ་དཀའ་ཡང་ཕྱིར་ལྡོགས་པས། མི་འདོད་པར་སྐྱེད་
སླའོ། མདོའ་སྡེ་ནི་གནོད་སྣོད༽བཅུད་བྱུང་རྫོགས་ཀྱི་མདོའ་སྡེ་དང་། གཤེན་རབས་
ཏན་ཏྲའི་མདོའ་སྡེ་དང་། དྲག་རྩུབ་ཞི་བྱེད་ཀྱི་མདོའ་སྡེ་དང་། བསྲུང་ཁྲིམས་ངོས་
སྟོན་གྱི་མདོའ་སྡེ་དང་། སེམས་བསྒྲུབ་སིལ་བུའི་མདོའ་སྡེ་དང་། བསྐལ་སྲིད་འཕྲོས་
འདེད་ཀྱི་མདོའ་སྡེ་དང༌། རྣམས་ཀྱི་གཞུང་ལ་འགྲེལ་པའོ། དྲང་སྲོང་བ་ནི་འབུམ་སྡེ་
ཆེན་པོ་བཞིའ་ལས་འགྲེལ་ཏེ། གྱ་ཏོར་ལྷ་འབུམ་དཔང་ཀོང་དས་ཆས་ཀྱི་འབུམ་དང་།
བྱེ་མ་ལ་ཉི་ཁྲི་ཆུ་བོ་རྒྱུན་གྱི་འབུམ་དང༌། འཁམས་བརྒྱད་བསྟན་ལ་ཕབ་པ་འཁོར་
འདས་མཉམ་པ་ཉིད་ཀྱི་འབུམ་དང་། མུ་ཏྲ་མཆོང་བཞི་བྱ་བྱེད་ལས་ཀྱི་འབུམ་དང་།
བཞིའི་གཞུང་ལས་འགྲེལ་པའོ། ཨ་དཀར་བ་ནི་དོན་རྒྱུད་བཅུ་གསུམ་གྱི་གཞུང་ལས་
འགྲེལ་ཏེ། གྲུབ་པའི་དོན་དྲུག །རྩ་བའི་རྒྱུད་གཅིག །ཡན་ལག་གི་བརྒྱུད་དྲུག་དང་
བཅུ་གསུམ་གྱི་གཞུང་ལས་སྡུད་ཅིང་སྤྲོ་བའོ། །སེམས་ལུང་སྡེ་བཞིའི་གཞུང་ལས་
འགྲེལ་ཏེ། ཕུང་པོ་རང་འགྱུར་ཐིག་ལེ་དགུའ་བསྐོར་གྱི་ལུང་དང༌། གསེར་ཏིག་ཆེ་
127



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཆུང་ལུས་སེམས་མཉམ་བཞག་གི་ལུང་དང་། ཉི་ཟླ་རབ་གསལ་གསང་ཐུས་རྫོགས་
པའི་ལུང་དང་། བསྐལ་པ་མུ་བཞི་སྤྱི་ལུང་དབྱིངས་ཤེས་ཀྱི་ལུང་དང་། བཞིའི་གཞུང་
ལས་འགྲེལ་པའོ། །ཁྱད་པར་བ་ནི་མན་ངག་སྡེ་ལྔའི་བཞུང་ལས་འགྲེལ་ཏེ། གཡུང་
དྲུང་ཡེ་ཁྱབ་བརྩོད་པ་ཀུན་བཟློག་གི་མན་ངག་དང༌། སེམས་ཀྱི་མྱུ་རུ་༼མུ་རུ༽ཐེག་སྒོ་
ལ་ཟློས་ཀྱི་མན་ངག་དང་། མེ་ལོང་དགུ་སྐོར་སིལ་བུ་བློ་རྡེག་གི་མན་ངག་དང་། ཡེ་
ཤེས་རྩེ་བརྒྱལ་ཡེ་ཤེས་ངོ་སྤྲོད་ཀྱི་མན་ངག་དང་ལྔའི་གཞུང་ལས་འགྲེལ་པའོ། །ལྟ་བ་
ཞེས་བྱ་བ་ནི། ཕྱ་གཤེན་པས་ལྷ་དང་འདྲེ་རུ་བརྟོགས། སེམས་ཀྱང་ལུས་ལ་ལྷ་འདྲེ་
གསད་གསོའ་བྱས་ན། སེམས་ཀྱང་དེའི་བདེའ་བསྡུག་ཅན་དུ་བརྟོགས་སོ། །སྣང་
གཤེན་པས་ཡས་དང་ཀླུད་དུ་བརྟོགས་སྟེ། ལྷ་ལ་ཡོན་འབུལ་བས་སྐྱོབ། བགེགས་ལ་
ཀླུད་བཏང་བས་ཞི། དེ་ལྟར་ལུས་ལ་བདུད་མེད་ན་སེམས་ཀྱང་དེའི་རང་བཞིན་ཅན་
དུ་ཤེས་པའོ། །འཕྲུལ་གཤེན་པས་དགྲ་དང་གཉེན་པོར་བརྟོགས་སྟེ། གཉེན་པོ་ལུས་
ཀྱི་དགྲ་ཆོམ་ན། སེམས་ཀྱང་དེའི་རང་བཞིན་ཅན་དུ་བརྟོགས་པའོ། །སྲིད་གཤེན་པས་
བླ་ཡིད་སེམས་གསུམ་དུ་ཆད་དེ། ཐུགས་རྗེའི་སྟོབས་ཀྱིས་བར་ས་ལྡེམ་བུར་འདུས་
པར་རྟོགས་སོ། །དགེ་བསྙེན་པས་རྒྱུ་འབྲས་སྔ་ཕྱིས་གཉིས་ལས་ས་བོན་དང་མྱུ་གུ་
ལྟར་བརྟོགས་སོ། །དྲང་སྲོང་བས་ལུས་དག་གིན་འབྱོངས་ན་སེམས་ཀྱང་དེའི་རང་
བཞིན་ཅན་དུ་བརྟོགས་སོ། །ཨ་དཀར་བས་ལྷ་དང་ལྷ་མོ་ལ་རང་བཞིན་མེད་པར་
བརྟོགས་སོ། །ཡེ་གཤེན་པས་ཡུལ་ཤེས་དབྱིངས་ཤེས་གཉིས་མེད་དུ་བརྟོགས་སོ། ཁྱད་
པར་བས་རང་རིག་སྟོང་བ་སྣང་གསལ་བརྒྱ་གང་དུ་ཡང་མ་ཆད་ཕྱོགས་གང་དུ་ཡང་
མ་ལྟུང་བར་བརྟོགས་སོ། །སྤྱོད་པ་ཅེས་པ་འདིས་ཐེག་པ་དགུའི་སྤྱོད་པ་སྟོན་ཏེ། ཕྱི་
གཤེན་པས་ལུས་ཧོས་ཆ་སྤྱོད། སེམས་འབྱུང་གཟུགས་ལ་སྤྱོད། ངག་པྲ་ཧོས་ལ་སྤྱོད་
པའོ། །སྣང་གཤེན་པས་ལུས་སོགས་ཁྲིགས། ངག་གྱེར་དབྱངས་སོགས། ཡིད་སྟོ་གཏོ༽
128



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཐབས་ལ་སྤྱོད་པའོ། །འཕྲུལ་གཤེན་པས་ལུས་གྱད་སྟངས། ངག་སྔགས་སྤྱོད། ཡིད་རྫུ་
འཕྲུལ་སྤྱོད་པའོ། །སྲིད་གཤེན་པས་ལུས་ཚོམ་ཚོམ། ངག་གདུང་དབྱངས། ཡིད་
བསམ་རྒྱུད་ལས་སྤྱོད་པའོ། །དགེའ་བསྙེན་པ་ལས་སྤྱོད་དང་དགེའ་སྤྱོད་ཀྱི་སྒོ་ནས་
ལུས་རྩ་སོགས། ངག་བསྔོ་བྱད། སེམས་སྤེལ་སྦྱངས་ཀྱི་སྒོ་ནས་སྤྱོད་པའོ། །དྲང་སྲོང་
པས་ལུས་བརྩིང་སྤྱོད། ངག་མཆོད་བསྟོད། སེམས་ཚད་མེད་ཀྱི་སྒོ་ནས་སྤྱོད་པའོ། ཨ་
དཀར་བས་ལུས་ཕྱག་རྒྱ། ངག་འཛབ་དབྱངས། སེམས་འཕྲོ་འདུའི་སྒོ་ནས་སྤྱོད་པའོ།
ཡེ་གཤེན་པས་ལུས་ངག་ཡིད་གསུམ་མཉམ་པར་བཞག་པའོ། །ཁྱད་པར་བས་ནི་འདི་
ཞེས་སྤྱོད་ལས་འདས་པའོ། ། །
༈ སྒོམ་ཅེས་པ་ཕྱྭ་གཤེན་སྙིང་རྗེ་ཆ་ཤས་དང་བཅས་པར་བསྒོམ། སྣང་གཤེན་
བྱམས་པ་རང་གཅིག་བཞན་ཕྱད་དུ་བསྒོམ། འཕྲུལ་གཤེན་པ་རང་ཕྱོགས་དགའ་བའི་
བསྒོམ། སྲིད་གཤེན་པ་བདག་གཞན་བཏང་སྙོམས་ཀྱིས་བསྒོམ། དགེའ་བསྙེན་པ་
ཐུགས་རྗེ་ཆེན་པོ་ས་གཞི་ལྟ་བུར་བསྒོམ། དྲང་སྲོང་བས་ཐུགས་རྗེ་ཆེན་པོ་ཆུ་བོ་ལྟ་
བུའི་སྒོ་ནས་བསྒོམ། ཨ་དཀར་བས་ཐུགས་རྗེ་ཆེན་པོ་ཉི་མ་ལྟར་སྙོམས་པར་བསྒོམ།
ཡེ་གཤེན་པས་ཐུགས་རྗེ་ནམ་མཁའ་ལྟ་བུར་བསྒོམ། ཁྱད་པར་བས་ནམ་མཁའ་ཉི་མ་
ཤར་ལྟ་བུར་བསྒོམ། དེ་ཡང་གང་བསྒོམ་ན། དམིགས་པ་གང་ལ་གཏད་པའི་ཡུལ་
ལ་བསྒོམ་པའོ། །འབྲས་བུ་ཞེས་པ་རྒྱུའི་ཐེག་པ་འབྲས་བུ་ས་མ་ཐོབ་པ། འབྲས་བུའི་
ཐེག་པ་ལམ་དང་གནས་ལ་ཐོབ་པ་དང་། ཁྱད་པར་གྱི་འབྲས་བུ་གནས་དང་གནས་
ལ་ཐོབ་པའོ། །རྒྱུ་འབྲས་འབྲེལ་ཞེས་པ། སྤྱིར་ཐེག་ཆུང་དམན་པ་རྣམས་རྒྱུ་ཡིན་
ལ། ཐེག་ཆེན་མཆོག་ཏུ་གྱུར་བ་ནི་འབྲས་བུའོ། །རང་རང་གི་རྒྱུ་འབྲས་ནི་དངོས་ཀྱིས་
སོ། །ཐེག་པ་དགུའི་འདུན་པས་འབྲས་བུའི་རྒྱུ་བྱས་ནས་ཞེས་ཀྱང་དེ་ལ་བྱའོ། །འདུལ་
ཁྲིམས་ཚུལ་ཁྲིམས་ཐབས་ཀྱི་ཐེག་པ་ཞེས་པ་ནི། འདུལ་ཁྲིམས་ནི་གནས་ཐེག་པ་
129



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གནས་དམན་པ་གསུམ་སྟེ། ཕྱ་གཤེན་པ་ལྷ་འདྲེ་གཉེན་པོས་འདུལ་བ་དང་། ནད་
བཞི་གཉེན་པོས་འདུལ་བ་དང༌། ཉོན་མོངས་གཉེན་པོས་འདུལ་བའི་ཁྲིམས་ལས་
མི་འདའ་བའོ། །སྣང་གཤེན་པ་ནི་ལྷ་འདྲེ་ཤགས་ཀྱི་འདུལ་བ་དང༌། ལན་ཆགས་
སྙེན་/གཉེན༽པོས་འདུལ་བ་དང་། ཉོན་མོངས་གཉེན་པོས་འདུལ་བའི་ཁྲིམས་ལས་མི་
འདའ་བའོ། འཕྲུལ་གཤེན་པ་ནི་ལྷ་འདྲེ་རྫུ་འཕྲུལ་གྱིས་འདུལ་བ་དང༌། དགྲ་སྡང་ཆོ་
འཕྲུལ་གྱིས་འདུལ་བ་དང་། ཉོན་མོངས་གཉེན་པོས་འདུལ་བའི་ཁྲིམས་ལས་མི་འདའ་
བའོ། །ཚུལ་ཁྲིམས་ཀྱི་ཐེག་པ་གནས་འབྲིང་པོ་གསུམ། སྲིད་གཤེན་པའི་འདུར་གཤེན་
རྨ་དའི་ཚུལ་དང་ལྡན་ཞིང་། ཉོན་མོངས་སྤོང་བའི་ཁྲིམས་ལས་མི་འདའ་བའོ། །དགེ་
བསྙེན་པ་ནི་ཚངས་པ་རྩུག་ཕུད་ཀྱི་ཚུལ་དང་ལྡན་ཞིང་། ཉོན་མོངས་ཡལ་བའི་ཁྲིམས་
ལས་མི་འདའ་བའོ། །དྲང་སྲོང་པ་ནི་སྟོན་པ་གཤེན་རབས་ཀྱི་ཚུལ་དང་ལྡན་ཞིང་།
ཉོན་མོངས་པ་དག་པར་བྱེད་པའི་ཁྲིམས་ལས་མི་འདའ་བའོ། །ཐབས་ཀྱི་ཐེག་པ་ནི་
གནས་མཆོག་དུ་གྱུར་པ་གསུམ་སྟེ། ཨ་དཀར་བས་སྣང་སྲིད་ལྷ་དང་ལྷ་མོ་ལྷག་པ་
བྱང་ཆུབ་སེམས་སུ་ཐབས་ཀྱིས་བསྒྱུར་བ་དང་། ཡེ་གཤེན་པ་སྣང་སྲིད་ཏིང་ངེ་འཛིན་
གྱི་དཀྱིལ་འཁོར་དབྱིངས་དང་ཡེ་ཤེས་སུ་མཉམ་པ་ཐབས་ཀྱིས་འཇོག་པ་དང༌། ཁྱད་
པར་བ་སྣང་སྲིད་ཐམས་ཅད་བྱ་བརྩལ་དང་བྲལ་བའི་བྱང་ཆུབ་སེམས་སུ་ཐབས་ཀྱིས་
ཆུབ་པ་དང་གསུམ་མོ། །བདག་དོན་གཞན་དོན་སྨོན་དང་ཞུགས་པས་འཕགས་ཞེས་
བྱ་བ་ནི། འདིས་ཐེག་པ་འོག་མ་ལས་གོང་མར་ཇི་ལྟར་དཔགས་པའི་ཁྱད་པར་སྟོན་
ཏེ། ཕྱི་གཤེན་པས་ནི་བདུད་སྲིན་ལོག་པ་བདག་འཛིན་གཉིས་སུ་ལྟ་བ་ལས་དཔགས་
ཏེ། སྣང་བ་ལྷ་འདྲེར་རྟོགས་ཤིང་ལུང་མ་བསྟན་བདག་གི་དོན་དུ་ལྟ་ལ། སྣང་གཤེན་
པས་ཡས་དང་དོན་དུ་རྟོགས་ཤིང་གཞན་དོན་སྒོ་རེ་ལ་སེམས་སྐྱེད་པས་འཕགས་ལ།
འཕྲུལ་གཤེན་པས་སྣང་བ་དགྲ་དང་གཉེན་པོར་རྟོགས་ཤིང་། གཞན་དོན་སེམས་སུ་
130



རྒྱུད་སྡེ།
སེམས་ལུང་གསལ་བའི་སྒྲོན་མེ།
བརྒྱུད་པས་འཕགས་ལ། སྲིད་གཤེན་པས་སྣང་བ་ཆགས་འཇིག་དུ་བརྟོགས་རྟོགས་
ཤིང་། གཞན་དོན་ལུས་ཀྱིས་སྨོན་ལམ་ལ་ཞུགས་པས་འཕགས་ལ། དགེའ་བསྙེན་
པས་གཤེན་རབས་ཀྱི་དགེ་སྤྱོད་ལ་སེམས་སྐྱེད་ཅིང་རྟེན་ཅིང་འབྲེལ་ལ་བསྡུད་ཅིང་གི་
ཚུལ་དུ་བརྟོགས་ཤིང་ཡུལ་ཤེས་བྱད་དང་མེ་ལོང་གི་ཚུལ་དུ་རྟོགས་ཤིང་འཕགས་ལ།
དྲང་སྲོང་བས་གཤེན་རབས་ཀྱི་ལས་སྤྱོད་ལ་ཞུགས་ཅིང་། སྣང་བ་འོད་དང་ཡིག་འབྲུ་
སེམས་ཀྱི་དབྱིངས་ཉིད་དུ་བརྟོགས་པས་འཕགས་ལ། ཨ་དཀར་བས་གཤེན་རབས་
ཀྱི་ལས་སྤྱོད་ལ་གནས་ཤིང་། སྣང་སྲིད་ལྷ་དང་གཞལ་ཡས་ཀྱང་དོན་དམ་པར་
ལྷག་པ་བྱང་ཆུབ་ཀྱི་སེམས་སུ་བརྟོགས་པས་འཕགས་ལ། ཡེ་གཤེན་པས་སྣང་སྲིད་
དབྱིངས་དང་ཡེ་ཤེས་ཀྱང་དོན་དམ་པར་རང་བཞིན་མེད་པར་རྟོགས་པས་འཕགས་
ལ། ཁྱད་པར་བས་སྣང་སྲིད་ཐམས་ཅད་མཐའ་བརྣམ་པ་དགུ་ལས་འདས་ཤིང་།
གང་མ་འདས་པ་ལྟར་བརྟོགས་པ་ཡང་སེམས་ཀྱི་ཡོན་ཏན་དུ་རྟོགས་པས། ཁྱད་
པར་འཕགས་ཞེས་བྱ་སྟེ། དེ་ལས་སྐྱེད་མ་མཆིས་སོ། །ཤེས་སྒོམ་སྒོམ་གྱིས་བཅིངས་པ་
ཐབས་ཀྱིས་དགྲོལ་ཞེས་བྱ་བ་ནི། སེམས་བརྟོགས་པ་བརྡེང་དུ་མ་གྱུར་བ་རང་གིས་
རང་བཅིངས་པའི་དགྲོལ་ཐབས་སྟོན་ཏེ། ཤེས་ཞེས་པས་ངམ་གང་བཅིངས་བོན་དང་
གང་ཟག་ལ་ཆེ་བ་སྐྱེས་པ་དེ་བཅིངས། གར་བཅིངས་ན་ཤེས་རབ་རྣམ་པ་གསུམ་ལ་
བློ་འབྱོངས་པའི་དུས་དེར་བཅིངས། གང་གིས་བཅིངས་ན་ཉོན་མོངས་པ་དུག་ལྔའི་
དབང་དུ་སྟོང་སྟེ་གཞན་དབང་གིས་བཅིངས། ཅི་ལྟར་བཅིངས་ན་མེ་ལ་ཤིང་བསྣན་
པ་ལྟར་བཅིངས་སོ། །སྒོམ་པ་ཅེས་པ་གར་བཅིངས་ན་ཤེས་རབ་གསུམ་ལས་དད་པ་
བརྩོན་འགྲུས་ཀྱིས་གྲོགས་དང་བྲལ་བ་དེས་བཅིངས། གང་དུ་བཅིངས་ན་སྡེ་ཕུར་
དང་གྲོང་ཡུལ་དུ་བཅིངས། གང་གིས་བཅིངས་ན་ཧེ་དར་དང་ཀུན་བརྟགས་ཀྱིས་
བཅིངས་སོ། །ཅི་ལྟར་བཅིངས་ན་རྟ་དགོད་སྒྲོག་དུ་བཅུག་པ་ལྟར་བཅིངས། བསྒོམ་
131



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཅེས་པས་གང་བཅིངས་ན་ཤེས་རབ་གསུམ་ལ་དད་པ་དང་བརྩོན་འགྲུས་ཀྱིས་ཞེན་
བཏབ་དེ་བཅིངས། གར་བཅིངས་ན་ཡང་དབྱེན་༼དབེན༽གྱི་དགོན་ཕུགས་སུ་བཅིང་།
གང་གིས་ན་སེམས་རང་འབྱུང་གཤེན་ལྷ་དཀར་པོའི་དོན་ཀློང་དུ་མ་གྱུར་ཏེ། རྣམ་
བརྟོག་གི་བག་ཆགས་ཀྱིས་བཅིངས་སོ། ཅི་ལྟར་བཅིངས་ན་སྒོ་བརྡོལ་ཕུགས་སུ་མ་
ཕྱིན་པ། ལྟར་བཅིངས་སོ། ཐབས་ཀྱིས་དགྲོལ་ཞེས་བྱ་བ་ནི། འདིས་བཅིངས་པ་
གསུམ་དགྲོལ་བའི་ཐབས་སྟོན་ཏེ། གང་གིས་བཅིངས་པ་དགྲོལ་ན་ཤེས་བྱ་ང་རྒྱལ་
ཅན་གྱིས་བཅིངས་པ་དགྲོལ། གར་དགྲོལ་ན་བློ་འཇོམས་པའི་སར་དེར་དགྲོལ། གང་
གིས་དགྲོལ་ན་སེམས་ཉིད་ཞི་བ་ཆེན་པོ་ང་མེད་ང་ལས་བརྒྱལ་བ་ཞི་བ་ཆེན་པོ་མཉམ་
པ་རང་དབང་མངོན་དུ་གྱུར་པ་མཉམ་པ་ཉིད་ཀྱི་དོན་གྱིས་དགྲོལ། ཅི་ལྟར་དགྲོལ་ན་
བྲམ་ཟེ་དགྲའ་བཅོམ་གྲོང་ཡུལ་ན་འཁྱམ་པ་ལྟར་དགྲོལ་ལོ། །ཡང་གང་གིས་བཅིངས་
པ་དགྲོལ་ན་བློ་འབྱོངས་ཤེས་རབ་ཀྱི་ཚད་དུ་མ་ཕྱིན་པ་དེའི་བཅིངས་པ་དགྲོལ། གར་
དགྲོལ་ན་སྡེ་ཕུར་དང་གྲོང་ཡུལ་དུ་དགྲོལ། གང་གིས་དགྲོལ་ན། བརྩོན་འགྲུས་ཆེན་
པོ་སེམས་སྟོང་པ་སྣང་གསལ་གི་ལྟ་བ་ཀློང་དུ་གྱུར་པས་དགྲོལ། ཅི་ལྟར་དགྲོལ་ན་
ཆེ་བ་བརྒྱལ་པོའི་འཁོར་ཡུལ་ལྟར་དགྲོལ་ལོ། །ཡང་གང་གིས་བཅིངས་པ་དགྲོལ་ན།
དད་པ་ཅན་སེམས་ཀློང་དུ་མ་གྱུར་པ་དེའི་བཅིངས་པ་དགྲོལ། གར་དགྲོལ་ན་ཡང་
དབྱེན་གྱི་ཕུག་ཏུ་དགྲོལ། གང་དགྲོལ་ན་རྣམ་རྟོག་ཕྱིན་ཅི་ལོག་དགྲོལ། གང་གིས་
དགྲོལ་ན་རྟོག་པ་ཐམས་ཅད་ལས་འདས་པའི་སེམས་ངང་དང་རང་བཞིན་བདག་
ཉིད་ཆེན་པོ་ཀློང་དུ་གྱུར་པའི་དོན་གྱིས་དགྲོལ། དབྱེན་ཕུག་གི་གྲང་ལྟར་དགྲོལ།
ཐམས་ཅད་ནས་ཐམས་ཅད་དུ་ཆད་སྟོང་བརྟག་སྣང་གིས་མ་བཅིངས། བརྟག་སྣང་
སྟོང་ཆད་གྱིས་མ་བཅིངས། སྐྱེ་འགག་གཉིས་སུ་མེད་པས་བློ་རྔོས་པོ་ངོ་བོ་ཉིད་དུ་
དགྲོལ་ཏེ། མུན་པ་ལ་སྒྲོན་མེ་བཏེག་པ་ལྟར་དགྲོལ་ལོ།། །།
132



རྒྱུད་སྡེ།
སེམས་ལུང་གསལ་བའི་སྒྲོན་མེ།
༧ སྟོན་པ་འདས་དང་བསྟན་པ་མི་ནུབ་ཕྱིར་ཞེས་བྱ་བ་ནི། འདིས་རྩུག་ལགས་
སྲིད་པའི་བུ་བཞི་ཅི་ལྟར་གྱེས་ལུགས་སྟོན་ཏེ། སྟོན་པ་འདའ་བ་ཡང་དུས་དང་ཐབས་
ཀྱིས་འདའ་བ་བྱུང་སྟེ། སྟོན་པ་འདས་ཀྱང་སྤྲུལ་པའི་སྲས་བཞི་བཞག་པས་སོ། །ལོག་
པ་སྒྲོལ་ཕྱིར་རྒྱལ་པོའི་སྲས་བཞི་བཞག་ཞེས་པ་ནི། ལོ་སྔ་སྲིད་པ་སངས་པོ་འབུམ་ཁྲི་
དང་། སྒོ་བ་ཆུ་ལྕགས་རྒྱལ་མོ་གཉིས་སྤྲུལ་པ་ལས། སྲས་ཕོ་དགུ་མོ་དགུ་དགུ་གཉིས་
བཅོ་བརྒྱད། དེ་ལས་གྱེས་པ་ཕོ་བཅོ་བརྒྱད་མོ་བཅོ་བརྒྱད་ཁ་སུམ་ཅུ་རྩ་དྲུག་ཏུ་བྱུང་
སྟེ། ཕོ་བཅོ་བརྒྱད་ཀྱི་ཐ་ཆུངས་སྲིད་བུ་ལོག་པ་ཅན་དང་། མོ་བཅོ་བརྒྱད་ཀྱི་ཐ་ཆུང་
སྲིད་ལྕམ་བྱུར་རེ་མ་དང་གཉིས། མིང་སྲིང་སྡིག་པ། ནང་ཆོས་པས། བདུད་ཟེར་
ལྡན་ནག་པོའི་གདུག་པ་བར་དུ་ཞུགས་ཏེ། བདུད་ཀྱི་བུ་ང་མེད་ཆོས་ལ་སྐྱེས་བྱ་བ་
དང་། བདུད་འཁོར་བ་བཏིང་ནག་དང༌། འགྲན་དེ་ཡ་བོ་དང་། རམ་པ་དུག་འགྱེད་
དང༌། བཞི་ནི་དུག་གི་རྐྱལ་པ་ཁ་མེད་དབུགས་ཀྱིས་ཁྱེངས་པ་གཅིག་གི་ནང་ནས་
བྱུང་ངོ༌། །དུས་དེ་ཙམ་ན་སྟོན་པ་གཤེན་རབ་མི་བོས། བསྒྲག་པ་རིན་པོ་ཆེའི་པ་རྩེ་
གསུམ་གྱི་ཁ་ལོ་སེམས་ཅན་གྱེན་དུ་བསྒྱུར་རོ། །དུས་དེར་བདུད་རམ་པ་དུག་འགྱེད་བྱ་
བ་དེས་ཁ་ནས་དུག་ཆར་འབེབས། ལག་པས་དུག་མདའ་འཕེན། དུག་གི་རྩི་གནོན།
དུག་གི་ཟས་སྤྱོད། དུད་ཀྱི་ཤ་ལ་སྦྱོར། འབྲུའི་འཆང་ལ་སྦྱོར། འབྱུང་བའི་རྩི་ལ་སྦྱོར།
ཁ་རླངས་དུག་སྤྲིན་སྔོན་མར་གྱིས་སྡུག་བསྔལ་ནད་དང་རིམས་སུ་རླུགས་ནས།
སེམས་ཅན་ལ་ཕྱི་ནང་ནད་ཀྱི་བསྐལ་པ་དར་ཏེ། དེའི་འདུལ་བའི་དོན་དུ། སྐུའི་སྲས་
སྤྱད་བུ་ཁྲི་ཤེས་ཀྱིས། བདུད་རྩི་ར་ས་ཡ་ནའི་མདོའ་རྒྱུད་བཞེངས་ནས། ཕྱི་ནང་གི་
བདུད་བཏུལ་ནས་སེམས་ཅན་བདེའ་བ་ལ་བཀོད་དོ། །ཡང་བདུད་འགྲན་དེ་ཡ་བོ་
ཡིས། བདུད་སྲིན་ཕོ་མོ་གཡབ་ཀྱིས་བཏབ། ཕྱགས་བསྙན་བཟུངས་པ་འགྱེད། ཕྱག་
གཉན་ལས་འགྱེད། བདུད་མདའ་ཤོར་བ་འཕེན། འགྲེང་མི་ལ་བཅའ་ལེན། དུད་འགྲོ་
133



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཕྱུགས་ལ་ཡམས་འབེབས། སྟོན་པས་སྲས་གཏོ་བུ་འབུམ་སྲས་ལ། ཀླུད་ཐར་སྐོས་སེལ་
ཆབ་ནག་གཞེད་མདས་ཀྱི་བོན་བསྟན་ཏེ། ལྷ་གསོལ་བ་དང་། བཅའ་འབྱལ་བ་དང་།
སྲི་མནན་པ་དང་། ཤི་བདུར་འདུར༽བ་མཛད་དེ་སྒྱུ་མའི་བདུད་ཞི་བར་མཛད་དོ། །
དེ་ནས་བདུད་འཁོར་པ་གཏིང་གནག་ཞེས་བྱ་བས། འབྱུང་བའི་བདུད་བཞི་དཀྲུགས་
ཏེ། ཕུང་པོ་ལ་རྒས་རྒུད་བྱེད། གནམ་ལས་དམ་༼དལ༽ཀེག་འབེབས། ས་ལ་དལ་
ཡམས་སློང་། མི་འཕན་པོ་རྨང་ལ་འབེབས། རྨང་པོ་རྩད་ནས་བཅོད། ཚེ་ལ་ཧུར་
ཐུམ་བྱེད། དེ་ལ་རྒྱལ་འཕྲུལ་གྱི་རྒྱལ་པོ་ཧ་ཤང་ལ་ཀོང་རྩེ་སུམ་བརྒྱ་དྲུག་བཅུའི་གབ་
ཙེ་གཏན་ལ་ཕབ། འབྱུང་བའི་བདུད་བཞི་ཆ་བསྙོམ་ནས་སེམས་ཅན་རྣམས་བདེའ་བ་
ལ་བཀོད་དོ། །ཡང་དུས་ལན་གཅིག་ཙམ་ན། བདུད་ང་མེད་ཆོས་སྐྱེས་བྱ་བ་དེ། རྡོ་རྗེ་
ཆག་དང་དྲིལ་བུ་རྩེ་རུམ་ཐོགས། མི་དཔགས་གཡང་བཞི་གྱོན་ནས། ཁ་ནས་ཆོས་བྱེད་
ཆོས་བྱེད་ཟེར། བརྒྱ་འཁར་འབྱིམ་སུ་བརྩིགས། གཡུང་དྲུང་བོན་ཞེས་བྱ་བ་རྫུན་ཡིན།
སངས་བརྒྱས་ཟེར་བ་རླུ་བྲིད་ཡིན། དེ་བས་སེམས་ཅན་ཐམས་ཅད་ཆོས་བྱ་དགོས་སོ།
ཟེར་ནས་དུས་བཟང་དགུ་ལ་སངས་རྒྱས་བསྒྲུབ་པའི་ཐབས་ང་ལ་ཡོད་ཀྱིས་ག་ལ་བ་
དེར་མདོང་གཅིག་ཟེར་ནས། སེམས་ཅན་གང་དེ་ལ་འདུན་པ་ནི། དབུགས་ཕྲོག་ཤ་
ཟོས་ནས། རུས་ཐམས་ཅད་རྐུ་དོང་དུ་བླུབ་ནས་ཕུང་པོ་ས་ལ་མ་བཞག་ཟེར་རོ། ལ་ལ་
ནི་ཞག་དང་ཟླ་བར་བར་བཞག་གྱིན་སྒྲིབ་པ་འབྱོང་དུ་ཉེ་ཟེར་གྱིན་ཟོས་ནས་སངས་
རྒྱས་ཟེར་རོ། །དེ་སྟོན་པ་གཤེན་རབས་ཀྱིས་ཐུགས་སུ་བསྙུང་ནས། སྟོན་པས་དྲག་པོ་
ཐོག་སྤྲུལ་ཁོས་རྡོ་རྗེ་གྲག་དུ་སྤྲུལ། སྟོན་པས་ཚ་བ་མེ་རུ་སྤྲུལ་ཏེ་བསྲེགས་ཁོས་གྲང་བ་
ཆུ་རུ་སྤྲུལ། དྲག་པོའི་སྟོབས་སྣ་ཚོགས་ཀྱིས་གདུལ་བར་དཀའ་ནས། སྟོན་པས་སུམ་
བཅུ་རྩ་གསུམ་ལྷའི་ཡུལ་དུ་བྱོན་ནས། སྟོང་པ་ཉིད་ཀྱི་སྐུ་ལས་སྤྲུལ་པ་ལྷའི་བུ་ནོར་བུ་
ཏོག་དཀར་ཞེས་བྱ་བ་ལ། འགྲོ་བ་འདུལ་བའི་ལུང་ཕོག་སྟེ། ཀྱེ་མ་ལྷའི་བུ་ཚེ་དང་
134



རྒྱུད་སྡེ།
སེམས་ལུང་གསལ་བའི་སྒྲོན་མེ།
ལྡན་པ་ཁྱོད་ལ། གསང་བ་ཁྱད་པར་གྱི་བོན་བསྟན་གྱིས་འགྲོ་བ་མིའི་ཡུལ་ན་བདུད་
ང་མེད་ཆོས་པོ་ཞེས་བྱ་བས། ཉིན་ཞིན་རི་ལ་བསྡོད་ཅིང་ཧུར་བ་བྱེད། མཚན་ཞིང་
ལུང་ན་བསྡོད་ཅིང་ཞ་བུ་བྱེད། ཆེད་འགའ་དྲང་སྲོང་དུ་སྤྲུལ་ནས་མི་རྣམས་ཟོས་ཀྱིས་
སངས་རྒྱས་ཟེར། དེའི་ཉིན་གཉེན༽པོར་ཁྱོད་གཏང་བས་ཐབས་ལ་མཁས་པར་གྱིས་
ཤིག་ཞེས་གསུངས་པས། སྟོན་པའི་བཀའ་ནི་མ་གཅོག་གཉན་པར་བགྱི། ཚུལ་དང་
ཐབས་ཀྱི་ཁྱད་པར་བདག་ལ་གསོལ་ཞེས་པས། སྟོན་པས་གསུངས་པ་གཡུང་དྲུང་གི་
བོན་གསང་བའི་ཐབས་ཁྱད་པར་གྱི་དོན་ཁྱོད་ལ་བསྟན་པ་འདི་རྣམས་མ་བསྙེལ་བར་
བགྱི། ཚུལ་ནི་བདག་འགྲོ་བའི་དོན་ལ་སྤྲུལ་པ་གཞིན་ནོ། །ཐབས་ནི་འགྲོ་བ་དང་
མཐུན་པའི་ཐབས་སོ། །ཁྱོད་ཀྱང་བདག་གི་གསུང་གི་སྨོན་ལམ་ལས་སྤྲུལ་པའོ། །
བདག་གིས་ཀྱང་གཡུང་དྲུང་གི་བོན་གསང་བ་དང་ཡང་གསང་གི་བོན་རྣམས་ཁྱོད་
གནས་དེར་སྤྲུལ་པ་གྱིས། དེ་ལས་རབ་ཏུ་ཆོས་ཞེས་བྱ་བར་སྤྲུལ་ཅིག་གསུང་ནས།
སྤྲུལ་པའི་སྲས་དེ་ལ་མངལ་གྱི་དྲི་མས་མ་དགོས། མི་བརྗེད་པའི་གཟུངས་ཀྱིས་དབང་
བསྐུར་ནས་བྱོན་ནོ། །རེས་ཅིག་སྤྲུལ་པ་དེས་སྟོན་པ་ཉིད་ལྟར་བྱོན་ནས་བརྒྱལ་པོ་ཤག་
རྩང་མ་ཟས་ཞེས་བྱ་བ་དང༌། ཡུམ་དངོས་གྲུབ་ལྷ་མོ་བཞིན་མཛེས་བྱ་བའི་སྲས་སུ་
འཁྲུངས་ནས་རིམ་འགྲོ་ཅི་བཞིན་དུ་བྱས་ནས་ལས་དགེའ་བསྡིག་གི་དོན་བསྟན་ལ་
ཕབ། གཡུང་དྲུང་བོན་ལ་ཆོས་སུ་མིང་བཏགས་ནས། བརྟོགས་བཟུངས་ཆེན་པོའི་
མདོའ་བསྒྱུར། དཔུ་དང་རངས་བསྐུམས་ཀྱི་བསྒྲུབ་པ་བསྙེམས། གཡང་བཞི་སེར་པོ་
གྱོན་རྡོར་རྗེ་དྲིལ་བུ་ཐོགས་ནས། བདུད་ང་མེད་ཆོས་པོའི་དྲུང་དུ་བྱོན་ཏེ། ཀྱེ་ཆོས་
མཛད་སྟོན་པ་འགྲོ་བའི་མགོན། བདག་ཀྱང་ཉིད་ཀྱི་རྗེས་སུ་གཞོལ་བར་བགྱིའ། ཞེས་
གསུངས་པས། བདུད་དེ་ན་རེ་སྐྱེས་བུ་ཆེན་པོ་ཆོས་ལ་མོས་པ་ཤིན་དུ་ཡང་ལེགས་སོ།
ཁྱོད་ནི་ཞག་གསུམ་དྲོས་དང་བཞི་ན་ཕུང་པོ་ལྷག་མ་མ་ལུས་པར་སངས་རྒྱས་པས།
135



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བདུད་རྩི་བ་ཝ་དེའི་དངོས་གྲུབ་འདི་ལྕེ་ལ་བཞག་པ་རྩམ་གྱིས་མི་ཤིགས་པ་རྡོར་རྗེའི་
ཏིང་ངེ་འཛིན་ལ་གནས་པར་འགྱུར་རོ་ཟེར་ནས། བདུད་ཀྱི་དུག་ཆང་ལྕེ་ཐོག་ཏུ་
བླུགས་ཁོང་དུ་བསྟིམས་སོ། །བརྒྱལ་པོ་དེ་དུག་གིས་མྱོས་པར་མ་གྱུར་ཏེ། དུག་ཉིད་
ཀྱང་བདུད་རྩིར་གྱུར་ཀྱང་ཉོས་༼སྨྱོས་༽པོའི་ཚུལ་དུ་བཞུགས་སོ། །དེ་ནས་ཞག་གསུམ་
ན་གཡུང་དྲུང་མི་ཤིགས་པའི་རྡོར་རྗེའི་ཏིང་ངེ་འཛིན་ལ་བཞུགས་ནས། བདུད་དེས་
རྡོར་རྗེ་ཀ་མ་ལི་རེག་ཆོད་བྱ་བ་བརྒྱབ་ནས་ཆོད་པར་མ་གྱུར་ཏེ། སེང་གེ་བསྐྱིངས་
པའི་ཏིང་ངེ་འཛིན་ལ་བཞུགས་ནས་གསུངས་པ། ཡོང་ཞེས་བྱ་བ་ཞེ་སྡང་ནག་པོ་
བདུད་ཀྱི་རུ་ཏྲ་བདུད་ཀྱི་བུ། ཁ་ལ་ཆོས་བྱེད་ཟེར་གྱིན་དོན་དུ་བསྡིག་ཚོགས་སོག །
ཆོས་མཛད་སངས་རྒྱས་ཟེར་གྱིན་འགྲོ་བའི་མི་ཤ་ཟ། བཀའ་ལ་བསྐུར་བ་འདེབས་
ཤིང་ལོག་པ་སྣ་ཚོགས་སྤྱོད། ང་བཞིན་ཆོས་ལ་སྤྱོད་དམ་ད་ལྟར་བསྒྲལ་ལ་རྟང་ཞེས་
པས། བདུད་དེས་ཤིན་ཏུ་མི་སྡུག་པར་ལྟས་སྟེ་སྨྲས་པ། བརྒྱལ་པོ་ཤག་གི་སྲས་པོ་
སེང་གེའི་ལྟ་སྟངས་ཅན། ཤག་ཀྱ་སེང་གེའི་ཆོས་ལ་མི་སྤྱོད་པར། ད་ལྟར་ཉིད་དུ་དེ་
བས་བསྒྲལ་ལ་རྟང་ཟེར་ནས། རྔམ་པའི་གཟུགས་སུ་སྤྲུལ་ཏེ་བརྒྱལ་པོ་ཁྱུར་མིད་བྱས་
སོ། །བརྒྱལ་བུས་བདུད་ཀྱི་ཁོག་པ་ནས། དབལ་ཀྱི་ཁྲོ་བོ་ཆེན་པོ་གཡུང་དྲུང་གྱི་ཡན་
ལག་ལ་རྡོར་རྗེའི་དྷེར་མོ་ཅན། ཉི་ཟླའི་སྤྱན་དམིག་ཅན་ཁྱུང་ཆེན་གྱི་དབུའ་བརྒྱན་ཅན་
དུ་སྤྲུལ་ནས། བདུད་དེའི་ནང་ཁྲོལ་རབ་དུ་དཀྲུགས་རྩ་ལག་རབ་དུ་བརྒྱངས་ཤིང་
ཁྱུང་གི་དབུའི་བརྒྱན་ལས་ཅང་ཤེས་རྟའི་ཐོར་ཚུགས་ཅན་དེས། བདུད་ཀྱི་ཀླད་པ་ཚལ་
པ་བཞི་རུ་གས་ཏེ་ཡར་འཐོན་ནས། ཁྱུང་སྐད་ལྷང་ལྷང་རྟ་སྐད་ཙེར་ཙེར་རབ་དུ་
བསྒྲགས་པས། གནམ་རི་ས་བྲག་མི་དང་མི་མིན་པ་ཐམས་ཅད་ཀྱང་དེའི་ལྷང་ལྷང་
ཚེར་ཚེར་གྱི་སྒྲ་རབ་དུ་བསྒྲོགས་པར་བྱུང་བས་བདུད་དེ་རབ་དུ་བརྒྱལ་ཞིང་སྐྲག་པར་
འགྱུར་རོ། །ཡང་སྤྲུལ་པ་ཁོང་དུ་བསྡུས་ཏེ་གློད་པས། བདུད་དེ་སྐད་ཕྱིན་པར་འགྱུར་
136



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཏེ་སྨྲས་པ། རྔམ་བཏུམ་དྲག་པོ་ཤག་ཀྱའི་སྲས། ཉིད་ལ་དབལ་དུ་མི༽རྔམ་གྱིན་ཉིད་
ཀྱི་རྗེས་སུ་བདག་གཞོལ་གྱིས། དམ་པའི་བཀའ་ལ་གདགས་སུ་གསོལ། ཞེས་སྨྲས་
ནས་སྲོག་ཕུལ་ལོ། །དེ་ནས་བདུད་ཀྱི་ཁོག་པ་ནས་ཐོན་ནས། བརྒྱལ་བུ་ཉིད་ཀྱིས་
གསུངས་པ། ང་མེད་ཆོས་པོ་བདུད་ཀྱི་བུ། དེ་དང་མཐུན་པའི་ལོགས་སྲེད་ཅན།
ལོག་པའི་ཆོས་ཀྱི་སངས་མི་རྒྱས། སློབ་བུ་ཟོས་པས་དོན་མི་གྲུབ། སངས་རྒྱས་ཟེར་
གྱིན་སེམས་ཅན་ཟོས། དེ་ལྟར་ངེས་སམ་མ་ངེས་པ། བརྒྱ་ཁ་རྐུན་དོང་ནང་དུ་ལྟོས།
ཞེས་གསུངས་ཏེ། བདུད་ཀྱི་རྐུན་དང་གློགས་པས། སྔར་ཕུང་པོ་ལྷག་མ་མ་ལུས་པར་
སངས་རྒྱས་ཟེར་བའི། སེམས་ཅན་རྣམས་ཀྱི་ལུས་ཀྱི་བརྒྱན་གོས་དང་། རུས་པ་ཁྲལ་
ཁྲོལ་དང་། ཤ་ར་རི་དང་། དཔགས་པ་ཁལ་ཁོལ་རྣམས་དེ་ནས་འབྱུང་སྟེ། ཐམས་
ཅད་དུར་ཁྲོད་ཀྱི་སྣང་བར་བྱིན་གྱིས་བརླབས་ཏེ། གནས་པའི་ཡུལ་དང་སྐུ་བརྒྱན་
མཆོད་པར་སྣང་བ་བསྒྱུར་བས། བདུད་དང་རབ་དུ་བསྐྱེངས་ལ་སེམས་ཅན་ཀུན་
དང་རབ་དུ་ངེས་པ་སྐྱེས་སོ། །དུས་དེར་བདུད་དེས་དད་པ་སྐྱེས་ཏེ་སངས་རྒྱས་ཀྱི་
དགོངས་པ་ཐམས་ཅད་འདུས་པ་བསྒྲུབ་ཐབས་ཀྱི་མདོའ་ཞེས་བྱ་བ་གཤེན་རབས་
ཀྱིས་ཆོས་སུ་བསྟན་ཏེ། བདུད་དེའི་མིང་དགེ་བསྙེན་ཐར་པ་གཞོན་ནུ་རུ་བརྟགས་
ནས། སྡིག་པ་གཤགས་ཤིང་དོན་ལ་བཞག །བདུད་དེས་སྔོན་དུ་ཡང་ལས་ཀྱི་འཕེལ་
འགྲིབ་མང་བར་བྱས་སོ། །དེ་ནས་ཀྱང་ལས་དགེའ་སྡིག་ཡང་བར་བསགས་པས་ཡར་
ཐར་པའི་ལམ་ལ་བཀོད་ཅིང་འདས་སོ། །ཕྱི་མ་རྣམས་ལན་ཅིག་དང་དེའི་ཚུལ་ཅན་ནོ།
དེ་ནས་ཤག་ཀྱའི་སྲས་པོས་བདུད་དེ་ཐུལ་བས། ཤག་ཀྱ་ཐུབ་པར་མཚན་གསོལ་ཏེ།
གཡུང་དྲུང་གི་བོན་ལས་དམ་པའི་ཆོས་སུ་སྒྲ་མཚན་དུ་བསྒྱུར་ནས། བཏོག་དཀར་པོ་
ལས་སོགས་མདོའ་སྡེ་བཞི་བཅུ་རྩ་གཉིས། འདུལ་བ་བརྒྱུད་དྲུག །མངོན་པ་སྡེ་བཞི།
བྱ་བྱེད་བླ་ན་མེད་པ་དོན་གྱི་རྒྱུད་བཞི། དེ་ལ་སོགས་པ་མང་དུ་སྤེལ་ནས། གཤེན་
137



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རབས་ཀྱི་བསྟན་པ་སྡེ་གཉིས་ཀྱང་གཅིག་དར་ནས་གཅིག་ལྡེངས་པའི་ཚུལ་གྱིས་ཕྱི་
བར་མ་བྱོན་བར་དུ་འགྲོ་དོན་འགྲོ་བ་འདྲེན་པའོ། །ཚེ་ལོ་དཔག་ཏུ་མེད་པ་ནས་
བཅུའི་བར་དུ། གཡུང་དྲུང་གི་བོན་སྡེ་གཉིས་ཀྱི་ཚུལ་དུ་དོན་འགྲུལ་ཅིང་དོན་བྱེད་
པའོ། །བརྒྱལ་པོ་བཞི་བསྐོས་གཤེན་བཞིས་བསྟན་པ་མཛད་ཞེས་པས། དུས་དེ་ནས་
རྒྱུའི་གཤེན་བཞིས་བསྟན་པའི་ཕྱོགས་འགོག་བསྒྱུར། བསྐོས་པའི་རྒྱལ་པོ་བཞི་ཡིས་
བསྟན་པ་བསྲུང་སྟེ་གནས་སོ། །ཐ་དད་སྐད་འགྱུར་གཤེན་རབས་མཚན་གྱི་གྲངས་
ཅེས་པས། ཀ་བི་ཏ་ལྷའི་སྐད་དུ་བ་ག་བློ་གསལ་ཞེས་བྱ་ལ། བརྒྱ་ནམ་པ་ལྡོང་གི་སྐད་
དུ། སྣེ་ཕྲོམ་འུ་རྒེ་ཞེས་བྱ་ལ། མེ་ཉག་སྤྱིའི་སྐད་དུ། མོ་བོ་ཁོང་རུ་ཞེས་བྱའོ། །ཞང་
ཞུང་སྨར་གྱི་སྐད་དུ་ཐོ་ཐོ་སྤུངས་གྱེར་ཞེས་བྱའོ། །རྒྱ་གར་གྱི་སྐད་དུ་མ་ཧ་བ་ག་བཱན་
ཞེས་བྱའོ། །སྤུ་བརྒྱལ་བོན་བོད་ཀྱི་སྐད་དུ་ན། ལྷ་ཡེ་གཤེན་རྩུག་ཕུད་ཞེས་ཀྱང་བྱའོ། །
བོན་གསང་བ་འདུས་པ་ཞེས་ཀྱང་བྱའོ། །སྟོན་པ་ཤག་ཀྱ་ཐུབ་པ་ཞེས་ཀྱང་བྱའོ། །དེ་
ཡང་རྩུག་ལག་གི་སྲས་བཞི་ལས་གྱེས་པ་ལ། སྐད་རིགས་མི་མཐུན་སུམ་བརྒྱ་དྲུག་ཅུ་
ན། བོན་གྱི་བསྟན་པ་དང་སྟོན་པ་ལ་སྐད་རིགས་མི་མཐུན་པ་སུམ་ཅུ་ལ། སྐད་
འགྱུར་སུམ་བརྒྱ་དྲུག་ཅུ་ཡིས་བདའ་སྤྲོད་པའོ། དུས་ཕྱི་རབས་ལན་ཅིག་གི་ཚེ་ན།
གང་ཟག་ལ་ལ་ཞིག་ན་རེ། དྲུང་མུ་གྱེར་གྱི་བསྟན་པ་ནི་མི་བདེན་ཏེ་ལོག་པའོ། །ཞེས་
ཟེར་ལ། ལ་ལ་ཞིག་གིས་དར་ཡ་རད་ནའི་བསྟན་པ་མི་བདེན་ཏེ་ལོག་པའོ། །ཞེས་ཟེར་
བ་བྱུང་སྟེ། དེ་ནི་བདུད་ཀྱིས་བསླུས་པའི་རིགས་ཅན་ཞེས་བྱ་སྟེ། བསྟན་པའི་བུ་བཞི་
ཡང་། དོན་དམ་པར་ཕྱེ་བ་མེད་པ་ལ་སྤྱོད་པ་མ་འདྲེས་པར་སྤྱད་པས་ཆུབ་པའོ། །
༧ ཚད་མེད་ལས་གཞུང་སྔོན་དུ་འགྲོ་བའི་ལུང་ཞེས་བྱ་བ་ནི། འདིས་མཆོག་དང་
མཐུན་མོང་གི་དོན་སེམས་སྐྱེད་ཅིང་སྐྱབས་སུ་གསོལ་བ་སྟོན་སྟེ། བྱ་བྱེད་ཀྱི་ལས་
གཞུང་དང་གཞུང་མ་ཡིན་པ་ཐམས་ཅད་ཀྱི་སྔོན་དུ་གཏང་བ་ནི། སེམས་མཆོག་དུ་
138



རྒྱུད་སྡེ།
སེམས་ལུང་གསལ་བའི་སྒྲོན་མེ།
བསྐྱེད་བཅིང་སྐྱབས་སུ་གསོལ་བ་ཡིན་ཏེ། ཚད་མེད་པ་ལ་བཞི། རིག་པ་ཚད་མེད་
དང༌། བཏུལ་ཤུགས་ཚད་མེད་པ་དང༌། ཐུགས་རྗེ་ཚད་མེད་པ་དང་། ཟུང་འཇུག་
ཚད་མེད་པ་དང་། སེམས་སྐྱེད་སྔོན་དུ་མ་སྐྱོལ་ཞིང་པས་རྒྱུ་བརྗེད་འདྲ། ཞེས་པ།
འདིས་སེམས་མ་སྐྱེད་པའི་སྐྱོན་ཡོན་སྟོན་ཏེ། དཔེར་ན་ཞིང་པས་རྒྱུ་ས་བོན་བརྗེད་
ན་རྐྱེན་ཆུ་ལུད་ཀྱིས་འབྲས་བུ་མི་འབྱུང་བ་དང་འདྲ་སྟེ། རྒྱུ་འབྲས་ཀྱི་ལས་གང་ཡང་
བྱས་པ་དོན་མེད་ཅིང་ཐུགས་རྗེ་རྒྱུན་པར་འགྱུར་རོ། །ཉོན་མོངས་འཁོར་བ་འགྲོ་དྲུག་
དགྲ་ཚོགས་ལ། ངོ་སྤྲོད་བཏུལ་ཤུགས་ཐུགས་རྗེ་ཚད་མེད་ཀྱིས་ཞེས་པས། སེམས་
སྐྱེད་པའི་ཡུལ་བཞི་ལ། སེམས་ཇི་ལྟར་བསྐྱེད་པ་སྟོན་ཏེ། དེ་ཡང་རྩ་བ་མ་རིག་
པ་ཡུལ་དུ་བྱས་ཏེ། ཀུན་གཞི་རིག་པའི་དོན་ལ་རབ་ཏུ་སེམས་སྐྱེད་པ་དང་། ཀུན་
བརྟགས་ཡུལ་དུ་བྱས་ཏེ་འཁོར་བའི་འདམ་རྫབ་ལ་མི་ཆགས་པ། བཏུལ་ཤུགས་ཀྱིས་
རབ་དུ་སེམས་བསྐྱེད་པ་དང༌། འགྲོ་དྲུག་གི་སེམས་ཡུལ་དུ་བྱས་ཏེ། ཐུགས་རྗེ་ཆེན་
པོ་བཞི་ཡིས་རབ་དུ་སེམས་སྐྱེད་པ་དང་། དགྲ་བློ་བུར་བ་སླུ་བའི་ཁ་འདྲེན་ཡུལ་དུ་
བྱས་ཏེ་ཚད་མེད་ཟུང་འཇུག་ཏུ་སེམས་སྐྱེད་པའོ། །སེམས་སྐྱེད་མ་བཞི་བཏིང་སེར་
མ་སླང་ཞེས་བྱ་བ་འདིས། སེམས་སྐྱེད་ཀྱི་གཡོལ་ལྡང་སྟོན་ཏེ། རྣམ་རྟོག་སོའ་གསོ༽
བ་རིག་པ་ཤེས་རབ་ཀྱི་མ། འཁོར་བ་འདྲེན་པ་བཏུལ་ཤུགས་སྟོབས་ཀྱི་མ། འགྲོ་
དྲུག་གསོ་བས་ཐུགས་རྗེ་རྒྱུན་གྱི་མ། དགྲ་ཚོགས་གཅོད་པ་ཚད་མེད་གཟོད་པའི་མ་
ཞེས་བྱའོ། །མ་དེ་བཞི་དང་མི་ལྡན་ན་བླ་མེད་ཕྱིན་བཅུའི་དོན་མི་རྫོགས། འབྲས་
བུ་བཞི་གསུམ་བརྒྱུ་འབྲས་ཀྱི་དོན་མི་མཐོང་ལ། ཡང་ན་རིག་པའི་མདངས་ཡལ།
བཏུལ་ཤུགས་ཀྱི་སྟོབས་ཞི། ཐུགས་རྗེའི་རྒྱུན་ཆད་ཚད་མེད་ཀྱི་སྲོག་ཆད་པའི་སྐྱོན་
དུ་གྱུར་པའོ། །སེམས་སྐྱེད་དོན་དང་ལྡན་པའི་གཤེན་རབས་ནི་ཞེས་པས། སེམས་
སྐྱེད་དོན་དང་ལྡན་པའི་དཔེའ་སྟོན་ཏེ། དུ་སང་མཁའ་ལ་ཆར་བབས་པས། བརྒྱ་
139



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཚོ་མི་བསྐམ་པའི་རུ་མར་གྱུར་པ་བཞིན་དུ། བྱང་ཆུབ་མཆོག་དུ་སེམས་བསྐྱེད་པ་
ནི། སངས་རྒྱས་ཐམས་ཅད་ཀྱི་བརྒྱུ། ལྟ་དགོངས་ཐམས་ཅད་ཀྱི་སྙིང་པོ། སེམས་
ཉིད་དོན་གྱི་རུ་མའོ། །སེམས་བསྐྱེད་ཡུལ་དུས་ལས་སྡོམ་སྐྱོན་ཡོན་མཆོག་ཞེས་བྱ་བ་
ནི། ཡུལ་ནི་གོང་དུ་སྨོས་པའི་ཡུལ་བཞི་རུ་གསུངས་པའོ། །དུས་ཞེས་བྱ་བ་ནི། མ་
རིག་པ་ཡུལ་དུ་བྱས་ནས་རིག་པ་ཡེ་ཤེས་སུ་ངོ་སྤྲད་པ་ནི། དུས་འདི་ནས་གཡུང་དྲུང་
གི་སྙིང་པོ་མ་ཐོབ་ཀྱི་བར་དུ་སྐྱེད་ལ། འཁོར་བ་བཏུལ་ཤུགས་ཀྱིས་སེམས་སྐྱེད་པ་
ནི། ཕུང་པོ་མ་ཞིག་གི་བར་དུ་བསྐྱེད་ལ། འགྲོ་བ་རིགས་དྲུག་ལ་ཐུགས་རྗེ་བཞི་ལྡན་
དུ་འཁོར་བ་མ་སྟོང་གི་བར་དུ་བསྐྱེད་ལ། དགྲ་བློ་བུར་བ་ལ་ཟུང་འཇུག་དུ་ལྟ་སྤྱོད་
འདིང་མ་བྲལ་གྱི་བར་དུ་བསྐྱེད་པ་ནི་དུས་སོ། ལས་ནི་ཀུན་གཞི་རིག་པར་སེམས་
བསྐྱེད་པས། ནམ་མཁའ་སྣང་སྲིད་ལས་མཆོག་དུ་གྱུར། བོན་ཉིད་མཚན་མ་ལས་
ཁྱད་པར་འཕགས། སེམས་ཉིད་རྣམ་རྟོག་ལས་རྨད་དུ་བྱུང་སྟེ་རང་ཤེས་རིག་གི་རྒྱལ་
པོར་སེམས་བསྐྱེད་པའོ། །འཁོར་བ་ལ་འཕྲེང་ཆགས་མེད་པར་སེམས་བསྐྱེད་པས་
འཁོར་བར་ལྟུང་སླ་བས་ཉེས་སྐྱོན་ལ་བག་ཚ་བས་ཤེས་པའི་བཏུལ་ཤུགས། ངན་སོང་
འབྲིད་མཁས་པས་ཡ་ང་བར་ཤེས་པའི་བཏུལ་ཤུགས། བསྡུག་བསྔལ་སྐྱི་འཇིགས་
པས་བདེའ་ཆེན་རྩལ་གྱི་བཏུལ་ཤུགས་སོ། །འཁོར་བ་ལ་ཐུགས་རྗེའི་སེམས་བསྐྱེད་
པས། རྒྱུ་དུག་ལྔ་ལ་རྐྱེན་སྐྱེ་བ་བཞི་བྱས་ནས། འབྲས་བུ་ཐུགས་རྗེ་བཞིས་བསྐྱེད་
དེ། འཁོར་བ་ལ་རྒྱུན་ཆད་མེད་པས། ཐུགས་རྗེ་ཡང་ཆུ་རྒྱུན་དང་འདྲ། འཁོར་བ་
ལ་ཟད་པ་མེད་པས་ཐུགས་རྗེ་ཡང་ས་བཞི་དང་འདྲ། འཁོར་བ་ལ་མཐར་ཐུག་པ་
མེད་པས། ཐུགས་རྗེ་ཡང་ནམ་མཁའ་དང་འདྲ། འཁོར་བ་ལ་ཆག་ཚད་མེད་པས།
ཐུགས་རྗེ་ཡང་ཉི་མ་དང་འདྲ་བར་བསྐྱེད་པར་བྱའོ། །ཡང་དགྲ་བློ་བུར་བ་ལ་ཚད་
མེད་བཞིས་སེམས་བསྐྱེད་པ་ནི། གནས་ཀྱིས་བསྡུས་པའི་ཡུལ་མི་སྤྱི་ལ་སྙིང་རྗེ་ཚད་
140



རྒྱུད་སྡེ། །
སེམས་ལུང་གསལ་བའི་སྒྲོན་མེ།
མེད་པ་སྐྱེད། ལས་ཀྱིས་བསྡུས་པའི་ཉེ་དྲུང་ལ་བྱམས་པ་ཚད་མེད་པ་བསྐྱེད། དགྲ་བློ་
བུར་བ་ལ་དགའ་བ་ཚད་མེད་པ་བསྐྱེད། བགེགས་བརྡོན་རིགས་ལ་བཏང་བསྙོམས་
ཚད་མེད་པ་བསྐྱེད་དེ། ཚད་མེད་དུ་སྒོ་རེ་སྐྱེས་པས་གསུམ་པོ་ཤུགས་ལ་བསྐྱེད་
བའོ། །ལས་ནི་མཆོད་པའི་བྱེ་བྲག་ལྕོགས་ཚད་དུ་བཤམ་སྟེ། ལྷ་དང་དཔོན་གསས་བླ་
མ་དཔང་དུ་བཅུགས་ལས་ཕྱི་ནང་བརྒྱས་པ་གང་དང་འཚམས་པའི་དཀྱུས་བསྙག །
དེ་ནས་གནས་བཞིའ་པོ་དེ་ལ་སྐྱབས་ཕྱག་བཙལ་ལ། བདག་མིང་འདི་ཞེས་བགྱི་བ་
དུས་འདི་ནས་བཟུང་ནས་གཡུང་དྲུང་སྙིང་པོ་མ་ཐོབ་བར་དུ། མ་རིག་པ་རིག་པའི་ཡེ་
ཤེས་སུ་ངོ་སྤྲད་དེ་སེམས་བསྐྱེད་པར་བགྱིའོ། །འཁོར་བ་ལ་ཆགས་པ་མེད་པ་བཏུལ་
ཤུགས་ཀྱི་སེམས་བསྐྱེད་པར་བགྱིའོ། །འགྲོ་དྲུག་ལ་ཐུགས་རྗེ་བཞི་ལྡན་རུ་དུ་༽སེམས་
བསྐྱེད་པར་བགྱིའོ། །དགྲ་བློ་བུར་བ་ལ་ཚད་མེད་ཟུང་འཇུག་དུ་སེམས་བསྐྱེད་པར་
བགྱིའོ། །དོན་དམ་པར་དཔེའི་ཐུན་མོང་མ་ཡིན་པ་ལ་ངོ་སྤྲད་དེ་སེམས་བསྐྱེད་པར་
བགྱིའོ། །དོན་ཁྱད་པར་བ་ལ་ངོ་སྤྲད་དེ་སེམས་བསྐྱེད་པར་བགྱིའོ། །བརྟགས་རྨད་
དུ་བྱུང་བ་ལ་ངོ་སྤྲད་དེ་སེམས་བསྐྱེད་བགྱིའོ། །ཞེས་བྱ་བ་ནི་ལས་ཏེ། བཀྲ་ཤིས་དང་
སྨོན་ལམ་གྱི་བཞུག་བསྡུ་བའོ། །སྡོམ་པ་ནི་དུས་སུ་བཟུང་བའི་ཁྲིམས་ལས་མི་འདའ་
འོ། །ཡོན་ཏན་ནི་ཀུན་གཞིའི་དོན་ལ་ངོ་སྤྲད་དེ་སེམས་བསྐྱེད་པས། ཉོན་མོངས་པ་
གདར་ཆོད་དེ་སྐུ་དང་ཡེ་ཤེས་ཀྱི་ཡོན་ཏན་དང་ཡང་ལྡན་ལ། འཁོར་བ་ལ་མི་ཆགས་
པ་བཏུལ་ཤུགས་ཀྱི་སེམས་བསྐྱེད་པས། ངན་སོང་འཁོར་བའི་བསྡུག་བསྔལ་ལས་
ཐར་ཏེ། མཐོ་རིས་ཐར་པའི་བདེའ་བ་ལ་བཀོད་པའི་ཡོན་ཏན་དང་ཡང་ལྡན། འགྲོ་
བ་རིགས་དྲུག་ལ་ཐུགས་རྗེ་བཞི་ལྡན་དུ་སེམས་སྐྱེད་པས། འགྲོ་དོན་བརྒྱ་ལག་ཕྱད་
དེ། ཐམས་ཅད་མཉམ་བསྙོམས་ཀྱི་ཡོན་ཏན་དང་ཡང་ལྡན། དགྲ་བློ་བུར་བ་ལ་ཚད་
མེད་ཟུང་འཇུག་ཏུ་སེམས་སྐྱེད་པས། ཉེས་པ་བློ་བུར་བ་ལ་རང་སར་ཞི་ནས་གཟོད་
141



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བ་སྲན་གྱི་ཡོན་ཏན་དང་ལྡན། མཆོག་ནི་མ་སྐྱེས་པས་བྱང་། མི་འགག་པས་ཆུབ། སྐྱེ་
འགག་གཉིས་སུ་མེད་པས་བྱང་ཆུབ་མཆོག་དུ་སེམས་བསྐྱེད་པའོ། དེ་བཞིན་དུ་ཡོད་
མེད། རྟག་ཆད། སྣང་སྟོང་། སྤོང་ལེན། མཐའ་ཅན་རྣམས་བརྗོད་དུ་མེད་པས་བྱང༌།
གཟའ་བརྟད་མེད་པ་ཆུབ། བརྡེང་དུ་གྱུར་བས་སེམས། བླ་ན་མེད་པས་མཆོག་ཏུ་
སེམས་བསྐྱེད་ཞེས་བྱའོ། །
༧ སྐྱབས་སུ་གསོལ་བ་ནི། ལས་རྣམས་གང་ལ་འཇུག་པའི་ཐོག་མ་ནི། དགེའ་བའི་
ལས། དགེའ་སྤྱོད་ཀྱི་ལས་དང་། ལས་སྤྱོད་ཀྱི་ལས་དང་། གཞན་ཡང་ཕྱི་དང་ནང་
དང་གསང་བ་དང་ཡང་གསང་གི་ལས་གང་གི་སྔོན་དུ་བདག་བརྩེགས་བསྐྱབས་སུ་
གསོལ་བའོ། །ཕྱི་དང་ནང་དང་གསང་བ་དང་ཡང་གསང་གི་ཞེས་བྱ་བས། སྐྱབས་
སུ་གསོལ་བའི་དབྱེ་བ་སྟོན་ཏེ། གང་ཞེ་ན། ཕྱི་གཡུང་དྲུང་གནས་བཞིར་སྐྱབས་སུ་
གསོལ་ཏེ། འདི་ལྟར་དཔོན་གསས་བླ་མ་དང་། དུས་གསུམ་གྱི་བདེ་བར་གཤེགས་པ་
དང་། གཡུང་དྲུང་བོན་གྱི་བསྟན་པ་གསུམ་དང༌། ཕྱོགས་བཅུའི་གཤེན་རབས་དང་
གཞི་ལ་སྐྱབས་སུ་ལུས་ངག་ཡིད་གྱི་སྒོ་ནས་གསོལ་བའོ། ནང་ནི་དམིགས་པ་སྒོ་བཞི་
སྟེ། དཔོན་གསས་བླ་མ་སྤྱི་བོའི་རྩུག་དུ་དམིགས་པ་དང་། ཡི་དམ་གྱི་ལྷ་མདུན་གྱི་
བར་སྣང་ལ་དམིགས་པ་གཏད། བརྟེན་ཁྱད་པར་ཅན་ཡུལ་ཐུགས་ཕྲད་ལ་དམིགས་
པ་དང༌། འཁོར་བའི་སེམས་ཅན་སྙིང་རྗེའི་ཡུལ་ལ་དམིགས་ལ། ཐོབ་པས་མྱུར་
མགྱོགས་ཀྱིས་སྐྱབས་སུ་གསོལ་བའོ། །གསང་བ་ཤེས་རྒྱུན་བཞི་ལས་སྐྱབས་སུ་གསོལ་
ཏེ། བློ་གསལ་ལ་དམིགས་པ་ཤེས་རབ་ཀྱི་བརྒྱུན་དང་། རིག་པ་སོ་སོར་གསལ་བ་ཤེས་
རབ་ཀྱི་རྒྱུན་དང་། ཐབས་བརྒྱ་མ་ཆད་པ་ལ་མི་དམིགས་པ་ཤེས་རབ་ཀྱི་རྒྱུན་དང་།
ཤེས་རབ་གང་ལ་ཡང་མི་དམིགས་པ་ཤེས་རབ་ཀྱི་བརྒྱུན་དང་། བཞི་ལ་མཉམ་པར་
བཞག་པ་ནི། ཤེས་རབ་རྒྱུན་བཞི་ལ་སྐྱབས་སུ་གསོལ་བའོ། །ཡང་གསང་ཕྱག་རྒྱ་
142



རྒྱུད་སྡེ།
སེམས་ལུང་གསལ་བའི་སྒྲོན་མེ།
གཟེར་བཞི་ལ་སྐྱབས་སུ་གསོལ་ཏེ། སྣང་སྲིད་ཐམས་ཅད་ནམ་མཁའི་ངང་དུ་འདུ་
འབྲལ་མེད། མཚན་མ་ཐམས་ཅད་བོན་ཉིད་ཀྱི་དབྱིངས་སུ་འགྱུར་བ་མེད། རྣམ་
རྟོག་ཐམས་ཅད་སེམས་ཉིད་ཀྱི་ངང་དུ་འཕོ་འཆུག་མེད། དོན་དམ་པར་མ་གཡོས་
མ་བཅོས་ལྷུན་གྱིས་གྲུབ་སྟེ། བདག་ཉིད་ཆེན་པོ་ལ་འདུ་འབྲལ་མེད་པས་ལྟ་བ་བྱང་
ཆུབ་སེམས་ཉིད་དེ། སྣང་སྲིད་ནམ་མཁའི་ངང་དུ་ཕྱགས། མཚན་མ་མེད་པའི་བརྒྱའི་
བཏབ། མཚན་མ་བོན་ཉིད་ཀྱི་ངང་དུ་ཕྱགས། འགྱུར་བ་མེད་པའི་བརྒྱའི་བཏབ།
རྣམ་རྟོག་སེམས་ཉིད་ཀྱི་ངང་དུ་ཕྱགས། རྟོགས་པ་ཆེན་པོའི་བརྒྱའི་བཏབ། ཐམས་
ཅད་ནས་ཐམས་ཅད་དུ་རང་འབྱུང་གི་ཡེ་ཤེས་སྟོང་པ་སྣང་གསལ་གྱི་བརྒྱའི་བཏབ་
པ་ལ་བྱའོ། །དེ་ནི་མ་སྐྱབས་པར་ཀྱང་སྐྱབས་ཀྱི་མཆོག །མ་ཕྱིན་པར་ཀྱང་བརྗོད་དུ་
སླེབས་ཞེས་བྱའོ། །གཡུང་དྲུང་གནས་བཞིར་སྐྱབས་སུ་མ་ཕྱིན་ན་ཞེས་བྱ་བ་ནི། ཡུལ་
དེ་བཞི་ལ་སྐྱབས་སུ་མ་ཕྱིན་སྐྱོན་སྟོན་ཏེ། བདུད་དང་མུ་སྟེགས་འཁོར་བའི་སླུ་བྲིད་
འབྱུང་ཞེས་བྱ་བ་ནི། གཡུང་དྲུང་གནས་བཞིར་སྐྱབས་སུ་མ་ཕྱིན་ན། ཕྱི་ནང་གསང་
བ་ཡང་གསང་གི་བདུད་གདུག་པ་ཅན་གྱིས་དང་པོ་བསམ་པ་ལ་བར་དུ་གཅོད་དོ། །
དེ་ནས་འཁོར་བའི་གཡང་སར་འཕུལ་བར་བྱེད་དོ། །གཡུང་དྲུང་གནས་བཞིའི་ཡོན་
ཏན་གང་ཡང་ཐོབ་པར་མི་འགྱུར་རོ། ། །
ཡུལ་མཆོག་འདི་ལ་གུས་ཅིང་ཐོབ་ན་མཆོག་ཞེས་པས། འདིས་གཡུང་དྲུང་
གནས་བཞིར་སྐྱབས་སུ་གསོལ་བའི་ཡོན་ཏན་སྟོན་ཏེ། དེ་ལྟར་སྐྱབས་སུ་གསོལ་
ན་ཡོན་ཏན་ཆེན་པོ་བཅུ་དང་ལྡན་ཏེ། ལྟ་བ་ཕྱིན་ཅི་ལོག་ཏུ་སྨྲ་བ་མུ་སྟེགས་ཅན་
ལས་ཁྱད་པར་དུ་གྱུར་བ་དང༌། མི་མ་ཡིན་བདུད་ཀྱིས་བར་དུ་མི་ཆོད་པ་དང་།
འདུལ་ཁྲིམས་དང་ཚུལ་ཁྲིམས་བསྡོམ་པའི་བརྟེན་དུ་གྱུར་བ་དང༌། སྔར་བྱས་
པའི་སྒྲིབ་པ་རྣམ་པ་གཉིས་བྱང་བ་དང༌། ངན་སོང་གསུམ་དུ་མི་སྐྱེ་བ་དང༌།
143



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འགྲོ་བ་ལས་ཅན་རྣམས་ཀྱིས་བདག་སངས་བརྒྱས་པའི་གཡུང་དྲུང་སེམས་དཔའ་
ཆེན་པོར་མཐོང་བ་དང་། མཆོག་དང་ཐུན་མོང་གི་དངོས་གྲུབ་མྱུར་དུ་ཐོབ་པ་
དང་། འདུ་བ་རྣམ་པ་བཞིའི་ནད་ཀྱིས་མི་ཚུགས་པ་དང་། དབྱངས་བསྙན་པ་
དང༌། ཀུན་ལ་བཀའ་བརྩོན་པར་འགྱུར་རོ། །འཇིག་བརྟེན་ཆེ་བརྩུན་དྲེགས་པ་
མི་བསྐུར་ཅིང་ཅེས་པས། དྲེགས་པ་ཅན་གྱི་གཞན་དབང་དུ་བདག་མི་གཏང་བར་
སྟོན་ཏེ། བླ་མ་སྤྱི་བོའི་རྩུག་དུ་བཀུར་ཞིང་། སྐྱེ་བོ་དྲེགས་པ་ཅན་ལ་སྨོན་མི་དབུལ་
པ་དང་། དུས་གསུམ་བདེའ་བར་གཤེགས་པ་ཡི་དམ་གྱི་ལྷ་ལ་འཁོན་མི་བྱ་ཞིང་།
ལྷ་སྲིན་དྲེགས་པ་ཕྱག་གི་ཡུལ་དུ་མི་བྱ་བ་དང༌། བྱིན་གྱིས་བརླབས་པའི་སྐུ་གདུང་
གསུང་རབས་མཆོད་པའི་ཡུལ་དུ་བྱ་ཞིང་། ལྷ་སྲིན་བརྡོལ་པའི་བརྟེན་ལ་རྒྱལ་
མཚན་མི་བྱ་བ་དང་། ཕྱོགས་བཅུས་གཤེན་རབས་མོས་མདུན་ཡུལ་དུ་བྱ་ཞིང་།
ཕྱིན་ཅི་ལོག་སྡིག་པའི་དྲེགས་པ་ཅན་གྱི་མི་དང་མི་འགྲོགས་པའོ། །དགེའ་བཅུའི་དོན་
ལ་གནས་ཅིང་ཞེས་པ་འདིས་སྡོམ་ཁྲིམས་དང་དམ་ཚིག་སྟོན་ཏེ། བདག་དགེའ་བ་
བཅུའ་བླང་ཞིང་སྡིག་པ་བཅུའི་ལས་སྤང་བ་དང༌། དགེའ་སྤྱོད་བཅུ་ལ་འཇུག་ཅིང་
སྡིག་པའི་ལས་སྤྱོད་སྤང་བ་དང་། གཤེན་རབས་ཀྱི་ལས་སྤྱོད་བཅུ་བླང་ཞིང་སེམས་
ཅན་གྱི་ལས་སྤྱོད་ལ་མི་གནས་པའོ། །དེ་བཞིན་ཉིད་ལ་ཆིས་ཞེས་བྱ་བ་འདིས། དོན་
དམ་པར་བསྲུང་བ་དང་བསྲུང་ཡུལ་ཐམས་ཅད་རང་བཞིན་མེད་དེ། གཅིག་དང་
སོ་སོའི་མཐའ་ལས་འདས་ཏེ་འདི་ཞེས་བརྗོད་པའི་མཐའ་ལས་འདས་པར་བྱའོ། །བྱ་
བ་བྱེད་སྤངས་འཕྲིན་ལས་དམ་པའི་ལུང་ཞེས་བྱ་བ་འདིས་འཕྲིན་ལས་དམ་པའི་དོན་
སྟོན་ཏེ། བྱ་བ་ནི་ཡུལ་སྣ་ཚོགས་ལ། བྱེད་ནི་འདུ་བྱེད་ཀྱི་འབད་རྩལ། བྱེད་སྤང་ནི་
འདུ་བྱེད་ཀྱི་ལས་ལ་མི་འཇུག་དོན་ལ་སྤྱོད་པའོ། །སྤང་ན་བྱ་བ་ནི་ཏིང་ངེ་འཛིན་གྱི་
དཀྱིལ་འཁོར་མཁའ་ལ་གཞའ་ལྟར་དད་པས་དམིགས་པར་མ་བཀག །བྱེད་པ་ནི་
144



རྒྱུད་སྡེ།
སེམས་ལུང་གསལ་བའི་སྒྲོན་མེ།
སེམས་ཀྱི་ཆོ་འཕྲུལ། བྱེད་སྤངས་ནི་མི་དམིགས་པ་དོན་གྱི་ཤེས་རབ། འཕྲིན་ལས་ནི་
ཏིང་ངེ་འཛིན་གྱི་གཞུང་། དམ་པ་ནི་དབྱིངས་ཡེ་ཤེས་གཉིས་མེད་བོན་གྱི་སྐུའོ། །དེ་
ཡང་བསྐྱེད་པ་ཐམས་ཅད་སེམས་ཅན་གྱི་རྣམ་པ། གནས་པ་ཐམས་ཅད་སེམས་ཀྱི་
རང་བཞིན། རྫོགས་པ་ཐམས་ཅད་སེམས་གྱི་ངོ་བོར་ཤེས་ན་སྣང་སྲིད་སེམས་སུ་
རྫོགས་པའི་ཡེ་ཤེས་ཞེས་དེ་ལ་བྱའོ། །ཕྱི་མ་དཀྱུས་ཉིད་ལས་ཤེས་སོ། ། །
དོན་ལ་བརྗོད་མེད་ཡོངས་སུ་རྫོགས་པའི་ལུང་ཞེས་པ། འདིས་ཏིང་ངེ་འཛིན་
རྫོགས་པའི་རིམ་པར་བསྟོན་ཏེ། ཨ་དཀར་བ་ལྟར་ལྷ་སྐུ་ཡིག་འབྲུར་རྫོགས། ཡིག་
འབྲུ་འོད་དུ་རྫོགས། འོད་ཐིག་ལེ་རུ་རྫོགས། ཐིག་ལེ་ཇེ་ཆུང་ལ་རང་བཞིན་མེད་པར་
རྫོགས་སོ། །ཡེ་གཤེན་པ་ལྟར། ལྷ་དང་གཞལ་ཡས་བདག་ཉིད་ཆེན་པོར་རྫོགས།
བདག་ཉིད་ཆེན་པོ་རང་བཞིན་དུ་རྫོགས། རང་བཞིན་ངང་དུ་རྫོགས་སོ། །ཁྱད་པར་
བ་ལྟར་བྱ་བྱེད་གསལ་ལ་རྟོག་པ་མེད་པར་རྫོགས། བྱ་རྒྱུ་སྣང་ལ་དངོས་པོ་མེད་པར་
རྫོགས། བྱེད་མཁན་སྟོང་ལ་ཡོངས་སུ་བརྒྱ་མ་ཆད་པར་རྫོགས། ཐམས་ཅད་ནས་
ཐམས་ཅད་དུ་འདི་ཞེས་གཟའ་བརྟད་མེད་པར་རྫོགས་སོ། ཕྱི་མ་དཀྱུས་ཉིད་ལས་
ཤེས་པའོ། །དོན་དྲུག་མཐའ་བྲལ་བརྗོད་མེད། ངེས་པའི་ལུང་ཞེས་པ། ལྟ་བ་མཐོང་
ཞེས་བརྗོད་དུ་མེད། སྤྱོད་པ་བྱས་ཞེས་བརྗོད་དུ་མེད། བསྒོམ་པ་གསལ་ཞེས་བརྗོད་
དུ་མེད། དམ་ཚིག་འདི་ཞེས་བརྗོད་དུ་མེད། འབྲས་བུ་གྲུབ་ཞེས་བརྗོད་དུ་མེད་དོ། །
དོན་དམ་པར་ཡིན་མིན་གང་ཡང་མིན་པའི་ཡིན་པའི་དོན་ཆེན་པོ་ཞེས་བྱའོ། །བསྐལ་
པ་བཞི་འཇོམས་བར་དོ་བརྒྱུན་གྱི་ལུང་ཞེས་བྱ་བ། བར་དོ་རྒྱུན་བཞིས་བརྩོན་འགྲུས་
ཀྱི་ཞེན་བཏབ་པ་སྟོན་ཏེ། སེམས་ཀྱི་ངང་ཐག་ལས་ཤེས་སོ། །ཐམས་ཅད་ཁྲོ་བརླག་
ཡེ་ཤེས་རྩེ་བརྒྱལ་ལུང་ཞེས་པ། ཇི་ལྟར་སྣང་བ་ཐམས་ཅད་སེམས་ཀྱི་ངང་དུ་འདུས་
ཏེ། སྣང་སྲིད་བྱུང་ཡང་ནམ་མཁའི་ངང་ལས་བྱུང་སྟེ། རྣམ་པ་གསལ་བ་ནམ་མཁའི་
145



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བརྩལ། གནས་ཀྱང་ནམ་མཁའི་ངང་ལ་གནས་ཏེ། རང་བཞིན་སྣང་བ་ནམ་མཁའི་
ངང་། འདུས་ཀྱང་ནམ་མཁའི་ངང་དུ་འདུས་ཏེ། ངོ་བོ་སྟོང་བ་ནམ་མཁའི་དབྱིངས་
ཞེས་བྱའོ། །དེ་ཙམ་ན་སེམས་ཀྱི་ངོ་བོ་སྟོང་སྟེ་འདི་ཞེས་མཐའ་སྙད་བྲལ་བས་བརྗོད་
པ་ཚིག་གི་དཔེ། རང་བཞིན་སྣང་སྟེ་བཅོས་བསླད་མེད་པ་སྣང་བ་གཟུགས་ཀྱི་རྩེ།
རྣམ་པ་གསལ་ཏེ་བཅོལ་པ་མེད་པས་ལྷུན་གྲུབ་ལས་ཀྱི་བརྩེ་ཞེས་བྱའོ། །ཕྱི་མ་དཀྱུས་
ལས་ཤེས་པའོ། །
དུས་གསུམ་ཚིག་རིམས་ངོ་སྤྲོད་སེམས་ཀྱི་ལུང་། ཞེས་པ། དེ་ལྟར་ཡིན་པར་དུས་
གསུམ་ལ་ངོ་སྤྲད་དེ། དཔེའ་བཞི་བསྟན་པས་དོན་བཞི་མཐོང་། དོན་བཞི་མཐོང་བས་
བརྟགས་བཞི་གསལ་ཏེ། གླུ་ཡ་གཏིང་རྫོགས་དབང་གི་གལ་མིག་ལས་ཤེས་སོ། །ཕྱི་
མ་དཀྱུས་ཉིད་ཤེས་སོ། །དེ་ཡང་དོན་དམ་པར་ཡེ་ཤེས་རྩེ་བརྒྱལ་མཐའ་དང་བྲལ།
མཐའ་ལྟར་གསལ་བ་སེམས་ཀྱི་བརྩལ་ཞེས་བྱའོ། །དེ་ཡང་ལུང་དོན་བཅུ་གསུམ་ཡང་
བསྙིང་འཕྲུལ་གྱི་བོན་ཞེས་བྱ་སྟེ། ཡེ་ཤེས་རྩེ་བརྒྱལ་སེམས་ཡེ་རིག་གི་གཤེན་ལྷ་འོད་
དཀར། བརྟོགས་པར་བྱེད་པ་ལ་བར་དོ་བཞིའི་ངང་བརྒྱུད་གསལ་དགོས། དེ་གསལ་
བར་བྱེད་པ་ལ་སེམས་དང་སེམས་སུ་ངོས་སྤྲད་དགོས། སེམས་ངོ་སྤྲད་པ་ལ་བརྗོད་
མེད་ཀྱི་དོན་ཤེས་དགོས། དོན་ཤེས་པ་ལ་ཐམས་ཅད་སེམས་ལ་ཡོངས་སུ་རྫོགས་པར་
ཤེས་དགོས། ཡོངས་སུ་རྫོགས་པ་ལ་རྫོགས་རྒྱུའི་ཕྲིན་ལས་ལ་སྤྱད་དགོས། ལས་སྟོན་
པར་བྱེད་པ་ལ་དཔོན་གསས་བླ་མ་སེམས་སྐྱེད་བཞི་ལྡན་ལ། གནས་བཞིར་སྐྱབས་
སུ་གསོལ་གྱིན། ཐུགས་རྗེ་བཞི་ལྡན་ཞེན་གདབ་དགོས། ཞེན་འདེབས་པ་ལ་བཀའ་
མན་ངག་བདུད་རྩིའི་ཆུ་ལ་བཏུང་དགོས། དམ་ཚིག་གསང་བ་ལ་བསྒོམ་པ་དགོས།
བསྒོམ་པ་གནས་པ་ལ་སྤྱོད་པ་དགོས། སྤྱོད་པའི་སྤྱད་རྒྱུ་ལ་ལྟ་བ་དགོས། ལྟ་བས་ལྟ་
བ་ལ་ཀུན་འབྱུང་གི་རྩ་གཅད་དགོས། ཀུན་འབྱུང་ཤེས་པ་ལ་ཀུན་གཞིའི་དོན་བརྟག་
146



རྒྱུད་སྡེ།
སེམས་ལུང་གསལ་བའི་སྒྲོན་མེ།
དགོས་པས། བཅུ་གསུམ་ཞེས་བྱའོ། །བཅུ་གསུམ་ཡ་བཅུ་བཞི་པ་ཡེ་ཤེས་རྩེ་བརྒྱལ་
གྱི་ངང་དུ་ཆིབ་པའོ། །དགོས་པ་བཅུ་གསུམ་པོ་འདི་ནི། ཡས་ཀྱི་མགོ་འདྲེན། མས་ཀྱི་
མདོའ་བསྡུ་བ་རུ་གཅེས་པའོ། །སེམས་ལུང་སྟོན་པའི་སྒྲོན་མ་ཀླད་ཀྱི་དབུ་ཆད་དཀྱུས་
ཀྱི་དོན་གྲོལ། དོན་གྱི་ཏི་ཀ་གཤེན་ནམ་མཁའ་སྣང་བ་མདོག་ཅན་གྱི་བཀྲལ་བ་རྫོགས་
༧ ཡོན་ཏན་མ་ལུས་སྟོན་པ་ཉིད་ལ་རྫོགས། དེ་དོན་གསལ་བའི་གཤེན་ལ་ཕྱག་
འཚལ་ལོ། །གང་དག་གང་གིས་གང་ལ་གང་ཞིག་བསྟན། རབ་འབྲིང་ཐ་གསུམ་བློའི་
ཚད་བརྟགས་ལ། སྙིང་པོ་བཅུ་དྲུག་བཀོལ་བས་མདོའ་དོན་གཟུང་། སྦག་རྐྱང་ལྷའི་
དགོངས་པའི་དམིགས་ཀྱང་བརྟག །ཞེས་བྱ་སྟེ། ཕྱི་སྣང་བ་ལ་སེམས་གདུལ། ནང་
ལྷ་སྐུ་ལ་རང་ཚད་ལ་སེམས་སྦྱང་། གསང་བ་ཐིག་ལེ་ཐར་གནོན་ལ་བདེའ་བ་རྩལ།
རྫོགས་པ་ཡེ་ཤེས་ཁོང་སེང་ལ་གསལ་གདབ། ངོ་བོ་ཡེ་ཤེས་ཆེན་པོར་རུ་ངོ་སྤྲད། རང་
བཞིན་འབར་བའི་ཁྲོ་མཆོག་ཏུ་རྩལ་སྦྱང་། རྣམ་པ་སྲ་བསྟན་གཡུང་དྲུང་དུ་འཕྱོང་
བཅད། འདུས་པ་འཆི་མེད་སྐྱེས་ནས་རྩན་དུ་རྫོང་བཅའ་ཞིང་འཁོར་འདས་ཡུལ་
མེད་དུ་དོན་གཞིག །བདག་ཐིག་ལེ་ཉག་༼གཅིག་ཏུ༽གནད་བཀྲོལ། ཉིད་རང་འབྱུང་
ཡེ་ཤེས་སུ་དེམས་བཅའ། བོན་ཡོངས་སུ་རྫོགས་པ་རུ་ཐིག་གདབ། ལྟ་བ་རྟོགས་པ་
ཆེན་པོར་བརྡེང་བསྐྱེད། སྤྱོད་པ་རྣམ་པར་དག་པར་སྒོ་བསྡམ། སྒོམ་པ་གཡོས་པ་
མེད་པར་འཕྲང་བཅད། དམ་ཚིག་ཡེ་སྲུངས་ཆེན་པོ་རུ་གཟེར་གདབ། ཕྲིན་ལས་
ལྷུན་གྱིས་གྲུབ་པར་མཐའ་དྲིལ། རང་ཤེས་རིག་བརྒྱལ་པོར་རུ་ཐག་གཅད། ཞེས་བྱ་
སྟེ། གསས་མཁར་རིན་པོ་ཆེ་སྤྱི་དཔུངས། སྒྲོན་མ་གསལ་བའི་བརྒྱུན་འགྲ་ལས༼རྒྱུད་
འགྲེལ༽། གསང་ཐུས་རྩོ་བོའི་སྒོམ་རིམ། རྩ་བའི་སྡོམ་ཚིག་དུ་བསྟན་པ། སེམས་ཀྱིས་
ཡིད་གདུལ་བའི་ཐབས་ཡུམ་གྱིས་གསུངས་པ། རྫོགས་སོ།། །།ཡོན་ཏན་མ་ལུས་སྟོན་
147



བ
གསུང་རབ་སྒོ་མཛོད་རིན་པོ་ཆེའི་གླེགས་བམ། 123
པ་ཉིད་ལ་རྫོགས། ཐུགས་རྗེ་རྩེ་མཆོག་ཁྲོ་བརྒྱལ་ཁ་འགྱིང་ཁ་ལ་ཕྱག་འཚལ་ལོ། །
གསས་མཁར་དོན་གྱི་གནག་པ། བརྒྱས་བསྡུས་ལས་ཀྱི་བཏན་ཏྲ། གཤེན་གསང་བ་
འདུས་པས། འཆི་མེད་རྩུག་ཕུད་ལ་གསོལ་བ། སེམས་ཅན་བློའི་འདུ་ཤེས་ཚད་མི་
གཅིག །བློ་འབྲིང་རྣམས་ལ་ལས་ཏིག་བསྡུ་བར་འཚལ། ཞེས་གསུངས་པས་གསོལ་
པ། བློ་འབྲིང་དོན་དུ་བརྒྱས་མིན་བསྡུས་མིན་པར། སྟོང་གསུམ་སྙིང་པོ་སྟོང་གི་སྤྱི་
ཕུད་ལྟར། གསང་བའི་སྙིང་པོར་ལས་ཏིག་འབྲིང་པོར་བསྡུས། ཞེས་གསུང་པའི་
དོན་ཁོ་ནའོ། །ཡུམ་བཟང་ཟང་རིང་བཙུན་གྱིས་གཤེན་གསང་བ་འདུས་ལ་གསོལ་བ།
སེམས་ཅན་སྟོབས་ཀྱིས་འབད་རྩོལ་ཚད་མི་ཅིག །བློ་འབྲིང་དོན་དུ་གསང་པ་འདུས་
པ་ཡང་། སྤྱི་ཕུད་སྙིང་པོ་དབུས་ཀྱི་རི་རབ་ལྟར། ཐ་མ་རྣམས་ལ་ལས་ཏིག་བསྡུ་བར་
འཚལ། ཞེས་གསུངས་པས་བཀའ་བརྩལ་པ། སྟོབས་ཆུང་རྣམས་ལ་ཐིག་ལེ་ཡང་
སྙིང་དུ། རྩོ་མཆོག་ཆིག་སྒྲུབ་ལས་རིག་རྩ་བར་བསྡུས། ཞེས་པའི་དོན་རྣམས་ཐིག་
སྐོར་ཅན་རྣམས་སོ། །བརྒྱས་པ་ནི་ཁྲོ་བོ་དབང་ཆེན་བཞུང་སྐབས་བཅོ་བརྒྱད་པའོ། །
དེ་ལ་འབྲིང་པོ་གསང་བ་སྙིང་པོ་ནི། བརྒྱས་མེན་བསྡུས་མེན་པའོ། གཙོ་བོ་བརྒྱན་
ཅིག་པ་ནི་ཤིན་དུ་བསྡུས་པ་ཞེས་པ་འབྱུང་སྟེ། འབྱུང་བ་བསྡུས་པའི་སྙིང་པོ་ནམ་
མཁའ། ཕུང་པོ་བསྡུས་པའི་སྙིང་པོ་རྣམ་ཤེས། ཉོན་མོངས་པ་བསྡུས་པའི་སྙིང་པོ་ཞེ་
སྡང་། ཏིང་ངེ་འཛིན་བསྡུས་པའི་སྙིང་པོ་དེ་བཞིན་ཉིད། དགོངས་པ་བསྡུས་པའི་སྙིང་
པོ་ཁྱུང་ཆེན་ལྡིང་པ། ལྷ་ལྔ་བསྡུས་པའི་སྙིང་པོ་གཤེན་ལྔ་མཁའ་འགྱིང༌། རིགས་ལྔ་
བསྡུས་པའི་སྙིང་པོ་མི་འགྱུར་བདེའ་བའི་རིགས། སྐུ་ལྔ་བསྡུས་པའི་སྙིང་པོ་འགྱུར་མེད་
བོན་གྱི་སྐུ། ཡེ་ཤེས་བསྡུས་པའི་སྙིང་པོ་སྟོང་པ་ཉིད་ཀྱི་ཡེ་ཤེས། སྤྱན་ལྔ་བསྡུས་པའི་
སྙིང་པོ་བོན་ཉིད་རིག་པའི་སྤྱན། རྩལ་ལྔ་བསྡུས་པའི་སྙིང་པོ་མཉམ་ཉིད་འཁྲུལ་པ་
མེད་པའི་ཐུགས། སྔགས་འཛབ་བསྡུས་པའི་སྙིང་པོ་རྩོ་གཙོ་བོ་ཡབ་ཡུམ་གྱི་འཛབ།
148



རྒྱུད་སྡེ།
སེམས་ལུང་གསལ་བའི་སྒྲོན་མེ།
མཆོད་པ་བསྡུས་པའི་སྙིང་པོ་ཐུགས་རྗེའི་རྒྱུན་ལམ། ཕྲིན་ལས་བསྡུས་པའི་སྙིང་པོ་
ཡབ་ཡུམ་ཆིག་སྒྲུབ། བསྐྱེད་རྫོགས་བསྡུས་པའི་སྙིང་པོ་མཉམ་གསལ་མཉམ་བཞག
ཡིག་འབྲུ་བསྡུས་པའི་སྙིང་པོ་རྩ་བ་འབྲུ་བཞི། དེ་ལྟར་སྙིང་པོ་བཅུ་དྲུག་གི་སྒོ་ནས་
འཇུག་སྟེ། རྐྱང་གཉིས་སྦག་དང་གསུམ་གྱི་སྒོམ། ཞིང་བསྒྲུབ་པ་ནི། སྦག་ནི་ལྷ་ཡབ་
ཡུམ། ཡིག་འབྲུ་ཆས་བསྒོམ་པ་ལ། འོད་དཀར་དམར། ལམ་གསང་རྩ། སྣ་འདྲེན་
རླུང༌། སྙོམས་འཇུག་ཐིག་ལེའོ། །དང་པོ་ཕྱི་སྣང་བ་དཀར་དམར་ལ་སེམས་གདུལ།
ནང་ལྷ་སྐུ་རང་ཚད་ལ་སེམས་སྦྱང་། གསང་བ་ཐིག་ལེ་འཕར་གནོན་ལ་བདེའ་བ་
བརྩལ། རྫོགས་པ་ཡེ་ཤེས་ཁོང་སེང་ལ་གསལ་གདབ་པའོ། །དེ་ཡང་དང་པོ་ཕྱི་ནི་
འཕྲིན་ལས་གོ་རིམ་རྫོགས་པ་དང་། རང་གི་མདུན་གྱི་བར་སྣང་ལ་ཨ་དང་མའི་ས་
བོན་ལས། ཉི་མ་དམར་མོའི་ས་གཞི་དང་། ཟླ་བ་དཀར་པོའི་ནམ་མཁར་འགྱུར་ཏེ།
དེའི་ནང་ན་བདག་ཡང་ཡུམ་རང་ཚད་མར་སྒོམས་པས། སྣང་བ་དེ་ལ་གོམས་པ་ནི་
སེམས། སེམས་རིག་པ། རིག་པ་སྟོང་པ། སྟོང་པ་དྭངས་སང་སེང་ངེ་། ཡེར་རེ་ཧྲིག་
གེ་གནས་པ་ནི་ཐུལ་པའོ། །ཡོན་ཏན་མ་ལུས་སྟོན་པ་ཉིད་ལ་རྫོགས། སངས་རྒྱས་ཀུན་
གྱི་ཡུམ་ཆེན་བ་ག་ཡངས། དེ་དོན་གསལ་བའི་གཤེན་ལ་ཕྱག་འཚལ་ལོ། ། །
༧ རབ་འབྲིང་ཐ་གསུམ་བློའི་བྱེ་བྲག་ལ། སྐྱེ་མེད་རྫོགས་པ་ཆེན་པོ་ཡང་། འཕྲོ་
འདུ་ཉི་འོད་ཟེར་དང་སྙིང་པོ་འདྲ། བསྐྱེད་པའི་འོད་ལས་ཡིག་འབྲུ་གཞལ་ཡས་སྐུ།
གཤེགས་བཞུགས་མཆོད་སྟོད་ལས་ཀྱི་གོ་རིམ་བསྟན། བློ་འབྲིང་རྫོགས་པའི་རིམ་པ་
ཤེས་རབ་རྒུ། རང་བཞིན་ཆ་ལུགས་ཀུན་གྱི་བཅའ་གཞི་ལས། ལྷ་སྐུ་རང་ཚད་འཕྲོ་
འདུས་དམིགས་པ་གཟུང༌། འབྱུང་བའི་སྙིང་པོ་དམིགས་པ་བསྟན་པའི་རྟགས། སྟོང་
པ་སྣང་གསལ་ཚིག་རིམ་བདེའ་བར་སྣང་། དེ་ལྟར་བསྟན་ནས་ལན་བརྒྱད་རླུང་ལ་
བརླབ། ལན་བརྒྱད་འཁོར་ལོས་དགྱེ་དགུག་དྲོད་རྟགས་བསྟན། དེ་དོན་བསྟན་ནས་
149



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ས་བོན་འབྲུ་ལ་བསླབ། ལུས་གནས་ཡིག་འབྲུས་སྐྱོན་སྦྱོང་དྲོད་རྟགས་བསྟན། དེ་
ལྟར་བསྟན་ནས་སྣང་བའི་འོད་ལ་བསླབ། སྲོག་ལམ་རྣམ་བརྟོག་སྦྱངས་པའི་དྲོད་
རྟགས་བསྟན། དེ་དོན་བསྟན་ནས་སྟོང་གསལ་ཡེ་ཤེས་བསླབ། ཀུན་སྣང་གདོས་བྲལ་
ཡུམ་གྱི་ངོ་བོ་བསྟན། ནམ་མཁའ་བོན་སེམས་གསལ་བའི་དྲོད་རྟགས་འབྱུང་། དེ་
དོན་བརྟན་ནས་མ་གཡོས་ངང་ལ་བསླབ། ཐིག་ལེ་རྒྱུན་མེད་བདེན་པའི་དྲོད་རྟགས་
བསྟན། དེ་དོན་རྟོགས་ན་ངོ་བོ་སྟོང་པར་བསླབ། མཚན་མ་ཀུན་རྟགས་སྟོང་པའི་
དྲོད་རྟགས་བསྟན། དེ་དོན་རྟོགས་ནས་རང་བཞིན་སྣང་བའི་བསླབ། ཡེ་ཤེས་རང་
སྣང་གསལ་བའི་དྲོད་རྟགས་བསྟན། དེ་དོན་བརྟན་ནས་ལྷུན་གྲུབ་རྣམ་གསལ་བསླབ།
གཉིས་མཐའ་མེད་ལྷུན་གྲུབ་དྲོད་རྟགས་བསྟན། སྟོང་པ་སྣང་གསལ་རྟོགས་པ་རྡེང་
གྱུར་སེམས། སྐུ་གསུམ་རང་ཆས་རྫོགས་ཆེན་པོ། ནང་ལྷ་སྐུ་རང་ཚད་ལ་སེམས་སྦྱང་
བ་ནི། ཕྱིའི་སྣང་བ་དེ་ལ་མི་བརྟེན་ཏེ། རང་རྩོབ་ཡབ་ཡུམ་དུ་གནས་ཏེ། རྒྱན་ཆས་
སྐུ་མདོག་རབ་དུ་གསལ་བས། གཉིས་སུ་མེད་པའི་རོལ་པ་ལས། ཡབ་ཀྱི་ཐུགས་ཀ་
ནས་ཨ་དཀར་པོ། ལྟེ་བ་ནས་བསྔོ་སྐྱ། ཡུམ་གྱི་ཐུགས་ཀ་ནས་མ་དམར་མོ། ལྟེ་བ་
ནས་བ་ཐོན་ཁ། དེ་ལ་ཐུགས་ནས་ལྟེ་བ་རུ། ཡབ་ཡུམ་བར་དག་རྩེ་ཁྲུ་གང་ཙམ་ལ།
འོད་དཀར་དམར་གྱི་ཉག་ཐག་ཏུ་ཀོར་རོ་རོ་འཁོར་བར་བསམ། སྣང་བ་དེ་ལ་གོམས་
པ་ནི། སེམས། སེམས་རིག་པ། རིག་པ་སྟོང་པ། སྟོང་པ་གསལ་བ། གསལ་བ་ལ་
དངས་སང་ངེ་། ཡེ་རེ་ཧྲིག་གེ་གནས་པ་དེ་ནི་སེམས་འབྱོངས་པའོ། །གསང་བ་ནི་འོད་
འཁོར་འཁོར་དེ་ལ་མི་བརྟེན་དེ། རང་ལུས་ཤེ་ཐུན་རྩའི་གསས་མཁར་ལ། ཨ་དང་
མ་རུ་གནས་སོ། །འཁོར་ལོ་སྲིད་པ་སྐྱེད་པའི་གསས་མཁར་ལ་བ་དང་བསྔོ་རུ་གསལ་
ལོ། །འོག་གསེར་གྱི་སྦུ་གུ་བསྡམས་ཏེ་ཧ་ཞེས་སྲོག་དྲངས་པས། བ་དང་བསྔོ་གཉིས་
ལ་འོད་དཀར་དམར་དུ་བྱུང་སྟེ། ཨ་དང་མ་ལ་ཕོག །ཨ་དང་མ་དེ་འོད་ཐིག་ལེ་
150



རྒྱུད་སྡེ།
སེམས་ལུང་གསལ་བའི་སྒྲོན་མེ།
དཀར་དམར་དུ་ཕར་འདྲིལ་སྟེ། མ་རིའི་རླུང་སྒོ་ནས་ཐོན་ནས། སྣ་ལ་འོད་ཀྱི་འཁོར་
ལོ་རྩིབས་བརྒྱད་པར་བྱུང་སྟེ། དེ་ཁྲུ་གང་མདུན་བར་སྣང་ལ་འཁོར་རོ་རོ་འདུག་པར་
སྒོམ་མོ། །ཐུན་དེ་འཇོགས་པའི་དུས་སུ། འཁོར་ལོ་རླུང་སྒོར་ཏུག་གི་ཏུགས་ལ། ཐིག་
ལེ་བཞི་གོར་མའི་གནས་བཞིར་བཞག་ལ། གསང་སྒོ་བསྡམ་མོ། །འཇོག་དུས་སུ་ཡས་
དབུགས་ནང་དུ་རྔུབ། མར་གསེར་གྱི་སྦུ་གུ་བརློད་དོ། ཡང་ཐུན་ལ་བབ་པའི་དུས་སུ་
གོང་བཞིན་བྱའོ། སྣང་བ་དེ་ལ་གོམས་པ་ནི་སེམས། སེམས་རིག་པ། རིག་པ་སྟོང་པ།
སྟོང་བ་གསལ་བ། གསལ་བ་བདེའ་བ། བདེའ་བ་དང་སལ་ལེ་ཡེར་རེ་ཧྲིག་གེ་གནས་
པ་དེ་ནི་བདེའ་བ་སྙེད་པའོ། ། །
རྫོགས་པ་ཡེ་ཤེས་ཁོད་སེང་ལ་གསལ་བཏབ་པ་ནི། བདག་ལུས་ལྷའི་ཕྱག་རྒྱར་
གནས་པ་ལས་དང་སྤག་སྟེ། ཕྱི་སྣང་བ་ལ་མི་དམིགས། ནང་ཕུང་པོ་ལ་མི་རྟོག་
སྟེ། སྣང་བ་མ་བཀག་ལྷུག་པ། ལྷུག་པ་རྩིས་མེད་སེམས། སེམས་དངོས་མེད་སྟོང་
པ། སྟོང་གསལ་རིག་པ་བདེའ་བ། བདེའ་བ་ངང་ཉིད་གསལ་བ། གསལ་བ་དངས་
སལ་ལེ་ལྷན་ནེ་གནས་པ་ནི་ཀུན་ཏུ་བཟང་པོ་རྒྱུན་གྱི་བཤེན་རབས་སོ། །དེ་ལྟར་
སྣང་ཙམ་ཉིད་ན། ཡེ་ཤེས་རང་བཞིན་གྱི་འབར་བས། དུག་ལྔ་རང་བཞིན་དུ་གྲོལ་
བས། ཡེ་ཤེས་ཆེན་པོའི་དགོངས་པ་ཞེས་བྱའོ། །ཡེ་ཤེས་འབར་པའི་དབལ་གྱིས་མ་
ལུས་པར་བསྲེགས་པས། སེམས་འབར་བའི་ཁྲོ་བོ་མཆོག་ཞེས་བྱའོ། །དེ་རང་འབྱུང་
གི་ཡེ་ཤེས་རྒྱུ་གང་གིས་ཀྱང་མ་སྐྱེད་པས། གཉེན་པོ་གང་གིས་ཀྱང་མི་ཤིག་པ་སྟེ། ཡེ་
ཤེས་སྲ་བསྟན་གཡུང་དྲུང་སྐུ་ཞེས་བྱའོ། །དེ་དང་པོ་གང་ནས་ཀྱང་མ་སྐྱེས། ཐ་མ་
ཡང་མི་འཆི་པས་སེམས་འཆི་མེད་སྐྱེས་ན་རྩན་ཞེས་བྱའོ། །དེ་སེམས་ལས་མ་བརྟོགས་
པའི་སངས་རྒྱས་དང་། སེམས་ཅན་གང་ཡང་མེད་པས། སེམས་འཁོར་འདས་ཡུལ་
མེད་ཞེས་བྱའོ། །དེ་ལ་བྱེ་བྲག་ཏུ་བགྲང་དུ་མེད་པས། སེམས་ཐིག་ལེ་ཉག་ཅིག་ཞེས་
151



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བྱའོ། །དེ་བརྒྱུ་བ་འབྱུང་བ་ལྔ་ལས་མ་བསྐྱེད་པ། སེམས་རང་འབྱུང་གྱི་ཡེ་ཤེས་ཞེས་
བྱའོ། །དེ་རྒྱ་ཕྱོགས་གར་ཡང་མ་ལྷུང་བས། སེམས་ལྷུན་གྲུབ་ཡོངས་སུ་རྫོགས་པ་ཞེས་
བྱའོ། །དེའི་དོན་རྟོགས་པ་རྟོགས་པ་རྡེང་དུ་གྱུར་པ་ནི། རྟོགས་པ་ཆེན་པོའི་ལྟ་བ་ཞེས་
བྱའོ། །དེ་ལ་སྤྱོད་ཅིང་མ་ཆགས་པ་ནི། རྣམ་པར་དག་པའི་སྤྱོད་པ་ཞེས་བྱའོ། །དེའི་
དོན་ལ་མ་གཡོ་བ་ནི། བསྙོམས་པར་གནས་པའི་དགོངས་པ་ཞེས་བྱའོ། །དེའི་དོན་
ལ་མི་འདའ་བ་ནི། བསྲུང་དུ་མེད་པའི་དམ་ཚིག་ཞེས་བྱའོ། དོན་དེ་ལས་མི་འགྱུར་
པ་ནི། ཡང་དག་པར་རྫོགས་པའི་འབྲས་བུ་ཞེས་བྱའོ། །དེ་ལ་བསྐྱད་དུ་མ་མཆིས་
ཏེ། རང་ཤེས་རིག་གི་བརྒྱལ་པོ་ཞེས་བྱའོ། ཡབ་ཡུམ་སོ་སོ་རྐྱང་དུ་བསྒྲུབ་པ་ནི། ལས་
ཀྱི་གཞུང་དང་སྙིང་པོ་དང༌། འོད་དཀར་དམར་དང་། ཡིག་འབྲུ་ཕོ་མོ་དང་རྣམ་པ་
ཕྱེ་ལ། ཕྱི་མ་བསྒོམ་པ་ཐབས་ཀྱི་ཡན་ལག་རྣམས། སྔ་མ་ཅི་བཞིན་དུ་བྱ་བ་ལས་ཐིག་
ལེའོ། །བོན་འདི་ནི་རྩོ་མཆོག་ཆིག་བསྒྲུབ་ཞེས་བྱ་བ། ཡུམ་བཟང་ཟང་རིང་བཙུན་
གྱིས། ཀླུའི་བོན་པོ་ཡེ་ཤེས་སྙིང་པོ་ལ་ལུང་བསྟན་པ། ལས་ཀྱི་ཐིག་ལེ། རྫོགས་སོ། །
ཡོན་ཏན་མ་ལུས་སྟོན་པ་ཉིད་ལ་རྫོགས་ཞེས་བྱའོ། །སངས་རྒྱས་ཀུན་གྱི་ཡུམ་ཆེན་
བ་ག་ཡངས་ཞེས་བྱ་བ་སྟེ། སྣང་སྲིད་ཐམས་ཅད་བྱུང་ཡང་ནམ་མཁའི་ངང་ལས་བྱུང་།
གནས་ཀྱང་ནམ་མཁའི་ངང་ལས་གནས། རྫོགས་ཀྱང་ནམ་མཁའི་ངང་དུ་རྫོགས་ལ།
དུས་གསུམ་གྱི་གཤེན་རབས་ཐམས་ཅད་ཀྱང་བྱུང་ཡང་ཡུམ་གྱི་དབྱིངས་ལས་བྱུང་
ལ། གནས་ཀྱང་ཡུམ་གྱི་དབྱིངས་ན་གནས། རྫོགས་ཀྱང་ཡུམ་གྱི་དབྱིངས་སུ་རྫོགས་ལ།
ཡུམ་གྱི་དབྱིངས་དེ་ལ་ཡེ་ཤེས་རང་སྣང་དུ་ཤར་བས་ཡབ་མཁའ་ལ་རིག་པའི་ཡེ་ཤེས་
ཀྱང་ཡུམ་དེའི་ཀློང་ན་གནས་ལ། ཡུམ་དེ་ལ་དོག་པ་མེད་པ་ཀློང་། མཚན་མ་མེད་
པས་དབྱིངས། དམིགས་སུ་མེད་པས་ཤེས་རབ། ཀློང་ལ་དོག་པ་མེད་པས་མཁའ།།
དབྱིངས་ལ་མཚོན་དུ་མེད་པར་ཤེས་པས་ཡེ་ཤེས། ཤེས་རབ་རྒྱ་ཆད་མེད་པས་ཐབས།
152



རྒྱུད་སྡེ།
སེམས་ལུང་གསལ་བའི་སྒྲོན་མེ།
འགག་པ་མེད་པས་བ། སྐྱེ་བ་མེད་པས་ག །ཐམས་ཅད་འབྱུང་བས་ཡུམ། གོ་འབྱེད་
པས་མཁའ། སྒྲོལ་བར་བྱེད་པ་ལ་ཆོ་འཕྲུལ་བསྟན་པར་བྱེད་པས་གདུག་མོ་ཞེས་བྱ་
སྟེ། དོན་དམ་པར་གདོས་པ་ཐམས་ཅད་དང་བྲལ་བའོ། །དེ་དོན་གསལ་བའི་གཤེན་
རབ་པ་ཞེས་བྱ་སྟེ། སངས་རྒྱས་ཐམས་ཅད་ཀྱི་དགོངས་པ་བ་ག་ཡུམ་གྱི་ངོ་བོ། ལྟ་བ་
སེམས་ཀྱི་དོན་སྟོན་པ་གཤེན་རབས་བླ་མ་ཡིན་ཏེ། རྒྱུད་པའི་བླ་མ་སྤྱི་རྩུག་གི་ནོར་
བུ། རྩ་བའི་བླ་མ་ཁོང་པའི་སྙིང་། དབང་རྒྱུད་མན་ངག་གི་བླ་མ་དཔྲལ་བའི་དམིག་
དང་འདྲ་བར་ཤེས་པར་བྱ་སྟེ། ཕྱག་དང་བཀུར་གནས་སུ་བྱའོ། །ཕྱག་བཙལ་བ་ནི།
སྟོན་པ་ཀུན་ཏུ་བཟང་པོ་ཡོན་ཏན་ཉིད་ལ་རྫོགས་པ་དེ་ལ་བཙལ་བས། ལས་དང་
ཉོན་མོངས་པ་གང་གིས་ཀྱང་མི་བསྐྱེད་དེ། ཐུགས་རྗེའི་སྐྱབས་འོག་དུ་ཆུད། ཡུམ་གྱི་
དབྱིངས་སུ་ཕྱག་བཙལ་བས། མཚན་མའི་རྣམ་རྟོག་བྱང་། དབྱིངས་དང་ཡེ་ཤེས་དེའི་
དོན་ཚིག་ཙམ་མ་ཡིན་པར་རྟོགས་པའི་གཤེན་རབས་བླ་མ་ལ་ཕྱག་བཙལ་བས། བར་
ཆོད་ཐམས་ཅད་བྱང་ནས་མཆོག་དང་ཐུན་མོང་གི་དངོས་གྲུབ་མྱུར་རོ། །རབ་འབྲིང་
ཐ་མ་གསུམ་བློའི་བྱེ་བྲག་ལ་ཞེས་བྱ་སྟེ། བློ་རབ་རྫོགས་པ་ཆེན་པོ་ལ་བལྟ། བློ་འབྲིང་
རྫོགས་པའི་རིམ་པ་ལ་བསྒོམ། བློ་ཐ་མ་བསྐྱེད་པའི་རིམ་པ་ལ་སྤྱད་པར་བྱའོ། །དེ་
ཡང་བསྐྱེད་པ་ནི། སྟོང་པ་དེ་བཞིན་ཉིད་ལས། རང་བཞིན་ཀུན་ཏུ་སྣང་བ། རྣམ་
པར་གསལ་བ་རྒྱུའི་ཡིག་གེ། དེ་ལ་བདག་དོན་དུ་རྒྱུད་སྦྱང་། གཞན་དོན་དུ་སེམས་
བསྐྱེད། ལས་ཀྱི་གཞུང་ལ་འཇུག་པའོ། །རྫོགས་པ་ནི་ངང་ལས་ངང་ཉིད་དུ་གསལ་བ།
རྫོགས་པ་ཆེན་པོ་ནི་གང་ཡང་ཡིད་ལ་མི་བྱེད་པའོ། འཕྲོ་འདུ་ཉིད་འོད་ཟེར་དང་སྙིང་
པོ་འདྲ་ཞེས་འབྱུང་སྟེ། བསྐྱེད་རིམས་ཉི་མའི་འདང་འདྲ། རྫོགས་རིམས་ཉི་མའི་ཟེར་
དང་འདྲ། རྫོགས་ཆེན་ཉི་མའི་སྙིང་པོ་དང་འདྲའོ། །བསྐྱེད་པ་འོད་ལས་ཡིག་འབྲུ་
གཞལ་ཡས་སྐུ། གཤེགས་བཞུགས་མཆོད་བསྟོད་ལས་ཀྱི་གོ་རིམས་ཞེས་འབྱུང་བ་ནི།
གa་
153



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གཞུང་ཉིད་ལས་ཤེས་སོ། །བློ་འབྲིང་རྫོགས་པའི་རིམ་པ་ཤེས་རབ་དགུ་ཞེས་འབྱུང་སྟེ།
གང་ཞེ་ན། སྙིང་པོ་བཅུ་དྲུག་གིས་དབྱིངས་བསྡུས་པ་ལ་དགུ་སྟེ། དང་པོ་ཕྱིའི་སྣང་བ་
ལ་སེམས་གདུལ། ལྷ་སྐུ་རང་ཚད་ལ་སེམས་སྦྱང་། ཐིག་ལེ་འཕར་གནོན་ལ་བདེའ་བ་
བཙལ་ཡེ་ཤེས་ཁོང་སེང་ལ་གསལ་གདབ། དེ་ནས་སྣང་བའི་འོད་ལ་བསླབ། དེ་ནས་
སྟོང་གསལ་ཡེ་ཤེས་ལ་བསླབ། དེ་ནས་མ་གཡོས་པའི་ངང་ལ་བསླབ། དེ་ནས་ངོ་བོ་
སྟོང་པར་བསླབ། དེ་ནས་རང་བཞིན་སྣང་བར་བསླབ། དེ་ནས་རྣམ་པ་གསལ་བར་
བསླབ་བོ། །རང་བཞིན་ཆ་ལུགས་ཀུན་གྱི་བཅའ་གཞི་ནི། ལུས་ཕྱི་ན་སེམས་མི་གཏང་
བར་བྱ་བའི་ཕྱིར་ན་ལུས་མཉམ་པ་ལ་བཞག་པའོ། །ལྷ་སྐུ་རང་ཚད་འཕྲོ་འདུ་དམིགས་
པས་གཟུང་བ་ནི། བདག་རྩ་བའི་བླ་མ་སྙིང་ལ་བསྐྱེད། འདྲེན་པའི་དཔོན་གསས་
སྤྱན་དུ་བསྐྱེད། བརྒྱུད་པའི་བླ་མ་སྤྱི་བོར་དམིགས་ལ། དེ་ནས་རང་མོས་པའི་ཡི་དམ་
གང་ཡིན་པར་བསྒོམ་པ་ཡིན། ཡུམ་བཟང་ཟང་རིང་བཙུན་ལ་ཀླུ་ཡེ་ཤེས་སྙིང་པོས་
ལུང་ནོས་པའི་བྱུང་ཁུངས་དང་། ལོ་རྒྱུས་ལ། རྟོགས་པ་ཆེ་ཆུང་གི་ལྟངས་ཕུལ་བ་ནི་
འདི་ཉིད་ཀྱི་ལོ་རྒྱུས་སུ་གསུངས་པའོ། །
༧ བསྡུས་དོན་རྣམས་ནི། སེམསསྟོང་པ་སྣང་གསལ་ལ། རྣམ་པར་ཤེས་པ།
བརྒྱད་འདུས་པས་རྩེ་མོ་གསང་ཐུས་ཞེས་བྱའོ། །དཀྱིལ་འཁོར་ཞི་ཁྲོ་གསང་བའི་ལྷ་
ཐམས་ཅད་ཀྱང་ངང་དང་རྟོགས་ཀྱི་རྩོ་བོ་དང་རྩེ་མོ་ལ་འདུས། དེ་ཡང་སེམས་སྟོང་
པ་སྣང་གསལ་ལ་འདུས་པས་མི་གཡོ་བ་གསུམ་རྩོ་བོ་གསང་ཐུས་ཞེས་བྱའོ། །བོན་
གྱི་སྒོ་མོ་བརྒྱད་ཁྲི་བཞི་སྟོང་བོན་སྒོ་དྲུག་ཅུ་རྩ་གཉིས་ལ་འདུས། དེ་ཐེག་པ་རིམ་པ་
དགུའ་རུ་འདུས། དེ་བོན་བསྒོ་ཆེན་པོ་བཞི་རུ་འདུས། དེ་བདེན་པ་རྣམ་པ་གཉིས་སུ་
འདུས། དེ་སེམས་སྟོང་པ་སྣང་གསལ་དུ་འདུས་པས། ཐེག་པ་སྤྱི་བསྡུས་ཞེས་བྱའོ། །
ལོག་པའི་ལྟ་བ་དྲུག་ཅུ་རྩ་གཉིས་ལུང་དུ་མ་བསྟན་པའི་ལྟ་བ་བཞི། རིག་གིས་ལྟ་བ་
|
་
154



རྒྱུད་སྡེ།
སེམས་ལུང་གསལ་བའི་སྒྲོན་མེ།
དྲུག །བློ་སྟོབས་ཀྱི་ལྟ་བ་དགུ། ལས་སྤྱོད་དག་པ་དང་མ་དག་པའི་ལྟ་བ་དུ་མ་བྱེ་བྲག་
དུ་གསུངས་ཀྱང་། སེམས་སྟོང་པ་སྣང་གསལ་རྟོགས་པ་རྡེང་དུ་གྱུར་པའི་ལྟ་བར་གྲོལ་
བས། ལྟ་བ་རྡེང་བསྡུས་ཞེས་བྱའོ། །བྱ་བ་དང་བྱེད་པ་དག་པ་དང་མ་དག་པའི་སྤྱོད་
པ་དུ་བྱེ་བྲག་དུ་གསུངས་ཀྱང་། སེམས་སྟོང་པ་སྣང་གསལ་དེའི་ངང་དུ་འབྲལ་མེད་
པས་སྤྱོད་པ་བརྩལ་བསྡུས་ཞེས་བྱའོ། །གང་ཏིང་ངེ་འཛིན་གྱི་ཡན་ལག་བརྒྱ་བཅུ་རྩ་
གཅིག །ཁོག་པ་དྲུག་ཅུ། དོན་དབང་རྣམ་པ་བཞི་རུ་གསུངས་ཀྱང་། སེམས་སྟོང་པ་
སྣང་གསལ་རྩེ་ཅིག་གི་ངང་ལས་མ་གཡོས་པས། སྒོམ་པ་དབྱིངས་བསྡུས་ཞེས་བྱའོ། །
སྤྱིར་ཚུལ་ཁྲིམས་ཉིས་བརྒྱ་ལྔ་བཅུའ། དམ་ཚིག་ས་མ་ཡ་འབུམ་སྡེ་དུ་མ་བྱེ་བྲག་ཏུ་
གསུངས་ཀྱང་། སེམས་སྟོང་པ་སྣང་གསལ་ཡེ་སྲུངས་ཆེན་པོའི་དོན་ལ་མི་འདའ་
བས། དམ་ཚིག་དེམས་བསྡུས་ཞེས་བྱའོ། །སྤྱིར་ལས་ཀྱི་བྱེ་བྲག་བརྒྱ་བཅུའ། ཞི་བརྒྱས་
དབང་དྲག །ལས་སྡོམ་རྣམ་པ་གསུམ་དུ་གསུངས་ཀྱང་། སེམས་སྟོང་པ་སྣང་གསལ་
བརྩོལ་མེད་ལྷུན་གྱིས་གྲུབ་པའི་འཕྲིན་ལས་སུ་འདུས་པས། འཕྲིན་ལས་སྟོབས་བསྡུས་
ཞེས་བྱའོ། །བྱེ་བྲག་གི་འབྲས་བུ་དགུ། བརྒྱུ་སྤྱད་པར་གྲུབ་པའི་འབྲས་བུ་བཞི། དོན་
བརྩལ་བའི་འབྲས་བུ་གསུམ་ལས་སོགས་པ་དུ་མ་བྱེ་བྲག་ཏུ་གསུངས། སེམས་མི་
གཡོའ་མཉམ་གསལ་སྐུ་གསུམ་ལྷུན་གྱིས་གྲུབ་པས། བདག་མཐོང་ངོ་བོ་ཉིད་ཀྱི་དོན་
ལ་འདུས་པས། འབྲས་བུ་དོན་བསྡུས་ཞེས་བྱའོ། །མི་གཡོའ་མཉམ་གསལ་གང་ཡིན་
པ་ནི། སྟོང་པ་སྣང་གསལ་ལོ། །བྱ་བ་སྤྱོད་པའི་ཡན་ལག་བཅུ་ལ། དང་པོ་ཀུན་གཞི་
བྱང་ཆུབ་སེམས་ཀྱི་རྩད་གཅད་པ་ནི། རང་ཤེས་རིག་བརྒྱལ་པོ་ཀུན་གཞི་དེའི་ངོ་བོ་
དང་། ངེས་ཚིག་དང་། དཔེའ་དང་། དོན་དང་། རྟགས་དང༌། བྱ་བྱེད་ལས་མ་
བྱུང་བའི་འཐད་པ་དང་། ལུས་ངག་ཡིད་ཀྱི་རྩོལ་བ་ལས་མ་བྱུང་བའི་ངེས་པ་དང་།
སྒྲོ་དང་སྐུར་པས་མ་ཐོགས་པའི་དོན་དང་རྣམས་ཀྱིས་རྩད་གཅད་པ་ནི། དོན་གྱི་སྒྲོན་
155



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མ་ལ་གསུངས་སོ། །དེ་ཡང་ཀུན་གཞི་ཅི་ཡང་མ་ཡིན་ཏེ་བརྗོད་པ་དང་བྲལ་བའོ། །
སེམས་ཅན་བརྒྱུ་ལས་མཚན་ཉིད་ནི། ཀུན་གཞི་བྱང་ཆུབ་ཀྱི་སེམས་མ་རྟོགས་པ་ལས་
བྱུང་སྟེ། དེའི་དུས་དང་། རྒྱུ་དང་། རྐྱེན་དང༌། གང་འཁྲུལ། ཅི་ལྟར་འཁྲུལ། དཔེའ་
དང་། དོན་དང་། རྟགས་དང་། ངེས་པ་ནི་དོན་གྱི་སྒྲོན་མ་ལས་ཤེས་པའོ། །ཡང་སྤྱིའི་
རྒྱུ་མ་རིག་པ། རྐྱེན་ཀུན་རྟགས། ལས་བསྡུག་བསྔལ། མཚན་ཉིད་མི་བརྟག་པའོ། །
དེ་ཕུང་པོས་རྒྱུ་བྱས། དུག་ལྔ་སྣང་བར་གཡོས། ལོག་པའི་བསམ་པ་གཏང་། སྦྱོར་བ་
ངན་པ་བསགས། དངོས་པོ་སྡིག་པའི་ལས་ཀྱིས་འཁམས་གསུམ་དུ་སྐྱེས་ནས་རྒྱུ་ལྔ་རུ་
འཁོར་ཞིང་སྦྱོང་བའོ། །
བརྒྱུ་འབྲས་ཐེག་སྒོའི་བདེའ་ལམ་ནི། ས་ལ་བགྲོད་པའི་ལམ་གཞི། གནས་ལས་
འཕགས་པའི་ལམ་བཞི། བརྗོད་མེད་གཅིག་ཅར་གྱི་ལམ་དང་དགུའི་བསྟན་ཏེ།
སེམས་ལུང་ལས་ཤེས་སོ། །འདི་ནི་ལམ་གྲོལ་སངས་བརྒྱས་པ་མི་འཇུག་པའི་འཇུག་
པ་ཆེན་པོ་གསང་ཐུས་ཀྱི་ལམ་མོ། །དེའི་རྒྱུད་དང་། རྒྱུ་དང་། རྐྱེན་དང་། གང་གིས་
རྟོགས་པ་དང༌། ཅི་ལྟར་རྟོགས་པ་དང༌། དཔེའ་དང༌། དོན་དང་། རྟགས་དང༌།
ཡོན་ཏན་ནི། དོན་གྱི་སྒྲོན་མ་ལས་ཤེས་སོ། །སྟོང་པ་སྣང་གསལ་ལ་ངོ་སྤྲད་པ་ནི།
གསང་ཐུས་ལམ་གྱི་ངོ་སྤྲད་པ་སྟེ། འདས་པ་དང༌། མ་འོངས་པ་དང༌། ད་ལྟར་གྱི་
ལ་ངོ་སྤྲད་པ་ནི། སེམས་ལུང་དང་གལ་པོ་དབང་གི་སྒྲོན་མ་ལས་ཤེས་སོ། །དེ་ཡང་
ནམ་མཁའ་ཤེལ་དཀར་མར་མེ་མེ་ལོང་ལྟར་སྤྲད་དེ། སེམས་ཀྱི་ངོ་བོ་བརྟགས་པས་
སྟོང་པ། དེ་གང་དུ་ཡང་མི་གཡོ་བས་བོན་སྐུ། སེམས་ཀྱི་རང་བཞིན་སྣང་བ། དེ་
མཉམ་པ་ཉིད་དུ་གནས་པས་རྫོགས་སྐུ། སེམས་ཀྱི་རྣམ་པ་གསལ་བ། དེའི་བརྩལ་
སྣ་ཚོགས་སུ་ཤར་བས་སྤྲུལ་སྐུ། དེ་གསུམ་རྩེ་གཅིག་ཏུ་གནས་པ་ནི་སེམས་ངོ་འཕྲད་
པ་སྟེ། ཡང་ན་ཡང་རྩེ་སྒྲོན་མའི་ངོ་སྤྲད་པ་ལྟར་སྤྲད་དོ། ཡོན་ཏན་ཀུན་རྫོགས་ལྷ་ལ་
156



རྒྱུད་སྡེ།
སེམས་ལུང་གསལ་བའི་སྒྲོན་མེ།
སྐྱབས་བརྩལ་བ་ནི། ཕྱི་གཡུང་དྲུང་གནས་བཞིར་སྐྱབས་བཙལ་བས། མི་དང་མི་མ་
ཡིན་པའི་བར་ཆོད་སེལ། ནང་དམིགས་པ་སྒོ་བཞིར་སྐྱབས་སུ་གསོལ་བས། བདག་
དང་གཞན་གྱི་དོན་གྲུབ། གསང་བ་ཤེས་རབ་རྒྱུན་བཞི་རུ་སྐྱབས་བཙལ་བས། རྣམ་
རྟོག་གི་ཡུལ་བཟློག །ཡང་གསང་ཕྱག་རྒྱ་གཟེར་བཞི་རུ་སྐྱབས་སུ་གསོལ་བས། འདུ་
འབྲལ་མེད་པའི་འབྲས་བུ་ཐོབ་པས། དེ་ཡང་དེའི་བྱེ་བྲག་སེམས་ལུང་ལས་ཤེས་
པའོ། །ཐུགས་རྗེ་བྱམས་མར་སེམས་བསྐྱེད་པ་ནི། ཀུན་གཞི་བྱང་ཆུབ་སེམས་ལ་ངོ༌
སྤྲད་དེ་སེམས་བསྐྱེད་པས། སེམས་བསྟོང་པ་སྣང་གསལ་གྱི་མཐོང༌། མི་ཆགས་པ་
བཏུལ་ཤུགས་ཀྱི་སེམས་བསྐྱེད་པས། འཁོར་བ་ལས་ཐར་བ་ཐོབ། ཐུགས་རྗེ་བཞི་
ལྡན་དུ་སེམས་སྐྱེད་པས། ཕྱོགས་རིས་ཀྱི་འབྲེལ་ཐག་ཆོད། ཚད་མེད་ཟུང་འཇུག་དུ་
སེམས་སྐྱེད་པས། བློ་བུར་གྱི་རྣམ་རྟོག་ཞི་ནས་འགྲོ་དོན་བརྒྱ་ལག་ཕྱད། དེའི་བྱེ་བྲག་
སེམས་ལུང་ལས་ཤེས་པར་བྱའོ། །གཤེན་རབ་ཀྱི་ལས་སྤྱོད་བཅུ་ཡིས་གཞི་བཟུང་བ་ནི།
བདག་ཅི་ནས་ཀྱང་ལས་སྤྱོད་ལ་གནས་པར་བྱ་སྟེ། རྣམ་པར་དག་པ་གཤེན་རབས་
ཀྱི་ལས་སྤྱོད་དང་ལྡན་པས་ཟོལ་དང་གསོགས་ལ་མི་གནས། དལ་འབྱོར་ཐོབ་པས་
བྲེལ་འཕོངས་དང་བྲལ། འཛིན་བརྟོག་མེད་པས་ཆགས་པ་མི་གནས། དམིགས་པ་
མེད་པས་འཁྲུལ་པ་ལ་མི་འཆོལ། དོན་ལ་མི་འདའ་བས་མཐར་མི་ལྟུང་། ཅིར་ཡང་
མི་འགྱུར་བས་འདུལ་འབྲལ་མེད། ཐབས་ཀྱིས་མ་ཆགས་པས་འཁོར་བར་མི་གནས།
གཡོ་རྩོལ་མེད་པས་དོན་གྲུབ། དེ་བཞིན་མ་བཅོས་པས་ངང་གསལ་གཡེང་བ་མེད་
པས་དོན་གསལ། ཞེས་བྱ་སྟེ། དེ་ལྟ་བུའི་གཤེན་རབས་ནི་ཐབས་དང་ཤེས་རབ་ཀྱི་
གཞིར་རུང་བའོ། །དགེའ་བཅུ་ལུས་གུས་ཡིད་ཀྱི་སྐྱོན་གསལ་བ་ནི། ལས་སྤྱོད་ཀྱིས་
གྲོགས་སུ་དམ་ཚིག་གཅེས་ཏེ། ལུས་ཀྱིས་སྲོག་བཅད་རྐུ་དང་ལོག་གཡེམ་སྤངས་པས།
ངན་སོང་གསུམ་གྱི་དེད་དཔོན་བཅིངས། ལུས་ལྷའི་ཕྱག་རྒྱ་ལ་བརྩོན་པར་བླངས་
157



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པས། ལུས་ཀྱི་སྐྱོན་གསལ། ངག་གིས་ཚིག་རྩུབ་ངག་འཁྱལ་འཕྲ་མ་བརྫུན་གསུམ་
སྤངས་པས། ངན་སོང་གསུམ་གྱིས་ཞེན་འདེབས་བཅིངས། ངག་ལྷའི་སྙིང་པོ་ཞི་དལ་
འཇོམ་དཔེ་དང་ལྡན་པས། ངག་གིས་སྐྱོན་བསལ། ཡིད་མངན་སེམས་གནོད་སེམས་
ལོག་པར་ལྟ་བ་སྤངས་བས། ངན་སོང་གསུམ་གྱིས་མཁན་བཅིང་། ཡིད་ལྷའི་ཐུགས་
དགོངས་པ་དང་ལྡན་པས། ཡིད་ཀྱི་སྐྱོན་བསལ་ལོ། །རྣམ་དག་དགེའ་སྤྱོད་བཅུའི་
སྐབས་སྦྱར་བ་ནི། སྡིག་པ་བཅུའི་ལས་སྤྱོད་དོར་བྱས་ཤིང་། འཆད་ཉན་ཀློག་འདོན་
རྒྱ་ཆེར་མཆོད་དང་སྦྱིན། གསས་འཁར་མཆོད་རྟེན་ཡིག་གེ་ལྷ་རྫས་སོགས། ཞེས་པས།
དེ་ལ་སོགས་པའི་དགེའ་སྤྱོད་ཀྱི་དགོངས་པའི་སྐབས་སྦྱར་བའི་བརྩོན་གྲུས་ཀྱིས་སྤྱད་
པས། ལྟ་དགོངས་ཀློང་དུ་མ་གྱུར་བར་མི་རྟག་འཆི་བའི་དུས་བྱུང་ན། དག་པའི་སྤྱོད་
པ་འདི་གསུམ་གྱིས་དལ་འབྱོར་མི་ལུས་རྩང་མར་བཞེན་བཏབ་སྟེ། ཐབས་དང་ཤེས་
རབ་ཀྱི་ལྟ་དགོངས་བརླབས་པོ་ཆེ་དང་ཡང་སྐབས་སྦྱར་ནས། དེའི་དོན་དང་ལྡན་
པར་འགྱུར་རོ། །སྨྲ་བསམ་བརྗོད་དུ་མེད་པར་མཐའ་གསལ་བ་ནི། དེ་ལྟར་ཅི་བསམ་
ཅི་བརྗོད་པ་ཐམས་ཅད་ནི། དོན་དམ་པར་སེམས་རང་འབྱུང་གི་གཤེན་ལྷ་དཀར་
པོའི་ཐུགས་ལ། འདི་ཞེས་བརྗོད་དུ་མེད་པས་མཐའ་ཐམས་ཅད་དང་བྲལ་བའོ། དེས་
བྱ་བ་སྤྱོད་པའི་ཡན་ལག་བཅུ་བསྟན་པ་ནི། སྔོན་དང་སྐབས་སུ་བྱའོ། ། །
དུག་གསུམ་སྒྲོག་བཀྲོལ་དམའ་རྒོད་བརྟོད་ལ་མནན་ཞེས་བྱ་བ་ནི། འདི་དོན་སྤོང་
བྱ་སྤོང་བྱེད་ཀྱི་སྤྲོས་པ་གཅོད་དེ། དེ་ཡང་རྒྱུ་དུག་གསུམ་གྱི་སྤྲོས་པ་གཅོད་དེ། ཨ་
དཀར་ལྟར་དུ་ཞེ་སྡང་ལྟར་སྣང་བ་ལྷ་ཀུན་ཏུ་བཟང་པོ་གཤེན་ལྷ་འོད་དཀར། ཡེ་
གཤེན་པ་ལྟར་ཞེ་སྡང་རང་སར་ཁྲོལ་བ་སྟོང་པ་ཉིད་ཀྱི་ཡེ་ཤེས། ཁྱད་པར་ལྟར་དེ་
ལ་སྐྱེ་འགག་མེད་པ། བྱམས་པ་ཆེན་པོའི་བོན་གྱི་སྐུ་ཞེས་བྱའོ། །དེ་བཞིན་དུ་གཏི་
མུག་ལྟར་སྣང་བ་ཀུན་སྣང་ཁ་འགྱིང་། གཏི་མུག་རང་སར་གྲོལ་བ་མེ་ལོང་ལྟ་བུའི་ཡེ་
158



རྒྱུད་སྡེ།
སེམས་ལུང་གསལ་བའི་སྒྲོན་མེ།
ཤེས། དེ་སྒྱུ་མའི་ཚུལ་དུ་རང་བཞིན་མེད་པ་ལོངས་སྤྱོད་རྫོགས་པའི་སྐུའོ། །དེ་བཞིན་
དུ་འདོད་ཆགས་ལྟར་སྣང་བ་ཡེ་གཤེན་རྩུག་ཕུད། འདོད་ཆགས་རང་སར་གྲོལ་བ་སོ་
སོར་རྟོགས་པའི་ཡེ་ཤེས། དེས་གང་ལ་ཅིས་འདུལ་སྟོན་པ་ཅིར་ཡང་སྤྲུལ་པའི་སྐུ། དེ་
ལྟར་དུག་གསུམ་ལྷ་སྐུ་དང་ཡེ་ཤེས་སུ་གྲོལ་ཙམ་ན། ཡིད་དམུའ་དགོད་ལྟ་བུ་ཡང་
བརྟོད་ལ་རང་བཞིན་གྱིས་ནོན་པའོ། །འཁམས་གསུམ་ལམ་གཅད་འཁོར་བ་གགས་
ཀྱང་བསྡམ་ཞེས་བྱ་བ་ནི། དེ་ལྟར་དགོངས་པ་དོན་གྱིས་གཟུགས་མེད་བག་ཆགས་ཀྱི་
གནས་སུ་ཤེས་ཏེ། རྗེས་སུ་མ་ཞེན་པས་གཟུགས་མེད་ཀྱི་འཁམས་སུམ་མི་སྐྱེ། བག་
ཆགས་ལ་མ་ཞེན་པ་དེ་ནི་སེམས་ཀྱི་ངོ་བོ་སྟོང་པ། གཟུགས་འཁམས་ལོངས་སྤྱོད་ཀྱི་
གཡེང་བར་ཤེས་པས། གཟུགས་འཁམས་སུ་མི་སྐྱེ། ཡུལ་གྱི་ལོངས་སྤྱོད་སྣང་ལ་རང་
བཞིན་མེད་པས་སེམས་ཡུལ་རྣམ་པར་གསལ་བ། འདོད་འཁམས་ཞེ་ཆགས་ཀྱི་ངོ༌
བོར་ཤེས་ན། འདོད་འཁམས་སུ་མི་སྐྱེ། འདོད་འཁམས་ལ་མ་ཆགས་པས་དགོངས་
པ་བདེའ་སྟོང་། དེ་ལྟར་སེམས་ཀྱི་ངོ་བོ་ནི་སྟོང་པ། འོད་ཟེར་རྣམ་པར་གསལ་བ།
དགོངས་པ་བདེའ་སྟོང་ཐིག་ལེར་གནས་ཏེ། བདེའ་སྟོང་གསལ་བའི་ཉམས་དང་ལྡན་
ཙམ་ན། འཁོར་བའི་གགས་ཀྱང་བསྡམ་པ་ཞེས་བྱའོ། །
གནས་གསུམ་འཕྲང་གཅད་སྒོ་གསུམ་ཡིད་རྒྱུད་བཅད། ཞེས་པ་ནི། འདིས་འབྲས་
བུ་ལུས་ངག་ཡིད་གསུམ་གྱི་ཞེན་པ་བཅོད་དེ། དེ་ཡང་ངོ་བོ་སྟོང་པས་ཡིད་ཀྱི་སྤྲོས་
པ་གཅད་པས་ཡིད་ལ་གཡོའ་འཁྲུག་མི་འབྱུང་། རྣམ་པ་གསལ་ལ་མི་རྟོག་པས་ལུས་
མི་ལེན། བདེའ་བ་སྤྱོད་ལ་མི་ཆགས་པས་ངག་མི་ལེན། དེ་དང་དེ་ལས་ཀྱང་འདས་
པར་བཞག་པས་གནས་འཁམས་སུམ་གྱི་ཕྲང་ཡང་བཅད་ཞེས་བྱའོ། རིགས་གསུམ་
སྤྲོས་བཅད་ཞེན་པའི་མདུད་པ་བཀྲོལ་བ་ནི། སྐུ་གསུང་ཐུགས་ནི་རིགས་གསུམ་གྱི་
བདག་ཉིད་དེ། ཨ་དཀར་བ་ལྟར་བསྐྱེད་པའི་རིམ་པའི་དུས་དེ་ཡང་། ཀུན་ཏུ་བཟང་
159



[23
གསུང་རབ་སྒོ་མཛོད་རིན་པོ་ཆེའི་གླེགས་བམ། 123
པོ་དེ་བཞིན་ཉིད་གོ་རིགས་ཐུགས་ཀྱི་བདག་ཉིད། ཀུན་སྣང་མཁའ་འགྱིང་གཡུང་དྲུང་
གི་རིགས་སྐུའི་བདག་ཉིད། ཡེ་གཤེན་རྩུག་ཕུད་པད་མའི་རིགས་གསུང་གི་བདག་
ཉིད། རིགས་གསུམ་རང་ལ་མ་ཞེན་ཅིང་སྤྲོས་པ་གཅད་པས། སྐུ་གསུང་ཐུགས་རིགས་
གསུམ་གྱི་སྤྲོས་པ་མི་སྐྱེས། སྤྲོས་པ་མ་སྐྱེས་པས། རང་སེམས་ཀྱི་རང་བཞིན་དུ་སྣང་
བའོ། །རླུང་གསུམ་རྟ་བསྐྱོད་རྩ་ལམ་ཐིག་ལེར་གཞུག་ཞེས་བྱ་བ་ནི། ཡེ་གཤེན་པ་
ལྟར་གནས་རང་བཞིན་གྱི་རླུང་བཅད་པས། ཨུས་ཉེ་ལོ་ཨུད་དཔལ་གྱི་རང་བཞིན་
དུ་གནས་ཏེ། རྩ་དེ་ནས་ལྷག་པའི་བྱང་སེམས་རྒྱུ། འབྱུང་བའི་རླུང་བཅད་པས་ཐ་
སྐྱེད་པའི་རང་བཞིན་དུ་གནས་ཏེ། རླུང་དེ་ལ་དྲི་ཆུ་རྒྱུ། འཇུག་པའི་རླུང་བསྐྱོད་པས་
ཤེ་ཤོན་མང་རུམ་གྱི་རང་བཞིན་དུ་གནས་ཏེ་རྩ་དེ་ནས་ཁྲག་རྒྱུ། དེ་ལྟར་རླུང་གསུམ་
བཅད་པས་རྩ་གསུམ་དུ་རླུང་གསུམ་ཆུད་དེ་བྱང་སེམས་གསུམ་རྒྱུ། ལྷག་པའི་བྱང་
སེམས་གསུམ་ཆུད་པས་ལྷག་པའི་བདེའ་བ་སྐྱེས་པས། རང་སེམས་ཉིད་ཀྱི་སྣང་བར་
འོང་བའོ། །དཔེ་གསུམ་ངོས་སྤྲད་དོན་གསུམ་བརྒྱུད་ལ་བསྟེན་ཞེས་བྱ་བ་ནི། ཁྱད་
པར་བ་ལྟར་ལྟ་བ་ཁྱུང་ནམ་མཁའ་ལ་ལྡིང་པ་ལྟ་བུས་སྤྲོས་པའི་མཐའ་བཅད། སྤྱོད་
པ་སེང་གེ་མཆོང་བ་ལྟ་བུས་ཡིན་མིན་གྱི་ཕུགས་བཅད། དགོངས་པ་བྱ་ངང་མོ་མཚོའ་
ལ་བརྐྱལ་ལྟ་བུས་དོན་ཉམ་ང་བའི་སྒྲོས་བཅད་ཙམ་ན། དོན་དཔེའི་འདུས་པ་ནམ་
མཁའ་ལྟ་བུར་གཟའ་བཏད་ཐམས་ཅད་བྲལ་བའོ། །དུག་གསུམ་ཕུང་པོ་ལྷ་དང་ཡེ་
ཤེས་སྐུ་ཞེས་བྱ་བ་ནི། དེ་ལྟར་གནས་ཙམ་ཉིད་ན། དུག་གསུམ་རང་གྲོལ་ཕུང་པོ་
གསུམ། ཕུང་པོ་རང་གྲོལ་ལྷ་གསུམ་ཉིད། ལྷ་གསུམ་ཞེན་སངས་ཡེ་ཤེས་གསུམ། ཡེ་
ཤེས་སྤྲོས་བཅད་སྐུ་གསུམ་སེམས། ཞེས་བྱའོ། །སྣང་ཞིང་སྲིད་པ་ཀུན་བརྟགས་སྒྱུ་
མའི་དྭངས་ཞེས་བྱ་བ་ནི། འདི་ལྟར་གྱི་སྣང་བ་སྒྱུ་མའི་རང་བཞིན་དུ་ཤེས་པར་བྱ་
སྟེ། དད་པའི་མཆོག་དུ་གྱུར་བའི་བརྒྱལ་གཤེན་མི་ལུས་བསམ་ལེགས་ཀྱིས། མཁས་པ་
、
160



རག
རྒྱུད་སྡེ།
སེམས་ལུང་གསལ་བའི་སྒྲོན་མེ།
ཆེན་པོ་རྣམས་ལ། མོས་པས་དད་པས་ཐུགས་བཟུང་སྟེ། ཀྱེ་མ་འདི་ལྟར་སྣང་བ་སྒྱུ་
མའི་རང་བཞིན་འདིས་མི་སླུ་བ་དོན་གཡུང་དྲུང་གི་སྙིང་པོ་ལ་ཉུར་དུ་བསྒྲུབ་ན་ཞེས་
གསོལ་པས། གཤེན་འཆི་མེད་རྩུག་ཕུད་ཀྱིས་གསུང་པས། ཀུན་བརྟགས་བཞའ་ཚོན་
དང་འདྲ་བ་ལ་དམ་པར་མ་འཛིན། གྲགས་པ་རླུང་སྒྲ་དང་འདྲའི་ཁེ་གྲགས་མ་བསྒྲུབ།
སོ་སོའི་འཁྲུལ་པས་བར་དུ་ལྟུང་གིས་མཉམ་ཉིད་ཀྱི་ངང་ལ་བཞག་གོ །ཚེ་འདི་མེ་
ཏོག་དང་འདྲའི་དོན་མྱུར་དུ་བསྒྲུབ། ཞེས་གསུངས་སོ། །ཡུམ་བཟང་ཟང་རིང་བཙུན་
གྱིས་གསུངས་པ། དབྱི་སྤྱང་དར་ཟབ་གཞའ་ཚོན་ལྟར་ཡལ་ནས་འགྲོ་འི། གར་སྙེད་
རྩི་བེར་གོན། ལུས་འདི་མི་རྩང་པའི་བརྟེན་གཞི་ཡིན་གྱིས། རྒྱན་དང་བྱི་དོར་མ་བྱེད་
པར་བོན་གྱི་སྐུ་ལ་བཞག་གོ །ཞིམ་དགུ་ཟས་ཀྱིས་གསོས་ཀྱང་ཤི་ནས། འབུ་རུ་འགྲོའི་
འབྱུང་བའི་རོ་སྙོམས། ཅི་བྱས་སྡུག་བསྔལ་གྱི་རྒྱུ་ཡིན་གྱིས་བདེའ་ཆེན་ཉམས་སུ་ལོང་
ཞེས་གསུངས་སོ། ། །
གཤེན་གསང་བ་འདུས་པས་གསུངས་པ། འདུ་འཛི་དགྲ་རུ་ལྡང་གིས་དབྱེན་
སར་བསམ་གཏན་བསྒོམ། རིན་ཆེན་གྲངས་མར་སྤུངས་ཀྱང་མི་སྤྱོད་འཆི་བའི་ཆོག་
ཤེས་བསྐྱེད། དགྲ་ཚོགས་སྒྱུ་མ་ཡིན་གྱིས་བཟོད་པ་བསྐྱེད། ཉེ་དྲུང་རྩ་ཁའི་ཟིལ་པ་
འདྲ་འདུང་སེམས་སྐྱུངས། ཞེས་གསུངས་སོ། །གཤེན་ཡོངས་སུ་དག་པས་གསུངས་
པས། ཡོངས་སྨྲ་བ་མངས་ན་ཕྱོགས་མཐར་ལྟུང་གིས་ལྐུགས་པའི་ཚུལ་དུ་དོན་ལ་
བཞག་གོ ། རང་འབྱུང་གི་ཡེ་ཤེས་ལ་གཏི་མུག་གི་མུན་འབེབས་ཀྱིས་ལྕི་བཅུད་ཀྱི་ཟས་
བག་མེད་མ་ཟ། བསམ་གཏན་གྱི་བརྒྱ་མཚོ་ལ་གཡོ་འཁྲུག་གི་རླུང་གིས་བསྐྱོད་ཀྱིས་
འདུ་འཛིའི་གཡེང་བ་བསྐྱུངས། ཡིན་པར་བཟུང་ན་གོལ་པར་ལྟུང་གིས་མ་བཅོས་
པར་བཞག་ཞེས་གསུངས། ཀླུ་ཡེ་ཤེས་སྙིང་པོས་གསུངས་པ། ཡོངས་རྒྱུད་ལ་བྱིན་
བརླབས་འབེབས་ཀྱི་དཔོན་གསས་ལྷ་ལ་མོས་གུས་མཆོད་ཅིང་སྤྱི་བོར་བསྐུར། ངེས་
161



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པའི་དོན་བསྟན་རང་བཞིན་འདམ་དུ་འབྱིང་གིས་མན་ངག་ཀུན་ལ་མ་སྤེལ། དངུལ་
བཞང་སྐྱུགས་པས་འགྱེངས་ཀྱིས་ལས་བསྐལ་དད་པ་ཅན་ལ་ལུང་ལོག་པར་མ་བསྟན།
ཐམས་ཅད་སྒྱུ་མ་ཡིན་གྱིས་མང་ཚིག་ཉུང་དུ་སྡུས་ལ་མཐའ་བྲལ་གྱི་དོན་ལ་བཞག་གོ
ཞེས་གསུངས་སོ། །ཐམས་ཅད་སྒྱུ་མའི་རྟགས་སྤྱོད་ལ་༼ལགས་༽པས་བརྡའ་ལ་བརྗོད་
མེད་ཀྱི་དོན་བཞག་པར་བྱའོ། ། །
ལུས་ཕྱག་རྒྱ་ལུས་བཅིང་མྱོང་བའི་བདེ་བ་བླང་ཞེས་བྱ་བ་ནི། འདིས་དབང་པོ་ཐ་
འབྲིང་མཚན་མ་མཚན་མར་བསྡུས་ཏེ། མཚན་མ་མེད་པའི་ལུང་བསྟན་ཏེ། བདག་
རང་བཞིན་ཆ་ལུགས་ཀྱི་ཕྱག་རྒྱ་ལག་གི་བཅས་ཏེ། མདུན་སྨིན་མཚམས་ཀྱི་བར་སྣང་
ལ་ཡིག་གེ་འབྲུ་གསུམ་རྩེག་མ་རུ་བསམ་སྟེ། ངག་དུ་ཡང་འབྲུ་གསུམ་བརྗོད་པས།
འབྲུ་གསུམ་གྱི་མཚན་མར་གསལ་ལ། གཞན་གྱི་མཚན་མ་མི་འབྱུང་ཙམ་ན། མཚན་
མ་ལ་མཚན་མ་འདུས་པའོ། །ཨ་ནི་དོན་དམ་ངོ་བོ་སྟོང་པ་ཞེས་བྱ་བ་ལ་སོགས་པ་
གསུམ་ནི། མཚན་མ་མཚན་མེད་དུ་བསྡུས་ཏེ། ཨ་བལྟས་པས་མ་མཐོང་ངོ་བོ་སྟོང་པ།
ཨོ་ཡན་ལག་རྒྱས་པ་རྣམ་པ་ཡུལ་གསལ། ཧཱུྃ་དམིགས་པ་ཉམས་མྱོང་བདེའ་བ། དེ་
ལྟར་བདེའ་སྟོང་གསལ་བ་ནི་སྐུ་གསུམ་རང་སྣང་པ་ཞེས་བྱའོ། །གོམས་པའི་ངང་གིས་
སྣང་ཚུལ་སྐུ་གསུམ་ཤར་ཞེས་བྱ་བ་ནི། དེ་ལྟར་མཚན་མ་འདུས་ཙམ་ན། སེམས་ཡུལ་
ངོ་བོ་སྟོང་པ་ནི་བོན་གྱི་སྐུ། བྱེ་བྲག་ཅིར་ཡང་གསལ་བ་ནི་སྤྲུལ་པའི་སྐུ། དགོངས་
ཉམས་བདེའ་བའི་རང་བཞིན་ལོངས་སྤྱོད་རྫོགས་པའི་སྐུའོ། །ས་ལེ་སང་ངེ་དགོངས་
པའི་སྒྲོན་མ་མཆོག་ཞེས་བྱ་བ་ནི། དེ་ཙམ་ཉིད་ན་ཉོན་མོངས་རང་སར་དག་པས་
སང་ངེ་། སྒྲིབ་པ་རང་སར་སངས་པས་ས་ལེ། བྱིང་རྒོད་མཐའ་དང་བྲལ་བས་མཆོག་
ཞེས་བྱའོ། །ཡེ་བསྲུངས་ཡེ་དག་དམ་ཚིག་སྒྲོན་མའི་ལུང་ཞེས་བྱ་བ་ནི། བསྲུངས་ནས་
དག་པ་འོག་མ་སྟེ། ཁྱད་པར་ཡེ་ནས་དག་པའོ། །ངེས་པའི་ལུང་སྟོན་མན་ངག་ངེས་
162



རྒྱུད་སྡེ།
སེམས་ལུང་གསལ་བའི་སྒྲོན་མེ།
པའི་ལུང་ཞེས་བྱ་བ་ནི། མན་ངག་ལ་ཡང་བོན་ཉིད་རིག་པ་ངེས་པའི་མན་ངག་གིས་
རིག་པའི་མཚན་ཉིད་བརྟག །གོལ་བ་ཚར་གཅོད་ཀྱི་མན་ངག་གིས་ཡིན་མེན་གྱི་ཤན་
དབྱེའ། བྱ་བྱེད་ལས་ཀྱི་མན་ངག་གིས་ལས་ཀྱི་དམིགས་བརྟག །རྒྱུ་འབྲས་འཕེན་
ལེན་གྱི་མན་ངག་གིས་གོལ་སའི་བདར་ཐག་བཅད་པའོ། །བདུད་རྩི་ནི་མི་བརྟོགས་
ལོག་པར་རྟོགས་པས། བདུད་ཡིན་ལ། རྟོགས་དང་བརྡེངས་དུ་གྱུར་པ་རྩི་ཞེས་བྱ་སྟེ།
བདུད་ལའང་དྲུག་སྟེ། བདུད་ངོས་གཟུང་བ་དང༌། བཞེན་གང་གིས་བཏབ་པ་དང་།
སྣོད་གང་ལ་གནས་པ་དང་། འཆལ་པ་གང་འབྱུང་བ་དང་། དོན་གང་ལ་སྒྲིབ་པ་
དང་། ཉེས་པ་གང་ཕྱུང་བའོ། །བདུད་ངོས་བཟུང་བ་ནི། ཤེས་རབ་བཞི་ལ་ལོག་པར་
འཁྲུལ་པའི་བདུད། འདོད་པ་ཡུལ་ལ་ཆགས་པ་ཞེན་པའི་བདུད། རྒས་དགུད་འདོར་
ལེན་བྱེད་པ་ཕུང་པོའི་བདུད། སྐྱེ་ཤི་འཕེན་ལེན་བྱེད་པ་ལས་ཀྱི་བདུད། མཚན་མ་
གཡོ་འཁྲུག་བྱེད་པ་དངོས་པོའི་བདུད་དོ། །བཞེན་གང་གིས་བཏབ་པ་ནི། འཁྲུལ་
པའི་བདུད་ཀྱི་བཞེན་གཏི་མུག་གིས་བཏབ། ཞེན་པའི་བདུད་ཀྱི་བཞེན་འདོད་ཆགས་
གིས་བཏབ། ཕུང་པོའི་བདུད་ཀྱི་བཞེན་ང་རྒྱལ་གྱིས་བཏབ། ལས་ཀྱི་བདུད་ཀྱིས་
བཞེན་འཕྲང་དོགས་ཀྱིས་བཏབ། དངོས་པོའི་བདུད་ཀྱི་བཞེན་ཞེ་སྡང་གིས་བཏབ་
བོ། །སྣོད་གང་ལ་གནས་པ་ནི། མ་རིག་པ་གཟུགས་ལ་གནས་སྟེ། གཏི་མུག་ཤ་དང་
འབྲེལ། ཞེན་པ་འདུ་བྱེད་ལ་གནས་ཏེ། འདོད་ཆགས་ཁྲག་དང་འབྲེལ། ཕུང་པོའི་
བདུད་ཚོར་བ་ལ་གནས་ཏེ། འཕྲང་དོག་དྲོད་དང་འབྲེལ། ལས་ཀྱི་བདུད་འདུ་ཤེས་
ལ་གནས་ཏེ། འཕྲང་དོག་དབུགས་དང་འབྲེལ། གསུམ་སྟེ་སེམས་ཅན་རྒྱུའི་བོན་བཞི་
དང་འབྲེལ། ལ་ལྕགས་དང་བཙའི་ཚུལ་དུ་གནས་དེ། ཉོན་མོངས་ཀྱི་སྒྲིབ་པ་གང་
ལས་བྱུང་ན། རང་ཤེས་རིག་གི་རྒྱལ་པོའི་དོན་མ་རིག་པ་ལས་བྱུང་། ཉོན་མོངས་ཀྱི་
སྒྲིབ་པ་གང་ལ་སྒྲིབ་ན། བདེའ་བའི་ས་དང་བྱང་ཆུབ་ཀྱི་ལམ་ལ་སྒྲིབ། ཉོན་མོངས་
163



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཀྱི་སྒྲིབ་པ་གང་གིས་བསལ་ན། དད་མོས་སྔོན་དུ་བཏང་བའི་ལས་དགེའ་བཅུ་ཡིས་
བསལ། ས་གང་ལ་འགོད་ན་མཐོ་རིས་ཀྱི་ས་དང་གཡུང་དྲུང་གི་ས་ལ་འགོད་དོ། །
ཤེས་བྱའི་སྒྲིབ་པ་གང་ལ་གནས། ཉོན་མོངས་པ་གྲོལ་བ་གང་ཟག་ལ་གནས། གང་
ལས་བྱུང་ན་མཐོང་བར་ཤེས་པའི་ཤེས་བྱ་ལས་བྱུང༌། གང་ལ་འགྲིབ་ན་ཁྱད་པར་ཆེན་
པོ་བོན་གྱི་སྐུ་ལ་སྒྲིབ། གང་གིས་བསལ་ན། བསམ་བཏན་བརྗོད་མེད་ཀྱི་ཤེས་རབ་
ཀྱིས་གསལ་ལོ། །ས་གང་ལ་འགོད་ན་བདེའ་བ་ཆེན་པོ་བོན་གྱི་ས་ལ་འགོད། ཁྱད་
པར་ཆེན་པོ་ནི་ཤེས་རབ་གསུམ་གྱི་བློ་རིགས་རྟོགས་པའི། སྒྲིབ་གོལ་དང་བསམ་དག་
གི་མཐའ་ལས་ཡེ་ནས་འདས་པས་ཐ་སྙད་ཅི་བརྗོད་པ་ཐམས་ཅད་དང་བྲལ་བའོ། །
དེ་ནས་ཚིག་རྐང་དྲུག་གིས་ཏིང་ངེ་འཛིན་ལ་མི་གནས་པའི་སྐྱོན་སྟོན་ཏེ། རྒྱུས་ལས་
ཤེས་སོ། གནད་ལྔ་ཞེས་པ་ནི། སྟོང་པ་སྣང་གསལ་རྟོགས་ཐོབ་ལྟ་བའི་གནད། ལྟ་བ་
རྣམ་པར་དག་ནས་རྒྱུན་གནས་སྤྱོད་པའི་གནད། སྤྱོད་ལ་མ་ཆགས་གནས་ནས་མ་
ཡེངས་སྒོམ་པའི་གནད། དེ་ལ་འདུ་འབྲལ་མེད་ན་ཡེ་བསྲུང་དམ་ཚིག་གནད། དམ་
ཚིག་བསྲུངས་ཉམས་མེད་ན་འཕྲིན་ལས་དམ་པའི་གནད་ཞེས་བྱའོ། ཏིང་ཤེལ་ཅེས་
པ། སྨན་གྱི་བརྒྱལ་པོ་གཡུའ་ཏི་གར་མ་ཞེས་པའི་འབྲུ་བཅུད་དེ། རླུང་ནད་ཅན་ལ་
བཏང་ན་བརྟན་པ་ཐོབ་སྟེ་སྨན་དུ་འགྱུར། འཁྲིས་ནད་ཅན་ལ་བཏང་ན་མེ་ལ་ཤིང་
བསྣན་ཏེ་དུག་དུ་འགྱུར། ཐ་མ་ནད་མེད་པ་ལ་བཏང་ན་རེག་པ་ལྟོ་ཟས་སུ་འགྱུར་རོ།
འབྲུ་བཅུད་དེ་ལ་སྨན་དང་དུག་བྱའོ། །བསམ་པ་མེད་ཀྱང་། རླུང་ནད་ཅན་ལ་སྨན་
དུ་སོང་བ་བཞིན་དུ། ཀུན་ཏུ་བཟང་པོ་སེམས་རང་འབྱུང་གི་གཤེན་ལྷ་དཀར་པོར་
སངས་རྒྱས། འཁྲིས་ནད་ཅན་ལ་དུག་ཏུ་སོང་བ་བཞིན་དུ། འཁོར་བའི་སེམས་ཅན་
ཅི་ཡང་མ་ཡིན་པ་ལ་སྣང་བ་སྣ་ཚོགས་སུ་གཡོས་ཏེ་འཁོར་བར་འཁྱམས། ལུས་ཐ་མ་
པ་ལ་ལྟོ་ཟས་སུ་སོང་བ་དང་འདྲ་སྟེ། ལྷ་ཀུན་སྣང་ཁྱབ་པ་ལོངས་སྤྱོད་རྫོགས་པའི་སྐུ་
164



ལམ་
རྒྱུད་སྡེ།
སེམས་ལུང་གསལ་བའི་སྒྲོན་མེ།
སྒྱུ་མ་རྩལ་དུ་གནས་ཏེ། རང་ས་ཟིན། དེ་ལ་ཡེ་གཤེན་རྩུག་ཕུད་སྤྲུལ་པའི་སྐུ། རིག་
པ་རང་ཤར་དུ་བྱོན་ཏེ་འགྲོ་བའི་དོན་མཛད་དོ། །གཤེན་ལྷ་ཅིས་དག་འགྲོ་བ་འཁྲུལ།
ཅེས་པས་ཡང་དོན་ནོ། །
ཉི་རྒས་མུན་པའི་དཔེའ་ཅེས་པ། དེ་ལྟར་སེམས་ཅན་འཁྲུལ་པ་ནི། ཉམ་རྒས་
དམུན་སྲོས་རང་གི་རང་བཞིན་མ་གསལ་བ་དང་འདྲའོ། །རྒྱུ་ལྔ་སྣོད་བཅུད་རྒྱུ་བརྐྱེན་
བསྟན། དེ་ལྟར་འོད་ཀྱི་བཞལ་ཡས་མཐའ་རལ་ཏེ། འོད་ལྔའི་ཁ་དོག་ལས། མེ་ཆུ་ས་
རླུང་འབྱུང་བ་སྣོད་ཀྱི་འཇིག་རྟེན་བསྡུག་བསྔལ་གྱི་ཁང་བུར་ཆགས་སོ། །དངོས་པོ་
མཚན་མའི་བདུད་རྣམ་ཤེས་ལ་གནས་ཏེ། ཞེ་སྡང་སེམས་དང་འབྲེལ་ལོ་འཆལ་པ་
གང་བྱུང་བ་ནི། མ་རིག་པ་གཏི་མུག་བག་མེད་ཀྱི་འཆལ་བ་འབྱུང་། ཞེན་པས་འཁོར་
བ་འབྲལ་མེད་ཀྱི་འཆལ་པ་འབྱུང༌། ཕུང་པོས་བདེའ་བསྡུག་འདོར་ལེན་གྱི་འཆལ་པ་
འབྱུང་། དུས་ཀྱི་བདུད་ཀྱིས་བྱ་བྱེད་ལས་ཀྱི་འཆལ་པ་འབྱུང་། དངོས་པོའི་བདུད་ཀྱིས་
རྣམ་བརྟོག་སྣ་ཚོགས་གིས་འཆལ་པ་འབྱུང༌། གང་གིས་གང་ལ་སྒྲིབ་པ་ནི། འཁྲུལ་
པས་ལོངས་སྤྱོད་རྫོགས་པའི་སྐུ་ལ་སྒྲིབ། ཞེན་པས་སྤྲུལ་པའི་སྐུ་ལ་འགྲིབ། ཕུང་པོས་
ངོ་བོ་ཉིད་ཀྱི་སྐུ་ལ་འགྲིབ། དུས་ཀྱི་མངོན་པར་བྱང་ཆུབ་པའི་སྐུ་ལ༽འགྲིབ། དངོས་
པོས་བོན་གྱི་སྐུ་བདེའ་བ་ཆེན་པོ་ལ་འགྲིབ་པའོ། །ཉེས་པ་ནི་མ་རིག་པས་བྱོལ་སོང་དེའི་
ཆ་མཐུན་བྱུང་བ་སྦྱང་། ཞེན་པས་ཡི་དྭགས་དང་དེའི་ཆ་མཐུན་པའི་སེམས་ཅན་དུ་
སྦྱོང་། ཕུང་པོའི་བདུད་ཀྱི། ལྷ་མིན་དང་དེའི་ཆ་མཐུན་དུ་འཁོར་ཞིང་སྦྱོང་། དུས་ཀྱི་
བདུད་ཀྱིས་མིའི་གནས་རིགས་དེའི་ཆ་མཐུན་དུ་འཁོར་ཞིང་སྦྱོང་། དངོས་པོའི་བདུད་
ཀྱིས་དམྱལ་བ་དང་དམྱལ་བའི་ཆ་མཐུན་དུ་སེམས་ཅན་འཁོར་ཞིང་སྦྱོང་། རྩི་ལ་དྲུག་
སྟེ། རྩི་ངོས་བཟུང་བ་དང༌། བཞེན་གང་གིས་བརྡབ་པ་དང་། སྣོད་གང་ལ་གནས་
པ་དང་། ཚུལ་ཇི་ལྟར་དུ་གནས་པ་དང་། གང་བརྟོག་པའི་ཚད་དང་། ཡོན་ཏན་
165



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཅི་ལྟར་འབྱུང་བའོ། །རྩི་ངོས་བཟུང་བ་ནི། མ་རིག་འཁྲུལ་པ་ཉིད་རིག་པའི་ཡེ་ཤེས་
ཆེན་པོའི་རྩི། འཁོར་ཆགས་ཞེན་པ་མེད་པ་ཆགས་མེད་བཏུལ་ཤུགས་ཀྱི་རྩི། དོན་ལ་
རྒས་རྒུད་མེད་པས་སྣང་མེད་དཔེའ་འདས་ཀྱི་རྩི། དུས་མཐའ་སྐྱེ་ཤི་མེད་པ་མཉམ་
པ་དབྱེར་མེད་ཀྱི་རྩི། དངོས་པོ་མཚན་མ་མེད་པ་ཤེས་རབ་བྱམས་པའི་རྩིའོ། །བཞེན་
གང་གིས་བཏབ་པ་ནི། གཏི་མུག་རང་སར་དག་པར་རིག་པའི་ཡེ་ཤེས་ཀྱིས་ཞེན་
བཏབ། འདོད་ཆགས་རང་སར་དག་པ་ཆགས་མེད་ཡེ་ཤེས་ཀྱིས་བཞེན་བཏབ། ང་
རྒྱལ་རང་སར་དག་པ་ཞི་བ་ངང་ཤུགས་ཀྱིས་བཞེན་བཏབ། ཕྲག་དོག་རང་སར་དག་
པས་ཡངས་པ་ལས་ཀྱིས་བཞེན་བཏབ། ཞེ་སྡང་རང་སར་དག་པར་ཐུགས་རྗེ་བྱམས་
མས་བཞེན་བཏབ་བོ། །སྣོད་གང་ལ་གནས་པ་ནི་རིག་པའི་ཡེ་ཤེས་ཀྱི་རྩི་སྟོང་པ་སྣང་
གསལ་གྱི་ཤེས་པ་ལ་གནས། ཆགས་མེད་བཏུལ་ཤུགས་ཀྱི་རྩི་སེམས་ཀྱི་རང་བཞིན་
ལ་གནས། སྣང་མེད་དཔེའ་འདས་ཀྱི་རྩི་བདེ་བ་གནས། མཉམ་པ་དབྱེར་མེད་ཀྱི་རྩི་
གཉིས་མེད་ཀྱི་ཤེས་པ་ལ་གནས། ཐུགས་རྗེ་བྱམས་མའི་རྩི་སྟོང་པར་གསལ་བའི་ཤེས་
པ་ལ་གནས། ཚུལ་ཇི་ལྟར་གནས་པ་ནི། རིག་པའི་ཤེས་རབ་འགྱུར་མེད་སྐུའི་ཚུལ་དུ་
གནས། ཆགས་མེད་བཏུལ་ཤུགས། འགག་མེད་གསུང་གི་ཚུལ་དུ་གནས། སྣང་མེད་
དཔེའ་འདས་ལེགས་པ་ཡོན་ཏན་གྱི་ཚུལ་དུ་གནས། མཉམ་པ་དབྱེར་མེད་ལྷུན་གྲུབ་
ལས་ཀྱི་ཚུལ་དུ་གནས། ཐུགས་རྗེ་བྱམས་མ་ཤེས་རབ་ཐུག་གི་ཚུལ་དུ་གནས་སོ། །
བདུད་རྩི་རྟོགས་པའི་ཚད་ནི། རིག་པ་ཡེ་ཤེས་ཀྱི་རྩིས་མ་རིག་པ་རྫོགས་སྐུ་སྣང་བ་རུ་
བརྟོགས། ཆགས་མེད༽བཏུལ་ཤུགས་ཀྱི་རྩིས་ཆགས་པ་སྤྲུལ་སྐུ་གསལ་བ་རུ་བརྟོགས།
སྣང་མེད་དཔེའ་འདས་ཀྱི་རྩིས་ངོ་བོ་ཉིད་གཉིས་མེད་དུ་བརྟོགས། /མཉམ་པ༽དབྱེར་
མེད་ཀྱི་རྩིས་མངོན་བྱང་དེ་འདུ་འབྲལ་མེད་པར་བརྟོགས། ཐུགས་རྗེ་བྱམས་མའི་རྩིས་
བོན་སྐུ་སྐྱེ་འགག་མེད་པར་བརྟོགས་སོ། །བདུད་རྩི་བརྟོགས་པའི་ཡོན་ཏན་ནི། གཏི་
166



རྒྱུད་སྡེ།
སེམས་ལུང་གསལ་བའི་སྒྲོན་མེ།
མུག་སེམས་སུ་དག་པས་རིག་པ་མེ་ལོང་ཡེ་ཤེས་ཀྱི་རྩི། ཞེན་པ་སེམས་སུ་དག་པས་
ཆགས་མེད་བརྟོགས་པའི་རྩི། ཕུང་པོ་སེམས་སུ་དག་པས་མཉམ་པ་ཉིད་ཀྱི་རྩི། སྐྱེ་ཤི་
སེམས་སུ་དག་པས་ཐམས་ཅད་གྲུབ་པའི་རྩི། མཚན་མ་སེམས་སུ་དག་པས་སྟོང་པ་
ཉིད་ཀྱི་རྩི་དང་ལྔར་གྲོལ་བའི་ཡོན་ཏན་འབྱུང་ངོ༌། །ཡང་ན་བདུད་ནི་ལོག་པ་ལྔ་སྟེ།
རྟོགས་པ་རང་ཤར་དུ་གྲོལ་བ་བདུད་རྩི་ཡིན་ལ། ད་ལྟར་གྱི་ཤེས་པ་བདུད་གང་སྣང་
བ་ནི། སྐུ་དང་ཡེ་ཤེས་སུ་སྣང་བས། བདུད་མ་སྤངས་རང་སར་གྲོལ་བའོ། །མ་འོངས་
པ་དང་འདས་པའི་བདུད་ད་ལྟར་མཉམ་པ་དབྱེར་མེད་ཀྱི་བདུད་རྩིར་བརྟོགས་
པའོ། །ལུས་ངག་ཡིད་གསུམ་བཅིངས་པའི་ཐབས་དང་ལྡན་པས། འདིས་དང་ད་ཡེར་
སེམས་ཅན་དགོན་པའི་གནས་སུ་བཅིངས་པའི་ཐབས་སྟོན་ཏེ། ལུས་ཕྱག་རྒྱར་སྦས་
ཏེ་བཅིངས། ངག་སྙིང་པོར་སྦས་ཏེ་བཅིངས། ཡིད་དགོངས་པར་སྦས་ཏེ་བཅིངས།
ལུས་བཅིངས་པ་ལ་གསུམ། ལུས་དྲང་སྲོང་དབྱེན་པའི་ཕྱག་རྒྱར་སྦ་བས། གནས་ཀྱི་
ཕྱོགས་འཛིན་དང་བྲལ། ལུས་ཀྱི་འཚོ་བ་བདུད་རྩི་ལ་སྦས་ཏེ། ཕྱི་ནང་གསང་བའི་
སྦྱོར་བ་བསྟེན་པས། རིག་པ་ཟོ་ཆུའི་ཞེན་པ་དང་བྲལ། ལུས་ཀྱི་བྱ་བྱེད་སྤྱོད་པ་ལ་
སྦས་ཏེ་འབྱུང་འཇུག་དང་བཅོས་བསླད་མེད་པས་བྱ་བྱེད་ལས་ཀྱི་བརྩོལ་བ་བྲལ་ལོ།
ངག་སྙིང་པོ་ལ་སྦས་ཏེ། འབྲུ་གསུམ་འབྲུ་དགུ་མ་སྒྲགས་ཡིད་ལ་བརྡད་པས་བདག་
གཞན་གྱི་སྒྲ་བརྗོད་ལས་གྲོལ། སྙིང་པོ་མི་སྒྲགས་བསྒྲགས་སུ་མེད་པས་ཏེ་དིག་མའི་
ཚུལ་དུ་འདུག་པས། ཚིག་ཕྱིར་དོན་མི་འབྲེང་སྟེ། རང་བཞིན་མེད་པའི་ངང་དུ་གྲོལ།
ཉམས་དེའི་མན་ངག་སྣོད་མེད་ལ་མི་སྟོན། རང་གསལ་དུ་སྦས་བས། རྣམ་རྟོག་བྱིན་
བརླབས་ཀྱི་ངང་དུ་གྲོལ། ཡིད་དགོངས་པ་ལ་སྦས་ཏེ། ཡིད་ངོ་བོ་སྟོང་པ་རུ་སྦས་
པས་རགས་པའི་རྟོག་པ་བོན་ཀྱི་སྐུ་རུ་གྲོལ། མཉམ་ཉོང་བདེའ་བ་རང་བཞིན་སྣང་
བ་ལ་སྦས་པས། འཆལ་བའི་སེམས་ལོངས་སྤྱོད་རྫོགས་པའི་སྐུ་རུ་གྲོལ། ཡིད་བྱེ་བྲག་
167



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གི་བརྟོག་པ་ཐམས་ཅད་གསལ་ལ་རྟོག་པ་མེད་པའི་ངང་དུ་སྦས་པས། ཆགས་སྡང་
རྣམ་པ་གསལ་བའི་ངང་དུ་གྲོལ། དེ་ལྟར་སྦས་པས་འཇིག་རྟེན་གྱི་སྣང་བ་ཐམས་ཅད་
སྐུ་གསུམ་གྱི་རང་བཞིན་དུ་གསལ་བར་འཆར་རོ། །སེམས་རང་འབྱུང་གི་གཤེན་ལྷ་
དཀར་པོ་རྣམ་པ་ཅིར་ཡང་གསལ་བས། འགྲོ་དྲུག་ལ་མི་དགོས། སེམས་རང་གསལ་
གྱི་ཀུན་ཏུ་བཟང་པོ་རང་བཞིན་སྣང་བ་རུ་ཡོད་པས་ད་ལྟར་གྱི་སྣང་སྲིད་ལ་མ་ཞེན་
པས་གོལ། གོལ་ཞེས་བྱ་བ་སེམས་ལ་ཡེ་ནས་མེད་དོ། །སྒྲིབ་པ་ནི་ཉོན་མོངས་པའི་
སྒྲིབ་པ་དང་། ཤེས་བྱའི་སྒྲིབ་པ་གཉིས་མེད། དེ་ལ་དོན་ལྔ་ལྔ་ཡིས་བསྟན་ཏེ། ཉོན་
མོངས་པའི་སྒྲིབ་པ་གང་ལ་གནས་ན། འཁམས་འོད་ལྔའི་ཐིག་ལེ་ལས་བརྒྱུ་འབྲས་ཀྱི་
ཕུང་པོ་ལྔར་གྱུར་ཏེ། ལུས་དང་སེམས་གཉིས་ལས་ཀྱིས་འཕྲད་དེ། ཕྱི་ལུས་ཀྱི་བསྡུག་
བསྔལ་ནང་སེམས་ལ་བསྒོས་ཏེ་འཁོར་བ་ལས་འཁོར་བ་རུ་བཞེན་བཏབ་བོ། །སྐྱེ་རྒས་
ན་འཆི་འཁོར་བར་སྦྱོང་ཅེས་པས། དེ་ལྟར་རྒྱུ་མ་རིག་པས་སྐྱེད་པའི་ཕུང་པོ་སྟེ། སྐྱེ་
བའི་མ་ཁྱེགས་བསྡུག་བསྔལ་དང་བཅས་ཏེ་སྐྱེས་རྒས་པའི་སྒོ་མ་ཁྱེགས་པས་བསྡུག་
བསྔལ་དང་བཅས་ཏེ་རྒས། ན་བའི་སྒོ་མ་ཁྱེགས་པས། བསྡུག་བསྔལ་དང་བཅས་སྟེ་
ན། འཆི་བའི་སྒོ་མ་ཁྱེགས་པས་བསྡུག་བསྔལ་དང་བཅས་ཏེ་འཆི། འཁོར་བའི་སྒོ་མ་
ཁྱེགས་པས་བསྡུག་བསྔལ་དང་བཅས་སྟེ་བརྒྱུད་དོ། །སེམས་ཀྱི་ངང་དུ་དེ་ཅེས་པས།
འཁོར་བའི་བསྡུག་བསྔལ་དུ་གནས་པ་དེ། རང་སྣང་སེམས་ཀྱི་བྱང་ཆུབ་སེམས་ཀྱི་
ངང་དུ་ཐག་ཏུ་གཅོད། གནས་པ་ཚེའི་བར་དོ་ལ་ཅེས་པ། སྔར་གྱི་ཆགས་པའི་ལུས་
དེ་བོར། ད་ལྟའི་བླངས། ཕྱི་མ་མ་བླངས་པའི་བར་ཆགས་པའི་ཚེ་འདི་ལ་ཞེས་བྱའོ། །
ཉོན་མོངས་མཚོན་དབལ་ཐུགས་རྗེ་བཅོམ་པས། ཐུགས་རྗེ་ཆེན་པོ་བཞིའི་འདྲེན་པ་
ཐབས་ཀྱིས་ཏིང་སེར་བླང་བར་བྱའོ། དུག་ལ་སྔགས་བཏབ། དཔེར་ན་དུག་ཧ་ལ་
གསོད་བྱེད་བྱ་བ་ཟོས་སམ་ཁོང་དུ་སོང་ན་མོད་ལ་མཆི་༼འཆི་བ་ཡིན་ཏེ། དེ་ལ་སྙེན་
168



རྒྱུད་སྡེ།
སེམས་ལུང་གསལ་བའི་སྒྲོན་མེ།
པོ་སྔགས་ཀྱིས་བཏབ་ན། དུག་ཉིད་ཀྱང་སྨན་དུ་གྱུར་བ་བཞིན། དུག་ལྔའི་རྒྱུད་ལ་
གཉེན་པོ་བསྒོལ། དེ་བཞིན་དུ་ཐེག་པ་འོག་མ་བ་ལྟར་ན་འགལ་བ་སྣ་ཚོགས་མཉེན་
པར་གཏོང་བའོ། །ཐེག་པ་ཆེན་པོ་ལྟར་ན་དུག་མ་སྤངས་པར་སྨན་དུ་སོང་བ་བཞིན་
དུ་དུག་ལྔ་མ་སྤངས་པར་གཉེན་པོས་གྲོགས་སུ་ཤར་ཏེ་དུག་ལྔ་ཡེ་ཤེས་ལྔ་རུ་རང་
གྲོལ་ཞེས་བྱའོ། །འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་ནས་བཏེགས་
པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་ཀླུང་རྣམས།
དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་སྦྱོར་བ་རྣམ་
དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་དང་བརྒྱུད་
པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ། ཀུན་མཁྱེན་
ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་པོ་ཆེར།
བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་པས་ས་ཆེན་
འགེངས་གྱུར་ཅིག །ཅེས་བསྟན་རྣམ་བགྲེས་པོས་རྩེ་གཅིག་ཏུ་སྨོན་པ་ཕུལ་བའོ། །
༧ བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་ཤར།།
ལྷ་བཅས་འགྲོ་བའི་བླ་མར་ཕྱག་འཚལ་ལོ། གང་གིས་རླབས་ཆེན་རྣམ་དཀར་བསོད་
ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་ཅིག་བརྩོན་
དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་ཅིག །འདི་
ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་ཚོགས་
རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་ཐོབ་
ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་དུས་
169



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་ཆུང་
ནི། སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་ཡོད།
བོན་གྱི་ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་ཀྱིས་
བླངས་ལ་ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་ཚེར་
མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་ཆུང་
ཕྲད་ཀྱིས་སད། སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་པ་ལས།
བཙུན་མོ་དཔོ་བཟའ་ཐང་མོ་དང༌། བཙུན་མོ་རྐོང་བཟའ་ཁྲི་ལྕམ་གཉིས། བདུད་རྗེ་
ཁྱབ་པ་ལག་རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་
བསྲེག་གིན་སྣང། ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་དུ་བྲོས་ཏེ་
སོང་། ཡིད་ཀྱི་ཁྱེའུ་ཆུང་མེར་བརྙབས་པས། བེའུ་བུམ་ཚིག་འཕྲོ་སྤར་གང་ཐོབ། དེ་
དུས་བསྟན་སྐྱོང་ཁྱེའུ་ཆུང༌། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་བོན་ལ་
དགྲ་བྱུང་དུས། སྣང་བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་བཙད་
པོའི་དུས། གཡུང་དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་། དྲན་
པ་ནམ་མཁའ་ལས་སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་བཙལ་
ཏེ་བསྲུངས་བསྐྱབས་མཛད། དེ་རྗེས་མཁན་སློབ་ཆོས་གསུམ་དུས། གཡུང་དྲུང་
བོན་ལ་དགྲ་བྱུང་བས། ལི་ཤུ་དམུ་གཤེན་དྲན་པ་དང༌། བཅོ་བཟའ་གྱེར་ཆེན་ཟླ་
མེད་དང༌། རྒྱལ་སྲས་མུ་ཏུག་བཙད་པོ་སོགས། སྐྱེས་མཆོག་རྣམས་ཀྱིས་བོན་འགའ་
བསྲུངས། དེ་རྗེས་བྷོ་ཊེ་ཀླ་ཀློ་དང་བསྡོང་སྟེ། སངས་རྒྱས་གཡུང་དྲུང་བོན་བསྟན་
བཤིག་པའི་ཚེ། དུས་མཐུན་འགྲོ་བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་
མཁའ་ལ་ཡན་པར་གྱུར། མཁའ་སྤྱོད་ཞིང་ནས་ཕེབས་པའི་མཁའ་འགྲོ་སྟེ། མཁའ་
སྤྱོད་དབང་མོ་ཉག་མི་སྐུ་འཁོར་གྱིས། གསུང་རབ་རིན་ཆེན་སྣ་མང་འདུས་པ་ཡི།
170



རྒྱུད་སྡེ།
སེམས་ལུང་གསལ་བའི་སྒྲོན་མེ།
རྒྱལ་བསྟན་སྲོག་དང་བསྡོས་ཏེ་བསྐྱངས་མཛད་པ། ཁྱེད་རྣམས་བསྟན་པ་རིན་ཆེན་
སྲོག་འཛིན་ཏེ། བསྟན་པ་འཛིན་པའི་སྐྱེས་མཆོག་ངེས་བྱོན་ལ། བདག་ཅག་བོན་ལ་
དད་པའི་སྐྱབས་ཀྱི་ཡུལ། ཁྱེད་རྣམས་ཡུལ་དུས་རང་བཞིན་གང་ལྟར་རུང་། དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། དྲིན་ལེན་གཏང་རག་ཚུལ་དུ་དགྱེས་
པར་བཞེས། རྒྱལ་བསྟན་ཡིད་བཞིན་ནོར་བུའི་བྱིན་སྟོབས་ཀྱིས། གོང་ཁྱེད་དགོངས་
བཞེད་མ་ལུས་འགྲུབ་གྱུར་ཅིག དེ་ལ་བརྟེན་ནས་གཤེན་བསྟན་འདོད་འབྱུང་ནོར།
འབྱོར་ལྡན་ཚོགས་ཀྱིས་རིན་ཆེན་སྣ་ཚོགས་ཀྱིས། དག་བཞེངས་པར་བསྐྲུན་བགྱི་བ་
སྣ་ཚོགས་ཀྱིས། རྣམ་པ་དཀར་བའི་ལེགས་བྱས་བསམ་མི་ཁྱབ། ཚུལ་འདི་ལྟར་ན་
གཤེན་བསྟན་ཡིད་བཞིན་ནོར། རིན་ཆེན་གདུགས་དཀར་སྲིད་ཞིའི་བླར་འདེགས་
པའི། ལས་ཀྱི་འཁོར་ལོས་འབྲེལ་ཡུལ་ཉི་མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་
ལ། མོས་པས་ཡི་རང་གུས་པས་ཕྱག་བྱ་དང་། ནོམ་པ་ཡོན་གྱི་མཆོད་པ་ཇི་སྙེད་པ།
ལོག་འཚོའི་དྲི་མེད་གཙང་མཆོད་འབུལ་ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་
ལས་སུ། གང་ལ་འཆད་པས་བློ་སྒྲོམ་སྒོ་བརྒྱ་འབྱེད། ཡང་དག་ཟབ་མོའི་གཞུང་དོན་
ལ་དཔྱད་དེ། རྩོད་པས་ཐེ་ཚོམ་དྲྭ་བ་ཡོངས་སུ་བཀྲལ། བསྟན་པའི་གསལ་བྱེད་སྒྲོན་
བཞིན་བརྩམས་པ་རྒྱས། ཐོས་པས་རྒྱ་ཆེའི་གཞུང་གི་དགོངས་པ་གསལ། བསམ་པས་
ཐོས་དོན་དཔྱད་པས་སྒྲོ་འདོགས་ཆོད། སྒོམ་པས་དོན་གྱི་རྟོགས་པས་ས་ལམ་བགྲོད།
རྒྱལ་བསྟན་འཛིན་པས་ས་ཆེན་འགེངས་གྱུར་ཅིག །གཞན་ཡང་བཀའ་རུ་གྱུར་པའི་
བོན་གང་ལ། འདོན་དང་ཀློག་དང་འཆང་ཞིང་བྱི་དོར་ལ། གུས་པས་བརྩོན་ཞིང་
མཆོད་དེ་བཀུར་བྱེད་པའི། སྐལ་ལྡན་གང་ལ་མོས་ཤིང་ཡི་རང་ངོ༌། སྒོ་གསུམ་གུས་
པས་བསྟན་ལ་མཆོད་བྱེད་ཅིང་། བཀུར་བསྟི་རིམ་གྲོ་སྒྲུབ་པ་གང་གནས་སར། ཆར་
ཆུ་དུས་འབེབ་ལོ་ཕྱུག་རྟག་ཏུ་ལེགས། དུས་ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་
N
171



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དགུའི་སྣང་བ་བོན་ལ་འགྱུར་བ་དང༌། ཚེ་བསོད་དཔལ་འབྱོར་ལས་ཀླུང་རབ་ཏུ་རྒྱས།
རླབས་ཆེན་རྣམ་དཀར་བསྒྲུབས་པའི་བསོད་ནམས་ནི། མདོ་རྒྱུད་གང་ལས་གསུང་
བའི་ཕན་ཡོན་ནི། སྐབས་འདིར་ཡན་ལག་བརྒྱད་མདོའི་ལུང་དོན་ནི། བོན་སྒོ་སྤྱི་
ཡི་ཕན་ཡོན་འགྲེས་བྱེད་ཡིན། དེ་ནས་གཤེན་རབས་གཏོ་བུ་འབུམ་སྲས་ཀྱིས། རྒྱན་
དང་ཆ་ལུགས་མཛེས་པར་བྱས་ནས། མེ་ཏོག་གཏོར། ཕྱག་བྱས་འདི་སྐད་གསོལ།
སྲིད་གསུམ་སྟོན་པ་གཤེན་རབ་ལགས། མདོ་འདིའི་མིང་དང་མཚན་ཉིད་ཇི་ལྟ་བུ།
བཏོན་དང་བཟུང་དང་བཅང་བའི་ཡོན་ཏན་གང་། འདི་ལ་བཀུར་བསྟི་རིམ་གྲོའི་
བསོད་ནམས་གང༌། འདི་ཉིད་རྗེས་འཇུག་བསྒྲུབས་པའི་བསོད་ནམས་གང་། སྟོན་
པ་ཐུགས་རྗེ་ཆེན་པོས་བཤད་དུ་གསོལ། དེ་ནས་གཤེན་རབ་མི་བོས་བཀའ་བསྩལ་
པ། གཏོ་བུ་འབུམ་སངས་གཤེན་གྱི་བུ་ཁྱོད་ལ། བསྟན་པར་བྱ་ཡི་གུས་པའི་ཚུལ་གྱིས་
ཉོན། མདོ་འདིའི་མིང་ནི་ཡན་ལག་བརྒྱད་པའི་མདོ། གདམས་ངག་དམ་པ་བསྒྲུབ་
པའི་གཞུང་ཆེན་པོ། རྗེས་སུ་བསྒྲུབ་ཅིང་ཡི་དམ་དུ་འདོན་ན། བོན་གྱི་སྒྲ་སྒྲོགས་བོན་
གྱི་སྦྱིན་པ་མཆོག །དགའ་དད་སེམས་ཀྱིས་ཕྱག་བྱ་ལས་སོགས་ཏེ། སྨོན་ལམ་དམ་པ་
འདི་དག་འདེབས་པ་ལ། གང་གིས་སྐད་ཅིག་དེ་ལ་རབ་མོས་ན། སྟོང་གསུམ་འཇིག་
རྟེན་མ་ལུས་ཐམས་ཅད་ལ། ཟས་སྐོམ་ཚིམས་པར་བྱས་པ་དག་དང་འདྲ། གང་ཞིག་
དད་པའི་སེམས་ཀྱིས་འཛིན་བྱེད་པ། དུས་གསུམ་གཤེན་རབ་མ་ལུས་ཐམས་ཅད་
ལ། ཞབས་ནས་བཏེགས་པའི་མཆོད་པ་བྱས་དང་འདྲ། གང་ཞིག་དད་པས་འདི་ལ་
འབྲི་བྱེད་ན། ཡི་གེ་འབྲུ་རེས་བསྐལ་པ་གྲངས་སྙེད་དུ། འཁོར་ལོ་བསྒྱུར་བའི་རྒྱལ་
པོའི་ལུས་ཐོབ་ནས། འགྲོ་བ་རྣམས་ལ་ཇི་ལྟར་འཚམས་པར་འདུལ། གང་ཞིག་དད་
པས་འདི་ལ་བཀུར་བསྟི་བྱེད། སྐད་ཅིག་ཙམ་ལ་བསོད་ནམས་དཔག་མེད་དོ། བསྐལ་
པ་ཞིང་གིས་རྡུལ་སྙེད་བགྲངས་པ་ཡང་། གཤེན་རབ་ཞལ་མཐོང་ངན་སོང་གནས་
172



རྒྱུད་སྡེ།
སེམས་ལུང་གསལ་བའི་སྒྲོན་མེ།
ནས་དཔག །རིམ་གྲོ་ཕུད་དུད་བྱས་པའི་བསོད་ནམས་ལ། དད་པའི་སེམས་ཀྱིས་མདོ་
འདི་གནས་པའི་སར། གོམ་གཅིག་བོར་བའི་སྐད་ཅིག་སེམས་དང་ནི། ཁམས་གསུམ་
གང་བའི་སེམས་ཅན་ཐམས་ཅད་ལ། སྲོག་བྱིན་དགའ་བ་བྱས་པས་ཆར་མི་ཉེ། གང་
ཞིག་མདོ་འདི་ཤེས་ནས་བསྒྲུབ་བྱེད་ན། ངན་སོང་གསུམ་པོ་གཏན་ནས་སྤང་བ་དང༌།
འཁོར་བའི་རྒྱ་མཚོ་གཏིང་ནས་བསྐམ་པར་འགྱུར། མཐའ་འཁོབ་གླིང་དགུ་རྣ་བས་
ཐོས་མི་འགྱུར། བདུད་ཀྱིས་མི་བསླུ་གྲོགས་ངན་གཏན་ནས་སྤང་། གཤེན་ལྷ་འོད་
དཀར་ཞལ་ཡང་མྱུར་མཐོང་འགྱུར། གང་དུ་སྐྱེས་པ་བསོད་ནམས་ལོངས་སྤྱོད་རྒྱས།
འགྲོ་བ་འདྲེན་པའི་སྟོན་པ་མྱུར་ཐོབ་འགྱུར། གང་ཞིག་ཡིད་བཞིན་ནོར་བུས་སེམས་
ཅན་གྱི། དགོས་འདོད་རེ་བ་ཡིད་བཞིན་བསྐང་བ་དང་། གང་ཞིག་ཡན་ལག་བརྒྱད་
པ་འདི་བརྗོད་ན། དེ་ཉིད་བསོད་ནམས་ཆེ་བར་འདི་བརྗོད་འགྱུར། གང་དུ་སྐྱེ་བ་
བླངས་པ་དེ་དང་དེར། ཉོན་མོངས་དབང་གིས་ལེན་པར་མི་འགྱུར་ཏེ། ཐུགས་རྗེས་
སེམས་ཅན་རྣམས་ལ་འཚམས་པར་སྟོན། ཁམས་གསུམ་ཉེས་པས་རྒུད་པ་མི་འགྱུར་
ཏེ། པདྨ་འདམ་ནས་སྐྱེས་པ་ཇི་བཞིན་འགྱུར། གཞན་ཡང་འདི་ཡི་ཡོན་ཏན་བསམ་
དཔག་དཀའ། གཤེན་རབ་སྒམ་པོའི་དགོངས་པས་དཔོག་དཀའ་ན། གང་ཟག་
སྒྲིན་པོས་དཔོག་པ་ག་ལ་འགྱུར། འདི་ཡི་དོན་འདི་གང་གིས་བསྒྲུབ་བྱས་ན། གཤེན་
རབ་གྲལ་ཐོབ་སངས་རྒྱས་གདོན་མི་ཟ། གཞན་ཡང་ཡོན་ཏན་རྣམ་གྲངས་འདི་ལྟ་
སྟེ། འདོན་པས་ངག་སྙན་བཟུང་བས་ལོངས་སྤྱོད་འཕེལ། བྲིས་པས་ལག་བཟོ་བཀུར་
བསྟིས་དབང་ཕྱུག་ཐོབ། རིམ་གྲོ་ཕུད་དུད་བྱས་པས་གཟུགས་བཟང་དགོས་པ་འགྲུབ།
འདི་ཡི་དོན་བསྒྲུབ་འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་བ་དང་།
ཀློག་དང་འཆང་བ་ལས་སོགས་སུས་བྱས་པ། འདི་དང་ཕ་རོལ་གཉིས་ཀར་དགོས་
པའི་དོན། འགྲུབ་པར་འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་བཀུར་བསྟི་
173



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མ་མོས་ན། སྐད་ཅིག་རེ་ལ་ན་རག་རྒྱུ་བསགས་ཏེ། ཁ་ཚིག་སྙིང་འདྲུལ་ངན་སོང་
གནས་སུ་ལྟུང༌། སླར་སྨྲས་པ། འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་
ནས་བཏེགས་པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་
ཀླུང་རྣམས། དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་
སྦྱོར་བ་རྣམ་དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་
དང་བརྒྱུད་པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ།
ཀུན་མཁྱེན་ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་
པོ་ཆེར། བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་
པས་ས་ཆེན་འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་གསས་བླ་
མ་རྒྱ་མཚོའི་ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་པོ་ཆེ་དག་
བཞེངས་པར་བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་པོས་རྩེ་
གཅིག་ཏུ་སྨོན་པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་སྟི་གནས་ནས་
ཕུལ། །ཆུ་སྦྲུལ་ཟླ་བཅུ་གཅིག་པའི་ཚེས་ ༡༣ ༢༠༡༤ ༡ ༡༣ ཉིན།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
174



རྒྱུད་སྡེ།
སེམས་ལུང་གསལ་བའི་སྒྲོན་མེ།
རིན་ཆེན་སྣ་ལྔའི་གཏེར་བཞིན་དུ་།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་ཏིང་མུར་གཡུ་རྩེའི་རྒྱུད་
ཀྱི་མ་དཔེ་ནི། ཨ་མདོ་ཧྥག་སན་གྱིས་འཕྲུལ་དཔར་བྱས་པའི་བཀའ་འགྱུར་གྲས་སུ་
ཡོད་པ་ལག་བྲིས་ཡིག་ནག་ཅན་གཞི་བཞག་ཐོག །ཤར་རྫ་རི་ཁྲོད་ཀྱི་ལག་བྲིས་ཡིག་
ནག་དཔེ་རྙིང་ཅན་དང་། དབལ་ཁྱུང་དགོན་པའི་བཀའ་འགྱུར་འཕྲུལ་དཔར་ཅན་
གྱི་གྲས་དང་། རྒྱལ་བ་སྨན་རི་བའི་ཡོངས་འཛིན་ཆེན་མོ་བསྟན་འཛིན་རྣམ་དག་
རིན་པོ་ཆེའི་ཕྱག་དཔེ། བྲུ་མཚུངས་མེད་བསོད་ནམས་བློ་གྲོས་ཀྱི་འགྲེལ་དང་བཅས་
པ་ལག་བྲིས་ཡིག་ནག་འཕྲུལ་དཔར་ཅན་དང་བཅས་ལ་འདྲ་བསྡུར་བྱས་པ་མ་ཟད།
བྲུ་མཚུངས་མེད་བསོད་བློའི་འགྲེལ་བ་ལའང་གོ་བསྡུར་གང་འཚམས་བྱས་ཡོད། ༧
དབལ་རྒྱུད་སྟོང་རི་ཐོ་ཆེན་གྱི་མ་དཔེ་ནི། ཨ་མདོ་ཧྥག་སན་གྱིས་འཕྲུལ་དཔར་བྱས་
པའི་བཀའ་འགྱུར་གྲས་སུ་ཡོད་པ་ལག་བྲིས་ཡིག་ནག་ཅན་གཞི་བཞག་ཐོག །དབལ་
ཁྱུང་དགོན་པའི་བཀའ་འགྱུར་འཕྲུལ་དཔར་ཅན་གྱི་གྲས་དང་། རྫ་སྨོན་རྒྱལ་དགོན་
པའི་ལག་བྲིས་ཡིག་ནག་དཔེ་རྙིང་ཅན་དང་བཅས་ལ་འདྲ་བསྡུར་བྱས་ཏེ། བྲིས་པའི་
ཆད་ལྷག་དང་མངོན་གསལ་ཅན་གྱི་སྐྱོན་ཆ་ཐོན་རིགས་ལ་ཁ་སྐོང་བྱས་པ་ལས། རྩ་
བའི་མ་དཔེའི་གཞུང་འགྲོས་ལ་བསྡུར་དཔེས་བཅོས་བསྒྱུར་མ་བྱས་རང་སར་བཞག་
ཡོད། ཟུར་གསལ་ཞིག་ལ། མཁན་ཆེན་དཀར་ཆག་ནང༌། སྤྱི་སྤུངས་བསྡུས་པའི་ཆ་
རྐྱེན་སྒྲོན་མ་དགུ་སྐོར་ལས། ལུང་སེམས་ལུང་སྟོན་པའི་སྒྲོན་མ་དང་། ཞེས་གསུངས་
པའི་དཔེ་ཆ་དེ་དང་འབྲེལ་ཡོད་ཡིན་མིན་གང་ལྟར་རུང་། སེམས་ལུང་སྟོན་པའི་སྒྲོན་
མེ་འདི་ཉིད་དཔེ་དཀོན་ཞིག་ཡིན་སྟབས་པོད་འདི་དང་གཅིག་ཏུ་སྦམ་སྟེ་༼གསུང་
175



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༡༢༣ པར་ཞུས་བསྒྲིགས་
བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་ངེས་ཏེ། སྤྱི་ལོ་
༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་ཡི་གེའི་པར་ཁང་
འཛུགས་བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་སྤེལ་ཡོངས་ཁྱབ་
བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་བསྒྲིགས་བྱེད་པའི་
གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་ཉམས་མྱོང་དང་ལག་
ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་ཡིན་པ་དང་། སྒོས་
སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་མིན་ཁར། འདིའི་ཐད་
མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླུང་འགྲིག་པོ་རང་མ་བྱུང་
ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་བརྒལ་བའི་ལེགས་ཆ་
ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་མཁན་རྣམ་པས་འདི་ལ་
དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་ཡི་བྱས་པ་འདིས་ཀྱང་སླད་
དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་དག་འགྲིག་པོའི་ཞབས་ཞུའི་
གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་ལྡན་ ༣༠༡ རབ་བྱུང་ ༡༧
ཤིང་ལུག་ལོའི་ ཟླ་ ༣ ཚེས་ ༣ ཉིན། སྤྱི་ལོ་ ༢༠༡༥ ༤ ༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
176



སྤྱི་གཙུག་ཨུ་དུ་འབར་བའི་རྒྱུད་ཆེ་བ་
ཞེས་བྱ་བ་བཞུགས་པའོ། །
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང༌།
177



སྤྱིའི་དེབ་གྲངས། 123 སྤྱིའི་པོད་གྲངས། 157
1
2
<<སྤྱི་གཙུག་ཨུ་དུ་འབར་བའི་རྒྱུད་ཆེ་བ>>ལེའུ། 19
<<སྤྱི་གཙུག་ཨུ་དུ་འབར་བའི་རྒྱུད་འབྲིང་བ>>ལེའུ། 9
<<སྤྱི་གཙུག་ཨུ་དུ་འབར་བའི་རྒྱུད་ཆུང་བ>>ལེའུ། 6
<<མཆོད་རྟེན་ནག་པོའི་དྲན་ཆོག>>ལེའུ། 7
བཀའ།
7
8
9
རྒྱུད་སྡེ།
གཏེར་མ།
གཏེར་སྟོན་སད་ཀུ་བན་དྷེ།
གཏེར་གནས་དབུས་ཀྱི་མཆོད་རྟེན་ནག་པོ།



སྤྱི་གཙུག་ཨུ་དུ་འབར་བའི་རྒྱུད་ཆེ་བ་
ཞེས་བྱ་བ་བཞུགས་པའོ། །
༄༅། །གཡུང་དྲུང་ལྷ་ཡི་སྐད་དུ་ན། སད་ལ་གྱེར་ཞི་ཨུ་ཡ་ཏན་ཏྲ་སྨར། ཨེ་མ་ཧོ།
ཞང་ཞུང་སྐད་དུ་ན། ལིག་མུན་སད་དོ་གྱེར་རྒྱུང་ཏན་ཏྲ། རྒྱ་ནག་སྐད་དུ་ན། མུར་
གྱེར་སྨར་ལ་གྱེར་ཞི་ཏན་ཏྲ། གཙང་མ་བོད་སྐད་དུ། སྤྱི་གཙུག་ཨུ་དུ་འབར་བ་རིན་
པོ་ཆེ་ཏོག་གི་རྒྱུད། སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་སྐུ་ལ་ཕྱག་འཚལ་
ལོ། །
༧ འདི་སྐད་བདག་གིས་ཐོས་པའི་དུས་ཅིག་ན། སྔོན་སྲིད་པ་སྔ་མ་ནི་ཞིག །ཕྱི་མ་
ནི་མ་ཆགས་ཙམ་ན། འཇིག་རྟེན་ཐམས་ཅད་ནམ་མཁའ་ལྟར་སྟོང་སང་ངེ་གནས།
འགྲོ་བ་རིས་དྲུག་སེམས་ཅན་རྟེན་པའི་གནས་མེད། བདེ་བར་གཤེགས་པ་ཐམས་ཅད་
མཆོད་པའི་གནས་དང་གཞལ་ཡས་ཁང་མེད་པས། དེ་ཡི་ཚེ་སྲིད་པ་ཁྲི་རྒྱལ་ཁུག་པ་
ཞེས་བྱ་བ། གཤེན་ལྷ་འོད་དཀར་གྱི་ཐུགས་ཀྱི་སྤྲུལ་པ་དེས། སྲིད་པ་ཆགས་པ་དང་
ལྷ་ཡི་ཕོ་བྲང་གཞལ་ཡས་ཁང་། ཆགས་ཤིང་སྲིད་པའི་སྨོན་ལམ་བཏབ་སྟེ། ཞལ་ནས་
ཧ་དང་ཧུ་ཡིས་བཏབ་པས། རླུང་འབྱུང་བ་ཆགས། ཞལ་ནས་རླུང་བྱུང་། རླུང་ལས་
མེ་བྱུང་། མེ་ལས་ཆུ་ཡི་དྲོད་དང་ཟིལ་པ་ཆགས། དེ་ལས་བ་ཚ་ཅན་གྱི་རྒྱ་མཚོ་བསྲིད།
དེ་ལ་དབང་ཆེན་གསེར་གྱི་ས་གཞི་ཆགས། དེ་ལས་རི་རབ་ལྷུན་པོར་ཆགས། དེ་ལ་
དབང་ཆེན་གསེར་གྱི་ས་བཞི་མནན་པར་བསྲིད་དོ། །དེ་ནི་དབྱིངས་ཀྱི་ཡུམ་གྱི་ཞལ་
179



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ངད་ལས་བྱུང་བས། འབྱུང་བ་ས་དང་རི་རབ་ཆགས་པའོ། །དེ་ལ་སོགས་པ་སྲིད་པའི་
རྒྱུ་འབྲས་ཐམས་ཅད་ཡོད་པའི་རྫུ་འཕྲུལ་བསམ་འདས་མང་པོ་བྱས་སོ། །དེའི་ཚེ་དེའི་
དུས་ན། སྲིད་པ་དང་འབྱུང་པོའི་༼བའི་༽སྙིགས་མ་ལས། སྲིད་པ་དཀར་པོ་ཆགས་སུ་
མི་སྟེར་བའི། འཇིག་རྟེན་འདི་མེད་པ་དང་ཞིག་པ་དང་མི་ཆགས་པར་དགའ་བའི་
བདུད་མེད་ཁམས་རླག་རུམ་རྗེ་དང་། བདུད་དང་རླུང་བདུད་འབྱམས་པ་དང་། ཆུ་
བདུད་མེ་བདུད་ས་བདུད་དང་། བདུད་དགའ་རབ་དབང་ཕྱུག་རྗེ། ཤོར་བ་གཞོན་
ནུ། བཙན་དམར་སྐྱ་ཐོག་འབེབས། སྲིན་པོ་གར་མ་ཛ་ལ། བྱུར་ཚེ་ར་མིག་དགུ། ཀླུ་
གེལ་པ་མགོ་དགུ། ལྷ་མ་ཡིན་ལྗོན་པ་སྐྱེས་དཔལ། གནོད་སྦྱིན་རྟ་རྣ་འཛིན། སྤྱི་
བདུད་གྲིབ་ལ་གནས་པ། ངར་བ་འབྱམ་གཅོད། གཉན་དམར་སྐྱ་ཐོག་འབེབ། དེ་ལ་
སོགས་པའི་གཡེན་ཁམས་དང་ལྷ་མ་ཡིན་ཐམས་ཅད་འདུས་ནས། སྲིད་པ་དཀར་པོ་
ཐམས་ཅད་ཆགས་སུ་མི་སྟེར་བར་འགྱུར་རོ། །
དེའི་ཚེ་དེའི་དུས་ན། ཕྱ་ཡོ་ལ་ཁྱབ་པས། འོ་དོད་བོས་ནས་སྨོན་ལམ་བཏབ་སྟེ།
ལྷ་ལས་སྟོབས་དང་ལྡན་པ་གང་བཞུགས། འཇིག་རྟེན་ཁམས་ཚངས་རིགས་མན་ཆད།
འཇིག་རྟེན་འཇིག་ལ་ཐུག་ཅེས་བོས་སོ། །དེའི་ཚེ་འོག་མིན་ལྷ་ཡི་ཕོ་བྲང་ན། རྫོགས་
སྐུ་ཀུན་ཏུ་བཟང་པོ་ཁྲོ་བོ་གཙོ་མཆོག་ཏུ་སྐུ་སྤྲུལ་ནས། ལྷ་མ་སྲིན་སྡེ་བརྒྱད་འདུལ་
བར་དགོངས་ཏེ། དེ་གང་ཞེ་ན། ཕྱ་ཡོ་ལ་ཁྱབ་པ་ཞེས་ཀྱང་བྱ། ཇོ་བོ་རླུང་གི་འདབ་
ཅན་ཞེས་ཀྱང་བྱ། དེ་ཡབ་འཕྲུལ་གཤེན་དུ་སྤྲུལ་ལོ། །ཡུམ་བཟང་ཟ་ནི་གཡུ་ཡི་སྒོ་
ང་རྒྱ་མཚོའི་བརླབས་ལས་བྱུང་ཞེས་བྱ། དེའི་སྲས་འཆི་མེད་གཙུག་ཕུད། དེས་སྤྲུལ་
པ་མངོན་སུམ་དུ་ཕྱུང་སྟེ། ལྷ་མ་ཡིན་དང་ཡར་གཡེན་དང་མར་གཡེན་བར་གཡེན་
དང་དེ་རྣམས་འདུལ་བའི་དོན་དུ། ལྷ་ཡི་གཤེན་པོ་འཆི་མེད་གཙུག་ཕུད་ཀྱིས། འོག་
མིན་ལྷ་ཡི་ཕོ་བྲང་ཏུ་རྫོགས་སྐུ་ཀུན་ཏུ་བཟང་པོ་ལ། བོན་ལུང་མནོས་ནས། གསང་
180



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།།
༼ཀ༽
སྔགས་གསང་བའི་བོན་གྱི་འཁོར་ལོ་མང་པོ་བསྐོར་ཏེ། སྤྱི་བོའི་གཙུག་ནས་འོད་ཟེར་
བོན་གྱི་ཐུགས་རྗེ་མེ་ཏོག་སྟོང་ཨུ་དུ་འབར་བ་སྐྱེས་ནས་བདོག་སྟེ། དེ་ལ་བརྟེན་ནས་
སྤྱི་གཙུག་ཨུ་དུ་འབར་བའི་རྒྱུད་ཆེ་ཆུང་གསུམ་མཛད། ལྟ་བས་ཁོག་དབུབ་པའི་རྒྱུད་
ནི། ཐུགས་ཁའི་འོད་ཟེར་ལ་བརྟེན་ནས་མཛད། སྤྱོད་པ་ཐིག་ལེ་དབྱིངས་འཆད་ནི།
ཕྱག་གི་འོད་ཟེར་ལ་བརྟེན་ནས་མཛད། དམ་ཚིག་སྡོང་པོ་དགུ་འདུས་ནི། ལྟེ་བའི་
འོད་ཟེར་ལ་བརྟེན་ནས་མཛད། དབང་འགུ་ཡ་སྲོག་འཛིན་ནི། ཞབས་མཐིལ་གྱི་འོད་
ཟེར་ལ་བརྟེན་ནས་མཛད། དེ་ལ་སོགས་ཏེ་གསང་སྔགས་གསང་བའི་བོན་གྱི་འཁོར་
ལོ་མང་པོ་བསྐོར་རོ། །
དེའི་ཚེ་དེའི་དུས་ན། གཤེན་ལྷ་འོད་དཀར་སྐུ་ཞི་བ་ལས་ཐུགས་ཁྲོ་བོར་ཕྱུང་བ།
ཐུགས་རྗེའི་ཁྲོ་བོ་གཙོ་མཆོག་མཁའ་འགྱིང་དུ་སྐུ་སྤྲུལ་ནས། ཡུམ་མཁའ་ལ་གདུག་མོ།
ཤར་ན་ཁྲོ་གསས་ཡབ་ཡུམ། བྱང་ན་རྔམ་གསས་ཡབ་ཡུམ། ནུབ་ན་དབལ་གསས་
ཡབ་ཡུམ། ལྷོ་ན་གཏུམ་གསས་ཡབ་ཡུམ། ནམ་མཁའི་ལྷ་རྒོད་ཐོག་པ། ཡུམ་མ་མོ་
སྤྱི་འདུལ་གཙུག་གི་རྒྱན་ཅིག་མ། དེའི་ཐུགས་ཀྱི་སྤྲུལ་པ་ལས། ཤར་ཕྱོགས་སེར་མོ་
ཞགས་ཐོགས་ཀློག་འགྱུ་མ། བྱང་ཕྱོགས་ལྗང་མོ་འཁོར་ལོ་ཀློག་འགྱུ་མ། ནུབ་ཕྱོགས་
པད་ཐོགས་དམར་མོ་ཀློག་འགྱུ་མ། ལྷོ་ཕྱོགས་སྔོན་མོ་འོད་འབར་རིན་ཆེན་འཁོར་ལོ་
བསྐོར། དེ་ལ་སོགས་ཏེ་དབྱུག་པ་ཐོགས་པ། དགྲ་སྟ་ཐོགས་པ། ཞགས་པ་ཅན། ཐོ་
བ་ཐོགས་པ། སྔོན་དམར་ཐོགས་པ། ཐུ་ལུམ་ཅན། མེ་དཔུང་ཐོགས་པ། ཙོ་ཐོགས་
པ། དུག་ཟོར་ཐོགས་པ། དེ་ལ་སོགས་ཏེ་རྣམས་ཀྱིས་བསྐོར་ཏེ་བཞུགས་སོ། །གཟུགས་
བརྙན་གྱི་བདུད་མ་རུང་པ་ཐམས་ཅད་བཏུལ་ལོ། །གཏན་དུ་བརླགས་སོ། །སྤྱི་
གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས། གླེང་གཞིའི་ལེའུ་སྟེ་དང་པའོ། །
ལྷགུདྡྷཨརཿ །།
181



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
༧ སྤྱི་གཙུག་ཨུ་དུ་འབར་བ་ཁྲོ་བོ་དབང་ཆེན་གྱི་རྒྱུད་ལས། ས་གནས་བརྟག་པའི་
རྟགས་བསྟན་པ། དཀར་ལ་ལྷུན་འཐུག་རྩེ་མོ་རྣོ་བ། ཀླུ་གདུག་པ་ཅན་གྱི་རུ་གོང་མ་
ཡིན་པ། རྒྱལ་པོའི་འཕྲེང་ཐག་འཕྲག་དོག་༽བསྲིང་པ་བདག་དབང་བར་ཆད་མེད་པ་
དང༌། ཤར་སྟག་སྐྱ་བོ་ཁ་ཕར་བསྟན་པ། བྱང་དུ་རུ་སྦལ་ལན་ཚ་མ་ཕོག་པ། ནུབ་བྱ་
དམར་མོ་སྙི་ལ་མ་ཡིན་པ། ལྷོ་གཡུ་འབྲུག་སྔོན་པོ་སྒྲོགས་སུ་མ་བཅུག་པ། ཤར་ལྟ་ཉི་
མའི་མདངས་ཟེར་སྡུད་པ། བཙན་ལ་འཇིག་ཚེར་ཚ་རྐོ་མེད་པ། ཁྲ་དང་བྱ་གླག་རྒོད་
དང་བྱ་ཤ་ཟན་གནས་པ། ཀུན་གྱིས་མཆོད་ཅིང་ཡོངས་སུ་བྲག་ལ་རྐོན། དེ་ནི་བཀྲ་
ཤིས་སྒྲུབ་གནས་སོ། །སྤྱི་གཙུག་ཨུ་དུ་འབར་བའི་རྒྱུད་ལས། དབེན་གནས་བསྟན་
པའི་ལེའུ་སྟེ་གཉིས་པའོ། # # །། །
༧ ས་གནས་མཚན་ལྡན་བཀྲ་ཤིས་དེ་དག་ཏུ། ཀླུ་གཏོར་ཞུག་ཤང་གསེར་སྐྱེམས་
དང་། ཆུ་གཏོར་བསང་དང་བཀའ་བསྒོ་བྱ། ས་བདག་བརྟན་མ་ཞུག་ཤང་གི་མཆོད།
དཔལ་མགོན་དང་སྡེ་བརྒྱད་མཆོད་པས་མཉེས་པར་བྱའོ། །རིན་པོ་ཆེ་དང་སྨན་དང་
སྤོས་སྣ་དང་གཅན་གཟན་གྱི་མཆེ་སྡེར་དང་། མཚོན་བདར་བའི་ཕྱེ་མ་དང་། འབྲུ་
སྣ་ཚོགས་ཀྱི་ཕྱེ་མ་དང་། ཟངས་དང་ལྕགས་དང་ཁྲོ་ཆུ་དང་། གསེར་རྡོ་དང་དངུལ་
རྡོ་དང་ཤེལ་དང་ཤིང་ཚེར་མ་ཅན་གྱི་འབྲས་བུ་དང༌། སེང་ལྡིང་དང་། ཙན་དན་
གྱི་འབྲས་བུ་དང་ཐམས་ཅད་ཀུན་བསྲེས་ལ། དཀྱིལ་འཁོར་གྲུ་བཞི་པ་ལ་སྒོ་བཞི་པ།
དབྱིབས་ལེགས་ཡ་ཡོ་ཀང་ཀོང་མེད་པ། དེའི་སྟེང་དུ་སྤོས་ཆུས་ཆག་ཆག་གདབ་ལ་བྱི་
དོར་ལེགས་པར་བྱ། དེ་ན་ཆ་བཞི་ཚངས་ཐིག་གདབ། བཅུ་དྲུག་རྫོགས་ནས་སྒོ་ཐིག་
པོ། དབུས་སུ་གྲུ་གསུམ་མཐིང་ནག་གོ །དེ་ནས་ཟླ་གམ་རྣམ་གསུམ་དམར། དེ་རྒྱབ་
རྩིབ་བཞི་ཕྱོགས་དང་མཐུན། དེ་རྒྱབ་མུ་ཁྱུད་སྔོན་པོ་ལ་ཆུ་རིས་བྱ། དེ་རྒྱབ་རྟ་བབ་
རིམ་པ་ལྔ་རུ་བྲི། དེའི་གསབ་ནས་སྒོ་ཡང་བྱུང༌། ཕྱོགས་བཞི་དབུས་ལྔ་རུ་དོང་གྲུ་
182



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
གསུམ་པ་ཟབས་སུ་མཐོ་གང་ཡོད་པ་བྲུ། ནང་དུ་དགྲ་བགེགས་བདུད་ལྔ་གཞུག །སྤྱི་
གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས། དཀྱིལ་འཁོར་ས་ལ་བྲི་བའི་ལེའུ་
སྟེ་གསུམ་པ།། = །།
༧ དེ་ནས་རྫས་བསགས་པ་ནི། རྒྱལ་མཚན་རལ་ཀྱུ་སྟ་རེ་དང༌། མདའ་གཞུ་
ལྕགས་ཀྱུ་ཞགས་པ་དང་། རས་དཀར་ལ་ཁྲོ་བོའི་སྐུ་ལེགས་པར་བྲི། གསེར་གཡུ་བྱི་རུ་
དངུལ་མུ་ཏིག་མུ་གསེར་སྦུར་ལེན་དར་སྣ་ལྔ་མདའ་རྒོད་སྒྲོ་མ་ལྔ། རྨ་བྱའི་མདོངས་
རྒྱ་མཚོའི་ལྦུ་བ། སྟག་དང་སེང་གེ་ཁྱུང་དང་བྱ་གཅན་གཟན་སྣ་ཚོགས་གཟུགས་བྲིས་
པ་མདའ་ལྔ་ལ་གདག །མེ་ལོང་བཞི་སྨྱུག་མ་ཚིགས་དགུ་ལ་གདག །འབྲོང་གི་རུ་རྩེའི་
སོ་འཛུགས་པ་ཅིག །དབལ་གྱི་ཕུར་པ་བཞི་ཁྲོ་བོ་བཞིར་མངའ་གསོལ་པ། སྟག་དང་
སེང་བྱ་རྒོད་རྗེ་ངར་དང་རྒྱན་རྣམས་བཀོད། དཀྱིལ་འཁོར་ལ་སྣལ་མ་རྣམ་པ་ལྔའི་ར་
བ་བྲི། ཕྱི་ཐོ་ཆེན་པོ་བཞི་འཛུགས། འབྲུ་སྣ་དགུ་དང་ཁྲག་སྣ་ཚོགས་དང་། ཆང་དང་
སྨན་སྣ་ཚོགས། ཨ་རུ་ར་འབྲས་བུ་གསུམ་པ། དེ་དག་བསྲེས་ལ་དབལ་བཤོས་ཆེན་པོ་
དགུ། རི་དྭགས་སྣ་ཚོགས་ཤ་བ་རྒོ་བ་གཙོད་གཉན་སྟག་སེང་དོམ་དྲེད། བྱ་ཁྱུང་ཁྲུང་
ཁྲུང་རྨ་བྱ། འབྲས་ཀྱི་གཡག་ལུག་ར་ལ་སོགས་པའི་གཏོར་མ། ཤ་སྣ་ཐ་དག་གི་རྒྱན་
བཏབ་པ་བརྟེན་པའི་གཏོར་མའོ། །གཙུག་ཕུད་ཨུ་དུ་འབར་བ་རིན་པོ་ཆེ་ཏོག་གི་རྒྱུད་
ལས། དམ་རྫས་དང་གཏོར་མ་བཅའ་བའི་ལེའུ་སྟེ་བཞི་པའོ། སྨརརློ །།
༧ སྒྲུབ་པའི་དཀྱིལ་འཁོར་དེའི་ཕྱོགས་བཞི་དབུས་དང་ལྔ། མཆོད་རྟེན་ཁོང་
སེང་བང་རིམ་ལྔ་པ་ལྔ། རྒྱན་གྱིས་ལེགས་པར་བརྒྱན་ལ་ཁྲོ་བོ་གནང་པ་ནོད་པར་
བྱ། དེའི་ཞབས་སུ་དོང་ལྔའི་ནང་དུ་གན་རྐྱལ་དུ། ཤར་དུ་འཁོར་ལོ་རྩིབས་དྲུག་གླང་
གི་ཁོང་པར་བཅའ། དབུས་གྲུ་གསུམ་ཟླ་གམ་གསུམ་དང་ལྡན་པའི་དབུས། འཆི་
བདག་ལས་བཙན་གྱི་བདུད་བྱ་རོག་གི་མགོ་ཅན། ཤིན་དུ་རྔམ་པ་གེ་ལ་རུ་ཏྲ་ཧ་མིའི་
ན་ལ
183



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ལུས་བྲི་ལ། རབས་ཆད་ཀྱི་ཐོད་པར་གཞུག་པ། བྱང་ཕྱོགས་དུ་རྟའི་ཁོང་པར་འཁོར་
ལོ་རྩིབས་དྲུག་བཅའ། དབུས་སུ་མ་རིག་འཁྲུལ་པའི་བདུད། མང་གི་རུ་ཏྲ་མི་ལུས་
རྟའི་མགོ་བོ་ཅན། བཟློག་སྔགས་དང་བཅས་པ་བྲི་ལ་བྱང་ཕྱོགས་དོང་གྲུ་གསུམ་དུ་
གཞུག །ནུབ་ཕྱོགས་སུ་འབྲུག་གི་ཁོང་པར་འཁོར་ལོ་རྩིབས་དྲུག་བཅའ། དུན་རྩེ་
རུ་ཏྲ་མི་ལུས་འབྲུག་གི་མགོ་བོ་ཅན། ཆགས་འཁོར་ཉོན་མོངས་བདུད་དེ་ཁོང་པར་
བཟློག་སྔགས་དང་ཆས་པ་བྲི་ལ་ནུབ་ཕྱོགས་དོང་དུ་གཞུག །ལྷོ་ཕྱོགས་ཁྱུང་གི་ཁོང་
པར་འཁོར་ལོ་རྩིབས་དྲུག་བཅའ། དབུས་སུ་ཕུང་པོ་ལུས་ལེན་བདུད་མང་ནི་རུ་ཏྲ་ཁ་
དོག་ནག་པོ་ལུས་པོ་ཅིག་ལ། མི་ལུས་ཁྱུང་གི་མགོ་བོ་ཅན་ཟློག་སྔགས་དང་བཅས་པ་
བྲི་ལ་ལྷོ་ཕྱོགས་དོང་དུ་གཞུག །དབུས་སུ་སེང་གེའི་ཁོང་པར་འཁོར་ལོ་རྩིབས་བརྒྱད་
བཅས། དེའི་དབུས་སུ་སྒྱུ་མ་གཟུགས་བརྙན་བདུད་ཏི་ཏང་རུ་ཁ་དོག་ནག་པོ་ལུས་
པོ་གཅིག་ལ་མགོ་བོ་གསུམ་པ་བྲི། བཟློག་སྔགས་ཁོང་པར་བྲི་སྟེ། རྩིབས་ལ་ཡུམ་
སྔགས་བྲི། རྩིབས་མཆན་ཟླ་གམ་ལ་ང་མ་ཉེས་སོ་བྱ་བ་བྲི་བ་དབུས་སུ་གཞུག །དེའི་
སྟེང་དུ་མཆོད་རྟེན་ལྔ་ཡིས་མནན། ད་ནི་བདུད་ལྔ་མནན་པའོ། །རང་གི་ཕུང་པོ་ལྔ་
ལས་བྱུང་པ་མནན་པར་བྱའོ། །སྤྱི་གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས།
མཆོད་རྟེན་བཞེངས་ནས་བདུད་ལྔ་མནན་པའི་ལེའུ་སྟེ་ལྔ་པའོ།། །། །
༧ ཐུ་གྱགྲབཤཎཛནཆ།། རས་དཀར་རམ་གྲོ་ཤོག་ལ། སྨན་དྲི་བཟང་
གླ་བ་གྷན་དྲ་པ་ཏྲ་རིན་པོ་ཆེ་དེ་དག་སྦྱར་བའི་ཆུས་འཁོར་ལོ་རྩིབས་བཞི་མུ་ཁྱུད་རིམ་
གསུམ་བསྐོར། དབུས་སུ་ཨ་དང་མའི་ས་བོན་དགོད། ཡིག་མིག་སྲུང་བའི་མིང་བྲི། དེ་
ལ་གཙོ་བོ་ཡི་སྔགས་ཀྱིས་བསྐོར། ཡིག་འབྲུ་ཨ་མ་འོད་དུ་ཞུ་ནས། གཙོ་བོ་ཡབ་ཡུམ་
གཉིས་སུ་གྱུར། གང་བསྲུང་གཙོ་བོ་ཡབ་ཡུམ་གཉིས་སུ་བྱིན་གྱིས་བརླབས་པའོ། །མུ་
ཁྱུད་ཁྲོ་ཆེན་རུ་བཞིའི་སྙིང་པོ་བྱང་སྐོར་རོ། །དེ་རྒྱབ་དཔལ་ཁ་ཡུམ་གྱི་སྔགས། དེ་རྒྱབ་
184



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ། །
མུ་ཁྱུད་མཚམས་ཀྱི་འཁོར་ལོའི་སྔགས་བྲི། དེ་རྒྱབ་མཚོན་ཆའི་ར་བས་བསྐོར། དེ་རྒྱབ་
མེ་རི་འབར་བ་འོད་ཟེར་གྱི་ཚུལ། དེ་ལྟར་ལེགས་པར་བྲི་བ་བུམ་པའི་ཁ་ལ་གུར་དུ་
༼ཡང་ན་བུམ་པའི་ནང་དུ་༽དབུབ། བུམ་པ་རིན་པོ་ཆེའི་ཚེ་རྟེན་དར་དཀར་གྱི་བཅའ། བུམ་
པ་མཚན་ལྡན་ཁྲུས་བྱ་རྩི་གསོལ། རྒྱན་དང་ཆས་སུ་བརྩལ་བར་བྱ། བུམ་པའི་ནང་དུ་
འབྲུ་སྣ་ཚོགས་མངར་སྣ་ཚོགས་རིན་པོ་ཆེ་སྣ་ཚོགས། སྨན་སྣ་ཚོགས་ཨ་རུ་ར། འགན་
ཏྲ་པ་ཏྲ་ན་ག་གེ་སར། ལན་ཚ་ཏིལ་ཀར་བླུག །རྩི་ཏོག་སྙིང་པོ་མར་ལ་སོགས་བླུགས།
གཟུངས་ཐག་ཚེ་ཐག་དཀར་པོ་གདག །དར་དཀར་དང་གཡང་བལ་གྱི་མགུལ་ཆིངས་
བྱ། ཁ་རྒྱན་རྩི་ཤིང་སྣ་ཚོགས་བརྩལ། བུམ་པ་རི་རབ་ལྷུན་པོར་བསམ། ཁ་རྒྱན་
དཔག་བསམ་ཤིང་དུ་བསམ། མགུལ་ཆིངས་ལྷོ་སྤྲིན་ཕྱུག་མོར་བསམ། གཟུང་ཐག་ཚེ་
ཐག་འགྱུར་མེད་དུ་བསམ། བསྲུང་བྱ་ཐམས་ཅད་ཁྲོ་བོ་མཚོན་ཆ་ཐོགས་པར་བསམ།
འཁོར་ལོ་ནི་གཞལ་ཡས་ཁང་བསྐལ་པའི་མེ་དཔུང་འབར་བར་བསྒོམ། བསྲུང་བྱ་
དབལ་གསས་རྔམ་པ་ཁྲོ་རྒྱལ་མཁའ་འགྱིང་དུ་བསྐྱེད། དེའི་འོད་ཟེར་གྱིས་སྟོང་གསུམ་
སྲེགས་པ། དབུ་ལ་གཙོ་མཆོག་མཁའ་འགྱིང་ཁ་ཀྲོང་རྫོགས་སུ་བཞུགས་པར་བསྒོམ།
འཁོར་ལོའི་ལྷ་རྣམས་ཀྱང་བསྐྱེད་པ་ལ་བསྟིམ་མོ། །སྤྱི་གཙུག་ཨུ་དུ་འབར་བ་རིན་པོ་
ཆེ་ཏོག་གི་རྒྱུད་ཆེན་པོ་ལས། བསྲུང་བ་དང་བུམ་པ་བཅའ་བའི་ལེའུ་སྟེ་དྲུག་པའོ། །
རལྕབྱལུ།། །།
༧ སེར་བ་བསྲུང་བའི་ཐབས་ནི་འདི་ལྟ་སྟེ། ཁྲོ་བོ་ཆེན་པོའི་ཐོ་བཞི་བཙུག །མཁར་
གོང་བཞི་ལ་མཚལ་གྱི་གཡུང་དྲུང་བྲིས་པ་འགོད། གཉན་ཤིང་གི་བྱང་བུ་ལ་འཁོར་
ལོ་རྩིབ་བརྒྱད་སེང་གེའི་ཁོང་པར་བྲི། དབུས་ཀྱི་ཕོ་བྲང་ལ་ཡུལ་མི་དང་བསྲུང་བྱ་བྲི།
རྩིབ་བརྒྱད་ལ་ཁྲོ་བོ་ཆེན་པོ་བཞི་ཡི་སྙིང་པོ་གཡས་སུ་བསྐོར་ལ་བྲི། དེ་ནི་ཡབ་ཡུམ་
སྤེལ་ལ་བྲི། དཔལ་ཁ་ལ་སྡེ་བརྒྱད་བཟློག་སྔགས་གཡོན་དུ་སྐོར་ལ་བྲི། མུ་ཁྱུད་ལ་
185



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཚམས་སྔགས་བཀོད། དེ་ཁྲོ་བོ་ཆེན་པོའི་གུར་དུ་བསམ། ཡུལ་གྱི་ཕྱོགས་སུ་བཀྲམ།
པུ་ཐོ་ཆེན་པོ་བཞི་ལ་བཀའ་བསྒོ། ཡུལ་གྱི་ལྷ་ཀླུ་ལ་གསེར་སྐྱེམས་དང་ཞུགས་ཤང་
གཏང་། ཡུལ་འདིར་སེར་བ་མ་གཏང་ཞེས་པའི་བཀའ་སྒོ། ཡང་ན་དབེན་ཐོག་དུ་
ཕྱུང་སྟེ། ཡུལ་རྣམས་ཐམས་ཅད་ཁེབས་པར་བསམ། ཕུར་པ་བཞིའི་མགུལ་དུ་འཁོར་
ལོ་བཏགས་ལ་ཕྱོགས་བཞིར་བཀོད། དེའི་ནང་དུ་ཐུན་རྫས་སྔགས་ལ་སྦྲེང་། གསེར་
སྐྱེམས་དུས་ཡུལ་འདིར་སེར་བ་མ་གཏང་ཞེས་བཀའ་བསྒོ། གདོང་བཟློག་དུས་ཡབ་
ཡུམ་གྱི་སྙིང་པོ་ལ་བཟློག་སྔགས་བཏགས་པས་སྤྲིན་ནག་ལ་བརྟེན། ཡུངས་ཀར་ལྔ་
སྔགས་ལ་ཞིང་གི་མུ་འཁོར་བར་བསྐོར། ཡུལ་གྱི་ལྷ་ཀླུ་དང་རི་བྲག་རྩི་ཤིང་ནགས་
ཚལ་ཐམས་ཅད་ཁྲོ་བོ་ཁྲོ་མོ་བ་སྤུ་ཐམས་ཅད་ཀྱང་མཚོན་ཆ་དང་མེ་རི་ཕྱག་མཚན་
མཚོན་ཆའི་རྩེ་མོ་ལ་མེ་རི་འབར་བ་འཕྲོས་ཏེ། འཇིག་རྟེན་ཁམས་ཙམ་བསྲེག་པར་
བསྒོམ། ཐོག་འབྲུག་གློག་སྤྲིན་གཞའ་ཚོན་དང་གནམ་ས་བར་སྣང་ཐམས་ཅད་ཁྲོ་བོའི་
ཚོགས་སུ་གྱུར་ནས། སེར་མཁན་ཞེས་བྱ་བའི་མིང་ཡང་མེད་པར་བསམ། སྤྲིན་དང་
གནམ་ས་བར་སྣང་ཐམས་ཅད་ཁྲོ་བོའི་ཚོགས་ཀྱིས་ཁྲིག་གིས་གང་བར་བསམ། འོད་
འཕྲོ་བསང་དང་གཏང་རག་གཏང་། དེས་ནི་སེར་བ་ཆད་པར་གདོན་མི་ཟ། སྤྱི་
གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་ལས་སེར་བ་བསྲུང་བའི་ལེའུ་སྟེ་
བདུན་པའོ། །། །
༧ གཤའ་སྣ་དམག་སྣ་ཆེན་པོ་བཟློག་པ་ནི་འཁོར་ལོ་འདི་ལྟ་སྟེ། སྟག་ངར་བ་
གཉིས་མཆེ་བ་བསྣོལ་པའི་བར་དུ་འཁོར་ལོ་རྩིབས་བཞི་པ་བྲི། རྩིབས་ལ་རལ་ཀྱུ་
བཞིའི་ཁོང་པར་ཁྲོ་བོ་ཆེན་པོ་བཞིའི་བཟློག་སྔགས་བྲི། ཕོ་བྲང་ལ་ཡབ་ཡུམ་བཟློག་
པའི་སྔགས་བྲི། མུ་ཁྱུད་ལ་གཡུང་དྲུང་དང་རིན་པོ་ཆེའི་ར་བ་བཏང་པ། དེ་རྒྱབ་
མུ་ཁྱུད་ལ་མཚོན་ཆ་ཐམས་ཅད་ཀྱི་རྩེ་མོ་ཕྱིར་བསྟན་པ་བྲི། དེ་བདག་གི་དཔུང་པ་
186



༼ཀ༽
རྒྱུད་སྡེ།
ཨུ་དུ་འབར་བའི་རྒྱུད་ཆེ་བ། །
གཡོན་དུ་ཐོགས་ན་དམག་སྣ་བཟློག་པར་འགྱུར་རོ། །གཤའ་སྣ་བཟློག་ན་འཁོར་ལོ་
གོང་མ་ལྟར་དུ་བྲི། ཤུག་པའི་བྱང་བུ་ལ་བྲི། ཕྱོགས་བཞི་ན་མཁར་སྒོང་བཞི་བླང་ལ་
མཚལ་དང་བཟང་དྲུག་གི་གཡུང་དྲུང་བྲི་ལ་རྡོ་སྒྲོམ་བྱ་བ་ལ་སྦ། གཤའ་སྦུད་འོང་
དོགས་པའི་སར་སྦའོ། །འཁོར་ལོ་གཤའ་བུད་འོང་ཕྱོགས་སུ་ཁ་བསྟན་ལ་བཞག་གོ །
གཙུག་ཕུད་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་ལས་དམག་དང་གཤའ་སྣ་
སྒྱུར་བའི་ལེའུ་སྟེ་བརྒྱད་པའོ།། ཧྲགག་ྗགྲ# །།
༧ ཁྲོ་བོ་དབང་ཆེན་གྱི་རྒྱུད་ལས། དམ་སྲི་མནན་པ་དང་ཤི་ཁ་བཅད་པ་ནི།
འཁོར་ལོ་རྩིབས་བརྒྱད་རྩེ་མོ་ནང་དུ་བསྟན། ཕྱི་རིམ་མུ་ཁྱུད་རིམ་པ་གཉིས་ཀྱིས་
བསྐོར། དམ་སྲི་མནན་ན་ཕག་པའི་ཁོང་པར་འཁོར་ལོ་བཅའ། ཤི་ཁ་བཅད་ན་ཕ་
ཝང་ཁོང་པར་འཁོར་ལོ་བཅའ། མུ་ཁྱུད་ཐོད་པའི་འཕྲེང་བ་བྱ། དབུས་སུ་གང་གནོད་
པའི་ལིང་ཀ་བྱ། རྒྱ་གྲམ་ཁྲམ་གྱིས་བསྐོར། རྩིབས་ལ་བཟློག་སྔགས་དང་གསད་སྔགས་
ཀྱིས་བསྐོར། ཐུན་སྔགས་བརྒྱ་རེས་ཐུན་བྲབ། ཟངས་ལྕགས་ཡུངས་ཀར་ནག་གིས་
བྲབ། དམ་སྲི་མཆོད་རྟེན་རྨོང་དུ་གནན། ཡང་ན་རྒྱ་གྲམ་ལམ་འདོར་མནན། དེས་
ཤི་ཁ་ཆོད་པར་འགྱུར་རོ། །གཙུག་ཕུད་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་
ལས། དམ་སྲི་འདུལ་བ་དང་ཤི་ཁ་བཅད་པའི་ལེའུ་སྟེ་དགུ་པའོ།། རྒསྟཉཟོགྱ༔ །
༧ ཡམས་ནད་རྨི་ངན་དང་པྲ་ངན་བཟློག་པའི་འཁོར་ལོ་འདི་ལྟ་སྟེ། གཉན་ཤིང་
ངམ་ཙན་དན་གྱི་ཤིང་ལེབ་ལ། དང་པོ་འཁོར་ལོ་རྩིབས་བཞི་པ་བྱ། དེ་རྒྱབ་རྩིབས་
བརྒྱད་པ་མུ་ཁྱུད་རིམ་པ་གསུམ་པ་བྲི། དེ་རྒྱབ་གླང་པོ་ཆེ་ལེགས་པར་བྲི། དབུས་ཀྱི་
ཕོ་བྲང་ལ་གནོད་བྱེད་ཀྱི་མིང་བྲི། དེ་རྒྱབ་རྩིབས་བཞི་ལ་རྨི་ངན། བཟློག་བྱ་བ་དང་།
ཁྲོ་བོ་ཆེན་པོ་བཞིའི་སྔགས་ལྷོ་བསྐོར་དུ་བྲི། རྩིབ་བར་ལ་རྨི་ངན་གང་བྱུང་གི་གཟུགས་
བྲི། དེ་རྒྱབ་རྩིབ་བརྒྱད་ལ་ཁྲོ་བོ་ཆེན་པོ་བཞིའི་སྔགས་བྲི། མུ་ཁྱུད་ནང་མ་ལ་ཐོ་ཡེ་
187



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཤག་དུལ་ལྷོ་སྐོར་རོ། །དེ་རྒྱབ་མུ་ཁྱུད་ལ་ཐོད་འཕྲེང་གིས་བསྐོར། དེ་རྒྱབ་མེ་རི་ཚུར་
ལ་འབར་བ་བྲི། འཁོར་ལོ་འབྲུབ་ཁུང་དུ་ཞུགས། དེ་ནས་ཤིང་རྩི་སྣ་ཚོགས་ཀྱི་དུ་བ་
བྱ། ཚོགས་ཆེན་པོ་བཏེག །གཏོར་མས་བཟློག་པའི་ལས་བྱ། ལྷ་ཚོགས་བསྐུལ། ཐུན་
སྔགས་ཀྱིས་བྲབ་ལ་འཁོར་ལོ་མནན་ནོ། །བསྲུང་བའི་འཁོར་ལོ་རྒྱལ་མཚན་ནམ་བུམ་
པ་ལ་གདག །ཤིང་རྩི་བསྲེག་པའི་ཐལ་བ་དང་། ཡུངས་ཀར་ཡུལ་གང་བསྲུང་ལ་
གཏོར། བཀའ་བསྒོ། ལྷ་འདྲེའི་རྒྱུན་སྲང་ཆོད་ཅེས་བྱའོ། །དེས་ཡམས་ནད་ཟློག་པར་
གདོན་མི་ཟ། སྤྱི་གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་ལས། ཡམས་
ནད་རྨི་ངན་པྲ་ངན་བཟློག་པའི་ལེའུ་སྟེ་བཅུ་པའོ།། །། །
༧ gsa སྲིའུ་གསོའ་ན་བསྲུང་བའི་འཁོར་ལོ་གཞུང་ལྟར་བྲི་ལ། བསྲུང་
བའི་སྐུད་པ་ལ་མདུད་པ་ལྔ་བྱས་པ། བུམ་པའི་ཁ་ལ་བཞག །ཁམས་ས་ལ་སྲིད་པའི་
ཕོ་འདྲེ་མོ་འདྲེའི་གཟུགས་བྱ་ལ་འབྲུབ་ཁུང་དུ་གཞུག །ནང་ནུབ་ཏུ་ཁྲོ་བོ་ཡབ་ཡུམ་
ལ་བསྟབ། བྱི་ལའི་ཐོད་པར་གཞུག །ཐུན་ནི་ཡང་ཡང་བཏེག་གོ །བྱི་པ་ལ་བསྲུང་
བཙུག་གོ །ལིང་ཀ་ལམ་རྒྱ་གྲམ་མམ་སྒོ་ཐེམ་ཞབས་སུ་མནན་ནོ། །གཙུག་ཕུད་ཨུ་དུ་
འབར་བའི་རྒྱུད་ལས་སྲིའུ་གསོ་བའི་ལེའུ་སྟེ་བཅུ་གཅིག་པའོ། །། །
༧ ༽༠༣།ཇགྱེཧྲ༢ སྒྲུབ་པའི་དཀྱིལ་འཁོར་ནུབ་བྱང་མཚམས་སུ། མི་བསད་
གཡུལ་འགྱེད་གཤའ་རྒལ་ས་དང་ནི། དུར་ཁྲོད་ས་དང་གྲོག་མ་དམར་ནག་འཐབ་པ་
དང༌། ལྷ་འདྲེ་འགྲིམ་སྲང་གི་ས་དང་། དེ་དག་གི་ས་ལ་མ་ཕག་ནག་པོའི་འབྲུབ་ཁུང་
རྩིགས། བང་རིམ་བཞི་པ་གཟེད་ཞལ་ཚུལ་དུ་བྱ། དེ་དུར་སོལ་དང་དུག་ཁྲག་གི་ཞལ་
ལ་བྱ། ནང་དམར་བ་རྒྱབ་ནག་པ་བྱ། ནང་དུ་རབ་ཆད་ནག་པོའི་ཐོད་པ་ཞིག་རྗེས་
ཅན་གྱི་ནང་དུ། འགྲས་པ་གང་ཡིན་གྱི་ལིང་ཀ་སྐྱེ་མཆེད་དོད་པ་བྱ། ཁ་ནས་ལྕེ་ཕྱུང་
བྲང་དུ་བཏོན་པ་བྲི། དེ་རྒྱབ་འཁོར་ལོ་བྲི་བར་བྱ། གང་འགྲས་ལིང་ཀ་རོ་རས་དག་ལ་
188



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།།
བྲི། འཁོར་ལོ་རྩིབས་བརྒྱད་རྩེ་མོ་ནང་དུ་བསྟན། དེ་རྒྱབ་མུ་ཁྱུད་རིམ་པ་གསུམ་གྱིས་
བསྐོར། དེའི་ནང་དུ་ཆུ་སྲིན་ཁ་སྤྲོད་བྲི། དེ་རྒྱབ་ཐོད་པའི་འཕྲེང་བས་བསྐོར། དབུས་
ཀྱི་ཕོ་བྲང་ལ་བྱད་མའི་ལིང་ཀ་སྐྱེ་མཆེད་དོད་པ་ལྕེ་ཆེ་བ་བྲི། ལྕེ་ལ་བསད་སྔགས་ཤམ་
བུར་བྱད་མའི་ངག་སྟམ་སྟམ་ཁ་ཁ་བྱོ་བྱོ་བྲི། རྩིབས་ལ་ཟློག་སྔགས་མགོ་ཕྱིར་བསྟན་
ལ་བྲི། མུ་ཁྱུད་ལ་ཡབ་ཡུམ་སྔགས་མགོ་ཕྱིར་བསྟན་ལ་བྲི། གཤམ་དུ་བྱད་མའི་མིང་
ཕྱུང་ཐུན་གྱིས་བྲབ། ལྷ་དང་ཕྱེ། དེ་ནས་ལམ་པོ་ཆེའི་རྒྱ་གྲམ་ཟམ་སྡུར་ལ་མནན་ནོ།
དར་མ་བུད་ཏ་དང་འགྲས་ན། རྔ་མོང་མགུལ་རིང་ཁོང་པར་འཁོར་ལོ་རྩིབས་བརྒྱད་
བཅའ། དབུས་སུ་བུད་ཏའི་ལིང་ག་སྐྱེ་མཆེད་ཚང་མ་བྲི། ལྕེ་ལ་བསད་པའི་སྔགས་
བྲི། དུན་ཙེའི་ངག་སྟམ་སྟམ་ཁ་ཁ་ཛ་དུམ་ཧ་ཧ་ཧེ་ཧེ་མ་མ་རཾ་རཾ་སྟམ་སྟམ། ཅེས་པ་
བྲི། ནང་ནུབ་དུས་དྲུག་ཏུ་བསད་པའི་སྔགས་ཀྱིས་བྲིབ། མཆོད་རྟེན་ནག་པོའི་འོག་ཏུ་
མནན། སྟེང་ན་རྡོ་ལེབ་ལ་རྡོ་རྗེ་རྒྱ་གྲམ་བྲིས་པས་མནན་ནོ། །རྒྱུ གྱེར་ཙེ་དང་
འགྲས་ན། མ་ཧེའི་ཁོང་པར་འཁོར་ལོ་བཅའ། དབུས་སུ་གྱེར་ཙེའི་ལིང་ཀ་སྐྱེ་མཆེད་
ཚང་པ་ཁ་ནས་ལྕེ་ཕྱུང་ཆེ་བར་བྲི། དེ་རྒྱབ་འཁོར་ལོ་རྩིབས་བརྒྱད། དེ་རྒྱབ་མུ་ཁྱུད་
རིམ་པ་གཉིས་སུ་བསྐོར། དེ་རྒྱབ་ཐོད་པའི་ཕྲེང་བ་མེ་རིས་བསྐོར། ལྕེ་ལ་མུ་མར་ཚ་
ཆིལ་མ་མ་རམ་རམ་ངག་ཚ་ཆིལ་རམ་ནེ་རམ་ནེ་རམ་གྱེར་ཙེའི་ངག་ཚ་ཆིལ་ཐུན་ཐུན་
རམ་རམ་བྱེད་མའི་ངག་ཚ་ཆིལ་རམ། ཅེས་པ་བྲི། གསད་སྔགས་ཤམ་བུར་བཏག་ལ་
དུས་དྲུག་ཐུན་གྱིས་བྲབ་བོ། །གསས་མཁར་བྱིན་ཅན་འོག་ཏུ་མནན། སྟེང་དུ་གཡུང་
དྲུང་རྒྱ་གྲམ་བྲིས་ལ་མནན། སྟེང་དུ་འགྱུར་མེད་གཡུང་དྲུང་གི་མདུང་བྲོ་བྱ། སྤྱི་
གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་ལས་དགྲ་ཁང་བཅའ་བ་དང་
བྱད་མ་གསད་པའི་ལེའུ་སྟེ་བཅུ་གཉིས་པའོ། །། །
༧ དགྲ་དང་བགེགས་ལ་རྣོ་དབལ་སྟོན། རྒྱུ བྷཱགྲན་ཎཛཉ༢༣རྒྱརྒྱརྒྱ། དེ་
189



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ནས་མཚམས་བཅད་པ་ནི། བདག་ཉིད་འཆི་མེད་སྐྱེས་ནས་བརྩན་དུ་བསྒོམ། བསྐལ་
པ་མེ་དཔུང་འབར་བ་དང༌། གྱད་བཅུའི་སྟེང་འོག་ཕྱོགས་མཚམས་གཏམ་པར་
བསམ་ལ་འདི་སྐད་དོ། །བསྭོ་བསྭོ་ང་ནི་ཡེ་ཤེས་ཆེན་པོ་ཉིད། ང་ནི་སྲ་བརྟན་གཡུང་
དྲུང་སྐུ། ང་ནི་འབར་བ་ཁྲོ་བོའི་མཆོག །ང་ནི་འཆི་མེད་སྐྱེས་ནས་བརྩན། ང་ཡི་སྤྲུལ་
པའི་གཟུགས་བསྟན་ན། སྣང་སྲིད་ཁྲོ་བོ་ཁྲོ་མོ་ཀུན། ཀུན་ཀྱང་བསྔོ་སྒྲ་དི་རི་རི། ཀུན་
ཀྱང་ཆ་སྒྲ་དི་རི་རི། ཀུན་ཀྱང་ཧ་ལ་དི་རི་རི། བ་དང་ཆ་དང་ཧ་ལའི་སྒྲ་སྒྲོགས་པས།
སྣང་སྲིད་དགྲ་བགེགས་གནས་ནས་བརྒྱལ། ཐམས་ཅད་ཐུགས་རྗེས་བསྒྲོལ་བར་
མཛོད། འཇིགས་པར་བྱེད་པའི་རང་བཞིན་གྱིས། ལ་ལ་གྱད་ཀྱི་རྡོལ་ཐབས་བརྗིད།
ལ་ལ་གཏུམ་ཆེན་བརྡ་མི་འཕྲད། ལ་ལ་ཁ་རྔམ་འཇིགས་པར་བྱེད། ལ་ལ་འཛིན་བྱེད་
ཐབས་ལ་གཟེ། ལ་ལ་སྲོག་གཅོད་གདུག་པ་མོ། ལ་ལ་མཁའ་ལྡིང་འགུག་པར་བྱེད།
ལ་ལ་སོ་འཛུག་གཡབ་ཀྱིས་འདེབས། ལ་ལ་དམིག་ངན་དམ་སྲིའི་གཤེད། ལ་ལ་སྔོན་
དམར་བྱད་ཀྱི་བདག །ལ་ལ་མགོ་བརྙན་དགྲ་ཤ་ཟ། ལ་ལ་རལ་ཀྱུས་གཤོགས་པར་
བྱེད། ལ་ལ་དབལ་མེ་སྤར་བར་མཛད། ལ་ལ་དབལ་ཆུ་ཁོལ་མ་སྐོལ། འདི་ལྟ་བུའི་
ཚོགས་དཀྱིལ་དུ། གང་ཡང་རྒྱུ་བར་མ་བྱེད་པར། རང་རང་གནས་སུ་བདེ་བར་
འདུག །ང་ཡི་བཀའ་ལས་འདས་འགྱུར་ན། ང་ཡི་མ་ཉེས་ཁྱོད་ཀྱིས་ཉེས། ཁྱོད་ལ་
ཐུགས་རྗེ་མི་གནས་པ། ཁྱོད་ནི་བསྒྲལ་བའི་ཞིང་ས་ཡིན། བསྭོ་བཞེངས་ཤིག་དེ་ནི་
དབྱིངས་ནས་བཞེངས། བསྐྱོད་ཅིག་དེ་ནི་གནས་ནས་བསྐྱོད། ཕྱོགས་བཅུ་དབལ་
གྱི་གསས་མཁར་ན། གསས་མཁར་གཉན་གྱི་མཚམས་སྲུང་པ། ཤར་ཕྱོགས་དབལ་
གྱི་གྱད་ཆེན་ནི། དུང་གི་མི་ཐུང་ཚོན་གང་བསྭོ། བྱང་ཕྱོགས་དབལ་གྱི་གྱད་ཆེན་
ནི། ལྕགས་ཀྱི་མི་ཐུང་ཚོན་གང་བསྭོ། །ནུབ་ཕྱོགས་དབལ་གྱི་གྱད་ཆེན་ནི། ཟངས་ཀྱི་
མི་ཐུང་ཚོན་གང་བསྔོ། ལྷོ་ཕྱོགས་དབལ་གྱི་གྱད་ཆེན་ནི། གཡུ་ཡི་མི་ཐུང་ཚོན་གང་
190



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
བསྭོ། །སྟེང་ཕྱོགས་དབལ་གྱི་གྱད་ཆེན་ནི། སྤྲུལ་པ་དབལ་གྱི་མི་ཐུང་ཚོན་གང་བསྔོ།
མཚམས་བཞི་དབལ་གྱི་གྱད་ཆེན་ནི། ལྷོ་ཤར་དབལ་སྟག་ཁྲ་བོ་བསྭོ། །བྱང་ཤར་
དབལ་འབྲུག་སྔོན་པོ་བསྭོ། བྱང་ནུབ་དབལ་གཡག་དཀར་པོ་བསྭོ། །ལྷོ་ནུབ་དབལ་
གྱི་བྱ་བཟང་སྔོན་པོ་བསྭོ། །འོག་ཕྱོགས་དབལ་གྱི་གྱད་ཆེན་ནི། དབལ་གསས་ཚ་ལ་
རྒྱུང་ནེ་བསྭོ། །ཀུན་ཀྱང་བསྔོ་སྒྲ་དི་རི་རི། མེ་རི་དབལ་ཆུ་ཐོ་བ་དང༌། ཞགས་པ་
ལྕགས་ཀྱུ་ཕུར་པས་ཕྱོགས་མཚམས་གཏམ། ཀུན་ཀྱང་བསྔོ་སྒྲ་དི་རི་རི། དབལ་ཆེན་
གྱད་ཀྱི་ཐོ་ལས་མ་འདའ་ཞིག །གལ་ཏེ་ཐོ་ལས་འདས་འགྱུར་ན། ཐུགས་རྗེ་དབལ་གྱི་
གྱད་ཆེན་ཤུགས་ཀྱིས་བསྒྲལ་བར་བྱའོ། །བསྭོ་ཐོ་ཡེ་ཤག་དུལ། ཧ་ལ་ཤག་དུལ། ཆ་ལ་
འདར་ཤག་ཡེ་ཤག་དུལ། སྣེ་ཙེ་ཁ་རྩེ་ཤག་དུལ། ཝེར་ཧྲིམ་ཁ་རྩེ་ཤག་དུལ། ཤ་འབལ་
ཁ་རྩེ་ཤག་དུལ། ཙཀྲ་ཁ་རྩེ་ཤག་དུལ། ལ་རམ་ཁ་རྩེ་ཤག་དུལ། དམུ་ཨུན་ཁ་རྩེ་ཤག་
དུལ། ཡག་གྱད་ཁ་རྩེ་ཤག་དུལ། ཞུང་ཞག་ཁ་རྩེ་ཤག་དུལ། ནེ་རུ་ཁ་རྩེ་ཤག་དུལ།
མུ་མར་ཁ་རྩེ་ཤག་དུལ། ཕོ་ཡང་ཁ་རྩེ་ཤག་དུལ། མུར་ཞག་ཁ་རྩེ་ཤག་དུལ། ཏལ་
ཟང་ནེ་ལེན་ཁ་རྩེ་ཤག་དུལ། མུ་མར་སྣ་རྩེ་ཁ་རྩེ་ཤག་དུལ། དང་ར་ཧེར་ཆུ་རི་རང་
ཧྲིལ་དོ་ཤག་ཤག་དུལ་དུལ་ནན་ནན། ཅེས་ཡུངས་ཀར་སྔགས་ལ་གཏོར། ཁྲོ་གཏུམ་
འབར་བའི་གསས་མཁར་བསྐྱེད། སྤྱི་གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་
ལས། མཚམས་བཅད་པའི་ལེའུ་སྟེ་བཅུ་གསུམ་པའོ། །། །
༧ ༄༅།ཉཉཏུ་སྐྱསས33ཁྱབྦ དེ་ནས་བསམ་གཏན་བསྒོམས་པ་ལ་
འཇུག །དང་པོ་སྟོང་ཉིད་རང་གསལ། དམིགས་མེད་སྟོང་པ་གསལ་ལ་འགག་པ་
མེད་པ། ནམ་མཁའ་ལྟ་བུ་སྟོང་གསལ་སང་ངེ་བ་བསྐྱེད། དེའི་ངང་ལས་འཇིག་རྟེན་
ཐམས་ཅད་དོན་དམ་པ་མ་རྟོགས་པའི་སེམས་ཅན་སྙིང་རེ་རྗེ་བསམ་པའི་སེམས་
བསྐྱེད། དེའི་ངང་ལས་བྱམས་པ་ཚད་མེད་བསྐྱེད། དེའི་ངང་ལས་དགའ་བ་ཚད་
191



སWལ་
གསུང་རབ་སྒོ་མཛོད་རིན་པོ་ཆེའི་གླེགས་བམ། 123
མེད་བསྐྱེད། དེའི་ངང་ལས་བཏང་སྙོམས་ཚད་མེད་པ་བསྐྱེད། དེའི་ངང་ལས་སལ་
ལེ་ལྷན་ནེ་འདུ་འདུ་འཕྲོ། ཞེས་བརྗོད་པས། བདག་གི་ཐུགས་ཀའི་ཨ་ལས་འོད་དཀར་
པོ་མང་པོ་ཟེར་དང་ལྡན་པ་འཕྲོས་པར་བསམ། ཕར་འཕྲོས་རིས་ཅན་གྱི་དུག་ལྔ་དག
།ཚུར་བསྡུས་པས། བདག་གི་དབང་པོ་སྒོ་ལྔ་ལ་ཚུར་འདུས་བདག་གི་བག་ཆགས་
སྦྱང་། དེ་ནས་བདག་གི་མདུན་དུ་ཡི་གེ་ཨོཾ་སྔོན་པོ་ཟེར་དང་ལྡན་པ་གཅིག་གསལ་
བར་བསམ། བསྭོ་ཨོ་བྲུམ་ཁ་འགྱིང་འདུ། ཞེས་བརྗོད་པས། ཨ་འོད་དུ་ཞུ་བས་
བདག་དང་གཉིས་སུ་མེད་པ་ལས། བདག་ཉིད་བྱ་བ་བྱེད་པའི་ཡེ་གཤེན་གཙུག་ཕུད་
འོད་ཀྱི་སྐུ། སྐུ་མདོག་སྔོན་པོ་བེ་དུ་རྒྱ་འཁྲུག་པ་འདྲ་བ་གསལ་ལ་མདངས་ཆགས་པ་
གཞུང་རྩ་དང་སྲོག་རྩ་འོད་ཀྱི་སྦུ་གུ་དཀར་དམར་སྒྲིལ་བ། སྤྱི་བོ་ཚངས་པའི་བུ་གར་
ཟུགས་པ། དེ་ལ་མེ་ཏོག་ཨུ་དུ་འབར་བ་འོག་མ་དམར་བ། སྟེང་མ་དཀར་བ། འོད་
ཟེར་ཕྱོགས་བཅུར་འཕྲོ་བ། འགྲོ་དྲུག་སེམས་ཅན་གྱི་སྡིག་སྒྲིབ་སྦྱང་བར་བསམ། དེ་
ནས་ཕྱག་རྒྱ་ཐལ་མོ་ཐུགས་དཀར་སྦྱར། ཨ་ཡཾ་རཾ་མཾ་ཁཾ་ཧཱུྃ་ཨོཾ་རི་ཏི་གར་མ་ལ་ཨོྃ། ཞེས་
བརྗོད་པས། འབྱུང་བ་རིམ་རྩེགས་རིམ་བཞིན་ཆགས་པར་བསམ། རི་རབ་གླིང་བཞི་
གླིང་ཕྲན་བརྒྱད་ཀྱི་བརྒྱན་པ་ཅིག་གསལ་བར་བསྐྱེད། དེའི་ངང་ལས་བསྭཱ་ཨཱི་ཨ་ཡཾ་
རཾ་མཾ་ཁཾ་ཧཱུྃ་ཨོཾ། ཞེས་བརྗོད་པས། དེའི་སྟེང་དུ་གཞལ་ཡས་ཁང་དབྱིབས་ཀུན་དུ་གྲུ་
བཞིར་འདུག་པ། ཤར་གཡུང་དྲུང་སེར་པོའི་དྲ་བ་འབར་བ། བྱང་འཁོར་ལོ་ལྗང་ཁུའི་
དྲ་བ་འབར་བ། ནུབ་པད་མ་དམར་པོའི་དྲ་བ་འབར་བ། ལྷོ་རིན་པོ་ཆེའི་དྲ་བ་སྔོན་
པོ་གཡུ་འོད་འབར་བ། ཕྱོགས་བཞིར་སྒོ་བཞི་ཡོད་པ། བང་རིམ་བདུན་ལ་མེ་རླུང་
དང་མཚོན་ཆ་འཁྲུག་པ། ཕྱི་རྟེན་གསེར་གྱི་རི་རབ་མཆོད་རྟེན་ལ་འདུས་པ། ཤར་
མདའ་ཡི་དྲ་བ། བྱང་མདུང་གི་དྲ་བ། ནུབ་ཤ་འབལ་གྱི་དྲ་བ། ལྷོ་ཐོ་བའི་དྲ་བ་འཕྲོ་
བ། ཕྱི་རིམ་ན་དབལ་སྟག་དབལ་འབྲུག་དབལ་གཡག་དབལ་ཁྱུང་གིས་གཏམ་པ།
192



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ། །
སྟེང་གི་ཕྱོགས་ན་ཉི་ཟླའི་སྐར་ཁུང་དོད་པ། ཕྱོགས་བཞི་ན་རླུང་གི་བ་དན་བཞིས་
བརྒྱན་པ། རྩེ་མོ་བང་རིམ་དགུ་བརྩེག་དང་ལྡན་པ། གཞལ་ཡས་དེའི་རྒྱབ་དུ་བདུད་
སྲིན་གཅན་གཟན་གྱི་ཐོད་པ་རྩིབ་རྐང་དང་མཆེ་སྡེར་གྱི་ཟ་ར་ཚགས་ཐོད་པའི་རྩེགས་
པ། རྒྱུ་ལོང་གི་ལྡ་ལྡི་དང་དོན་སྙིང་གི་ཕྲལ་ཕྲུལ་དྲ་བ། གཞལ་ཡས་དེའི་དྲ་མིག་ན།
ཁྲོ་བོ་རྔམ་འཇིགས་རེ་རེ་ཕྱིར་བལྟས་ནས། བདུད་དང་སྲིན་པོ་ལོག་འདྲེན་བརྒྱལ་
བ། གཞལ་ཡས་དེའི་རྩེ་ལ་ཡེ་ཤེས་ཀྱི་མེ་རི་རབ་ཏུ་འབར་བ། འོག་ཕྱོགས་ན་གསེར་
གྱི་འཁོར་ལོ་རྩིབས་སྟོང་དང་ལྡན་པ་གཡོན་སྐོར་དུ་འཁོར་བ། སྟེང་ཕྱོགས་གསེར་
གྱི་འཁོར་ལོ་རྩིབས་སྟོང་དང་ལྡན་པ་འབུར་དུ་དོད་པ་གཡས་སྐོར་དུ་རྒ་ར་ར་འཁོར་
ནས། རྩིབས་བར་དུ་ལོག་འདྲེན་མ་རུང་བ་ཐམས་ཅད་རག་རག་གཏུབ་པར་བསམ་
མོ། །གཞལ་ཡས་དེའི་དབུས་ན་གསེར་གྱི་འཁོར་ལོ་རྩིབས་སྟོང་དང་ལྡན་པ། དེའི་
ལྟེ་བར་སེང་གེ་གླང་ཆེན་རྟ་འབྲུག་ཁྱུང་བསྣོལ་མར་གཏམ་པ། ཤར་དུ་གླང་པོ་དང་
དྲི་ཟ་ཕོ་མོ། བྱང་གཡུ་རྟ་དང་གནོད་སྦྱིན། ནུབ་གཡུ་འབྲུག་དང་ཀླུ་བདུད། ལྷོ་བྱ་
ཁྱུང་དང་གཤིན་རྗེ། དེ་ཡི་སྟེང་དུ་པད་མ་སྤུངས་པ། དེའི་སྟེང་དུ་ཉི་མ། དེའི་སྟེང་
དུ་ཟླ་བ། དེའི་སྟེང་དུ་ཡི་གེ་ཨ་མཐིང་ནག་དང་མ་དམར་མོ་གཉིས་ཆུ་ལས་ཆུ་བུར་
བརྡོལ་པ་ལྟ་བུར་བསྐྱེད་པ་ལ། བསྭོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཨ་མ་
ༀ ཞེས་བརྗོད་པས། ཨ་དང་མ་ཡོངས་སུ་གྱུར་པ་ལས། བདག་དང་གཉིས་སུ་མེད་
པ་ལས་ཨ་ལས་ཁྲོ་བོ་གཙོ་མཆོག་སྐུ་ཀྲོང་གི་བསྐྱེད་དོ། །སྐུ་མདོག་མཐིང་ནག་འོད་ཀྱི་
སྐུ། དབུ་གསུམ་ཕྱག་དྲུག་ཞལ་གཡས་དཀར་བ། གཡོན་དམར་བ། དབུས་མཐིང་
ལ་ནག་པ། ཕྱོགས་བཞི་མཚམས་བརྒྱད་ཀུན་ཏུ་ཞལ་གཟིགས་པ། ལྗགས་འདྲིལ་བས་
ལྷའི་དབང་པོ་ཡང་བརྒྱལ་ནུས་པ། མེ་རི་དང་མཚོན་ཆ་སྤྲིན་གྱི་རལ་པ་ཁམས་ནག་
གྱེན་དུ་འགྲེང་པ། ཕྱག་དྲུག་གཡས་ཀྱི་དང་པོ་ན། རིན་པོ་ཆེའི་རྒྱལ་མཚན་ལས་མཚེ་
193



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཟོར་ཐོག་ཟོར་འཕྲོ་བ་བསྣམས་པ། སྟོང་གསུམ་ཟིལ་གྱིས་མནན་པ། བདུད་སྲིན་ལོག་
འདྲེན་ཡོངས་ལ་རྒྱལ་བའི་རྒྱལ་མཚན་ནམ་མཁའ་ལ་ཕྱར་བ། དེའི་འོག་མ་ན་ཡེ་ཤེས་
ཀྱི་རལ་གྲི་ལ་བསྐལ་བའི་མེ་རི་འབར་བ་བསྣམས་པ། འཇིག་རྟེན་བར་དུ་གཅོད་པའི་
སྐེ་གཅོད་པ། དེའི་འོག་མ་ན་གནམ་ལྕགས་ཐོག་གི་སྟ་རེ་བསྣམས་པ། ལྷ་སྲིན་སྡེ་
བརྒྱད་ཀྱི་ཀླད་པ་གཤོག་པར་བསྒོམས། གཡོན་གྱི་དང་པོ་ན། སྲིད་པའི་མདའ་གཞུ་
འགེངས་པ། ཕྱོགས་སྐྱོང་བགེགས་ཀྱི་སྙིང་གཟེར་བ། བར་མ་ན་ཞོགས་པ་བསྣམས་
པ་ཉོན་མོངས་འཁོར་བ་ནས་འདྲེན་པ། ཐ་མི་ན་ལྕགས་ཀྱུས་སྦོད་གཏོང་མཁན་གྱི་
སྙིང་གཟེར་བ། ཕྱག་གདུབ་དང་ཞབས་གདུབ་ཐམས་ཅད་སྦྲུལ་ལ་བྱས་པ། སེང་གེ་
གླང་ཆེན་རྟ་འབྲུག་ཁྱུང་ཉི་ཟླ་ལྷ་བདུད་ཀྱི་སྟེང་ན། ཞབས་བརྐྱང་བསྐུམ་དུ་བཞུགས་
པ། སྐུ་སྟོད་དར་དཀར་རལ་ག་ལ། མེ་རླུང་དར་དམར་ཤམ་བུ་བཏག་པ། དཔའ་
རྟགས་བདུད་དང་སྲིན་པོའི་གཡང་གཞི་གསུམ་སྐོར་མནབ་པ། ཞལ་ནས། བསྭོ་
དང་རམ་དང་ཧ་ཧ་ཧེ་ཧེ་ཐུན། ཞེས་པའི་སྒྲ་ཆེན་པོ་བསྒྲིགས་པས། འཇིག་རྟེན་གྱི་
འཁམས་བརྒྱལ་བ། ཞབས་བཞི་བསྒྲད་པས་སྲིད་གསུམ་བརྗིད་པ། ལུས་དཔག་
ཚད་ལྔ་བརྒྱར་སླེབ་པ། མཆེ་བ་གངས་རི་གཏམ་པ། བ་སྤུ་མཚོན་ཆ་འཁྲུགས་ཞིང་
། མཚོན་ཆའི་ཆར་པ་འབེབས་པ། ཡུམ་མཁའ་ལ་གདུག་མོ། །སྐུ་མདོག་དམར་པོ་
ཕྱག་གཡས་ན་གསེར་གྱི་ཐོག་ཆེན་འཕེན་པ། གཡོན་ན་སྙིང་དམར་པོ་རྩེ་གསུམ་ཡབ་
ལ་སྟོབས་པ། ལྟེ་བ་མན་ཆད་ཡབ་ཡུམ་ཅིག་ཏུ་གྱུར་ནས་འཁྲིལ་པ། ལྟེ་བ་ཡན་ཆོད་
གྱེས་པ། རྒྱན་ཐམས་ཅད་རིན་པོ་ཆེ་འདུག་པ། ཐུགས་ཀར་རིན་ཆེན་ལ་དགོས་འདོད་
འབྱུང་བའི་ཆར་འབེབས་པ། སྦྲུལ་ནག་གི་ག་ཤས་བརྒྱན་པ། ཉི་ཟླ་དང་རིན་པོ་ཆེས་
དབུ་ལ་བརྒྱན་པ། དེ་གཉིས་སྦྱོར་བའི་བ་ག་ནས། བདག་གི་སྔགས་བཟླས་པས་ཡབ་
ཀྱི་ཐུགས་ཀར་ཐིམ། ཡུམ་གྱི་བ་གར་བརྒྱུད། ཡང་བདག་གི་གཙོ་བོ་སྒོམ་པའི་ཐུགས་
194



༼ཀ༽
རྒྱུད་སྡེ། །
ཨུ་དུ་འབར་བའི་རྒྱུད་ཆེ་བ།
ཀར་ཐིམ། སྔགས་ཀྱི་འཕྲེང་བ་དམར་པོ་ལས། ཡུམ་གྱི་བ་ག་ནས་ཨོ་བཞི་དང་མ་
བཞི་སྤྲོས་པ་ལས། དཀྱིལ་འཁོར་གྱི་འཁོར་ལོ་བཞིའི་སྟེང་དུ་ཕོག་པ་ལས། ཆེན་པོ་
ཡབ་ཡུམ་བརྒྱད་ཏྲམ་གྱིས་བསྐྱེད། ཡང་བདག་གི་ཐུགས་ཀ་ནས་ཡི་གེ་མ་བཞི་སྤྲོས་
པ་ལས། སྲིད་པའི་རྒྱལ་མོ་སྐུ་མདོག་དམར་མོ་གཡས་ན་ཁྱུང་གི་ཁྲ་སྤོར་བ། གཡོན་
ན་བ་དན་སྐྱ་བོ་བསྣམས་པ་སྐྱེད། དེའི་ཕྱི་རིམ་དུ་རྫུ་འཕྲུལ་སྨན་བཞི་གསལ་བར་
བསྐྱེད། དེའི་ཕྱི་རིམ་དུ་དབྱུག་པ་ཐོགས་པ། ཞགས་པ་ཐོགས་པ། གཤོག་པ་ཐོགས་
པ། དུག་ཐོ་ཐོགས་པ། གཏུན་བུ་ཐོགས་པ། དགྲ་སྟ་ཐོགས་པ། སྔོན་དམར་ཐོགས་
པ། རལ་ཀྱུ་ཐོགས་པ། མེ་དཔུང་ཐོགས་པ། སྡིགས་མཛུབ་ཅན་གྱི་འཁོར་གྱིས་བསྐོར་
བར་བསྐྱེད། མེ་རིས་སྣང་སྲིད་བསྲེག་ཅིང་ཐམས་ཅད་སྒྲོལ་སྦྱོང་བྱེད་པར་བསམ། དེ་
ནས་བསྭོ་ཨ་རཾ་ཨ་དཀར་སད་ནེ་རཾ་སད་ཨོཾ། ཞེས་བརྗོད་པས་བདག་བསྐྱེད་པ་དང་
། འཁོར་བསྐྱེད་པ་ལྟ་བུ་དབྱིངས་ནས་བསྐྱེད་ལ། བདག་དང་འཁོར་ལ་བསྟིམ། སྤྱི་
གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས་བསྒོམ་པའི་ལེའུ་སྟེ་བཅུ་བཞི་པའོ།།
གྲནྡརྐྱགཉནྟ །།
༧ དེ་ནས་སྙིང་པོ་དྲང་སྟེ། གསང་ངག་གསང་བའི་ཏན་ཏྲ་ལ་སྙིང་པོ་སྔགས་ཀྱི་
གྲངས་ཐབས་བསྟན། བསྭཱ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་ཐུན་ཆ་
ལ་འདར་ཤག་ཡེ་ཐུན་ཨ་མ་ཛ་ལ་སད་ཐུན་ཁ་ཐུན་ཁ་ཐུན་བཟློག་བཟློག་བྱོ་བྱོ་ཧྲིམ་
ཧྲིམ་བྱད་མའི་སྙིང་ལ་སྟམ་སྟམ། ཞེས་པ་གཙོ་བོ་ཡབ་ཀྱི་སྙིང་པོ་སྟེ། ཉིན་པར་དྲང༌།
བསོ་མ་མ་ཉེ་ལོ་ཡོ་སྤུངས་སོ་ཐད་དོ་མུ་ཡེ་ཐུན་བྱ་ཐུན་བྱོ་ཟློག་ཟློག །ཅེས་པ་གཙོ་མོ་
ཡུམ་གྱི་སྙིང་པོའོ། །བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ས་ར་རྐོ་ནི་ཐུན་
བྱོ་ཐུན་བྱོ་ཟློག་ཟློག །ཁྲོ་གསས་ཁ་འགྱིང་གི་སྙིང་པོའོ། །བསྭོ་མ་མ་ཉེ་ལོ་ཡོ་སྤུང་སོ་
ཐད་དོ། །ས་ར་ནི་ཐུན་མ་ཐུན་མ་ཐུན་བྱོ་ཟློག་ཟློག །ནེ་སླས་མའི་སྙིང་པོའོ། །བསྭོ་ཨ་
195



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ལི་ཡང་སེག་ཐུན་བྱ་ཐུན་བྱོ་ཟློག་ཟློག །རྔམ་
གསས་ཡབ་ཀྱི་སྙིང་པོའོ། །བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། །ཡང་ནི་ལི་ཐུན་མ་
ཐུན་མ་ཐུན་བྱོ་ཟློག་ཟློག །ལི་མུན་ལན་བརྒྱད་ཀྱི་སྙིང་པོའོ། །བསྭོ་ཨ་ཐུན་ཉེ་ལོ་ཡོ་
ཐུན་སྤུངས་སོ་ཐད་དོ་ཐུན། ནེ་རམ་སམ་ཐུན་བྱ་ཐུན་བྱོ་ཟློག་ཟློག །དབལ་གསས་
མཁའ་འགྱིང་གི་སྙིང་པོའོ། །བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། རམ་མེ་ནེ་རམ་
བུར་པ་ཡེ་ཐུན་མ་ཐུན་མ་ཐུན་བྱོ་ཟློག་ཟློག །ཚང་སྟང་དབལ་མོའི་སྙིང་པོའོ། །བསྔོ་
ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཏིང་མུར་ཁྲེག་ཐུན་བྱ་ཐུན་བྱོ་ཟློག་ཟློག །
གཏུམ་གསས་ཁ་འགྱིང་གི་སྙིང་པོའོ། །བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། །མང་
པ་མང་ཏིང་རླུང་ཆུད་ཤེལ་ཐུན་མ་ཐུན་མ་ཐུན་བྱོ་ཟློག་ཟློག །ཏིང་ནམ་ཁྲོ་མོའི་སྙིང་
པོའོ། །བསྭོ་ཉེ་ལོ་ཡོ་ཁ་ཐུན་ཝེར་ཧྲིམ་སྣེ་རྩེ་ཤ་འབལ་ཕོ་ཡང་ཙཀྲ་མུ་མར་ཧྲིམ་བྱོ་བྱོ་
ཟློག་ཟློག །སྤྱི་ཡི་ཐུན་བརྡེག་པའི་སྔགས། བསྭོ་མ་མ་ཛ་མུ་ཡེ་ཐུན་བྱ་རམ་ཐུན་བྱོ།
ཨ་དཀར་མུ་ཡེ་ཤག་ཐུན་བྱ་ཐུན་བྱོ། མ་མ་མུ་ཡེ་རམ་རམ་སད་ཛ་ཛ་བྱ་བྱ། ཞེས་པ་
མ་མོ་གཙུག་གི་རྒྱན་ཅིག་མའི་སྙིང་པོའོ། །གཙོ་བོ་ཁ་འགྱིང་ཡབ་ཡུམ་གྱི་སྙིང་པོ་རྒྱུན་
ཏུ་དྲང་། ཁྲོ་ཆེན་རུ་བཞིའི་དུས་དྲུག་ཏུ་བརྒྱ་རེ་འདོག །ཐུན་སྔགས་དུས་དྲུག་བརྒྱ་
རེས་ཐུན་བརྡེག་གོ །སྲིད་པའི་རྒྱལ་མོའི་སྙིང་པོ་ནི་མ་བདུད་བཟློག་པའོ། །ཕྱོགས་
བཞིའི་ཁྲོ་བོ་ཡབ་ཡུམ་བརྒྱད་ཀྱི་སྙིང་པོ་ནི། ཕྱོགས་སྐྱོང་དང་སྡེ་བརྒྱད་དང་གཡེན་
ཁམས་བཟློག་པ་ལ་གཙོ་ཆེའོ། །སྤྱི་གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས།
སྙིང་པོ་སྔགས་ཀྱི་ལེའུ་སྟེ་བཅོ་ལྔ་པའོ།། གྱ་རྒྱ་ཇ22 །
༧ བསྲུང་བའི་དུས་སུ། ཨ་ཨ་བདག་ལ་སྲུང་། ཟློག་པའི་དུས་སུ། ཟློག་ཟློག་བྱོ་བྱོ་
གདག །གསད་པའི་དུས་སུ། ཧྲིམ་ཧྲིམ་བྱེད་མའི་སྙིང་ལ་སྟམ་སྟམ་གདག །སེར་སྲུང་
གི་དུས་སུ། སེར་བ་རྦད་ནན་གདག །ཆུང་སྲི་འདུལ་དུས་སུ། ཆུང་སྲི་ཀེག་འདྲེ་རྡུད་
196



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ཡམ་གདག །གཞན་འགྲེལ་ལ་ཤེས་པར་བྱའོ། །སྤྱི་གཙུག་ཨུ་དུ་འབར་བ་རིན་པོ་ཆེ་
ཏོག་གི་རྒྱུད་ཆེན་པོ་ལས། སྙིང་པོ་སྔགས་ཤམ་གྱི་ལེའུ་སྟེ་བཅུ་དྲུག་པའོ། # །།
༧ མཁའ་ལ་ཉི་མ་ཤར་བ་དང་། གཟའ་སྐར་བཀྲ་ལ་གསལ་བ་དང་། ཕྱག་གི་སེ་
གོལ་བཏབ་པས་རྒྱ་མཚོ་སྐམ་པ་དང་། རི་བོ་བསྒྱེལ་དང་ཆུ་བོ་བཟློག །རི་བོ་བླང་
ནས་འཕང་བ་དང་། རི་བོ་དཔག་བསམ་འཁྲུངས་པ་དང་། རྩི་ཤིང་ནགས་ཚལ་རྒྱས་
པ་དང་། རྒྱལ་པོའི་སྐུ་མཁར་རྩིགས་པ་དང་། མཁར་ཁང་དར་ཆེན་ཕྱར་བ་དང་།
དམག་ཚོགས་འབངས་སུ་འདུས་པ་ལ་སོགས་གཙོ་བོ་གྲུབ་པའི་རྟགས། བུ་མེད་
དཀར་མོའི་དམག་ཚོགས་འདུ་བ་དང༌། ན་ཆུང་དར་དང་རྒྱན་ཆས་བརྒྱན། གོས་
བཟང་གོན་དང་གླུ་ལེན་དང༌། སྤང་ལ་མེ་ཏོག་རྒྱས་པ་དང༌། དབུ་ལ་མེ་ཏོག་སྐྲ་
སྐྱེས་དང་། ལུས་པོ་མཚོན་ཆས་སྤྲས་པ་དང༌། ནམ་མཁའ་བར་སྣང་མེ་ཡིས་སྲེགས་
པ་དང༌། གྲོང་ཁྱེར་མེ་ཡིས་གཞོམ་པ་དང་། སྨན་གྱི་དྲི་མཆོག་བྲོ་བ་དང་། མེ་འོད་
ཕྱོགས་བཅུར་གསལ་བ་དང་། ནགས་ཚལ་མེ་ཡིས་བསྲེག་པ་དང༌། བྲག་རི་ནག་པོ་
བསྙིལ་བ་དང་། རང་ལ་གཞན་གྱིས་ཕྱག་འཚལ་བ་ནི། གཙོ་བོ་རྣམས་ཀྱི་གྲུབ་རྟགས་
སོ། །བྱ་ཁྲ་མང་པོ་འདུས་པ་དང༌། དམག་དང་ཁྲོམ་དང་གོ་ཞུབ་ཅན། མདའ་མདུང་
རྒྱལ་མཚན་ཐོགས་པ་དང༌། དར་ཕྱར་བ་དང་ཚོགས་དང་། སྦྱིན་སྲེག་བྱས་ནས་
ཐམས་ཅད་སྲེགས། བྱ་གཅན་རི་དྭགས་བསད་པ་དང༌། སྦྲུལ་དང་བྱི་ལ་བསད་པ་
དང་། དམག་ཆས་པ་དང་། རྔོན་པ་ཆས་པ་དང་། ཐོག་སེར་ཕབ་ནས་སྦལ་སྦྲུལ་
ཉ་ལྕོང་ལ་སོགས་སྲེགས་པ་དང་། ས་གཡོ་བ་དང་། དམག་དཔོན་བྱས་པ་དང་། བྱ་
རྒོད་ཁྲ་གླག་འུག་པ་གཅན་གཟན་སྟག་གཟིག་དོམ་དྲེད་འགྱེད་པ་ནི། འཁོར་གྱི་གྲུབ་
རྟགས་སོ། །དེ་དག་བྱུང་ན་བཟང་ངོ༌། །མི་བསྡུག་པའི་རྟགས་བསྟན་པ། རང་གིས་
ཕར་ལ་ཕྱག་འཚལ་དང་། གནམ་མདའ་བྱུང་དང་གནམ་རྡོ་ལྷུང་། སྒོ་རང་དབྱེ་བྱེད།
197



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཁྱི་རང་ཟུག་བྱེད། བུ་མེད་ངུ་དང་འཚིགས་པ་དང༌། ཁྲག་གི་ཁ་ཕྲུ་འདེབས་པ་དང་།
རང་ཐག་རང་འཁོར། མཚོན་ཆ་རང་ལ་འཁོར་བ་དང་། བྱ་ནག་ནང་འཐབ་བྱེད་པ་
དང་། ཁྲག་ཆར་རང་ལ་འབེབས་པ་དང་། རི་དང་ཐོག་ཉིག་བ་དང་། ཆུས་ཁྱེར་ཆུ་
ལ་ནུབ་པ་དང་། འདམ་རྫབ་ཚུལ་དང་སྔགས་པས་ཕུར་པ་འདེབས་པ་དང་། ཕྱམ་
ལ་ལྷུང་ལ་མི་ཆག་ཁུར། དེ་དག་ངན་པ་ཡིན་པས། བསྐང་གསོལ་དང་། བཟློག་པ་
དང༌། མདོས་བྱའོ། །སྤྱི་གཙུག་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ལས། མཚན་
ལྟས་ཀྱི་ལེའུ་སྟེ་བཅུ་བདུན་པའོ།། །། །
༧ བདག་ཉིད་གཙོ་མཆོག་བསྒོམ་པའི་ཐུགས་ཀ་ནས། ཡི་གེ་ཨ་དཀར་པོ་ཅིག་
བརྡོལ་པ་ལས། སོར་མོ་བཅུ་ཡི་རྩེ་མོ་ནམ་མཁའ་ལ་བསྟན། ཨ་ཡང་བསྭོ་ཨོཾ་ཞེས་
བརྗོད་པས། ནམ་མཁའ་སྟོང་པ་བསྒོམ། དེའི་ངང་ལ་ཨ་ཡཾ་བརྗོད་པས། བདག་གི་
ཐུགས་ཀའི་ཨ་ལས། ཡི་གེ་ཡང་བརྟོལ་པ་ལས། རླུང་གི་དཀྱིལ་འཁོར་བསྒོམ། ཨ་ཨ་
རཾ་རཾ་ཞེས་བརྗོད་པས། དེའི་སྟེང་དུ་མེའི་དཀྱིལ་འཁོར་བསྒོམས། ཨ་མ་ཏིང་ཨོ་མང་
ཞེས་བརྗོད་པས། དེའི་སྟེང་དུ་ཆུའི་དཀྱིལ་འཁོར་བསྒོམས། ཨོཾ་ཨ་ཁོ་ཞེས་བརྗོད་པས།
དེའི་སྟེང་དུ་གསེར་གྱི་ས་གཞི་འབྱམས་ཡས་པ་ཅིག་བསྒོམ། དེའི་སྟེང་དུ་རི་རབ་གླིང་
བཞི་བསྐྱེད་པ་ནི། ཨ་ཡང་རཾ་མཾ་ཁཾ་ཧཱུྃ་རི་ཏི་བྲུམ་བྲུམ། ཨོཾ་ཨོཾ་ཞེས་བརྗོད་པས། རི་
རབ་གླིང་བཞི་གླིང་ཕྲན་བརྒྱད་ཀྱིས་བརྒྱན་པར་བསྒོམ། དེ་ནས་ཨ་མ་ཧ་རམ་ཧ་
ཛ། ཞེས་བརྗོད་པས། གཏོར་གཞོང་ཡངས་ལ་རྒྱ་ཆེ་བ། སྟོང་གསུམ་གྱི་གཏོས་དང་
མཉམ་པ། དེའི་ནང་དུ་གཏོར་མ་ཤའི་རི་རབ་ཁྲག་གི་རྒྱ་མཚོ་རུས་པའི་བྲག་རི། སྙིང་
གི་ཕོ་ལོང་། ཞག་གི་ཟོར་རིས་ཆེན་པོར་བསྒོམ། དེའི་སྟེང་དུ་གཡུང་དྲུང་བྱང་བསྐོར་
སྒ་ར་ར་འཁོར་བ་འབུར་དུ་དོད་པའི་དབུས་སུ་ཨ་དཀར་པོ། ཤར་དུ་ཨོཾ་སེར་པོ། བྱང་
དུ་ཧཱུྃ་ལྗང་ཁུ། ནུབ་ཏུ་རམ་དམར་པོ། ལྷོ་རུ་ཛ་སྔོན་པོ་བསྒོམས་པ་གསལ་བའི་ངང་
198



རྒྱུད་སྡེ།
།
ཨུ་དུ་འབར་བའི་རྒྱུད་ཆེ་བ། །
ལས། ཨ་ཨོཾ་ཧཱུྃ་རཾ་ཛ། ཞེས་བརྗོད་པས། རིན་པོ་ཆེའི་ཡི་གེ་བདུད་རྩི་རྣམ་ལྔས་ལྟེམ་
གྱིས་སོང་པར་བསམ། དེ་ནས་བསྭཱ་ཨཱ་བ་ཝ་དེ་ན་ར་ས་ཡ་ན་གཡུ་འབྲང་བདུད་རྩི་དུ་
ཨོཾ་ཨ་ཧཱུཾ་བསྭཱ་ཐ། ཞེས་བརྗོད་པས། གཏོར་མ་བདུད་རྩིའི་རོ་མཆོག་བརྒྱན་དང་ལྡན་
པར་གྱུར་ན། བདག་དང་གཙོ་འཁོར་ཐམས་ཅད་མཉེས་ཤིང་ཚིམས་པར་བསམ། ཁྲོ་
བོ་དབང་ཆེན་གཙུག་ཕུད་ཨུ་དུ་འབར་བ་རིན་པོ་ཆེ་ཏོག་གི་རྒྱུད་ཆེན་པོ་ལས། གཏོར་
མ་བསྐྱེད་པའི་ལེའུ་སྟེ་བཅོ་བརྒྱད་པའོ། །གྱདྲནགྱཧུབྱུ།
༧ དེ་ནས་ཕྲིན་ལས་ཏན་ཏྲ་ནི། ཁྱད་པར་རྨད་དུ་བྱུང་བའི་བདན་འབུལ་ཏེ། མེ་
ཏོག་དང་རིན་པོ་ཆེ་ལག་ཏུ་ཐོགས་ཏེ་འདི་སྐད་དོ། །ཨོཾ་ཁྱད་པར་རྨད་དུ་བྱུང་བ་
ཡི། གཞལ་ཡས་ལྷ་ཡི་ཕོ་བྲང་འདིར། དབལ་ཚོགས་ཁྲོ་རྒྱལ་ཐམས་ཅད་ལ། གུས་
པའི་ཚུལ་གྱི་བདན་འབུལ་བ། པད་མ་ཧ་ལོ་གེ་སར་དང་། སེང་གེ་གླང་ཆེན་རྟ་
འབྲུག་ཁྱུང་། རྨ་བྱ་མཛེས་པའི་ཤང་ཤང་དེའུ་། མཁའ་ལྡིང་གཤོག་ཐོགས་བསམ་མི་
ཁྱབ། ལྷ་ཆེན་ཀླུ་ཆེན་གཤེན་ཆེན་དང་། དྲི་ཟ་གནོད་སྦྱིན་ཕོ་མོ་ནི། སྲི་ཞུ་གུས་པའི་
ཚུལ་གྱིས་ནི། བྱིན་གྱིས་རློབས་ཀྱི་འབུལ་ལགས་ན། གཉིས་སུ་མེད་པར་བཞེས་སུ་
གསོལ། ཐུགས་ཉིད་མི་གཡོའི་རང་བཞིན་ལ། ཐུགས་རྗེ་འཁྲོས་པའི་རྟགས་བསྟན་
པ། ཁྲོ་རྒྱལ་ཡབ་ཡུམ་འཁོར་བཅས་ལ། རྩལ་ཆེན་སེང་གེ་དཀར་མོ་དང༌། ལྷ་བདུད་
ཕོ་མོའི་བདན་འབུལ་ན། བྱིན་གྱིས་རློབས་ལ་བཞེས་སུ་གསོལ། ཁྲོ་གསས་ཡབ་ཡུམ་
འཁོར་བཅས་ལ། རབ་བརྟན་ཐེག་མཆོག་ཧ་ཏི་དང་། དྲི་ཟ་ཕོ་མོའི་བདན་འབུལ་གྱི།
བྱིན་གྱིས་རློབས་ལ་བཞེས་སུ་གསོལ། རྔམ་གསས་ཡབ་ཡུམ་འཁོར་བཅས་ལ། ཤུགས་
ཆེན་གཡུ་རྟ་ཡུག་པ་དང་། གནོད་སྦྱིན་ཕོ་མོའི་བདན་འབུལ་གྱི། བྱིན་གྱིས་རློབས་
ལ་བཞེས་སུ་གསོལ། དབལ་གསས་ཡབ་ཡུམ་འཁོར་བཅས་ལ། ནམ་མཁའི་སྒྲ་རྒྱལ་
འབྲུག་ཆེན་དང་། ཀླུ་བདུད་ཕོ་མོའི་བདན་འབུལ་གྱི། བྱིན་གྱིས་རློབས་ལ་བཞེས་
199



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
སུ་གསོལ། གཏུམ་གསས་ཡབ་ཡུམ་འཁོར་བཅས་ལ། མཁའ་ལྡིང་བྱ་རྒྱལ་ཁྱུང་ཆེན་
དང་། གཤིན་ཆེན་ཕོ་མོའི་གདན་འབུལ་གྱི། བྱིན་གྱིས་རློབས་ལ་བཞེས་སུ་གསོལ།
སྲིད་པ་རྒྱལ་མོ་འཁོར་བཅས་ལ། རང་རང་མཛེས་པའི་གདན་འབུལ་གྱིས། བྱིན་
གྱིས་རློབས་ལ་བཞེས་སུ་གསོལ། ཞེས་བདན་འབུལ་ལོ། །རྒྱ་རྒྱ་རྒྱ།
དེ་ནས་སྤྱན་དྲངས་ཏེ། བསྭོ་བོན་ཉིད་ཁྲོ་གཏུམ་འབར་བའི་གསས་མཁར་ནས།
ཐུགས་རྗེ་གཙོ་མཆོག་ཁྲོ་རྒྱལ་མཁའ་འགྱིང་ཁ། ཐུགས་རྗེ་ཐབས་ཀྱི་རོལ་པའི་ཡུམ་
ཆེན་ནི། མཁའ་ལ་གདུག་མོ་བ་ག་ཀུན་གྱི་ཡུམ། ཡབ་ཡུམ་སྤྲུལ་པའི་འཁོར་དང་
བཅས་པ་རྣམས། ཞེ་སྡང་ཧ་ལ་ཆའི་སྒྲ་སྒྲོགས་ཤིང༌། དེ་བཞིན་བོན་ཉིད་ཁྲོ་གཏུམ་
གསས་མཁར་འདིར། གཤེན་རབ་མཐུ་དང་དཔུང་ལ་གཤེགས་སུ་གསོལ། གཉིས་
མེད་དོན་གྱི་བརྟན་པར་བཞུགས་སུ་གསོལ། མི་འགྱུར་སྲ་བརྟན་ས་ཡི་གསས་མཁར་
ནས། འགྱུར་མེད་གཡུང་དྲུང་ཁྲོ་གསས་མཁའ་འགྱིང་ཁ། ཐུགས་རྗེ་ཐབས་ཀྱི་རོལ་
པའི་ཡུམ་ཆེན་ནི། ནེ་སླས་སྲ་བརྟན་ཁྲོ་མོ་ཀུན་གྱི་ཡུམ། ཡབ་ཡུམ་སྤྲུལ་པའི་འཁོར་
དང་བཅས་པ་རྣམས། གཏི་མུག་ཧ་ལ་ཆའི་སྒྲ་སྒྲོགས་ཤིང་། དེ་བཞིན་སྲ་བརྟན་སའི་
གསས་མཁར་འདིར། གཤེན་རབ་མཐུ་དང་དཔུང་ལ་གཤེགས་སུ་གསོལ། གཉིས་
མེད་དོན་གྱིས་བརྟན་པར་བཞུགས་སུ་གསོལ། བསྭོ་ཡང་བྱེད་གཡོ་བ་རླུང་གི་གསས་
མཁར་ནས། གར་ཆེན་སོད་དེ་རྔམ་གསས་མཁའ་འགྱིང་ཁ། ཐུགས་རྗེ་ཐབས་ཀྱི་
རོལ་པའི་ཡུམ་ཆེན་ནི། རྔམ་མོ་མི་བཟད་རླུང་གི་ལྷ་མོ་ཡུམ། ཡབ་ཡུམ་སྤྲུལ་པའི་
འཁོར་དང་བཅས་པ་རྣམས། ང་རྒྱལ་ཧ་ལ་ཆའི་སྒྲ་སྒྲོགས་ཤིང་། དེ་བཞིན་གཡོ་བ་
རླུང་གི་གསས་མཁར་འདིར། གཤེན་རབ་མཐུ་དང་དཔུང་ལ་གཤེགས་སུ་གསོལ།
གཉིས་མེད་དོན་གྱི་བརྟན་པར་བཞུགས་སུ་གསོལ། བསྭོ་གསལ་བྱེད་འབར་བ་མེའི་
གསས་མཁར་ན། ནམ་མཁའ་མཐོང་ཁྱབ་དབལ་གསས་མཁའ་འགྱིང་ཁ། ཐུགས་རྗེ་
200



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།།
ཐབས་ཀྱི་རོལ་པའི་ཡུམ་ཆེན་ནི། ཚང་སྟང་དབལ་མོ་ཁྲོ་མོ་ཀུན་གྱི་ཡུམ། ཡབ་ཡུམ་
སྤྲུལ་པའི་འཁོར་དང་བཅས་རྣམས། འདོད་ཆགས་ཧ་ལ་ཆའི་སྒྲ་སྒྲོགས་ཤིང་། དེ་
བཞིན་གསལ་བྱེད་འབར་བའི་གསས་མཁར་འདིར། གཤེན་རབ་མཐུ་དང་དཔུང་ལ་
གཤེགས་སུ་གསོལ། གཉིས་མེད་དོན་གྱི་བརྟན་པར་བཞུགས་སུ་གསོལ། བསྭོ་ཀུན་
གསོ་རླན་བྱེད་ཆུའི་གསས་མཁར་ན། ཁམ་ཁམ་ཚིག་ཚིག་གཏུམ་གསས་མཁའ་འགྱིང་
ཁ། ཐུགས་རྗེ་ཐབས་ཀྱིས་རོལ་པའི་ཡུམ་ཆེན་ནི། ཏིང་ནམ་རྒྱལ་མོ་གཏུམ་མོ་ཀུན་གྱི་
ཡུམ། ཡབ་ཡུམ་སྤྲུལ་པའི་འཁོར་བཅས་པ་རྣམས། འཕྲག་དོག་ཧ་ལ་ཆའི་སྒྲ་སྒྲོགས་
ཤིང་། དེ་བཞིན་རླན་བྱེད་ཆུའི་གསས་མཁར་འདིར། གཤེན་རབ་མཐུ་དང་དཔུང་ལ་
གཤེགས་སུ་གསོལ། གཉིས་མེད་དོན་གྱི་བརྟན་པར་བཞུགས་སུ་གསོལ། བསྭོ་ཐབས་
དང་ཤེས་རབ་སྤྲུལ་པའི་གསས་མཁར་ནས། ཐུགས་རྗེ་མཁའ་ཡངས་གཙུག་གི་རྒྱན་
ཅིག་མ། ཐབས་ལ་མཁས་པ་ཁྲོ་རྒྱལ་གསུམ་དང་རོལ། ཐོ་ཡེ་མུ་ཡེ་གུ་ཡེའི་སྒྲ་སྒྲོགས་
ཤིང་། དེ་བཞིན་ཐབས་དང་ཤེས་རབ་གསས་མཁར་འདིར། གཤེན་རབ་མཐུ་དང་
དཔུང་ལ་གཤེགས་སུ་གསོལ། གཉིས་མེད་དོན་གྱི་བརྟན་པར་བཞུགས་སུ་གསོལ།
བསྭཱ་ཐུགས་རྗེ་སྤྲུལ་པ་དབང་གི་གསས་མཁར་ནས། དབལ་མོ་ཉི་ཤུ་རྩ་བདུན་འཁོར་
དང་བཅས། ཤག་ཤག་དུམ་དུམ་བྱོ་ཡི་སྒྲ་སྒྲོགས་ཤིང་། དེ་བཞིན་སྤྲུལ་པ་དབང་གི་
གསས་མཁར་འདིར། གཤེན་རབ་མཐུ་དང་དཔུང་ལ་གཤེགས་སུ་གསོལ། གཉིས་མེད་
དོན་གྱི་བརྟན་པར་བཞུགས་སུ་གསོལ། བསྭོ་བར་འཁྱམས་མེ་རི་འབར་བའི་གསས་
མཁར་ནས། དུག་ཐོགས་མཚོན་ཐོགས་གཤོག་ཐོགས་དང་། གཏུན་བུ་དགྲ་སྟ་དབྱུག་
ཏོ་སྡིགས་འཛུབ་ཅན། ཏྲག་ཤ་མར་མར་ས་ར་ཏྲག་གི་སྒྲ་སྒྲོགས་ཤིང་། དེ་བཞིན་བར་
ཁྱམས་མེ་རི་འབར་བའི་གསས་མཁར་ནས། གཤེན་རབ་མཐུ་དང་དཔུང་ལ་གཤེགས་
སུ་གསོལ། གཉིས་མེད་དོན་གྱི་བརྟན་པར་བཞུགས་སུ་གསོལ། བསྭོ་དབལ་གྱི་མེ་རི་
201



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འབར་བའི་གསས་མཁར་འདིར། སྤྲུལ་པ་ཀུན་འདུལ་དབལ་གྱི་གྱད་ཆེན་བཅུ། དྲག་
ཤ་ཧ་ལ་ཆའི་སྒྲ་སྒྲོགས་ཤིང་། དེ་བཞིན་དབལ་མེ་འབར་བའི་གསས་མཁར་འདིར།
གཤེན་རབ་མཐུ་དང་དཔུང་ལ་གཤེགས་སུ་གསོལ། གཉིས་མེད་དོན་གྱི་བརྟན་
པར་བཞུགས་སུ་གསོལ། བསྭོ་གནམ་ས་ཕུར་འདེབས་དབང་གི་གསས་མཁར་ནས།
སྟོབས་ཆེན་མི་བཟད་དབལ་གྱི་རྒྱལ་པོ་བཞི། ཝེར་ཞི་ཧ་ལ་ཆའི་སྒྲ་སྒྲོགས་ཤིང་། དེ་
བཞིན་གནམ་ས་ཕུར་འདེབས་དབང་གི་གསས་མཁར་འདིར། གཤེན་རབ་མཐུ་དང་
དཔུང་ལ་གཤེགས་སུ་གསོལ། གཉིས་མེད་དོན་གྱི་བརྟན་པར་བཞུགས་སུ་གསོལ།
དེ་ནས་གུས་པའི་ཚུལ་གྱིས་ཕྱག་འཚལ་ཏེ། ན་མོ་དབང་ཆེན་གཞལ་ཡས་འབར་
བ་ན། ཐུགས་རྗེ་སྤྲུལ་པའི་ཁྲོ་ཚོགས་ནི། ཁྲོ་རྒྱལ་གཙོ་མཆོག་ཁ་འགྱིང་ཁ། བཙུན་མོ་
འཁོར་དང་གཡོག་དང་བཅས། སྤྲུལ་པའི་བྱེ་བ་ཅིར་མི་དམིགས། ཐུགས་རྗེ་ཞི་བའི་
རང་བཞིན་ལས། ཐུགས་རྗེ་ཁྲོས་པའི་ཚུལ་སྟོན་པ། ཡབ་ཡུམ་གཉིས་མེད་འཁོར་
བཅས་ལ། ཕྱག་འཚལ་དང་པས་སྐྱབས་སུ་མཆིའོ། །སྣང་སྲིད་ཀུན་ལ་མངའ་མཛད་
ཅིང་། སྟོང་ཞིང་བདག་མེད་ཡེ་ཤེས་སྐུ། ཁྲོ་རྒྱལ་མཁའ་འགྱིང་འཁོར་བཅས་ལ། ཕྱག་
འཚལ་དང་པས་སྐྱབས་སུ་མཆིའོ། །ཐུགས་རྗེ་ཀུན་གསལ་གདོས་དང་བྲལ། ངང་
ཉིད་ཀུན་བཟང་ཡེ་ཤེས་སྐུ། གདུག་མོ་ཡུམ་ཆེན་འཁོར་བཅས་ལ། ཕྱག་འཚལ་དང་
པས་སྐྱབས་སུ་མཆིའོ། །འགྱུར་མེད་སྐུ་འབྱུང་སྐྱེད་རྫོགས་ཤིང་། རང་འབྱུང་གསལ་
བའི་ཡེ་ཤེས་སྐུ། ཁྲོ་གསས་མཁའ་འགྱིང་འཁོར་བཅས་ལ། ཕྱག་འཚལ་དང་པས་
སྐྱབས་སུ་མཆིའོ། །མཉམ་ཉིད་ཐུགས་རྗེ་ཐམས་ཅད་བསྐྱེད། སྲ་བརྟན་གཡུང་དྲུང་
ཡེ་ཤེས་སྐུ། ཁྲོ་མོ་ཡུམ་ཆེན་འཁོར་བཅས་ལ། ཕྱག་འཚལ་དང་བས་སྐྱབས་སུ་མཆིའོ།
ཀུན་འབྱུང་ཐུགས་རྗེ་ཐམས་ཅད་ཁྱབ། མཉམ་ཉིད་མི་གཡོ་ཡེ་ཤེས་སྐུ། རྔམ་གསས་
མཁའ་འགྱིང་འཁོར་བཅས་ལ། ཕྱག་འཚལ་དང་པས་སྐྱབས་སུ་མཆིའོ། །མཁའ་ལ་
202



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
༼ཀ༽
ཡངས་བྱེད་ཀུན་སྒྲོལ་ཅིང་། སྣང་སྲིད་ཀུན་འདེག་ཡེ་ཤེས་སྐུ། ལི་མུན་ཡུམ་ཆེན་
རྔམ་མོ་ཆེ། ཕྱག་འཚལ་དང་པས་སྐྱབས་སུ་མཆིའོ། །རང་བཞིན་མེད་པའི་གསུང་
སྒྲ་སྒྲོགས། སོ་སོར་གསལ་བའི་ཡེ་ཤེས་སྐུ། དབལ་གསས་ཁ་འགྱིང་འཁོར་བཅས་
ལ། ཕྱག་འཚལ་དང་པས་སྐྱབས་སུ་མཆིའོ། །གསལ་བྱེད་འབར་བ་ཀུན་སྒྲོལ་ཅིང༌།
གསལ་བ་འོད་ལྡན་ཡེ་ཤེས་སྐུ། དབལ་མོ་ཡུམ་ཆེན་འཁོར་བཅས་ལ། ཕྱག་འཚལ་
དང་བས་སྐྱབས་སུ་མཆིའོ། །ཀུན་དགའ་མ་བརྩལ་ལྷུན་རྫོགས་ཤིང་། བྱ་བ་གྲུབ་པའི་
ཡེ་ཤེས་སྐུ། གཏུམ་གསས་ཁ་འགྱིང་འཁོར་བཅས་ལ། ཕྱག་འཚལ་དང་པས་སྐྱབས་
སུ་མཆིའོ། །ཤུགས་ཆེན་རྦ་དྲག་ཀུན་སྒྲོལ་ཅིང་། བག་ལ་ཀུན་སྡུད་ཡེ་ཤེས་སྐུ། ཏིང་
ནམ་རྒྱལ་མོ་འཁོར་བཅས་ལ། ཕྱག་འཚལ་དང་པས་སྐྱབས་སུ་མཆིའོ། ཐབས་དང་
ཤེས་རབ་ཀློང་དུ་འབྲེལ་བ་སྟེ། སྣ་ཚོགས་ཀུན་འབྱུང་སྤྲུལ་པའི་ཡེ་ཤེས་སྐུ། སྲིད་པ་
རྒྱལ་མོ་འཁོར་དང་བཅས་པ་ལ། གུས་པས་ཕྱག་འཚལ་དང་བས་སྐྱབས་སུ་མཆིའོ། །
ཐུགས་རྗེ་སྤྲུལ་པས་དགྲ་བགེགས་སྒྲོལ་མཛད་ཅིང་༌། ཐབས་དང་རྫུ་འཕྲུལ་ལྡན་པའི་
ཡེ་ཤེས་སྐུ། དབལ་མོ་ཉི་ཤུ་རྩ་བདུན་དང་། སྲིད་པའི་རྒྱལ་མོ་འཁོར་བཅས་ལ། ཕྱག་
འཚལ་དྭངས་པས་སྐྱབས་སུ་མཆིའོ། །དྲག་ཤུགས་སྟོབས་ལྡན་ལྷ་སྲིན་མཚམས་གཅོད་
ཅིང་། རྣམ་རྟོག་མི་མངའ་ཀུན་འདུལ་ཡེ་ཤེས་སྐུ། དབལ་གྱི་གྱད་བཅུ་འཁོར་བཅས་
ལ། ཕྱག་འཚལ་དང་པས་སྐྱབས་སུ་མཆིའོ། །གནམ་སའི་མངའ་བདག་འདོད་ཁམས་
འཁོར་ལོ་བསྒྱུར། ཐེར་ཟུག་བསྟན་པ་སྲུང་བའི་ཡེ་ཤེས་སྐུ། རྒྱལ་ཆེན་བཞིའི་འཁོར་
དང་བཅས་པ་ལ། གུས་པས་ཕྱག་འཚལ་དང་པས་སྐྱབས་སུ་མཆིའོ། །ཨོཾ་ཨ་ཧཱུྃ་རཾ་
ཛ་ཨ་མ་ཧ་རཾ་ཛ་ཧེ་ཧེ་ན་མ། གནོང་པའི་ཚུལ་གྱིས་བཤགས་པ་དབུལ་བ་ནི། ན་མོ་
སྲིད་པ་ཆགས་ནས་དུས་འདིའི་བར་དུ་ནི། ཡེ་ཤེས་སྤྱན་ཅན་ཁྱེད་ཀྱི་བཀའ་ཉན་ཅིང་།
ཐུགས་ཉིད་ངང་ལས་མི་འདའ་མཉམ་ཉིད་སྐུ། རང་སེམས་དག་པས་དམ་ཚིག་གཙོ་
203



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རུ་ལེན། བཀའ་ལས་མི་འདའ་དམ་ལས་མི་ལྡོག་སྟེ། མ་རིག་དབང་དང་འཁྲུལ་པའི་
བློ་བྱུང་ནས། གལ་ཏེ་བཀའ་དང་དམ་ལས་འདས་པ་མཐོལ་ལོ་བཤགས། ཐུག་ཐུབ་
དབང་གི་འཁྲུལ་པའི་བློ་བྱུང་ན། ཡེ་ཤེས་སྤྱན་ཅན་ཁྱེད་ལ་བཟོད་པར་གསོལ། མི་
འཆབ་དང་པའི་སེམས་ཀྱིས་སྐྱབས་སུ་མཆིའོ། །ཐུགས་ཉིད་ཞི་བའི་རང་བཞིན་སེམས་
ལྡན་ཡང༌། ཐུགས་རྗེ་སྤྲུལ་པ་འཁྲོས་པའི་རྟགས་བསྟན་པ། བཀའ་དང་དམ་ལས་
འདས་པ་ཐུགས་རྗེ་སྒྲོལ་མཛད་པ། ཡེ་ཤེས་ཁྲོ་ཚོགས་ཐུགས་དང་ཅི་འགལ་བ། མི་
འཆབ་གནོང་པའི་སེམས་ཀྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་
པ་སྩལ་དུ་གསོལ། །བདག་ཅག་མ་རིག་འཁྲུལ་པ་ཡིས། སེམས་ཉིད་ཞི་བའི་ངང་དང་
མི་ལྡན་པས། འཁྲུལ་པའི་རྣམ་རྟོག་འཁྲོ་ཚུལ་བསྟན་པ་ནི། ཁྲོ་ཚོགས་ཁྱེད་ཀྱི་ཐུགས་
དང་ཅི་འགལ་བ། མི་འཆབ་གནོང་པའི་སེམས་ཀྱིས་མཐོལ་ལོ་བཤགས། མཐོལ་
བཤགས་ཕུལ་ནས་ཚངས་པ་སྩལ་དུ་གསོལ། སེམས་ཉིད་ཐུགས་རྗེའི་ངང་དང་མི་
ལྡན་པས། ཞེ་སྡང་གདུག་པས་གཞན་གྱི་སྲོག་བཅད་ནས། སེམས་ཀྱི་དམ་ཉམས་
དག་དང་གནས་གཅིག་ཅིང༌། ཉམས་དང་ཚོགས་འདྲེས་ཉམས་པ་བསྐང་ལ་སོགས།
ཉམས་ཀྱི་ཟས་ཟོས་ཉམས་ཀྱི་ཆུང་འཐུང་པ། གཙོ་མཆོག་མཁའ་འགྱིང་ཐུགས་དང་
ཅི་འགལ་བ། མི་འཆབ་གནོང་པའི་སེམས་ཀྱིས་མཐོལ་ལོ་བཤགས། མཐོལ་བཤགས་
ཕུལ་ནས་ཚངས་པ་སྩལ་དུ་གསོལ། སེམས་ཉིད་ཡེ་ཤེས་ངང་དང་མི་ལྡན་པས། གཏི་
མུག་དབང་གི་བདེན་རྫུན་ངོ་མ་ཤེས། གཟུགས་ཀྱི་དམ་ཉམས་དག་དང་གནས་
གཅིག་ཅིང་། ཉམས་དང་ཚོགས་འདྲེས་ཉམས་པ་བསྐང་ལ་སོགས། ཉམས་ཀྱི་ཟས་
ཟོས་ཉམས་ཀྱི་ཆུ་འཐུང་པ། ཁྲོ་གསས་མཁའ་འགྱིང་ཐུགས་དང་ཅི་འགལ་བ། མི་
འཆབ་གནོང་པའི་སེམས་ཀྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་
པ་སྩལ་དུ་གསོལ། སེམས་ཉིད་ཞི་བའི་ངང་དང་མ་ལྡན་པས། ང་རྒྱལ་དབང་གི་
204



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།།
བདེན་ཚིག་ཁྱད་དུ་བསད། འདུ་བྱེད་དམ་ཉམས་དག་དང་གནས་གཅིག་ཅིང་།
ཉམས་དང་ཚོགས་འདྲེས་ཉམས་པ་བསྐང་ལ་སོགས། ཉམས་ཀྱི་ཟས་ཟོས་ཉམས་
ཀྱི་ཆུ་འཐུང་པ། རྔམ་གསས་ཁ་འགྱིང་ཐུགས་དང་ཅི་འགལ་བ། མི་འཆབ་གནོང་
པའི་སེམས་ཀྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་པ་སྩལ་དུ་
གསོལ། སེམས་ཉིད་སྦྱིན་པའི་ངང་དང་མ་ལྡན་པས། འདོད་ཆགས་དབང་གི་གཞན་
གྱི་དཀོར་ལ་འབགས། ཚོར་བའི་དམ་ཉམས་དག་དང་གནས་གཅིག་ཅིང་། ཉམས་
དང་ཚོགས་འདྲེས་ཉམས་པ་བསྐང་ལ་སོགས། ཉམས་ཀྱི་ཟས་ཟོས་ཉམས་ཀྱི་ཆུ་འཐུང་
པས། དབལ་གསས་ཁ་འགྱིང་ཐུགས་དང་ཅི་འགལ་བ། མི་འཆབ་གནོང་པའི་སེམས་
ཀྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་པ་སྩལ་དུ་གསོལ། སེམས་
ཉིད་ཡངས་པ་ཆེན་པོར་མ་གྱུར་པས། འཕྲག་དོག་དབང་གིས་གཞན་གྱི་ཡོན་ཏན་
སྨད། འདུ་ཤེས་དམ་ཉམས་དག་དང་གནས་གཅིག་ཅིང་། ཉམས་དང་ཚོགས་འདྲེས་
ཉམས་པ་བསྐང་ལ་སོགས། ཉམས་ཀྱི་ཟས་ཟོས་ཉམས་ཀྱི་ཆུ་འཐུང་པ། གཏུམ་གསས་
ཁ་འགྱིང་ཐུགས་དང་ཅི་འགལ་བ། མི་འཆབ་གནོང་པའི་སེམས་ཀྱི་མཐོལ་ལོ་བཤགས།
མཐོལ་བཤགས་ཕུལ་ནས་ཚངས་པ་སྩལ་དུ་གསོལ། རང་སེམས་ནམ་མཁའི་ངང་
དང་མི་ལྡན་པས། མ་རིག་མཚན་མའི་དངོས་པོར་གྱུར་ནས་ཀྱང་། སེམས་ཀྱི་དམ་
ཉམས་དག་དང་གནས་གཅིག་ཅིང་། ཉམས་དང་ཚོགས་འདྲེས་ཉམས་པ་བསྐང་ལ་
སོགས། ཉམས་ཀྱི་ཟས་ཟོས་ཉམས་ཀྱི་ཆུ་འཐུང་པ། གདུག་མོ་ཡུམ་ཆེན་ཐུགས་དང་ཅི་
འགལ་བ། མི་འཆབ་གནོང་པའི་སེམས་ཀྱིས་མཐོལ་ཞིང་བཤགས། མཐོལ་བཤགས་
ཕུལ་ནས་ཚངས་པ་སྩལ་དུ་གསོལ། རང་སེམས་ས་གཞིའི་ངང་དང་མ་ལྡན་པས།
མ་རིག་ཤའི་བེམ་པོར་གྱུར་པ་ཡིས། ཤ་ཡི་དམ་ཉམས་དག་དང་གནས་གཅིག་ཅིང་།
ཉམས་དང་ཚོགས་འདྲེས་ཉམས་པ་བསྐང་ལ་སོགས། ཉམས་ཀྱི་ཟས་ཟོས་ཉམས་ཀྱི་
205



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཆུང་འཐུང་པ། ནེ་སླས་ཡུམ་ཆེན་ཐུགས་དང་ཅི་འགལ་པ། མི་འཆབ་གནོང་པའི་
སེམས་ཀྱིས་མཐོལ་ཞིང་བཤགས། མཐོལ་བཤགས་ཕུལ་ནས་ཚངས་པ་སྩལ་དུ་གསོལ།
རང་སེམས་རླུང་གི་ངང་དང་མ་ལྡན་པས། མ་རིག་དབུགས་ཀྱི་ཕུང་པོར་གྱུར་པ་
ཡིས། དབུགས་ཀྱི་དམ་ཉམས་དག་དང་གནས་གཅིག་ཅིང་། ཉམས་དང་ཚོགས་
འདྲེས་ཉམས་པ་བསྐང་ལ་སོགས། ཉམས་ཀྱི་ཟས་ཟོས་ཉམས་ཀྱི་ཆུ་འཐུང་པ། ལན་
བརྒྱད་རྔམ་མོའི་ཐུགས་དང་ཅི་འགལ་བ། མི་འཆབ་གནོང་པའི་སེམས་ཀྱིས་མཐོལ་
ཞིང་བཤགས། མཐོལ་བཤགས་ཕུལ་ནས་ཚངས་པ་སྩལ་དུ་གསོལ། སེམས་ཉིད་
གཡུང་དྲུང་མེ་དང་མ་ལྡན་པས། མ་རིག་སྒྱུ་མའི་དྲོད་དུ་གྱུར་ནས་ཀྱང་། དྲོད་ཀྱི་
དམ་ཉམས་དག་དང་གནས་གཅིག་ཅིང་། ཉམས་དང་ཚོགས་འདྲེས་ཉམས་པ་བསྐང་
ལ་སོགས། ཉམས་ཀྱི་ཟས་ཟོས་ཉམས་ཀྱི་ཆུ་འཐུང་པ། ཚངས་སྟང་དབལ་མོའི་ཐུགས་
དང་ཅི་འགལ་བ། མི་འཆབ་གནོང་པའི་སེམས་ཀྱིས་མཐོལ་ཞིང་བཤགས། མཐོལ་
བཤགས་ཕུལ་ནས་ཚངས་པ་སྩལ་དུ་གསོལ། སེམས་ཉིད་ཆུའི་ངང་དང་མ་ལྡན་པས།
མ་རིག་རྣག་ཁྲག་རྐྱལ་བུར་གྱུར་ནས་ཀྱང་། ཁྲག་གི་དམ་ཉམས་དག་དང་གནས་
གཅིག་ཅིང་། ཉམས་དང་ཚོགས་འདྲེས་ཉམས་པ་བསྐང་ལ་སོགས། ཉམས་ཀྱི་ཟས་
ཟོས་ཉམས་ཀྱིས་ཆུ་འཐུང་པ། ཏིང་ནམ་རྒྱལ་མོའི་ཐུགས་དང་ཅི་འགལ་བ། མི་འཆབ་
གནོང་པའི་སེམས་ཀྱི་མཐོལ་ཞིང་བཤགས། མཐོལ་བཤགས་ཕུལ་ནས་ཚངས་པ་སྩལ་
དུ་གསོལ། ཐུགས་རྗེ་མཁའ་ཡངས་གཙུག་གི་རྒྱན་ཅིག་མ། ཐབས་ལ་མཁས་པ་ཁྲོ་
རྒྱལ་གསུམ་དང་རོལ། ཐམས་ཅད་མཁའ་ཀློང་སྐྱེད་པའི་རྒྱལ་མོ་སྟེ། ཁྱེད་ཀྱི་ཐ་ཚིག་
བདག་གིས་ནོན་ནས་ཀྱང་། མ་རིག་འཁྲུལ་པའི་བློ་དང་ལྡན་ནས་ཀྱང་། བཀའ་དང་
གཞུང་ལྟར་མ་སྤྱོད་མཐོལ་ལོ་བཤགས། མཐོལ་བཤགས་ཕུལ་ནས་ཚངས་པའི་དངོས་
གྲུབ་སྩལ་དུ་གསོལ། ཐབས་ལ་མཁས་པ་སྤྲུལ་པའི་དབུ་བརྙན་འཇིགས་གཟུགས་
206



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ཅན། མཉམ་ཉིད་མྱ་ངན་འདས་ཀྱང་ཐུགས་རྗེ་ཐབས་ལ་མཁས། གཉིས་མེད་སྤྲུལ་
པས་དམ་ཚིག་སྲུང་མཛད་པ། དབལ་མོ་ཉི་ཤུ་རྩ་བདུན་དང་། རྫུ་འཕྲུལ་སྨན་བཞི་
འཁོར་དང་བཅས་པ་ཡི། ཁྱེད་ཀྱི་ཐ་ཚིག་བདག་གིས་ནོས་ནས་ཀྱང་། གཉིས་སུ་མེད་
པར་དམ་ཚིག་བསྲུང་དགོས་ཀྱང་། མ་རིག་འཁྲུལ་པའི་བློ་དང་ལྡན་གྱུར་པ། བཀའ་
དང་གཞུང་བཞིན་མ་བགྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་
པའི་དངོས་གྲུབ་སྩལ་དུ་གསོལ། རྫུ་འཕྲུལ་སྟོབས་ལྡན་དགྲ་བགེགས་འདུལ་མཛད་པ།
དབལ་གྱི་གྱད་བཅུ་འཁོར་དང་བཅས་པ་རྣམས། ཁྱོད་ཀྱི་ཐ་ཚིག་བདག་གིས་ནོན་
ནས་ཀྱང་། གཉིས་མེད་དོན་ཀྱི་དམ་ཚིག་བསྲུང་ན་ཡང༌། མ་རིག་མ་རྟོགས་འཁྲུལ་
པའི་བློ་གྱུར་པ། བཀའ་དང་གཞུང་བཞིན་མ་བགྱིས་མཐོལ་ལོ་བཤགས། མཐོལ་
བཤགས་ཕུལ་ནས་ཚངས་པའི་དངོས་གྲུབ་སྩལ་དུ་གསོལ། གནམ་སའི་མངའ་བདག་
འདོད་ཁམས་འཁོར་ལོ་སྒྱུར། ཐེར་ཟུག་བསྟན་པ་སྲུང་བའི་རྒྱལ་ཆེན་བཞི། ཁྱེད་ཀྱི་ཐ་
ཚིག་བདག་གིས་ནོས་ནས་ཀྱང་། མ་རིག་འཁྲུལ་པའི་བློ་རུ་གྱུར་པ་ཡིས། བཀའ་དང་
གཞུང་བཞིན་མ་བགྱིས་མཐོལ་ལོ་བཤགས། མཐོལ་བཤགས་ཕུལ་ནས་ཚངས་པའི་
དངོས་གྲུབ་སྩལ་དུ་གསོལ། ཞེས་བཤགས་པ་དབུལ་ལོ། །རྫཉནཱརྒྱ་
དེ་ནས་ཕྱི་ནང་གསང་བའི་མཆོད་པ་འབུལ་ཏེ། བསྭོ་གསང་བ་འདུས་པའི་གདུང་
འཚོབ་ཅིང་། སྤྲུལ་པའི་རྒྱལ་པོ་སྟག་ལ་མེ་འབར་གྱིས། ལོག་འདྲེན་གནོད་སྦྱིན་ཕུང་
པོ་ཡོངས་བསྒྲལ་ནས། བར་ཆད་ལོག་འདྲེན་དགྲ་བགེགས་སྙིང་ཁྲག་ཕྱུང་། གཙོ་
མཆོག་མཁའ་འགྱིང་འཁོར་བཅས་ལ། ཕྱི་ནང་ཡོངས་སུ་བསྒྲལ་བའི་མཆོད་པ་འབུལ།
རྔམ་ཆེན་དགུ་ཡི་ལྟག་ཤ་སེན་མོས་གཏུབ། གདུང་བ་སྟོང་གི་སྙིང་ཁྲག་དམར་དུ་
གཏིག །རི་ནག་བདུད་རྗེ་བསྒྲལ་བའི་རག་ཏ་དང༌། གཏི་མུག་ཤའི་རི་རབ་དང༌།
འདོད་ཆགས་ཁྲག་གི་རྒྱ་མཚོ་དང་། ཞེ་སྡང་ལྟ་བཀྲུམ་རུས་པའི་དྲང་མ་དང་། ང་
207



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རྒྱལ་གཏན་འཇོམས་དབུགས་ཀྱི་མཆོད་པ་དང་། དུག་ལྔ་དུག་གསུམ་མཆོད་པ་འདི།
བཀའ་གསང་དམ་པའི་དཀྱིལ་འཁོར་འདིར། ཤ་ཁྲག་རུས་པའི་མཆོད་པ་འདི་འབུལ་
བ། གཏི་མུག་དག་ཕྱིར་ཤ་འདི་འབུལ། འདོད་ཆགས་དག་ཕྱིར་ཁྲག་འདི་འབུལ། ཞེ་
སྡང་དག་ཕྱིར་རུས་འདི་འབུལ། འཕྲག་དོག་དག་ཕྱིར་དབུགས་འདི་འབུལ། ང་རྒྱལ་
དག་ཕྱིར་དྲོད་པགས་འདི་བཞེས་ལ། སྙིང་པོ་སྔགས་ཀྱིས་བཀྲོལ་ནས་ནི། ཡེ་ཤེས་ཁྲོ་
བོའི་ཚོགས་ལ་འབུལ་ལགས་ཀྱིས། ཐུགས་རྗེས་བྱིན་གྱིས་རློབས་ལ་བཞེས་སུ་གསོལ།
བསོ་ཏིང་ཤོ་མང་ཐུན་ཧ་ཧ་ཧེ་ཧེ་སད་རཾ་ཁ་ཧེ་རཾ། ཨ་མ་ཁ་ལེ་ཁ་ཐུན་མ་མ་བྱ། མ་མ་
ཛ་དུམ་བྱོ།
དེ་ནས་ནང་གི་མཆོད་པ་འབུལ་བ་ནི། ཨོྃ་ཕོ་བྲང་མཛེས་པའི་ཕྱོགས་མཚམས་ནས།
འདོད་ཡོན་བརྒྱད་ལྡན་མཛེས་པའི་ལྷ་མོ་བརྒྱད། གཟུགས་སྒྲ་དྲི་རོ་རེག་རྒྱན་བོན་
དང་གཏེར། དབྱིངས་ལས་འོད་ཕྱུང་མཁའ་ལ་ཟེར་འཕྲོས་ནས། ཀུན་ཀྱང་གླུ་གར་
སྟབས་སུ་རོལ་མོ་བསྒྱུར། འདོད་ཡོན་ལྷ་མོ་བྱེ་བར་གྱུར་ནས་ཀྱང་། ཡེ་ཤེས་ཁྲོ་ཚོགས་
རྣམས་ལ་མཆོད་པ་འབུལ། བསྭོ་ཨཱ་བ་བཱ་དེ་ན་ཧཱུཾ་ར་ས་ཡ་ན་གཡུ་འབྲང་བདུད་རྩིར་
བསྭཱ་ཐ། དེ་ནས་གསང་བ་བདུད་རྩིའི་སྨན་མཆོད་འདི་འབུལ་ལོ། །དང་པོ་བགེགས་
བསྐྲད་བྱ་སྟེ། ཨོཾ་བདག་ཉིད་ཁྲོ་བོ་སྟོབས་ཆེན་དང་། མཁའ་ལ་ཁྲོ་བོ་སྟོབས་ཆེན་
དང༌། དབྱིངས་ནས་ཁྲོ་མོ་སྟོབས་ཆེན་དང་། སྣང་སྲིད་ཁྲོ་བོ་ཁྲོ་མོས་གང༌། ཕར་
སྤྲོས་པས་ནི་ཁྲོ་མཆོག་ཚོགས། ཚུར་བསྡུས་པ་ནི་ཁྲོ་རྒྱལ་སྐུ། གཉིས་མེད་བརྟན་པ་
གཡུང་དྲུང་སྐུ། འཁྲུལ་པའི་ཡིད་དང་ལོག་པའི་སེམས། བཀའ་དང་དམ་ལས་འགལ་
བ་ཀུན། ཐོས་པའི་སྐལ་དང་མི་ལྡན་གྱིས། གང་ཡང་བྱེད་ཅིང་སྐྲག་པར་བྱའོ། །ལྷ་
དང་ལྷ་མེན་ཐམས་ཅད་ཀྱང་། ཀུན་ཀྱང་ཁྲོ་བོ་བདག་ཉིད་དང༌། མི་དང་མི་མེན་
ཐམས་ཅད་ཀྱང༌། ཀུན་ཀྱང་ཁྲོ་བོ་བདག་ཉིད་ངང་། གནམ་རི་ས་བྲག་ཐམས་ཅད་
208



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ཀྱང་། ཀུན་ཀྱང་ཁྲོ་བོ་བདག་ཉིད་ངང་། རྩི་ཤིང་ནགས་ཚལ་ཐམས་ཅད་ཀྱང་། ཀུན་
ཀྱང་ཁྲོ་བོ་བདག་ཉིད་ངང་། འདི་ལྟ་བུའི་ཚོགས་དཀྱིལ་དུ། འཁྲུལ་པའི་བློ་དང་ལོག་
པའི་སེམས། གལ་ཏེ་འགལ་བར་བྱེད་པ་ཀུན། ལོག་རྟོག་འགལ་འཁྲུལ་སེམས་བོར་
ལ། འགའ་ཡང་ཐོ་ལས་མ་འདའ་ཞིག །གལ་ཏེ་ཐོ་ལས་འདས་འགྱུར་ན། བདུད་རྩིར་
བར་དུ་གཅོད་པ་ཀུན། ཐལ་བ་རྡུལ་དུ་བརླག་པར་བྱའོ། །བསྭཱ་ཐུན་ཉེ་ལོ་ཡོ་ཐུན་
སྤུངས་སོ་ཐད་དོ་གྱི་གྲན་ཤུ་ནིག་ཧ་ལ་དུམ་བུ་ནན། ཅེས་བགེགས་བསྐྲད་པར་བྱའོ། །
དེ་ནས་བདུད་རྩི་སྨན་མཆོད་ནི། ༀ་གཡུ་འབྲང་བདུད་རྩི་འོད་ཟེར་འཁྱིལ་པའི་སྨན།
ཡེ་ཤེས་ལྔ་རྫོགས་དུག་ལྔ་འཇོམས་པའི་བདུད། ཡུལ་ཤེས་གཉིས་མེད་རྣམ་ཤེས་སྐོང་
བའི་རྩི། བདུད་བཞི་རྣམ་དག་རྫོགས་པ་ཉིད་ཀྱི་ངང་། གཟུགས་དང་སྒྲ་དང་དྲི་དང་
རོ་དང་རེག །བོན་དང་ཐམས་ཅད་ཀུན་འབྱུང་གཏེར། འཁོར་བའི་བདུད་བཅོམ་
ཉོན་མོངས་དག་པའི་རྩི། གཡུང་འབྲང་བདུད་རྩིའི་སྨན་གྱི་ལོངས་སྤྱོད་འདི། ཕྱག་
རྒྱས་བླངས་ནས་མཁའ་ལ་གཏོར་བ་ཡིས། མཁའ་དབྱིངས་ལྷ་རྣམས་ཐུགས་དམ་རྒྱུད་
ཀྱང་བསྐུལ། ཁྲོ་མཆོག་ཁྱེད་ཀྱི་ཐུགས་དམ་སྐོང་གྱུར་ཅིག ། དུག་ལྔ་སྐུ་ལྔར་གསལ་
བར་བཞེས་སུ་གསོལ། དུག་ལྔ་གནས་སུ་དག་པའི་མཆོད་པར་བཞེས། ཡེ་ཤེས་ལྔའི་
དངོས་གྲུབ་སྩལ་དུ་གསོལ། བསྭོ་ཨོ་བ་ཝ་དེ་ན་ཧཱུཾ་ར་ས་ཡ་ན་གཡུ་འབྲང་བདུད་རྩི་
ཨོཾ་ཨ་ཧཱུཾ་བསྭཱ་ཐ། ཐུགས་རྗེའི་གཙོ་མཆོག་ཁྲོ་རྒྱལ་མཁའ་འགྱིང་ཁ། མཁའ་ལ་གདུག་
མོ་བ་ག་ཀུན་གྱི་ཡུམ། ཡབ་ཡུམ་སྤྲུལ་པ་འཁོར་དང་བཅས་པ་ལ། རྣམ་དག་བདུད་
རྩི་དམ་རྫས་མཉེས་མཆོད་འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་
གསོལ། ཁྲོ་གསས་མཁའ་འགྱིང་ཡབ་ཡུམ་ལ། རྣམ་དག་བདུད་རྩི་དམ་རྫས་མཉེས་
མཆོད་འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་རྩལ་དུ་གསོལ། རྔམ་
གསས་མཁའ་འགྱིང་ཡབ་ཡུམ་ལ། རྣམ་དག་བདུད་རྩི་དམ་རྫས་མཉེས་མཆོད་
209



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་སྩལ་དུ་གསོལ། དབལ་
གསས་ཁ་འགྱིང་ཡབ་ཡུམ་ལ། རྣམ་དག་བདུད་རྩི་དམ་རྫས་མཉེས་མཆོད་འབུལ།
ཐུགས་རྗེ་དགོངས་ཏེ་དབང་དང་དངོས་གྲུབ་སྩལ་དུ་གསོལ། གཏུམ་གསས་མཁའ་
འགྱིང་ཡབ་ཡུམ་ལ། རྣམ་དག་བདུད་རྩི་དམ་རྫས་མཉེས་མཆོད་འབུལ། ཐུགས་རྗེས་
དགོངས་ཏེ་དབང་དང་དངོས་གྲུབ་སྩལ་དུ་གསོལ། ཐུགས་རྗེ་མཁའ་ཡངས་གཙུག་
གི་རྒྱན་ཅིག་མ། ཐམས་ཅད་བསྐྱེད་པ་སྲིད་པའི་རྒྱལ་མོ་ཡུམ། རྣམ་དག་བདུད་རྩི་
དམ་རྫས་མཉེས་མཆོད་འབུལ། ཐུགས་རྗེས་དགོངས་ལ་དབང་དང་དངོས་གྲུབ་སྩལ་
དུ་གསོལ། ཐུགས་རྗེས་སྤྲུལ་པས་ཐམས་ཅད་དབྱིངས་སུ་སྒྲོལ་མཛད་པ། དབལ་
མོ་ཉི་ཤུ་རྩ་བདུན་དང་། རྫུ་འཕྲུལ་སྨན་བཞི་འཁོར་བཅས་ལ། རྣམ་དག་བདུད་རྩི་
དམ་རྫས་མཉེས་མཆོད་འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་སྩལ་
དུ་གསོལ། སྤྲུལ་པ་ཀུན་འདུལ་དབལ་གྱི་གྱད་ཆེན་བཅུ། རྣམ་དག་བདུད་རྩི་དམ་
རྫས་མཉེས་མཆོད་འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་སྩལ་དུ་
གསོལ། སྟོབས་ཆེན་ཀུན་འདུལ་ཐེར་ཟུག་རྒྱལ་ཆེན་སྡེ་བཞི་ལ། རྣམ་དག་བདུད་རྩི་
དམ་རྫས་མཉེས་མཆོད་འབུལ། ཐུགས་རྗེས་དགོངས་ཏེ་དབང་དང་དངོས་གྲུབ་སྩལ་
དུ་གསོལ། བསྭོ་ཨོ་བ་ཝ་དེ་ན་ཧཱུཾ་ར་ས་ཡ་ན་གཡུ་འབྲང་བདུད་རྩི་ༀ་ཨ་ཧཱུཾ་བསྭཱ་ཐ།
དེ་ནས་བདུད་རྩིའི་དངོས་གྲུབ་བླང་སྟེ། ཨོཾ་ཡེ་ཤེས་ཁྲོ་རྒྱལ་ཡབ་ཡུམ་བཅུ། འཕྲོ་འདུ་
གཉིས་སུ་མེད་པ་ཡེ་ཤེས་སྐུ། བདག་ཉིད་འཆི་མེད་སྐྱེས་ནས་བརྩོན། བདག་ཉིད་
ལྷའི་ཐུགས་ཀ་ན། འོད་ཀྱི་ཐིག་ལེ་གསུམ་གསལ་བ། དཀར་ལ་འཚེར་ཞིང་དམར་ལ་
གདང་། སྣུམ་ལ་འདྲིལ་བའི་འོད་ཟེར་སྤྲོས། སྐུ་གསུང་ཐུགས་ལ་བྱིན་རླབས་འབེབས།
བྱིན་རླབས་ཕོབ་ཅིག་དབྱིངས་ཀྱི་ལྷ། དངོས་གྲུབ་གསོལ་ཅིག་ཡེ་ཤེས་ལྷ། དབང་
རྣམས་བསྐུར་ཅིག་རིག་པའི་ལྷ། མཐུ་རྩལ་གསོལ་ཅིག་སྟོབས་ཀྱི་ལྷ། ཨོ་རང་འབྱུང་
210



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ལྷུན་གྲུབ་བདུད་རྩི་འདི། དཔྲལ་བར་བཞག་པས་སྐུ་དང་ལྡན། འགྱུར་བ་མེད་པ་
སྐུའི་མཆོག །འགྱུར་མེད་བོན་སྐུའི་དངོས་གྲུབ་སྩལ་དུ་གསོལ། ཨ་ལྷ་རྣམས་ཐམས་
ཅད་འདུས་པའི་གསུང་། ལྕེ་ལ་བཞག་པས་གསུང་གི་མཆོག །འགག་མེད་གསུང་གི་
དངོས་གྲུབ་གསོལ། ཧཱུྃ་ཡེ་ཤེས་ཀུན་མཁྱེན་འདུས་པའི་ཐུགས། སྙིང་ཁར་བཞག་པས་
ཐུགས་དང་ལྡན། འཁྲུལ་མེད་ཐུགས་ཀྱི་དངོས་གྲུབ་རྩལ་དུ་གསོལ། ཨོཾ་མུ་ཁྱུང་པྲ་
ཕུད་ཉི་རི་བྷ་ར་ཏྲང་། ཨ་མུ་ཡེ་གླང་ཆེན་ཉི་རི་བྷ་ར་ཏྲང་། ཧཱུཾ་མུ་ནེ་ཤེ་ཐུན་ཉི་རི་བྷ་
ར་ཏྲང་། ༼ཅེས་བདུད་རྩི་ཐིག་ལེ་གནས་གསུམ་དུ་བྱའོ།༽
དེ་ནས་འབན་བཤོས་དབུལ་ཏེ། ཨོཾ་སྲིད་གསུམ་འབྲས་བུའི་བཅུད་བསྡུས་ནས།
ཐུགས་རྗེ་སྤྲུལ་པའི་འབན་བཤོས་དབལ་གཏོར་འདི། ལྷ་རྣམས་ཐུགས་དམ་མི་གཡེལ་
བརྟན་པའི་ཕྱིར། ཡེ་ཤེས་ཁྲོ་ཚོགས་རྣམས་ལ་མཆོད་པ་འབུལ། གཙོ་མཆོག་ཐུགས་རྗེ་
ཅན་གྱིས་བཞེས་སུ་གསོལ། དྲུག་ཅུ་རྩ་གཉིས་ཐུགས་དམ་སྐོང་གྱུར་ཅིག །བསྭཱ་ཨོཾ་དུ་
སམ་བོང་ངེ་ཁ་ཐུན་ཐིམ་ཐིམ་ཡེ་ཐུན་ཨ། དེ་ནས་འཛབ་མཆོད་འབུལ་བ་ནི། ཨོཾ་
དབང་ཆེན་གཞལ་ཡས་འབར་བ་ན། གཙོ་མཆོག་ཁྲོ་རྒྱལ་མཁའ་འགྱིང་ཁ། བཙུན་མོ་
འཁོར་དང་གཡོག་ཏུ་བཅས། ཡབ་ཡུམ་སྤྲུལ་པ་འཁོར་དང་བཅས་པ་ལ། སྙིང་པོ་
འཛབ་ཀྱི་འཕྲོ་འདུ་མཆོད་པ་འབུལ། ཐབས་དང་ཤེས་རབ་གཉིས་སུ་མེད་པའི། སྣང་
སྲིད་ཁྲོ་བོ་བྱེ་བ་ས་ཡའི་སྐྱེ་རྒྱུད་འབྱུང་། ཕར་འཕྲོས་པས་ནི་སྐུ་ལ་ཐིམ། ཚུར་བསྡུས་
པས་ནི་གསུང་ལ་ཐིམ། གཉིས་སུ་མེད་པ་ཐུགས་ལ་ཐིམ། ཐབས་དང་རྫུ་འཕྲུལ་རོལ་
པར་བཞེས་སུ་གསོལ། བསྭཱ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཧ་ལ་རཾ་ཐུན།
ཆ་ལ་འདར་ཤག་ཡེ་ཐུན། ཨ་མ་ཛ་ལ་སད་ཐུན། ཁ་ཐུན་ཁ་ཐུན། ཨ་ཨ་ཨ། ཨོཾ་ཨ་ཧཱུཾ་
ཨ་མ་ཧ་རམ་ཧ་ཛ། ཞེས་འཛབ་ཀྱི་མཆོད་པ་དབུལ་ལོ། །དེ་ནས་ཕྱག་རྒྱའི་མཆོད་པ་
འབུལ་བ་ནི། ཨོཾ་གཡས་སུ་བསྒྱུར་བ་ཐབས་ཀྱི་རྒྱ། ཡབ་ལ་འབུལ་ཏེ་དགྱེས་པར་ཧོ། །
211



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
གཡོན་ཏུ་བསྒྱུར་བ་ཁོང་སེང་ཤེས་རབ་རྒྱ། ཡུམ་ལ་འབུལ་ཏེ་དགྱེས་པར་ཧོ། གཉིས་
སུ་མེད་པས་ཐུགས་ཁར་བཟུང་། ཁྲོ་ཚོགས་ཀུན་ཚིམ་དགྱེས་པའི་རྒྱ། དྲུག་ཅུ་རྩ་
གཉིས་དགྱེས་པར་ཧོ། ཞེས་པ་ཕྱག་རྒྱ་གར་གྱི་མཆོད་པ་འབུལ། ལྕགྱདྷརྒྱལྗག དེ་
ནས་གསང་བ་སྐུ་གསུང་ཐུགས་བསྐུལ་ཏེ། བསྭོ་བསྭོ་བསྐལ་པ་མེ་དཔུང་འབར་བའི་
གསས་མཁར་ན། ཐམས་ཅད་ཀུན་གསལ་འབར་བ་ཁྲོ་བོའི་མཆོག །ཆགས་པ་མེད་
པས་སྣང་སྲིད་ཀུན་སྒྲོལ་ཅིག །གདུག་པའི་ཚོགས་ཀྱིས་བསྐྱེད་དུ་མི་ཚུགས་པ། གཡུང་
དྲུང་ཚེའི་ལྷ་ལ་ཕྱག་འཚལ་ལོ། །གཡུང་དྲུང་མི་འགྱུར་བརྟན་པར་མཛད་དུ་གསོལ།
བསྭོ་ཁྱོད་ནི་ནན་ལྟར་འཁྲོས་ཅིང་འཚིགས་པའི་ཚེ། སྣང་སྲིད་ཀུན་ཀྱང་བསྔོ་སྒྲ་དི་རི་
རི། སྣང་སྲིད་ཀུན་ཀྱང་ཆ་སྒྲ་དི་རི་རི། སྣང་སྲིད་ཀུན་ཀྱང་ཧ་ལ་དི་རི་རི། བསྔོ་དང་
ཆ་དང་ཧ་ལའི་སྒྲ་སྒྲོགས་པས། སྣང་སྲིད་མ་ལུས་ཐམས་ཅད་བསྒྲལ་དུ་གསོལ། སྙིང་
པོ་ཟག་པ་མེད་པས་ཐམས་ཅད་བཟུང་དུ་གསོལ། ཕྱག་རྒྱ་ཟག་པ་མེད་པས་ཐམས་
ཅད་བཅིང་དུ་གསོལ། ཐུགས་རྗེ་ཟག་པ་མེད་པས་ཐམས་ཅད་བསྒྲལ་དུ་གསོལ། བསྭོ་
འགྱུར་མེད་ཏིང་འཛིན་ཐུགས་ཀྱི་བརྣག་པ་ལས། ཐུགས་ཀྱི་ཆོ་འཕྲུལ་ཁྲོ་མཆོག་ཅིག་
བསྐུལ་པ། བསྭོ་དབུས་ཕྱོགས་བོན་ཉིད་ཁྲོ་གཏུམ་འབར་བའི་གསས་མཁར་ན། ཞེ་
སྡང་ཧ་ལ་ཆའི་སྒྲ་སྒྲོགས་པ། ཐུགས་རྗེའི་ལྷ་མཆོག་ཁྲོ་བོ་མཁའ་འགྱིང་ཁ། དབུ་
གསུམ་ཕྱག་དྲུག་ཞབས་བཞི་བརྐྱང་བསྐུམ་ཚུལ། བསྭོ་གཡས་ཀྱི་དབུ་ཞལ་དཀར་ལ་
འཚེར། གཡོན་གྱི་དབུ་ཞལ་དམར་ལ་གདང་། དབུས་ཀྱི་དབུ་ཞལ་མཐིང་ལ་ནག །
རལ་པ་ཁམ་ནག་གྱེན་དུ་འཁྱིལ། ཁམས་གསུམ་མ་ལུས་དབང་དུ་སྡུད། སྲིད་གསུམ་
མ་ལུས་ཟིལ་གྱིས་གནོན། སྲིད་པའི་ཁ་ལོ་གྱེན་དུ་བསྒྱུར། ཞབས་ཀྱི་གྱད་འགྲོས་འདོར་
ཐབས་ཀྱིས། ན་རག་སྒོ་དགུ་ཐུར་དུ་གནོན། སྐུ་ལ་ཤེལ་དཀར་རླུང་གི་དཔྱང་བུ་ལ།
འབྱུང་བ་ཀློག་དམར་ཡང་ཤམ་ཅན། དཔའ་མཚན་བདུད་ཀྱི་གཡང་གཞིས་བརྒྱན།
22



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ། །
སྦྲུལ་གྱི་སྐུ་རེག་རྐེད་ལ་བཅིངས། སྐུ་སྟོད་བདུད་ཀྱི་གཡང་བཞི་ལ། སྐུ་སྨད་སྟག་གི་
ཀས་མ་ཧྲལ། ཕྱག་དྲུག་གཡས་ཀྱི་དང་པོ་ནི། རིག་པ་མི་ནུབ་པའི་རྒྱལ་མཚན་
བསྣམས། བདུད་དང་དམག་ལས་རྒྱལ་བར་མཛད། ཕྱག་དྲུག་གཡས་ཀྱི་དབུ་མ་ན།
ཡེ་ཤེས་རལ་གྲི་བསམ་ཆོད་བསྣམས། དགྲ་བགེགས་སྐྱེ་ཤི་རྩ་བ་གཅོད། ཕྱག་དྲུག་
གཡས་ཀྱི་ཐ་མ་ན། གནམ་ལྕགས་ཐོག་གི་སྟ་མོ་བསྣམས། དགྲ་བགེགས་སྤྱི་ནས་རྟིང་
དུ་གཤོག །ཕྱག་དྲུག་གཡོན་གྱི་དང་པོ་ན། སྲིད་པའི་མཚོན་ཆ་མདའ་གཞུ་བསྣམས།
དགྲ་བགེགས་སྙིང་གི་དཀྱིལ་དུ་རྡེག །ཕྱག་དྲུག་གཡོན་གྱི་དབུ་མ་ན། རྫུ་འཕྲུལ་
ཐབས་ཀྱི་ཞགས་པ་བསྣམས། འཁོར་བ་མང་པོ་དོང་ནས་འདྲེན། ཕྱག་དྲུག་གཡོན་གྱི་
ཐ་མ་ན། ཐུགས་རྗེ་སྤྲུལ་པའི་ལྕགས་ཀྱུ་བསྣམས། ན་རག་འདམ་ནས་འདྲེན་པར་
མཛད། ཞལ་ཆེན་གནམ་དུ་གདང་པ་ཡི། སྲིན་པོའི་འཁོར་ཡུག་ཟས་སུ་ཟ། དུང་གི་
མཆེ་བ་གཙིགས་པ་ཡིས། དགྲ་བགེགས་སྙིང་གི་དཀྱིལ་ནས་འདྲེན། ཕྱག་སོར་མང་པོ་
བཀྲམ་པ་ཡིས། གྱི་གྲན་བགེགས་ལ་ཟོར་དུ་འཕེན། བ་སྤུའི་རང་བཞིན་མཚོ་ལྟར་
འཁྲུག །ལྷ་ཆེན་བརྒྱད་ནི་དབུ་ལ་རྒྱན། ཀླུ་ཆེན་བརྒྱད་ནི་མཐིལ་གྱིས་གནོན། གཟའ་
ཆེན་བརྒྱད་ནི་ཕྱག་གིས་བསྒྱུར། རྒྱལ་ཆེན་རིགས་བཞི་ཕོ་ཉར་འགྱེད། རྒྱུ་སྐར་མང་
པོ་ཞབས་ལ་འཆར། འཁོར་ནི་བྱེ་བ་འབུམ་གྱིས་བསྐོར། སེང་གེ་གླང་ཆེན་རྟ་འབྲུག་
ཁྱུང་། ལྷ་བདུད་ཕོ་མོ་གདན་དུ་བཏིང་། མཁའ་ལ་ཡུམ་ཆེན་འཁྲིལ་བར་མཛད། ཞེ་
སྡང་ཧ་ལ་ཆའི་སྒྲ་སྒྲོགས་ཅིང་། བཞེངས་ཤིག་བཞེངས་ཤིག་དབྱིངས་ནས་བཞེངས།
བསྐྱོད་ཅིག་བསྐྱོད་ཅིག་གནས་ནས་བསྐྱོད། ལྷ་མཆོག་ཆེན་པོ་དབྱིངས་ནས་བཞེངས་
པའི་ཚེ། འཁོར་གྱི་ཁྲོ་བོ་འབུམ་ཕྲག་དེ་བཞིན་ཉིད། གནོད་པར་བྱེད་ན་ལྷ་ཡང་རུང་།
སྡང་བར་བྱེད་ན་ཉེ་རིང་མེད། གཡུང་དྲུང་བོན་གྱི་བསྟན་པ་བཤིགས་པ་དང༌། རྔ་
ཐོགས་དཀོར་ལ་འབག་པ་དང་། ཟབ་མོའི་དམ་ལ་ལྡོག་པ་དང་། བར་དུ་གཅོད་པའི་
213



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དགྲ་བགེགས་ལ། འདི་ལ་ཐུགས་རྗེས་མི་གནས་པས། དབང་དུ་སྡུད་ལ་རྡུལ་དུ་ལྐོག་
རིངས་པར་ཁུག་ལ་མྱུར་དུ་སྒྲོལ། བསྭོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་
ལ་རམ་ཐུན་ཆ་ལ་འདར་ཤག་ཡེ་ཐུན། ཨ་མ་ཛ་ལ་སད་ཐུན། ཁ་ཐུན་ཁ་ཐུན་བྱོ་བྱོ་
ཟློག་ཟློག །ལྷའི་གདོན་དང་ཀླུའི་གདོན། ཕོ་ཡི་བྱོལ་ཟོར་གཏོང་བ་དང་། མོ་ཡི་བྱོལ་
ཟོར་གཏོང་བ་དང་། འཇིག་རྟེན་སྡེ་བརྒྱད་བྱོ་ཟོར་གཏོང་པ་དང་། ཀླུ་གདོན་ཕོ་མོའི་
བྱོལ་ཁ་དྲག་པོ་དང༌། བདུད་དང་གྱུར་པ་ཐམས་ཅད་ནི། ལྷ་མཆོག་རྒྱལ་པོ་ཁྱོད་ཀྱིས་
ཟློག །ཅེས་བསྐུལ་ལོ། །བསྭོ་དེ་དང་གཉིས་མེད་འཁྲིལ་པའི་ཡུམ་ཆེན་ནི། སེམས་ནི་
མི་བཟད་ནམ་མཁའ་རང་བཞིན་ལས། དྲག་པོ་ཐོག་དམར་ཁྲོས་པའི་རྟགས་བསྟན་
པ། མཁའ་ལ་གདུག་མོ་བ་ག་ཀུན་གྱི་ཡུམ། གཟི་བྱིན་དབང་གི་མདོག་དམར་འོད་
དང་ལྡན། མཐིང་ནག་རལ་ཆེན་མཁའ་གཤོག་སྤྲིན་ལྟར་གཏིབ། སྤྱན་མིག་མི་བཟད་
སྐར་ཆེན་གྱེན་དུ་ཤར། སྨིན་མ་གཞའ་ཚོན་བར་སྣང་མཁའ་ལ་འཁྱུག །སྙན་ནས་
ཐུག་ཆེམ་འབྲུག་གི་སྒྲ་ཆེན་སྒྲོགས། ཤངས་ཀྱི་སྒོ་ནས་བསྐལ་པའི་རླུང་ནག་འཚུབ།
ཞལ་ནས་ཐུགས་རྗེ་གཡུའི་ན་བུན་འཐུལ། སྐུ་ཕྱེད་སྐྱེ་ཤི་སྦུ་གུ་ནང་དུ་དོད། གཡས་པ་
མུ་མར་གསེར་གྱི་ཐོག་ཆེན་འཕེན། མཁའ་ལ་གནས་པའི་ལྷ་འདྲེ་དབང་དུ་སྡུད།
གཡོན་པ་ཤེ་ཐུན་ཡབ་ཀྱི་ཞལ་དུ་སྟོབས། གཙོ་མཆོག་ཡབ་ཀྱི་ཐུགས་དམ་རྒྱུད་ཀྱང་
བསྐུལ། དཔའ་མཚན་ཉི་མ་ཟླ་བས་དབུ་ལ་བརྒྱན། ཉི་ཟླ་གཟའ་སྐར་དབང་དུ་བསྡུ་
བར་མཛད། མགུལ་ཆུ་སྦྲུལ་ནག་ག་ཤ་སེ་རལ་ཁ། ཀླུ་རྣམས་མ་ལུས་དབང་དུ་བསྡུ་
བར་མཛད། ཤེ་ཐུན་མོ་ལྗི་ཆེམ་གྱི་སྒྲ་སྒྲོགས་པས། ཐམས་ཅད་མ་ལུས་བྱེད་ཅིང་སྐྲག་
པར་བྱེད། གདུག་མོ་ཡུམ་ཆེན་གནས་ནས་བསྐྱོད་པའི་ཚེ། ནམ་མཁའི་ཁྲོ་མོ་འབུམ་
ཕྲག་དེ་བཞིན་ཉིད། བཞེངས་ཤིག་བཞེངས་ཤིག་དབྱིངས་ནས་བཞེངས། བསྐྱོད་ཅིག་
བསྐྱོད་ཅིག་གནས་ནས་བསྐྱོད། གནོད་པར་བྱེད་ན་ལྷ་ཡང་རུང་། སྡང་པར་བྱེད་ན་
214



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ཉེ་རིང་མེད། ཁྱོད་ཀྱིས་མི་འདུལ་གང་ཡང་མེད། དབང་དུ་སྡུས་ལ་རྡུལ་དུ་རློག །
རིངས་པར་ཁུག་ལ་མྱུར་དུ་སྒྲོལ། བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། །མུ་ཡེ་ཐུན་བློ་
ཐུན་བྱོ་ཟློག་ཟློག །སྙིང་གཟེར་ཟློག །ལྷ་སྲིན་སྡེ་བརྒྱད་ཟོར་ཐུན་ཟློག །ཡ་བདུད་མ་
བདུད་སྤྲུལ་པ་ཟློག །ཅེས་བསྐུལ་ལོ། །བསྭོ་ཡང་ཅིག་སྤྲུལ་པའི་ཁྲོ་བོ་ནི། ཤར་གྱི་
ཕྱོགས་ནས་དབང་བསྒྱུར་བ། སྲ་བརྟན་མི་འགྱུར་སའི་གསས་མཁར་ན། ཡེ་ཤེས་མི་
བཟད་ཞི་བའི་རང་བཞིན་ལས། གཏི་མུག་མི་བཟད་ཁྲོས་པའི་རྟགས་བྱུང་བ། འགྱུར་
མེད་གཡུང་དྲུང་ཁྲོ་གསས་ཁ་འགྱིང་ཁ། སྐུ་མདོག་དམར་སེར་འོད་ཟེར་བྱེ་བ་འཕྲོ།
སྐུ་ཡི་རྒྱུད་འབྱུང་སྟོང་གསུམ་ཟིལ་གྱིས་གནོན། དབུ་ལ་སྲིད་པའི་ཞོག་ཞུན་རྨོག་མོ་
གསོལ། ཅོད་པཎ་བར་སྣང་དགུང་གི་གློག་ལྟར་འགྱུ། སྐུ་ལ་ལྕགས་ཀྱི་ཚེམ་ཁྲབ་སྔོན་
པོ་མནབ། མི་བཟད་རྔམ་པ་དྲེད་ཀྱི་ཤམ་བུ་བཏག །གདུག་པ་སྦྲུལ་ནག་འབུམ་གྱི་
ཆུན་འཁོར་སྐུ་ལ་བརྒྱན། གཡས་ན་སྲིད་པའི་བ་དན་ནག་པོ་ཕྱར། རྒས་རྒུད་ཕུང་
པོའི་བདུད་ལས་རྒྱལ་བར་མཛད། གཡོན་པ་དུག་ཆང་ཡོལ་གང་ཞལ་དུ་རྔུབ་ཅིང་
གསོལ། དུག་རྣམས་མ་ལུས་བདུད་རྩིར་བྱིན་གྱིས་རློབས། སྐུ་ལུས་མི་བཟད་ཁྱད་པར་
གཞན་ལས་དཔག །གོམ་པའི་སྟབས་ཀྱིས་ས་བཅུ་ཟིལ་གྱིས་གནོན། གསས་ཀྱི་དམག་
ཚོགས་འབུམ་གྱི་རྗེ་བོ་མཛད། རབ་བརྟན་ཐེག་པའི་གླང་པོ་ཧ་ཏི་དང༌། དྲི་ཟ་ཕོ་མོའི་
གདན་དུ་བཞེངས། ཡུམ་ཆེན་ཡབ་ལ་འཁྲིལ་བར་བཞུགས། འཁོར་ནི་བྱེ་བ་ས་ཡ་
འབུམ། གཏི་མུག་ཧ་ལ་ཆའི་སྒྲ་སྒྲོགས་ཤིང་། བཞེངས་ཤིག་བཞེངས་ཤིག་ཁྲོ་གསས་
དབྱིངས་ནས་བཞེངས། བསྐྱོད་ཅིག་བསྐྱོད་ཅིག་གསས་ཆེན་གནས་ནས་བསྐྱོད།
གནོད་པར་བྱེད་ན་ལྷ་ཡང་རུང་། སྡང་བར་བྱེད་ན་ཉེ་རིང་མེད། ཁྲོ་གསས་ཁྱོད་ཀྱིས་
མི་འདུལ་གང་ཡང་མེད། དབང་དུ་སྡུས་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་
སྒྲོལ། དྲི་ཟའི་གདོན་ཚོགས་བཟློག་དུ་གསོལ། བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་
215



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ས་
ཐད་དོ་ཐུན། ས་ར་རྐོ་ནི་ཐུན་བྱ་ཐུན་བྱོ་ཟློག་ཟློག །བསྭོ་དེ་དང་གཉིས་མེད་འཁྲིལ་
པའི་ཡུམ་ཆེན་ནི། ཤ་ནི་ས་སྟེ་ཞི་བའི་རང་བཞིན་ལ། དྲག་ཤུལ་རི་རབ་ཁྲོས་པའི་
རྟགས་བྱུང་པ། ནེ་སླས་སྲ་བརྟན་ཁྲོ་མོ་ཀུན་གྱི་ཡུམ། སྐུ་མདོག་ལྗང་ནག་ཁྲོས་པའི་
བཞིན་ཚུལ་སྟོན། དབུ་སྐྲ་རིན་ཆེན་ལན་ཚར་གྱེན་དུ་འཁྱིལ། སྤྱི་གཙུག་ཐོད་རྙིང་
རིན་ཆེན་འོད་དུ་འབར། ས་སྲིན་གཡང་གཞི་ནག་པོ་སྐུ་ལ་གསོལ། རྫུ་འཕྲུལ་ཉི་ཟེར་
འབར་བའི་ཤམ་བུ་བཏག །གདུག་པ་གཅན་ཚོགས་མཆེ་སྡེར་སྐུ་ལ་བརྒྱན། གཡས་
པས་གསེར་གྱི་ཙོ་དམར་སྒོང་རྡོ་འཕེན། ས་ལ་གནས་པའི་གདོན་རྣམས་དབང་དུ་
སྡུད། གཡོན་པ་འབྲོང་གི་རུ་སྐྱོག་ཕུད་ཀྱིས་བལྟམས། ཁྲོ་གསས་ཡབ་ཀྱི་ཐུགས་དམ་
བསྐུལ་བར་མཛད། བདུད་ཀྱི་ཉམས་སོད་ཐུགས་རྗེས་བསྒྲལ་ནས་ཀྱང༌། ཁྲོ་ཆེན་
ཡབ་དང་སྨན་ལ་ལོངས་སྤྱོད་འགྱེད། ཞབས་ལ་རིན་ཆེན་འོད་ཀྱི་འཁོར་ལོས་བརྒྱན།
གཉིས་མེད་ཐབས་ཀྱིས་ཡབ་ལ་འཁྲིལ་པར་མཛད། མང་ཐུན་ལ་ཞི་རང་གི་སྒྲ་སྒྲོགས་
ཤིང༌། ཁྲོ་མོ་ཡུམ་ཆེན་གནས་ནས་བསྐྱོད་པའི་ཚེ། ས་གཞིའི་ཁྲོ་མོ་འབུམ་ཕྲག་དེ་
བཞིན་ཉིད། ཁྱེད་ཀྱིས་མི་འདུལ་གང་ཡང་མེད། སྡང་བྱེད་དགྲ་དང་གནོད་བྱེད་
བགེགས། དབང་དུ་སྡུས་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ། བསྭོ་མ་
མ་ཉེ་ལོ་ཡོ་སྤུངས་སོ་ཐད་དོ། ས་ར་ནི་ཐུན་བྱ་ཐུན་བྱོ། བཟློག་ཟློག་ས་གཞིའི་ཁམས་
ཀྱི་གདོན་ཚོགས་བཟློག་ཏུ་གསོལ། ཅེས་བསྐུལ་ལོ། །། །
བསྭོ་ཡང་ཅིག་སྤྲུལ་པའི་ཁྲོ་བོ་ནི། བྱང་གི་ཕྱོགས་ན་དབང་བསྒྱུར་བ། ཡང་བྱེད་
གཡོ་བ་རླུང་གི་གསས་མཁར་ནས། ཞི་བ་མི་བཟད་ངང་གི་རང་བཞིན་ལས། ང་རྒྱལ་
མི་བཟད་འཁྲོས་པའི་རྟགས་བྱུང་བ། གར་ཆེན་སོད་དེ་རྔམ་གསས་མཁའ་འགྱིང་ཁ།
གཟི་བྱིན་ཞལ་མདོག་མཐིང་ནག་འོད་དུ་འཕྲོ། དབུ་ལ་གསེར་གྱི་གར་རྨོག་ཟངས་
རིང་གསོལ། སྐུ་ལ་བསེའི་གར་ཁྲབ་ཤོལ་མོ་ལ། དཔའ་བོ་སྟག་གི་ཤམ་ཐབས་ཟར་
216



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
ཆུང་བཏག །གཡས་པས་གར་མདུང་སྲིན་མོ་རྐང་། ཡང་རིང་གནམ་ལྕགས་སོ་ཡིས་
མཐུད། བ་དན་དཀར་དམར་ཕྱ་ར་ར། ཐུགས་རྗེས་ཐམས་ཅད་ཁྱབ་པར་མཛད།
བཀའ་རྟགས་ནི་གར་ཡང་ནུབ་པ་མེད། གཡོན་ན་གསེར་གྱི་སྤུ་གྲི་བསྣམས། བདུད་
སྲིན་ལོག་པ་རྣམས་ལ་དབལ་དུ་ཚ། དུག་ལྔ་མ་ལུས་འདུལ་བར་མཛད། དགྲ་དང་
བགེགས་ལ་རྣོ་དབལ་སྟོན། གསས་ཀྱི་དམག་ཚོགས་འབུམ་གྱི་རྗེ། ཐམས་ཅད་ཀུན་
ལ་དབང་མཛད་པ། དབང་གི་སྐུ་ལ་མེ་དཔུང་འབར། འབར་བའི་ཆ་ལུགས་རྔམ་
པའི་སྟབས། རྔམ་ཆེན་རོལ་པ་འབུམ་གྱིས་བསྐོར། ཐམས་ཅད་བྱེད་ཅིང་སྔངས་པར་
བྱེད། ཞལ་ཟས་གཏར་དང་གནུར་ལ་སྲེད། བདུད་མཁར་རྩེ་ནས་རྨོང་དུ་བཤིགས།
བསྭོ་དང་ཆ་དང་ཧ་ལའི་སྒྲ་ཆེན་སྒྲོགས། གསས་ཀྱི་དམག་ཚོགས་འབུམ་གྱི་རྗེ། སྲིན་
པོའི་འཁོར་ཡུལ་དབང་དུ་སྡུད། ཤུགས་ཆེན་གཡུ་རྟ་ཡུག་པ་དང་། གནོད་སྦྱིན་ཕོ་མོ་
གདན་དུ་བཏིང་། ཡུམ་ཆེན་ཡབ་ལ་འཁྲིལ་བར་བཞུགས། འཁོར་ནི་འབུམ་ཕྲག་སྟོང་
གིས་བསྐོར། ང་རྒྱལ་ཧ་ལ་ཆའི་སྒྲ་སྒྲོགས་ཤིང་། བཞེངས་ཤིག་བཞེངས་ཤིག་རྔམ་
གསས་དབྱིངས་ནས་བཞེངས། བསྐྱོད་ཅིག་བསྐྱོད་ཅིག་རྔམ་གསས་གནས་ནས་བསྐྱོད།
རྔམ་ཆེན་ཁྱོད་ཀྱིས་མི་འདུལ་གང་ཡང་མེད། གནོད་པར་བྱེད་ན་ལྷ་ཡང་རུང་། སྡང་
བར་བྱེད་ན་ཉེ་རིང་མེད། ཁྱོད་ཀྱིས་མི་འདུལ་གང་ཡང་མེད། དབང་དུ་སྡུས་ལ་རྡུལ་
དུ་ལྷོག །རིངས་པར་ཁུག་ལ་མྱུར་དུ་སྒྲོལ། བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་
དོ་ཐུན། ལི་ཡང་སེགས་ཐུན་བྱ་ཐུན་བྱོ་ཟློག་ཟློག །གདོན་སྦྱིན་གདོན་ཚོགས་མཁའ་
ལ་བཟློག་དུ་གསོལ། ཅེས་བསྐུལ་ལོ། །བསྔོ་དེ་དང་གཉིས་མེད་འཁྲིལ་བའི་ཡུམ་ཆེན་
ནི། དབུགས་ནི་རླུང་སྟེ་ཞི་བའི་རང་བཞིན་ལ། འདེགས་བྱེད་ཡང་གཡོ་འཁྲོས་པའི་
རྟགས་བྱུང་པ། ལི་མུན་ལེན་བརྒྱད་རྔམ་མོ་ཀུན་གྱི་ཡུམ། སྐུ་མདོག་ལྗང་ནག་སྤྲུལ་
པའི་འོད་ཟེར་འཕྲོ། དབུ་ལ་སྐལ་པའི་རླུང་ནག་ཐོར་ཅོག་འཁྲུངས། རལ་པ་ཅོད་པཎ་
217



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
སྤྲིན་དཔུང་འཁྱིལ་པའི་ཚུལ། ཚ་གྲང་སྤྲུལ་པའི་ན་བཟའ་སྐུ་ལ་གསོལ། གཞའ་ཚོན་
འབར་བའི་ཤམ་ཐབས་ཅན། ཁྲོ་ཆུའི་ཕྲེང་བ་དོ་ཤལ་སེ་རལ་ཁ། གཡས་པས་རླུང་གི་
བ་དན་རུ་མཚོན་ཕྱིར། རླུང་ལ་གནས་པའི་གདོན་རྣམས་དབང་དུ་སྡུད། གཡོན་པ་
ཉ་ཕྱིའི་ཞལ་བུ་ཕུད་ཀྱིས་བལྟམས། རྔམ་ཆེན་ཡབ་ཀྱི་ཐུགས་དམ་རྒྱུད་ཀྱང་བསྐུལ།
ཞབས་ལ་སྤྲུལ་པའི་རླུང་གི་འཁོར་ལོས་བརྒྱན། གཉིས་མེད་ཐབས་ཀྱིས་ཡུད་ཙམ་
ཡབ་ལ་འཁྲིལ། ལི་ཁྱུམ་སེག་རི་ཕྱེད་ཀྱི་སྒྲ་སྒྲོགས་ཤིང་། རྔམ་མོ་ཡུམ་ཆེན་གནས་ནས་
བསྐྱོད་པའི་ཚེ། རླུང་གི་ཁྲོ་མོ་འབུམ་ཕྲག་དེ་བཞིན་ཉིད། རྔམ་མོ་ཁྱོད་ཀྱིས་མི་འདུལ་
གང་ཡང་མེད། སྡང་བའི་དགྲ་དང་གནོད་པའི་བགེགས། དབང་དུ་སྡུས་ལ་རྡུལ་དུ་
རློག །རིངས་པར་ཁུག་ལ་མྱུར་དུ་སྒྲོལ། བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། ཡང་
ནི་ལི་ཐུན་བྱ་ཐུན་བྱོ་ཟློག་ཟློག །རླུང་ལྷའི་གདོན་ཚོགས་མཁའ་ལ་བཟློག་དུ་གསོལ།
ཅེས་བསྐུལ་ལོ། །
བསྭོ་ཡང་ཅིག་སྤྲུལ་པའི་ཁྲོ་བོ་ནི། ནུབ་ཀྱི་ཕྱོགས་ནས་དབང་བསྒྱུར་བ། གསལ་
བྱེད་འབར་བ་མེ་ཡི་གསས་མཁར་ན། སྦྱིན་པ་མི་བཟད་ཞི་བའི་རང་བཞིན་ལས།
འདོད་ཆགས་མི་བཟད་འཁྲོས་པའི་རྟག་བྱུང་པ། ནམ་མཁའ་མཐོང་ཁྱབ་དབལ་
གསས་ཁ་འགྱིང་ཁ། སྐུ་མདོག་དམར་ནག་སྤྲུལ་པའི་འོད་ཟེར་འཕྲོ། དབུ་ལ་དུང་གི་
རྨོག་ཞུ་ལ། ལྕགས་ཀྱི་བྱ་རུ་ཁྱུང་རུ་བཙུག །གཡུའི་དྲིལ་ཕྲན་རྒྱན་དུ་བཀྱེ། སྐུ་ལ་ཁྲོ་
ཆུའི་ཚེམས་ཁྲབ་ལ། ལྕགས་ཀྱི་ཟར་ཕྲན་བརྒྱད་ཅུས་བརྒྱན། མེ་དཔུང་འབར་བའི་
ཡང་ཤམ་བཏག །གཡས་པས་ཀློག་གི་རལ་གྲི་ཕྱར། དགྲ་བགེགས་དུམ་བུ་སྟོང་དུ་
གཏུབ། གཡོན་ན་སྟག་གི་རྒྱལ་མཚན་ལ། བྱ་རྒྱལ་ཁྱུང་གི་ལྡེམ་རྒྱང་བཙུག །སྲིད་
གསུམ་མ་ལུས་དབང་དུ་སྡུད། ཁམས་གསུམ་མ་ལུས་ཟིལ་གྱིས་གནོན། ལྕགས་ཀྱི་
དབྱིག་སྒོང་ཐུགས་ཀར་འདྲིལ། ཁྲོ་ཆུའི་སེར་ཆེན་དགྲ་ལ་འབེབས། ཞལ་ནི་གྱད་
218



༼ཀ༽
རྒྱུད་སྡེ།
ཨུ་དུ་འབར་བའི་རྒྱུད་ཆེ་བ། །
སྟབས་ཚུལ་དུ་བཞུགས། སྤྱོད་པས་བདུད་སྲིན་ཟིལ་གྱིས་གནོན། ནམ་མཁའི་སྒྲ་རྒྱལ་
འབྲུག་ཆེན་དང་། ཀླུ་དབང་ཕོ་མོའི་བདན་དུ་བཏིང་། ཡུམ་ཆེན་ཡབ་ལ་འཁྲིལ་བར་
བཞུགས། འཁོར་ནི་དབལ་གསས་བྱེ་བས་བསྐོར། འདོད་ཆགས་ཧ་ལ་ཆའི་སྒྲ་སྒྲོགས་
ཤིང་། བཞེངས་ཤིག་བཞེངས་ཤིག་དབལ་གསས་དབྱིངས་ནས་བཞེངས། བསྐྱོད་
ཅིག་བསྐྱོད་ཅིག་དབལ་གསས་གནས་ནས་བསྐྱོད། སྡང་བའི་དགྲ་དང་གནོད་པའི་
བགེགས། དབང་དུ་སྡུས་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ། བསྭོ་
ཨ་ཐུན་ཉེ་ལོ་ཡོ་ཐུན། ནེ་རི་སམ་ཐུན་བྱ་ཐུན་བྱོ་ཟློག་ཟློག །ཀླུ་དབང་གདོན་ཚོགས་
མཁའ་ལ་ཟློག་དུ་གསོལ། ཅེས་བསྐུལ་ལོ། །བསྔོ་དེ་དང་གཉིས་མེད་འཁྲིལ་པའི་ཡུམ་
ཆེན་ནི། དྲོད་ནི་མེ་སྟེ་ཞི་བའི་རང་བཞིན་ལ། ཐུ་ལུམ་འབར་བ་འཁྲོས་པའི་རྟགས་
བྱུང་པ། ཚང་སྟང་རིང་མོ་དབལ་མོ་ཀུན་གྱི་ཡུམ། སྐུ་མདོག་དམར་སྐྱ་སྤྲུལ་པའི་འོད་
ཟེར་འཕྲོ། དབུ་ལ་མེ་ཤེལ་འོད་ཀྱི་ཟེའུ་སྲོག་གསོལ། དབུ་སྐྲ་ལྗང་ལོའི་གསེབ་ནས་
མེ་སྟག་ལུ་གུ་རྒྱུད། སྐུ་སྟོད་ཁྲོ་ཆུའི་ཚེམ་ཁྲབ་ལ། ཚ་ཚ་འཕྲོ་བའི་ཤམ་བུ་བཏག །བྱི་
རུའི་དོ་ཤལ་མཛེས་པས་རྒྱན། གཡས་ནས་མེ་དར་དམར་པོ་ཕྱར། མེ་ལ་གནས་པའི་
གདོན་རྣམས་དབང་དུ་བསྡུད། གཡོན་པས་གསེར་གྱི་ཞུག་གླིང་མཚལ་དང་སྤོས་ཀྱིས་
བལྟམས། དབལ་གསས་ཡབ་ཀྱི་ཐུགས་དམ་རྒྱུད་བསྐུལ་ཤངས་ལ་འབུལ། སྤྲུལ་པ་
མེ་འོད་པད་མས་ཞབས་ལ་བརྒྱན། གཉིས་མེད་ཐབས་ཀྱི་ཡིད་ཙམ་ཡབ་ལ་འཁྲིལ།
ནེ་རམ་སམ་ཕུད་ནོའི་སྒྲ་སྒྲོགས་ཤིང་། ཚངས་སྟང་དབལ་མོ་གནས་ནས་བསྐྱོད་པའི་
ཚེ། མེའི་ཁྲོ་མོ་འབུམ་ཕྲག་དེ་བཞིན་ཉིད། དབལ་མོ་ཁྱོད་ཀྱིས་མི་འདུལ་གང་ཡང་
མེད། སྡང་བའི་དགྲ་དང་གནོད་པའི་བགེགས། དབང་དུ་སྡུད་ལ་རྡུལ་དུ་ལྷག །
རིངས་པར་ཁུག་ལ་མྱུར་དུ་སྒྲོལ། བསྭོ་མ་མ་ཉེ་ལོ་ཡོ་སྤུངས་སོ་ཐད་དོ་རམ་ནེ་ར་པུར་
པ་ཡེ་ཐུན་བྱ་ཐུན་བྱོ་ཟློག་ཟློག །མེ་ལ་གནས་པའི་གདོན་བགེགས་མཁའ་ལ་བཟློག་དུ་
219



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
གསོལ། ཅེས་བསྐུལ་ལོ། །བསྲོ་ཡང་ཅིག་སྤྲུལ་པའི་ཁྲོ་བོ་ནི། ལྷོ་ཡི་ཕྱོགས་ནས་དབང་
བསྒྱུར་བ། ཀུན་གསོ་རླན་བྱེད་ཆུའི་གསས་མཁར་ན། ཡངས་པ་མི་བཟད་ཞི་བའི་
རང་བཞིན་ལས། ཕྲག་དོག་མི་བཟད་འཁྲོས་པའི་རྟགས་བྱུང་བ། ཁམ་ཁམ་ཚིག་ཚིག་
གཏུམ་གསས་མཁའ་འགྱིང་ཁ། སྐུ་མདོག་སྨུག་ནག་རབ་ཏུ་མི་བསྲུན་ཏེ། སྤྲུལ་པའི་
འོད་ཟེར་ཕྱོགས་བཅུར་སྤྲོ་བར་མཛད། དབུ་ལ་ཡ་མཚན་གསེར་གྱི་སྲོག་ཞུ་གསོལ།
སྐུ་སྟོད་དར་དཀར་རལ་ཀ་ལ། རྨ་བྱ་མཛེས་པའི་ཡང་ཤམ་བཏག །ཉི་མ་ཟླ་བ་
གཙུག་གི་རྒྱན་དུ་བྱས། གཡས་པས་འཕྲུལ་གྱི་དྲིལ་ཞགས་ཟུར་ལ་བསྣམས། འགལ་
བྱེད་མ་ལུས་འཛིན་ཅིང་འདོགས། གཡོན་པ་སྟག་གི་ཆུ་སྲིན་རྒྱལ་མཚན་མཁའ་ལ་
ཕྱར། འཇིག་རྟེན་གདུག་པ་མ་ལུས་ཟིལ་གྱིས་གནོན། མུར་མར་གསེར་རྒོད་ཞལ་
ནས་མུར། ཞབས་ཀྱི་སྟག་འགྲོས་སེང་སྟབས་གཅོད། ལྗགས་ཀྱི་མཆིལ་མ་ཚ་ཚ་ས་
ལ་འཐོར། འདབ་ཆགས་བྱ་རྒྱལ་ཁྱུང་ཆེན་དང་། གཤིན་རྗེ་ཕོ་མོ་བདན་དུ་བཏིང་།
ཡུམ་ཆེན་ཡབ་ལ་འཁྲིལ་པར་བཞུགས། འཁོར་ནི་ལྷ་རྒོད་འབུམ་གྱིས་བསྐོར། འཕྲག་
དོག་ཧ་ལ་ཆ་ཡི་སྒྲ་སྒྲོགས་ཤིང་། བཞེངས་ཤིག་བཞེངས་ཤིག་གཏུམ་ཆེན་དབྱིངས་
ནས་བཞེངས། བསྐྱོད་ཅིག་བསྐྱོད་ཅིག་གསས་ཆེན་གནས་ནས་བསྐྱོད། གནོད་པར་
བྱེད་ན་ལྷ་ཡང་རུང་། སྡང་བར་བྱེད་ནས་ཉེ་རིང་མེད། དབང་དུ་སྡུས་ལ་རྡུལ་དུ་
ལྷོག །རིངས་པར་ཁུག་ལ་མྱུར་དུ་སྒྲོལ། བསྭོ་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་
དོ་ཐུན། ཏིང་མུར་ཁྲེག་ཐུན་བྱ་ཐུན་བྱོ་ཟློག་ཟློག །གཤིན་རྗེའི་གདོན་ཚོགས་ཟློག་དུ་
གསོལ། ཅེས་བསྐུལ་ལོ། །བསྔོ་དེ་དང་གཉིས་མེད་འཁྲིལ་པའི་ཡུམ་ཆེན་ནི། ཁྲག་ནི་
ཆུ་སྟེ་ཞི་བའི་རང་བཞིན་ལས། རྦ་དྲག་ཤུགས་ཆེན་འཁྲོས་པའི་རྟགས་བྱུང་བ། ཏིང་
ནམ་རྒྱལ་མོ་གཏུམ་མོ་ཀུན་གྱི་ཡུམ། སྐུ་མདོག་སྔོ་ལྗང་སྤྲུལ་པའི་འོད་ཟེར་འཕྲོ། དབུ་
ལ་མཛེས་པའི་གཡུའི་ཐོར་ཅོག་ཅན། དབུ་སྐྲ་ལན་ཚར་སྤྲུག་པས་ལྕགས་ཀྱི་སེར་ཆེན་
220



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
༼ཀ༽
འཕྲོ། སྐུ་སྟོད་ཆུ་དར་རླུང་གི་དཔྱང་བུ་ལ། སྐུ་སྨད་མ་ཏང་གཡུའི་ཤམ་བུ་བཏག །ཀླུ་
ཕྲུག་གདུག་པ་སྟོང་གིས་སྐུ་ལ་བརྒྱན། གཡས་ན་ཆུ་སྲིན་རྒྱལ་བའི་རུ་མཚོན་ཕྱིར། ཆུ་
ལ་གནས་པའི་གདོན་རྣམས་དབང་དུ་སྡུད། གཡོན་ན་ཉ་ཕྱིའི་ཞལ་བུ་སྙིང་ཁྲག་
དམར་གྱིས་བལྟམས། གཏུམ་ཆེན་ཡབ་ཀྱི་ཐུགས་དམ་བསྐུལ་ནས་ནི། བདུད་རྩི་
སྨན་དང་ཕུད་ལ་ལོངས་སྤྱོད་འགྱེད། ཞབས་ལ་རིན་ཆེན་འོད་ཀྱི་འཁོར་ལོས་བརྒྱན།
གཉིས་མེད་ཐབས་ཀྱིས་ཡུད་ཙམ་ཡབ་ལ་འཁྲིལ། དང་ར་ཧེབ་ཆུ་ཐིམ་གྱི་སྒྲ་སྒྲོགས་
ཅིང་། གཏུམ་མོ་ཡུམ་ཆེན་གནས་ནས་བསྐྱོད་པའི་ཚེ། ཆུའི་ཁྲོ་མོ་འབུམ་ཕྲག་དེ་
བཞིན་ཉིད། གཏུམ་མོ་ཁྱོད་ཀྱིས་མི་འདུལ་གང་ཡང་མེད། སྡང་པའི་དགྲ་དང་གནོད་
པའི་བགེགས། དབང་དུ་སྡུས་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ།
བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། མང་པ་མང་ཏིང་ཆུད་ཤེལ་ཐུན་བྱ་ཐུན་བྱོ་ཟློག་
ཟློག །ཆུ་ལ་གནས་པའི་གདོན་ཚོགས་བཟློག་ཏུ་གསོལ། ཅེས་བསྐུལ་ལོ། ། །
དེ་ནས་ཡུམ་མ་མོ་གཙུག་གི་རྒྱན་གཅིག་མ་བསྐུལ་ཏེ། བསྭོ་སྲིད་གསུམ་དབང་
དུ་སྡུད་པའི་གསས་མཁར་ན། སྣང་སྲིད་ཀུན་གྲགས་སྲིད་པའི་དབང་མོ་ཆེ། མཐུ་
རྩལ་རྨད་འབྱུང་གཞན་གྱི་འགྲན་ཟླ་མེད། རྫུ་འཕྲུལ་ཐབས་ཆེན་ཐུགས་རྗེ་ཡོངས་ཀྱི་
མགོན། དཔལ་རྩལ་སྟོབས་ལྡན་སྲིད་གསུམ་སྒྲ་བླའི་མཆོག །སྣང་སྲིད་ཀུན་འཇིགས་
གྲུབ་པའི་དབུ་བརྒྱ་མ། རྫུ་འཕྲུལ་ཐབས་ལྡན་སྟོབས་ཆེན་ཕྱག་སྟོང་མ། ངང་ལ་ཤིན་
ཏུ་འཁྲོས་ཅིང་འཚིགས་པའི་ཚེ། སྲིད་པ་མ་ལུས་དབང་དུ་སྡུད་པར་བྱེད། འགྲོ་བ་
ཀུན་གྱི་དཔལ་མགོན་ཡོངས་སུ་མཛད། མིང་བརྒྱ་མ་ལ་མཚན་སྟོང་མ། དབུ་བརྒྱ་
ཁྱུང་གི་དབུ་འདྲེན་ཅིང་། སྲིད་པའི་རྩེ་ནས་གཤེན་གྱི་བྱ་ར་བྱེད། སྐད་ཅིག་དབུ་
བརྒྱ་རབ་ཏུ་སྤྲུལ་བར་སྟོན། མཁའ་ལྡིང་ཁྱུང་གི་དབུ་བཅུ་ནི། ཤར་གྱི་ཕྱོགས་ནས་
ནམ་མཁར་སྟོན། ང་རྒྱལ་གཡུ་འབྲུག་དབུ་བཅུ་ནི། བྱང་ཕྱོགས་ཨིན་ཊ་ཏ་མདོག་
221



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ནམ་མཁར་སྟོན། སྲིད་པའི་ལྷ་འདྲེན་དབང་དུ་སྡུད། བཀྲ་གསལ་སྟག་གི་དབུ་བཅུ་
ནི། ནུབ་ཕྱོགས་ཟངས་མདོག་ནམ་མཁར་ལྟ། ཀླུ་བདུད་གདུག་པ་འཇོམས་པར་
བྱེད། རྔམ་ཆེན་སེང་གེའི་དབུ་བཅུ་ནི། ལྷོ་ཕྱོགས་གཡུ་འོད་ནམ་མཁར་ལྟ། གཤིན་
རྗེའི་བདུད་དཔུང་འཇོམས་པར་བྱེད། ཁུ་བྱུག་རིག་པའི་དབུ་བཅུ་ནི། སྟེང་ཕྱོགས་
ནམ་མཁའི་ཁམས་ན་ལྟ། སྒྲུབ་གཤེན་གྱེར་གྱི་དབུ་འཕང་བསྟོད། རྨ་བྱ་མཛེས་པའི་
དབུ་བཅུ་ནི། བྱང་ཤར་མཚམས་ན་གྱེར་ལ་བྱ་ར་བྱེད། དཀར་མོ་བྱ་རྒོད་དབུ་བཅུ་
ནི། ནུབ་བྱང་མཚམས་ནས་སྤྲུལ་པ་སྟོན། ཆུ་སྲིན་གདུག་པའི་དབུ་བཅུ་ནི། ལྷོ་ནུབ་
སྲིན་པོའི་ཡུལ་ཁམས་ཁྲོག་རླག་གཏོང༌། ཀང་ཀ་གདུག་པའི་དབུ་བཅུ་ནི། ཤར་ལྷོ་
མཚམས་ནས་གྱེར་གྱི་དགྲ་བོ་གསོད། རྔམ་རྒྱུག་སྤྱང་ཀུའི་དབུ་བཅུ་ནི། འོག་ཕྱོགས་
ས་བདག་ཀླུ་སྲིན་འདུལ། ཡུམ་ཆེན་བ་གའི་ཀློང་ནས་སྐུ་བསྐྱེད་པ། ལས་ཀྱི་ཁྲོ་མོ་
འབུམ་ཕྲག་ཐུགས་ལས་འགྱེད། སྐུའི་ཆ་ལུགས་མི་ཟད་རྔམ་པའི་སྐུ། སྲོད་ལ་ནག་མོའི་
ཆས་སུ་འཇུག །ནག་མོ་དགུ་ཁྲི་དབལ་གྱི་སྤར་མར་འགྱེད། ནམ་གུང་སྔོན་མོའི་ཆས་
སུ་འཇུག །སྔོན་མོ་གཡུ་གཤོག་དགུ་ཁྲི་དབལ་གྱི་སྤར་མ་འགྱེད། ཐོ་རངས་དཀར་
མོའི་ཆས་སུ་འཇུག །དཀར་མོ་དགུ་ཁྲི་དབལ་གྱི་སྤར་མ་འགྱེད། ཉི་ཤར་སེར་མོའི་
ཆས་སུ་འཇུག །སེར་མོ་དགུ་ཁྲི་དབལ་གྱི་སྤར་མ་འགྱེད། ཉིན་ཕྱེད་དམར་མོའི་ཆས་
སུ་འཇུག །དམར་མོ་དགུ་ཁྲི་དབལ་གྱི་སྤར་མ་འགྱེད། ཕྱི་འཕྲད་སྨུག་མོའི་ཆས་
སུ་འཇུག །སྨུག་མོ་དགུ་ཁྲི་དབལ་གྱི་སྤར་མ་འགྱེད། རིན་ཆེན་སྐུ་ནི་གར་ཡང་མི་
བསྐྱོད་པར། ཐུགས་ཀྱི་སྤྲུལ་པ་སྣང་སྲིད་ཕྱོགས་བཅུར་ཁྱབ། དབལ་གྱི་མ་མོ་བདུན་
འབུམ་དབུས་ནས་འགྱིང་། ཐུགས་རྗེའི་སྟོབས་ཀྱི་ཕྲིན་ལས་ལྷུན་གྱིས་གྲུབ། མུ་ཡེ་
གནམ་ཕྱེད་བླའི་ཁབས་སུ་གསོལ། སྐྱེས་སླས་ས་ཕྱེད་འོག་གི་བདན་དུ་བཏིང་། སྐྱེལ་
སད་ཆ་ཕྱེད་ཐུགས་ཀྱི་མངའ་འོག་འདུ། སྣང་སྲིད་ཆ་ཕྱེད་སྐུའི་བྲན་དུ་འཁོར། ཉི་ཟླ་
222



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།།
གཉིས་ཀྱང་སྤྱན་གྱི་ཟུར་ལ་འཆར། སྲིད་པ་བདེ་འགྲོ་འཆམ་ལ་འབེབས་པར་བྱེད།
གཟའ་ཆེན་བརྒྱད་ནི་ཕྱག་གི་གོང་ནས་བསྒྱུར། སྲིད་པའི་འཁོར་ལོ་ཐབས་དང་ཡིད་
ཀྱིས་བསྒྱུར། ཞབས་ལ་རྒྱུ་སྐར་ཉི་ཤུ་རྩ་བརྒྱད་འཆར། ཐུགས་རྗེ་རྫུ་འཕྲུལ་ཞབས་ཀྱི་
སྣང་སྲིད་ཡོངས་ལ་ཁྱབ། ཞལ་ནི་མཁའ་ཡངས་ནམ་མཁའི་གཡེལ་མོ་ཙམ། ཉེས་
བྱེད་འགལ་བ་ཅན་རྣམས་ཞལ་དུ་རྔུབ་ཅིང་གསོལ། ལྗགས་ནི་བར་སྣང་གློག་མོ་གྱ་
གྱུ་འདྲ། ཁམས་གསུམ་དམ་ཉམས་བྱེད་ཅིང་བརྒྱལ་དུ་འཇུག །ཚེམས་ནི་ཡ་མཚན་
གངས་རི་གཏམ་པ་འདྲ། ཉམས་པའི་སྙིང་ཁྲག་རྩད་ནས་གཅོད་པར་མཛད། ཨ་
དཀར་མུ་ཡེ་ཁྱོད་ཀྱི་སྒྲ་སྒྲོགས་པས། དམ་ཉམས་དགྲ་བགེགས་བྱེད་ཅིང་བརྒྱལ་བར་
བྱེད། མཐུ་རྩལ་འགྲན་ཟླ་མེད་དེ་སྟོང་གསུམ་ཡོངས་ལ་གསལ། ཤི་སོས་གཡུ་འབྲང་
བདུད་རྩི་ཞལ་དུ་གསོལ། མཉམ་ཉིད་མི་གཡོ་སྲིད་པའི་གཞི་འཛིན་མ། ཁྱེད་ནི་ཡེ་
ནས་བ་གའི་ཀློང་ན་བཞུགས། ཡེ་ཤེས་སྤྱན་གྱིས་སྣང་སྲིད་ཡོངས་ལ་གཟིགས། རྫུ་
འཕྲུལ་ཞབས་ཀྱིས་ཁམས་གསུམ་བསྒྲོད། ཐུགས་ཉིད་མྱ་ངན་འདས་ཀྱང་ཐུགས་རྗེ་
ལས་ལ་མཁས། རྫུ་འཕྲུལ་ཐབས་ཀྱིས་ཁྲོ་རྒྱལ་གསུམ་དང་རོལ། དབལ་གསས་རྔམ་
པ་ཐུགས་ཉིད་སྤྲུལ་པ་ལས། མི་ཟད་གནམ་གྱི་ལྷ་རྒོད་ཐོག་པ་དང༌། བར་སྣང་སྒྲ་
ཡི་ནང་དུ་ཡིད་གཉིས་རོལ་པ་ལས། ཐུགས་ཀྱི་སྤྲུལ་པ་བྱེ་བ་ས་ཡ་འབུམ། རྒྱལ་མོ་
ཁྱོད་ཀྱི་མི་འདུལ་གང་ཡང་མེད། ཧ་ཧ་མུ་ཡེ་ཁྱོད་ཀྱི་སྒྲ་སྒྲོགས་ཤིང་། སྲིད་པ་རྒྱལ་
མོ་གནས་ནས་བསྐྱོད་པའི་ཚེ། འཁོར་གྱི་མ་མོ་སྤར་མ་དེ་བཞིན་ཉིད། བཞེངས་ཤིག་
བཞེངས་ཤིག་ཡུམ་ཆེན་དབྱིངས་ནས་བཞེངས། བསྐྱོད་ཅིག་རྒྱལ་མོ་གནས་ནས་
བསྐྱོད། གནོད་པར་བྱེད་ན་ལྷ་ཡང་རུང་།སྡང་བར་བྱེད་ན་ཉེ་རིང་མེད། དབང་དུ་
སྡུས་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ། ཡ་བདུད་མ་བདུད་གདུག་པ་
ཟློག །བསྭོ་མ་མ་ཛ་མུ་ཡེ་ཐུན་བྱ་ཨ་དཀར་མུ་ཡེ་ཤག་ཐུན་བྱ་ཐུན་བྱོ་ཟློག་ཟློག །བསྲོ་
223



123
གསུང་རབ་སྒོ་མཛོད་རིན་པོ་ཆེའི་གླེགས་བམ། 123
སྲིད་པ་སངས་པོ་ཐུགས་ཀྱི་སྤྲུལ་པ་ལ། ནམ་མཁའི་ལྷ་རྒོད་ཐོག་པ་དང་། སྲིད་པའི་
རྒྱལ་མོ་སྤྲུལ་པ་ལས། རྫུ་འཕྲུལ་སྨན་གྱི་སྒོ་ང་བཞི་རུ་བསྲིད། རིན་ཆེན་གསེར་སྒོང་
སེར་མོ་ཅིག །ཤར་ཕྱོགས་དབྱིངས་ཀྱི་དཀྱིལ་དུ་བརྡོལ་པ་ལས། གཡུང་དྲུང་རིགས་
ཀྱི་སྨན་གསས་རྫུ་འཕྲུལ་ཅན། གསེར་གྱི་བུད་མེད་སེར་མོ་ལ། རྔམ་པ་སེང་གེའི་དབུ་
བརྙན་ཅན། སྐུ་ལ་གསེར་ཁྲབ་སེར་མོ་ཅན། ཕྱག་ན་གློག་དམར་ཞགས་པ་བསྣམས།
དགྲ་བགེགས་འགུལ་བའི་གསང་ནས་འཆིང་། ཁ་རླངས་གཡུ་ཡི་ན་བུན་འཐུལ། ཤར་
ཕྱོགས་དྲི་ཟའི་གྲོང་ཁྱེར་དགུ་བརྒྱ་འདུལ་བར་བྱེད། གཡུང་དྲུང་རིགས་ཀྱི་སྨན་གསས་
འབུམ་གྱིས་བསྐོར། བཀའ་ཡི་གཏོར་མ་འདི་བཞེས་ལ། གྱེར་སྤུངས་གཤེན་གྱི་བསྟན་
པ་སྲུང༌། ཤར་ཕྱོགས་དྲི་ཟའི་གདུག་པ་ཟློག །ཉེ་ལོ་ཡོ་ཨ་རཾ་རཾ་སད། བྱང་ཕྱོགས་ནམ་
མཁའ་ཡངས་པ་ན། ནམ་མཁའི་ལྷ་རྒོད་ཐོག་པ་དང་། སྲིད་པའི་རྒྱལ་མོར་སྤྲུལ་པ་
ལས། རིན་ཆེན་འཕྲ་མེན་སྒོ་ང་ཅིག །བྱིན་རླབས་དབང་གིས་བརྡོལ་པ་ལས། འཁོར་
ལོ་རིགས་ཀྱི་རྫུ་འཕྲུལ་སྨན། མཐིང་གི་བུད་མེད་ལྗང་མོ་ལ། དབུ་ལ་འཕྲ་མེན་གོ་ཅོག་
གསོལ། སྐུ་ལ་གཡུ་ཡི་ག་ཟུ་མནབས། ཕྱག་ན་འཁོར་ལོ་འབར་བ་བསྣམས། རྨང་གི་
བུ་གསོ་ཁྱུང་གི་སྒོ་ང་བཙའ། སྒྲུབ་གཤེན་གྱེར་གྱི་སྐུ་ཚེ་སྲིང་། བདུད་རྩི་ཕུད་ཀྱི་མཆོད་
པ་བཞེས། སྲིད་པ་གཡུང་དྲུང་བོན་གྱི་བསྟན་པ་སྲུང་། བྱང་ཕྱོགས་གནོད་སྦྱིན་
གདུག་པ་ཟློག །མཐུ་ཁ་བཟློག ཉེ་ལོ་ཡོ་ཨ་ཨ་རཾ་རཾ་སད་གྱེར་སྨར། ནུབ་ཕྱོགས་ནམ་
མཁའ་ཡངས་པ་ན། ནམ་མཁའི་ལྷ་རྒོད་ཐོག་པ་དང་། སྲིད་པའི་རྒྱལ་མོ་སྤྲུལ་པ་ལ།
རིན་ཆེན་ཟངས་སྒོང་དམར་པོ་ཅིག །བྱིན་རླབས་དབང་གིས་བརྡོལ་པ་ལས། པད་མ་
རིགས་ཀྱི་རྫུ་འཕྲུལ་སྨན། ཟངས་ཀྱི་བུད་མེད་དམར་མོ་ཅིག །སྐུ་མདོག་དམར་ལ་འོད་
ཟེར་འབར། སྐུ་ལ་གསེར་གྱི་དཔྱང་བུ་གསོལ། དབུ་ལ་གཡུ་ཡི་གོ་ཅོག་གོན། ཕྱག་ན་
པད་མའི་ཆུན་པོ་བསྣམས། རྨང་གི་བུ་གསོ་ཁྱུང་གི་སྒོ་ང་བཙའ། སྒྲུབ་གཤེན་གྱེར་གྱི་
224



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
སྐུ་ཚེ་སྲིང་།བདུད་རྩིའི་སྨན་གྱི་མཆོད་པ་བཞེས། གཡུང་དྲུང་བོན་གྱི་བསྟན་པ་སྲུང་།
ནུབ་ཕྱོགས་ཀླུ་བདུད་གདུག་པ་ཟློག །ལྷོ་ཕྱོགས་ནམ་མཁའི་དཀྱིལ་ཡངས་ནས། ནམ་
མཁའི་ལྷ་རྒོད་ཐོག་པ་དང་། སྲིད་པའི་རྒྱལ་མོ་སྤྲུལ་པ་ལས། རིན་ཆེན་རིགས་ཀྱི་སྒོ་ང་
སྔོན་པོ་ཅིག །བྱིན་རླབས་དབང་གིས་བརྡོལ་པ་ལས། གཡུ་ཡི་བུད་མེད་སྔོན་མོ་ཅིག་
ཏུ་བྱུང་། སྐུ་མདོག་སྔོ་ལ་འོད་ཟེར་འབར། དབུ་ལ་གཡུ་ཡི་གོ་ཅོག་གསོལ། སྐུ་ལ་གཡུ་
ཡི་ཁྲབ་རྨོག་མནབ། ཕྱག་ན་རིན་ཆེན་གཡུ་ཡི་འཁོར་ལོ་བསྐོར། མགྱོགས་པའི་ཁྱུང་ཁྲ་
ཕོ་ཉར་འགྱེད། རྨང་གི་བུ་གསོ་ཁྱུང་གི་སྒོ་ང་བཙའ། སྒྲུབ་པའི་གཤེན་གྱི་སྐུ་ཚེ་སྲིང་།
བདུད་རྩི་ཕུད་ཀྱི་མཆོད་པ་བཞེས། གཡུང་དྲུང་སྲིད་པ་བོན་གྱི་བསྟན་པ་སྲུང་། བསྭོ་
མ་མ་ཛ་ཛ་ཛ་ཛ་བྱོ་བྱོ་བྱོ། ཟློག་ཟློག །ལྷོ་ཕྱོགས་གཤིན་རྗེའི་གདུག་པ་ཟློག སྲིད་པའི་
རྒྱལ་མོ་བསྐུལ་བའོ། ། །
དེ་ནས་འཁོར་གྱི་ཕོ་ཉ་བསྐུལ་ཏེ། བསྭོ་གཙོ་མཆོག་མཁའ་འགྱིང་བཀའ་འཁོར་
དུ། སྤྲུལ་པའི་ཕོ་ཉ་མགྱོགས་བྱེད་བསམ་མི་ཁྱབ། ཤིན་ཏུ་མི་བཟད་གདུག་པའི་
ཚོགས། དུག་ཐོགས་མང་པོ་འཁོར་གྱིས་བསྐོར་བ་ནི། གནོད་བྱེད་ལོག་འདྲེན་འཛིན་
ཞིང་བཟློག་ཏུ་གསོལ། དབྱུག་ཐོགས་མང་པོ་འཁོར་གྱིས་བསྐོར་བ་ནི། གཤིན་རྗེའི་
འཁོར་ལོ་བཟློག་ཏུ་གསོལ། གཤོག་ཐོགས་མང་པོ་འཁོར་གྱིས་བསྐོར་བ་ནི། ནམ་
མཁའི་ཁམས་ཀྱི་ལྷ་འདྲེ་གདུག་པ་ཟློག །མེ་དཔུང་ཐོགས་པ་འཁོར་གྱིས་བསྐོར་བ་ནི།
འབྱུང་བ་མེ་ལ་གནས་པའི་ལྷ་འདྲེན་མང་པོ་ཟློག་ཏུ་གསོལ། སྔོན་དམར་ཐོགས་པ་
འཁོར་གྱིས་བསྐོར་བ་ནི། འབྱུང་བ་ཆུ་ལ་གནས་པའི་གདུག་པ་ཟློག །དགྲ་སྟ་ཐོགས་
པ་འཁོར་གྱིས་བསྐོར་བ་ནི། གསོད་གཅོད་ལྷ་མེན་གདུག་པ་ཟློག་དུ་གསོལ། སྡིགས་
མཛུབ་ཅན་གྱི་འཁོར་གྱིས་བསྐོར་བ་ནི། གཟའ་སྐར་གདུག་པ་ཟློག་ཏུ་གསོལ། །དེ་ནས་
འབྱུང་བ་ལྔ་ཡི་ལྷ་འདྲེ་བཟློག་པ་ནི།༽བུད་མེད་སྔོན་མོ་ཞགས་ཐོགས་ནི། ནམ་མཁའི་དཀྱིལ་
225



23
གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ནས་གར་སྟབས་བྱེད། འབྱུང་བ་ནམ་མཁའི་བདུད་ཀྱི་སྣ་ཡང་འདྲེན། བཟློག་ཅིག་
སྲིད་པའི་རྒྱལ་མོས་ཟློག །ཨ་དཀར་མུ་ཡེ་ཐུན་བྱོ་ཟློག །དུང་གི་བུད་མེད་དཀར་མོ་
ཡིས། དུང་གི་སེར་བ་ཆེན་པོ་འབེབས། ཤར་ཕྱོགས་དྲི་ཟའི་གདུག་པ་ཡིན། བཟློག་
ཅིག་སྲིད་པ་དྲི་ཟའི་གདུག་པ་ཟློག །གཡུ་ཡི་བུད་མེད་སྔོན་མོ་ཡིས། བྱང་ནས་ཁྲག་
ནད་ཆར་པ་འབེབས། ཁྲག་ནད་བདག་མོ་ཆེན་མོ་སྟེ། བཟློག་ཅིག་སྲིད་པའི་རྒྱལ་
མོས་ཟློག །མ་མོའི་ཁྲག་ནད་ཟློག་དུ་གསོལ། སོལ་བའི་བུད་མེད་ནག་མོ་ཡི། ཁྲག་གི་
བྱ་ཁྱུང་དམར་པོ་བཅིབས། རྒྱུ་གཟེར་རྒྱུ་ནད་ཁྲག་མཁྲིས་གཏོང་པའི་བདག་མོ་ཡིན།
བཟློག་ཅིག་ནུབ་ཀྱི་ཕྱོགས་ན་ཟློག །མཐིང་གི་བུད་མེད་སྔོན་མོ་ཡིས། ལྷོ་ནས་ནད་
རླངས་བུ་ཡུག་གཏོང་། ལྷོ་ཕྱོགས་གཤིན་རྗེའི་སྤྲུལ་པ་ཡིན། བཟློག་ཅིག་བསྒྱུར་ཅིག་
ཟོར་ཐུན་ཟློག །བསྭོ་ཉེ་ལོ་ཡོ་ཁ་ཐུན་ཝེར་ཧྲིམ་སྣེ་ཙེ་ཤ་འབར་ཕོ་ཡང་ཙཀྲ་མུ་མར་
ཧྲིམ་བྱོ་བྱོ་ཟློག་ཟློག །ཅེས་བསྐུལ་ལོ། །ནདྡྷགྲོཇཉརྦ༡༣ཎཔ། །
དེ་ནས་ཁྲོ་བོའི་ཆེན་པོའི་རྟགས་སྒྲུབ་སྤྱིར་འགྲོ་དོན་དུ་སྤྲོ་སྟེ་བསྐུལ་པ་ནི་འདི་སྐད་
དོ། །བསྭོ་བསྭོ་བོན་ཉིད་ཁྲོ་གཏུམ་འབར་བའི་གསས་མཁར་ན། མཁའ་ལས་འཁྲོ་
དང་དབྱིངས་ནས་གཏུམ་བྱེད་གཉིས། ཐུགས་རྗེ་ཐབས་ཀྱིས་རོལ་པ་མཛད་པ་ལས།
ཡེ་ཤེས་མཁའ་ལས་འཁྲོ་དང་འབྱུང་བ་དབྱིངས་ནས་གཏུམ་བྱེད་གཉིས། གཉིས་མེད་
དོན་གྱི་ཁྲོ་མཆོག་ཅིག་བསྐུལ་པ། དབུས་ཕྱོགས་བོན་ཉིད་ཁྲོ་གཏུམ་འབར་བའི་གསས་
མཁར་ན། འགྱུར་མེད་གཡུང་དྲུང་འཆི་མེད་སྐྱེས་ནས་བཙན། མ་ཆགས་ཏིང་འཛིན་
འབར་བ་ཁྲོ་བོའི་མཆོག །བདག་མེད་ཐུགས་ཀྱི་སྣང་སྲིད་ཀུན་སྒྲོལ་བས། གཡུང་དྲུང་
ཚེ་ཡི་ལྷ་ལ་སྐྱབས་སུ་མཆི། ང་ནི་ཤིན་ཏུ་འཁྲོས་ཤིང་འཚིགས་པའི་ཚེ། ཁྲོ་མཆོག་བྱེ་
བ་ས་ཡ་ངེས་པའི་རྟགས་སུ་འབྱིན། ཨོ་རྟགས་སུ་འབྱིན་པར་གྲུབ་གྱུར་ཅིག །ཐུགས་
རྗེ་མི་བཟད་ངང་གི་རང་བཞིན་ལས། ཞེ་སྡང་མི་བཟད་འཁྲོས་པའི་རྟགས་བསྟན་པ།
226



རྒྱུད་སྡེ།
།
ཨུ་དུ་འབར་བའི་རྒྱུད་ཆེ་བ། །
མི་བཟད་ཁྲོ་གཏུམ་འབར་བ་བརྗིད་པའི་ཚུལ། དབུ་གསུམ་ཕྱག་དྲུག་ཞབས་བཞི་
བརྐྱང་བསྐུམ་ཚུལ། གཡས་ཀྱི་དབུ་ཞལ་དཀར་ལ་འཚེར་བ་ནི། ཐབས་ཆེན་ཡབ་ཀྱི་
ཕྱག་རྒྱ་ནམ་མཁའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །གཡོན་གྱི་དབུ་
ཞལ་དམར་ལ་གདངས་པ་ནི། ཤེས་རབ་ཡུམ་གྱི་ཕྱག་རྒྱ་དབྱིངས་ཀྱི་རྟགས། ཨོཾ་
རྟགས་སུ་འབྱིན་པར་གྲུབ་གྱུར་ཅིག །དབུས་ཀྱི་དབུ་ཞལ་མཐིང་ལ་ནག་པ་ནི།
གཉིས་སུ་མེད་པ་ཁྲོ་བོའི་རྟགས་སུ་འབྱིན། ཨོཾ་རྟགས་སུ་འབྱིན་པར་གྲུབ་གྱུར་ཅིག །
རལ་པ་ཁམ་ནག་གྱེན་དུ་འཁྱིལ་པ་ནི། སྲིད་པའི་ཁ་ལོ་གྱེན་ལ་བསྒྱུར་བའི་རྟགས། ཨོཾ་
རྟགས་སུ་འབྱིན་པར་གྲུབ་གྱུར་ཅིག །ཞབས་བཞི་ཐུར་དུ་བརྗིད་འགྱིང་བསྒྲད་པ་ནི།
ན་རག་སྒོ་དགུ་ཐུར་དུ་གནོན་པའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །
སྐུ་སྟོད་བདུད་ཀྱི་གཡང་གཞི་གསོལ་བ་ནི། བདུད་རྣམས་མ་ལུས་ཟིལ་གྱིས་གནོན་
པའི་རྟགས། ལྷོ་རྟགས་སུ་འབྱིན་པར་གྲུབ་གྱུར་ཅིག །སྐུ་སྨད་སྟག་གི་ཤམ་ཐབས་
བྱས་པ་ནི། དུག་ལྔ་མ་ལུས་གནས་སུ་དག་པའི་རྟགས། ཨོ་རྟགས་སུ་འབྱིན་པར་གྲུབ་
གྱུར་ཅིག །སྐུ་ལ་ཤེལ་དཀར་རླུང་གི་དཔྱང་བུ་གསོལ་པ་ནི། ལྷ་རྣམས་ཡང་ཞིང་གཡོ་
བའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །འབྱུང་བ་གློག་གི་ཡང་ཤམ་
བཏགས་པ་ནི། མྱུར་མགྱོགས་བར་སྣང་གློག་བས་ཆེ་བའི་རྟགས། ཨོ་རྟགས་སུ་འབྱིན་
པར་གྲུབ་གྱུར་ཅིག །སྦྲུལ་ནག་སྐུ་རེགས་སྐེད་ལ་འཆིང་བ་ནི། ཀླུ་བདུད་གདུག་པ་
ཟིལ་གྱིས་གནོན་པའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །ཡེ་ཤེས་མི་
བཟད་ཞི་བའི་རང་བཞིན་ལ། གཏི་མུག་མི་བཟད་འཁྲོས་པའི་རྟགས་བསྟན་པ།
འགྱུར་མེད་གཡུང་དྲུང་ཁྲོ་གསས་མཁའ་འགྱིང་ཁ། སྒྲིན་བྱེད་ལྷག་མཐོང་ཟིལ་གྱིས་
གནོན་པའི་རྟགས། ལྷོ་རྟགས་སུ་འབྱིན་པར་གྲུབ་གྱུར་ཅིག །ཞི་བ་མི་བཟད་ངང་གི་
རང་བཞིན་ལས། ང་རྒྱལ་མི་བཟད་འཁྲོས་པའི་རྟགས་བསྟན་པ། གར་ཆེན་སོད་དེ་
227



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རྔམ་གསས་མཁའ་འགྱིང་ཁ། ཆེ་བའི་ཡོན་ཏན་གཞན་ལས་དཔག་པའི་རྟགས། ཨོཾ་
རྟགས་སུ་འབྱིན་པར་གྲུབ་གྱུར་ཅིག །སྦྱིན་པ་མི་བཟད་ངང་གི་རང་བཞིན་ལས།
འདོད་ཆགས་མི་བཟད་ཁྲོས་པའི་རྟགས་བསྟན་པ། ནམ་མཁའ་མཐོང་ཁྱབ་དབལ་
གསས་མཁའ་འགྱིང་ཁ། འདོད་དགུ་ཡོན་ཏན་ལྷུན་ལ་གྲུབ་པའི་རྟགས། ལྷོ་རྟགས་སུ་
འབྱིན་པར་གྲུབ་གྱུར་ཅིག །ཡངས་པ་མི་བཟད་ཞི་བའི་ངང་ཚུལ་ལས། འཕྲག་དོག་
མི་བཟད་འཁྲོས་པའི་རྟགས་བསྟན་པ། ཁམ་ཁམ་ཚིག་ཚིག་གཏུམ་གསས་མཁའ་
འགྱིང་ཁ། བཀའ་གསང་དམ་པ་གཞན་དང་མ་འདྲེས་རྟགས། ལྷོ་རྟགས་སུ་འབྱིན་
པར་གྲུབ་གྱུར་ཅིག །སེམས་ནི་ནམ་མཁའ་ཞི་བའི་རང་བཞིན་ལས། དྲག་ཤུགས་ཐོག་
དམར་འཁྲོས་པའི་རྟགས་བསྟན་པ། མཁའ་ལ་གདུག་མོ་བ་ག་ཀུན་གྱི་ཡུམ། ས་སྲིན་
གདུག་པ་མ་ལུས་གཞོམ་པའི་རྟགས། ལྷོ་རྟགས་སུ་འབྱིན་པར་གྲུབ་གྱུར་ཅིག །ཤ་ནི་
ས་སྟེ་ཞི་བའི་རང་བཞིན་ལས། དྲག་ཤུགས་རི་རབ་འཁྲོས་པའི་རྟགས་བསྟན་པ། ནེ་
སླས་སྲ་བརྟན་ཁྲོ་མོ་ཀུན་གྱི་ཡུམ། ལྷ་སྲིན་སྡེ་བརྒྱད་གདུག་པ་མ་ལུས་ཟིལ་གྱིས་
གནོན་པའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །དབུགས་ནི་རླུང་སྟེ་ཞི་
བའི་རང་བཞིན་ལས། འདེགས་བྱེད་གཡོ་འགུལ་འཁྲོས་པའི་རྟགས་བསྟན་པ། རྔམ་
མོ་ལན་བརྒྱད་རླུང་གི་ཁྲོ་མོ་ཡུམ། དགྲ་བགེགས་རླུང་གི་གཡོ་ཞིང་གཏོར་བའི་རྟགས།
ཨོཾ་རྟགས་སུ་འབྱིན་པར་གྲུབ་གྱུར་ཅིག །དྲོད་ནི་མེ་སྟེ་ཞི་བའི་རང་བཞིན་ལས། ཐུ་
ལུམ་འབར་བ་འཁྲོས་པའི་རྟགས་བསྟན་པ། ཚངས་སྟང་དབལ་མོ་མེའི་ཁྲོ་མོ་ཡུམ།
དམྱལ་ཁམས་སྲིད་པ་རྨང་ནས་བསྲེག་པའི་རྟགས། ཨོཾ་རྟགས་སུ་འབྱིན་པར་གྲུབ་
གྱུར་ཅིག །ཁྲག་ནི་ཆུ་སྟེ་ཞི་བའི་རང་བཞིན་ལས། རྦ་དྲག་ཤུགས་ཆེན་འཁྲོས་པའི་
རྟགས་བསྟན་པ། ཏིང་ནམ་རྒྱལ་མོ་ཆུ་ཡི་ཁྲོ་མོ་ཡུམ། ལོག་འདྲེན་འགལ་བྱེད་རྦ་ལ་
གཡེང་པའི་རྟགས། ཨོ་རྟགས་སུ་འབྱིན་པར་གྲུབ་གྱུར་ཅིག །སྲིད་པའི་རྒྱལ་མོ་བ་
228



རྒྱུད་སྡེ།
ཨུ་དུ་འབར་བའི་རྒྱུད་ཆེ་བ།
གར་གཏམ་པ་ནི། སྣང་སྲིད་སྐྱེ་འགྲོ་འཕེལ་འགྲིབ་བྱེད་པའི་རྟགས། ཨོཾ་རྟགས་སུ་
འབྱིན་པར་གྲུབ་གྱུར་ཅིག །གཟེ་མ་མ་དགུ་ཡིས་འཁོར་གྱིས་བསྐོར་བ་ནི། ཐུགས་རྗེ་
སྤྲུལ་པས་ཐམས་ཅད་བསྒྲལ་བའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །
གྱད་མོ་དགུ་ཡིས་འཁོར་གྱིས་བསྐོར་བ་ནི། དགྲ་བགེགས་ལོག་འདྲེན་གནས་སུ་སྒྲོལ་
བའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །སྤར་མ་དགུ་ཡིས་འཁོར་གྱིས་
བསྐོར་བ་ནི། གྱི་གྲན་ཤུ་ནིག་རྩ་བ་གཅོད་པའི་རྟགས། ལྷོ་རྟགས་སུ་འབྱིན་པར་གྲུབ་
གྱུར་ཅིག །རྫུ་འཕྲུལ་སྨན་བཞིའི་འཁོར་གྱིས་བསྐོར་བ་ནི། གྱེར་སྤུངས་གཤེན་གྱི་སྐུ་ཚེ་
བསྲིང་བའི་རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །ཕྱག་དྲུག་གཡས་ཀྱི་དང་
པོ་ནི། མི་ནུབ་རྒྱལ་མཚན་བསྣམས་པ་ནི། བདུད་དང་དམག་ལ་ཡོངས་སུ་རྒྱལ་བའི་
རྟགས། ཨོཾ་རྟགས་སུ་འབྱིན་པར་གྲུབ་གྱུར་ཅིག །ཕྱག་དྲུག་གཡས་ཀྱི་བར་མ་ན། ཡེ་
ཤེས་རལ་གྲི་འབར་བ་བསྣམས་པ་ནི། དགྲ་བགེགས་སྐྱེ་ཤི་རྩ་བ་གཅོད་པའི་རྟགས།
ཨོ་རྟགས་སུ་འབྱིན་པར་གྲུབ་གྱུར་ཅིག །ཕྱག་དྲུག་གཡས་ཀྱི་ཐ་མ་ན། གནམ་ལྕགས་
སྟ་མོ་བསྣམས་པ་ནི། དགྲ་བགེགས་སྤྱི་ནས་རྙིང་དུ་གཤོག་པའི་རྟགས། ཨོཾ་རྟགས་སུ་
འབྱིན་པར་གྲུབ་གྱུར་ཅིག །ཕྱག་དྲུག་གཡོན་གྱི་དང་པོ་ན། སྲིད་པའི་མདའ་གཞུ་
འགེང་བྱེད་བསྣམས་པ་ནི། ལོག་འདྲེན་འགལ་བྱེད་སྙིང་ལ་བཏེག་པའི་རྟགས་སུ་
འབྱིན། ཨོ་རྟགས་སུ་འབྱིན་པར་གྲུབ་གྱུར་ཅིག །ཕྱག་དྲུག་གཡོན་གྱི་དབུ་མ་ན། རྫུ་
འཕྲུལ་ཐབས་ཀྱི་ཞགས་པ་སྐྱོང་པ་ནི། འཁོར་བ་འདམ་ནས་འདྲེན་པའི་རྟགས་སུ་
འབྱིན། ཨོཾ་རྟགས་སུ་འབྱིན་པར་གྲུབ་གྱུར་ཅིག །ཕྱག་དྲུག་གཡོན་གྱི་ཐ་མ་ནི། ལྕགས་
ཀྱུ་ཁ་བརྒྱད་བསྣམས་པ་ནི། ན་རགས་འདམ་ནས་འདྲེན་པའི་རྟགས་སུ་འབྱིན། ཨོཾ་
རྟགས་སུ་འབྱིན་པར་གྲུབ་གྱུར་ཅིག །བ་སྤུའི་རང་བཞིན་མཚོན་ཆ་འཁྲུག་པ་ནི།
དགྲ་བགེགས་ལོག་འདྲེན་རྡུལ་དུ་བརླག་པའི་རྟགས་སུ་འབྱིན། ཨོ་རྟགས་སུ་འབྱིན་
229



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
པར་གྲུབ་གྱུར་ཅིག །ལྷ་ཆེན་བརྒྱད་ཀྱིས་དབུ་ལ་བརྒྱན་པ་ནི། ལྷ་བདུད་ལོག་པ་
དབང་དུ་སྡུད་པའི་རྟགས་སུ་འབྱིན། ཨོ་རྟགས་སུ་འབྱིན་པར་གྲུབ་གྱུར་ཅིག །ཀླུ་
ཆེན་བརྒྱད་ནི་མཐིལ་གྱིས་གནོན་པ་ནི། ཀླུ་བརྒྱད་ཕོ་མོ་དབང་དུ་སྡུད་པའི་རྟགས་སུ་
འབྱིན། ཨོཾ་རྟགས་སུ་འབྱིན་པར་གྲུབ་གྱུར་ཅིག །གཟའ་དང་རྒྱུ་སྐར་རྒྱན་དུ་བྱས་པ་
ནི། གཟའ་སྐར་གདུག་པ་དབང་དུ་སྡུད་པའི་རྟགས་སུ་འབྱིན། ཨོ་རྟགས་སུ་འབྱིན་
པར་གྲུབ་གྱུར་ཅིག །འཁོར་ནི་འབུམ་ཕྲག་སྟོང་གིས་བསྐོར་བ་ནི། ཆེ་བའི་ཡོན་ཏན་
མ་ལུས་རྫོགས་པའི་རྟགས་སུ་འབྱིན། ཨོཾ་རྟགས་སུ་འབྱིན་པར་གྲུབ་གྱུར་ཅིག །ཡུམ་
མཆོག་ཡབ་ལ་གཉིས་མེད་འཁྲིལ་པ་ནི། མཁའ་ཀློང་དབྱིངས་སུ་འདུ་འབྲལ་མེད་
པའི་རྟགས་སུ་འབྱིན། ཨོ་རྟགས་སུ་འབྱིན་པར་གྲུབ་གྱུར་ཅིག །དྲུག་ཅུ་རྩ་གཉིས་
རྫོགས་པའི་གཙོ་མཆོག་ལ། སྣ་ཚོགས་གདུག་པའི་འཁོར་གྱིས་བསྐོར་བ་ནི། འགལ་
བྱེད་ལོག་འདྲེན་རྡུལ་དུ་བརླག་པའི་རྟགས་སུ་འབྱིན། ཨཱི་རྟགས་སུ་འབྱིན་པར་གྲུབ་
གྱུར་ཅིག །མེ་རི་མེ་དཔུང་འོད་དུ་འཁྱིལ་བ་ནི། དུས་གསུམ་འགྱུར་མེད་ནུབ་པ་མེད་
པའི་རྟགས་སུ་འབྱིན། ཨོ་རྟགས་སུ་འབྱིན་པར་གྲུབ་གྱུར་ཅིག །ཞལ་ནས་བསྔོ་སྒྲ་ཧ་
སྒྲ་ཆ་སྒྲ་སྒྲོགས་པ་ནི། ཕྲིན་ལས་ཐོག་མེད་མཐའ་རུ་ཕྱིན་པའི་རྟགས་སུ་འབྱིན། ཨོཾ་
རྟགས་སུ་འབྱིན་པར་གྲུབ་གྱུར་ཅིག །གྱད་ཆེན་བཅུ་ཡིས་ཕྱི་རིམ་གཏམས་པ་ནི།
དགྲ་བགེགས་ལོག་འདྲེན་རྡུལ་དུ་བརླག་པའི་རྟགས་སུ་འབྱིན། ཨོ་རྟགས་སུ་འབྱིན་
པར་གྲུབ་གྱུར་ཅིག །རྒྱལ་ཆེན་བཞི་ཡི་སྒོ་སྲུང་བྱེད་པ་ནི། ཐེར་གཟུགས་བསྟན་པ་
གཉན་པོ་བསྲུང་བའི་རྟགས་སུ་འབྱིན། ཨཱི་རྟགས་སུ་འབྱིན་པར་གྲུབ་གྱུར་ཅིག །ཨོཾ་
ཐུགས་རྗེའི་ཁྲོ་བོ་གཙོ་མཆོག་མཁའ་འགྱིང་ཁ། དྲུག་ཅུ་རྩ་གཉིས་ཡེ་ཤེས་ཁྲོ་ཚོགས་ཏེ།
ཁྱོད་ནི་ཡེ་ནས་བརྩལ་བ་མེད་པར་ལྷུན་གྱིས་གྲུབ་པ་སྟེ། ཐོག་དང་ཐ་མ་མེད་པར་
འགྱུར་མེད་དབྱིངས་ནས་གསལ། བདག་ཅག་མ་རིག་ཉོན་མོངས་འཁྲུལ་པའི་བློ། ཤ་
230



རྒྱུད་སྡེ།
།
ཨུ་དུ་འབར་བའི་རྒྱུད་ཆེ་བ། །
ཡི་བེམ་པོར་གྱུར་པའི་རང་བཞིན་དང་། མུན་པའི་ཚོགས་དང་བཅས་ཏེ་གནས་པ་
ཡིས། ཡེ་ཤེས་ཁྲོ་རྒྱལ་ཁྱོད་ཀྱི་སྐུ་མཆོག་ནི། མདུན་ནས་རྒྱབ་དུ་བསྐོར་ཀྱང་ཁུམ་པར་
མ་གྱུར་ཏེ། རྐ་བ་ཉམས་སུ་བླངས་ནས་ཁྱོད་བསྒྲུབ་པས། དུས་འདིར་སྒྲིབ་པ་བྱང་
ནས་ལྷ་ཞལ་ཁུམ། ཁྱོད་ཀྱི་ཞལ་མཐོང་གྲུབ་པ་སྟོང་ཕྲག་བརྒྱ་ལས་འགའ། གཙོ་
མཆོག་ཅིག་སྒྲུབ་ཁྲོ་ཚོགས་ཀུན་གྱི་ངང༌། དྲུག་ཅུ་རྩ་གཅིག་རྫོགས་པའི་གཙོ་མཆོག་སྐུ།
ཁྱོད་ཀྱི་ངང་ཚུལ་བདག་དང་གཉིས་མེད་མཛོད། ཨོཾ་མཁའ་ལ་གདུག་མོ་བ་ག་ཀུན་
གྱི་ངང་། ནམ་མཁའི་ཁྲོ་མོ་འབུམ་ཕྲག་ཚོགས་དང་བཅས་པ་སྟེ། ཁྱོད་ནི་ཡེ་ནས་
བརྩལ་བ་མེད་པར་ལྷུན་གྱིས་གྲུབ་པ་སྟེ། ཐོག་དང་ཐ་མ་མེད་པར་འགྱུར་མེད་
དབྱིངས་ནས་གསལ། བདག་ཅག་ཉོན་མོངས་མ་རིག་འཁྲུལ་པའི་བློ། ཤ་ཡི་བེམ་པོར་
གྱུར་པའི་རང་བཞིན་དང་། མུན་པའི་ཚོགས་དང་བཅས་ཏེ་གནས་པ་ཡི། གདུག་མོ་
བ་ག་ཡུམ་གྱི་སྐུ་མཆོག་ནི། མདུན་ནས་རྒྱབ་ཏུ་བསྐོར་ཀྱང་ཁུམ་པར་མ་གྱུར་ཏེ།
དཀའ་བས་ཉམས་སུ་བླངས་ནས་ཁྱོད་སྒྲུབ་པས། དུས་འདིར་སྒྲིབ་པ་བྱང་ནས་ལྷ་
ཞལ་ཁུམ། ཁྱོད་ཀྱི་ཞལ་མཐོང་གྲུབ་པ་སྟོང་ཕྲག་བརྒྱ་ལས་འགའ། ཁྲོ་མོ་ཅིག་སྒྲུབ་མ་
ཚོགས་ཀུན་གྱི་ངང་། གདུག་མོ་བ་ག་ཡུམ་ལ་ཕྱག་འཚལ་ལོ། །ཁྱོད་ཀྱི་དངོས་གྲུབ་
བདག་དང་གཉིས་མེད་མཛོད། ཅེས་བསྐུལ་ལོ། །དམ་ཚིག་གཉིས་མེད་རང་ལ་བསྡུ།
བདག་ཀྱང་ལྷ་སྐུའི་འོད་དུ་ཞུ། ཚོན་གང་སྣང་ལ་རང་བཞིན་མེད། མི་སྐྱེ་མི་འགག་མི་
དམིགས་བཞག །གཡེང་པ་མེད་ཅིང་དད་བརྩོན་ལྡན། སྨྲ་བཅད་བརྡུལ་ཤུགས་
སེམས་ལྡན་པས། རྩེ་ཅིག་གཡེང་མེད་བསྒྲུབས་པ་ན། རབ་འབྲིང་ཐ་མའི་ལས་འཕྲོ་
ཡིས། ཟླ་གསུམ་ཟླ་དྲུག་ཟླ་བ་བཅུ་གཉིས་སུ། ངེས་པར་ལེ་ལོ་སྤང་བྱས་སྒྲུབ་པ་ན།
སྒྲིབ་བྱང་རྐྱེན་ཟློག་བཀྲ་ཤིས་ཏེ། ཡེ་ཤེས་ཁྲོ་རྒྱལ་ལྷ་ཞལ་ངེས་པར་མཐོང་། མཆོག་
དང་ཐུན་མོང་དངོས་གྲུབ་ངེས་པར་འཐོབ། བདག་གི་ཞི་ཁྲོའི་ལྷའི་ཞལ་མཐོང་ནས།
231



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མི་འགྱུར་གཡུང་དྲུང་སྙིང་པོ་འཐོབ་པར་འགྱུར། སྤྱི་གཙུག་ཨུ་དུ་འབར་བ་གསང་
བའི་རྒྱུད་ཆེན་པོ་ལས། ཕྲིན་ལས་ཀྱི་ལེའུ་སྟེ་བཅུ་དགུ་པའོ། །གཏུབྱཟཉཎཉཏཔ་ྩཛ་
༧༡རཱུརྱརྱབྦ མངའ་རིས་སྟོད་ནས་འཁྲུངས་པའི་ལི་ཤུ་སྟག་རིང་གིས། ཀུ་ལིང་ཕྱུར་
གྱིས་བྲིས་ནས་རྗེ་ལ་གཏད་པའོ། །བསམ་ཡས་ཁྲི་ཐང་དུར་ཁྲོད་༽ཅ་ཏི་སྒོ་མང་དུ་སྦས་
སོ། །ལྕལྕཎཔྱངངསསཱུམྱཙརྱབྦ
232



སྤྱི་གཙུག་ཨུ་དུ་འབར་བའི་རྒྱུད་འབྲིང་པོའི་
གཞུང་བཞུགས་པའོ། །
༄༅། །ཚོགཱཎཁཱགཋ ཌན5 གླསསཿ སྟག་གཟིག་སྐད་དུ། ཨ་སངས་
སད་ལ་གྱེར་ཞི་ཏན་ཏྲ་སྨར། ཞང་ཞུང་སྨར་གྱི་སྒྲ་སྟེ་སྐད་གྲགས་པ། ལི་མུན་སད་ལ་
གྱེར་རྒྱུང་ཏན་ཏྲ་སྨར་ཆ་ལ་འདར་ཤག་ཨེ་མ་ཧོ། གང་ཟག་མི་ཡི་སྐད་དུ། སྤྱི་གཙུག་
ཨུ་དུ་འབར་བ་གསང་བའི་རྒྱུད་ཅེས་བྱའོ། །ཀུན་ཏུ་བཟང་པོ་བདེ་བའི་ངང་ལ་ཕྱག་
འཚལ་ལོ། །
༧ འདི་སྐད་བདག་གིས་ཐོས་པའི་དུས་ཅིག་ན། སྔོན་སྲིད་པ་སྔ་མ་ནི་ཞིག ། ཕྱི་
མ་ནི་མ་ཆགས། འཇིག་རྟེན་ཁམས་སྟོང་པ་དང་། འགྲོ་དྲུག་སེམས་ཅན་བརྟེན་པའི་
གནས་དང་། བདེ་བར་གཤེགས་པ་མཆོད་པའི་གནས་དང་། གཞལ་ཡས་ཁང་མེད་
ནས་སྟོང་པ་མུ་ཕྱོད་སང་སྟེ་གནས་པ། ཚངས་རིས་གཟུགས་མེད་ཁམས་མན་ཆད་
སྟོང་ངེ་གནས་སོ། །དེ་ཡི་ཚེ་དེའི་དུས་ན། སྲིད་པ་ཁྲི་རྒྱལ་ཁུག་པ་ཞེས་ཀྱང་བྱ། རྩྭ་
ཡོ་ལ་ཁྱབ་པ་ཞེས་ཀྱང་བྱ། ཇོ་བོ་རླུང་འདབ་ཅན་སྐུ་མདོག་དཀར་ལ་གསལ་བ། །
གཤེན་ལྷ་འོད་དཀར་གྱི་སྤྲུལ་པ་དེས། སྲིད་པ་ཆགས་པའི་སྨོན་ལམ་བཏབ་པ་ནི།
ཞལ་ནས་བསྔོ་ཨ་ཡཾ་རཾ་མཾ་ཁཾ་ཧཱུཾ། བརྗོད་པས། འབྱུང་བ་ཁད་དང་རིམས་སུ་ཆགས་
པ་བསྲིད། དེའི་སྟེང་དུ་རི་རབ་གླིང་བཞི་གླིང་ཕྲན་བརྒྱད་ཀྱིས་བརྒྱན་པ། ཁ་དོག་
233



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དང་ལྡན་པ་དེ་ཡི་སྲོག་ཤིང་དུ་དཔག་བསམ་ལྗོན་པ་སྐྱེས་པར་བསྲིད་དོ། །དེ་ནི་ཡུམ་
ས་ཏྲིག་ཨེར་སངས་ཀྱི་ཞལ་ངད་ལས་སྲིད་ཅེས་བྱུང་ངོ༌། །དེ་ནས་ལྷ་ཐམས་ཅད་དེ་
ཡས་མར་ཆགས་པར་བསྲིད། མི་ལ་སོགས་སེམས་ཅན་འགྲོ་བ་རིས་དྲུག་ཐམས་ཅད་
ཆགས་སོ། །
དེའི་ཚེ་དེའི་དུས་ན། འབྱུང་བ་སྲིད་པའི་སྙིགས་མ་ལ། མེད་པ་དང་ཞིག་པར་
འདོད་པའི་བདུད་ནི། མེད་ཁམས་བརླག་རུམ་རྗེ་དང་། བདུད་ནི་རླུང་བདུད་
འབྱམས་པ་དང༌། ཆུ་བདུད་མེ་བདུད་དང་ས་བདུད་དང་། དགའ་རབ་དབང་
ཕྱུག་བདུད་རྗེ་དང་། ཤོར་བ་གཞོན་ནུ་དྲག་བཙན་ཅན། གྲི་བཙན་དམར་སྐྱ་ཐོག་
འབེབས། སྲིན་ཀར་མ་ཛ་ལ། བྱུར་ཙེ་ར་མགོ་དགུ། ཀླུ་གེལ་བ་གསོད་རྐྱེན། ལྷ་མ་ཡི་
ལྗོན་པ་སྐྱེས་དཔལ། གནོད་བྱེད་གསེར་མདོག་རྟ་རྣ་འཛིན། སྤྱི་བདུད་གྲིབ་གནས།
གཉན་དམར་སྐྱ་ཐོག་འཕེན། མ་མོ་མུན་ནག་འཐིབས་པ། ངར་བ་འབྱམས་གཅོད་
ཚེའི་བདུད་ལ་སོགས་ཏེ། ཡ་གཡེན་མ་གཡེན་བར་གཡེན་རྣམས། རབ་ཏུ་ཕྲག་དོག་
ནས། སྲིད་པ་དཀར་པོ་ཆགས་པ་ལ་ཕྲག་དོག་ནས། ཆགས་སུ་མི་སྟེར་བར་གྱུར་ཏེ།
དེའི་ཚེ་དེའི་དུས་ན། སྲིད་པ་ཁྲི་ཁུག་རྒྱལ་པོས་སྨོན་ལམ་བཏབ་ནས། ལྷ་ལ་སྟོབས་
དང་ལྡན་པ་དུ་བཞུགས། འཇིག་རྟེན་ཁམས་ཚངས་རིས་མན་ཆད་འཇིགས་ལ་ཐུགས་
ཅེས་སྨོན་ལམ་བོར་བ་ལ། འོག་མེན་ལྷ་ཡི་ཕོ་བྲང་ན། རྫོགས་སྐུ་ཀུན་ཏུ་བཟང་པོ་སྐུ་
ཞི་བ་ལ་ཐུགས་ཁྲོ་བོར་བཞེངས་ནས། ལྷ་མ་ཡིན་དང་གཡེན་དགུ་སྡེ་བརྒྱད་འདུལ་
བའི་དོན་དུ། ཡབ་འཕྲུལ་གཤེན་དང་། ཡུམ་བཟང་ཟ་རིང་བཙུན་ཡིད་གཉིས་འཚོས་
པ་ནི། སྲས་འཆི་མེད་གཙུག་ཕུད་བྱ་བར་བྱུང་སྟེ། དེ་རྫོགས་སྐུ་ཀུན་ཏུ་བཟང་པོ་
ལ། གཡུང་དྲུང་གི་བོན་བྱེ་བའི་ལུང་ནི། འོག་མེན་གནས་ནས་གསང་སྔགས་གསང་
བའི་འཁོར་ལོ་བསྐོར་ནས། བདུད་འདུལ་བར་དགོངས་ཏེ། དེ་སྤྱི་བོའི་གཙུག་ཏུ་ཨུ་
234



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
དུ་འབར་བའི་ར་ཅེས་བྱ་སྟེ། མེ་ཏོག་པད་མ་སྟོང་སྟོང་ཡོད་པ། སུམ་རྩིགས་སུ་སྟེང་
མ་དཀར་བ། བར་མ་དམར། ཐ་མ་སྔོ་བ། འོད་ཟེར་དུ་འཁྲུངས་བ། དེ་ལ་རྟེན་ནས་
སྤྱི་གཙུག་ཨུ་དུ་འབར་བ་རྒྱུད་གསུམ་མཛད་དོ། །དེ་ནི་གསང་བ་སྲོག་གི་རྒྱུད་གཡུང་
དྲུང་ཚེ་ཡི་ཏན་ཏྲ་ཞེས་བྱ་སྟེ། བདུད་སྲིན་ལོག་པའི་སྡེ་ལ་མི་བཤད་དོ། །
དེའི་ཚེ་ཐུགས་ལས་འོད་འཕྲོས་པ་ལྟ་བའི་ཁོག་ཕུབ་པའི་རྒྱུད། ཕྱག་ལས་འོད་བྱུང་
པ་སྤྱོད་པ་ལ་དོར་བའི་རྒྱུད། ལྟེ་བ་ལ་འོད་བྱུང་བ་དམ་ཚིག་སྡོང་པོ་དགུ་འདུས་ཀྱི་
རྒྱུད། ཞབས་ལ་འོད་བྱུང་བ་དབང་འགུ་ཡ་ཆེན་མོའི་རྒྱུད། དེ་ལ་སོགས་པ་གསང་
སྔགས་གསང་བའི་འཁོར་ལོ་བསྐོར་ནས། བདུད་མ་རུང་པ་བཏུལ་ཏེ། གཙོ་མཆོག་
མཁའ་འགྱིང་ལ། ཡུམ་མཁའ་ལ་གདུག་མོ་ལ་སོགས་ཁྲོ་རྒྱལ་དྲུག་ཅུ་རྩ་བཞིས་བསྐོར་
ཏེ། བདུད་དང་མ་རུང་པ་ཐམས་ཅད་བཏུལ་ཏེ། དབལ་མོ་ཉི་ཤུ་རྩ་བདུན་ནི་དམ་
ལ་བཏག་ནས་གཡོག་ཏུ་མཛད་པའོ། །རྫུ་འཕྲུལ་གྱི་སྨན་བཞི་ནི་གྱེར་གྱི་སྐུ་ཚེ་སྲིང་
པའི་དོན་དུ། ལྷ་རྒོད་ཡབ་དང་ཡུམ་གཙུག་གི་རྒྱན་ཅིག་མ་ཡི་སྤྲུལ་པའོ། །དུག་
ཐོགས་ཞགས་པ་དགྲ་སྟ་དབྱུག་ཐོགས་སྡིགས་མཛུབ་ཐོགས་པ་སྔོ་དམར་ཐུ་ལུམ་
དང་མེ་དཔུང་ཐོགས་པ། ཙོ་དང་དུག་ཟོར་ཐོགས་པ་མང་པོས་གཙོ་བོ་ལ་བསྐོར་ཏེ།
གཟུགས་བརྙན་གྱི་བདུད་མ་རུང་པ་རྣམས་བཏུལ་ཏེ། ཐམས་ཅད་བདེ་ལ་འཁོད་
དོ། །འདི་ཁྲོ་མཆོག་ཡབ་ཡུམ་ལ་མ་མོ་གཙུག་གི་རྒྱན་ཅིག་མ་དང་། རྫུ་འཕྲུལ་སྨན་
བཞིའི་རྒྱུད་སྒྲུབ་གསང་སྟེ། མ་མོ་སྤྱི་འདུལ་མས་གསང་གདམ་པའོ། །སྤྱི་གཙུག་ཨུ་
དུ་འབར་བ་གསང་བ་སྲོག་གི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །། །
༧ གནས་ནི་དཀར་ལ་ལྷུན་འཐུགས་པ། ཀླུ་སྲིན་ལོག་པ་ཐག་སྲིང་བ། བརྩོན་ལ་
འཇིགས་འཚེར་ཚ་རྐོ་མེད་པ། ཤར་བཞོལ་བ། བྱང་སྐྱོར་བ། ནུབ་དམའ་བ། ལྷོ་ནི་
སྨུག་ལ་སྐྱོན་མ་ཕོག་པ། ཁྲ་གླག་རྒོད་དང་བྱ་ཤ་ཟན་དང་སྟག་གཟིག་འདྲ་བའི་རི་
235



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བྲག་ཡོད། ཀུན་གྱི་མཆོད་ཅིང་ཡོངས་སུ་དྲག་པ། དེ་ནི་སྒྲུབ་གནས་བརྟག་པའོ། །ས་
གནས་བཀྲ་ཤིས་རྩི་རྫོང་དེ་དག་ཏུ། ཡས་གླུད་ཐར་ཆེར་གསེར་སྐྱེམས་བཏང་། ས་
བདག་བརྟན་མ་ལ་སོགས་སྡེ་བརྒྱད་མཆོད། བཀྲ་རྒན་གྱི་དུར་ས་དང་། ཞིང་ཀླུ་མོའི་
ས་གཏེར་བཅུག །དེ་ནས་སྨན་སྣ་ཚོགས་སྤོས་སྣ་ཚོགས་གསེར་ལ་སོགས་རིན་པོ་ཆེ་སྣ་
ཚོགས། གཅན་གཟན་གྱི་མཆེ་སྡེར་མཚོན་ཆ་བདར་བའི་ངར་ཕྱེ། ཟངས་ལྕགས་ཁྲོ་ཆུ་
གསེར་རྡོ་དངུལ་རྡོ། ཤིང་ཚེར་མ་ཅན་གྱི་འབྲས་བུ་དང་། སིང་ལྡིང་དང་ཙན་དན་
གྱི་འབྲས་བུ་དང༌། ཁྲག་སྣ་དེ་དག་ལ། དཀྱིལ་འཁོར་མདའ་གང་གྲུ་བཞི་ཡར་ལ་
ཁྲུ་ཕྱེད་བརྩེགས། གྲུ་བཞི་ས་ལ་སྒོ་བཞི་པ། དབུས་ནི་གྲུ་གསུམ་ཟླ་གམ་དམར། དེ་
རྒྱབ་མུ་ཁྱུད་མེ་རིས་བརྒྱན། དེ་རྒྱབ་ཐོད་པའི་འཕྲེང་བ་སྟེ། དེ་རྒྱབ་འཁོར་ལོ་རྩིབས་
བཞི་ཕྱོགས་དང་མཐུན། དེ་རྒྱབ་མུ་ཁྱུད་ཟླུམ་པོ་མེ་རི་དམར་སེར་རྒྱན། དེ་རྒྱབ་གྲུ་
ཆད་བཞི་ནི་སེར་པོའོ། །དེ་རྒྱབ་སྣམ་བུ་བཞི་ལ་མཚོན་ཆ་སྣ་ཚོགས་ར་བ་ནི། ཐོ་བ་
ཞུང་ཞག་སྣེ་རྩེ་ཝེར་ཧྲིམ། ཙཀྲ་ཤ་འབལ་འུར་རྡོ་གསེར་ཙོའི་ར་བ་བྲི་བའོ། །དེ་རྒྱབ་
ཟངས་རི་ལྕགས་རིའི་གསེབ་ནས་སྒོ་ཡང་འབྱུང་། འབྱུང་བ་ཀུན་བཤིག་ཕྱིར་བཟློག་གི་
གསང་བ་ལྷ་སྐུ་རང་འབབ་ཚེ་ཡི་རྒྱུད་ལས། ས་གནས་བརྟག་པ་དང་། དཀྱིལ་འཁོར་
བྲི་བའི་ལེའུ་སྟེ་གཉིས་པའོ། ཀརྒྱཌརྒྱརྒྱརྒྱ༅ །། །
༧ དེ་ནས་གསང་བ་རྫས་བསགས་པ་སྟོན་ཏེ། རྒྱལ་མཚན་རལ་གྲི་སྟ་རེ་དང་། ཤ་
འབལ་དང་། རས་དཀར་ལ་གསེར་དང་རིན་པོ་ཆེས་ཁྲོ་རྒྱལ་མཁའ་འགྱིང་ཁ་ཡི་སྐུ་
བྲིས་པ་དང༌། སྙུག་མ་ཚིགས་དགུ་པའམ་བདུན་ནམ་ལྔ་སྦ་ཅིག་ལ་འབྲོང་གི་རུ་རྩེའི་
སོ་བཙུག་པ། གསེར་གཡུ་དངུལ་བྱི་རུ་མུ་ཏིག་མུ་མེན་བེ་དུ་རྒྱ། ཆུ་གསེར་སྦུར་ལེན།
དར་སྣ་ལྔ་མདའ་རྒོད་སྒྲོ་མ་ལྔ་ལ་བཏག་པ། རྨ་བྱའི་མདོངས་རྒྱ་མཚོ་ལྦུ་བ། མེ་ལོང་
བཞི་དབལ་གྱི་ཕུར་པ་ཟངས་མ་བཞི་བཏགས། སྟག་དང་བྱ་རྒོད་རྗེ་ངར་རྣམས་
236



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
༼ཁ༽
བཀྲམ། ཤིང་རྩི་སྣ་ཚོགས་ཀྱིས་བསྐོར། དེ་ལ་སྣལ་མ་སྔོན་དམར་གྱི་དྲ་བ་འབྲེལ་བ་
བྱའོ། །ཚེ་རྟེན་བུམ་པ་སྨན་དང་ཤིང་ཀུན་ལེན་ཚ་སྤོས་ག་ཕུར་དེ་རྣམས་བུམ་པར་
བརྩལ་བ་དབུས་སུ་བཞག །ཕྱི་ཐོ་ཆེན་པོ་བཞི་འཛུགས། འབྲུ་སྣ་དགུ་དང་འབྲོང་
གི་ཁྲག་དང་སྨན་དང་དེ་དག་བསྲེ་ལ་དབལ་བཤོས་དགུ་ལ་རི་དྭགས་སྣ་ཚོགས་ཀྱི་
གཟུགས། གཅན་གཟན་སྣ་ཚོགས་ཀྱི་གཟུགས་འབྲས་ལུག་འབྲས་གཡག་འབྲས་ར་ལ་
སོགས་པའི་སྨན་བཤོས་བཞི་ལ་མཚལ་གྱི་ཐིག་ལེ་བྱས་པ་ཤ་སྣ་དང་ཁྲག་སྣ་ཤི་ཤོན་གྱི་
རྒྱན་བཏབ་པ་བརྟན་པ་ལྷ་ཡི་གཏོར་མའོ། །གཙུག་ཕུད་ཨུ་དུ་འབར་བའི་རྒྱུད་ལས་
རྒྱན་དགོད་པའི་ལེའུ་སྟེ་གསུམ་པའོ། ཆཎབགེ༄2ཎཁཾ ། །
༧ སྒྲུབ་པའི་དཀྱིལ་འཁོར་དེའི་རྩིབས་བཞི་དབུས་དང་ལྔ། དང་པོ་གྲུ་གསུམ་པ་
མཐོ་རེ་བ་རེ་རེ་བྲི། དེའི་སྟེང་དུ་མཆོད་རྟེན་ཁོང་སེང་བང་རིམ་ལྔ་པ་ལྔ། རྒྱན་གྱི་
བཏབ་པ་ཁྲོ་བོར་མངའ་གསོལ་ཏེ། ཞབས་སུ་དང་པོ་ལྔ་ཡི་ནང་དུ་ནི། ཤར་དུ་འཁོར་
ལོ་རྩིབས་དྲུག་ཧ་ཏིའི་ཁོང་པར་བཅའ། དབུས་སུ་འཆི་བདག་ལས་བཙན་བདུད། གེ་
ཤན་རུ་ཏྲ་མི་ལུས་བྱ་རོག་མགོ་བོ་ཅན། རབ་ཆད་ཐོད་པར་བཅུག་ལ་ཐུན་གྱིས་བྲབ་
པོ། བྱང་དུ་རྟ་ཡི་ཁོང་པར་འཁོར་ལོ་རྩིབས་དྲུག་དབུས་སུ། མ་རིག་འཁྲུལ་པའི་
བདུད་མ་གེ་རུ་ཏྲ་མི་ཡི་ལུས་པོ་ལ་རྟ་ཡི་དབུ་ཅན་བྲིས་ལ། བཟློག་སྔགས་དང་ཆགས་
པ་བྱང་ཕྱོགས་འབྲུ་ཁུང་ནང་དུ་གཞུག །ནུབ་དུ་འབྲུག་གི་ཁོང་པར་འཁོར་ལོ་རྩིབས་
དྲུག་དབུས་སུ། ཆགས་འཁོར་ཉོན་མོངས་བདུད། དུན་བུ་རུ་ཏྲ་མི་ལུས་འབྲུག་གི་
མགོ་བོ་ཅན་བྲིས་ལ། འབྲུབ་ཁུང་དུ་གན་རྐྱལ་དུ་བཞག །ལྷོ་རུ་རི་ཆང་ཁྱུར་གི་ཁོང་
པར་འཁོར་ལོ་རྩིབས་དྲུག་བཅའ། དབུས་སུ་ཕུང་པོ་ལུས་ལེན་བདུད། མ་ནི་རུ་ཏྲ་
མི་ལུས་ཁྱུང་གི་མགོ་ཅན་ཟློག་སྔགས་དང་ཆས་པ། ལྷོ་ཕྱོགས་སུ་འབྲུབ་ཁུང་དུ་གན་
རྐྱལ་དུ་བཞག །དབུས་སུ་གྱད་སྡོམ་ཅེས་པ་སེང་གེའི་ཁོང་པར་འཁོར་ལོ་བཅའ།
237



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
འཁོར་ལོ་རྩིབས་བརྒྱད་པའི་དབུས་སུ། སྒྱུ་མ་གཟུགས་བརྙན་བདུད་སྟེང་གཏའ་རུ།
ཁ་དོག་ནག་པོ་ལུས་པོ་ཅིག་ལ་མགོ་གསུམ་པ་བཟློག་སྔགས་དང་བཅས་ཏེ། ཡུམ་
སྔགས་རྩིབས་ལ་བྲི་བ་སྟེ། རྩིབས་མཆན་ཟླ་གམ་ལ་ང་མ་ཉེས་པོ་བྱ་བ་དང་དམོད་
པ་བཅུག་ལ་གཞུག་གོ །སྟེང་ནས་མཆོད་རྟེན་ལྔ་ཡིས་མནན་པའོ། །གསང་བ་སྲོག་
གི་རྒྱུད་ཚེ་ཡི་གཡུང་དྲུང་གི་གསང་རྒྱུད་ལས། བདུད་མནན་པའི་ལེའུ་སྟེ་བཞི་པའོ།།
*# །།
༧ དེ་ནས་གསང་བ་སྲོག་གི་རྒྱུད་ལས། གཡུང་དྲུང་མི་འགྱུར་བ་ཚེ་ཡི་ཏན་ཏྲ་
བསྟན། མཚན་ལྡན་བུམ་པ་ལེགས་པ་ལྡན་པ་ལ། སྨན་དང་སྤོས་ཀྱིས་བསང་ལ་
དག་པར་བྱ། མཚམས་དམ་དུ་བཅད། བུམ་པ་ལ་དུང་དང་འཚལ་གྱི་གཡུང་དྲུང་
གཡས་སྐོར་སྤུག་ལ་བྲི། ནང་དུ་གསེར་དང་འབྲུ་སྣ་ཚོགས། མངར་སྣ་ཚོགས། ཤིང་
ཏོག་ཨ་རུ་ར་ལ་སོགས་འབྲུ་གསུམ་པ། འགན་ཏྲ་པ་ཏྲ་ལི་ག་དུར་ན་ག་གེ་སར་ཏིལ་
མར་རྣམས་བརྩལ་ལ། དར་དཀར་གཡང་བལ་གྱི་མགུལ་ཆིངས་ལ་དཔལ་དཔེ་ལྟར་
བཀོད་ཚེ་ཐག་དར་དཀར་ལ་གཡུང་དྲུང་གི་ར་བ་བྲིས་ལ་སྤྱོང་བར་བྱའོ། །ཁ་རྒྱན་རྩི་
ཤིང་སྣ་ཚོགས་ལ་དར་དང་ཟ་འོག་གི་འཕུར་ལྕེ་གདག་པ། དེའི་ཁ་ལ་དབལ་མདུང་
གི་ཁ་ལ་ཁྲོ་བོའི་སྐུ་ལེགས་པ་དག །རས་སམ་ཤོག་གུ་ལ་བསྲུང་བའི་འཁོར་ལོ་རྩིབས་
བཞི་པ། མུ་ཁྱུད་གསུམ་ལྡན་མེ་རིས་བསྐོར། དབུས་སུ་ཨ་མའི་ཡིག་མིག་བསྲུང་མིང་
སྲུང་ཅིག་བྲི། དེ་རྒྱབ་རྩིབས་ལ་གཡུང་དྲུང་བྱང་སྐོར་རེ་རེའི་དབུས་སུ། ཡུམ་གྱི་སྲུང་
སྔགས་བཀོད། དཔལ་ཁ་ལ་མ་མོ་གཙུག་གི་རྒྱན་ཅིག་མའི་སྙིང་པོ་ལྷོ་བསྐོར་རོ། །དེ་
རྒྱབ་མུ་ཁྱུད་སྨན་ཕྲན་བཞིའི་སྙིང་པོ་བྲི། དེ་རྒྱབ་མཚམས་སྔགས་རང་སར་བྲི། དེ་
རྒྱབ་མེ་རི་འབར་བའི་ཚུལ། དེ་ལྟར་བྲིས་ལ་གདག་པ་ནི། ཁྲོ་བོའི་གུར་དུ་བསམ།
བུམ་པ་ནི་རི་རབ་དུ་བསམ། ཁ་རྒྱན་དཔག་བསམ་ལྗོན་པར་བསམ། མགུལ་ཆིངས་
238



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
ལྷོ་སྤྲིན་ཕྱུག་མོར་བསམ། གཟུངས་ཐག་ཚེ་ཐག་གཡུང་དྲུང་ལུ་གུ་རྒྱུད་དུ་བསམ།
བསྲུང་བ་མི་ཕྱུག་གང་གདག་པ་སྙིང་ཨ་རུ་བསྒོམ། འཁོར་ལོ་གཞལ་ཡས་གསེར་དང་
ལྕག་ཙེ་དང་ཐོག་མདེལ་དབལ་ཟེར་གྱི་གཞལ་ཡས་སུ་བསམ། བདག་ཉིད་སེམས་
ཀུན་དུ་བཟང་པོ་ཚོན་གང་པ། གཡུང་དྲུང་གི་ཕྱག་རྒྱ་ཅན་འོད་ཀྱི་སྐུ་རུ་ལམ་མེ་བ་ཙི་
ཏའི་དཀྱིལ་གསེར་གྱི་གའུ་སྲུབ་མེད་གཡུང་དྲུང་གིས་སྤྲས་པའི་ནང་དུ་བསྐྱེད། དེ་ལ་
ཅིས་ཀྱང་མི་ཚུག་པར་བསམ་མོ། །ཨོཾ་ཨ་ཧཱུྃ་རཾ་ཛ་གཡུང་དྲུང་གའུ་རདྨ་ཚེ་འདུ། བསྭོ་
ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་ཐུན་ཆ་ལ་འདར་ཤག་ཡེ་ཐུན། ཨ་
མ་ཛ་ལ་སད་ཐུན་ཁ་ཐུན་ཁ་ཐུན། ཨ་ཨ་ཨ་རམ་རམ་རམ། སད་སད་སད་སྲུང་
བདག་ལ་བསྲུང་། ཞེས་གཟུངས་ཐག་ལ་གཡུང་དྲུང་དཀར་པོའི་ལུ་གུ་རྒྱུད་དུ་འབྲེལ་
ནས། བུམ་པ་ལ་ཐིམ་པར་བསམ། གསང་བ་གཙུག་ཕུད་ཚེ་ཡི་རྒྱུད་ལས། བསྲུང་བ་
ཚེ་སྒྲུབ་པའི་ལེའུ་ལྔ་པའོ།། གླུ །།
༧ སེར་བ་སྲུང་བ་ནི། གཉན་ཤིང་འམ་ཙན་དན་གྱི་ཤིང་ལེབ་ལ། འཁོར་ལོ་
རྩིབས་བརྒྱད་སེང་གེའི་ཁོང་པར་བཅའ། དབུས་སུ་ཡིག་མིག་སྲུང་བའི་ཏན་ཏྲ་བྲི།
རྩིབས་ལ་ཡབ་ཡུམ་གྱི་སྔགས་བྱང་བསྐོར། གཡུང་དྲུང་གི་མིག་ལ་སྤེལ་ཏེ་བྲི། དཔལ་
ཀ་ལ་སྡེ་བརྒྱད་བཟློག་སྔགས་གཡོན་དུ་སྐོར་དེ་བྲི། མུ་ཁྱུད་ལ་ཐོ་ཡེ་ཤག་དུལ་རྣམས་
ལྷོ་སྐོར་རོ། །ཁྲོ་བོ་ཆེན་པོའི་ཐོ་འཛུགས། མཁར་གོང་བཞི་ལ་འཚལ་གྱི་གཡུང་དྲུང་
བྲི་བའི་དབུས་སུ། སེར་བ་ཆོད་ཅེས་བྲི། འཁོར་ལོ་ཁྲོ་བོའི་གུར་དུ་བསམ། ཐོ་བཞི་ལ་
གསེར་སྐྱེམས་གཏོར་མ་བཀའ་བསྒོ། གདོང་བཟློག་དུས་ཡབ་ཡུམ་སྔགས་ལ་སྡེ་བརྒྱད་
ཟློག་སྔགས་གདབ་བ་སྤྲིན་ལ་བརྡེག་གོ །ཡུངས་ཀར་ཞིང་གི་མུ་ལ་བསྐོར་རོ། །ཡུལ་གྱི་
རི་བྲག་ལྷ་ཀླུ་ཐམས་ཅད་ཁྲོ་བོས་ཁྲིག་གི་གང་བར་བསམ། སྤྲིན་དང་གནམ་ས་བར་
སྣང་ཐམས་ཅད་ཁྲོ་བོའི་ཚོགས་དང་མེ་རིས་གང་བར་བསྒོམས། བར་བར་བསང་
239



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
དང་གཏང་རག་གཏང་། དེས་ནི་སེར་བ་ཆད་པར་འགྱུར་རོ། །འབྱུང་བ་ཆེན་པོའི་
དལ་བསྒྱུར་བ་ནི། སྟག་ངར་བ་གཉིས་འཛུམ་བསྣོལ་བའི་དབུས་སུ། འཁོར་ལོ་རྩིབས་
བཞི་བྲི། རྩིབས་ལ་རལ་གྲི་བཞིའི་ཁོང་བར་ཡུམ་སྔགས་བྲི། ཕོ་བྲང་ལ་ཨ་མ་ཧ་ཛ་
ཞེས་ཡིག་མིག་དུ་གཤའ་སྣ་ཆུ་བོ་བསྒྱུར་ཅེས་པ་བྲི། མུ་ཁྱུད་ནང་མ་ལ་སྲིད་པའི་རྒྱལ་
མོའི་སྙིང་པོ་བྲི། དེ་རྒྱབ་གཡུང་དྲུང་ར་བའོ། །དེ་རྒྱབ་མུ་ཁྱུད་མཚོན་ཆ་སྣ་ཚོགས་ཀྱི་
ར་བའོ། །དམག་ཟློག་ནི། དམག་ཟློག་ཅེས་བྲི་ལ། དམག་དཔོན་དབུ་ལ་གཟུག །
གཤའ་སྣ་བསྒྱུར་ན་འཁོར་ལོ་དང་མཁར་གོང་ལ་གཡུང་དྲུང་མིག་ཅན་བྲི། རྡོ་སྒྲོམ་
བྱས་ལ་སྦས་སོ། །གཤའ་སྣ་དམག་སྣ་ཟློག་པར་འགྱུར་རོ། །ཤི་ཀ་བཅད་པ་ནི། འཁོར་
ལོ་རྩིབས་བརྒྱད་རྩེ་མོ་ནང་དུ་བསྟན། དེ་རྒྱབ་མུ་ཁྱུད་དེ་རྒྱབ་ཕ་ཝང་བྲི། དབུས་སུ་
གང་གནོད་མིང་བྲི། དེ་ལ་ཡབ་ཡུམ་སྔགས་ཀྱིས་གཟིར། རྩིབས་ལ་ཟློག་སྔགས་ཀྱིས་
བསྐོར། མུ་ཁྱུད་ལ་ཐོད་པའི་འཕྲེང་བ་བྱ། དེ་ལ་ཐུན་སྔགས་བརྡེག་འབྲུབ་ཁུང་དུ་
གཞུག་གོ །དམ་སྲི་མནན་པ། ཕག་གི་ཁོང་པར་འཁོར་ལོ་གོང་མ་ལྟར་བྲིས་ལ་ཐུན་
བྲབ། ཐུབ་རྟགས་བྱུང་ན་མནན། ཡམས་ནད་དང་པྲ་ངན་ཟློག་པ་ནི། གཉན་ཤིང་
ངམ་ཙན་དན་ལ། དུག་ཁྲག་སྨེ་བའི་ཆུ་དང་འབོབ་བསྲེས་ལ། འཁོར་ལོ་རྩིབས་བཞི་
པ་དེ་རྒྱབ་རྩིབས་བརྒྱད། མུ་ཁྱུད་རིམ་གསུམ་བྲི། དེ་རྒྱབ་ཧ་སྟི་སྟོབས་ཆེན་བྲི། ཕོ་
བྲང་མིང་བྱང་གནོད་བྱེད་བྲི། རྩིབས་བཞི་ལ་ཉེ་ལོ་ཡོ་ལིན་ཏྲ་ཡི་ཟློག །ཡ་མ་མ་ཏི་
ཟློག །བ་རུ་ནི་བམ་ཟློག །གུ་བེ་ར་ཡེ་ཀྲེ་ཐུན་བྱོ་ཟློག །ཨི་ཤ་ན་ཡ་ཏ་ཐུན་བྱོ་ཟློག །
ཨཀྵེ་ཡེ་ཐུན་བྱོ་ཟློག །ཉི་རི་ཏི་ཡེ་ཐུན་བྱོ་ཟློག །ཉེ་ལོ་ཡོ་བ་ཡ་ཨ་ཐུན་བྱོ་བཟློག །ཉེ་ལོ་
ཡོ་ཙན་དྷ་ན་ཡ་ཧ་ཐུན་བྱོ་ཟློག །ཀར་ཀ་ཡ་ཐུན་བྱོ་ཟློག །པྲ་བེ་ནེ་ཕཊ་ཐུན་བྱོ་ཟློག །
བ་སུ་ད་ར་ན་ཐུན་བྱོ་ཟློག །ཅེས་བྲི་བར་བྱའོ། །རྩིབས་བརྒྱད་སྡེ་བརྒྱད་ཟློག་སྔགས་
སོ། །མུ་ཁྱུད་ནང་མ་ལ་ཐོ་ཡེ་ཤག་དུལ་ལོ། །རྒྱབ་ལ་ཐོད་འཕྲེང༌། དེ་རྒྱབ་མེ་རི་
240



རྒྱུད་སྡེ།
།
ཨུ་དུ་འབར་བའི་རྒྱུད་འབྲིང་པོ།
འབར་བའི་ཚུལ་ལོ། །དེ་ནས་འབྲུབ་ཁུང་དུ་གཞུག་ལ་ཐུན་གྱིས་བྲབ་བོ། །རྩི་ཤིང་དུ་
བ་བྱ། ཚོགས་ཆེན་པོ་བཀྱག །གཏོར་མས་ཟློག་པ་ལས་རྒྱུད་ཆེན་པོ་ལྟར་བྱ། བསྲུང་
བ་བྱ། བཀའ་བགོ་བདེན་པ་བདར། དེས་ཡམས་ནད་ཆོད་པར་འགྱུར་རོ། །སྲི་བུ་
གསོ་ན་བདག་གཞུང་ལྟར་སྒོམས། བསྲུང་བའི་འཁོར་ལོ་གཞུང་ལྟར་བྲིས་ལ། བུམ་པ་
ལ་གུར་དབུབ། སྐུད་པ་ལ་བསྲུང་བའི་མདུད་པ་ལྔ་བྱ་བ་དང་། ཁམས་དུག་ཁྲག་སྨེ་
བ་ཁྲག་ར་ཐུགས་རྨོང་ཁ་ལ། གང་གནོད་པའི་གཟུགས་བྲིས་ལ། སྙིང་ཁར་གྲུ་གསུམ་
བཀོལ་བར་བྱ། སྲིད་པའི་ཕོ་འདྲེ་སྲིད་པའི་མོ་འདྲེའི་གཟུགས་བྲིས་ལ་ཁྲམ་གྱིས་བསྐོར་
ལ་གཞུག །ནང་ནུབ་ཏུ་ཐུན་བྲབ། རང་གཤེད་ཐོད་པར་བཅུག་ལ་ལམ་རྒྱ་གྲམ་འམ་
ཟམ་སྡུར་ལ་གནོན། སྤྱི་གཙུག་ཨུ་དུ་འབར་བའི་བསྲུང་ཟློག་ཚེ་ཡི་ཏན་ཏྲའི་རྒྱུད་ལས།
ལས་སྦྱོར་བསྟན་པའི་ལེའུ་སྟེ་དྲུག་པའོ།། ༣ཨམཎྜལཿ །
༧ ཁྲོ་བོ་དབང་ཆེན་ཚེ་སྒྲུབ་ཏན་ཏྲ་ལས། པ་ཙ་དྲད་ཏེ་དགྲར་ལང་ན། སྒྲུབ་
པའི་དཀྱིལ་འཁོར་ནུབ་བྱང་མཚམས་སུ། མི་བསད་པ་མཚོན་གྲིར་ཤི་བའི་ཁྲག་དང༌།
དུག་དང་། ཝ་རྒལ་གྲོག་མ་དམར་ནག་འཐབ་པའི་ས། ལྷ་འདྲེ་དྲེགས་པ་སྲང་དང་།
ས་སྣ་བཀྲ་མ་ཤིས་པ་རྣམས་ལ། མ་ཕག་ནག་པོ་ཁྲུ་གང་བང་རིམ་བཞི་པ་བརྩེགས།
གཟེ་ཞལ་གྱི་ཚུལ་དུ་དུར་སོར་མདངས་ཁྲག་ངན་གྱི་ཞལ་ཞལ་བྱ། ནང་དུ་རབས་
ཆད་ཐོད་པ་ཞིག་རྗེ་ཅན་གྱི་ནང་དུ། གང་པ་ཙ་ཧྲད་དུ་བྱེད་པ་དམ་ཉམས་སྔགས་
པའི་ལིང་ཀ་གཞུག །ཁ་ནས་རྩེ་བཏོན་པར་བྱ་ལ་གསད་སྔགས་གཟེར། དེ་ཕྱི་རྩིབས་
བརྒྱད་ཕོ་བྲང་དུ་བྲི། མུ་ཁྱུད་རིམ་པ་གསུམ་དུ་བསྐོར། བར་དུ་འབྲུག་ཁ་སྤྲོད་བྲི་བའི་
རྒྱབ་ཐོད་འཕྲེང་གིས་བསྐོར། རྩིབས་ལ་ཟློག་སྔགས། མུ་ཁྱུད་ལ་ཡུམ་སྔགས་བྲིས།
གཤམ་ལ་མིང་ཕྱུང་ངོ༌། །སྒྲོག་གཉིས་ནམ་མཁའ་ལ་འཐབ་ན། སྐྱོག་རྡོ་བར་སྣང་ལ་
བཅག །དུན་ཙེ་རང་གཤེད་རང་ལ་དབབ། གྱེར་ཙེ་སྲོག་རྒྱུད་མདངས་དང་ཕྲལ། སྐྱེ་
241



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བ་
བོ་དྲེགས་པ་གཟན་ལ་བརྡད། འབྱུང་བའི་ཀླད་བསྒྲུག །དོན་དགུས་བྱད་མ་གཏན་
ལ་བརླག་པའི་ལས་བྱ། ཚུལ་ལ་བ་ཙ་ཧྲད་དུབ་ན་ལྐུགས་པ་ཁ་ཕྱེ། མར་མེ་སྒྲོན་མ་
བཀྱེག །སྔགས་མཁན་ལྕེ་ཐོག་དུ་གསད། དེ་ནི་བྱད་མ་གསད་པའི་ལེའུ་སྟེ་བདུན་
པའོ། །། །
༧ དེ་ནས་བདག་སྲོག་གི་གོ་བསྒོ་ཏེ། བདག་གི་ཐུགས་ཀ་ན་རམ་ལས་བསྐལ་པའི་
མེ་རི་དམར་སེར་འཕྲོས་པས། སྣང་སྲིད་ཐམས་ཅད་མེ་ཡིས་བསྲེགས་པར་བསྒོམ་
ལ། མཚམས་བཅད་དེ་འདི་སྐད་དོ། །བསྭོ་བསྭོ་མཁའ་ལ་ཁྲོ་བོ་སྟོབས་ཆེན་དང་།
དབྱིངས་ནས་འཁྲོས་པའི་སྟོབས་ཆེན་གྱི། སྣང་སྲིད་ཁྲོ་བོ་ཁྲོ་མོས་གང་། ཀུན་ཀྱང་
ཁྲོ་བོའི་རང་བཞིན་ལ། བགེགས་ཞེས་བྱ་བ་མེད་ན་ཡང་། ལོག་པར་ལྟ་བ་རྟོག་པའི་
སེམས། ཐོས་པའི་སྐལ་དང་མི་ལྡན་པས། སོ་སོ་རང་རང་གནས་སུ་དེངས། གང་
ཞིག་ལོག་པར་ལྟ་བ་རྣམས། མཚམས་དང་ཐོ་ལས་མ་འདའ་ཞིག །གལ་ཏེ་ཐོ་ལས་
འདས་འགྱུར་ན། རྡུལ་ཕྲན་བཞིན་དུ་མེད་པར་བྱའོ། །དབང་དུ་སྡུས་ལ་རྡུལ་དུ་
རློག །བསྭོ་བསྭོ་བསྭོ། རཾ་རཾ་རཾ་ཧ་ལ་ཆ་ལ་བྱོ་བྱོ་ཐུན་རམ་པུར་ཐོག་པུར་ཧ་ལ་ཆ་ལ་
རཾ་རཾ་ཧྲིལ་བུར། ཅེས་ཡུངས་ཀར་དང་མཚེ་གཏོར་རྔ་གཤང་བསྒྲགས་པར་བྱའོ། །
ཎཎ༨རྡཎྜ52
དེ་ནས་ཚེ་ཡི་ཏིང་འཛིན་བསྒོམ་པ་ལ་འཇུག །སེམས་སྟོང་པ་རང་གསལ་ཅི་ཡང་
མེད་པའི་ངང་ལ་སེམས་རང་བཞིན་སྟོང་སང་ངེ་བ་ཐུབ་ཚད་སྒོམས། དེ་ཡི་ངང་ལ་
དེ་ལྟར་མ་རྟོགས་པའི་སེམས་ཅན་སྙིང་རེ་རྗེ་བསམ་པའི་འདུ་ཤེས་བསྐྱེད། དེ་ཡི་ངང་
ལ་བསྔོ་ཉེ་ལོ་ཡོ་ཨ་དཀར་སད་ནེ་རཾ་ཞེས་བརྗོད་པས། རང་བཞིན་གྱི་གནས་ནས་ལྷ་
ཡི་ཐུགས་རྗེ་ཨ་དཀར་པོ་ཅིག་མར་བྱུང་བས་བདག་ལ་ཐིམ། བདག་གི་དབང་པོ་ལྔ་
ལས་འོད་ཟེར་གྱི་དུག་ལྔ་ཕར་བུས་བས། འགྲོ་བ་སེམས་ཅན་གྱི་དབང་པོ་སྒོ་ལྔ་ན་
242



རྒྱུད་སྡེ།
。
ཨུ་དུ་འབར་བའི་རྒྱུད་འབྲིང་པོ།
༼ཁ༽
ཕར་ཞུགས་ནས། སེམས་ཅན་གྱི་དུག་ལྔ་དག་ནས། བདག་ཉིད་ཕུང་པོ་ཨ་ཡི་དཀྱིལ་
འཁོར་དུ་གྱུར་བས། ཨ་ཡི་འོད་ཀྱི་འཇིག་རྟེན་གང་པར་བསམ། དེ་ནས་ཨ་དཀར་
སད་ནེ་རམ་ཉེ་ལོ་ཡོ་ཨ་མ་སད་ལ་ཞེས་བརྗོད་པས། བདག་ཉིད་ཡེ་གཤེན་གཙུག་
ཕུད་སྐུ་མདོག་དཀར་ལ་འོད་དུ་འབར་བ། གཡས་ནས་གསེར་གྱི་ཡི་གེ་ཨ་བསྣམས་
པ། གཡོན་ནས་མེ་ཏོག་ཨུ་དུ་འབར་བ་བསྣམས་པ། དབུ་ལ་ཨུ་དུ་འབར་བའི་རྭ་
འཁྲུངས་པ། དེ་ནས་ཉེ་ལོ་ཡོ་མུ་ཡེ་ཅེས་བརྗོད་པས་ནམ་མཁའ་སྒོམས། ཉེ་ལོ་ཡོ་ཡཾ་
ཨ་ཞེས་བརྗོད་པས། རླུང་གི་དཀྱིལ་འཁོར་དུ་སྒོམས། ཉེ་ལོ་ཡོ་རཾ་ཞེས་བརྗོད་པས།
མེ་ཡི་དཀྱིལ་འཁོར་དུ་སྒོམས། ཉེ་ལོ་ཡོ་མཾ་ཅེས་བརྗོད་པས། ཆུ་ཡི་དཀྱིལ་འཁོར་དུ་
བསྒོམས། ཉེ་ལོ་ཡོ་ཁཾ་ཨ་ཞེས་བརྗོད་པས། གསེར་གྱི་ས་གཞི། ཨ་ཡཾ་རཾ་མཾ་ཁཾ་ཧཱུྃ་རི་
ཏི་གར་མ་ལ་ཧོ། ཞེས་བརྗོད་པས་རི་རབ་གླིང་བཞི་གླིང་ཕྲན་བརྒྱད་ཀྱིས་བསྐོར་བ།
ཡཾ་ཨ་རཾ་ཡཾ་ཧཱུྃ་ཞེས་བརྗོད་པས། གཞལ་ཡས་ཁང་ཆེན་པོ་གྲུ་བཞི་པ་ལ་སྒོ་བཞི་ཡོད་
པ། ཤར་གསེར་ལ་གྲུབ་པ། བྱང་ནེ་མེན་ལས་གྲུབ་པ། ནུབ་ཟངས་ལ་གྲུབ་པ། ལྷོ་
གཡུ་ལ་གྲུབ་པ། རྩེ་མོ་རིན་པོ་ཆེའི་བང་རིམ་ཁྲི་འཕང་བཅུ་གསུམ་བརྩེགས་པ། མེ་
རི་དཀར་སེར་གཡུང་དྲུང་རིས་སུ་བསམ། བང་རིམ་བདུན་བདུན་གྱི་བར་བར་ན།
གཡུང་དྲུང་དང་རལ་ཀྱུ་དང་ཤ་འབལ་དང་མདའ་དང་ཙོ་དང་ཐོག་དང་མེ་རི་འཕྲོ་
བ། སྲེད་ལེན་བུས་མདངས་མི་ཚུགས་པ། དེ་ཡི་ནང་དུ་གསེར་གྱི་འཁོར་ལོ་རྩིབས་
སྟོང་དང་ལྡན་པ་འཁོར་བ། དེའི་ཤར་ཕྱོགས་སུ་གཡུང་དྲུང་འཁྱིལ་པའི་མེ་རི་འབར་
བ། མེ་ལྕེ་རྩེ་མོ་མདུང་དང་ཐོ་བ་ལྕགས་ཀྱུ་ཞགས་པ་ཤ་འབལ་འཕྲོ་བ། བྱང་ཕྱོགས་
འཁོར་ལོ་ལྗང་གུའི་མེ་རི་འབར་བ། ཐོག་དང་མུ་མར་མེ་དཔུང་ཝེར་ཧྲིམ་རབ་ཏུ་འཕྲོ་
བ། ནུབ་དུ་པདྨ་འཁྱིལ་པའི་མེ་རི་རབ་དུ་འབར་བ། སྣེ་རྩེ་གསེར་ཙོ་རབ་ཏུ་འཕྲོ་བ།
ལྷོ་ཕྱོགས་ན་མེ་རི་རིན་ཆེན་རིས་སུ་འཕྲོ་བ། མེ་ལྕེ་ཕོ་མ་ཡ་ཤག་དུམ་རབ་ཏུ་འཕྲོ་བ།
243



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རྩེ་མོ་མེ་དཔུང་དགུ་སྒྲིལ་འབར་བ། སྟེང་ཕྱོགས་ན་གསེར་གྱི་འཁོར་ལོ་རྩིབས་ཁྲི་ཁྲི་
བ་གཡས་སུ་འཁོར་བས། སྟེང་གི་ལྷ་བདུད་ལོག་པ་བསྒྲལ་བ། དེ་རྒྱབ་མེ་རི་བསྐལ་
པ་འཇིག་པ་འདྲ་བ་འབར་བས། བདུད་བཞི་བསྲེགས་པ། ཕྱི་རྟེན་གསེར་གྱི་མཆོད་
རྟེན་ལ་འདུས་པ། རིང་རྔ་ལ་དམུ་ཨུན་དང་ཡག་གྱད་ལ་ཧེ་ཧ་ཏིའི་ཚོགས་ཀྱིས་ར་
བ་བསྐོར་ཏེ། འཇིག་རྟེན་པ་རྣམས་རབ་ཏུ་སྒྲོལ་བར་བསྒོམ། བསྐལ་པ་མེས་འཇིག་
མེ་རླུང་གི་སྟོང་གསུམ་འཇིག་རྟེན་མཐའ་ནས་བསྲེགས་པར་བསྒོམ། དེ་ཡི་ནང་དུ་
འོག་དུ་ཀླུ་ཡི་གདན་ཆུ་སྲིན་དུག་སྦྲུལ་གླང་ཆེན་རྟ་འབྲུག་ཁྱུང༌། སེང་གེ་རྨ་བྱ་ཤང་
ཤང་དེའུ་དང་། ནམ་མཁའ་ལྡིང་ཐམས་ཅད་དང་། དེའི་སྟེང་དུ་ཉི་མ། དེའི་སྟེང་
དུ་ཟླ་བ། གདན་དེའི་སྟེང་དུ་ཨ་དཀར་པོ་དང་མ་དམར་མོ་གཉིས་ཡར་བརྡོལ་བར་
བསྒོམ། དེ་ལ་བདག་གི་བསྔོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཨ་མ་སད་རཾ་
སྤྲོས་བརྗོད་པས། བདག་ཉིད་ཐུགས་ཀ་ནས་བདག་ཉིད་འོད་དུ་གྱུར་པ། ཨ་རུ་གྱུར་
པས། དབུས་ཀྱི་ཨ་དཀར་པོ་ལ་ཐིམ། བདག་འོད་ཀྱི་སྐུ་རུ་གྱུར་པ་གཡས་དཀར་
གཡོན་དམར་དབུས་མཐིང་ནག །མཆེ་བ་དཀར་པོ་གཙིགས་པ་ཞབས་བཞི་གཡས་
བསྐུམ་གཡོན་བསྒྲད་པས། སྐུ་སྟོད་དར་དཀར་ཚོམ་བུའི་བྱང་བུ་ལ་དར་དམར་པོའི་
ཤམ་ཐབས་བྱས་པ། སྐུ་སྟོད་བདུད་ཀྱི་གཡང་བཞི་ལ། སྐུ་སྨད་སྟག་གི་ཤམ་ཐབས་
ཅན། བདུད་རྒ་རབ་དབང་ཕྱུག་གི་པགས་པ་མནབ་པ། གཡས་ཀྱི་དང་པོ་མི་ནུབ་
པའི་རྒྱལ་མཚན་ལ་གསེར་ཙོ་ཝེར་ཧྲིམ་འཕྲོ་བ། དེ་ལ་གཡུང་དྲུང་ཚེ་ཐག་དཀར་པོ་
བཏགས་པ་བསྣམས་པ། གཡས་པ་བར་མ་ན། ཡེ་ཤེས་རལ་ཀྱུ་བསམ་ཆོད་ཕྱིར་བ།
དགྲ་བགེགས་བར་དུ་གཅོད་པའི་སྐེད་བཅད་པ། གཡས་ཀྱི་ཐ་མ་ན་གནམ་ལྕགས་
ཐོག་གི་སྟ་མོ་བསྣམས་པ། བྱད་མ་དང་དུན་ཙེའི་ཀླད་པ་གཤོག་པ། གཡོན་གྱི་དང་
པོ་ན་སྲིད་པའི་མདའ་གཞུ་བསྣམས་པ། ཕྱོགས་སྐྱོང་དང་སྡེ་བརྒྱད་ཀྱི་སྙིང་གཟེར་བ།
244



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
༼ཁ༽
གཡོན་གྱི་བར་མ་ན། རྫུ་འཕྲུལ་ཐབས་ཀྱི་ཞགས་པ་བསྣམས་པ། ཉོན་མོངས་འཁོར་
བ་འདྲེན་པ། གཡོན་གྱི་ཐ་མ་ན་ཐུགས་རྗེ་ལྕགས་ཀྱུ་བསྣམས་པ། སྦོད་གཏོང་མཁན་
གྱི་སྙིང་གཟེར་བ། མེ་རི་དང་སྤྲིན་གྱི་རལ་པ་ཁམ་ནག་གྱེན་དུ་འཁྱིལ་པ། ཞལ་ནས་
བསྭཱ་རམ་ཧ་ཧ་ཧེ་ཧེ་ཐུན་ཅེས་སྒྲ་སྒྲགས་པས། གནོད་བྱེད་བརྒྱལ་བ། ལུས་དཔག་
ཚད་ལྔ་བརྒྱར་སླེབས་པ། མཆེ་བ་དབལ་གྱི་རི་བོ་དཀར་པོ་གཏམ་པ། བ་སྤུ་རེ་ལ་
མཚོན་ཆ་སྣ་ཚོགས་ཀྱི་ཆར་རབ་ཏུ་འཕྲོ་བ། གནོད་བྱེད་གེའི་སྟེང་དུ་གེ་ཏའམ་མཚོན་
ཆའི་ཆར་འབེབས་པ། ཐུགས་རྗེ་བྱམས་མ་མཁའ་ལ་གདུག་མོ་སྐུ་མདོག་དཀར་མོ་བ་
ག་གཏམ་ནས་འཁྲིལ་བ། མེ་རླུང་གི་གཤོག་པ་ཆེན་པོ་རླབས་པ། ཡབ་ཀྱི་ཐུགས་ཀ་
ནས་གསེར་གྱི་གཡུང་དྲུང་གཡས་སུ་འཁོར་བ། དབུས་སུ་ཨ་ལ་འོད་དཀར་པོ་གཅིག་
བྱུང་། ཡུམ་གྱི་ཐུགས་ཀ་ནས་གཡུང་དྲུང་གཡས་སྐོར་ལ། ཡབ་ཡུམ་སྙིང་པོ་ཐིམ་པས།
ཡུམ་གྱི་བ་ག་ལ་རྒྱུད་ནས་སྔགས་ཀྱི་འཕྲེང་བས་བདག་གི་ཐུགས་ཀ་ནས། གཡུང་དྲུང་
གི་འཕྲེང་བས་བསྐོར་བར་བསམ། ཡབ་ཡུམ་སྦྱོར་བའི་བ་ག་ནས་ཨ་དང་མ་འཕྲོས་
པས། དེ་ལ་ཡེ་ཤེས་ཀྱི་ཁྲོ་ཚོགས་མང་པོ་འཕྲོས་པ་སྟེ། ཚེ་འགུག་གི་ལྷ་མོ་བཞི་དང་།
ཁྲོ་བོ་ཆེན་པོ་སྐུ་མདོག་མཐིང་ནག་ཞགས་པ་ཐོགས་པ། དབྱུག་པ་ཐོགས་པ། གཤོག་
པ་ཐོགས་པ། དུག་ཐོགས་པ། གཏུན་བུ་ཐོགས་པ། དགྲ་སྟ་ཅན། སྔོན་དམར་ཐོགས་
པ། ལྕགས་ཀྱུ་ཅན། མེ་དཔུང་ཐོགས་པ། ཐོག་མེད་དུ་ཐོགས་པ། སྡིགས་མཛུབ་ཅན་
གྱི་འཁོར་གྱིས་རབ་ཏུ་བསྐོར་བ། དེ་ལྟ་བུའི་དབྱིངས་ན་བསྐྱེད་ལ་བདག་ལ་བསྟིམ་
མོ། །འཇིག་རྟེན་ཙམ་གང་པར་སྒོམ། དེ་ནི་སྲུང་བས་ལོ་བརྒྱ་ཐུབ་པར་སྒོམས་པའོ། །
དེ་ནས་ཨ་ཡཾ་རམ་མཾ་ཁང་བྲོ་བརྗོད་པས། གཏོར་མའི་སྣོད་རིན་པོ་ཆེའི་གཞོང་པ། །
འཇིག་རྟེན་གཏོས་དང་མཉམ་པར་སྒོམས། དེའི་དབུས་སུ་རིན་པོ་ཆེའི་གཡུང་དྲུང་
བྱང་སྐོར། དབུས་སུ་ཨ། ཤར་ན་ཨོྃ། བྱང་ན་ཧཱུཾ། ནུབ་ན་རཾ། ལྷོ་ན་ཛ་སྒོམ། ཨ་ཨཱ་ཧཱུྃ་
245



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རཾ་ཛ། ཞེས་བརྗོད་པས། བདག་གི་ཐུགས་ཀ་ནས་ཨ་དཀར་པོ་གཅིག་བརྡོལ་པ་ལ་
འོད་བྱུང་བས། གཏོར་མའི་དབུས་ཀྱི་ཨ་ལ་ཐིམ། ཨ་འོད་དུ་ཞུ་བ་ཨོཾ་ལ་ཐིམ། ༀ་འོད་
དུ་ཞུ་བ་ཧཱུྃ་ལ་ཐིམ། ཧཱུཾ་འོད་དུ་ཞུ་བ་རཾ་ལ་ཐིམ། རམ་འོད་དུ་ཞུ་བ་ཛ་ལ་ཐིམ། ཛ་
འོད་དུ་ཞུ་ནས། གཏོར་མ་ཤ་ཡི་རི་བོ་ཁྲག་གི་རྒྱ་མཚོ་ཞག་གི་ཟོ་རིས་བདུད་རྩིའི་ཟར་
བུ་འཛག་པ། རུས་པ་རི་རབ་དུ་སྒོམ། དེས་འཇིག་རྟེན་པ་དང་ཡེ་ཤེས་པའི་ཁྲོ་བོ་
ཐམས་ཅད་མཉེས་པར་བསམ། དེ་ནས་བསྭཱ་ཨཱ་བ་བཱ་དེ་ན་ཧཱུཾ་ར་ས་ཡ་ན་གཡུ་འབྲང་
བདུད་རྩིར་བསྔོ་ཐིམ། ཞེས་ལན་བདུན་བརྗོད་པས་བདུད་རྩི་གཏོར་མ་འབུལ་ལོ། །
དེ་ནས་སྙིང་པོ་དྲངས་པ་ནི། བསྲོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་
ཐུན་ཆ་ལ་འདར་ཤག་ཡེ་ཐུན། ཨ་མ་ཛ་ལ་སད་ཐུན། ཁ་ཐུན་ཁ་ཐུན་ཟློག་ཟློག །བྷོ་
བྷོ་ཧྲིམ་ཧྲིམ་བྱེད་མའི་སྙིང་ལ་སྟམ་སྟམ། བསྭོ་མ་མ་ཉེ་ལོ་ཡོ་ཐུན་སྤུངས་སོ་ཐད་དོ་
མུ་ཡེ་ཐུན་བྱ་ཐུན་བྱོ་ཟློག་ཟློག །བསྭོ་མ་མ་ཛ་མུ་ཡེ་ཐུན་བྱོ། རམ་ཐུན་བྱོ། ཨ་དཀར་
མུ་ཡེ་ཤག་ཐུན་བྱ་ཐུན་བྱ་ཐུན་བློ་ཟློག །ཅེས་སྙིང་པོ་འཛབ་དུ་བཟླའོ། །ཨ་མ་ཧ་ར་ཛ་
ལ་ཉེ་ལོ་ཡོ་སད་ནེ་རམ་སྤུངས་སོ་ཐད་དོ་ཐུན། དེ་ནི་སྤྱི་བསྡུས་པའི་སྔགས་སོ། །བསྭོ་
ཉེ་ལོ་ཡོ་ཁ་ཐུན་ཁ་ཐུན་ཝེར་ཧྲིམ་སྣེ་རྩེ་ཤ་འབལ་ཕོ་ཡང་ཙཀྲ་མུ་མར་ཧྲིལ། བྷོ་བྷོ་
ཟློག་ཟློག །ཅེས་ཐུན་སྔགས་སོ། །བསྭཱ་ཝེར་ཟེ་ར་ཙ་ཟློག །མ་མ་མུ་ཡེ་ཟློག །ཨུ་མུ་ཏོ་
ཡོ་ཟློག །དེ་བ་སད་རྒྱ་ཟློག །ར་ཙ་གེ་དུ་ཟློག །ཡག་ཤ་རག་ཤ་ཟློག །མ་མ་ར་ཙ་ཡ་
མ་ཟློག །སམ་སྲམ་ཤི་ནིག་ཟློག །ཅེས་སྡེ་བརྒྱད་ཟློག་སྔགས་སོ། །གཙུག་ཕུད་ཨུ་དུ་
འབར་བ་ཚེ་ཡི་ཏན་ཏྲ་ཡང་གསང་རྒྱུད་ལས། ལྷ་སྒོམ་པ་དང་གསང་བ་སྔགས་ཀྱི་
ལེའུ་སྟེ་བརྒྱད་པའོ། ནཛཀཿ གླསསཎཎ །། །
༧ དེ་ནས་ཡེ་ཤེས་ཀྱི་ཁྲོ་བོ་སྤྱན་དྲངས་བ་སྟེ། འདི་སྐད་དོ། །ཨ་ཨ་ཨ། བསྭོ་བོན་
ཉིད་ཁྲོ་གཏུམ་འབར་བའི་གསས་མཁར་ནས། ཐུགས་རྗེ་སྤྲུལ་པ་འཁྲོས་པའི་གཙོ་
246



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
མཆོག་མཁའ་འགྱིང་ཁ། ཐུགས་རྗེ་ཐབས་ཀྱི་རོལ་པའི་ཡུམ་ཆེན་ནི། མཁའ་ལ་གདུག་
མོ་ཀུན་གྱི་བ་ག་ཡུམ། ཡབ་ཡུམ་སྤྲུལ་པའི་འཁོར་དང་བཅས། དེ་བཞིན་བོན་ཉིད་ཁྲོ་
གཏུམ་འབར་བའི་གསས་མཁར་འདིར། ཞེ་སྡང་ཧ་ལ་ཆ་ཡི་སྒྲ་སྒྲོགས་ཤིང་། གཤེན་
རབ་མཐུ་དང་དཔུང་ལ་གཤེགས་སུ་གསོལ། གཉིས་མེད་དོན་གྱི་བརྟན་པར་བཞུགས་
སུ་གསོལ། འཇིགས་བྱེད་རྫུ་འཕྲུལ་འཁོར་གྱི་མ་མོའི་ཚོགས། སྤྲུལ་པ་ཕོ་ཉ་རྫུ་འཕྲུལ་
འགྲོ་བའི་དོན་ལ་བཞུགས་སུ་གསོལ།
དེ་ནས་ཕྱག་བྱ། བ་དབང་ཆེན་འབར་བའི་གཞལ་ཡས་ནས། ཐུགས་རྗེ་སྤྲུལ་
པའི་ཁྲོ་ཚོགས་ནི། གཙོ་མཆོག་ཁྲོ་རྒྱལ་ཁ་འགྱིང་ཁ། བཙུན་མོ་འཁོར་དང་གཡོག་ཏུ་
བཅས། སྤྲུལ་པ་བྱེ་བ་ས་ཡ་འབུམ། ཐུགས་ཉིད་ཞི་བའི་རང་བཞིན་ལས། ཐུགས་རྗེ་
འཁྲོས་པའི་རྟགས་བྱུང་བ། ཡབ་ཡུམ་སྤྲུལ་པའི་འཁོར་དང་བཅས་པ་ལ། ཕྱག་འཚལ་
དང་བས་སྐྱབས་སུ་མཆིའོ། །ཨ་ཨ་ཨ། ཐུགས་རྗེ་ཀུན་གསལ་གདོས་དང་བྲལ། ངང་
ཉིད་ཀུན་བཟང་ཡེ་ཤེས་སྐུ། གདུག་མོ་ཡུམ་ཆེན་འཁོར་བཅས་ལ། ཕྱག་འཚལ་དང་
པས་སྐྱབས་སུ་མཆི། ལས་ཀྱི་མཐའ་ལ་བྱིན་གྱིས་རླབས་ཏུ་གསོལ། རྫུ་འཕྲུལ་སྨན་
བཞི་འཁོར་བཅས་ལ། ཕྱག་འཚལ་དང་བས་སྐྱབས་སུ་མཆི། བདག་གི་ཚེ་ལ་ལོ་
བརྒྱར་བྱིན་གྱིས་རློབས། འཇིག་རྟེན་དགྲ་བགེགས་བསྒྲལ་མཛད་པ། ལས་ཀྱི་དབལ་
མོ་འཁོར་བཅས་ལ། ཕྱག་འཚལ་དང་པས་སྐྱབས་སུ་མཆི། འཇིག་རྟེན་དགྲ་བགེགས་
ཞི་བར་མཛོད། །
དེ་ནས་བཤགས་པ་བྱ་སྟེ། ཨོཾ་དབང་ཆེན་འབར་བའི་གཞལ་ཡས་ན། གཙོ་མཆོག་
ཁྲོ་རྒྱལ་ཁ་འགྱིང་ཁ། བཙུན་མོ་འཁོར་དང་བཅས་པ་ལ། ཕྱག་འཚལ་དང་བས་སྡིག་
པ་བཤགས། བདག་གི་ཅི་འགལ་འཁྲུལ་པའི་སྡིག་པ་ཅི་བགྱིས་པ། སྔར་ནོངས་ད་
དྲན་འགྱོད་དོ་མཐོལ་ལོ་བཤགས། ཡེ་ཤེས་འབར་བའི་ཁྲོ་མཆོག་ནི། མཉམ་པའི་
247



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
ངང་ལ་མི་འདའ་སྟེ། གསང་བ་ཚོགས་ཀྱིས་མི་བཞེས་མཐོལ་ལོ་བཤགས། ཡེ་ཤེས་
སྤྱན་ཅན་ཁྱེད་ཀྱི་བཀའ་ཉན་ཅིང་། བཀའ་ལ་མི་འདའ་དམ་ལས་མི་ལྡོག་སྟེ། གལ་
ཏེ་བཀའ་ལ་འདས་ན་མཐོལ་ལོ་བཤགས། ཚངས་པའི་དངོས་གྲུབ་བདག་ལ་སྩལ་དུ་
གསོལ། །
དེ་ནས་མཆོད་པ་འབུལ་ཏེ། བསྭོ་དབང་ཆེན་འབར་བའི་གཞལ་ཡས་ནས།
ཐུགས་རྗེ་གཙོ་མཆོག་ཁྲོ་རྒྱལ་མཁའ་འགྱིང་ཁ། ཐུགས་རྗེ་ཐབས་ཀྱི་རོལ་པའི་ཡུམ་
ཆེན་ནི། མཁའ་ལ་གདུག་མོ་བ་ག་ཀུན་གྱི་ཡུམ། ཡབ་ཡུམ་སྤྲུལ་པའི་འཁོར་དང་
བཅས་པ་ལ། དུག་ལྔའི་རི་བོ་བསྒྲིལ་བ་ཤ་ཡི་རི་བོ་དང༌། འདོད་ཆགས་རྩད་ནས་
བཅད་པ་ཁྲག་གི་རྒྱ་མཚོ་དང་། ཞེ་སྡང་རྩད་ནས་བཅད་པ་རུས་པའི་བྲག་རི་དང་།
ཅི་ལྟར་ཚོགས་ལ་སྦྱར་བ་བཀའ་ཡི་གཏོར་མ་འདི། བདུད་རྩི་སྨན་ལ་སྦྱར་ཞིང་ཤ་ཡི་
རི་བོར་བྱིན་གྱིས་རླབས། རག་ཏའི་རྒྱ་མཚོ་ཁྲག་གི་རྦ་ཀློང་འདི། བདུད་རྩི་རྒྱ་མཚོར་
བྱིན་རླབས་ནས། བསྟན་པ་སྲུང་ཕྱིར་བདུད་རྩི་རྒྱ་མཚོར་བྱིན་གྱིས་རློབས་ལ་བཞེས་
སུ་གསོལ། གཡུང་དྲུང་ཚེ་ཡི་དངོས་གྲུབ་བདག་ལ་སྩལ་དུ་གསོལ། བསྭོ་ཨཱ་བ་བཱ་དེ་
ན་ར་ས་ཡ་ན་གཡུ་འབྲང་བདུད་རྩིར་བསྔོ་ཐ། །
དེ་ནས་ཐུགས་དམ་བསྐུལ་བའི་བསྟོད་པ་བསྐུལ་ཏེ་འདི་སྐད་དོ། །བསྭོ་བསྐལ་པ་
མེ་དཔུང་འབར་བའི་གསས་མཁར་ན། ཐམས་ཅད་ཀུན་གསལ་འབར་བ་ཁྲོ་བོའི་
མཆོག །ཆགས་པ་མེད་པས་སྣང་སྲིད་ཀུན་སྒྲོལ་ཞིང་། གདུག་པ་དུག་ལྔའི་ཚོགས་ཀྱི་
བསྐྱད་དུ་མི་ཚུགས་པ། གཡུང་དྲུང་ཚེ་ཡི་ལྷ་ལ་ཕྱག་འཚལ་ལོ། །བསོ་ཁྱོད་ནི་ནན་
ལྟར་འཁྲོས་ཤིང་འཚིགས་པའི་ཚེ། སྣང་སྲིད་ཀུན་ཀྱང་བསྔོ་སྒྲ་དི་རི་རི། ཀུན་ཀྱང་ཆ་
སྒྲ་དི་རི་རི། ཀུན་ཀྱང་ཧ་ལ་དི་རི་རི། བསྭོ་དང་ཧ་ལ་ཆ་ཡི་སྒྲ་སྒྲོགས་པ། ཐམས་
ཅད་མ་ལུས་བསྒྲལ་དུ་གསོལ། ཕྱག་རྒྱ་ཟག་པ་མེད་པས་ཐམས་ཅད་བཅིངས་དུ་
248



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
གསོལ། སྙིང་པོ་ཟག་པ་མེད་པས་ཐམས་ཅད་བསྲུང་དུ་གསོལ། ཐུགས་རྗེ་ཟག་པ་
མེད་པས་ཐམས་ཅད་བཟུང་དུ་གསོལ། བསྲོ་འགྱུར་མེད་ཏིང་འཛིན་ཐུགས་ཀྱི་
བརྣག་པ་ལས། ཡང་དག་ཁྲོ་མཆོག་གཅིག་བྱུང་བ། འབར་བའི་ཁྲོ་བོ་མཁའ་འགྱིང་
ཁ། དབུ་གསུམ་ཕྱག་དྲུག་ཞབས་ཀྱང་བརྐྱང་བསྐུམ་ཚུལ། གཡས་ཀྱི་དབུ་ཞལ་
དཀར་ལ་འཚེར། གཡོན་གྱི་དབུ་ཞལ་དམར་ལ་གདང་། དབུས་ཀྱི་དབུ་ཞལ་མཐིང་
ལ་ནག །རལ་པ་ཁམ་ནག་གྱེན་དུ་འཁྱིལ། རལ་པ་བསྐལ་པའི་མེ་རི་འབར། ཁམས་
གསུམ་མ་ལུས་དབང་དུ་སྡུད། སྲིད་གསུམ་མ་ལུས་ཟིལ་གྱིས་གནོན། སྲིད་པའི་ཁ་ལོ་
གྱེན་དུ་སྒྱུར། ན་རག་སྒོ་དགུ་ཐུར་དུ་གནོན། གཡས་པས་མེ་ཡི་གཤོག་པ་རློབ། ཤེལ་
དཀར་རླུང་གི་དཔྱང་བུ་ལ། འབྱུང་བ་ཀློག་གི་ཡང་ཤམ་ཅན། དཔའ་མཚན་བདུད་
ཀྱི་གཡང་གཞིས་བརྒྱན། སྦྲུལ་གྱི་སྐུ་རེགས་རྐེད་ལ་བཅིང་། སྐུ་སྟོད་བདུད་ཀྱི་གཡང་
གཞི་ལ། སྐུ་སྨད་སྟག་གི་སྐས་མ་ཧྲལ་། ཕྱག་དྲུག་གཡས་ཀྱི་དང་པོ་ནི། མི་ནུབ་པ་
ཡི་རྒྱལ་མཚན་བསྣམས། བདུད་དང་དམག་ལས་རྒྱལ་བར་མཛད། ཕྱག་དྲུག་
གཡས་ཀྱི་དབུ་མ་ན། ཤེས་རབ་རལ་ཀྱུ་བསམ་ཆོད་བསྣམས། དགྲ་བགེགས་སྐྱེ་ཤི་རྩ་
བ་གཅོད། ཕྱག་དྲུག་གཡས་ཀྱི་ཐ་མ་ན། གནམ་ལྕགས་ཐོག་གི་སྟ་མོ་བསྣམས། དགྲ་
བགེགས་སྤྱི་ནས་གཏིང་པར་གཤོག །ཕྱག་དྲུག་གཡོན་གྱི་དང་པོ་ནི། སྲིད་པའི་
མཚོན་ཆ་མདའ་གཞུ་བསྣམས། དགྲ་བགེགས་སྙིང་གི་དཀྱིལ་དུ་བརྡེག །ཕྱག་དྲུག་
གཡོན་གྱི་དབུ་མ་ན། རྫུ་འཕྲུལ་ཐབས་ཀྱི་ཞབས་པ་སྐྱོང་། འཁོར་བ་མ་ལུས་དོང་
ནས་འདྲེན། ཕྱག་དྲུག་གཡོན་གྱི་ཐ་མ་ན། ཐུགས་རྗེ་རྫུ་འཕྲུལ་ལྕགས་ཀྱུ་བསྣམས།
ན་རག་འདམ་ནས་འདྲེན་པར་བྱེད། ཞལ་ཆེན་གནམ་དུ་གདང་པ་ཡིས། སྲིན་པོའི་
འཁོར་ཡུལ་ཟས་སུ་ཟ། དུང་གི་མཆེ་བ་གཙིགས་པ་ཡིས། དགྲ་བགེགས་སྙིང་གི་
དཀྱིལ་ནས་འདྲེན། ཕྱག་སོར་མང་པོ་བཀྲམ་པ་ཡིས། གྱི་གྲན་གེ་ལ་ཟོར་ཐུན་འཕེན།
249



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
བ་སྤུ་མཚོན་ཆའི་འོད་དཔུང་འཁྲིགས། ལྷ་ཆེན་བརྒྱད་ནི་དབུ་ལ་བརྒྱན། ཀླུ་ཆེན་
བརྒྱད་ནི་ཞབས་ཀྱིས་གནོན། གཟའ་ཆེན་བརྒྱད་ནི་ཕྱག་གིས་སྒྱུར། རྒྱུ་སྐར་ཉི་ཤུ་རྩ་
བརྒྱད་ཞབས་ནས་འཆར། རྒྱལ་ཆེན་བཞི་ནི་ཕོ་ཉར་འགྱེད། སེང་གེ་གླང་ཆེན་རྟ་
འབྲུག་ཁྱུང༌། ལྷ་ཆེན་ཕོ་མོ་གདན་དུ་བཏིང་། ཡུམ་ཆེན་ཡབ་ལ་འཁྲིལ་བར་བཞུགས།
འཁོར་ནི་འབུམ་ཕྲག་སྟོང་གིས་བསྐོར། ཞེ་སྡང་ཧ་ལ་ཆ་ཡི་སྒྲ་སྒྲོགས་ཤིང་། བཞེངས་
ཤིག་བཞེངས་ཤིག་དབྱིངས་ནས་བཞེངས། བསྐྱོད་ཅིག་བསྐྱོད་ཅིག་གནས་ནས་བསྐྱོད།
གནོད་པར་བྱེད་ན་ལྷ་ཡང་བགེགས། སྡང་བར་བྱེད་ནི་ཉེ་རིང་མེད། དབང་དུ་སྡུས་
ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ། ཁྱོད་ཀྱིས་མི་འདུལ་གང་ཡང་མེད།
བསྔོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རམ་ཐུན་ཆ་ལ་འདར་ཤག་ཡེ་
ཐུན་ཨ་མ་ཛ་ལ་སད་ཐུན་ཁ་ཐུན་བློ་བློ་ཟློག་ཟློག ལྷ་ཡི་གདོན་དང་ཀླུ་ཡི་གདོན།
ཕྱོགས་སྐྱོངས་ལ་སོགས་སྡེ་བརྒྱད་ཚོགས། ཕོ་ཡི་བྱོལ་ཁ་གཏོང་པ་དང་། མ་མོའི་བྱོལ་
ཁ་གཏོང་པ་དང༌། འཇིག་རྟེན་ལྷ་འདྲེའི་བྱོལ་ཟོར་གཏོང་པ་དང་། ཀླུ་གདོན་ཕོ་མོའི་
བྱོལ་ཁ་གཏོང་པ་དང་། བདུད་དུ་གྱུར་པ་ཐམས་ཅད་ནི། ལྷ་མཆོག་རྒྱལ་པོ་ཁྱོད་ཀྱིས་
ཟློག །བསྭོ་དེ་དང་གཉིས་མེད་འཁྲིལ་པའི་ཡུམ་ཆེན་ནི། སེམས་ནི་མི་བཟད་ནམ་
མཁའ་ཞི་བའི་རང་བཞིན་ལ། དྲག་པོ་ཐོག་ཆེན་འཁྲོས་པའི་རྟགས་བྱུང་བ། མཁའ་ལ་
གདུག་མོ་བ་ག་ཀུན་གྱི་ཡུམ། གཟི་བྱིན་དབང་གི་མདོག་དམར་འོད་དང་ལྡན།
མཐིང་ནག་རལ་ཆེན་མཁའ་གཤོག་སྤྲིན་ལྟར་གཏིབ། སྤྱན་མིག་མི་བཟད་སྐར་ཆེན་
གྱེན་དུ་ཤར། སྨིན་མ་གཞའ་ཚོན་བར་སྣང་མཁའ་ལ་འཁྱུག །སྙན་ནས་ཐུགས་ཆེམ་
འབྲུག་གི་སྒྲ་ཆེན་ལྡིར། ཤངས་ཀྱི་སྒོ་ནས་བསྐལ་པའི་རླུང་ནག་འཚུབས། ཞལ་ནས་
ཐུགས་རྗེ་གཡུ་ཡི་ན་བུན་འཐུལ། སྐུ་ཕྱེད་སྐྱེད་ཤིང་སྦུ་གུ་ནང་དུ་དོད། གཡས་པ་མུ་
མར་གསེར་གྱི་ཐོག་ཆེན་འཕེན། མཁའ་ལ་གནས་པའི་གདོན་ཚོགས་ཟློག་པར་བྱེད།
250



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
གཡོན་པ་ཤེ་ཐུན་ཡབ་ཀྱི་ཞལ་དུ་སྟོབས། མགུར་ཆུ་སྦྲུལ་ནག་ག་ཤ་སེ་རལ་ཁ།
དཔའ་མཚན་ཉི་མ་ཟླ་བས་དབུ་ལ་བརྒྱན། ཤེ་ཐུན་མོ་ལྡི་ཆེམ་གྱི་སྒྲ་སྒྲོགས་ཤིང་། ཁྲོ་
བོ་ཡུམ་ཆེན་གནས་ནས་བསྐྱོད་པའི་ཚེ། ནམ་མཁའི་ཁྲོ་མོ་འབུམ་ཕྲག་དེ་བཞིན་ཉིད།
བཞེངས་ཤིག་བཞེངས་ཤིག་དབྱིངས་ནས་བཞེངས། བསྐྱོད་ཅིག་བསྐྱོད་ཅིག་གནས་
ནས་བསྐྱོད། གནོད་པར་བྱེད་ན་ལྷ་ཡང་བགེགས། སྣང་པར་བྱེད་ན་ཉེ་རིང་མེད།
དབང་དུ་སྡུད་ལ་རྡུལ་དུ་ལྷོག །རིངས་པར་ཁུག་ལ་མྱུར་དུ་སྒྲོལ། བསྭོ་མ་མ་ཉེ་ལོ་ཡོ་
ཐུན་སྤུངས་སོ་ཐད་དོ་མུ་ཡེ་ཐུན་བྱ་ཐུན་བྱོ་ཟློག་ཟློག །ལྷ་སྲིན་སྡེ་བརྒྱད་ཟོར་ཐུན་ཟློག
ཡ་བདུད་མ་བདུད་སྤྲུལ་པ་ཟློག །བསྭོ་སྲིད་གསུམ་དབང་དུ་སྡུད་པའི་གསས་མཁར་
ནས། སྣང་སྲིད་ཀུན་གྲགས་སྲིད་པའི་དབང་པོ་ཆེ། མཐུ་རྩལ་རྨད་བྱུང་གཞན་གྱི་
འགྲན་ཟླ་མེད། རྫུ་འཕྲུལ་ཐབས་ཆེན་ཐུགས་རྗེ་ཡོངས་ཀྱི་མགོན། དཔའ་རྩལ་སྟོབས་
ཆེན་སྣང་སྲིད་ཡོངས་ལ་རྒྱལ། སྣང་སྲིད་ཀུན་འཇིགས་གྲུབ་པའི་དབུ་བརྒྱ་མ། རྫུ་
འཕྲུལ་སྟོབས་ལྡན་ཕྱག་སྟོང་མ། ངང་ཉིད་ཤིན་ཏུ་འཁྲོས་ཤིང་འཚིགས་པའི་ཚེ། ལས་
ཀྱི་སྤར་མ་འབུམ་ཕྲག་ཚོགས་དང་ཕོ་ཉར་འགྱེད། སྐུ་ཡི་ཆ་ལུགས་མི་བཟད་རྫུ་འཕྲུལ་
ལྡན་པའི་སྐུ། སྲོད་ལ་ནག་མོའི་ཆས་སུ་འཇུག །ནག་མོ་དགུ་ཁྲི་དབལ་གྱི་སྤར་མར་
འགྱེད། ནམ་ཕྱེད་སྔོན་མོའི་ཆས་སུ་འཇུག །སྔོན་མོ་དགུ་ཁྲི་དབལ་གྱི་སྤར་མར་འགྱེད། །
ཐོ་རངས་དཀར་མོའི་ཆས་སུ་འཇུག །དཀར་མོ་དགུ་ཁྲི་དབལ་གྱི་སྤར་མར་འགྱེད། ཉི་
ཤར་སེར་མོའི་ཆས་སུ་འཇུག །སེར་མོ་དགུ་ཁྲི་དབལ་གྱི་སྤར་མར་འགྱེད། ཉིན་ཕྱེད་
མར་མོའི་ཆས་སུ་འཇུག །དམར་མོ་དགུ་ཁྲི་དབལ་གྱི་སྤར་མར་འགྱེད། ཕྱི་འཕྲད་སྨུག་
མོའི་ཆས་སུ་འཇུག །སྨུག་མོ་དགུ་ཁྲི་དབལ་གྱི་སྤར་མར་འགྱེད། རིན་ཆེན་སྐུ་ནི་གར་
ཡང་མི་བསྐྱོད་ཅིང་། ཐུགས་ཀྱི་ཆོ་འཕྲུལ་སྤྲུལ་པ་སྟོང་དང་ལྡན། མ་མོ་བདུན་འབུམ་
དབུས་ནས་འགྱེད། མུ་ཡེ་གནམ་ཕྱེད་བླ་ཡི་ཁེབས་སུ་གསོལ། སྐྱེས་སླས་ས་ཕྱེད་འོག་
251



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གི་གདན་དུ་འདིང་། དཀྱིལ་ས་ཆ་ཕྱེད་སྐུ་ཡི་བྲན་དུ་བཀོལ། སྲིད་པ་བདེ་འགྲོ་ཆ་ལ་
འབེབས་པར་བྱེད། མི་གཡོ་སྲིད་པའི་གཞི་འཛིན་མ། སྲིད་པའི་འཁོར་ལོ་ཐབས་དང་
ཡིད་ཀྱིས་སྒྱུར། ཞལ་ནི་མཁའ་ཡངས་ནམ་མཁའི་ཡོལ་མོ་ཙམ། ཚེམས་ནི་ཡ་མཚན་
གངས་རི་གཏམ་པ་འདྲ། ཉེས་བྱད་འགལ་བ་ཅན་རྣམས་ཞལ་དུ་རྔུབ་ཅིང་གསོལ། ཤི་
སོས་གཡུ་འབྲང་བདུད་རྩི་ཞལ་དུ་གསོལ། ཐུགས་ཉིད་མྱ་ངན་འདས་ཀྱང་ཐུགས་རྗེ་
ཐབས་ལ་མཁས། ཡེ་ཤེས་སྤྱན་ཅན་རྫུ་འཕྲུལ་ཞབས་ཅན་ཏེ། དབལ་གསས་རྔམ་པ་
ཐུགས་ཀྱི་སྤྲུལ་པ་ལས། ནམ་མཁའི་ལྷ་རྒོད་ཐོགས་པ་དང་། བར་སྣང་སྒྲ་ཡི་ནང་དུ་
སྤྲུལ་པ་ལས། རྫུ་འཕྲུལ་སྒོ་ང་བཞི་རུ་བྱུང༌། དུང་གི་སྒོ་ངའི་ནང་ཤེད་ན། ཤར་
ཕྱོགས་གཡུང་དྲུང་རིགས་ཀྱི་རྫུ་འཕྲུལ་ཅན། སྐུ་མདོག་སེར་ལ་འོད་ཟེར་འབར། དབུ་
ལ་གསེར་གྱི་གོ་ཅོག་གསོལ། ཕྱག་ན་གསེར་གྱི་གཡུང་དྲུང་བསྣམས། འཁོར་དུ་ཡེ་
ཤེས་མ་མོ་འབུམ་གྱིས་བསྐོར། གཡུང་དྲུང་རིགས་ཀྱི་རྫུ་འཕྲུལ་ཅན། སྒྲུབ་པ་པོ་ཡི་ཚེ་
ཡང་བསྲིང་། གཏོར་མ་བཞེས་ལ་བསྟན་པ་སྲུང་། བྱང་ཕྱོགས་འཕྲ་མེན་སྒོ་ང་བརྡོལ་
ནང་ནས། འཁོར་ལོ་རིགས་ཀྱི་རྫུ་འཕྲུལ་ཅན། སྐུ་མདོག་ལྗང་ལ་འོད་ཟེར་འབར།
དབུ་ལ་འཕྲ་མན་གོ་ཅོག་གསོལ། ཕྱག་ན་རིན་ཆེན་འཁོར་ལོ་འབར་བ་བསྐོར། སྒྲུབ་
པ་པོ་ཡི་དམུ་དག་ཟུང་། བཀའ་ཡི་གཏོར་མ་འདི་བཞེས་ལ། གཡུང་དྲུང་བོན་གྱི་
བསྟན་པ་སྲུང་། ནུབ་ཕྱོགས་འཕྲ་མེན་དམར་མོའི་སྒོ་ང་བརྡོལ་ནང་ནས། པད་མ་
རིགས་ཀྱི་རྫུ་འཕྲུལ་སྨན། སྐུ་མདོག་དམར་ལ་འོད་ཟེར་འབར། དབུ་ལ་བེ་དུ་གོ་ཅོག་
གསོལ། ཕྱག་ན་པད་མ་དམར་པོ་བསྣམས། སྒྲུབ་པ་པོ་ཡི་ཚེ་ཡང་བསྲིང་། བཀའ་ཡི་
གཏོར་མ་འདི་བཞེས་ལ། གཡུང་དྲུང་སྲིད་པ་བོན་གྱི་བསྟན་པ་སྲུང༌། ལྷོ་ཕྱོགས་གཡུ་
ཡི་སྒོ་ང་བརྡོལ་ནང་ན། གཡུ་ཡི་བུད་མེད་སྔོ་སང་མ། དབུ་ལ་གཡུ་ཡི་གོ་ཅོག་གསོལ།
ཕྱག་ན་གཡུ་ཡི་པད་མ་བསྣམས། ལྷོ་ཕྱོགས་རིན་ཆེན་རིགས་ཀྱི་རྫུ་འཕྲུལ་སྨན།
252



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
༼ཁ༽
བཀའ་ཡི་གཏོར་མ་འདི་བཞེས་ལ། གཡུང་དྲུང་སྲིད་པ་བོན་གྱི་བསྟན་པ་སྲུངས།
བསྭོ་མ་མ་ཛ་མུ་ཡེ་རཾ་ཐུན་བྱ་ཐུན་བྱོ། ཨ་དཀར་མུ་ཡེ་ཤག་ཐུན་བྱ་ཐུན་བྱ། བསྭོ་མ་
མ་བྱོ། མ་མ་བྱོ། མ་མུ་ཡེ་བྱོ། ཕྱོགས་བཞིའི་གདུག་པ་བཟློག་ཅིག་སྒྱུར། བསྭ་གཙོ་
མཆོག་མཁའ་འགྱིང་བཀའ་འཁོར་དུ། སྤྲུལ་པའི་ཕོ་ཉ་བསམ་མི་ཁྱབ། ཤིན་ཏུ་མི་
བཟད་དཔའ་བརྗིད་ཅན། སྤྲུལ་པ་དུག་ཐོགས་མང་པོས་འཁོར་གྱིས་བསྐོར་བ་ནི། ཡ་
བདུད་ཕོ་མོའི་གདུག་པ་ཟློག །རལ་གྲི་ཐོགས་པས་འཁོར་གྱིས་བསྐོར་བ་ནི། བདུད་ཀྱི་
ཟོར་ཐུན་ཟློག་ཏུ་གསོལ། བདུད་ཀྱི་ཁྲམ་བར་བཟློག་པར་བྱེད། ཞགས་པ་ཐོགས་པས་
འཁོར་གྱིས་བསྐོར་བ་ནི། གནོད་བྱེད་ལོག་འདྲེན་འཛིན་ཅིང་འདོགས་པའི་རྟགས།
དབྱུག་ཐོགས་མང་པོ་འཁོར་གྱིས་བསྐོར་བ་ནི། གཤིན་རྗེའི་འཁོར་ལོ་བཟློག་པར་བྱེད།
གཤོག་ཐོགས་མང་པོ་འཁོར་གྱིས་བསྐོར་བ་ནི། ནམ་མཁའི་ཁམས་ཀྱི་ལྷ་བདུད་ཟློག་
པར་བྱེད། ནམ་མཁའི་ཁམས་ཀྱི་ལྷ་འདྲེ་མང་པོ་བཟློག་དུ་གསོལ། མེ་དཔུང་ཐོགས་
པས་འཁོར་གྱིས་བསྐོར་བ་ནི། འབྱུང་བ་མེ་ལ་གནས་པའི་ལྷ་འདྲེ་མང་པོ་བཟློག་ཏུ་
གསོལ། དགྲ་སྟ་ཐོགས་པས་འཁོར་གྱིས་བསྐོར་བ་ནི། སྲོག་གཅོད་ལྷ་མེན་གྱི་གདུག་
པ་ཟློག་ཏུ་གསོལ། སྡིགས་འཛུབ་ཅན་གྱི་འཁོར་གྱིས་བསྐོར་བ་ནི། གཟའ་སྐར་གདུག་
པའི་ཕོ་ཉ་ཟློག་ཏུ་གསོལ། བུད་མེད་སྔོན་མོ་ཞགས་པ་ཐོགས། ནམ་མཁའི་དཀྱིལ་
ནས་གར་ཐབས་བྱེད། འབྱུང་བ་ནམ་མཁའི་བདུད་ཀྱི་སྣ་ཡང་འདྲེན། བཟློག་ཅིག་
སྲིད་པའི་རྒྱལ་མོས་ཟློག །དུང་གི་བུད་མེད་དཀར་མོ་ཡིས། དུང་གི་ཕུར་པ་ཤར་ནས་
འཕེན། དུང་གི་སེར་བ་གཏོང་ཅིང་འབེབས། ཤར་ཕྱོགས་དྲི་ཟའི་གདུག་པ་ཡིན།
བཟློག་ཅིག་དྲི་ཟའི་གདུག་པ་བཟློག །གཡུ་ཡི་བུད་མེད་སྔོན་མོ་ཡིས། བྱང་ནས་ཁྲག་
གི་ཆར་པ་འབེབས། ཁྲག་ནད་འབེབས་པའི་བདག་མོ་ཡིན། མ་མོའི་ཁྲག་ནད་ཟློག་
དུ་གསོལ། སོལ་བའི་བུད་མེད་ནག་མོ་ཡིས། ཁྲག་གི་ཁྱུང་ཆེན་དམར་པོ་བཅིབས།
263



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
རྒྱུ་ནད་ཁྲག་གཟེར་གཏོང་བའི་བདག་མོ་ཡིན། ཟློག་ཅིག་ནུབ་ཀྱི་ཕྱོགས་ནས་ཟློག །
མཐིང་གི་བུད་མེད་སྔོན་མོ་ཡིས། ལྷོ་ནས་ནད་རླངས་ན་བུན་འཐུལ། ལྷོ་ཕྱོགས་
གཤིན་རྗེའི་བདག་མོ་ཡིན། ཟློག་ཅིག་སྒྱུར་ཅིག་ཟོར་ཐུན་ཟློག །བསྲོ་ཉེ་ལོ་ཡོ་ཁ་ཐུན་
ཁ་ཐུན་ཝེར་ཧྲིམ་སྣ་ཙེ་ཤ་འབལ་ཕོ་ཡང་ཙཀྲ་མུ་མར་ཧྲིམ་བྱོ་བྷྱོ་ཟློག་ཟློག །
ཇགCགཐུལ་ཊ
དེ་ནས་རྟགས་སྒྲུབ་སྟེ། འགྲོ་དོན་དུ་སྤྲོས་ཏེ་བསྐུལ་པ་ནི། བསྭོ་བསྭོ་བོན་ཉིད་
ཁྲོ་གཏུམ་འབར་བའི་གསས་མཁར་ན། མཁའ་ལས་འཁྲོ་དང་དབྱིངས་ནས་གཏུམ་
བྱེད་གཉིས། ཐུགས་རྗེ་ཐབས་ཀྱི་རོལ་པའི་མཛད་པ་ལས། ཡེ་ཤེས་མཁའ་ལ་ཁྲོ་དང་
འབྱུང་བ་དབྱིངས་ནས་གཏུམ་བྱེད་གཉིས། གཉིས་མེད་དོན་གྱི་ཁྲོ་མཆོག་ཅིག་བསྐུལ་
པ། དབུས་ཕྱོགས་བོན་ཉིད་ཁྲོ་གཏུམ་འབར་བའི་གསས་མཁར་ནས། འགྱུར་མེད་
གཡུང་དྲུང་འཆི་མེད་སྐྱེས་ནས་བརྩན། མ་ཆགས་རང་བཞིན་འབར་བ་ཁྲོ་བོའི་མཆོག
ཆགས་པ་མེད་པས་སྣང་སྲིད་ཀུན་སྒྲོལ་པ། གཡུང་དྲུང་ཚེ་ཡི་ལྷ་ལ་སྐྱབས་སུ་མཆི།
ངང་ལ་ཤིན་ཏུ་འཁྲོས་ཤིང་འཚིགས་པའི་ཚེ། ཁྲོ་མཆོག་བྱེ་བ་ས་ཡ་ངེས་པའི་རྟགས་
སུ་འབྱིན། ཨོ་རྟགས་སུ་འབྱིན་པར་གྲུབ་འགྱུར་ཅིག །ཐུགས་རྗེ་མི་བཟད་ཞི་བའི་རང་
བཞིན་ལས། ཞེ་སྡང་མི་བཟད་ཁྲོས་པའི་རྟགས་བསྟན་པ། མི་བཟད་ཁྲོ་གཏུམ་འབར་
བ་བརྗིད་པའི་སྐུ། དབུ་གསུམ་ཕྱག་དྲུག་ཞབས་བཞི་བརྐྱང་བསྐུམ་ཚུལ། གཡས་ཀྱི་
དབུ་ཞལ་དཀར་ལ་འཚེར་བ་ནི། ཐབས་ཆེན་ཡབ་ཀྱི་ཕྱག་རྒྱ་ནམ་མཁའི་རྟགས། ཨོཾ་
རྟགས་སུ་འབྱིན་པར་གྲུབ་འགྱུར་ཅིག །གཡོན་གྱི་དབུ་ཞལ་དམར་ལ་གདངས་པ་
ནི། ཤེས་རབ་ཡུམ་གྱི་ཕྱག་རྒྱ་དབྱིངས་ཀྱི་རྟགས། ཨོ་རྟགས་སུ་འབྱིན་པར་གྲུབ་འགྱུར་
ཅིག །དབུས་ཀྱི་དབུ་ཞལ་མཐིང་ལ་ནག་པ་ནི། གཉིས་སུ་མེད་པ་ཁྲོ་བོ་དབྱིངས་ཀྱི་
རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །རལ་པ་ཁམ་ནག་གྱེན་དུ་འཁྱིལ་
254



༼ཁ༽
རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
པ་ནི། སྲིད་པའི་ཁ་ལོ་གྱེན་དུ་སྒྱུར་བའི་རྟགས། ལྷོ་རྟགས་སུ་འབྱིན་པར་གྲུབ་འགྱུར་
ཅིག །ཞབས་བཞི་ཐུར་དུ་བརྗེད་འགྱིང་བསྒྲད་པ་ན། ན་རག་སྒོ་དགུ་ཐུར་དུ་གནོན་
པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །སྐུ་སྟོད་བདུད་ཀྱི་གཡང་གཞི་
གསོལ་པ་ནི། བདུད་ལྔ་མ་ལུས་ཟིལ་གྱིས་གནོན་པའི་རྟགས། ཨོཾ་རྟགས་སུ་འབྱིན་
པར་གྲུབ་འགྱུར་ཅིག །སྐུ་ལ་ཤེལ་དཀར་དཔྱང་བུ་གསོལ་པ་ནི། ལྷ་རྣམས་ཡང་ཞིང་
གཡོ་བའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །འབྱུང་བ་གློག་དམར་
ཡང་ཤམ་བཏགས་པ་ནི། མྱུར་མགྱོགས་བར་སྣང་གློག་བས་ཆེ་བའི་རྟགས། ཨོཾ་
རྟགས་སུ་འབྱིན་པར་གྲུབ་འགྱུར་ཅིག །སྦྲུལ་ནག་སྐུ་རྒྱན་རྐེད་ལ་བཅིང་པ་ནི། ཀླུ་
བདུད་གདུག་པ་ཟིལ་གྱིས་གནོན་པའི་རྟགས། ལྷོ་རྟགས་སུ་འབྱིན་པར་གྲུབ་འགྱུར་
ཅིག །སེམས་ནི་མི་བཟད་ཞི་བའི་རང་བཞིན་ལས། དྲག་ཤུགས་ཐོག་ཆེན་འཁྲོས་པའི་
རྟགས་བྱུང་པ། མཁའ་ལ་གདུག་མོ་བ་ག་ཀུན་གྱི་ཡུམ། ས་སྲིན་གདུག་པ་མ་ལུས་
གཞོམ་པའི་རྟགས། ཨོ་རྟགས་སུ་འབྱིན་པར་གྲུབ་འགྱུར་ཅིག །སྲིད་པའི་རྒྱལ་མོ་བ་
ག་གཏམ་པ་ནི། སྣང་སྲིད་སྐྱེ་འགྲོ་འཕེལ་འགྲིབ་བྱེད་པའི་རྟགས། ཨོཾ་རྟགས་སུ་འབྱིན་
པར་གྲུབ་འགྱུར་ཅིག །གཟེ་གྱད་སྤར་མའི་འཁོར་གྱིས་བསྐོར་བ་ནི། དགྲ་བགེགས་
ཐུགས་རྗེས་གནས་སུ་སྒྲོལ་བའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །རྫུ་
འཕྲུལ་སྨན་བཞི་འཁོར་གྱིས་བསྐོར་བ་ནི། གྱེར་སྤུངས་སྐུ་ཚེ་སྲིང་པའི་རྟགས། ཨོཾ་
རྟགས་སུ་འབྱིན་པར་གྲུབ་འགྱུར་ཅིག །འཁོར་དུ་གདུག་པའི་འཁོར་གྱིས་བསྐོར་བ་
ནི། ཕྲིན་ལས་ཐམས་ཅད་མཐའ་རུ་ཕྱིན་ནས་ཀྱང་། གཡེན་དགུ་སྡེ་བརྒྱད་མཁའ་ལ་
བསྒྱུར་བའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །ཕྱག་དྲུག་གཡས་ཀྱི་
དང་པོ་ན། མི་ནུབ་རྟགས་ཀྱི་རྒྱལ་མཚན་ཕྱར་བ་ནི། བདུད་ཀྱི་དམག་ལས་ཡོངས་
སུ་རྒྱལ་བའི་རྟགས། ཨཱི་རྟགས་སུ་འབྱིན་པར་གྲུབ་འགྱུར་ཅིག །བར་མ་ཡེ་ཤེས་རལ་
255



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཀྱུ་བསྣམས་པ་ནི། དགྲ་བགེགས་སྐྱེ་ཤི་རྩ་བ་གཅོད་པའི་རྟགས། ཨོཾ་རྟགས་སུ་འབྱིན་
པར་གྲུབ་འགྱུར་ཅིག །ཕྱག་དྲུག་གཡས་ཀྱི་ཐ་མ་ནི། གནམ་ལྕགས་སྟ་རེ་བསྣམས་པ་
ནི། དགྲ་བགེགས་སྤྱི་ནས་གཏིང་དུ་གཤོག་པའི་རྟགས། ལྷོ་རྟགས་སུ་འབྱིན་པར་གྲུབ་
འགྱུར་ཅིག །ཕྱག་དྲུག་གཡོན་གྱི་དང་པོ་ནི། སྲིད་པའི་མཚོན་ཆ་མདའ་གཞུ་བསྣམས་
པ་ནི། ལོག་འདྲེན་འགལ་བྱེད་སྙིང་ལ་རྡེགས་པའི་རྟགས། ཨོཾ་རྟགས་སུ་འབྱིན་པར་
གྲུབ་འགྱུར་ཅིག །དབུ་མར་རྫུ་འཕྲུལ་ཞགས་པ་བསྣམས་པ་ནི། འཁོར་བ་མ་ལུས་
དོང་ནས་འདྲེན་པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །ཕྱག་དྲུག་
གཡོན་གྱི་ཐ་མ་ན། ལྕགས་ཀྱུ་ཁ་བརྒྱད་བསྣམས་པ་ནི། ན་རག་མ་ལུས་འདམ་ནས་
འདྲེན་པའི་རྟགས། ཨོ་རྟགས་སུ་འབྱིན་པར་གྲུབ་འགྱུར་ཅིག །ཞལ་ཆེན་མཁའ་ལ་
གདེང་པ་ནི། སྲིན་པོའི་འཁོར་ཡུལ་འགར་ལ་བསྟིམ་པའི་རྟགས། ཨོཾ་རྟགས་སུ་འབྱིན་
པར་གྲུབ་འགྱུར་ཅིག །དུང་གི་མཆེ་བ་དཀར་པོ་གཏམ་པ་ནི། གྱི་གྲན་སྙིང་གི་དཀྱིལ་
དུ་འདྲེན་པའི་རྟགས། ལྷོ་རྟགས་སུ་འབྱིན་པར་གྲུབ་འགྱུར་ཅིག །ཕྱག་སོར་མང་པོ་
མཁའ་ལ་བཀྲམ་པ་ནི། གྱི་གྲན་དགྲ་དང་བགེགས་ལ་ཟུར་ཐུན་རྡེག་པའི་རྟགས། ཨོཾ་
རྟགས་སུ་འབྱིན་པར་གྲུབ་འགྱུར་ཅིག །བ་སྤུའི་རང་བཞིན་མཚོར་ཆར་འཁྲུགས་པ་
ནི། དགྲ་བགེགས་ལོག་འདྲེན་རྡུལ་དུ་བརླག་པའི་རྟགས། ལྷོ་རྟགས་སུ་འབྱིན་པར་
གྲུབ་འགྱུར་ཅིག །ལྷ་ཆེན་བརྒྱད་ཀྱིས་དབུ་ལ་བརྒྱན་པ་ནི། ལྷ་བདུད་ལོག་པ་དབང་
དུ་སྡུད་པའི་རྟགས། ལྷོ་རྟགས་སུ་འབྱིན་པར་གྲུབ་འགྱུར་ཅིག །ཀླུ་ཆེན་བརྒྱད་པོ་
ཟིལ་གྱིས་གནོན་པ་ནི། ཀླུ་བརྒྱད་ཕོ་མོ་དབང་དུ་སྡུད་པའི་རྟགས། ཨོཾ་རྟགས་སུ་
འབྱིན་པར་གྲུབ་འགྱུར་ཅིག །གཟའ་དང་རྒྱུ་སྐར་རྒྱན་དུ་བྱས་པ་ནི། གཟའ་སྐར་
གདུག་པ་དབང་དུ་སྡུད་པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །
འཁོར་ནི་འབུམ་ཕྲག་སྟོང་གིས་བསྐོར་བ་ནི། ཆེ་བའི་ཡོན་ཏན་མ་ལུས་རྫོགས་པའི་
256



རྒྱུད་སྡེ།
ཨུ་དུ་འབར་བའི་རྒྱུད་འབྲིང་པོ།
༼ཁ༽
རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །ཡུམ་མཆོག་ཡབ་ལ་གཉིས་མེད་
འཁྲིལ་པ་ནི། མཁའ་ཀློང་དབྱིངས་ནས་འདུ་འབྲལ་མེད་པའི་རྟགས། ལྷོ་རྟགས་སུ་
འབྱིན་པར་གྲུབ་འགྱུར་ཅིག །དྲུག་ཅུ་རྩ་གཉིས་སྐུ་ལ་རྫོགས་པ་ཡི། གཙོ་མཆོག་ཁྲོ་
རྒྱལ་མཁའ་འགྱིང་ཁ། སྣ་ཚོགས་གདུག་པའི་འཁོར་གྱིས་བསྐོར་བ་ནི། འགལ་བྱེད་
ལོག་འདྲེན་རྡུལ་དུ་བརླག་པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །མེ་
རི་མེ་དཔུང་འོད་དུ་འབར་བ་ནི། དུས་གསུམ་ཀུན་ཏུ་འགྱུར་བ་མེད་པའི་རྟགས། ཨོཾ་
རྟགས་སུ་འབྱིན་པར་གྲུབ་འགྱུར་ཅིག །ཞལ་ནས་བསྔོ་སྒྲ་ཧ་སྒྲ་ཆ་སྒྲ་སྒྲོགས་པ་ནི།
ཕྲིན་ལས་ཐམས་ཅད་མཐའ་རུ་ཕྱིན་པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་
ཅིག །གྱད་བཅུ་སྟག་གཡག་འབྲུག་ཁྱུང་གཏམ་པ་ནི། དགྲ་བགེགས་ལོག་པ་དབང་
དུ་སྡུད་པའི་རྟགས། ཨོཾ་རྟགས་སུ་འབྱིན་པར་གྲུབ་འགྱུར་ཅིག །རྒྱལ་ཆེན་བཞི་ཡི་སྒོ་
སྲུང་བྱེད་པ་ནི། ཐེར་ཟུག་བསྟན་པ་གཉེན་པོ་སྲུང་བའི་རྟགས། ཨོཾ་རྟགས་སུ་འབྱིན་
པར་གྲུབ་འགྱུར་ཅིག །ཨོཾ་ཐུགས་རྗེ་ཁྲོ་བོ་གཙོ་མཆོག་ཁ་འགྱིང་ཁ། དྲུག་ཅུ་རྩ་གཉིས་
ཡེ་ཤེས་ཁྲོ་ཚོགས་ཏེ། ཁྱེད་ནི་ཡེ་ནས་བརྩལ་བ་མེད་པར་ལྷུན་གྱིས་གྲུབ་པ་སྟེ། ཐོག་
དང་ཐ་མ་མེད་པ་འགྱུར་མེད་དབྱིངས་ནས་གནས། བདག་ཅག་ཉོན་མོངས་མ་རིག་
འཁྲུལ་པའི་བློ། ཤ་ཡི་བེམ་པོར་གྱུར་པའི་རང་བཞིན་དེ། མུན་པའི་ཚོགས་དང་བཅས་
ཏེ་གནས་པ་ཡི། ཡེ་ཤེས་ཁྲོ་རྒྱལ་ཁྱེད་ཀྱི་སྐུ་མཆོག་སྟེ། མདུན་ན་རྒྱབ་དུ་བལྟས་ཀྱང་
ཁུམ་པར་མ་གྱུར་ཏེ། དཀའ་བ་ཉམས་སུ་བླངས་ནས་ཁྱེད་སྒྲུབ་པས། དུས་འདིར་
སྒྲིབ་པ་བྱང་ནས་ལྷ་ཞལ་ཁུམ། ཁྱེད་ཀྱི་ཞལ་མཐོང་གྲུབ་པ་བརྒྱ་ལས་འགའ། གཙོ་
མཆོག་ཅིག་སྒྲུབ་ཁྲོ་ཚོགས་ཀུན་གྱི་ངང་། ཁྲོ་བོ་མཁའ་འགྱིང་ཁ་ལ་སྐྱབས་སུ་མཆི།
ཁྱོད་ལ་དམིགས་ཏེ་མཆོད་འབུལ་བ། སེ་ཤ་ཀམ་ཤ་པུ་ཤ་དང་། དུ་དང་སམ་དང་
བོང་ངེ་དང་། གཟུགས་དང་སྒྲ་དང་དྲི་དང་རོ་དང་རེག །དམིགས་མེད་དད་པས་
257



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ཁྱེད་ལ་མཆོད་འབུལ་གྱིས། བྱིན་གྱིས་རློབས་ལ་བཞེས་སུ་གསོལ། ཁྲོ་མཆོག་ལྷ་ཞལ་
ཡུད་ཙམ་བསྟན་དུ་གསོལ། བསྭོ་ཨཱ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་བསོ་
ཐ། ཞེས་བསྐུལ་ལོ། །དམ་ཚིག་རང་སྙིང་ཨ་རུ་བསྡུ། ཨ་ཡང་རང་བཞིན་སྐྱེ་མེད་
ངང་། སྨྲ་བཅད་བརྩོན་བྱས་སྒྲུབ་པ་ནི། ཟླ་བ་དྲུག་གི་ལྷ་ཞལ་ཁུམ་པར་འགྱུར། སྤྱི་
གཙུག་ཨུ་དུ་འབར་བ། ཚེའི་རྒྱུད་ཆེན་པོ་ལས་ཕྲིན་ལས་བསྟན་པའོ། །སྟོན་པ་གསང་
བ་འདུས་པས། འཆི་མེད་གཙུག་ཕུད་ལ་བཀའ་གསང་བ་འདི་བསྙན་རྒྱུད་དུ་ཞུས།
Pཅདྡག༢སཱསཱདཱལསཔ# སྤྱི་གཙུག་ཨུ་དུ་འབར་བ་ཏོག་གི་རྒྱུད་གསུམ་ལས། འདི་
ཟབ་ཅིང་བཀྲ་ཤིས་པ་ཚེའི་སྒྲུབ་པའི་ཡན་ལག་དུ་གསུངས་ནས། འཆི་མེད་གཙུག་
ཕུད་ཀྱིས་གསང་བ་འདུས་པ་ལ་བཤད། དེས་རིན་ཆེན་དབུ་ཡི་གཙུག་ཏོར་ཅན་ལ་
བཤད། དེས་ལྷ་ཡོངས་སུ་དག་པ་ལ་བཤད། དེས་ཀླུ་གྲུབ་ཡེ་ཤེས་སྙིང་པོ་ལ་བཤད།
དེས་མི་ལུས་བསམ་ལེགས་ལ་རྒྱུད། དེས་སྟག་ལ་མེ་འབར་ལ་བཤད། དེས་གཤེན་
ནམ་མཁའ་སྣང་བའི་མདོག་ཅན་ལ་བཤད། དེས་སྟག་གཟིག་ཧྲི་ཏྲ་གྱི་ལ་བཤད།
དེས་ཞང་ཞུང་ལིག་སྤུངས་མཐུ་ཆེན་ལ་རྒྱུད། དེས་གཉའ་ལི་ཤུ་སྟག་རིང་བདག་ལ་
རྒྱུད་པའོ། །ཀ་རི་ཀ་སེར་པོ་ལ་ཕྱུར་གྱིས་བྲིས་པའོ། །རྨ་པོམ་རས་བདག་པོ་མཛོད།
བསམ་ཡས་ཁྲི་ཐང་དུར་ཁྲོད་ཅ་ཏི་ནག་པོར་སྦས་སོ། །རྨ་པོམ་རས་བདག་པོ་མཛོད།
བྱཎཏ༤ཏྱརྫ འབར་འབྲིང་བཞུགས་སོ། །
258



སྤྱི་གཙུག་ཨུ་དུ་འབར་བའི་རྒྱུད་ཆུང་བ་
ཞེས་བྱ་བ་བཞུགས་སོ། །
༄༅། །##གཎཁོgཁནHཛས## གཡུང་དྲུང་ལྷ་ཡི་སྐད་དུ། སད་གྱེར་
ཨུ་ཡ་ཏན་ཏྲ་སྨར་རོ། །གང་ཟག་མི་ཡི་སྐད་དུ། སྤྱི་གཙུག་ཨུ་དུ་འབར་བ། སྤྱི་གཙུག་
འོད་ཀྱི་འཁོར་ལོ། རིན་པོ་ཆེ་ཏན་ཏྲའི་རྒྱུད་ཅེས་བྱའོ། །ཞང་ཞུང་སྐད་དུ། ལིག་མུན་
སད་ཧ་དེ་གྱེར་རྒྱུང་ཧྲི། བོད་སྐད་དུ། སྤྱི་གཙུག་ཨུ་དུ་འབར་བའི་ཉེ་ལོ་ཡོ་བཟློག་པ་
ཁོ་ནའི་རྒྱུད། ཐོག་མ་སྟོན་པ་གཤེན་རབ་མི་བོ་ལ་ཕྱག་འཚལ་ལོ། །
༧ འདི་སྐད་བདག་གིས་ཐོས་པའི་དུས་ཅིག་ན། སྔོན་སྲིད་པ་སྔ་མ་ནི་ཞིག །ཕྱི་མ་
ནི་མ་ཆགས་ཙམ་ན། འགྲོ་བ་སེམས་ཅན་རྟེན་གནས་དང་། བདེ་བར་གཤེགས་པ་
ཐམས་ཅད་མཆོད་པའི་གནས། ཕོ་བྲང་རྟེན་པའི་དཀྱིལ་འཁོར་གྱི་གཞི་མ་བཞེངས་
འདོད་པས། འབྱུང་བ་རིམ་དུ་ཆགས་པའི་ཕོ་བྲང་དང་། རི་རབ་དང་གླིང་རྣམས་
ཀྱི་སྨོན་ལམ་ནི། སྲིད་པ་ཁྲི་ཁུག་རྒྱལ་བས། འབྱུང་བ་སྲིད་པ་ཆགས་པའི་སྨོན་ལམ་
བཏབ་སྟེ། སྲིད་པ་དང་འབྱུང་བའི་ལྷ་ཡི་དྲོད་དང་ཞལ་ལས་འབྱུང་བ་ལྔ་དང༌། སྲིད་
པའི་རྒྱུ་ཐམས་ཅད་ཡོད་པར་བསྲིད་པའི་རྫུ་འཕྲུལ་མང་པོ་བྱས་སོ། །
དེ་ཡི་ཚེ། སྲིད་པ་འབྱུང་བའི་སྙིག་མ་ལས། མེད་པ་ཞིག་པ་མི་ཆགས་པའི་རྒྱུ་
འབྲས་སྲིད་པ་དཀར་པོ་ཆགས་སུ་མི་སྟེར་བ་ཡི། མེད་ཁམས་རླག་རུམ་རྗེ་དང་།
259



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བདུད་རླུང་བདུད་འབྱམས་པ་དང་། ཆུ་བདུད་མེ་བདུད་དང་། ངར་བ་འབྱམས་
གཅོད་དང་། སྤྱི་བདུད་གྲིབ་ལ་གནས་པ་དང་། དེ་རྣམས་ཀྱི་སྲིད་པ་ཆགས་སུ་མི་
སྟེར། དེའི་ཚེ་སྲིད་པ་ཁྲི་རྒྱལ་ཁུག་པ་ཞེས་ཀྱང་བྱ། ཇོ་བོ་ཡེ་གཤེན་རླུང་གི་འདབ་
མ་ཅན་ཞེས་ཀྱང་བྱ། ཕྱ་ཡོ་ལ་ཁྱབ་པ་བྱ་བ་དེ་ཡི་སྐུ་ཡི་སྤྲུལ་པ་ལས། ཡབ་འཕྲུལ་
གཤེན་དུ་སྤྲུལ། ཡབ་འཕྲུལ་གཤེན་དང་ཡུམ་བཟང་ཟ། སྲས་འཆི་མེད་གཙུག་ཕུད་
སྤྲུལ་པ་ལས། འབྱུང་བའི་བདུད་དང་སྲི་དང་ལྷ་མ་སྲིན་སྡེ་བརྒྱད་ཀྱི་གདུག་པ་དང་།
སྤྲུལ་པ་མངོན་གསུམ་དུ་བཟློག་པའི་ཕྱིར། ལྷའི་གཤེན་བོན་འཆི་མེད་གཙུག་ཕུད་
ཀྱི། སྤྱི་བོའི་གཙུག་དུ་ཨུ་དུ་འབར་བའི་རྭ་འཁྲུངས་པ་ལས། འོད་ཀྱི་འཁོར་ལོ་རྩིབས་
སྟོང་དང་ལྡན་པ་བྱུང་པ། བར་དུ་གཅོད་པ་ཐམས་ཅད་བཟློག་པས། སྤྱི་གཙུག་ཨུ་
དུ་འབར་བ་ཕྱིར་བཟློག་གི་རྒྱུད། ཐུགས་ལས་འོད་བྱུང་བ་ལྟ་བ་ཁོག་དབུབ་པའི་རྒྱུད།
ཕྱག་ལ་འོད་བྱུང་བ་སྤྱོད་པ་ལ་དོར་བའི་རྒྱུད། ཞལ་ལ་འོད་བྱུང་པ་དོན་རྒྱུད་རྒྱས་པ་
ཕྲིན་ལས་ཀྱི་རྒྱུད། སྐུ་ལྟེ་བ་ལ་འོད་བྱུང་བ། གཞི་དམ་ཚིག་གི་རྒྱུད། ཞབས་ལས་འོད་
བྱུང་བ། རིམ་པ་དབང་གི་རྒྱུད། དེ་ཚེ་གསང་སྔགས་གསང་བའི་འཁོར་ལོ་མང་པོ་
བསྐོར་ནས་བདེ་ལ་བཀོད་དོ། །གཟུགས་བརྙན་གྱི་བདུད་མ་རུང་པ་བཏུལ་ནས་དམ་
ལ་བཏག་གོ །སྤྱི་གཙུག་ཨུ་དུ་འབར་བ་ཕྱིར་བཟློག་གི་རྒྱུད་ལས། གླེང་གཞིའི་ལེའུ་སྟེ་
དང་པོའོ།།
༧ ཐུགས་རྗེ་ཆེན་པོ་མཁའ་འགྱིང་ཁ་ལ་ཕྱག་འཚལ་ལོ། །ཁྲོ་བོ་ཆེན་པོ་མཁའ་
འགྱིང་ཁ་ཡི། འབྱུང་བ་དཔུང་བཤིག་ཕྱིར་བཟློག་གི་རྒྱུད་ལས། རྫས་བསགས་པ་ནི།
རྒྱལ་མཚན་རལ་གྲི་སྟ་རེ་དང༌། མདའ་གཞུ་ཞགས་པ་ལྕགས་ཀྱུ་དང༌། རས་དཀར་
གསེར་གཡུ་བྱི་རུ་ཟངས་ལྕགས་དངུལ་མུ་ཏིག་ཆུ་གསེར་སྦུར་ལེན་དར་སྣ་རྨ་བྱའི་སྒྲོ་
རྒྱ་མཚོ་ལྦུ་བ་མདའ་བྱ་རྒོད་མ་ལྔ། དེ་རྣམས་དམ་རྫས་བསགས་པའི་ལེའུ་སྟེ་གཉིས་
260



རྒྱུད་སྡེ།
ཨུ་དུ་འབར་བའི་རྒྱུད་ཆུང་བ།
༼ག༽
པའོ།། །།
༧ རིན་པོ་ཆེ་དང་ཟངས་ལྕགས་དང་ཁྲོ་ཆུ་དང་། ཤེལ་དང་གསེར་རྡོ་དང་དངུལ་
རྡོ་དང་། ཞིང་ཀླུ་མོའི་ས་དང་། མཚོན་བདར་བའི་ཕྱེ་མ་དང་། གཅན་གཟན་རྔམ་
པའི་མཆེ་བ་བདར་བའི་ཕྱེ་མ། ཤིང་ཚེར་མ་ཅན་གྱི་འབྲས་བུ། སེང་ལྡེང་ཙན་དན་གྱི་
འབྲས་བུ་དང་། གཅན་གཟན་གདུག་པ་ཅན་གྱི་སྡེར་མོ་བདར་བའི་ཕྱེ་མ། སྨན་སྣ་
ཚོགས་ཕྱེ་མར་སྦྱར་ལ། དཀྱིལ་འཁོར་གྲུ་བཞི་པ་ལ་སྒོ་བཞི་པ། འབྱུང་བ་ལྔ་ཡི་རིམ་
པ་ལེགས་པར་ག་དར་བྱ། དེའི་ཕྱོགས་བཞི་དབུས་ལྔར་དོང་གྲུ་གསུམ་པ་བྲུ། མཐོ་
གང་པ་ཟབ་དུ་བྱ། དེའི་ཕྱོགས་བཞི་དབུས་ལྔར་གྲུ་གསུམ་གྱི་སྟེང་དུ། མཆོད་རྟེན་ལྔ་
ཡི་སྟེང་དུ་བུམ་པའི་ཁ་ལ་རྨ་བྱའི་སྒྲོ་དང་རྒྱལ་མཚན་དང་དར་དཔྱང་བཏགས། ཤར་
ཕྱོགས་འབྲུབ་ཁུང་གི་ནང་དུ། འཁོར་ལོ་རྩིབས་དྲུག་གླང་གི་ཁོང་པར་བཅའ། དབུས་
གྲུ་གསུམ་ཟླ་གམ་ལྡན་པའི་ནང་དུ། འཆི་བདག་ལས་བརྩོན་གྱི་བདུད་གེ་ལ་རུ་ཏྲ་ཧ་
མིའི་ལུས་བྱ་རོག་གི་མགོ་ཅན་བྲི། དེ་མིའི་ཐོད་པ་གཞུག་ལ་གྲུ་གསུམ་ནང་དུའོ། །བྱང་
ཕྱོགས་རྟ་ཡི་ཁོང་པར་འཁོར་ལོ་རྩིབས་དྲུག་བཅའ། བཟློག་སྔགས་མ་རིག་འཁྲུལ་
བདུད་རྟ་མགོ་དབུས། བྱང་ཕྱོགས་འབྲུབ་ཁུང་དུ་བཅུག་གོ །ནུབ་ཕྱོགས་འབྲུག་གི་
ཁོང་པར་མི་ལུས་འབྲུག་གི་མགོ་ཅན་ཆགས་འཁོར་ཉོན་མོངས་ཀྱི་བདུད་ཟློག་སྔགས་
བྲི་ལ་ནུབ་ཕྱོགས་འབྲུབ་ཁུང་དུ་གཞུག །ལྷོ་ཕྱོགས་ཁྱུང་གི་ཁོང་པར་འཁོར་ལོ་རྩིབས་
དྲུག་དབུས་ཕུང་པོ་ལུས་ལེན་གྱི་བདུད་མི་ལུས་ཁྱུང་གི་མགོ་ཅན་བཟློག་སྔགས་རྩིབས་
ལ་བྲི་ལ། ལྷོ་ཕྱོགས་འབྲུབ་ཁུང་དུའོ། །དབུས་སུ་མཆོད་རྟེན་གྱི་ཞབས་སུ་སྒྱུ་མ་
གཟུགས་བརྙན་གྱི་བདུད་ཁ་དོག་ནག་པོ་ཅིག་ལ། མགོ་བོ་གསུམ་པ་སེང་གེའི་ཁོང་
པར་འཁོར་ལོ་རྩིབས་དྲུག་བཟློག་སྔགས་དང་། ང་མ་ཉེས་པོ་བྱ་བ་བྲིས་ལ་གཞུག་གོ །
མཆོད་རྟེན་ལྔ་ཡིས་མནན། མཆོད་རྟེན་གསིང་ཤིག་དུ། དུག་དང་ཡུངས་ཀར་ནག་
261



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དང་ཁྲག་སྣས་ཐུན་རྡེག་གོ །འབྱུང་བ་ཀུན་བཤིག་ཕྱིར་བཟློག་གི་རྒྱུད་ལས། བདུད་
ལྔ་མནན་པའི་ལེའུ་སྟེ་གསུམ་པའོ།། །།
༧ ཁྲོ་བོའི་རྒྱལ་པོ་ཕྱིར་བཟློག་རྒྱུད་ཀྱི་ནང་ནས་སྒོམས་ལས། དང་པོ་ཅི་ཡང་མེད་
པའི་ངང་ལས། སེམས་རང་བཞིན་རང་སྟོང་རང་གསལ། སྟོང་སང་ངེ་བར་བཞག་
སྟེ། སྟོང་པ་ཉིད་ཡིན་ནོ། །དེ་ཡི་ངང་ལ་བོན་ཉིད་བདེ་བ་ཆེན་པོའི་དོན་མ་རྟོགས་
པའི་སེམས་ཅན་སྙིང་རེ་རྗེ་བསམ་པའི་སྒོམ་པར་བྱའོ། །དེའི་ངང་ལས། བསྭཱ་ཧཱུྃ་ཨོཾ་
མཁའ་འགྱིང་བསྭཱ་ཧཱུཾ། ཞེས་བརྗོད་པས། བདག་ཉིད་ལས་བྱས་པ་པོ་བྱེད་པའི་བདག་
ཉིད་ཡེ་གཤེན་གཙུག་ཕུད་སྒོམ། སྐུ་མདོག་སྔོ་ལ་འོད་ཟེར་འབར་བ། དབུ་ལ་མེ་ཏོག་
ཨུ་དུ་འབར་བའི་རྭ་ཡོད་པ། འོད་ཀྱི་སྐུ་རུ་གསལ་བར་བསྒོམ། དེ་ནས་ཨ་ཡཾ་རཾ་ཁཾ་ཧཱུྃ་
རི་ཏི་གར་མ་ལ་ཨོྃ་ཞེས་བརྗོད་པས། འབྱུང་བ་རིམ་བརྩེགས་རི་རབ་བརྟེན་པ་ཅིག་
གསལ་བར་བསྒོམ། དེའི་ངང་ལ་བསྭཱ་ཨཱི་ཨ་རཾ་ཡཾ་ཧཱུྃ་ཞེས་བརྗོད་པས། རི་རབ་བང་
རིམ་ཁྲི་འཕང་གི་སྟེང་དུ། གཞལ་ཡས་ཁང་རི་རབ་དང་མཉམ་པ། གྲུ་བཞི་པ་ལ་སྒོ་
བཞི་པ། བང་རིམ་བདུན་བདུན་གྱི་བར་བར་ན། བསྐལ་པའི་མེ་རླུང་འཁྲུགས་པ། ཕྱི་
རྟེན་གསེར་གྱི་རི་རབ་མཆོད་རྟེན་ལ་འདུས་པ། འོག་ཕྱོགས་གསེར་གྱི་འཁོར་ལོ་རྩིབས་
སྟོང་དང་ལྡན་པ་འཁོར་བ། དེ་ཡི་དབུས་དཀྱིལ་སེང་གེ་གླང་ཆེན་རྟ་འབྲུག་ཁྱུང་། དེ་
ཡི་སྟེང་དུ་ཉི་མ་ཟླ་བ་པདྨ། ཡི་གེ་ཨ་མཐིང་ནག་ཡར་རྡོལ་བ་ལ། བསྲོ་ཐུན་ཉེ་ལོ་ཡོ་
ཐུན་སྤུངས་སོ་ཐད་དོ་ཨ་མ་ཨཱ་ཞེས་བརྗོད་པས། ཁྲོ་མཆོག་གི་སྐུ་ལམ་གྱིས་བསྒོམ། སྐུ་
མདོག་མཐིང་ནག་འོད་ཀྱི་སྐུ། དབུ་གསུམ་ཕྱག་དྲུག་ཞལ་གཡས་དཀར་བ། གཡོན་
དམར་བ། དབུས་མཐིང་བ། ཞལ་ཕྱོགས་བཞིར་གཟིགས་པ། མེ་རི་དང་སྤྲིན་གྱི་རལ་
པ་ཁམ་ནག་གྱེན་དུ་འདྲེན་པ། ཕྱག་དྲུག་གཡས་ཀྱི་དང་པོ་ན་རིན་པོ་ཆེའི་རྒྱལ་མཚན་
མཚེ་ཟོར་ཐོག་མདེལ་གསེར་ཙོ་འཕྲོ་བ་བསྣམས་པ། དེའི་འོག་མ་ན་ཡེ་ཤེས་ཀྱི་རལ་གྲི་
262



རྒྱུད་སྡེ།
ཨུ་དུ་འབར་བའི་རྒྱུད་ཆུང་བ།
ལ་བསྐལ་པའི་མེ་རི་འབར་བ་བསྣམས་པ། འོག་མ་ན་གནམ་ལྕགས་སྟ་མོ་བསྣམས་
པ། ལྷ་སྲིན་སྡེ་བརྒྱད་ཀྱི་ཀླད་པ་གཤོག་པ། གཡོན་གྱི་དང་པོ་ན་སྲིད་པའི་མཚོན་ཆ་
མདའ་གཞུ་བསྣམས་པ། ཕྱོགས་སྐྱོང་གི་སྙིང་གཟེར་བ། བར་མ་ན་ཞགས་པ་བསྣམས་
པ། ཉོན་མོངས་འཁོར་བ་འདྲེན་པ། འོག་མ་ན་ལྕགས་ཀྱུ་སྡོད་མཁན་གྱི་སྙིང་གཟེར་
བ། ཞལ་ནས་བསྲོ་དང་རཾ་དང་ཧ་ཧ་ཧེ་ཧེ་ཐུན་གྱི་སྒྲ་སྒྲོགས་པས། འཇིག་རྟེན་བརྒྱལ་
བ། ཞབས་བཞི་བསྒྲད་པས་སྲིད་པ་གསུམ་བརྫིས་པ། ལུས་ཁྲུ་སྟོང་ལྔ་བརྒྱ་པ། མཆེ་
བ་གངས་རི་གཏམ་པ། བ་སྤུ་མཚོན་དུ་འཁྲུག་ཅིང་མཚོན་ཆར་འབེབས་པ། ཡུམ་
མཁའ་ལ་གདུག་མོ་སྐུ་མདོག་དམར་མོ། གཞུང་ལྟར་གཙོ་བོའི་ལྟེ་བ་ནས་སྐུ་དགྱེས་
པ། སྨད་འཁྲིལ་བར་བསྐྱེད་དོ། །འཁོར་ཁྲོ་བོ་ཆེན་པོ་སྐུ་མདོག་མཐིང་ནག་ཞགས་པ་
ཐོགས་པ། གཤོག་པ་ཐོགས་པ། དུག་ཐོགས་པ། གཏུན་བུན་ཐོགས་པ། སྔོན་དམར་
ཐོགས་པ། རལ་ཀྱུ་ཅན། ལྕགས་ཀྱུ་ཅན། མེ་དཔུང་ཐོགས་པ། སྡིགས་འཛུག་ཅན་གྱི་
འཁོར་གྱིས་བསྐོར་བ། མེ་རིས་སྣང་སྲིད་བསྲེག་ཅིང་ཐམས་ཅད་སྒྲོལ་སྦྱོང་མཛད་པར་
བསྐྱེད་དོ། །དེ་ལྟ་བུ་དབྱིངས་ནས་བསྐྱེད་ལ་བདག་ལ་བསྟིམ་མོ། །དེ་ནས་ཨ་ཡཾ་རཾ་མཾ་
ཁཾ་ཧཱུྃ་ཞེས་བརྗོད་པས། རིན་པོ་ཆེའི་ཁྲི་སྟེང་དུ། རིན་པོ་ཆེ་ཡི་གཏོར་གཞོང་ཡངས་ལ་
རྒྱ་ཆེ་བའི་ནང་དུ། ཤ་ཡི་རི་བོ། ཁྲག་གི་རྒྱ་མཚོ། རུས་པའི་བྲག་རི། སྙིང་གི་ཕོ་ལོང་།
ཞག་གི་ཟོ་རིས། གསང་བའི་ལྷ་རྣམས་ཀྱི་བསྟོད་ཅིང་རོལ་པར་བསྐྱེད་དོ། །བསྐྱེད་
པའི་ལེའུ་སྟེ་བཞི་པའོ།། །། །
༧ བསྭོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་ཐུན་ཆ་ལ་འདར་ཤག་
ཡེ་ཐུན། ཨ་མ་ཛ་ལ་སད་ཐུན་ཁ་ཐུན་ཁ་ཐུན་བཟློག་བཟློག །བྱོ་བྱོ་ཧྲིམ་ཧྲིམ་བྱད་
མའི་སྙིང་ལ་སྟམ་སྟམ། ཅེས་ཉིན་པར་དྲང་ངོ༌། །བསྭོ་མ་མ་ཉེ་ལོ་ཡོ་སྤུངས་སོ་ཐད་
དོ་མུ་ཡེ་ཐུན་བྱ་ཐུན་བཟློག་ཟློག །ཞེས་བཟླས་སོ། །གཏོར་མ་གཏོང་བའི་དུས་སུ་དྲག་
263



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པོའི་བཟློག་སྔགས་འདི་བཟླས་སོ། །བསྭོ་ཉེ་ལོ་ཡོ་ཁ་ཐུན་ཝེར་ཧྲིམ་སྣེ་ཙེ་ཤ་འབལ་ཕོ་
ཡང་ཙཀྲ་མུ་མར་ཧྲིམ་བྱོ་ཟློག་ཟློག །ཅེས་དུས་དྲུག་ཏུ་ཐུན་རྡེག་གོ །སྔགས་ཀྱི་ལེའུ་སྟེ་
ལྔ་པའོ།། །།
༧ དེ་ནས་གཙོ་བོ་བསྐུལ་ཏེ་འདི་སྐད་དོ། །བསྭོ་བསྭོ་བོན་ཉིད་ཁྲོ་གཏུམ་འབར་
བའི་གསས་མཁར་ན། ཐུགས་རྗེ་ལྷ་མཆོག་ཁྲོ་བོ་མཁའ་འགྱིང་ཁ། དབུ་གསུམ་ཕྱག་
དྲུག་ཞབས་བཞི་བརྐྱང་བསྐུམ་ཚུལ། བསྭཱ་གཡས་ཀྱི་དབུ་ཞལ་དཀར་ལ་འཚེར།
གཡོན་གྱི་དབུ་ཞལ་དམར་ལ་གདང༌། དབུས་ཀྱི་དབུ་ཞལ་མཐིང་ལ་ནག །རལ་པ་
ཁམ་ནག་མེ་རི་འབར། སྲིད་པའི་ཁ་ལོ་གྱེན་དུ་སྒྱུར། ན་རག་སྒོ་དགུ་ཐུར་དུ་གནོན།
སྐུ་ལ་ཤེལ་དཀར་དཔྱང་བུ་ལ། འབྱུང་བ་ཀློག་གི་ཡང་ཤམ་ཅན། དཔའ་མཚན་
བདུད་ཀྱི་གཡང་གཞིས་བརྒྱན། སྦྲུལ་གྱི་སྐུ་རེགས་རྐེད་ལ་བཅིངས། སྐུ་སྟོད་བདུད་ཀྱི་
གཡང་གཞི་ལ། སྐུ་སྨད་སྟག་གི་ཀས་མ་ཧྲལ། ཕྱག་དྲུག་གཡས་ཀྱི་དང་པོ་ནི། མི་ནུབ་
པའི་རྒྱལ་མཚན་འཛིན། བདུད་དང་དམག་ལས་རྒྱལ་བར་མཛད། ཕྱག་དྲུག་གཡས་
ཀྱི་དབུ་མ་ན། ཡེ་ཤེས་རལ་ཀྱུ་བསམ་ཆོད་བསྣམས། དགྲ་བགེགས་སྐྱེ་ཤི་རྩ་བ་གཅོད།
ཕྱག་དྲུག་གཡས་ཀྱི་ཐ་མ་ན། གནམ་ལྕགས་ཐོག་གི་སྟ་མོ་བསྣམས། དགྲ་བགེགས་
སྤྱི་ནས་གཏིང་དུ་གཤོག །ཕྱག་དྲུག་གཡོན་གྱི་དང་པོ་ན། སྲིད་པའི་མཚོན་ཆ་མདའ་
གཞུ་བསྣམས། དགྲ་བགེགས་སྙིང་གི་དཀྱིལ་དུ་རྡེགས། ཕྱག་དྲུག་གཡོན་གྱི་དབུ་མ་
ན། རྫུ་འཕྲུལ་ཐབས་ཀྱི་ཞགས་པ་བསྣམས། འཁོར་བ་མ་ལུས་འདམ་ནས་འདྲེན།
ཕྱག་དྲུག་གཡོན་གྱི་ཐ་མ་ན། ཐུགས་རྗེ་རྫུ་འཕྲུལ་ལྕགས་ཀྱུ་བསྣམས། ན་རག་འདམ་
ནས་འདྲེན་པར་མཛད། ཞལ་ཆེན་གནམ་ལ་གདེང་པ་ཡི། སྲིན་པོའི་འཁོར་ཡུག་
ཟས་སུ་ཟ། དུང་གི་མཆེ་བ་གཙིགས་པ་ཡི། དགྲ་བགེགས་སྙིང་གི་དཀྱིལ་ནས་འདྲེན།
ཕྱག་སོར་མང་པོ་བཀྲམ་པ་ཡིས། གྱི་གྲན་དགྲ་ལ་ཟོར་དུ་འཕེན། ལྷ་ཆེན་བརྒྱད་ནི་
264



རྒྱུད་སྡེ།
ཨུ་དུ་འབར་བའི་རྒྱུད་ཆུང་བ།
དབུ་ལ་བརྒྱན། ཀླུ་ཆེན་བརྒྱད་ནི་མཐིལ་གྱིས་གནོན། གཟའ་ཆེན་བརྒྱད་ནི་ཕྱག་གིས་
བསྒྱུར། རྒྱལ་ཆེན་བཞི་ནི་ཕོ་ཉར་འགྱེད། རྒྱུ་སྐར་མང་པོ་ཞབས་ལ་འཆར། བཞེངས་
ཤིག་བཞེངས་ཤིག་དབྱིངས་ནས་བཞེངས། བསྐྱོད་ཅིག་བསྐྱོད་ཅིག་གནས་ནས་བསྐྱོད།
བསྭཱ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཧ་ལ་རཾ་ཐུན་ཆ་ལ་འདར་ཤག་ཡེ་ཐུན།
ཨ་མ་ཛ་ལ་སད་ཐུན། ཁ་ཐུན་ཁ་ཐུན་བྱོ་བྱོ་ཟློག་ཟློག །ལྷ་ཡི་གདོན་དང་ཀླུ་ཡི་གདོན།
ཕྱོགས་སྐྱོང་ལ་སོགས་སྡེ་བརྒྱད་ཚོགས། ཕོ་ཡི་བྱོལ་ཟོར་གཏོང་པ་དང་། མོ་ཡི་བྱོལ་
ཟོར་གཏོང་པ་དང་། སྲིད་པའི་ཕོ་འདྲེ་མོ་འདྲེ་དང༌། འཇིག་རྟེན་ལྷ་སྲིན་བྱོལ་ཟོར་
དང་། ཀླུ་གདོན་ཕོ་མོའི་བྱོལ་ཁ་དང་། བདུད་དུ་གྱུར་པ་ཐམས་ཅད་ནི། ལྷ་མཆོག་
རྒྱལ་པོ་ཁྱོད་ཀྱིས་ཟློག །བསྔོ་ཡུམ་ཆེན་མཁའ་ལ་གདུག་མོ་ནི། སེམས་ནི་ནམ་མཁའ་
ཞི་བའི་རང་བཞིན་ཏེ། མཁའ་ལ་གདུག་མོ་བ་ག་ཀུན་གྱི་ཡུམ། གཟི་བྱིན་དབང་གི་
མདོག་དམར་འོད་དང་ལྡན། མཐིང་ནག་རལ་ཆེན་མཁའ་གཤོག་སྤྲིན་ལྟར་གཏིབ།
སྤྱན་མིག་མི་བཟད་སྐར་ཆེན་གྱེན་དུ་ཤར། སྨིན་མ་གཞའ་ཚོན་བར་སྣང་མཁའ་ལ་
འཁྱུག །ཤངས་ཀྱི་སྒོ་ནས་བསྐལ་པའི་རླུང་ནག་འཚུབས། ཞལ་ནས་ཐུགས་རྗེ་གཡུ་ཡི་
ན་བུན་འཐུལ། སྐུ་ཕྱེད་སྐྱེད་ཤིང་སྦུ་གུ་ནང་དུ་དོད། གཡས་པས་མུ་མར་གསེར་གྱི་
ཐོག་ཆེན་འཕེན། མཁའ་ལ་གནས་པའི་གདོན་རྣམས་བཟློག་པར་བྱེད། གཡོན་པ་ཤེ་
ཐུན་ཡབ་ཀྱི་ཞལ་དུ་སྟོབས། དཔའ་མཚན་ཉི་ཟླ་གཟའ་སྐར་སྐུ་ལ་བརྒྱན། མགུར་ཆུ་
སྦྲུལ་ནག་ག་ཤ་སེ་རལ་ཁ། གཉིས་མེད་ཐབས་ཀྱི་ཡིད་ཙམ་ཡབ་ལ་འཁྲིལ། ཤེ་ཐུན་
མོ་ལྗི་ཆེམ་གྱི་སྒྲ་སྒྲོགས་ཤིང་། གདུག་མོ་ཡུམ་ཆེན་གནས་ནས་བསྐྱོད་པའི་ཚེ། ཀུན་
ཀྱང་ཁྲོ་མོ་དེ་བཞིན་ཉིད། བཟློག་ཅིག་སྒྱུར་ཅིག་མཁའ་འགྲོའི་ཚོགས། སྡེ་བརྒྱད་
གདུག་པ་བཟློག་ཏུ་གསོལ། བསྭོ་མ་མ་ཉེ་ལོ་ཡོ་སྤུངས་སོ་ཐད་དོ། མུ་ཡེ་ཐུན་བྱ་ཐུན་
བྱོ་ཟློག་ཟློག །སྙིང་གཟེར་བཟློག་ཟློག །ལྷ་སྲིན་སྡེ་བརྒྱད་ཟོར་ཐུན་བཟློག །ཡ་བདུད་
265



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མ་བདུད་སྤྲུལ་པ་ཟློག །སྤྲུལ་པ་དུག་ཐོགས་མང་པོས་འཁོར་གྱིས་བསྐོར་བ་ནི། ཡ་
བདུད་ཕོ་མོའི་གདུག་པ་བཟློག་པར་བྱེད། རལ་གྲི་ཐོགས་པས་འཁོར་གྱིས་བསྐོར་བ་ནི།
བདུད་ཀྱི་ཐུན་ཟོར་བཟློག་པར་བྱེད། བདུད་ཀྱི་ཁྲམ་བམ་བཟློག་པར་བྱེད། གཡུག་
ཐོགས་མང་པོས་འཁོར་གྱིས་བསྐོར་བ་ནི། གཤིན་རྗེའི་འཁོར་ལོ་བཟློག་པར་བྱེད།
གཤོག་ཐོགས་མང་པོས་འཁོར་གྱིས་བསྐོར་བ་ནི། ནམ་མཁའི་ཁམས་ཀྱི་ལྷ་བདུད་
བཟློག་པར་བྱེད། མེ་དཔུང་ཐོགས་པ་མང་པོས་འཁོར་གྱིས་བསྐོར་བ་ནི། འབྱུང་བ་མེ་
ཡི་ལྷ་འདྲེ་མང་པོ་བཟློག་དུ་གསོལ། སྔོན་དམར་ཐོགས་པས་འཁོར་གྱིས་བསྐོར་བ་ནི།
ཆུ་བདུད་ཕོ་མོའི་གདུག་པ་ཟློག །དགྲ་སྟ་ཐོགས་པ་མང་པོས་འཁོར་གྱིས་བསྐོར་བ་ནི།
སྲོག་གཅོད་ལྷ་མེན་གདུག་པ་བཟློག །བུད་མེད་སྔོན་མོས་ཞགས་པ་ཐོགས། ནམ་ཀའི་
དཀྱིལ་ནས་གར་ཐབས་བྱེད། འབྱུང་བ་ནམ་མཁའི་བདུད་ཀྱི་སྣ་ཡང་འདྲེན། བཟློག་
ཅིག་སྲིད་པའི་རྒྱལ་མོས་བཟློག །དུང་གི་བུད་མེད་དཀར་མོ་ཡི། དུང་གི་ཕུར་པ་ཤར་
ནས་འཕེན། དུང་གི་སེར་བ་གཏོང་ཞིང་འབེབས། ཤར་ཕྱོགས་དྲི་ཟའི་གདུག་པ་ཡིན།
བཟློག་ཅིག་དྲི་ཟའི་གདུག་པ་ཟློག །གཡུ་ཡི་བུད་མེད་སྔོན་མོ་ཡི། བྱང་ནས་ཁྲག་གི་
ཆར་པ་འབེབས། ཁྲག་ནད་འབེབས་པའི་བདག་མོ་ཡིན། མ་མོའི་ཁྲག་ནད་བཟློག་
དུ་གསོལ། སོལ་བའི་བུད་མེད་ནག་མོ་ཡི། ཁྲག་གི་བྱ་ཁྱུང་ཆིབས་སུ་བཅིབས། ཕྱག་
ན་ཁྲག་གི་ཞགས་པ་ཐོགས། རྒྱུ་ནད་རྒྱུ་གཟེར་ཁྲག་ནད་གཏོང་པའི་བདག །མཁྲིས་
ནད་གཏོང་པའི་བདག་མོ་ཡིན། བཟློག་ཅིག་ནུབ་ཀྱི་ཕྱོགས་ནས་ཟློག །མཐིང་གི་བུད་
མེད་སྔོན་མོ་ཡི། ནད་ཀྱི་རླངས་པ་སྣ་ཚོགས་འཐོར། ལྷོ་ཕྱོགས་གཤིན་རྗེའི་ཕོ་ཉ་ཡིན།
བཟློག་ཅིག་སྒྱུར་ཅིག་ཟོར་ཐུན་ཟློག །རྦབཱནབྷཎརྒད
ལྷ་ཡི་གཤེན་བོན་འཆི་མེད་གཙུག་ཕུད་ཀྱི་མཛད་པ། གཙུག་ཕུད་ཨུ་དུ་འབར་བ་
ཕྱིར་བཟློག་གི་རྒྱུད་ལས་ཟློག་པ་མཐར་ཐུག་པ། བྱད་མའི་སྙིང་གཟེར་སྦོད་གཏོང་
266



རྒྱུད་སྡེ།
ཨུ་དུ་འབར་བའི་རྒྱུད་ཆུང་བ། །
ཚུར་ལ་བཏང་པ་ཕར་ལ་ཟློག་པ། རྒྱས་པ་སྤུ་གྲི་ངར་མ་ལྟ་བུ་བཏུས་པ་བཞིན་འགྲོ།
བསྲུང་ཟློག་བྱད་མའི་སྙིང་གཟེར་དང་བཅས་པ། བསྔགབཉུབྱ༔ རྒྱ་རྒྱ་རྒྱ། ས་མ་ཡ།
267



ཨུ་དུ་འབར་བའི་མཆོད་རྟེན་ནག་པོའི་
དྲན་ཆོག་བཞུགས་སོ། །
༄༅། །ཎལྕགྱསཱསཱ། སྟག་གཟིག་སྐད་དུ། ཉེ་ལོ་ཡོ་ཝི་ཧྲིག་དྲིག་སྟིམ་རྣ་རམ་
ཨེ་ཏན་ཏྲ། བོད་སྐད་དུ། ཁྲོ་བོ་དབང་ཆེན་གྱི་མཆོད་རྟེན་ནག་པོ་དྲན་ཆོག་གི་རྒྱུད།
ཐུགས་རྗེ་གཙོ་མཆོག་ལྷ་ཡི་ལྷ་ལ་ཕྱག་འཚལ་ལོ། །
༧ འདི་སྐད་བདག་གིས་ཐོས་པའི་དུས་ཅིག་ན། སྟོན་པ་ཡེ་གཤེན་གཙུག་ཕུད་
ཉིད། བྱང་ཤར་བདེན་བྲལ་གྱི་གླིང་། དུར་ཁྲོད་ཆེན་པོ་འཇིགས་སུ་རུང་བའི་གནས།
གནམ་ལྕགས་ཐོག་དང་བུ་ཡུག་འཚུབས་པའི་གནས་ན། ཤིན་ཏུ་གཏུམ་པའི་གནས་
ཉིད་དུ། འཁོར་དུ་འདུས་པ་ཆེན་པོ་འཇིག་རྟེན་དྲེགས་བྱེད་རྣམས་དང་ཐབས་གཅིག་
ཏུ་བཞུགས་སོ། །འཁོར་དེ་རྣམས་ལ་བདེ་བ་ཆེན་པོའི་དོན་བཤད་ཅིང་། བོན་གྱི་
འཁོར་ལོ་བསྐོར་ནས་བཞུགས་པའི་ཚེ། སྡེ་བརྒྱད་གདུག་པ་ང་ཆེ་འཕྲག་དོག་དར་
ནས། བསྟན་པ་ལ་ཐོ་འཚམས་ནས། གཤེན་ལ་བདུད་ཆེན་པོ་བབས་པའི་ཚེ། འཁོར་
དེ་རྣམས་ཀྱི་ནང་ནས། དབལ་དྲེག་པའི་ཚོགས་རྣམས་འཇོམས་པ་ཞེས་བྱ་བ། གདུག་
པར་གྱུར་ཏེ། རང་གི་སྟན་ལས་ལངས་ནས། པུས་མོ་གཡས་པའི་ལྷ་ང་ས་ལ་བཙུག །
བླ་གོས་འཕྲག་ལ་གཟེར་ཏེ། འདི་སྐད་ཅེས་གསོལ་ཏོ། །ཨེ་མ་ཡེ་གཤེན་གཙུག་ཕུད་
སྐུ། ལྷ་སྲིན་ཐམས་ཅད་འདིར་འཁོད་དོ། །དྲག་པོ་གནད་ལ་དབབ་པ་དང་། མ་
268



རྒྱུད་སྡེ།
མཆོད་རྟེན་ནག་པོའི་དྲན་ཆོག ༼ངའོ། ༽
རུང་དབང་དུ་བསྡུ་བའི་ཕྱིར། མཆོད་རྟེན་ནག་པོ་དྲན་མཆོག་རྒྱུད། གསང་བའི་
གདམ་པ་མཐར་ཐུག་པ། ཐུགས་རྗེས་བདག་ལ་བརྩེ་བའི་ཕྱིར། དེ་དག་མ་ལུས་
བཤད་དུ་གསོལ། སྟོན་པས་དེ་ལ་བཀའ་སྩལ་པ། དྲེགས་པ་འཇོམས་བྱེད་ཁྱོད་ཉོན་
ཅིག །གནས་མཆོག་དམ་པ་འདི་དག་དུ། ཤིན་ཏུ་དྲག་ལ་གཏུམ་གྱུར་པའི། འཇིག་
རྟེན་ལྷ་འདྲེ་མ་རུང་པ། སྡེ་བརྒྱད་དྲེགས་བྱེད་མཐུ་རྩལ་ཅན། མ་ལུས་དབང་དུ་བསྡུ་
བའི་ཕྱིར། འཇིག་རྟེན་འདས་དང་འཇིག་རྟེན་གྱི། གདུག་པའི་ཚོགས་རྣམས་འདིར་
འཁོད་དེ། དེ་དག་དབང་དུ་བསྡུ་ལ་གདན་དབབ་པ། དེ་དག་གནོད་པ་བཟློག་
པ་དང༌། ཚར་བཅད་བྱ་ཕྱིར་བདག་ལ་ཉོན། ཞེས་གསུངས་ཏེ། སྟོན་པ་ཡེ་གཤེན་
གཙུག་ཕུད་ནི། སྐུ་ཡི་ངོ་བོ་ཐུགས་རྗེ་གཙོ་མཆོག་ཁ་འགྱིང་ཁར་བཞེངས་ནས། དབུ་
ལ་བདེ་གཤེགས་རིགས་ལྔས་བརྒྱན་ཏེ་བཞུགས་པ། སྡེ་བརྒྱད་ལྷ་སྲིན་འདར་ཅིང་
བསྔངས། དེ་ལྟ་བུ་སྐུ་སྤྲུལ་ནས་ཞལ་ནས། བསྭོ་ཨཽ་ཨ་པར་ཡ་ཏི་དྲིག་མ་ར་ཡ། ནི་
ལམ་དྷ་ར་རག་ཀྵ། ཨ་པར་ཨ་རི་ཨ་རི་ནི། ན་ག་རྩང་རི་ག་རྦད་དྲི། ཧ་རི་ཧ་རི་དྲིང་
དྲིང་གཏུབ་གཏུབ། སྲུང་དང་བཟློག་པའི་སྔགས་འདི་དག །ཁྱེད་ཀྱི་གུས་པའི་ཡིད་
ཀྱིས་ནས། ཟུང་ཅིག་པའི་ཡིད་ཀྱིས་ཉོན། སྙིང་ཁར་རག་རག་དུན་ཏེ་རྦད། སྲོག་ལ་
ཆུད། དབུགས་ལ་རྔུབ། ཤ་ལ་ཆོམ། མ་ཙ་དུ་ཨ་ཡ་ཤ་ལ་ན། ཤ་རུས་ཁྲག་རྩ་ལ་ནུར་
ནུར། དྲག་པོའི་སྔགས་འདི་གསུངས་མ་ཐག །ས་ཆེན་རབ་ཏུ་གཡོས་གྱུར་ཏེ། དུས་
མིན་འོད་དང་གློག་ཀྱང་བྱུང་། གནམ་ལྕགས་ཐོག་དང་སེར་ཆེན་འབེབས། སྟོང་
གསུམ་འཇིག་རྟེན་ཕུང་པར་བྱས། འབྲུག་སྟོང་དར་བའི་སྒྲ་ཡིས་ནི། མ་རུང་དྲེགས་
བྱེད་ཐམས་ཅད་ཀྱི། ངག་གི་ནུས་པ་འཕྲོག་འགྱུར་ཏེ། ལྷ་སྲིན་སྡེ་བརྒྱད་འབྱུང་པོའི་
ཚོགས། ཁ་སྦུབ་ས་ལ་འགྱེལ་འགྱུར་ཏེ། སྐྲགས་དང་བསྔངས་དང་བརྒྱལ་བར་འགྱུར།
དྲན་པ་ཉམས་དང་སྡུག་བསྔལ་གྱུར། དེ་ལྟར་གསང་བའི་སྙིང་པོ་འདི། གསུངས་པའི་
269



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
མདོ་ལ་རྒྱ་ཆེར་གཡོས། དྲེགས་བྱེད་མ་ལུས་ཐམས་ཅད་ཀྱི། བརྒྱལ་བ་དག་ནི་སངས་
པར་གྱུར། ཨ་མ་ཙ་དུ་ཡ་ཤ་ལ་ན། བརྒྱལ་བ་སངས་པར་གྱུར་པ་དང་། དྲེགས་བྱེད་
མ་ལུས་ཐམས་ཅད་ཀྱིས། སོ་སོའི་སྲོག་གི་སྙིང་པོ་ཕུལ། །
ལྷ་ཡི་དབང་པོ་བརྒྱ་བྱིན་གྱིས། རང་གི་སྟན་ལས་ལངས་ནས། སྲོག་གི་སྙིང་པོ་ཨ་
ཕུལ་ནས་དམ་བཅའ་བ་ནི། བདག་ཅག་སྡེ་བརྒྱད་འཁོར་བཅས་ཀྱང་། སྟོན་པའི་
བཀའ་དམ་བཅས་པ་དང༌། དམ་ཚིག་ཅན་གྱི་གཤེན་བོན་ལ། ཕྱི་རབས་དུས་སུ་
གནོད་པའམ། སྡང་བྱེད་དགྲ་དང་སྔགས་པ་དམེ་བྱུང་ན། བཀའ་དང་དམ་ལས་
འགལ་བ་བསྒྲལ་བར་དམ་བཅས། ཨ་དེ་བ་ཀ་ར་ས་མ་༼ལྷ་ཡིན་༽ཡ། མ་མོ་དག་གིས་
འདི་སྐད་གསོལ། མ་མ་རག་༼མ་མོ་༽མོ་ཙ་ཧུར་རེ་མ་ཏྲི་ཐུམ། དེ་སྐད་སྲོག་སྙིང་ཕུལ་
འགྱུར་ནས། མགོན་པོ་འཇིག་རྟེན་ཐུགས་བརྩེ་བས། བདག་གི་སྙིང་པོ་འདི་དམ་
ཉམས་༼བཙན་༽ལག་དུ་མ་གཏོང་ཅིག །དེ་ནས་བཙན་དང་བདུད་དག་དང་། གཤིན་
རྗེ་གནོད་སྦྱིན་གཟའ་ལ་སོགས། སོ་སོའི་སྲོག་གི་༽སྙིང་པོ་འདི་དག་ཕུལ། ཙ་ར་པྲ་
༼བཙན་༽མ་ཡ། དུ་ཏྲ་དུམ་བུམ་༼བདུད་༽ས་མ་ཡ། ཡ་མ་འདྷན་༼གཤིན་རྗེ་༽ཏི་བྲ་ས་མ་
ཡ། ཤ་ཡ་ཀྵ་ཀ་ས་མ་ཡ།༼སྲིན་༽ ལ་སྲ་དམ་པ་༼གཟའ་༽ས་མ་ཡ། ན་ག་ར་ཀླུ་ཙ་ཨེ་
དན་ས་མ་ཡ། དེ་སྐད་སྲོག་སྙིང་ཕུལ་ནས། སྟོན་པའི་སྤྱན་སྔར་འཁོད་པར་འགྱུར།
འཇིགས་པའི་ཚུལ་གྱི་མ་ལུས་པ། བྲན་གྱི་ཚུལ་དང་འདྲ་བ་ཡི། དུར་ཁྲོད་ཆེན་པོར་
སྤྲུལ་པ་ཡི། གནས་མཆོག་ཤིན་དུ་རུང་བ་དེར། དྲག་བྱེད་གཞལ་ཡས་གང་འཁོད་
པས། སྲོག་གི་སྙིང་པོ་ཕུལ་པར་གྱུར། སྤྱི་གཙུག་ཨུ་དུ་འབར་བ་མཆོད་རྟེན་ནག་པོ་
དྲན་མཆོག་གི་རྒྱུད་ལས་གླེང་གཞིའི་ལེའུ་སྟེ་དང་པོའོ།། །། །
༧ དེ་ནས་སྟོན་པ་ལ། དྲེགས་པ་འཇོམས་པར་མཛད་པ་ཡིས། འདི་སྐད་ཞུས། ཨེ་
མ་འཆི་མེད་ཁྲོ་བོའི་སྐུ། སྡེ་བརྒྱད་དྲེགས་བྱེད་འདུལ་མཛད་པ། ལྔ་བརྒྱ་དུས་སུ་གྱུར་
270



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
པའི་ཚེ། མུ་སྟེགས་པ་རྣམས་ཐམས་ཅད་ཀྱིས། བསྟན་པ་བོན་ལ་གནོད་པ་བྱེད། དེ་
ཡི་སྲུང་ཟློག་གསད་པའི་ཐབས། གནད་ལ་དབབ་པའི་ཐབས་རྣམས་ནི། བདག་ལ་
དེ་དག་བཤད་དུ་གསོལ། །
དེ་ལ་སྟོན་པས་བཀའ་སྩལ་པ། ཉོན་ཅིག་དྲེགས་པ་ཐམས་ཅད་ཉོན། ལྔ་བརྒྱ་ཐ་
མ་དེ་དག་ལ། སྔགས་པ་ནང་རྒྱས་བྱེད་དུས་སུ། སྡེ་བརྒྱད་གནད་ལ་འབེབས་འདོད་
ན། དེ་ཡི་སྙིང་པོ་འབུམ་ཕྲག་ཆེན་པོ་ཡབ་ཡུམ་ཀྱི་༽གཅིག །ཚིག་༼ངག་གི་གཡེང་བ་༽གི་བར་
ཆད་སྤང་ལ་བཟླ། དེ་དག་སྲུང་བའི་མཆོད་རྟེན་བཅའ། འབྱུང་བ་མཆོད་རྟེན་དྲག་
པོ་ངར་མའི་གནས། བཙན་ལ་དམུ་རྫོང་བདེ་བའི་གནས། ཡས་གླུད་ཐར་ཆ་དགྱེ།
དཔལ་མགོན་སྡེ་བརྒྱད་ལ་གསེར་སྐྱེམས་དང་ཞུགས་ཤང་གིས་མཉེས་པར་བྱས་ལ།
དེར་ས་གཞི་ཆེན་པོ་བཀྲ་ཤིས་པ་ནས་ས་བླངས་ལ། རྒྱུད་ནས་འབྱུང་བ་ཡི། བསྙེན་
པ་རྫོགས་པའི་སྒྲུབ་གཤེན་གྱིས། དཀྱིལ་འཁོར་གྲུ་བཞི་མདའ་གང་བྱ། དེའི་དབུས་
སུ་འབྲུབ་ཁུང་དུག་ཁྲག་ལ་གཞི་བླང་སྟེ། ཁྱིམ་ཕུང་ས་དང་མི་གྲིར་བསད་པའི་ས་ལ་
བྱ། གཞན་ཡང་འདམ་སའི་ས་དང༌། ས་ནག་དང༌། ཕུང་ས་དང་ནི་རོ་བསྲེག་གི་
ས། ཚ་ཚ་དཀྱིལ་འཁོར་ས་དག་བསྲེ། འབྲུབ་ཁུང་ཟུར་གསུམ་ཁྲུ་གང་པ། མཆོད་
རྟེན་དག་ཀྱང་དེ་དང་མཚུངས། བང་རིམ་ལྔ་པ་བྲེ་དང་ལྡན། ཁོང་སོང་རྒྱ་འཕང་
གྲུ་རེ་འོང་། རོ་སོག་དང་ནི་དུག་སྣ་དང༌། ཁྲག་སྣ་ཕྱེ་མ་ཐུན་རྫས་དང་། ཡུག་སྐྲ་རོ་
རས་རབ་ཐོད་དང༌། སེང་ལྡེང་སྐྱེར་ཕུང་མཚོན་སྐུད་དང་། གཅན་གཟན་ཐོད་པ་
སྣལ་མ་ལྔ་ལ་སོགས། མ་ལུས་པ་ནི་བསགས་པར་བྱ། རྫས་ཀྱི་བྱེ་བྲག་མ་འཚོགས་ན།
དངོས་གྲུབ་འབྱུང་བར་མི་འགྱུར་རོ། །དཔེར་ན་མར་ནི་འདོད་འགྱུར་ན། འོ་མ་སྲུབ་
ཅིང་རྫས་རྣམ་དག །གང་ཡང་རུང་པ་མ་ཚོགས་ན། མར་ནི་འབྱུང་བར་མི་འགྱུར་
རོ། །དེ་བཞིན་རྫས་ཀྱི་བྱེ་བྲག་ཀྱང་། རྟེན་འབྲེལ་ནུས་པ་ཡིན་པའི་ཕྱིར། ཚོགས་དང་
271



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
དངོས་གྲུབ་འབྱུང་འགྱུར་བས། ཁྱོད་ཀྱི་འདི་ལ་ནན་ཏན་གྱིས། མཆོད་རྟེན་ཆགས་
ཚད་བསྟན་པ་ནི། མཆོད་རྟེན་ནག་པོ་དབྱིབས་ཟུར་གསུམ་བང་རིམ་ལྔ་པ་བྱ། དེའི་
ཆགས་ཚད་བསྟན་པ་ནི། དང་པོ་བདན་ལ་རྩེ་སོར་གསུམ། རི་རབ་རྨོང་ལ་རྩེ་སོར་
བཞི། བང་རིམ་ལྔ་ལ་ཚིགས་སོར་ལྔ། བུམ་པའི་འཕང་ལ་དབུས་སོར་བཞི། བུམ་
པའི་བྲེ་ལ་སོར་བཞིའི་ཚད། སྐེ་དང་འོག་ཆེ་ཆུང་ཁ་ཁྱེར་སོར་དྲུག་པའོ། །བར་དུ་
སོར་ཉི་ཤུ་རྩ་གཅིག་པ་བྱ། མཆོད་རྟེན་ཚད་དང་ལྡན་པའོ། །གྲུ་གང་ཡོད་པ་བྱའོ༽ ཁོང་
སེང་དག་ལ་སོར་མོ་བཞི་༼ཞིང་ལའོ།༽ དེ་ཡི་འོག་གི་འབྲུབ་ཁུང་ཀྱང་། ཁ་ཁྱེར་དག་ལ་སོར་
མོ་གསུམ།༽ ཁ་ཁྱེར་ལ་མཆོད་རྟེན་ཞབས་དང་མཉམ། །རིང་སུ་མཉམ་པའོ།༽ གྲུ་གང་ཚད་
ན་ཡིན་ནོ།༽ འཕང་ནི་འཛུག་གང་ཐོད་པ་ནུབ། ཐོད་པ་ནུབ་པ་ཚད་ཡིན་ནོ། །དེ་ནི་
མཆོད་རྟེན་དང་འབྲུབ་ཁུང་གི་ཆག་ཚད་བསྟན་པའོ། །དེ་ནི་འོག་གི་མ་ཕག་བཅའ་
ཐབས་བསྟན་པའོ། །འོག་ཕྱོགས།༽ དེ་ནས་བསྲུང་བྱའི་མཆོད་རྟེན་བཅའ་བ་ནི། རྒྱུ་ནི་
བཀྲ་ཤིས་བྱིན་ལྡན་པ་ལ་བྱ། ལྷ་ལ་རབ་གནས་བྱས་པའི་ས་དང་། ཚྭ་ཚྭ་མཆོད་རྟེན་
རབ་གནས་བྱས་པའི་ས་དང་། རི་མིང་ཅན་བྱིན་ཆེ་བའི་ས་དང༌། དེ་དག་བསྲེས་ལ་
མཆོད་རྟེན་དཀར་པོ་ཁྲུ་གང་པ་བརྩིག །བུམ་པ་བྲེ་སྲོག་མགུར་ཆུ་ལྡན། འཁོར་ལོ་
གདུགས་དང་བྱ་རུ་ཏོག་དར་དཔྱང་ལ་སོགས་རྒྱན་དང་ལྡན། ལེགས་པར་བྱིན་དང་
ལྡན་པར་བཞེངས། རབ་ཏུ་གནས་པར་བྱ་བ་ནི། དཀྱིལ་འཁོར་མདའ་གང་གྲུ་བཞི་
པའི་སྟེང་། ༼དེའི་སྟེང་དུ་བཞུགས་སུ་གསོལ།༽ ཁྲག་གི་ཆག་ཆག་གདབ་བྱས་པ། འབྲུབ་ཁུང་ཕྱི་
ལ་ཁྲག་སྣ་མང་ན་དགང་།༽ ༼དེ་མན་གྲི་ཁྲག་ལ་བྱའོ།༽ དེ་ཡི་སྟེང་དུ་མཆོད་རྟེན་བཞག །རི་རབ་
གདན་ཁྲི་དག་ལ་ནི། རུ་ཏྲ་མང་པོ་བསྣོལ་བར་བསམ། ༼བན་བོན་གནོད་པ་གང་དེ།༽ རི་
རབ་ལོགས་ལ་གཅན་གཟན་ཚོགས། སྟག་དང་གཟིག་དང་དོམ་དང་དྲེད། འཕར་བ་
སྤྱང་ཀུ་ལ་སོགས་པ། གཅན་གཟན་མང་པོ་གནས་པར་བསྐྱེད། ༼རི་རབ་ལོགས་བཞིར།༽
272



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
བང་རིམ་ལྔ་ཡི་ལོགས་སྟེང་དུ། དཀོན་མཆོག་གནས་བཞི་ལམ་ལྔ་ལ་བཞུགས་པར་
སྒོམ། འདི་བཞི་གལ་ཆེ།༽ བུམ་པའི་ནང་དུ་ཡི་དམ་སྒོམ། ཁྲོ་བོ་གཙོ་མཆོག་ཡབ་ཡུམ།༽ ཕྱི་རུ་
ཕྱོགས་བཅུའི་ཁྲོ་བོ་ཡབ་ཡུམ་བཅུ། ཡབ་ཡུམ་བཅས་པས་སྟེང་འོག་གཏམ། བྲེའི་སྐེ་
ཞི་བ་༽ལ་རིགས་ལྔ་ཡབ་ཡུམ་བཅུ། དུས་གསུམ་སངས་རྒྱས་བཞུགས་པར་སྒོམ། བྲེའི་
ཁ་ཁྱེར་འོད་ཆེ་ཆུང་ལ། ཕྱོགས་བཅུའི་སངས་རྒྱས་དང་གཡུང་དྲུང་སེམས་དཔའ་
བཞུགས་པར་བསྒོམས། བུམ་པའི་ཕྱི་ལོགས་ཐམས་ཅད་དུ། མཁའ་འགྲོ་རྒོད་ལྕམ་
དབལ་མོ་དང༌། བོན་སྐྱོང་སྲུང་མ་བཞུགས་པར་བསམ། བྲེ་དང་རིགས་ལྔ་བྱ་ཁྱུང་
བསྒོམས། ཏོག་དང་བྱ་རུ་སྐུ་རྒྱན་ལྡན་པར་བསྒོམ། ཨ་ཨོཾ་ཧཱུྃ་སྐུ་གསུང་ཐུགས་ཀྱི་
ཡི་གེ་བཀོད། ཡེ་ཤེས་སེམས་དཔའ་སྤྱན་དྲང་བསྟིམ། ༼བོན་ཉིད་དབྱིངས་ནས།༽ རབ་
གནས་མངའ་དབུལ་བཀྲ་ཤིས་གསོལ། སྤྱི་གཞུང་གཞིའི་དུས་འཛབ་ཆེན་བཅུ་གཉིས།༽ མཆོད་
པ་དབུལ་ཞིང་མེ་ཏོག་གཏོར། རྣམ་ལྔ་ཕྱོགས་མཚམས་བརྒྱད།༽ དེ་ནས་མཆོད་རྟེན་རབ་
གནས་སོ། །སྲུང་བའི་མཆོད་རྟེན་བཅས་བསྟན་པའོ། །(ཐུན་བུག་ཡོངས་པ་ཞིག་འདི་ཡི་ཞགས་
སུ་འོང་བ་ཡིན།༽ སྤྱི་གཙུག་ཨུ་དུ་འབར་བ་མཆོད་རྟེན་ནག་པོ་དྲན་ཆོག་གི་རྒྱུད་ལས།
གནས་དང་བཅའ་གཞི་བསྟན་པའི་ལེའུ་སྟེ་གཉིས་པའོ།། །།
༧ དེ་ནས་ཡང་དག་བཤད་བྱ་བ། དམ་ཚིག་ལྡན་པའི་སྔགས་པ་ལ། མུ་སྟེགས་
ལོག་པ་དགྲར་ལངས་ན། རང་ཉིད་སྲུང་བའི་ཐབས་བསྟན་པའོ། །གྲོ་ག་རས་
སམ་ཤིང་ཤུན་ལ། གུར་ཀུམ་ལ་སོགས་དྲི་བཟང་གིས། རྒྱུ་སྐར་བཟང་པོ་དག་ལ་
བྲི། རྩིབས་བརྒྱད་མུ་ཁྱུད་ལྡན་པའི་ལྟོ་བར། ས་བོན་བཀོད་པ་མི་མིང་གཞུག །ལྷས་
སྲུང་ཅིག༽ ༼རྩིས་བར་འཆང་བ་ར།༽ མུ་ཁྱུད་ལ་ཟློག་སྔགས། དེ་ལྟར་བརྒྱད་པོ་བྲི་བྱ་
ལ། རབ་ཏུ་གནས་པར་བྱས་ནས་ཀྱང་། བུམ་པར་གཞུག་དང་ལུས་ལ་གདག །
བུམ་པ་དཀར་པོའི་ནང་དུ་གཞུག༽ དེ་ཡི་ཕས་ཀྱི་གནོད་པ་སྲུང་། གཞན་ཡང་ལྔ་བརྒྱ་
273



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཐའ་མའི་དུས། སྔགས་པ་ནང་རྒྱས་བྱེད་དུས་སུ། དེ་ཡི་དམོད་པ་ཟློག་པ་དང་།
གསད་པའི་རིམ་པ་འདི་ལྟར་བྱ། སྡེ་བརྒྱད་གནད་ཀྱི་འཁོར་ལོ་བྲི། དུག་ཁྲག་ལ་
སོགས་རྫས་རྣམས་ཀྱིས། མ་མོ་གནད་ལ་དབབ་པ་ནི། ཨེ་ཀ་ཙ་ཏི་ཅེས་བྱ་བ། ཞལ་
གཅིག་ཕྱག་གཉིས་འཇིགས་པའི་སྐུ། རལ་པ་ཐོར་ཚུགས་གྱེན་དུ་འཁྱིལ། མཆེ་བ་
གཙིགས་ཅིང་འཇིགས་པའི་ཚུལ། སྐུ་མདོག་ནག་པོས་སྟོང་གསུམ་ཁེང་། དེ་ཡི་ལྟོ་
བར་འཁོར་ལོ་བཅའ། ཕྱག་གཉིས་གཡས་ན་ཁྲམ་ཤིང་བསྣམས། གཡོན་པ་ཞགས་
པ་འཛིན་པའོ། །རྩིབས་བརྒྱད་མུ་ཁྱུད་ལྡན་པར་བྱ། ལྟེ་བར་ཉམས་པའི་ལིང་ཀ་བྲི།
ལྕེ་ནི་བྲང་དུ་སླེབ་པ་བྱ། ཤིན་དུ་རིད་ཅིང་སྐམ་པ་བྲི། རྩིབས་བརྒྱད་ལ་ནི་ས་བོན་
བརྒྱད། མུ་ཁྱུད་ནང་དང་ཕྱི་མ་ལ། ཟློག་སྔགས་གསད་སྔགས་བྲི་བར་བྱ། རབས་
ཐོད་ནང་དུ་གཞུག་པར་བྱ། ཡུག་ས་སར་བའི་སྐུད་པ་དཀྲི། སྙིང་ཁ་དག་ནས་དྲངས་
པར་བྱ། གཡས་གཡོན་སེང་ལྡེང་སྐྱེ་ཕུར་ལ། བརྟོད་ལ་གྲུ་གསུམ་ནང་དུ་གཞུག །རོ་
གཡམ་དབུས་སུ་ཐུན་ལམ་བྱ། ཐུན་ལམ་ཕུག་པའི་འཁོར་ལོ་བྱ། དུས་གསུམ་སྔགས་
ཟླས་ཐུན་ཀྱིས་བྲབ། མི་འབྲབ་དུས་སུ་རི་རབ་གྱད་ནོན་འཁོར་ལོས་གནན། སྦྱོར་བ་
དེ་ལྟར་བྱས་འགྱུར་ན། ཨེ་ཀ་ཙ་ཏི་ཁྲོས་པས་ཁོ་ཡི་སྲོག་དང་འཕྲོལ་བར་བྱེད། བཙན་
ཉིད་གནད་ལ་དབབ་འདོད་ན། ཡམས་ཤུད་དམར་པོ་བཙན་གྱི་རྗེ། ཞལ་ཅིག་ཕྱག་
གཉིས་མདུང་དམར་གཡས། དེ་ཡི་ལྟོ་བར་འཁོར་ལོ་བྲི། བདུད་རྗེ་སྟོང་གསུམ་སྒྲོལ་
བྱེད་ཅེས་པ། སྐུ་མདོག་ནག་པོ་མཆེ་བ་གཙིགས་པ། ཞལ་གཅིག་ཕྱག་གཉིས་རལ་
གྲི་གཡས། དེའི་ལྟོ་བར་འཁོར་ལོ་བྲི། ལྷ་ཆེན་བརྒྱ་བྱིན་སྐུ་མདོག་དཀར་པོ། ཞལ་
ཅིག་ཕྱག་གཉིས་རི་རབ་གཡས། ཁྲོ་ཆེན་མཆེ་བ་གཙིགས་པ་དེའི་ལྟོ་བར་འཁོར་ལོ་
བྲི། གཤིན་རྗེའི་རྒྱལ་པོ་སྐུ་མདོག་དམར། ཞལ་གཅིག་ཕྱག་གཉིས་ཁྲམ་ཤིང་འཛིན་
ཅིང་འཇིགས་པའི་གཟུགས། དེའི་ལྟོ་བར་འཁོར་ལོ་བྲི། གནོད་སྦྱིན་ནོར་བདག་སྐུ་
274



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
མདོག་སེར། ཞལ་ཅིག་ཕྱག་གཉིས་གཡས་པས་རིན་ཆེན་དབྱུག་ཏོ་བསྣམས། དེ་ཡི་ལྟོ་
བར་འཁོར་ལོ་བྲི། གཟའ་ཆེན་ཁྱབ་འཇུག་དུད་ཁའི་མདོག །ཞལ་དགུ་བྱ་རོག་མགོ་
དང་བཅུ། གཡས་ན་ཆུ་སྲིན་ཞགས་པ་གཡོན་པ་མདའ་གཞུ་བཟུང་པ་བྲི། མཇུག་མ་
སྦྲུལ་དུ་འཁྱིལ་ཞིང་མཆེ་བ་གཙིགས། དེའི་ལྟོ་བར་འཁོར་ལོ་བྲི་བར་བྱ། ཀླུ་ཉིད་བ་
རུ་སྐུ་མདོག་སྔོ་ནག་སྦལ་པའི་མགོ་སྦྲུལ་གྱི་གདེང་ཁ་མཆེ་བ་གཙིགས། ཕྱག་གཉིས་
གཡས་པ་ནད་རྐྱལ་བསྣམས། དེ་ཡི་ལྟོ་བར་འཁོར་ལོ་བྲི། དེ་རྣམས་འབྲུབ་ཁུང་ནང་
དུ་བཅུག །གནོད་འཁོར་བརྒྱད་ཀྱི་ལྟོ་བའི་སྡེ་བརྒྱད་སྲོག་ཡིག་ཡོད་པ་དང༌། ཕྱི་ཡི་
སྡེ་བརྒྱད་ཀྱི་གཟུགས་སོ་སོར་བྲི། འཁོར་ལོའི་ཡི་གེ་བཀོད་ལུགས་ཐམས་ཅད་གོང་གི་
མ་མོ་དང་འདྲའོ། །དེ་ནས་ཏིང་ངེ་འཛིན་ནི། བདག་ཉིད་ཁྲོ་བོ་མཐིང་ནག་བསྒོམས་
པ་དང༌། མཁའ་ལ་གདུག་མོ་འཁྲིལ་ལྡེམས་སྒོམ་པའི་ཐུགས་ཀ་ནས། ཨ་མ་ཙ་དུ་
ཡ་ཤ་ལ་ན། བརྒྱད་འཕྲོ་བ་ལ། སྡེ་བརྒྱད་རྫུས་སྐྱེས་སུ། མི་དམར་གཅེར་བུ་རལ་པ་
ཅན། ཕྱག་ན་མཚོན་ཆ་ནད་དུག་བསྣམས། དགྲ་བོ་བླ་འགུགས་ཤིང་ལིང་ཀར་བསྟིམ་
མོ། །ཐུན་དུས་དྲུག་བརྡེག་གོ །སྦྱོར་བ་དེ་ལྟར་བྱས་པ་ཡིས། སྡེ་བརྒྱད་འཁྲོས་འགྱུར་
ནས། ཁོ་ཡི་སྲོག་ནི་གཅོད་པར་བྱེད། འདི་ནི་སྤུ་གྲི་ལྟ་བུའོ། །སྔགས་ཀྱི་ནུས་པ་བསམ་
མི་ཁྱབ། རྟེན་འབྲེལ་རྫས་ཀྱང་བསམ་མི་ཁྱབ། དེ་ཕྱིར་རྫས་རྣམས་འཚོགས་པར་
བྱ། སྔགས་ཀྱི་ཐུན་ཚད་དོར་བར་མི་བྱ། དེ་ནས་གཞན་ཀྱང་འདི་ལྟ་སྟེ། སེང་གེ་ལྟ་བུ་
འགྲས་པ་ནི། གནོད་སྦྱིན་ཕོ་མོ་གནད་ལ་དབབ། མཆེ་བ་གཙིགས་ཤིང་འཇིགས་པའི་
གཟུགས། རལ་པ་ཐོར་ཚུགས་གྱེན་དུ་བརྗེས། ལྟེ་བར་འཁོར་ལོ་རྩིབས་བརྒྱད་ལྡན།
གནོད་སྦྱིན་ས་བོན་རྩིས་ལ་བཀོད། ཕྱག་མཚན་དཔེའུ་ལྟར་དུ་བྲི། ཕོ་སྔོ་མོ་དམར་བྱ་
བ་ཡིན། དེ་ཡི་ལྟོ་བར་ལིང་ཀ་བྲི། རི་རབ་རྒྱ་གྲམ་སྔགས་དང་བཅས། རབས་ཆད་
ཐོད་པར་བཅུག་བྱས་ལ། དུས་གསུམ་ཐུན་བརྡེག་འགུག་ཅེས་བྱ། ཉི་ཤུ་རྩ་གཅིག་
275



གསུང་རབ་སྒོ་མཛོད་རིན་པོ་ཆེའི་གླེགས་བམ།
l23
སོང་བ་དང་། ལིང་ཀ་བཏོན་ལ་མཚོན་སྐུད་དཀྲིས། ཕྱི་བའི་ཐོད་པར་བཅུག་ལ་
མནན། སྦྱོར་བ་དེ་ལྟར་བྱས་པ་ཡིས། དམ་ཉམས་སྲོག་རྩ་འཕྲལ་བར་བྱེད། འདི་ནི་
སྤུ་གྲི་ལྟ་བུའོ། །ཕྱི་དུས་སྔགས་པ་ནང་རྒྱས་ཚེ། དེའི་གདམས་པ་བཞི། རང་གཤེད་
སྲོག་གི་འཁོར་ལོ་ཡིས། སྡེ་བརྒྱད་གང་གནོད་ངོ་ཡིས་བཟུང་། གཡུལ་ངོ་བཟློག་པའི་
འཁོར་ལོ་ཡིས། ཕ་རོལ་ལྷ་འདྲེའི་རྒྱུད་ལམ་གཡུལ་ངོ་བཟློག །རང་གཤེད་དུག་སྦྲུལ་
འཁོར་ལོ་ཡིས། ཉམས་པ་ཀླུ་ལ་གཤེད་མར་གཏད། ས་འཚམས་བཅད་པའི་འཁོར་ལོ་
ཡིས། ཕ་རོལ་ལྷ་འདྲེའི་རྒྱུད་ལམ་གཅོད་བྱའོ། །དེ་རྣམས་རང་གཤེད་དབབ་སྟེ་ཟློག་
པའི་ཐབས་བསྟན་པའོ། ། །
གསད་པའི་ཐབས་རྣམས་བསྟན་པ་ལ། བོན་པོ་གསད་པ་དང་། བན་དྷེ་བསད་
པ་དང་། མུ་སྟེགས་གསད་པ་དང་། སྐྱེ་བོ་གསད་པ་དེ་རྣམས་གསད་པར་འདུས་
སོ། །དམ་ཉམས་རང་གཤེད་གསད་པ་ནི། རྩ་བའི་ལིང་ཀ་བཞི། ཡན་ལག་ལིང་ཀ་
ཉི་ཤུ་བྲི། དམ་ཉམས་དེ་ཡི་སྲོག་རྩ་ལ། འབྲུ་མངར་ངར་བཏབ་རལ་གྲི་ཡིས། དཔའ་
རྩལ་ལྡན་པའི་མི་གྷ་ཡིས། གསོད་པའི་བྱ་བ་བྱེད་པ་ལྟར། ལིང་ཀའི་བྱ་ཐབས་བྱས་པ་
ཡི། དམ་ཉམས་དེ་ཡི་སྲོག་རྩ་ལ། སྡེ་བརྒྱད་རྣམས་ཀྱིས་གཅོད་པར་བྱེད། གནད་ཀྱི་
འཁྲུལ་འཁོར་དེ་དག་གི། བྲི་བའི་ཐབས་དང་མནན་པའི་སྣོད། མནན་པ་ལ་སོགས་
བྱེ་བྲག་རྣམས། རྒྱས་པ་འདི་ལྟར་ལྟ་བར་གྱིས། འཁོར་ལོ་བཀོད་དང་རྒྱ་གྲམ་ཅན།
གནས་ལུགས་བྲིས་དང་མགོ་ལུས་ཕྲལ། གནམ་ལ་ཁ་བསྟན་ཡན་ལག་ཕྲོམ། སྟོད་
སྨད་ཕྲལ་དང་བཞོག་ལྕེ་དྲངས། རྒྱབ་ལག་བཅིང་དང་རྒྱབ་ལྕེ་དྲངས། བཞོག་བྱེད་
བྲིས་དང་ལྕགས་སྒྲོག་བཅུག །ཕུར་བཞི་བརྒྱང་དང་ཚིགས་བཞི་བཅད། ཁ་སྤྲོད་
བྲིས་དང་ཡན་ལག་བཀྱིག །རང་ལྕེ་གྲིས་གཤག་ལྷུ་ཏྲམ་དང༌། བཞོག་པ་བྲིས་དང་
གཉའ་ལག་བཀྱིག །བཞོག་སྡུན་ལྕེ་དང་ཚིག་ཕྱིན་སོགས། རྩ་བའི་ལིང་ག་རྣམ་པ་
276



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ།༽
བཞི། རང་གཤེན་རང་ལ་དབབ་པ་དང་། ངག་བཅིང་བར་བྱ་བ་དང་། ངག་ལྐུགས་
པར་བྱ་བ་དང་། ངག་མནན་པར་བྱ་བ་དང་། ལིང་ག་བཞི་ནི། རྩ་བའི་ལིང་ཀ་
བཞི་ཡིན་ནོ། །རྒྱས་པར་པེའུ་ཙེ་ལྟར་དུ་ཤེས་པར་བྱའོ། །དེ་ལྟར་ལིང་ཀ་བྲིས་ལ། ལྷ་
དབྱེ་འགུག་གཞུག་ཐུན་གྱིས་བྲབ། ཟློག་དང་གསད་པའི་སྔགས་ཀྱིས་སྐོར། ལྕེ་ལ་རྒྱ་
གྲམ་བྲིས་བྱས་ལ། ཐོད་པར་བཅུག་ལ་མནན་པར་བྱ། ཚངས་པའི་ཚེ་དང་ལྡན་ཡང་
འཆི། ལྕགས་སྲོག་ཡིན་ཀྱང་འཆད་པར་བྱ། ལས་དང་སྦྱར་བའི་དུས་ཉིད་དུ། རང་
ཉིད་ལྷ་ཡི་ང་རྒྱལ་གྱི། ཐུན་རྫས་མ་ལུས་ཐམས་ཅད་ཀྱིས། དུག་གསུམ་དག་དུ་བརྡེག་
པར་བྱ། དེ་ནས་ལིང་ཀ་བདུག་པར་བྱ། ཁྱི་ལུད་ཀུ་གུལ་མུ་ཟི་སོགས། སྨེ་ཁྲག་བཙན་
དུག་ལ་སོགས་ཀྱིས། ལིང་ཀ་བདུག་ལ་ལྷ་དང་ཕྲལ། དེ་ནས་རོ་རས་དག་གིས་དཀྲིས།
དེ་ནས་ལིང་ཀ་བདུག་པར་བྱ། དེ་ནས་ཡུགས་སྐྲ་མཚོན་སྐུད་རྣམ་ལྔས་བཅིངས།
དཀྲིས་ལ་སོ་སོའི་སྣོད་དུ་གཞུག །སྣོད་ཀྱི་བྱེ་བྲག་འདི་ལྟ་སྟེ། རབས་ཐོད་ཕྱི་ཐོད་དོར་
གཏའ་དང་། རང་ཐག་མཁར་བུ་མཆོད་རྟེན་འོག །ལ་བཙས་འོག་དང་རྒྱ་མཚོའི་
གཏིང༌། དཀྱིལ་འཁོར་གཏོར་སྟེགས་འགོང་པོའི་འོག །མནན་པའི་སྣོད་དང་མནན་
པའི་ས། སོ་སོའི་ལས་དང་སྦྱར་བར་བྱ། མནན་པའི་ས་བརྒྱད་མ་ཤེས་ན། ཉེས་བྱེད་
ཕུང་བར་མི་འགྱུར་རོ། །
དེ་ལ་ས་བརྒྱད་བསྟན་པ་ནི། སྐྱ་རིང་མདུད་བཀྲོལ་བ།༼ལ་བཙས༽ སྟག་སྐྱ་བོའི་སྡེར་
སོན་ལམ་རྒྱ་གྲམ་༽བྲག །སྐྱིན་འདངས་ཀྱི་ཆུ་རིས་བཙལ། ༼གྲོག་རལ་ཀྱི་མདོ་༽སྣང་སྲིད་
མདུན་ས་བཤིག །ཆུ་སྐོར་ཐུན་འགོ་༽གཡུ་འབྲུག་སྔོན་པོ་དབྱེ། ༼ཆུ་ཁ་བྲག་༽ སོག་པའི་སྣ་
བཅད། ༼རི་བྲག་སྣ་༽བདུད་ཀྱི་བཙོན་དོང་ནག་པོ་ཁ་དབྱེ། བྲག་ཕུག་ཁ་བྱང་བལྟས་༽རི་རབ་
ཀྱི་ཁོང་སེང་བུ། ༼མཆོད་རྟེན་གྱི་རྨིང་༽དེ་ལ་བརྒྱད་པོ་ཡོད་པ་ནི། ༼ས་ཚབ་ཚུབ༽ཚེས་བཞི་
སྲོད་༽ཚེས་བརྒྱད་ཉིན་ཕྱེད། བཅུ་ཅིག་༼ནམ་ཕྱེད་༽བཅོ་ལྔ་༼ནམ་ལང་༽བཅོ་བརྒྱད། ༼སྔ་དྲོ་
277



གསུང་རབ་སྒོ་མཛོད་རིན་པོ་ཆེའི་གླེགས་བམ། 123
དང་པོ་༽ཉི་ཤུ་གཉིས་༼ཕྱི་དྲོ་དང་པོ་༽ཉི་ཤུ་ལྔ། །སྐྱ་རེངས་ཤར།༽ ཉི་ཤུ་དགུ། ༼ཉི་མ་མདུང་གང་།༽
དེ་ཡི་དུས་ཚོད་བརྒྱད་ཡོད་པ་ནི། ཚེས་བཞི་ལ་ཆུ་ཁ་བྲག །བརྒྱད་ལ་བཙས། བཅུ་
གཅིག་ལ་ལམ་རྒྱ་གྲམ། བཅོ་ལྔ་ལ་བྲག་ཕུགས་ཁ་བྱང་དུ་བལྟས་པ། བཅོ་བརྒྱད་ལ་
རི་སྣ། ཉི་ཤུ་གཉིས་གྲོགས་རལ་གྱི་མདོ། ཉི་ཤུ་ལྔ་ཆུ་སྐོར་ཐེམ་འོག །ཉི་ཤུ་དགུ་ལ་
མཆོད་རྟེན་གྱི་རྫིང་བུའོ། །རུ་ཏྲ་མཐུ་རྩལ་ཆེ་བའམ་སྡེ་འོ་ཆེ་དང་འགྲས་སམ། སྟོབས་
པོ་ཆེ་དང་འགྲས་པ་ན། ནང་རྒྱས་མི་སྲོག་འཁོར་ལོ་བཅའ། རང་གི་ཁ་ལ་ས་ཡི་འཁོར་
ལོ་བཅའ་བ་གབ་པོ། བརྒྱ་དང་རྩ་བརྒྱད་སྔགས་གྲངས་ཚད། ཆོ་འཕྲུལ་འབྲིང་བས་
མ་བྱུང་ཉི་ཤུ་རྩ་ཅིག་བཟླས་པར་བྱའོ། །
དེ་ནས་ཆོ་འཕྲུལ་མ་བྱུང་ན། བདུན་བས་མང་པར་ཟླའོ། །ལྔ་བརྒྱའི་དུས་སུ་སོང་
པའི་ཚེ། དམ་མེད་སྔགས་པ་ནང་དམེ་བྱེད། སྔགས་རྩོད་སྔགས་དང་རྫས་ལ་བྱེད།
དེ་འདྲའི་ཉམས་པ་བསྒྲལ་འདོད་ནས། གནོད་སྦྱིན་འཁོར་ལོ་ཕྱི་ཐོད་ཅན། བཅས་
ལ་དེ་ཉིད་བསྒྲལ་བར་བྱ། སྒྲུབ་པ་དྲག་པོ་བྱ་མི་དགོས། སྤུ་གྲི་ངར་མ་རེག་ཆོད་ཡིན།
མཆོད་རྟེན་ནག་པོ་དྲན་ཆོག་འདི། འཇིག་རྟེན་འདས་དང་འཇིག་རྟེན་པ་ཡི་སྦྱོད་
གཏོང་མ་ལུས་ཐམས་ཅད་ཀྱང་། འདི་ཡིས་མི་བཟློག་སྡེ་བརྒྱད་མེད། མུ་སྟེགས་པའི་
སྦོད་གཏོང་ཡང་། འདི་ཡིས་མི་བཟློག་གང་ཡང་མེད། རེག་ཆོད་སྤུ་གྲི་ངར་མ་འདིས།
ཐམས་ཅད་བཟློག་པར་ཐེ་ཚོམ་མེད། སྔགས་པ་ནུས་པ་ཆེ་འགྱུར་ནས། ཤིན་དུ་ནུས་
པ་ཚུལ་ཟུག་ན། སྲོག་འཇུག་མིང་འཇུག་སྔགས་ལ་འབད། ཟློག་དང་གསད་པའི་
ཐེམས་བར་དུ། སྲོག་སྙིང་ས་བོན་བརྒྱད་པོ་དང་། རུ་ཏྲའི་མིང་དང་བཅས་པ་གཞུག
།གནད་འཁོར་བརྒྱད་པོ་ཐུན་གྱིས་བྲབ། དེའི་ཁོ་ཡི་བདུད་དུ་འབེབས། དེ་དག་ལ་ནི་
ཐེ་ཚོམ་མེད། དེ་ནས་རང་གི་ངག་གི་ནུས་པ་ཉམས་ན། མི་གནས་པར་བྱ་བ་དང༌།
ལོ་སྒོམ་སྐད་ཅིག་ཐལ་བར་བརླག་ནས། དེ་ཡི་ནད་མེད་པར་བྱ་བ་དང་། རང་ལ་
278



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
གནོད་པར་གྱུར་ན། ངག་བཀྲོལ་སྲུང་བ་དང༌། དེ་རྣམས་ནི་གཞུང་དང་གསང་
འདྲེལ་ལྟར་དུ་བྱའོ། །སྤྱི་གཙུག་ཨུ་དུ་འབར་བ་མཆོད་རྟེན་ནག་པོ་དྲན་ཆོག་གི་རྒྱུད་
ལས། ལེའུ་གྲངས་དོན་མང་དུ་མཆིས་པའི་དོན་བཀྲོལ་ཏེ་གནས་ལ་ཕབ་པའི་ལེའུ་སྟེ་
གསུམ་པའོ། །།གས།
༧ མཆོད་རྟེན་ནག་པོ་དྲན་ཆོག་གི། གནད་ཀྱི་ཐེམ་བརྒྱད་བསྟན་པ་ནི། བཙོན་
དུ་བཟུང་དང་བྲན་དུ་བཀོལ། དམག་དཔོན་ལྕགས་སུ་བཅུག་བྱས་ལ། དམག་མི་
མནངས་སུ་བཅད་པར་བྱའོ། །གཟའ་དང་སྐར་མའི་ཁྲོམ་བཤིག་ཅིང་། ཉི་ཟླ་མཐོང་
དུ་སྦུབ་པར་བྱ། སྡེ་བརྒྱད་ཆམ་ལ་ཕབ་བྱས་ལ། རང་སྲོག་རང་ལ་བསྐོར་པར་བྱ། རུ་
ཏྲ་གནད་ལ་བོར་ནས་ནི། རང་གཤེད་རང་ལ་དབབ་པར་བྱ། གནས་ལྔ་ཞུགས་སུ་
གཏུག་བྱས་ལ། ཕས་ཀྱི་གཡུལ་ངོ་བཟློག་པར་བྱ། གཉེན་པོ་སྔོན་དུ་གཏོང་བྱས་ལ།
ལས་རྣམས་ལེགས་པར་སྒྲུབ་པར་བྱ། རང་ལུས་ལྷ་རུ་བསྒོམ་བྱས་ལ། བཙན་པོའི་
མཁར་དུ་འཇུག་པར་བྱ། དེ་ནས་སྡེ་བརྒྱད་ཀྱི་གནད་ཐེམ་བརྒྱད། གནད་ཀྱི་ཐེམ་
བརྒྱད་འདི་དག་ལ། སྒྲུབ་པ་པོ་ཡི་ནན་ཏན་བྱ། སྦྱོར་བ་དེ་ལ་འབད་བྱས་ན། གཟས་
པ་པོ་ཡི་གང་ཟག་དེ། བརྒྱ་བྱིན་ཉིད་དང་ལྡན་འགྱུར་ཡང་། མྱུར་དུ་འཆི་བར་འགྱུར་
པ་ཡིན། མཆོད་རྟེན་ནག་པོའི་རྒྱུད་འདི་ཡི། སྒྲུབ་པ་བྱེད་པའི་དུས་དག་དུ། རྨི་ལམ་
ཆོ་འཕྲུལ་གང་བྱུང་རྣམས། ཁོ་ཡི་བདུད་དུ་དབབ་པར་བྱ། དེ་ཡང་སྒྲུབ་པ་པོ་ཡི་ནི།
གནད་ཀྱི་ཟིན་པར་བྱ་བའོ། །འདི་ཡི་སྦྱོར་བ་བྱས་པ་ཡིས། རུ་ཏྲ་དེ་ནི་ལྐུགས་པའམ།
ལྕེ་ནི་སྒྲུང་སྟེ་འཆི་བ་ཡིན། ཡང་ན་གྲི་ཐབས་དག་དུ་འཆི། དྲེགས་པ་འཇོམས་
མཛད་ཁྱོད་ཀྱི་སུ། མཆོད་རྟེན་ནག་པོའི་རྒྱུད་འདི་དག །མ་ནོར་ཁྱོད་ཀྱིས་སྒྲུབ་པར་
གྱིས། རུ་ཏྲ་དེ་ཡི་སྲོག་གཅོད་འགྱུར། ཞེས་གསུངས་སོ། །སྤྱི་གཙུག་ཨུ་དུ་འབར་བ་ལ།
མཆོད་རྟེན་ནག་པོ་དྲན་ཆོག་གི་རྒྱུད། གནས་བརྒྱད་བསྟན་པའི་ལེའུ་སྟེ་བཞི་པའོ།།
279



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
རྐསགཎནཧརྱ། །།
༧ རྟགས་ཀྱི་རིམ་པ་འདི་ལྟ་སྟོན། རབ་འབྲིང་ཐ་མ་གསུམ་དུ་འོང་། རབ་ནི་སྒྲ་
དང་གཡང་ཆུ་མེ། རང་ཉིད་མེ་ཡིས་འཇིགས་པའི་དུས། འཕུར་ཞིང་ལྡིང་ཞིང་བཙན་
པར་གནས། དེ་ལྟར་རྨི་ན་རྟགས་རབ་ཡིན། འབྲིང་ནི་ལག་ན་རྡོ་མཚོན་ཐོགས། ཕར་
རྒྱབ་སེམས་ཅན་བསད་པ་དང༌། ཐ་མ་རང་ལུས་གོ་ཆ་གོན། མཁར་རམ་བཙན་ས་
འཛིན་པའམ། སྡེ་བརྒྱད་ལྷ་རྟགས་སྦོད་གཏོང་རྟགས། ལྷ་རྟགས་བཙན་པོ་དམག་
དཔོན་དང་། དེ་ནི་ལྷ་ཡི་སྒོ་གཏོང་རྟགས། བུད་མེད་བོང་བུ་བྱ་ནག་དང་། རང་
ཐག་བསྐོར་བ་མ་མོའི་རྟགས། མི་རྟ་དཀར་དང་དམར་སེར་དང༌། དེ་མཐོང་བཙན་
གྱི་སྦོད་གཏོང་ཡིན། བདུད་ནི་ཁྱི་དང་མཛེ་པོ་འཁར་བ་ཡོངས། མོན་པ་ཞུབ་ཅན་
བྱུང་བ་ནི། གཤིན་རྗེའི་སྦོད་གཏོང་ཡིན་པའོ། །བོན་པོ་རྔ་གཤང་ཁུར་བ་དང་། རལ་
ནག་ཅན་ཡང་རུ་ཏྲའོ། །བསྙེན་པ་བྱུང་དང་ར་སྐྱེས་ཅན། དེ་ནི་སྲིན་པོའི་སྡོད་ཤོར་
རྟགས། རླུང་འཚུབས་མི་རང་སྨག་ནག་གཅེར་བུ་བྱུང་བ་ནི། དེ་ནི་མུ་སྟེགས་སྦོད་
གཏོང་རྟགས། སྦྲུལ་དང་སྦལ་པ་བ་གླང་དང༌། ནེའུ་སེང་ལྕོང་མོ་སྡིག་པ་སྡོམ། དེ་
ནི་ཀླུ་ཡི་སྦོད་གཏོང་ཡིན། ཉི་མ་ཟླ་བའི་འོད་ཟེར་དང༌། ཁ་བ་ཁུ་འཕང་སེར་བ་ཡོང་།
ལྷ་ཁང་གོས་སློག་ཁྲག་ཅན་རྣམས། དེ་མཐོང་གཟའ་ཡི་སྦོད་གཏོང་ཡིན། བཙད་པོ་
དམག་དང་སྤྲེའུ་དང༌། བཙུན་པ་འབག་དང༌། ཁྱི་ནག་སྤྱང་ཁུང་བྱུང་པ་ནི། རྒྱལ་
པོའི་སྦོད་གཏོང་ཡིན་པར་ཤེས། གནོད་སྦྱིན་མི་རིང་རྒྱ་ཤར་འོང་། ཨ་ཙ་ར་དང་
མོན་དང༌། མ་ཧ་ཀ་ལའི་རྟགས་ཡིན་ནོ། །སྙིང་མི་དགའ་ཞིང་གླལ་བ་དང་། ཁང་
པ་འཚིག་ཅིང་འགྲོ་སྙིང་འདོད། དེ་དག་པར་བྱུང་བར་བུ་༽བསྐོར་བའི་རྟགས། གོང་
གི་དེ་རྣམས་གང་ཡིན་དང་། ཁོ་ཡི་བླ་གང་ཡིན་པ་རྣམས། མཚོན་ཆ་མང་པོ་དབབ་
པ་དང༌། དེ་ནི་ཕུར་ཁ་གནོད་པའི་རྟགས། དེ་ནི་རང་ཉིད་ཉམས་སུ་ཡང་། ཤ་འམ་
280



རྒྱུད་སྡེ།
མཆོད་རྟེན་ནག་པོའི་དྲན་ཆོག ། ༼ངའོ། ༽
ཁྲག་ལ་སོགས་པ་འམ། དམར་གཏོར་ཁྱེར་ནས་བྱུང་བ་འམ། རང་ལ་སྟེར་རམ་ཟ་བ་
རྣམས། ཤ་ཁྲག་ཟ་འཐུང་པ། དེ་ནི་དགྲ་བོ་སོད་པའི་རྟགས། ཕར་ལ་སོང་བ་རང་
གི་རྟགས། ཚུར་ལ་བྱུང་པ་ཁོ་ཡི་རྟགས། གོང་གི་རྟགས་ཀྱི་རིམ་པ་སྟེ། རང་ལ་ཕྱག་
བྱས་རབ་ཀྱི་རྟགས། འཕུར་བ་རྨི་ན་འབྲིང་གི་རྟགས། ཤ་ཁྲག་སྟེར་བ་ཐ་མའི་རྟགས།
རབ་འབྲིང་ཁོའི་རྟགས་དང་སྦྱར། དྲ་མར་ཆུད་དང་བྱད་དུ་ཆུད། རེ་བས་དྲིལ་དང་
ལྕགས་སུ་ཚུད། ཁོའི་འཁྲུལ་འཁོར་བྱས་པའི་རྟགས། དེ་རྣམས་བརྟག་ལ་ནན་ཏན་བྱ།
སྤྱི་གཙུག་ཨུ་དུ་འབར་བ་མཆོད་རྟེན་ནག་པོ་དྲན་ཆོག་གི་རྒྱུད་ལས། རྟགས་ཀྱི་རིམ་
པ་བསྟན་པའི་ལེའུ་སྟེ་ལྔ་པའོ། །། །
༧ དམ་ཚིག་བསྲུང་བར་བྱ་བ་ནི། མ་བསྲུང་དངོས་གྲུབ་འབྱུང་མི་འགྱུར། དམ་
ཚིག་བསྲུང་བ་བསྟན་པ་ནི། སྐྲ་དང་དྲི་མ་མི་བཀྲུའོ། །དོར་བས་དག་ལ་སྔས་མི་
བྱས། སེམས་ཅན་རྣམས་ཀྱི་ལྕེ་མི་ཟ། ལྕེ་ཟོས་དམོད་པ་བྱས་པ་ཚུར་ལ་རང་ཉིད་དག་
ལ་ལྡོག །རང་གི་དམོད་པའི་ཚིག་རྣམས་ནི། ཉིན་མཚན་དུས་དྲུག་གཞུང་བཞིན་
བྱ། སློབ་དཔོན་མིན་པ་ལ་ཕྱག་མི་བྱ། རང་གི་སྟན་དང་གོས་དག་དང་། མལ་སར་
གཞན་དག་བཞག་མི་བྱ། སློབ་དཔོན་མ་ཡིན་ཕྱག་བྱས་ན། མ་མོ་ལ་སོགས་སྡེ་བརྒྱད་
ཀྱིས། སྲོག་གི་དབང་པོ་དང་ཕྲལ་ཏེ། སྡུག་བསྔལ་དཔག་མེད་མྱོང་པར་འགྱུར། དེ་
བས་གཞན་ལ་ཕྱག་འཚལ་སྤང་། གཞན་ཡང་རབ་ཏུ་བཤད་བྱ་བ། འཁྲུལ་འཁོར་
བསྒོམ་གྱི་དམ་ཚིག་ལ། གཞུང་དང་འགལ་བ་བྱས་འགྱུར་ན། དངོས་གྲུབ་འབྱུང་བར་
མི་འགྱུར་རོ། །དེ་ནས་ལིང་ཀ་ཐམས་ཅད་ཀྱང༌། དུག་ཁྲག་ལ་སོགས་ཐམས་ཅད་
ཀྱི་བྲིས་ལ་གུ་ཁུལ་དུ་བས་བདུག །དེ་ནི་འཁྲུལ་འཁོར་དམ་ཚིག་གོ །སྔགས་པ་དམ་
ཚིག་མི་ལྡན་པ། ཡུལ་ཕྱོགས་སུ་ཡང་གནས་མི་བྱ། གྲོང་དང་གྲོང་ཁྱེར་ཁྱིམ་ལ་སོགས།
གནས་ཅིག་བསྡད་པར་མི་རུང་ངོ༌། །མི་ལ་སོགས་འབུད་པ་དང་། མགོ་བོ་བཏུམ་པ་
281



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ལ་སོགས་པ། རྐང་ལག་ལྕགས་སུ་བཅུག་པ་དང་། མཚོན་ཆ་ཁ་རུ་བཅུག་པ་དང་།
དེ་དག་རྣམས་སྤང་བར་བྱ། སྤྱི་གཙུག་ཨུ་དུ་འབར་བ་མཆོད་རྟེན་ནག་པོ་དྲན་ཆོག་
གི་རྒྱུད་ལས། དམ་ཚིག་བསྟན་པའི་ལེའུ་སྟེ་དྲུག་པའོ། །། །
༧ དེ་ནས་ཏིང་ངེ་འཛིན་ལྡན་པ་དེས། གཏོར་མའི་བྱེ་བྲག་བརྩམ་པར་བྱ། སྣོད་
ཀྱི་རྣམ་གྲངས་གང་ཡང་རུང་། ཤིན་ཏུ་གཙང་བར་བྱས་ནས་ཀྱང་། ཉིན་དང་མཚན་
མོའི་བྱེ་བྲག་གི། གཏོར་མ་རང་གི་མདུན་དུ་བཞག །ཐོག་མར་ཡི་དམ་ལྷ་ལ་འབུལ།
དེ་ནས་ཡི་དམ་ང་རྒྱལ་གྱིས། སེམས་ནི་འདི་ལྟར་བསྐྱེད་པར་བྱ། བོན་གྱི་བསྟན་
པ་སྲུང་བའི་ཕྱིར། སྡེ་བརྒྱད་དྲེགས་པ་འཁོར་བཅས་ལ། གཏོར་མ་གཏང་པར་བྱ་
བསྙམ་དུ། སེམས་བསྐྱེད་སྔོན་དུ་གཏང་པར་བྱ། ཡི་གེ་འབྲུ་གསུམ་གྱིས་བྱིན་རླབས་
ནས། སོར་མོ་ལྕགས་ཀྱུའི་ཕྱག་རྒྱ་བཅའ། ཛ་ཧཱུཾ་བཾ་ཧོ་ཨ་ན་སོ་བྱ། མ་ཧ་སརྦ་དྷེ་ཧི་
ཛ་ཛ། བདུན་ནམ་གསུམ་ནི་བརྗོད་པ་ཡིས། ལྷ་དང་མ་མོ་ལ་སོགས་པའི། སོ་སོའི་
སྡེ་བརྒྱད་འཁོར་དང་བཅས། རིམ་བཞིན་ཡི་དམ་སྤྱན་སྔར་བྱོན། སོ་སོ་རིམ་བཞིན་
བསྐོར་བར་བསམ། དེ་རྗེས་སྔགས་འདིས་དབུལ་བར་བྱ། ཡི་དམ་ཁྲོ་བོའི་ལྷ་ཚོགས་
བྷ་ལིང་ཏ་ཁ་ཧི་ཁ་ཧི། འབུ་ཛ་ཐ་ས་ཏི། མ་ཏི་ཀྲ་མ་ཐ། མ་མ་སརྦ་སི་དྷི་མ་སྭཱཧཱ།
བདུན་ནམ་ཉི་ཤུ་རྩ་གཅིག་གི། གཏོར་མ་ལས་ཀྱི་ཆོ་ག་བྱ། དེ་རྗེས་འདོད་པའི་ཕྲིན་
ལས་བཅོལ། དེ་ནས་སྔགས་ལ་ནན་ཏན་བྱ། ཐུན་རྫས་རྣམས་ཀྱིས་བྲབ་པར་བྱ། དེ་
ནས་རྨི་ལམ་ཆོ་འཕྲུལ་བརྟག །ཕས་ཀྱི་སྦད་རྟགས་བྱུང་བ་ནི། རང་ཉིད་སྲུང་བའི་
ལས་ལ་སྦད། ཉིན་མོ་ཆབ་གཏོར་མང་དུ་བཏང་། མཚན་མོ་བཟློག་སྔགས་གསད་
སྔགས་བཟླ། ཏིང་འཛིན་རིམ་པ་གསལ་བར་སྐྱེད། སྡེ་བརྒྱད་རྣམས་ལ་བཀའ་བསྒོ་
བྱ། དེ་ལྟར་བྱས་པས་སྡེ་བརྒྱད་ཀྱིས། ཁོ་ཡི་ཤ་ཁྲག་ཟ་བར་བྱེད། མ་མོའི་སྦད་པའི་
རྟགས་བྱུང་ནས། མ་མོའི་འཁོར་ལོ་བཅས་ནས་ཀྱང་། གསད་ཟློག་གཉིས་ཀྱི་སྔགས་
282



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ།༽
ཀྱིས་བརྡེག །གཏོར་མ་བཏང་ཞིང་བཀའ་བསྒོ་བྱ། དེ་ཡི་མ་མོ་གནད་ལ་དབབ།
བཙན་གྱི་སྦོད་གཏོང་བྱུང་བ་ནི། བཙན་གྱི་གནད་འཁོར་བཅའ་བར་བྱ། བདུད་དང་
ལྷ་དང་གཤིན་རྗེ་དང་གནོད་སྦྱིན་དང་། གཟའ་དང་ཀླུ་རྣམས་གནད་ལ་དབབ།
ལྐུགས་པའམ་རིམ་མཚོན་ཚད་ངན་གྱིས། ཉམས་པ་དེ་ཡི་འདུ་བྱེད་གཅོད། འདི་ནི་
སྤུ་གྲི་ལྟ་བུའོ། །རྒྱལ་པོའི་ཆོ་འཕྲུལ་བྱུང་འགྱུར་ན། བཤོས་བུ་མཁར་ཐབས་བྱས་ནས་
སུ། དཀར་གཏོར་གཏོང་ཞིང་བདེན་པ་བདར། ཡུས་ཁ་བསྒྲུང་ལ་དེ་ཉིད་ལ། ཁོ་ཡི་
ཚིག་ལ་མ་ཉན་པར། ང་ཡི་སྲུང་མ་ཁྱོད་ཀྱིས་གྱིས། དེ་སྐད་བརྗོད་ལ་ཁོ་ཡི་བདུད་དུ་
དབབ། སྲུང་མ་རྒྱལ་པོ་ཉིད་ཀྱིས་བྱེད་པར་བསམ། མུ་སྟེགས་སྦད་པའི་རྟགས་བྱུང་
ན། ཡི་དམ་ལྷ་ཡི་ང་རྒྱལ་གྱིས། བསྙེན་པ་ཞག་ལྔ་བསྐྱལ་བར་བྱ། གཏོར་མ་བཟང་
པོ་བཤམ་པར་བྱ། དབང་ཕྱུག་ཆེན་པོ་ལ་སོགས་པའི། མུ་སྟེགས་པ་རྣམས་ཐམས་
ཅད་ལ། གཏོར་མ་བྱིན་ལ་བདེན་པ་བདར། ཟློག་སྔགས་བཟླས་ལ། སྲུང་བའི་བྱེ་
བྲག་དག་ལ་འབད་པར་བྱའོ། །སྦྱོར་བ་དེ་ལྟར་བྱ། ཁོ་ཡི་བསྟན་པའི་ལྷ་རྣམས་མ་
ལུས་བས། ཁོ་རང་ཉིད་ཀྱི་སྲོག་སྙིང་འབྱིན། ལྐུགས་སམ་ལྕེ་ན་སྐྲང་སྟེ་འཆི། ཕུར་
ཁ་གནོད་རྟགས་བྱུང་བ་ན། ཕུར་པའི་ལྷ་ཚོགས་ཐམས་ཅད་ལ། གཏོར་མ་སྦྱིན་ལ་
བདེན་པ་བདར། གསོལ་བ་ཡང་ཡང་གདབ་པར་བྱ། ཁོ་ཡི་ཚིག་ལ་མ་ཉན་པར།
རང་གི་སྲུང་མ་བྱེད་པར་བསམ། མ་ཧ་ཀ་ལའི་རྟགས་བྱུང་ན། ལུག་ནག་བྱ་ནག་ར་
ནག་གསོབ། མགོ་བཤོས་བུ་ནག་པོ་ཟུར་གསུམ་དང་། སྲིན་མ་ལས་སོགས་གི་གཏང་།
བྱ་ནག་སྲོག་སྙིང་གསོབ་ལ་སོགས། མགོན་པོ་འཁོར་བཅས་རྟེན་དུ་བཟུང་། གསོལ་
བ་གདབ་ཅིང་བདེན་པ་བདར། ཁོ་ཡི་སྲུང་མ་མི་བྱེད་པར། རང་གི་སྲུང་མ་བྱེད་པར་
བསམ། བར་དུ་བསྐོར་ཅིང་སྦད་པའི་རྟགས་བྱུང་ན། རང་ལ་རྨི་ལམ་གང་གནོད་པ།
གཉེན་པོའི་སྦྱོར་བ་བཤམ་པར་བྱ། ཁོ་ཡི་ཕྱོགས་སུ་མཆོད་རྟེན་རྩིབས་ནག་པོ་ཟུར་
283



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གསུམ་བང་རིམ་ལྔ། ནང་དུ་ཁོང་སེང་ཟང་མར་རྟོལ། བརྒྱ་དང་དབང་དུ་ཞུ་གཉིས་
མོ། དེ་ཡི་ནང་དུ་ཐོད་པ་སྟེ། རྩིབས་ལྔ་རང་གཤེད་དབབ་པའི་འཁོར་ལོ་གཉེན་པོ་
ནང་དུ་གཞུག །རྩིབས་ལྔ་ཅན་དང༌། རང་གཤེད་དབབ་པའི་འཁོར་ལོ་གཉིས། པེའུ་
ཆུང་ལྟར་བཅའ་ལ་གཞུག །ཐུན་རྫས་མ་ལུས་ཐམས་ཅད་ཀྱི། དུས་གསུམ་བརྟེན་
ཅིང་ཁོ་རང་གིས། བསྟན་པ་བདུད་དུ་དབབ་པར་བསམ། བར་བུ་བསྐོར་ཅིང་ཟད་
དུས་སུ། རང་ལ་རྨི་ལམ་གང་གནོད་པ། དེ་ལ་གཏོར་མ་སྦྱིན་པར་བྱ། བཀའ་བསྒོ་
དྲག་ཏུ་བྱས་ནས་ཀྱང༌། རང་གི་སྲུང་མ་དག་ཏུ་བཀོལ། དེ་ཡང་ཁོ་ཡི་བདུད་དུ་
འབེབས། ཁོ་ཉིད་ཡོད་པའི་རྟགས་བྱུང་ན། སྲུང་མ་རྣམས་དང་སྡེ་བརྒྱད་ལ། གཏང་
རག་གཏང་ཞིང་བསྟོད་པ་བྱ། ཕྱིས་ཀྱང་རང་ལ་མི་ལྡོག་ཅིང་། སྲུང་མ་དག་དུ་འཁོལ་
བར་འགྱུར། སྔགས་ཀྱི་གྲངས་ཚད་བསྟན་པར་བྱ། སྡེ་བརྒྱད་ཆོ་འཕྲུལ་ཆེ་ཆུང་རྟགས་
དང་ཆོ་འཕྲུལ་རྨི་ལམ་བརྟག་ལ་ནན་ཏན་བསྐྱེད། སྲོད་ལ་བག་ཆགས་བྱུང་བའི་དུས།
གདོན་བགེགས་མ་ལུས་འཁྲུག་པའོ། །ཐོ་རངས་རྨི་ལམ་བརྟག་པར་བྱ། སྡེ་བརྒྱད་
དྲག་བྱེད་མཐུ་རྩལ་ཅན། བྲན་བཞིན་འཁོལ་བར་བྱེད་པ་ལ། བསྙེན་པ་སྔོན་དུ་སོང་
བ་ཡིས། སྲུང་བ་གསུམ་ལ་ནན་ཏན་བསྐྱེད། སྤྱི་གཙུག་ཨུ་དུ་འབར་བ། མཆོད་རྟེན་
ནག་པོ་དྲན་ཆོག་གི་རྒྱུད་ལས། གཏོར་མ་དབུལ་ཅིང་ལས་བཅོལ་པར་བསྟན་པའི་
ལེའུ་སྟེ་བདུན་པའོ། །བྦསམང༣་
དེ་ནས་སྟོན་པས་བཀའ་སྩལ་པ། ལྷ་དང་མ་མོ་ལ་སོགས་པ། སྡེ་བརྒྱད་
དྲེགས་བྱེད་རྣམས་དང༌། མ་རུང་པ་དྲེགས་པ་རྣམས་དང་། བོན་སྐྱོང་མཐུ་
རྩལ་ཅན་རྣམས་དབང་དུ་བཞག་ནས། དྲེགས་པ་ཐམས་ཅད་འཇོམས་པར་
བྱེད་པར་བཀའ་སྩལ་པ། དྲེགས་པ་འཇོམས་བྱེད་ཁྱོད་ཀྱི་ནི། རྒྱུད་མཆོག་འདི་
ཉིད་རབ་དུ་ཟུང་། དམ་ཚིག་མེད་པའི་སྔགས་པ་ལ། ནམ་ཡང་བསྟན་པར་མི་
284



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
བྱའོ། །རྒྱུད་ཀྱི་མཚན་ནི་འདི་ལྟ་བུ་སྤུ་གྲི་ངར་མ་རེག་ཆོད་ཀྱི། རྒྱུད་ཅེས་བྱ་བར་
ཁྱོད་ཀྱིས་ཟུང༌། དྲག་པོ་གནད་ལ་དབབ་པའི་རྒྱུད་ཅེས་བྱ་བར་ཁྱོད་ཀྱིས་ཟུང་།
དམ་ཉམས་པ་སྲོག་གཅོད་དུག་མདའ་ཡི། རྒྱུད་ཅེས་བྱ་བ་ཁྱོད་ཀྱིས་ཟུང་། མཆོད་
རྟེན་ནག་པོ་དྲན་ཆོག་གི་རྒྱུད་ཅེས་བྱ་བར་ཁྱོད་ལ་གཏད། དེ་ནས་དྲེགས་པ་དབང་
དུ་བསྡུས་ནས། དྲེགས་པ་ཐམས་ཅད་ཚར་གཅོད་པ། མ་རུང་གདུག་པ་འདུལ་པར་
མཛོད། བདུད་མཆོག་འདུལ་ལ་གུས་པར་བསྟོད། ཅེས་བསྟོད་དོ། །གཙོ་བོ་ཆེན་པོའི་
སྤྲུལ་པ་ལས། ཡེ་ཤེས་གཙུག་ཕུད་སྐུར་གྱུར་ནས། མཉམ་པ་ཆེན་པོའི་ངང་ལ་གནས་
སོ། །དེ་ནས་ཐམས་ཅད་དུ་མ་དང་ལྡན་པའི་འཁོར་རྣམས་དང་། དཔལ་གྲགས་པ་
འཛོམས་པ་ཐམས་ཅད་དེ། སྟོན་པས་གསུངས་བ་ལ་ཡིད་རང་སྟེ། སོ་སོའི་གནས་སུ་
འཁོད་དོ། །སྤྱི་གཙུག་ཨུ་དུ་འབར་བའི་ལེའུ་ལས། མཆོད་རྟེན་ནག་པོ་དྲན་ཆོག་གི་
རྒྱུད་རྫོགས་སོ། །ཁོ་བོ་མི་ངན་ལི་ཤུ་སྟག་རིང་གིས། སྟག་གཟིག་ཡུལ་ནས་བོན་རྣམས་
བླང་། ཨུ་དུ་འབར་བའི་བོན་འཁོར་དང༌། གཙུག་གི་རྒྱུན་ཅིག་མ་ལ་སོགས་པའི་སྐོར་
རྣམས་ཀུན། དུག་སྦྲུལ་ཚང་མའི་འཁྲིས་བྱུང་སྟེ། སྟག་གཟིག་སྐད་ལ་བོད་སྐད་སྒྱུར།
དུས་ཀྱི་སྤྱད་དབང་མ་བྱུང་བས། མངའ་བདག་རྗེ་ཡི་ཕྱག་དུ་གཏོད། རྗེའི་ཕྱག་ཕུལ་
གཏེར་དུ་སྦས། ནམ་ཞིག་དུས་ལ་བབ་ཙམ་ན། ལས་ཅན་ཅིག་དང་འཕྲད་པར་ཤོག
ཕྲད་ནས་སྒྲོན་མེ་འདེགས་པར་ཤོག །རྐྱཤདྷུསབྦ ལི་ཤུ་སྟག་རིང་བདག་གི་བྲག་
སྟག་རྣ་བདུད་འདུལ་དུ་གཏན་ལ་ཕབ་པ་སྟེ། ཀུ་ལིང་ཕྱུར་གྱིས་བྲིས་པ་རྫོགས་སོ། །
བྱསདཐགནརྦ། ནསལཟདྨ་རྱ་2
ལི་ཤུ་སྟག་རིང་གི་རྒྱ། རྨ་གཉན་པོམ་ར་ཡབ་སྲས་ཀྱི་རྒྱ་རྒྱ་རྒྱ། བདུད་ལྷ་སྦྱིན་མི་
ཟད་ཀྱི་རྒྱ། སད་རྒྱ་རྒྱ་རྒྱ། ཡེ་སངས་ལྷ་ཡི་རྒྱ་རྒྱ་རྒྱ། འདི་མཆོད་རྟེན་ནག་པོའི་རྒྱུད་
དང་མན་ངག་རྣམས། མ་ཚང་ཁ་སྐོང་བོན་རྣམས་བཅས། གཞུང་ལ་སོགས་དུ་གབ་
285



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
པར་སྦས། ཕྱི་རབས་རྣམས་ཀྱི། གཞུང་འགྲེལ་མན་ངག་ཆ་ལག་སྒྲོགས། ཕྱི་རབས་ལ་
གསུང་ཕྲིན་ནོ། །རྒྱ་རྒྱ་རྒྱ། འདི་ཡི་མ་དཔེ་ལྷོ་སྒོམ་གྱིས་ཀ་རི་ཀ་ལ་ཞལ་བཤུས་སོ། །
བླ་མ་ཞྭ་དཀར་བ་ལ་ཨུ་འབར་གྱི་ཆ་ལག་བུང་ཆེ་བའི་ཤོག་སེར་དུ་ཕྱག་དུ་བཞུགས་
པར་གདའ། དེ་ལ་ལྷོ་སྒོ་སྒོམས་ཀྱི་རྟ་ཅིག་གི་མགོ་བྱས་ཕུལ་ནས་ཞུས་གསུངས། ཕྱི་
དྲན་ཆོག་སྐོར་འདི་རྣམས་ཀ་རི་ཀ་ཚངས་པར་ཁོང་ལ་ཡོད་གསུངས། དེའི་དཔེ་
དངོས་ལ་བྲིས་པའོ། །ལྷོ་སྒོམས་ཞང་སྟོན་པ། རིམ་གྱི་རྒྱུད་དོ་བོན་གྱི་བསྟན་པ་སྲུང་
བར་ཤོག །འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་ནས་བཏེགས་
པའི་སྐྱེས་བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་ཀླུང་རྣམས།
དབྱར་གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་སྦྱོར་བ་རྣམ་
དག་གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་དང་བརྒྱུད་
པའི་འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ། ཀུན་མཁྱེན་
ལུང་གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་པོ་ཆེར།
བསྲི་ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་པས་ས་ཆེན་
འགེངས་གྱུར་ཅིག །ཅེས་བསྟན་རྣམ་བགྲེས་པོས་རྩེ་གཅིག་ཏུ་སྨོན་པ་ཕུལ་བའོ། ། །
༧ བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་བསྐྲུན་ཞུས་
པའི་དགེ་བསྔོ་སྨོན་ཚིག །ཉག་གཅིག་ངོ་བོ་སྐུ་གཉིས་ལྷུན་གྱིས་གྲུབ། རྣམ་གསུམ་
སྤྲུལ་པའི་གཟུགས་སྐུས་སྐྱེ་བཞི་འདུལ། ཡེ་ལྔའི་ངང་ལས་འདུལ་དྲུག་མངོན་པར་ཤར།
ལྷ་བཅས་འགྲོ་བའི་བླ་མར་ཕྱག་འཚལ་ལོ། གང་གིས་རླབས་ཆེན་རྣམ་དཀར་བསོད་
ནམས་ཚོགས། བསྟན་དང་འགྲོ་བའི་དཔལ་དུ་བསྐྲུན་པའི་དངོས། ལྷན་ཅིག་བརྩོན་
དང་འབྱོར་བ་འབུལ་རྣམས་ལ། ཚེ་རབས་ཀུན་ཏུ་དགེ་ལེགས་ཐོབ་གྱུར་ཅིག །འདི་
ལྟར་བསྟན་པའི་ཁུར་ཆེན་བཞེས་མཛད་པ། སྐྱེས་མཆོག་གང་དང་ལེའུའི་ཚོགས་
286



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ། ༽
རྣམས་ཀྱི། ཚེ་རབས་ནས་སུ་ཚེ་བསོད་ལས་ཀླུང་རྒྱས། མཐར་ཐུག་གཏན་བདེ་ཐོབ་
ཕྱིར་སྨོན་ལམ་ཞུ། སྐབས་ཀྱི་བརྗོད་བྱ་ནི། བསྐལ་ཆེན་སྟོན་པ་བཞུགས་པའི་སྐུ་དུས་
སུ། བདུད་དང་བཙུན་མོས་བསམ་སྦྱོར་ངན་པ་ཡིས། གཏོ་ཡི་བཀའ་སྒྲོམ་ཡང་ཆུང་
ནི། སངས་པོ་འབུམ་ཁྲིའི་ཐུགས་ཀྱི་བཅུད། ཡིག་འབྲུ་ཁྲི་དང་འབུམ་གཉིས་ཡོད།
བོན་གྱི་ཕུག་ནི་འདི་ལ་ཐུག །ཡིད་ཀྱི་ཁྱེའུ་ཆུང་གཏད་གཉེར་བཅོལ། ཐབས་ཀྱིས་
བླངས་ལ་ཞུགས་ལ་བཞེན། ཞེས་པས། བདུད་དང་བཙུན་མོ་གཉིས་ཀྱིས། དུག་ཚེར་
མང་པོའི་མེ་བཏང་ནས། གཏོ་སྒྲོམ་ཡང་ཆུང་ཞུགས་ལ་བཞེན། ཡིད་ཀྱི་ཁྱེའུ་ཆུང་
ཕྲད་ཀྱིས་སད། སྙིང་རྩ་ཕྲིག་ཅིང་ལུས་པོ་འགུལ། ཅི་ཉེས་བསམ་ནས་བལྟས་པ་ལས།
བཙུན་མོ་དཔོ་བཟའ་ཐང་མོ་དང་། བཙུན་མོ་རྐོང་བཟའ་ཁྲི་ལྕམ་གཉིས། བདུད་རྗེ་
ཁྱབ་པ་ལག་རིང་གསུམ། དུག་ཚེར་མང་པོའི་མེ་བཏང་ནས། གཏོ་སྒྲོམ་ཡང་ཆུང་
བསྲེག་གིན་སྣང། ཀུས་བཏབ་དམག་ཟློག་རྒྱུག་ཙམ་ན། བདུད་རྗེ་ཡུལ་དུ་བྲོས་ཏེ་
སོང་། ཡིད་ཀྱི་ཁྱེའུ་ཆུང་མེར་བརྙབས་པས། བེའུ་བུམ་ཚིག་འཕྲོ་སྤར་གང་ཐོབ། དེ་
དུས་བསྟན་སྐྱོང་ཁྱེའུ་ཆུང་། དེ་རྗེས་ཞང་ཞུང་རྒྱལ་ཁབས་སུ། གཡུང་དྲུང་བོན་ལ་
དགྲ་བྱུང་དུས། སྣང་བཞེར་ལོད་པོས་བསྟན་འགའ་བསྲུངས། བོད་རྗེ་གྲི་གུམ་བཙད་
པོའི་དུས། གཡུང་དྲུང་བོན་ལ་དགྲ་བྱུང་དུས། ལོ་པཎ་མཁས་པ་མི་བཞི་དང་། དྲན་
པ་ནམ་མཁའ་ལས་སོགས་ཀྱིས། བོན་སྡེ་སྦས་སྐུངས་ཇི་སྙེད་ཀྱི། ཐབས་ཤེས་བཙལ་
ཏེ་བསྲུངས་བསྐྱབས་མཛད། དེ་རྗེས་མཁན་སློབ་ཆོས་གསུམ་དུས། གཡུང་དྲུང་བོན་
ལ་དགྲ་བྱུང་བས། ལི་ཤུ་དམུ་གཤེན་དྲན་པ་དང་། བཅོ་བཟའ་གྱེར་ཆེན་ཟླ་མེད་དང་།
རྒྱལ་སྲས་མུ་ཏུག་བཙད་པོ་སོགས། སྐྱེས་མཆོག་རྣམས་ཀྱིས་བོན་འགའ་བསྲུངས། དེ་
རྗེས་བྷོ་ཊེ་ཀླ་ཀློ་དང་བསྡོང་སྟེ། སངས་རྒྱས་གཡུང་དྲུང་བོན་བསྟན་བཤིག་པའི་ཚེ།
དུས་མཐུན་འགྲོ་བ་བྲ་བྱིའི་ལུས་སྨོན་ཙམ། སྐྱེ་དགུའི་བདེ་སྐྱིད་མཁའ་ལ་ཡན་པར་
287



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
གྱུར། མཁའ་སྤྱོད་ཞིང་ནས་ཕེབས་པའི་མཁའ་འགྲོ་སྟེ། མཁའ་སྤྱོད་དབང་མོ་ཉག་
མི་སྐུ་འཁོར་གྱིས། གསུང་རབ་རིན་ཆེན་སྣ་མང་འདུས་པ་ཡི། རྒྱལ་བསྟན་སྲོག་དང་
བསྡོས་ཏེ་བསྐྱངས་མཛད་པ། ཁྱེད་རྣམས་བསྟན་པ་རིན་ཆེན་སྲོག་འཛིན་ཏེ། བསྟན་
པ་འཛིན་པའི་སྐྱེས་མཆོག་ངེས་བྱོན་ལ། བདག་ཅག་བོན་ལ་དད་པའི་སྐྱབས་ཀྱི་ཡུལ།
ཁྱེད་རྣམས་ཡུལ་དུས་རང་བཞིན་གང་ལྟར་རུང་། དངོས་བཤམས་ཡིད་སྤྲུལ་མཆོད་
སྤྲིན་རྒྱ་མཚོ་འབུལ། དྲིན་ལེན་གཏང་རག་ཚུལ་དུ་དགྱེས་པར་བཞེས། རྒྱལ་བསྟན་
ཡིད་བཞིན་ནོར་བུའི་བྱིན་སྟོབས་ཀྱིས། གོང་ཁྱེད་དགོངས་བཞེད་མ་ལུས་འགྲུབ་གྱུར་
ཅིག དེ་ལ་བརྟེན་ནས་གཤེན་བསྟན་འདོད་འབྱུང་ནོར། འབྱོར་ལྡན་ཚོགས་ཀྱིས་
རིན་ཆེན་སྣ་ཚོགས་ཀྱིས། དག་བཞེངས་པར་བསྐྲུན་བགྱི་བ་སྣ་ཚོགས་ཀྱིས། རྣམ་པ་
དཀར་བའི་ལེགས་བྱས་བསམ་མི་ཁྱབ། ཚུལ་འདི་ལྟར་ན་གཤེན་བསྟན་ཡིད་བཞིན་
ནོར། རིན་ཆེན་གདུགས་དཀར་སྲིད་ཞིའི་བླར་འདེགས་པའི། ལས་ཀྱི་འཁོར་ལོས་
འབྲེལ་ཡུལ་ཉི་མོར་བྱས། རྒྱལ་བསྟན་རིན་པོ་ཆེ་ཡི་བགྱི་བ་ལ། མོས་པས་ཡི་རང་གུས་
པས་ཕྱག་བྱ་དང་། ནོམ་པ་ཡོན་གྱི་མཆོད་པ་ཇི་སྙེད་པ། ལོག་འཚོའི་དྲི་མེད་གཙང་
མཆོད་འབུལ་ལ་སྤྲོ། ཇི་ལྟར་གསུང་རབ་འཕེལ་བའི་རྐྱེན་ལས་སུ། གང་ལ་འཆད་
པས་བློ་སྒྲོམ་སྒོ་བརྒྱ་འབྱེད། ཡང་དག་ཟབ་མོའི་གཞུང་དོན་ལ་དཔྱད་དེ། རྩོད་པས་
ཐེ་ཚོམ་དྲྭ་བ་ཡོངས་སུ་བཀྲལ། བསྟན་པའི་གསལ་བྱེད་སྒྲོན་བཞིན་བརྩམས་པ་རྒྱས།
ཐོས་པས་རྒྱ་ཆེའི་གཞུང་གི་དགོངས་པ་གསལ། བསམ་པས་ཐོས་དོན་དཔྱད་པས་སྒྲོ་
འདོགས་ཆོད། སྒོམ་པས་དོན་གྱི་རྟོགས་པས་ས་ལམ་བགྲོད། རྒྱལ་བསྟན་འཛིན་པས་
ས་ཆེན་འགེངས་གྱུར་ཅིག །གཞན་ཡང་བཀའ་རུ་གྱུར་པའི་བོན་གང་ལ། འདོན་དང་
ཀློག་དང་འཆང་ཞིང་བྱི་དོར་ལ། གུས་པས་བརྩོན་ཞིང་མཆོད་དེ་བཀུར་བྱེད་པའི།
སྐལ་ལྡན་གང་ལ་མོས་ཤིང་ཡི་རང་ངོ༌། སྒོ་གསུམ་གུས་པས་བསྟན་ལ་མཆོད་བྱེད་
288



རྒྱུད་སྡེ།
མཆོད་རྟེན་ནག་པོའི་དྲན་ཆོག་
༼ངའོ། ༽
ཅིང་། བཀུར་བསྟི་རིམ་གྲོ་སྒྲུབ་པ་གང་གནས་སར། ཆར་ཆུ་དུས་འབེབ་ལོ་ཕྱུག་རྟག་
ཏུ་ལེགས། དུས་ཀྱི་རྒུད་པ་མིང་ཡང་མི་འབྱུང་ཞིང་། སྐྱེ་དགུའི་སྣང་བ་བོན་ལ་འགྱུར་
བ་དང༌། ཚེ་བསོད་དཔལ་འབྱོར་ལས་ཀླུང་རབ་ཏུ་རྒྱས། རླབས་ཆེན་རྣམ་དཀར་
བསྒྲུབས་པའི་བསོད་ནམས་ནི། མདོ་རྒྱུད་གང་ལས་གསུང་བའི་ཕན་ཡོན་ནི། སྐབས་
འདིར་ཡན་ལག་བརྒྱད་མདོའི་ལུང་དོན་ནི། བོན་སྒོ་སྤྱི་ཡི་ཕན་ཡོན་འགྲེས་བྱེད་ཡིན།
དེ་ནས་གཤེན་རབས་གཏོ་བུ་འབུམ་སྲས་ཀྱིས། རྒྱན་དང་ཆ་ལུགས་མཛེས་པར་བྱས་
ནས། མེ་ཏོག་གཏོར། ཕྱག་བྱས་འདི་སྐད་གསོལ། སྲིད་གསུམ་སྟོན་པ་གཤེན་རབ་
ལགས། མདོ་འདིའི་མིང་དང་མཚན་ཉིད་ཇི་ལྟ་བུ། བཏོན་དང་བཟུང་དང་བཅང་
བའི་ཡོན་ཏན་གང་། འདི་ལ་བཀུར་བསྟི་རིམ་གྲོའི་བསོད་ནམས་གང་། འདི་ཉིད་
རྗེས་འཇུག་བསྒྲུབས་པའི་བསོད་ནམས་གང་། སྟོན་པ་ཐུགས་རྗེ་ཆེན་པོས་བཤད་དུ་
གསོལ། དེ་ནས་གཤེན་རབ་མི་བོས་བཀའ་བསྩལ་པ། གཏོ་བུ་འབུམ་སངས་གཤེན་
གྱི་བུ་ཁྱོད་ལ། བསྟན་པར་བྱ་ཡི་གུས་པའི་ཚུལ་གྱིས་ཉོན། མདོ་འདིའི་མིང་ནི་ཡན་
ལག་བརྒྱད་པའི་མདོ། གདམས་ངག་དམ་པ་བསྒྲུབ་པའི་གཞུང་ཆེན་པོ། རྗེས་སུ་
བསྒྲུབ་ཅིང་ཡི་དམ་དུ་འདོན་ན། བོན་གྱི་སྒྲ་སྒྲོགས་བོན་གྱི་སྦྱིན་པ་མཆོག །དགའ་
དད་སེམས་ཀྱིས་ཕྱག་བྱ་ལས་སོགས་ཏེ། སྨོན་ལམ་དམ་པ་འདི་དག་འདེབས་པ་ལ།
གང་གིས་སྐད་ཅིག་དེ་ལ་རབ་མོས་ན། སྟོང་གསུམ་འཇིག་རྟེན་མ་ལུས་ཐམས་ཅད་
ལ། ཟས་སྐོམ་ཚིམས་པར་བྱས་པ་དག་དང་འདྲ། གང་ཞིག་དད་པའི་སེམས་ཀྱིས་
འཛིན་བྱེད་པ། དུས་གསུམ་གཤེན་རབ་མ་ལུས་ཐམས་ཅད་ལ། ཞབས་ནས་བཏེགས་
པའི་མཆོད་པ་བྱས་དང་འདྲ། གང་ཞིག་དད་པས་འདི་ལ་འབྲི་བྱེད་ན། ཡི་གེ་འབྲུ་
རེས་བསྐལ་པ་གྲངས་སྙེད་དུ། འཁོར་ལོ་བསྒྱུར་བའི་རྒྱལ་པོའི་ལུས་ཐོབ་ནས། འགྲོ་
བ་རྣམས་ལ་ཇི་ལྟར་འཚམས་པར་འདུལ། གང་ཞིག་དད་པས་འདི་ལ་བཀུར་བསྟི་
289



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བྱེད། སྐད་ཅིག་ཙམ་ལ་བསོད་ནམས་དཔག་མེད་དོ། བསྐལ་པ་ཞིང་གིས་རྡུལ་སྙེད་
བགྲངས་པ་ཡང་། གཤེན་རབ་ཞལ་མཐོང་ངན་སོང་གནས་ནས་དཔག །རིམ་གྲོ་
ཕུད་དུད་བྱས་པའི་བསོད་ནམས་ལ། དད་པའི་སེམས་ཀྱིས་མདོ་འདི་གནས་པའི་
སར། གོམ་གཅིག་བོར་བའི་སྐད་ཅིག་སེམས་དང་ནི། ཁམས་གསུམ་གང་བའི་སེམས་
ཅན་ཐམས་ཅད་ལ། སྲོག་བྱིན་དགའ་བ་བྱས་པས་ཆར་མི་ཉེ། གང་ཞིག་མདོ་འདི་
ཤེས་ནས་བསྒྲུབ་བྱེད་ན། ངན་སོང་གསུམ་པོ་གཏན་ནས་སྤང་བ་དང་། འཁོར་བའི་
རྒྱ་མཚོ་གཏིང་ནས་བསྐམ་པར་འགྱུར། མཐའ་འཁོབ་གླིང་དགུ་རྣ་བས་ཐོས་མི་འགྱུར།
བདུད་ཀྱིས་མི་བསླུ་གྲོགས་ངན་གཏན་ནས་སྤང་། གཤེན་ལྷ་འོད་དཀར་ཞལ་ཡང་
མྱུར་མཐོང་འགྱུར། གང་དུ་སྐྱེས་པ་བསོད་ནམས་ལོངས་སྤྱོད་རྒྱས། འགྲོ་བ་འདྲེན་
པའི་སྟོན་པ་མྱུར་ཐོབ་འགྱུར། གང་ཞིག་ཡིད་བཞིན་ནོར་བུས་སེམས་ཅན་གྱི། དགོས་
འདོད་རེ་བ་ཡིད་བཞིན་བསྐང་བ་དང་། གང་ཞིག་ཡན་ལག་བརྒྱད་པ་འདི་བརྗོད་
ན། དེ་ཉིད་བསོད་ནམས་ཆེ་བར་འདི་བརྗོད་འགྱུར། གང་དུ་སྐྱེ་བ་བླངས་པ་དེ་དང་
དེར། ཉོན་མོངས་དབང་གིས་ལེན་པར་མི་འགྱུར་ཏེ། ཐུགས་རྗེས་སེམས་ཅན་རྣམས་
ལ་འཚམས་པར་སྟོན། ཁམས་གསུམ་ཉེས་པས་རྒུད་པ་མི་འགྱུར་ཏེ། པདྨ་འདམ་ནས་
སྐྱེས་པ་ཇི་བཞིན་འགྱུར། གཞན་ཡང་འདི་ཡི་ཡོན་ཏན་བསམ་དཔག་དཀའ། གཤེན་
རབ་སྒམ་པོའི་དགོངས་པས་དཔོག་དཀའ་ན། གང་ཟག་སྒྲིན་པོས་དཔོག་པ་ག་ལ་
འགྱུར། འདི་ཡི་དོན་འདི་གང་གིས་བསྒྲུབ་བྱས་ན། གཤེན་རབ་གྲལ་ཐོབ་སངས་རྒྱས་
གདོན་མི་ཟ། གཞན་ཡང་ཡོན་ཏན་རྣམ་གྲངས་འདི་ལྟ་སྟེ། འདོན་པས་ངག་སྙན་
བཟུང་བས་ལོངས་སྤྱོད་འཕེལ། བྲིས་པས་ལག་བཟོ་བཀུར་བསྟིས་དབང་ཕྱུག་ཐོབ།
རིམ་གྲོ་ཕུད་དུད་བྱས་པས་གཟུགས་བཟང་དགོས་པ་འགྲུབ། འདི་ཡི་དོན་བསྒྲུབ་
འབྲས་བུ་ཐར་པ་ཐོབ། གང་ཞིག་དད་པས་འདི་ལ་འབྲི་བ་དང་། ཀློག་དང་འཆང་བ་
s
290



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ།༽
ལས་སོགས་སུས་བྱས་པ། འདི་དང་ཕ་རོལ་གཉིས་ཀར་དགོས་པའི་དོན། འགྲུབ་པར་
འགྱུར་བ་འདི་ལ་ཐེ་ཚོམ་མེད། གང་གིས་འདི་ལ་བཀུར་བསྟི་མ་མོས་ན། སྐད་ཅིག་རེ་
ལ་ན་རག་རྒྱུ་བསགས་ཏེ། ཁ་ཚིག་སྙིང་འདྲུལ་ངན་སོང་གནས་སུ་ལྟུང་། སླར་སྨྲས་
པ། འདི་ལྟར་རླབས་ཆེན་གསུང་རབ་རིན་པོ་ཆེའི། ཞབས་ནས་བཏེགས་པའི་སྐྱེས་
བུ་མཆོག་གྱུར་རྣམས། ཚེ་དང་བསོད་ནམས་དབང་ཐང་ལས་ཀླུང་རྣམས། དབྱར་
གྱི་ཆུ་གཏེར་ཇི་བཞིན་རྒྱས་གྱུར་ཅིག །གཞན་ཡང་བསམ་དང་སྦྱོར་བ་རྣམ་དག་
གིས། བསྒྲུབས་པའི་བསོད་ནམས་བཟང་པོའི་བྱ་བ་རྣམས། དངོས་དང་བརྒྱུད་པའི་
འབྲེལ་ཐོག་འགྲོ་བ་རྣམས། བླ་མེད་བྱང་ཆུབ་མྱུར་དུ་ཐོབ་ཕྱིར་བསྔོ། ཀུན་མཁྱེན་ལུང་
གིས་བསྟན་པ་ཇི་བཞིན་དུ། རྒྱལ་བ་གཤེགས་ཀྱང་གསུང་རབ་རིན་པོ་ཆེར། བསྲི་
ཞུ་བཀུར་བསྟི་གྱིས་ཞེས་བསྒྲུབས་པའི་དགེས། གཤེན་བསྟན་འཛིན་པས་ས་ཆེན་
འགེངས་གྱུར་ཅིག །ཅེས་ཁྱུང་པོ་སྟེང་ཆེན་དགོན་གྱི་དཔོན་གསས་བླ་མ་རྒྱ་མཚོའི་
ནོར་བུ་རིན་པོ་ཆེས་བདེ་བར་གཤེགས་པའི་གསུང་རབ་རིན་པོ་ཆེ་དག་བཞེངས་པར་
བསྐྲུན་མཛད་པའི་དགེ་བསྔོ་སྨོན་ཚིག་ཏུ་བསྟན་རྣམ་བགྲེས་པོས་རྩེ་གཅིག་ཏུ་སྨོན་
པ་ཕུལ་བའོ། །སརྦ་མངྒ་ལཾ། ཁྲི་བརྟན་ནོར་བུ་རྩེ་ཡི་སྟི་གནས་ནས་ཕུལ། །ཆུ་སྦྲུལ་ཟླ་
བཅུ་གཅིག་པའི་ཚེས་ ༡༣ ༢༠༡༤ ༡ ༡༣ ཉིན།
༧ ཁྱུང་སྟེང་ནོར་གླིང་བོན་གཏེར་སྒྲོམ་བུའི་ཁར།
གསང་ལུང་འཛིན་པའི་འོད་ཟེར་སྦྱིན་པ་ཡིས།
སྒོ་བཞི་མཛོད་ལྔའི་དཔེ་རྙིང་གངས་རིའི་རྒྱན།
དཀའ་ཁྲི་མྱོང་བརྒྱས་སྤེལ་འདི་རྟག་བརྟན་སྨོན།
291



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
༧ སྒོ་བཞི་མཛོད་དང་ལྔ་ཡི་བོན།
ས་ཡི་རྡུལ་ལྟར་རྒྱས་འཕེལ་ནས།
རིན་ཆེན་སྣ་ལྔའི་གཏེར་བཞིན་དུ་།
སེམས་ཅན་དོན་དུ་རྒྱས་པར་ཤོག །
༧ ཞུས་བསྒྲིགས་ཚན་པའི་གསལ་བཤད། གོང་གསལ་མ་དཔེ་དབལ་ཁྱུང་དགོན་
པའི་བཀའ་འགྱུར་འཕྲུལ་དཔར་ཅན་གཞིར་བཞག་ཐོག །ཁྱུང་པོ་སྟེང་ཆེན་དགོན་
ནས་བསྐྲུན་པའི་༼གཡུང་དྲུང་བོན་གྱི་བཀའ་བརྟན་དཔེ་རྙིང་ཕྱོགས་བསྒྲིགས་༽པོད་
གྲངས་ ༢༥ ཅན་དང་འདྲ་བསྡུར་བྱས་ཏེ། མ་དཔེ་ལ་མངོན་གསལ་ཅན་གྱི་ཆད་ནོར་
ལ་བསྡུར་དཔེས་ཁ་བསྐངས་བྱས་པ་ལས་གང་བྱུང་གིས་བཅོས་ཐལ་མ་བྱས་པར་རང་
སོར་བཞག་སྟེ་གསུང་རབ་སྒོ་མཛོད་རིན་པོ་ཆེའི་གླེགས་བམ་༽གྱི་དེབ་གྲངས་ ༡༢༣
པར་ཞུས་བསྒྲིགས་བྱས་ཡོད་ཀྱང་ད་དུང་མ་རྟོགས་དབང་གིས་ཆད་ལྷག་སོགས་ཡོད་
ངེས་ཏེ། སྤྱི་ལོ་ ༢༠༠༠ ཡར་སྔོན་ལོ་ངོ་ལྔ་བརྒྱ་ལྷག་ནས་གངས་ཅན་བོད་ཀྱི་ཡུལ་དུ་
ཡི་གེའི་པར་ཁང་འཛུགས་བསྐྲུན་དང་། དཔེ་གཞི་ལེགས་བསྒྲིགས་བྱས་པའི་འགྲེམས་
སྤེལ་ཡོངས་ཁྱབ་བྱེད་སྲོལ་དར་ཟིན་ནའང་། གཡུང་དྲུང་བོན་གྱི་དཔེ་གཞིའི་བསྡུ་
བསྒྲིགས་བྱེད་པའི་གོ་སྐབས་ཀྱི་ཁོར་ཡུག་དེ་ཙམ་བྱུང་མེད་པས། འདིར་ཕྱོགས་ལ་
ཉམས་མྱོང་དང་ལག་ལེན་སོགས་ལ་མིག་ལྟོས་ལེན་གཞི་དཀོན་པས་གོམ་ཁ་གསར་དུ་
ཡིན་པ་དང༌། སྒོས་སུ་ངེད་ཞུས་བསྒྲིགས་པ་ཚོ་ཡང་མཁྱེན་དཔྱོད་རབ་འབྱམས་པ་
མིན་ཁར། འདིའི་ཐད་མཐུན་རྐྱེན་ཉུང་ལ་འགལ་རྐྱེན་མང་བའི་གསེབ་ཏུ་དལ་བརླིང་
འགྲིག་པོ་རང་མ་བྱུང་ན། ཕྱོགས་གང་སའི་ཁོར་ཡུག་དང་གནས་སྟངས་ཚད་ལས་
བརྒལ་བའི་ལེགས་ཆ་ཞིག་ཐོན་ཐབས་མེད་པས། དེ་ལུགས་ཀྱིས་རྗེས་སུ་གཟིགས་
I
292



རྒྱུད་སྡེ།
མཆོད་རྟེན་ནག་པོའི་དྲན་ཆོག
༼ངའོ།༽
མཁན་རྣམ་པས་འདི་ལ་དགེ་སྐྱོན་ཐད་ཡོ་བསྲང་ཡོང་ངེས་གནང་རེ་ཆེ་ཞིང་། འདི་
ཡི་བྱས་པ་འདིས་ཀྱང་སླད་དུ་གཡུང་དྲུང་བོན་གྱི་ལུང་གི་བསྟན་པ་རིན་པོ་ཆེ་གསལ་
དག་འགྲིག་པོའི་ཞབས་ཞུའི་གྲབས་བསྡོགས་ཙམ་དུ་འགྱུར་སྙམ་ཆེ་བ་བཅས། འབྱུང་
ལྡན་ ༣༠༡ རབ་བྱུང་ ༡༧ ཤིང་ལུག་ལོའི་ ཟླ་ ༣ ཚེས་ ༣ ཉིན། སྤྱི་ལོ་ ༢༠༡༥ ༤
༢༡ ཉིན།
ཁྱུང་པོ་སྟེང་ཆེན་དགོན་སྒོ་མཛོད་དཔེ་ཞུས་ཚན་པས།
293



བསྒྲིགས་རྗེས་ཀྱི་གཏམ།
བསྒྲིགས་རྗེས་ཀྱི་གཏམ།
རི་མཐོ་ས་གཙང་གངས་ཀྱིས་མཛེས་པའི་ཞང་བོད་ཡུལ་ལུང་གི་དཀྱིལ་སྙིང་བྱས་པའི་
ལྷོ་རྒྱལ་འཛམ་གླིང་འདི་རུ་ཆེས་ཐོག་མའི་འཕྲུལ་ཡིག་གི་སྒྲོན་མེ་སྤར་ཏེ་རིག་པའི་གནས་(1)
དང་བསྟན་པའི་བོན་ྋགྱིས་འགྲོ་བའི་སྡུག་བསྔལ་དང་རྨོངས་པའི་མུན་པ་སེལ་བར་
མཛད་པའི་སྟོན་པ་བཀའ་དྲིན་ཅན་མཉམ་མེད་༧ གཤེན་རབ་མི་བོ་མཆོག་དང་། སྟོན་པ་
མཆོག་གི་བཀའ་ལ་རང་དབང་གིས་དགོངས་འགྲེལ་བཀའ་བརྟེན་བརྩམས་པའི་རྒྱལ་ཚབ་
དམ་པ་མུ་ཆོ་ལྡེམ་དྲུག་དང་། འཛམ་གླིང་མཁས་པའི་རྒྱན་དྲུག་སོགས་གཡུང་དྲུང་བོན་
གྱི་བསྟན་འཛིན་གསེར་རིའི་འཕྲེང་བའི་བཀའ་དྲིན་དང་། ལས་བསོད་མར་འགྲིབ་ཀྱི་ལོག་
ལྟའི་བར་ཆོད་སོགས་བསྟན་ལ་འཚེ་བའི་རྐྱེན་ངན་རྣམས་ལ་མེལ་ཚེ་བྱ་ར་མཛད་པའི་མི་
མངོན་བསྟན་སྐྱོང་ལྷ་དང་སྲུང་མའི་སྡོང་གྲོགས་བཅས་ལ་བརྟེན་ནས། ཞང་བོད་མེས་
པོའི་ལོ་རྒྱུས་དང་འབྲེལ་བའི་འོད་སྟོང་འབར་བའི་ཐུན་མིན་ལྟ་གྲུབ་སྟེ། བརྟན་གཡོའི་
རྒུད་པ་གསོ་ཞིང་ཕན་བདེའི་ལེགས་ཚོགས་འབྱུང་བའི་གནས་དམ་པ་ལུང་རྟོགས་གཉིས་
ཀྱིས་བསྡུས་པའི་སངས་རྒྱས་གཡུང་དྲུང་བོན་གྱི་བསྟན་པ་རིན་པོ་ཆེ་འདི་ཉིད་དེ་རིང་གི་
འཛམ་བུ་གླིང་པའི་སྤྱི་དཔལ་དུ་བཞུགས་ཐུབ་པ་བྱུང་ཡོད། །
དེ་ཡང་བོན་གྱི་རིག་གཞུང་དང་ལོ་རྒྱུས་ལ་སོགས་སུ་བལྟས་ཚེ་ད་ལྟ་དངོས་སུ་མཇལ་
དུ་ཡོད་པའི་བོན་གྱི་གྲངས་ཚན་ནི་སྤྱིར་བོན་གྱི་གཞུང་ལུགས་ཀྱི་བཅུ་ཆ་ཙམ་ཡིན་པའི་
ཚོད་དུ་སྣང་ལ། དེའང་ཞང་བོད་ལོ་རྒྱུས་ཀྱི་འཕོ་འགྱུར་རིང་མོའི་ཁྲོད་ཀྱི་མི་རིགས་ཞིག་གི་
ཡོན་ཚད་དང་། ཆབ་སྲིད་པ་འགའི་གཡོ་བྱུས་དང༌། རྒྱལ་ཁབ་ཅིག་གི་དར་རྒུད་བཅས་
དང་འབྲེལ་བ་ལས། ལས་དབང་གི་སྐོས་ཐང་ཁོ་ན་ལ་ཁག་འགེལ་བྱེད་ས་ཅི་ལ་ཡོད།
ཞང་བོད་མེས་པོའི་ལོ་རྒྱུས་དང་འབྲེལ་བའི་སངས་རྒྱས་གཡུང་དྲུང་བོན་གྱི་གྲུབ་མཐའི་ངོ་
(1) རིག་པའི་གནས་ལྔ་ནི། བཟོ་རིག་པ། སྒྲ་རིག་པ། ཕྱི་རིག་པ། ནང་རིག་པ། གསོ་བ་རིག་པ།
(2) ཐེག་པ་རིམ་དགུ། སྒོ་བཞི་མཛོད་ལྔ། ཕྱི་ནང་གསང་གསུམ།
295



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
བོ་གང་ཡིན་པ་དང་། རིག་པའི་གཞུང་ལུགས་ལ་གྲངས་ཚན་དུ་ཙམ་ཡོད་པ། ལོ་རྒྱུས་ཀྱི་
འཕེལ་རིམ་ཁྲོད་ཉམས་གུད་ག་ཚོད་འཕྲད་པ། བོན་སྐྱོང་མི་སྣ་ཚོས་དཀའ་ངལ་གདོང་
ལེན་གྱི་བཟོད་བསྲན་ཇི་ཙམ་བསྐྱེད་པ་ཤེས་རྟོགས་བྱེད་རྒྱུ་ནི། དེ་རིང་གི་བོན་རིག་པ་
བའམ་བོན་བསྟན་འཛིན་སྐྱོང་སྤེལ་གསུམ་གྱི་ལས་ལ་ཞུགས་པའི་རྗེས་རབས་པ་ཡོངས་ཀྱི་
ཁུར་འགན་དུ་གྱུར།
ངེད་ཁྱུང་པོ་སྟེང་ཆེན་དགོན་གཡུང་དྲུང་བསྟན་རྒྱས་གླིང་ནས་ཀྱང་རང་ནུས་གང་
ཡོད་ཀྱིས་བོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་བྱེད་བཞིན་ཡོད་པའི་ཁོངས་
ནས། བསྟན་དང་འགྲོ་བའི་དོན་ལ་གཟིགས་པ་ཡངས་པའི་༧ མཁན་རིན་པོ་ཆེ་འོད་ཟེར་
སྦྱིན་པ་ཕུན་ཚོགས་མཆོག་གིས་སྔར་སོང་བོན་གྱི་ལོ་རྒྱུས་དང་། ད་ལྟའི་བོན་གྱི་གནས་
བབ། མ་འོངས་བོན་གྱི་དགོས་མཁོ་སོགས་ལ་ལྷག་བསམ་ཆེར་བཞེས་ཀྱིས། སྤྱི་ལོ་ ༢༠༠༦
ལོ་ནས་བཟུང་སྟེ་ (གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང)ཞེས་
པ་བཙུག་སྟེ། གནའ་དཔེ་འཚོལ་བསྡུ། གཙང་བཤུས་གཏན་འབེབ། དག་ཞུས་ལས་རིམ་
སོགས་ལ་འཇུག་སྟེ། བཀའ་དང་བཀའ་བརྟེན་གསུང་འབུམ་བཅས་གླེགས་བམ་བརྒྱ་ཕྲག་
དུ་མ་གསལ་དག་ཁམས་གཙང་སྤུས་ཚད་ལྡན་པ་དཔར་སྐྲུན་འགྲེམས་སྤེལ་དང་། བོན་
སྦྱིན་ཀྱང་འབོར་ཆེན་བྱས་ནས་གཡུང་དྲུང་བོན་གྱི་བསྟན་པ་དར་སྤེལ་ཐད་གྲུབ་འབྲས་
འབུར་དུ་ཐོན་པའི་སྲི་ཞུ་བསྒྲུབས་ཡོད་ལ། རྒྱལ་ཕྱི་ནང་དུ་བཞུགས་པའི་བླ་མ་དགེ་བཤེས་
དད་ལྡན་སྐྱ་སེར་དུ་མས་བསྔགས་བརྗོད་ཀྱི་མེ་ཏོག་ཀྱང་མང་དུ་འཐོར་སོང་བས་ངེད་
ཚོའི་ངོས་ནས་ཀྱང་ད་རེས་ལས་དོན་ཆེན་པོ་འགྲུབ་པའི་གདེང་སྤོབས་དང་དད་གུས་ལྷག་
བསམ་བཅས་སྔར་ལས་ལྷག་པར་འཕེལ་སོང་། རིག་པའི་གནས་དང་བསྟན་པའི་བོན་
གྱིས་ཕྱུག་པའི་ཕྱི་མོ་གཡུང་དྲུང་བོན་གྱི་གཞུང་ལུགས་ལ་གྲུབ་མཐའ་འཛིན་པ་མི་ཆེན་བླ་
ཆེན་འགས་གཅིག་རྗེས་གཉིས་འཇུག་གིས་བསམ་བཞིན་དུ་བརྡ་ཆད་ཁག་ལོག་འགྲེལ་
བྱས་ཏེ་རྗེས་འཛིན་རྣམས་མགོ་རྨོངས་སུ་བཅུག་པ་མཐོང་། འདི་དག་ནི་རྒྱལ་ཁབ་དང་མི་
296



བསྒྲིགས་རྗེས་ཀྱི་གཏམ། །
རིགས། ཆོས་ལུགས་བཅས་གང་ལ་ཡང་མཐུན་སྒྲིལ་དང་བདེ་སྐྱིད་ཀྱི་བཀག་རྡོ་རུ་འགྱུར་
གཤིས། འདིར་བོན་གྱི་གཞུང་ལུགས་ངོ་མ་ཤེས་འདོད་ན་བོན་གྱི་གསུང་རབ་དཔེ་ཆ་འདི་
ལྟ་བུ་ལ་བལྟ་ཀློག་དང་ཞིབ་འཇུག་གནང་རེའི་ཆེད་དང་། གཡུང་དྲུང་བོན་གྱི་བླ་སྤྲུལ་
མཁས་དབང་མང་པོས་ཡུན་རིང་རེ་བསྐུལ་བྱས་པའི་རྐྱེན་དང༌། རྒྱ་ཆེའི་བོད་ཡིག་ཀློག་
པ་པོ་ཡོངས་ལ་བལྟ་བདེ་འཁྱེར་སླའི་ཆ་རྐྱེན་དུ་དམིགས་ནས། སྟོན་པའི་གསུང་རབ་ལུང་
གི་བོན་རིན་པོ་ཆེའི་སྐོར་དེབ་ཕྲེང་བརྒྱ་དང་ལྔ་བཅུ་ཅན་ཞིག་ཡིག་དཀར་གྱི་ལམ་ནས་
ལེགས་བསྒྲིགས་བྱས་ཏེ། རྗེ་སྨྲ་སེང་བླ་མའི་གསུང་གི་བྱིན་རླབས་ལས་འཕོས་པ། གཡུང་
དྲུང་བོན་གྱི་རྒྱུད་གཞུང་རིན་པོ་ཆེའི་ཁྲོད་ཀྱི་ཐུན་མོང་མིན་པའི་བརྡ་ཆད། <<གསུང་རབ་
སྒོ་མཛོད་རིན་པོ་ཆེའི་གླེགས་བམ>>ཞེས་པ་དཔེ་ཚོགས་སྤྱི་ཆིངས་ཀྱི་མཚན་དུ་གསོལ་ནས་
དཔར་འགྲེམས་ཞུས་པ་ཡིན། །
ཞུས་དག་ཐད་ལས་རིམ་དངོས་ལ་ཐོག་མའི་མ་དཔེ་གང་ལ་བྱས་པ། བར་དུ་དཔེ་ཆ་
གང་དུ་བསྡུར་བ། བསྡུར་བའི་ལེགས་ཆ་གང་ཞིག་ཐོན་པ་སོགས་གླེགས་བམ་སོ་སོའི་ནང་
དང་མཇུག་གི་ཞུས་བསྒྲིགས་གསལ་བཤད་དུ་བྲིས་ཡོད། མདོར་ན་ངེད་ལས་མི་ཡོངས་
ཀྱིས་སྤྱི་ལོ་༢༠༡༡ལོ་ནས་བཟུང་མི་ལོ་ལྔ་ཡི་རིང་དད་པ་དག་སྣང་དང་རང་གི་དགེ་སྦྱོར་
དང་བསྟན་ལ་ཞབས་ཕྱི་གཙོ་བཟུང་ཐོག་དེབ་རེར་ཚར་གྲངས་བཅོ་ལྔ་ནས་ཉི་ཤུ་བར་
ཞུས་དག་བྱས་ཡོད་པས་སྔར་ལས་ལྷག་པའི་ལེགས་ཆ་ཞིག་ཐོན་ཡོད་པའི་རེ་བ་ཡོད། འོན་
ཀྱང་རེ་འགའ་མ་དཔེ་གཅིག་མ་གཏོགས་བསྡུར་ཡ་མ་རྙེད་པ་དང༌། རེ་འགའ་བསྡུར་ཡ་
དུ་མ་རྙེད་ཀྱང་བྲིས་པའི་ཆད་ལྷག་སོགས་ཀྱིས་གཅིག་མཚུངས་མེད་པ་དང་། ངེད་ཞུས་
སྒྲིག་པ་ཚོའི་མཁྱེན་དཔྱོད་ཚད་བརྒལ་ཅན་མིན་པ་བཅས་དང་རྗེས་འགྲོ་བྱས་པས་ནོར་
འཁྲུལ་གྱིས་བསླད་པའང་ཡོད་ངེས་པས། རྗེས་གཟིགས་མཁན་རྣམ་པས་སུ་དང་གང་ལ་
ཁག་དཀྲི་མེད་པ་རང་བསྟན་རང་སྐྱོང་གི་འགན་འཁྲི་གཙང་མ་ཕྲག་ཏུ་ཁུར་སྟེ་བསྟན་པ་
རིན་པོ་ཆེའི་ཆེད་དུ་ནོར་འཁྲུལ་ཡོ་བསྲང་དག་ཐེར་གནང་བའི་སྐུལ་མ་ཞུ་རྒྱུ་དང་།
297



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
མཐར་དོན་དུ་ངེད་<<གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་>
གིས་ལས་དོན་རླབས་ཆེན་འདི་འདྲ་ཞིག་ལེགས་གྲུབ་བྱུང་བ་ནི། རིག་གཞུང་འདི་དང་
བསྟན་པ་འདི་ལ་ལྷག་བསམ་ཅན་གྱིས་ཕྱར་གྲུ་མཉམ་འདེགས་བྱས་པ་ལས་བྱུང་བ་
ཡིན། ཀན་སུའུ་མི་རིགས་དཔེ་སྐྲུན་ཁང་གི་དབུ་ཁྲིད་འབྲུག་རྒྱལ་མཁར་དང་གཅོད་པ་
རྣམ་གཉིས་ནས་ཐུགས་ཁུར་རྒྱབ་སྐྱོར་ཚད་མེད་གནང་བ་དང་། ལྷག་པར་དུ་དུས་རབ་
ཀྱི་གཉན་འཕྲང་མང་པོའི་ནང་ཚེ་སྲོག་འབེན་དང་བསྡོས་ཏེ་སྲུང་སྐྱོང་བྱས་པའི་དཔེ་ཆ་
གཡར་བའི་དཔེ་བདག་རྣམ་པ་དང༌། དེ་བཞིན་ང་ཚོའི་བསྟན་དོན་གྱི་བྱ་བ་ཀུན་ལ་
མཐུན་སྦྱོར་གནང་བ་མ་ཚད་དཔེ་ཚོགས་འདི་དཔར་སྐྲུན་སྐབས་སུ་ཡང་མ་བསྐུལ་དང་
བླང་གིས་ཞལ་འདེབས་གནང་མཁན་”བཅས་དངོས་ཤུགས་བརྒྱུད་གསུམ་ནས་རྒྱུ་ཚེགས་
ཐབས་གསུམ་གྱིས་སྡོང་གྲོགས་རོགས་རམ་གནང་མཁན་ཡོངས་ལ་སྙིང་དབུས་ནས་
ཐུགས་རྗེ་ཆེ་ཞུ་རྒྱུ་དང་། གསུང་རབ་དག་བཞེངས་བྱས་པའི་དགེ་བའི་ཚོགས་འདིས། །
༧ སྐྱབས་རྗེ་རྒྱལ་བ་སྨན་རི་བའི་མཁན་སློབ་རྣམ་གཉིས་གཙོས་རིས་སུ་མ་ཆད་པའི་
བསྟན་འཛིན་སྐྱེས་ཆེན་དམ་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཞིང་བཞེད་དགོངས་
ལྷུན་གྱིས་འགྲུབ་པ་དང་། འབྲེལ་ཐོགས་ཀྱི་སྦྱིན་པའི་བདག་པོ་དང་ལས་གཞི་འདིའི་བྱེད་
པོ་ཀུན་ཚེ་བསོད་དབང་ཁམས་གོང་ནས་གོང་དུ་མཐོ་སྟེ་མྱུར་དུ་སྐུ་གསུམ་རྫོགས་པའི་
སངས་རྒྱས་ཀྱི་གོ་འཕང་ཐོབ་པ་དང༌། ཞང་བོད་རིག་གཞུང་རྣམས་མི་ཉམས་གོང་ནས་
གོང་དུ་འཕེལ་ཏེ་འཛམ་གླིང་ཐ་གྲུ་ཡོངས་ཀྱི་སྣོད་བཅུད་རྒུད་པ་གསོ་ཞིང་ཕན་བདེའི་
གསོས་སུ་ཁྱབ་པ་དང་། ཡངས་པའི་རྒྱལ་ཁམས་ཀུན་དུ་ནད་མུག་འཁྲུག་རྩོད་དང་རང་
བྱུང་འབྱུང་བའི་འཇིགས་པ་རྣམས་རྨེང་མེད་དུ་ཞི་ནས་བདེ་ལེགས་ཕུན་ཚོགས་སྐྱིད་ཀྱི་ཉི་
མ་འགྲོ་ཀུན་ཡོངས་ལ་ཤར་བའི་སྨོན་འདུན་དང་བཅས་འབྱུང་ལྡན་༣༠༡ སྤྱི་ལོ་ ༢༠༡༥ ༥/༡
ཉིན། གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་ཁང་ནས་བྲིས། །
རར་
(3) ཞལ་འདེབས་མཚན་ཐོ་དཀར་ཆག་དེབ་ཏུ་གསལ།
298



ཨན་
༩
&
:1:|:
:: ༦
ལ་ མ ཙ
༡༩ ས 1:|:
:: ད བ ང 1:|:ཀྱི ང ནy::
ཙ ༡ ༢ ཅ
ན་ ཡིན་
པ་
བ ར
，，
11:
41:|:
1:|: :
1:|: :
$
$
༡༠
།
A1+
69
༧ དབལ་གསས་ལས་རིམ་གྱི་དཀྱིལ་འཁོར།



གསུང་རབ་སྒོ་མཛོད་རིན་པོ་ཆེའི་གླེགས་བམ།
123
ད
༧ མི་བདུད་རྟ་ཞོན་གྱི་ཞལ་ཐང༌།



t
གསུང་འབ་སྒོ་མཛོད་མིན་པོ་ཆེའི་གླེགས་བམ།
དབལ་གསས་རྒྱུད། །
ཁྲོ་བོ་ཨུད་འབར་རྒྱུད།
